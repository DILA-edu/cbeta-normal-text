X51n0824_p0404a03║
X51n0824_p0404a04║成唯識論觀心法要卷第八
X51n0824_p0404a05║
X51n0824_p0404a06║蕅益沙門　智旭　述
X51n0824_p0404a07║△二、傍論十因三：初、明依處立因，二、明依處攝因，
X51n0824_p0404a08║三、明因緣依處得果。初中二：初、標徵，二、正釋。今初。
X51n0824_p0404a09║如是四緣，依十五處義差別故，立為十因。云何此（十因）
X51n0824_p0404a10║依十五處立？
X51n0824_p0404a11║宗鏡云：十因者，隨說因為諸法先導之門，觀待因
X51n0824_p0404a12║了現得作用之事，牽引因則令成自果，攝受因則
X51n0824_p0404a13║能攝萬緣，生起因令萬類能生，引發因使諸果成
X51n0824_p0404a14║辦，定異因則種類各別，同事因則體總一如，相違
X51n0824_p0404a15║因能起障礙之門，不違因隨順緣生之理。△二、正
X51n0824_p0404a16║釋二：初、明十因依十五處立，二、以二因攝上十因。
X51n0824_p0404a17║初中十：初、隨說因依，於語依處立；（至）十、不相違因
X51n0824_p0404a18║依，於不障礙依處立。今初。
X51n0824_p0404a19║一、語依處，謂（有一）法（必有一）名（如名取相之）想所起語（言之）性，即
X51n0824_p0404a20║依此處立隨說因，謂依此語隨見聞等說諸義故。此
X51n0824_p0404a21║即（以）能說（之語）為所說（諸義之）因。有論說：此（隨說因）是名想
X51n0824_p0404a22║見，由如名字取相執著隨起說故。若依彼（論所）說，便（可以）
X51n0824_p0404a23║顯此因是語依處。
X51n0824_p0404a24║有論，指集論也，餘可知。△二、觀待因依，於領受依
X51n0824_p0404b01║處立。
X51n0824_p0404b02║二、領受依處，謂所觀待（有）能（受）所受（之）性。即依此處
X51n0824_p0404b03║立觀待因，謂觀待此（能受所受）令彼諸事或生或住或成
X51n0824_p0404b04║或得（故），此（領受依處）是彼觀待因。
X51n0824_p0404b05║能所受者，如手為能受，所持之物為所受等，舉業
X51n0824_p0404b06║時萟為能受，科名甲第為所受等，乃至淨業為能
X51n0824_p0404b07║受，淨土為所受等，觀待所受之果，乃立能受之因，
X51n0824_p0404b08║令彼舉業淨業等事，未生者生，已生者住，未成者
X51n0824_p0404b09║成，未得者得也。△三、牽引因依。於習氣依處立。
X51n0824_p0404b10║三、習氣依處，謂（於）內外種未成熟位，即依此處立牽
X51n0824_p0404b11║引因，謂能牽引遠自果故。
X51n0824_p0404b12║內種謂不共種，外種謂共種也。由此習氣相續相
X51n0824_p0404b13║牽，令後自果漸漸成熟，即種引種，令不斷絕，名牽
X51n0824_p0404b14║引因。△四、生起因依。於有潤種子依處立。
X51n0824_p0404b15║四（三）有潤（生）種子依處，謂內外種已成熟位，即依此
X51n0824_p0404b16║處立生起因，謂能生起近自果故。
X51n0824_p0404b17║謂三有種子已經愛取所潤，故能近生自果，名生
X51n0824_p0404b18║起因。△五、攝受因依，於六依處立。
X51n0824_p0404b19║五、無間滅依處。謂：心、心所、等無間緣。六、境界依處，
X51n0824_p0404b20║謂心、心所（之）所緣緣。七根依處。謂：心、心所、所依六
X51n0824_p0404b21║根。八、作用依處，謂於所作業（一切）作具（之）作用，即除
X51n0824_p0404b22║種子（之外所有），餘助現緣（皆名作具）。九、士用依處，謂於所作
X51n0824_p0404b23║業（一切能）作者（之）作用，即除種子（之外所有），餘作現緣（皆名作者）。
X51n0824_p0404b24║十、真實見依處，謂無漏見（唯）除引自種（外，但）於無漏
X51n0824_p0404c01║法能助引證（者，皆名為真實見）。總依此六（處）立攝受因，謂
X51n0824_p0404c02║攝受（前）五（能）辦（世間）有漏法，具攝受六（能）辦（出世）無漏（法）
X51n0824_p0404c03║故。
X51n0824_p0404c04║△六、引發因依，於隨順依處立。
X51n0824_p0404c05║十一、隨順依處，謂無記（法）、染（法）、善（法之）、現（行）、種（子一切）諸
X51n0824_p0404c06║行。能隨順同類勝品諸法，即依此處立引發因，謂能
X51n0824_p0404c07║引起同類勝（無記、勝染、勝善）行，及能引得無為法故。
X51n0824_p0404c08║無記引發無記，染引發染，善引發善，後倍於前，故
X51n0824_p0404c09║名勝品。善又兼能引得無為，以無為性雖自平等，
X51n0824_p0404c10║由善品力滅無記染，性乃顯現故也。△七、定異。因
X51n0824_p0404c11║依於差別，功能依處立。
X51n0824_p0404c12║十二、差別功能依處，謂有為法各於自果有能起（能）
X51n0824_p0404c13║證差別勢力（望所生果不相雜亂），即依此處立定異因，謂各能
X51n0824_p0404c14║生自界等果及各能得自界果故。
X51n0824_p0404c15║差別功能，即色心等各別種子。且約十八界言，根
X51n0824_p0404c16║定非塵等，塵定非識等，識定非根等。又眼定非耳
X51n0824_p0404c17║等，色定非聲等，眼識定非耳識等。各自種子，各於
X51n0824_p0404c18║自果，能生能住，能成能得，故名為定。異因文中，但
X51n0824_p0404c19║舉生得，影略住成也。△八、同事因依，於和合依處
X51n0824_p0404c20║立。
X51n0824_p0404c21║十三、和合依處，謂從（第二）領受（依處），乃至（第十二）差別功能
X51n0824_p0404c22║依處，於所生住成得果中有和合力。即依此處立同
X51n0824_p0404c23║事因，謂從（第二）觀待（因），乃至（第七）定異（因），皆同生等一事
X51n0824_p0404c24║業故。
X51n0824_p0405a01║合前十一依處，總名和合依處。合前六因，總名同
X51n0824_p0405a02║事因也。以同一生果住果成果得果之事業故。△
X51n0824_p0405a03║九、相違因依，於障礙依處立。
X51n0824_p0405a04║十四、障礙依處，謂於生、住、成、得果中能障礙法，即依
X51n0824_p0405a05║此處立相違因，謂彼能違生等事故。
X51n0824_p0405a06║如染能障淨，淨亦障染；有漏能障無漏，無漏亦障
X51n0824_p0405a07║有漏，皆名為相違因。△十、不相違因依，於不障礙
X51n0824_p0405a08║依處立。
X51n0824_p0405a09║十五、不障礙依處，謂於生、住、成、得事中不障礙法，即
X51n0824_p0405a10║依此處立不相違因，謂彼不違生等事故。
X51n0824_p0405a11║不必增上相助，但令不相障礙，即名不相違因也。
X51n0824_p0405a12║初明十因，依十五處立竟。△二、以二因攝上十因
X51n0824_p0405a13║二：初、標，二、釋。今初。
X51n0824_p0405a14║如是十因，二因所攝：一、能生，二、方便。
X51n0824_p0405a15║△二、釋為二：初、通攝，二、局攝。初中二：初、引菩薩地，
X51n0824_p0405a16║二、引有尋等地。皆瑜伽論十七地中之名也。初又
X51n0824_p0405a17║二：初、引文，二、釋義。今初。
X51n0824_p0405a18║菩薩地說：牽引種子、生起種子，名能生因；所餘諸因，
X51n0824_p0405a19║方便因攝。
X51n0824_p0405a20║△二、釋義。
X51n0824_p0405a21║此（菩薩地乃）說牽引生起引發定異同事不相違（凡六因）中，
X51n0824_p0405a22║諸因緣種（各有生熟之別。若在）未成熟位，名牽引種。（若至）已成熟
X51n0824_p0405a23║位，名生起種。彼（上文所說）六因中（之）諸因緣種，皆攝在此
X51n0824_p0405a24║（菩薩地所說牽引生起）二位中故。雖有現起，（亦）是能生因。如（彼隨
X51n0824_p0405b01║說觀待攝受相違）四因（之）中（皆有能）生自種（子）者，而多間斷。（所以）
X51n0824_p0405b02║此（菩薩地）略不說（之）。或（四因中現起之行能）親辦（種）果（者，雖是現行）亦
X51n0824_p0405b03║立種名。如說現行穀麥等（亦得名為）種（故）所餘因。謂初（隨說）
X51n0824_p0405b04║二（觀待）五（攝受）九（相違）及（牽引等）六因中（之）非因緣法。（此等）皆是
X51n0824_p0405b05║生（因緣種）熟因緣種（之）餘。故總說為方便因攝。非（可謂）此
X51n0824_p0405b06║（菩薩地中牽引生起）二種，唯屬彼（前所說十因中之牽引生起）二因。（以）餘（引
X51n0824_p0405b07║發定異同事不相違）四因（之）中（亦）有因緣種故。非唯彼（前所說十因之）
X51n0824_p0405b08║八（一概）名所餘因。（以）彼（前所說牽引生起）二因（之中）亦有非因緣
X51n0824_p0405b09║種故。
X51n0824_p0405b10║菩薩地中所說牽引種子、生起種子，其名雖同十
X51n0824_p0405b11║因中之三牽引因、四生起因，而義有異，故特釋之。
X51n0824_p0405b12║△二、引有尋等地二：初、引文，二、釋義。今初。
X51n0824_p0405b13║有尋等地，說（唯）生起因是能生因，餘（皆）方便（因）攝。
X51n0824_p0405b14║△二、釋義。
X51n0824_p0405b15║此文意說，（牽引等）六因中（若）現（行、若）種（子但）是因緣（攝）者，皆
X51n0824_p0405b16║名（為）生起因，能親生起自類果故。此所餘因，皆方便
X51n0824_p0405b17║攝。非（可謂）此（有尋等地所說）生起（之因）唯屬彼（前所說十因中之生起）因，（以）
X51n0824_p0405b18║餘五因中（亦）有因緣故。非唯彼（前所說十因中之餘）九名所餘
X51n0824_p0405b19║因，（以）彼（前所說）生起因中（亦）有非因緣故。
X51n0824_p0405b20║有尋等地所說生起因，其名亦同十因中之生起
X51n0824_p0405b21║因，而義亦異，故特釋之。初通攝竟。△二局攝。
X51n0824_p0405b22║或菩薩地所說牽引（種子）生起種子，即彼（十因中所說牽引生起）
X51n0824_p0405b23║二因。所餘諸因，即彼（十因中之）餘八。雖（牽引生起）二因（之）內（亦）
X51n0824_p0405b24║有非能生因，而因緣種勝顯，故偏說。雖餘因內（亦）有
X51n0824_p0405c01║非方便因，而增上者多顯，故偏說。有尋等地說生
X51n0824_p0405c02║起因是能生因，餘（皆是）方便者（亦可此中所說），生起即是彼（十因
X51n0824_p0405c03║中之）生起因（此中所說），餘因應知即彼（十因中之）餘九。雖生起中
X51n0824_p0405c04║（亦）有非因緣種，而去果近，親顯故偏說。雖牽引中亦
X51n0824_p0405c05║（必）有因緣種，而去果遠，疎隱故不說。餘（九皆）方便攝，准
X51n0824_p0405c06║上應知。
X51n0824_p0405c07║准上應知，謂九因內雖有非方便因，而增上者多
X51n0824_p0405c08║顯，故偏說也。初明依處立因竟。△二、明依處攝因
X51n0824_p0405c09║二：初、問，二、答。今初。
X51n0824_p0405c10║所說四緣依何處立？復如何攝十因、二因？
X51n0824_p0405c11║一問四緣依處，二問四緣攝因也。△二、答為二：初、
X51n0824_p0405c12║答四緣依十五處，二、答四緣攝十因、二因。今初。
X51n0824_p0405c13║論說因緣：依種子（依處）立，依無間滅（依處而）立等無間（緣），
X51n0824_p0405c14║依境界（依處而）立所緣（緣），依所餘（依處而）立增上（緣）。
X51n0824_p0405c15║此引論正答也。下復申明通攝、局攝。
X51n0824_p0405c16║此中（所言）種子，即是三（習氣依處）、四（有潤種子依處）、十一（隨順依處）、十二
X51n0824_p0405c17║（差別功能依處）、十三（和合依處）、十五（不障礙依處，如是）六依處中（之）因緣
X51n0824_p0405c18║種攝。雖（於）現（起之初語依處、二領受依處、五無間滅依處、九士用依處，如是）四處亦
X51n0824_p0405c19║有因緣而多間斷（是故），此略不說。或彼（現行）亦能親辦自
X51n0824_p0405c20║（種子）果，如外麥等，亦立種名。
X51n0824_p0405c21║此明因緣依種子立，約通攝也。
X51n0824_p0405c22║或（此中）種子（之）言，唯屬第四（有潤種子依虗），親疎、隱顯、取捨如
X51n0824_p0405c23║前。
X51n0824_p0405c24║此明因緣依種子立，約局攝也。准前局攝義，可知。
X51n0824_p0406a01║言無間滅（依處及）境界（依）處者，應知總顯（等無間及所緣）二緣
X51n0824_p0406a02║（之）依處，非唯五（無間滅依處）六（境界依處定屬二緣，以）餘（十三種）依處
X51n0824_p0406a03║中亦有中間（等無間及所緣）二緣義故。
X51n0824_p0406a04║此明依無間滅立等無間，依境界立所緣，亦有通
X51n0824_p0406a05║攝義也。
X51n0824_p0406a06║或（此所言無間滅及境界者）唯（指）五六，餘處雖有而少隱，故略不
X51n0824_p0406a07║說之。
X51n0824_p0406a08║此明無間滅及境界，亦有局攝義也。增上緣寬，故
X51n0824_p0406a09║不必辨。勝答：四緣依十五處竟。△二、答四緣攝十
X51n0824_p0406a10║因二因。
X51n0824_p0406a11║論說：（四緣中之）因緣（即二因中之）能生因攝。（四緣中之）增上緣性，即
X51n0824_p0406a12║（二因中之）方便因、（四緣）中間（之等無間及所緣）二緣（即十因中第五）攝受因
X51n0824_p0406a13║攝。雖方便（因）內具後三緣，而增上（緣）多，故此偏說。餘
X51n0824_p0406a14║（九）因（中）亦有中間二緣，然（唯）攝受（因）中顯，故偏說初。
X51n0824_p0406a15║能生（因）攝（因緣義）進退如前。
X51n0824_p0406a16║既知十因攝歸二因，則知四緣亦二因攝。既知二
X51n0824_p0406a17║因可攝十因，則知四緣亦攝十因。若以四緣對二
X51n0824_p0406a18║因，則因緣是能生因，餘三皆方便因也。若以四緣
X51n0824_p0406a19║對十因，則因緣攝彼能生，等無間及所緣緣攝彼
X51n0824_p0406a20║攝受，增上攝彼餘八。然亦各各有通有局，如前進
X51n0824_p0406a21║退可思。二、明依處攝因竟。△三、明因緣依處得果
X51n0824_p0406a22║二：初、問，二、答。今初。
X51n0824_p0406a23║所說因緣必應有果，此果有幾？依何處得？
X51n0824_p0406a24║一問因緣得果，二問果數有幾，三問果之依處。△
X51n0824_p0406b01║二、答三：初、明果唯五數，二、答依處得果，三、答因緣
X51n0824_p0406b02║得果。今初。
X51n0824_p0406b03║果有五種：一者異熟，謂（前六識所作）有漏善及不善法（引滿
X51n0824_p0406b04║二業）所招自相續（之真異熟，及）異熟生無記（總名為異熟果）。
X51n0824_p0406b05║異熟凡有四義：一、異時而熟，謂受果時，非造因時。
X51n0824_p0406b06║二、異性而熟，謂因通善惡，果唯無記。三、異類而熟，
X51n0824_p0406b07║謂一趣造業，五趣受報。四、異聖而熟，謂依二障種
X51n0824_p0406b08║子建立。言有漏者，簡無漏善，不招異熟果也。由發
X51n0824_p0406b09║業無明所造善及不善，名為引業，能招總報，名真
X51n0824_p0406b10║異熟。由潤生無明所造善及不善，名為滿業，能招
X51n0824_p0406b11║別報，名異熟生。真異熟即第八果報識體，異熟生
X51n0824_p0406b12║即報得諸心、心所、諸根、器界種種差別。此真異熟
X51n0824_p0406b13║及異熟生，同屬無記性攝，依此復起善惡，而體非
X51n0824_p0406b14║善惡故。
X51n0824_p0406b15║二者等流，謂習善等（三性）所引同類，或似先業（而）後果
X51n0824_p0406b16║隨轉。
X51n0824_p0406b17║平等流類，故名等流。然有二種：一、真，二、似。一、真等
X51n0824_p0406b18║流者，前世習善，今亦生而好善；前世習惡，今亦生
X51n0824_p0406b19║而喜惡。或施、或慳，或淨、或染，或忍、或瞋，或進、或懈，
X51n0824_p0406b20║或定、或散，或智、或愚，或信、不信，或貪、無貪，或慚、無
X51n0824_p0406b21║慚，或害、不害等，無量差別，生性即然，不假熏習，皆
X51n0824_p0406b22║真等流也。二、似等流者，夙世慈心不害，今感長壽
X51n0824_p0406b23║無病；夙世損害眾生，今感短命多病；夙世不慳不
X51n0824_p0406b24║貪，今感富饒安樂；夙世慳貪偷竊，今感貧窮失脫；
X51n0824_p0406c01║夙世不犯外色，今感眷屬貞良；夙世多犯邪婬，今
X51n0824_p0406c02║感妻孥邪僻；夙世實語、義語、軟語和合，今感口氣
X51n0824_p0406c03║香潔，發言誠證，聲音清朗，辨才不斷；夙世妄言、綺
X51n0824_p0406c04║語、惡口、兩舌，今感謇喫瘖瘂，言無人信等。種種後
X51n0824_p0406c05║果，並隨先業而轉，皆似等流也。
X51n0824_p0406c06║三者離繫，謂無漏道斷障所證善無為法。
X51n0824_p0406c07║無為法性無去來今，由二障故令不顯現，生空法
X51n0824_p0406c08║空二觀，名無漏道。以無漏道斷二障種，則證二空
X51n0824_p0406c09║所顯真如，以出纏故名離繫果。二乘斷煩惱障離
X51n0824_p0406c10║分段繫，大乘斷所知障離變易繫也。
X51n0824_p0406c11║四者、士用，謂諸作者假諸作具所辦事業。
X51n0824_p0406c12║作者名為士，即士、農、工、商等是也。作具名為用，即
X51n0824_p0406c13║文筆、學問、器械、伎術等是也。所辦事業名為果，即
X51n0824_p0406c14║功名、富貴、穀麥、器物等是也。
X51n0824_p0406c15║五者增上，謂除前四（果外，其）餘所得（之）果。
X51n0824_p0406c16║如眼識是眼根之增上果，耳識是耳根之增上果，
X51n0824_p0406c17║乃至身不散壞是命根之增上果等。宗鏡云：異熟
X51n0824_p0406c18║則因生果熟，異時而成；等流則因果性同，流類無
X51n0824_p0406c19║濫；增上則力用殊勝，能助他緣；士用則功業所成，
X51n0824_p0406c20║能獲財利；離繫則斷障證真，超諸漏縛。初明果唯
X51n0824_p0406c21║五數竟。△二、答依處得果三：初、引文，二、約通釋，三、
X51n0824_p0406c22║約局釋。今初。
X51n0824_p0406c23║瑜伽等說：習氣依處得異熟果，隨順依處得等流果，
X51n0824_p0406c24║真見依處得離繫果，士用依處得士用果，所餘依處
X51n0824_p0407a01║得增上果。
X51n0824_p0407a02║△二、約通釋。
X51n0824_p0407a03║（當知此中）習氣處言（乃通），顯諸依處感異熟果一切功能（不單
X51n0824_p0407a04║指習氣依處）；隨順處言（乃通），顯諸依處引等流果一切功能
X51n0824_p0407a05║（不單指隨順依處）；真見處言（乃通），顯諸依處證離繫果一切功
X51n0824_p0407a06║能（不單指真見依處）；士用處言（乃通），顯諸依處招士用果一切
X51n0824_p0407a07║功能（不單指士用依處）；所餘處言（乃通），顯諸依處得增上果一
X51n0824_p0407a08║切功能（不盡收餘十一依處）。不爾，便應（所餘處言）太寬（習氣、隨順、真見、士用處言）
X51n0824_p0407a09║太狹。
X51n0824_p0407a10║△三、約局釋。
X51n0824_p0407a11║或（此中所言）習氣者，唯屬第三（習氣依處）。雖異熟因，餘處亦有。
X51n0824_p0407a12║此（習氣依）處亦有，非異熟因。而異熟因去果相遠。習氣
X51n0824_p0407a13║亦爾，故此偏說。（此言）隨順，唯屬第十一（隨順依）處。雖等流
X51n0824_p0407a14║果，餘處亦得。此（隨順依）處亦得，非等流果。而此（等流）因招
X51n0824_p0407a15║（善惡）勝行相顯。隨順亦爾，故偏說之。（此中）真見處言，唯詮
X51n0824_p0407a16║第十（真見依處）。雖證離繫，餘處亦能。此（真見依）處亦能，得非
X51n0824_p0407a17║離繫（之果）。而此（真見）證離繫相顯，故偏說。（此中）士用處言，唯
X51n0824_p0407a18║詮第九（士用依處）。雖士用果，餘處亦招。此（士用依）處亦能，招
X51n0824_p0407a19║增上等。而名相顯，是故偏說。（此中）所餘（處言），唯屬餘十一
X51n0824_p0407a20║處。雖十一處亦得，餘果招增上果。餘（四依）處亦能，而此
X51n0824_p0407a21║十一多招增上。餘（四依處）已顯餘（之四果），故此偏說。
X51n0824_p0407a22║文義並顯，可知。二、答依處得果竟。△三、答因緣得果。
X51n0824_p0407a23║如是即說：此五果中，若異熟果，（則以）牽引生起定異同
X51n0824_p0407a24║事不相違（之五），因增上緣（之一緣而）得。若等流果，（則以）牽引生
X51n0824_p0407b01║起攝受引發定異同事不相違（之七），因初（因緣）後（增上之二）緣
X51n0824_p0407b02║（而）得。若離繫果，（則以）攝受引發定異同事不相違（之五），因
X51n0824_p0407b03║增上緣（之一緣而）得。若士用果，有義（以）觀待攝受同事不
X51n0824_p0407b04║相違（之四），因增上緣（之一緣而）得。有義（以）觀待牽引生起攝
X51n0824_p0407b05║受引發定異同事不相違（之八），因（但）除所緣緣（之一緣，以）餘
X51n0824_p0407b06║三緣（而）得。若增上果，十因四緣一切容得。
X51n0824_p0407b07║士用果中二義，第二為正，餘可知。二、傍論十因竟。
X51n0824_p0407b08║△三、正示緣生二：初、結前起後，二、釋緣生相。今初。
X51n0824_p0407b09║傍論已了，應辯正論。
X51n0824_p0407b10║△二、釋緣生相二：初、明種現生分別，二、明現種生
X51n0824_p0407b11║種子。初中二：初、明前半頌種生分別，二、明後半頌
X51n0824_p0407b12║現起分別。今初。
X51n0824_p0407b13║本識中種容作三緣生現分別，除等無間。謂（八識）各（有）
X51n0824_p0407b14║親種，是彼（八識現行之親）因緣（即此種子是第八識之相分故）為所緣緣。於
X51n0824_p0407b15║能緣者，若（此識）種於彼（現識）有能助力或不障礙，（即皆）是增
X51n0824_p0407b16║上緣。生淨現行應知亦爾。
X51n0824_p0407b17║初本識中種下，先明生染分別；次生淨現行下，例
X51n0824_p0407b18║明生淨分別也。除等無間者，唯依現識前後相望
X51n0824_p0407b19║立此緣故。言能緣者，即指第八識及相應五心所
X51n0824_p0407b20║之見分。△二、明後半頌現起分別二：初、明染分別，
X51n0824_p0407b21║二、明淨分別。初中二：初、總標，二、別釋。今初。
X51n0824_p0407b22║現起分別展轉相望容作三緣，無因緣故。
X51n0824_p0407b23║一者、種引種，二者、種生現，三者、現熏種，皆有因緣
X51n0824_p0407b24║義。今以現望現，故無因緣義也。△二、別釋五：初、約
X51n0824_p0407c01║有情自他相望，二、約自八識展轉相望，三、約自類
X51n0824_p0407c02║前後相望，四、約同聚心、心所相望，五、約同體四分
X51n0824_p0407c03║相望。今初。
X51n0824_p0407c04║謂有情類自他展轉容作（增上及所緣之）二緣，除等無間。
X51n0824_p0407c05║△二、約自八識展轉相望。
X51n0824_p0407c06║自八識聚展轉相望，定有增上緣，必無等無間。所緣
X51n0824_p0407c07║緣義，或有或無。（第）八於（前）七有（所緣緣義，謂第七緣八之見分，前五緣八
X51n0824_p0407c08║之相分，第六通緣八之見相二分故。若前）七於（第）八（則）無（所緣緣義，以）餘七非
X51n0824_p0407c09║八所仗質故。第七於（前）六五（識）無（所緣緣義，以五識不緣第七識故。唯）
X51n0824_p0407c10║一（第六識）有（緣第七之義），餘六（識）於彼（第七識）一切皆無（以第七不
X51n0824_p0407c11║緣前六故）。第六於（前）五（識）無（所緣緣義），餘五（識）於彼（第六識）有（所緣
X51n0824_p0407c12║緣義），五識唯託第八（識之）相（分為本質）故（所以不緣第六識也）。
X51n0824_p0407c13║△三、約自類前後相望。
X51n0824_p0407c14║自類前後第六容三（惟除因緣），餘（第八、第七、前五皆更）除所緣，（以但）取
X51n0824_p0407c15║現境故。（若）許五（識）後（念）見（分得）緣前（念之）相（分）者，（則）五（與）
X51n0824_p0407c16║七（自類）前後亦有三緣，前七（轉識）於（第）八（識）所緣（緣義亦可）容
X51n0824_p0407c17║有，（以前七現行）能熏成彼（第八識中）相見種故。
X51n0824_p0407c18║初正釋自類相望。次前七於八下，復追補展轉相
X51n0824_p0407c19║望中未盡之義也。若論餘七非八所仗質義，則無
X51n0824_p0407c20║疎所緣緣。若論現行熏種子義，則亦容有疎所緣
X51n0824_p0407c21║緣。以種子由現行之所熏變，不異相分，仗本質而
X51n0824_p0407c22║得變起故。△四、約同聚心心所相望。
X51n0824_p0407c23║同聚異體展轉相望，唯有增上諸相應法，所仗質同
X51n0824_p0407c24║不相緣故。或依見分說不相緣，（若）依相分（而）說，（亦得）有
X51n0824_p0408a01║相緣義。謂諸相分互為質起，如（第八）識中種（子是相分）為觸
X51n0824_p0408a02║等（五心所）相（分之本）質。（若）不爾（者生），無色（界既無身器），彼（觸等五心所）
X51n0824_p0408a03║應無（所緣）境故。設許（無色界亦）變（為定果），色（然觸等五）亦定緣種（子而
X51n0824_p0408a04║變似種相），勿（可謂相應心所之）相分境不同（心王所緣之本）質故。
X51n0824_p0408a05║心與心所和合似一，故名同聚。然其相用各別，故
X51n0824_p0408a06║名異體。各各見分決不互緣，各各相分亦得互為
X51n0824_p0408a07║所仗本質。如無色界現無身器，唯以本識所藏諸
X51n0824_p0408a08║法種子為相分境，相應觸等五心所託此本識相
X51n0824_p0408a09║分種子以為本質，變似種子之相而為所緣。若不
X51n0824_p0408a10║許彼互為質起，則應觸等無所緣境。縱許無色有
X51n0824_p0408a11║定果色，而心所心王所緣必同。未有心王既緣三
X51n0824_p0408a12║類性境心所，不同本質變起相分者也。△五、約同
X51n0824_p0408a13║體四分相望。
X51n0824_p0408a14║同體相分為見（分之增上及所緣）二緣，見分於彼（相分）但有增
X51n0824_p0408a15║上（緣之一義）。見與自證相望亦爾。餘（自證分及證自證分之）二展轉
X51n0824_p0408a16║（相望）俱作（增上、所緣）二緣（須知）。此中不依種相分說，但說現起，
X51n0824_p0408a17║互為緣故。
X51n0824_p0408a18║見與自證相望亦爾者，見於自證能為二緣，自證
X51n0824_p0408a19║於見但有增上，以見分不能緣自證故。初明染分
X51n0824_p0408a20║別竟。△二、明淨分別。
X51n0824_p0408a21║淨八識聚，自他展轉皆有所緣（以四智相應心品），能徧緣故。
X51n0824_p0408a22║唯除見分，非相（分之）所緣，相分理無能緣用故。
X51n0824_p0408a23║圓鏡，平等觀察，皆具本後二智。成所作智，唯是後
X51n0824_p0408a24║得。根本實智，但緣真如。後得權智，徧緣假實色心，
X51n0824_p0408b01║有漏無漏，有為無為，過現未來一切諸法。是故自
X51n0824_p0408b02║他展轉，皆得有所緣緣義也。且約同體，四分相望，
X51n0824_p0408b03║有十二重。一見分緣相分，以現量證故，即是變帶。
X51n0824_p0408b04║二見分緣見分，三見分緣自證分，四見分緣證自
X51n0824_p0408b05║證分，以無迷隔故，了了自知故，皆是挾帶。五自證
X51n0824_p0408b06║分緣相分，以從自體所現故，亦是變帶。若約性宗，
X51n0824_p0408b07║元是菩提妙淨明體，云何於中有是非是，亦是挾
X51n0824_p0408b08║帶。六自證分緣見分，與本染時不異故。七自證分
X51n0824_p0408b09║緣自證分，當體無迷故。八自證分緣證自證分，亦
X51n0824_p0408b10║與染時不異故，皆是挾帶。九證自證分緣相分，即
X51n0824_p0408b11║心之相故。十證自證分緣見分，即心之見故。十一
X51n0824_p0408b12║證自證分緣自證分，與本染時不異故。十二證自
X51n0824_p0408b13║證分緣證自證分，當體無迷故。變帶挾帶，准自證
X51n0824_p0408b14║分可知。唯有相分，終不能緣見分。以既名為相分，
X51n0824_p0408b15║則是心所變影，決定無有能緣之用。若謂能緣，不
X51n0824_p0408b16║應理故。夫至佛果位中，相分尚無能緣之用，況染
X51n0824_p0408b17║位哉。今浮塵勝義兩種五根，與器世界四大五塵，
X51n0824_p0408b18║同是第八識之相分，本無親疎。乃妄分別，一為有
X51n0824_p0408b19║情，一為無情，迷謬甚矣。又六塵緣影，秖是獨頭意
X51n0824_p0408b20║識相分。而大佛頂經之中，阿難妄認為心，不啻迷
X51n0824_p0408b21║頭認影。故如來直斥之曰：咄！阿難，此非汝心，此是
X51n0824_p0408b22║前塵虗妄相想。乃解者妄指此為六識，尤可笑矣！
X51n0824_p0408b23║問曰：若謂相分理無能緣之用，則天台所立境照
X51n0824_p0408b24║境，及境照智，復云何通？答曰：此中自有二義：一者
X51n0824_p0408c01║名融義別，二者名義俱融。言名融義別者，約有分
X51n0824_p0408c02║別色，照無分別色，為境照境。約有分別色，照無分
X51n0824_p0408c03║別識，為境照智。有分別與無分別，既得同名為識，
X51n0824_p0408c04║亦得同名為色，故其名融。有分別方為能照，無分
X51n0824_p0408c05║別但為所照，故其義別。此與相分理無能緣用之
X51n0824_p0408c06║義仍同也。言名義俱融者，本是妙明無上菩提淨
X51n0824_p0408c07║圓真心，妄為色空等相分，及與聞見等見分。如於
X51n0824_p0408c08║一月妄見二月，誰為是月，又誰非月，則盡理而言，
X51n0824_p0408c09║有十六重。其十二重，已如上說。更作四重：一相緣
X51n0824_p0408c10║相，二相緣見，三相緣自證，四相緣證自證也。問曰：
X51n0824_p0408c11║既云誰為是月，又誰非月，即所謂此見及緣，元是
X51n0824_p0408c12║菩提妙淨明體，云何於中有是非是？此則尚不名
X51n0824_p0408c13║一，云何有二？尚非有二，云何有四？尚非有四，云何
X51n0824_p0408c14║妄作十六重耶？答曰：不離汝問，即成我答。汝既云
X51n0824_p0408c15║尚不名一，則知一亦無性，故不妨舉體作二、作四、
X51n0824_p0408c16║作十六也。若不許作二、作四、作十六者，便是定一，
X51n0824_p0408c17║云何得言尚不名一耶？且如月若定二，何故好目
X51n0824_p0408c18║仍見是一？月若定一，何故揑目便見有二？然揑目
X51n0824_p0408c19║但見其二，不知其一；好目既知其一，亦知其可以
X51n0824_p0408c20║隨捏成二。知二不知一者，迷情也；知一亦知二者，
X51n0824_p0408c21║妙解也。若謂約俗諦則有四分一十二重，約真諦
X51n0824_p0408c22║則無能緣所緣者，便是真俗分張。真則定一而不
X51n0824_p0408c23║異，何殊數論之法性定一？俗則定異而不融，何殊
X51n0824_p0408c24║勝論之法性定異？況伽他云：心意識八種，俗故相
X51n0824_p0409a01║有別，真故相無別，相所相無故。謂俗是真家之俗，
X51n0824_p0409a02║如金之為器，器別則金亦別，非離真諦而俗諦自
X51n0824_p0409a03║能成別也。真是俗家之真，如器之即金，金無別則
X51n0824_p0409a04║器亦無別，非撥俗諦而真諦自居相外也。故宗鏡
X51n0824_p0409a05║云：唯識大約有二種：一具分，二不具分。以無性理
X51n0824_p0409a06║故成真如，隨緣義則不生滅，與生滅和合，非一非
X51n0824_p0409a07║異，名阿賴耶識，即是具分。若不全依真心，事不依
X51n0824_p0409a08║理，故唯約生滅，便非具分。有云：影外有質為半頭
X51n0824_p0409a09║唯識，質影俱影為具分者，此乃唯識宗中之具分
X51n0824_p0409a10║耳。又引楞伽經釋云：八識皆有生滅，皆名轉相；八
X51n0824_p0409a11║識皆動，盡名業相；八之真性，盡名真相。噫！可以思
X51n0824_p0409a12║矣。初明種現生分別竟。△二、明現種生種子二：初、
X51n0824_p0409a13║問，二、答。今初。
X51n0824_p0409a14║既現分別緣種現生，種亦理應緣現種起，現種於種
X51n0824_p0409a15║能作幾緣？
X51n0824_p0409a16║△二答
X51n0824_p0409a17║種必不由中二緣起（以必）得（現起）心（及）心所，（乃）立彼（等無間緣、
X51n0824_p0409a18║所緣緣之）二（義）。故現於親種具作二緣，與非親種但為增
X51n0824_p0409a19║上。種望親種亦具二緣，於非親種亦但增上。
X51n0824_p0409a20║已上廣釋頌義中正釋緣生竟。△二、結斥指廣。
X51n0824_p0409a21║依斯內識互為緣起，分別因果理教皆成，所執外緣
X51n0824_p0409a22║設有（亦復）無用，況違理教何固執為？
X51n0824_p0409a23║此先結斥也。
X51n0824_p0409a24║雖分別言總顯三界心及心所而隨勝者，諸聖教中
X51n0824_p0409b01║多門顯示，或說為二三四五等，如餘論中具廣分別。
X51n0824_p0409b02║此復指廣也。二謂染分別、淨分別，或真識、現識，或
X51n0824_p0409b03║不墮意、墮意等。三謂心、意、識等。四謂善、不善、有覆
X51n0824_p0409b04║無記、無覆無記等。五謂因、果、苦、樂、捨等。初釋分別
X51n0824_p0409b05║由何難竟。△二、釋生死由何難二：初、申難舉頌，二、
X51n0824_p0409b06║以論釋成。今初。
X51n0824_p0409b07║雖有內識而無外緣，由何有情生死相續？頌曰：由諸
X51n0824_p0409b08║業習氣，二取習氣俱，前異熟既盡，復生餘異熟。
X51n0824_p0409b09║△二、以論釋成四：初家約業取相續釋，第二家約
X51n0824_p0409b10║習氣相續釋，第三家約障支相續釋，第四家約因
X51n0824_p0409b11║緣相續釋。四釋俱有義理，而第四家尤長，然亦不
X51n0824_p0409b12║得廢前三釋也。今初。
X51n0824_p0409b13║論曰：諸業謂福非福不動，即有漏善不善思業。業之
X51n0824_p0409b14║眷屬亦立業名，（以能）同招（酬）引（業及酬）滿（業之二種）異熟果故。
X51n0824_p0409b15║此（業）雖纔起無間即滅，無義能招當異熟果，而熏本
X51n0824_p0409b16║識起自功能，即此功能說為習氣。是業氣分熏習所
X51n0824_p0409b17║成，簡曾現業故名習氣。如是習氣展轉相續，至成熟
X51n0824_p0409b18║時招異熟果，此顯當果勝增上緣。
X51n0824_p0409b19║此釋頌中第一句也。善業名福業，不善業名非福
X51n0824_p0409b20║業，禪定對欲界散動名不動業，此三種業皆以思
X51n0824_p0409b21║為體性，餘心所法名為眷屬，同招異熟亦名為業。
X51n0824_p0409b22║曾現業即過去時之現業，現業已滅，但由習氣熏
X51n0824_p0409b23║於本識，致感異熟果耳。
X51n0824_p0409b24║（或取）相見（二分，或取）名色，（或取）心及心所，（或取）本末，彼（能所）取皆二
X51n0824_p0409c01║取攝（即現行二取也）。彼（二取）所熏發，親能生彼本識上（之）功能
X51n0824_p0409c02║（差別），名二取習氣。此顯來世異熟果心，及彼相應諸因
X51n0824_p0409c03║緣種俱，謂業種（與）二取種俱，是疎親緣互相義。（然）
X51n0824_p0409c04║業（種雖疎）招生（義）顯，故頌先說。
X51n0824_p0409c05║此釋頌中第二句也。名色即五蘊，初蘊為色，餘四
X51n0824_p0409c06║為名。本謂第八識，末謂前七識。業種是增上緣，名
X51n0824_p0409c07║疎相助。二取種是因緣，故得親名。餘如文可知。
X51n0824_p0409c08║前異熟者，謂前（一生乃至）前（百千）生（中）業（力所感）異熟（之）果。餘
X51n0824_p0409c09║異熟者，謂（感）後（一生乃至感）後（百千）生業（力之）異熟果。雖二取
X51n0824_p0409c10║種（熏處即生，生處即熏）受果無窮，而業習氣受果有盡（何謂有盡）。由
X51n0824_p0409c11║異熟果性（是無記與善不善業性）別（故必異世方熟而）難招（何謂無窮，謂）等
X51n0824_p0409c12║流增上（因果）性同（故可同時而）易感。由感（當來）餘生業等（之）種
X51n0824_p0409c13║（子成）熟（故于此身）前異熟果受用盡時，復別能生餘異熟果。
X51n0824_p0409c14║由斯生死輪轉無窮，何假外緣方得相續？
X51n0824_p0409c15║此釋頌中第三第四句也。業習氣受果有盡者，如
X51n0824_p0409c16║因戒善今報人天，若不更修報盡則墮等。
X51n0824_p0409c17║此頌意說，由（諸）業（及）二取（習氣故有）生死輪迴（可見）皆不離
X51n0824_p0409c18║識，（以即）心心所法為彼（諸業二取習氣之體）性故。
X51n0824_p0409c19║此總申頌意也。初家釋竟。△第二、家約習氣相續
X51n0824_p0409c20║釋。
X51n0824_p0409c21║復次，生死相續由諸習氣。然諸習氣總有三種：一、名
X51n0824_p0409c22║言習氣，謂有為法（三性之）各別親種。名言有二：一、表義
X51n0824_p0409c23║名言，即能詮義（之）音聲差別（簡無詮聲，彼非名故）；二、顯境名言，
X51n0824_p0409c24║即能了境（之）心、心所法。隨二名言所熏成種，作有為
X51n0824_p0410a01║法各別因緣（故名名言習氣）。
X51n0824_p0410a02║名是聲上屈曲，惟無記性不能熏成色心種子，然
X51n0824_p0410a03║因名起種，故稱為名言種也。前七識見分等實非
X51n0824_p0410a04║名言，譬如由言說名顯所詮義，此心心所法能顯
X51n0824_p0410a05║所了境，有似彼名之能詮義，故稱為顯境名言也。
X51n0824_p0410a06║二、我執習氣，謂虗妄執我、我所（之）種。我執有二：一、俱
X51n0824_p0410a07║生我執，即修所斷我、我所執（通于第六、第七兩識）；二、分別我執，
X51n0824_p0410a08║即見所斷我、我所執（惟在第六意識中有）。隨二我執所熏成種，
X51n0824_p0410a09║令有情等自他差別（故名我執習氣）。
X51n0824_p0410a10║此二我執種子，即皆名言熏習，令有自他差別，故
X51n0824_p0410a11║別立之。
X51n0824_p0410a12║三、有支習氣，謂招三界異熟業種。有支有二：一、有漏
X51n0824_p0410a13║善，即是能招可愛果（之）業；二、諸不善，即是能招非愛
X51n0824_p0410a14║果（之）業。隨二有支所熏成種，令異熟果善惡趣別。
X51n0824_p0410a15║有支，即十二因緣中之行支有支也。
X51n0824_p0410a16║應知我執有支（二種）習氣，於（當來世）差別（之）果是增上緣。
X51n0824_p0410a17║此頌所言（諸）業習氣者，應知即是（第三）有支習氣。（所言）二
X51n0824_p0410a18║取習氣，應知即是（第二）我執。（第一）名言二種習氣，（由其）取我
X51n0824_p0410a19║我所及取名言而熏成故，皆說名取。俱等餘文，義如
X51n0824_p0410a20║前釋。
X51n0824_p0410a21║第二，家釋竟。△第三、家約障支相續釋二：初、正約
X51n0824_p0410a22║三障釋，二、以障攝有支。今初。
X51n0824_p0410a23║復次生死相續由惑業苦發，業潤生煩惱名惑，能感
X51n0824_p0410a24║後有諸業名業，業所引生眾苦名苦，惑業苦（之）種（子）
X51n0824_p0410b01║皆名習氣。前（惑業）二習氣與生死苦為增上緣，助生苦
X51n0824_p0410b02║故。第三（苦）習氣望生死苦能作因緣，親生苦故。頌三
X51n0824_p0410b03║習氣如應當知。惑苦名（二），取（惑是）能（取苦是）所取故。取是
X51n0824_p0410b04║著義，業不得名（為取）俱等。餘文義如前釋。
X51n0824_p0410b05║發業煩惱，即無明支。潤生煩惱，即愛、取二支。瞋等
X51n0824_p0410b06║非不發潤，取其尤者言之也。感後有業，即行支、有
X51n0824_p0410b07║支。所引眾苦，即識、名色、六入、觸、受、生、老死七支。△
X51n0824_p0410b08║二、以障攝有支三：初、標列指廣，二、別釋有支，三、結
X51n0824_p0410b09║屬頌義。今初。
X51n0824_p0410b10║此惑業苦，應知總攝十二有支，謂從無明乃至老死，
X51n0824_p0410b11║如論廣釋。
X51n0824_p0410b12║十二皆名有支者，此支助有，故名有支也。△二、別
X51n0824_p0410b13║釋有支三：初、正釋支體，二、料簡支義，三、諸門分別。
X51n0824_p0410b14║今初。
X51n0824_p0410b15║然十二支略攝為四：一、能引支，謂無明、行，能引識等
X51n0824_p0410b16║五果種故。此中無明唯取能發，正感後世善惡業者，
X51n0824_p0410b17║即彼所發乃名為行。由此一切順現受（之）業（及）別助
X51n0824_p0410b18║當（受之）業，皆非行支。
X51n0824_p0410b19║識等，即等取名色、六入、觸、受也。別助當業，即能招
X51n0824_p0410b20║別報之滿業也。
X51n0824_p0410b21║二、所引支，謂本識內親（能）生（起）當來異熟果攝（之）識
X51n0824_p0410b22║等五（支）種（子），是前二支所引發故。此（五支）中（之）識種，謂
X51n0824_p0410b23║（即當來）本識（之親）因（識中種子唯），除後（六入、觸、受）三因，（其）餘因（種）皆
X51n0824_p0410b24║是名色種攝。後之三因如名次第，即後（六入、觸、受）三（法）種
X51n0824_p0410c01║（子），或（可以）名色種總攝（識中）五因，於（五因）中隨（其）勝（者）立餘
X51n0824_p0410c02║四種。六處與識總別亦然。
X51n0824_p0410c03║名色總攝五因，隨勝立餘四種者，謂以名中所攝
X51n0824_p0410c04║勝者，則立識觸受三支，及六入中之意入，色中所
X51n0824_p0410c05║攝勝者，則立六入中之五入也。六處與識總別亦
X51n0824_p0410c06║然者，或六入種總攝五因，於中隨勝立餘四種，或
X51n0824_p0410c07║以識種總攝五因，於中隨勝立餘四種也。
X51n0824_p0410c08║集論說識（支不惟是所引）亦是能引（者，彼以）識中（所持）業種名識
X51n0824_p0410c09║支故，（至于）異熟識（之）種（子，則屬）名色（種所）攝故。（緣起）經說識支
X51n0824_p0410c10║通（于）能所引（者，則以）業種識種俱名（為）識（支），故識是名
X51n0824_p0410c11║色（所）依，非（同集論以識種為）名色（所）攝故。
X51n0824_p0410c12║此會釋經論之文義也。若約業種，則是能引；若約
X51n0824_p0410c13║識種，則是所引。前文但約識種，集論但約業種，緣
X51n0824_p0410c14║起經雙約業種、識種，是故文言雖異，其義則同。
X51n0824_p0410c15║識等五種由業熏發，雖實同時，而依主伴、總別、勝劣、
X51n0824_p0410c16║因果相異，故諸聖教假說前後。或依當來（之果）現起分
X51n0824_p0410c17║位，有次第故，說有前後。由斯（義故），識等（五支）亦說（名為）現行
X51n0824_p0410c18║（若在），因時定無現行義故。復由此（當來現起果位得），說（所）生（所）
X51n0824_p0410c19║引同時（以種生現必同時故。若依識等初熏發位，則不可說生引同時，以）潤未潤時
X51n0824_p0410c20║必不俱故。
X51n0824_p0410c21║發業無明造作善惡，引業頓熏未來識等五種，決
X51n0824_p0410c22║無先後，何故立此五支差別？釋有二義：一者、識支
X51n0824_p0410c23║是主，餘四是伴；名色是總，餘三是別；六入是勝，觸、
X51n0824_p0410c24║受是劣；觸則是因，受則是果。約此相異，故假說前
X51n0824_p0411a01║後也。二者、既熏發後至成熟時，先現起識，次起名
X51n0824_p0411a02║色，次起六入，次起觸、受，乃約當果次第立此五支
X51n0824_p0411a03║因種也。餘可知。
X51n0824_p0411a04║三、能生支，謂愛、取、有，近生當來（之）生（及）老死故。謂（先）
X51n0824_p0411a05║緣迷內異熟果（之）愚（愚于我相昧無我理，于後生苦不如實知），發正能招
X51n0824_p0411a06║後有諸業為緣，引發親生當來生老死位（識等）五果（之）
X51n0824_p0411a07║種（子）已，復依迷外增上果（之）愚，緣境界受發起貪愛，
X51n0824_p0411a08║緣愛復生欲等四取，愛取合潤，（于彼）能引業種及（潤彼）所
X51n0824_p0411a09║引（五支之）因（即五支之種子），轉（而）名為有（支，以）俱能近有後有果
X51n0824_p0411a10║故。
X51n0824_p0411a11║迷內異熟果愚，即迷理無明也。正能招後有業，即
X51n0824_p0411a12║行支也。迷外增上果愚，即迷事無明也。欲等四取，
X51n0824_p0411a13║謂一欲取，二見取，三戒取，四我語取也。
X51n0824_p0411a14║有處唯說業種名有（者，以唯）此（業種）能正感異熟果故。復
X51n0824_p0411a15║有唯說（識等）五種名有（者，以）親生當來識等種故。
X51n0824_p0411a16║此亦會釋論文之義也。有處謂瑜伽第十，復有謂
X51n0824_p0411a17║瑜伽第三十八。業種正感異熟者，謂識等五種雖
X51n0824_p0411a18║正為因能生，然無力正生果故。親生當來識等者，
X51n0824_p0411a19║謂業種雖復有力，但屬增上緣故。
X51n0824_p0411a20║四、所生支，謂生、老、死，是愛、取、有近所生故。謂從中有
X51n0824_p0411a21║（自求父母乃）至本有（位）、中未（經）、衰變（以）來，皆生支攝。諸衰
X51n0824_p0411a22║變位，總名為老。身壞命終，乃名為死。
X51n0824_p0411a23║初、正釋支體竟。△二、料簡支義。
X51n0824_p0411a24║（一問：生既別立，老死何共？答：）老非定有，附死立支。（二問：）病何非支？（答：病
X51n0824_p0411b01║相）不徧（界趣亦不）定（有）故。（又問：老亦不定，何故附立？答：）老雖不定，徧故
X51n0824_p0411b02║立支。（謂）諸界趣生，除中夭者，將終皆有衰朽行故。（三問：）
X51n0824_p0411b03║名色不徧，何故立支？（謂無色界及化生者，無名色支故。答：以決）定（有）故立
X51n0824_p0411b04║（為）支。（謂）胎卵濕（三）生者，（于）六處未滿（時），定有名色（位）
X51n0824_p0411b05║故。又名色支亦是徧有。（且如）有色化生初受生位，雖具
X51n0824_p0411b06║五根而未有用，爾時未名六處支故。（是有色支也。又）初生無
X51n0824_p0411b07║色，雖定有意根而不明了，未名意處故。（是有名支也。）由斯
X51n0824_p0411b08║論說十二有支，一切（支中）一分，（是）上二界（之所）有。（謂無想天有色
X51n0824_p0411b09║無名，四空天有名無色，故各一分也。四問：）愛非徧有，寧別立支？（以）生惡趣
X51n0824_p0411b10║者不愛彼故。（答：）定故別立。（除是）不求（方）無有（愛），生善趣
X51n0824_p0411b11║者定有愛故。不還（果人于）潤生（位對治力強）愛雖不起，然如
X51n0824_p0411b12║彼取（支決）定有種故。又愛亦徧，生惡趣者於現我境亦
X51n0824_p0411b13║有愛故。（但）依無希求惡趣身（之）愛，（故）經說（為）非有非，
X51n0824_p0411b14║（謂）彼（惡趣中）全無（我愛也）。
X51n0824_p0411b15║現我境，謂第八識之見分。
X51n0824_p0411b16║（五問：）何緣所生（現果但）立生（及）老死（二支），所引（因種）別立識等
X51n0824_p0411b17║五支？（答：）因位難知差別相故，依當果位別立五支。謂
X51n0824_p0411b18║續生時因識相顯，次根未滿名色相增，次根滿時六
X51n0824_p0411b19║處明盛，依斯發觸因觸起受，爾時乃名受果究竟，依
X51n0824_p0411b20║此果位立（所引）因為五。果位易了差別相故，總立二支
X51n0824_p0411b21║以顯（生老死之）三苦。然所生果若在未來，為生厭故說生
X51n0824_p0411b22║老死；若至現在，為令了知分位相生說識等五。
X51n0824_p0411b23║續生時，謂中有身於父母邊結生相續時也。
X51n0824_p0411b24║（六問）何緣發業總立無明，潤業位中別立愛取？
X51n0824_p0411c01║一則立名不同，二則廣略有異，故問之也。
X51n0824_p0411c02║（答：）雖諸煩惱皆能發潤，而發業位無明力增，以具十
X51n0824_p0411c03║一殊勝事故，謂所緣等。廣如（緣起）經說：於潤業位愛力
X51n0824_p0411c04║偏增。說愛如水能沃潤故，要數溉灌方生有芽。且依
X51n0824_p0411c05║初後（分位）分（為）愛取二（支，若發業者一發則已）無重發義，（是故但）立
X51n0824_p0411c06║一無明（支。又問：既分愛取，何云愛力偏增？答：）雖（于四種）取支（之）中（通）攝諸
X51n0824_p0411c07║煩惱（法），而愛（于）潤（業偏）勝，（所以）說是愛（力偏）增。
X51n0824_p0411c08║十一殊勝事者，一所緣殊勝，徧緣染淨故。二行相
X51n0824_p0411c09║殊勝，隱真顯妄故。三因緣殊勝，惑業生本故。四等
X51n0824_p0411c10║起殊勝，等能發起能引能生所生緣起法故。五轉
X51n0824_p0411c11║異殊勝，隨眠纏縛相應不共四轉異故。六邪行殊
X51n0824_p0411c12║勝，依苦集諦起增益損減行故。七相狀殊勝，微細
X51n0824_p0411c13║自相徧愛非愛共相轉故。八作業殊勝，作流轉所
X51n0824_p0411c14║依事、作寂止能障事故。九障礙殊勝，障礙勝法故。
X51n0824_p0411c15║十隨轉殊勝，乃至有頂猶有轉故。十一對治殊勝，
X51n0824_p0411c16║二種妙智所對治故。且依初後分愛取二者，初為
X51n0824_p0411c17║愛、後為取也。
X51n0824_p0411c18║（七問：諸支相望，為是唯在自地，或與他地亦互為緣？答：）諸緣起支，皆依自地。（然或）
X51n0824_p0411c19║有（支）所發行（業，亦）依他（地）無明，如下（地）無明（能）發上地
X51n0824_p0411c20║行（故。設或）不爾，（則如）初伏下地染者，所起上（地之）定，應非行
X51n0824_p0411c21║支，（以）彼（上）地（之）無明猶未起故。（必先得彼定已，彼地無明方得現故。又問：）
X51n0824_p0411c22║從上下地（轉）生下上（地）者，彼緣何（地之境界）受而起愛支？
X51n0824_p0411c23║（答：）彼愛亦緣當生地（之）受（支），若現若種（而起），於理無違。
X51n0824_p0411c24║（八問：諸支同世耶？異世耶？答：）此十二支，（前）十（是現在）因，（後）二（是未來）果，
X51n0824_p0412a01║定不同世。（于前十支）因中，前七（支）與愛、取、有（三支），或異（世），或
X51n0824_p0412a02║同（世）。若（生、老、死之）二，（愛、取、有之）三，（無明等之）七，各定同世。
X51n0824_p0412a03║前七與愛、取、有或異或同者，約未潤位則異世，約
X51n0824_p0412a04║已潤位則同世也。
X51n0824_p0412a05║（九問：或說有支兩重因果而歷三世，此何唯一重耶？答：）如是十二一重因果，足
X51n0824_p0412a06║顯輪轉及離斷常。施設兩重實為無用，或應過此便
X51n0824_p0412a07║致無窮。
X51n0824_p0412a08║現在生老死果，由於過去十支因，現在十支因，決
X51n0824_p0412a09║招未來生老死果，是故足顯輪轉。因滅果生，果生
X51n0824_p0412a10║因滅，果生故非斷，因滅故非常，是故得離斷常。設
X51n0824_p0412a11║謂一重不足，須兩重者，兩重又或不足，須更設施
X51n0824_p0412a12║三重，便有無窮之失矣。二、料簡支義竟。△二、諸門
X51n0824_p0412a13║分別十五：初、假實門（至）十五、惑業苦攝門。今初：
X51n0824_p0412a14║此十二支義門別者，九實三假（即）已潤（之行等）六支合
X51n0824_p0412a15║為有（支）故（所以有支是假），即識等五（果之上有生老死）三相（分）位（差）
X51n0824_p0412a16║別（名之）為生等故（所以生及老死二支是假）。
X51n0824_p0412a17║△二一、非一事門。
X51n0824_p0412a18║五是一事，謂無明、識、觸、受、愛五，餘（七支）非一事。
X51n0824_p0412a19║△三、染不染門。
X51n0824_p0412a20║三唯是染（以無明、愛、取是），煩惱性故。七唯不染（以識、名色、六入、觸、受及生、
X51n0824_p0412a21║老死，皆是無覆無記），異熟果故。（然此）七（支，于現起）分位（之）中，容起染故。
X51n0824_p0412a22║（所以瑜伽第十）假說通（染、不染之）二（耳），餘（行有二支）通（染、不染）二種。
X51n0824_p0412a23║△四獨雜門。
X51n0824_p0412a24║無明、愛、取說名獨相，不與餘支相交雜故，餘是雜相。
X51n0824_p0412b01║獨即純也。餘九是雜相者，已潤六支合為有故，即
X51n0824_p0412b02║識等五名生等故。△五色非色門。
X51n0824_p0412b03║六（支）唯（心、法而）非色（法），謂無明、識、觸、受、愛、取，餘（六支皆）通
X51n0824_p0412b04║（色、心）二種。
X51n0824_p0412b05║△六漏。無漏為無為門，亦可分為二門。
X51n0824_p0412b06║皆是有漏唯有為攝，無漏無為非有支故。
X51n0824_p0412b07║△七、三性門。
X51n0824_p0412b08║無明、愛、取（三支）唯通不善（及）有覆無記，行（支）唯善（與）惡，
X51n0824_p0412b09║有（支）通善（通）惡（及通）無覆無記，餘七（支）唯是無覆無記
X51n0824_p0412b10║（然於）七（支）分位（之）中亦起善染（是故瑜伽假說通二）。
X51n0824_p0412b11║△八界地門。
X51n0824_p0412b12║雖皆通三界，而有分有全。
X51n0824_p0412b13║有分謂上二界一切一分，有全謂欲界也。無想天
X51n0824_p0412b14║唯有色之半支，無色天唯有名之半支，及六入中
X51n0824_p0412b15║唯有意入之一分故。
X51n0824_p0412b16║上地（之）行支能伏下地（煩惱），即苦麤等六種行相，有求
X51n0824_p0412b17║（地）上生而起彼（行）故。
X51n0824_p0412b18║由下地惑發上地行，由上地行伏下地惑，所謂厭
X51n0824_p0412b19║下苦麤障，欣上淨妙離，欣厭行成，乃發上地業行
X51n0824_p0412b20║也。此亦可別名能治所治門。△九學等三攝門。
X51n0824_p0412b21║一切皆唯非學無學，聖者所起有漏善業（以智慧）明（而）
X51n0824_p0412b22║為緣故，違有支故，非有支攝。由此應知，聖必不造感
X51n0824_p0412b23║後有業，於後苦果不迷求故，雜修靜慮資下故業，生
X51n0824_p0412b24║淨居等於理無違。
X51n0824_p0412c01║違有支故者。謂聖必不造感後有業也。雜修下。釋
X51n0824_p0412c02║難。難曰：若爾，則雜修五淨居業應非行支，若是行
X51n0824_p0412c03║支聖便造業，若非行支如何感生彼天？今故釋曰：
X51n0824_p0412c04║不還果人以有漏無漏前後雜修第四靜慮，資下
X51n0824_p0412c05║福生福愛廣果三天之故業，而生五淨居天，非是
X51n0824_p0412c06║新造此業，故於理無違也。△十、見等所斷門。
X51n0824_p0412c07║有義：無明唯見所斷，要迷諦理能發行故，聖必不造
X51n0824_p0412c08║後有業故。愛、取二支唯修所斷，貪求當有而潤生故。
X51n0824_p0412c09║九種命終（時）心（皆與）俱，生愛俱故。餘（之）九（支）皆通見、修
X51n0824_p0412c10║所斷。
X51n0824_p0412c11║此門釋有二義：第二、為正。今初義也。九種命終心
X51n0824_p0412c12║者，如欲界命終時，或起欲界心，或起色界心，或起
X51n0824_p0412c13║無色界心；色、無色界命終亦爾，三三成九。
X51n0824_p0412c14║有義，一切皆通二斷。論說預流果已斷一切一分有
X51n0824_p0412c15║支，無全斷者故。若無明支唯見所斷，寧說預流無全
X51n0824_p0412c16║斷者。若愛取支唯修所斷，寧說彼已（徧）斷一切支（之）
X51n0824_p0412c17║一分。又（彼論）說全（一）界（之）一切煩惱皆能結生，（又說）往惡
X51n0824_p0412c18║趣行唯分別起（之）煩惱能發。（然彼）不言潤生（煩惱）唯修所
X51n0824_p0412c19║斷，（亦不）謂（一切）感後有（之）行皆（是）見所斷（惑）發（也）。由此故
X51n0824_p0412c20║知無明愛取三支，亦（各各）通見修所斷。
X51n0824_p0412c21║此下第二，正義也。全界一切煩惱皆能結生，謂欲
X51n0824_p0412c22║界煩惱結欲界生，色界煩惱結色界生，無色界煩
X51n0824_p0412c23║惱結無色界生也。但說全界煩惱皆能結生，不言
X51n0824_p0412c24║潤生唯修所斷，則知愛取二支亦通見所斷矣。但
X51n0824_p0413a01║說往惡趣行唯分別惑能發，不謂感後有行皆見
X51n0824_p0413a02║所斷惑發，則知無明一支亦通修所斷矣。
X51n0824_p0413a03║然無明支正發（惡趣）行者，唯見所斷助（發諸趣行）者，（則便）不定。
X51n0824_p0413a04║愛、取二支正潤生者，唯修所斷助（潤生）者，（則亦）不定。
X51n0824_p0413a05║此明發業潤生煩惱，皆有正有助，故斷亦不定也。
X51n0824_p0413a06║惡趣，謂地獄、餓鬼、畜生，及無想天八難等處。必由
X51n0824_p0413a07║分別無明，起於增盛善惡業行，乃可熏成惡趣識
X51n0824_p0413a08║等五果種子。故須陀洹既見道已，永斷三塗無想
X51n0824_p0413a09║八難種子，永不墮彼諸處也。其餘俱生無明，亦能
X51n0824_p0413a10║助發諸趣業行。若助發三塗惡行者，雖屬俱生，亦
X51n0824_p0413a11║見所斷，以證初果時，永閉三惡趣門故。助發人天
X51n0824_p0413a12║行者，則修所斷，以設不勝進，猶有七返來往故。故
X51n0824_p0413a13║云助者不定也。正潤生之愛取，唯屬俱生煩惱，所
X51n0824_p0413a14║以唯修所斷。助潤生之愛取，亦與分別煩惱相應。
X51n0824_p0413a15║若屬分別，亦見所斷；若屬俱生，則修所斷。故亦云
X51n0824_p0413a16║助者不定也。
X51n0824_p0413a17║又染汙法自性應斷，（以）對治（彼之出世道若）起時，彼（染汙法即）永
X51n0824_p0413a18║斷故。（若）一切有漏不染汙法非性應斷，（以皆）不違道（品）
X51n0824_p0413a19║故。（問曰：既云非性應斷，如何又言皆通二斷？答曰：）然有二義說之為斷：一、離
X51n0824_p0413a20║縛故，謂斷緣彼雜彼（之）煩惱（故說為斷）；二、不生故，謂（依分別煩
X51n0824_p0413a21║惱方起彼法，今既）斷彼（所）依令永不起（故說為斷）。依離縛（義名）斷（故），
X51n0824_p0413a22║說（行支有支中一分）有漏善（及識等五支，生老死二支是）無覆無記（共有九支）
X51n0824_p0413a23║唯修所斷；依不生（義名）斷（故），說（行支有支中一分招）諸惡趣（之業，及招）
X51n0824_p0413a24║無想（果之有漏善）定（并有支中所攝識等五支，以因該果兼具生老死）等（共有九支）唯
X51n0824_p0413b01║見所斷。（若夫）說十二支通二斷者，於前諸斷如應當知。
X51n0824_p0413b02║此更約自性應斷，非性應斷，以判見修二斷義也。
X51n0824_p0413b03║染汙法，謂無明愛取三支，及行支有支中，各一分
X51n0824_p0413b04║惡，不論見修二斷，皆名自性應斷。以初起出世道
X51n0824_p0413b05║時，頓斷分別無明愛取，及斷惡行惡有，數數修習
X51n0824_p0413b06║出世道時，漸斷俱生無明愛取故。一切有漏不染
X51n0824_p0413b07║汙法，謂行支有支中，各一分善，及識等五支，生老
X51n0824_p0413b08║死二支，體唯異熟無覆無記，不論見修二斷，皆名
X51n0824_p0413b09║非性應斷。但約離縛名斷，則是修所斷攝，如善行
X51n0824_p0413b10║善有，及人天識等五支，人天生老死支是也。若約
X51n0824_p0413b11║不生名斷，則是見所斷攝，如行支有支中之惡業，
X51n0824_p0413b12║及無想定，乃至三塗八難，無想天之識等五支，生
X51n0824_p0413b13║老死二支是也。於前諸斷，如應當知者，無明愛取，
X51n0824_p0413b14║依正助說，通於見修二斷，所餘諸支，依離縛不生
X51n0824_p0413b15║二義，亦通見修二斷。十見等所斷門竟。△十一、受
X51n0824_p0413b16║俱門。
X51n0824_p0413b17║十樂捨俱（除受支及老死支），受不與受共相應故，老死位中
X51n0824_p0413b18║多分無樂及容捨故。十一（皆得與）苦（受）俱，（但）非（與）受（支）
X51n0824_p0413b19║俱故。
X51n0824_p0413b20║△十二、三苦門。
X51n0824_p0413b21║十一少分壞苦所攝（除死老支），老死位中多無樂受，依樂
X51n0824_p0413b22║立壞故不說之。十二少分苦苦所攝，一切支中有苦
X51n0824_p0413b23║受故。十二全分行苦所攝，諸有漏法皆行苦故。（若）依
X51n0824_p0413b24║捨受（名為行苦）說（者，則）十一少分（是行苦攝），除老死支（無容捨故），如（上文）
X51n0824_p0413c01║壞苦（中）說。
X51n0824_p0413c02║行苦自有通局二義。若約有漏有為，剎那遷變，皆
X51n0824_p0413c03║名行苦，則通攝十二全分。若約壞苦依樂受立，苦
X51n0824_p0413c04║苦依苦受立，行苦惟依捨受立者，則局攝十一少
X51n0824_p0413c05║分也。
X51n0824_p0413c06║實義如是（若）諸聖教（之）中，隨彼相增（則）所說不定。
X51n0824_p0413c07║△十三、四諦門。
X51n0824_p0413c08║皆苦諦攝（是五），取蘊性故（無明、愛、取、行、有）。五（支）亦集諦攝（行、有是），
X51n0824_p0413c09║業（無明、愛、取是）煩惱性故。
X51n0824_p0413c10║△十四、四緣門。
X51n0824_p0413c11║諸支相望（唯）增上（緣）定有，餘之三緣有無不定（緣起）。契
X51n0824_p0413c12║經依定（有者，所以）唯說有一。愛望於取（愛是取種，能生現取），有望
X51n0824_p0413c13║於生（有即識等五種，生即識等現行），有因緣義。若說識支是業種
X51n0824_p0413c14║者，（則）行望於識亦作因緣（若說識支是識種者，則行支非識親因）。餘
X51n0824_p0413c15║支相望，無因緣義。而集論說無明望行有因緣者，（乃）
X51n0824_p0413c16║依無明（俱）時（思）業（之）習氣說。（以與）無明俱故，假說（業種以為）
X51n0824_p0413c17║無明（而）實是行種（非指無明為行因緣也）。瑜伽論說：諸支相
X51n0824_p0413c18║望（容有三緣，但）無因緣者，依現（行）愛（支）取（支及）唯（以）業（種為）有
X51n0824_p0413c19║（支而）說。無明（現行癡心所）望行（現思心所），愛（支現行）望於取（支現行），生
X51n0824_p0413c20║（位心心所）望老死（位心心所），有餘二緣（謂等無間及所緣緣）。有望於生，受
X51n0824_p0413c21║望於愛，無等無間（緣，但）有所緣緣。餘支相望（則等無間及所緣緣），
X51n0824_p0413c22║二俱非有（但有增上緣耳）。此中且依隣近順次不相雜亂
X51n0824_p0413c23║實緣起說，（若）異此（四義而互）相望（則）為緣（又復）不定，諸聰慧
X51n0824_p0413c24║者如理應思。
X51n0824_p0414a01║一隣近則非隔越，二順次則非逆次，三不相雜亂
X51n0824_p0414a02║則不以行種為無明等，四實則不依假借說也。若
X51n0824_p0414a03║隔越相望，如無明望識乃至望老死等。若逆次相
X51n0824_p0414a04║望，如老死望生乃至行望無明等。若相雜亂及隨
X51n0824_p0414a05║轉門，約假借說事非一槩，但依前文四緣之理思
X51n0824_p0414a06║之可得。△十五、惑業苦攝門。
X51n0824_p0414a07║惑業苦三攝十二者，無明、愛、取（三支）是惑所攝，行（支及）有
X51n0824_p0414a08║（支中）一分是業所攝（識等及生老死），七（支與）有（支中）一分是苦所攝。
X51n0824_p0414a09║有處說業全攝有（支）者，應知彼依業有說故（不依種有說也）。
X51n0824_p0414a10║有處說識（支是）業所攝者，彼說業種為識支故（不依識種為識
X51n0824_p0414a11║支說）。惑業所招（識等七支）獨名苦者，唯苦諦攝（不通集諦故，又）為（令有
X51n0824_p0414a12║情）生厭（離）故。
X51n0824_p0414a13║二、別釋有支竟。△三、結屬頌意。
X51n0824_p0414a14║由惑業苦即十二支，故此能令生死相續。
X51n0824_p0414a15║第三，家釋竟。△第四、家約因緣相續釋二：初、正明
X51n0824_p0414a16║生死相續，二、例明淨法相續。初中三：初、標徵，二、解
X51n0824_p0414a17║釋，三、屬頌。今初。
X51n0824_p0414a18║復次，生死相續，由內因緣，不待外緣，故唯有識。因謂
X51n0824_p0414a19║有漏、無漏二業正感（分段、變易二種）生死，故說為因。緣謂煩
X51n0824_p0414a20║惱、所知二障助感（分段、變易二種）生死，故說為緣。所以者何？
X51n0824_p0414a21║生死有二：
X51n0824_p0414a22║有漏、無漏二業，皆屬增上緣攝，但以業招生顯，故
X51n0824_p0414a23║復名因也。餘可知。△二、解釋二：初、釋分段生死，二、
X51n0824_p0414a24║釋變易生死。今初。
X51n0824_p0414b01║一、分段生死，謂諸有漏善不善業（為因），由煩惱障緣助
X51n0824_p0414b02║勢力所感三界麤異熟果，身命短長隨因緣力有定
X51n0824_p0414b03║齊限，故名分段。
X51n0824_p0414b04║△二、釋變易生死三：初、正釋，二、會異，三、料簡。今初：
X51n0824_p0414b05║二、不思議變易生死。謂諸無漏有分別業（為因），由所知
X51n0824_p0414b06║障緣助勢力，所感殊勝細異熟果，由悲願力改轉身
X51n0824_p0414b07║命，無定齊限，故名變易。無漏定願正所資感，妙用難
X51n0824_p0414b08║測，名不思議。
X51n0824_p0414b09║無漏有分別業，即有為無漏業也。改轉身命，謂改
X51n0824_p0414b10║穢為淨，轉短為長也。△二會異。
X51n0824_p0414b11║或名意成身，（謂）隨（大悲）意願（之所）成故。如（勝鬘）契經說（譬）：如
X51n0824_p0414b12║（以）取為緣，（以）有漏業（為）因，續後有者而生三有。如是
X51n0824_p0414b13║（以）無明習地為緣，（以）無漏業（為）因，有阿羅漢、獨覺（及）
X51n0824_p0414b14║已得自在菩薩，生三種意成身。
X51n0824_p0414b15║此會勝鬘經所謂意成身，即今不思議變易生死
X51n0824_p0414b16║身也。
X51n0824_p0414b17║亦名變化身，無漏定力轉，令異（于）本（時之身，猶）如變化（非新
X51n0824_p0414b18║生）故。如有論說：（問）聲聞無學永盡後有，云何能證無
X51n0824_p0414b19║上菩提？（答）依變化身證無上覺，非業報身，故不違理。
X51n0824_p0414b20║此釋不思議變易身，復名變化身也。如有論下，引
X51n0824_p0414b21║證，可知。二、會異竟。△三料簡。
X51n0824_p0414b22║（難曰：）若所知障助無漏業能感（變易）生死，（則）二乘定性應
X51n0824_p0414b23║不永入無餘涅槃，（喻）如諸異生（之）拘（于）煩惱（障）故。（又無
X51n0824_p0414b24║漏有分別業，是道諦攝。）如何道諦（乃）實能感（變易生死之）苦？（答曰：）誰言
X51n0824_p0414c01║實感？（難曰：）不爾。如何？（答曰：但由）無漏（勝）定（勝）願資（於三界已感異熟之
X51n0824_p0414c02║故）有漏業，令所得果相續長時，（以無漏業資助，令其）展轉增勝，
X51n0824_p0414c03║假說名感。（非無漏業實能感苦也。又）如是感時，由所知障為緣助
X51n0824_p0414c04║力，非（無漏業）獨能感（也。）然所知障（在菩薩分中雖助變易生死，而在定性二
X51n0824_p0414c05║乘分中仍復）不障解脫，（以所知障）無能發業潤生用故。（問曰：）何用
X51n0824_p0414c06║資感（變易）生死苦為？（答曰：為欲）自證菩提利樂他故。謂不定
X51n0824_p0414c07║性獨覺聲聞及得自在大願菩薩，已永斷伏煩惱障
X51n0824_p0414c08║故，無容復受當（來之）分段身。恐廢長時修菩薩行，遂以
X51n0824_p0414c09║無漏勝定願力，（譬）如（世間）延壽（之）法（以）資現身（故業之）因，
X51n0824_p0414c10║令彼（故業因種）長時與（今現身之）果不絕。數數如是定願資助，
X51n0824_p0414c11║乃至證得無上菩提。（問曰：既以無漏定願資現身因）彼復何須所知
X51n0824_p0414c12║障助？（答曰：）既未圓證無相大悲，（若）不執菩提（及）有情（皆是）
X51n0824_p0414c13║實有，（則）無由發起猛利悲願。又所知障障大菩提，為
X51n0824_p0414c14║永斷除（此所知障所以）留身久住。又所知障為有漏依，此障
X51n0824_p0414c15║若無，彼（變易生死則）定非有，故於身住有大助力。（是中）若所
X51n0824_p0414c16║留身（從）有漏定願所資助者，分段身攝，（以是）二乘異生
X51n0824_p0414c17║所知境故。（若從）無漏定願所資助者，變易身攝，非彼（二乘
X51n0824_p0414c18║異生所知）境故。由此應知，變易生死性是有漏異熟果攝，
X51n0824_p0414c19║於無漏業是增上果。有聖教中說（此變易之身以）為無漏出
X51n0824_p0414c20║三界者，（乃）隨（無漏業之）助因（而）說。
X51n0824_p0414c21║二、解釋竟。△三、屬頌二：初、結屬，二、釋疑。今初：
X51n0824_p0414c22║頌中所言諸業習氣，即前所說（有漏、無漏）二業種子；二取
X51n0824_p0414c23║習氣，即前所說（煩惱、所知）二障種子，俱執著故（名之為取）。俱等
X51n0824_p0414c24║餘文，義如前釋。
X51n0824_p0415a01║△二、釋疑。
X51n0824_p0415a02║變易生死雖無分段，前後異熟別盡別生，而數資助
X51n0824_p0415a03║前後改轉，亦有前盡餘復生義。
X51n0824_p0415a04║疑曰：分段生死可云前異熟盡復生，異熟變易既
X51n0824_p0415a05║無分段，何名既盡復生？餘等答釋可知。
X51n0824_p0415a06║雖亦由現（行令）生死相續，而（惟）種定有（故），頌偏說之（若現
X51n0824_p0415a07║行則不定有也）。或為顯示真異熟因果皆不離本識（因是本識所執
X51n0824_p0415a08║持故，果即本識自果相故），故不說現（若夫前六轉識名為）現異熟因（要至未來方感
X51n0824_p0415a09║異熟之果現在），不即與果（又酬前滿業之無記）轉識（多有）間斷（是異熟生），非（是真）
X51n0824_p0415a10║異熟故。
X51n0824_p0415a11║又疑曰：現行諸業，現行二取，亦令生死相續，何故
X51n0824_p0415a12║頌中但舉習氣說耶？答：亦可知。初正明生死相續
X51n0824_p0415a13║竟。△二、例明淨法相續。
X51n0824_p0415a14║前中後際生死輪迴不待外緣，既由內識淨法相續
X51n0824_p0415a15║應知亦然。謂無始來依附本識有無漏種，由轉識等
X51n0824_p0415a16║數數熏發漸漸增勝，乃至究竟得成佛時，轉捨本來
X51n0824_p0415a17║雜染識（之）種（子），轉得始起清淨種（之淨）識，任持一切功
X51n0824_p0415a18║德種子，由本願力盡未來際起諸妙用相續無窮，由
X51n0824_p0415a19║此應知唯有內識。
X51n0824_p0415a20║二、釋生死由何難竟。△三、釋違經三性難二：初、正
X51n0824_p0415a21║釋三性不離識，二、轉釋無性即識性。初中二：初、設
X51n0824_p0415a22║難舉頌，二、以論釋成。今初。
X51n0824_p0415a23║若唯有識，何故世尊處處經中說有三性？應知三性
X51n0824_p0415a24║亦不離識。所以者何？頌曰：由彼彼徧計，徧計種種物，
X51n0824_p0415b01║此徧計所執，自性無所有。依他起自性，分別緣所生，
X51n0824_p0415b02║圓成實於彼（依他性上），常遠離前（徧計所執）性故。此（圓成）與依他，
X51n0824_p0415b03║非異非不異（喻）。如無常等性（與無常等法乃非異不異），非不見此
X51n0824_p0415b04║（圓成實而能了）彼（依他性也）。
X51n0824_p0415b05║△二、以論釋成二：初、正釋頌文，二、義類相攝。初中
X51n0824_p0415b06║二：初、別釋頌文，二、總申頌意。初又三：初、釋徧計所
X51n0824_p0415b07║執性，二、釋依他起性，三、釋圓成實性。初又二：初、略
X51n0824_p0415b08║釋，二、廣釋。今初。
X51n0824_p0415b09║論曰：周徧計度，故名徧計（計度之心）。品類眾多，說為彼彼。
X51n0824_p0415b10║（此）謂能徧計之虗妄分別（心也）。即由彼彼虗妄分別，徧
X51n0824_p0415b11║計種種所徧計物。（此）謂所妄執蘊處界等若法若我
X51n0824_p0415b12║自性差別（也）。此所妄執自性差別，總名徧計所執自
X51n0824_p0415b13║性。如是自性都無所有，理教推徵不可得故。
X51n0824_p0415b14║我自性，謂橫計主宰。我差別，謂有情、命者等，預流、
X51n0824_p0415b15║一來等，乃至二十句、六十五句等。法自性，謂橫計
X51n0824_p0415b16║軌持。法差別，謂蘊、處、界等，實德、業等，乃至有無、一
X51n0824_p0415b17║異、俱不俱等。△二、廣釋二：初、總分文，二、別解釋。今
X51n0824_p0415b18║初：
X51n0824_p0415b19║或初句顯能徧計識，第二句示所徧計境，後半方申
X51n0824_p0415b20║徧計所執若我若法自性非有，已廣顯彼不可得故。
X51n0824_p0415b21║△二、別解釋三：初、釋能徧計，二、釋所徧計，三、對依
X51n0824_p0415b22║他明徧計所執。今初。
X51n0824_p0415b23║初能徧計自性云何？
X51n0824_p0415b24║假問徵起也。釋有二義：初義非，第二正。
X51n0824_p0415c01║有義：八識及諸心所有漏攝者，皆能徧計虗妄分別
X51n0824_p0415c02║為自性故，皆似所取能取現故。（又聖教）說：阿賴耶（識），以
X51n0824_p0415c03║徧計所執自性妄執（之）種（子）為所緣故。
X51n0824_p0415c04║所取能取，即能緣所緣也。此顯八識皆能徧計。說
X51n0824_p0415c05║阿賴下，更引證以顯第八亦能徧計。葢所緣既是
X51n0824_p0415c06║妄執種子，則能緣亦必是妄執矣。
X51n0824_p0415c07║有義，第六第七心品（之）執我法者是能徧計，（經中）唯說
X51n0824_p0415c08║意識能徧計故，（以）意及意識名（為）意（與）識故，（有）計度
X51n0824_p0415c09║（及）分別（乃為）能徧計故，（前五及第八非能徧計也。）執我法者必是慧
X51n0824_p0415c10║（心所）故，二執必與無明（心所）俱故，（第八無慧癡二心所相應，非能徧計也。）不
X51n0824_p0415c11║說無明有善性故，癡無癡等不相應故，（諸善心所非能徧計也。）
X51n0824_p0415c12║不見有執導空智故，（喻如）執有執無不俱起故，（善慧心所亦非
X51n0824_p0415c13║能徧計也。）曾無有執非能熏故。（第八但是所熏，決非有我法二執也。夫）有漏
X51n0824_p0415c14║（諸）心（心所）等不證實（理）故，一切皆名虗妄分別。（然不皆名為能
X51n0824_p0415c15║徧計，以其）雖似所取能取相現，而非一切（皆是）能徧計攝，（尚以
X51n0824_p0415c16║似能所取便名能徧計者。）勿無漏心亦有執故。（且）如來後得（無漏智心
X51n0824_p0415c17║亦似能取所取相現，豈亦）應（名為）有執？故經說佛（後得）智現身土等種
X51n0824_p0415c18║種影像如鏡等故。若無（能所）緣用，應非智等。雖（聖教）說藏
X51n0824_p0415c19║識緣徧計種，而不說唯（緣徧計），故非誠證。由斯理趣，唯
X51n0824_p0415c20║於第六第七心品有能徧計。識品雖（只有）二，而有（千）二，
X51n0824_p0415c21║（決乃至）三四五六七八九十（法）等。（上所起）徧計不同，故言
X51n0824_p0415c22║彼彼。
X51n0824_p0415c23║此護法正義也。初第六下，正簡前五、第八及諸善
X51n0824_p0415c24║心所等非能徧計。次有漏心等下，破斥初義。次雖
X51n0824_p0416a01║說藏識下，通前所引聖教。後由斯理趣下，結成。能
X51n0824_p0416a02║徧計者，唯是六、七二識，但由所徧計有不同，故頌
X51n0824_p0416a03║言彼彼耳。宗鏡錄云：一、有徧非計，如無漏諸心及
X51n0824_p0416a04║有漏善識，能徧廣緣而非計執（無漏諸心，即諸聖人無漏智慧，了諸
X51n0824_p0416a05║法空，即無法不徧，都無計執，名為非計，唯後得智也。有漏善識，即地前菩薩，雖有漏心中能作無我觀，故
X51n0824_p0416a06║亦能觀一切法皆無有我，亦是徧而非計）。二、有計非徧，如有漏第七識，
X51n0824_p0416a07║恒緣第八見分起我、法二執，從第六識入生空觀
X51n0824_p0416a08║時，第七識中猶尚緣第八見分起於法執，故知計
X51n0824_p0416a09║而非徧。三、亦徧亦計，即眾生染心（謂染汙相應之第六識也）。四、
X51n0824_p0416a10║非徧非計，即有漏前五識及有漏第八識，各了自
X51n0824_p0416a11║相分境，故不徧；無計度隨念分別，故非計也。初釋
X51n0824_p0416a12║能徧計竟。△二、釋所徧計。
X51n0824_p0416a13║（問曰）：次所徧計自性云何？（答曰）：攝大乘說是依他起徧計
X51n0824_p0416a14║心等（之）所緣緣故。（問曰）：圓成實性寧非彼（徧計執所緣之）境？（答曰）：
X51n0824_p0416a15║真非妄執所緣境故。（若）依展轉（而）說，亦（可是）所徧計。（然）
X51n0824_p0416a16║徧計所執雖是彼（能徧計心之）境，而（無實我法）非所緣緣，故非
X51n0824_p0416a17║所徧計。
X51n0824_p0416a18║依展轉說，亦所徧計者，如計繩為蛇，即是計麻為
X51n0824_p0416a19║蛇也。雖是彼境，而非所緣緣者，如計蛇時，亦未甞
X51n0824_p0416a20║有蛇，仍惟有繩，故蛇非所緣緣，亦復非所徧計。當
X51n0824_p0416a21║知徧計之所緣緣，惟是依他起性。譬如妄計蛇時，
X51n0824_p0416a22║仍即于繩起計，仍以本質繩為疎，所緣緣眼識，相
X51n0824_p0416a23║分繩為親，所緣緣意識，于中妄起蛇怖，名為非量，
X51n0824_p0416a24║名為徧計執也。△三、對依他明徧計所執。
X51n0824_p0416b01║徧計所執其相云何？與依他起復有何別？
X51n0824_p0416b02║此亦假問徵起也。釋有二義：初義非，次義正。
X51n0824_p0416b03║有義，三界（所攝有漏）心及心所，由無始來虗妄熏習，雖各
X51n0824_p0416b04║體一而似二生，謂見（分及）相分，即（是）能（取）所取。如是二
X51n0824_p0416b05║分，情（之所）有，理（之所）無（故）。此（能所二）相，說為徧計所執。（此相見）
X51n0824_p0416b06║二（分）所依（自證之）體，實託緣生，此性非無，名依他起，（以是）
X51n0824_p0416b07║虗妄分別緣所生故。云何知然？諸聖教說虗妄分別
X51n0824_p0416b08║是依他起，二取名為徧計所執。
X51n0824_p0416b09║此妄以自證分為依他起性，見相二分為徧計所
X51n0824_p0416b10║執也。
X51n0824_p0416b11║有義：一切（有漏無漏、染與不染、世出世間所有）心及心所，由熏習力所
X51n0824_p0416b12║變二分，從緣生故，亦依他起。徧計依斯（相見二分）妄執定
X51n0824_p0416b13║實（我法及執）有無、一異、俱不俱等，此（有無之二或一異之）二（等）方名
X51n0824_p0416b14║徧計所執。諸聖教說唯量唯二，種種皆名依他起故。
X51n0824_p0416b15║又相（分）等四法、十一識等，論皆說為依他起攝故。
X51n0824_p0416b16║此護法正義也。俱者，亦有亦無，或亦一亦異也。不
X51n0824_p0416b17║俱者，非有非無，或非一非異也。此等執實戲論，方
X51n0824_p0416b18║名徧計所執。若夫相見二分，本是從緣生起，豈非
X51n0824_p0416b19║依他性哉。唯量唯二等者，攝論云：一者唯量義，無
X51n0824_p0416b20║所有故。二者唯二，謂有相及見識故。三者唯種種，
X51n0824_p0416b21║謂種種相生起故。天親釋云：唯量者，唯是識量，由
X51n0824_p0416b22║所識義無所有故。唯二者，成立有相及見故。即此
X51n0824_p0416b23║一識，一分成相，第二分成見，此是眼等識二分故。
X51n0824_p0416b24║唯種種者，即此一識所起六塵為相，意識為見，意
X51n0824_p0416c01║識境不定故，說唯種種也。相等四法，即諸心心所，
X51n0824_p0416c02║各有四分，所謂一相分，二見分，三自證分，四證自
X51n0824_p0416c03║證分也。十一識者，一身識，謂眼等五界。二身者識，
X51n0824_p0416c04║謂染汙意。三受者識，謂意界。四應受識，謂色等六
X51n0824_p0416c05║外界（五正受識，謂六識界。六世識，謂生生相續）不斷。七數識，謂算計一
X51n0824_p0416c06║乃至無量。八處識，謂器世間。九言說識，謂見聞覺
X51n0824_p0416c07║知四種言說，此九從名言熏習種子生。十自他差
X51n0824_p0416c08║別識，謂依身差別，此從我見熏習種子生。十一善
X51n0824_p0416c09║惡兩道生死識，謂生死趣無量種，此從有支習氣
X51n0824_p0416c10║種子生。如是諸識，論皆說為虗妄分別所攝，名依
X51n0824_p0416c11║他起。
X51n0824_p0416c12║不爾，無漏後得智品（所有相見）二分，（亦）應名（為）徧計所執。
X51n0824_p0416c13║（汝若）許（者，則）應聖智不緣彼（二分）生。（或復）緣彼（二分之）智品，應（是集
X51n0824_p0416c14║諦而）非道諦。（汝若）不許（無漏二分是徧計者），應知有漏（二分）亦爾（但是依他
X51n0824_p0416c15║起性）。又若二分是徧計所執，應如兔角等非所緣緣（以凡）
X51n0824_p0416c16║徧計所執，體非有故。又應二分（既非有體，則便）不熏成種（既不
X51n0824_p0416c17║熏種，則此）後識等（復）生，應無二分。又諸習氣（即）是（第八識之）相
X51n0824_p0416c18║分（所）攝，豈（以）非有（之）法（而）能作（現行諸識之親）因緣？（又）若緣
X51n0824_p0416c19║所生（之）內相見分非依他起，（則相見）二（分）所依（自證之）體，
X51n0824_p0416c20║例亦應然（同屬徧計，以均是分別緣所生），無異因故。
X51n0824_p0416c21║此破斥初義也。文並易知。初釋徧計所執性竟。△
X51n0824_p0416c22║二、釋依他起性二：初、承前出依他體，二、簡釋。初、承
X51n0824_p0416c23║前出依他體，即釋頌第五句也（依他起自性）。
X51n0824_p0416c24║由斯理趣，眾緣所生心、心所體及相見分，有漏、無漏
X51n0824_p0417a01║皆依他起，依他眾緣而得起故。
X51n0824_p0417a02║△二、簡釋。即釋頌第六句也（分別緣所生）。
X51n0824_p0417a03║頌言分別緣所生者，應知且說染分依他（若夫），淨分依
X51n0824_p0417a04║他亦（可名）圓成故。或諸染淨心心所法皆名分別（以後得智
X51n0824_p0417a05║亦有分別），能緣慮故。是則一切染淨依他，皆是此中依他
X51n0824_p0417a06║起攝。
X51n0824_p0417a07║淨分依他亦圓成者，如四智、菩提、十力、無畏等，以
X51n0824_p0417a08║是修德名淨依他，以其稱性復可名圓成實。二、釋
X51n0824_p0417a09║依他起性竟。△三、釋圓成實性三：初、正釋圓成實
X51n0824_p0417a10║體性，二、對依他明非一異，三、明證此能了依他。初
X51n0824_p0417a11║正釋圓成實體性，即釋頌七、八兩句也。（圓成實於彼，常遠離
X51n0824_p0417a12║前性。）
X51n0824_p0417a13║二空所顯，圓滿成就諸法實性，名圓成實。顯此徧常
X51n0824_p0417a14║體非虗謬，簡自共相虗空我等。
X51n0824_p0417a15║此先釋圓成實三字之義也。徧故圓滿，常故成就，
X51n0824_p0417a16║非虗謬故名實性。諸法自相，謂現量所得俗諦法
X51n0824_p0417a17║體，離名種等所有分別，如色香味觸等，以其各各
X51n0824_p0417a18║差別，故非徧圓。諸法共相，謂比量所得俗諦道理，
X51n0824_p0417a19║由名言等顯示不謬，如無常無我等，以其約義詮
X51n0824_p0417a20║表，故非常成。虗空因色顯發，對有質礙而得其名，
X51n0824_p0417a21║我非實有自性，依五取蘊施設假名，故皆虗謬。
X51n0824_p0417a22║無漏有為離倒究竟勝用周徧，亦得此（圓成實）名。然今
X51n0824_p0417a23║頌中說初非後。
X51n0824_p0417a24║此料簡頌意也。無漏有為，即淨分依他，所謂四智
X51n0824_p0417b01║菩提等。離倒故亦可名為實，究竟故亦可名為成，
X51n0824_p0417b02║勝用周徧故亦可名為圓。然頌中所說圓成實性，
X51n0824_p0417b03║但指二空所顯，不指有為無漏也。
X51n0824_p0417b04║此（圓成實性）即於彼依他起上，常遠離前徧計所執，（以）二
X51n0824_p0417b05║空所顯（之）真如為性。（頌中所）說：於彼（二）言（乃是）顯圓成實
X51n0824_p0417b06║與依他起不即不離，（頌中）常遠離（三）言（乃是）顯妄所執能
X51n0824_p0417b07║所取性理恒非有，（頌中）前（之一）言義顯（但空徧計）不空依他，（頌中）
X51n0824_p0417b08║性（之一言乃）顯二空非（即是）圓成實（二空所顯乃名為圓成實，以）真如離
X51n0824_p0417b09║有離無性故。
X51n0824_p0417b10║此正釋頌中於彼常遠離前性七字之義也。△二、
X51n0824_p0417b11║對依他明非一異，即釋頌九、十、十一三句也（故此與依
X51n0824_p0417b12║他非異非不異，如無常等性）。
X51n0824_p0417b13║由前理故，此圓成實與彼依他起非異非不異。（若言）異
X51n0824_p0417b14║（者，則）應真如非彼（依他之）實性。（若言）不異，（則）此（圓成實）性應是
X51n0824_p0417b15║無常。（又）彼此俱應淨非淨境，則（根）本後（得二）智（之）用（亦）
X51n0824_p0417b16║應無別。
X51n0824_p0417b17║此先釋第九第十兩句也。彼依他性通於染淨，乃
X51n0824_p0417b18║是後得智境，此圓成實唯淨非染，乃是根本智境，
X51n0824_p0417b19║故不得定言不異。由此觀之，馬鳴謂無明熏時即
X51n0824_p0417b20║真如熏，乃約異而不異，如觸波時全觸于水，非定
X51n0824_p0417b21║一也。護法謂賴耶受熏非關真如，乃約不異而異，
X51n0824_p0417b22║如波動時濕性無動，非定異也。若執真如定實受
X51n0824_p0417b23║熏，則應變異，何名真如？若執真如定不受熏，則應
X51n0824_p0417b24║真如不徧一切，離法性外別有諸法，何異一分無
X51n0824_p0417c01║常一分常之外道？習二宗者曷深思之。
X51n0824_p0417c02║（問曰：）云何二性非異非一？（答曰：）如彼無常無我等法，無常
X51n0824_p0417c03║等性與（諸）行等（生滅之）法，（若言）異（者，則）應彼（行等）法非無常等。
X51n0824_p0417c04║（若言）不異，（則）此（無常等）應非彼（行等法之）共相。由斯喻顯，此圓
X51n0824_p0417c05║成實與彼依他非一非異。（葢依他起）法與（圓成實）法性，理必
X51n0824_p0417c06║應然，（以）勝義世俗（必）相待（而）有故。
X51n0824_p0417c07║此釋第十一句也。無常、無我等法，謂諸行無常亦
X51n0824_p0417c08║復無我。如色無常，受、想、行、識無常；眼無常，耳、鼻、舌、
X51n0824_p0417c09║身、意無常；色無常，聲、香、味、觸、法無常；眼識無常，乃
X51n0824_p0417c10║至意識無常。既無常則無我，無我故空、不淨、苦、惱。
X51n0824_p0417c11║是故蘊、處、界等各有法體，名為自相；無常、無我、苦、
X51n0824_p0417c12║空、不淨徧于諸法，名為共相。此自、共相不一、不異。
X51n0824_p0417c13║若言定異，則蘊、處、界不應無常及無我等；若言定
X51n0824_p0417c14║一，且如色與無常既一，則受、想等與色異故，應非
X51n0824_p0417c15║無常。餘可例知。故非定一、定異也。今依他法與圓
X51n0824_p0417c16║成性亦復如是。圓成實性是勝義諦，依他起性是
X51n0824_p0417c17║世俗諦，二諦相待而有，故亦不一、不異。波、水、繩、麻
X51n0824_p0417c18║等喻，皆可准思。△三、明證此能了依他，即釋頌第
X51n0824_p0417c19║十二句（非不見此彼）。
X51n0824_p0417c20║非不證見此圓成實，而能見彼依他起性。未達徧計
X51n0824_p0417c21║所執性空，不如實知依他有故。無分別智證真如已，
X51n0824_p0417c22║後得智中方能了達依他起性如幻事等。雖無始來
X51n0824_p0417c23║心心所法，已能緣自相見分等，而我法執恒俱行故。
X51n0824_p0417c24║不如實知眾緣所引自心心所虗妄變現，猶如幻事、
X51n0824_p0418a01║陽𦦨、夢境、鏡像、光影、谷響、水月變化所成，非有似有。
X51n0824_p0418a02║依如是義，故有頌言：非不見真如，而能了諸行，皆如
X51n0824_p0418a03║幻事等，雖有而非真。
X51n0824_p0418a04║問曰：若必證見真如，方了依他起性，則初心修觀，
X51n0824_p0418a05║即應便觀真如。何故大乘止觀，乃令先觀徧計，次
X51n0824_p0418a06║觀依他，後觀圓成實耶？答曰：真如不在依他性外。
X51n0824_p0418a07║初心若觀真如，必將妄計一个無名無相，曠若虗
X51n0824_p0418a08║空者，以為真如，便成徧計。所執此病，最不可救。以
X51n0824_p0418a09║不達諸法當體無性，墮惡取空。不知所觀空理，正
X51n0824_p0418a10║是第六識之相分。假使一切時中，空境現前，而又
X51n0824_p0418a11║不破戒律，不撥萬行，亦秪可生無色天中。若因見
X51n0824_p0418a12║此空故，破戒破見，直墮阿鼻大地獄矣。所以一切
X51n0824_p0418a13║大乘法門，皆令眾生，即於現前諸法，強觀無實。既
X51n0824_p0418a14║知無實，便解如幻。既解如幻，便悟實性。既悟實性，
X51n0824_p0418a15║方能從體起用。夫強觀無實者，觀徧計也。解如幻
X51n0824_p0418a16║者，觀依他也。悟實性者，根本智也。從體起用者，後
X51n0824_p0418a17║得智也。譬如以麻作繩，愚小無知，妄計為蛇。若不
X51n0824_p0418a18║即從所計之蛇，如實觀察，何由得知蛇本非有。故
X51n0824_p0418a19║須蛇計既息，然後知繩即麻。知即麻者，喻根本智。
X51n0824_p0418a20║知麻可作種種大小諸繩，一一諸繩，皆無實性，隨
X51n0824_p0418a21║意所作，喻後得智。故知大乘止觀，成唯識論，觀心
X51n0824_p0418a22║妙訣，曾無兩途。初別釋頌文竟。△二、總申頌意。
X51n0824_p0418a23║此中意說，三種自性皆不遠離心心所法，謂心心所
X51n0824_p0418a24║及所變現，眾緣生故，如幻事等，非有似有，誑惑愚夫，
X51n0824_p0418b01║一切皆名依他起性。愚夫於此橫執我法有無、一異、
X51n0824_p0418b02║俱不俱等，如空華等，性相都無，一切皆名徧計所執。
X51n0824_p0418b03║依他起上，彼所妄執我法俱空，此空所顯識等真性，
X51n0824_p0418b04║名圓成實。是故此三不離心等。
X51n0824_p0418b05║此正所謂一依他一切依他，一徧計一切徧計，一
X51n0824_p0418b06║真實一切真實也。初正釋頌文竟。△二、義類相攝
X51n0824_p0418b07║十三：初、與六無為相攝（至）十三、結略指廣。今初：
X51n0824_p0418b08║（問曰）：虗空、擇滅、非擇滅等，何性攝耶？（答曰）：三皆容攝。（若于）心
X51n0824_p0418b09║等變似虗空等相，隨心生故，（則是）依他起攝。（若有）愚夫於
X51n0824_p0418b10║中妄執實有，此即徧計所執性攝。若於真如假施設
X51n0824_p0418b11║有虗空等義，（則是）圓成實攝。（然而）有漏心等（所緣六無為法），定屬
X51n0824_p0418b12║依他。（若是）無漏心等（所緣六無為法），容二性攝。（以是）眾緣生故，攝
X51n0824_p0418b13║屬依他。（以其）無顛倒故，（亦可）圓成實攝。
X51n0824_p0418b14║△二、與七真如相攝。
X51n0824_p0418b15║（問曰）如是三性與七真如云何相攝？七真如者，一流轉
X51n0824_p0418b16║真如，謂有為法流轉（之）實性。二實相真如，謂二無我
X51n0824_p0418b17║所顯（之）實性。三唯識真如，謂染淨法唯識（之）實性。四
X51n0824_p0418b18║安立真如，謂苦（諦之）實性。五邪行真如，謂集（諦之）實性。六
X51n0824_p0418b19║清淨真如，謂滅（諦之）實性。七正行真如，謂道（諦之）實性。（答曰）
X51n0824_p0418b20║此七實性（皆屬）圓成實攝，（以是）根本後得二智境故。（若）隨
X51n0824_p0418b21║相（而相）攝者，（則）流轉苦集三（種真如）前二性攝，妄執雜染
X51n0824_p0418b22║故。餘四皆是圓成實攝。
X51n0824_p0418b23║雖有七名，唯一真如。此真如體，離名絕相，唯根本
X51n0824_p0418b24║智之所親證。依此真體，約義差別，說七種名，乃後
X51n0824_p0418c01║得智之所建立，故皆圓成實攝。或可于無流轉中
X51n0824_p0418c02║妄執流轉，無苦集中妄成苦集，即是徧計性攝。又
X51n0824_p0418c03║真如不變，隨緣舉體而為流轉苦集諸雜染法，即
X51n0824_p0418c04║是依他性攝也。△三、與六法相攝。
X51n0824_p0418c05║（問曰）三性（與）六法相攝云何？（答曰）彼六法中皆具三性，色
X51n0824_p0418c06║受想行識及無為，皆有妄執緣生理故。
X51n0824_p0418c07║六法，即五蘊及無為法也。妄執六法，皆徧計性。緣
X51n0824_p0418c08║生六法，皆依他性。六法所依之理，皆圓成實性也。
X51n0824_p0418c09║△四、與五事相攝（即五法：一、相；二、名；三、分別，亦名妄想；四、正智；五、真如，亦名如如）。
X51n0824_p0418c10║（問曰）：三性（與）五事相攝云何？（答曰）：諸聖教說相攝不定。謂
X51n0824_p0418c11║或有處說：依他起攝彼相，名分別正智。圓成實性攝
X51n0824_p0418c12║彼真如，徧計所執不攝五事。彼說有漏心心所法，變
X51n0824_p0418c13║似所詮說名為相，似能詮現施設為名，能變（之）心（心所）
X51n0824_p0418c14║等立為分別。無漏心（心所）等離戲論故，但總名正智，（而）
X51n0824_p0418c15║不說能（詮）所詮。（以上）四（事皆）從緣生，皆依他攝。或復有
X51n0824_p0418c16║處說：依他起攝相，分別徧計所執唯攝彼名，正智真
X51n0824_p0418c17║如圓成實攝。彼說有漏心及心所（之）相分名（為）相，餘
X51n0824_p0418c18║（見分及能變之體皆）名（為），分別徧計所執都無體故，為顯非有
X51n0824_p0418c19║（故但）假說為名（正智真如），二無倒故圓成實攝。或有處說：
X51n0824_p0418c20║依他起性唯攝分別，徧計所執攝彼相名，正智真如
X51n0824_p0418c21║圓成實攝。彼說有漏心及心所相見分等，總名分別，
X51n0824_p0418c22║虗妄分別為自性故。徧計所執能詮所詮，隨情立為
X51n0824_p0418c23║名相二事。復有處說：名屬依他起性，義（相即）屬徧計
X51n0824_p0418c24║所執。彼說有漏心、心所、法相、見分等，由名勢力成所
X51n0824_p0419a01║徧計，故說為名。徧執所執（乃）隨名（而）橫計（其）體（則）實
X51n0824_p0419a02║非有（所以）假立義（相之）名。（以上）諸聖教中所說五事，文雖
X51n0824_p0419a03║有異，而義無違。然初所說不相雜亂（尤為盡善），如瑜伽論
X51n0824_p0419a04║廣說應知。
X51n0824_p0419a05║△五、與五相相攝（一、所詮相。二、能詮相。三、二相屬相。四、被執著相。五、不執著相）。
X51n0824_p0419a06║（問曰）又聖教中說有五相，與此三性相攝云何？（答曰）所詮
X51n0824_p0419a07║（相）、能詮（相）各具三性。謂妄所計屬初性攝，相名分別；
X51n0824_p0419a08║（之）隨其所應所詮能詮屬依他起，真如正智；（之）隨其
X51n0824_p0419a09║所應所詮能詮屬圓成實，（以）後得（智為他說法）變似能詮
X51n0824_p0419a10║相故。二相屬相唯初性攝，妄執義名定相屬故。被執
X51n0824_p0419a11║著相唯依他起，虗妄分別為自性故。不執著相唯圓
X51n0824_p0419a12║成實，無漏智等為自性故。
X51n0824_p0419a13║△六、與四真實相攝（一、世間所成真實，二、道理所成真實，三、煩惱障淨智所行
X51n0824_p0419a14║真實，四、所知障淨智所行真實）。
X51n0824_p0419a15║（問曰）又聖教中說四真實，與此三性相攝云何？（答曰）世間
X51n0824_p0419a16║道理所成真實，依他起攝（相名分別），三事攝故（煩惱所知）。二障
X51n0824_p0419a17║淨智所行真實，圓成實攝（正智真如），二事攝故。辯中邊論
X51n0824_p0419a18║說：初（世間）真實，唯初（徧計）性攝（以是），共所執故。第二（道理）真實，
X51n0824_p0419a19║通屬三性理，通執無執雜染清淨故。後二真實，唯屬
X51n0824_p0419a20║第三。
X51n0824_p0419a21║二釋並通。第二、通屬三性者，執理則屬徧計，無執
X51n0824_p0419a22║則屬依圓，雜望屬依他，清淨屬圓成實也。△七、與
X51n0824_p0419a23║四諦相攝（苦、集、滅、道）。
X51n0824_p0419a24║（問曰）：三性（與）四諦相攝云何？（答曰）：四中一一皆具三性。且
X51n0824_p0419b01║苦諦中無常等四（種、行、觀）各有三性。無常三者，一無性
X51n0824_p0419b02║無常，性常無故（徧計）；二起盡無常，有生滅故（圓成）；三垢淨
X51n0824_p0419b03║無常，位轉變故（圓成）。苦有三者，一（觀）所取（五蘊是）苦，我法
X51n0824_p0419b04║二執所依取故（徧計）；二（既緣起）事相（是）苦，（以是）三苦（之事）相故
X51n0824_p0419b05║（依他）；三（觀）和合（是）苦，（謂真如法與）苦和合故（圓成）。空有三者，一
X51n0824_p0419b06║（觀）無性空（謂徧計所執），性非有故；二（觀）異性空（謂依他起法），與
X51n0824_p0419b07║妄所執自性異故；三（觀）自性空（謂圓成實，以）二空所顯（真如）
X51n0824_p0419b08║為自性故。無我三者，一（觀）無相無我（謂徧計所執），我相無
X51n0824_p0419b09║故；二（觀依他）異相無我（謂），與妄所執（之）我相異故；三（觀）
X51n0824_p0419b10║自相無我（謂圓成實，以二）無我所顯（真如）為自相故。集諦三
X51n0824_p0419b11║者：一、習氣集，謂（能）徧計（心）所執，自性執（之）習氣，（是）執
X51n0824_p0419b12║彼（之）習氣，（故）假立彼（習氣集）名。二、等起集，謂業（與）煩惱
X51n0824_p0419b13║（即依他性）。三、未離繫集，謂未離障（之）真如（即圓成實）。滅諦三
X51n0824_p0419b14║者：一、自性滅（徧計），自性不生故；二、二取滅，謂（以）擇滅（智令
X51n0824_p0419b15║能所）二取不生故；三、本性滅，空真如（之性本寂滅）故。道諦
X51n0824_p0419b16║三者：一、徧知道，能知徧計所執（性空）故；二、永斷道，能斷
X51n0824_p0419b17║（染分）依他起故；三、作證道，能證圓成實故。然徧知道亦
X51n0824_p0419b18║通後（依圓之）二（性）。七三（之）三性如次配釋。今於此中
X51n0824_p0419b19║所配三性，或假或實，如理應知。
X51n0824_p0419b20║徧知道亦通後二者，謂于三性皆悉通達，乃名徧
X51n0824_p0419b21║知道也。七三者，即苦諦四種行觀，及集滅道三諦，
X51n0824_p0419b22║此七各有三句也。如次配釋者，謂皆初句屬徧計，
X51n0824_p0419b23║第二句屬依他，第三句屬圓成實也。或假或實者，
X51n0824_p0419b24║謂集諦三性，惟約實配，餘六三性，或有假說也。△
X51n0824_p0419c01║八、與三解脫相攝。
X51n0824_p0419c02║（問曰）三解脫門所行境界，與此三性相攝云何？（答曰）理實
X51n0824_p0419c03║皆通，隨相各一。空、無願（無）相，如次應知。
X51n0824_p0419c04║空解脫門知徧計空，無願解脫門于依他法無所
X51n0824_p0419c05║願求，無相解脫門證圓成實離有無相也。
X51n0824_p0419c06║緣此復生三無生忍：一、本性無生忍（我法本無故），二、自然
X51n0824_p0419c07║無生忍（緣起無作故），三、惑苦無生忍（究竟不生故）。如次此三（無生
X51n0824_p0419c08║忍），是彼（三解脫）境故。
X51n0824_p0419c09║△九、與二諦相攝。
X51n0824_p0419c10║（問曰）：此三（性）云何攝彼（真俗）二諦？（答曰）：應知世俗具此三種，
X51n0824_p0419c11║勝義唯是圓成實性。世俗有三：一假世俗（如軍林等但有假名）、
X51n0824_p0419c12║二行世俗（如蘊處界等隨緣生滅故，亦名道理世俗）、三顯了世俗（即安立世俗，以
X51n0824_p0419c13║後得智安立真如故），如次應知即此三性。勝義有三：一義（理）勝
X51n0824_p0419c14║義，謂（即）真如（乃最）勝之義（理）故。二（所證）得勝義，謂（即）涅槃
X51n0824_p0419c15║勝即義故。三（能證）行勝義，謂（即）聖道（以）勝（而）為義故。（此三
X51n0824_p0419c16║勝義）無變（易）無（顛）倒，隨其所應，故皆攝在圓成實性。
X51n0824_p0419c17║△十、凡聖智境。
X51n0824_p0419c18║（問曰）：如是三性，何智所行？（答曰）：徧計所執都非智所行，以
X51n0824_p0419c19║無自性非所緣緣故。（然）愚夫（妄）執（為）有，聖者達（其本）無，
X51n0824_p0419c20║亦得說為凡聖智境。依他起性（凡聖）二智所行，圓成實
X51n0824_p0419c21║性唯聖智境。
X51n0824_p0419c22║△十一、假實分別。
X51n0824_p0419c23║（問曰）：此三性中，幾假幾實？（答曰）：遍計所執（以其）妄安立故，可
X51n0824_p0419c24║說為假（以其）無體相故（亦可說）。非假非實依他起性，有實
X51n0824_p0420a01║有假聚集相續分位性故，說為假有。心心所色從緣
X51n0824_p0420a02║生故，說為實有。若無實法，假法亦無，假依實因而施
X51n0824_p0420a03║設故。圓成實性唯是實有，不依他緣而施設故。
X51n0824_p0420a04║聚集者，根身器界諸和集相也。相續者，心及心所
X51n0824_p0420a05║無間轉相也。分位者，二十四種不相應行也。此皆
X51n0824_p0420a06║別無自體，故名為假。心者，八識心王也。心所者，五
X51n0824_p0420a07║十一心所法也。色者，五根六塵十一種色法也。現
X51n0824_p0420a08║在剎那從種起現，故名為實。依此實心，心所及色
X51n0824_p0420a09║乃有聚集相似分位，故云假依實因而施設也。問
X51n0824_p0420a10║曰：二卷已破假說依實，此復何云假依實有？答曰：
X51n0824_p0420a11║心外實法決定是無，所以假說，不必依實。今約唯
X51n0824_p0420a12║識所現諸法有實有假，實即道理世俗，假即是假
X51n0824_p0420a13║世俗，此則有實然後有假，而若假若實同名俗諦，
X51n0824_p0420a14║不同外道餘乘所執心外實法也。問曰：前云勝義
X51n0824_p0420a15║世俗相待而有，今云圓成實性不依他緣施設，又
X51n0824_p0420a16║云何通？答曰：不因世俗則不立勝義之名，故云相
X51n0824_p0420a17║待而有。如因有水乃得有波，有波之動乃說水為
X51n0824_p0420a18║靜也。然但可云波因水有，不可云水因波有，故圓
X51n0824_p0420a19║成實性非依他緣而施設也。△十二、異不異分別。
X51n0824_p0420a20║（問曰）：此三（性）為異、為不異耶？（答曰）：施說俱非，（以）無別體故
X51n0824_p0420a21║（非異，以）妄執緣起真義（三各）別故（非不異）。
X51n0824_p0420a22║只此不思議法體，妄執之則為徧計，隨緣起則為
X51n0824_p0420a23║依他，約真義則是圓成實性。是故十法界之五位
X51n0824_p0420a24║百法，皆依他也。執十法界之五位百法，以為我實
X51n0824_p0420b01║實法，皆徧計也。十法界五位百法之真義，皆圓成
X51n0824_p0420b02║也。性相真源，從此和盤托出，讀者幸深思之。△十
X51n0824_p0420b03║三、結略指廣。
X51n0824_p0420b04║如是三性，義類無邊，恐厭繁文，略示綱要。
X51n0824_p0420b05║三、釋違經三性難中，初正釋三性不離識竟。
X51n0824_p0420b06║
X51n0824_p0420b07║成唯識論觀心法要卷第八