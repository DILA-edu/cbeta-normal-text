X51n0826_p0590a04║
X51n0826_p0590a05║
X51n0826_p0590a06║成唯識論音響補遺卷第四〔龍躬〕
X51n0826_p0590a07║
X51n0826_p0590a08║清武林蓮居　紹覺大師　音義
X51n0826_p0590a09║新伊大師　合響
X51n0826_p0590a10║法嗣智素　補遺
X51n0826_p0590a11║△八、識食體（三）初、引經證有。
X51n0826_p0590a12║又契經說一切有情（至）彼識食體不應有故。
X51n0826_p0590a13║音義：　初、引經。食者，資益義、任持義。由此食故，能
X51n0826_p0590a14║持三界有情身命，故云皆依食住。若無下，證有第
X51n0826_p0590a15║八。
X51n0826_p0590a16║△次、依義廣釋，（二）初、通明四食相，（二）初、總標。
X51n0826_p0590a17║謂契經說：食有四種：
X51n0826_p0590a18║補遺：　瑜伽第二卷云：六種依持，第六食依持。謂
X51n0826_p0590a19║四食：一、段食，二、觸食，三、意思食，四、識食。為諸有情
X51n0826_p0590a20║任持身故，是名依持。又第五十七卷云：經言：有四
X51n0826_p0590a21║種食，皆能長養諸根大種。謂由此四食，長養五色
X51n0826_p0590a22║根及意根，并根所依所有大種。
X51n0826_p0590a23║△次別釋（四）初段食。
X51n0826_p0590a24║一者段食變壞為相（至）以變壞時色無用故。
X51n0826_p0590b01║合響。　段謂分段，一分一段可飲啜故。變壞為相
X51n0826_p0590b02║者，謂此段食必假吞咽，後變壞已方為食相。謂欲
X51n0826_p0590b03║下轉釋。欲界繫者，謂段食唯欲界有。香謂馨香之
X51n0826_p0590b04║氣，味謂甘辛等味，觸謂冷熱等觸。大論云：是故段
X51n0826_p0590b05║食三處所攝。變壞時能為食事者，瑜伽第六十六
X51n0826_p0590b06║卷云：由香味觸若正消變便能長養，不正消變乃
X51n0826_p0590b07║為損減。若諸段物於吞咽時，令心歡喜諸根悅豫，
X51n0826_p0590b08║當於爾時不名段食但名觸食。若受用已安隱消
X51n0826_p0590b09║變增長喜樂，於消變時乃名段食（文）。由此下簡非。
X51n0826_p0590b10║又瑜伽云：不立色處，由彼要至味勢熟等變壞之
X51n0826_p0590b11║位方損益故。食色雖美，以變壞時色無用故。開蒙
X51n0826_p0590b12║問：此段食以何為體？答：謂香味觸三塵為體。問：色
X51n0826_p0590b13║聲二塵何不為體？答：眼耳二識離中取境，色聲二
X51n0826_p0590b14║塵不與根合，不能資得諸根大種，故不為體。鼻舌
X51n0826_p0590b15║身三合中取境，境與根合，故能資得諸根大種，所
X51n0826_p0590b16║以三塵偏為食體。問：段食以何為相？答：變壞為相，
X51n0826_p0590b17║謂香味觸變壞之時，方能資長諸根大種（文）。清涼
X51n0826_p0590b18║問：食為對身根亦對餘根？答：先資身根，為資養已
X51n0826_p0590b19║後資養餘根，以發識明利
X51n0826_p0590b20║補遺　瑜伽卷第五云：復次飲食受用者，謂三界
X51n0826_p0590b21║將生已生有情壽命安住。此中當知觸意思識三
X51n0826_p0590b22║種食故，一切三界有情壽命安住。段食一種，唯令
X51n0826_p0590b23║欲界有情壽命安住。復於那落迦有情有微細段
X51n0826_p0590b24║食，謂腑臟中有微動風，由此因緣彼得久住。餓鬼
X51n0826_p0590c01║傍生人中有麤段食，為作分段而噉食之。復有微
X51n0826_p0590c02║細食，謂住羯邏藍等位有情及欲界諸天，由彼食
X51n0826_p0590c03║已，所有段食流入一切身分支節，尋即消化無有
X51n0826_p0590c04║便穢。
X51n0826_p0590c05║△二觸食
X51n0826_p0590c06║二者觸食觸境為相（至）及順益捨資養勝故。
X51n0826_p0590c07║音義：　觸即徧行心所，能令心等觸境為相。謂有
X51n0826_p0590c08║下，轉釋。有漏觸者，簡非無漏識相應觸。攝受喜等
X51n0826_p0590c09║能為食事者，瑜伽第五十七卷云：觸能攝受若喜
X51n0826_p0590c10║若樂若捨一分（捨通違順，此與喜樂俱順益一分），由此復能攝益
X51n0826_p0590c11║諸識，由攝益故復能長養諸根大種（文）。此觸下，簡
X51n0826_p0590c12║別。宗鏡第五十卷云：此觸食體皆通八識，雖通與
X51n0826_p0590c13║諸識相應屬六識者，食義偏勝，以所觸之境相麤
X51n0826_p0590c14║顯故，別能攝受喜樂受故，能生順益身之捨故，是
X51n0826_p0590c15║偏勝義。七八俱觸境微細故，全不能生喜樂受故，
X51n0826_p0590c16║雖生捨受但不為損而非益故。由此義顯觸生憂
X51n0826_p0590c17║苦非順益捨，即非食體不資養故（文）。如見色愛著
X51n0826_p0590c18║名食，觀戲劇等終日不食而不饑，皆觸食義也。
X51n0826_p0590c19║△三思食
X51n0826_p0590c20║三、意思食希望為相（至）意識於境希望勝故。
X51n0826_p0590c21║補遺：　意思者，謂有漏意會思。若在意地，能會境
X51n0826_p0590c22║思。此徧行中思，別境中欲，二數俱轉，能希望彼可
X51n0826_p0590c23║愛境故。由希望故，便能長養諸根大種。雖思與欲
X51n0826_p0590c24║俱轉，唯云思食者，何也？開蒙：問：欲何非食？答：思慮
X51n0826_p0591a01║益根，非欲能故。問：請舉思慮為食之事。答：如懸砂
X51n0826_p0591a02║療饑，望梅止渴，此皆由思資益根大，即其事也。問：
X51n0826_p0591a03║思亦徧行，八識皆具，何識思是？答：第六、偏勝。
X51n0826_p0591a04║△四、識食。
X51n0826_p0591a05║四者識食執持為相（至）一類相續執持勝故。
X51n0826_p0591a06║補遺：　瑜伽第九十四卷云：四者、識食，能執受諸
X51n0826_p0591a07║根大種識。由能執受諸根大種識故，令彼諸根大
X51n0826_p0591a08║種并壽及煖與識不離身為因而住，是故說識名
X51n0826_p0591a09║彼住因。（文）開蒙云：由前三食勢分力故，識能資養
X51n0826_p0591a10║諸根大種，方為食事。（文）此識下，簡自體，即自證分。
X51n0826_p0591a11║問：一言其識必通諸識自體，識義既同，何獨第八
X51n0826_p0591a12║名為識食？答：唯第八識一類相續，執持偏勝故。
X51n0826_p0591a13║△三、結判（二）初、約三科判。
X51n0826_p0591a14║由是集論說此四食（至）令不壞斷故名為食。
X51n0826_p0591a15║音義　三蘊五處十一界攝者，清涼鈔云：段食是
X51n0826_p0591a16║色蘊，觸思是行蘊，識食如名。段是香味觸三處，觸
X51n0826_p0591a17║思是法處，識是意處。段攝三界，觸思法界，識七心
X51n0826_p0591a18║界（六識界及意根界）。此四下結。
X51n0826_p0591a19║△次約三界判。
X51n0826_p0591a20║段食唯於欲界有用（至）而依識轉隨識有無。
X51n0826_p0591a21║音義：　所言欲界者，謂有飲食、睡眠、淫欲。色、無色
X51n0826_p0591a22║界無此三故，故段食唯欲界有。用觸、思二法是徧
X51n0826_p0591a23║行攝，雖通三界，無相應之識，此二亦無，故隨六識
X51n0826_p0591a24║而為有無。識食徧故，略不言之。
X51n0826_p0591b01║補遺。　隨識有無者，如初禪無鼻、舌二識，則無鼻、
X51n0826_p0591b02║舌二識相應觸、思二食，唯有眼、耳、身及與意識相
X51n0826_p0591b03║應觸、思二食。二禪以去，無前五識，但有意識相應
X51n0826_p0591b04║觸、思二食。無想天無第六識，則無相應之食。雖有
X51n0826_p0591b05║七、八二識相應觸、思，而食義不勝，但有識食也。
X51n0826_p0591b06║△次、別明識食體（二）初、簡轉識非識食體（二）初、正
X51n0826_p0591b07║簡。
X51n0826_p0591b08║眼等轉識有間有轉（至）一切有情皆依食住。
X51n0826_p0591b09║音義：　先標；謂無下，釋。先明無心位有間。設有下，
X51n0826_p0591b10║次明有心位有轉。謂所依之根不同，所緣之境不
X51n0826_p0591b11║一，性有善惡，界有三界，地有九地，如此種種有轉
X51n0826_p0591b12║易故。諸有下，結難小乘。
X51n0826_p0591b13║△次、斥異（四）：初、破過、未識等為食。
X51n0826_p0591b14║非無心位，過去未來（至）如虗空等，非食性故。
X51n0826_p0591b15║音義：　彼計云：無心位中雖現無識，由過去、未來
X51n0826_p0591b16║有識及有心所，即以此為食，亦何不可？奚必用第
X51n0826_p0591b17║八為識食耶？故立量破云：過去、未來識等是有法，
X51n0826_p0591b18║非無心位為食。宗因云：彼非現常，無體用故，喻如
X51n0826_p0591b19║空華。設有下。縱破。謂過、未識設有體用，而非現在，
X51n0826_p0591b20║亦非食性為食事者，必現在故。
X51n0826_p0591b21║△二、破入定心等為食。
X51n0826_p0591b22║亦不可說入定心等（至）過去非食，已極成故。
X51n0826_p0591b23║音義：　入定心等者，謂定前加行心及心所，恐彼
X51n0826_p0591b24║轉計加行心等為無心位有情之食，故破云亦不
X51n0826_p0591c01║可說（云云）。
X51n0826_p0591c02║△三、破不相應行為食。
X51n0826_p0591c03║又不可說無想定等（至）不相應法非實有故。
X51n0826_p0591c04║音義：　恐彼復計云：以經言禪悅為食，無想、滅盡
X51n0826_p0591c05║二定是不相應行故，可即為彼入二定者之食故。
X51n0826_p0591c06║破云：又不可說等。何者？不相應行段等四食所不
X51n0826_p0591c07║攝故。又不相應行依色心分位假立，離於色心非
X51n0826_p0591c08║實有體故。
X51n0826_p0591c09║△四、破第六意識為食（二）初、敘。
X51n0826_p0591c10║有執滅定等，猶有第六識，於彼有情能為食事。
X51n0826_p0591c11║△次、破（三）初、總斥指廣。
X51n0826_p0591c12║彼執非理，後當廣破。
X51n0826_p0591c13║合響　後廣破中，只破滅定中有第六識。
X51n0826_p0591c14║△次、約義別破（三）：初、破無漏識為食。
X51n0826_p0591c15║又彼應說生上二界（至）於彼身命不可為食。
X51n0826_p0591c16║音義：　彼應說者，反詰：彼謂滅定有第六識為食，
X51n0826_p0591c17║若滅定人生上二界，第六意識起無漏心時，有漏
X51n0826_p0591c18║第六已無，爾時應說以何為食？恐彼計云即以無
X51n0826_p0591c19║漏意識為食，故破云無漏識等（云云）。應知未證轉
X51n0826_p0591c20║依，所有身命盡屬有漏。設以無漏意識持彼身命，
X51n0826_p0591c21║則障治相違，故云破壞有故。
X51n0826_p0591c22║△次破有漏種為食。
X51n0826_p0591c23║亦不可執無漏識中（至）不能執持有漏種故。
X51n0826_p0591c24║音義　恐彼救云：無漏識中有有漏種，即此漏種
X51n0826_p0592a01║能為彼食，所以不壞有漏身命。破云：亦不可執等
X51n0826_p0592a02║無漏下出意，謂無漏識猶如涅槃清淨無染，不能
X51n0826_p0592a03║持彼有漏雜染種故。漏種尚無，以何為食？
X51n0826_p0592a04║△三、破身命互為食。
X51n0826_p0592a05║復不可說上界有情（至）眾同分等。無實體故。
X51n0826_p0592a06║音義　復恐救云：上界有情以身持命，以命持身，
X51n0826_p0592a07║即互為食。破云：四食不攝彼身，食命食故。又無色
X51n0826_p0592a08║界現無色身，彼有情命無能持故，以何為食？眾同
X51n0826_p0592a09║分等，如彼命根無實體故，亦不能持身。
X51n0826_p0592a10║△次、明異熟是識食體。（二）初、正釋。
X51n0826_p0592a11║由此定知異諸轉識（至）一切有情皆依食住。
X51n0826_p0592a12║△次通妨
X51n0826_p0592a13║唯依取蘊建立有情（至）當知皆依示現而說。
X51n0826_p0592a14║音義：　問：一切有情皆依食住，佛亦依食，應是有
X51n0826_p0592a15║情？釋云：唯依有漏建立有情，佛無有漏，非有情攝。
X51n0826_p0592a16║又問：經云眾生無上者，佛是豈非有情？釋云：說為
X51n0826_p0592a17║有情依食住者，應知皆依示現說故。
X51n0826_p0592a18║△三、總結證成。
X51n0826_p0592a19║既異熟識是勝食性，彼識即是此第八識。
X51n0826_p0592a20║△九、滅定有心（三）初、引經證有。
X51n0826_p0592a21║又契經說住滅定者（至）不離身識，不應有故。
X51n0826_p0592a22║音義　初引經宗鏡第四十七卷釋云：入滅定聖
X51n0826_p0592a23║人身語心行無不皆滅，出入息是身加行，受想是
X51n0826_p0592a24║心加行，尋伺是語加行，此三加行與第六識相應，
X51n0826_p0592b01║在滅定中皆悉滅故。而壽不滅者，即第八識種上
X51n0826_p0592b02║有連持一報色心不斷功能名壽。亦不離煖者，煖
X51n0826_p0592b03║觸是第八相分，即此二法皆不離第八識。既在滅
X51n0826_p0592b04║定中六識身語心行皆悉不行，而有壽煖在者，明
X51n0826_p0592b05║知即是第八識與壽煖為依。若無下證有第八
X51n0826_p0592b06║△次、依義廣釋，（二）初、明滅定有第八識，（三）初、依義
X51n0826_p0592b07║明滅定有識，（二）初、明定中第八為不離身識。
X51n0826_p0592b08║謂眼等識行相麤動（至）依何而說識不離身。
X51n0826_p0592b09║音義　先順明住滅定者轉識必滅，若不下反顯
X51n0826_p0592b10║不離身識定是第八。若不許者，彼契經中依何義
X51n0826_p0592b11║說識不離身？
X51n0826_p0592b12║△次破後時還起，名不離身識。
X51n0826_p0592b13║若謂後時彼識還起（至）如壽煖等實不離身。
X51n0826_p0592b14║音義　先牒計恐救。云滅定者，初入定時滅彼六
X51n0826_p0592b15║識，後出定時六識還起，如隔日瘧，瘧雖暫愈病根
X51n0826_p0592b16║仍在，名不離身，彼識亦爾。是則下破。若後還起名
X51n0826_p0592b17║不離身，契經不應說心行滅。何者？識與想等起滅
X51n0826_p0592b18║必同。若謂識滅後時還起名不離身，心行雖滅後
X51n0826_p0592b19║亦還起，寧不同識名不離身耶？壽煖諸根應亦如
X51n0826_p0592b20║識滅已還起。若爾，正入定時竟同死屍便成大過，
X51n0826_p0592b21║曾見有人壽煖與諸根既滅復得生乎？故應許有
X51n0826_p0592b22║第八實不離身，則無是過。
X51n0826_p0592b23║△次、據理破滅定無識（三）初、破全無識。
X51n0826_p0592b24║又此位中若全無識（至）豈得說為住滅定者。
X51n0826_p0592c01║音義　謂此位中彼識皆滅，不許第八則全無識。
X51n0826_p0592c02║若全無識，應如瓦礫之非情，經中何得說為住滅
X51n0826_p0592c03║定有情耶？
X51n0826_p0592c04║△次、破無異熟識。
X51n0826_p0592c05║又異熟識此位若無（至）離託餘身，無重生故。
X51n0826_p0592c06║合響　彼何所屬者，滅定位中既不許有能持之
X51n0826_p0592c07║識住滅定者，諸根壽煖悉皆敗壞。契經所說不離
X51n0826_p0592c08║身識，竟何屬耶？何者？識離此身投託他身，無復重
X51n0826_p0592c09║來生此身故。
X51n0826_p0592c10║補遺。　前執無識則諸識全無，故以瓦礫為破。此
X51n0826_p0592c11║執無識但無異熟，顯有第六出定還起，故以無識
X51n0826_p0592c12║執持諸根壽煖為破。
X51n0826_p0592c13║△三、破無持種識。
X51n0826_p0592c14║又若此位無持種識（至）受熏持種亦已遮故。
X51n0826_p0592c15║合響，　初直以後識無種破。過去下，展轉遮破。
X51n0826_p0592c16║△三、立量顯滅定有識。
X51n0826_p0592c17║然滅定等無心位中（至）決定有識實不離身。
X51n0826_p0592c18║音義　量云：住滅定等無心位中，定實有識，具根、
X51n0826_p0592c19║壽、煖有情攝故，如有心位。由斯下。結顯。
X51n0826_p0592c20║△次、破滅定有第六識：（二）初、約名位破，（二）初、約名，
X51n0826_p0592c21║（二）初、正破。
X51n0826_p0592c22║若謂此位有第六識（至）此定亦名無心定故。
X51n0826_p0592c23║音義：　初牒計；亦不下，破。意明若有第六，不名無
X51n0826_p0592c24║心。定所謂無心者，是無第六；既有第六，何名無心？
X51n0826_p0593a01║前云後當廣破，即指此下之文。
X51n0826_p0593a02║△次破救
X51n0826_p0593a03║若無五識名無心者（至）如五識身滅定非有。
X51n0826_p0593a04║音義　謂彼救云：名無心者，唯無前五，非無第六。
X51n0826_p0593a05║應一下。破云：應一切定皆名無心。何者？九次第定
X51n0826_p0593a06║皆無五識，非唯滅盡定也。意識下。立量例破。謂無
X51n0826_p0593a07║五識，意識亦無，以第六同五轉識攝故。量云：第六
X51n0826_p0593a08║意識，滅定非有，攝在六轉識中故，如五識身。
X51n0826_p0593a09║△次約位。
X51n0826_p0593a10║或此位識行相所緣（至）可了知識入此定故。
X51n0826_p0593a11║音義：　初立量順明，非第六識。若此下，反顯此位。
X51n0826_p0593a12║若有可知識者，則同餘位，非滅定位。攝本為下，出
X51n0826_p0593a13║其所以。
X51n0826_p0593a14║△次、約心所破。（二）初、總徵。
X51n0826_p0593a15║又若此位有第六識，彼心所法為有、為無？
X51n0826_p0593a16║△次、別破，（二）初、約有心所破，（三）初、標違教名。
X51n0826_p0593a17║若有心所經不應言（至）又不應名滅受想定。
X51n0826_p0593a18║音義：　若有心所，違經所說心行皆滅；有心所故，
X51n0826_p0593a19║則有受想亦違，此名滅受想定。
X51n0826_p0593a20║△次、釋違教名，（三）初、破唯滅受想，（二）初、救。
X51n0826_p0593a21║此定加行但厭受想（至）說心行滅何所相違。
X51n0826_p0593a22║音義：　初、救無違名失。意謂此定在加行前，但厭
X51n0826_p0593a23║受、想麤動，故在定中唯受、想滅，而得名為滅受、想
X51n0826_p0593a24║定。受、想下，救無違教失。謂受、想二法資助心強，諸
X51n0826_p0593b01║心所中獨名心行，說心行滅，有餘心所，寧得違經？
X51n0826_p0593b02║△次破
X51n0826_p0593b03║無想定中應唯想滅（至）此二滅時心亦應滅。
X51n0826_p0593b04║音義　舉例破云：若汝謂滅定加行但厭受、想，故
X51n0826_p0593b05║此定中唯滅受、想，是則無想定前但厭想故，應唯
X51n0826_p0593b06║滅想，不滅餘所。然汝不許無想定中唯想滅者，此
X51n0826_p0593b07║亦應然，故受、想滅，餘亦應滅。既唯下，例破無識。受、
X51n0826_p0593b08║想二法既助心強，此二滅時，心亦應滅，何執此位
X51n0826_p0593b09║有第六識？
X51n0826_p0593b10║△次、破心不同行亦滅（二）初、救。
X51n0826_p0593b11║如身行滅而身猶在，寧要責心令同行滅？
X51n0826_p0593b12║音義：　救者，意謂如身之加行雖滅而身不滅，心
X51n0826_p0593b13║亦如是，雖心行滅而心不滅，寧要責心令同行滅。
X51n0826_p0593b14║△次破（二）初、以語行對破。
X51n0826_p0593b15║若爾，語行尋伺滅時，語應不滅而非所許。
X51n0826_p0593b16║音義：　若如汝謂身行滅時而身猶在，例心行滅
X51n0826_p0593b17║而心不滅，亦應語行尋伺滅時語亦不滅。然滅定
X51n0826_p0593b18║有語，汝非所許。以此推之，故不應將心行例同身
X51n0826_p0593b19║行也。
X51n0826_p0593b20║△次明行有徧不徧。
X51n0826_p0593b21║然行於法有徧非徧（至）許如思等大地法故。
X51n0826_p0593b22║補遺：　初泛明行有徧、不徧，法有滅、不滅，故不可
X51n0826_p0593b23║一槩例同也。法者，通指身、語、心法。非徧行下，次轉
X51n0826_p0593b24║釋。先釋非徧行滅，法或猶在。謂出入息是身法行，
X51n0826_p0593c01║以非徧行所攝，故行雖滅而身法猶存也。次釋徧
X51n0826_p0593c02║行滅時，法定隨滅。謂尋、伺是語法加行，受、想是心
X51n0826_p0593c03║法加行，然皆徧行所攝。故尋、伺若滅，語法定無；受、
X51n0826_p0593c04║想滅時，心法寧存？許如思等大地法者，此且就小
X51n0826_p0593c05║乘意義，引餘部所許思等大地法，證成受、想是徧
X51n0826_p0593c06║行攝。俱舍頌云：受、想、思、觸、欲、慧、念與作意，勝解三
X51n0826_p0593c07║摩地，徧於一切心。俱舍疏云：此言大地者，目受、想
X51n0826_p0593c08║等十心所也。以受、想等通三性等一切心品，故名
X51n0826_p0593c09║為大。地者，行處即目心王，是諸心所行處，故名為
X51n0826_p0593c10║地。法之一字，還目心所是大地之法（文）。此中引證
X51n0826_p0593c11║之意，以受、想是大地法，故是徧行所攝。又以受、想
X51n0826_p0593c12║例同尋、伺，尋、伺於語是徧行攝。彼若滅時，語定無
X51n0826_p0593c13║故。前云：尋、伺滅時，語應不滅，而非所許。如何受、想
X51n0826_p0593c14║滅時，獨許心在？同是徧行法故。彼既不爾，此云何
X51n0826_p0593c15║然？
X51n0826_p0593c16║△三、結。
X51n0826_p0593c17║受、想滅時，心定隨滅，如何可說彼滅心在？
X51n0826_p0593c18║△三、受想與思等互破。（二）初、以受想例思等亦應
X51n0826_p0593c19║滅。
X51n0826_p0593c20║又許思等是大地法（至）如何可言有餘心所。
X51n0826_p0593c21║音義　此例同展轉，皆無以破有餘心。所謂汝宗
X51n0826_p0593c22║既許思等是大地法，受想滅時，思等亦應皆滅，以
X51n0826_p0593c23║同是大地法故。大地法既滅，則信等善法，貪等不
X51n0826_p0593c24║善法，此位亦無。何者？非徧行滅，餘可在故。如何可
X51n0826_p0594a01║說唯滅受想有餘心所？
X51n0826_p0594a02║△次以思等例受想應不滅。（三）初例難。
X51n0826_p0594a03║既許思等此位非無（至）想亦應生，不相離故。
X51n0826_p0594a04║音義：　此以有則俱有為難，故以思等例破受想
X51n0826_p0594a05║不應獨無，同是大地法故。又此下復約依緣展轉
X51n0826_p0594a06║明有受想，意謂既有思等，必應有觸，以觸是諸心
X51n0826_p0594a07║所之生緣故。既有其觸，受想非無，如何可言受想
X51n0826_p0594a08║獨滅，有餘心所？
X51n0826_p0594a09║△次轉救。
X51n0826_p0594a10║如受緣愛非一切受（至）由斯所難其理不成。
X51n0826_p0594a11║音義　先舉例云：如受緣愛，有受起愛，有受不起
X51n0826_p0594a12║愛，非一切受皆能生愛，故觸緣受，例亦應然。
X51n0826_p0594a13║△三復破。
X51n0826_p0594a14║彼救不然，有差別故（至）受與想俱其理決定。
X51n0826_p0594a15║音義。　彼救不然者，謂觸緣受、受緣愛，不可為例。
X51n0826_p0594a16║何者？有差別故。謂佛下，出差別所以。言無明觸者，
X51n0826_p0594a17║謂與無明相應觸也。謂有經中佛自簡別：諸受生
X51n0826_p0594a18║起有二種緣：有依無明觸生，有依明觸生。唯無明
X51n0826_p0594a19║觸所生諸受為緣，能生愛支，非明觸也。故云非一
X51n0826_p0594a20║切受皆能起愛。曾無有處簡觸生受，何觸生受？何
X51n0826_p0594a21║觸不生受？是故不可為例。故若下，結成前難。
X51n0826_p0594a22║△三、結違教名。
X51n0826_p0594a23║或應如餘位受想亦不滅（至）亦不得成滅受想定。
X51n0826_p0594a24║音義　量云：受想是有法，此位亦不滅。宗因云：執
X51n0826_p0594b01║此位中有思等故，喻如餘位。若不許滅，仍違教名。
X51n0826_p0594b02║△次、約無心所破，（二）初、正破，（二）初、約王所例破，（二）
X51n0826_p0594b03║初、正例無所亦應無王。
X51n0826_p0594b04║若無心所識亦應無（至）如色等法亦非心故。
X51n0826_p0594b05║音義：　若無心所，意識應無。不見下，以四因證成。
X51n0826_p0594b06║餘心，謂第六之餘，指眼等五識。此且就小乘言也。
X51n0826_p0594b07║餘徧行，謂餘識相應徧行等，心與心所不相離故。
X51n0826_p0594b08║徧行心所滅，心法必滅故。此與諸識例同，意識應
X51n0826_p0594b09║無也。受等應非大地法者，謂若有心而無心所者，
X51n0826_p0594b10║受等應非大地法攝，以不能徧一切心故。此識應
X51n0826_p0594b11║非相應法者，如心所引起心王時，心王是相應法。
X51n0826_p0594b12║今若心所滅而心王獨存，此識應非相應法故。若
X51n0826_p0594b13║許此識非相應法，則此意識應無心所、同所依根、
X51n0826_p0594b14║同所緣境、同時、同事，便如色等亦非心故。量云：此
X51n0826_p0594b15║識應無所依緣等，亦非心故，如色等法。
X51n0826_p0594b16║△次反例有王亦應有所。（二）初正例。
X51n0826_p0594b17║又契經說意法為緣（至）如何有識而無心所。
X51n0826_p0594b18║音義　先引經；若此下，以經義責破非理。
X51n0826_p0594b19║△次、遮救（二）初、遮定位。三、和不生觸等（二）初、牒救
X51n0826_p0594b20║詞。
X51n0826_p0594b21║若謂餘時三和有力（至）不成生觸亦無受等。
X51n0826_p0594b22║音義：　餘時簡非定時，謂餘時根、境、識三更相隨
X51n0826_p0594b23║順，有力故能成觸、生觸、能起受等。由此定前加行
X51n0826_p0594b24║之時，厭患心所，故於定位三和無力，無如是事。
X51n0826_p0594c01║△次破斥
X51n0826_p0594c02║若爾，應名滅心所定，如何但說滅受想耶？
X51n0826_p0594c03║音義　謂：既由定前厭患心所，故在定位三事無
X51n0826_p0594c04║能不生觸等，是則應名滅心所定，如何但說滅受
X51n0826_p0594c05║想耶？
X51n0826_p0594c06║△次、遮依前所厭不違定名（二）初、牒救詞。
X51n0826_p0594c07║若謂厭時唯厭受想（至）依前所厭以立定名。
X51n0826_p0594c08║音義　意謂：受想若滅，餘之心所皆滅。今但依定，
X51n0826_p0594c09║前所厭唯是受想，故唯名為滅受想定。
X51n0826_p0594c10║△次破斥
X51n0826_p0594c11║既爾此中心亦應滅（至）不爾如何名無心定。
X51n0826_p0594c12║音義：　若謂既厭受、想此二滅故，餘所隨滅，則心
X51n0826_p0594c13║亦應滅。何者？所厭俱故，如餘心所。若言唯滅心所
X51n0826_p0594c14║而心不滅者，如何名此為無心定耶？
X51n0826_p0594c15║△次、約三性推破（二）初、徵。
X51n0826_p0594c16║又此定位意識是何？
X51n0826_p0594c17║△次破，（二）初正破，（二）初破染無記。
X51n0826_p0594c18║不應是染或無記性（至）非救寂靜。翻起散故。
X51n0826_p0594c19║音義：　此定位中若有意識，於三性中為是何性？
X51n0826_p0594c20║此意識不應是染或無記性。何者？凡諸善定位中
X51n0826_p0594c21║無此染與無記事故。若此定心是染無記，餘時意
X51n0826_p0594c22║識染無記心必有心所。此位既爾，應亦有心所，則
X51n0826_p0594c23║違汝執無心所義。又在定前本為厭染而修善定，
X51n0826_p0594c24║不應厭善起染等故；本厭勞慮而住滅定，非求寂
X51n0826_p0595a01║靜翻起散故。
X51n0826_p0595a02║補遺：　染通二性，謂不善與有覆無記。又云：或無
X51n0826_p0595a03║記性者，無記有四，謂威儀、工巧、變化、果報也。此中
X51n0826_p0595a04║或無記性者，指威儀等三種。下文出其因曰：諸善
X51n0826_p0595a05║定中，無此事故。不曰性而曰事者，正以事義，則該
X51n0826_p0595a06║攝不善、有覆及餘三種無記。不該果報無記者，如
X51n0826_p0595a07║攝論云：果報無記，即是阿黎耶識，以小乘不信故。
X51n0826_p0595a08║△次破善性（三）初破相應善。
X51n0826_p0595a09║若謂是善相應善故，應無貪等善根相應。
X51n0826_p0595a10║合響　俱舍論第十三卷云：相應善者，謂彼相應，
X51n0826_p0595a11║以心心所要與慚愧善根相應，方成善性。若不與
X51n0826_p0595a12║慚等相應，善性不成，如雜藥水（文）。謂若定位意識
X51n0826_p0595a13║是相應善，應與無貪等善根相應，則違汝執無心
X51n0826_p0595a14║所義。攝論云：應有善根相應過故。
X51n0826_p0595a15║△次破自性勝義善。
X51n0826_p0595a16║此心不應是自性善（至）非善根等及涅槃故。
X51n0826_p0595a17║合響。　俱舍論云：自性善者，謂慚愧根，以有為中
X51n0826_p0595a18║唯慚與愧及無貪等三種善根，不待相應及餘等
X51n0826_p0595a19║起，體性是善，猶如良藥。勝義善者，謂真解脫，以涅
X51n0826_p0595a20║槃中最極安隱，眾苦永寂，猶如無病（文）。違自宗者，
X51n0826_p0595a21║謂小乘亦立意識是相應善，非自性善根等，亦非
X51n0826_p0595a22║涅槃勝義善，故云違自宗。
X51n0826_p0595a23║△三、破等起善。
X51n0826_p0595a24║若謂此心是等起善（至）如何善心由前等起。
X51n0826_p0595b01║合響。　俱舍論云：等起善者，謂身語業、不相應行
X51n0826_p0595b02║（三業中意業名相應行，身語二業名不相應行，行即業也。三業皆以思為體，然思與意相應，名相應行。身
X51n0826_p0595b03║語是思遊履處，名不相應行），以是自性及相應善所等起故，如良
X51n0826_p0595b04║藥汁所引生乳（文）。文中初牒計理，亦下破違。自宗
X51n0826_p0595b05║者，謂若定心是等起善，由加行善根所引發故者，
X51n0826_p0595b06║則與汝宗所說相應力故，心得成善相違，如餘善
X51n0826_p0595b07║心不名等起。善心無間等者，謂善心無間必滅，或
X51n0826_p0595b08║起善心，或起染無記心，如何可由前念等起？故集
X51n0826_p0595b09║論云：謂從善無間不善性生，不善無間善性復生，
X51n0826_p0595b10║從二無間無記性生，乃至云出世無間世間生等。
X51n0826_p0595b11║△次、結斥。
X51n0826_p0595b12║故心是善由相應力（至）寧說此心獨無心所。
X51n0826_p0595b13║音義：　謂此心是善，既非自性勝義及等起善，必
X51n0826_p0595b14║由相應力故而得成善，是故定有相應信等善根，
X51n0826_p0595b15║寧說有心而無心所？
X51n0826_p0595b16║△次，結破。
X51n0826_p0595b17║故無心所，心亦應無。
X51n0826_p0595b18║△三、總結證成。
X51n0826_p0595b19║如是推徵眼等轉識（至）無想等位，類此應知。
X51n0826_p0595b20║合響。　先證結。問：既有第八，何名無心定耶？答：宗
X51n0826_p0595b21║鏡第五十卷云：滅定等位稱無心者，未必全無。成
X51n0826_p0595b22║業論云：心有二種：一、集起心，無量種子集起處故；
X51n0826_p0595b23║二、種種心，所緣行相差別轉故。滅定等位第二心
X51n0826_p0595b24║闕，故名無心。如一足牀闕餘足故，亦名無足（文）。無
X51n0826_p0595c01║想下。例餘四位。攝論第三卷云：如世尊說：識不離
X51n0826_p0595c02║身。此說果報識。何以故？由有種子故，後出定時生
X51n0826_p0595c03║起識從此而生。此能依所依一切時如是而生，雖
X51n0826_p0595c04║加功用不能令其相離。何以故？比於世間中從生
X51n0826_p0595c05║至終更互不相離，一切共生無有能拔其能依令
X51n0826_p0595c06║離所依。譬如四大及四大所造心法亦爾，無有道
X51n0826_p0595c07║理令其相離留心獨在。若言從所依拔除能依不
X51n0826_p0595c08║可得，但以想受是過患故，唯此二法不現非餘。此
X51n0826_p0595c09║亦不成。何以故？非一切處行者，此中不有故。經說
X51n0826_p0595c10║滅盡定中識不離身者，即是成就阿賴耶識是有，
X51n0826_p0595c11║以世尊說識不離身故。若離果報識，餘識不成。何
X51n0826_p0595c12║以故？由滅盡定對治生起識故，以是寂靜故。
X51n0826_p0595c13║△十、染淨心（三）初、引經證有。
X51n0826_p0595c14║又契經說心雜染故（至）彼染淨心不應有故。
X51n0826_p0595c15║合響。　初引經。宗鏡第七十五卷引神鍇和尚解
X51n0826_p0595c16║云：心者是第八識，由其識內持染淨種子，種子遇
X51n0826_p0595c17║緣即能招苦樂兩果，果起由心，此是總報主真異
X51n0826_p0595c18║熟識，識中能含藏善不善業種子，然識體因中唯
X51n0826_p0595c19║無覆無記性為含藏染淨業種故。若無下證有第
X51n0826_p0595c20║八。
X51n0826_p0595c21║△次、依義廣釋（二）：初、總釋。
X51n0826_p0595c22║謂染淨法以心為本（至）心受彼熏，持彼種故。
X51n0826_p0595c23║合響　宗鏡第四十七卷云：以心為本者，即一切
X51n0826_p0595c24║染淨有為無為法皆以第八識為根本。依心而住
X51n0826_p0596a01║者，即前七現行皆依第八識而住。受彼熏者，即第
X51n0826_p0596a02║八識受彼前七識熏。持彼種者，即第八識能持前
X51n0826_p0596a03║七三性染淨種子。
X51n0826_p0596a04║△次、別釋，（二）初、約雜染釋，（二）初、標。
X51n0826_p0596a05║然雜染法略有三種，煩惱、業、果種類別故。
X51n0826_p0596a06║合響　宗鏡第七十六卷云：一、煩惱雜染，即是見
X51n0826_p0596a07║修煩惱。二、業雜染，一切善不善總報業。三、果雜染，
X51n0826_p0596a08║即三界總別報異熟果。
X51n0826_p0596a09║△次釋（二）初、明無，第八、煩惱無因。
X51n0826_p0596a10║若無此識持煩惱種（至）諸已斷者皆應起故。
X51n0826_p0596a11║音義：　界地往還者，界謂三界，地謂九地。往者謂
X51n0826_p0596a12║離下染而生上界，還者謂報盡還來散入諸趣。若
X51n0826_p0596a13║無此識持煩惱種，善心後起諸煩惱皆應無因。何
X51n0826_p0596a14║者？餘法不能持彼種故，過未心等無實體故。若諸
X51n0826_p0596a15║煩惱無因而生，則無三乘聖果。何者？已斷煩惱復
X51n0826_p0596a16║應起故。
X51n0826_p0596a17║△次、明無第八業果無因。（二）初、正明業果無因失。
X51n0826_p0596a18║若無此識持業果種（至）煩惱亦應無因生故。
X51n0826_p0596a19║音義：　異類法者，上下界地業果相望、染淨不同，
X51n0826_p0596a20║故名異類法，即六道善惡業果也。諸業果者，下界
X51n0826_p0596a21║下地之業果也。如鬱頭藍弗久受非想之報，若無
X51n0826_p0596a22║此識持欲界業果種子，後則不應受飛狸之身。此
X51n0826_p0596a23║且約上界起下、下界起上，准知。餘種餘因前已遮
X51n0826_p0596a24║故者，謂或執異因生異性果、或執色心互為因緣、
X51n0826_p0596b01║或執餘法能持種子，前諸文中已自遮故。若諸下，
X51n0826_p0596b02║以世例出世。煩惱亦應無因生者，恐謂業果必由
X51n0826_p0596b03║煩惱而生，入無依聖人已無煩惱，業果云何復生？
X51n0826_p0596b04║故云煩惱亦應無因而生。
X51n0826_p0596b05║△次兼明有支不成失。
X51n0826_p0596b06║又行緣識應不得成（至）此不成故後亦不成。
X51n0826_p0596b07║音義：　行謂正感後世善惡之業，識謂本識內親
X51n0826_p0596b08║生當來異熟果攝。異熟識種既無第八則無受熏
X51n0826_p0596b09║法，第六造引業時不熏當來異熟識種，故行緣識
X51n0826_p0596b10║不得成。若言轉識受熏能持種子，前已遮故。若言
X51n0826_p0596b11║結生染識為行緣識，結生染識非行感故。結生染
X51n0826_p0596b12║識者，依中有位託母胎時，有愛恚俱染汙第六名
X51n0826_p0596b13║染識，一念染心即繫屬彼名結生。應說下。謂行緣
X51n0826_p0596b14║識既不成，應說行緣名色。設爾何失？時分懸隔無
X51n0826_p0596b15║緣義故（行緣識約現在第六造業熏種時說，名色依當來胎中現起次第，故云時分懸隔）。
X51n0826_p0596b16║謂行緣識既不得成，後諸有支亦不得成，故云此
X51n0826_p0596b17║不成故後亦不成。
X51n0826_p0596b18║△次、約清淨釋（二）初、標。
X51n0826_p0596b19║諸清淨法亦有三種：世、出世道，斷果別故。
X51n0826_p0596b20║合響　宗鏡第七十五卷云：一、世間淨，即是伏惑
X51n0826_p0596b21║道。二、出世間淨，謂無漏。三、所斷果清淨，即所證理。
X51n0826_p0596b22║補遺。　一切所修事戒事禪，及有漏聞思修資糧
X51n0826_p0596b23║加行位中，是世間清淨道。聖位所修無漏根後二
X51n0826_p0596b24║智，是出世清淨道。擇滅無為有餘無餘涅槃，是所
X51n0826_p0596c01║證斷果。前雜染法中，煩惱及業是集諦，果即苦諦。
X51n0826_p0596c02║此中二道即道諦，斷果即滅諦。世出世間一切因
X51n0826_p0596c03║果，皆不離第八識也。
X51n0826_p0596c04║△次、釋，（二）初、明無第八淨道無因，（二）初、總明清淨
X51n0826_p0596c05║道無因失。
X51n0826_p0596c06║若無此識，持世出世（至）所依亦應無因生故。
X51n0826_p0596c07║音義：　異類心者，以世間道望出世間道，出世間
X51n0826_p0596c08║道望世間道，名異類心。起彼淨法皆應無因者，且
X51n0826_p0596c09║如須陀洹等已見道竟復起修道，或時出觀則起
X51n0826_p0596c10║世間道心，後入觀時則起出世間道心，此由第八
X51n0826_p0596c11║識執持出世心等種子故後時還起。若無此識起
X51n0826_p0596c12║則無因，餘法持種前已遮故。若二下例無餘依聖
X51n0826_p0596c13║人亦應還生二道，所依謂身智，恐謂淨道必依身
X51n0826_p0596c14║智而起。彼無餘依聖人已無所依身智，云何復起
X51n0826_p0596c15║二道？若二道既可無因而生，則所依身智獨不可
X51n0826_p0596c16║無因生乎？故曰所依亦應無因生故。
X51n0826_p0596c17║△次別明出世道無因失。
X51n0826_p0596c18║又出世道初不應生（至）是則應無三乘道果。
X51n0826_p0596c19║音義：　謂初果見道出世淨心，由本有無漏種子
X51n0826_p0596c20║生。若無第八持彼法爾無漏種子，出世道心初不
X51n0826_p0596c21║應生。若謂從聞熏習生出世道，何必法爾種子？理
X51n0826_p0596c22║亦不然。其聞熏習猶屬有漏，其類定別，只可作出
X51n0826_p0596c23║世淨道增上緣，非彼淨道正因故。若出世淨道無
X51n0826_p0596c24║因而生，便同外道自然生，非識中種子所生故。故
X51n0826_p0597a01║前文云：諸有情有無漏種，不由熏習法爾成就，後
X51n0826_p0597a02║勝進位熏令生長，無漏法起以此為因，無漏起時
X51n0826_p0597a03║復熏成種。若但聞熏所成非淨種生者，則非無始
X51n0826_p0597a04║依附本識法爾種故。初不下，結過三乘道果，謂三
X51n0826_p0597a05║乘菩提也。
X51n0826_p0597a06║△次、明無第八斷果不成。（二）初、正釋。
X51n0826_p0597a07║若無此識持煩惱種（至）依誰由誰而立斷果。
X51n0826_p0597a08║音義：　斷果謂涅槃，由能斷道斷。此第八識中煩
X51n0826_p0597a09║惱種子，由斯證得轉依斷果。若無此識持煩惱種，
X51n0826_p0597a10║涅槃斷果亦不得成。謂道下出其所以，謂聖道起
X51n0826_p0597a11║時所有煩惱種現俱非有故。云何現行非有？染淨
X51n0826_p0597a12║二心不俱起故。云何種子非有？道相應心不持彼
X51n0826_p0597a13║種故。何者？自性相違如涅槃故。若言去來識等及
X51n0826_p0597a14║聖道得，或復餘法能持彼種，理不成故。既無下結
X51n0826_p0597a15║過。所斷謂煩惱，能斷謂觀智，二皆叵得。謂依誰所
X51n0826_p0597a16║斷、由誰能斷而立轉依斷果？
X51n0826_p0597a17║補遺：　二種淨道是智德，是所生得，故有種子。滅
X51n0826_p0597a18║諦涅槃是斷德，是所顯得，故唯約煩惱種子有無
X51n0826_p0597a19║以立斷德差別，不可謂斷德亦自有種子也。故云
X51n0826_p0597a20║所斷能斷竝無，依誰由誰而立斷果耶？
X51n0826_p0597a21║△次破救
X51n0826_p0597a22║若由道力後惑不生（至）皆已無因永不生故。
X51n0826_p0597a23║補遺：　先牒救詞。則初下，破。初道，謂初入聖位見
X51n0826_p0597a24║道時。後諸煩惱，謂修道所斷俱生惑。初見道時，唯
X51n0826_p0597b01║斷分別現起，纔入聖流，直至八地已後，俱生斷盡，
X51n0826_p0597b02║方成無學。若由道力，後惑不生，即立斷果。是則纔
X51n0826_p0597b03║得初果，即證無學。何者？以無第八含藏雜染種子，
X51n0826_p0597b04║後諸煩惱皆已無因，永不生故。
X51n0826_p0597b05║△三、總結證成。
X51n0826_p0597b06║許有此識一切皆成，唯此能持染淨種故。
X51n0826_p0597b07║△三、指廣結略。
X51n0826_p0597b08║證有此識，理趣無邊，恐厭繁文，略述剛要。
X51n0826_p0597b09║音義：　此結顯正理。十章。
X51n0826_p0597b10║△三、總結勸信。
X51n0826_p0597b11║別有此識，教理顯然，諸有智者，應深信受。
X51n0826_p0597b12║補遺：　此結應前文證有本識。初徵。答：總標。云何
X51n0826_p0597b13║應知？此第八識離眼識等有別自體，聖教正理為
X51n0826_p0597b14║定量故。中間引教顯理，廣釋已竟。故此結云：別有
X51n0826_p0597b15║此識，教理顯然。釋初能變竟。
X51n0826_p0597b16║△次第二、能變（三）初、結前問後。
X51n0826_p0597b17║如是已說初能變相。第二能變其相云何？
X51n0826_p0597b18║△次舉本頌答。
X51n0826_p0597b19║頌曰：次第二能變（至）阿羅漢滅定出世道無有。
X51n0826_p0597b20║開蒙問：解二能變，有幾門義？答：有十門：一、釋名門
X51n0826_p0597b21║（次第至末那）；二、所依門（依彼轉）；三、所緣門（緣彼）；四、體性門（思量
X51n0826_p0597b22║為性）；五、行相門（思量為相）；六、染俱門（四煩惱至愛）；七、餘相應門
X51n0826_p0597b23║（及餘觸等俱）；八、三性門（有覆無記攝）；九、界繫門（隨所生所繫）；十、伏
X51n0826_p0597b24║斷門（阿羅至無記攝有）。
X51n0826_p0597c01║△三、末論釋成，（二）初、正釋頌文，（九）初、釋名門，（二）初、
X51n0826_p0597c02║正釋。
X51n0826_p0597c03║論曰：次初異熟能變識（至）恒審思量勝餘識故。
X51n0826_p0597c04║合響　末那，具云訖利瑟吒耶末那，此云染污意。
X51n0826_p0597c05║開蒙云：第七相應立號，由與四惑相應，號曰末那
X51n0826_p0597c06║（末那二字通漏無漏）。
X51n0826_p0597c07║補遺：　宗鏡第五十二卷云：恒審思量者，此簡第
X51n0826_p0597c08║八前六識。恒者不間斷，審者決定執我法故。問：第
X51n0826_p0597c09║八亦無間斷，第六決定有思量，何不名意？答：有四
X51n0826_p0597c10║句：一、恒而非審，第八恒無間斷，不審思量我法故。
X51n0826_p0597c11║二、審而非恒，即第六雖審思量而非恒，故不名意
X51n0826_p0597c12║也。前五俱非非恒非審，第七俱攝而恒審，故獨名
X51n0826_p0597c13║意也（文）。
X51n0826_p0597c14║△次簡異（二）初徵。
X51n0826_p0597c15║此名何異第六意識？
X51n0826_p0597c16║△次、釋（二）初、約離合釋，唯異第六。
X51n0826_p0597c17║此持業釋如藏識名（至）故於第七但立意名。
X51n0826_p0597c18║補遺：　此謂第七持業釋者，六離合釋云：如說藏
X51n0826_p0597c19║識，藏取含藏用，識取了別用，此二同一所依（二用同依
X51n0826_p0597c20║一自證分體）。藏即識故，名為藏識，同依持業釋。第七亦
X51n0826_p0597c21║然，思量名意，識亦思量，識即意故，持業釋也。量云：
X51n0826_p0597c22║此末那意識是有法，持業釋宗，識即意故，因喻如
X51n0826_p0597c23║藏識。彼謂第六依主釋者，又六離合釋云：謂所依
X51n0826_p0597c24║為主，如說眼識，識依眼起，即眼之識，故名眼識。舉
X51n0826_p0598a01║眼之主以表於識，故名依主。第六亦然，識依意起，
X51n0826_p0598a02║即意之識，識異意故，依主釋也。量云：彼第六意識
X51n0826_p0598a03║是有法，依主釋宗，識異意故，因喻如眼識等。然諸
X51n0826_p0598a04║下。明聖教立名無相濫義。
X51n0826_p0598a05║△次以標意名總異餘七。
X51n0826_p0598a06║又標意名為簡心識（至）為近所依故但名意。
X51n0826_p0598a07║音義，　初約心識簡，謂第八名心，積集義勝；前六
X51n0826_p0598a08║名識，了別義勝。第七二義既劣，是故不名心識，但
X51n0826_p0598a09║目為意。或欲下，約所依簡，謂眼識近所依既名為
X51n0826_p0598a10║眼，乃至身識近所依既名為身，此與第六意識為
X51n0826_p0598a11║近所依，故但名意。
X51n0826_p0598a12║△二、所依門（三）初、正釋此識所依（二）初、標。
X51n0826_p0598a13║依彼轉者，顯此所依。
X51n0826_p0598a14║△次釋，（二）初釋依彼，（二）初總明依藏識。
X51n0826_p0598a15║彼謂即前初能變識，聖說此識依藏識故。
X51n0826_p0598a16║音義　謂此第七所依即第八識，以聖慈氏說此
X51n0826_p0598a17║末那依藏識故。
X51n0826_p0598a18║△次、別明依種現（二）初、解唯依種。
X51n0826_p0598a19║有義此意以彼識種（至）為俱有依方得生故。
X51n0826_p0598a20║音義：　此師謂此第七唯以第八識種為所依。此
X51n0826_p0598a21║無下，釋出依種非現之意。
X51n0826_p0598a22║△次解依種現。
X51n0826_p0598a23║有義此意以彼識種（至）為俱有依方得生故。
X51n0826_p0598a24║音義：　此師意明第八種現俱為第七所依。雖無
X51n0826_p0598b01║下，出須依現之所以。謂第七識體雖無間斷，聖道
X51n0826_p0598b02║起時而因中有轉染易淨之義，故必假彼現為俱
X51n0826_p0598b03║有依方得生起。
X51n0826_p0598b04║△次釋轉義。
X51n0826_p0598b05║轉謂流轉，顯示此識恒依彼識取所緣故。
X51n0826_p0598b06║音義　准古疏釋云：流是相續義，轉是生起義。謂
X51n0826_p0598b07║此恒依第八或種或現相續生起，即取所依而為
X51n0826_p0598b08║緣故。
X51n0826_p0598b09║△次、傍論諸識所依（二）初、略釋（三）。初、釋。
X51n0826_p0598b10║諸心、心所皆有所依，然彼所依總有三種：
X51n0826_p0598b11║△次釋（三）初、因緣依。
X51n0826_p0598b12║一、因緣依，謂自種子（至）離自因緣必不生故。
X51n0826_p0598b13║合響　宗鏡第七十二卷云：即種子依此因緣者，
X51n0826_p0598b14║對果得名，因即是緣，即不取因由之義。此因是果
X51n0826_p0598b15║之所依故，即現行名果，能生種子名因緣。又因者
X51n0826_p0598b16║是現行果之因，緣者即此因有親生現行果之用
X51n0826_p0598b17║名緣。問：因緣依與因緣何別？答：依狹緣寬。若因緣
X51n0826_p0598b18║即有三義：一、種引種；二、種生現；三、現熏種。若因緣
X51n0826_p0598b19║依，即唯取種生現一義，是真因緣依。若種生種，但
X51n0826_p0598b20║名因緣，不得名依，以異念因果故。即前念無體非
X51n0826_p0598b21║依，定須同時。問：且如現熏種亦是同念因果，何不
X51n0826_p0598b22║為依？答：現熏種雖同念，然闕因沉隱、果顯現義，亦
X51n0826_p0598b23║非因緣依。故知唯取真因緣義名依，都具三義名
X51n0826_p0598b24║因緣依：一、是主，即種是主；二、因沉隱、果顯現，即簡
X51n0826_p0598c01║現熏種；三、因果同時，即簡種生種。問：此種子為因
X51n0826_p0598c02║緣依體者，取何法為能依？答：諸有為法皆託此依，
X51n0826_p0598c03║即一切有為緣生法。色之與心皆須託自種為依，
X51n0826_p0598c04║有此種故，一切色心現行方始得生，離自因緣必
X51n0826_p0598c05║不生故。意云：心現若離自心，種必不生，色法亦爾。
X51n0826_p0598c06║△次增上緣依。
X51n0826_p0598c07║二、增上緣依，謂內六處（至）離俱有根必不轉故。
X51n0826_p0598c08║合響　宗鏡云：即俱有依、增上緣。依者，若增上緣
X51n0826_p0598c09║即寬，謂通有、無及疎。增上者，謂依即狹，唯取有力
X51n0826_p0598c10║及親增上。以五色根并意根處，唯此內六處為增
X51n0826_p0598c11║上依體，即簡外六處望心、心所法但為增上，即不
X51n0826_p0598c12║得為依體。又唯取同時八識心王為意根處，以意
X51n0826_p0598c13║根處緣得八箇識故。若是等無間意，即自為一依，
X51n0826_p0598c14║故不取。即此增上依須具三義：一、有力，二、親，三、內。
X51n0826_p0598c15║其外六處以不具三義，故但為緣，非依。若能依法，
X51n0826_p0598c16║即諸心、心所皆託此依。諸心、心所者，即簡色、不相
X51n0826_p0598c17║應行、無為、後三位，皆無增上緣。問：其一切心、心所
X51n0826_p0598c18║法，若無內六處時，亦得轉否？若離俱有根，必不轉
X51n0826_p0598c19║故。意云：若無所依根時，其心、心所定不得轉。
X51n0826_p0598c20║△三、等無間緣依。
X51n0826_p0598c21║三、等無間緣依，謂前滅意（至）離開導根必不起故。
X51n0826_p0598c22║合響　宗鏡云：即開導依。等無間緣依者，等無間
X51n0826_p0598c23║依即狹，唯取心王有主義故。若四緣中，等無間緣
X51n0826_p0598c24║即寬，雙通心、心所。為前念心王有力，能引生後念
X51n0826_p0599a01║一聚心、心所法，名等，以力用齊等故。無自類為間
X51n0826_p0599a02║隔，名無間。問：此依以何為體？答：以前念八識心王，
X51n0826_p0599a03║總名等無間。此是依體，即前念心王與後念心、心
X51n0826_p0599a04║所為依。問：前念心法已滅無體，何得為依？答：彼先
X51n0826_p0599a05║滅時，已於今識為開導故。意云：彼前念心王臨欲
X51n0826_p0599a06║滅時，有其力用，能引後念令生，作此功能了便滅。
X51n0826_p0599a07║即現前一念有引後功能以為法體，非取過去已
X51n0826_p0599a08║滅無體法為依。問：其前念心王有引後力用名為
X51n0826_p0599a09║依者，未審將何法為能依？答：諸心、心所皆託此依，
X51n0826_p0599a10║即一切心、心所法起，定能須託此前滅意為依方
X51n0826_p0599a11║起。問：諸心、心所若不依前滅心王，亦得起否？答：離
X51n0826_p0599a12║開導根，必不起故。意云：心、心所若不得前念心王
X51n0826_p0599a13║為開闢引導，即無因得起（文）。清凉云：然此三依，言
X51n0826_p0599a14║生、轉、起。別相云何？生約依種辦體而生，轉約隨順
X51n0826_p0599a15║與力令轉，起約由前開路令後得起。
X51n0826_p0599a16║△三、結。
X51n0826_p0599a17║唯心、心所具三所依，名有所依，非所餘法。
X51n0826_p0599a18║合響　宗鏡：問：心法四緣生，何故三緣別立為依，
X51n0826_p0599a19║所緣緣不爾？答：三緣有常義、主義，故亦緣亦依。所
X51n0826_p0599a20║緣緣但有常義、闕主義，故但為緣不為依。非所餘
X51n0826_p0599a21║法者，簡色不相應行無為，後三位皆無三所依也。
X51n0826_p0599a22║△次、廣釋，（三）初、種子依，（二）初、標。
X51n0826_p0599a23║初種子依。
X51n0826_p0599a24║△次釋（二）初、經部種現不俱。
X51n0826_p0599b01║有作是說要種滅已（至）種與芽等不俱有故。
X51n0826_p0599b02║合響　集論第二卷有四十二種已生：第十二有
X51n0826_p0599b03║種已生，第十三無種已生。經部遂取此無種已生
X51n0826_p0599b04║為種滅現生之證。開蒙云：有小乘經部因果異時。
X51n0826_p0599b05║何以故？種壞芽生故。
X51n0826_p0599b06║△次、大乘種現俱時（二）初、斥前非。
X51n0826_p0599b07║有義彼說為證不成（至）𦦨炷同時，互為因故。
X51n0826_p0599b08║音義：　謂彼經部，雖引集論中無種已生為證，不
X51n0826_p0599b09║成正義。何者？彼論所說無種已生，是引生自類後
X51n0826_p0599b10║種說，非依引生現果說故。且種生芽等，乃是外穀
X51n0826_p0599b11║麥等，依世俗說，假名種子，故非勝義。現見穀等，芽
X51n0826_p0599b12║種俱有，種滅芽生，非極成故。謂𦦨燒炷，炷生𦦨，因
X51n0826_p0599b13║果既可同時，種現因果寧不俱有？
X51n0826_p0599b14║△次、申正義，（二）初、明三因緣因果俱不俱別，（二）初、
X51n0826_p0599b15║正明。
X51n0826_p0599b16║然種自類因果不俱，種現相生決定俱有。
X51n0826_p0599b17║合響　因緣有三義：一、種引種自類，因果不俱，以
X51n0826_p0599b18║異時故；二、種生現，三、現熏種，決定俱有，以同時故。
X51n0826_p0599b19║開蒙云：若大乘正義，因果同時。問：定同時也。答：有
X51n0826_p0599b20║少不同。若種生現、現熏種，因果同時；若種、引種，因
X51n0826_p0599b21║果異時。問：種、引種憑何得知異時？答：瑜伽論說亦
X51n0826_p0599b22║與後念自性為因緣，故知是異時也。問：種、引種異
X51n0826_p0599b23║時之理。答：約細四相，念念遷滅，前滅為因，後生為
X51n0826_p0599b24║果。問：種、現相生同時之義。答：脚下種子生頭上現，
X51n0826_p0599c01║如子生莖；現行頭上辦所熏種，如莖結實，故定同時。
X51n0826_p0599c02║△次、引證。（二）初、引瑜伽通證三類因緣。
X51n0826_p0599c03║故瑜伽說無常法（至）種與現行互為因義。
X51n0826_p0599c04║補遺：　先引論文。無常法者，通指諸心心所種子，
X51n0826_p0599c05║體是生滅有轉變，故名無常。種既無常，現行亦是
X51n0826_p0599c06║無常。瑜伽第五卷云：謂無常法是因，無有常法能
X51n0826_p0599c07║為法因。又雖無常法為無常因，然與他性為因，亦
X51n0826_p0599c08║與後自性為因，非即此剎那。又雖與他性為因及
X51n0826_p0599c09║與後自性為因，然已生未滅方能為因，非未生已
X51n0826_p0599c10║滅（文）。自性下。釋義。以種望種名自性，種現相望名
X51n0826_p0599c11║他性。雖引自他二義，此中唯取他性種生現義證
X51n0826_p0599c12║因緣依也。
X51n0826_p0599c13║△次引攝論別證種現因緣。
X51n0826_p0599c14║攝大乘論亦作是說（至）應知皆是隨轉理門。
X51n0826_p0599c15║補遺：　先引論文，初雙證種現互為因緣，染法即
X51n0826_p0599c16║前七識與藏識互為因緣。又說下一句，單證種子
X51n0826_p0599c17║為因緣依。故種下一句，結顯種子依決定同時。設
X51n0826_p0599c18║有下，通妨。謂他處說種子與果有前後者，應知皆
X51n0826_p0599c19║是隨轉理門之權。說隨轉理門者，會玄第八云：猶
X51n0826_p0599c20║尚隨彼小乘宗轉變理門。注云：隨順彼宗轉大乘
X51n0826_p0599c21║理，且作是說也。
X51n0826_p0599c22║△次結示諸心心所各有種子依。
X51n0826_p0599c23║如是八識及諸心所，定各別有種子所依。
X51n0826_p0599c24║△次俱有依（二）初標。
X51n0826_p0600a01║次俱有依。
X51n0826_p0600a02║補遺：　宗鏡云：即所依與能依俱時而有，名俱有
X51n0826_p0600a03║依。有四師所解，前三異計，第四護法，方為正義。
X51n0826_p0600a04║△次、釋，（四）初、家解，（二）初、前五識，（二）初、正釋。
X51n0826_p0600a05║有作是說眼等五識（至）眼等五根即種子故。
X51n0826_p0600a06║音義：　此師為前五識，以同時第六意識為俱有
X51n0826_p0600a07║依。謂此眼等五識現起之時，必有同時意識，故無
X51n0826_p0600a08║別眼等根為彼所依。此計眼等五根，即五識種子
X51n0826_p0600a09║故。
X51n0826_p0600a10║△次、引證。（二）初、唯識頌。
X51n0826_p0600a11║二十唯識伽他中言（至）故眼等根即五識種。
X51n0826_p0600a12║合響　宗鏡第六十三卷小乘難云：論主！若言一
X51n0826_p0600a13║切皆是唯識，無心外實境者，何故世尊於阿含經
X51n0826_p0600a14║中說有十二處？若一切皆是唯識者，世尊只合說
X51n0826_p0600a15║意處法處，即不合說有十色處。今世尊既說有十
X51n0826_p0600a16║二處者，明知離却意法處外別有十色處，是心外
X51n0826_p0600a17║有，何言一切皆是唯識？論主答中分三：初假答，二
X51n0826_p0600a18║正答，三喻答。初假答，引二十唯識頌云：識從自種
X51n0826_p0600a19║生，似境相而轉，為成內外處，佛說彼為十。言識從
X51n0826_p0600a20║自種生者，即五識自證分現行，各從五識自種而
X51n0826_p0600a21║生，將五識自種便為五根。言似境相而轉者，即五
X51n0826_p0600a22║識自證分從自種生已，而能變似二分現，其所變
X51n0826_p0600a23║見分說名五識，所變相分似外境現說名五境。其
X51n0826_p0600a24║實根境十處皆不離識，亦是唯識。此是假將五識
X51n0826_p0600b01║種子為五根答經部師，以經部許有種子故。問：說
X51n0826_p0600b02║許有種子，豈不執離識有？答：彼計種子在前六識
X51n0826_p0600b03║中持，亦不離識有。論主云：其所變相分似外五境
X51n0826_p0600b04║亦不離識有，能變五識種即五根亦不離識有，雖
X51n0826_p0600b05║分內外十處，然皆是唯識。言佛說彼為十者，以佛
X51n0826_p0600b06║密意為破外道執有為一合相我故，遂於無言之
X51n0826_p0600b07║法強以言分別，說有根塵十處有大勝利。此即大
X51n0826_p0600b08║乘假將五識種子為五根假答小乘也（文）。此初師
X51n0826_p0600b09║不會假答及佛密意，故引此以證五根即種之義。
X51n0826_p0600b10║彼頌下，初師謬解之詞。餘正答、喻答之文，後聖教
X51n0826_p0600b11║相違難中引。
X51n0826_p0600b12║△次緣論頌。
X51n0826_p0600b13║觀所緣論亦作是說（至）能熏與種遞為因故。
X51n0826_p0600b14║補遺：　觀所緣緣論者，葢陳那論主因小乘昧唯
X51n0826_p0600b15║識理，以外色作所緣緣，故論主展轉破竟，遂明自
X51n0826_p0600b16║宗立內色為所緣緣，顯唯識理。而小乘始知五識
X51n0826_p0600b17║所緣色等五塵是內色，然復疑眼等五根計為心
X51n0826_p0600b18║外，故問云：若五識生唯緣內色，如何亦說眼等為
X51n0826_p0600b19║緣？故論主答：以此頌明眼等根亦非心外。遂自釋
X51n0826_p0600b20║云：以能發識比知有根，此但功能非外所造，故本
X51n0826_p0600b21║識上五色功能名眼等根，亦不違理，功能發識理
X51n0826_p0600b22║無別故。此根功能與前境色從無始際展轉為因，
X51n0826_p0600b23║謂此功能至成熟位生現識上五內境色，此內境
X51n0826_p0600b24║色復能引起異熟識上五根功能（文）。此明頌意來
X51n0826_p0600c01║源及頌正義。意謂異熟識上生眼等五識之色功
X51n0826_p0600c02║能說為五根，即根功能與內境色更互為增上緣
X51n0826_p0600c03║因。彼頌下初師謬解頌意。言眼等色識者，依根名
X51n0826_p0600c04║眼識，就境名色識，止是眼等五識。彼謂異熟識上
X51n0826_p0600c05║能生眼等色識種子名色功能，說為五根，無別眼
X51n0826_p0600c06║等根。此謬以功能為種子，種子即五根種。與下解
X51n0826_p0600c07║後二句頌。又謂此種子與所生眼等色識更互為
X51n0826_p0600c08║親因緣，現行色識與功能種子遞為因故，如上謬
X51n0826_p0600c09║釋。兩頌皆謂根即識種，無別眼等為俱有依也。故
X51n0826_p0600c10║為次師所破。
X51n0826_p0600c11║△次後三識。
X51n0826_p0600c12║第七、八識無別此依（至）要託末那而得起故。
X51n0826_p0600c13║補遺　七八謬解。第六雖是，義亦未足。
X51n0826_p0600c14║△第二、家解，（二）初、斥前非，（三）初、標。
X51n0826_p0600c15║有義，彼說理教相違。
X51n0826_p0600c16║△次、釋，（二）初、難前五識，（二）初、正斥破，（二）初、別破，（二）
X51n0826_p0600c17║初、破識種為色根，（九）初、約十八界難。
X51n0826_p0600c18║若五色根即五識種（至）諸聖教中處處說故。
X51n0826_p0600c19║音義　謂根、塵、識三各別有種，根是色，色有色種；
X51n0826_p0600c20║識即心，心有心種。若五色根即五識種，是即根全
X51n0826_p0600c21║無種，即識種故。翻此亦可言識亦無種，即是根故。
X51n0826_p0600c22║若爾，十八界種應成雜亂，便違理然。十八界下，明
X51n0826_p0600c23║違教。
X51n0826_p0600c24║△二、約相見分難。
X51n0826_p0601a01║又五識種各有能生（至）皆是色蘊內處所攝。
X51n0826_p0601a02║音義　初以相、見分各別有種為問。若見分下，約
X51n0826_p0601a03║見、相兩關破。謂若執見分種是根，見分屬心，則眼
X51n0826_p0601a04║等根應識蘊攝，便違理；又違聖教，五根皆是色蘊
X51n0826_p0601a05║所攝。若執相分種是根，相分屬境，則眼等根應外
X51n0826_p0601a06║處攝，便違理；又違聖教，五根皆是內處所攝。二俱
X51n0826_p0601a07║有失，故不可執以五識種為五根也。
X51n0826_p0601a08║△三、約增上緣難。
X51n0826_p0601a09║又若五根即五識種（至）不應說為增上緣攝。
X51n0826_p0601a10║音義：　種望眼等現識是因緣，根望眼等現識是
X51n0826_p0601a11║增上緣。謂五根既是五識自種，則五根應是五識
X51n0826_p0601a12║因緣，便違理。諸聖教中不應說五根為增上緣，又
X51n0826_p0601a13║違教。
X51n0826_p0601a14║△四、約界地難。
X51n0826_p0601a15║又鼻舌根即二識種（至）二地五地為難亦然。
X51n0826_p0601a16║音義：　初約界難，謂教中說鼻舌二根通色界繫，
X51n0826_p0601a17║鼻舌二識唯欲界繫。若謂根即識種，則應鼻舌二
X51n0826_p0601a18║根唯欲界繫；或識如根，鼻舌二識通色界繫。許則
X51n0826_p0601a19║便與聖教相違。眼耳下約地難，謂眼等三根通於
X51n0826_p0601a20║五地（五趣雜居地并色界四地），眼等三識唯二地居（五趣雜居地、離生喜
X51n0826_p0601a21║樂地）。若謂三根即三識種，應唯二地；或三識種如三
X51n0826_p0601a22║根，應通五地。故云為難亦然。
X51n0826_p0601a23║△五、約三性難。
X51n0826_p0601a24║又五識種既通善惡，應五色根，非唯無記。
X51n0826_p0601b01║音義：　根唯無記，識通三性。若五色根即五識種，
X51n0826_p0601b02║應五色根亦通善惡，非唯無記。此違理也。
X51n0826_p0601b03║△六、約執受難。
X51n0826_p0601b04║又五識種無執受攝，五根亦應非有執受。
X51n0826_p0601b05║音義　謂第八緣有漏識種無執受，於五色根有
X51n0826_p0601b06║執受。若以識種為根，則根亦應非有執受，此違理也。
X51n0826_p0601b07║△七、約同法難。
X51n0826_p0601b08║又五色根若五識種（至）彼以五根為同法故。
X51n0826_p0601b09║合響，　謂五識依五根，意識依末那。若五識種即
X51n0826_p0601b10║五色根，應意識種即是末那。何者？彼末那以五根
X51n0826_p0601b11║為同法喻故。正量云：意識是有法，末那為俱有。依、
X51n0826_p0601b12║宗、轉識攝故，因同喻如五識依五根。反量云：意識
X51n0826_p0601b13║種是有法，即是末邪？宗、因云：無別意根，故同喻如
X51n0826_p0601b14║五識種即五根。若爾，便違正理。設謂末那本非意
X51n0826_p0601b15║識種，而五識種又豈是五根耶？
X51n0826_p0601b16║△八、約三依不具難。
X51n0826_p0601b17║又瑜伽論說眼等識（至）即五識種依但應二。
X51n0826_p0601b18║音義　謂：五識種是眼等現識因緣依，五根是增
X51n0826_p0601b19║上緣依，五識前滅意為等無間緣依。若根即種，是
X51n0826_p0601b20║將增上緣依為因緣依，是無增上而依唯二，則違
X51n0826_p0601b21║理教。
X51n0826_p0601b22║補遺　瑜伽第一卷五識身相應地文云：眼識彼
X51n0826_p0601b23║所依者，俱有依，謂眼四大種所造眼識所依淨色
X51n0826_p0601b24║無見有對。等無間依，謂意眼識無間過去識。種子
X51n0826_p0601c01║依，謂即一切種子執受所依異熟所攝阿賴耶識
X51n0826_p0601c02║（文）。此眼等識皆具三依。
X51n0826_p0601c03║△九、約根通種現難。
X51n0826_p0601c04║又諸聖教說眼等根（至）便與一切聖教相違。
X51n0826_p0601c05║音義　謂五根通於種現，若執識種為根，根應無
X51n0826_p0601c06║現，豈唯違理，并違聖教。
X51n0826_p0601c07║補遺：　瑜伽論云：皆以現行及種子二法為眼等
X51n0826_p0601c08║根，由本熏時心變似色，從熏時為名。今執唯是種
X51n0826_p0601c09║子，更無能熏現行，豈成根義？
X51n0826_p0601c10║△次、破業種為色根（二）初、敘。
X51n0826_p0601c11║有避如前所說過難（至）妙符二頌善順瑜伽。
X51n0826_p0601c12║音義：　此敘朋救計執。言增上業種者，即前六識
X51n0826_p0601c13║所造滿業習氣，能感當來異熟生攝無記五識，謂
X51n0826_p0601c14║即此業種名五色根，作增上緣生眼等識，非作因
X51n0826_p0601c15║緣生五識種。既是增上業種，則合唯識識從自種
X51n0826_p0601c16║生義，亦契緣論功能名五根義。此種但為增上不
X51n0826_p0601c17║為因緣，又順瑜伽具三依義，豈不玅且善乎？
X51n0826_p0601c18║△次破
X51n0826_p0601c19║彼有虗言都無實義（至）故彼所言非為善救。
X51n0826_p0601c20║補遺：　初二句總斥，應五下例前難破。但以識
X51n0826_p0601c21║種業種有殊，謂業通善染、根唯無記。若以業種為
X51n0826_p0601c22║根，根亦應通善惡，故非唯無記。此仍違理，同前第
X51n0826_p0601c23║五執。又彼下彼即五色根，應非二字貫於三句，謂
X51n0826_p0601c24║既執業種為色根，業種無執受攝，則五色根應非
X51n0826_p0602a01║唯有執受。此亦違理，同前第六執。若以感五識業
X51n0826_p0602a02║種為色根者，業乃屬思。若感見分種應識蘊攝，而
X51n0826_p0602a03║五根應非唯色蘊攝。若感相分種應外處攝，而五
X51n0826_p0602a04║根應非唯內處攝。理教竝違，同前第二執。鼻舌等
X51n0826_p0602a05║者，業種通三界，鼻舌二識唯欲界繫。今隨所感識
X51n0826_p0602a06║轉，鼻舌二根唯應欲界繫，眼等三根不應五地繫，
X51n0826_p0602a07║許便俱與聖教相違，同前第四執。若感五識業種
X51n0826_p0602a08║為五根，感意識業應是末那，彼以五根為同法故。
X51n0826_p0602a09║此亦違理，同前第七執。業種不通現行，業既即根，
X51n0826_p0602a10║故眼等不應通現種。理教相違，同前第九執。又應
X51n0826_p0602a11║眼等非色根者，由業屬思非是色法。若根即業種，
X51n0826_p0602a12║眼等應非色根故。業既屬思，根仍似識，則與第一
X51n0826_p0602a13║十八界雜亂過同。又若五識等者，眼等五識通三
X51n0826_p0602a14║性，此約等流習氣說滿，業所感者唯無記性。若謂
X51n0826_p0602a15║五識皆業所感，則應一向唯無記攝，不通善染。承
X51n0826_p0602a16║上無記五識是業所感，可有眼等為俱有依；善染
X51n0826_p0602a17║五識既非業感，應無眼等為俱有依。若爾，依成唯
X51n0826_p0602a18║二，則與第八違瑜伽過同。故彼二句結斥，謂彼雖
X51n0826_p0602a19║以業種轉救，自謂符順三論遠離前過，孰知仍違
X51n0826_p0602a20║理教，豈是善救？
X51n0826_p0602a21║△次總責。
X51n0826_p0602a22║又諸聖教處處皆說（至）如斯迷謬深違教理。
X51n0826_p0602a23║補遺：　此中并責計識種、業種二家。先責違教。撥
X51n0826_p0602a24║無色根者，即彼所執無別眼等為俱有依也。許眼
X51n0826_p0602b01║下，責違理。謂汝撥無之意，乃不許有賴耶變似色
X51n0826_p0602b02║根耶？故舉例云：汝等既許眼等識變似色等，何獨
X51n0826_p0602b03║不許阿賴耶變似色根？末二句結責。謂既迷色根
X51n0826_p0602b04║不從識變，而又謬執色根即識業種，於教於理一
X51n0826_p0602b05║倍相違，故云深也。
X51n0826_p0602b06║△次申頌義。
X51n0826_p0602b07║然伽他說種子功能（至）非謂色根即識業種。
X51n0826_p0602b08║補遺。　承上破斥，復申疑問：若爾，何故二論中一
X51n0826_p0602b09║說種子為五根，一說功能為五根耶？然兩處伽他
X51n0826_p0602b10║中說種子與功能名五根者，此論主為破餘乘計
X51n0826_p0602b11║執離識實有五根故，於本識所變似眼等根，以有
X51n0826_p0602b12║發生五識用故，假名種子及色功能，顯唯識義，非
X51n0826_p0602b13║謂色根即是識種與業種也。
X51n0826_p0602b14║△次難六七識（二）初難六不以五為依。
X51n0826_p0602b15║又緣五境明了意識（至）彼此相依勢力等故。
X51n0826_p0602b16║音義　先順明，謂明了意識緣五塵時，既與五識
X51n0826_p0602b17║同起，應以五識為俱有依。若彼下反顯，即以前師
X51n0826_p0602b18║所明五依第六之義而反成之，五六相依勢力等
X51n0826_p0602b19║故。
X51n0826_p0602b20║△次難七不以八為依（二）初正難。
X51n0826_p0602b21║又第七識雖無間斷（至）此即現行第八識攝。
X51n0826_p0602b22║補遺：　此由初家判第七八識無別，此依恒相續
X51n0826_p0602b23║轉，自力勝故。今釋云：第七雖無間斷，而至見道無
X51n0826_p0602b24║漏初起。修道位中，漏與無漏相間而起，既有轉染
X51n0826_p0602c01║易淨之義，應如前有俱有依。不爾者，若謂第七無
X51n0826_p0602c02║俱有依，彼應非轉識攝，則轉識唯六，便違聖教。轉
X51n0826_p0602c03║識有七量云：第七識是有，法有俱有依，宗轉識攝
X51n0826_p0602c04║故，因喻如六識。若無俱有依則違理，非轉識攝則
X51n0826_p0602c05║違教，故應許有得免二過。然此所依，則現行第八。
X51n0826_p0602c06║△次、引證。
X51n0826_p0602c07║如瑜伽說有藏識故（至）有藏識故意識得轉。
X51n0826_p0602c08║補遺：　先引論文；彼論下，釋義。非由彼種者，因前
X51n0826_p0602c09║釋依彼轉文中，初家云：此意以彼識種而為所依，
X51n0826_p0602c10║非彼現識。次家云：此意以彼識種及彼現識俱為
X51n0826_p0602c11║所依，雖無間斷而有轉易，名轉識故。必假現識為
X51n0826_p0602c12║俱有依，方得生故。今此中引證之意，正以第七見
X51n0826_p0602c13║道等既有轉易，故定以現行藏識為依，簡却彼種
X51n0826_p0602c14║也。若謂第七不依第八現識，只應說有藏識故意
X51n0826_p0602c15║識得轉，不應言有藏識故得有末那。
X51n0826_p0602c16║△三、結。
X51n0826_p0602c17║由此彼說，理教相違。
X51n0826_p0602c18║△次申己義。
X51n0826_p0602c19║是故應言前五轉識（至）自能立故無俱有依。
X51n0826_p0602c20║音義：　此師闢前解雖是，然於正義猶未盡善。
X51n0826_p0602c21║△第三、家解（二）初、斥前非（二）初、總斥。
X51n0826_p0602c22║有義，此說猶未盡理。
X51n0826_p0602c23║△次、別斥（三）：初、斥第八不以第七為依。
X51n0826_p0602c24║第八類餘既同識性（至）更互為依斯有何失。
X51n0826_p0603a01║合響　量云：第八、是有、法有、俱有。依宗因云：同識
X51n0826_p0603a02║性故，喻如餘識。
X51n0826_p0603a03║△次斥識種不以現識為依。
X51n0826_p0603a04║許現起識以種為依（至）識種離彼不生長住故。
X51n0826_p0603a05║音義：　先例明。初句能例，明現識依種；若無自種，
X51n0826_p0603a06║現識不轉。次句所例，明識種依現；若無現識，識種
X51n0826_p0603a07║不得生長而住。能熏下，明須依現義。謂識中種子，
X51n0826_p0603a08║依能熏前七，現識生長；依所熏異熟，現識得住故。
X51n0826_p0603a09║離彼能、所熏，而種識不得生長住故。
X51n0826_p0603a10║△三、斥異熟不以色根為依。
X51n0826_p0603a11║又異熟識有色界中（至）或所立因有不定失。
X51n0826_p0603a12║音義。　先立義。如契下，初引契經順證，次引瑜伽
X51n0826_p0603a13║反顯。若異下，釋成量云：眼等六識是有法，不能執
X51n0826_p0603a14║受有色相。身宗因云：各別依故。若異熟識不徧依
X51n0826_p0603a15║止有色諸根，則以六識而為同喻，應如六識非能
X51n0826_p0603a16║執受。此則違教。或所立下，明因亦有過。若異熟識
X51n0826_p0603a17║是能執受，而不徧依有色諸根，則所立因有不定
X51n0826_p0603a18║失。應立量云：異熟識是有法，能執受有色根。身宗
X51n0826_p0603a19║因云：不徧依止故。是則能執受、非能執受皆共此
X51n0826_p0603a20║不徧依止故。因為不如眼等六識不徧依止，故異
X51n0826_p0603a21║熟識是能執受；為如眼等六識不徧依止，故異熟
X51n0826_p0603a22║識非能執受。故所立因犯共不定失。此則違理。
X51n0826_p0603a23║△次申己義。
X51n0826_p0603a24║是故藏識若現起者（至）亦依能熏。餘如前說。
X51n0826_p0603b01║補遺。　承上斥破引證竟，故申明己義而結成之。
X51n0826_p0603b02║藏識至第七識一節，結成前第八類。餘至斯有何
X51n0826_p0603b03║失之義。在有色界，亦依色根結成前。又異熟識至
X51n0826_p0603b04║依色根之義。若識種子至亦依能熏結成前。識種
X51n0826_p0603b05║亦應許依現識至生長住義。
X51n0826_p0603b06║△第四、家解（三）初、總斥標宗。
X51n0826_p0603b07║有義：前說皆不應理，未了所依與依別故。
X51n0826_p0603b08║補遺：　此護法正義，謂前三家所說，皆未明了依
X51n0826_p0603b09║與所依差別之義，混而言之，故不應理。
X51n0826_p0603b10║△次、廣示正義，（二）初、明依所依義，（二）初、正明，（二）初、
X51n0826_p0603b11║明依義。
X51n0826_p0603b12║依謂一切有生滅法（至）如王與臣互相依等。
X51n0826_p0603b13║音義　言：依即寬。謂凡是因緣所生一切有生滅
X51n0826_p0603b14║法，互相仗託，皆說為依。例如王臣互相依等。
X51n0826_p0603b15║△次明所依（二）初正明所依。
X51n0826_p0603b16║若法決定有境為主（至）此但如王非如臣等。
X51n0826_p0603b17║合響，　所依即狹。謂要具足決定等四義，乃是所
X51n0826_p0603b18║依。宗鏡第七十二卷云：此四義各有所簡。且第一
X51n0826_p0603b19║義者，若法決定，此簡將前五識與第六識作不定
X51n0826_p0603b20║依。夫為所依者，須決定有方得。今有第六時，不決
X51n0826_p0603b21║定有前五故。亦簡將五色根與第八為依，亦是不
X51n0826_p0603b22║定有。如生無色界，第八即無色根為依。又簡將能
X51n0826_p0603b23║熏七現與所熏種子為生長依等，即此能熏現識
X51n0826_p0603b24║有間斷，無決定義。問：若有決定義便是所依者，即
X51n0826_p0603c01║如四大種及命根、五塵等及種子，皆有決定義，應
X51n0826_p0603c02║是所依。有現行識時，必決定有種子故。答：將第二
X51n0826_p0603c03║義簡云有境。言有境者，即有緣境、照境功能，除心、
X51n0826_p0603c04║心所及五色根、識，餘法皆非有境。四大、五塵、命根
X51n0826_p0603c05║等雖有決定義，而闕有境義，故非所依。問：若具二
X51n0826_p0603c06║義即名所依者，且如徧行五數亦具決定、有境二
X51n0826_p0603c07║義，應與心、心所為所依。答：將第三義簡云為主。今
X51n0826_p0603c08║徧行五數雖具二義，闕主義故，亦非所依。問：若具
X51n0826_p0603c09║三義便成所依者，且如第八識現行望識中種子，
X51n0826_p0603c10║亦有決定、有境、為主三義，即此第八識現行應與
X51n0826_p0603c11║種子為俱有依？答：將第四義簡云令心、心所取自
X51n0826_p0603c12║所緣，即令能依心、心所緣取自所依家境，方成所
X51n0826_p0603c13║依。今第八現行識不能令種子取自所緣，故非所
X51n0826_p0603c14║依。今第八識中種子無緣，慮不能取自所緣，故第
X51n0826_p0603c15║八非種子所依，但為依義。問：未審何法具此四義
X51n0826_p0603c16║足，得名所依？答：謂五色根及意處，即此六處具前
X51n0826_p0603c17║四義足，獨名所依。問：內六處為俱有依，與六根體
X51n0826_p0603c18║義何別？答：俱有依唯取六處現行，不取種子，闕有
X51n0826_p0603c19║境義故。若但言六根，即通種、現。又俱有依取所依
X51n0826_p0603c20║義，若言六根取生長義，各據勝以論（文）。此但如王
X51n0826_p0603c21║等者，謂依義如王、臣互依，所依如王、非臣。
X51n0826_p0603c22║△次依聖教簡。
X51n0826_p0603c23║故諸聖教唯心心所（至）為心所依。彼非主故。
X51n0826_p0603c24║合響　宗鏡第七十二卷云：又若心心所生時住
X51n0826_p0604a01║時，即具俱有依。若色法生時住時，但有因緣依，即
X51n0826_p0604a02║得定無俱有依。以色法無所緣故，自體不是能緣
X51n0826_p0604a03║法故。（文）但說下。簡心所。雖心心所具俱有依，而諸
X51n0826_p0604a04║聖教但說心所，以心為依，心是主故。不說心所為
X51n0826_p0604a05║心所依，所非主故。
X51n0826_p0604a06║△次通妨
X51n0826_p0604a07║然有處說：依為所依，或所依為依，皆隨宜假說。
X51n0826_p0604a08║△次、明識等所依，（二）初、明心王所依，（四）初、前五識。
X51n0826_p0604a09║由此五識俱有所依（至）又必同境，近相順故。
X51n0826_p0604a10║合響　宗鏡第七十二卷：問：五識所依有幾重？答：
X51n0826_p0604a11║有四重，謂五色根、六、七、八識，即五識各依自根。若
X51n0826_p0604a12║後二識，即通與五識為依。問：五色根、六、七、八識，四
X51n0826_p0604a13║重所依各有何用，而言隨闕一種即便不轉？答：謂
X51n0826_p0604a14║一、同境，二、分別，三、染淨，四、根本，所依別故。言同境
X51n0826_p0604a15║者，即自五色根是。如眼根照青色境時，眼識亦緣
X51n0826_p0604a16║青色境。以青色境同，故名同境。分別者，即第六識
X51n0826_p0604a17║能與前五為分別依，同緣境時起分別故。此是第
X51n0826_p0604a18║六識自體，與五識為分別依。瑜伽云：有分別、無分
X51n0826_p0604a19║別，同緣現在境故。即第六名有分別，前五名無分
X51n0826_p0604a20║別。解深密經云：五識起時，定有意識同緣境。染淨
X51n0826_p0604a21║者，即第七識，第七識能與五識為染淨依。第七若
X51n0826_p0604a22║在有漏位中，即與五識為染依；若成無漏時，即與
X51n0826_p0604a23║前五為淨依。有此染淨依，前五方轉；若無，即不得
X51n0826_p0604a24║生。根本者，即第八識，第八識與前五識為根本依，
X51n0826_p0604b01║前五識是枝條。又第八能持前五識種，種方生現。
X51n0826_p0604b02║推功歸本，皆從第八識中成。故此第八不唯與前
X51n0826_p0604b03║五識為根本依，亦與萬法為根本，以能持萬法種
X51n0826_p0604b04║故。於因果位中，第八皆為根本（文）。聖教下，會通他
X51n0826_p0604b05║處，謂對法（即雜集論）。第一、但言依色根者，會云：以不共
X51n0826_p0604b06║故。不共者，眼根但為眼識所依，非餘識依；乃至身
X51n0826_p0604b07║根為身識依，非餘識依，故言不共。又必同境者，根
X51n0826_p0604b08║必與識同緣境故。又近相順者，六、七、八識即是遠
X51n0826_p0604b09║故，非相順故。是故聖教略不言依後三識也。
X51n0826_p0604b10║△二第六識。
X51n0826_p0604b11║第六意識俱有所依（至）同轉識攝，近相順故。
X51n0826_p0604b12║音義：　先明所依唯二，謂七、八識染淨根本所依
X51n0826_p0604b13║別故。雖五下，明六不以五為依。由前第二家云緣
X51n0826_p0604b14║五境明了，意識應以五識為俱有依，以彼必與五
X51n0826_p0604b15║識俱故。今遮云：六雖得五取境明了，而不定有，以
X51n0826_p0604b16║意識無五亦能緣故。聖教下，會通他處。對法唯說
X51n0826_p0604b17║依第七者，是彼染淨依故，六、七同是轉識攝故。多
X51n0826_p0604b18║引第六起染汙執，近相順故。
X51n0826_p0604b19║△三第七識。
X51n0826_p0604b20║第七，意識俱有所依（至）依止心及意餘轉識得生。
X51n0826_p0604b21║音義。　先明所依唯第八識。開蒙問：七依第八，四
X51n0826_p0604b22║分依何？答：唯依自證。何以故？是識體故（文）。如伽下。
X51n0826_p0604b23║引楞伽偈證成。初二句證七依八有，次二句證前
X51n0826_p0604b24║六依七八生。然證意專在前二句。
X51n0826_p0604c01║△四、第八識（二）初、正明所依。
X51n0826_p0604c02║阿賴耶識俱有所依（至）非無第八。此亦應爾。
X51n0826_p0604c03║音義：　先明所依唯第七識。論說下，證成。而說下，
X51n0826_p0604c04║通妨。三位者，謂阿羅漢、滅定及出世道。四位者，即
X51n0826_p0604c05║前初能變中三乘、無學及佛果位。三位無末那者，
X51n0826_p0604c06║但無染汙，故云依有覆說。非無第七識體，如四位
X51n0826_p0604c07║中無賴耶，含藏雜染之名。非無第八識體量，云三
X51n0826_p0604c08║位無末那，是有法。非無第七淨識宗，依有覆說故。
X51n0826_p0604c09║因喻如四位無阿賴耶。
X51n0826_p0604c10║△次通前異說。
X51n0826_p0604c11║雖有色界亦依五根（至）可有依義而無所依。
X51n0826_p0604c12║補遺：　此由前第三家解藏識在有色界亦依色
X51n0826_p0604c13║根。故遮云：雖有色界亦依五根，然根或闕而不定
X51n0826_p0604c14║有。於四義中闕決定義，故非所依。又云：若識種子
X51n0826_p0604c15║定有一依，謂異熟識（即現行第八）。故遮云：識種不能現
X51n0826_p0604c16║取自境，謂第八識中種子無緣慮故。現行第八不
X51n0826_p0604c17║能令種子取自所依家境。於四義中闕令心、心所
X51n0826_p0604c18║取自所緣，依義可有，所依則無。開蒙：問：八識各有
X51n0826_p0604c19║幾重所依？答：五四六有二，七八一俱依。
X51n0826_p0604c20║△次明心所所依。
X51n0826_p0604c21║心所所依隨識應說，復各加自相應之心。
X51n0826_p0604c22║音義　各加自相應心者，如眼識心所，隨眼識有
X51n0826_p0604c23║四種俱有依，更加相應眼識心王為所依，則有五
X51n0826_p0604c24║所依也。餘可准知。
X51n0826_p0605a01║△三、結符理教。
X51n0826_p0605a02║若作是說，妙符理教。
X51n0826_p0605a03║△三、開導依，（二）初、標。
X51n0826_p0605a04║後開導依。
X51n0826_p0605a05║合響　宗鏡第七十二卷云：開導依者，開者闢也，
X51n0826_p0605a06║即開闢處所。導謂導引，導引令生。即前念心王臨
X51n0826_p0605a07║滅時，開闢處所，引後念心心所，令彼生起。即後念
X51n0826_p0605a08║心心所，託前念開導心王所依而生，名開導依。（文）
X51n0826_p0605a09║開蒙。問：開導依名，作何釋也？答：依字是通，通三依
X51n0826_p0605a10║故。謂因緣依、俱有依、開導依。開導二字是別，唯此
X51n0826_p0605a11║一依，以別揀通。開導之依，揀非二依，通別依主。又
X51n0826_p0605a12║開導是總，總通王所，所亦開導，然非為依。依字是
X51n0826_p0605a13║別，唯局心王。總別依主，是開導家之依。揀開導中
X51n0826_p0605a14║非依者，即心所也。若開謂開闢，導謂導引，二皆是
X51n0826_p0605a15║用。依同一體，亦開亦導，同依持業也。又依體之上，
X51n0826_p0605a16║有開導用，以用隨體。開導即依，體用持業。難持業
X51n0826_p0605a17║云：開導二字，通其王所。依之一字，唯是心王。今作
X51n0826_p0605a18║持業者，豈無以寬即狹之過？答：即一分故，無此過
X51n0826_p0605a19║咎。問：開導依有差別否？答：有三師，謂難陀、安慧、護
X51n0826_p0605a20║法。三師有異，三師不同。大意如後所明。
X51n0826_p0605a21║△次釋（三）初、難陀立相續與間斷者為依。
X51n0826_p0605a22║有義五識自他前後（至）但以自類為開導依。
X51n0826_p0605a23║音義：　初明五識開導依唯第六識自他者，一識
X51n0826_p0605a24║為自，如前念眼識望後念眼識為自，望餘識為他。
X51n0826_p0605b01║次明第六開導依有二種：自相續故，以前念第六
X51n0826_p0605b02║為開導依；亦由五識所引生故，以前念五識為開
X51n0826_p0605b03║導依。故總以前念六識為開導依。後明七、八開導
X51n0826_p0605b04║依各唯自類。
X51n0826_p0605b05║△次、安慧立有力與無力者為依，（二）初、斥前非，（三）
X51n0826_p0605b06║初、總斥。
X51n0826_p0605b07║有義，前說未有究理。
X51n0826_p0605b08║△次、別破；（二）初、難破前五識；（二）初、縱許。
X51n0826_p0605b09║且前五識未自在位，遇非勝境，可如所說。
X51n0826_p0605b10║音義　可如所說者，縱彼所說五識自他前後不
X51n0826_p0605b11║相續等。
X51n0826_p0605b12║△次、難破；（二）初、約自在位難；（三）初、正難。
X51n0826_p0605b13║若自在位如諸佛等（至）如何不許多念相續。
X51n0826_p0605b14║音義　瑜伽第一卷云：由眼識生三心，可得如其
X51n0826_p0605b15║次第，謂率爾心、尋求心、決定心。初是眼識，二在意
X51n0826_p0605b16║識。決定心後方有染淨，此後乃有等流、善不善轉
X51n0826_p0605b17║（文）。此明餘位尋求而後決定，彼眼等識容或不有。
X51n0826_p0605b18║今自在位境常決定，不假尋求，彼五識身寧不相
X51n0826_p0605b19║續？等流下，明尋常等流。五識既為決定染淨意識
X51n0826_p0605b20║及作意心所勢力，引生專注所緣之境，未能捨此
X51n0826_p0605b21║所緣之頃，此時五識正多念相續，汝如何不許耶？
X51n0826_p0605b22║率爾等心即名五輪心。
X51n0826_p0605b23║合響　會玄第十三卷：准法苑云：一、率爾心，緣不
X51n0826_p0605b24║慣習境生，無欲俱故。二、尋求心，與欲俱轉，希望境
X51n0826_p0605c01║故。三、決定心，印解於境，勝解俱故。四、染淨心，與信
X51n0826_p0605c02║等俱名善為淨，與瞋等俱名惡為染，中容非染淨
X51n0826_p0605c03║故。五、等流心，後似於前，平等流類故（文）。宗鏡第四
X51n0826_p0605c04║卷引法苑義林云：辯五心相者，且如眼識初墮於
X51n0826_p0605c05║境，名率爾墮心。同時意識先未緣此，今初同起，亦
X51n0826_p0605c06║名率爾。瑜伽論云：意識任運散亂，緣不慣習境時，
X51n0826_p0605c07║無欲等生。爾時意識名率爾墮心，有欲生時，尋求
X51n0826_p0605c08║等攝故。又解深密經及決擇論說：五識同時，必定
X51n0826_p0605c09║有一分別意識俱時而轉，故眼俱意名率爾心，初
X51n0826_p0605c10║率墮境故。此既初緣，未知何境為善為惡？為了知
X51n0826_p0605c11║故，次起尋求，與欲俱轉，希望境故。既尋求已，識知
X51n0826_p0605c12║先境（即前創緣率爾之境），次起決定，印解境故。決定已，識界
X51n0826_p0605c13║（畔也）差別，取正因等相，於怨住惡，於親住善，於中住
X51n0826_p0605c14║捨，染淨心生。由此染淨意識為先，引生眼識，同性
X51n0826_p0605c15║善染順前而起，名等流心。如眼識生，耳等識亦爾。
X51n0826_p0605c16║先德問：五心於八識中各有幾心？答：前五識有四
X51n0826_p0605c17║心，除尋求心，無分別故。第六具五心，第七無率爾、
X51n0826_p0605c18║尋求二心，有決定、染淨、等流三心。謂第七常緣現
X51n0826_p0605c19║境，故無率爾。問：第七現有計度分別，何無尋求心？
X51n0826_p0605c20║答：夫尋求心，皆依率爾後尋求方生。第七既無率
X51n0826_p0605c21║爾，尋求亦無。問：前五既有率爾，何無尋求？答：尋求
X51n0826_p0605c22║有二緣方生：一即率爾心引，二即計度分別心。前
X51n0826_p0605c23║五中雖有率爾，而無計度分別。第八有三心：率爾、
X51n0826_p0605c24║決定、等流，無染淨、尋求。問：第八同第七常緣現境，
X51n0826_p0606a01║何得有率爾？答：第七緣境即無間斷，第八緣境境
X51n0826_p0606a02║有間斷。第七亦創緣三界第八識，何無率爾心？答：
X51n0826_p0606a03║第七隨所繫，常緣當界第八識也。今助一解，第七
X51n0826_p0606a04║常內緣一境即無率爾，第八外緣多境而有率爾，
X51n0826_p0606a05║無分別故即無尋求。
X51n0826_p0606a06║△次、引證。
X51n0826_p0606a07║故瑜伽說決定心後（至）乃至身識應知亦爾。
X51n0826_p0606a08║音義：　此引論證成意識與前五識未能捨頃相
X51n0826_p0606a09║續轉義。謂於意識決定心後有染淨心，染淨心後
X51n0826_p0606a10║有等流眼識善不善轉。不由自分別力者，謂等流
X51n0826_p0606a11║眼識善不善轉，全賴意識決定染淨引生，不由自
X51n0826_p0606a12║力。乃至此意不趣餘境者，謂從引起乃至不趣餘
X51n0826_p0606a13║聲等境。經爾所時，於其中間眼意二識常相續轉。
X51n0826_p0606a14║如眼下，例餘四識。
X51n0826_p0606a15║△三、結示。
X51n0826_p0606a16║彼意定顯。經爾所時（至）故非二識互相續生。
X51n0826_p0606a17║音義：　謂彼論意定顯眼意二識自生起來俱相
X51n0826_p0606a18║續轉。既眼下，以論意斥難陀執前六識互開導義。
X51n0826_p0606a19║識若前後許互引生，論既云眼識起時非無意識，
X51n0826_p0606a20║既必同時，寧互開導？故五識定非第六開導，第六
X51n0826_p0606a21║亦非前五引生。
X51n0826_p0606a22║△次、約增勝境難（三）初、正難。
X51n0826_p0606a23║若增盛境相續現前（至）如熱地獄戲忘天等。
X51n0826_p0606a24║音義：　若五識身對非勝境有不相續，若增勝境
X51n0826_p0606b01║寧不相續？如熱地獄等。舉事騐知五識相續，熱地
X51n0826_p0606b02║獄即苦增勝境，戲忘天即樂增勝境。若遇此等增
X51n0826_p0606b03║勝之境，於五根門應接無暇，而五識身豈有間斷
X51n0826_p0606b04║不相續耶？
X51n0826_p0606b05║補遺：　戲忘天者，瑜伽卷五云：謂有欲界天，名遊
X51n0826_p0606b06║戲忘念。彼諸天眾，或時躭著種種戲樂，久相續住，
X51n0826_p0606b07║忘失憶念。
X51n0826_p0606b08║△次、引證。
X51n0826_p0606b09║故瑜伽言若此六識（至）即施設此名為意根。
X51n0826_p0606b10║補遺。　此引證前五不用，第六引生。此謂前念，彼
X51n0826_p0606b11║謂後念等無間緣，有生後義，故名意根。謂此前念
X51n0826_p0606b12║六識滅意，為彼後念六識等無間緣，即施設此前
X51n0826_p0606b13║滅六識，名為意根。
X51n0826_p0606b14║△三、結示。
X51n0826_p0606b15║若五識前後定唯有意識（至）故知五識有相續義。
X51n0826_p0606b16║音義　初句。牒前師義。彼謂五識以第六開導，第
X51n0826_p0606b17║六亦由五引，故云若五識前後定唯有意識。彼論
X51n0826_p0606b18║下。以論意斥破之。謂若五識前定唯有意識，彼論
X51n0826_p0606b19║應言：若此一識為彼六等無間緣。若五識後定唯
X51n0826_p0606b20║有意識，或彼論應言：若此六識為彼一識等無間
X51n0826_p0606b21║緣。彼論既不作如此說，故知五識各自有相續義。
X51n0826_p0606b22║△次難破後三識（三）初難第六（二）初正難。
X51n0826_p0606b23║五識起時必有意識（至）亦應與彼為開導依。
X51n0826_p0606b24║合響　開蒙難第六云：五俱意識自前後引，何假
X51n0826_p0606c01║前五為開導依？又難：無心等位第六既斷七八恒
X51n0826_p0606c02║續，何不用彼為開導依？
X51n0826_p0606c03║△次例難。
X51n0826_p0606c04║若彼用前自類開導（至）此既不然，彼云何爾。
X51n0826_p0606c05║音義，　彼謂第六，此謂前五。言無心等位第六起
X51n0826_p0606c06║時，用前自類開導五識，自類何不許然？此前五既
X51n0826_p0606c07║不然，彼第六云何爾？
X51n0826_p0606c08║△次難第七。
X51n0826_p0606c09║平等性智相應末那（至）亦應用彼為開導依。
X51n0826_p0606c10║音義：　謂平智相應末那初起時，必由第六修二
X51n0826_p0606c11║空觀，觀成彼末那乃得轉染成淨，故亦應用彼第
X51n0826_p0606c12║六為開導依。
X51n0826_p0606c13║△三難第八。
X51n0826_p0606c14║圓鏡智俱第八淨識（至）亦以六七為開導依。
X51n0826_p0606c15║音義：　謂圓智相應第八淨識，必由六七相應妙
X51n0826_p0606c16║平二智引生，未轉依時，依染汙意，或依悲願相應
X51n0826_p0606c17║第六善心，故應以六七為開導依。
X51n0826_p0606c18║△三、結非。
X51n0826_p0606c19║由此彼言，都未究理。
X51n0826_p0606c20║△次申己義。
X51n0826_p0606c21║應說五識前六識內（至）皆不違理。由前說故。
X51n0826_p0606c22║合響　開蒙申自義云：應說前六內隨用何識為
X51n0826_p0606c23║開導依，即知前五有六重依也。第六意識用前自
X51n0826_p0606c24║類或七八識為開導依，明知第六有三重依也。第
X51n0826_p0607a01║七末那用前自類或第六識為開導依，七有二重。
X51n0826_p0607a02║阿陀那識用前自類及第六七為開導依，八有三
X51n0826_p0607a03║重。由前說故者，指上斥初解前五後三兩節文義。
X51n0826_p0607a04║△三、護法立八識各唯自類為依（三）初、總斥前非。
X51n0826_p0607a05║有義，此說亦不應理。
X51n0826_p0607a06║△次立義興難（二）初立三義。
X51n0826_p0607a07║開導依者謂有緣法（至）此但屬心非心所等。
X51n0826_p0607a08║音義　開導依者，要具三義：一、有緣法；二、為主；三、
X51n0826_p0607a09║能作等無間緣。具此三義，能於後念心、心所有開
X51n0826_p0607a10║導義，名開導依。此但下，簡別。謂具此三義者，但屬
X51n0826_p0607a11║心王，非心所等。謂心所雖有緣法能作等無間緣，
X51n0826_p0607a12║闕主義故，非開導依。言等者，亦簡色等非開導依。
X51n0826_p0607a13║合響　開蒙。問：立三義者，其故何也？答：各有所簡。
X51n0826_p0607a14║問：初義簡何？答：有字簡於不相應行，由彼無體，故
X51n0826_p0607a15║有字簡。緣字簡色及無為法，彼非能緣，故緣字簡。
X51n0826_p0607a16║簡彼意者，要有所緣及有力者能引生故。問：為主
X51n0826_p0607a17║簡何？答：簡心所法，彼非主故。要是其主及有力者，
X51n0826_p0607a18║方可為依。能作無間，其意簡何？答：簡前二師異類
X51n0826_p0607a19║之識為自識依，及簡自類後念之識不與前念自
X51n0826_p0607a20║識為依。等無間緣即唯自類及自前念。問：此中能
X51n0826_p0607a21║作等無間緣與四緣中等無間緣，是同是別？答：是
X51n0826_p0607a22║別。問：請料簡之。答：有是開導依，必是等無間緣；有
X51n0826_p0607a23║是等無間緣，非開導依。此寬彼狹，故云別也。問：何
X51n0826_p0607a24║類是等無間緣，非開導依者？答：謂前念滅，自類心
X51n0826_p0607b01║所是前滅後生等，而開導不自在，故非是所依。
X51n0826_p0607b02║△次難前師（二）初正難（二）初難心不竝生。
X51n0826_p0607b03║若此與彼無俱起義（至）便同異部心不竝生。
X51n0826_p0607b04║音義：　諸識相望，互稱彼此。先縱云：謂若此識起
X51n0826_p0607b05║時，彼識不與此俱起。說此已起，於彼未起有開導
X51n0826_p0607b06║力，可許異類為開導依。次奪云：一身八識既容俱
X51n0826_p0607b07║起，則此與彼無開導力，如何異類為開導依？若許
X51n0826_p0607b08║下。顯失。以小乘只許一個意識，而有見聞覺知之
X51n0826_p0607b09║用故。
X51n0826_p0607b10║合響　開蒙。問：此難何意？答曰：意云：八識相望，他
X51n0826_p0607b11║現生處不障我路，何用他識與自開導？又難：若自
X51n0826_p0607b12║八識互為開導，一身八識應不俱起。前師答云：不
X51n0826_p0607b13║俱何失？難云：便同小乘，心不竝生。
X51n0826_p0607b14║△次難色等應有等無間緣。
X51n0826_p0607b15║又一身中諸識俱起（至）等無間緣唯心心所。
X51n0826_p0607b16║補遺：　此承前又生難，謂八識俱起，若許異類為
X51n0826_p0607b17║開導依，且諸識俱起多少不定，亦應異類互作等
X51n0826_p0607b18║無間緣。此以寬難狹。夫等無間緣，必須自類前後
X51n0826_p0607b19║為開導依，豈容異類互作色等？下舉例難。若容諸
X51n0826_p0607b20║識互作色等，亦多生俱起不定，亦應異類互作等
X51n0826_p0607b21║無間緣耶？設爾，便違聖說（云云）。
X51n0826_p0607b22║△次通妨
X51n0826_p0607b23║然攝大乘說色亦容（至）異類識作等無間緣。
X51n0826_p0607b24║音義：　謂有難云：攝大乘說色亦容有等無間緣，
X51n0826_p0607c01║那違聖說？通曰：謂攝大乘如是說者，是縱奪之言。
X51n0826_p0607c02║因小乘執色心前後互為因緣，故以等無間緣假
X51n0826_p0607c03║縱之，奪其因緣故。無性攝論先牒執云：謂經部師
X51n0826_p0607c04║執言：從前剎那色、後剎那色無間而生，從前剎那
X51n0826_p0607c05║心、後剎那心及相應法無間而生。此中因果道理
X51n0826_p0607c06║成就，何用復計阿賴耶識是諸法因？後遮破竟，結
X51n0826_p0607c07║云：是故色心前後相生，但應容有等無間緣及增
X51n0826_p0607c08║上緣，無因緣義。不爾下，更以等字義難破。若謂不
X51n0826_p0607c09║爾，定互為緣，則此等字應成無用。言等者，齊等具
X51n0826_p0607c10║二義故：一、遮多少，二、表同類。若用異類互為開導，
X51n0826_p0607c11║二義全闕，故云應成無用。若謂下，復遮救，可思。
X51n0826_p0607c12║△三、示正通難（三）初、申正義。
X51n0826_p0607c13║是故八識各唯自類（至）心所。此依應隨識說。
X51n0826_p0607c14║音義：　先明八識開導依，各唯前念自類心所。下
X51n0826_p0607c15║次明心所隨識，如後念眼識相應心所，以前念眼
X51n0826_p0607c16║識心王為開導依。餘則例知。
X51n0826_p0607c17║△次、通外難。（五）初、釋諸識相應難。
X51n0826_p0607c18║雖心心所異類竝生（至）諸識不然不應為例。
X51n0826_p0607c19║補遺：　開蒙難云：此識彼識，是異類俱起相望，非
X51n0826_p0607c20║開導依。此心彼所，亦異類俱起心，非心所依。舉論
X51n0826_p0607c21║答云：雖心心所，異類竝生，而互相應，和合似一（同一
X51n0826_p0607c22║所緣，同一所依，同一時轉，同一性攝），定俱生滅（王若生滅，所必隨之），事業必同
X51n0826_p0607c23║（同一體事，同一緣境業用），一開導時，餘亦開導。具此五義，是故
X51n0826_p0607c24║心與心所，心所與心，展轉亦得互作等無間緣。諸
X51n0826_p0608a01║識不然，不應為例。此釋諸識相應難也。
X51n0826_p0608a02║△二、釋心所成依難。
X51n0826_p0608a03║然諸心所非開導依，於所引生無主義故。
X51n0826_p0608a04║合響　開蒙。外又難云：心王、心所雖異類相望，互
X51n0826_p0608a05║作等無間緣。緣義既無差違，依亦應等。論答之云：
X51n0826_p0608a06║然諸心所非開導依。何以故？於所引生無主義故。
X51n0826_p0608a07║疏釋之云：依是主義，心所非依；緣是由義，心所亦
X51n0826_p0608a08║爾。此釋心所成依難也。
X51n0826_p0608a09║△三、釋應各為緣難。
X51n0826_p0608a10║若心心所等無間緣（至）諸心心所皆四緣生。
X51n0826_p0608a11║合響　開𫎇，著名沙門而來。難云：如我所見，前念
X51n0826_p0608a12║一法引後自一，名之為等。汝前一法引後一聚，何
X51n0826_p0608a13║得名等？論答之云：若心心所等無間各唯自類，其
X51n0826_p0608a14║七八識初轉依時，相應信等此緣便闕。此釋應各
X51n0826_p0608a15║為緣難也。問：云何便闕？答：七八有漏無有信等，無
X51n0826_p0608a16║漏信等誰為此緣？若謂等無間緣心王自類引生，
X51n0826_p0608a17║便執心所亦唯自類，不許心王引生，則七八識初
X51n0826_p0608a18║轉依時，相應信等十一心所，此自類緣便闕，以彼
X51n0826_p0608a19║因中無信等引生故。難云：設此緣闕，亦何傷理？論
X51n0826_p0608a20║答之云：則違聖說，諸心心所皆四緣生。何以故？闕
X51n0826_p0608a21║此一緣，唯三緣故。
X51n0826_p0608a22║△四、釋後起由他難。
X51n0826_p0608a23║無心睡眠悶絕等位（至）何煩異類為開導依。
X51n0826_p0608a24║合響　開𫎇。外又難云：六從無心出有心時，何不
X51n0826_p0608b01║七、八為六依？論答之云：無心、睡眠、悶絕等位，意識
X51n0826_p0608b02║雖斷，而後起時，彼開導依，即前自類。問：何故不用
X51n0826_p0608b03║七、八為依？論又答云：彼先滅時，已於今識為開導
X51n0826_p0608b04║故，何煩異類為開導依？問：心既久滅，何得為依？論
X51n0826_p0608b05║答云：無自類心，於中為隔，名無間故，何得不為？此
X51n0826_p0608b06║釋後起，由他難也。
X51n0826_p0608b07║△五、釋諸教相違難。
X51n0826_p0608b08║然聖教中說前六識（至）言總意別亦不相違。
X51n0826_p0608b09║補遺：　開𫎇前師難云：佛地等論皆云互相引生，
X51n0826_p0608b10║汝何翻解？論答云：然聖教中說前六識互相引起，
X51n0826_p0608b11║或七八依六七生，皆依勝增上緣說，非等無間緣，
X51n0826_p0608b12║故不相違。此釋諸教相違難也（文）。文中然聖教下
X51n0826_p0608b13║明諸識互相生起，依勝增上緣假說等無間，非真
X51n0826_p0608b14║等無間也。此約諸識自他分此彼。瑜伽下明諸識
X51n0826_p0608b15║自類引生為等無間緣，故瑜伽第三卷釋云：由自
X51n0826_p0608b16║性故立等無間緣。此約自類前後分此彼。故此彼
X51n0826_p0608b17║之言總通自他前後，今此中之意別局自類前後，
X51n0826_p0608b18║故云言總意別亦不相違。
X51n0826_p0608b19║△三、結正義。
X51n0826_p0608b20║故自類依，深契教理。
X51n0826_p0608b21║△三、結歸本頌所依。
X51n0826_p0608b22║傍論已了應辯正論（至）或開導。依易了知故。
X51n0826_p0608b23║音義。　以上通明諸識所依，故云傍論。今結歸第
X51n0826_p0608b24║七所依，且顯頌中唯詮二種，故云正論。先結前起
X51n0826_p0608c01║後，此能下正明頌文。謂此第七識雖具三依，然頌
X51n0826_p0608c02║中依彼轉言但顯前二：初因緣依即種子識，次增
X51n0826_p0608c03║上緣依即第八現識。為顯下出其所以。謂彼頌中
X51n0826_p0608c04║但明前二者，為顯第七所依所緣同是第八，而開
X51n0826_p0608c05║導依既唯自類非第八故，是以頌言不顯。又前下
X51n0826_p0608c06║復以勝用易了義簡明。因緣依有親生勝用，增上
X51n0826_p0608c07║緣依有助生勝用，前滅後生開導之義人易了知，
X51n0826_p0608c08║故從勝從難但顯前二，由劣由易不言第三也。
X51n0826_p0608c09║△三、所緣門（二）初、結前問後。
X51n0826_p0608c10║如是已說此識所依。所緣云何？
X51n0826_p0608c11║△次、正釋頌義，（二）初、正釋，（二）初、明未轉依，（二）初、略
X51n0826_p0608c12║明。
X51n0826_p0608c13║謂即緣彼，彼謂即前此所依識，聖說此識緣藏識故。
X51n0826_p0608c14║△次、廣辯，（四）初、難陀緣王所，（二）初、釋義。
X51n0826_p0608c15║有義此意緣彼識體（至）如次執為我及我所。
X51n0826_p0608c16║音義　七緣第八，有四師解。今初難陀，謂此第七
X51n0826_p0608c17║緣第八識體及彼相應五所。次引瑜伽證成，謂緣
X51n0826_p0608c18║下會通，謂此末那緣第八識體為我，緣第八相應
X51n0826_p0608c19║心所為我所也。
X51n0826_p0608c20║△次通妨
X51n0826_p0608c21║然諸心所不離識故，如唯識言無違教失。
X51n0826_p0608c22║音義：　恐有難云：聖說此意緣藏識，不說緣所，汝
X51n0826_p0608c23║何云緣相應法耶？故通云然諸心所（云云）。
X51n0826_p0608c24║△二、火辨緣相見。
X51n0826_p0609a01║有義彼說理不應然（至）俱以識為體故不違聖說。
X51n0826_p0609a02║音義：　初斥前非；應言下，申己義；相見下，說通妨。
X51n0826_p0609a03║謂既緣相見，何唯云緣？彼通意可知。
X51n0826_p0609a04║△三、安慧緣種現，（二）初、難前師。
X51n0826_p0609a05║有義，此說亦不應理（至）厭色生，彼不變色故。
X51n0826_p0609a06║音義：　先直斥火，辨緣相分不應理；五色根下，出
X51n0826_p0609a07║其所以，謂第八識相分即是五根五境，是色蘊攝，
X51n0826_p0609a08║非識蘊故。第七唯內緣，若緣相分，應同五識，亦緣
X51n0826_p0609a09║外故；應如第六，同前五識，緣共相境故。又緣相分
X51n0826_p0609a10║根境，起我所執，生無色有情，應不執我所。何者？厭
X51n0826_p0609a11║色生彼，不變色故。
X51n0826_p0609a12║△次申己義。
X51n0826_p0609a13║應說此意但緣藏識（至）非實有物不違聖說。
X51n0826_p0609a14║補遺：　應言此意緣第八現識為我，及緣彼種而
X51n0826_p0609a15║為我。所以種下，通妨。問：教中第七不緣實物，云何
X51n0826_p0609a16║緣種？答：以種即彼識上一分生識功能，非實有物，
X51n0826_p0609a17║故不違教。
X51n0826_p0609a18║△四、護法唯緣見（二）初、難前師。
X51n0826_p0609a19║有義前說皆不應理（至）此無始來一味轉故。
X51n0826_p0609a20║音義。　初句總。非色等下，別難安慧。汝說此意，緣
X51n0826_p0609a21║彼種子。夫種通色心，若色等種子是色蘊攝，非識
X51n0826_p0609a22║蘊故，頌中那言緣彼？瑜伽論說種子實有，是親因
X51n0826_p0609a23║緣。汝執種是彼識功能，非實有物，假應如無，非因
X51n0826_p0609a24║緣故，豈不違教？又此下，總難前三師。薩迦耶，此云
X51n0826_p0609b01║積聚，即身見也。謂此七俱身見一類相續，何容別
X51n0826_p0609b02║執有我我所？何者？開𫎇例難云：莫有一心別執斷
X51n0826_p0609b03║常得俱轉故。此以第六一心中無斷常二執之義，
X51n0826_p0609b04║例明第七我我所執無俱轉義。亦不下，復救云：既
X51n0826_p0609b05║不俱轉，前後如何？故遮云：亦不應說二執前後，此
X51n0826_p0609b06║識無始一味恒轉，無前後分位差別故。
X51n0826_p0609b07║△次申正義（三）初正明。
X51n0826_p0609b08║應知此意但緣藏識（至）此唯執彼為自內我。
X51n0826_p0609b09║合響　宗鏡第五十二卷釋云：此第七識但緣見
X51n0826_p0609b10║分，非餘相分。種子、心所等唯緣見分者，謂無始時
X51n0826_p0609b11║來微細一類似常，似一不斷故。似常簡境界，彼色
X51n0826_p0609b12║等法皆間斷故。種子亦然，或被損伏、或時永斷，由
X51n0826_p0609b13║此遮計餘識為我。似一故簡心所，心所多法故。（文）
X51n0826_p0609b14║開𫎇問：護法正義第八見分似常一故，七唯緣見。
X51n0826_p0609b15║難云：豈八自證不似常一？答：內二沉隱，七無分別，
X51n0826_p0609b16║所以不緣。問：八相非隱，何故不緣？答：七不緣外，相
X51n0826_p0609b17║屬外分，所以不緣。（文）宗鏡又云：何故不緣餘識？我
X51n0826_p0609b18║者有作用相，見分受境作用相顯似於我故，不緣
X51n0826_p0609b19║餘識。自證等用細難知。問：何不但緣一受等為我，
X51n0826_p0609b20║亦常一故？答：我者是自在義、萬物主義，與一切法
X51n0826_p0609b21║而為所依。心所不然，不可為我，唯心王是所依故。
X51n0826_p0609b22║此第七識恒執為內我，非色等故；不執為外我，
X51n0826_p0609b23║△次、釋難。
X51n0826_p0609b24║乘語勢故說我所言（至）故於一見義說二言。
X51n0826_p0609c01║合響　開𫎇。前師難云：汝說第七不執我所，大論
X51n0826_p0609c02║何說第七末那？我我所執，恒相應故。護法會云：論
X51n0826_p0609c03║乘語勢，說我所言。問：何謂語勢？答：順文便故，言穩
X51n0826_p0609c04║易故，此是語勢。問：請示順易。答：如說弟時，便言兄
X51n0826_p0609c05║弟，此穩易之謂也（文）。宗鏡第五十二卷云：若唯緣
X51n0826_p0609c06║識，即唯起我，無有我所，我語勢故。論說我所言，非
X51n0826_p0609c07║是離我別起我所執，唯執第八是我之我。前五蘊
X51n0826_p0609c08║假者，是第六所緣之我，後我第七所計。或前我前
X51n0826_p0609c09║念，後我後念，二俱第七所計。或即一念，計此即是，
X51n0826_p0609c10║此唯第七所計。或前是體，後是識用，於一我之上，
X51n0826_p0609c11║亦義說之為我及所。二言實但一我，見
X51n0826_p0609c12║△三、結歎。
X51n0826_p0609c13║若作是說善順教理（至）我、我所執不俱起故。
X51n0826_p0609c14║合響　開𫎇云：多處唯言有我見故，此是順教。我
X51n0826_p0609c15║我所執不俱起故，此是順理。問：我我所執何為不
X51n0826_p0609c16║俱？答：我我所執猶如王臣，我正如王、所正如臣。既
X51n0826_p0609c17║執為我，決不是所。如正面南，何却朝北？故知不俱。
X51n0826_p0609c18║△次、明已轉依，（二）初、正明。
X51n0826_p0609c19║未轉依位唯緣藏識（至）示現種種佛影像故。
X51n0826_p0609c20║音義，　謂第七識於未轉依位唯緣藏識見分，既
X51n0826_p0609c21║轉依已亦緣真如及餘俗諦。平等下，轉釋證得。平
X51n0826_p0609c22║等性者，釋緣真如。知諸有情勝解別者，釋緣諸法，
X51n0826_p0609c23║謂知下地有情勝解意樂差別，能起受用身之影
X51n0826_p0609c24║像。十種平等性者，佛地經云：一、諸相增上喜愛，二、
X51n0826_p0610a01║一切領受緣起，三、遠離異相非相，四、弘濟大慈，五、
X51n0826_p0610a02║無待大悲，六、隨諸有情所樂示現，七、一切有情我
X51n0826_p0610a03║愛所說，八、世間寂靜皆同一味，九、世間諸法苦樂
X51n0826_p0610a04║一味，十、修植無量功德究竟。
X51n0826_p0610a05║合響　開蒙。問：無漏第七還證理否？答曰：證理，有
X51n0826_p0610a06║本智故。得緣外否？答：緣外，無漏融通故。
X51n0826_p0610a07║△次簡異。
X51n0826_p0610a08║此中且說未轉依時（至）無我我境徧不徧故。
X51n0826_p0610a09║音義　謂此頌中但說緣藏識者，依未轉依說。問：
X51n0826_p0610a10║均是第七，轉與未轉，緣境逈別？答：已轉依位，悟通
X51n0826_p0610a11║無我，乃能徧緣。未轉依位，迷局執我，故緣不徧。
X51n0826_p0610a12║△次、釋妨（二）初、問。
X51n0826_p0610a13║如何此識緣自所依？
X51n0826_p0610a14║補遺　意謂：如前五識，唯以五色根為俱有依，而
X51n0826_p0610a15║不以色根為所緣。如何第七以第八為俱有所依，
X51n0826_p0610a16║又即以第八為所緣耶？
X51n0826_p0610a17║△次答
X51n0826_p0610a18║如有後識，即緣前意，彼既極成，此亦何咎？
X51n0826_p0610a19║音義：　謂如後念意識能緣前念滅意，前滅意是
X51n0826_p0610a20║等無間緣，得與後念識作所緣緣。彼既極成，此所
X51n0826_p0610a21║依識是增上緣作所緣緣，亦復何咎？
X51n0826_p0610a22║△四、性相門（二）初、正釋性相。
X51n0826_p0610a23║頌言思量為性相者（至）即復用彼為行相故。
X51n0826_p0610a24║音義：　先牒頌文；雙顯下，正釋性相。自性以體言，
X51n0826_p0610b01║行相以用言。意以下，准宗鏡釋云：思量是意，即自
X51n0826_p0610b02║證分。前第八識了別是行相，今既言意，故知即是
X51n0826_p0610b03║第七行相，即是見分。體性難知，以行相顯，其實思
X51n0826_p0610b04║量但是行相，其體即是識蘊攝故。
X51n0826_p0610b05║△次、兼釋別名。
X51n0826_p0610b06║由斯兼釋所立別名（至）亦審思量無我相故。
X51n0826_p0610b07║音義　兼釋別名者，謂若以等無間立名，八識通
X51n0826_p0610b08║名意，思量立名唯在第七，故稱別名。意云：頌中思
X51n0826_p0610b09║量二字不唯釋第七性相，亦兼釋第七末那之名。
X51n0826_p0610b10║何者？恒審思量名末那故。未轉下，謂初地以前二
X51n0826_p0610b11║乘有學及諸異生，恒審思量我相是有漏末那，已
X51n0826_p0610b12║轉依位亦審思量無我相即無漏末那。
X51n0826_p0610b13║合響　宗鏡第五十二卷：問：第七思量何法？答：執
X51n0826_p0610b14║第八見分思量有我法故。二乘無學無我執，以思
X51n0826_p0610b15║量法我執故名意。佛果我法二執俱無，恒審思量
X51n0826_p0610b16║無我理故。佛果第七亦名意。問：為第七自體有思
X51n0826_p0610b17║量，為第七相應徧行中思，名思量意否？答：取心所
X51n0826_p0610b18║思量者，即八識皆有思，何獨第七？問：若唯取第七
X51n0826_p0610b19║有思量者，即何用心所中思耶？答：具二義：一、有相
X51n0826_p0610b20║應思量；二、亦自體思量。今取自體有思量名意。問：
X51n0826_p0610b21║心所與心王一種，常審思量執第八為我，如何不
X51n0826_p0610b22║說心所名意？答：言意者，依止義。心所雖恒審思量，
X51n0826_p0610b23║非主，是劣法，非所依止，故不名意。二者、自體識有
X51n0826_p0610b24║思量，與餘識為所依止，唯取心王，即名意也。問：若
X51n0826_p0610c01║言自體有思量名意者，即第七有四分，何分名思
X51n0826_p0610c02║量意？答：有二解：第一、見分名思量；內二分不名思
X51n0826_p0610c03║量，但名意。見分不名意有思量，以是用故，思量我、
X51n0826_p0610c04║無我；內二分不能思量我、無我，但名意。以是體故，
X51n0826_p0610c05║第二、見分是思量相。相者，體、相、相狀。內二分是思
X51n0826_p0610c06║量性，即內、外皆名意；三分皆思量，但除相分，相分
X51n0826_p0610c07║是所量境。問：何以得知內、外三分總是思量？答：識
X51n0826_p0610c08║論云：思量為性、相。內二分是體，名思量性；外見分
X51n0826_p0610c09║是思量相，是用。一種是思量，三分皆名意，即不取
X51n0826_p0610c10║相分名思量，以無能緣用故。問：見分緣執我法，即
X51n0826_p0610c11║思量我故，得名思量。自證分不緣於我相分，如何
X51n0826_p0610c12║自證分亦名思量？答：自證分證彼見分思量我執
X51n0826_p0610c13║故，亦名思量。問：見分思量我是非量攝，自證分證
X51n0826_p0610c14║彼見分思量我，自證亦是非量耶？答：見分思量我，
X51n0826_p0610c15║見分妄執故，名非量。自證是內證，見分妄執故，自
X51n0826_p0610c16║證體是現量，即體、用皆是思量。即內二分亦名意，
X51n0826_p0610c17║亦名識；見分亦名意，亦名識，是意之用故。思量是
X51n0826_p0610c18║用，意是體，思量即意，持業釋也。
X51n0826_p0610c19║△五、染俱門（三）初、問答總標。
X51n0826_p0610c20║此意相應有幾心所？且與四種煩惱常俱。
X51n0826_p0610c21║音義　初句問，次句舉頌答，唯明根本煩惱，未顯
X51n0826_p0610c22║其餘，故言且與。
X51n0826_p0610c23║△次、正釋頌義（二）初、釋常俱義。
X51n0826_p0610c24║此中俱言顯相應義（至）與四根本煩惱相應。
X51n0826_p0611a01║△次釋四煩惱（二）初釋別（二）名。初徵列。
X51n0826_p0611a02║其四者何？謂我癡、我見，并我慢、我愛，是名四種。
X51n0826_p0611a03║△次釋義。
X51n0826_p0611a04║我癡者，謂無明愚。於我相（至）遮餘部執無相應義。
X51n0826_p0611a05║音義：　癡即無明，謂無智慧真明，愚於我相，恒迷
X51n0826_p0611a06║無我真理，故名我癡。我見謂我執，於第八見分非
X51n0826_p0611a07║我法上，妄起計度，執為實我，故名我見。我慢謂倨
X51n0826_p0611a08║傲，恃己所執之我，高舉自大，故名我慢。我愛即我
X51n0826_p0611a09║貪，躭著所執之我，故名我愛。攝論說此四種根本，
X51n0826_p0611a10║初即無明為體，次三皆以無明為因。并表下，釋并
X51n0826_p0611a11║字義。頌言并者，表慢、愛與見俱，見、慢與愛俱。遮餘
X51n0826_p0611a12║部執無相應義者，即薩婆多宗計見、愛、慢三不俱
X51n0826_p0611a13║起故。
X51n0826_p0611a14║△次釋通名。
X51n0826_p0611a15║此四常起擾濁內心（至）不能出離，故名煩惱。
X51n0826_p0611a16║音義：　內心謂第七識，外轉識謂前六。謂此四惑
X51n0826_p0611a17║擾濁內心而恒執我，令外轉識所作施等恒成雜
X51n0826_p0611a18║染，有情由此輪迴生死不得出離，故此四種名為
X51n0826_p0611a19║煩惱。
X51n0826_p0611a20║△三、問答料簡（二）初、料簡唯四（二）初、問。
X51n0826_p0611a21║彼有十種，此何唯四？
X51n0826_p0611a22║音義：　謂根本惑乃有十種，此識相應云何唯四？
X51n0826_p0611a23║△次、答，（二）初、釋，（二）初、明有我見故無四見，（二）初、正
X51n0826_p0611a24║明。
X51n0826_p0611b01║有我見故餘見不生，無一心中有二慧故。
X51n0826_p0611b02║音義：　謂第七識有我見故，二取邊邪四見不生。
X51n0826_p0611b03║何者？無一心中有二慧故，諸見皆以慧為體故。
X51n0826_p0611b04║△次出意（二）初徵。
X51n0826_p0611b05║如何此識要有我見？
X51n0826_p0611b06║△次、釋。
X51n0826_p0611b07║二取邪見但分別生（至）恒內執有我故要有我見。
X51n0826_p0611b08║音義：　先明無四見，謂二取及邪見。由邪思起，但
X51n0826_p0611b09║分別生，唯見道斷。此識相應煩惱，唯是俱生修道
X51n0826_p0611b10║所斷，是故無有二取邪見。又我所邊見依我見生，
X51n0826_p0611b11║有邊見者定有我見，我見不依邊見而起，是故無
X51n0826_p0611b12║有斷常邊見。恒內下，正答要有我見。
X51n0826_p0611b13║△次明有見愛故無疑瞋。
X51n0826_p0611b14║由見審決，疑無容起，愛著我故，瞋不得生。
X51n0826_p0611b15║△次結。
X51n0826_p0611b16║故此識俱煩惱唯四。
X51n0826_p0611b17║△次、料簡三俱，（二）初、正明俱起，（二）初、問。
X51n0826_p0611b18║見、愛、慢三，如何俱起？
X51n0826_p0611b19║音義：　問者，即以餘部執見等三不俱起為問。
X51n0826_p0611b20║△次答
X51n0826_p0611b21║行相無邊，俱起何失？
X51n0826_p0611b22║音義　俱起無違，義見次下答文。
X51n0826_p0611b23║△次通瑜伽妨（二）初難。
X51n0826_p0611b24║瑜伽論說貪令心下，慢令心舉，寧不相違？
X51n0826_p0611c01║音義：　此以貪慢相違難。
X51n0826_p0611c02║△次、釋。
X51n0826_p0611c03║分別俱生外境內境（至）故彼此文義無乖反。
X51n0826_p0611c04║音義：　謂彼論言貪慢相違者，是第六識相應分
X51n0826_p0611c05║別惑；此言行相無違者，是第七識中俱生惑。分別
X51n0826_p0611c06║起者，貪取外境，慢凌外人，行相麤浮，何容竝起？俱
X51n0826_p0611c07║生惑者，貪染內境，慢恃內己，行相微細，寧得相違？
X51n0826_p0611c08║是故彼此文雖有殊，義無乖反。
X51n0826_p0611c09║△六、餘相應門（二）初、問答總標。
X51n0826_p0611c10║此意心所唯有四耶？不爾，及餘觸等俱故。
X51n0826_p0611c11║△次、正釋頌義（二）。初、未轉依（二）。初、釋及餘觸等俱
X51n0826_p0611c12║（二）。初、師餘字簡無覆性（二）。初、明所有（二）。初、明意俱
X51n0826_p0611c13║唯九。
X51n0826_p0611c14║有義此意心所唯九（至）意與徧行定相應故。
X51n0826_p0611c15║補遺：　轉識論云：此識名有覆無記，亦有五種心
X51n0826_p0611c16║法相應，名字同前，而前麤此細（文）。
X51n0826_p0611c17║△次釋及餘二字。
X51n0826_p0611c18║前說觸等異熟識俱（至）合與末那恒相應故。
X51n0826_p0611c19║△次簡所無（二）初徵。
X51n0826_p0611c20║此意何故無餘心所？
X51n0826_p0611c21║△次釋（四）初簡別境。
X51n0826_p0611c22║謂欲希望未遂合事（至）慧即我見，故不別說。
X51n0826_p0611c23║合響　定唯繫心等者，謂定行相剎那剎那令心
X51n0826_p0611c24║專注一境，此識任運剎那別緣而不專一，故無有
X51n0826_p0612a01║定。
X51n0826_p0612a02║△二、簡信等。
X51n0826_p0612a03║善是淨故，非此識俱。
X51n0826_p0612a04║音義：　信等是淨，此屬染污，故不相應。
X51n0826_p0612a05║△三簡隨眠。
X51n0826_p0612a06║隨煩惱生必依煩惱（至）故此識俱無隨煩惱。
X51n0826_p0612a07║△四簡不定。
X51n0826_p0612a08║惡作追悔先所造業（至）一類執我故非彼俱。
X51n0826_p0612a09║△次、師餘字顯隨煩惱（二）初、斥前。
X51n0826_p0612a10║有義彼釋餘義非理（至）又闕意，俱隨煩惱故。
X51n0826_p0612a11║音義　謂彼釋餘義云恐謂同前亦是無覆，顯此
X51n0826_p0612a12║異彼故置餘言者，此不應理。何者？頌別說此有覆
X51n0826_p0612a13║攝故，又闕意俱隨煩惱故。
X51n0826_p0612a14║△次、正明。（二）初、總標。
X51n0826_p0612a15║煩惱必與隨煩惱俱，故此餘言顯隨煩惱。
X51n0826_p0612a16║△次、別釋，（四）初、師五隨俱，（二）初、明五隨徧染心，（三）
X51n0826_p0612a17║初、正立五隨。
X51n0826_p0612a18║此中有義，五隨煩惱徧與一切染心相應。
X51n0826_p0612a19║△次、引論證釋（二）：初、正釋。
X51n0826_p0612a20║如集論說惛沉掉舉（至）囂動不信懈怠放逸故。
X51n0826_p0612a21║音義：　初引論；若離下，釋成。先反顯。無堪任性，即
X51n0826_p0612a22║是惛沉。等者，等餘掉舉等四種煩惱。下次順明。囂
X51n0826_p0612a23║動即掉舉。
X51n0826_p0612a24║△次會通。
X51n0826_p0612b01║掉舉雖徧一切染心（至）而癡位增但說為癡分。
X51n0826_p0612b02║音義：　問：謂瑜伽說此掉舉是貪分故，云何說此
X51n0826_p0612b03║徧諸染心？釋義可知。如眠下，復舉例明。
X51n0826_p0612b04║△三、通餘處妨。
X51n0826_p0612b05║雖餘處說有隨煩惱（至）故此彼說非互相違。
X51n0826_p0612b06║音義。　恐有難云：瑜伽論中或說六隨，或說十隨，
X51n0826_p0612b07║徧諸染心。此中云何唯言五種？豈不相違？釋中，先
X51n0826_p0612b08║牒餘說；而彼下，釋。謂依下，轉解別義說徧。先明六
X51n0826_p0612b09║隨。解即行相，通麤謂徧前六，通細謂徧第七。謂依
X51n0826_p0612b10║二十隨煩惱中，解通麤細，通有覆無記及不善性，
X51n0826_p0612b11║通障定慧。此等相顯，故說六隨。依二下，次明十隨。
X51n0826_p0612b12║二十二者，加邪欲、邪解，亦由解通麤細及不善、有
X51n0826_p0612b13║覆無記二性。此等相顯，故說十隨。故此下，結。意云：
X51n0826_p0612b14║此二俱依如別義說徧，非彼實徧一切染心。此徧
X51n0826_p0612b15║染心，故不相違。
X51n0826_p0612b16║△次結生意俱有無，（二）初明意俱有十五，（二）初正
X51n0826_p0612b17║明。
X51n0826_p0612b18║然此意俱心所十五，謂前九法、五隨煩惱并別境慧。
X51n0826_p0612b19║△次釋義。
X51n0826_p0612b20║我見雖是別境慧攝（至）義有差別故開為二。
X51n0826_p0612b21║音義　疑曰：我見即慧，何重增慧？釋云：義有差別，
X51n0826_p0612b22║謂我見唯染，慧通染淨，故開為二。
X51n0826_p0612b23║△次、結例無餘心所。（二）初、問。
X51n0826_p0612b24║何緣此意無餘心所？
X51n0826_p0612c01║△次答
X51n0826_p0612c02║謂忿等十行相麤動（至）無餘心所。義如前說。
X51n0826_p0612c03║合響。　初約麤細簡小隨；無慚下，約二性簡中隨；
X51n0826_p0612c04║散亂下，約內外簡大隨。中二文中，少簡忘念例。散
X51n0826_p0612c05║亂可知，如後云失念者，心散亂故。軌則即篇聚律
X51n0826_p0612c06║儀，若三業隨智慧行，則任運不踰矩。今知既不正，
X51n0826_p0612c07║則身口意三無非是罪，故云違越軌則。無餘下，明
X51n0826_p0612c08║無餘心所，准前初解。
X51n0826_p0612c09║△二、師六隨俱（二）初、明六隨徧染心（三）初、正立六
X51n0826_p0612c10║隨。
X51n0826_p0612c11║有義應說，六隨煩惱徧與一切染心相應。
X51n0826_p0612c12║△次、引論證釋。
X51n0826_p0612c13║瑜伽論說不信懈怠（至）非諸染心皆能徧起。
X51n0826_p0612c14║音義　先引論，即二十隨煩惱中之六也。忘念下，
X51n0826_p0612c15║釋成，但釋後三。不信等三，義如前說。先反顯。要緣
X51n0826_p0612c16║下，順釋。先明應有忘念。惡慧邪簡擇，即惡慧也。煩
X51n0826_p0612c17║惱下，次明應有散亂。惛沉下，簡無惛掉意，明惛掉
X51n0826_p0612c18║二種行相互違，豈能皆徧一切染心？
X51n0826_p0612c19║△三通集論等。
X51n0826_p0612c20║論說五法徧染心者（至）說十徧言。義如前說。
X51n0826_p0612c21║△次、結示意俱有無，（三）初、明意俱有十九，（二）初、標
X51n0826_p0612c22║數。
X51n0826_p0612c23║然此意俱心所十九（至）并念定慧及加惛沉。
X51n0826_p0612c24║△次、釋成。
X51n0826_p0613a01║此別說念，准前慧釋（至）無明尤重，心惛沉故。
X51n0826_p0613a02║音義：　問：忘念即念，何重增念？言准前慧釋者，謂
X51n0826_p0613a03║忘念雖是別境中念攝，而義有差別，謂忘念唯染，
X51n0826_p0613a04║念通染淨，故亦開為二也。并有下，釋加定及惛沉
X51n0826_p0613a05║義。
X51n0826_p0613a06║△次、結例無餘心所。
X51n0826_p0613a07║無掉舉者，此相違故。無餘心所，如上應知。
X51n0826_p0613a08║音義：　此指惛沉，以惛沉時掉不起故。
X51n0826_p0613a09║△三、師十隨俱（二）初、明十隨徧染心（三）初、正立十
X51n0826_p0613a10║隨。
X51n0826_p0613a11║有義復說：十隨煩惱徧與一切染心相應。
X51n0826_p0613a12║△次、引論證釋（二）：初、正釋。
X51n0826_p0613a13║瑜伽說放逸掉舉（至）方起貪等諸煩惱故。
X51n0826_p0613a14║音義　先引論。邪念，即前忘念。不正知，即是惡慧，
X51n0826_p0613a15║即二十二隨煩惱中之十也。若無下，釋成。先反顯。
X51n0826_p0613a16║於所下，順明。樂合離者，謂邪欲也。印持事相，即邪
X51n0826_p0613a17║解。謂於所受，若可愛境，邪欲於中樂合；非可愛境，
X51n0826_p0613a18║邪欲於中樂離。更於邪解決定印持可愛事相，方
X51n0826_p0613a19║起貪心；非可愛事，方起嗔心。故染污心中必有此二。
X51n0826_p0613a20║△次通妨
X51n0826_p0613a21║諸疑理者於色等事（至）邪欲勝解，非麤煩故。
X51n0826_p0613a22║音義　難云：勝解於決定境印持為性，疑以猶豫
X51n0826_p0613a23║為性，此二相違，云何邪解徧諸染心？釋云：諸疑理
X51n0826_p0613a24║者，於諸諦理雖復迷惑，於色等事猶豫必無，故疑
X51n0826_p0613b01║相應心亦有邪解。於所下復難云：或有於所緣色
X51n0826_p0613b02║等事上亦猶豫者，何有勝解？故牒釋云：於所緣事
X51n0826_p0613b03║亦猶豫者，非煩惱疑。復舉例云：如疑人杌，譬如有
X51n0826_p0613b04║人夜行，見無枝樹，即疑為人，或謂是杌，亦有微解，
X51n0826_p0613b05║何妨徧染？又問曰：若謂此二徧染，餘何不說？釋云：
X51n0826_p0613b06║餘不說者，緣非愛事中邪欲，疑相應中邪解，於此
X51n0826_p0613b07║二中，欲解微薄，非麤煩故，略不言之，非謂全無。
X51n0826_p0613b08║△三指前會通。
X51n0826_p0613b09║餘互有無，義如前說。
X51n0826_p0613b10║音義：　餘處有隨煩惱，或五或六徧染心者，而彼
X51n0826_p0613b11║俱依別義說徧等（云云）。
X51n0826_p0613b12║△次結示意俱有無（二）初明意俱有二十四。
X51n0826_p0613b13║此意心所有二十四（至）加別境五。准前理釋。
X51n0826_p0613b14║音義　准前理釋者，謂前二師釋，以用別境中念、
X51n0826_p0613b15║定、慧三，此中重加欲、解二種，應云邪欲、邪解。雖是
X51n0826_p0613b16║別境中欲、解所攝，而五十一心所法中義有差別，
X51n0826_p0613b17║故開為二。以別境通三性，邪欲、邪解唯是染故。
X51n0826_p0613b18║△次、結例無餘心所。
X51n0826_p0613b19║無餘心所，如上應知。
X51n0826_p0613b20║△四師八隨俱（二）初、破前三師。
X51n0826_p0613b21║有義前說皆未盡理（至）如何能起煩惱現前。
X51n0826_p0613b22║音義：　初句總非。且疑下，別云第三師應除欲解。
X51n0826_p0613b23║他世，謂過去、未來。意明有人疑於他世，或謂是有，
X51n0826_p0613b24║或謂是無。此時心尚未定，於彼疑相應心中有何
X51n0826_p0613c01║欲解？是故欲解非徧染心。煩惱下，次示第二師應
X51n0826_p0613c02║加掉舉。若染下，次示初師應加散亂、失念及不正知。
X51n0826_p0613c03║△次、申自正義，（二）初、相明，（二）初、明八隨徧染心，（二）
X51n0826_p0613c04║初、舉數。
X51n0826_p0613c05║故染污心決定皆與（至）忘念散亂不正知。
X51n0826_p0613c06║△次、釋成。
X51n0826_p0613c07║忘念不正知，念慧為性者（至）徧染心起。由前說故。
X51n0826_p0613c08║音義　謂忘念是念一分攝，亦癡一分攝。不正知
X51n0826_p0613c09║是慧一分攝，亦癡一分攝。此二若以慧念為性者，
X51n0826_p0613c10║則不徧染心，非諸染心皆緣曾受有揀擇故。曾受
X51n0826_p0613c11║謂念，簡擇謂慧。若以無明為自性者，則徧染心起。
X51n0826_p0613c12║由前說者，指上若無失念、不正知者，如何能起煩
X51n0826_p0613c13║惱現前？
X51n0826_p0613c14║△次、結示意俱有無。（二）初、明意俱有十八。
X51n0826_p0613c15║然此意俱心所十八，謂前九法、八隨煩惱并別境慧。
X51n0826_p0613c16║合響，　所謂八大徧行：別境、慧、貪、癡、我見、慢相隨。
X51n0826_p0613c17║△次、結例無餘等義。
X51n0826_p0613c18║無餘心所及論三文，准前應釋。
X51n0826_p0613c19║音義　論三文者，集論一文五隨，瑜伽二文六隨、
X51n0826_p0613c20║十隨。准前應釋者，謂解通麤細等（云云）。
X51n0826_p0613c21║△次、結歎。
X51n0826_p0613c22║若作是說，不違理教。
X51n0826_p0613c23║
X51n0826_p0613c24║成唯識論音響補遺卷第四
X51n0826_p0614a01║音釋
X51n0826_p0614a02║劇（竭戟切，音極。甚也。又戲也。）瘧（魚約切，音虐。疫也，病也。）礫（耶狄切，音力。小石也。）鍇（口駭
X51n0826_p0614a03║切，音楷。）鬱（於勿切，蘊入聲。）濫（盧瞰切，藍去聲，汎濫也。）撥（北末切，般入聲。）闢（皮亦切，平
X51n0826_p0614a04║入聲。開也，啟也。）闕（丘月切，圈入聲。）慣（古患切，關去聲，習也。）悶（莫困切，門去聲，煩也。）倨傲
X51n0826_p0614a05║（上居御切，音據。下魚到切，敖去聲。慢也。）掉（徒了切，迢上聲，搖動也。）囂（吁驕切，音鴞。喧也。）