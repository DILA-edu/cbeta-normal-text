X51n0827_p0762a01║
X51n0827_p0762a02║No. 827
X51n0827_p0762a03║唯識三十論約意
X51n0827_p0762a04║
X51n0827_p0762a05║世親菩薩　造
X51n0827_p0762a06║唐三藏法師　玄奘　譯
X51n0827_p0762a07║西蜀沙門　明昱　約意
X51n0827_p0762a08║護法等菩薩，約此三十頌，造成唯識論，今略標所以。
X51n0827_p0762a09║謂此三十頌中，初二十四行頌明唯識相，次一行頌
X51n0827_p0762a10║明唯識性，後五行頌明唯識行位。就二十四行頌中，
X51n0827_p0762a11║初一行半略辯唯識相，次二十二行半廣辯唯識相。
X51n0827_p0762a12║謂外問言：若唯有識，云何世間及諸聖教說有我法？
X51n0827_p0762a13║護法等者，等於親勝、火辯、法慧、安慧、難陀、淨月、勝
X51n0827_p0762a14║友、陳那、智月十大論師，解三十頌，造成唯識論，故
X51n0827_p0762a15║以此頌大分三科，揭示綱目，使學者知其要耳。謂
X51n0827_p0762a16║外下，發問以興論意。謂若唯有識，一切法皆無，云
X51n0827_p0762a17║何世人及聖教中共說有我及有法耶？
X51n0827_p0762a18║舉頌以答。頌曰：
X51n0827_p0762a19║由假說我法，有種種相轉，彼依識所變，
X51n0827_p0762a20║此能變唯三，謂異熟思量，及了別境識
X51n0827_p0762a21║第一句，答上問意，以明假說我法非實有體。彼以
X51n0827_p0762a22║我法實有為問，菩薩答以由假說三字破之。唯識
X51n0827_p0762a23║論云：世間聖教說有我法，但由假立，非實有性。我
X51n0827_p0762a24║謂主宰，法謂軌持。主有自在力，宰有割斷力。義同
X51n0827_p0762b01║我故，總說主宰為我。軌謂軌範，可生物解。持謂任
X51n0827_p0762b02║持，不捨自性。義同法故，總說軌持為法。第二句，謂
X51n0827_p0762b03║我法雖是假說，亦有相貌轉變，故云有種種相轉。
X51n0827_p0762b04║唯識論云：彼二俱有種種相轉。我種種相，謂有情、
X51n0827_p0762b05║命者等，預流、一來等。法種種相，謂實、德、業等，蘊、處、
X51n0827_p0762b06║界等。轉謂隨緣施設有異。言我種種者，謂宰主之
X51n0827_p0762b07║義，凡聖皆具。凡有知者曰情命，通指六凡。初破惑
X51n0827_p0762b08║者名預流，等該四聖。法種種者，謂軌持之義，內外
X51n0827_p0762b09║皆通。實、德、業者，是勝論計之六句。蘊、處、界者，是餘
X51n0827_p0762b10║乘執之三科。言隨緣施設者，施設即假立義。隨主
X51n0827_p0762b11║宰緣，假立為我。隨執持緣，假立為法。第三句，謂彼
X51n0827_p0762b12║我法皆依識所轉變。論中問云：如是諸相，若由假
X51n0827_p0762b13║說，依何得成？論復答云：彼相皆依識所轉變而假
X51n0827_p0762b14║施設。論中問答，以明我、法各有種種相，皆依識所
X51n0827_p0762b15║轉變而假施設種種之名，意破彼執實有為問也。
X51n0827_p0762b16║第四句，謂彼依識所變我、法各有種種，此能變識
X51n0827_p0762b17║略之為三。論云：識所變相雖無量種，而能變識類
X51n0827_p0762b18║別唯三。謂能變識雖總八識及諸心所，格其品類，
X51n0827_p0762b19║唯列三種，名三能變。第五、第六句，釋三種名。論云：
X51n0827_p0762b20║一、謂異熟，即第八識多異熟性故；二、謂思量，即第
X51n0827_p0762b21║七識恒審思量故；三、謂了別，即前六識了境相麤
X51n0827_p0762b22║故。言異熟者，具三義故：一、變異而熟，即厭故悅新，
X51n0827_p0762b23║改轉身形故；二、異時而熟，前因後果不同時故；三、
X51n0827_p0762b24║異類而熟，彼類此類相各異故。言恒審思量者，恒
X51n0827_p0762c01║謂無間，審謂執我，思量即意，以意念念思量我故。
X51n0827_p0762c02║言了境者，謂前六識緣五塵境，皆住外門，故曰相
X51n0827_p0762c03║麤。以前二類各屬一識，今第三類通攝六識。論中
X51n0827_p0762c04║云：類別唯三，
X51n0827_p0762c05║雖已略說能變三名，而未廣辯能變三相。且初能變
X51n0827_p0762c06║其相云何？
X51n0827_p0762c07║謂能變識名雖已列義相未分，必得次第廣明方
X51n0827_p0762c08║了，三種義別故有此問。且初下，問初能變相。
X51n0827_p0762c09║初阿賴耶識，異熟一切種，不可知執受，
X51n0827_p0762c10║處了常與觸，作意受想思，相應唯捨受。
X51n0827_p0762c11║（是無覆無記觸等亦如是）恒轉如暴流，阿羅漢位捨
X51n0827_p0762c12║答上問意，以明初能變識名及行相、相應心所、三
X51n0827_p0762c13║受、四性、已轉未轉相及義也。前二句謂第八識有
X51n0827_p0762c14║三種名：一、名阿賴耶，此云藏，以具三藏為自相故。
X51n0827_p0762c15║論云：初能變識，大小乘教名阿賴耶。此識具有能
X51n0827_p0762c16║藏、所藏、執藏義故，此與雜染互為緣故，有情執為
X51n0827_p0762c17║自內我故。此即顯示初能變識所有自相，攝持因
X51n0827_p0762c18║果為自相故。論言此與雜染互為緣故者，釋能、所
X51n0827_p0762c19║藏也。持種義邊名能藏，受熏義邊名所藏。又言有
X51n0827_p0762c20║情執為自內我故者，釋執藏義，以第七識念念執
X51n0827_p0762c21║為我故。二、名異熟，以能招業成果相故。論云：此是
X51n0827_p0762c22║能引諸界趣生善、不善業異熟果故，說名異熟。此
X51n0827_p0762c23║即顯示初能變識所有果相。三、名一切種，受、熏、持
X51n0827_p0762c24║種為因相故。論云：此能執持諸法種子，令不失故，
X51n0827_p0763a01║名一切種。此即顯示初能變識所有因相。頌言不
X51n0827_p0763a02║可知，執受處了者，謂此識緣境，行相微隱，於執受
X51n0827_p0763a03║及處俱難了知。論云：了謂了別，即是行相，識以了
X51n0827_p0763a04║別為行相故。處謂處所，即器世間，是諸有情所依
X51n0827_p0763a05║處故。執受有二，謂諸種子及有根身。諸種子者，謂
X51n0827_p0763a06║諸相名分別習氣；有根身者，謂諸色根及根依處。
X51n0827_p0763a07║此二皆是識所執受，攝為自體，同安危故。設有問
X51n0827_p0763a08║曰：唯識論云：又五識種無執受攝。此說種子、根身
X51n0827_p0763a09║俱有執受，二義何通？答曰：種子、根身具執受者，有
X51n0827_p0763a10║差別故。緣於執有攝、持二義，攝為自體，持令不失。
X51n0827_p0763a11║第八於種子唯取持義，不取攝義，以非現行，非自
X51n0827_p0763a12║體故。受有領、覺二義，領以為境，令生覺、受。第八於
X51n0827_p0763a13║種子唯取領義，不取覺義，以非現行，無能覺故。是
X51n0827_p0763a14║故彼論據無攝、覺二義，名無執受。此中據有持、領
X51n0827_p0763a15║二義，名有執受，原不相違。又第八識望於根身，四
X51n0827_p0763a16║義皆具；望於種子，止具持、領二義；望於器界，唯有
X51n0827_p0763a17║領以為境一義，無餘三義。不可知者，謂此行相極
X51n0827_p0763a18║微細故，難可了知。或此所緣內執受境亦微細故，
X51n0827_p0763a19║外器世間量難測故，名不可知。言相名分別習氣
X51n0827_p0763a20║者，相即所緣相，分名即能緣見分，能、所分別熏成
X51n0827_p0763a21║業種故，習氣名即種子義。言諸色根及根依處者，
X51n0827_p0763a22║根是勝義根，即能見聞者是；依處是浮塵根，即眼、
X51n0827_p0763a23║耳等形是。以第八識所緣之境，唯種子、根身、器界
X51n0827_p0763a24║三法，微細難測，名不可知。頌言常與觸作意，受想
X51n0827_p0763b01║思相應者，於六位心所中，唯此徧行位故。論云：阿
X51n0827_p0763b02║賴耶識無始時來乃至未轉，於一切位恒與此五
X51n0827_p0763b03║心所相應。以是徧行心所攝故。謂此藏識從無始
X51n0827_p0763b04║來至第八地，名未轉依；前七地中及三賢、六道，名
X51n0827_p0763b05║一切位。於諸位中恒與此五心所相應，以五心所
X51n0827_p0763b06║是徧行義，故與藏識徧一切位。論云：觸謂三和分
X51n0827_p0763b07║別變異，令心、心所觸境為性，受、想、思等所依為業。
X51n0827_p0763b08║謂觸心所依根、境、識三法和合變異而生，復令心、
X51n0827_p0763b09║心所法觸境，是觸體性；受、想、思等依觸所生，是觸
X51n0827_p0763b10║業用。論云：作意謂能警心為性，於所緣境引心為
X51n0827_p0763b11║業。謂心未起，警心令起，是作意體；心既起已，引令
X51n0827_p0763b12║趣境，是彼業用。論云：受謂領納順、違、俱非境相為
X51n0827_p0763b13║性，起愛為業。謂領順境，名樂受；領違境時，名苦受；
X51n0827_p0763b14║領俱非境，名捨受，是受體性。受為欲依，欲即是愛，
X51n0827_p0763b15║故說起愛為受業用。論云：想謂於境取像為性，施
X51n0827_p0763b16║設種種名言為業。謂由想力，於境取像，是想體性；
X51n0827_p0763b17║安立名言，是想業用。論云：思謂令心造作為性，於
X51n0827_p0763b18║善品等役心為業。謂造作是思惟籌度，為思體性；
X51n0827_p0763b19║役心、心所，為思業用。論云：此觸等五與異熟識行
X51n0827_p0763b20║相雖異，而時、依同，所緣事等，故名相應。言行相異
X51n0827_p0763b21║者，識以了境為行相，觸以令心觸境為行相，作意
X51n0827_p0763b22║警心為行相，受以領境為行相，想以取像為行相，
X51n0827_p0763b23║思以造作為行相，是故有異而時、依同。所緣事等
X51n0827_p0763b24║者，謂由事等、處等、時等、所依等，故名相應。頌言相
X51n0827_p0763c01║應唯捨受者，無苦樂故。頌以相應二字上下借用。
X51n0827_p0763c02║論云：此識行相極不明了，不能分別違順境相，微
X51n0827_p0763c03║細一類相續而轉，是故唯與捨受相應。謂捨受具
X51n0827_p0763c04║五相，與第八識行相皆同，故宜相應：一、不明了，無
X51n0827_p0763c05║慧念故；二、不分別，緣中境故；三者、微細，相不顯故；
X51n0827_p0763c06║四者、一類，無易脫故；五、相續轉，無間斷故。頌言是
X51n0827_p0763c07║無覆無記者，於四性中唯一性故。論云：此識唯是
X51n0827_p0763c08║無覆無記異熟性攝。覆是染法，障聖道故，又能蔽
X51n0827_p0763c09║心令不淨故。此非染法，故名無覆無記。謂善、惡有
X51n0827_p0763c10║愛、非愛果，及殊勝自體可記別故。此非善、惡，故名
X51n0827_p0763c11║無記。謂此第八持無漏種，故不障道，真如所依。又
X51n0827_p0763c12║不蔽心，說名無覆。愛是善果，非愛是惡果，二俱強
X51n0827_p0763c13║盛可記別故。此識無彼，說名無記。頌言觸等亦如
X51n0827_p0763c14║是者，心王、心所俱同性故。論云：謂如阿賴耶唯是
X51n0827_p0763c15║無覆無記性攝，觸、作意、受、想、思亦爾，諸相應法必
X51n0827_p0763c16║同性故。頌言恒轉如暴流者，體非斷、常，喻暴流故。
X51n0827_p0763c17║論云：恒言遮斷，轉表非常，猶如暴流，因果法爾。頌
X51n0827_p0763c18║言阿羅漢位捨者，唯捨初名故，異熟及種最後捨
X51n0827_p0763c19║故。論云：謂諸聖者斷煩惱障究竟盡時，名阿羅漢。
X51n0827_p0763c20║爾時，此識煩惱麤重永遠離故，說之為捨。言諸聖
X51n0827_p0763c21║者初入預流，煩惱未盡，不名羅漢；至都盡位，方得
X51n0827_p0763c22║此名。阿羅漢者，此云無生，煩惱不生，名阿羅漢。麤
X51n0827_p0763c23║重即種子，此識含藏雜染種子究竟盡故，說之為
X51n0827_p0763c24║捨。
X51n0827_p0764a01║如是已說初能變相。第二能變其相云何？頌曰：
X51n0827_p0764a02║次第二能變，是識名末那。依彼轉緣彼，
X51n0827_p0764a03║思量為性相，四煩惱常俱，謂我癡我見。
X51n0827_p0764a04║并我慢我愛，及餘觸等，俱有覆無記攝。
X51n0827_p0764a05║隨所生所繫，阿羅漢滅定，出世道無有
X51n0827_p0764a06║問答，以明第七依緣體用相應心所性及界地捨
X51n0827_p0764a07║位義相也。前二句頌釋第七識之名。末那此云意，
X51n0827_p0764a08║以恒審思量故名為意。論曰：次初異熟能變識，後
X51n0827_p0764a09║應辯思量。能變識相是識聖教別名末那，恒審思
X51n0827_p0764a10║量勝餘識故。謂初能變識，後理應進辯第二能變
X51n0827_p0764a11║識相。謂第七識聖教別名末那者，以有恒審思量
X51n0827_p0764a12║業用勝餘七種識故。第八恒而非審，第六審而非
X51n0827_p0764a13║恒，前五非恒非審，以有間斷無分別故。唯此第七
X51n0827_p0764a14║亦恒亦審，故勝餘識。頌言依彼轉者，頌所依根，以
X51n0827_p0764a15║第七識依第八識方得生故。論曰：依彼轉者，顯此
X51n0827_p0764a16║所依。彼謂即前初能變識，聖說此識依藏識故。頌
X51n0827_p0764a17║言緣彼者，釋所緣境，以第七識恒緣第八執為我
X51n0827_p0764a18║故。論曰：彼謂即前此所依識，聖說此識緣藏識故。
X51n0827_p0764a19║頌言思量為性相者，謂第七自性及了境行相皆
X51n0827_p0764a20║思量為自性故，即復用彼為行相故。由斯兼釋所
X51n0827_p0764a21║立別名，能審思量名末那故。以一思量釋性釋相
X51n0827_p0764a22║兼釋末那，性相末那俱思量故。謂彼自證分名自
X51n0827_p0764a23║性思量，即彼見分名行相思量，末那名意亦是思
X51n0827_p0764a24║量。頌言四煩惱常俱者，謂與根本四種煩惱常俱。
X51n0827_p0764b01║論曰：此中俱言顯相應義，謂從無始至未轉依，此
X51n0827_p0764b02║意任運恒緣藏識，與四根本煩惱相應。頌言謂我
X51n0827_p0764b03║癡我見，并我慢我愛者，釋四煩惱名。論曰：我癡者
X51n0827_p0764b04║謂無明，愚於我相迷無我理，故名我癡。癡即無明，
X51n0827_p0764b05║以不明了第八識體本無我故而恒執我，謂之我
X51n0827_p0764b06║癡。論曰：我見者謂我執，於非我法妄執為我，故名
X51n0827_p0764b07║我見。見即是執，執者封着義、妄取義。由於非我妄
X51n0827_p0764b08║取為我，謂之我見。論曰：我慢者謂倨傲，恃所執我
X51n0827_p0764b09║令心高舉，故名我慢。慢即倨傲，憍倨自傲是為慢
X51n0827_p0764b10║義。以恃我故心自高舉，謂之我慢。論曰：我愛者謂
X51n0827_p0764b11║我貪，於所執我深生耽着，故名我愛。愛即是貪，以
X51n0827_p0764b12║貪着我恒不捨故，謂之我愛。頌言及餘觸等俱者，
X51n0827_p0764b13║釋與餘十四心所相應。餘謂八大隨煩惱及別境
X51n0827_p0764b14║中慧，此九心所體性業用，第三能變中方釋。觸等
X51n0827_p0764b15║者，等餘作意受想思。此五心所體性業用，初能變
X51n0827_p0764b16║中已釋。論曰：然此意俱心所十八，謂前九法八隨
X51n0827_p0764b17║煩惱并別境慧，無餘心所互相違故。頌言有覆無
X51n0827_p0764b18║記攝者，謂四性中唯是有覆無記性故。論曰：此意
X51n0827_p0764b19║相應四煩惱等是染法故，障礙聖道隱蔽自心說
X51n0827_p0764b20║名為覆，非善不善故名無記，謂四煩惱等於隨惑
X51n0827_p0764b21║俱盖覆故。非善不善者，謂非是善非是不善說為
X51n0827_p0764b22║無記。頌言隨所生所繫者，釋第七識所居界地，謂
X51n0827_p0764b23║隨第八所生何界，即於彼界所繫。繫者不離義，以
X51n0827_p0764b24║念念執彼第八為我故。論曰：若起彼地異熟藏識
X51n0827_p0764c01║現在前者，名生彼地染污末那。緣彼執我即繫屬
X51n0827_p0764c02║彼，名彼所繫。頌言阿羅漢滅定，出世道無有者，謂
X51n0827_p0764c03║此三位無末那識，阿羅漢位不執我故、滅定位中
X51n0827_p0764c04║伏現行故、出世道中初轉智故，由此三位皆無末
X51n0827_p0764c05║那。論曰：阿羅漢者，總顯三乘無學果位。此位染意
X51n0827_p0764c06║種及現行俱永斷滅，故說無有。學位滅定出世道
X51n0827_p0764c07║中俱暫伏滅，故說無有。
X51n0827_p0764c08║如是已說第二能變。第三能變其相云何？頌曰：
X51n0827_p0764c09║次第三能變，差別有六種，了境為性相，
X51n0827_p0764c10║善不善俱非此心所徧行別境善煩惱。
X51n0827_p0764c11║隨煩惱不定，皆三受相應。初徧行觸等，
X51n0827_p0764c12║次別境，謂欲、勝解、念、定、慧，所緣事不同。
X51n0827_p0764c13║善謂信慚愧，無貪等三根，勤安不放逸，
X51n0827_p0764c14║行捨及不害煩惱。謂：貪、瞋、癡、慢、疑、惡見。
X51n0827_p0764c15║隨煩惱，謂忿、恨、覆、惱、嫉、慳、誑、諂與害、憍。
X51n0827_p0764c16║無慚及無愧，掉舉與惛沉，不信并懈怠，
X51n0827_p0764c17║放逸及失念，散亂不正知，不定謂悔眠，
X51n0827_p0764c18║尋、伺二，各二
X51n0827_p0764c19║問答，以明第三能變了境、行相、相應心所及性、受
X51n0827_p0764c20║等義。前二句謂第六識必同前五，緣麤顯境而有
X51n0827_p0764c21║觸、受及愛、取生，能成後有，故合六種為一能變。論
X51n0827_p0764c22║曰：次中思量能變識後，應辯了境能變識相。此識
X51n0827_p0764c23║差別總有六種，隨六根境種類異故。言了境為性
X51n0827_p0764c24║相者，以前六識自性了境，即能了境是彼行相。論
X51n0827_p0765a01║曰：雙顯六識自性行相，識以了境為自性故，即復
X51n0827_p0765a02║用彼為行相故。由斯兼釋所立別名，能了別境名
X51n0827_p0765a03║為識故。言自性行相者，即自證分名自性了境，各
X51n0827_p0765a04║有見分名行相了境。兼釋別名者，以心、意、識各別
X51n0827_p0765a05║有名，第八集起名心，第七思量名意，前六了境名
X51n0827_p0765a06║識，故以了境兼釋識名。頌言善、不善、俱非者，謂此
X51n0827_p0765a07║六識三性皆具故。論曰：此六轉識與信等十一相
X51n0827_p0765a08║應，是善性攝；與無慚等十法相應，不善性攝；俱不
X51n0827_p0765a09║相應，無記性攝。頌言此心所、徧行、別境、善、煩惱、隨
X51n0827_p0765a10║煩惱、不定者，謂前六識六位心所皆具。論曰：此六
X51n0827_p0765a11║轉識總與六位心所相應，雖諸心所名義無異，而
X51n0827_p0765a12║有六位種類差別，謂徧行有五，別境亦五，善有十
X51n0827_p0765a13║一，煩惱有六，隨煩惱有二十，不定有四。如是六位
X51n0827_p0765a14║合五十一，一切心中定可得故，緣別別境而得生
X51n0827_p0765a15║故，唯善心中可得生故，性是根本煩惱攝故，唯是
X51n0827_p0765a16║煩惱等流性故，於善、染等皆不定故。已上六句釋
X51n0827_p0765a17║六位名義，如次應知。頌論俱言與六位心所相應
X51n0827_p0765a18║者，言總意別。此中以能變論之故，將八識分三，是
X51n0827_p0765a19║為言總。若以轉智言之，即將八識分四，故分前五
X51n0827_p0765a20║第六為二心品，是為意別。此言總與六位相應者，
X51n0827_p0765a21║依意識言，若依前五止具三十四心所，餘十七心
X51n0827_p0765a22║所不相應故。頌言皆三受相應者，謂前六識三受
X51n0827_p0765a23║皆具。論曰：此六轉識易脫不定故，皆容與三受相
X51n0827_p0765a24║應。言易脫者，是間斷轉變義。言不定者，於苦樂捨
X51n0827_p0765b01║不專一故。頌言初徧行觸等者，釋徧行位有五心
X51n0827_p0765b02║所，謂觸、作意、受、想、思。此五心所體性業用，初能變
X51n0827_p0765b03║中已釋。頌言次別境謂欲勝解念定慧所緣事不
X51n0827_p0765b04║同者，釋別境位有五心所。論曰：云何為欲？於所樂
X51n0827_p0765b05║境希望為性，勤依為業。云何勝解？於決定境印持
X51n0827_p0765b06║為性，不可引轉為業。云何為念？於曾習境令心明
X51n0827_p0765b07║記不忘為性，定依為業。云何為定？於所觀境令心
X51n0827_p0765b08║專注不散為性，智依為業。云何為慧？於所觀境簡
X51n0827_p0765b09║擇為性，斷疑為業。頌言善謂信慚愧等四句，釋善
X51n0827_p0765b10║位有十一心所。論曰：唯善心俱名善心所。云何為
X51n0827_p0765b11║信？於實德能深忍樂欲心淨為性，對治不信樂善
X51n0827_p0765b12║為業。言實德能者，實是諸法實事理，德是三寶真
X51n0827_p0765b13║淨德，能是世出世間善。於上三種如次深忍深樂
X51n0827_p0765b14║深欲，是名為信。論曰：云何為慚？依自法力崇重賢
X51n0827_p0765b15║善為性，對治無慚止息惡行為業。云何為愧？依世
X51n0827_p0765b16║間力輕拒暴惡為性，對治無愧止息惡行為業。無
X51n0827_p0765b17║貪等者，等無瞋癡，此三名根生善勝故，三不善根
X51n0827_p0765b18║近對治故。云何無貪？於有有具無着為性，對治貪
X51n0827_p0765b19║着作善為業。言有有具者，有即三有為果、有具為
X51n0827_p0765b20║因，於三界中若因若果俱不貪故。論曰：云何無瞋？
X51n0827_p0765b21║於苦苦具無恚為性，對治瞋恚作善為業。苦苦具
X51n0827_p0765b22║者，苦者是果、苦具是因，於苦因果俱無瞋故。論曰：
X51n0827_p0765b23║云何無癡？於諸理事明解為性，對治愚癡作善為
X51n0827_p0765b24║業。癡即無明，迷暗事理謂之無明。今云無癡是無
X51n0827_p0765c01║無明，即能明解為此體性。論曰：勤謂精進，於善惡
X51n0827_p0765c02║品修斷事中勇悍為性，對治懈怠滿善為業。勇表
X51n0827_p0765c03║勝進簡諸染法，悍表精純簡淨無記，即顯精進唯
X51n0827_p0765c04║善性攝。論曰：安謂輕安，遠離麤重調暢身心堪任
X51n0827_p0765c05║為性，對治惛沉轉依為業。不放逸者，精進三根於
X51n0827_p0765c06║所修斷防修為性，對治放逸成滿一切世出世間
X51n0827_p0765c07║善事為業。謂精進一法及三善根，於所斷惡防令
X51n0827_p0765c08║不起、於所修善修令增長，名不放逸，非別有體。論
X51n0827_p0765c09║曰：云何行捨？精進三根令心平等正直無功用住
X51n0827_p0765c10║為性，對治掉舉靜住為業。云何不害？於諸有情不
X51n0827_p0765c11║為損惱無瞋為性，能對治害悲愍為業。論曰：此十
X51n0827_p0765c12║一法，三是假有，謂不放逸、捨及不害，義如前說。餘
X51n0827_p0765c13║八實有，相用別故。謂不放逸、行、捨二法俱以精進
X51n0827_p0765c14║三根為體，不害一法以無瞋為體，故說為假。頌言
X51n0827_p0765c15║煩惱謂貪瞋，癡慢疑惡見者，釋根本煩惱六心所
X51n0827_p0765c16║名。論曰：此貪等六性是根本煩惱攝，故得煩惱名。
X51n0827_p0765c17║云何為貪？於有有具染著為性，能障無貪生苦為
X51n0827_p0765c18║業。云何為瞋？於苦苦具憎恚為性，能障無瞋不安
X51n0827_p0765c19║隱性惡行所依為業。云何為癡？於諸理事迷暗為
X51n0827_p0765c20║性，能障無癡一切雜染所依為業。云何為慢？恃己
X51n0827_p0765c21║於他高舉為性，能障不慢生苦為業。云何為疑？於
X51n0827_p0765c22║諸諦理猶豫為性，能障不疑善品為業。云何惡見？
X51n0827_p0765c23║於諸諦理顛倒推求染慧為性，能障善見招苦為
X51n0827_p0765c24║業，謂惡見者多受苦故。頌言隨煩惱，謂忿等八句，
X51n0827_p0766a01║釋隨煩惱有二十種，分小中大三。論曰：唯是煩惱
X51n0827_p0766a02║分位差別，等流性故名隨煩惱。此二十種類別有
X51n0827_p0766a03║三，謂忿等十各別起故名小隨煩惱，無慚等二遍
X51n0827_p0766a04║不善故名中隨煩惱，掉舉等八遍染心故名大隨
X51n0827_p0766a05║煩惱。云何為忿？依對現前不饒益境憤發為性，能
X51n0827_p0766a06║障不忿執仗為業。云何為恨？由忿為先懷惡不捨
X51n0827_p0766a07║結怨為性，能障不恨熱惱為業。云何為覆？於自作
X51n0827_p0766a08║罪恐失利譽隱藏為性，能障不覆，悔惱為業。云何
X51n0827_p0766a09║為惱？忿恨為先追觸暴熱狠戾為性，能障不惱，蛆
X51n0827_p0766a10║𮔳為業。云何為嫉？殉自名利不耐他榮妬忌為性，
X51n0827_p0766a11║能障不嫉，憂慼為業。云何為慳？耽著財法不能惠
X51n0827_p0766a12║捨祕悋為性，能障不慳，鄙畜為業。云何為誑？為獲
X51n0827_p0766a13║利譽矯現有德詭詐為性，能障不誑，邪命為業。云
X51n0827_p0766a14║何為諂？為[同-(一/口)+(人*人)]他故矯設異儀諂曲為性，能障不諂，
X51n0827_p0766a15║教誨為業。云何為害？於諸有情心無悲愍損惱為
X51n0827_p0766a16║性，能障不害，逼惱為業。云何為憍？於自盛事深生
X51n0827_p0766a17║染著醉傲為性，能障不憍，染依為業。已上釋小隨
X51n0827_p0766a18║竟。論曰：云何無慚？不顧自法輕拒賢善為性，能障
X51n0827_p0766a19║礙慚，生長惡行為業。云何無愧？不顧世間崇重暴
X51n0827_p0766a20║惡為性，能障礙愧，生長惡行為業。已上釋中隨竟。
X51n0827_p0766a21║論曰：云何掉舉？令心於境不寂靜為性，能障行捨，
X51n0827_p0766a22║奢麼他為業。云何惛沉？令心於境無堪任為性，能
X51n0827_p0766a23║障輕安，毗鉢舍那為業。云何不信？於實德能不忍
X51n0827_p0766a24║樂欲心穢為性，能障淨信，惰依為業。云何懈怠？於
X51n0827_p0766b01║善惡品修斷事中懶惰為性，能障精進，增染為業。
X51n0827_p0766b02║云何放逸？於染淨品不能防修縱蕩為性，障不放
X51n0827_p0766b03║逸，增惡損善所依為業。云何失念？於諸所緣不能
X51n0827_p0766b04║明記為性，能障正念，散亂所依為業。云何散亂？於
X51n0827_p0766b05║諸所緣令心流蕩為性，能障正定，惡慧所依為業。
X51n0827_p0766b06║云何不正知？於所觀境謬解為性，能障正知，毀犯
X51n0827_p0766b07║為業。如是二十隨煩惱中，小十大三定是假有，餘
X51n0827_p0766b08║皆是實。言大三者，放逸、失念、不正知也。頌言不定
X51n0827_p0766b09║謂悔眠，尋伺二各二者，釋不定位中四種心所。論
X51n0827_p0766b10║曰：悔、眠、尋、伺於善染等皆不定故，非如觸等定徧
X51n0827_p0766b11║心故，非如欲等定徧地故，立不定名。悔謂惡作，惡
X51n0827_p0766b12║所作業追悔為性，障止為業。眠謂睡眠，令身不自
X51n0827_p0766b13║在，昧略為性，障觀為業。尋謂尋求，令心怱遽，於意
X51n0827_p0766b14║言境麤轉為性。伺謂伺察，令心怱遽，於意言境細
X51n0827_p0766b15║轉為性。此二俱以安不安身心分位所依為業。言
X51n0827_p0766b16║怱遽者，速疾義。意言境者，意所取境多依名言故。
X51n0827_p0766b17║麤轉者，散行外境，於法淺推。細轉者，略行外境，於
X51n0827_p0766b18║法深推。故身心安是細轉義，身心不安是麤轉義。
X51n0827_p0766b19║論曰：言二各二者，顯二種二：一謂悔、眠，二謂尋、伺。
X51n0827_p0766b20║此二二種種類各別，故一二言顯二二種。言此二
X51n0827_p0766b21║二種者，謂此前二各有二種，以悔與眠及尋與伺
X51n0827_p0766b22║種類各別。又復結云：故一二言顯二二種，謂一是
X51n0827_p0766b23║悔、眠，二是尋、伺，顯此二種各二種故。已上釋名，復
X51n0827_p0766b24║有釋義。論曰：此各有二，謂染、不染，非如善染各為
X51n0827_p0766c01║一故。為顯不定義，說二各二言，故置此言深為有
X51n0827_p0766c02║用。以二各二釋名釋義，及簡唯善唯染名深有用。
X51n0827_p0766c03║已說六識心所相應。云何應知現起分位？頌曰：
X51n0827_p0766c04║依止根本識，五識隨緣現，或俱或不俱。
X51n0827_p0766c05║如濤波依水，意識常現起，除生無想天。
X51n0827_p0766c06║及無心二定，睡眠與悶絕
X51n0827_p0766c07║問答，以明前六轉識現起分位。此八句頌有三門
X51n0827_p0766c08║別：初句六識共依門，以六轉識共依第八根本識
X51n0827_p0766c09║故；次三句五識俱轉門，以前五識種類同故；後四
X51n0827_p0766c10║句意識有無門，唯除五處常現起故。論曰：根本識
X51n0827_p0766c11║者，阿陀那識染淨諸法生根本故。依止者，謂前六
X51n0827_p0766c12║轉識以根本識為共親依。阿陀那，此云執持。言共
X51n0827_p0766c13║親依者，共即六識、親即種子、依即根本，謂六轉識
X51n0827_p0766c14║種子現行俱依本識。五識隨緣現者，謂前五識隨
X51n0827_p0766c15║彼作意根境等緣引生。或俱或不俱者，謂外諸緣
X51n0827_p0766c16║有頓漸故。若五塵等諸緣力齊五識俱起，少有不
X51n0827_p0766c17║齊不俱起故。如濤波依水者，水喻根本識，波喻前
X51n0827_p0766c18║五識。隨風物等緣，濤波多少起，五識起亦爾。意識
X51n0827_p0766c19║常現起者。論曰：第六意識自能思慮內外門轉，不
X51n0827_p0766c20║藉多緣，唯除五位常能現起，故斷時少、現起時多，
X51n0827_p0766c21║由斯不說此隨緣現。除生無想天等三句，釋意識
X51n0827_p0766c22║五位不行：一無想天、二無想定、三滅盡定、四睡眠
X51n0827_p0766c23║位、五悶絕位。此五位中意識不起，以第六識行相
X51n0827_p0766c24║所緣俱可了知，於此五位俱不可了無行相故。
X51n0827_p0767a01║已廣分別三能變相為自所變二分所依，云何應知
X51n0827_p0767a02║依識所變假說我法非別實有，由斯一切唯有識耶？
X51n0827_p0767a03║已廣下，結前三種能變為自所變見相二分所依。
X51n0827_p0767a04║云何下，復問我法非實唯有識義。
X51n0827_p0767a05║頌曰：
X51n0827_p0767a06║是諸識轉變，分別所分別，由此彼皆無。
X51n0827_p0767a07║故一切唯識
X51n0827_p0767a08║答上問意，以明所變見相二分及彼所執實我實
X51n0827_p0767a09║法一切皆無，故唯有識。前二句明能所變相成能
X51n0827_p0767a10║所取，第三句明內外皆空，第四句顯唯識義。論曰：
X51n0827_p0767a11║是諸識者，謂前所說三能變識及彼心所，皆能變
X51n0827_p0767a12║似見相二分立轉變名。所變見分說名分別，能取
X51n0827_p0767a13║相故。所變相分名所分別，見所取故。由此正理，彼
X51n0827_p0767a14║實我法離識所變皆定非有，離能所取無別相故，
X51n0827_p0767a15║非有實物離二相故。是故一切有為無為、若實若
X51n0827_p0767a16║假皆不離識。
X51n0827_p0767a17║若唯有識，都無外緣，由何而生種種分別？
X51n0827_p0767a18║若唯下，牒大乘唯識義。由何下，是問詞。謂若唯識
X51n0827_p0767a19║無境，由何而得種種心生？既無境，牽心、妄心由何
X51n0827_p0767a20║起？
X51n0827_p0767a21║頌曰：
X51n0827_p0767a22║由一切種識，如是如是變，以展轉力故，
X51n0827_p0767a23║彼彼分別生
X51n0827_p0767a24║答上問義，以明種種分別皆由一切種識如是如
X51n0827_p0767b01║是轉變力生。由一切種識者，謂由識中一切種子
X51n0827_p0767b02║能生種種分別，第八本識含藏八識及諸心所各
X51n0827_p0767b03║各親種，從親種子轉變生起諸分別心。如是如是
X51n0827_p0767b04║變者，顯諸種子變生現行，即如眼識從親種子如
X51n0827_p0767b05║是變生眼識現行能分別色，乃至身識從親種子
X51n0827_p0767b06║如是變生身識現行能分別觸。五識既爾，六、七、八
X51n0827_p0767b07║識皆然，故云如是如是變。以展轉力故者，謂八種
X51n0827_p0767b08║識從種生時，互相為緣而得生故，名展轉力。彼彼
X51n0827_p0767b09║分別生者，謂八種識及諸心所俱名分別，故言彼
X51n0827_p0767b10║彼。
X51n0827_p0767b11║雖有內識而無外緣，由何有情生死相續？
X51n0827_p0767b12║雖有下，牒大乘唯識正義。由何下，是問詞，謂無外
X51n0827_p0767b13║緣內心不起，心不起故業自不生，世間有情由何
X51n0827_p0767b14║而有生死相續？
X51n0827_p0767b15║頌曰：
X51n0827_p0767b16║由諸業習氣，二取習氣俱，前異熟既盡，
X51n0827_p0767b17║復生餘異熟
X51n0827_p0767b18║答上問意，以明生死相續亦由識中業習種子及
X51n0827_p0767b19║二取種和合力齊，能使有情成生滅相。前二句明
X51n0827_p0767b20║三種習氣。諸業者，即有支習氣也。二取習氣，即我
X51n0827_p0767b21║執取及名言取二種習氣。後二句謂諸有情由三
X51n0827_p0767b22║習氣生死相續，何假外緣方成生死？言諸業者有
X51n0827_p0767b23║三種，謂福、非福、不動。自體及果俱可愛樂相殊勝
X51n0827_p0767b24║故，名為福業。自體及果俱不可愛樂相鄙劣故，名
X51n0827_p0767c01║非福業。具業多少住一境性不移動故，名不動業。
X51n0827_p0767c02║亦名無記業，即上二界定地之業，以定能令住一
X51n0827_p0767c03║境故轉名無記。二取習氣皆屬能取所取之法，而
X51n0827_p0767c04║有四種：一取相見、二取名色、三取心及心所、四取
X51n0827_p0767c05║本末。本即總報，末即別報。彼上四種所取，皆是我
X51n0827_p0767c06║執、名言二取所攝。論曰：俱謂業種、二取種俱，是親
X51n0827_p0767c07║踈緣互相助義。前異熟者，謂前前生業異熟果。餘
X51n0827_p0767c08║異熟者，謂後後生業異熟果。由感餘生業等種熟，
X51n0827_p0767c09║前異熟果受用盡時，復別能生餘異熟果。由此生
X51n0827_p0767c10║死輪轉無窮，何假外緣方得相續？
X51n0827_p0767c11║若唯有識，何故世尊處處經中說有三性？應知三性
X51n0827_p0767c12║亦不離識。
X51n0827_p0767c13║若唯有識者，牒大乘唯識正義。何故下，是問詞。應
X51n0827_p0767c14║知三性亦不離識者，是答詞。三性不離識者，以顯
X51n0827_p0767c15║唯識正理。
X51n0827_p0767c16║所以者何？頌曰：
X51n0827_p0767c17║由彼彼徧計，徧計種種物，此徧計所執。
X51n0827_p0767c18║自性無所有，依他起自性，分別緣所生，
X51n0827_p0767c19║圓成實於彼，常遠離前性。故此與依他，
X51n0827_p0767c20║非異非不異，如無常等性，非不見此彼
X51n0827_p0767c21║答上問意，以明三性本不離識而有三名。前四句
X51n0827_p0767c22║釋徧計性，初句明能計之心，次句明所記之境，第
X51n0827_p0767c23║三四句明能所自性俱非實有。論曰：周徧計度故
X51n0827_p0767c24║名徧計，品類眾多說名彼彼。謂能徧計虗妄分別，
X51n0827_p0768a01║即由彼彼虗妄分別徧計種種所徧計物，謂所妄
X51n0827_p0768a02║執蘊處界等若法若我自性差別。此所妄執自性
X51n0827_p0768a03║差別，總名徧計所執自性。如是自性都無所有，理
X51n0827_p0768a04║教推徵不可得故。頌言依他起自性，分別緣所生
X51n0827_p0768a05║者，釋依他起性皆從分別為緣而生，眾緣所生心
X51n0827_p0768a06║心所法及相見分有漏無漏皆依他起，依他眾緣
X51n0827_p0768a07║而得起故。頌言圓成實於彼等四句，釋圓成實性，
X51n0827_p0768a08║謂圓滿成就諸法實性名圓成實，顯此徧常體非
X51n0827_p0768a09║虗謬。此圓成實於彼依他起上遠離徧計虗妄及
X51n0827_p0768a10║如幻依他所顯之性，名圓成實。故此圓成實性與
X51n0827_p0768a11║依他起非異非不異。若言異者，應此圓成實之真
X51n0827_p0768a12║如非彼依他起之實性。若不異者，圓成實性應是
X51n0827_p0768a13║無常。若爾，彼此俱應淨非淨境，則本後智用應無
X51n0827_p0768a14║別。以圓成實是根本智所緣之淨境，依他起是後
X51n0827_p0768a15║得智所緣非淨境故。頌言如無常等性者，喻上非
X51n0827_p0768a16║異非不異義。論曰：如彼無常無我等法，無常等性
X51n0827_p0768a17║與行等法異，應彼法非無常等。不異，此應非彼共
X51n0827_p0768a18║相。謂色心等行各別有體，名自相，同屬無常。苦空
X51n0827_p0768a19║無我等，名共相。二相若異，應彼行法非屬無常等。
X51n0827_p0768a20║若不異者，此無常等性非諸法共相。以言共者，無
X51n0827_p0768a21║常自無常，行法自行法，方顯共義。頌言非不見此
X51n0827_p0768a22║彼者，此即圓成徧計，彼即依他。謂見圓成及達徧
X51n0827_p0768a23║計，然後可知依他起之如幻也。論曰：非不見此圓
X51n0827_p0768a24║成實，而能見彼依他起性。未達徧計所執性空，不
X51n0827_p0768b01║如實知依他起有，故無分別智證真如已，後得智
X51n0827_p0768b02║中方能了達依他起性如幻事等。
X51n0827_p0768b03║若有三性，如何世尊說一切法皆無自性？
X51n0827_p0768b04║若有三性者。是牒大乘不離唯識立三自性義。如
X51n0827_p0768b05║何下。是問詞。謂既有三性，如何世尊說一切法皆
X51n0827_p0768b06║無自性耶？
X51n0827_p0768b07║頌曰：
X51n0827_p0768b08║即依此三性，立彼三無性，故佛密意說。
X51n0827_p0768b09║一切法無性，初即相無性，次無自然性，
X51n0827_p0768b10║後由遠離前，所執我法性，此諸法勝義，
X51n0827_p0768b11║亦即是真如，常如其性故，即唯識實性
X51n0827_p0768b12║前四句正答問意，謂佛說無自性者，即依此徧計
X51n0827_p0768b13║等三性，立彼三種無性。故佛世尊密意說彼一切
X51n0827_p0768b14║諸法皆無自性。言密意者，密其意許。但有言陳中
X51n0827_p0768b15║四句，釋立三無性義。初即徧計所執之相畢竟非
X51n0827_p0768b16║有，立初無性。次於依他無外所執自然性故，立無
X51n0827_p0768b17║自然性。後圓成實遠離依他及徧計執，立勝義無
X51n0827_p0768b18║性。又云：由遠離前者，是離依他。遠離徧計所執者，
X51n0827_p0768b19║是離徧計。言性者，顯是圓成實。後四句釋唯識性。
X51n0827_p0768b20║此諸法勝義者，此字即圓成實性。以圓成實是諸
X51n0827_p0768b21║法中勝義，亦是真如。若常如圓成實，能遠離徧計
X51n0827_p0768b22║依他，即唯識真實性矣。
X51n0827_p0768b23║後五行頌明唯識行位者。論曰：如是所成唯識相性，
X51n0827_p0768b24║誰於幾位？如何悟入？
X51n0827_p0768c01║如是下。結上已明三種能變及相見等種種諸法
X51n0827_p0768c02║是唯識相，諸法勝義及真如等是唯識性。誰於下。
X51n0827_p0768c03║正是問詞。謂何等人於幾位中如何悟入唯識相
X51n0827_p0768c04║性？
X51n0827_p0768c05║謂具大乘二種種性：二、本性住種性，謂無始來依附
X51n0827_p0768c06║本識法爾所得無漏法因；二、習所成種性，謂聞法界
X51n0827_p0768c07║等流法已聞所成等。具此二性，依於五位方能悟入。
X51n0827_p0768c08║答：上第一種。問：種性之性當作姓，姓者類也。若本
X51n0827_p0768c09║有體性，安住菩薩種類姓故；若本無體性，聞大乘
X51n0827_p0768c10║法熏成大乘種類姓故，故名法界等流。
X51n0827_p0768c11║何謂五位？一資糧位，謂修大乘順解脫分，依識相性
X51n0827_p0768c12║能深信解。其相云何？頌曰：
X51n0827_p0768c13║乃至未起識，求住唯識性。於二取隨眠，
X51n0827_p0768c14║猶未能伏滅
X51n0827_p0768c15║自此以下明資糧等五位行相，總答第二第三問
X51n0827_p0768c16║也。何謂下問答，以明資糧位中能深信解唯識相
X51n0827_p0768c17║性非染非淨。前二句頌釋資糧位分際，謂從初發
X51n0827_p0768c18║心乃至未起加行時名資糧位。後二句釋此位中
X51n0827_p0768c19║功行，謂此位中雖欲求證唯識性，而無伏滅二取
X51n0827_p0768c20║功能。言二取者，謂名言取、我執取，即是所知煩惱
X51n0827_p0768c21║二障。論曰：從發深固大菩提心，乃至未起順决擇
X51n0827_p0768c22║識，求住唯識真勝義性，齊此皆是資糧位攝。為趣
X51n0827_p0768c23║無上正等菩提，修習種種勝資糧故，為有情故勤
X51n0827_p0768c24║求解脫，由此亦名順解脫分。言正等菩提者，究竟
X51n0827_p0769a01║位中極果也。勝資糧者，六度所攝福智二事也，為
X51n0827_p0769a02║求此果修習資糧益自身故。為有情故勤求解脫
X51n0827_p0769a03║者，菩薩發心不同二乘樂獨善寂取證涅槃，今此
X51n0827_p0769a04║菩薩依解脫果伏斷煩惱入我空觀，已發大心度
X51n0827_p0769a05║有情故。解脫果者，涅槃果也，煩惱解脫而證得故。
X51n0827_p0769a06║二加行位，謂修大乘順决擇分住加行位，能漸伏除
X51n0827_p0769a07║所取能取。其相云何？頌曰：
X51n0827_p0769a08║現前立少物，謂是唯識性，以有所得故。
X51n0827_p0769a09║非實住唯識
X51n0827_p0769a10║問答以明加行位行相，謂能伏除唯識相性上所
X51n0827_p0769a11║取能取。前二句頌釋此位中行相。少物者，即帶相
X51n0827_p0769a12║觀心也。若謂此心是誰識性？故以後二句破之。論
X51n0827_p0769a13║曰：菩薩先於初無數劫善備福德智慧資糧，順解
X51n0827_p0769a14║脫分既圓滿已，為入見道住唯識性，復修加行伏
X51n0827_p0769a15║除二取，謂煖、頂、忍、世第一法。此四總名順決擇分，
X51n0827_p0769a16║順趣真實決擇分故。近見道故立加行名，非前資
X51n0827_p0769a17║糧無加行義。初獲慧日道火前相，名為煖位。明相
X51n0827_p0769a18║轉增尋思位極，名為頂位。印前順後忍境識空，名
X51n0827_p0769a19║為忍位。異生法中此最勝故，名世第一。
X51n0827_p0769a20║三通達位，謂諸菩薩所住見道，在通達位如實通達。
X51n0827_p0769a21║其相云何？頌曰：
X51n0827_p0769a22║若時於所緣，智都無所得，爾時住唯識，
X51n0827_p0769a23║離二取相故
X51n0827_p0769a24║問答以明通達位行相，謂通達位如實通達唯識
X51n0827_p0769b01║相性，體即真如。前二句頌謂菩薩得真見道時，於
X51n0827_p0769b02║所緣境及無分別智俱無所得。後二句謂菩薩得
X51n0827_p0769b03║住唯識真實性者，遠離能所二取相故。論曰：若時
X51n0827_p0769b04║菩薩於所緣境無分別智都無所得，不取種種戲
X51n0827_p0769b05║論相故，爾時乃名實住唯識真勝義性，即證真如
X51n0827_p0769b06║智與真如平等平等，俱離能取所取相故，所能取
X51n0827_p0769b07║相俱是分別有所得心戲論現故。
X51n0827_p0769b08║四修習位，謂諸菩薩所住修道修習位中，如實見理
X51n0827_p0769b09║數數修習。其相云何？頌曰：
X51n0827_p0769b10║無得不思議，是出世間智，捨二麤重故。
X51n0827_p0769b11║便證得轉依
X51n0827_p0769b12║問答以明修習行相，謂修習位如前所見唯識之
X51n0827_p0769b13║理數數修習。無得不思議者，謂無所取名為無得，
X51n0827_p0769b14║及無能取名不思議。是出世間智者，以斷世間故。
X51n0827_p0769b15║捨二麤重故者，以斷二障種子故。便證得轉依者，
X51n0827_p0769b16║以能證得二種果故。論曰：菩薩從前見道起已，為
X51n0827_p0769b17║斷餘障證得轉依，復數修習無分別智。此智遠離
X51n0827_p0769b18║所取能取，故說無得及不思議是出世間。無分別
X51n0827_p0769b19║智斷世間故名出世間，二取隨眠是世間本，唯此
X51n0827_p0769b20║能斷獨得出名。數修此故捨二麤重，二障種子立
X51n0827_p0769b21║麤重名。此能捨彼二麤重故，便能證得廣大轉依。
X51n0827_p0769b22║依謂所依，即依他起，與染淨法為所依故。染謂虗
X51n0827_p0769b23║妄徧計所執，淨謂真實圓成實性。轉謂二分，轉捨、
X51n0827_p0769b24║轉得。由數修習無分別智，斷本識中二障麤重，故
X51n0827_p0769c01║能轉捨依他起上徧計所執，及能轉得依他起中
X51n0827_p0769c02║圓成實性。由轉煩惱得大涅槃，轉所知障證無上
X51n0827_p0769c03║覺。
X51n0827_p0769c04║五究竟位，謂住無上正等菩提出障圓明，於盡未來
X51n0827_p0769c05║化有情類。其相云何？頌曰：
X51n0827_p0769c06║此即無漏界，不思議善常，安樂解脫身。
X51n0827_p0769c07║大牟尼名法
X51n0827_p0769c08║問答以明究竟位行相，謂究竟位唯識相性出障
X51n0827_p0769c09║圓明，復化有情悟入唯識。頌初此字即前二轉依
X51n0827_p0769c10║果。無漏界及後三句頌，皆顯二果多種名故。諸漏
X51n0827_p0769c11║永盡名無漏界。心言路絕名不思議，白法性故。復
X51n0827_p0769c12║名為善，無盡期故。名之為常，無逼惱故。又名安樂，
X51n0827_p0769c13║煩惱斷盡名解脫身，永離二障名法身故。論曰：前
X51n0827_p0769c14║修習位所得轉依，應知即是究竟位相。此謂此前
X51n0827_p0769c15║二轉依果，即是究竟無漏界攝。諸漏永盡非漏隨
X51n0827_p0769c16║增，性淨圓明故名無漏。界是藏義，此中含藏無邊
X51n0827_p0769c17║希有大功德故。或是因義，能生五乘世出世間利
X51n0827_p0769c18║樂事故。此轉依果又不思議，超過尋思言議道故。
X51n0827_p0769c19║此又是善，白法性故。此又是常，無盡期故。此又安
X51n0827_p0769c20║樂，無逼惱故。二乘所得二轉依果，唯永遠離煩惱
X51n0827_p0769c21║障縛，無殊法勝法故，但名解脫身。大覺世尊成就
X51n0827_p0769c22║無上寂默法故，名大牟尼。此牟尼尊所得二果，永
X51n0827_p0769c23║離二障亦名法身，無量無邊力無畏等大功德法
X51n0827_p0769c24║所莊嚴故。
X51n0827_p0770a01║
X51n0827_p0770a02║唯識三十論約意（終）