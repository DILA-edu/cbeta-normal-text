X51n0830_p0810b01║
X51n0830_p0810b02║
X51n0830_p0810b03║
X51n0830_p0810b04║
X51n0830_p0810b05║No. 830
X51n0830_p0810b06║觀所緣緣論會釋
X51n0830_p0810b07║
X51n0830_p0810b08║陳那菩薩　造
X51n0830_p0810b09║唐三藏法師　玄奘　譯
X51n0830_p0810b10║明蜀沙門　明昱　會釋
X51n0830_p0810b11║觀者，察義。所緣者，有境義。緣者，能引生識義。謂觀
X51n0830_p0810b12║察所緣之境，亦能引生於識，方是所緣緣也。故論
X51n0830_p0810b13║中云：帶彼相起，及從彼生。釋論云：凡是境者，理須
X51n0830_p0810b14║生其似自相識，隨境之識，彼是能生，彼是所緣。故
X51n0830_p0810b15║知所緣緣者，唯一色等法，具足有境引生二義。而
X51n0830_p0810b16║餘乘別執極微者，縱許引生，闕有境義。別執和合
X51n0830_p0810b17║者，縱許有境，又無引生。故論主令彼觀察二義斯
X51n0830_p0810b18║備，方可立宗。
X51n0830_p0810b19║諸有欲令眼等五識以外色作所緣緣者，或執極微，
X51n0830_p0810b20║許有實體能生識故；或執和合，以識生時帶彼相故。
X51n0830_p0810b21║餘乘所執心境兩分，謂離識外別有色等五塵與
X51n0830_p0810b22║眼等識作所緣緣，非意識故，以彼意識唯緣假故。
X51n0830_p0810b23║釋論謂餘乘意云：縱許意識緣實事境有其片分，
X51n0830_p0810b24║亦能將識相似之相離無其境，於眼等識境不相
X51n0830_p0810c01║離。是知彼執外色等法唯與五識作所緣緣。或執
X51n0830_p0810c02║下，彼許極微體無轉變是實有義，體既實有則能
X51n0830_p0810c03║生識，故執極微作所緣緣。釋論云：或許極微雖復
X51n0830_p0810c04║極微唯共聚已而見生滅，然而實體一一皆緣，不
X51n0830_p0810c05║緣總聚，猶如色等。設自諸根悉皆現前，境不雜亂，
X51n0830_p0810c06║彼根功能各決定故，而於實事斷割有能一一極
X51n0830_p0810c07║微成所緣境，彼因性故，彼眼等識之因性故，是彼
X51n0830_p0810c08║生起親友分義。然而有說其所緣境是識生因，在
X51n0830_p0810c09║諸緣故，引此以證極微為所緣緣也。或執和合者，
X51n0830_p0810c10║彼許極微合聚為相而有所緣，所緣實有必能生
X51n0830_p0810c11║識，故識生時帶彼相起，是執和合為所緣緣也。釋
X51n0830_p0810c12║論云：或復於彼為總聚者，彼諸論者執眾極微所
X51n0830_p0810c13║有合聚為此所緣，相識生故，由於總聚而生其智，
X51n0830_p0810c14║是故定知彼為所緣。如有說云：若識有彼相，彼是
X51n0830_p0810c15║此之境。亦引此以證和合為所緣緣也。
X51n0830_p0810c16║二俱非理。所以者何？
X51n0830_p0810c17║極微於五識，設緣非所緣，彼相識無故。
X51n0830_p0810c18║猶如眼根等
X51n0830_p0810c19║論主總破前執極微和合為前五識所緣緣者，俱
X51n0830_p0810c20║非理也。所以者何者，徵釋非理之義。極微下，立比
X51n0830_p0810c21║量破之。極微是前陳有法，於五識設緣非所緣為
X51n0830_p0810c22║宗，彼相識無故為因，猶如眼根等為喻。謂彼所執
X51n0830_p0810c23║極微之體無轉變故，許是實有。於五識上設若許
X51n0830_p0810c24║有生識之緣，非是所緣之境，以極微相眼等識上
X51n0830_p0811a01║無故，猶如眼等五根，於眼等五識上無有所緣義
X51n0830_p0811a02║故。以眼不自見，耳不自聞，鼻不自齅，舌不自嘗，身
X51n0830_p0811a03║不自觸，是謂五識上無五根之相。以喻五識上無
X51n0830_p0811a04║極微相狀者，由彼極微至極微細名色邊際，於眼
X51n0830_p0811a05║等識力不能對，故於極微說有生識緣，而無所緣
X51n0830_p0811a06║境也。
X51n0830_p0811a07║所緣緣者，謂能緣識帶彼相起，及有實體令能緣識
X51n0830_p0811a08║託彼而生。色等極微設有實體能生五識，容有緣義，
X51n0830_p0811a09║然非所緣，如眼根等於眼等識無彼相故。如是極微
X51n0830_p0811a10║於眼等識無所緣義。
X51n0830_p0811a11║將釋頌詞，先明所緣緣正義。謂能緣識帶彼相起
X51n0830_p0811a12║者，釋有所緣境也。及有實體令能緣識託彼而生
X51n0830_p0811a13║者，釋有生識緣也。以能緣見分及所緣相分，同依
X51n0830_p0811a14║自證分生，不前不後同時起故。應知識不自生，生
X51n0830_p0811a15║必帶相為所緣境；相不自起，起必引識作能緣心。
X51n0830_p0811a16║由此一法有二功能：一能引識，一作所緣，故名所
X51n0830_p0811a17║緣而又名緣也。色等下，正釋頌詞。色等極微至然
X51n0830_p0811a18║非所緣者，釋前二句所立之宗。如眼根等至無彼
X51n0830_p0811a19║相故者，釋後二句因喻之義。如是極微至無所緣
X51n0830_p0811a20║義者，結顯緣義容有，必無所緣境也。
X51n0830_p0811a21║和合於五識，設所緣非緣，彼體實無故。
X51n0830_p0811a22║猶如第二月
X51n0830_p0811a23║論主立量破第二執義。和合是前陳有法，於五識
X51n0830_p0811a24║設所緣非緣為宗，彼體實無故為因，猶如第二月
X51n0830_p0811b01║為喻。謂彼所執和合之法，合聚為相，形顯現故，說
X51n0830_p0811b02║為有境。於五識上，設若許有所緣之境，非是生識
X51n0830_p0811b03║之緣，以彼和合體無實故。如第二月者，以是揑目
X51n0830_p0811b04║錯亂現故。以喻和合元非實有，眾微合聚有假相
X51n0830_p0811b05║生，故說設許所緣而非緣義。
X51n0830_p0811b06║色等和合，於眼識等有彼相故。設作所緣，然無緣義。
X51n0830_p0811b07║如眼錯亂見第二月，彼無實體不能生故。如是和合，
X51n0830_p0811b08║於眼等識無有緣義。
X51n0830_p0811b09║釋上頌意，謂執色等諸和合相，於眼識等設許有
X51n0830_p0811b10║彼和合相現，有是所緣，然而和合其體非實，無有
X51n0830_p0811b11║緣義。如於眼中錯亂見有第二月相，彼非實有，以
X51n0830_p0811b12║喻和合亦非實有，不能生識，故無緣義。
X51n0830_p0811b13║故外二事於所緣緣互闕一支，俱不應理。
X51n0830_p0811b14║結成前執二義非理。外二事者，即前所執極微和
X51n0830_p0811b15║合離識別有，故云外事。於所緣緣互闕一支者，謂
X51n0830_p0811b16║於極微闕所緣境，於彼和合闕生識緣，故外二事
X51n0830_p0811b17║俱不應理。釋論云：離識之外執有二種極微總聚，
X51n0830_p0811b18║此皆闕其一分義故。自體相現及能生性，具斯二
X51n0830_p0811b19║分方是所緣。於極微處即闕初支（即前自體相現），於第二
X51n0830_p0811b20║通便亡第二（即前及能生性）。若如是者，如向所論二種過
X51n0830_p0811b21║失，重更收攝令使無差。論釋記云：此乃警其勿犯
X51n0830_p0811b22║耳。
X51n0830_p0811b23║有執色等各有多相，於中一分是現量境，故諸極微
X51n0830_p0811b24║相資各有一和集相。此相實有，各能發生似已相識，
X51n0830_p0811c01║故與五識作所緣緣。
X51n0830_p0811c02║由前論主於極微處許能生識，於和合處許作所
X51n0830_p0811c03║緣，故餘乘轉計云：前許極微有生識緣，又許和合
X51n0830_p0811c04║為所緣境。今推極微體中具和集義，故諸極微有
X51n0830_p0811c05║和合相，即將極微能引生識，體具和集即作所緣，
X51n0830_p0811c06║二義斯備其必無失。今言有執色等者，等於聲香
X51n0830_p0811c07║味觸五塵也。各有多相者，謂色有青黃等相，聲有
X51n0830_p0811c08║清濁等相，香有好惡等相，味有甜苦等相，觸有冷
X51n0830_p0811c09║煖等相。於中一分是現量境者，謂於五塵極微體
X51n0830_p0811c10║中，各具一分和集是現量境。故諸下，謂由極微體
X51n0830_p0811c11║具和集，故諸極微彼此相資，於五塵中各有一分
X51n0830_p0811c12║和集相現。此相實有各能發生似已相識者，是說
X51n0830_p0811c13║極微體具和集，能與五識作所緣緣。
X51n0830_p0811c14║此亦非理。所以者何？
X51n0830_p0811c15║和集如堅等。設於眼等識，是緣非所緣，
X51n0830_p0811c16║許極微相故。
X51n0830_p0811c17║論主復立比量，破彼轉計和集是前陳有法，設於
X51n0830_p0811c18║眼等識。是緣非所緣為宗，許極微相故為因，如堅
X51n0830_p0811c19║等為喻。謂彼所執極微體具和集相者，猶如堅濕
X51n0830_p0811c20║煖動等相，非眼所見無所緣義。故立宗云：設於眼
X51n0830_p0811c21║等識上，許是生識之緣無所緣性，以許極微體具
X51n0830_p0811c22║和集，元是極微一體相故。
X51n0830_p0811c23║如堅等相雖是實有，於眼等識容有緣義而非所緣，
X51n0830_p0811c24║眼等識上無彼相故。色等極微諸和集相理亦應爾，
X51n0830_p0812a01║彼俱執為極微相故。
X51n0830_p0812a02║釋上頌意。堅濕煖動，四大性也。地水火風，四大相
X51n0830_p0812a03║也。堅等能造，地等方現，故知堅等性之相狀是實
X51n0830_p0812a04║有體。於眼等識容有緣義而非所緣，眼等識上無
X51n0830_p0812a05║彼堅等相狀性故者，以堅濕等唯住性位，不同地
X51n0830_p0812a06║等相貌顯現。色等下以法合喻，謂非極微體具和
X51n0830_p0812a07║集，許是實有容有緣義而非所緣，眼等識上無極
X51n0830_p0812a08║微體具和集相故，故云亦爾。由執和集不離極微，
X51n0830_p0812a09║故復責云：彼俱執為極微相故。
X51n0830_p0812a10║執眼等識能緣極微諸和集相，復有別生。
X51n0830_p0812a11║由前轉計極微體具和集之相為所緣緣，論主以
X51n0830_p0812a12║如堅等喻破之，謂彼所執俱是極微，相狀性故，無
X51n0830_p0812a13║所緣義，故復轉計和集之相即是極微，相顯現故，
X51n0830_p0812a14║有是所緣，體是極微，復能生識。今言執眼等識能
X51n0830_p0812a15║緣極微諸和集相者，謂諸五塵和集之相皆是極
X51n0830_p0812a16║微，合聚為體，體能生識故。緣彼極微和集差別之
X51n0830_p0812a17║相復能引生差別識者，識生似境故，故云復有別
X51n0830_p0812a18║生。
X51n0830_p0812a19║瓶甌等覺相，彼執應無別，非形別故別。
X51n0830_p0812a20║形別非實故
X51n0830_p0812a21║論主說頌，破前執意。初句牒彼執意，彼謂瓶甌等
X51n0830_p0812a22║形有別，所生覺相亦有差別。第二句總破，謂所緣
X51n0830_p0812a23║瓶甌雖有差別，能緣覺相應無有別，以前唯許極
X51n0830_p0812a24║微能生識故。後二句釋成，謂瓶甌之形既非實有，
X51n0830_p0812b01║不能引生能緣覺相，故云非形別故覺相亦別，以
X51n0830_p0812b02║彼形別非實有故。
X51n0830_p0812b03║瓶甌等物大小等者，能成極微多少同故，緣彼覺相
X51n0830_p0812b04║應無差別。若謂彼形物相別故覺相別者，理亦不然，
X51n0830_p0812b05║瓨等別形唯在瓶等假法上有，非極微故。
X51n0830_p0812b06║釋上頌意。瓶甌等者，等物之多。大小等者，等形之
X51n0830_p0812b07║別。此釋所緣有差別也。能成極微多少同故者，多
X51n0830_p0812b08║能成大、少能成小，極微本同，此釋生識緣無差別。
X51n0830_p0812b09║緣彼覺相應無差別者，彼執和集為境極微，生識
X51n0830_p0812b10║極微既同，所生覺相應無差別。若謂下。牒彼執意，
X51n0830_p0812b11║以釋第三句為破詞，故云理亦不然。瓨等下。釋第
X51n0830_p0812b12║四句，成上第三句義。瓨字音缸，長頸瓶也。譯師以
X51n0830_p0812b13║瓨瓶二字互用。
X51n0830_p0812b14║彼不應執極微亦有差別形相。所以者何？
X51n0830_p0812b15║極微量等故，形別唯在假。析彼至極微，
X51n0830_p0812b16║彼覺定捨故
X51n0830_p0812b17║恐彼轉計極微亦有差別形相，故先抑云彼不應
X51n0830_p0812b18║等。所以者何？徵釋極微無別之義。頌中初句，謂能
X51n0830_p0812b19║成極微隨有多少，其量皆等無差別故。次句破彼
X51n0830_p0812b20║形別唯假不能生識。後二句釋成次句，謂析彼形
X51n0830_p0812b21║至於極微，緣彼別形所生覺相決定捨故。
X51n0830_p0812b22║非瓶甌等能成極微，有形量別捨微圓相，故知別形
X51n0830_p0812b23║在假非實。又形別物析至極微彼覺定捨，非青等物
X51n0830_p0812b24║析至極微彼覺可捨，由此形別唯世俗有，非如青等
X51n0830_p0812c01║亦在實物。是故五識所緣緣體，非外色等其理極成。
X51n0830_p0812c02║釋上頌意。謂非瓶甌有形量別，即捨能成極微圓
X51n0830_p0812c03║滿之相，以彼極微無轉變故。故知別形在假非實
X51n0830_p0812c04║者，釋次句。又形別物析至極微彼覺定捨者，釋後
X51n0830_p0812c05║二句。非青等物析至極微彼覺可捨者，例顯。謂形
X51n0830_p0812c06║猶可析、色不可分，猶可析故應知是假，不可分故
X51n0830_p0812c07║亦在實物。是故下，結顯內色為所緣緣，其理極成。
X51n0830_p0812c08║彼所緣緣豈全不有？非全不有。若爾，云何？
X51n0830_p0812c09║內色如外現，為識所緣緣，許彼相在識。
X51n0830_p0812c10║及能生識故
X51n0830_p0812c11║前破外執之非，此明內色為正。故復問云：彼前五
X51n0830_p0812c12║識所緣緣法，豈全不有？答云：非全不有。若爾云何
X51n0830_p0812c13║者，牒徵非全不有之義。頌中依內色立宗，顯示大
X51n0830_p0812c14║乘所緣緣義。內色為前，陳有法為識，所緣緣為宗，
X51n0830_p0812c15║許彼相在識，及能生識故為因，如外現為喻。頌中
X51n0830_p0812c16║前二句謂內相分，如彼所執心外有法而顯現故，
X51n0830_p0812c17║與前五識作所緣緣。釋論云：此中內聲為顯不離
X51n0830_p0812c18║於識而有所緣，由諸世俗共許於境在外而住，應
X51n0830_p0812c19║云如外。此不離識，應知色無內外，執者自外，以對
X51n0830_p0812c20║外故，復有內名。若不執外，內亦不名，內外俱泯，成
X51n0830_p0812c21║唯識義。後二句如次釋，成所緣緣義。許彼相在識
X51n0830_p0812c22║者，有所緣也。及能生識故者，有緣義也。
X51n0830_p0812c23║外境雖無，而有內色似外境現為所緣緣，許眼等識
X51n0830_p0812c24║帶彼相起及從彼生，具二義故。
X51n0830_p0813a01║外境雖無者，牒前已破，極微和合理非有也。而有
X51n0830_p0813a02║內色似外境現為所緣緣者，釋頌中前二句。許眼
X51n0830_p0813a03║等識帶彼相起及從彼生者，釋後二句。帶彼相起
X51n0830_p0813a04║釋所緣，及從彼生釋緣義，故云具二義故。
X51n0830_p0813a05║此內境相既不離識，如何俱起能作識緣？
X51n0830_p0813a06║餘乘問：內境相分既不離識與識俱起，如何俱起
X51n0830_p0813a07║能作識緣？何則？要前引後方有緣義。
X51n0830_p0813a08║決定相隨故，俱時亦作緣，或前為後緣。
X51n0830_p0813a09║引彼功能故
X51n0830_p0813a10║論主答：謂境與識決定相隨，雖俱時起，亦能作緣
X51n0830_p0813a11║引生於識。若不引生，不名俱起及相隨義。後二句
X51n0830_p0813a12║就問中前後義答，謂或能引前識功能，即為引生
X51n0830_p0813a13║後識緣故。如眼緣色，色中功能引識同起，識即緣
X51n0830_p0813a14║色。前眼識滅後識生時，亦是能引前識功能，即能
X51n0830_p0813a15║引生後識緣境，故說前為後緣，引彼識起是功能
X51n0830_p0813a16║故。
X51n0830_p0813a17║境相與識定相隨故，雖俱時起亦作識緣。因明者說：
X51n0830_p0813a18║若此與彼有無相隨，雖俱時生而亦得有因果相故。
X51n0830_p0813a19║或前識相為後識緣，引本識中生似自果功能令起，
X51n0830_p0813a20║不違理故。
X51n0830_p0813a21║境相下，釋頌中前二句。因明下，引證。謂彼說言：若
X51n0830_p0813a22║此相分與彼見分有無相隨，雖俱時生，而亦得有
X51n0830_p0813a23║相分為因、見分為果的義。言有無相隨者，有即相
X51n0830_p0813a24║見二分住現行時，無即相見二分居種子時。住現
X51n0830_p0813b01║行時彼彼有用，種子位中彼彼用無。此說相分見
X51n0830_p0813b02║分若現若種決定相隨，是不離義。或前下，釋後二
X51n0830_p0813b03║句。本識，即第八識。似自果者，謂眼根引生眼識，乃
X51n0830_p0813b04║至身根引生身識，名為自果。是以眼等為因，生識
X51n0830_p0813b05║為果。意謂引本識中生似自果者，乃是五根功能
X51n0830_p0813b06║令起，不違理故。
X51n0830_p0813b07║若五識生唯緣內色，如何亦說眼等為緣？
X51n0830_p0813b08║餘乘。問：謂若五識唯緣內色即得生起，如何餘處
X51n0830_p0813b09║亦說眼等五根為緣方得生識？
X51n0830_p0813b10║識上色功能，名五根應理功能與境色。
X51n0830_p0813b11║無始互為因
X51n0830_p0813b12║論主答：前二句以明根境俱屬色故，故言色時根
X51n0830_p0813b13║境俱彰。謂本識上有相分色，五識所緣名五塵境，
X51n0830_p0813b14║色中功能引生五識名為五根，應當正理。後二句
X51n0830_p0813b15║明互為因，謂五根功能與五境色，從無始來更互
X51n0830_p0813b16║為因，功能為因引生境色，境色為因引起功能，是
X51n0830_p0813b17║更互為因的義。
X51n0830_p0813b18║以能發識比知有根，此但功能非外所造，故本識上
X51n0830_p0813b19║五色功能名眼等根亦不違理，功能發識理無別故。
X51n0830_p0813b20║在識在餘雖不可說，而外諸法理非有故，定應許此
X51n0830_p0813b21║在識非餘。此根功能與前境色，從無始際展轉為因，
X51n0830_p0813b22║謂此功能至成熟位，生現識上五內境色，此內境色
X51n0830_p0813b23║復能引起異熟識上五根功能。根境二色與識一異
X51n0830_p0813b24║或非一異，隨樂應說。如是諸識唯內境相為所緣緣，
X51n0830_p0813c01║理善成立。
X51n0830_p0813c02║以能發識比知有根者，謂根非現量，唯比量可知。
X51n0830_p0813c03║此但功能非外所造者，謂根與境不同處故。發識
X51n0830_p0813c04║功能名為內處，即是五根；所緣之境名為外處，即
X51n0830_p0813c05║是五塵。以外所造名為塵義。故本下，正釋前二句。
X51n0830_p0813c06║功能發識理無別故者，謂發識功能名勝義根，但
X51n0830_p0813c07║取發識即名為根，更無別義。在識在餘雖不可說
X51n0830_p0813c08║者，謂色不離識名為在識，心外有法名為在餘，不
X51n0830_p0813c09║論內色外色，唯取發識名勝義根，故云雖不可說。
X51n0830_p0813c10║然而心外執有極微和合諸法，以理推之既非實
X51n0830_p0813c11║有，定應許此發識之色在識非餘。此根下，釋後二
X51n0830_p0813c12║句。謂此下，釋成展轉為因的義。成熟位者，即此果
X51n0830_p0813c13║報已熟位也。謂由五根功能，於果報位生起現識
X51n0830_p0813c14║體上五內境色，名相分色；由內境色復能引起當
X51n0830_p0813c15║來異熟果上五根功能，名勝義根。前云外所造，今
X51n0830_p0813c16║云內境色者，前分根境故說外造，此不離識故名
X51n0830_p0813c17║內境。釋論云：此中內聲言不離識，本無其外，望誰
X51n0830_p0813c18║為內？故知內外之名隨情假立。根境下，顯示唯識
X51n0830_p0813c19║義。謂根、境、識三即相見分，同自證分故名為一，色
X51n0830_p0813c20║心各別復名為異，同體用別名為非一，用別體同
X51n0830_p0813c21║又名非異。諦了唯識隨樂應說，苟非諦了逐觸成
X51n0830_p0813c22║邪。如是下，結顯內色為所緣緣，理善成立。意破餘
X51n0830_p0813c23║乘妄執心外極微和合為所緣緣，俱非理也。
X51n0830_p0813c24║觀所緣緣論會釋（終）