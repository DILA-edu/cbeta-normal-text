X53n0836_p0085b12║
X53n0836_p0085b13║
X53n0836_p0085b14║
X53n0836_p0085b15║俱舍論疏論本第七
X53n0836_p0085b16║大慈恩寺沙門　神泰　述
X53n0836_p0085b17║○分別根品第二之五
X53n0836_p0085b18║自下有十二行半頌辨四緣，於中有三：初一行半頌
X53n0836_p0085b19║舉四緣數生四緣體，文中初結前問後，次舉頌本，後
X53n0836_p0085b20║釋頌本。文中有六：初釋初句，文中初問此四緣於何
X53n0836_p0085b21║處說，次答謂契經中說，後釋經中性義，此經中性者
X53n0836_p0085b22║是四緣種類，種義是性義。二釋第二句，於六因中除
X53n0836_p0085b23║能作因，所餘五因是因緣性。三釋第三第四句等無
X53n0836_p0085b24║間緣性，於中有初生緣性釋頌本，除過去現在三無
X53n0836_p0085c01║學通名羅漢，臨無餘涅槃時最後一剎那心心所法，
X53n0836_p0085c02║以諸餘過去現在已生心心所法是等無間緣性。二
X53n0836_p0085c03║釋緣名義，初總述，薩婆多釋心心所緣生之法，前後
X53n0836_p0085c04║多少相似故名為等，中間無隔故名無間，依如是義
X53n0836_p0085c05║立等無間名。正理論云：謂一相續必無間緣，二法俱
X53n0836_p0085c06║生故說名等，此緣對果無同類法，中間為隔故名無
X53n0836_p0085c07║間，由此前後多少相似方立等無間緣。故舉色等皆
X53n0836_p0085c08║不可立等無間緣，以前後多少生不等故。下指其事，
X53n0836_p0085c09║謂初念但有欲界無表色；第二念入有漏初定時，有
X53n0836_p0085c10║欲界、色界二無表色；若第二念入無漏初定時，或無
X53n0836_p0085c11║間生欲界、無漏二表色。以諸色法前後多少雜亂現
X53n0836_p0085c12║前，等無間緣生無雜亂，故色等不立等無間緣。二別
X53n0836_p0085c13║述尊者婆須密多羅作如是言：於一身中，初一長養
X53n0836_p0085c14║色相續不斷，後更遇長養緣。復有第二長養色生，與
X53n0836_p0085c15║前長養色不相違害，雜亂現前，故不可立等無間緣。
X53n0836_p0085c16║二述大德釋，於中有七：初述大德釋，以諸色無間生
X53n0836_p0085c17║起或少或多等。二問：豈不心所無間生時亦有少多
X53n0836_p0085c18║品類非等？謂欲善二十二，不善心品中心法二十一，
X53n0836_p0085c19║無記說十二，三性相生少多非等。或從有尋有伺三
X53n0836_p0085c20║摩地入無尋有伺三摩地等，從多生少。三答：此於異
X53n0836_p0085c21║類實有多少，然自類中無非等義。下指其事，謂無少
X53n0836_p0085c22║受生多受等。四問：豈唯自類前能為後等無間緣？五
X53n0836_p0085c23║答：不爾。六徵：云何？七釋：前心品法總為同類、異類等
X53n0836_p0085c24║無間緣，非唯自類前文。且於受等自體類中無少生
X53n0836_p0086a01║多，以釋等義。
X53n0836_p0086a02║上來雖有七文，合為第三述大德釋。自下第四述相
X53n0836_p0086a03║似法沙門義。文中初述彼義，唯執同類相續者，說唯
X53n0836_p0086a04║自類有等無間緣心，唯生心等。又若從無染無間染
X53n0836_p0086a05║生，此染心中所有煩惱，用先滅煩惱為等無間緣。下
X53n0836_p0086a06║引類釋，如出滅定心，還用先滅正入滅定心為緣故。
X53n0836_p0086a07║次論主破，彼說非善，初無漏心前無無漏心故，應闕
X53n0836_p0086a08║此緣而得生故，應初無漏心不具四緣也。正理論云：
X53n0836_p0086a09║且初無漏等應不生，無等無間緣為能取故。既爾，解
X53n0836_p0086a10║脫畢竟應豈不如無同類因取而有無漏初心等生？
X53n0836_p0086a11║如是雖無等無間緣取，何妨無漏初心亦生？此例非
X53n0836_p0086a12║等緣，初無漏心及心所法有所緣故，如餘一切心心
X53n0836_p0086a13║所法定四緣生。執同類宗二事皆闕，此心心所如何
X53n0836_p0086a14║得生？非有極成心心所法從三緣起可為同喻，是故
X53n0836_p0086a15║解脫畢竟應無。若爾，唯應此心心所生由異類等無
X53n0836_p0086a16║間緣，如無同類因，唯異類壽是。此亦非理，種子理故
X53n0836_p0086a17║立同類因，有漏不應為無漏種，故非許此有同類因
X53n0836_p0086a18║等無間緣。由開避理，同類異類皆有此能，與所牽生
X53n0836_p0086a19║力無別故。諸心心所隨其所應，同類異類皆能引起，
X53n0836_p0086a20║許皆能作等無間緣，於教及理并無違失。無無想等
X53n0836_p0086a21║喻與法不同，謂不相應非心心所，故不能作等無間
X53n0836_p0086a22║緣。沒及出時心心所法，可還用彼生及入時心心所
X53n0836_p0086a23║法為此緣起。餘有心位，剎那剎那等無間緣曾無暫闕，
X53n0836_p0086a24║何勞以隔越為等無間緣？夫等無間緣，謂與處牽起。
X53n0836_p0086b01║異類心等與處牽起，義同而非等無間緣，斯有何理？
X53n0836_p0086b02║上來明唯心心所為等無間緣，色法雜亂故非等無
X53n0836_p0086b03║間緣。自下類釋十四不相應行，亦如諸色雜亂現前
X53n0836_p0086b04║故非等無間緣，三界及不繫四種不相應行可俱現
X53n0836_p0086b05║前故。正理論云：若爾，命根無二俱起，何不許說等無
X53n0836_p0086b06║間緣？此例不然，命與生躰俱先行力所引起故。謂此
X53n0836_p0086b07║命根非無間滅，命力所引要是先位所作行業力所
X53n0836_p0086b08║引生。既爾，命根應一念頃一切頓起，一切同依一念
X53n0836_p0086b09║行業力所引故。先業所引心心所法，起應不藉等無
X53n0836_p0086b10║間緣。且諸命根無頓起失，即由業力生決定故。因果
X53n0836_p0086b11║法爾，一剎那業引多剎那異熟令起。又無用故命不
X53n0836_p0086b12║頓生，謂為任持同分故引。命根起一命相續，足能任
X53n0836_p0086b13║持多便無用。心心所法雖先業引，而非不待等無間
X53n0836_p0086b14║緣，託諸根境而得生故。既託根境和合故生，沒多並
X53n0836_p0086b15║生亦非無用。然無第二等無間緣，故同類中無二俱
X53n0836_p0086b16║起。又心心所非唯先業力所引生，異熟及餘雜亂起
X53n0836_p0086b17║故。若不更託等無間緣，未應一剎那有多俱起。謂命
X53n0836_p0086b18║根體唯是異熟，雖由先業力所引生，可言同類決定
X53n0836_p0086b19║而起。心心所法無如是事，異熟滅已有等流生，等流
X53n0836_p0086b20║無間有剎那起，或起異熟非定同類。故心心所雖有
X53n0836_p0086b21║異熟生，而亦不可言與命根等。正理論第二十卷云：
X53n0836_p0086b22║二定何緣是心等無間，而不說是心等無間緣？由心
X53n0836_p0086b23║等力所引生故。如心、心所生必繫屬前心滅故，非如
X53n0836_p0086b24║色法可與餘心俱時轉故，非如得等可有雜亂俱現
X53n0836_p0086c01║前故，非如生等是餘伴故。然心方便加行引生，故可
X53n0836_p0086c02║說為心等無間。與心等起定相違害，故非心等等無
X53n0836_p0086c03║間緣。問：如名不亂起，味、句亦然，何故不立等無間緣？
X53n0836_p0086c04║答：如化主、化人同時言語，一時得起，多名、味、句亦亂
X53n0836_p0086c05║起，故非等無間緣。上來雖述四釋，合為第二釋緣名
X53n0836_p0086c06║義。等無間緣體，以過去、現在除三無學後心，餘四十
X53n0836_p0086c07║七心、心所為體。然無等無間者，等與無間俱是果名。
X53n0836_p0086c08║故下論云：第一自者，謂無心定出心、心所及第二等，
X53n0836_p0086c09║二定剎那是心等無間，非心無間。故知等無間俱是
X53n0836_p0086c10║果名。而名無間者，等無間是果，緣是其用，此從果及
X53n0836_p0086c11║用為名也。然其果名等無間者，依正理論有五釋，故
X53n0836_p0086c12║彼論云：謂一相續必無一類二法俱生，故說名等。此
X53n0836_p0086c13║緣對異無同類法中間為隔，故名無間。若說此果無
X53n0836_p0086c14║間緣生名無間者，生無想等，心等望前應非無間。或
X53n0836_p0086c15║無等法於中間起名等無間，是二中間無容得有等
X53n0836_p0086c16║法生義。或前俱生心、心所品等與無間後品為緣，非
X53n0836_p0086c17║唯類同名等無間，唯執同類相續者說言唯心、心所
X53n0836_p0086c18║二自類，前能為後等無間緣。或法前等而無間，彼法
X53n0836_p0086c19║可立等無間緣。謂現行心，若此所繫或非所繫俱行
X53n0836_p0086c20║受等，此皆同，故名為等。無心受等同一類法，二體俱
X53n0836_p0086c21║生。色法不爾，謂一心時有欲界繫及色界繫二色并
X53n0836_p0086c22║生，或欲界繫及不繫色俱時而起，故色無有等無間
X53n0836_p0086c23║緣。解云：初釋後果，必無同類心受等俱生，同類果必
X53n0836_p0086c24║一法，故說名等。此緣對果，或有異類中間為隔，必無
X53n0836_p0087a01║同類中間為隔，故名無間。第二唯約定前心釋，以定
X53n0836_p0087a02║前心望二定及生定心心所中間，或無心心所等法
X53n0836_p0087a03║於中間起，從無自類為名，故名等無間。第三釋前俱
X53n0836_p0087a04║生心心所如聚等，與無間同類異熟為緣，非唯同類，
X53n0836_p0087a05║名等無間。等是齊等義，無間是隔義，此從用及無他
X53n0836_p0087a06║為名也。第四唯執同類者，言唯心望心，唯受望受，三
X53n0836_p0087a07║性及漏無漏等，與同類無間果為緣，故名等無間，此
X53n0836_p0087a08║從果為名也。初釋彼同類果無多少，故名等合。第四
X53n0836_p0087a09║釋後果，體類及性類皆同，故名為等。第五唯約現行
X53n0836_p0087a10║一念緣說，初及釋現行一念心，若此三界所繫或非
X53n0836_p0087a11║所繫俱行受等，與此皆同，是受等義，故名為等。下順
X53n0836_p0087a12║釋無心受等同一類法，二受等體俱生，故名等無間。
X53n0836_p0087a13║間之言隔，無心受同一類法，漏無漏等間隔雜生，故
X53n0836_p0087a14║名等無間。以此等無間法為緣，名等無間緣，此亦從
X53n0836_p0087a15║無自類為名也。此五釋中，前三及第五是薩婆多，第
X53n0836_p0087a16║第四是相似沙門義。又前四釋，俱舍具有，如文可見。
X53n0836_p0087a17║自下大文第三問答分別。於中，初問辨未來世非等
X53n0836_p0087a18║無間緣；第二諸阿羅漢下，問答辨羅漢最後心非等
X53n0836_p0087a19║無間緣。就初辨未來世非等無間緣中有六：初問：何
X53n0836_p0087a20║緣不許未來世有等無間緣？二答：以未來法雜亂而
X53n0836_p0087a21║住，無前後故？三問：答未來世無前後者，如何世尊知
X53n0836_p0087a22║未來世此法無問，此去應生？
X53n0836_p0087a23║自下第四有三師釋。初述薩婆多釋此過而現知故，
X53n0836_p0087a24║是第四定凡智所隔。論立破。若爾，世尊未見前際，於
X53n0836_p0087b01║後際法應不能知。次述餘部釋。有餘部復言：有情身
X53n0836_p0087b02║內有未來世果因先兆，是不相應行蘊差別。佛起欲
X53n0836_p0087b03║界等智，唯觀此現在先非，便知未來非要現。由根本
X53n0836_p0087b04║定起生死通慧，定得知也。下論主破。若爾，諸佛便於
X53n0836_p0087b05║未來占相故知。正理論云：復有餘師為如是說：有情
X53n0836_p0087b06║身內現有未來果因先相，由如影像或色或心不相
X53n0836_p0087b07║應行。佛唯觀此，便知未來非要現。由定慮通慧，然非
X53n0836_p0087b08║於彼占相故知。以於未來現證見故，非占相智能於
X53n0836_p0087b09║所占現前證見分明記別。後述經部故。如經部諸師
X53n0836_p0087b10║所言：世尊舉意遍知諸法，非如薩婆多比，非如餘部
X53n0836_p0087b11║占。論主評取此說為善。下引經證諸佛境界不可思
X53n0836_p0087b12║議。
X53n0836_p0087b13║上來雖述三師，合為第四釋第三問。自下第五重牒
X53n0836_p0087b14║前宗，指事為難。若於未來無定前後次第安立，何故
X53n0836_p0087b15║但言世第一法無間唯生苦法忍，不生餘法，乃至金
X53n0836_p0087b16║剛喻定無間唯生盡智，不生餘法？六薩婆多釋：若此
X53n0836_p0087b17║果法生，繫屬彼因法，要彼因無間，此果乃得生。如芽
X53n0836_p0087b18║等果生，要藉種等，然此芽等色法亂故，非有等無間
X53n0836_p0087b19║緣。未來苦法忍等亦爾，雖要藉世第一等生，如婆沙
X53n0836_p0087b20║說：且如未至定，未來世中世第一及苦法忍皆有眾
X53n0836_p0087b21║多，不知何世第一生何苦法忍，亦以亂故，非等無間
X53n0836_p0087b22║緣。正理論云：若執未來有定前後，如何世第一於苦
X53n0836_p0087b23║等，彼據何界說定前後？非未來治前後可成，謂非未
X53n0836_p0087b24║來世第一法於苦法忍可說前後，以彼本唯一世攝
X53n0836_p0087c01║故。夫前後義歷世方成，世第一法至已生位，苦法智
X53n0836_p0087c02║忍方名為後。故前後義於未來無，等無間緣由此非
X53n0836_p0087c03║有。又設未來有定前後，亦不可立等無間緣，如芽等
X53n0836_p0087c04║生屬種等故，雖有前後而無此緣。若此法生繫屬彼
X53n0836_p0087c05║法，要彼起已此乃得生，故等無間緣唯生已方立。若
X53n0836_p0087c06║爾，未來應無異熟因，由此因果定有前後，然非未來
X53n0836_p0087c07║有前後故。無斯過失，雖定前後而不約之立此因故。
X53n0836_p0087c08║謂雖異熟因定有前後，而不約前後立異熟因。若爾，
X53n0836_p0087c09║如何立此因果？謂如是業因感如是異熟，此相可說
X53n0836_p0087c10║亦未來，故於未來亦可安立。然約法性預說未來，此
X53n0836_p0087c11║因前生、此果後起，因已生位果後義成，爾時方名真
X53n0836_p0087c12║實前後，非未來位有異前後。諸因可說未來有者，彼
X53n0836_p0087c13║因不待歷世而立，如俱有因、相應因等。豈不俱有因
X53n0836_p0087c14║待中世而立？此責非理，不了義故。以俱時有故名為
X53n0836_p0087c15║俱有因，是更互相望為因果義。
X53n0836_p0087c16║上來雖有六文，合為第一問答辨未來世無等無間
X53n0836_p0087c17║緣，自下第二問答辨羅漢後心非等無間緣。文中初
X53n0836_p0087c18║問：諸羅漢後心何緣故說非等無間緣？二答：無餘心
X53n0836_p0087c19║等續此起故。三舉意界例。豈不如是無間滅心亦名
X53n0836_p0087c20║為意，後心無間識既不生應不名意？四薩婆多釋意
X53n0836_p0087c21║是依所顯，非作用所顯。正理論云：或復能牽能與等
X53n0836_p0087c22║無間心心所處名等無間，謂正滅時心心所法能與
X53n0836_p0087c23║在正生位等無間法處名等無間緣。諸阿羅漢最後
X53n0836_p0087c24║心等於正滅時無有正生等無間法，故不可說等無
X53n0836_p0088a01║間緣。若爾，無想及二定前心心所法於正滅位正生
X53n0836_p0088a02║位中無等無間心心所法，望沒出位諸心心所應不
X53n0836_p0088a03║可說等無間緣。無斯過失，沒生心等定當生故，生入
X53n0836_p0088a04║心等於正滅位即能為彼等無間緣。由不相應中間
X53n0836_p0088a05║為隔，沒生心等不得即生，彼若生時名等無間，故此
X53n0836_p0088a06║可說等無間緣。或此滅時彼雖未起中間隔越，而由
X53n0836_p0088a07║為此等無間緣力所取故，義已可說等無間生。有餘
X53n0836_p0088a08║釋言：無餘心等續此起故。諸阿羅漢最後心心所非
X53n0836_p0088a09║等無間緣，然非此心更無後念諸續生故。有非意失，
X53n0836_p0088a10║以立意根依所顯故。然最後心有所依義，闕餘緣故
X53n0836_p0088a11║後識不生。等無間緣作用所顯，若法此緣取為果已，
X53n0836_p0088a12║彼法無間必定當生，彼所說因都不應理。若闕餘緣
X53n0836_p0088a13║故後識不生，則唯具餘緣後識應起。既不如是，應說
X53n0836_p0088a14║此心由闕餘緣無此緣用，此緣無故後識不生，何乃
X53n0836_p0088a15║說言無餘心等續此生故非此緣體？若謂最後心亦
X53n0836_p0088a16║能取果，唯餘緣闕故後識不生，如是所依得名意界，
X53n0836_p0088a17║亦應說是等無間緣。等無間緣作用所顯，此既有作
X53n0836_p0088a18║用，餘何不續生？由此彼應更說餘理，故前二釋為無
X53n0836_p0088a19║遍因。
X53n0836_p0088a20║上來初辨未來世非等無間緣，第二辨羅漢心非等
X53n0836_p0088a21║無間緣。雖有二文，合為大文第三問答分別。自下大
X53n0836_p0088a22║文第四四句分別，於中有二四句：初以心等無間果
X53n0836_p0088a23║對心無間四句分別，第二以心等無間果對定無間
X53n0836_p0088a24║四句分別。正理論云：二定剎那前望於後，何緣不立
X53n0836_p0088b01║等無間緣？諸念皆由前心等引，不能後，如前已說。又
X53n0836_p0088b02║最後念應無果故，出心無果，無斯過失。豈不已說此
X53n0836_p0088b03║非心等無間緣，如何可言最後念定出心為果？又出
X53n0836_p0088b04║定心依前心等加行起故，不可說作最後剎那定所
X53n0836_p0088b05║引果。入定心等望出定心非無間滅，出心望彼，如何
X53n0836_p0088b06║可說等無間耶？無等無間緣於中為隔，故無間、等無
X53n0836_p0088b07║間義各有差別。前心等力引後法生，後心名為前等
X53n0836_p0088b08║無間，剎那無間立無間名，是故二言其義各別，故作
X53n0836_p0088b09║是說。若法與心為等無間，彼法亦是心無間耶？應作
X53n0836_p0088b10║四句。就初文中，初問：若法與心為等無間果，彼法亦
X53n0836_p0088b11║是接後心起心無間耶？次舉宗答，應作四句。第一句
X53n0836_p0088b12║者，謂從二無心定出所法，及第二念等二定剎那，從
X53n0836_p0088b13║等無間緣生故，是心等無間果；不接心後起故，非心
X53n0836_p0088b14║無間。第二句者，謂初念所起二定剎那，及有心位諸
X53n0836_p0088b15║心心所上生住異滅，接心後起故，是心無間；不從心
X53n0836_p0088b16║等無間緣生故，非心等無間果。第三句者，謂初念二
X53n0836_p0088b17║定剎那，及有心位心心所法為俱，是句可解。第四句
X53n0836_p0088b18║者，謂第二念等二定剎那，及二無心定出生心心所
X53n0836_p0088b19║上生住異滅為俱，非句可解。
X53n0836_p0088b20║次下第二以心等無間果對定無間四句分別文中，
X53n0836_p0088b21║初問：若法與心為等無間果，彼法亦是接定後起，與
X53n0836_p0088b22║無心定為無間耶？次舉宗答，應作四句。謂前第三句，
X53n0836_p0088b23║初念所所起二定剎那，及有心位心、心所法，從心等
X53n0836_p0088b24║無間緣生故，是心等無間果；不接二無心定後起故，
X53n0836_p0088c01║非無心定無間故，為合第一句。前第四句，謂第二念
X53n0836_p0088c02║等二定剎那，及無心定生心、心所上生、住、異、滅，不從
X53n0836_p0088c03║心等無間緣生故，非心等無間果；皆接無心定後起
X53n0836_p0088c04║故，是定無間故，為合第二句。即前第一句，謂無心定
X53n0836_p0088c05║生心、心所，及第二念等二定剎那，皆從等無間緣生
X53n0836_p0088c06║故，是心等無間緣果；皆接無心定後起故，是定無間
X53n0836_p0088c07║故，為合第三句。前第二句，謂初念所起二定剎那，及
X53n0836_p0088c08║有心位諸心、心所上生、住、異、滅，不從心等無間緣生
X53n0836_p0088c09║故，非心等無間果；不接定後起故，非定無間故，為合
X53n0836_p0088c10║第四句。問：從二定生諸心、心所，望入二定心，中間遠
X53n0836_p0088c11║隔，非是無間。如何為法入定心等無問果耶？答：中間
X53n0836_p0088c12║不隔心、心所，無等法所間故，還以定前心為等無間
X53n0836_p0088c13║緣。
X53n0836_p0088c14║上來第三釋第三、第四句。自下第四釋第五句，文中
X53n0836_p0088c15║有六：初、結前生後；所緣緣性下，正釋頌本生所緣緣
X53n0836_p0088c16║性，即一切法為體。三、望心、心所隨其所應下，明六識
X53n0836_p0088c17║及相法所緣緣不同。四、若法與彼法下，法喻辨所緣
X53n0836_p0088c18║緣性，定縱不緣時，亦所緣緣攝故。五、心、心所法下，牒
X53n0836_p0088c19║所緣三定例。問：所依亦有如是三定耶？言所緣三定
X53n0836_p0088c20║者：一、處定，如眼識心、心所決定，唯以色處為所緣。二、
X53n0836_p0088c21║事定者，就色處中有二十種色體事，若眼識等應以
X53n0836_p0088c22║青色事為所緣決定，不緣餘色事。三、剎那定者，若眼
X53n0836_p0088c23║識應依此剎那定生，依餘時則不依。毗婆沙云：依定、
X53n0836_p0088c24║緣定、剎那定者，依定之言悟也。六、答：應言亦有如是
X53n0836_p0089a01║三決定，以剎那、剎那所依根事各別故，就時辨所依
X53n0836_p0089a02║事別也。五識所依有此三定，第六、意識所依但有處、
X53n0836_p0089a03║剎那定，無事定也，以未來二心展轉為因故。然五識
X53n0836_p0089a04║等於現在世親附自所依，以現在與根聚集故；過去、
X53n0836_p0089a05║未來與所依相離，以過去、未來散在處處故。有說在
X53n0836_p0089a06║過去亦親附所依，此不正義也。若所緣緣體以一切
X53n0836_p0089a07║法為體，然名所緣緣者，以影像相於心、心所上現故，
X53n0836_p0089a08║說境為所緣，以有體能生識故名緣。此相形就用為
X53n0836_p0089a09║名，廣如大乘思塵論破薩婆多義中釋，及如佛地論
X53n0836_p0089a10║記中釋。
X53n0836_p0089a11║自下第五釋第六句，文中有三：初結前；二釋頌本生，
X53n0836_p0089a12║增上緣性即是能作因，以能作因為增上緣故；三釋
X53n0836_p0089a13║緣名義，此緣體廣，名增上緣。問：既一切法亦所緣緣，
X53n0836_p0089a14║此增上緣何獨體廣？答：俱有諸法未曾為所緣，然為
X53n0836_p0089a15║增上故，唯此緣體廣。婆沙云：所緣緣，以體言之，攝一
X53n0836_p0089a16║切法；以剎那言之，除相應、俱有。合據剎那，故言俱有
X53n0836_p0089a17║諸法未曾為所緣；據體，故所緣緣性即一切法。又釋：
X53n0836_p0089a18║或所作廣，名增上緣，以一切法各除自性與一切有
X53n0836_p0089a19║為法增上故。
X53n0836_p0089a20║自下第六頗設問答。一問：頗有法於法全非四緣否？
X53n0836_p0089a21║答：有，自性於自性。問：於他性亦有不？答：有，謂有為於
X53n0836_p0089a22║無為，無為於無為。
X53n0836_p0089a23║上來一行半頌舉四緣數，出四緣體。自下第二有一
X53n0836_p0089a24║行頌辨四緣與果時節，以取果時依正理論師俱現
X53n0836_p0089b01║在無差別故不說。文中初問，次舉頌答，後釋頌本。文
X53n0836_p0089b02║中有四：初釋初句。於五因中，二因與果作用於正滅
X53n0836_p0089b03║時。正滅時言，顯法現在滅相現前用故，名正滅時。若
X53n0836_p0089b04║如正理論師釋，住異滅三相同時作用故，正滅相用
X53n0836_p0089b05║時攝現在盡。若如婆沙師釋，三相前後作用，正滅相
X53n0836_p0089b06║用時住異用息。如前四相中說，據用究竟時，但言正
X53n0836_p0089b07║滅時。答：據少分亦通住異俱有相應，於果法滅位方
X53n0836_p0089b08║與作用，由此二因令俱生果有作用故。正理論云：如
X53n0836_p0089b09║是二因雖俱一時取果與果，而今但約與果功能。二
X53n0836_p0089b10║牒第二句釋。所言三因於正生者，謂未來果法於正
X53n0836_p0089b11║生位生相現前用故，名正生時。同類、遍行、異熟三因，
X53n0836_p0089b12║於果法生位作用方興。三釋餘二句。已說因緣二時
X53n0836_p0089b13║作用，二緣作用與此因緣二時相違。前明二因作用
X53n0836_p0089b14║於正滅時，今明等無間緣取與二因時相違，於果法
X53n0836_p0089b15║生位而興作用，以彼果生時前心心所與其處故。正
X53n0836_p0089b16║理論第二十卷云：等無間緣非即諸因，然果是五果
X53n0836_p0089b17║士用果攝。若所緣緣能緣果滅位而興體用，以心心
X53n0836_p0089b18║所要現在時方取境故，與前三因於正生時相違。既
X53n0836_p0089b19║心心所三相時皆能取境，故知所緣緣三相時皆能
X53n0836_p0089b20║與果。而言正滅時者，以未來名正生時故，現在三相
X53n0836_p0089b21║總名正滅時，以生滅相對故。正理論云：其所緣即為
X53n0836_p0089b22║因不？有作是說：能作因以體與果俱相似故，豈不所
X53n0836_p0089b23║緣緣士用果為果？有作是說：此所緣緣果唯增上，或
X53n0836_p0089b24║復能作因亦有士用果，故無有失。四、釋：唯增上緣於
X53n0836_p0089c01║一切位皆無障住，故彼作用隨無障位一切無遮。諸
X53n0836_p0089c02║師釋言：增上緣疎所作因，故通三世及無為，於一切
X53n0836_p0089c03║位無遮。今解不然。前明二因於正滅遮正生時，三因
X53n0836_p0089c04║於正生遮正滅時，等無間緣於正生遮正滅時，所緣
X53n0836_p0089c05║緣於正滅遮正生時。今明增上緣通生滅位皆能與
X53n0836_p0089c06║果，故言一切無遮。故正理論云：其增上緣法生滅位
X53n0836_p0089c07║皆無障住，故彼作用隨無障位一切無遮。此亦與所
X53n0836_p0089c08║作因與果果時，因若與果俱，果滅時與果，若與後果，
X53n0836_p0089c09║果生時與果。
X53n0836_p0089c10║自下第三有一行頌辨諸法從緣生多少。文中初問，
X53n0836_p0089c11║次舉頌答，後釋頌本。文中有四：初釋初句，如文可解。
X53n0836_p0089c12║二滅盡無想下釋第二句，亦可解。正理論云：豈不無
X53n0836_p0089c13║想亦三緣生，是心心所等無間緣故，亦應說為心等
X53n0836_p0089c14║無間，但非心等加行引生，故於此中廢而不說。或此
X53n0836_p0089c15║無想但聲所顯，非如二定相對立故。二定何緣是心
X53n0836_p0089c16║等無間而不說是心等無間緣？由心等力所引生故，
X53n0836_p0089c17║如心心所生必繫屬前心滅故，非如色等可與餘心
X53n0836_p0089c18║俱時轉故，非如得等可有雜亂俱現前故，非如生等
X53n0836_p0089c19║是餘伴故。然心方便加行引生，故可說為心等無間，
X53n0836_p0089c20║與心等起定相違害，故非心等等無間緣。有為此說
X53n0836_p0089c21║理相違故，謂修行者厭惡現行心心所法入無心定。
X53n0836_p0089c22║若無心定復為此緣引心心所，則修行者應於此定
X53n0836_p0089c23║無樂起心。為離現行心心所法入無心定，此復引生
X53n0836_p0089c24║心心所法，不應道理。三餘不求應下釋第三句，亦可
X53n0836_p0090a01║解。四一切世間下釋第四句，文中有七：初釋頌本，一
X53n0836_p0090a02║切世間唯從如上諸六因諸四緣所起：一非自在天、
X53n0836_p0090a03║二非吠世師實我、三非僧佉勝性等一因所起、二總。
X53n0836_p0090a04║問：此有何因非一因所起、三總。答：若一切立宗因喻
X53n0836_p0090a05║或許因者，豈不便捨一因生論？四、又諸世間下，別破
X53n0836_p0090a06║自在為因論。於中，初總舉宗。又諸世間非自天等所
X53n0836_p0090a07║樂欲一因所起，以次第因等取。又彼自在作大功力，
X53n0836_p0090a08║及又若信受一切世間也。於中，先以次第因破，文中
X53n0836_p0090a09║有八：初、牒計以次第理破。謂諸世若自在等一因生
X53n0836_p0090a10║者，劫初之時則應一切六道俱時而生，非次第起。現
X53n0836_p0090a11║見六道等諸法次第而生，故知定非一因所起。二、牒
X53n0836_p0090a12║轉計。若執自在天從自在天樂欲故，然乃至是則應
X53n0836_p0090a13║成非一因起，天外亦由樂欲差別生故。三、重難。先後
X53n0836_p0090a14║差別欲應一時生，所因自在天無差別故。四、牒轉救。
X53n0836_p0090a15║若先後欲差別，除自在外更待餘因故不俱起者，則
X53n0836_p0090a16║非一切唯用自在天一法為因，便違本宗。五、進責。或
X53n0836_p0090a17║所待因亦應更待餘因，應無邊際。六、退徵。若更不待
X53n0836_p0090a18║餘差別因，乃至則令諸法先後起差別欲，非次第生。
X53n0836_p0090a19║七、若許諸因下，重牒因無邊不起釋門理。八、牒轉計。
X53n0836_p0090a20║若自在欲雖頓生，而諸世間不俱起者，汝言由隨自
X53n0836_p0090a21║在欲所生故，理亦不然。彼自在欲前位與後一時頓
X53n0836_p0090a22║起無差別故，世間亦應頓起
X53n0836_p0090a23║上來雖有八文，合為第一釋次第因，自下第二釋所
X53n0836_p0090a24║等。初又文中有三：初以理責。又彼自在天作大功用，
X53n0836_p0090b01║生諸六道世間，得何義利？二牒許。若為自發生善故，
X53n0836_p0090b02║劫初時生諸世間者，此喜離餘生諸世間方便不發，
X53n0836_p0090b03║是則自在乃至應非自在於喜。既非自在，於餘亦然，
X53n0836_p0090b04║差別因緣不可得故。三以生苦發喜責。或若自在生
X53n0836_p0090b05║地獄等，乃至何用此自在為？若自在天生他苦者，依
X53n0836_p0090b06║彼事天婆羅門等頌，成為善說。彼事天婆羅門說自
X53n0836_p0090b07║在天有三身：一法身天，遍周法界；二報身天，居自在
X53n0836_p0090b08║天宮，為大梵王，或為摩醯首羅天王；三化身天，在世
X53n0836_p0090b09║間護國土。言曲險利能燒者，真諦師云：有三阿脩羅，
X53n0836_p0090b10║將三國土飛行空中，從摩醯首羅天上過。其天意不
X53n0836_p0090b11║耐，以火箭射之，燒三國土，一時俱盡。火箭險利，能燒
X53n0836_p0090b12║三國也。可畏恒通害者，以龍貫人體髏，繫其首領。又
X53n0836_p0090b13║以龍縛煞象，雖取皮帶，血反披之。樂食血肉髓者，凡
X53n0836_p0090b14║所飲食，是此事故。今祭祀者，皆以血肉髓祭之，故名
X53n0836_p0090b15║魯達羅。魯達羅者，奘法師言：此云暴惡。彼事天婆羅
X53n0836_p0090b16║門說此頌，頌化身天。今論主云：生地獄等苦，發生自
X53n0836_p0090b17║喜。故知彼頌亦是報身天事，成為善說。
X53n0836_p0090b18║上來雖有三文，合為第二釋所等初。又自下第三釋
X53n0836_p0090b19║所等第二。又文中有四：初牒計，以撥現量責。又若信
X53n0836_p0090b20║受一切世間唯自在天一因起，則為誹撥現量所見
X53n0836_p0090b21║人功等事，造作車舍等、種糓麥等應不須人功。二牒
X53n0836_p0090b22║計，若言自在待餘人功因緣，乃至但是明敬天言，離
X53n0836_p0090b23║人功外不見天用。三重難，或彼自在乃至應非自在。
X53n0836_p0090b24║四牒轉計，若執劫初起自在為因，餘劫末後續生待
X53n0836_p0090c01║餘因者，則世間初所起不待餘因，應無始來不待餘
X53n0836_p0090c02║因成，由如自在天無始來有故。
X53n0836_p0090c03║上來第四破自在天一因論。自下第五我勝性等下，
X53n0836_p0090c04║類破餘二論。六、奇哉世間下，傷難妄執。七、且止破邪
X53n0836_p0090c05║下，止破顯立。
X53n0836_p0090c06║自下第四有一行頌，辨大種所造為因多少。文中，初
X53n0836_p0090c07║牒前為問，次舉頌答，後釋頌本。文中有四：初釋初句。
X53n0836_p0090c08║正理論云：是諸大種更互相望，但為俱有同類因義，
X53n0836_p0090c09║俱起前生為因別故。謂隨闕一，餘不生故，更互相望，
X53n0836_p0090c10║有俱有因。性類雖別，而因一事，更相隨故，有同類因。
X53n0836_p0090c11║二釋第二句。文中有六：初釋頌本，大於所造能為五
X53n0836_p0090c12║因。二問：何等為五？三答：謂生、依等。四攝五因，入六因，
X53n0836_p0090c13║如是五因但是能作因之差別。五辨五因相，初從彼
X53n0836_p0090c14║大種起，說為生因等。六如是則顯下，總結。正理論云：
X53n0836_p0090c15║大於所造能為五因。何等為五？謂生、依、立、持、養別故，
X53n0836_p0090c16║雖同時生而隨轉故，如形起影，燈焰發明。大於所造
X53n0836_p0090c17║得成因義，如是五因俱是能作因之差別。大望所造
X53n0836_p0090c18║色，非俱有因，非一果故。豈不大種與生等相，非同得
X53n0836_p0090c19║一所造色果，非不相望為俱有因。雖非因得一所造
X53n0836_p0090c20║果，而更有餘同一果義。大與所造必無一果，故例生
X53n0836_p0090c21║等，理定不齊。又諸大種與生等相，設互相望，不同一
X53n0836_p0090c22║果，而互為果故，得成俱有因。大與所造無如是義。豈
X53n0836_p0090c23║不心與心之隨相非互為果，而心與相為俱有因？大
X53n0836_p0090c24║與所造亦應如是，何故非因？此例非等。心與隨相雖
X53n0836_p0091a01║復相望非互為果，而彼相望互為果法，定有與心互
X53n0836_p0091a02║為果義。又心隨相與心一果，故心與彼為俱有因。大
X53n0836_p0091a03║與所造無如是事，故大於彼非俱有因。又所造色有
X53n0836_p0091a04║善不善，大種一向無記性攝，非如是相成俱有因。若
X53n0836_p0091a05║爾，大種望無記造色應成俱有因。不爾，所造善不善
X53n0836_p0091a06║無記同一種類故。同一類色，少分以大種為因，少分
X53n0836_p0091a07║非大種為因，無如是理。如一類法，少分與心相應，少
X53n0836_p0091a08║分非心相應，無如是義。又許大種在過去世，所造之
X53n0836_p0091a09║色通去來今，非俱有因，有如是理。又成就別故無此
X53n0836_p0091a10║因，謂有成就諸所造色非四大種，或有成就能造大
X53n0836_p0091a11║種非所造色。非俱有因，有如是相，故大與造非俱有
X53n0836_p0091a12║因。非相應因，不相應故。亦非遍行及異熟因，大種無
X53n0836_p0091a13║覆無記性故。非同類因，俱時起故，設後起者非同類
X53n0836_p0091a14║故。雖有無記同，而種類異故。如心受等種類雖別，而
X53n0836_p0091a15║互相望為同類因。大與所造亦應爾者，理亦不然。受
X53n0836_p0091a16║等與心種類雖別，而同一果故得為因。由此應知說
X53n0836_p0091a17║緣道理。又本論中亦有文證，大望所造色無五種因。
X53n0836_p0091a18║如說：有色處非無記為因，亦非無記，謂善色處。若諸
X53n0836_p0091a19║大大種望亦造色，於五因內隨作一因，則此句義應
X53n0836_p0091a20║不成立。若爾，應與經相違。如契經言：因四大種施設
X53n0836_p0091a21║色蘊。本論亦言：大種所造因增上等俱不相違，據生
X53n0836_p0091a22║因等說此言故。大與所造五性生因者，從彼起故，如
X53n0836_p0091a23║母生子。為依因者，隨彼能故，如臣依王。為立因者，能
X53n0836_p0091a24║任持故，如地持物。為持因者，由彼力持令不斷故，如
X53n0836_p0091b01║食持命。為養因者，能增長故，猶如樹根水所沃潤。或
X53n0836_p0091b02║生因者，一切大種生所造色，非離諸大種有造色生
X53n0836_p0091b03║故。造色生已，因類相續不斷位中，火為依因，能令乾
X53n0836_p0091b04║𤍜不爛壞故；水為立因，能為沃潤令不散故；地為持
X53n0836_p0091b05║因，能任持彼令不墜故；風為養因，能充發彼令增長
X53n0836_p0091b06║故。如是大種雖與所造無俱有等五種因義，而有生
X53n0836_p0091b07║等五種別因，故與經論無相違失。解云：謂有成就現
X53n0836_p0091b08║在別解脫戒諸所造色，非過去四大種；或成就六地
X53n0836_p0091b09║四大所造無漏道共戒，非下地四大種；或有成就現
X53n0836_p0091b10║在能造四大種，非未來所造別解脫戒。又六足本論
X53n0836_p0091b11║中亦有文證，大望造色無相應等五種因。如本論說：
X53n0836_p0091b12║有色處體非無記，其因亦非無記，謂無記。善色入處
X53n0836_p0091b13║體非無記，其因緣亦非無記。若諸大種望所造色，於
X53n0836_p0091b14║相應等五因內隨作一因，則此本論句義應不成立。
X53n0836_p0091b15║問：若爾，應與經相違。如契經言：因四大種施設色蘊。
X53n0836_p0091b16║經既言因四大種，故知四大望造色有俱有因等義。
X53n0836_p0091b17║迦延本論亦言：大種所造因增上等。迦延據四緣作
X53n0836_p0091b18║論，既言大種所造因增上，故知大種望所造得有因
X53n0836_p0091b19║緣增上緣。答：俱不相違。前言有色處非無記為因亦
X53n0836_p0091b20║非無記者，非俱有因等五因也。後經言因四大種，迦
X53n0836_p0091b21║延言因增上者，據生等五因說此言故。然據婆沙，十
X53n0836_p0091b22║因為因緣，生等五因，四緣中亦因緣攝。俱舍及正理
X53n0836_p0091b23║論，生等五因是能作因攝。生等五因義，說前後與有
X53n0836_p0091b24║對造色俱時而生。故論云：雖同時生，而隨轉故，如形
X53n0836_p0091c01║起影，燈𦦨發明。大於所造得成因義。若過去四大造
X53n0836_p0091c02║現在未來別解脫無表，則前後為生因等。三、諸所造
X53n0836_p0091c03║色自互相望容有三因等，釋第三句。四、所造於大但
X53n0836_p0091c04║為一因下，釋第四句。
X53n0836_p0091c05║自下第五有八行頌廣明心義，重辨等無間緣。文中
X53n0836_p0091c06║有二：初牒前生起。前已總說等無間緣，然未決定說
X53n0836_p0091c07║何心無間後有幾心生，復從幾心後有何心起，故今
X53n0836_p0091c08║當定說。二舉頌辨，於中有三：初有五行頌辨十二心
X53n0836_p0091c09║相生多少，次有兩行頌辨二十心相生多少，後有一
X53n0836_p0091c10║行頌辨一界三性心得十二心多少。就初十二心中，
X53n0836_p0091c11║文復有二：初頌前生起，謂且略說有十二心，云何十
X53n0836_p0091c12║二等。二舉頌辨，於中初一行頌列十二心，後有四行
X53n0836_p0091c13║頌正辨十二心相生多少。就釋頌中，文有初釋。初句
X53n0836_p0091c14║欲界善心無間生九，自界四色，色界二心於入定時
X53n0836_p0091c15║及緣生位。正理論云：生何善心？復何地攝？答：此於初
X53n0836_p0091c16║位生加行心，若於後時生離欲得，隨順住故，無容得
X53n0836_p0091c17║起。彼生得善心，生在此間，不能令起現前故。有說：彼
X53n0836_p0091c18║未至地攝。有言：亦攝在初靜慮。有說：亦在靜慮中間。
X53n0836_p0091c19║尊者妙音作如是說：乃至亦在第二靜慮，如起定時
X53n0836_p0091c20║隔地而起。有作是說：非等引心無力能牽隔地心起，
X53n0836_p0091c21║是故彼說理定不然。就十二心中，六心命終不受生，
X53n0836_p0091c22║謂三界善心、三界無記心。二心受生不命終生上界，
X53n0836_p0091c23║謂欲界二染心。有二心亦受生亦命終，謂上界二染
X53n0836_p0091c24║心。有二心不受生不命終，謂二無漏心。餘文可解。
X53n0836_p0092a01║次辨安心文中，初結前問，次舉頌答，後釋頌本。文中
X53n0836_p0092a02║有九：初釋第二第三句，二欲界無覆無記下釋第四
X53n0836_p0092a03║第五第六句，三色無覆心下釋第七第八句，四如是
X53n0836_p0092a04║一二下釋第一句。五威儀等三，六辨三無記心緣境
X53n0836_p0092a05║次差別。威儀工巧三無記心，色香味觸為所緣境。工
X53n0836_p0092a06║巧處等取變化心，亦緣於聲。如是三心若發業者，唯
X53n0836_p0092a07║是於識。故婆沙云：威儀工巧心者，謂能起威儀工巧
X53n0836_p0092a08║心。五識是威儀工巧方便，不能起威儀工巧心。意識
X53n0836_p0092a09║能起威儀工巧，亦能起威義工巧心。合文同婆沙發
X53n0836_p0092a10║業心，故言如是三心唯是意識。報心不發業通六識，
X53n0836_p0092a11║通緣十二入故。此中不說威儀加行通四識，以聲非
X53n0836_p0092a12║威儀故。工巧加行亦通五識，此文同婆沙五識為工
X53n0836_p0092a13║巧方便等。有餘師說：有威儀工巧所引意識，能具足
X53n0836_p0092a14║緣十二處境。唯婆沙生處得智，威儀工巧心中得緣
X53n0836_p0092a15║他心，故知具緣十二處是正義也。六如是等下廣辯
X53n0836_p0092a16║二十心相生多少。二十心中八心命終不受生，謂三
X53n0836_p0092a17║界生得善心、三界報心、二界威儀心。二心受生不命
X53n0836_p0092a18║終生上，謂欲界二染心。二心亦命終亦受生，謂上界
X53n0836_p0092a19║二染心。八心不命終不受生，謂三界加行心、二界變
X53n0836_p0092a20║化心、欲界工巧心、二無漏心。餘如文可解。六、問答辨
X53n0836_p0092a21║通局，有四對。辨初對。問：復有何緣加行無間能生二
X53n0836_p0092a22║無記心，非彼三無記無間生加行善心耶？答：異熟無
X53n0836_p0092a23║記勢力劣故，非作功用所引發故，樂作威儀工巧功
X53n0836_p0092a24║用引發工巧威儀轉故。三無記心不能順起加行善
X53n0836_p0092b01║心，以出心不由功用轉故，加行無問可能生彼三無
X53n0836_p0092b02║記心。第二對。問：若爾，染汙無間不應生加行善心，不
X53n0836_p0092b03║相順故。答：雖爾，厭倦煩惱現行，謂欲了知煩惱心後
X53n0836_p0092b04║容起如行。第三對。欲界生得以明利故，可有從彼學
X53n0836_p0092b05║無學心色界加行無間而起。欲界生得非作功用所
X53n0836_p0092b06║引發故，不能從此欲界生得引生彼三心。第四對。又
X53n0836_p0092b07║欲界生得以明利故，防護上定可從色染無間而生。
X53n0836_p0092b08║色界生得不明利故，不能防護上定非無色染無間
X53n0836_p0092b09║而起。七、明三種作意出入聖道通局文中，初舉數列
X53n0836_p0092b10║名辨三作意相，次述三師釋。初師釋云：三種作意入
X53n0836_p0092b11║聖道，三種作意生聖道。若作是說，便順此經言不淨
X53n0836_p0092b12║觀俱行念等覺分，以不淨觀是勝解作意，能入聖道
X53n0836_p0092b13║前後俱也。第二、有餘師說：唯從共相作意無間聖道
X53n0836_p0092b14║現前，聖道無間通起三種。經言不淨觀俱修行念等
X53n0836_p0092b15║覺分者，修不淨觀調伏心已，方能引生共相作意，從
X53n0836_p0092b16║此共相作意無間聖道現前。依之傳傳密意，故說不
X53n0836_p0092b17║淨觀俱修行念等覺分。第三有餘師復言：唯唯。從共
X53n0836_p0092b18║相入聖道、共相生聖道下，毗婆沙師破。若唯俱相出
X53n0836_p0092b19║爾者，有依未至定等三地，證入正性離生聖道無間，
X53n0836_p0092b20║可生欲界共相作意。若依第二、第三、第四定，證入正
X53n0836_p0092b21║性離生聖道無間，起何地作意耶？非得起欲界共相
X53n0836_p0092b22║作意，以極遠故。若起當地未曾得共相作意，即是聖
X53n0836_p0092b23║道。又非於彼地已有曾得共相作意，異於曾得順決
X53n0836_p0092b24║擇分可起現前。又非諸聖者順決擇分可復現前，以
X53n0836_p0092c01║非得果已已可重發生加行道故。若汝謂有別共相
X53n0836_p0092c02║作意順決擇分同時已得修，由繫屬彼，是彼決擇分
X53n0836_p0092c03║種類。如觀三諦諸行皆是非常，觀一相四諦法皆是
X53n0836_p0092c04║非我、涅槃、寂靜，從聖道無間引彼現前，以不部分觀
X53n0836_p0092c05║四諦故，非決擇分。毗婆沙師不許此義。決擇分中唯
X53n0836_p0092c06║須同類決擇分者，此非決擇分。如何決擇時已得修
X53n0836_p0092c07║耶？言此義違正理也。於三師中，若據修道、無學道三
X53n0836_p0092c08║種作意入聖道，三種作意生聖道；若據見共相，入三
X53n0836_p0092c09║種出。故前二師皆為正義，唯第三師義不正故，毗婆
X53n0836_p0092c10║沙師不許也。文中破第三師唯共相出，故且縱許未
X53n0836_p0092c11║至定等三地證入正性離生聖道無間，可生欲界共相
X53n0836_p0092c12║作意，然後就依第二、三、四定出聖道破。然依正義，三
X53n0836_p0092c13║種作意俱得出聖道，故出見道時與羅漢同。若依未
X53n0836_p0092c14║至定出見道，或起欲界三種作意中隨一，或起未至
X53n0836_p0092c15║定自相、勝解二作意中隨一。若依餘五地出見道，唯
X53n0836_p0092c16║起自地二作意中隨一。若起共相作意，即是聖道，故
X53n0836_p0092c17║不得起共相作意也。八、明初得羅漢後出觀心，地別
X53n0836_p0092c18║不同。若依未至得果後生觀心，或即彼地，或是欲界，
X53n0836_p0092c19║以欲界心初得為聖道，他地修者故。依無所有處亦
X53n0836_p0092c20║爾。餘地學位，以得聖道修他地心，故無學不起他地
X53n0836_p0092c21║心出觀也。九、於欲界中有三作意下，明三界八種作
X53n0836_p0092c22║意出入聖道，通局可解。正理論云：若生第二定已上，
X53n0836_p0092c23║起初定三識時，諸有未離自地染者，彼從自地善、染、
X53n0836_p0092c24║無記作意無間二識現前，三識無間還生自地三種
X53n0836_p0093a01║作意。諸有已離自地染者，除染作意唯善、無記體意，
X53n0836_p0093a02║唯善、無記作意無間三識現前，三識無間亦唯起此
X53n0836_p0093a03║二種作意。
X53n0836_p0093a04║自下有一行本頌，辨三界三性心得十二心多少。於
X53n0836_p0093a05║中有三行頌，初一行是本頌，後兩行因論生論是子
X53n0836_p0093a06║頌。就初文中，初牒前為問，次舉頌答，後釋頌本。於中
X53n0836_p0093a07║有六：初釋欲界染心中得六心。六心先不成，合得成
X53n0836_p0093a08║故。斷善人由疑續善，及上界沒退，還生欲界善心，爾
X53n0836_p0093a09║時名得。雖有兩時得心不同，以同是欲界善心故，合
X53n0836_p0093a10║名得一心也。又由凡聖起欲界惑退，及凡夫界退，還
X53n0836_p0093a11║得欲界不善、有覆二心，爾時名得。此二心及得色界
X53n0836_p0093a12║一有覆心，如前四心。由無學人起，或退得無色界一
X53n0836_p0093a13║有覆心及得學心，如前四心，故名得六。二釋色界染
X53n0836_p0093a14║心得六。凡夫由界退，還得無色一無覆無記變化心
X53n0836_p0093a15║及色界三心。色界染心亦由凡聖起，或退得。又由無
X53n0836_p0093a16║學起色界，或退得無色界一有覆心及得學心，故名
X53n0836_p0093a17║得六也。三釋無色界染心中得二種。無學人由起惑
X53n0836_p0093a18║退，得彼染心及得學心，故名得二。正理論第七十卷
X53n0836_p0093a19║云：豈不順退分各於自地離染時捨，如何無學者未
X53n0836_p0093a20║退起惑，彼心現前？理實如是。然順住分品類有三：一
X53n0836_p0093a21║少順退、二少順進、三守自位。前言自地順退分定，即
X53n0836_p0093a22║順住分中少分退分者，少順退故得順退名。然此定
X53n0836_p0093a23║心與守自位多相涉，順住分攝。諸有未失順退分者，
X53n0836_p0093a24║彼心無間煩惱現前。若捨彼心，從順住分少順退者
X53n0836_p0093b01║起煩惱退，故於文義無所相違。若起欲纏而退失者，
X53n0836_p0093b02║從自善無覆無記二心無間皆容現前。諸從學位起
X53n0836_p0093b03║惑退者，起色無色煩惱退時，若先全離此地染者，唯
X53n0836_p0093b04║從此地順退分定相應善心無間而起。若未全離此
X53n0836_p0093b05║地染者，從此地攝善及染法二心無間皆容現前。起
X53n0836_p0093b06║欲界纏而退失者，若先全離欲界繫染，從自地善無
X53n0836_p0093b07║覆無記二心無間皆容現前。若未全離欲界染者，從
X53n0836_p0093b08║欲善染無覆無記三心無間皆容現前。若未現前獲
X53n0836_p0093b09║得清淨靜慮無色，必無能起色無色纏退失所得，彼
X53n0836_p0093b10║惑從彼無間起故，但起欲纏退失所得。若現前得清
X53n0836_p0093b11║淨慮，由未現前得淨無色，必無能起無色纏退，起欲
X53n0836_p0093b12║色纏退失所得。若已現前獲得清淨靜慮無色，通起
X53n0836_p0093b13║欲界無色界纏退失所得。諸有退失先所得時，若起
X53n0836_p0093b14║上纏現在前退，不失下善，不成二惑。若起下纏現在
X53n0836_p0093b15║前退，定失上善，定成上惑。復有欲令要先退已，後時
X53n0836_p0093b16║對境惑方現前，於此二說前說為善。四釋色善三，色
X53n0836_p0093b17║界善心正現前位容得三心，初得未至定得彼善心，
X53n0836_p0093b18║第九解脫道得欲色界化心，皆由升進故得。五釋學
X53n0836_p0093b19║四，若有學心正現前位得四心，由初證入正性離生
X53n0836_p0093b20║苦法忍時得學心，及由聖道離欲界染，第九解脫道
X53n0836_p0093b21║得欲色界化心，聖道離色界染，初無礙道同治修得
X53n0836_p0093b22║無色界善心。六釋餘皆問可得可解。正理論第二十
X53n0836_p0093b23║卷云：得六心等有一剎那。應言：不爾。且起欲界染汙
X53n0836_p0093b24║心時，或界退還、或續善本、或退勝得，於此三位隨容
X53n0836_p0093c01║有數總得六心。界退還時，除自無覆，定得自界善等
X53n0836_p0093c02║三心，色界染心亦容可得。續善本位得自善心，以疑
X53n0836_p0093c03║心中續善根故。退勝德位，三界染心及有學心皆容
X53n0836_p0093c04║可得。若起色界染汙心時，或界退自德，隨容有數亦
X53n0836_p0093c05║得六。界退還時，得自三種及欲通果。退勝德位，得色、
X53n0836_p0093c06║無色色二染污心及有學心皆容可得。若起無色染
X53n0836_p0093c07║污心時，頓得二心，謂學、自染。此中唯有退勝德位，色
X53n0836_p0093c08║界善心正現前位容得三心，謂自善心及欲色界無
X53n0836_p0093c09║覆無記，由升進故。有說：根本靜慮起時頓得三心。若
X53n0836_p0093c10║汎說得，此義非無，然於爾時唯得後二，以前一種先
X53n0836_p0093c11║已得故。若不爾者，此位學心亦容可得，應言得四。若
X53n0836_p0093c12║有學心正現前位容得四心，若初證正性離生，爾時
X53n0836_p0093c13║學心即名為得。若以聖道離欲界染，最後解脫得欲
X53n0836_p0093c14║色界無覆無記。若以聖道離色果染得無色善，此中
X53n0836_p0093c15║離言非究竟離，以於色染未全離時，無色善心已可
X53n0836_p0093c16║得故。有說：全離色界染時，得無色界根本地善。若爾，
X53n0836_p0093c17║應說亦得學心離欲染時亦得色善，是則應說學心
X53n0836_p0093c18║得五。餘謂前說染等心餘，謂三界三無覆無記。欲、無
X53n0836_p0093c19║色善及無學心，應知彼心正現前位唯自可得。色無
X53n0836_p0093c20║覆心正現前位都無所得，前已得故，不應說言皆自
X53n0836_p0093c21║可得。豈不無學心正起時亦容得四？謂三界善，初盡
X53n0836_p0093c22║智時未來脩故，非先已得。有未來脩，如何可言此唯
X53n0836_p0093c23║自得？又無色善正現起時亦得學心，寧唯自得？合言
X53n0836_p0093c24║得者，非先所成，如後頌說，故無此難。有餘但言心有
X53n0836_p0094a01║十一，以學無學同無漏故。即約此義總說頌言，慧者
X53n0836_p0094a02║說染心等。俱舍云：有餘於此總說頌言者，餘說有十
X53n0836_p0094a03║一。心師總說此頌，雜心論主以此頌頌十二心。世親
X53n0836_p0094a04║論主言：於善心中應言得七，謂由正見續善根時，欲
X53n0836_p0094a05║界善心起位名得。離欲界染第九解脫，頓得欲色無
X53n0836_p0094a06║覆無記二心，加前為三。得色無色定時，彼二善心說
X53n0836_p0094a07║名為得，加前為五。初入正性離生位證羅漢時，學無
X53n0836_p0094a08║學心說名為得，加前為七。正理論云：如經主難，應言
X53n0836_p0094a09║得七。然學無學同無漏故，總說一心，言六無失。解云：
X53n0836_p0094a10║餘師心有十一，言六無失。雜心論主心有十二，言六
X53n0836_p0094a11║有失。為攝前三界染心中得六六二種頌義，復說頌
X53n0836_p0094a12║言：一由託生，是界退還。二由入定，是色無色界善心
X53n0836_p0094a13║及有學心正現前位。三由離染，是由聖道離色無色
X53n0836_p0094a14║染。四由退時，是三界染心起或退時。五由續善，是由
X53n0836_p0094a15║疑正見續善時。此五位得心，皆非先所成故。
X53n0836_p0094a16║
X53n0836_p0094a17║俱舍論疏卷第