X53n0836_p0094b01║俱舍論疏卷第十七
X53n0836_p0094b02║大慈恩寺沙門　神泰　述
X53n0836_p0094b03║○分別賢聖品第六之三　論卷二十五。
X53n0836_p0094b04║自下第四有七行半頌明六種種性。於中初一行半
X53n0836_p0094b05║頌有明阿羅漢。文中初牒前，如前所說不動應果，初
X53n0836_p0094b06║盡智，後起無生智。二問：諸阿羅漢如預流等有差別
X53n0836_p0094b07║不？三答：亦有。四問：云何？五舉頌答，六釋頌本。文中初
X53n0836_p0094b08║釋上兩句，二於此六中下釋第三第四句。即此五種
X53n0836_p0094b09║總名時愛心解脫，以恒時愛護無攝聖道及心解脫
X53n0836_p0094b10║擇滅故。亦說名為時解脫者，以要待眾緣具時方能
X53n0836_p0094b11║入定，及具眾緣方得解脫故。略初要待言故但言時
X53n0836_p0094b12║解脫，如世具言此成蘇瓶，略初此成言故但言蘇瓶。
X53n0836_p0094b13║由此五人要待眾緣具時方言入定，謂待資具無病
X53n0836_p0094b14║處等勝緣合時方入定故，雖復得定及具勝緣方得
X53n0836_p0094b15║解脫。三釋第五第六句。不動法性說名為後，即此名
X53n0836_p0094b16║為不動心解脫，以無退動定及退心解脫故。亦說名
X53n0836_p0094b17║為不時解脫，以不待時入定及不待時心解脫故，謂
X53n0836_p0094b18║三摩地隨欲現前不待勝緣和合時即能入定及解
X53n0836_p0094b19║脫故。或依暫時解脫建立時解脫名，或依畢竟解脫
X53n0836_p0094b20║名，或依畢竟解脫建立不時解脫名，以時解脫容有
X53n0836_p0094b21║退隋時，不時解脫無退墮時故。此不動性從學位見
X53n0836_p0094b22║至性生
X53n0836_p0094b23║自下第二有半頌明羅漢六性本始不同。文中初問：
X53n0836_p0094b24║如是所明六羅漢性，為是學地無有，為後無學方得？
X53n0836_p0094c01║二答不定，三問云何，四舉頌答，五釋頌本。文中初釋
X53n0836_p0094c02║頌本退法種性。如是學地先有思法等五，亦有無學
X53n0836_p0094c03║方得。謂有學地先來是思法性，後得羅漢亦是思法
X53n0836_p0094c04║性。或有先來學地及羅漢是退法性，後念根成思乃
X53n0836_p0094c05║至不動，隨應當說。正理論六十七云：言退者，謂彼獲
X53n0836_p0094c06║得如是類根，安住此根，為退緣會便退所得，無退緣
X53n0836_p0094c07║者便槃涅槃。或有勤精進得勝姓，說彼脩集此種姓
X53n0836_p0094c08║時，謂有一類由他緣力，方於佛法至誠歸趣。彼極少
X53n0836_p0094c09║時取少分相，便乘速進奢摩他力所持慧光入無學
X53n0836_p0094c10║地。於無學地趣入相中，彼先不能審諦取故，無有恒
X53n0836_p0094c11║時尊重行故，傍樂寂止背勝觀故，與順退法相隨順
X53n0836_p0094c12║故，數失正念遠於道器，所獲勝德容數退失。如於聖
X53n0836_p0094c13║教習誦究竟，由遇散亂病逸等緣，於習誦文不能記
X53n0836_p0094c14║憶，名為退失先所習誦。由此譬喻應知退法。言思法
X53n0836_p0094c15║者，謂有獲得如是類根，安住此根，能於諸欲極多厭
X53n0836_p0094c16║惡，由思厭惡起自害思。或此類根雖性殊鈍，而多緣
X53n0836_p0094c17║力之所集成，於加行中念力堅固，多住厭觀少有欣
X53n0836_p0094c18║情，恒作是思：勿遇病等便於正念有所忘失，於加行
X53n0836_p0094c19║中致有慢緩，由加行慢緩令我有退失。由斯籌慮起
X53n0836_p0094c20║自害思。或由難辛方建勝位，觀諸財寶追求貯積，守
X53n0836_p0094c21║護受用咽棄等時，無不□生種種苦惱。彼審觀已，由
X53n0836_p0094c22║此苦緣，身命雖存都無勝用。又觀身器是糞穢車，避
X53n0836_p0094c23║危就安攝養無益，猶如牢獄丘冢穢屍，受樂此身豈
X53n0836_p0094c24║名智者？由斯觀解起自害思。復有餘師作如是說：彼
X53n0836_p0095a01║類法爾稟斯種性，不顧身命躭求解脫，執刀自擬用以
X53n0836_p0095a02║勵心，如說以刀扣於自頸，由斯勵己心得解脫。此類
X53n0836_p0095a03║名為思法種性。言護法者，謂有一類，恒於時愛心解
X53n0836_p0095a04║脫中，繫念現前專精防護。彼作是念：我且未能脩習
X53n0836_p0095a05║練根達安住法，但於時愛心解脫中，能不放逸精勤
X53n0836_p0095a06║防護。如是種類名為護法。安住法者，謂離勝退緣，雖不
X53n0836_p0095a07║自防而亦能不退，雖勝加行亦不練根多住處中，故
X53n0836_p0095a08║名安住。有餘師說：彼所獲德非劣非勝，故名安住。堪
X53n0836_p0095a09║達法者，謂性堪能好脩練根速達不動。有餘師說：彼
X53n0836_p0095a10║性能得一切功德，故名堪達，然非一切功德之器。不
X53n0836_p0095a11║動法者，謂有一類根性殊勝，於行自在，於斷煩惱隨
X53n0836_p0095a12║煩惱中得方便智，不為一切隨順退法之所傾動，具
X53n0836_p0095a13║無生智性不怯弱，獲得第一安隱住處，內分力強勝
X53n0836_p0095a14║觀行攝，於一切義殷重妄解，已能善取攝盡地相，不
X53n0836_p0095a15║護所證故名不動。此論言退法者，謂遇少緣便退所
X53n0836_p0095a16║得，非思法等遇少緣退。言思法者，謂具退失，以刀扣
X53n0836_p0095a17║頸恒思自害。言護法者，謂於所得多憙防護。安住法
X53n0836_p0095a18║者，離勝退緣遇少退緣，雖不自防亦能不退；遇勝退
X53n0836_p0095a19║緣自防不退，不防則退，雖勝加行亦不增進，起勝加
X53n0836_p0095a20║行加能增進。堪達法者，彼性堪能好脩練根。不動法
X53n0836_p0095a21║者，彼必無退。此六種性，先學位中初退及思，皆闕恒
X53n0836_p0095a22║時及尊重加行，由根有異故有差別。第三唯有恒時
X53n0836_p0095a23║加行，第四唯有尊重加行，第五第六皆具二種，由根
X53n0836_p0095a24║利鈍差別為二。退法種性非必定退，乃至堪達非必
X53n0836_p0095b01║能達，俱約容有建立此名，故六羅漢通三界有。若執
X53n0836_p0095b02║退者必定應退，乃至堪達必能達者，彼至欲界具足
X53n0836_p0095b03║有六，色無色中唯安住不動，彼無第一退失、第二自
X53n0836_p0095b04║害、第三自妨、第五堪達能脩練根，故唯有二。
X53n0836_p0095b05║自下第三有半行頌，明六種性退果退性。文中初牒
X53n0836_p0095b06║如是六種羅漢中為誰退性、為誰退果，次須舉頌答，
X53n0836_p0095b07║後釋頌本。於中初總料簡不動種性必無退理，前之
X53n0836_p0095b08║五種皆有退義。二釋初句，於前五中後四皆有從種
X53n0836_p0095b09║性退，如堪達法退至安住等，退法一種無退性理，由
X53n0836_p0095b10║此種性最居下故。三釋第二句，五種皆有從果退義。
X53n0836_p0095b11║雖俱有退，能思等四並非先性，謂諸無學先學位中
X53n0836_p0095b12║所住思等，彼從此性必無退理，以學無學道所成堅
X53n0836_p0095b13║故。若諸有學先凡位中所住思等種性，後入至位，彼
X53n0836_p0095b14║從八性亦無退理，世出世道所成堅故。若住此學位
X53n0836_p0095b15║及無學位，後脩練根所得思等四種種性，彼從此性
X53n0836_p0095b16║容有退理。二先位中住思等性必亦無退者，一先凡
X53n0836_p0095b17║位中住思等性，後入聖位必亦無退。二先學位中住
X53n0836_p0095b18║思等性，後入無學必亦無無。退此所得羅漢果中，唯
X53n0836_p0095b19║先學位是退法根有退果義，就四果中又亦無退。先
X53n0836_p0095b20║所得預流果，後所得三果容有退義，是故定無退預
X53n0836_p0095b21║流果。由此義故，應果退法有三：一增進根、二退住學
X53n0836_p0095b22║根、三住自位而般涅槃。若先學地是退種性，後得無
X53n0836_p0095b23║學亦退種性，從退種性轉至思根。此有四事，三如前
X53n0836_p0095b24║說，謂退思根、退住無學、退根種性，餘三如次。護法有
X53n0836_p0095c01║五、安住有六、堪達有七，應知後二一一增故。思法等
X53n0836_p0095c02║四退，住學位時還住學地，退根非餘。若異此者，先學
X53n0836_p0095c03║地是退根，今退住思等根，得勝種性故，應是進不退。
X53n0836_p0095c04║正理論六十八云：諸學位中從退法性脩練根行，轉
X53n0836_p0095c05║成思等及得學果，皆容退失。諸無學者先學位中所
X53n0836_p0095c06║住種姓，故從此性必無退理，學無學道所成堅故。諸
X53n0836_p0095c07║有學者先凡位中所住種性，彼從此姓亦無退理，世
X53n0836_p0095c08║出世道所成堅故。二先位中住思等姓，必無有退此
X53n0836_p0095c09║所得果，此姓二道所成堅故。彼從思等脩練根行，轉
X53n0836_p0095c10║得護等唯可退姓，轉所得姓進得學果亦有退義，由
X53n0836_p0095c11║此種姓非二道成，不堅牢故。若就四果并退果義，雖
X53n0836_p0095c12║五種姓皆可退果，而先所得必無有退。謂四果中先
X53n0836_p0095c13║所得者，即預流等，前三隨一。從此先果必無退義，是
X53n0836_p0095c14║斷見惑所得果故，聖斷見惑必無退故。正理論云：何
X53n0836_p0095c15║緣練根成思等者，退彼應果住學位時，住先退姓非
X53n0836_p0095c16║所退者，得思等道今已捨故。豈不學位轉成思等得
X53n0836_p0095c17║應果時，雖捨所得學思等道，而住應果思等種姓？此
X53n0836_p0095c18║亦應然。此例不齊，以彼學道攝彼無學道為等流果
X53n0836_p0095c19║故。非無學位所捨思等，與此學道為同類因，可能引
X53n0836_p0095c20║學思等種姓，故應退住先所捨者。有餘於此別立證
X53n0836_p0095c21║因，謂若退住所退種姓，得勝種姓故，應是進非退。此
X53n0836_p0095c22║非證因，若無二義，可有是進非退過故。然得勝姓雖
X53n0836_p0095c23║可名進，而起惑故亦名為退，由此彼難於理無失。又
X53n0836_p0095c24║彼退起障涅槃法，聖忻涅槃過於聖道。設得勝姓退
X53n0836_p0096a01║涅槃故，但應名退不應名進。四明諸部諍論四果退
X53n0836_p0096a02║不退。若依薩婆多，初果不退，後三果退。若依經部，羅
X53n0836_p0096a03║漢亦不退。今文中先明薩婆多部初果不退。文中初
X53n0836_p0096a04║問：何緣定無退先果者？二答：以見所斷依無事故。三
X53n0836_p0096a05║難：應說此或緣無。四通：非此緣無諦為境故，然於諦
X53n0836_p0096a06║境不如實緣。五徵：諸煩惱中誰不如是？六釋：雖皆如
X53n0836_p0096a07║是而有差別，如文可解。乃至色等境中，唯染著是貪、
X53n0836_p0096a08║增倍是瞋、高舉是慢、不了是無明。七又見斷惑，於諦
X53n0836_p0096a09║理中執我我所是有身見，斷常是邊見，無是邪見等
X53n0836_p0096a10║取。疑及無明親迷諦起，非諦中有少我等事，見斷貪
X53n0836_p0096a11║瞋慢見惑，二取緣此我見等生，是故皆名依無事。或
X53n0836_p0096a12║脩所斷或於色等中，謂好醜等而生貪瞋等，然色等
X53n0836_p0096a13║境皆極微性實無好醜，於聚集時非無少分好醜等
X53n0836_p0096a14║別，是故可名依有事。或八又見斷或迷諦理起，名依
X53n0836_p0096a15║無事，以理非事故。諦理真實揩定可依，聖慧已證必
X53n0836_p0096a16║無退理，事相快為無定可依，斷迷彼惑有失念退。九
X53n0836_p0096a17║或脩斷惑非審慮生，乃至聖不審慮於麤事中失念
X53n0836_p0096a18║惑生，乃至非由率爾可起。見或聖若審慮便見諦理，
X53n0836_p0096a19║故聖見斷定無退義。
X53n0836_p0096a20║上來雖有九文，合明薩婆多初果無退，後三果退。次
X53n0836_p0096a21║明經部羅漢亦無退，唯一來、不還、世俗道得亦有退
X53n0836_p0096a22║理。故正論六十八言：然經主意作如是言：阿羅漢果
X53n0836_p0096a23║亦無有退，一來、不還、世俗道得容有退義。引經證言：
X53n0836_p0096a24║聖慧斷或名為實斷。初後二果俱由聖慧斷或而證，
X53n0836_p0096b01║故無退理。此論文中，初述經部師說：從羅漢果亦無
X53n0836_p0096b02║退義。論主評云：彼說應理。二、總問：云何知然？三、總答：
X53n0836_p0096b03║由教理故。四、別明由教。於中，初問：如何由教？次答由
X53n0836_p0096b04║教。於中，初引經言：聖慧名實斷故。又經言：有學恐放
X53n0836_p0096b05║逸退。故佛誡言：應不放逸，非阿羅漢。二、會釋經。雖有
X53n0836_p0096b06║經言：佛告慶喜：我說利養等。亦鄣羅漢，而不說退聖
X53n0836_p0096b07║慧及無為阿羅漢果，但說退失現法樂住事觀靜慮。
X53n0836_p0096b08║三、引經證。經言：不動心解脫，我說不退故。四、牒薩婆
X53n0836_p0096b09║多引經難釋。若謂有退，由經說：有時愛解脫，我經部
X53n0836_p0096b10║亦許。然但應觀察彼之所退，為如薩婆多退無漏聖
X53n0836_p0096b11║慧及擇滅應果性邪？為如我經部退有漏靜慮邪？如
X53n0836_p0096b12║我經部釋時愛解脫，但約有漏靜慮釋。然彼根本靜
X53n0836_p0096b13║慮等持，鈍根之人要待眾緣具時方現前故，名時解
X53n0836_p0096b14║脫。彼為獲得現法樂住，有善法欲數希現前，故名為
X53n0836_p0096b15║愛。有說：此有漏定是貪所愛味法，故名為愛。諸阿羅
X53n0836_p0096b16║漢果聖慧性及無為解脫恒隨逐故，不應名時。一得
X53n0836_p0096b17║永得更不希求，故不名愛。五經部反難薩婆多：若無
X53n0836_p0096b18║漏應果性容有退者，如何世尊但說所說現法安樂
X53n0836_p0096b19║住有可退理邪？由此證知，無漏應果性必是不動。然
X53n0836_p0096b20║於有漏定退失者是鈍根，若諸利根則無退失，故約
X53n0836_p0096b21║有漏定辨退不退法。思等餘五種性如理應思，但約
X53n0836_p0096b22║有漏定辨六種性，無漏定一向是不動也。無明三性不
X53n0836_p0096b23║同文中，初問：第六名不退，又名不動，第四名安住，義
X53n0836_p0096b24║既相似，有何別邪？答：第六種性中非練根得名為不
X53n0836_p0096c01║退，練根所得名為不動。此二所起有漏殊勝等至，設
X53n0836_p0096c02║遇退緣亦無退理。第四安住法者，但於己住無漏諸
X53n0836_p0096c03║勝得中能無退失，住於本性不能更引餘勝得生。設
X53n0836_p0096c04║復引生有漏勝得，從彼可退，是不退等三種差別。七
X53n0836_p0096c05║會釋喬底迦六反退失者，非是退失無漏應果。然喬
X53n0836_p0096c06║底迦昔在學位，於有漏時解脫極散味故，又鈍根故，
X53n0836_p0096c07║六反數數退失，深自厭責，執刀自害。由於身命無所
X53n0836_p0096c08║戀惜，至第六反臨命終時，方得羅漢，便般涅槃。故喬
X53n0836_p0096c09║底迦亦非退失阿羅漢果。八、引增十經難薩婆多：增
X53n0836_p0096c10║壹阿含從一法門增至於十，名增十經。彼增十經中
X53n0836_p0096c11║作如是說：一法應起，謂有漏定時愛心解脫；一法應
X53n0836_p0096c12║證，謂無漏定不動心解脫。若汝薩婆多無漏應果性
X53n0836_p0096c13║名為時愛心解脫者，何故於此增十經中再說應果，
X53n0836_p0096c14║言一法應、一法應證邪？九、重責薩婆多：又曾無處說
X53n0836_p0096c15║阿羅漢果名為應起，但說應證。十四、更責薩婆多：又
X53n0836_p0096c16║說鈍根所攝應果名為應起。為顯何義？次牒計破。若
X53n0836_p0096c17║顯能起，利最能起；若顯應起，利最應起。故時解脫俱
X53n0836_p0096c18║是有漏定，非應果性。十、薩婆多難：若爾，何故說時解
X53n0836_p0096c19║脫應果？十一、經部答：謂有應果根性鈍故，要待時故，
X53n0836_p0096c20║有漏定方現前。若與彼相違，名不時解脫。唯約有漏
X53n0836_p0096c21║定辨時不時，非約無漏應果性辨時不時，故不應難。
X53n0836_p0096c22║十二、別阿毗達磨：三因起惑證應果不退，以應果起
X53n0836_p0096c23║惑不具三因故。若謂彼據具因生說，復有何法不具
X53n0836_p0096c24║生？如心心法具四因生，無不具四而得生者，三因起
X53n0836_p0097a01║惑應亦復爾。
X53n0836_p0097a02║上來十二文合為第二別答由教，自下第三總結，是
X53n0836_p0097a03║名由教。
X53n0836_p0097a04║上來雖有三文，合為第四明由教。自下第五明由理
X53n0836_p0097a05║文中，初問：如何由理？次答：若阿羅漢有令煩惱畢竟
X53n0836_p0097a06║不起，有漏治已生，是則不應退起煩惱。若阿羅漢此
X53n0836_p0097a07║畢竟治道未生，未能永拔煩惱種子，故應非漏盡。若
X53n0836_p0097a08║非漏盡，寧說為阿羅漢？阿羅漢，此云應已漏盡，故應
X53n0836_p0097a09║受供養也。後是名由理。
X53n0836_p0097a10║上來雖有三文，合為第五明由教六。薩婆多引經難：
X53n0836_p0097a11║若羅漢不退爾者，汝經部師應釋炭喻契經。如彼經
X53n0836_p0097a12║說乃至有時失念故生惡不善覺，此經唯說阿羅漢。
X53n0836_p0097a13║由此經言乃至臨入涅槃，故知唯說羅漢。以餘經中
X53n0836_p0097a14║有何說此隨順遠離等言名應果力，故知此炭喻經
X53n0836_p0097a15║唯明應果。
X53n0836_p0097a16║上來引炭喻經前文證應果退，次引後文。又此炭喻
X53n0836_p0097a17║經後文說：彼於一切順漏，以能永吐已得清涼。既言
X53n0836_p0097a18║永吐，故知不退。又言已得清涼，由此定知是阿羅漢。
X53n0836_p0097a19║七薩婆多為釋炭喻經實後所說，經言：於一切順漏
X53n0836_p0097a20║已能永吐等是阿羅漢。然彼所引前文，如說：多聞諸
X53n0836_p0097a21║聖弟子，於行住時未善通達，有時失念故生惡不善
X53n0836_p0097a22║覺。容有此事，謂有學者一來不還，以世俗道證此二
X53n0836_p0097a23║果，於行住時由失念故容起煩惱，後以聖慧斷非想
X53n0836_p0097a24║或成無學果，則無起義。歎經前文依學位故，有時失
X53n0836_p0097b01║念生惡不善覺，說退無失。八序本宗婆沙師說：羅漢
X53n0836_p0097b02║亦退。
X53n0836_p0097b03║自下第四有半行頌，明學異生六性練根。文中初問：
X53n0836_p0097b04║唯羅漢性有六，為餘學異生亦有六性耶？二問：設有
X53n0836_p0097b05║六性，皆能練根不？次舉頌答。於中初句答初問，次句
X53n0836_p0097b06║答第二問，後釋頌本。於中初釋初句，有學異生種性
X53n0836_p0097b07║亦六，以六種果彼為先故。次釋第二句，然見道位必
X53n0836_p0097b08║無練根，此位無用起加行故。脩道唯於信解見道，前
X53n0836_p0097b09║異生位中皆能脩練根，如無學位。相似婆沙第七卷
X53n0836_p0097b10║云：順解脫分亦有六種，謂退法種性乃至不動法種
X53n0836_p0097b11║性。轉退法種性順解脫分，起思法種性順解脫分，乃
X53n0836_p0097b12║至轉堪達種性順解脫分，起不動法種性順解脫分。
X53n0836_p0097b13║轉聲聞種性順解脫分，起獨覺及佛種性順解脫分。
X53n0836_p0097b14║轉獨覺種性順解脫分，起聲聞及佛種性順解脫分。
X53n0836_p0097b15║若起佛種性順解脫分已，則不可轉，極猛利故。
X53n0836_p0097b16║自下第五有一行頌，明三乘六性具退多少。文中初
X53n0836_p0097b17║引經，如契經說：乃至行法樂住隨一有退，不動心解
X53n0836_p0097b18║脫定說無因緣。從此退二。問：如何不動法退現法樂
X53n0836_p0097b19║住？三舉頌答。四釋頌本，於中總舉退有三及列三退
X53n0836_p0097b20║名，釋上兩句。二於此三中下釋第三句，明佛唯有最
X53n0836_p0097b21║後受用退。三餘不動法下釋第四句，明餘不動羅漢
X53n0836_p0097b22║辟支具有受用及未得退，餘五種性具有三退。四釋
X53n0836_p0097b23║前難，約受用退說不動法退現法樂，無相違過。五述
X53n0836_p0097b24║經部初二果無退。論者作如是說：諸無漏解脫六種
X53n0836_p0097c01║羅漢皆名不動。然別立第六不動法者，唯約有漏定
X53n0836_p0097c02║辨六種性。如前釋通有漏定有退，不應為難。正理論
X53n0836_p0097c03║六於三退中前二非得為體，第三唯彼不現在前。
X53n0836_p0097c04║自下第六有一行頌明退果相。文中初牒前問：諸阿
X53n0836_p0097c05║羅漢幾許退果？初問：為更生不？次問：諸住果時所不
X53n0836_p0097c06║作事，退時作不？二、答：不爾。三、問：何緣？四、舉頌答。於中
X53n0836_p0097c07║上兩句答初問，下兩句答後問。五、釋頌本。文中初釋
X53n0836_p0097c08║上兩句，退果不命終，義釋引經，如文可解。次釋下兩
X53n0836_p0097c09║句，有住果位所不應為，身語二業違果事業，由慚愧
X53n0836_p0097c10║增上故，於暫退持亦必不造，譬如非夫雖蹷不仆，還
X53n0836_p0097c11║復如本。威儀正理論第七十云：若有壽量將臨盡者，
X53n0836_p0097c12║必無退理，無失念故。要餘壽方有退理，退以不久必
X53n0836_p0097c13║還證得。又住果位所不應為，違果事業雖暫失念，煩
X53n0836_p0097c14║惱現行，如住果時必無作理，如高族者暫失位時。不
X53n0836_p0097c15║等凡庸造鄙下業，脩不淨觀入聖道者容有退失，脩
X53n0836_p0097c16║治息念入聖道必無退失。尊重正觀無貪癡增，如次
X53n0836_p0097c17║應知有退無退。何界何趣容有退耶？唯欲界人三別
X53n0836_p0097c18║有退。六欲天處得聖果者，有說利根故無有退，以有
X53n0836_p0097c19║勝智能制伏心，令背妙境入聖道故。有說退者由闕
X53n0836_p0097c20║資緣，或所依身不平等故。六欲天處二事並無，雖有鈍
X53n0836_p0097c21║根隨信行性，生彼得聖亦無退理。云何心無間起惑退
X53n0836_p0097c22║耶？且依無學起惑退者，若起色纏無色纏退，唯從自地
X53n0836_p0097c23║順退分定相應善心無間而起，非住欲界有上地攝
X53n0836_p0097c24║無覆無記心現在前，唯除通果心，然無從彼退。豈不
X53n0836_p0098a01║順分各於自地離染時捨，如阿無學者未退起惑彼
X53n0836_p0098a02║心現前，理實如是。然順住分品類有三：一少順退、二
X53n0836_p0098a03║少順進、三守自位。前言自地順退分定，即順住分中
X53n0836_p0098a04║少分順退者，少順退故約順退名。然此定心與守自
X53n0836_p0098a05║位多相涉故，順住分攝。諸有未失順退分者，彼心無
X53n0836_p0098a06║間煩惱現前。若捨彼心，從順住攝少順退者起煩惱
X53n0836_p0098a07║退，故於文義無所相違。若起欲纏而退失者，從自地
X53n0836_p0098a08║善無覆無記二心無間皆容現前。諸從學位起或退
X53n0836_p0098a09║者，起色無色煩惱退時，若先令離此地染者，唯從此
X53n0836_p0098a10║地順退分定相應善心無間而起。若未令離此地染
X53n0836_p0098a11║者，從此地攝善及染汙二心無間皆容現前。起欲界
X53n0836_p0098a12║纏而退失者，若先令離欲界繫染，從自地善無覆無
X53n0836_p0098a13║記二心無間皆容現前。若未令離欲界染者，從欲善
X53n0836_p0098a14║染無覆無記三心無間皆容現前。若未現前獲得清
X53n0836_p0098a15║淨靜慮無色，必無能起色無色纏退失所得，彼惑從
X53n0836_p0098a16║彼無間起故，但起欲纏退失所得。若現前得清淨靜
X53n0836_p0098a17║慮，猶未現前得淨無色，必無能起無色纏退。起欲色
X53n0836_p0098a18║纏退失所得，若已現前獲得清淨靜慮無色，通起欲
X53n0836_p0098a19║色無色界纏退失所得。諸有退失先所得時，若起上
X53n0836_p0098a20║纏現在前退，不失下善不成下惑；若起下纏現在前
X53n0836_p0098a21║退，定失上善定成上惑。復有欲令委先退已，後時對
X53n0836_p0098a22║境惑方現前。施設足論當云何釋？如彼論說：無色三
X53n0836_p0098a23║纏一一現起，退無色盡住色盡。識身足論復云何釋？
X53n0836_p0098a24║如彼論說：無色界繫染心現前，捨無學善續有學善，
X53n0836_p0098b01║退無學心住有學心。此俱不相違，依學時說故。謂先
X53n0836_p0098b02║雖退而未覺知，後起惑時方自覺退。如有先誦四阿
X53n0836_p0098b03║笈摩，中發多時雖忘不覺，後誦不得方自知忘。此亦
X53n0836_p0098b04║應然，故無違失。住何心退後起惑耶？住欲界中無覆
X53n0836_p0098b05║無記威儀工巧異熟生心，退已後時方能起惑。然此
X53n0836_p0098b06║欲界繫無覆無記心，惑有總三界煩惱此心正起，無
X53n0836_p0098b07║有退得三界惑義；惑有但違欲色煩惱此心正起，容
X53n0836_p0098b08║有退得無色惑義；惑有但違欲界煩惱此心正起，容
X53n0836_p0098b09║有退得二界惑義；惑有不違三界煩惱此心正起，容
X53n0836_p0098b10║有得三界惑義。一切退已，隨其所應起惑前心皆如
X53n0836_p0098b11║上說。於此二說，前說為善。
X53n0836_p0098b12║自下第七、有兩行頌，明轉根義。文中，初牒前問。如上
X53n0836_p0098b13║所言，有練根得：一、問無學、有學練根，各幾無間、幾解
X53n0836_p0098b14║脫道？二、問何性攝？三、問何所依？次舉頌答。於中，初三
X53n0836_p0098b15║句答初問，無漏答第二問，依人三下三字四句答第
X53n0836_p0098b16║三問。後釋頌本。文中，初、釋上兩句及久習故。二、釋學
X53n0836_p0098b17║一。有學位中，轉一一性各一無間、一解脫道，如得初
X53n0836_p0098b18║果，上相違故。彼加行道，學、無學位各一。三、釋無漏。如
X53n0836_p0098b19║是無間及解脫道，一切唯是無漏性攝，聖者必無用
X53n0836_p0098b20║有漏道而轉根理，以有漏道非增上故。正理論云：我
X53n0836_p0098b21║所永稟諸大論師，咸言練根皆為遮遣見斷惑力所引
X53n0836_p0098b22║發無覆無記無知現行。故學位中脩練根者，正為遮
X53n0836_p0098b23║遣見惑所發；無學位中脩練根者，正為遮遣脩惑所
X53n0836_p0098b24║發。如如斷彼能發惑時，所起無間、解脫多少如是；如
X53n0836_p0098c01║是斷彼所發無知現行，道數亦爾。是故無學脩練根
X53n0836_p0098c02║時，用九無間、九解脫道，學位、練根二道各一。然見、脩
X53n0836_p0098c03║惑所發無知，隨所障殊，有多品類，故轉退等、成思等
X53n0836_p0098c04║時，諸□現前，各有所遣，由此無有起得勝姓。有餘師
X53n0836_p0098c05║說：一切練根皆一加行、無間、解脫。前說為善，理如前
X53n0836_p0098c06║故。如是無間及解脫道，一切唯是無漏性攝，聖者必
X53n0836_p0098c07║無用有漏道而轉根理，以世俗法體非增上無堪能
X53n0836_p0098c08║故。一切加行皆通二種，如是所說但據現行兼未來
X53n0836_p0098c09║脩。復有差別，謂無學位脩練根時，加行未來亦通脩
X53n0836_p0098c10║二；九無間道及八解脫道，未來所脩亦唯無漏；第九
X53n0836_p0098c11║解脫未來脩二兼脩三界，所有功德與初盡智所脩
X53n0836_p0098c12║同故。若有學位脩練根時，加行未來亦通脩二；無間、
X53n0836_p0098c13║解脫未來所脩亦唯無漏，如得初果。若爾，豈不廣論
X53n0836_p0098c14║相違？如廣漏言：從信解性脩練根行得見至時，十四
X53n0836_p0098c15║化心爾時亦得。寧不許學解脫道中亦於未來脩有
X53n0836_p0098c16║漏道？此無違失。所以者何？彼論但依得俱生說。如下
X53n0836_p0098c17║地道現在前時，上地化心亦說為得，謂如已離三靜
X53n0836_p0098c18║慮染，依初靜慮入見諦者，亦說彼得四定化心。然理
X53n0836_p0098c19║不應由下見道現在前故脩上地法，彼久但依見道
X53n0836_p0098c20║與彼得但生說，此亦應然。然無學位脩練根時，道數
X53n0836_p0098c21║所脩如斷有頂。若有學位脩練根時，道數所脩如斷
X53n0836_p0098c22║上界見道所斷，由彼但與鄰得果時道相似故。學無
X53n0836_p0098c23║學位脩練根時，加行皆通曾未曾得；無間、解脫唯是
X53n0836_p0098c24║未曾，一切皆通法智類智。四、釋依人三及後一頌。依
X53n0836_p0099a01║謂所依身及所依地。此所依身唯人三洲，餘無退故。
X53n0836_p0099a02║此所依地無學通九，有學唯六，謂際[俖-口+及]三，如文可釋。
X53n0836_p0099a03║正理論云：脩練根者唯三洲人，唯依此身有悕退故。
X53n0836_p0099a04║以何等故名為練根？調練諸根令增長故。謂道力故
X53n0836_p0099a05║令根相續，捨下得中、捨中得上，漸漸增勝名為練根。
X53n0836_p0099a06║故練根名目轉根義。雖八解脫漸得勝根，而由本心
X53n0836_p0099a07║求勝姓故，未得勝性不捨前劣，如得後見方捨前向。
X53n0836_p0099a08║如在聖位，種姓有六能修練根，於見道前𤏙等加行
X53n0836_p0099a09║應知亦爾。有差別者，若聖位中得勝種姓必捨前劣，
X53n0836_p0099a10║𤏙等位中修練根者但勝姓，劣姓不行名為轉根，非
X53n0836_p0099a11║捨劣得。無學練根通依九地，謂四意、未至、中間及三
X53n0836_p0099a12║無色，唯此九地有無漏道，餘地無故。有學練根唯依
X53n0836_p0099a13║六地，除三無色。所以者何？以轉根者容有捨果及勝
X53n0836_p0099a14║果道，所得唯果非勝果道，心欣果故。又諸學聖位修
X53n0836_p0099a15║練根時，與本得果地同或異，記約二果依地必同，彼
X53n0836_p0099a16║作依未至地故。不還應果依地不定，或依本地或上
X53n0836_p0099a17║或下。有差別者，為諸不還依下練根不得上果，阿羅
X53n0836_p0099a18║漢不爾，如本得果故。
X53n0836_p0099a19║自下第八有半頌，約根建立人。初問法、無學人總有
X53n0836_p0099a20║幾種？二問由何差別？次舉頌答。於中初句答初問，第
X53n0836_p0099a21║二句答第二問，後釋頌本。無學有九，記七□□，及二
X53n0836_p0099a22║覺者，退法等五人。不動分二，謂後轉根得不動，及先
X53n0836_p0099a23║因中本性不動別故。此七名□□，獨覺、大覺名二覺
X53n0836_p0099a24║者。次釋第二句，由下下等九品根異，令無學聖成九
X53n0836_p0099b01║差別。
X53n0836_p0099b02║上來七行頌合為第四明六羅漢性。自下第五有一
X53n0836_p0099b03║行半頌明七聖人。文中初牒學無學位有七聖者，攝
X53n0836_p0099b04║一切聖及別七名：一問依何立七，二問未別有幾。次
X53n0836_p0099b05║舉頌答。於中上兩句答初問，下兩句答後問。後釋頌
X53n0836_p0099b06║本。於中初釋上兩句，如文可解。此名雖七下釋下兩
X53n0836_p0099b07║句，名雖有七事別唯六，謂見道、二信行、法行。此至修
X53n0836_p0099b08║道別立二名：一信解、二見至。身證即是此二攝，故有
X53n0836_p0099b09║名無事。此信解見至至無學位復立二名，謂時解脫、
X53n0836_p0099b10║不時解脫。慧俱二人，亦皆通時不時所攝應知。此六
X53n0836_p0099b11║中一隨信行根故成三，乃至離染故成七十三，謂欲
X53n0836_p0099b12║界具縛為一，離八地染。八九七十二，如前具縛為七
X53n0836_p0099b13║十三。依身故成九，謂三州及六欲天為：一根、二性、三
X53n0836_p0099b14║道、四離染、五依身。五門相乘合成一億四萬七千八
X53n0836_p0099b15║百二十五億。餘隨法行等五人如理應思。
X53n0836_p0099b16║次半行頌重辨慧俱，文中初問：何等名俱及慧解脫？
X53n0836_p0099b17║次舉頌答，後釋頌本。文中初釋初句應果。得異定者
X53n0836_p0099b18║名俱解脫，由慧力解脫煩惱障，由異定力解脫煩惱
X53n0836_p0099b19║障。所餘羅漢未得異想定者名慧解脫，俱由慧力於
X53n0836_p0099b20║煩惱障得解脫故。正理論云：何等名為解脫障體？諸
X53n0836_p0099b21║阿羅漢心已解脫，而更求解脫，為解脫彼障。謂於可
X53n0836_p0099b22║障諸解脫中，有劣無知無覆無記性能障解脫，是解
X53n0836_p0099b23║脫障體。於彼彼界得離染時，雖已無餘斷而起解脫，
X53n0836_p0099b24║彼不行時方名解脫。彼有餘所說：此解脫障即以於
X53n0836_p0099c01║諸定不自在為體。有餘所說：此解脫障即以諸定不
X53n0836_p0099c02║得為體。有餘所說：於彼加行不勤求故、亦聽聞故、不
X53n0836_p0099c03║數習故，解脫不生，即此名為解脫障體。初說應理。所
X53n0836_p0099c04║以者何？必有少法力能為障，令彼於定不自在轉。為
X53n0836_p0099c05║不爾者，彼有何緣於諸定中不得自在？不得定故者，
X53n0836_p0099c06║必有所因，不可說言即因不得，自體不應還因自故。
X53n0836_p0099c07║或罪障亦應可說即以應果不得為性。彼既不然，此
X53n0836_p0099c08║云何爾？阿羅漢果亦由於加行不勤求等故，體不得
X53n0836_p0099c09║生，豈便無別罪障體？故後三說皆不應理。解云：於四
X53n0836_p0099c10║說中，初說應理。所以者何？必有不染無知少法力能
X53n0836_p0099c11║為障，令彼於定不自在轉。為不爾者，彼有何緣於諸
X53n0836_p0099c12║定中不得自在？此破第二所也。第三所者，即以諸定
X53n0836_p0099c13║不得為體者，不得定者必有所因，不可說言即因不
X53n0836_p0099c14║得，自體不應還因自體故。或罪障亦應可說即以應
X53n0836_p0099c15║果不得為性。彼既不然，此云何爾？此破第三所也。第
X53n0836_p0099c16║四所言，於彼加行不勤求故，解脫不生，即此名為解
X53n0836_p0099c17║脫障體。今破云：阿羅漢果亦由於加行不勤求故，體
X53n0836_p0099c18║不得生，豈更無別罪障體？故後三說皆不應理。
X53n0836_p0099c19║自下第六、有一行頌，明學、無學滿。文中，初牒經問。世
X53n0836_p0099c20║尊說五下分罪障不可牽引來生欲界，未名滿學，以
X53n0836_p0099c21║五上分猶未斷故。問：學、無學位各由幾因，於同位中
X53n0836_p0099c22║獨稱圓滿？次舉頌答。於中，上兩句明學滿，下兩句明
X53n0836_p0099c23║無學滿。後釋頌本。文中，初釋上兩句。學滿具三因，謂
X53n0836_p0099c24║根、果、定：一、但由根故，謂見至未離染；謂、但由果故，謂
X53n0836_p0100a01║信解、不還未得滅定；三、由根果故，謂見至、不還未得
X53n0836_p0100a02║滅定；四、由果定故，謂信解得異定；五、具由三故，謂見
X53n0836_p0100a03║至得異定。但得滅定，必是果滿，故文不說。於學位中，
X53n0836_p0100a04║得一有二、得二有二、得三有一，故合有五。但得定滿，
X53n0836_p0100a05║必得果滿，無有學者但由定故及根定故亦得滿名。
X53n0836_p0100a06║故一中但有二，具二中無三。次釋下兩句。學位有三
X53n0836_p0100a07║果，初二非果滿，第三名果滿。無學唯一果，無非果滿
X53n0836_p0100a08║故，不立果滿名。一、但由根滿，謂不時解脫未得異定；
X53n0836_p0100a09║二、但由定滿，謂時解脫得異想定；三、見由二，謂不時
X53n0836_p0100a10║解脫唯得異定。
X53n0836_p0100a11║自下第七有十四行頌廣明諸道。於中初一行頌明
X53n0836_p0100a12║加行等四道。文中初牒廣問略，廣說諸道差別無量，
X53n0836_p0100a13║乃至略說幾道能遍攝明。次舉頌答，後釋頌本。加行
X53n0836_p0100a14║道者，謂後生無間道。無間道者，謂能斷障。解脫道者，謂
X53n0836_p0100a15║已解脫鄣，與解脫得俱。最初所生如前說。有多念對
X53n0836_p0100a16║勝進道後生，故言最初所生。勝進道者，謂前三餘道多
X53n0836_p0100a17║時相續。問：道義云何？答：謂涅槃路，乘此能往涅槃城
X53n0836_p0100a18║故。或復道者是求所依，如人依道尋求財物。此亦如
X53n0836_p0100a19║是，依聖道故求涅槃果。問：加行無間求得擇滅可名
X53n0836_p0100a20║為道，解脫勝進不求擇滅如何名道？答：與加行無間
X53n0836_p0100a21║道類同故。即前加行無間轉聖解脫勝進，上品名為
X53n0836_p0100a22║解脫勝進，故亦名通。或前前道力能至後道，故亦名
X53n0836_p0100a23║道。或能趣入無餘涅槃，故亦名道。
X53n0836_p0100a24║自下第二有一行頌，明四通行。初牒通行同。道於餘
X53n0836_p0100b01║處立通得名，以能通達諦理趣涅槃果故。一問此有
X53n0836_p0100b02║幾程，二問依何建立。次舉頌答。於中初句答初問，餘
X53n0836_p0100b03║三句答第二問。依地辨苦樂，約根辨遲速。後釋頌本。
X53n0836_p0100b04║文中初舉數列名釋初句。二釋第二句。道依根本四
X53n0836_p0100b05║意生，名樂通行所攝受支。二以止觀平等任運轉故。
X53n0836_p0100b06║三釋第三句。道依無色未至中間，名苦通行所不攝
X53n0836_p0100b07║受支。二以正觀不等艱韋轉故。謂無色定觀滅，但發
X53n0836_p0100b08║修道，故止增定是根本故。未至中間觀增，雙發見修，
X53n0836_p0100b09║故止滅定如根本故。四釋第四句。即此苦樂二通行
X53n0836_p0100b10║中，鈍根名遲，於境通達稽遲轉故。利根名速，於境通
X53n0836_p0100b11║達捷疾轉故。次約人釋。或遲鈍人所起通行，名遲通
X53n0836_p0100b12║行。速此相違，謂速利人所起通行，名速通行。正理論
X53n0836_p0100b13║第七：一云：大覺獨覺到究竟□□，依何通行入聖證
X53n0836_p0100b14║極果？大覺唯依樂速通行，謂以第四意為依，由極利
X53n0836_p0100b15║根入正決定，證得無上正等菩提。於獨覺中建角喻
X53n0836_p0100b16║者，如大覺說。餘則不定。於到究竟二□□中，舍利子
X53n0836_p0100b17║等依速通行及樂速通行入聖證極果，彼依未至入
X53n0836_p0100b18║正決定，依第四定得漏應故。目連唯依苦速通行，謂
X53n0836_p0100b19║依未至入正決定，依無色定得漏想故。二聖先來樂
X53n0836_p0100b20║慧樂定，故證極果。依色無色許到究竟法，大□□法
X53n0836_p0100b21║不唯應漏，次得果故。彼入聖道皆依未至地
X53n0836_p0100b22║自下第三、及七行頌明菩提分法。於中，初一行頌明
X53n0836_p0100b23║菩提分數。釋菩提分名文中，初牒前問道亦名為菩
X53n0836_p0100b24║提分法：一、問此有幾種；二、問名義；三、次舉頌答。於中，
X53n0836_p0100c01║初兩句答初問，下兩句答第二問。後釋頌本文中，初
X53n0836_p0100c02║引經舉數列名釋上兩句，次釋下兩句。本音云菩提，
X53n0836_p0100c03║此翻名覺，謂想無生智說名為覺。隨覺者，別立三菩
X53n0836_p0100c04║提：一、無明惛睡永斷故覺；二、如實知四諦境已作已
X53n0836_p0100c05║事故名覺。因中三十七法隨順菩提，是故皆名菩提
X53n0836_p0100c06║分法。
X53n0836_p0100c07║自下第二出菩提分體文中，初問此三十七體各別
X53n0836_p0100c08║所，二答不爾，三問云何，四舉頌答，五釋頌本。七十五
X53n0836_p0100c09║法中依此頌本，菩提分法唯以十法為體。七十五法
X53n0836_p0100c10║中二種無為非是行法，不順菩提非菩提分。餘三有
X53n0836_p0100c11║為，謂色及心、非色非心乎？漏自斷簡，就心聚中正果
X53n0836_p0100c12║漏七十一。何故心王不立覺分？理亦攝在念住等中，
X53n0836_p0100c13║彼實攝諸加行善故。然不別立如慧等者，心於雜染
X53n0836_p0100c14║清淨分中勢用均平無所偏黨，覺分唯在清淨分中
X53n0836_p0100c15║勢用增強，是故不立。有餘所說：覺分多緣諸法共相，
X53n0836_p0100c16║心王多分緣自相生，是故不立。有餘復說：修習學分
X53n0836_p0100c17║本為對治一切罪，然諸罪心所非心故，能治法非心
X53n0836_p0100c18║唯所，障治相翻而建立故。有說：覺分輔佐於覺，覺是
X53n0836_p0100c19║心所慧為體故。不可心王輔佐心所，如王不可輔佐
X53n0836_p0100c20║於臣，所以心王不立覺分。有餘所說：心道世間於界
X53n0836_p0100c21║趣生輪迴無絕，修習覺分為斷生死，由此心王不立
X53n0836_p0100c22║覺分。有餘師說：無始時來心為眾多罪雜染馳散諸
X53n0836_p0100c23║境𢤱戾難調，為調伏心修習覺分，非所調伏即是能
X53n0836_p0100c24║調，是故心王不立覺分。何緣諸大心所法中唯立四
X53n0836_p0101a01║法為菩提分？實總攝在念住等中，彼實攝諸加行善
X53n0836_p0101a02║故。然別建立念定慧者，由此三種順清淨品勢用增
X53n0836_p0101a03║強可立覺分，應思觸欲於染分中勢用增強故不別
X53n0836_p0101a04║立。於假想觀勝解偏增，覺分唯攝順真實觀，由此勝
X53n0836_p0101a05║解非覺分攝。有餘師說：至無學位勝解方增，經但立
X53n0836_p0101a06║為無學支故。菩提分法有學位增，由此為因力能引
X53n0836_p0101a07║起三菩提故，所以勝解非覺分攝。作意勢力能發動
X53n0836_p0101a08║心，令於所緣易脫不定，覺分於境審諦觀察令心專
X53n0836_p0101a09║一，與故相違，是故作意非覺分攝。若爾，寧立尋為覺
X53n0836_p0101a10║分？尋於境即雖筞發心，而欲令心推求至理，非令於
X53n0836_p0101a11║境浮飄易脫。於諦觀察有筞發能，說此力能䇿正見
X53n0836_p0101a12║故，由此作意不可例尋。有餘所言：為染為淨？約取境
X53n0836_p0101a13║位作意力增，說為非理。如理作意至境相續，彼勢力
X53n0836_p0101a14║微，故不立為煩惱覺分，煩惱覺分要於至境相續位
X53n0836_p0101a15║中方增盛故。受於雜染清淨分中勢用增，故立覺分。
X53n0836_p0101a16║由此流轉緣起支中立為受支，及於還異菩提分中
X53n0836_p0101a17║立喜覺支。有餘師說：受於雜染雖是增上，而與淨品
X53n0836_p0101a18║作饒益事亦有功能，如栴茶羅性雖鄙劣，能與豪族
X53n0836_p0101a19║作饒益事，故於意為饒益支菩提分中立覺支號。何
X53n0836_p0101a20║緣三受皆通無漏，覺分唯喜非餘二耶？覺分可為行
X53n0836_p0101a21║相猛利，未捨行相遲鈍故非。有餘師言：未捨二受為
X53n0836_p0101a22║輕安樂，行捨所覆相不明了，是故不立。何緣大善心
X53n0836_p0101a23║所法中唯立四法為菩提分？實亦總是念住等攝，彼
X53n0836_p0101a24║實總攝加行善故。然別立信勤安捨者，由此四種順
X53n0836_p0101b01║覺強故。如何此四順覺用強？發趣菩提信為上道，將
X53n0836_p0101b02║修眾行信為初基，清淨果因以信為本，若無信者修
X53n0836_p0101b03║趣不成，故立信根以為覺分。有餘所說：如清水珠置
X53n0836_p0101b04║濁水中水便澄潔，令諸有目鑒眾色像。如是以信置
X53n0836_p0101b05║心品中，能令俱生心品澄淨，由此能見四聖諦理，漸
X53n0836_p0101b06║次增長成菩提，故信最應立為覺分。勤於眾行道能
X53n0836_p0101b07║筞發，令其速趣三乘菩提，若無正勤雖已發趣，中間
X53n0836_p0101b08║懈癈終無所成，是故立勤以為覺分。有餘所說：無始
X53n0836_p0101b09║時來所以不能見四聖諦，劫由懈怠不樂聽聞如理
X53n0836_p0101b10║思惟四聖諦理，勤能治彼令樂聽聞如理思惟四諦
X53n0836_p0101b11║理故，能見四諦速證菩提，故勤亦應立為覺分。輕安
X53n0836_p0101b12║息務令心調適，行捨正直令心平等，故能增長諸出
X53n0836_p0101b13║世行，令其速趣三乘菩提，故立安捨以為覺分。有餘
X53n0836_p0101b14║師說：無始時來惛掉亂心不見諦理，由此不證三乘
X53n0836_p0101b15║菩提。輕安捨惛、行捨止掉，由斯見諦速趣菩提，故此
X53n0836_p0101b16║亦應立為覺分。若爾，慙愧自性善攝，於眾善品得白
X53n0836_p0101b17║法名，亦應立為菩提分法。彼不應立，以形慙愧唯為
X53n0836_p0101b18║一切惡心相應，於散惑中為勝障礙，於見諦理為障
X53n0836_p0101b19║力微，與彼相違名為慙愧。自性善攝得白法名，雖於
X53n0836_p0101b20║散惑有勝功力，而於定善為助力微，菩提分中取順
X53n0836_p0101b21║定善助覺諦理，故彼不立。若爾，應立無貪無瞋，彼是
X53n0836_p0101b22║善根自性善故。亦不應立，以諸貪瞋六識相應，遍通
X53n0836_p0101b23║五果是隨眠性，發麤惡業為勝加行，斷滅善根障散
X53n0836_p0101b24║善強，遠見諦劣，翻彼故立無貪無瞋。得善根名自性
X53n0836_p0101c01║善攝，於散善業功力雖強，助定善中勢用微劣，菩提
X53n0836_p0101c02║分法取順定善助覺諦理，故彼不立。若爾，不放逸應
X53n0836_p0101c03║立為覺分，不放逸故眾行皆成，佛每歎令修不放逸。
X53n0836_p0101c04║亦不應立，於散位中放逸令心馳散五欲，能違施等
X53n0836_p0101c05║散善用強，非定位中此障用勝，翻彼故立不放逸。但
X53n0836_p0101c06║於五欲能防護心，令不馳散專修施等，故於散善力
X53n0836_p0101c07║用雖強，助定善中勢用微劣，菩提分法取順定善助
X53n0836_p0101c08║覺諦理，故彼不立。若爾，不害應立覺分，害能逼惱無
X53n0836_p0101c09║量有情墮三惡尋，彼能治故。亦不應立，害緣即生惱
X53n0836_p0101c10║諸有情障脩散善，不害翻此助定力微，故亦不應立
X53n0836_p0101c11║為覺分。有餘師說：大善法中若所治論自性勝者立
X53n0836_p0101c12║為覺分，餘則不然。所治強者，謂與一切染心相應。自
X53n0836_p0101c13║性勝者，謂助見行。如先所說，信勤安捨具足二義，慙
X53n0836_p0101c14║愧等六無具二者，謂慙等五二義並無，不放逸一種
X53n0836_p0101c15║唯闕自性勝。何緣欣猒非覺分耶？理實亦是念住等
X53n0836_p0101c16║攝，彼實總攝加行善故。然不別立為覺分者，由此二
X53n0836_p0101c17║種行相相違，俱不遍漏四聖諦境，無一地位容恒現
X53n0836_p0101c18║前，心品隨少是故不立。有餘師說：夫欣厭者，由慧觀
X53n0836_p0101c19║境勢力引生，覺分謂能順生覺慧，義相違故不應別
X53n0836_p0101c20║立。何緣尋伺二種皆容有加行善及有無漏，而於覺
X53n0836_p0101c21║分一是一非？實亦俱通，義如前說。然別立尋及立伺
X53n0836_p0101c22║者，尋於聖道筞正見強，由彼起時行相猛利，尋求諦
X53n0836_p0101c23║理有助見能立為道支。伺則不爾，以行相起極微劣
X53n0836_p0101c24║故。有餘師說：二俱行時，尋行相鹿映蔽於伺，唯伺起
X53n0836_p0102a01║位行相轉微，故覺分中不別立伺。䇿發正見自有正
X53n0836_p0102a02║勤，何更立尋以為覺分？勤筞正見有異於尋，故道支
X53n0836_p0102a03║中應並建立，謂勤筞彼令速進修，尋力筞令速觀聖
X53n0836_p0102a04║諦。何緣表業不立覺分？覺分唯是順定善法，心俱無
X53n0836_p0102a05║表有勝順能，表業不然，是故不立。何緣不立不相應
X53n0836_p0102a06║行以為覺分？彼於助覺無別勝能，不相應故。非如無
X53n0836_p0102a07║表雖不相應，而於道輪有為轂用，故於覺分不別建
X53n0836_p0102a08║立。有餘師說：二無心定能滅心故，與覺相違。四相及
X53n0836_p0102a09║得，於所相成有還成用，此於染淨起用平等。菩提分
X53n0836_p0102a10║法順淨用增，故不別立。然此十法，大地有四，謂念、定、
X53n0836_p0102a11║慧、受。大善地四，謂信、勤、安、捨。不定數一，所謂尋也。色
X53n0836_p0102a12║法有一，謂心俱戒。十為覺分，如漏所明。餘非學分，亦
X53n0836_p0102a13║如前釋。就此十中開六合四，多少不同，故說頌曰：慧
X53n0836_p0102a14║定進開八，念根離為四，戒品分為三，信根力為二，安
X53n0836_p0102a15║喜捨尋一，故有三十七。今此文中，初總舉宗，此覺分
X53n0836_p0102a16║名雖三十七，實事唯十，即信、勤等。次攝三十七以為
X53n0836_p0102a17║十體，謂四念住、慧根、慧力、擇法覺支，故與正見，此八
X53n0836_p0102a18║覺分以慧為體。又四正斷、進根、進力、進覺、正進，此八
X53n0836_p0102a19║覺支以懃為體。又四神足、定根、定力、定覺、正定，此八
X53n0836_p0102a20║覺支以定為體。此慧、勤、定勢用最強，通於四位別立
X53n0836_p0102a21║四門，故此三種各開為八。又信根、信力，此二覺支以
X53n0836_p0102a22║信為體。又念根、念力、念覺、正念，此四覺支以念為體。
X53n0836_p0102a23║正語、業、命，此三覺支以戒為體。又勤、捨、安及正思惟
X53n0836_p0102a24║勢用最微，各一覺支以自為體。如是覺分實事唯十，
X53n0836_p0102b01║即信等五，加喜、安、捨。菩薩戒及尋，是十事也。毗沙婆
X53n0836_p0102b02║師說有十一，身業、語業不相雜故，皆分為二。餘九同
X53n0836_p0102b03║前，故有十一。
X53n0836_p0102b04║自下第二、有一行頌，釋四念住、正勤、神足，以慧、勤、定
X53n0836_p0102b05║三法為體。文中，初問：念住等三，據相應、俱有、共念住
X53n0836_p0102b06║等，遍攝一切諸加行善，名無別屬，如何獨說慧、勤、定？
X53n0836_p0102b07║次舉頌答，後釋頌本。文中，初總釋頌本。念住、正釋及
X53n0836_p0102b08║與神足三品善根，據共念住等同品善根，體實遍攝
X53n0836_p0102b09║諸加行善。然隨同品增上善根，如次說為慧、勤及定。
X53n0836_p0102b10║二、釋念住名。文中，初問：何緣於慧立念住名？次答：毗
X53n0836_p0102b11║婆師作如是說：慧由念力持令住故，從因為名，故名
X53n0836_p0102b12║念住。經主釋云：理實由慧令心住境，慧如實見，令心
X53n0836_p0102b13║明記故，從果為名，故名念住。如前四念住中已廣成
X53n0836_p0102b14║立。三、釋懃名正斷。文中，初問：何故說勤名為正斷？次
X53n0836_p0102b15║答：於正修習勤、斷兩。【圖】勤、修二善位中，此勤力能斷
X53n0836_p0102b16║懈怠故，是故四種通名正斷，或名正勝。於正持筞身、
X53n0836_p0102b17║語、意中，此懃勝故。四、釋定名神足。文中，初問：何緣於
X53n0836_p0102b18║定立神足名？次答：五神通等諸靈妙德，說名為神。定
X53n0836_p0102b19║是所依，故名為足。從果及用為名，故稱神足。即此神
X53n0836_p0102b20║足為四法求成，從因及果，就用為名，故名四神足也。
X53n0836_p0102b21║有餘師說：神即是定，足謂無念、心、慧。經主破云：彼應
X53n0836_p0102b22║覺分事有十三，毗婆師事有十一，更增欲心，故有十
X53n0836_p0102b23║三。以念、慧二足前十一攝，欲心二足非十一攝，故增
X53n0836_p0102b24║欲心。自古諸師皆言：心如意足體是其定。若爾，但應
X53n0836_p0102c01║唯增欲也。今增欲心，故知心如意足者是心王也。又
X53n0836_p0102c02║若神即定，亦違經說。如契經言：吾今為汝說神足等。
X53n0836_p0102c03║神謂受用種種神境，分一為多，乃至廣說。故知神者
X53n0836_p0102c04║是神通也。足謂欲等四三摩地，故知神通所依三摩
X53n0836_p0102c05║地名足。此中佛說定、果、神通等名神，欲等四數所生
X53n0836_p0102c06║等持名足。此中乃與等持立名，定果名神，定體名足。
X53n0836_p0102c07║定足乃為欲等四法所是能生，因有四故，說名為四。
X53n0836_p0102c08║此乃從果、就用及因為名，故名四神足也。五、釋根力
X53n0836_p0102c09║文中，初問：何緣信等五法體同，先說為根，後名為力？
X53n0836_p0102c10║次答：由此五法依上下品，先根後力。又依可屬名根，
X53n0836_p0102c11║不可屬名力。又問：住等何緣次第如是？謂於因果下，
X53n0836_p0102c12║答，如文可解。
X53n0836_p0102c13║自下第三有一行頌，約位建立覺分。文中初問：當言
X53n0836_p0102c14║何位何覺分增？次舉頌答，後釋頌本。謂五停總別，初
X53n0836_p0102c15║業位中乃至說念住增，煖法位中能證決擇分異品
X53n0836_p0102c16║功德說正斷增，頂法位中趣忍無退得故神足定增，
X53n0836_p0102c17║法忍位中必不退墮得增上義故說根增，第一位中
X53n0836_p0102c18║無屈伏義故說力增，修道位中近菩提位助覺勝故
X53n0836_p0102c19║說覺支增，見道位中速疾而轉說道支增。然契經中
X53n0836_p0102c20║隨數增說，先七後八非修次第，乃至毗婆師所說如
X53n0836_p0102c21║是定執義人。有餘師說：不破契經所說次第立念住
X53n0836_p0102c22║等，謂修行者將修行時，於多境中其心馳散，先修念
X53n0836_p0102c23║住制伏其心，乃至是故念住最初由此勢力乃至正
X53n0836_p0102c24║斷，第二由精進故乃至神足，第三勝定為依乃至根
X53n0836_p0103a01║為，第四根義既立乃至五力，第五於見道位建立覺
X53n0836_p0103a02║支，如實覺知四聖諦故。通凡聖位建立道支，俱通直
X53n0836_p0103a03║法涅槃城故。如契經說：於八道支修圓滿者，始於四
X53n0836_p0103a04║念住終至七覺支亦修圓滿。故知道支通凡聖位。又
X53n0836_p0103a05║契經說：比丘當知，宣如實言者，喻說四聖諦，以四聖
X53n0836_p0103a06║諦是如實理故。說如實言，喻說四聖諦也。令依本路
X53n0836_p0103a07║速出者，喻令修習八聖道支，以八道支過去諸佛本
X53n0836_p0103a08║遊路故。經既但說八聖道支出生死路，故知八支通
X53n0836_p0103a09║凡聖位。上來約位建立。然總攝者，念住、正勤及四神
X53n0836_p0103a10║足，慧、勤、定體入五根中，是慧、勤、定根即此五根，至世
X53n0836_p0103a11║第一總名五力。此五根中，信根唯在見道位前，其餘
X53n0836_p0103a12║四根通見及修七覺、八正。以是根故，正語、業、命四唯
X53n0836_p0103a13║見道，安、喜及捨三唯修道，進、念、定、慧四通見、修，信根
X53n0836_p0103a14║一種唯見道前。故雜心論云：問：何故喜、猗、捨立覺支
X53n0836_p0103a15║非道支，正思、正語、正業、正命立道支非覺支，信俱非
X53n0836_p0103a16║耶？答：隨順覺故，乃至知緣常生喜，乃至生喜常生覺，
X53n0836_p0103a17║謂息一切事，及捨常生覺，於進不隨順，故非道去。是
X53n0836_p0103a18║道不喜者，不去樂住處故。猗、捨與去一向相違，故不
X53n0836_p0103a19║說道支。惑者於道輪為轂，故立道輪支，非相應故非
X53n0836_p0103a20║覺支。正思、筞、正見故，於進去隨順非覺，故立道支非
X53n0836_p0103a21║覺支。信者始習慶覺，道者已度，是故俱不立正理。論
X53n0836_p0103a22║云：何緣不立信為覺及道支？初發趣時信用增上，以
X53n0836_p0103a23║入聖位立道支。信於爾時勢用微劣，故不立在覺道
X53n0836_p0103a24║支中。何緣於覺支，立喜輕安捨？非亦立彼在道之中，
X53n0836_p0103b01║彼偏順覺不順道故。云何隨覺？且修道中地地各修
X53n0836_p0103b02║九品勝覺，如如於諦數數覺悟，如是如是發生勝喜，
X53n0836_p0103b03║由生勝喜復未觀諦。如人堀地獲寶生喜，由生喜故
X53n0836_p0103b04║復不更堀。於覺隨順力增，妄由輕安息諸事務，及由
X53n0836_p0103b05║捨力令心平等，方能於境審諦觀察，故立安捨在覺
X53n0836_p0103b06║支中。云何此三不順於道？速疾運轉是聖道義，此於
X53n0836_p0103b07║速運少有相違，並能令信安隱住故。何緣於道立尋
X53n0836_p0103b08║戒支？於覺支中非亦立彼，彼偏順道不順覺故。云何
X53n0836_p0103b09║順道？且見道中尋筞正見，令為上下八諦境中速疾
X53n0836_p0103b10║觀察。戒能為轂成見道輪，令於諦中速疾迴轉，故尋
X53n0836_p0103b11║及戒假立道支。此復云何不順於覺？且尋於諦不寂
X53n0836_p0103b12║靜轉，於聖諦理尋求相故。覺以見諦安靜而轉，故尋
X53n0836_p0103b13║於覺少有相違。覺是相應有所緣境所依行相，戒此
X53n0836_p0103b14║相違，故於覺支不建立彼通運為道，不可為例。
X53n0836_p0103b15║自下第五、有一行，頌漏、無漏分別。文中，初牒前問，隨
X53n0836_p0103b16║增位說。次第既然，理實應言：此三十七，幾一問通有
X53n0836_p0103b17║漏，二問幾無漏耶？次舉頌答。於中，初兩句後答，問下
X53n0836_p0103b18║兩句答。初問後釋。頌本文中，初釋上兩句。此中，七覺、
X53n0836_p0103b19║八道支唯是無漏，唯於修道、見道位中方建立故。見
X53n0836_p0103b20║道以前，世間亦有正見等法是有漏故，而彼不得聖
X53n0836_p0103b21║道之名。次釋兩句。所餘三、四、二、五覺分，皆通有漏及
X53n0836_p0103b22║無漏位。正理論云：謂修道位七覺支增，隣近菩提，謂
X53n0836_p0103b23║治有頂，故覺支體一向無漏。一切覺分皆助菩提，唯
X53n0836_p0103b24║此獨標覺支名者，以最隣近菩提果故。由此理趣，證
X53n0836_p0103c01║七覺支，應知但依治有頂說。此為上首，類治下地，唯
X53n0836_p0103c02║於無漏立覺支名。若不許然，寧不通二？或於一切□
X53n0836_p0103c03║分中，依近菩提立覺支號。修道中，修道位近菩提，性
X53n0836_p0103c04║近菩提唯是無漏，故無漏修道方立覺支名。見道中，
X53n0836_p0103c05║八道支勝，故此一向無漏性攝。雖正見等亦通有漏，
X53n0836_p0103c06║然彼不得聖道支名，聖道支名目無漏故。又諸漏者，
X53n0836_p0103c07║許覺分法，覺支後說，定是無漏。有說：若說在前，便通
X53n0836_p0103c08║二種。既覺支後方說道支，故道支一向無漏。所餘通
X53n0836_p0103c09║二，義唯已成。謂覺分中前位增者，彼於後位勢用亦
X53n0836_p0103c10║增；後位增者，非於前位。故毗婆沙作如是說：從初業
X53n0836_p0103c11║位至想無生，念住常增，乃至廣說。
X53n0836_p0103c12║自下第六有兩行頌。約地具道品文中，初問此三十
X53n0836_p0103c13║七何地有幾，次舉頌答，後釋頌本。初意具三十七，未
X53n0836_p0103c14║至除喜，二定除尋，由此二地各三十六。第三第意中
X53n0836_p0103c15║間雙除喜各三十五道，前三無色除色除戒，三支并
X53n0836_p0103c16║除喜尋各三十二，欲界有頂除覺道支各二十二，以
X53n0836_p0103c17║此二地無無漏故。正理論云：如是諸地隨其所應，覺
X53n0836_p0103c18║分現前少多無定，謂隨位列後必兼前，可一體上義
X53n0836_p0103c19║分多種，故有多種俱時起不？唯四念住必不俱生，以
X53n0836_p0103c20║約所緣分為四故，尚無二慧俱時而生，況有一時四
X53n0836_p0103c21║慧並起？不可一慧約境分多，以若總緣法念住攝，必
X53n0836_p0103c22║無一慧於一剎那緣四境生四行相故。由此理趣，初
X53n0836_p0103c23║意中總而言之具三十七，然於一念頓現在前，極多
X53n0836_p0103c24║但容有三十四。成實漏第二十二卷止觀品云：問：佛
X53n0836_p0104a01║處處說應念二法，所謂止觀。若一切禪定等法皆悉
X53n0836_p0104a02║應念，何故但說止觀？答：止名定觀。四證淨，初牒前問。
X53n0836_p0104a03║覺分將時必得證淨，一問此有幾種，二問依何位得，
X53n0836_p0104a04║三問實體是何法，四問有漏無漏耶？次舉頌答，於中
X53n0836_p0104a05║初兩句答初問，次四句答第二問，第七句答第三問，
X53n0836_p0104a06║第八句答第四問。後釋頌本文中，初舉數列名釋初
X53n0836_p0104a07║兩句，二釋第三第四第五第六句。且見道位見三諦
X53n0836_p0104a08║時，一一唯得法即證淨，所證三諦境是理法寶故。無
X53n0836_p0104a09║漏信體名法證淨，同時道共戒是戒證淨。見道諦位
X53n0836_p0104a10║兼得佛僧二種證淨，謂於爾時兼於成佛諸無覺法、
X53n0836_p0104a11║成菩薩僧、學無學法，行修雖是法不增淨，得修別緣
X53n0836_p0104a12║三實，故更別得佛僧二不壞淨。兼言為顯見道諦時
X53n0836_p0104a13║亦得於法及戒證淨，後更兼得佛僧證淨。以得修無
X53n0836_p0104a14║漏信，別緣菩薩二根、辟支三根信是法證淨，別緣諸
X53n0836_p0104a15║佛具知根信是佛證淨，別緣菩薩三根信是僧證淨，
X53n0836_p0104a16║同時俱有道共戒體是戒證淨。然所信法略有二種：
X53n0836_p0104a17║一別、二總。總通四諦並皆是法，別唯苦集異三諦，令
X53n0836_p0104a18║菩薩二根、獨覺三根道唯是法寶攝，故見四諦時皆
X53n0836_p0104a19║得法證淨。聖所愛戒與現觀俱，故一切時無不亦得
X53n0836_p0104a20║皆證淨也。三釋第七句，由所信別故名有信，應知實
X53n0836_p0104a21║事唯有二種，謂佛法僧。三種證淨以信為體，聖戒證
X53n0836_p0104a22║淨以戒為體，故唯有二。四釋第八句，如是四種唯是
X53n0836_p0104a23║無漏，以有漏法非證淨故。五釋證淨名文中，初問：為
X53n0836_p0104a24║依何義立證淨名？答：如是見知四聖諦理故名為證，
X53n0836_p0104b01║正信三寶及妙尸羅是色心中淨故皆名淨，以離不
X53n0836_p0104b02║信垢及破戒垢故。由證理故得四種淨，立證淨名。六
X53n0836_p0104b03║明次第，如出觀時現起次第，故說觀內次第如是。問：
X53n0836_p0104b04║如何出觀時現起次第？答：謂出觀位先信世尊等法
X53n0836_p0104b05║喻可解，乃至戒此四種，佛如導師、法如道路、僧如商
X53n0836_p0104b06║侶、戒如乘□。
X53n0836_p0104b07║自下第九、有三行頌，明十無學分建立正智、正解脫
X53n0836_p0104b08║支。於中，初兩行頌辨二支體。文中，初舉經問：學位八
X53n0836_p0104b09║支，無學成十一。問：何緣不說有學位中有正解脫及
X53n0836_p0104b10║有正智？二、問：正脫、正智其體是何？次舉頌答。於中，初
X53n0836_p0104b11║兩句答初問，餘六句答第二問。後釋頌本。文中，初釋
X53n0836_p0104b12║上兩句。有學位中，上有餘法未解脫故，無解脫支；學
X53n0836_p0104b13║位非離少縛可名脫者故。學位非無解脫涅槃體可
X53n0836_p0104b14║立證解脫智；無學已斷諸罪故，立解脫支。後能起了
X53n0836_p0104b15║有為、無為二解脫智故，立解脫知見身，立名為正智。
X53n0836_p0104b16║由無學位解脫及解脫知見二支顯可，可立二支；有
X53n0836_p0104b17║學不然，故唯成八。二、釋第二、第四句，出解脫體。解脫
X53n0836_p0104b18║體有二：謂有為、無為。有為解脫謂無學勝解，無學解
X53n0836_p0104b19║脫有一切惑滅。三釋第五第六句。有為解脫名無學
X53n0836_p0104b20║支，以立支名依有為故。無學支攝解脫復有二種，即
X53n0836_p0104b21║餘經言心慧二脫，即是心慧相應勝解數。應知此心
X53n0836_p0104b22║慧二解脫，五分蘊身中即解脫蘊也。次序外難：若解
X53n0836_p0104b23║脫蘊體是勝解爾者，不應契經說：云何解脫清淨最
X53n0836_p0104b24║勝？答：心從貪離染解脫，及從瞋癡離染解脫，乃至故
X53n0836_p0104c01║解脫蘊非唯勝解。次二十八多責：若爾是何？答：有餘
X53n0836_p0104c02║師說：由真智力遣貪瞋癡，即心離垢義名解脫蘊。四
X53n0836_p0104c03║釋第七第八句。初結前。如是已說正解脫體，依二十
X53n0836_p0104c04║多勝解為體，依餘師心王為體。正智體者，如前三十
X53n0836_p0104c05║七覺分中說，謂即前說想無生智為解脫知見身，名
X53n0836_p0104c06║解脫正智體，以解脫、解脫知見身俱名解脫故。有學
X53n0836_p0104c07║有縛位中無，唯無學無縛位中立。
X53n0836_p0104c08║自下第二因明無學立解脫支，故明無學心解脫
X53n0836_p0104c09║時。文中初心於何世正得解脫，而言無學心解脫耶？
X53n0836_p0104c10║次舉頌答，後釋頌本。如六足本論說：初無學心在未
X53n0836_p0104c11║來生相時，從障得解脫。問：何謂為障？答：謂罪得。由彼
X53n0836_p0104c12║罪得能遮此無學心在生相故，無始世來無學心王
X53n0836_p0104c13║不得在生相。金剛喻定在現在正滅位中彼罪得正
X53n0836_p0104c14║斷，不能牽未來得在生相故，不能遮未來無學心不
X53n0836_p0104c15║在生相故。初無學心於未來正生位正得解脫，罪得
X53n0836_p0104c16║也。金剛喻定過去已滅位中彼罪得已斷，初無學心
X53n0836_p0104c17║於現在已生位名已解脫。初無學心世正生位正解
X53n0836_p0104c18║脫時，未來世未至生相無學心，及世無學身中世俗
X53n0836_p0104c19║心，當於無學心世生相時亦名解脫。名今且說正世
X53n0836_p0104c20║生相決定生者，已於爾時初無學心得行現世身中，
X53n0836_p0104c21║及行現在世中故。問：諸無學未來世俗心從何障得
X53n0836_p0104c22║解脫？答：亦即從故遮心生障罪得。問：未解脫位此世
X53n0836_p0104c23║俗善心無不生耶？答：未解脫位有學身中雖有已生
X53n0836_p0104c24║世俗心，然不似今者無學身中所起世俗心。問：彼何
X53n0836_p0105a01║所似？答：似餘一切與或得俱心。此無學心後世俗若
X53n0836_p0105a02║生，無俱或得，故名解脫。
X53n0836_p0105a03║自下第三有半行頌，明道斷障時。文中初問道於何
X53n0836_p0105a04║位令生障斷，次舉頌答，後釋頌本。正滅位言顯居現
X53n0836_p0105a05║世，與滅相用俱故，現在名正滅。正生言顯未來世，故
X53n0836_p0105a06║現在名正滅也。道能斷障，唯居現在正滅相時，令其
X53n0836_p0105a07║或等不能生後名為斷障，餘位定無斷障惑故。非如
X53n0836_p0105a08║解脫世正生時亦通未生者，已生未生離障同故。
X53n0836_p0105a09║上來三行頌合為第九，明十無學分建立正智、正解
X53n0836_p0105a10║脫支。自下第十有一行頌明滅、離、斷三即。文中，初牒
X53n0836_p0105a11║經問。經說三即，謂斷、離、滅：一、問以何為體，二、問差別
X53n0836_p0105a12║云何。次舉頌答。於中，初句答初問，下三句答第二問，
X53n0836_p0105a13║後釋頌本。文中，初釋初句斷等三即。即分前說無為
X53n0836_p0105a14║解脫以為自體，次釋餘三句。言離即者，謂但離貪，能
X53n0836_p0105a15║緣縛、所縛法得解脫、擇滅。言斷即者，謂餘八結，能緣
X53n0836_p0105a16║縛、所縛法得解脫、擇滅。言滅即者，謂滅所餘貪等九
X53n0836_p0105a17║結隨眠所隨增事，離能緣縛九結時，所緣縛事體得
X53n0836_p0105a18║解脫、擇滅。以此三即皆是擇滅，故經說三即即無為
X53n0836_p0105a19║解脫。正理論第六十三云：然三即體約假有異，若就
X53n0836_p0105a20║實事則無差別。云何名為約假有異？謂離貪結名為
X53n0836_p0105a21║離即，斷餘八結名為斷即，滅餘一切貪等諸結所繫
X53n0836_p0105a22║事體名為滅即。何緣三即如是差別？謂有漏法總略
X53n0836_p0105a23║有三：一者、能繫而非能染，二者、能繫亦是能染，三者、
X53n0836_p0105a24║非二順繫染法。斷此三法所證無為，如次名為斷等
X53n0836_p0105b01║三即。有餘師說：唯斷能繫別有無為，斷餘不爾。彼說：
X53n0836_p0105b02║能繫有緣八結、有結愛結、有緣餘事，斷此三種所證
X53n0836_p0105b03║無為，如次名為斷等三即。有餘師說：唯斷能染別有
X53n0836_p0105b04║無為，斷餘事爾。彼師說：愛有緣八結、有緣愛結、有緣
X53n0836_p0105b05║餘事，斷此三種所證無為，如次名為斷等三即。隨所
X53n0836_p0105b06║繫事前得擇滅，故三說中初說為善。解云：然三即體，
X53n0836_p0105b07║約義差別假說三即，說名有異。若就無為，實第一□
X53n0836_p0105b08║無為上皆說為三即，則無差別隨所繫事量別得解
X53n0836_p0105b09║脫無為。如人被縛離縛之時，但約所縛人說得解脫，
X53n0836_p0105b10║不約能縛斷說得解脫，此是評家義。故上論文隨所
X53n0836_p0105b11║繫事別得擇滅，故三說中初說為善。此初文是初說
X53n0836_p0105b12║也。云何名為約假有異？答：如一極微上離貪結義邊
X53n0836_p0105b13║名為離即，斷餘八結義邊名為斷即，滅所見事體邊
X53n0836_p0105b14║名為滅即。問：何緣三即如是差別？答：謂有漏法總略
X53n0836_p0105b15║有三：一者八結能轉而非能染，以非愛染故；二者愛
X53n0836_p0105b16║結能繫亦是能染；三者體非能繫亦非能染，謂順繫
X53n0836_p0105b17║染法。斷此三法所證無為，如次假名斷等三即。然此
X53n0836_p0105b18║三即體實無異。此初師說：說約所繫事量別得無為。
X53n0836_p0105b19║如有亦所極微所繫色，一一極微別得無為，此是正
X53n0836_p0105b20║義。又餘第二師說：唯斷能繫九結別有九無為，斷餘
X53n0836_p0105b21║不爾。彼說：能繫九結有緣八結、有緣愛結、有緣餘事，
X53n0836_p0105b22║斷此三種所證無為各有九種，如次名為斷等三。即
X53n0836_p0105b23║第三師說：唯斷能染貪愛別有無為，斷餘不爾。彼師
X53n0836_p0105b24║說：愛有緣八結、有緣餘事，斷此三種所證無為，如次
X53n0836_p0105c01║名為斷等三。即後二師說：斷等三即體性各別，皆非
X53n0836_p0105c02║正義。今評家義，隨所繫事量，一一法上離能繫時，所
X53n0836_p0105c03║繫時解脫別得擇滅，故三說中初說為善，以三即假
X53n0836_p0105c04║說異，一一體無異故。然見苦所斷十隨眠，苦智生時
X53n0836_p0105c05║得十擇滅時，已離自種親能繫故，說十隨眠所繫事
X53n0836_p0105c06║以得解脫。雖有見集遍行隨眠，能繫未斷，以是他種
X53n0836_p0105c07║疎故，見苦所斷所繫之事說已解脫。見苦所斷縛餘
X53n0836_p0105c08║四了亦復如是，苦下能縛他種疎故，苦智生時雖斷
X53n0836_p0105c09║餘四部能繫，然餘四了所繫未得解脫無為也。修道
X53n0836_p0105c10║門中九品相繫亦復如是，自品相望能繫親故，斷自
X53n0836_p0105c11║品能繫時，同品所繫別得無為。異品相望能繫疎故，
X53n0836_p0105c12║雖斷能繫，異品所繫不得無為。若繫非法，要第九品
X53n0836_p0105c13║斷能繫盡，隨所繫法別得無為。
X53n0836_p0105c14║自下第十一、有一行頌，明狀、離通、局。文中，初、問：若第
X53n0836_p0105c15║能狀，必能離耶？二、答：不爾。三、問：云何？四、舉頌答。五、釋
X53n0836_p0105c16║頌本。文中，初、釋初句，唯緣苦、集所起忍、智說名為狀，
X53n0836_p0105c17║餘則不然。二、釋第二句，四諦境中所起忍、智能斷惑
X53n0836_p0105c18║者，皆得離名。三、釋餘二句，廣陿有殊，故成四句。如文，
X53n0836_p0105c19║可解。
X53n0836_p0105c20║
X53n0836_p0105c21║俱舍論疏卷第二十五（泰）
X53n0836_p0105c22║
X53n0836_p0105c23║嘉祿二秊五月十四日書寫畢，求法沙門藏胤之
X53n0836_p0105c24║本