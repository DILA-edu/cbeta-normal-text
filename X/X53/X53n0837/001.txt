X53n0837_p0106a01║
X53n0837_p0106a02║
X53n0837_p0106a03║
X53n0837_p0106a04║
X53n0837_p0106a05║No. 837
X53n0837_p0106a06║法宗原
X53n0837_p0106a07║
X53n0837_p0106a08║大乘　光法師　撰
X53n0837_p0106a09║依說一切有部諸法宗原，略有五種：一、色法，二、心法，
X53n0837_p0106a10║三、心所有法，四、心不相應行法，五、無為法。
X53n0837_p0106a11║第一色法，略有十一種，謂：一、眼，二、耳，三、鼻，四、舌，五、身，
X53n0837_p0106a12║六、色，七、聲，八、香，九、味，十、觸，十一、無表也。
X53n0837_p0106a13║第二心法，略有一種，所謂心王。
X53n0837_p0106a14║第三心所有法，略有四十六種，謂大地法、十大善地
X53n0837_p0106a15║法、十大煩惱地法、六大不善地法、二小煩惱地法、十
X53n0837_p0106a16║不定有八。大地法十者，一受、二想、三思、四觸、五欲、六
X53n0837_p0106a17║惠、七念、八作意、九勝解、十三摩地。大善地法十者，一
X53n0837_p0106a18║信、二不放逸、三輕安、四捨、五慙、六愧、七無貪、八無嗔、
X53n0837_p0106a19║九不害、十懃。大煩惱地法六者，一無明、二放逸、三懈
X53n0837_p0106a20║怠、四不信、五惛沈、六掉舉。大不善地法二者，一無慙、
X53n0837_p0106a21║二無愧。小煩惱地法十者，一忿、二覆、三慳、四嫉、五惱、
X53n0837_p0106a22║六害、七恨、八諂、九誑、十憍。不定有八者，一尋、二伺、三
X53n0837_p0106a23║睡眠、四惡作、五貪、六瞋、七慢、八疑。
X53n0837_p0106a24║第四心不相應行法，略有十四：一得，二非得，三同分，
X53n0837_p0106b01║四無想異熟，五無想定，六滅盡定，七命根，八生，九住，
X53n0837_p0106b02║十異，十一滅，十二名，十三句，十四文。
X53n0837_p0106b03║第五無為法，略有三種：一虗空，二擇滅，三非擇滅。以
X53n0837_p0106b04║上總有七十五法，為諸法體，應善思之。
X53n0837_p0106b05║就中有二：一、略標釋，二、諸門分別。
X53n0837_p0106b06║略標釋者。
X53n0837_p0106b07║第一色法，十一可變礙故，變礙生故名色。眼謂內處，
X53n0837_p0106b08║眼識所依能見色境四大種所造淨色為體，有色無
X53n0837_p0106b09║見有對，乃至身根廣說亦爾。色謂外處，是眼所見四
X53n0837_p0106b10║大種所造，有色有見有對。色有二十種，謂一青、二黃、
X53n0837_p0106b11║三赤、四白、五長、六短、七方、八圓、九高、十下、十一正、十
X53n0837_p0106b12║二不正、十三雲、十四烟、十五塵、十六霧、十七影、十八
X53n0837_p0106b13║光、十九明、二十闇。聲謂外處，是耳所聞四大種所造，
X53n0837_p0106b14║有色無見有對。聲有八種，一有執受大種為因，有情
X53n0837_p0106b15║名可意聲，如語出好聲。二有執受大種為因，有情名
X53n0837_p0106b16║不可意聲，如語出惡聲。三有執受大種為因，非有情
X53n0837_p0106b17║名可意聲，如拍手好聲。四有執受大種為因，非有情
X53n0837_p0106b18║名不可意聲，如拍手惡聲。五無執受大種為因，有情
X53n0837_p0106b19║名可意聲，如化語好聲。六無執受大種為因，有情名
X53n0837_p0106b20║不可意聲，如化語惡聲；七、無執受大種為因，非有情
X53n0837_p0106b21║名可意聲，如外好聲；八、無執受大種為因，非有情名
X53n0837_p0106b22║不可意聲，如外惡聲。香，謂外處鼻所嗅，四大種所造，
X53n0837_p0106b23║有色無見有對。此有四種，謂一、好香，二、惡香，三、等香，
X53n0837_p0106b24║四、不等香。或說三香：一、好香，二、惡香，三、平等香。味，謂
X53n0837_p0106c01║外處是舌所甞，四大種所造，有色無見有對。此有六
X53n0837_p0106c02║種，謂一、甘，二、酢，三、鹹，四、辛，五、苦，六、淡。觸，謂外處是身
X53n0837_p0106c03║所觸，是四大種及四大種所造，有色無見有對。觸有
X53n0837_p0106c04║十一種，謂一、地，二、水，三、火，四、風，五、滑，六、澀，七、輕，八、重，
X53n0837_p0106c05║九、冷，十、飢，十一、渴。言無表者，無表雖以色業為性，如
X53n0837_p0106c06║有表業，而非表示內心善惡，令佗了知，故名無表。就
X53n0837_p0106c07║中有二：一、善，二、不善。善中復二：一、從表生，二、隨心轉。
X53n0837_p0106c08║表生復二：一者、處中，二者、別解脫。隨心亦二：一者、定
X53n0837_p0106c09║俱，謂有漏戒；二者、道俱，謂無漏戒。於不善中復有二
X53n0837_p0106c10║種：一者、處中戒，二者、惡戒。
X53n0837_p0106c11║第二心法者，或名為意、或名為識。集起故名心，即七
X53n0837_p0106c12║心界。思量故名意，即是意處。了別故名識，即是識蘊。
X53n0837_p0106c13║第三心所法四十六者，是心所有，名心所法。就中大
X53n0837_p0106c14║有地法十者，地者謂行處，若此是彼所行處，即說此
X53n0837_p0106c15║為彼法地大地，法地故名為大地。此中若法大地所
X53n0837_p0106c16║有，名大地法。兩重依主，准下應知。謂此十法遍一切
X53n0837_p0106c17║心心所。受謂領納苦樂俱非。想謂於境取差別想。思
X53n0837_p0106c18║謂能令心有造作。觸謂根境識和合生能有觸對。欲
X53n0837_p0106c19║謂希求所作事業。慧謂於法能有簡擇。念謂於緣明
X53n0837_p0106c20║記不忘。作意謂能令心驚覺。勝解謂能於境印可。三
X53n0837_p0106c21║摩地謂心一境性。大善地法十者，地如前釋。大善地
X53n0837_p0106c22║名大善地法，此中若法大善地所有，名大善地法，謂
X53n0837_p0106c23║此十法唯遍善心。信者，謂能令心澄淨，或於諦等忍
X53n0837_p0106c24║許名信。不放逸者，修諸善法。輕安者，謂心堪忍性。捨
X53n0837_p0107a01║者，心平等性、無驚覺性。慙者，於所造罪自觀有耻。愧
X53n0837_p0107a02║者，於所造罪觀佗有耻。無貪者，謂於境不著。無嗔者，
X53n0837_p0107a03║謂於境不恚。言不害者，謂無損惱。懃者，謂令心勇悍
X53n0837_p0107a04║為性。若依正理及入阿毗達磨及婆沙評家，於大善
X53n0837_p0107a05║地法中更說欣厭。厭謂厭背，如緣苦集。欣謂欣向，如
X53n0837_p0107a06║緣滅道。以非並起故，俱舍不說。大煩惱地法六者，地
X53n0837_p0107a07║如前釋。大煩惱法地名大煩惱地法，此中若法大煩
X53n0837_p0107a08║惱地所有，名大煩惱地法，謂此六法恒唯遍染心。無
X53n0837_p0107a09║明者，謂愚癡為性。放逸者，謂不修善法，是修諸善所
X53n0837_p0107a10║對治法。懈怠者，謂心不勇悍，是前所說懃所對治法。
X53n0837_p0107a11║不信者，謂心不澄淨，是前所說信所對治法。惛沈者，
X53n0837_p0107a12║謂令心惛重。掉舉者，謂令心不靜。大不善地法二者，
X53n0837_p0107a13║地如前釋。大不善法地名大不善地，此中若法大不
X53n0837_p0107a14║善地所有，名大不善地法，謂此二法唯遍不善心。無
X53n0837_p0107a15║慚者，謂於所造罪自觀無耻。無愧者，謂於所造罪觀
X53n0837_p0107a16║他無耻。小煩惱地法十者，地如前釋。小煩惱法地，名
X53n0837_p0107a17║小煩惱地。此中若法小煩惱地所有，名小煩惱地法。
X53n0837_p0107a18║謂此十法，唯修所斷，意癡相應，各別現行。忿者，除嗔
X53n0837_p0107a19║及害，於情非情，令心憤發。覆者，隱藏自罪。慳，謂財法
X53n0837_p0107a20║所施相違，令心慳著。嫉，謂於佗諸興盛事，令心不喜。
X53n0837_p0107a21║惱，謂堅執諸有罪事，由此不取如理諫誨。害，謂於佗
X53n0837_p0107a22║能為逼迫，由此能行打罵等事。恨，謂於忿所緣事中，
X53n0837_p0107a23║數數尋思，結怨不捨。諂，謂心曲，由此不能如實自顯，
X53n0837_p0107a24║或矯非撥，或設方便，令解不明。誑，謂惑佗。憍，謂染著
X53n0837_p0107b01║自法為先，令心放逸，無所顧性。若依正理及法蘊足
X53n0837_p0107b02║論，小惑中更有多種，隨其所應，皆忿等攝，或論意各
X53n0837_p0107b03║別。不定八者，不定入五地，名為不定，或名不定地法。
X53n0837_p0107b04║不定地法，如前釋。不定所依，名不定地。不定地所有，
X53n0837_p0107b05║名不定地法。尋，謂尋求心之鹿性。伺，謂伺察心之細
X53n0837_p0107b06║性。睡眠，令心昧略為性，無有功力執持於身。惡作者，
X53n0837_p0107b07║謂緣於惡作事，心追悔性。貪，謂貪愛。嗔，謂嗔恚。慢，謂
X53n0837_p0107b08║對佗心自舉性。疑，謂於諦猶預為性。若依婆沙評家，
X53n0837_p0107b09║於不定地法中，更說有怖，唯在欲界；上界無怖，於厭
X53n0837_p0107b10║說怖。有說在煩惱品，有說怖通染汙、無覆、無記。上來
X53n0837_p0107b11║所明心所有法四十六種，且依俱舍一相以論也。
X53n0837_p0107b12║問：心所有法中，何故有相對翻，有不相對翻者？答：評
X53n0837_p0107b13║諸經論，心所有法，多少不定。若總搜括，相對廢立，便
X53n0837_p0107b14║成雜亂。且依俱舍，顯相廢立，總有四十六種，名如前
X53n0837_p0107b15║說。於四十六中，如大地法十，尋、伺、睡眠、惡作，以通三
X53n0837_p0107b16║性，或通三性，故此十四，不別翻名。餘三十二中，總有
X53n0837_p0107b17║二類：一、淨品有十，謂大善地法十二；染品有二十二，
X53n0837_p0107b18║謂大煩惱地法六，大不善地法二；小煩惱地法十，及
X53n0837_p0107b19║貪、嗔、慢、疑。若於染中，通五斷，遍六識者，即正翻入淨
X53n0837_p0107b20║中；若不通五斷，不遍六識者，但可傍翻，非正翻也。言
X53n0837_p0107b21║正翻者，總有十法，謂大煩惱地法六，大不善地法二，
X53n0837_p0107b22║及與貪、嗔。大煩惱地法六中，翻癡為無癡，無癡即是
X53n0837_p0107b23║大地法中惠，故於善中不立無癡；翻放逸為不放逸，
X53n0837_p0107b24║翻懈怠為精進，翻不信為信，翻惛沈為輕安，翻掉舉
X53n0837_p0107c01║為捨。不善地法二中，翻無慙無慙，翻無愧為愧。於不
X53n0837_p0107c02║定中，翻貪為無貪，翻嗔為無嗔。於小惑中，害雖不通
X53n0837_p0107c03║五斷，非遍六識，而別翻者，以過重故，惱亂菩薩，障趣
X53n0837_p0107c04║菩提。菩薩將證無上菩提，仍起欲、恚、害、尋，由此過重，
X53n0837_p0107c05║所以別翻。餘小惑九，及與慢、疑，二義不定，但可傍翻，
X53n0837_p0107c06║非正翻也。謂餘小惑九及疑，非通五斷，非遍六識；慢
X53n0837_p0107c07║雖通五斷，而不遍六識，故不翻也。此十一種但可傍
X53n0837_p0107c08║翻者，就中有二：一、約等流門翻；二、約行相相似門翻。
X53n0837_p0107c09║言約等流門翻者，謂是本惑等流果故。忿、恨、嫉三是
X53n0837_p0107c10║嗔等流，翻入無嗔；惱是見取等流，翻見取為正見，正
X53n0837_p0107c11║見即是大地法中慧數，所以善中不別立也。覆惑是
X53n0837_p0107c12║貪等流，翻入無貪；或是癡等流，翻入無癡，無癡即是
X53n0837_p0107c13║慧數，故於善中不別立也。慳、誑、憍三是貪等流，翻入
X53n0837_p0107c14║無貪；諂是諸見等流，翻見為正見，正見還是慧數，故
X53n0837_p0107c15║善不立。約等流門但翻得九，慢、疑本惑非是等流，故
X53n0837_p0107c16║此二種不別翻也。害雖是嗔等流，過重別翻，如前已
X53n0837_p0107c17║釋。言約行相相似翻者，如忿、恨、嫉、惱與嗔行相相似，
X53n0837_p0107c18║翻入無嗔；覆若貪等流，與貪行相相似，翻入無貪；若
X53n0837_p0107c19║是癡等流，與癡行相相似，翻入無癡，無癡即慧數攝
X53n0837_p0107c20║也。慳、誑二種與貪行相相似，翻入無貪；諂謂諂曲，曲
X53n0837_p0107c21║翻為正直，正直是捨，故品類足。釋捨者，身正直、心正
X53n0837_p0107c22║直。憍之與慢，憍自傲逸，慢凌蔑佗，不敬師長，若不憍
X53n0837_p0107c23║慢，心便恭敬，敬即是慙，翻入慙中；疑謂猶預，不決行
X53n0837_p0107c24║相，若能正決，即是其慧，翻入慧中。害雖似嗔，過重別
X53n0837_p0108a01║翻，如前已釋。
X53n0837_p0108a02║第四心不相應行法十四者，不與心相應名心不相
X53n0837_p0108a03║應，簡諸心所。行謂行蘊，簡色無為，簡色受相無為。得
X53n0837_p0108a04║謂得彼有情數法擇滅非擇滅，非得謂非得彼有情
X53n0837_p0108a05║數法擇滅非擇滅。同分者，謂諸有情展轉類等，有體
X53n0837_p0108a06║類等名同分，是別義。雖體類等然有多體，或身形等
X53n0837_p0108a07║同名同分，是因義。是彼同因同之分故，名為同分。無
X53n0837_p0108a08║想異熟者，由彼有情於五百劫中間長時想不起故，
X53n0837_p0108a09║名為無想。無想即異熟，名無想異熟。無想定者，定無
X53n0837_p0108a10║想故。或無想者，定名無相定。隨滅爾所心心所法，即
X53n0837_p0108a11║有爾所物現前，為此定體。滅盡定者，滅心心所法盡，
X53n0837_p0108a12║名滅盡定。隨滅爾所心心所法，即有爾所物現前，為
X53n0837_p0108a13║此定體。命根者，命謂壽命，增上名根。生住異滅者，於
X53n0837_p0108a14║有為法能起名生、能安名住、能衰名異、能壞名滅，此
X53n0837_p0108a15║四即是諸有為法之標相也。名者，謂天人等名，表召
X53n0837_p0108a16║諸法。句者，詮義究竟諸行無常等句。文者，哀阿等文。
X53n0837_p0108a17║名句所依能顯為義，近顯名句遠顯於義。
X53n0837_p0108a18║第五、無為法三者，無因緣為作，故名無為。虗空以無
X53n0837_p0108a19║礙為性，由無礙故，容受一切色等有為。擇滅者，擇謂
X53n0837_p0108a20║簡擇，滅謂涅槃。由擇得滅，故名擇滅。隨有漏法有爾
X53n0837_p0108a21║所量，擇滅亦爾。非擇滅者，非由擇力而得此滅，但由
X53n0837_p0108a22║闕緣，名非擇滅。隨有為法有爾所量，非擇滅亦爾。約
X53n0837_p0108a23║得雖在未來，論體實通三世。
X53n0837_p0108a24║第二諸門分別者，就中有二：一蘊處界攝、二諸門分
X53n0837_p0108b01║別。蘊處界攝者，蘊謂五蘊，處謂十二處，界謂十八界。
X53n0837_p0108b02║五蘊者，謂色受想行識諸有為法。和合聚義是蘊義
X53n0837_p0108b03║也。色蘊攝十一種色，受想二蘊攝大地法中受想二
X53n0837_p0108b04║法。行蘊攝五十八法，謂四十六心所有法中除受想
X53n0837_p0108b05║二，餘四十四法及十四不相應。識蘊攝心王。於五法
X53n0837_p0108b06║中前四有為、後一無為，有為聚集故皆蘊攝，無為非
X53n0837_p0108b07║聚集故蘊不攝。十二處者，謂眼耳鼻舌身意、色聲香
X53n0837_p0108b08║味觸法。生長門義是處義，是能生長心心所法處故
X53n0837_p0108b09║名為處。眼耳鼻舌身、色聲香味觸處，如其次第色十
X53n0837_p0108b10║一中前十種色意處，即是第二心王法處，即攝色中
X53n0837_p0108b11║無表四十六心所、十四不相應行及三無為六十四
X53n0837_p0108b12║法。十八界者，謂眼耳鼻舌身意、色聲香味觸法、眼識
X53n0837_p0108b13║耳識鼻識舌識身識意識。法種族義是界義，於一身
X53n0837_p0108b14║中有十八類諸法種族，名十八界。眼耳鼻舌身、色聲
X53n0837_p0108b15║香味觸界，如其次第色十一中前十種色意界及六
X53n0837_p0108b16║識界，即是心王法界，如法處說。
X53n0837_p0108b17║第二、諸門分別者，略以百門分別七十五法。二門分
X53n0837_p0108b18║別，略有十七種：色、非色，有見、無見，有對、無對，有漏、無
X53n0837_p0108b19║漏，有為、無為，相應、不相應，有上、無上，四大所造、非四
X53n0837_p0108b20║大所造，諦、非諦，有執受、無執受，有所緣、無所緣，異熟、
X53n0837_p0108b21║非異熟，見、非見，積集、非積集，能斫、所斫、非能斫非所
X53n0837_p0108b22║斫，根、非根，有異熟、無異熟。色非色者，可變礙故名
X53n0837_p0108b23║色，與此相違名為非色。七十五法中色十一是色，五
X53n0837_p0108b24║根五境可變礙故、無表變礙生故，餘六十四非色。
X53n0837_p0108c01║有見無見者，有彼眼見故名有見，非有眼見名為無
X53n0837_p0108c02║見。七十五法中色名有見，餘七十四法名無見。雖慧
X53n0837_p0108c03║亦名為見，此中且約眼說。有對無對者，有障礙故
X53n0837_p0108c04║名為有對，與此相違名無對。七十五法中五根五境
X53n0837_p0108c05║名有對，極微成故；餘六十五法名無對，非極微成故。
X53n0837_p0108c06║有漏無漏者，漏謂漏泄，即諸煩惱漏隨增故名為
X53n0837_p0108c07║有漏，與此相違名為無漏。色十一中無表色通二種，
X53n0837_p0108c08║若定共戒及散無表是有漏，若道共戒是無漏，餘十
X53n0837_p0108c09║種唯有漏。心王通二種，四十六心所中大地法、十大
X53n0837_p0108c10║善地法、十尋伺，此二十二通二種，餘二十四唯有漏。
X53n0837_p0108c11║十四不相應中得四相通二種，餘九種唯有漏。三無
X53n0837_p0108c12║為唯無漏。有諍無諍等准此應知。有為、無為者，有
X53n0837_p0108c13║緣作名有為，與此相違名無為。七十五法中，前七十
X53n0837_p0108c14║二是有為，後三種是無為。相應不相應者，時、依、行、
X53n0837_p0108c15║緣、事，此五平等，名曰相應。同一剎那時、同一所依根、
X53n0837_p0108c16║同一行相、同一所緣、同一體事，故名曰相應。與此相
X53n0837_p0108c17║違，名不相應。七十五法中，心、心所法四十七種是相
X53n0837_p0108c18║應，餘二十八是不相應。有上無上者，有涅槃上故
X53n0837_p0108c19║名有上，與此相違名無上。七十五法中，七十四名有
X53n0837_p0108c20║上，擇滅名無上。四大種所造、非四大種所造者，體
X53n0837_p0108c21║寬廣故名大，能生名種，從四大生故名所造，與此相
X53n0837_p0108c22║違名非四大種所造。七十五法中，眼等五根，色、聲、香、
X53n0837_p0108c23║味、無表，唯是所造；觸通二種，地、水、火、風是大種。七所
X53n0837_p0108c24║造觸是所造，餘六十四非大種所造。諦非諦者，諦
X53n0837_p0109a01║謂諦實，即苦集滅道。與此相違，名為非諦。七十三是
X53n0837_p0109a02║諦，虗空非擇滅非諦。是無為故，非苦集道攝；是無記
X53n0837_p0109a03║故，非滅諦攝。有執受、無執受者，心、心所法共所執
X53n0837_p0109a04║持攝為依處，名有執受；與此相違，名無執受。七十五
X53n0837_p0109a05║法中，九通二種：眼等五根住現在世，名有執受；過去、
X53n0837_p0109a06║未來，名無執受。色、香、味、觸住現在世，不離五根，名有
X53n0837_p0109a07║執受；若住現在非不離根，過去、未來，名無執受。餘六
X53n0837_p0109a08║十六，唯無執受。有所緣無所緣者，心心所法是能
X53n0837_p0109a09║緣，一切法是所緣，有彼所緣名有所緣，與此相違名
X53n0837_p0109a10║無所緣。七十五法中心心所法四十七種是有所緣，
X53n0837_p0109a11║餘二十八名無所緣。異熟非異熟者，體是無記從
X53n0837_p0109a12║異熟因生，異類而熟故名異熟，與此相違名非異熟。
X53n0837_p0109a13║色十一中，五根色香味觸通二種，聲及無表非異熟，
X53n0837_p0109a14║心王通二種。四十六心所法中，大地法十尋伺睡眠，
X53n0837_p0109a15║此十三法皆通二種，餘三十三非異熟。不相應中得
X53n0837_p0109a16║同分四，相通二種，無相異熟命根唯異熟，非得二定
X53n0837_p0109a17║名句文非異熟，三無為非異熟。見非見者，觀照推
X53n0837_p0109a18║度隨應名見，與此相違名為非見。七十五法中慧通
X53n0837_p0109a19║二種：若是世俗，正見等是見；若是盡、無生，智等非見。
X53n0837_p0109a20║眼唯是見，餘七十三唯是非見。積集非積集者，極
X53n0837_p0109a21║微名為積集，與此相違名非積集。七十五法中五根
X53n0837_p0109a22║五境名為積集，極微成故。餘六十五皆非積集，非極
X53n0837_p0109a23║微成故。能斫所斫非能斫非所斫者，能研斧等，所
X53n0837_p0109a24║斫薪等，七十五法中色香味觸通能所斫，以成斧等
X53n0837_p0109b01║及薪等故。餘七十一非能所斫。能稱所稱非能稱所
X53n0837_p0109b02║稱，能燒所燒非能燒所燒，應知亦爾。根非根者，增
X53n0837_p0109b03║上名根，與此相違名為非根。根謂二十二根：眼根、耳
X53n0837_p0109b04║根、鼻根、舌眼、身根、意根、女根、男根、命根、樂根、苦根、喜
X53n0837_p0109b05║根、憂根、捨根、信根、勤根、念根、定根、慧根、未知當知根、
X53n0837_p0109b06║已知根、具知根。七十五法中，眼、耳、鼻、舌、身、心王、念、定、
X53n0837_p0109b07║慧、受、信、勤、命，此十三是根，餘六十二非根應知。男女
X53n0837_p0109b08║二根即是身根一分，樂、苦、喜、憂、捨五即是受攝，後三
X53n0837_p0109b09║即是信、進、念、定、慧、喜、樂、捨、心九法為體。有異熟、無
X53n0837_p0109b10║異熟者，不善、善有漏異熟，無記、無漏無異熟。色十一
X53n0837_p0109b11║中，色、聲、無表通二種，心王亦通二種。四十六心所中，
X53n0837_p0109b12║大不善地法、二小煩惱地法中，忿、覆、慳、嫉、惱、害、恨，不
X53n0837_p0109b13║定中惡作、嗔，此十一唯有異熟，餘三十五通二種。十
X53n0837_p0109b14║四不相應中得四相，通二種。二定有異熟，餘七種無
X53n0837_p0109b15║異熟。三無為無異熟。
X53n0837_p0109b16║三門分別，略有二十種：三性、三界、三斷、三學、有尋有
X53n0837_p0109b17║伺等三地、三業、三寶、三藏、戒等三學、三戒、有尋有伺
X53n0837_p0109b18║等三定、淨等三定、三牟尼、三清淨、三惡行、三妙行、三
X53n0837_p0109b19║明、三示導、三種三摩地、三解脫門。三性者：一、善，二、
X53n0837_p0109b20║不善，三、無記。善有七種：一、生得，二、聞，三、思，四、修，五、學，
X53n0837_p0109b21║六、無學。七、勝義七中，前四有漏，後三無漏。就有漏中，
X53n0837_p0109b22║前一生得，後三加行。就無漏中，前二有為，後一無為。
X53n0837_p0109b23║不善唯一，無記有二：一、有覆，二、無覆。就無覆中有六：
X53n0837_p0109b24║一、異熟，二、威儀，三、工巧，四、通果，五、自性。前四無記所
X53n0837_p0109c01║不攝者，皆名自性。六、勝義六中，前五有為，後一無為，
X53n0837_p0109c02║并前有覆，總有七種。善有七，不善唯一，無記有七，總
X53n0837_p0109c03║有十五。總括諸論所說，盡以此十五分別七十五法。
X53n0837_p0109c04║色十一中，色、聲通三性：善身、語業是善，惡身、語業是
X53n0837_p0109c05║不善，無記身、語業及非業者是無記。身業及非業色
X53n0837_p0109c06║是色，語業及非業聲是聲。善中通生、得、聞、思，以皆能
X53n0837_p0109c07║發身、語業故。無記中通有覆、無覆。有覆者，謂初定修
X53n0837_p0109c08║斷有覆無記，發身、語業，是有覆。就無覆中，色通異熟，
X53n0837_p0109c09║威儀、工巧通果自性。聲通威儀，工巧通果自性，如生
X53n0837_p0109c10║二定已上泛爾語時，起初定威儀心發故。聲通威儀
X53n0837_p0109c11║五根，香、味、觸唯是無覆。就中五根通異熟、自性。若說
X53n0837_p0109c12║異熟因生者是異熟，若是長養者是自性。香、味、觸三
X53n0837_p0109c13║通異熟，威儀、工巧通果自性。若是長養，香、味、觸三及
X53n0837_p0109c14║外香、味、觸三是自性無記，以非異熟、威儀、工巧通果
X53n0837_p0109c15║攝故。無表通善、不善、非無記，無記心劣故，不發無表。
X53n0837_p0109c16║於善中通生、得、聞、思、修、學、無學。生、得、聞、思所發是散
X53n0837_p0109c17║無表，修所發是定俱無表，學、無學所發是道俱無表。
X53n0837_p0109c18║不善者，唯散無表。心王於十五中，除勝義善、自性無
X53n0837_p0109c19║記。勝義無記通餘十二，義准可知。四十六心所法中，
X53n0837_p0109c20║大地法、十尋伺、睡眠，此十三通三性。若大地法、十尋
X53n0837_p0109c21║伺，善中通生、得、聞、思、修、學、無學。無記中通有覆、無覆，
X53n0837_p0109c22║無覆中通異熟，威儀、工巧通果。若睡眠，善中唯生、得，
X53n0837_p0109c23║眠心劣故，不通聞等。無記中通有覆、無覆。有覆者，謂
X53n0837_p0109c24║欲界身邊二見相應。無覆者，通異熟、威儀、工巧，非通
X53n0837_p0110a01║果，非定果故。大善地法，十唯善，善中通生、得、聞、思、修、
X53n0837_p0110a02║學、無學。大煩惱地法，六通不善、有覆。若與不善相應
X53n0837_p0110a03║是不善，若與欲界身邊二見及上二界諸惑相應是
X53n0837_p0110a04║有覆。大不善地法，二小惑中忿覆，慳、嫉、惱、害、恨及不
X53n0837_p0110a05║定中嗔，此十唯不善。諂、誑、憍三及貪、慢、疑，此六通不
X53n0837_p0110a06║善、有覆。若欲界者是不善，若上界者是有覆。惡作通
X53n0837_p0110a07║善、不善，憂相應故，不通無記。若於威儀、工功中悔者，
X53n0837_p0110a08║但是省察，非是惡作。善唯生、得。十四不相應中，得四
X53n0837_p0110a09║相，通三性。善中通生、得、聞、思、修、學、無學。無記中通有
X53n0837_p0110a10║覆、無覆，無覆中通異熟，威儀、工巧通果。自性二無心
X53n0837_p0110a11║定，唯善謂修，以是修善可等起故，非得同分。無想異
X53n0837_p0110a12║熟命根、名、句、文身，唯是無覆。就中非得名、句、文唯是
X53n0837_p0110a13║自性，同分通異熟自性，無想異熟命根唯異熟。三無
X53n0837_p0110a14║為中，擇滅是勝義善，是善是常故；虗空非擇滅，是勝
X53n0837_p0110a15║義無記。三界者，一欲界、二色界、三無色界。為欲界
X53n0837_p0110a16║惑繫名為欲界，色無色界應知亦爾。色十一中，五根
X53n0837_p0110a17║色聲觸通欲色界。香味唯欲界，唯段食性故。欲界有
X53n0837_p0110a18║情身資段食，故唯欲界。上界有情不須段食，故此香
X53n0837_p0110a19║味不通上界。無表通欲色及不繫。若散位無表是欲
X53n0837_p0110a20║界繫，若定俱無表是色界，若道俱無表是不繫。於色
X53n0837_p0110a21║界中無散無表，以彼散心劣弱故，但能發表不發無
X53n0837_p0110a22║表。無色界中無無表，無有色故，故此十一不通無色。
X53n0837_p0110a23║五根五境唯有漏故，不通不繫。心王通三界及不繫。
X53n0837_p0110a24║四十六心所法中，大地法十、大善地法十，通三界及
X53n0837_p0110b01║不繫。有漏者三界繫，無漏者是不繫。大煩惱地法，六
X53n0837_p0110b02║小惑中憍，不定中貪、慢、疑，通三界繫。大不善地法，二
X53n0837_p0110b03║小惑中忿、覆、慳、嫉、惱、害、恨，不定中嗔、惡作、睡眠，此十
X53n0837_p0110b04║二唯欲界。前十唯不善，故不通上界。惡作憂相應故，
X53n0837_p0110b05║憂唯欲界，故不通上界。欲界有段食故有睡眠，上界
X53n0837_p0110b06║無段食故無睡眠。皆唯有漏，故非不繫。於小惑中，諂
X53n0837_p0110b07║誑二法通欲色界。就色界中，諂誑二種唯在中間，以
X53n0837_p0110b08║大梵王處自梵眾，忽被馬勝比丘所徵難故。諂誑惑
X53n0837_p0110b09║梵眾，諂言愧謝馬勝止丘，故有諂誑。二定已上無眾
X53n0837_p0110b10║相依，如彼初定，故無諂誑。不定地中，尋伺二法通欲
X53n0837_p0110b11║色界及不繫。就色界中，尋伺至初定，伺亦至中間。已
X53n0837_p0110b12║上諸地漸離災患，故無尋伺。十四不相應中得四相，
X53n0837_p0110b13║通三界繫及不繫。有漏者三界繫，無漏者是不繫，非
X53n0837_p0110b14║得同分命根通三界名句文。若說隨語二地繫，欲界
X53n0837_p0110b15║初定。若說隨身五地繫，謂欲四定。取隨語繫者為正，
X53n0837_p0110b16║雖有兩說，皆通欲色。無想異熟及無想定，唯在色界
X53n0837_p0110b17║第四定故。謂諸外道唯執第四無想異熟為真涅槃，
X53n0837_p0110b18║為求無想果、修無想定因，故唯第四，不通餘地。滅盡
X53n0837_p0110b19║定唯無色界，唯有頂故。此滅盡定極微細心心所法，
X53n0837_p0110b20║故唯有頂，不通下地。三無為非三界繫，是無漏故。
X53n0837_p0110b21║三斷者，一、見斷，二、修斷，三、非斷。八十八隨眠相應俱
X53n0837_p0110b22║有及得，名見所斷，見諦斷故。餘有漏修所斷，數數修
X53n0837_p0110b23║習方能斷故。體是無漏，非見修所斷，名非所斷也。色
X53n0837_p0110b24║十一中，無表通修斷、非斷，散及定俱是修斷，道俱是
X53n0837_p0110c01║非斷，餘十唯修斷。心王通三斷。四十六心所中，大地
X53n0837_p0110c02║法十，尋、伺通三斷。大善地法十，通修斷、非斷。大煩惱
X53n0837_p0110c03║地法六，不善地法二。不定中，睡眠、貪、嗔、慢通見斷、修
X53n0837_p0110c04║斷，疑唯見斷。小煩惱地法十，及惡作唯修斷。十四不
X53n0837_p0110c05║相應中，得四相通三斷，餘九種唯修斷，三無為唯非
X53n0837_p0110c06║斷。三學者，一學、二無學、三非學非無學。學人身中
X53n0837_p0110c07║有為無漏可進修習，故名為學。無學身中有為無漏
X53n0837_p0110c08║已滿足，故名為無學。一切有漏及三無為非是修學
X53n0837_p0110c09║法，故不名學亦非無學。已滿足故不名無學，故名非
X53n0837_p0110c10║學非無學。有漏道雖亦學，非是究竟，故不名學。色十
X53n0837_p0110c11║一中無表通三學，道俱無表是學無學，道俱及散唯
X53n0837_p0110c12║非學非無學，餘十唯非學非無學。心王通三學，四十
X53n0837_p0110c13║六心所法中大地法十、大善地法十及尋伺通三學，
X53n0837_p0110c14║餘二十四唯非學非無學。十四不相應中得四相通
X53n0837_p0110c15║三學，餘九種唯非學非無學，三無為唯非學非無學。
X53n0837_p0110c16║有尋有伺等三地者，一有尋有伺地，謂欲界初定。
X53n0837_p0110c17║二無尋唯伺地，謂靜慮中間地。三無尋無伺地，謂二
X53n0837_p0110c18║定已上諸地。由依三地起法不同，故分三別。色十一
X53n0837_p0110c19║中香味唯有尋有伺，餘九通三地，心王通三地。四十
X53n0837_p0110c20║六心所法中不善地法、二小煩惱地法中忿、覆、慳、嫉、
X53n0837_p0110c21║惱、害、恨，不定中尋、睡眠、惡作、嗔，此十三唯有尋有伺
X53n0837_p0110c22║地。諂、誑及伺，此通有尋有伺地、無尋唯伺地。餘三十
X53n0837_p0110c23║法通三地。不相應中得非得同分命根四相通三地。
X53n0837_p0110c24║無想異熟二定唯無尋無伺地。名句文若說隨語繫，
X53n0837_p0111a01║欲界初定通有尋有伺地、無尋唯伺地。若說隨身繫，
X53n0837_p0111a02║通三地。三業者，一身業、二語業、三意業。造作名業，
X53n0837_p0111a03║依身起業故名身業。表無表性即語名業，故名語業。
X53n0837_p0111a04║表無表性由意等起，故名意業。體即是思，身表以色
X53n0837_p0111a05║十為性，語表以聲為性，身語無表以無表為性，意業
X53n0837_p0111a06║以大地法中思為性。三寶者，一佛寶、二法寶、三僧
X53n0837_p0111a07║寶。世所珍重故名為寶。覺悟名佛，以佛身中無漏五
X53n0837_p0111a08║蘊為體。法謂軌持即是涅槃，善常最勝故名為法寶。
X53n0837_p0111a09║和合名僧，四向四果聲聞身中無漏五蘊，七十五法
X53n0837_p0111a10║中無表色心王大地法，十大善地法，十尋伺得四相
X53n0837_p0111a11║通佛僧寶。擇滅唯法。三藏者：一、素怛纜藏，謂經能
X53n0837_p0111a12║詮於定；二、毗奈耶藏，謂律能詮於戒；三、阿毗達磨藏，
X53n0837_p0111a13║謂論能詮於慧。包含名藏，此三藏教體。准藏，婆沙評
X53n0837_p0111a14║家以音聲為體，即是七十五法中聲也。戒等三學
X53n0837_p0111a15║者，一、戒學，謂無漏戒；二、定學，謂無漏定；三、慧學，謂無
X53n0837_p0111a16║漏慧。學戒定慧故名為學。戒以色十一中無表為性，
X53n0837_p0111a17║定慧以大地法中定慧為性。三種戒者，一別解脫
X53n0837_p0111a18║戒，謂受戒時別別棄捨種種惡故，名別解脫戒表無
X53n0837_p0111a19║表性。二定俱戒，與定同時名定俱戒，以有漏無表為
X53n0837_p0111a20║性。三道俱戒，與無漏道同時名道共戒，以無漏無表
X53n0837_p0111a21║為性。七十五法中色聲表，以色十一中色聲為性，三
X53n0837_p0111a22║種無表皆以無表為性。有尋有伺等三定者，一有
X53n0837_p0111a23║尋有伺定，謂未至初定。二無尋唯伺定，謂中間定。三
X53n0837_p0111a24║無尋無伺定，謂二定。已上皆通有漏及無漏定。此三
X53n0837_p0111b01║皆以大地法中定為體性，由相應法依地不同故分
X53n0837_p0111b02║三種。淨等三定者，一味定，謂色無色界愛相應定。
X53n0837_p0111b03║二淨定，謂有漏善定。三無漏定，謂無漏法相應定。此
X53n0837_p0111b04║三皆以心所法中定為體也。三牟尼者，一身牟尼，
X53n0837_p0111b05║謂無學身業；二語牟尼，謂無學語業；三意牟尼，謂無
X53n0837_p0111b06║學意業。牟尼此云寂默，諸煩惱言皆寂默故。身語牟
X53n0837_p0111b07║尼以色十一中無表為性，意牟尼以心王為性，唯是
X53n0837_p0111b08║無漏。三清淨者：一、身清淨；二、語清淨；三、意清淨。蹔
X53n0837_p0111b09║永遠離一切惡行煩惱垢故，名為清淨。體性相攝，如
X53n0837_p0111b10║下三妙行中說。三惡行者，一身惡行，謂一切不善
X53n0837_p0111b11║身業；二語惡行，謂一切不善語業；三意惡行，謂一切
X53n0837_p0111b12║不善意業及非意業。貪嗔邪見此行即惡，故名惡行。
X53n0837_p0111b13║身惡行以色十一中無表為性，語惡行以聲及無表
X53n0837_p0111b14║為性，意惡行以心所中思貪嗔慧為性。三妙行者，
X53n0837_p0111b15║一身妙行，謂一切善身業；二語妙行，謂一切善語業；
X53n0837_p0111b16║三意妙行，謂一切善意業及非意業。無貪無嗔正見
X53n0837_p0111b17║此行即妙，故名妙行。身妙行以色十一中色及無表
X53n0837_p0111b18║為性，語妙行以聲及無表為性，意妙行以心所思無
X53n0837_p0111b19║貪無嗔慧為性。三明者：一、宿住智證明，治前際愚，
X53n0837_p0111b20║即六通中宿住隨念智證通；二、死生智證明，治後際
X53n0837_p0111b21║愚，即六通中天眼智證通；三、漏盡智證明，治中際愚，
X53n0837_p0111b22║即六通中漏盡智證通。前二世俗智，後一若緣漏盡
X53n0837_p0111b23║為境，六智性，謂法、類、俗、盡、無生滅；若漏盡身中起，即
X53n0837_p0111b24║十智性。此三皆以心所法中慧為體性。三、示導者：
X53n0837_p0111c01║一、神變示導，即六通中神境智證通俗智性；二、記心
X53n0837_p0111c02║示導，即六通中佗心智證通五智性，謂法、類、道、俗、佗
X53n0837_p0111c03║心；三、教誡示導，即六通中漏盡智證通或六智或十
X53n0837_p0111c04║智，如前說。能示能導得示導名，此三皆以心所法中
X53n0837_p0111c05║慧為體性。三種三摩地者，一空三摩地，謂空非我
X53n0837_p0111c06║相應等持。二無相三摩地，謂緣滅諦四種行相相應
X53n0837_p0111c07║等持。滅諦無十相，謂無色等五男女二三有為相故
X53n0837_p0111c08║名無相，緣彼三摩地得無相名。三無願三摩地，緣苦
X53n0837_p0111c09║集道十種行相相應等持。言十種者，謂非常苦因集
X53n0837_p0111c10║生緣，道如行出苦集二諦可厭患故，道如船筏必可
X53n0837_p0111c11║捨故，能緣彼定得無願名。空非我相非可厭捨，以與
X53n0837_p0111c12║涅槃相相似故，故不相應。此三皆通有漏無漏，心所
X53n0837_p0111c13║法中定為體性。三解脫門者，一空解脫門、二無願
X53n0837_p0111c14║解脫門、三無相解脫門，能與涅槃為入門故，應知是
X53n0837_p0111c15║前三等持中無漏者。
X53n0837_p0111c16║四門分別略有二十二種：四諦、四食、四身繫、四顛倒、
X53n0837_p0111c17║四識住、四靜慮、四無色、四緣、四生、四業、四念住、四善
X53n0837_p0111c18║根、四向、四果、四無畏、四無礙解、四無量、四正斷、四神
X53n0837_p0111c19║足、四通行、四道、四證淨。四諦者：一、苦諦，謂有漏果，
X53n0837_p0111c20║逼迫性故；二、集諦，謂能招集故，謂有漏因；三、滅諦，生
X53n0837_p0111c21║死斷故，謂擇滅；四、道諦，通行義故，謂無漏道。七十五
X53n0837_p0111c22║法中，無表心王、大善地法、十大地法、十尋伺得四相，
X53n0837_p0111c23║此二十九通苦、集、道三諦。擇滅一種唯滅諦，餘四十
X53n0837_p0111c24║五中除虗空、非擇滅，餘四十三通苦、集二諦。虗空、非
X53n0837_p0112a01║擇滅、非四諦攝，如前釋也。四食者：一、段食，二、觸食，
X53n0837_p0112a02║三、思食，四、識食。資益名食，皆唯有漏。色十一中，欲界
X53n0837_p0112a03║香、味、觸名段食；大地法中，觸名觸食，思名思食，心王
X53n0837_p0112a04║名識食。四身繫者，一貪欲身繫、二嗔恚身繫、三戒
X53n0837_p0112a05║禁取身繫、四此實執身繫。欲界五部貪名初身繫，五
X53n0837_p0112a06║部嗔名第二身繫，六戒禁取名第三身繫，十二見取
X53n0837_p0112a07║名第四身繫。種種纏縛有情自體故名身繫，是羂網
X53n0837_p0112a08║有情身義。前二以不定中貪嗔為體，後二以大地法
X53n0837_p0112a09║中慧為體。四顛倒者，一於非常執常顛倒、二於諸
X53n0837_p0112a10║苦執樂顛倒、三於不淨執淨顛倒、四於非我執我顛
X53n0837_p0112a11║倒。初一以邊見中常見為體，次二以見取中計樂淨
X53n0837_p0112a12║為體，後一以有身見中我見為體。有說我倒攝身見
X53n0837_p0112a13║全，皆以大地法中慧為性。四識住者，一色識住、二
X53n0837_p0112a14║受識住、三想識住、四行識住，識著彼故名識住。有漏
X53n0837_p0112a15║四蘊唯有情數，七十五法中除心王及三無為，餘隨
X53n0837_p0112a16║所應名四識住。四靜慮者，初靜慮、二靜慮、三靜慮、
X53n0837_p0112a17║四靜慮，由定寂靜慧能審慮故名靜慮。七十五法中
X53n0837_p0112a18║眼等五根，色、聲、觸、無表、心王、大地法、十大善地法、十
X53n0837_p0112a19║大煩惱地法、六憍慢貪疑不相應中得非得同分命
X53n0837_p0112a20║根四相通四靜慮，諂誑尋伺唯初靜慮，名句文若說
X53n0837_p0112a21║隨語唯初靜慮，若說隨身通四靜慮，無想異熟無想
X53n0837_p0112a22║定唯第四靜慮。四無色者，一空無邊處、二識無邊
X53n0837_p0112a23║處、二無所有處、四非想非非想處。四中前三從加行
X53n0837_p0112a24║立名，謂加行位觀無邊空，易能離色，名空無邊處。觀
X53n0837_p0112b01║彼空已，次復觀彼能緣識，作識無邊解，名識無邊處。
X53n0837_p0112b02║次復觀彼能緣之識無所有，名無所有處。後一當體
X53n0837_p0112b03║立名，非想謂非有麤想，非非想謂有昧劣想，非同二
X53n0837_p0112b04║定全無心想，名非非想處，是有情生長處也。由無色
X53n0837_p0112b05║故，立無色名。七十五法中，心王大地法、十大善地法、
X53n0837_p0112b06║十大煩惱地法、六憍、貪、慢、疑、得、非得、同分、命根、四相，
X53n0837_p0112b07║通四無色。滅盡定唯非非想。四緣者，一、因緣，即因
X53n0837_p0112b08║是緣，謂五因性，除能作。二、等無間緣，等而無間名等
X53n0837_p0112b09║無間，即等無間名緣，謂除無學最後心、心所法，諸餘
X53n0837_p0112b10║已生心、心所法為性。三、所緣緣，即所緣名緣，以一切
X53n0837_p0112b11║法為性。四、增上緣，即增上名緣，即能作因亦一切法
X53n0837_p0112b12║為性。若約七十五法因緣，除三無為，通餘七十二法。
X53n0837_p0112b13║等無間緣通心王及四十六心所法，所緣緣、增上緣
X53n0837_p0112b14║通七十五法。四生者：一、胎生，二、卵生，三、濕生，四、化
X53n0837_p0112b15║生。異熟五蘊為性。七十五法中，眼等五根：色、香、味、觸。
X53n0837_p0112b16║心王大地法十：尋、伺、睡、眠、得同分。命根四相通四生，
X53n0837_p0112b17║無想、異熟唯化生。四業者，一順現法受業，謂此生
X53n0837_p0112b18║造即此生熟。二順次生受業，謂此生造第二生熟。三
X53n0837_p0112b19║順後次生受業，謂此生造從第三生後次第熟。四順
X53n0837_p0112b20║不定受業，非定受業故立不定名，皆唯有漏通善不
X53n0837_p0112b21║善。七十五法中色聲無表心所中思，體是業故皆通
X53n0837_p0112b22║四業。四念住者，一身念住、二受念住、三心念住、四
X53n0837_p0112b23║法念住。以大地法中慧為體性，身受心法是所緣境。
X53n0837_p0112b24║慧由念住，從境及伴為名，名身念住等。四善根者，
X53n0837_p0112c01║一𤏙、二頂、三忍、四世間第一。諸聖道火前相名𤏙，進
X53n0837_p0112c02║退二際猶如山頂名頂，於四諦理情能堪忍名忍，有
X53n0837_p0112c03║漏故名世間，勝𤏙等故名第一，皆慧為體，相應俱有
X53n0837_p0112c04║五蘊為性。七十五法中無表心王，大地法十，大善地
X53n0837_p0112c05║法十，尋伺得四相皆通四種。四向者：一、預流向；二、
X53n0837_p0112c06║一來向；三、不還向；四、阿羅漢向。隨其所應，皆以無漏
X53n0837_p0112c07║五蘊為性，趣向果故名向。七十五法中，無表心王大
X53n0837_p0112c08║地法、十大善地法、十尋伺得四相，皆通四向。四果
X53n0837_p0112c09║者，一預流果、二一來果、三不還果、四阿羅漢果。預流
X53n0837_p0112c10║果者，謂無漏道總名為流，由此為因趣涅槃故。預言
X53n0837_p0112c11║為顯最初至得彼流，故說名預流。一來者，彼往天上
X53n0837_p0112c12║一來人間而般涅槃，故名一來果。不還者，必不還來
X53n0837_p0112c13║生欲界，故名不還。阿羅漢者，此云應，即此唯應化佗
X53n0837_p0112c14║身故。諸有情者，所應供故名為應，所求得遂故名為
X53n0837_p0112c15║果。隨其所應皆以無漏五蘊擇滅為性，七十五法中
X53n0837_p0112c16║無表色心王大地法、十大善地法、十尋伺得四相擇
X53n0837_p0112c17║滅無為，皆通四果。四無畏者，一正等覺無畏，我於
X53n0837_p0112c18║諸法皆等正覺，若得外難無怖畏故，十智為性。二漏
X53n0837_p0112c19║盡無畏，我於諸漏已得永盡，若得外難無怖畏故，或
X53n0837_p0112c20║六智為性、或十智為性。若漏盡為境六智性，謂法、類、
X53n0837_p0112c21║盡、無生、滅、俗智；若漏盡身中所得十智性。三說障法
X53n0837_p0112c22║無畏，我為弟子說能障法染必為障，若得外難無怖
X53n0837_p0112c23║畏故，八智為性，除、滅、道智。四說出道無畏，我為弟子
X53n0837_p0112c24║說能出道修必出苦，若得外難無怖畏故。若緣能趣
X53n0837_p0113a01║為境，九智為性，除、滅；若亦緣彼所趣為境，十智為性。
X53n0837_p0113a02║由有智故不怯懼他，故名無畏，皆以心所中慧為體
X53n0837_p0113a03║性。四無礙解者，一法無礙解、二義無礙解、三詞無
X53n0837_p0113a04║礙解、四辨無礙解。法義詞辨是所緣，境無礙解是能
X53n0837_p0113a05║緣智，此四皆智為自性。謂無退智緣能詮法名句文
X53n0837_p0113a06║身立為第一緣，所詮義立為第二緣，方言詞立為第
X53n0837_p0113a07║三緣，應正理無滯礙說及緣自在定慧二道立為第
X53n0837_p0113a08║四。法詞二種唯俗智性，緣事境故。義無礙解若說諸
X53n0837_p0113a09║法皆名為義，義無礙解十智性。若唯涅槃名義，義無
X53n0837_p0113a10║礙解六智性。俗法類滅盡及無生，辨無礙解九智性。
X53n0837_p0113a11║除滅智，緣說道故。皆心所中慧為自性。四無量者，
X53n0837_p0113a12║一慈無量、二悲無量、三喜無量、四捨無量。慈能與樂、
X53n0837_p0113a13║悲能拔苦，喜謂喜慶、捨謂平等，緣無量有情故名無
X53n0837_p0113a14║量慈。悲大善地法中無嗔為性，有說悲以不害為性。
X53n0837_p0113a15║喜大地法中受為性，有說以欣為性。捨大善地中無
X53n0837_p0113a16║貪為性，有說亦以無嗔為性。四正斷者，一已生惡
X53n0837_p0113a17║法方便令不生、二未生惡法遮令不生、三未生善法
X53n0837_p0113a18║方便令生、四已生善法修令增廣。此四皆以心所中
X53n0837_p0113a19║勤為自性，於一念中有此四用。言正斷者，於正修習
X53n0837_p0113a20║斷修位中，此勤力能斷懈怠故。或名正勝，於正持䇿
X53n0837_p0113a21║身語意中此最勝故。四神足者：一、欲神足；二、勤神
X53n0837_p0113a22║足；三、心神足；四、觀神足。此四皆以心所法中定為自
X53n0837_p0113a23║性。言神足者，定果名神，欲、勤、心、觀四因所生等持名
X53n0837_p0113a24║足，從因及果當體為名也。四通行者，一苦遲通行、
X53n0837_p0113b01║二苦速通行、三樂遲通行、四樂速通行。道依根本四
X53n0837_p0113b02║靜慮生名樂通行，以攝受支止觀平等任運轉故。道
X53n0837_p0113b03║依無色未至中間名苦通行，以不攝支止觀不等艱
X53n0837_p0113b04║辛轉故。即此樂苦二通行中，鈍根名遲、利根名速，二
X53n0837_p0113b05║行於境通達醔遲故名遲通，翻此名速。或遲鈍者所
X53n0837_p0113b06║起通行名遲通行，速此相違。此四通體，色界者五蘊
X53n0837_p0113b07║性，無色界者四蘊性。七十五法中，無表色心王大地
X53n0837_p0113b08║法、十大善地法、十尋伺得四相，皆通四通行。四道
X53n0837_p0113b09║者，一加行道，謂從此後無間道生；二無間道，謂能斷
X53n0837_p0113b10║所應斷障；三解脫道，謂已解脫所應斷障最初所生；
X53n0837_p0113b11║四勝進道，謂三餘道。所言道者，謂涅槃路，乘此能往
X53n0837_p0113b12║涅槃城故。此四皆通四蘊、五蘊。七十五法中，無表色
X53n0837_p0113b13║心王大地法、十大善地法、十尋伺得四相，皆通四道。
X53n0837_p0113b14║四證淨者，一於佛證淨、二於法證淨、三於僧證淨、
X53n0837_p0113b15║四聖戒證淨，由證得淨故名證淨。前三以心所中信
X53n0837_p0113b16║為性，後一以色中無表為性。信戒二種俱名淨者，離
X53n0837_p0113b17║不信垢破戒垢故。
X53n0837_p0113b18║五門分別略有十五種：五取蘊、五濁、五趣、五無間業、
X53n0837_p0113b19║五根、五力、五因、五類、五果、五蓋、五順下分結、五順上
X53n0837_p0113b20║分結、五分法身、五戒、五眼。五取蘊者，有漏名取蘊，
X53n0837_p0113b21║如前有漏說。從取生故、能生取故，故名取蘊。五濁
X53n0837_p0113b22║者：一、壽濁；二、劫濁；二、見濁；四、煩惱濁；五、有情濁。劫減，
X53n0837_p0113b23║將未壽等鄙下如滓穢故，說名為濁，唯有欲界。壽濁
X53n0837_p0113b24║者，以短命為體。劫濁者，劫即是時，時無別體，約法以
X53n0837_p0113c01║論，以五取蘊為體。見濁者，以身見、邊見、邪見、見取、戒
X53n0837_p0113c02║禁取為體，此五以慧為體。煩惱濁者，以五取蘊為性。
X53n0837_p0113c03║若約七十五法中出體，義准可知，唯在欲界。五趣
X53n0837_p0113c04║者，一天、二人、三餓鬼、四傍生、五地獄。光明名天，思慮
X53n0837_p0113c05║名人，由飢餓故名為餓鬼，身多橫住名曰傍生，地下
X53n0837_p0113c06║有獄名曰地獄。趣是所往異熟無記五蘊為體。七十
X53n0837_p0113c07║五法中五根：色、香、味、觸、心王。大地法：十尋、伺、睡眠、得
X53n0837_p0113c08║同分、無想、異熟、命根。四相隨其所應為五趣體。五
X53n0837_p0113c09║無間業者：一、殺母；二、殺父；三、殺阿羅漢；四、破和合僧；
X53n0837_p0113c10║五、出佛身血。言無間者，造此業已定生地獄無餘生
X53n0837_p0113c11║間，或受苦無間、或無樂間苦，故名無間。前三後一是
X53n0837_p0113c12║身業。色十一中以色及無表為性，第四語業以聲表
X53n0837_p0113c13║及無表為性。五根者，一信、二勤、三念、四定、五慧，勝
X53n0837_p0113c14║用增上名根。不可屈伏名力，初名根，後名力，出體
X53n0837_p0113c15║如根說。五因者，一生因、二依因、三立因、四持因、五
X53n0837_p0113c16║養因。彼從起故說為生因，生已隨逐大種轉故。如依
X53n0837_p0113c17║師等說名依因，能任持故。如壁持𦘕說為立因，不斷
X53n0837_p0113c18║因故說為持因，增長因故說為養因。色十一中觸中
X53n0837_p0113c19║四大，望所造色法皆作五因。五類者，一異熟生、二
X53n0837_p0113c20║所長養、三等流性、四一剎那、五有實事，應知五類體
X53n0837_p0113c21║各不同。異熟之生或異熟即生，名異熟生，非前異熟
X53n0837_p0113c22║攝。長小令大、長瘦令肥，名所長養，非前二攝。然從同
X53n0837_p0113c23║類遍行因生，前後均等類相似，名等流性，非前三攝。
X53n0837_p0113c24║不從同類遍行因生，名一剎那，即苦忍相應俱有法
X53n0837_p0114a01║等，非前四攝。體堅實故名有實事，謂諸無為。若據但
X53n0837_p0114a02║從同類遍行因生，皆名等流，等流亦通前二。若據體
X53n0837_p0114a03║是無常，剎那亦通前三。若據有實體性，實事亦通前
X53n0837_p0114a04║四。今為顯差別，故廢總論。別色十一中，眼等五根通
X53n0837_p0114a05║異熟長養，色味觸通異熟長養等流，聲通長養等流，
X53n0837_p0114a06║無表通等流剎那，心王通異熟等流剎那。四十六心
X53n0837_p0114a07║所法中，大地法、十不定中尋伺通異熟等流剎那，大
X53n0837_p0114a08║善地法十通等流剎那，不定中睡眠通異熟等流，大
X53n0837_p0114a09║煩惱地法、六不善地法、二小惑、十不定中惡作貪嗔
X53n0837_p0114a10║慢疑唯等流。十四不相應中得四相通異熟等流剎
X53n0837_p0114a11║那，同分通異熟等流，非得二定名句文唯等流，無想
X53n0837_p0114a12║事命根唯是異熟，三無為唯實事。五果者：一、異熟
X53n0837_p0114a13║果，二、等流果，三、士用果，四、增上果，五、離繫果。入阿毗
X53n0837_p0114a14║達磨論第二釋五果云：果不似因，故名為異。熟謂成
X53n0837_p0114a15║熟，堪受用故。果即異熟，名異熟果。果似因故，說名為
X53n0837_p0114a16║等。從因生故，故說為等流。果即等流，名等流果。擇滅
X53n0837_p0114a17║無為，名離繫果。此由道得，非道所生。果即離繫，名離
X53n0837_p0114a18║繫果。由此勢力，彼得生故，此名士用，彼名為果。由前
X53n0837_p0114a19║增上，後法得生增上之果，名增上果（已上論文）。所引所欣，
X53n0837_p0114a20║隨應名果。色十一中，眼等五根，色、香、味、觸，通異熟、等
X53n0837_p0114a21║流、士用、增上。聲、無表，通等流、士用、增上。心王，通異熟、
X53n0837_p0114a22║等流、士用、增上。四十六心所法中，大地法、十不定中，
X53n0837_p0114a23║尋、伺、睡眠，通異熟、等流、士用、增上。餘三十三，通異熟、
X53n0837_p0114a24║等流、增上。十四不相應行中，得同分、無想、異熟、命根、
X53n0837_p0114b01║四相，通異熟、等流、士用、增上。非得二定名句文，通等
X53n0837_p0114b02║流、士用、增上。三無為中，擇滅是離繫果，或通士用果。
X53n0837_p0114b03║故正理云：俱生、無間、隔越、不生。四士用中，擇滅即是
X53n0837_p0114b04║不生士用果也。餘二無為，非所引故，非有為果；非所
X53n0837_p0114b05║欣故，非無為果。故論云：無法非因，有法非果。謂虗空、
X53n0837_p0114b06║非擇滅、五蓋者，一欲貪蓋、二嗔恚蓋、三惛眠蓋、四
X53n0837_p0114b07║掉悔蓋、五疑蓋，唯此於五蘊能為勝障故。謂貪恚蓋
X53n0837_p0114b08║能障戒蘊，惛沉睡眠能障慧蘊，掉舉惡作能障定蘊，
X53n0837_p0114b09║定慧無故於四諦疑，疑故能令乃至解脫解脫知見
X53n0837_p0114b10║皆不得起，故唯此五建立為蓋。初二後一以心所法
X53n0837_p0114b11║中貪嗔疑為性，第三以惛沉睡眠為性，第四以掉舉
X53n0837_p0114b12║惡作為性，皆唯欲界，唯不善故。五順下分結者，一
X53n0837_p0114b13║有身見，二戒禁取，三疑，四欲貪，五嗔恚。此五順益下
X53n0837_p0114b14║分界，故名順下分。前二以大地法中慧為性，後三以
X53n0837_p0114b15║不定中貪嗔疑為性。前三通三界，後二唯欲界。五
X53n0837_p0114b16║順上分結者，一色貪、二無色貪、三掉舉、四慢、五無明。
X53n0837_p0114b17║順益上界故，名順上分結。以心所法中貪、慢、無明、掉
X53n0837_p0114b18║舉為性，唯修所斷、唯上界、唯聖者。五分法身者，一
X53n0837_p0114b19║戒蘊，謂無漏戒；二定蘊，謂無漏定；三慧蘊，謂無漏正
X53n0837_p0114b20║見；四解脫蘊，謂無漏勝解；五解脫知見蘊，謂盡智、無
X53n0837_p0114b21║生智。解脫身中起，故名解脫知見。以此五種為無學
X53n0837_p0114b22║身，故名身也。戒身以色十一中無表為性，定身以心
X53n0837_p0114b23║所中定為性，慧身、解脫知見身以慧為性，解脫身以
X53n0837_p0114b24║勝解為性。五戒者：一、不殺生，二、不偷盜，三、不欲邪
X53n0837_p0114c01║行，四、不處誑語，五、不飲酒戒。初三、後一是身業，第四
X53n0837_p0114c02║語業。身、語二業，表、無表性。身表以色，十一中色為性；
X53n0837_p0114c03║語表以聲為性；身、語無表，以無表為性。五眼者：一、
X53n0837_p0114c04║肉眼；二、天眼；三、慧眼；四、法眼；五、佛眼。肉眼者，謂欲界
X53n0837_p0114c05║有情眼也。天眼者，謂色界天眼、慧眼。法眼者，以慧為
X53n0837_p0114c06║體，觀四諦理名慧眼，建立事智名法眼。佛眼者，即前
X53n0837_p0114c07║四眼，至佛身中總名佛眼。以七十五法中眼慧為性，
X53n0837_p0114c08║初二唯眼，次二唯慧，後一通眼及慧，觀照推度隨應
X53n0837_p0114c09║名眼。
X53n0837_p0114c10║六門分別，略有五種：六界、六通、六垢、六因、六波羅蜜。
X53n0837_p0114c11║六界者：一、地，二、水，三、火，四、風，五、空，六、識。性義名界，
X53n0837_p0114c12║前四即是觸中四大，空即空界。色是色攝，即是色中
X53n0837_p0114c13║影、光、明、闇。識是心王，即唯有漏。六通者：一、神境智
X53n0837_p0114c14║證通，神謂等持，境謂行化，智證境時無壅名通，從定
X53n0837_p0114c15║及境能證為名也。餘通雖亦依定，此通相顯，偏標神
X53n0837_p0114c16║名。二、天眼智證通，天眼是所依根，智是眼識相應慧，
X53n0837_p0114c17║智證境時無壅名通，從根及能證為名也。三、天耳智
X53n0837_p0114c18║證通，天耳是根，智是耳識相應慧，智證境時無壅名
X53n0837_p0114c19║通，亦從根及能證為名也。四、佗心智證通，從加行及
X53n0837_p0114c20║能證為名也。五、宿住隨念智證通，從境及相應并能
X53n0837_p0114c21║證為名也。六、漏盡智證通，若涅槃名漏盡，從所證及
X53n0837_p0114c22║能證智為名也。若漏盡身名漏盡，從所依及能證智
X53n0837_p0114c23║為名也。於六通中，前四唯俗智攝，他心通五智攝，謂
X53n0837_p0114c24║法、類、道、世俗、他心。漏盡通若能緣漏盡為境，六智性
X53n0837_p0115a01║除道、苦、集。他心若依漏盡身起，十智性皆心所法中
X53n0837_p0115a02║慧為體性。六垢者：一、惱，二、害，三、恨，四、諂，五、誑，六、憍。
X53n0837_p0115a03║此六即以小惑本地中六法為性，穢汙相麤，故名為
X53n0837_p0115a04║垢。六因者，一能作因、二俱有因、三同類因、四相應
X53n0837_p0115a05║因、五遍行因、六異熟因。能作因者，能與果作因，能作
X53n0837_p0115a06║即因或能作之因，名能作因，以一切法為性，遍通七
X53n0837_p0115a07║十五法。俱有因者，因與果俱，名俱有因，俱有即因或
X53n0837_p0115a08║俱有之因，名俱有因，以三世七十二法為體，除三無
X53n0837_p0115a09║為。同類因者，因果相似，名同類，同類即因或同類之
X53n0837_p0115a10║因，名同類因，以過去現在七十二法為體，除三無為。
X53n0837_p0115a11║相應因者，五義平等，名曰相應，相應即因或相應之
X53n0837_p0115a12║因，名相應因，以三世四十六心心所法為體。遍行因
X53n0837_p0115a13║者，遍與五部染法為因，遍行即因，名遍行因，不得言
X53n0837_p0115a14║遍行之因亦與非遍行法為因，故以過去現在苦集
X53n0837_p0115a15║下十一遍行隨眠相應俱有法為體，以七十五法中
X53n0837_p0115a16║心王大地法、十大煩惱地法、六不善地法、二尋伺睡
X53n0837_p0115a17║眠疑四相為性。異熟因者，謂異熟即因或異熟之因，
X53n0837_p0115a18║名異熟因，三世不善善有漏法為性，以七十五法中
X53n0837_p0115a19║色聲無表心王四十六心所法得二定四相為體。
X53n0837_p0115a20║六波羅蜜者，一布施、二淨戒、三安忍、四精進、五靜慮、
X53n0837_p0115a21║六般若。波羅者，彼岸即是涅槃，蜜多名到，此六能到
X53n0837_p0115a22║涅槃，彼岸名到彼岸。布施者，謂能布施財法等，以能
X53n0837_p0115a23║發心心所法及所發身語二業為性，以七十五法中
X53n0837_p0115a24║色聲無表心王大地法、十大善地法、十尋伺為性。淨
X53n0837_p0115b01║戒者，以三種戒為性，以色十一中色聲無表為性。安
X53n0837_p0115b02║忍者，以大善地法中無嗔善根為性。精進者，以大善
X53n0837_p0115b03║地法中勤為性。靜慮者，以大地法中定為性。智慧者，
X53n0837_p0115b04║以大地法中慧為性。
X53n0837_p0115b05║七門分別略有五種：七慢、七識住、七種聖人、七支戒、
X53n0837_p0115b06║七覺支。七慢者，一慢、二過慢、三慢過慢、四我慢、五
X53n0837_p0115b07║增上慢、六卑慢、七邪慢。若於劣謂己勝、於等謂己等，
X53n0837_p0115b08║令心高舉，總說為慢。若於等謂己勝、若於勝謂己等，
X53n0837_p0115b09║令心高舉，總名過慢。若於勝謂己勝，令心高舉，名為
X53n0837_p0115b10║慢。過慢若恃我，令心高舉，名為我慢。若於未證得殊
X53n0837_p0115b11║勝德中謂己證得，令心高舉，名增上慢。若於多分勝
X53n0837_p0115b12║謂己少劣，令心高舉，名為卑慢。若於無德中謂己有
X53n0837_p0115b13║德，令心高舉，名邪慢。以不定中慢為體也。七識住
X53n0837_p0115b14║者，一身異想異，如人一分天。分天天者，謂欲界天及
X53n0837_p0115b15║初靜慮，除劫初起。身異，謂彼色身種種顯形狀貌不
X53n0837_p0115b16║同。想異，謂彼苦樂不苦不樂想差別故。二身異想一，
X53n0837_p0115b17║如梵眾天，謂劫初起。彼諸梵眾起如是想：我等皆是
X53n0837_p0115b18║大梵所生。大梵爾時亦起此想：是諸梵眾皆我所生。
X53n0837_p0115b19║同想一因，故名想一。大梵王身其量高廣，容貌威德
X53n0837_p0115b20║言語光明衣冠等事，一一皆與梵眾不同，故名身異。
X53n0837_p0115b21║三身一想異，謂二定三天。彼顯形狀貌不異，故名身
X53n0837_p0115b22║一。樂非苦樂二想交參，故名想異。四身一想一，謂三
X53n0837_p0115b23║定三天。彼顯形狀貌不異，故名身一。唯有樂想，故名
X53n0837_p0115b24║想一。初靜慮中由染污想，故言想一。第二靜慮由二
X53n0837_p0115c01║善想，故言想異。第三靜慮由異熟想，故言想一。五空
X53n0837_p0115c02║無邊處、六識無邊處、七無所有處，餘三惡起。第四靜
X53n0837_p0115c03║慮及與有頂，皆有損壞識法，故非識住。此七識住，唯
X53n0837_p0115c04║有漏欲色五蘊性、無色四蘊性。七十五法中，除三無
X53n0837_p0115c05║為、無想、異熟二定，餘六十九法隨應為性。七種聖
X53n0837_p0115c06║人者：一、隨信行；二、隨法行；三、信解；四、見至；五、身證；六、
X53n0837_p0115c07║慧解脫；七、俱解脫。隨信行者，先加行位隨信行故。隨
X53n0837_p0115c08║法行者，先加行位隨法行故。信解者，由信根增故。見
X53n0837_p0115c09║至者，由慧根增故。身證者，由身證得滅盡定故。慧解
X53n0837_p0115c10║脫者，唯由慧力離煩惱障故。俱解脫者，兼得滅盡定
X53n0837_p0115c11║離解脫障故。初二見道，次三修道，後二無學。此七聖
X53n0837_p0115c12║者，皆以無漏五蘊為性。若約七十五法中，以無表色
X53n0837_p0115c13║心王大地法、十大善地法、十尋伺得四相為體。七
X53n0837_p0115c14║支戒者：一、不殺生；二、不偷盜；三、不婬；四、不虗誑語；五、
X53n0837_p0115c15║不麤惡語；六、不離間語；七、不離穢語。前三身業表無
X53n0837_p0115c16║表性，後四語業表無表性。身表者，以色十一中色為
X53n0837_p0115c17║性，語表以聲為性，無表以無表為性。七覺支者，一
X53n0837_p0115c18║念、二定、三擇法、四喜、五輕安、六捨、七精進。前四即以
X53n0837_p0115c19║大地法中念定慧受為體，後三即以大善地中輕安
X53n0837_p0115c20║捨勤為性。覺謂覺慧，支是分義。
X53n0837_p0115c21║八門分別，略有五種：八戒、八正道、八解脫、八勝處、八
X53n0837_p0115c22║難。八戒者：一、不殺生，二、不偷盜，三、不婬欲，四、不虗
X53n0837_p0115c23║誑語，五、不飲洒，六、不塗飾香鬘歌舞視聽，七、不眠坐
X53n0837_p0115c24║高廣嚴麗牀座，八、不非時食。前三後四是身業攝，不
X53n0837_p0116a01║歌舞倡伎故往視聽所以是身業攝，或可不歌倡等
X53n0837_p0116a02║是語業攝。第四語業攝，身語二業俱表無表性。身表
X53n0837_p0116a03║以色十一中色為性，語表以聲為性，身語無表以無
X53n0837_p0116a04║表為性。於十戒中第六開二，更加不捉金銀寶等，以
X53n0837_p0116a05║為第十身業表無表性。八正道者，一正見、二正念、
X53n0837_p0116a06║三正定、四正精進、五正思惟、六正語、七正業、八正命。
X53n0837_p0116a07║初三以大地法中慧、念、定為性，正精進以大善地法
X53n0837_p0116a08║中勤為性，正思惟以不定中尋、伺為性，語、業、命三以
X53n0837_p0116a09║色中無表為性，皆無漏。八解脫者，一內有色想觀
X53n0837_p0116a10║外色、二內無色想觀外色、三淨解脫、四空無邊處、五
X53n0837_p0116a11║識無邊處、六無所有處、七非想非非想處、八滅受想
X53n0837_p0116a12║定。於內色身有色想貪，為除想貪觀外不淨青瘀等
X53n0837_p0116a13║色，而方內身令貪不起，名初解脫。於內色身無色想
X53n0837_p0116a14║貪，雖已除貪為堅牢故，觀外不淨青瘀等色令貪不
X53n0837_p0116a15║起，名第二解脫。觀清淨色令貪不起，名淨解脫。顯觀
X53n0837_p0116a16║轉勝空無邊等四無色定，各能解脫下地貪故，為次
X53n0837_p0116a17║四解脫。滅受想定棄背受等，名第八解脫。棄背義是
X53n0837_p0116a18║解脫義也。初三以無貪為性，近治貪故，若并助伴皆
X53n0837_p0116a19║五蘊性。次四解脫以四無色定善為性，後一解脫以
X53n0837_p0116a20║滅定為性。若約七十五法出體，初二以無表色，心王
X53n0837_p0116a21║大地法十、大善地法十，尋伺得四相為體。第三除尋
X53n0837_p0116a22║伺，餘如初二說。四無色解脫以心王大地法十為體，
X53n0837_p0116a23║後一解脫以滅定為體。初二依初二定，第三依第四
X53n0837_p0116a24║定，次四各依自地，後一依有頂八勝處者，一內有
X53n0837_p0116b01║色想觀外色少、二內有色想觀外色多、三內無色想
X53n0837_p0116b02║觀外色少、四內無色想觀外色多、後四內無色想觀
X53n0837_p0116b03║外青黃赤白為四，足前成八。於內色身有色想貪為
X53n0837_p0116b04║對治故，觀外少色作青瘀等，名初勝處。於內色身有
X53n0837_p0116b05║色想貪為對治彼，觀外多色作青瘀等，名第二勝處。
X53n0837_p0116b06║於內色身無色想貪但為堅牢，觀外少色作青瘀等
X53n0837_p0116b07║令貪不起，名第三勝處。於內色身無色想貪但為堅
X53n0837_p0116b08║牢，觀外多色作青瘀等令貪不起，名第四勝處。又於
X53n0837_p0116b09║內身無色想貪但為䇿心或試煩惱，觀外青黃赤白
X53n0837_p0116b10║四色令貪不起，名後四勝處。初二勝處自性地等如
X53n0837_p0116b11║初解脫，是初解脫果故。次二勝處自性地等如第二
X53n0837_p0116b12║解脫，是第二解脫果故。後四勝處自性地等如第三
X53n0837_p0116b13║解脫，是第三解脫果故。前修解脫唯棄背，後修勝處
X53n0837_p0116b14║能制所緣隨欲樂觀，或終不起心勝境處，故名勝處。
X53n0837_p0116b15║八難者：一、地獄；二、傍生；三、餓鬼；四、北俱盧；五、無想
X53n0837_p0116b16║天；六、世智辨聰；七、佛前佛後；八、盲聾瘖瘂。不能入聖
X53n0837_p0116b17║及離染故，故名為難。世智辨聰以大地法中邪慧為
X53n0837_p0116b18║性，餘七皆以異熟無記五蘊為性。七十五法中眼等
X53n0837_p0116b19║五根：色、香、味、觸、心王。大地法十：尋、伺、睡、眠、得、同分、無
X53n0837_p0116b20║想、異熟、命根。四相隨其所應為彼體性。
X53n0837_p0116b21║九門分別略有五種：九結、九有情居、九地、九次第定、
X53n0837_p0116b22║九遍知。九結者，一愛結、二恚結、三慢結、四無明結、
X53n0837_p0116b23║五見結、六取結、七疑結、八嫉結、九慳結。此九結，依婆
X53n0837_p0116b24║沙，總以百事為性。愛、慢、無明結，各三界五部，為四十
X53n0837_p0116c01║五事。恚結，唯欲界五部，為五事。見結有十八事，謂有
X53n0837_p0116c02║身見、邊執見，各三界見苦所斷為六。邪見，三界各四
X53n0837_p0116c03║部，為十二事。取結有十八事，謂見取，三界各四部，為
X53n0837_p0116c04║十二事。戒禁取，三界各見苦道所斷，為六事。疑結，三
X53n0837_p0116c05║界各四部，為十二事。嫉結、慳結，各欲界修所斷，為二
X53n0837_p0116c06║事。若約七十五法中，初三及第七，以不定地中貪、嗔、
X53n0837_p0116c07║慢、疑為性；第四，以大惑中無明為性；第五、第六，以大
X53n0837_p0116c08║地法中慧為性；後二，以小惑中嫉、慳為性。結縛有情，
X53n0837_p0116c09║不出三界，故名為結也。九有情居者，於七識住加
X53n0837_p0116c10║無想有情、非想非非想足前為九。諸有情類唯於此
X53n0837_p0116c11║九欣樂住故立有情居，餘處皆非不樂住故，如識住
X53n0837_p0116c12║說。應知體性准七識住說，唯加無想有頂為異。九
X53n0837_p0116c13║地者，謂欲界四靜慮，四無色所依名地。欲色五蘊性，
X53n0837_p0116c14║無色四蘊性。欲界有頂，唯有漏四定；三無色，通有漏、
X53n0837_p0116c15║無漏。七十五法中，除三無為，餘七十二法。內色十一
X53n0837_p0116c16║中，香、味、不善地法；二小惑中，忿、覆、慳、嫉、惱、害、恨；不定
X53n0837_p0116c17║中，睡眠、惡作、嗔；唯欲界不相應中，無想異熟；無想定，
X53n0837_p0116c18║唯第四靜慮；滅盡定，唯有頂；小惑中，諂、誑；不定中，尋、
X53n0837_p0116c19║伺；唯欲界初定不相應中，名、句、文。若說隨語，欲界初
X53n0837_p0116c20║定；若說隨身，通欲界四定。色十一中，眼等五根；色、聲、
X53n0837_p0116c21║觸、無表，通欲界四定。心王大地法，十大善地法，十大
X53n0837_p0116c22║煩惱地法；六小惑中，憍；不定中，貪、慢、疑；不相應中，得、
X53n0837_p0116c23║非得、同分、命根；四相通九地。九次第定者，謂四靜
X53n0837_p0116c24║慮、四無色及滅受想次第而起，名次第定。由是聖人
X53n0837_p0117a01║功德法故，唯取善性。四靜慮五蘊為性，四無色四蘊
X53n0837_p0117a02║為性，滅受想定唯行蘊為性。若約七十五法中，無表
X53n0837_p0117a03║色心王大地法、十大善地法、十尋伺得四相，為初靜
X53n0837_p0117a04║慮體。後三靜慮，除尋伺，餘如初定說。四無色定，又除
X53n0837_p0117a05║無表，餘如初定說。滅受想定，以不相應中滅定為體。
X53n0837_p0117a06║九遍知者，一欲界苦集所斷、二欲界見滅所斷、三
X53n0837_p0117a07║欲界見道所斷、四色無色苦集所斷、五色無色見滅
X53n0837_p0117a08║所斷、六色無色見道所斷。七欲界修道所斷立一遍
X53n0837_p0117a09║知，應知即是五順下分結盡遍知，并前立故。八色界
X53n0837_p0117a10║修道所斷立一遍知，此即是色愛盡遍知。九無色界
X53n0837_p0117a11║修道所斷立一遍知，即一切結永盡遍知，此亦并前
X53n0837_p0117a12║合立一故。此九遍知擇滅為性。言遍知者，此於果上
X53n0837_p0117a13║立因名故。
X53n0837_p0117a14║十門分別，略有六種：十纏、十隨眠、十善業道、十遍處、
X53n0837_p0117a15║十智、十力。十纏者，一、無慚，二、無愧，三、嫉，四、慳，五、悔，
X53n0837_p0117a16║六、眠，七、掉舉，八、惛沉，九、忿，十、覆。纏縛有情，故名為纏。
X53n0837_p0117a17║初二是大不善地法，嫉、慳、忿、覆是小惑中四，惡作、睡
X53n0837_p0117a18║眠是不定中二，掉舉、惛沉是大煩惱地中二。十隨
X53n0837_p0117a19║眠者，一貪、二嗔、三慢、四疑、五無明、六有身見、七邊執
X53n0837_p0117a20║見、八邪見、九見取、十戒禁取。隨謂隨逐，眠謂隨縛，行
X53n0837_p0117a21║相微細說名為眠。若約三界五部，此十總以九十八
X53n0837_p0117a22║物為體，如九結中前七結說，但無慳嫉為異。若約七
X53n0837_p0117a23║十五法中，前四以不定中貪嗔慢疑為體，無明以大
X53n0837_p0117a24║煩惱地法中無明為性，後五見以大地法中慧為性。
X53n0837_p0117b01║十善業道者，一不殺生、二不偷盜、三不邪行、四不
X53n0837_p0117b02║虗誑語、五不麤惡語、六不離間語、七不雜穢語、八無
X53n0837_p0117b03║貪、九無嗔、十正見。前三身業表無表性，中四語業表
X53n0837_p0117b04║無表性，後三意業道。身表以色十一中色為性，語表
X53n0837_p0117b05║以聲為性，身語無表以無表為性，無貪無嗔以大善
X53n0837_p0117b06║地法中無貪無嗔為性，正見以大地法中慧為性。
X53n0837_p0117b07║十遍處者，謂一地、二水、三火、四風、五青、六黃、七赤、八
X53n0837_p0117b08║白、九空無邊處、十識無邊處。周遍觀察地水火風等，
X53n0837_p0117b09║故名遍處。十中前八如淨解脫無貪為性，若并助伴
X53n0837_p0117b10║五蘊為性，依第四靜慮緣欲中見色。後二邊處如彼
X53n0837_p0117b11║空識二淨無識四蘊為性，各緣自他四蘊為境。七十
X53n0837_p0117b12║五法中，前八以無表心王大地法十、大善地法十為
X53n0837_p0117b13║性。後二除無表，餘如前說。八皆唯有漏。十智者，一
X53n0837_p0117b14║世俗智、二法智、三類智、四苦智、五集智、六滅智、七道
X53n0837_p0117b15║智、八他心智、九盡智、十無生智。多取瓶等世俗境故，
X53n0837_p0117b16║名世俗智。緣欲界四諦，名法智。緣色無色界四諦，名
X53n0837_p0117b17║類智。最初證知諸法真理，故名法智。此後境智與前
X53n0837_p0117b18║相似，故得類名。以後隨前而證得故，即前法類。由緣
X53n0837_p0117b19║苦集滅道境別，故名苦集滅道四智。知他心故，名為
X53n0837_p0117b20║他心智、法智、類智。苦集滅道如是六智，若無學攝非
X53n0837_p0117b21║見性者，名為盡智及無生智。與漏盡得最初俱生，故
X53n0837_p0117b22║名盡智。不復生故，名曰無生。十智皆以大地法中慧
X53n0837_p0117b23║為體性。十力者，一處非處智力，十智為性。如善因
X53n0837_p0117b24║感愛果等名處，如善因感非愛果等名非處。智能知
X53n0837_p0117c01║處非處，名處非處智力。二業異熟智力，八智為性，除
X53n0837_p0117c02║滅道智。知此類業感此類異熟，名業異熟智力。三靜
X53n0837_p0117c03║慮解脫等持等至智力，此四靜慮、八解脫、三等持、八
X53n0837_p0117c04║等至，並是定之異名。智能知彼四靜慮等，名靜慮等
X53n0837_p0117c05║智力。四根上下智力，知信根等上下差別，名根上下
X53n0837_p0117c06║智力。五種種勝解智力，知有情類種種勝解意樂差
X53n0837_p0117c07║別，名種種勝解智力。六種種界智力，知有情類種種
X53n0837_p0117c08║界性，名種種界智力。此上四力皆九智性，除滅智，以
X53n0837_p0117c09║定根解界皆通苦集道三故。此四力皆九智性，不緣
X53n0837_p0117c10║無為，故除滅智。七遍趣行智力，一切諸行皆能趣果，
X53n0837_p0117c11║名遍趣行智。知遍趣行，名遍趣行智力。若緣能趣為
X53n0837_p0117c12║境，九智除滅。若亦緣所趣為境，十智為性。八宿住隨
X53n0837_p0117c13║念智力，知昔過去宿曾作事，為宿住隨念智力，以念
X53n0837_p0117c14║強故。此中別標隨更事念，故名隨念。九死生智力，知
X53n0837_p0117c15║未來世死此生彼，名死生智力。此上二力皆是事觀，
X53n0837_p0117c16║並世俗智性。十漏盡智力，若謂但緣漏盡為境，六智
X53n0837_p0117c17║除道苦集他心。若謂漏盡身中所得十智為性，十力
X53n0837_p0117c18║皆以大地法中慧為體性。且為初學略示方隅，委細
X53n0837_p0117c19║分別廣如別錄。
X53n0837_p0117c20║
X53n0837_p0117c21║法宗源（終）