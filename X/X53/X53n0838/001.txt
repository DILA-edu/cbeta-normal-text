X53n0838_p0118a01║
X53n0838_p0118a02║
X53n0838_p0118a03║
X53n0838_p0118a04║
X53n0838_p0118a05║No. 838-A
X53n0838_p0118a06║ 刻法盈俱舍頌疏敘記序
X53n0838_p0118a07║
X53n0838_p0118a08║有人嘗登眺某之山，履嶔嶇，披灌莾，然欲極其絕頂
X53n0838_p0118a09║奇勝之處，而探虎豹之穴，踐虬龍之居，則羸弊，甚至
X53n0838_p0118a10║蹣跚踸踔，遂不能而歸焉。爾後盍簮聚首，流連酣暢
X53n0838_p0118a11║之餘，有人之誇詡其絕頂之勝事，則多恨。恨𮌎間不勝
X53n0838_p0118a12║其遺憾，曰：所不重游而探剔其奇者，有如日。亦人嘗
X53n0838_p0118a13║遊某之山，挹空翠於層巒，捫飛蘿于複嶝，息促吻張，
X53n0838_p0118a14║作鋸木聲。然到其所謂絕奇者，則往往酸骨咋指，殆
X53n0838_p0118a15║似與性命衡。既而歸焉，則委頓三日，室外咫尺，由企
X53n0838_p0118a16║楚越。然憶其奇絕之趣，則償其頓弊。當其所聞之者，
X53n0838_p0118a17║或甚鮮。今夫世之學者之於古典，似人之登眺者，亦
X53n0838_p0118a18║不為少也。法盈師俱舍頌疏敘。記者援據解釋，苞舉
X53n0838_p0118a19║縷扸，實教黌之間，學者崇焉。與夫近時之所謂木災
X53n0838_p0118a20║者，太有徑庭。若其未襲篋笥之徒，豈得無夫人之登
X53n0838_p0118a21║某山而不能極其奇勝之恨乎？然研玩之，則援據之
X53n0838_p0118a22║而有沓[掐-臼+也]焉，辟猶駭毉之窮撿毒箭於垂死者；解釋
X53n0838_p0118a23║之而有偨俿焉，辟猶下才而牝黃乎牡驪者。要之，所
X53n0838_p0118a24║謂稽古有餘，發明不足者耳。尋繹之者，亦未可無夫
X53n0838_p0118b01║人之遊某山之絕奇而歸後之恨者也。記故無梓，今
X53n0838_p0118b02║梓之流焉。然今之梓也，唯為夫似指日矢重游之者
X53n0838_p0118b03║謀之耳，與夫若頓臥一室，楚越咫尺之者之與其一
X53n0838_p0118b04║等之謂。頌疏之於對法藏，其既仳離矣，況於瑣尾頌
X53n0838_p0118b05║疏之序之記乎？無乃學泅還溺哉者，蓋未敢謀之耳。
X53n0838_p0118b06║元祿癸未秋九月日沙門道空敘
X53n0838_p0118b07║
X53n0838_p0118b08║
X53n0838_p0118b09║
X53n0838_p0118b10║
X53n0838_p0118b11║No. 838
X53n0838_p0118b12║俱舍頌疏序記
X53n0838_p0118b13║
X53n0838_p0118b14║建安沙門　法盈　修
X53n0838_p0118b15║解前序，分二：初、歎西土論興之益；二、大唐三藏下，此
X53n0838_p0118b16║方傳譯，請制疏之由。初中分二：初、讚千部能；次、至於
X53n0838_p0118b17║下，別彰此論之德。昔釋迦至千部者。此總標千部。
X53n0838_p0118b18║昔者，往也。易云：昔者，聖人作易也。往古來今為昔。釋
X53n0838_p0118b19║迦者，是姓也，此云能仁。昔賢劫初有王名三昧多，此
X53n0838_p0118b20║云共許王，即剎利種，是佛遠祖也。此王子孫相承有
X53n0838_p0118b21║十九大轉輪王；第十九王名大須彌王，子孫相承有
X53n0838_p0118b22║十七萬三千二百八十四小轉輪王；其最後輪王名
X53n0838_p0118b23║魚王，子孫相承有一百四十三粟散王；其最後王名
X53n0838_p0118b24║大茅草王，即是佛七代祖。初無子息，將以國事委政
X53n0838_p0118c01║羣臣，入山修道，為獵者誤射命終，肉滴血墮地，生兩
X53n0838_p0118c02║莖甘蔗。貴族應霸精誠，潛託甘蔗為日炙開割，一莖
X53n0838_p0118c03║生男名善生，一莖生女名善賢，諸臣即立善生嗣位，
X53n0838_p0118c04║從此稱之。瞿曇氏，此云日炙種，或甘蔗種，即是佛六
X53n0838_p0118c05║代祖。後緣嫡妃忌妒，遂擯庶子尼𤘽羅等兄弟四人，
X53n0838_p0118c06║此云別成等，居雪山，四子建國安人，故父王聞已讚
X53n0838_p0118c07║曰：我子能仁，我子能仁。因此立姓釋氏，是佛五代祖。
X53n0838_p0118c08║若言瞿曇及喬答摩多，是外道毀佛詞也。天親菩
X53n0838_p0118c09║薩者，梵云提婆盤豆，此云天親，漢、梵皆訛也。舊云婆
X53n0838_p0118c10║藪盤豆，新云筏蘇盤豆，亦云筏蘇畔度，此云世親。劫
X53n0838_p0118c11║初之時，自在天二十四返人間行化，第二十四返現
X53n0838_p0118c12║三目八臂身，遇目足仙人，語仙人曰：如我面上有三
X53n0838_p0118c13║目，即堪與我論議。仙人舉足報曰：如我足下有目，我
X53n0838_p0118c14║即與我論議。天知墮負，現羸瘦形，却歸本天，更不復
X53n0838_p0118c15║來人間。時人仰慕天德，為之立祠，鑄黃金為身，頗梨
X53n0838_p0118c16║為眼，座高二丈，號此天像為筏蘇盤豆，謂與世人為
X53n0838_p0118c17║親友，故云世親。父母於天祠乞得三子，皆從所乞處
X53n0838_p0118c18║為名也。北印度境有國，名富樓沙富羅。富樓沙，此云
X53n0838_p0118c19║丈夫；富羅，此云志。國是帝釋弟，能伏修羅，建丈夫志，
X53n0838_p0118c20║因此立名也。毗搜紐天王傳云：帝釋為伏修羅，遣弟
X53n0838_p0118c21║毗搜紐天於此國生，為提婆王子。此國有修羅，名因
X53n0838_p0118c22║陀羅陀摩耶。因陀羅是帝釋名，陀摩耶此云伏。此修
X53n0838_p0118c23║羅有大力，常與帝釋戰，能伏帝釋，故有此名。修羅有
X53n0838_p0118c24║妹，名婆頗婆底。婆頗，此云明；婆底，此云妃，其有容貌。
X53n0838_p0119a01║修羅欲害毗搜紐天，故將此妹誘之，以呪術力變閻
X53n0838_p0119a02║浮提，一處令陰闇，自居暗處，不令人見，令妹明處，語
X53n0838_p0119a03║妹云：若有人欲得娶汝為妻，即報云：我兄有大力，若
X53n0838_p0119a04║取我為妻，必與兄相違。若能與我兄戰，乃可相許。後
X53n0838_p0119a05║毗搜紐天見，心大悅之，問云：汝是何人？答云：是修羅
X53n0838_p0119a06║童女。天云：修羅如吐娉諸天，我無婦，汝無夫，相取可
X53n0838_p0119a07║否？女如兄先言報之。天云：汝今愛我，故有此言。我有
X53n0838_p0119a08║大力，能與汝兄戰。遂許之。修羅出明處，問天：汝是何
X53n0838_p0119a09║人，輙娶我妹為妻？天云：我非丈夫，可為此責。我是丈
X53n0838_p0119a10║夫，今何見恠？修羅云：汝有何能，自一稱丈夫？若與我
X53n0838_p0119a11║戰得勝，與汝妹為妻。天云：請當決之。即各持刀搶，互
X53n0838_p0119a12║相斬刺。天是那羅延力，天身斫刺，皆不得入。天斫修
X53n0838_p0119a13║羅手足支分，隨斷還生，至晚不息，無有死狀。天力稍
X53n0838_p0119a14║弱，緣覺疲困。若更至夜，修羅力盛，明妃恐天不如，即
X53n0838_p0119a15║取鬱婆羅華，擗為兩片，各擲一邊，於其中間，去而復
X53n0838_p0119a16║來。天解其意，即提修羅身，擗為兩片，各擲一邊，於其
X53n0838_p0119a17║中間，去而復來。修羅即死，為先於仙人處乞願云：若
X53n0838_p0119a18║我手足身分被斷，即還復生，所以不死。仙人欲令諸
X53n0838_p0119a19║天殺之，不施擗身還復之願，故致死也。天居此地，顯
X53n0838_p0119a20║丈夫志能，因此立名，稱丈夫志國。此土有國師婆羅
X53n0838_p0119a21║門，名憍尸迦，有三子，總名筏蘇、盤豆，自在天處乞得，
X53n0838_p0119a22║竝取天祠之名。其第三子比隣持（貞利反）、䟦婆。比隣持，
X53n0838_p0119a23║母名䟦婆，譯為子，亦云兒，於有部出家，得無學果。其
X53n0838_p0119a24║第二子即取總名，於有部出家，博學多聞，遍通墳籍，
X53n0838_p0119b01║廣造眾論。其大者名阿僧佉，此云無著，於化地部出
X53n0838_p0119b02║家，亦云於有部出家，修定離欲，得大乘空觀，因此號
X53n0838_p0119b03║曰阿僧佉。世親於健陀羅國講婆沙論，成六百行頌，
X53n0838_p0119b04║執小乘為是，不信大乘是佛說。無著見弟聰慧過人，
X53n0838_p0119b05║恐毀大乘論墮惡趣，遣使往告：我今有疾，汝可速來。
X53n0838_p0119b06║世親隨來，去兄住處四十里，至一僧伽藍，聞無著弟
X53n0838_p0119b07║子誦華嚴經？十地品，發心感悟，追悔甚深玅法昔所
X53n0838_p0119b08║未聞，方驗小乘為非。誹謗之𠎝，源發於舌，舌為罪本，
X53n0838_p0119b09║今宜除斷。即執銛刀，欲割舌以謝其罪。乃見無著住
X53n0838_p0119b10║立，告之曰：夫大乘教者，至真之理也，諸佛所讚，眾聖
X53n0838_p0119b11║攸宗。吾欲誨汝，汝今自悟，悟其明矣，何善如之？如諸
X53n0838_p0119b12║佛聖教，斷舌非悔，汝設割舌，不滅前罪。汝既因舌謗
X53n0838_p0119b13║大乘法而獲此罪，若欲滅者，當善讚說大乘，大乘補
X53n0838_p0119b14║過，自然可令此罪速滅。杜口絕言，其理安在？作是語
X53n0838_p0119b15║已，忽不復現。世親承命，遂不割舌，只且詣無著住處，
X53n0838_p0119b16║諮受大乘。於是研精𫟛思，造五百大乘論，解大乘經。
X53n0838_p0119b17║年八十，於阿輸闍國捨命，雖跡居凡地，實難思議也。
X53n0838_p0119b18║纂者，集也。如三皇五帝，有德有位，立制作。孔子有
X53n0838_p0119b19║德無位，述而不作。今謂佛於餘二藏中，已說窮理問
X53n0838_p0119b20║答，論教名現。論主纂集於一處，乃云論纂千部。弘
X53n0838_p0119b21║宣葢遠者，是上弘佛道，法音遠布，葢由志也。謂弘揚
X53n0838_p0119b22║宣暢如來教典至遠，約處遍大千界，就時通萬二千
X53n0838_p0119b23║年也。發起良多者，下化有情。良者，善也。發起善信
X53n0838_p0119b24║者，多也。又解：由論教顯發義理，有情以生得慧學，論
X53n0838_p0119c01║教能發生聞思等慧解多也。論教功德大而言之，不
X53n0838_p0119c02║出上弘佛道，下化有情，故舉此二事也。西明引論語
X53n0838_p0119c03║云：子夏問曰：巧笑倩兮，美目盻兮，素以為絢兮。何謂
X53n0838_p0119c04║也？解云：此是子夏問詩義。上二句在衛風碩人二章。
X53n0838_p0119c05║齊候女莊姜為衛莊公夫人，莊公惑於嬖妾，使驕上
X53n0838_p0119c06║僭（上聲）。莊姜賢而不答，終以無子。國人閔而憂之，故作
X53n0838_p0119c07║是詩。註云：倩，好口輔也。盻，目白黑分也。箋云：此章說
X53n0838_p0119c08║莊姜容貌之美也。馬注論語云：倩，美笑貌也。盻，動目
X53n0838_p0119c09║貌也。素以為絢兮，此一句逸也。逸由失遭秦焚，書失
X53n0838_p0119c10║此句，故詩不載也。子曰：繪事後素。鄭注云：繪，畫文也。
X53n0838_p0119c11║凡畫繪先布眾綵，然後以素分布其間，以成其文。喻
X53n0838_p0119c12║姜女雖有倩盻美質，亦須禮以成之也。曰：禮後乎？註
X53n0838_p0119c13║云：子夏聞繪事後素言。解：以素喻禮，故曰禮後乎。子
X53n0838_p0119c14║曰：起予者，商也。始與，可言詩已矣。解云：子夏能發明
X53n0838_p0119c15║夫子意，如商可與共言詩也。況論主造論，再發起經
X53n0838_p0119c16║律教也。然用此意即弘宣，葢遠義同，今不取也。（已上總歎
X53n0838_p0119c17║千部論）自下別彰此論。揭（去竭反，高舉也，音亦傑。三蒼云：舉也，擔也，負也。）莊
X53n0838_p0119c18║子曰：揭日月而行諸。又云：擔囊揭篋，負匱而趍。此皆
X53n0838_p0119c19║訓舉也。剖（普厚反，判也）名相者，名即諸法能詮名，相
X53n0838_p0119c20║即諸法體相或相狀也。文約三十卷論。事廣，近
X53n0838_p0119c21║即包婆沙、發智等論，遠則包含佛四十年前所說九
X53n0838_p0119c22║部經律中事也。工者，巧也。言若能究根界之旨
X53n0838_p0119c23║者，前來都歎此論之工也。自下別述此論。能根即根
X53n0838_p0119c24║品，此品明諸法用。界即界品，此品明諸法體。旨者，趣。
X53n0838_p0120a01║窮世聖之源者，此兩品明世出世因果，凡取力行
X53n0838_p0120a02║因趣果，莫過於此。辨因果於真俗者，釋上世聖之
X53n0838_p0120a03║源也。業品明俗諦因，隨眠品明俗諦緣，智品明真諦
X53n0838_p0120a04║因，定品明真諦緣也。祛執滯於人我者。祛者，去也，
X53n0838_p0120a05║除也。釋上究根界之旨。此二品，辨三科法門，去我執
X53n0838_p0120a06║也。思已過（去聲）半者，周易下繫云：智者觀其彖辭，則
X53n0838_p0120a07║思已過半矣。注：夫彖者，舉三象之統也。又略例云：彖
X53n0838_p0120a08║者何也？統論一卦之體，明其所由之主者。伏羲畫八
X53n0838_p0120a09║卦，又因而重之，成六十四卦。其後文王乃造卦下之
X53n0838_p0120a10║辭，謂之彖辭，如乾卦云元亨利貞是也。彖者，斷也，斷
X53n0838_p0120a11║一卦之體，吉凶之義。亦云繇（貞祐反）辭，繇者，抽也，抽一
X53n0838_p0120a12║卦之大意也。後周公又述六爻之辭，爻如乾卦初九
X53n0838_p0120a13║潛龍勿用等爻下辭，故云爻辭也。至孔子乃造十翼：
X53n0838_p0120a14║一、上彖，二、下彖，三、上象，四、下象，五、上繫，六、下繫，七、文
X53n0838_p0120a15║言，八、說卦，九、序卦，十、雜卦。說此論似經律之彖辭，十
X53n0838_p0120a16║二部經中明初九部名過半也。專攻說有而已者，
X53n0838_p0120a17║攻者，伐也。不但明小乘有教而已，亦有大乘空義也。
X53n0838_p0120a18║或可不但說有部而已，亦有經部等諸部義也。自下
X53n0838_p0120a19║第二、此方傳譯，分二：初、譯論，二、請造。疏：大唐三藏
X53n0838_p0120a20║者，姓陳，東京偃師縣人也。貞觀二年，遊五天竺。至十
X53n0838_p0120a21║九年正月，却屆長安，得梵本六百五十七部，俱舍是
X53n0838_p0120a22║其一也。二月六日，奉詔於弘福寺翻譯也。再譯真
X53n0838_p0120a23║文者，陳朝譯為初，唐朝譯為再，所詮理正文句定為
X53n0838_p0120a24║真文。親承密誨者，三藏西方大乘諸師，立破口授
X53n0838_p0120b01║基法師，小乘義授光法師，如安慧師救論主義等是
X53n0838_p0120b02║也。自下第二、請造。疏：正釋者，即三十卷為正釋也。
X53n0838_p0120b03║既盡善美矣者，論語云：子謂韶盡美矣，又盡善也。
X53n0838_p0120b04║謂武盡美矣，未盡善也。韶者，舜樂名也。夫聖人制樂，
X53n0838_p0120b05║隨人心為名也。韶者，紹也。舜揖讓紹繼堯德，故因制
X53n0838_p0120b06║樂名也。美者，堪合當時之稱也。善者，理事不惡之名
X53n0838_p0120b07║也。天下萬人樂舜繼堯，而舜從人受禪，是合會當時
X53n0838_p0120b08║之心，故曰盡美也。揖讓而代，於理事盡旨，故曰盡善
X53n0838_p0120b09║也。武者，武王樂名。當時殷紂為惡日久，萬人怨怒，武
X53n0838_p0120b10║王征伐行武，安天下之心，故樂名武也。天下樂武王，
X53n0838_p0120b11║武王從人而伐紂，是會合當時之心，故盡美也。以臣
X53n0838_p0120b12║伐君，於理事不有善，故云未盡善也。今序意，此論三
X53n0838_p0120b13║藏初傳譯，光法師承密誨，制疏解釋，盡理事之宜，又
X53n0838_p0120b14║何加尚於此，而更請造疏耶？三皇五帝三王樂名
X53n0838_p0120b15║自古天皇、地皇、人皇氏、五姓紀、七十二姓紀、三姓紀、
X53n0838_p0120b16║六姓紀、四姓紀、有巢氏、燧人氏，已前竝未有禮樂。百
X53n0838_p0120b17║姓吸露精，食草木之實不足，山居者食吮禽獸，居水
X53n0838_p0120b18║者食魚龜，飲血衣，茹毛皮，人多傷病。至燧人氏始鑽
X53n0838_p0120b19║木燧取火，教人鑄金為釜鼎，熟而食之，故號燧人氏，
X53n0838_p0120b20║五行於是生焉。至伏羲氏大昊，方以木德王，始作八
X53n0838_p0120b21║卦，以通神明，製嫁娶之禮，始作琴瑟之樂。神農氏炎
X53n0838_p0120b22║帝，而嘉禾生，醴泉出，制本艸，造五絃琴，作不謀之樂。
X53n0838_p0120b23║有熊氏黃帝，姓公孫，名軒轅，作雲門咸池之樂。金天
X53n0838_p0120b24║氏小昊，作九泉之樂。高陽氏顓頊，作承雲之樂，又云
X53n0838_p0120c01║使飛龍放八風音，作五英之樂。高辛氏帝嚳，造鼙皷
X53n0838_p0120c02║鐘磬管箎，作仁英之樂。陶唐氏帝堯，作大章之樂。有
X53n0838_p0120c03║虞氏帝舜，作太韶之樂。夏禹，作大夏之樂。殷湯，作大
X53n0838_p0120c04║濩之樂。周武王，作大武之樂。此前燧人、伏羲、神農為
X53n0838_p0120c05║三皇者。白虎通云：天之總美大稱也。皇者，煌煌焉人
X53n0838_p0120c06║莫違也。煩一夫，擾一士，勞天下不為也。故黃金棄於
X53n0838_p0120c07║山，珠玉捐於淵，巖居穴處，衣皮毛，飲泉液，吮露英，虗
X53n0838_p0120c08║無寥廓，與天地通靈也。黃帝、顓頊、帝嚳、堯、舜為五帝。
X53n0838_p0120c09║帝者，諦也，象可承也。德合天地者稱之帝。帝者，天號
X53n0838_p0120c10║也，夏、殷、周三王也。王者，往也，天下所歸往也。德合仁
X53n0838_p0120c11║義稱之王。王者，五行之稱也。王者所以盛禮作樂者
X53n0838_p0120c12║何？節民之喜怒也。樂以法象天，禮以法象地，人無不
X53n0838_p0120c13║合天地之氣，有五常之性也。樂所以蕩滌，收其邪意
X53n0838_p0120c14║也；禮所以防淫泆，節其流靡也。樂在宗廟之中，君臣
X53n0838_p0120c15║上下同聽之，則莫不和敬；在於鄉里之中，長幼同聽
X53n0838_p0120c16║之，即莫不和順；在閨門之內，父子兄弟同聽之，即莫
X53n0838_p0120c17║不和親。是先王之樂意也（〔此前意勿恐序也〕），又何加焉？加者，
X53n0838_p0120c18║增上也。已上徵請意。論岐（巨岐反）路也。此下出請造
X53n0838_p0120c19║疏意。列子曰：楊子之隣人亡羊。既率其黨，又請楊子
X53n0838_p0120c20║之豎追之。楊子曰：嘻！亡一羊，何追者眾也？隣人曰：多
X53n0838_p0120c21║岐路。既反，問：獲羊乎？曰：亡之矣。奚亡之？曰：岐路之中，
X53n0838_p0120c22║又有岐焉。吾不知所之，所以反也。楊子戚然變容，不
X53n0838_p0120c23║言者移時，不笑者竟日。門人怪之，請曰：羊，賤畜，又非
X53n0838_p0120c24║夫子之有，而損言笑者，何哉？楊子不答。門人不獲所
X53n0838_p0121a01║命。弟子孟孫陽出，以告心都子。都子他日與孟孫陽
X53n0838_p0121a02║偕入而問曰：昔有昆弟三人，遊齊魯之間，同師而學，
X53n0838_p0121a03║進仁義之道而歸。其父曰：仁義之道若何？伯曰：仁義
X53n0838_p0121a04║使我愛身而後名。（身體髮膚，不敢毀傷也。）仲曰：仁義使我殺身
X53n0838_p0121a05║以成名。（無求生以害仁，有殺身以成仁也。）叔曰：仁義使我身名竝全。（既明
X53n0838_p0121a06║且晢，以保其身。）彼三微術相變，而同出於儒，孰是孰非耶？楊
X53n0838_p0121a07║子曰：人有濵河而居者，習於水，勇於泅，操舟鬻渡，利
X53n0838_p0121a08║供百口。裹粮就學者成徒，而溺死者幾半。本學泅，不
X53n0838_p0121a09║學溺，而利害如此。若（汝也）以為孰是孰非？都子嘿然而
X53n0838_p0121a10║出。孟孫陽讓（責也）之曰：何吾子問之迂，夫子答之僻？吾
X53n0838_p0121a11║惑俞甚。心都子曰：大道以多岐亡羊，學者以多方喪
X53n0838_p0121a12║生。學非本不同，非本不一，而末異若是。唯歸同（同〔卦〕自得
X53n0838_p0121a13║也）反一性，（性者，正性也。）為亡得喪。吾子長先生之門，習先
X53n0838_p0121a14║生之道，而不達先生之志也。哀哉！黷者，數也，亂也。
X53n0838_p0121a15║謂言詞繁數也。易蒙卦彖辭云：蒙，亨。匪我求童蒙，童
X53n0838_p0121a16║蒙求我。初筮告，再三黷，黷即不告，利貞。解曰：蒙有二
X53n0838_p0121a17║義：一者微蒙，暗弱則童蒙；二者蒙，晦嘿則聖人也。大
X53n0838_p0121a18║象云：山下出泉，蒙。君子以果行育德。解曰：上卦艮為
X53n0838_p0121a19║山也，下卦坎為泉也。山下出泉，四面為山所壅，未知
X53n0838_p0121a20║所適，況初學者心中蒙昧，有所決蒙之象也。君子以
X53n0838_p0121a21║果行者，君子當發此蒙道，以果決為行，告示童蒙為
X53n0838_p0121a22║決蒙之主也。育德者，謂隱默懷藏，不自彰顯，云自成
X53n0838_p0121a23║聖德也。亨者，通也。物既暗弱，意願亨通也。匪我師德
X53n0838_p0121a24║明，往求童蒙，但暗者求明，故童蒙求我也。初者，發始
X53n0838_p0121b01║之辭。筮者，決疑之物。童蒙既求我，我當以初始一理
X53n0838_p0121b02║正直之道，以割決告之也。再三黷，黷則不告者，師若
X53n0838_p0121b03║以深廣二義告之，則童蒙黷亂，故不告也。利貞者，貞
X53n0838_p0121b04║者，正也。言蒙之為義，利以養正故也。（此上二文，謂繁者請不敘之也。）
X53n0838_p0121b05║今序用意三十卷，諸部破立岐略之義，說繁十五卷，
X53n0838_p0121b06║疏義理豐富，辭多黷亂也。幼好斯文者，疏主幼年
X53n0838_p0121b07║好學斯文，長年此論獨步長安。有人釋疏主十三講
X53n0838_p0121b08║此論，名幼好斯文，十七造疏，名長而獨得，非疏主年
X53n0838_p0121b09║五十已上方造疏。居諸未幾者，毛詩第二云：日居
X53n0838_p0121b10║月諸，照臨下土。言日月未幾，疏即成也。遽（渠却反。速也，急
X53n0838_p0121b11║也。）以簡則易知者，易上繫云：乾以易知，坤以簡能。
X53n0838_p0121b12║易則易知，簡則易從。易知則有親，易從則有功。有親
X53n0838_p0121b13║即可久，有功則可大。可久則賢人之德，可大則賢人
X53n0838_p0121b14║之業。易簡而天下之理得矣。意云：乾有易知不難之
X53n0838_p0121b15║德，則四氣自成；坤有簡靜不繁之德，則萬物自生也。
X53n0838_p0121b16║乾、坤既有簡易之德，人亦法此乾、坤，則成可久大之
X53n0838_p0121b17║功業也。疏云：以簡易知者，以簡即坤，易知即乾。有功
X53n0838_p0121b18║則坤，可大則乾。合言有功即可大，互舉文者，乾、坤須
X53n0838_p0121b19║兼有，況此疏有簡靜易知，令人成賢人之德業也。
X53n0838_p0121b20║俾者，使也（𢍉婢反）。後身廣慧西域記第五云：天親、無
X53n0838_p0121b21║著、師子覺三賢哲每相語曰：凡修行業，願覩慈氏。若
X53n0838_p0121b22║先捨壽，得遂宿心，當相報語，以知所至。其後師子覺
X53n0838_p0121b23║先捨壽命，三年不報。世親菩薩尋亦捨壽，時經六月，
X53n0838_p0121b24║亦無報命。時諸異學咸皆譏誚，以為彼二賢流轉惡
X53n0838_p0121c01║趣，遂無靈鑒。其後無著菩薩於初夜分正為門人教
X53n0838_p0121c02║授禪法，燈光忽翳，空中大明。有一天仙乘空下降，即
X53n0838_p0121c03║進階庭，頂禮無著。無著曰：爾來何暮？今名何謂？對曰：
X53n0838_p0121c04║從此捨命，往覩史多天慈氏內眾蓮華中生。蓮華纔
X53n0838_p0121c05║開，從華臺下，禮拜慈氏。慈氏讚曰：善來廣慧！善來廣
X53n0838_p0121c06║慧！旋繞纔周，即來報命。無著曰：師子覺今何所在？對
X53n0838_p0121c07║曰：我旋繞時，見師子覺在外眾中耽著欲樂，無暇相
X53n0838_p0121c08║顧，詎能來報矣？淮西域記：世親房在健陀羅國，於此
X53n0838_p0121c09║造俱舍論。今此意云：使廣慧菩薩遙證疏主，釋此通
X53n0838_p0121c10║方之教也。過去眾賢，永慚偏識者，西域記第四云：
X53n0838_p0121c11║僧伽䟦陀羅，（此云眾賢。）迦濕彌羅國人也。聰敏博達，幼傳
X53n0838_p0121c12║雅譽，特深研究，說一切有部毗婆沙論。時有世親菩
X53n0838_p0121c13║薩，秉心玄道，求解言外，破毗婆沙師所執，作阿毗達
X53n0838_p0121c14║磨俱舍論。論辭義善巧，理致精高，眾賢修覽，遂有心
X53n0838_p0121c15║焉。於是深研鑽極，十有二年，作俱舍雹論二萬五千
X53n0838_p0121c16║頌，凡八十萬言。凡所製論，言深致遠，窮幽洞微。復告
X53n0838_p0121c17║門人曰：以我逸才，持我正論，遂屈世親，挫其鋒銳，無
X53n0838_p0121c18║令老叟獨擅先名。於是學徒四三俊彥，持所作論，推
X53n0838_p0121c19║訪世親。世親是時在北印度磔迦國奢羯羅城，遠傳
X53n0838_p0121c20║聲聞，眾賢當至。世親聞已，即治行裝。門人懷疑，前進
X53n0838_p0121c21║諫曰：大師德高先哲，名擅當時，遠邇學徒，莫不推謝。
X53n0838_p0121c22║今聞眾賢，一何遑遽？必有所下，我曹厚顏。世親曰：吾
X53n0838_p0121c23║今遠遊，非避此子，顧此國中無復鑒達。眾賢後進也，
X53n0838_p0121c24║詭辨若流。我衰耄矣，莫能持論，欲以一言頺其異執，
X53n0838_p0122a01║引至中印度，對諸髦彥，察乎真偽，詳乎得失。遂即命
X53n0838_p0122a02║侶，負笈遠遊。眾賢至中印度秣底補羅國大都城南
X53n0838_p0122a03║德光伽藍北三四里大伽藍中，忽覺氣衰，於是裁書
X53n0838_p0122a04║謝世親曰：如來寂滅，弟子部執傳其宗學，各擅專門，
X53n0838_p0122a05║黨同道，嫉異部。愚以冥昧，猥承傳習，覽所製阿毗達
X53n0838_p0122a06║磨俱舍論，破毗婆沙師大義，輙不量力，沉究彌年，作
X53n0838_p0122a07║為此論，扶正宗學，智小謀大，死期將至。菩薩宣暢微
X53n0838_p0122a08║言，抑揚至理，不毀所執，得存遺文，斯為幸矣，死何悔
X53n0838_p0122a09║哉！於是歷選門人有辭辨者，而告之曰：吾誠後學，輕
X53n0838_p0122a10║陵先達，命矣也，如何當從斯沒！汝持是書及所製論，
X53n0838_p0122a11║謝彼菩薩，代我悔過。授辭適畢，奄爾云亡。門人奉書
X53n0838_p0122a12║至世親所，致辭曰：我師眾賢已捨壽命，遺言致書，責
X53n0838_p0122a13║躬謝咎，不墜其名，非所敢望也。世親菩薩覽書閱論，
X53n0838_p0122a14║沉吟之久，謂門人曰：眾賢論師聰敏後進，理雖不足，
X53n0838_p0122a15║詞乃有餘。我今欲破眾賢之論，若指諸掌，顧以埀終
X53n0838_p0122a16║之託，重其知難之辭，苟緣大義，存其宿志，況乎此論
X53n0838_p0122a17║發明我宗！遂為改題為順正理論。門人諫曰：眾賢未
X53n0838_p0122a18║沒，大師遠跡，既得其論，又為改題，凡厥學徒，何顏受
X53n0838_p0122a19║媿！世親為除眾疑，而說頌曰：如師子王，避豕遠逝，二
X53n0838_p0122a20║力勝負，智者應知。眾賢死已，焚屍收骨，於伽藍西北
X53n0838_p0122a21║二百餘步菴沒羅林中，起率都婆，今猶現在。意云正
X53n0838_p0122a22║理論為偏識，令過去眾賢永慚見正理論偏識之
X53n0838_p0122a23║說。
X53n0838_p0122a24║解後序文二：初、菩薩赴機論興之益；二者、正儀下，明
X53n0838_p0122b01║道、俗興請製疏之由。初分二：初、總歎千部，次、別彰此
X53n0838_p0122b02║論。粵者，語詞也。燭明幽暗，北方稱幽，南方稱明，所
X53n0838_p0122b03║以北方有幽州。赫者，盛也。詩云：赫赫，明盛貌。皷
X53n0838_p0122b04║動。颽風：爾雅云：南風謂颽風，東謂谷風，西謂泰風，北
X53n0838_p0122b05║謂凉風。李巡註云：颽，樂也。言生長萬物，萬物喜樂。以
X53n0838_p0122b06║時言之，春曰谷風，夏曰颽風，秋曰泰風，冬曰涼風。詩？
X53n0838_p0122b07║颽風章云：颽風自南（音任，一曰如字），吹彼棘心。棘心夭夭，母
X53n0838_p0122b08║氏劬勞。解云：此章美孝子也。夏風謂之颽棘，難長養
X53n0838_p0122b09║者也。夏風而能吹拂成長。夭夭，盛貌也。劬勞，病苦也。
X53n0838_p0122b10║颽風能吹長難成之棘，喻寬仁之母，劬勞養育七子
X53n0838_p0122b11║夭夭之盛也。序意雖春風亦成物，舉颽風成棘，取萬
X53n0838_p0122b12║物極成也。匡大教而濟時者，匡，正也。謂菩薩匡持
X53n0838_p0122b13║佛法，以濟時機也。此上義者，由日有破暗之能，風有
X53n0838_p0122b14║成物之用，菩薩有濟世之德，故取之為況也。爰，由於
X53n0838_p0122b15║也。弘，揚也。道，引導也。五、印度。西域記云：舊言身
X53n0838_p0122b16║毒、天竺等，今從正音，宜云印度。印度之人，隨地稱國，
X53n0838_p0122b17║殊方異俗，遙舉想名，語其所美，謂之印度。印度者，此
X53n0838_p0122b18║云月。月有千名，此名其一稱。言諸羣生，輪迴不息，無
X53n0838_p0122b19║明長夜，莫有司晨。其猶白日既隱，霄燭斯繼，雖有星
X53n0838_p0122b20║光之照，豈如朗月之明。苟緣斯致，因而譬月，良以其
X53n0838_p0122b21║土，聖賢繼軌，道凡御物，如月照臨。由是義故，謂之印
X53n0838_p0122b22║度。五、印度。境周九萬餘里，三邊大海。北有雪山，北廣
X53n0838_p0122b23║南狹，形如半月。畵野區分，七十餘國。時特暑熱，地多
X53n0838_p0122b24║泉濕。躅者，書云：高步曰躅。即光顯大師之教迹也。
X53n0838_p0122c01║言解外道之邪紛者，即由製論能解外道異執之
X53n0838_p0122c02║紛諍。已上總歎千部，自下別彰此論。六足下自明。
X53n0838_p0122c03║八蘊者，婆沙云：雜、結、智、業、大種、根、定、見也。西音名健
X53n0838_p0122c04║塗，此云蘊。蘊者，聚諸法自類各集一處名蘊。謂集種
X53n0838_p0122c05║種異相論道判為雜蘊，集結論道判為結蘊，集智論
X53n0838_p0122c06║道判為智蘊，集業論道判為業蘊，集大種論道判為
X53n0838_p0122c07║大種蘊。根、定、見准說。宗唯以正者論主，情無偏黨，
X53n0838_p0122c08║學該諸部，凡厥正義，咸以遵崇。潤色者，論語云：為
X53n0838_p0122c09║命，禆諶草創之，世叔討論之，行人子羽修飾之，東里
X53n0838_p0122c10║子產潤色之。此四者，皆鄭大夫。為命，謂作盟會之詞。
X53n0838_p0122c11║諶性靜怯，若為其君作盟會之詞，即入草野中以創
X53n0838_p0122c12║立之。世叔不能草創，但能討論治正諶所造之辭。又
X53n0838_p0122c13║子羽不能討論，但取二人所創治者，更雕琢修飾之。
X53n0838_p0122c14║子產又但采文潤色之。徑此四賢手，懸之千古。聰
X53n0838_p0122c15║明者，尚書云：聰明視聽遠。家語云：聰以知遠，明以察
X53n0838_p0122c16║微。謂此論見聞廣也。文葢雲間者。晉書曰：陸雲字
X53n0838_p0122c17║士龍，吳郡人也。荀鳴鶴，頴川人。時士龍在司空張華
X53n0838_p0122c18║座，鳴鶴後至，座上諸賓素聞鶴名，皆為之起。鳴鶴曰：
X53n0838_p0122c19║清風至，飛塵颺。士龍曰：凡鳥集，鳳凰翔。既而座定，荀、
X53n0838_p0122c20║陸二人敘溫涼，陸曰：雲間陸士龍。荀曰：日下荀鳴鶴。
X53n0838_p0122c21║時人謂之佳對。縉紳者，漢書云：縉者，插也。字應從
X53n0838_p0122c22║手。紳者，大帶。古禮插笏於紳，當𮌎直插，非如今腰間
X53n0838_p0122c23║斜貫。今時行禮猶依古也。縉字若從糸，即帛也，赤也。
X53n0838_p0122c24║此謂衣冠之士。龜鏡者，龜曰卜，蓍曰筮，皆考疑事
X53n0838_p0123a01║也。龜可以決疑，鏡可以鑒物。又云：為龜之靈也，知先
X53n0838_p0123a02║兆之吉凶；為鏡之明也，鑒物像之好醜。言其佩縉紳
X53n0838_p0123a03║之服，類龜鏡之明也。既勤勤於法門，屬自身不懈
X53n0838_p0123a04║怠之貌。孜孜（子之反）咀（慈呂反）兼濟者，窮則獨擅一身，
X53n0838_p0123a05║達則兼濟天下。遭遇狎習蘭室者，家語云：與善
X53n0838_p0123a06║人居，如入芝蘭之室，久不聞其香，即與之化矣。與不
X53n0838_p0123a07║善人居，如入鮑魚之肆，久不聞其臰，亦與之化矣。今
X53n0838_p0123a08║疏主接侍郎，如狎芝蘭之室也。夕殞者，論語云：朝
X53n0838_p0123a09║聞道，夕死可矣。質而不文者，論語云：質勝文則野。
X53n0838_p0123a10║注云：鄙，野也。文勝質則史。史者，文多質少也。文質彬
X53n0838_p0123a11║彬，然後君子。彬彬，文質相半貌也。味道君子俗士，
X53n0838_p0123a12║義學精人僧眾，鸞鏡者，宋寶華泰鸞詩序云：罽賓
X53n0838_p0123a13║國王網得一鸞，欲得鳴而不能致。夫人曰：妾聞鸞得
X53n0838_p0123a14║雙則鳴舞。以鏡照之，鸞覩鏡中影，悲鳴却鏡而死，因
X53n0838_p0123a15║號鸞鏡矣。吳越春秋云：楚王召風湖子而告之曰：
X53n0838_p0123a16║寡人聞吳有干將，越有歐冶，寡人欲因子請此二人
X53n0838_p0123a17║作劒，可乎？風湖子乃往見二子，令作之，一曰龍泉，二
X53n0838_p0123a18║曰大阿。豫章記云：吳猛未言之前，常有紫氣見於牛
X53n0838_p0123a19║斗之間，占者以為吳王再興，唯張司空以為不然。及
X53n0838_p0123a20║吳平後，紫氣逾明，華聞雷孔章玅達緯象，乃令觀之，
X53n0838_p0123a21║章曰：無他象，唯是寶物之精，在豫章豐城縣。華遂以
X53n0838_p0123a22║章為豐城令，至縣，堀深二丈，得一青玉匣，長八九尺，
X53n0838_p0123a23║開之，得二劒，其夕，牛斗氣不復見。後章留其一匣，龍
X53n0838_p0123a24║泉進之張公，張公遇害，此劒飛入襄城水中也。吳猛，
X53n0838_p0123b01║豫章人也，少有孝行，夏日常不駈蚊，懼其去已而噬
X53n0838_p0123b02║親。年三十，邑人丁義始授其神方，因還豫章，江波甚
X53n0838_p0123b03║急，不假舟檝，以白羽扇畫水而渡，覩者殊異之。敏
X53n0838_p0123b04║者，達也，聰也。
X53n0838_p0123b05║
X53n0838_p0123b06║俱舍頌疏序記（終）
X53n0838_p0123b07║
X53n0838_p0123b08║
X53n0838_p0123b09║
X53n0838_p0123b10║
X53n0838_p0123b11║
X53n0838_p0123b12║No. 838-B
X53n0838_p0123b13║舊本卷尾載明有無漏色斷惑及五果文一紙半
X53n0838_p0123b14║餘，然非是有關繫。二序亦其文，非盈師語氣。有本
X53n0838_p0123b15║注曰：古本朱書之，知是本邦學者抄記，而且贅此
X53n0838_p0123b16║末者，後人以墨代朱，爾來謹錄，傳寫依舊耳，故今
X53n0838_p0123b17║除之矣。又後有記云：乾元寺僧令端，時會昌三年
X53n0838_p0123b18║值難，唯手抄一卷，將供養後人，有傳持者，請當敘
X53n0838_p0123b19║之，憶而矣。勅福州觀察處量等，御中文語鄙俚，未
X53n0838_p0123b20║足當一咲，多是妄人欲眩惑人，然紕繆陋拙，非復
X53n0838_p0123b21║袁鉉族譜，則一見可知耳。或本有寬信䟦文曰：仁
X53n0838_p0123b22║平元年八月，勘內外本文而加添削。又語周防公
X53n0838_p0123b23║寬尊引載周易本文，又載永正年間三井無約䟦
X53n0838_p0123b24║語曰：對四本校勘之，其中闕略亂脫，諸本互有此
X53n0838_p0123c01║本者，任意抄謄，或除或加。然則此記屢歷後人訂
X53n0838_p0123c02║正，顧失盈公之真者，亦不尠耳。若夫沓[掐-臼+也]偨俿者，
X53n0838_p0123c03║亦安知非盈公千歲之冤也。有人曰法盈者，圓暉
X53n0838_p0123c04║弟子，見尚慧俱舍私抄第十一，而此記智證大師
X53n0838_p0123c05║入唐請來，余皆未能考之，伏竢博洽云爾。道空識