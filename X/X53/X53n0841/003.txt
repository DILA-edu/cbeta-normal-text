X53n0841_p0407c01║俱舍頌䟽記　論本第三
X53n0841_p0407c02║富春沙門　遁麟　述
X53n0841_p0407c03║分別根品
X53n0841_p0407c04║此論名根品，雜心名行品，正理名差別品（行即勝用義，差別即
X53n0841_p0407c05║作用義）。又雜心總合根世二品名行品，與此不同。然此
X53n0841_p0407c06║品中具明三類法：一明二十二根，二明俱生諸法，三
X53n0841_p0407c07║明六因四緣，以根在初故。又根用勝故，但標根號。
X53n0841_p0407c08║言最勝自在光顯名根者，西方聲明師造字，有字界、
X53n0841_p0407c09║字緣。最勝自在是字界，光顯是字緣，由此總成根增
X53n0841_p0407c10║上義。故正理云：此增上義，界義顯成。界謂伊（是上聲）地，
X53n0841_p0407c11║或謂忍地界（界名含兩義）。最勝自在是伊地義，照灼明了
X53n0841_p0407c12║是忍地義，熾盛光顯是字緣。將字緣助其伊地、忍地
X53n0841_p0407c13║二字界，名最勝自在。照灼明了之義，轉名增上，增上
X53n0841_p0407c14║即是根義。今此論取最勝自在是伊地界義，光顯是
X53n0841_p0407c15║字緣，助伊地最勝自在之義，無熾盛義，字緣助忍地
X53n0841_p0407c16║界義也。梵云因姪唎焰，此譯為根。此意總顯二十二
X53n0841_p0407c17║根，於諸法中作用增上。問：諸法相望，各各皆有增上
X53n0841_p0407c18║用，應並立根。答：此極增上，別說為根。如師子王及村
X53n0841_p0407c19║邑長，於獸於村極增上故，根亦如是。頌言傳說者，正
X53n0841_p0407c20║理云：初傳說言，顯示論主不樂婆沙師說也。釋五根
X53n0841_p0407c21║中問：所以前明眼耳，次明鼻舌等者何？答：以鼻舌等
X53n0841_p0407c22║三取香味等境是段食性，故別說也。言發三識及相
X53n0841_p0407c23║應法者，即鼻等根各自發識及受想等相應心所。有
X53n0841_p0407c24║情異者，謂劫初有情由二根生，令諸有情男女類別。
X53n0841_p0408a01║分別異者，進止言音乳房髮等安布差別。有說：勇怯
X53n0841_p0408a02║有差別故名有情異，衣服莊嚴有差別故名分別異。
X53n0841_p0408a03║有說：此女男根於染淨法亦有增上，由本性損壞扇
X53n0841_p0408a04║𢮎二形等人，無不律儀雜染法故，亦無律儀得果離
X53n0841_p0408a05║繫清淨法。言命根能續過去眾同分者，謂前眾同分
X53n0841_p0408a06║謝時，由後命根續也。言能持現在眾同分者，謂任持
X53n0841_p0408a07║現在眾同分，是即望前名續、望現名持。言後有者，謂
X53n0841_p0408a08║當有也。言尋香者，謂中有，以香為食故。健達縛，即昔
X53n0841_p0408a09║言乾闥婆是也。言心能導世間者，謂心於二種世間
X53n0841_p0408a10║有自在力能引導故，二種世間皆由業感。心能遍攝
X53n0841_p0408a11║受者，心緣二世間境，能遍攝受隨境而行也。下二句
X53n0841_p0408a12║結上二義也。言信等八根者，即信、進、念、定、慧及三無
X53n0841_p0408a13║漏根，由此八根一切清淨之法皆隨生長故。
X53n0841_p0408a14║第二、敘異說者，上來所明是婆沙宗說，從此是曇無
X53n0841_p0408a15║德部（即經部也）。以五識能了，方能避險難、受段食等，非由
X53n0841_p0408a16║眼根故。此師但不許眼見等立識能了，了自境識由
X53n0841_p0408a17║眼發故，立眼為根。餘義大同。問：眼等於識有增上，立
X53n0841_p0408a18║眼為根者，色亦於識有增上，應立為根。解云：根有二
X53n0841_p0408a19║義：一、與了青等眾多色識為通依故；二、識隨根有明
X53n0841_p0408a20║昧故。境闕二義：一、青色唯與了青色識為所緣，不與
X53n0841_p0408a21║了黃色等識為所緣故；二、色有變壞，識不隨故，故不
X53n0841_p0408a22║立根。言從身立二根者，論云：女男根體不離身根，由
X53n0841_p0408a23║此二根有增上用。此處少異餘處身根，故從身根別
X53n0841_p0408a24║立為二。正理彈云：此亦未越前門中義，前說二根於
X53n0841_p0408b01║有情異及分別異有增上故。言取下二句釋上二句
X53n0841_p0408b02║者，謂應知命、五受等下二句，釋此上同住等二句也。
X53n0841_p0408b03║言五受根於雜染有增上用，不異前師信等八根與
X53n0841_p0408b04║前有別。前師八根總於淨法有增上用，今師乃唯信
X53n0841_p0408b05║等五根望於淨法，三無漏根於後後道等明增上也。
X53n0841_p0408b06║言於𤏙頂位伏諸煩惱者，以此位中修諸觀行雖未
X53n0841_p0408b07║正斷，而能令惑不起現行，故名為伏。言未知於見所
X53n0841_p0408b08║斷惑有增上者，由見道中能斷身見等諸迷理惑也。
X53n0841_p0408b09║言已知根於修斷惑者，謂修道斷貪等諸迷事惑也。
X53n0841_p0408b10║言具知根於現法樂者，謂無學果於現身中遊諸靜
X53n0841_p0408b11║慮受現法樂故。
X53n0841_p0408b12║一、述自宗者，新云：論主為曇無德部建立根相。准此，
X53n0841_p0408b13║由對後異說，故名自宗，非對外道以佛法為自宗也。
X53n0841_p0408b14║言將明問起者，將欲明其義，先興問端也。數論為難
X53n0841_p0408b15║者，彼宗立二十五諦，今約五作業根為難。彼所立根，
X53n0841_p0408b16║皆應廣破。夫論根者，量常限定。汝言肉舌以語為增
X53n0841_p0408b17║上，小兒有舌，何為不語？要待習學，方能語耶？如眼能
X53n0841_p0408b18║見色，纔生即見。故知根者，量須限定。手於執有增上
X53n0841_p0408b19║者，口亦䘖物，應立為根。足於行者，小兒有足，何為不
X53n0841_p0408b20║行？又虵無足，何為能行？此但手足異處異想，差別生
X53n0841_p0408b21║時，名執行等。大便弃穢，謂自穢墮，如空中物，非弃有
X53n0841_p0408b22║用，又從風力所引出故。小便於婬者，小兒未婬，不有
X53n0841_p0408b23║處，此即男女根，起樂事故。又諸喉齒、眼噞、支節，應立
X53n0841_p0408b24║為根。於能吞嚼、開閇、屈申，有力用故。故無定量，不應
X53n0841_p0408c01║立根。言由五受根令六根成雜染者，謂苦、樂、憂、喜、捨，
X53n0841_p0408c02║令生貪、嗔、癡等。新云：一、與煩惱相應，故成雜染，唯意
X53n0841_p0408c03║根；二、被煩惱縛，故名雜染，即通六根。言此六根成無
X53n0841_p0408c04║漏淨者，舊云：差別及住，皆攝六根；雜染資糧及淨，唯
X53n0841_p0408c05║在於意。新云：此有二種：若體成無漏，唯是意根；若離
X53n0841_p0408c06║自煩惱縛，名淨，即通六根。
X53n0841_p0408c07║言女男根從彼生者，約欲界胎卵等生說。然此有不
X53n0841_p0408c08║定過，亦有不從男女根生，應非根量。言依彼住者，即
X53n0841_p0408c09║六識依命根而住也。言還滅者，生死止息六處畢竟
X53n0841_p0408c10║斷滅故。本由煩惱生死輪迴，今斷妄歸真故言還滅。
X53n0841_p0408c11║婆沙云：流轉者謂更受生，還滅者謂趣涅槃。言同前
X53n0841_p0408c12║四義者，一所依、二生、三得住、四受用。言信等五為所
X53n0841_p0408c13║依者，謂信等五受為涅槃得之所依也。故正理云：生
X53n0841_p0408c14║死止息是還滅義，此得所依謂信等五，以是一切善
X53n0841_p0408c15║根生長最勝因故。言正定聚中最初生者，謂得聖道
X53n0841_p0408c16║名正定聚，未知當知在見道，見道苦忍最在其初，故
X53n0841_p0408c17║言最初生也。言令涅槃得相續起者，謂已知根在修
X53n0841_p0408c18║道中，常持此得令相續起也。言受現法樂者，謂具知
X53n0841_p0408c19║根在無學道中，惑盡解滿方受樂故。言由此無減無
X53n0841_p0408c20║增者，但二十二根更無增減，非語具等及無明等，已
X53n0841_p0408c21║如前破。言即由此緣經立次第者，謂由流轉還滅各
X53n0841_p0408c22║四義之理。經中立根次第，先說六處、次說男女、次說
X53n0841_p0408c23║命并五受、次說信等及三無漏根。不言論說者，以論
X53n0841_p0408c24║師意根於命根後說，故不順此流轉等次第說也。其
X53n0841_p0409a01║次第者如前已辨。
X53n0841_p0409a02║言八根，界品已說者，謂彼品明眼等六根及男、女根
X53n0841_p0409a03║竟。疏略不辨，論文具明。言命及信等，下文辨者，命根
X53n0841_p0409a04║下，不相應中明；信等，心所中辨。言五識相應名身受
X53n0841_p0409a05║者，泛明身總三義：一、相續義，二、體義，三、積聚義。若言
X53n0841_p0409a06║六識身，身即體義；若言身受，自即是色聚，色聚名身。
X53n0841_p0409a07║由此五根，總名為身。以對心，故受；依身，故名身受也。
X53n0841_p0409a08║如世間品，疏自當辨。言第三靜慮離喜貪等者，謂三
X53n0841_p0409a09║定雖是心悅而相安靜，但名為樂不名為喜，以喜相
X53n0841_p0409a10║動湧如水濤波。又如貧人得寶，一旦失之還生憂惱。
X53n0841_p0409a11║初二禪定遍觸身心，生於喜受味著於喜，名為喜貪。
X53n0841_p0409a12║第三禪中離此貪故，但名為樂。又第三禪無五識故，
X53n0841_p0409a13║唯心名樂。問：三定極悅心與樂相應，地獄極不悅心
X53n0841_p0409a14║與苦相應。答：極悅無分別可與樂相應，極損有分別
X53n0841_p0409a15║不與苦相應。言捨者，捨有二種：一、捨受捨，即受蘊攝；
X53n0841_p0409a16║二、捨沉掉捨，即行蘊攝。今此言捨，是捨受捨非行捨
X53n0841_p0409a17║也。言在身不然隨境力者，謂不由內心分別而起，但
X53n0841_p0409a18║由前境界力生苦樂等。言羅漢等者，等取前三果人。
X53n0841_p0409a19║舉聖同凡者，謂聖人內無分別，亦隨境界之力生於
X53n0841_p0409a20║苦樂，況諸凡夫而得無苦。言依九立三根者，於五受
X53n0841_p0409a21║內除憂及苦，以欲界散地無無漏故。憂離欲捨故不
X53n0841_p0409a22║通無漏，苦唯五識亦不通無漏，故並除也。言苦法忍
X53n0841_p0409a23║與疑得俱者，謂於此時惑體不起，但與惑得俱時，以
X53n0841_p0409a24║忍是無間道正斷此得，猶如駈賊尚與賊俱，至智位
X53n0841_p0409b01║時方得解脫。問：此忍豈不與餘惑得俱，何獨說疑得
X53n0841_p0409b02║耶？答：實亦與餘貪等得俱，而以疑名偏違見道，故但
X53n0841_p0409b03║標疑。言有未曾知當知行轉者，轉之言起，起之言生，
X53n0841_p0409b04║謂有當知行生起也。言七智中間起者，且上下界通
X53n0841_p0409b05║論總有八諦，一諦有一智，都有八智，除道類智知諦
X53n0841_p0409b06║周遍，前之七智皆知諦未遍中間起也。且如苦法智，
X53n0841_p0409b07║欲界苦諦雖復已知，其餘七諦尚未曾知，此約八諦
X53n0841_p0409b08║總說，不約當諦自論。至苦類忍位亦有七諦未知當
X53n0841_p0409b09║知，至苦類智有六諦未知，如是乃至道類忍位色無
X53n0841_p0409b10║色道諦未知當知，故十五心總名未知當知根，至道
X53n0841_p0409b11║類智知類周遍方知已知。言斷除迷事煩惱者，謂見
X53n0841_p0409b12║惑迷理，修惑迷事。今但斷修，故言迷事。事謂境事。問：
X53n0841_p0409b13║修道位中亦練根及受現法樂等，因何但言為斷煩
X53n0841_p0409b14║惱？答：練根恐煩惱退，為現法樂亦是斷惑之勝進道，
X53n0841_p0409b15║故但斷惑，義即攝餘。由斯論師唯說斷惑。言已知而
X53n0841_p0409b16║知者，即前已知，今復更知，名已知而知。婆沙問云：第
X53n0841_p0409b17║十六心應如前七智，何故獨說名已知根？非正知而
X53n0841_p0409b18║知故。答：此從多分說。謂初剎那雖與七智相似，後諸
X53n0841_p0409b19║剎那皆與彼異，故從多分說名已知根。言作知己已
X53n0841_p0409b20║知之解者，謂修道中由有煩惱，於四諦理未能作知
X53n0841_p0409b21║己已知之解；無學道中由無惑故，能於諦境作知己
X53n0841_p0409b22║已知之解也。言約成釋具者，謂約人成就此知，故名
X53n0841_p0409b23║為具。問：若爾，前之二根應亦名具？解云：若約成義，實
X53n0841_p0409b24║亦是同，然知義別，故名有異。章中前釋双約盡、無生
X53n0841_p0409c01║二智，新云此是鈍根人但得盡智，與章不同。第二、約
X53n0841_p0409c02║習盡釋具者，謂習前知已成其性者，名之為具，新云
X53n0841_p0409c03║此是利根人得無生智。又云有能習者名之為具，具
X53n0841_p0409c04║家之根名為具知根。言是依主釋者，此以未知等根
X53n0841_p0409c05║名屬人，故依主釋。正理以名目法，即持業釋，各據一
X53n0841_p0409c06║義，並不相違。又正理云：如是根名雖二十二，而諸根
X53n0841_p0409c07║體但有十七。女、男二根，身根攝故；三、無漏根，九根攝故。
X53n0841_p0409c08║言有色命唯有漏者，漏有二種：一、與自煩惱俱名漏，
X53n0841_p0409c09║二、為他所緣名有漏。一切異生及有學聖具有二種，
X53n0841_p0409c10║無學及佛唯有一種，但生他漏、自無漏也。言信等五
X53n0841_p0409c11║通漏、無漏者，若化地部分別論師，信等五根唯是無
X53n0841_p0409c12║漏。以經說言：若全無信等五根，我說彼住外異生品
X53n0841_p0409c13║故。又云：聖有凡無。故論主通云：彼依無漏根，不依有
X53n0841_p0409c14║漏根說。故通二種。
X53n0841_p0409c15║命唯是異熟者，問：過去業招可是異熟，現身延壽誰
X53n0841_p0409c16║之異熟？其延壽命者，論云：謂阿羅漢成就神通得心
X53n0841_p0409c17║自在，若於眾僧或於別人隨所布施，施已即入邊際
X53n0841_p0409c18║靜慮，願言：諸有能感富異熟業，願皆轉招壽異熟果。
X53n0841_p0409c19║時彼能感富異熟業，則皆轉招壽異熟果，此所果誰
X53n0841_p0409c20║異熟耶？依有部宗，此有多釋。新云：正解云：謂前生中
X53n0841_p0409c21║有多感富果業未曾用者，由今布施入定發願不思
X53n0841_p0409c22║議力，轉此令感富果之業，令招壽果亦是異熟，即是
X53n0841_p0409c23║富業之異熟果。若依論主，謂是定中所引大種住時
X53n0841_p0409c24║勢分，非是異熟。憂通善惡故非異熟者，若爾，喜等亦
X53n0841_p0410a01║通善惡應非異熟，應言憂唯善惡故非異熟。今言通
X53n0841_p0410a02║者，謂望善惡二種自名通也，非謂同喜通無記故。又
X53n0841_p0410a03║離欲無憂，異熟不爾，故非異熟。又論云：眼等八根若
X53n0841_p0410a04║在善趣是善異熟，若在惡趣是惡異熟。八根謂七色
X53n0841_p0410a05║及命根。
X53n0841_p0410a06║有異熟門者，謂約能有當來異熟之果名有，前門約
X53n0841_p0410a07║體是異熟等，故二門別。依唯越義頌說定聲者，謂依
X53n0841_p0410a08║唯義越義，所以頌中言定有也。言無漏無異熟者，無
X53n0841_p0410a09║漏無惑所潤及壞三有，故無異熟。四受除憂者，憂定
X53n0841_p0410a10║有異熟，前已明竟。苦根唯有漏，但言善惡即有異熟。
X53n0841_p0410a11║信等五唯善性，但言若有漏，不同簡無記。問：信等八
X53n0841_p0410a12║根最居其後，今所以前明者？答：以前門中後明信等，
X53n0841_p0410a13║今承前便，故在前明。故論云：次雖居後，乘前故先說。
X53n0841_p0410a14║憂通善、不善者，若憂修善不遂，是善事不成，此憂名
X53n0841_p0410a15║善；若憂作惡不遂，是不善。憂戚行轉故，非有覆無記；
X53n0841_p0410a16║分別起故，非無覆無記。故唯善、惡。
X53n0841_p0410a17║已下諸義配上初句者，謂初句標舉三界，今已除後
X53n0841_p0410a18║三：第一句配上欲界，第二句配色界，第三句配無色
X53n0841_p0410a19║界。女男根身醜陋者，釋伏難。以鼻舌根彼雖無用，然
X53n0841_p0410a20║非醜陋。為莊嚴身，彼界亦有；女男不爾，故彼界無。經
X53n0841_p0410a21║說色界名為男者，如契經言：有處有容男身為梵，無
X53n0841_p0410a22║處無容女身為梵（解云：謂有處有容有男身為梵，無有處所謂女身為梵。梵即淨天也）。
X53n0841_p0410a23║有男相者，謂相狀身貌，男身所有，彼皆有之，但無男
X53n0841_p0410a24║根。又正理云：離欲猛利，似男用故。身淨妙者，新云無
X53n0841_p0410b01║等流苦。（解云：謂若身相麤涉多〔時〕苦受，今既淨妙，故不生苦。約現身生，非前業感故，非異熟故也。）
X53n0841_p0410b02║無不善事者，無異熟苦（謂上無違境諸不善，非如地獄等有諸違境諸不善事有
X53n0841_p0410b03║異熟苦）。若經部宗，苦樂隨身至第四禪，憂喜隨心乃至
X53n0841_p0410b04║有頂（彼宗意說，有身即有苦樂，有心即有憂喜）。
X53n0841_p0410b05║七色根者，即眼等五，男女二是色蘊攝故。信等五根
X53n0841_p0410b06║若有漏是修所斷者，謂有漏信等雖非自性斷，而是
X53n0841_p0410b07║緣縛斷，故是修斷攝。言非無漏法是所斷者，謂若有
X53n0841_p0410b08║漏即有過可斷名為所斷，無漏無過故非所斷也。正
X53n0841_p0410b09║理云：豈不聖道亦所斷耶？如契經言：聖道如船筏等。
X53n0841_p0410b10║解云：此非見修所斷名非所斷，入無餘涅槃界位捨
X53n0841_p0410b11║故名斷，故不相違。
X53n0841_p0410b12║受生得異熟門者，正理問云：所以須此門者，為遮無
X53n0841_p0410b13║染心能續生故。解云：大眾部許無染心受生，如菩薩
X53n0841_p0410b14║三時正知。或經部計異熟心受生，為遮彼故立此門。
X53n0841_p0410b15║唯得身命二異熟者，約受生位但得此二，以眼等四
X53n0841_p0410b16║及女男根六處位中方乃得故。意捨二根雖然現有，
X53n0841_p0410b17║續生之時必染汙故，故非異熟。復異熟意無法前得，
X53n0841_p0410b18║爾時未名成就，故憂根復非異熟生故。信等諸根又
X53n0841_p0410b19║非異熟，初受生時復無苦樂喜等根故，雖亦成就然
X53n0841_p0410b20║非異熟。此亦不說意捨二根成而亦現，尚非所說，況
X53n0841_p0410b21║苦等九但成非現，理在絕言。化生六七八者，化生初
X53n0841_p0410b22║位通中生二有，二形化生唯在生有不通中有，以中
X53n0841_p0410b23║有身女男定故。如欲界無形者，謂眼耳鼻舌身命以
X53n0841_p0410b24║色化生，必具根故，無女男根故，如欲界無形之者。言
X53n0841_p0410c01║勝下二界者，謂無色無處所，非在二界之上，今但由
X53n0841_p0410c02║因果勝下二界，故名為上。定勝者，謂此定能感非想
X53n0841_p0410c03║八萬劫果勝下界定。果勝者，即得八萬劫長遠之果
X53n0841_p0410c04║勝於下也。
X53n0841_p0410c05║滅根多少門所以先明無色界者，以前門中無色在
X53n0841_p0410c06║後，今乘前便故先明之。色界滅根有八者，死生位中
X53n0841_p0410c07║唯是捨受無喜樂等，又是化生必具眼等，故成八也。
X53n0841_p0410c08║應知此中於命終位，所有諸心滅入過去即名為捨，
X53n0841_p0410c09║非論後位成與不成。頓死之人如被害等，眼等諸根
X53n0841_p0410c10║皆頓捨故，正命終時唯捨受故無喜樂等。漸四者，謂
X53n0841_p0410c11║漸死人眼等諸根皆在先滅，於正死位但滅四根。
X53n0841_p0410c12║得果用根多少者，正理云：雖沙門果非根亦得，此辨
X53n0841_p0410c13║根故但問諸根。問：二十二根中何故但言九根得果？
X53n0841_p0410c14║答：此中皆據定心相應於果有力用者方說，如五根
X53n0841_p0410c15║及命等非親生果，故此不論。非謂有漏故不取，以世
X53n0841_p0410c16║道證果是有漏故。若言意雖通無漏是有情主故取
X53n0841_p0410c17║者，喜捨非主何以取之？故知唯約力用說善。初果依
X53n0841_p0410c18║未至者，謂未離欲染不得根本但依未至，未至定中
X53n0841_p0410c19║唯捨受故。無間道為同類因引離繫得者，謂無間道
X53n0841_p0410c20║與離繫得同無漏性名為同類，在得前起能引得生
X53n0841_p0410c21║復名引因，其離繫得是無間道等流士用果故名果。
X53n0841_p0410c22║舊云：雖沙門果亦通餘有為解脫。今問：幾能證得何
X53n0841_p0410c23║沙門果？故且以離繫得。答：其解脫道至名為依因者，
X53n0841_p0410c24║依者持也，謂持此得起故，與得為所依道，非得前起
X53n0841_p0411a01║不名同類因。正理云：雖解脫道於沙門果非同類因，
X53n0841_p0411a02║而是相應俱有因故名得彼果。亦無有失，以沙門果
X53n0841_p0411a03║體更互相依而得生故，展轉相望為士用果，誰復能
X53n0841_p0411a04║遮？（解云：此既言是相應俱有因，明知亦取有為解脫為其果體，以離繫得非相應俱有因故也。）以
X53n0841_p0411a05║阿羅漢通九地證者，謂九地中皆有無漏道故。然此
X53n0841_p0411a06║無漏九地與有漏九地不同，此除欲界有頂取未至、
X53n0841_p0411a07║中間，有漏九地除未至、中間取欲界有頂，所以可知。
X53n0841_p0411a08║若依未至乃至唯捨受者，此等諸地無喜樂故唯有
X53n0841_p0411a09║捨受，謂皆隨當地有喜樂等，證果之時隨應而說。金
X53n0841_p0411a10║剛喻定及盡智等名義，如下所明。無間道為同類因
X53n0841_p0411a11║者，如初果說。解脫道為能作因者，謂有力能作也。所
X53n0841_p0411a12║以非餘因者，以與得同時故非同類因，得非心法故
X53n0841_p0411a13║非相應因，非定俱故非俱有因，無漏法故非異熟因，
X53n0841_p0411a14║非染汙故非遍行因，由是但為能作因也。前初果解
X53n0841_p0411a15║脫道望得，亦同此說。世間道證一來果者，謂有漏道
X53n0841_p0411a16║欣上厭下，六行斷惑證也。以超越證者，要是有漏道
X53n0841_p0411a17║故。言世間道依次第證者，問：初後二果何為唯無漏
X53n0841_p0411a18║證，中間二果便通有漏耶？答：初果必從見道證，見道
X53n0841_p0411a19║唯無漏故。其第四果要離有頂，唯無漏道能離彼故，
X53n0841_p0411a20║故彼二果唯無漏證。中間二果次第證者，非從見道
X53n0841_p0411a21║及斷有頂，故通有漏道證。唯依未至證一來者，此但
X53n0841_p0411a22║斷欲六品隨眠，未全離欲未得根本，故依未至但得
X53n0841_p0411a23║捨根。若依出世道加已知根者，是修道故名已知根。
X53n0841_p0411a24║倍離欲貪者，謂此煩惱麤細差殊總分九品，上上品、
X53n0841_p0411b01║上中、上下乃至下下品等。今九品中但斷六品，猶有
X53n0841_p0411b02║三品故名為倍。雖知總斷十種隨眠而欲貪強，但言
X53n0841_p0411b03║離貪即顯餘惑。問：所以至道類智超越預流直證第
X53n0841_p0411b04║二者何？答：本由六品隨眠障第二果，今既先時已斷
X53n0841_p0411b05║六品至道類智，便超預流直證第二。此證第二由九
X53n0841_p0411b06║根者，未知當知根在無間道，已知根在解脫道，此二
X53n0841_p0411b07║相資得第二果。如其次第，二因如前。次不還果七根，
X53n0841_p0411b08║如一來說八根，初八如一來說第二八。言二因如前
X53n0841_p0411b09║者，謂於離繫得引因依因，同於前說。第九解脫願入
X53n0841_p0411b10║根本者，婆沙問云：離欲染第九解脫，誰入靜慮？誰不
X53n0841_p0411b11║入耶？有說：欣多者入，厭多者不入。有說：為求靜慮而
X53n0841_p0411b12║離染者入，為求解脫而離染者不入。有說：利根者入，
X53n0841_p0411b13║鈍根者不入。三說無。評家准此，唯約次第人樂入不
X53n0841_p0411b14║樂入等。若超越者，先曾已得根本靜慮，若意樂根本
X53n0841_p0411b15║即先依根本地，若意樂未至即先依未至，由此無間
X53n0841_p0411b16║解脫必同一地。不還依六地證者，謂不還有先離欲
X53n0841_p0411b17║惑及離四禪染皆容證得，故於六地隨起無漏理皆
X53n0841_p0411b18║無遮。若約二果，未離欲不得通依六地，但用捨根不
X53n0841_p0411b19║得隨用喜樂，故差別也。無間解脫俱有故須加者，若
X53n0841_p0411b20║爾，前未知等一道中有，應知不須加。解云：此中但言
X53n0841_p0411b21║此根二道俱有不遮，一道有者亦得加也。應知二種
X53n0841_p0411b22║七者，尋前可解。引本論為難者，即發智本論第十文
X53n0841_p0411b23║也。補持伽羅者，此云數取趣，謂數取諸趣也。或云無
X53n0841_p0411b24║生，即目無學。今此意者，總目其人為數取趣。依薩婆
X53n0841_p0411c01║多宗羅漢許有退者，以化地部初果有退、羅漢無退，
X53n0841_p0411c02║今當宗中羅漢有退、初果無退，如下當辨。樂受證者
X53n0841_p0411c03║必無喜捨者，謂此證人依第三禪方得樂受，此是超
X53n0841_p0411c04║越必無退故，故無更用喜捨根義。喜捨證者必無樂
X53n0841_p0411c05║受者，以樂在第三禪故。夫次第證人，無間道中必依
X53n0841_p0411c06║未至捨受相應，解脫道中或入初禪根本喜受相應，
X53n0841_p0411c07║證不還果必無能得三禪樂受證。設令退已後重證，
X53n0841_p0411c08║重證時還須依未至地重斷欲惑，亦不得依第三禪
X53n0841_p0411c09║樂，故喜捨證必無樂受。凡夫位斷第三禪惑者，謂要
X53n0841_p0411c10║離下染方得上地根本，故言凡位已斷第三。理實但
X53n0841_p0411c11║斷第二禪染亦得三禪根本，今言斷第三者，文勢相
X53n0841_p0411c12║乘便故爾也。言二道所得者，理實前世道斷惑、今聖
X53n0841_p0411c13║道證果，良由先時斷惑證今果故，故言二道得也。問：
X53n0841_p0411c14║超越用喜捨證者亦許不退，如何偏說樂無退耶？答：
X53n0841_p0411c15║雖超越人喜捨證者亦無有退，其次第者即有退義，
X53n0841_p0411c16║以不定故不說也。樂根決定無退，故偏說樂。此上所
X53n0841_p0411c17║明超越不還無退，羅漢無超越證，故容數退。
X53n0841_p0411c18║成就諸根定量門者，若成此根定有彼根即說成就，
X53n0841_p0411c19║若於三界隨一有闕者即不說成，故名定量。如言成
X53n0841_p0411c20║命必有意捨，於三界內更無闕處。又定成者通凡及
X53n0841_p0411c21║聖，決定成者非約一人，思之可解。三根定成者，以此
X53n0841_p0411c22║三根通於九地，一切有情皆定成故。除此三外，餘十
X53n0841_p0411c23║九根有成不成。眼耳鼻舌四根生無色界定不成就，
X53n0841_p0411c24║若生欲界未得已失亦不成就。身根唯有生無色界
X53n0841_p0412a01║定不成就。女男二根生上二界定不成就，若生欲界
X53n0841_p0412a02║未得已失亦不成就。樂根異生生第四定及無色界
X53n0841_p0412a03║定不成就。喜根異生生三四定及無色界定不成就。
X53n0841_p0412a04║苦根若生色無色界定不成就。憂根離欲貪者定不
X53n0841_p0412a05║成就。信等五根善根斷者定不成就。初無漏根一切
X53n0841_p0412a06║異生及已住果，定不成就次無漏根。一切異生見道
X53n0841_p0412a07║無學，定不成就後無漏根。一切異生及有學位，定不
X53n0841_p0412a08║成就於非遮位，應知如前所說諸根皆定成就。成下
X53n0841_p0412a09║第三禪無漏樂者，謂無漏之樂不墮界繫，故九地中
X53n0841_p0412a10║皆通成就，唯聖者成，非諸異生成就無漏法故。下第
X53n0841_p0412a11║三禪樂彼已斷者，謂生上地下地善染等法皆捨離
X53n0841_p0412a12║故，故不成也（此釋身樂不互相成）。成眼必成五者，以成眼根必
X53n0841_p0412a13║有身根故。上言成身必不成眼者，謂或有身而無眼
X53n0841_p0412a14║故。問：何不眼耳互說相成？答：以眼耳等有無不定，非
X53n0841_p0412a15║互相成。餘未得者，應言善及無覆無記未得也。夫成
X53n0841_p0412a16║苦根必是欲界者，謂生上界無苦根故，已如前說。除
X53n0841_p0412a17║憂根者，離欲。捨故者，在欲界有苦無憂。若成信等但
X53n0841_p0412a18║成八者，謂無色異生有信等八，而無身等七色根故，
X53n0841_p0412a19║亦無四受是異生故，不成三無漏根。憂與女男不互
X53n0841_p0412a20║成者，離欲女男無憂根故，有憂根者容無形故。已知
X53n0841_p0412a21║根成十一者，謂那含生無色界即不成七色憂苦，三
X53n0841_p0412a22║無漏根又不並成，除其二種，故無眼等十一，但有命
X53n0841_p0412a23║等十一根也。無漏喜樂異地相成，故定有之。具知亦
X53n0841_p0412a24║爾。若成未知根定成十三者，以見道必依欲界故，故
X53n0841_p0412b01║有身苦。已離欲者容入見道，非定成憂。無眼等四容
X53n0841_p0412b02║入見道，以不定成故，亦非成就。問：於見道中女男二
X53n0841_p0412b03║根隨合成一不？若不成者，何得入聖？答：漸捨命者容
X53n0841_p0412b04║有不成就，得入聖故，以非定成故。正理云：漸命終位，
X53n0841_p0412b05║傳說深厭生死能入見道。漸捨命故，無男女根亦容
X53n0841_p0412b06║入聖。古德念法師云：於見道中男女二根雖定成一，
X53n0841_p0412b07║成男不成女、成女不成男，以不定故不說。諸家破云：
X53n0841_p0412b08║若爾，男女互無數終十四，因何論文但說十三？若言
X53n0841_p0412b09║男女互無故不說十四者，即是西方師義。迦濕彌羅
X53n0841_p0412b10║師云：此中說數不說根也。（解云：謂約根數而說，不約男女根名而說。）若爾，
X53n0841_p0412b11║何故言無根不得入聖？答：此約本性所無及生後除
X53n0841_p0412b12║去者，以表性不定故不得入聖，不同漸捨命者深厭
X53n0841_p0412b13║生死故能入聖。
X53n0841_p0412b14║極少門總有二類：一、斷善人；二、生無色界。且初人以
X53n0841_p0412b15║斷善故，無信等五及三無漏眼等四根及女男二，此
X53n0841_p0412b16║等六根以不定故，故但成八。成五受者，以斷善人必
X53n0841_p0412b17║在欲界故有五受，在欲界中必有身故。問：斷善女男
X53n0841_p0412b18║何故二根不隨成一？答：雖初斷善必是女男，斷善之
X53n0841_p0412b19║後即容無故。又漸捨命容前捨故，故不說也。愚生無
X53n0841_p0412b20║色但成八根者，以是異生無三無漏無色界故。無七
X53n0841_p0412b21║色根及四受等成善者，信等五根一向善故，所以頌
X53n0841_p0412b22║文總名為善。
X53n0841_p0412b23║成極多門，亦有二類：一、凡，二、聖。凡謂二形，但除無漏
X53n0841_p0412b24║三根，餘十九皆容具有者，謂二形者，必是欲界眼等
X53n0841_p0412c01║四根，約得不失。既有二形，必不斷善，有信等五，不離
X53n0841_p0412c02║欲故，定成五受。身、命、意等，亦必定成，故有十九。第二
X53n0841_p0412c03║類中，言未離欲者無樂，以離欲者無憂根故。除二無
X53n0841_p0412c04║漏者，三根不俱故。
X53n0841_p0412c05║
X53n0841_p0412c06║俱舍頌疏記