X53n0841_p0412c07║
X53n0841_p0412c08║
X53n0841_p0412c09║俱舍頌疏記　論本第四
X53n0841_p0412c10║富春沙門　遁麟　述
X53n0841_p0412c11║疏：卷第二、明俱生中，總有二十七頌正理。云何緣思
X53n0841_p0412c12║擇諸行俱生？為遣邪宗，顯正理故。謂或有執諸行無
X53n0841_p0412c13║因，自然而起；或復有執由一因生，故諸行得生；或復
X53n0841_p0412c14║有執由自性等不平等因而生諸行。為對此執，故作
X53n0841_p0412c15║此論。（解云：不平等因者，則薩埵等三德共生於果。因有勝、劣不同，名不平等也。）
X53n0841_p0412c16║言如相不同生亦有異等者，如法體相既有不同，其
X53n0841_p0412c17║法生時亦各有異，於此諸法為定俱生耶？微聚者章
X53n0841_p0412c18║釋，意顯聚小名為微聚，即八九事等以成小聚。聚謂
X53n0841_p0412c19║假聚，假依於實，實有多少不等，故約假聚以辨實事。
X53n0841_p0412c20║此釋微即是聚，名為微聚。又正理云：色之極少更無
X53n0841_p0412c21║分故，立微聚名。如一剎那名時極少，更不可折為半
X53n0841_p0412c22║剎那。如是眾微展轉和合定不離者，說為微聚。准彼
X53n0841_p0412c23║論釋，微是極微，聚即微之所聚，微故名為極微聚。新
X53n0841_p0412c24║云：二釋之中後釋為善。今詳此論意同前說，以論釋
X53n0841_p0413a01║云：色聚極細立微聚名，為顯更無細於此故。然舊亦
X53n0841_p0413a02║云：此論與正理別。言欲微者，謂簡色界，以色界中無
X53n0841_p0413a03║香味亦無八事也。所以言無聲無根者，以聲不定故，
X53n0841_p0413a04║外山河等即無根故。問：准本論等說身恒有聲，何故
X53n0841_p0413a05║此中言聲不定？答：諸論通約一身言聲恒有，此論聲
X53n0841_p0413a06║非遍故言無聲，由此但言八事俱起。言八事者，且一
X53n0841_p0413a07║色聚必具四大，為能造及所造色香味觸，故成八也。
X53n0841_p0413a08║此說總相。若細論者，如一色微自有七微共聚及成
X53n0841_p0413a09║方分，方分已去能與異類共成一聚，極少不減一百
X53n0841_p0413a10║四十微。謂所造色、香、味、觸，一一各具能造四大，四四
X53n0841_p0413a11║便成十六大種，并所造四總成二十，如是一一各七微
X53n0841_p0413a12║成（謂對向六方有六，中間〔沒〕二成七也），總計一百四十微也。今約體類
X53n0841_p0413a13║同故，但言八耳。准此，四大恒不相離。若爾，堅、濕、煖、動
X53n0841_p0413a14║云何隨一可得？餘體非無，如覺針鋒與籌合觸，如甞
X53n0841_p0413a15║鹽味與麨合味（解云：籌與針合，但覺針不覺籌；鹽與麨合，不覺麨味。今此亦爾，隨相顯者
X53n0841_p0413a16║即可得故耳）。故婆沙問云：云何知此四大種恒不相離？答：
X53n0841_p0413a17║自相作業一切聚中皆可得故。謂堅聚中，地界自相
X53n0841_p0413a18║現可得故，有義極成。於此聚中若無水界，金、銀、鍚等
X53n0841_p0413a19║應不可銷；又水若無，彼應分散。若無火界，石等相擊，
X53n0841_p0413a20║火不應生；又火若無，無能成熟，彼應腐敗。若無風界，
X53n0841_p0413a21║應無動搖；又若無風，應無增長。於濕聚中，水界自相
X53n0841_p0413a22║現可得故，有義極成。於此聚中若無地界，至嚴寒位
X53n0841_p0413a23║應不成氷；又地若無，船等應沒。若無火界，應無暖時。
X53n0841_p0413a24║又火若無，彼應腐敗。若無風界，應不動搖。又風若無，
X53n0841_p0413b01║應無增長，於暖聚中火界自相現可得故。有義極成，
X53n0841_p0413b02║於此聚中若無地界，燈燭等焰應不迴。又地若無，不
X53n0841_p0413b03║應持物。若無水界，應不生流。又水界若無，焰不應聚。
X53n0841_p0413b04║若無風界，應不動搖。又若無風，應無增長，於動聚中
X53n0841_p0413b05║風界自相現可得故。有義極成，於此聚中若無地界，
X53n0841_p0413b06║觸墻等障應不折迴。又地若無，應不持物。若無水界，
X53n0841_p0413b07║應無冷風。又水若無，彼應分散。若無火界，應無暖風。
X53n0841_p0413b08║又火若無，彼應腐敗。（已上論文）依經部師，於一聚中餘有
X53n0841_p0413b09║種子未有體相。根上有聲義隱者，且眠等根雖皆有
X53n0841_p0413b10║聲，非如外境可打擊顯故。所以復有聲者，以四大相
X53n0841_p0413b11║擊必有聲也。故婆沙云：四大相擊，無時無聲。言有執
X53n0841_p0413b12║受大種因起者，謂根上聲必是有執受大種為因也。
X53n0841_p0413b13║已上明欲界訖。論云：前說色界香味並無，故彼無聲
X53n0841_p0413b14║有六七八，有聲有七八九俱生。此可准知，故不別說。
X53n0841_p0413b15║言四品同起者，謂心與心所、諸行及相為四。前章已
X53n0841_p0413b16║明色法俱生，此中不應更立色為一品，但可攝在諸
X53n0841_p0413b17║行之中。隨闕一時餘則不起者，謂總說心王若闕心
X53n0841_p0413b18║所，若闕心王隨闕一邊則便不起，非謂心王要與一
X53n0841_p0413b19║切心所俱方乃起也。以性地界有無不定，故得不通。
X53n0841_p0413b20║非情至得中辨。
X53n0841_p0413b21║一明心所者，問：前列法名總有五種，今廣辦中何以
X53n0841_p0413b22║但明心所及不相應？答：心王及色界品已明，今此但
X53n0841_p0413b23║論俱生心所。不相應前所未說，故今廣辨。兼明俱生
X53n0841_p0413b24║五地者，婆沙更說大有覆地、大無覆地，然此二地無
X53n0841_p0413c01║別心所，此論不說。言大地者，此論唯說受想等名大、
X53n0841_p0413c02║心王名地。婆沙更有二說：一約心名大，體用勝故，即
X53n0841_p0413c03║大是地，故名大地，是持業釋。又說心名大，受等十法
X53n0841_p0413c04║是心起處名地，大之地故名為大地，是依主釋。大地
X53n0841_p0413c05║即法，名大地法。
X53n0841_p0413c06║言且有五者，為顯非遍攝盡，故置且言，以有不定等
X53n0841_p0413c07║在五地外故。
X53n0841_p0413c08║受者，謂能領納或受性名受，如圓滿性立圓滿名。想
X53n0841_p0413c09║取像者，謂男女怨親等像。正理云：安立執取男女境
X53n0841_p0413c10║差別相，別相因說名為想。解云：謂為因令心心所安
X53n0841_p0413c11║立男女等相而執取故。思能造作者，正理云：令心造
X53n0841_p0413c12║業善不善無記，成妙劣中性，說名為思。由有思故，令
X53n0841_p0413c13║心於境有動作用，猶如磁石有力，能令銕有動用。觸
X53n0841_p0413c14║謂根境識三和合而生者，舉因以辨。能有觸對者，舉
X53n0841_p0413c15║業以明，謂有作用觸對前境故。又入阿毗達磨云：令
X53n0841_p0413c16║心觸境，能養治心所，故名為觸。欲者，正理云：希求取
X53n0841_p0413c17║境，說名為欲。又入阿毗達磨云：隨順精進，謂我當作
X53n0841_p0413c18║如是事業，故名為欲。慧謂簡擇者，正理云：簡擇所緣
X53n0841_p0413c19║邪正等相，說名為慧，約用辨也。問：慧既簡擇，寧得與
X53n0841_p0413c20║疑俱？答：簡擇未決，亦得與疑俱。念謂於緣明記者，正
X53n0841_p0413c21║理云：於境明記不忘失因，說名為念，非謂但據緣過
X53n0841_p0413c22║去境而不忘也。作意者，正理云：引心心所，令於所緣
X53n0841_p0413c23║有所驚覺，說名作意，此則世間說以留意。解云：諸心
X53n0841_p0413c24║心所沉沒不行，由作意力驚令發覺，䇿之令造，能屬
X53n0841_p0414a01║於境，即世間言留心於此。雜心名憶勝解者，正理云：
X53n0841_p0414a02║於境即可說名勝解。有餘師說：勝謂增勝，解謂解脫。
X53n0841_p0414a03║此能令心於境無礙，自在而轉，如勝戒等。解云：於境
X53n0841_p0414a04║明記，即可審定如此如彼殊勝之解（勝戒等等取定惠）。問：若
X53n0841_p0414a05║有疑俱，云何有勝解？答：謂疑此為有為無，於二心中
X53n0841_p0414a06║一一皆能，即可取相，故有勝解。又入阿毗達磨云：即是
X53n0841_p0414a07║令心於所緣境無怯弱義。三摩地者，正理云：令心無
X53n0841_p0414a08║乱，取所緣境不流散因，名三摩地。解云：由定力故，當
X53n0841_p0414a09║剎那中令心心所同屬一境，至此非餘，故名為定。此
X53n0841_p0414a10║諸心所，准有宗一剎那中同時而起，若經部等不許
X53n0841_p0414a11║同時。論云：諸心心所異相微細，一一相續分別尚難，
X53n0841_p0414a12║況一剎那俱時而有？有色諸藥色根所取，其味差別
X53n0841_p0414a13║尚難了知，況無色法唯覺慧取（此論主意謂同時難明也）？釋得地
X53n0841_p0414a14║名者，舊云：自古諸德皆以兩義立大地法等，各為指
X53n0841_p0414a15║南。今依此論，唯約遍一切心一義以立，餘心所法非
X53n0841_p0414a16║遍一切故，不立大地法故。新解亦同（下四地亦皆一義，彼不復說）。
X53n0841_p0414a17║信淨者，入阿毗云：是能除遣心濁穢法，如水精珠着
X53n0841_p0414a18║於水內，令濁穢水皆即澄淨，如是信珠在心池內，諸
X53n0841_p0414a19║濁穢法皆悉除遣。水精珠者，泛明其珠乃至多種，若
X53n0841_p0414a20║言類珠、青珠等皆水精珠，若珠中能出水者名月愛
X53n0841_p0414a21║珠，若能出火者名物燧珠，若能清濁水者名水精珠。
X53n0841_p0414a22║忍許名信者，由信彼希求彼境，信許有境方能即可。
X53n0841_p0414a23║故正理云：為欲所依能資勝解，故名為信。不放逸者，
X53n0841_p0414a24║正理云：專於己利防身語意，放逸相違名不放逸。解
X53n0841_p0414b01║云：己利即三乘涅槃及世間愛果，是己所專也。輕安
X53n0841_p0414b02║者，正理云：正作意轉，身心輕利安適之因，心堪忍性，
X53n0841_p0414b03║說名輕安。解云：謂如理作意正起之時，能為身心輕
X53n0841_p0414b04║利安適之因，名輕安也。又入阿毗云：心堪忍性，說名
X53n0841_p0414b05║輕安，違害惛沉，隨順善法故。捨謂無驚覺性者，驚，誡
X53n0841_p0414b06║慎也。廣雅云：驚，驚不安。又入阿毗云：捨背非理，反向
X53n0841_p0414b07║理故。由此勢力，令心於理及於非理，無向無背，平等
X53n0841_p0414b08║而住，如秤持縷。問：大地中作意，是有驚覺；大善中行
X53n0841_p0414b09║捨，是無驚覺。二相既殊，如何俱起？答：作意因是有驚
X53n0841_p0414b10║覺，捨即無驚覺。二體既殊，各有自用，故得同起。若論
X53n0841_p0414b11║主答，豈不前說相難了知？又云：有雖難了，由審推度
X53n0841_p0414b12║而復可知。此最難知，謂相違背而不乖反。慙愧二種，
X53n0841_p0414b13║如下明之。二根者，正理云：謂於已得未得境界，躭著
X53n0841_p0414b14║希求相違，無愛染心，名為無貪。於情非情無損害意，
X53n0841_p0414b15║哀愍種子，說名無嗔。不害者，正理云：與樂損惱有情
X53n0841_p0414b16║相違，心賢善性，說名不害。勤者，正理云：於諸已生功
X53n0841_p0414b17║德過失，守護棄捨；於諸未生功德過失，令生不生。解
X53n0841_p0414b18║云：功德令生，過失不令生，即是勤斷二惡，勤修二善，
X53n0841_p0414b19║無退失義，懈怠相違也。准正理論，於善法中更立欣
X53n0841_p0414b20║厭。故論云：說二及言，兼攝欣厭。（謂頌中二及字也。）厭謂善心
X53n0841_p0414b21║審觀無量過患法性，欣謂善心希求過患出離對治。
X53n0841_p0414b22║今此論及者，但是十內自相及也。婆沙亦別立欣厭。
X53n0841_p0414b23║然諸論多不說者，以非恒起不遍善心，故不立為大
X53n0841_p0414b24║善法也。
X53n0841_p0414c01║癡亦無明等者，謂照了名明，審決名智，彰了名顯，此
X53n0841_p0414c02║三皆是慧之別名。今無此三相，故名無明等。正理云：
X53n0841_p0414c03║癡謂愚癡，於所對境障如理解，無辨了相，即是無明、
X53n0841_p0414c04║無智、無顯，故說為愚。逸者，謂於境專注己利，弃捨有
X53n0841_p0414c05║情，名為放逸。怠者，於善事業闕減勝能，於惡事業助
X53n0841_p0414c06║成勇捍無明等流，名為懈怠。由此說為鄙劣勤性，勤
X53n0841_p0414c07║習鄙穢，故名懈怠。不信者，正理云：心不澄淨邪見等
X53n0841_p0414c08║流，於諸諦寶靜慮等至現前輕毀，於施等因及於彼
X53n0841_p0414c09║果心不現許，名為不信。昏沉者，昏謂昏昧，沉謂沉重。
X53n0841_p0414c10║故正理云：𧄼瞢不樂等所生心重性，說名昏沉。由斯
X53n0841_p0414c11║覆蔽，心便昏昧，無所堪忍，瞢憒性故。由是說為輕安
X53n0841_p0414c12║所治。掉舉者，正理云：親里尋等所生令心不寂靜性，
X53n0841_p0414c13║說名掉舉。心與此合，越路而行故。且如受等者，謂受
X53n0841_p0414c14║等十，及煩惱六，尋伺二，總十八法。
X53n0841_p0414c15║除諂誑憍者，以諂誑等非唯不善故。舊云：大善地及
X53n0841_p0414c16║諂誑憍，兼地外睡眠、惡作、貪、慢、疑，此十八法非唯不
X53n0841_p0414c17║善亦非遍不善，故皆不名大不善地法。今詳大善地
X53n0841_p0414c18║法本不通染，豈用非唯非遍以簡之？若言非遍者，應
X53n0841_p0414c19║顯有分通義。忿等煩惱，如隨眠品中自當辨。
X53n0841_p0414c20║言二義俱闕者，問：且如受等，即是三義全闕，何言闕
X53n0841_p0414c21║二義耶？詳此二義，是依舊解。彼但以二義簡餘心所，
X53n0841_p0414c22║無各別現行一義。是故今疏主誤，亦云闕二。而不知
X53n0841_p0414c23║自加各別現行，成闕三義，仍依舊說。盖疏誤矣，或是
X53n0841_p0414c24║傳寫者誤。若依新解，分意識地起無明相應為二，總
X53n0841_p0415a01║四義簡法。故彼云：大善地法，不與一切染心相應煩
X53n0841_p0415a02║惱之名，以簡此法。尋、伺雖通染心，闕四義故，不名為
X53n0841_p0415a03║小。（四義者：一、非唯修斷，二、非遍六識，三、非唯無明相應，四、非各別現行故也。）受等十法，亦
X53n0841_p0415a04║同此釋。大煩惱地及無慚、愧，雖復唯與無明相應，闕
X53n0841_p0415a05║三義故，不得名小。慢、疑雖唯意地起，唯無明相應，各
X53n0841_p0415a06║別頭起，非唯修斷，闕一義故，不名為小。惡作唯修所
X53n0841_p0415a07║斷，唯意地起，各別現行，以非唯與無明相應，故不名
X53n0841_p0415a08║小。睡眠雖唯意地，闕三義故。貪、嗔二種，雖復唯與無
X53n0841_p0415a09║明相應，各別頭起，闕二義故，皆不名小。（今詳新解，四義為勝。且如
X53n0841_p0415a10║無慚、愧等二，及煩惱六，雖唯與無明相應，非唯意地起，不可合為一義。睡眠唯意地起，不可言唯與無明相應，
X53n0841_p0415a11║通三性故。故和合意地起與無明相應為一者，不盡理故也。已上。）已上五地，總有三
X53n0841_p0415a12║十八心所，兼不定中惡作、睡眠、尋、伺、貪、嗔、慢、疑，總成
X53n0841_p0415a13║四十六心所也。言不定者，謂不定入前五地故，及不
X53n0841_p0415a14║定所依故，所以可知。頌中言類者，准此但是十種，不
X53n0841_p0415a15║同名類。依正理論，類言為攝不忍、不樂、憤發等義。此
X53n0841_p0415a16║論不說者，以是十中忿等攝故。又正理云：如前所說
X53n0841_p0415a17║一切心所，應知其性皆是實有，由相續變異而起。現
X53n0841_p0415a18║見清、油、垢、水、風等勢力制持，燈相續變中，便有明、晦、
X53n0841_p0415a19║聲、動等故。（解云：灯因油而明，因水而聲，因垢而昧，因風而動，雖同一時，用各有別也。心所亦爾，
X53n0841_p0415a20║雖同時難知，約別可了也。）
X53n0841_p0415a21║不共無明，婆沙有二說：一云、不與貪等忿等相應自
X53n0841_p0415a22║力而起，名為不共；二云、不與貪等本惑相應，名不共，
X53n0841_p0415a23║亦名獨頭無明。惡作體者，謂不稱情所作事業，名為
X53n0841_p0415a24║惡作；非不如理事，名為惡作。如不善悔，緣善所作事
X53n0841_p0415b01║生悔心故。如緣空解脫門者，下有三種解脫門，即空、
X53n0841_p0415b02║無相、無顛等，今舉空解脫門為例也。空解脫者，謂以
X53n0841_p0415b03║觀空得解脫故，名空解脫門也。六觸處者，謂眼等六
X53n0841_p0415b04║根能生其觸，名為觸處。宿作業是因者，謂前生造業
X53n0841_p0415b05║為因，方感今生眼等六果。於善惡不作作中者，釋善
X53n0841_p0415b06║惡作，謂不作配上善事、作配上惡事，即悔先不作善
X53n0841_p0415b07║而作惡，此追悔是善事。問：於己作事可說名要作，緣
X53n0841_p0415b08║未作事云何名惡作？答：於未作事亦得名惡作，如是
X53n0841_p0415b09║追悔言：我先不作如是事業，是我惡作。（如有言：我今日不布施物，
X53n0841_p0415b10║是惡作也。）故此惡作於善惡二處而起者，且善惡作通於
X53n0841_p0415b11║善惡二處而起，惡惡作亦爾。今約追悔體性，但有善
X53n0841_p0415b12║惡二種；若約境分，總成四句。故婆沙云：一、有惡作是
X53n0841_p0415b13║善，於不善處起，謂悔先作惡事；二、有惡作是不善，於
X53n0841_p0415b14║善處起，謂悔先作善；三、有惡作是善，於善處起，謂悔
X53n0841_p0415b15║先不作善；四、有惡作是不善，於不善處起，謂悔先不
X53n0841_p0415b16║作惡。惠用差別名見者，但是一體，約用差別故立異
X53n0841_p0415b17║名，謂簡擇名慧、推度名見等，已如上辨。不能招果者，
X53n0841_p0415b18║謂身邊二見唯約內門轉，不親發業故不招果。但有
X53n0841_p0415b19║十八者，謂於前不善中除無慚愧二也。見不增如前
X53n0841_p0415b20║釋者，如前不善見中言慧用差別名見故。經部惡作
X53n0841_p0415b21║通無記者，謂經部師惡作與憂相應故通無記，即有
X53n0841_p0415b22║言如我今云何不消而食，我何為不𦘕此壁等之惡
X53n0841_p0415b23║作也。有部惡作不通無記者，謂惡作與憂根相應，憂
X53n0841_p0415b24║唯善惡，惡作亦爾。又離欲者不成就故非無記，設有
X53n0841_p0415c01║如是事不𦘕壁等，但是省察非惡作也。睡眠通三性
X53n0841_p0415c02║者，約夢時說，若不夢但無記性。婆沙云：若夢見禮佛
X53n0841_p0415c03║等事即善性，若夢見殺生等即不善性，若夢見青黃
X53n0841_p0415c04║等即無記性，以業羸弱不能感報。
X53n0841_p0415c05║初定除不善者，准彼善心有二十二：有覆十八、無覆
X53n0841_p0415c06║十二，與欲果同，但無不善一位心也。中定又除尋者，
X53n0841_p0415c07║於善心位有二十一：有覆有十七、無覆十一，二定已
X53n0841_p0415c08║上更除伺一。諂者，悕其意、通其意謂之諂，諂亦侫也。
X53n0841_p0415c09║誑者，惑也、欺也。經說大梵等者，佛昔在室羅筏城住
X53n0841_p0415c10║誓多林，時有苾芻名曰馬勝，是阿羅漢，作是思惟：諸
X53n0841_p0415c11║四大種當於何位盡滅無餘？為欲知故入勝等持。即
X53n0841_p0415c12║以定心於誓多林沒，於四大王眾天出，從定起問，彼
X53n0841_p0415c13║答不知。如是欲天展轉相推，乃至他化自在天所。彼
X53n0841_p0415c14║復仰推梵眾，欲往梵世入勝等持。復以定心自在宮
X53n0841_p0415c15║沒，梵眾天出，從定而起還作上問，梵眾咸曰：我等不
X53n0841_p0415c16║知。彼推大梵馬勝，尋問大梵王（云云如章）。矯乱者，謂假作
X53n0841_p0415c17║誑惑也。說文：檀稱上命曰矯。六地中起無漏道者，謂
X53n0841_p0415c18║無漏能斷自上地染，故依六地皆得斷第四禪染，以
X53n0841_p0415c19║未離下染不得上根本故，所以不依無色起無漏也。
X53n0841_p0415c20║空處近分起有漏道者，以有漏道依近分地離次下
X53n0841_p0415c21║染，故唯空處近分離第四禪染也。是四大種無餘滅
X53n0841_p0415c22║位者，舊云：謂於此等地起道斷，第四禪地煩惱盡時，
X53n0841_p0415c23║諸四大種究竟離繫無餘滅位（云：准此但約離繫名滅。又解：色既離縛生
X53n0841_p0415c24║於無色，不受色身名無餘滅。二說並非，要入無餘涅槃方名滅也）。
X53n0841_p0416a01║無敬無崇尊者，或別別配各約其一，謂於德不敬、於
X53n0841_p0416a02║人不重、於諸功德無所忌難、於有德人無所隨屬。此
X53n0841_p0416a03║中怖言顯非愛果者，謂因受果名，以不善果能生怖
X53n0841_p0416a04║故，故名為怖。惡果有二：一是現果，謂譏謗打罵等；二
X53n0841_p0416a05║異熟果，謂三惡道等。今此無愧與無明邪見為因，今
X53n0841_p0416a06║雖見而不怖，或不見彼怖。自觀無耻者，謂自觀身先
X53n0841_p0416a07║世善業，感得人類而不慚此。上造過惡，觀他可知。若
X53n0841_p0416a08║爾，不可一時但觀二境，此二如何俱起？解云：不說此
X53n0841_p0416a09║二一時別起。然有無耻觀自時勝，說名無慚。復有無
X53n0841_p0416a10║耻觀他時增，說為無愧。謂約勝說，故不相違。愛即信
X53n0841_p0416a11║者，且是總相，如下亦有愛非信也。謂與欣相應信名
X53n0841_p0416a12║之為愛，即是愛樂可欣上法，貪染前境亦名為愛。由
X53n0841_p0416a13║此愛妻子是染著愛，愛師長是信樂愛也。染汙故非
X53n0841_p0416a14║信者，信是淨，此既染汙故非信也。非信愛除前相者，
X53n0841_p0416a15║如緣苦集不忍許時，有說信者忍許有德，由此為先
X53n0841_p0416a16║方生愛樂，故信非愛。有說敬者有所崇重，由此為先
X53n0841_p0416a17║方生耻，故敬非慚。論中愛敬有無復為四句：有愛無
X53n0841_p0416a18║敬，謂於妻子共住門人等；有敬無愛，謂於他師有德
X53n0841_p0416a19║貴人等；有通愛敬，謂於自師父母伯叔等；有非敬愛，
X53n0841_p0416a20║謂除前相。言竟說補特伽羅者，此中約人不約法明，
X53n0841_p0416a21║以欲色界有色身故、有尊卑故、相貌顯故，可得相望
X53n0841_p0416a22║有愛有敬。無色不爾，故在彼無。
X53n0841_p0416a23║尋伺心麤細者。問：尋伺是心所，何言心麤細耶？答：與
X53n0841_p0416a24║心相應，非體即心。言心麤細者，依主釋也。問：麤細相
X53n0841_p0416b01║違，如何一心二相應起？有作是釋：如冷水上浮，以熟
X53n0841_p0416b02║蘇上烈，日光之所照觸，蘇因水日，非釋非凝。如是一
X53n0841_p0416b03║心有尋有伺，心由尋伺不過細麤，故於一心俱有作
X53n0841_p0416b04║用。若爾，麤細相待而立，上下相形，乃至有頂，應有尋
X53n0841_p0416b05║伺（此經部難尋伺是假，故有此難。有頂望滅定，尚名為麤）。故有別釋：是語言行。
X53n0841_p0416b06║若准經部及論主，不許一剎那同起。故論主云：由是
X53n0841_p0416b07║應知，尋伺二法，定不可執一心相應。婆沙又云：有執
X53n0841_p0416b08║從欲界乃至有頂，皆有尋伺，如譬喻者。慢者，稱量自
X53n0841_p0416b09║他德類。差別者，謂稱量勝劣，若實不實，並名為慢。舊
X53n0841_p0416b10║云：此中亦應稱量種姓，略而不論。陵者，蒼頡篇：侵他
X53n0841_p0416b11║也。蔑者，杜預注左傳云：蔑者，說文云：相輕傷。憍者，正
X53n0841_p0416b12║理云：於自勇健財位、戒、惠施等法中，先起染着，心生
X53n0841_p0416b13║慠逸，於諸善本無所𮨇䀎，故名為憍。傲，廣雅云：傲，慢
X53n0841_p0416b14║也，不敬也。逸，縱也。
X53n0841_p0416b15║眾名別中，初釋心王眾名，後通釋心心所眾名。集起
X53n0841_p0416b16║名心者，梵云質多（此云心也），是集起義，謂由心力引諸心
X53n0841_p0416b17║所及諸一切所作事業，如樹之心集起皮膚及枝葉
X53n0841_p0416b18║等。梵云末那（此云意），是思量義，以心能思量故。梵云毗
X53n0841_p0416b19║（毗必反）若南（此云識），是了別義，謂心於境能了別故。淨不
X53n0841_p0416b20║淨界種種差別者，界是性義、因義，淨不淨界品緣境
X53n0841_p0416b21║差別作種種因，差別不同故名為心，如一樹心與大
X53n0841_p0416b22║小枝葉種種不同而為界性。上釋心王有三義故，立
X53n0841_p0416b23║三種名，其實體一。次心心所總有四品相，謂影像者，
X53n0841_p0416b24║謂行緣心上起品類相，如鏡照物，如其物類於鏡面
X53n0841_p0416c01║上有種種像差別之相，此與心法不常不斷、不即不
X53n0841_p0416c02║離，非如像色與鏡不同。青相雖多同一青者，謂受想
X53n0841_p0416c03║等諸心所各各帶青相，故言雖多，然皆同是一青相
X53n0841_p0416c04║故。或名有行相者，問：前既言有行相竟，今復何言或
X53n0841_p0416c05║名有行相？釋：此應是引論證成前義，然少不便。四名
X53n0841_p0416c06║相應者，此第四名總攬前所依等三及後時事二種
X53n0841_p0416c07║五義，共為此名也。
X53n0841_p0416c08║頌言類者，舊云類即謂流，類即十四，種類不同。案此
X53n0841_p0416c09║論中但有十四，若依正理加和合性，故彼云及和合
X53n0841_p0416c10║性，即十四外加也。問：此論不說和合性，何攝耶？答：眾
X53n0841_p0416c11║同分攝，謂受戒時得、和合同分、破僧時捨。問：破僧不
X53n0841_p0416c12║和合即是非得，何妨僧和合以得為體？答：夫論其得
X53n0841_p0416c13║必有所得，和合無所得故體非得。新云此但是略而
X53n0841_p0416c14║不說非，謂所明之外更無如心所中不說怖等攝在
X53n0841_p0416c15║類中，故依正理加和合性，非是兩論意有相違。心不
X53n0841_p0416c16║相應行者，廣應云非色非心不相應行，今但略言不
X53n0841_p0416c17║相應行，亦得簡諸法，盡言不相應簡一切心心所法，
X53n0841_p0416c18║言行簡色及無為法，以彼非行蘊故，由是諸論多存
X53n0841_p0416c19║略名。
X53n0841_p0416c20║得成就者，泛明得義有總別不同。總者，獲及成就皆
X53n0841_p0416c21║名為得。別者，獲時不名成就，成就時不名獲。故知得
X53n0841_p0416c22║名是總，獲及成就是別。又得至生相名得，至現在名
X53n0841_p0416c23║成就，此即得名亦是別也。故正理云：得、獲、成就義雖
X53n0841_p0416c24║是一，而依異門說有差別。又抄云：成通新舊，得唯據
X53n0841_p0417a01║新。成就而攝得，得不攝成就。依上所說，或總或別，非
X53n0841_p0417a02║得翻得，准說可知。若望同類，即唯初剎那生相名得，
X53n0841_p0417a03║最後剎那滅相名捨，爾時非得至生相故。於其中間
X53n0841_p0417a04║雖復念念至其生相，然此類法恒名成就，非今獲故
X53n0841_p0417a05║不名為得。若別望剎那三相前後論者，生相定獲此
X53n0841_p0417a06║時名得，至住異相名為成就，至滅相位方名為捨，落
X53n0841_p0417a07║謝過去名不成就。問：所以最初至生相不名成就者？
X53n0841_p0417a08║答：以彼身中猶成就非得故。非得准說，次依章釋。不
X53n0841_p0417a09║成他身者，若成他身便五趣雜亂過，謂或人成鬼畜
X53n0841_p0417a10║等法，應名鬼畜故。若成就非情，即共成有為過及無
X53n0841_p0417a11║情不定過，壞法性故。（解云：有為法不許共成，今若成者，一切人皆成就，即共成之過。
X53n0841_p0417a12║無情不定過者，謂若成就非情，即此有情為是有情、為是無情已上。）若爾，何故經說：苾
X53n0841_p0417a13║芻當知，有轉輪王成就七寶，乃至廣說。（解云：此有部意，於寶得自
X53n0841_p0417a14║在名成就，非有得也。准經部宗，唯立種子不許實得，非如色等現可得故。論有相破解云：七寶中，輪、珠等是非情，臣、
X53n0841_p0417a15║女等是他身。既成七寶，明知亦成他身及非情。此經部難也。論答云：謂轉輪王於彼七寶有自在力，隨王轉故。
X53n0841_p0417a16║已上）唯於二滅有得、非得者，簡虗空也。皆有緣闕者，謂
X53n0841_p0417a17║一切有情無始時來必有無邊緣闕，不生法故。故對
X53n0841_p0417a18║法中云：誰成就無漏法？謂一切有情。即是非擇滅也。
X53n0841_p0417a19║除初剎那具縛聖者，初剎那言，簡第二念；具縛之言，
X53n0841_p0417a20║簡先離染。或此一句直標當位，通簡餘類。及餘一切
X53n0841_p0417a21║具縛異生者，以具縛異生未斷惑故，未成擇滅，故須
X53n0841_p0417a22║除也。諸餘有情者，即前所除之外，苦法智位已去，及
X53n0841_p0417a23║先離染苦忍聖人，兼餘一切斷惑異生，此等諸類皆
X53n0841_p0417a24║成擇滅，名為餘也。章中言餘有情謂一切聖人者，誤
X53n0841_p0417b01║矣。論文既除具縛異生，明知不具縛者即是所取。無
X53n0841_p0417b02║有成就虗空者，以虗空非礙法不生故，不同非擇滅；
X53n0841_p0417b03║非道力引故，不同擇滅，故無得也。正理抄云：虗空非
X53n0841_p0417b04║心所引故，不相違內起故。上依此論已辨體相，下依
X53n0841_p0417b05║婆沙明得差別。就中，初明得，次明非得。言非彼前後
X53n0841_p0417b06║俱者，以無為無生故，不可說得在前後及俱時起也。
X53n0841_p0417b07║上約法辨得，但有四種；下就得辨法，俱得不同，即有
X53n0841_p0417b08║六種差別。有說此等亦有俱得者，此意說智雖畢竟
X53n0841_p0417b09║不起，而與其得同在未來，故有俱得等。取威儀工巧
X53n0841_p0417b10║非數習者，謂慣習者，如馬勝之威儀，妙業天子之工
X53n0841_p0417b11║巧，即有三得，故須除也。及有覆無記色者，謂有覆心
X53n0841_p0417b12║通三種得，意簡心等，故言色也。此色如初禪身語表
X53n0841_p0417b13║是。得修者，下文明修總有四種：一、得修；二、習修；三、防
X53n0841_p0417b14║護修；四、除遺修。善有為法有初二修，今此智體不起，
X53n0841_p0417b15║非是習修，但起得，得是修也。餘如下明。問：所以智體
X53n0841_p0417b16║不起者。答：見道無漏俗智是有漏，漏、無漏二心不可
X53n0841_p0417b17║俱，故不起也。唯有見道所依身者，謂無漏依身細，有
X53n0841_p0417b18║漏依身麤。今既在見道，故唯有無漏所依身，無有漏
X53n0841_p0417b19║依身。依身既無，勝緣乃闕，故此俗智永不得生。有事
X53n0841_p0417b20║現觀者，謂此俗智與三類智知苦斷集等事，是同名
X53n0841_p0417b21║有事現觀。第二、當諦事周者，謂三類觀其當諦事周，
X53n0841_p0417b22║兼得修俗智也。問：非想地修惑未斷，即是未遍斷集，
X53n0841_p0417b23║未遍證滅，云何名周？答：今雖未遍，後當遍故，不同於
X53n0841_p0417b24║道，全無遍義，由此言當諦事周也。至下廣明。起法前
X53n0841_p0417c01║得得之者，即三類智邊世俗智，起法前得得彼智也。
X53n0841_p0417c02║於道諦中曾無事現觀者，謂無始未曾得無漏故。二、
X53n0841_p0417c03║無遍事現觀者，謂三乘及利鈍等差別不同，不可遍
X53n0841_p0417c04║修故。於三諦有遍聲者，謂於三諦可有遍之言聲也。
X53n0841_p0417c05║佛亦於道得修習修俱不盡者，謂佛則不修二乘之
X53n0841_p0417c06║道，既不修，亦不起得，故得習二修俱不盡也。佛得尚
X53n0841_p0417c07║不盡，況餘人哉？不隨心色勢微劣者，謂定道是隨心
X53n0841_p0417c08║轉，戒勢力強故有三種得，今別解脫不隨心轉，勢力
X53n0841_p0417c09║微劣故無前得。現在道類忍如何有法前得者，謂此
X53n0841_p0417c10║類忍無始未曾習故。又此類忍若有前得，應道法智
X53n0841_p0417c11║時已成彼忍，故無前得。既無前得，今何言有？故興此
X53n0841_p0417c12║問。理實現前諸忍智皆無前得，良以道類忍無法後
X53n0841_p0417c13║得自為一類，因標此忍有前得故乘而起問，餘諸忍
X53n0841_p0417c14║智雖無前得，文不標舉故不問也。約種類說者，謂未
X53n0841_p0417c15║來現在世雖不同而忍是同，故約現忍雖無前得，通
X53n0841_p0417c16║未來說即有前得。問：未來何故即有前得？答：已有初
X53n0841_p0417c17║念忍起竟，後念即有前得也。但遮初念實有法前得，
X53n0841_p0417c18║不遮後念也。第二解言脫不現前即有前得者，謂此
X53n0841_p0417c19║諸忍在未來時起用無定前後，今由初念前起即無
X53n0841_p0417c20║前得，脫然不起住在未來即有前得，約容不起有前
X53n0841_p0417c21║得故，故言脫不等。第三解言有法前得在未來世者，
X53n0841_p0417c22║此意謂未來諸法雖復雜居，然前後得種性恒定，由
X53n0841_p0417c23║忽遇緣即起至現，其法前得仍在未來也。約世橫望
X53n0841_p0417c24║實是現後者，謂約三世橫望未來，實在現在之後合
X53n0841_p0418a01║名法後，良由此得性是法前，故今雖在後亦名法前
X53n0841_p0418a02║也（竪上下名縱，傍前後名橫也）。然此三解並是舊解，若依新解但
X53n0841_p0418a03║約客有，同第二說破。初三釋繁而不具述。
X53n0841_p0418a04║次明非得，亦有二相：初約法辨非得，次約非得辨法。
X53n0841_p0418a05║非所得者，無得無非得者，即如虗空及非情等，非是
X53n0841_p0418a06║所得之法，無得亦無非得。三、類智邊俗智者。問：前言
X53n0841_p0418a07║俗智唯有前得，今此復言唯有非得，豈不相違？答：前
X53n0841_p0418a08║約在現觀邊，故有前得；今約類智之前，故有非得。以
X53n0841_p0418a09║時異故，各不相違。異熟威儀心作入涅槃心者，謂此
X53n0841_p0418a10║二心性微劣故，順入涅槃故。若通果、工巧二心，以性
X53n0841_p0418a11║強故，不順入涅槃也。無所依者，謂入無餘後，身智俱
X53n0841_p0418a12║滅，無復所依也。無生智常有非得者。問：何故不言盡
X53n0841_p0418a13║智耶？答：盡智有退，容有後非得；無生智無退故，更無
X53n0841_p0418a14║法後非得，故不言盡智。有人以非想見惑難三藏者，
X53n0841_p0418a15║即寶法師難也。其難意者，謂向在非得，但有三句，無
X53n0841_p0418a16║第四，唯有法後非得一句，今難令應有之。難詞如章
X53n0841_p0418a17║十六字。言非無始來等者，此非字句下連續，即可解
X53n0841_p0418a18║也。謂但非其未捨，必起種類盡等，不非無始來成，良
X53n0841_p0418a19║由難詞言無始來等故。今具牒彼難詞，總非其難，故
X53n0841_p0418a20║置非字在上釋。言約種類說者，謂過去見惑雖唯有
X53n0841_p0418a21║法後非得，今辨未來者合說，即通法前非得也。以未
X53n0841_p0418a22║來過去同是彼見惑，故名種類也。若准新解與此不
X53n0841_p0418a23║同，彼唯約一念以論，不約種類說故。彼云：應言以不
X53n0841_p0418a24║定故容有二種非得，以非想地過去見惑於煩惱未
X53n0841_p0418b01║起之前皆容入聖，若此煩惱前便入見道，即此煩惱
X53n0841_p0418b02║便有法前非得。若作此釋，即同自餘通二非得。由不
X53n0841_p0418b03║得此意，彼將過去見惑難應成四句，通難不得，遂改
X53n0841_p0418b04║婆沙以為四句。今長安兩本流行猶作四句，於後數
X53n0841_p0418b05║年重改論文云唯有三句，遂加文遮難非無始來等
X53n0841_p0418b06║一十六字，尚不得婆沙本意，由未盡理。問：所以唯將
X53n0841_p0418b07║非想惑難者。答：以餘地煩惱曾數斷故，中間斷時在
X53n0841_p0418b08║未來者，即有法前非得也。若爾，非想修惑無始來成，
X53n0841_p0418b09║何不為難？解云：非想修惑斷容有退，既復更起，明知
X53n0841_p0418b10║當時種類不盡，其未來者即有法前非得，故皆不約
X53n0841_p0418b11║彼為難也。
X53n0841_p0418b12║三世法名三者，此有二義：一、三世得各三種，不據有
X53n0841_p0418b13║法前後，雖是法前仍名未來，雖是法後仍名過去。二
X53n0841_p0418b14║者、法前後俱三得，不據世別，雖是過去仍名法後，雖
X53n0841_p0418b15║是未來仍名法前。今此中言三世各三者，是據三世
X53n0841_p0418b16║分得為三，不據法前後也。過去得或法前後者，且如
X53n0841_p0418b17║過去世有一念心，橫望今日已前所有得起，若在法
X53n0841_p0418b18║前、法俱、法後，皆名過去也。如過去異熟生等者，等取
X53n0841_p0418b19║威儀工巧非數習者。言現在得者，即望今日現起剎
X53n0841_p0418b20║那名現在得，此剎那後所有法得名未來也。據世橫
X53n0841_p0418b21║望如上所釋，此是舊義，自下同然。若依新解，未來無
X53n0841_p0418b22║過去法家法前得，以得本性無定，以但隨現起說前
X53n0841_p0418b23║後故，不得約性定未來許有過去法家法前得也。約
X53n0841_p0418b24║得類別者，約前後性類別言前後也。約容起用說者，
X53n0841_p0418c01║謂今時雖同世未有前後，約起用時有前起者說為
X53n0841_p0418c02║前得，後起者為後得。如其次第有善、不善、無記三得
X53n0841_p0418c03║者，此謂善法有善得，不善法有不善得，無記法有無
X53n0841_p0418c04║記得。其三性法得與所得法雖是同性，然得起時所
X53n0841_p0418c05║由即異。故婆沙云：得有三種：一、有為法得，二、擇滅法
X53n0841_p0418c06║得，三、非擇滅得。有為法得隨所得法性類差別，以有
X53n0841_p0418c07║為法能有作用引自得故。若擇滅得隨能證道性類
X53n0841_p0418c08║差別，以諸擇滅自無作用，但由道力求證彼時引彼
X53n0841_p0418c09║得故。若非擇滅自無作用，非道所求彼得，但依命根
X53n0841_p0418c10║眾同分起。由此三性之法，名自性得。得雖得擇滅，不
X53n0841_p0418c11║由所得得。非擇滅依眾同分等，以道與擇滅同性，同
X53n0841_p0418c12║分與非擇滅同性，由此二種雖不由所得得，而得必
X53n0841_p0418c13║同性，故此三性法必與得同性。此已總明，至下諸門
X53n0841_p0418c14║不復重述。非擇滅隨命根等判者，如前三性門既與
X53n0841_p0418c15║命根同性，今界繫門亦隨命根等判也。道諦得隨所
X53n0841_p0418c16║得判者，以道諦是有為，有為有餘作用，故得隨所得
X53n0841_p0418c17║判也。故無繫法總而言之者，謂二種無為及道諦得，
X53n0841_p0418c18║總說通三界及不繫四種也。非學無學三者，此唯標
X53n0841_p0418c19║非學法上得通三學也。問：何故但標非學法以明得？
X53n0841_p0418c20║答：頌文窄故。又解：以非學法得通三學，故別標也。又
X53n0841_p0418c21║解：此一頌總舉三學，非者是非學非無學法，學者是
X53n0841_p0418c22║學法，無學者即無學法也。非學得有差別者，謂前二
X53n0841_p0418c23║法隨得所得更無差別，今此之中法是非學得通三
X53n0841_p0418c24║學，與法不同名為差別。有漏法不可修者，謂有漏法
X53n0841_p0419a01║有諸過患，但是可斷寧可修耶？無為不可令增長者，
X53n0841_p0419a02║無為體常無作用故不可令長。以有漏法隨所得判
X53n0841_p0419a03║者，理實有為，無漏亦隨所得判。今且指此法為言，以
X53n0841_p0419a04║有漏必有作用故，故隨法判。非聖道所引擇滅得者，
X53n0841_p0419a05║即世道證擇滅也。若有學道乃至得亦如是者，問：學
X53n0841_p0419a06║人通用二道，用能斷無所有，所已下地修惑，隨用何
X53n0841_p0419a07║道各能引起二離繫得？既爾，如何說隨道判耶？答：無
X53n0841_p0419a08║漏道斷惑雖亦能引有漏得，有漏道雖亦能引無漏
X53n0841_p0419a09║得，而非正引，但是兼引，故不互隨二道判，但隨自道。
X53n0841_p0419a10║彼能證道雖復不起，然互相修，而由彼力擇滅起得，
X53n0841_p0419a11║故各隨自能證道判。若無學道證擇滅得亦無學者，
X53n0841_p0419a12║問：無學惑已盡，何有證擇滅而言隨無學耶？解云：無
X53n0841_p0419a13║學盡智之時，此道能持離繫得故，隨此道得是無學
X53n0841_p0419a14║也。或無學練根唯引勝得，亦名無學道得也。唯標非
X53n0841_p0419a15║斷者，又解：非斷通二得故，所以別標也。又解：頌文中
X53n0841_p0419a16║具標三斷，非者即非斷二種，見修即二斷也。如其次
X53n0841_p0419a17║第有見修所斷得者，以此二法是有為故，得隨所得
X53n0841_p0419a18║法判，亦是見修斷也。總說有二者，謂約二無為及道
X53n0841_p0419a19║諦二法總標說也。別分別者，即非擇滅、擇滅等分別
X53n0841_p0419a20║也。非擇滅得唯修斷者，以命根同分是修斷故，得亦
X53n0841_p0419a21║然也。道諦得同道諦是無漏，以亦非斷
X53n0841_p0419a22║威儀工巧非數習者，此說心不說色。有覆無記色上
X53n0841_p0419a23║無前後得名，況無覆無記色？故舊云：若威儀工巧四
X53n0841_p0419a24║蘊極數習者，亦有前後俱得。自餘一切異熟五蘊，威
X53n0841_p0419b01║儀工巧通果色蘊，及威儀工巧四蘊小分，并自性無
X53n0841_p0419b02║記色行一分，唯有俱得。教習威儀，如佛馬勝苾芻。及
X53n0841_p0419b03║餘數習者，工巧如毗濕縛羯磨天神。及餘善習者，婆
X53n0841_p0419b04║沙云：工巧串習，如佛妙業天子等。（解云：此並約能發四蘊，有三世得，非
X53n0841_p0419b05║所發色等。）能變化心者，謂神境通依四靜慮，於欲界等處
X53n0841_p0419b06║有十四化心，如下當辨。眼耳通及能化心，有二義故，
X53n0841_p0419b07║通三種得：一、得勢力強，二、加行成。由此具三得也。初
X53n0841_p0419b08║禪有覆煩惱所發身語業者，即如梵王行諂誑等。欲
X53n0841_p0419b09║界雖有身邊二見，是有覆惑內門轉故，不能發業。二
X53n0841_p0419b10║定已上非尋伺，亦不俱發業，故唯初禪。欲界不隨心
X53n0841_p0419b11║色者，簡定道隨心轉色，如上已明。除上所辨，餘一切
X53n0841_p0419b12║不善四蘊，及餘一切善五蘊，皆有三得也。
X53n0841_p0419b13║非得門者，舊云：若准得門，亦應合有三學三斷分別。
X53n0841_p0419b14║以初句言非得淨無記故，明知唯是非學非無學，唯
X53n0841_p0419b15║修所斷，故不別說。淨無記者，婆沙問云：非得隨何性
X53n0841_p0419b16║類差別？答：彼定不隨所不得法，以相違故。又不隨道
X53n0841_p0419b17║非道所求故，依命根眾同分轉故，故隨所依性類差
X53n0841_p0419b18║別，唯隨等流不隨異熟，以非遍故。問：何故非得不隨
X53n0841_p0419b19║所不得法？答：若隨所不得法者，斷善根者應成就善，
X53n0841_p0419b20║已離欲染者應成就不善法，無學者應成就染，異生
X53n0841_p0419b21║應成三乘無漏法，退果應成果，捨向應成向。由此等
X53n0841_p0419b22║過，非得不可隨所不得法判現在法。過去非得者，謂
X53n0841_p0419b23║隨未得法時，有非得今在過去也。未來非得者，此有
X53n0841_p0419b24║二類：一法後非得未起、二法前非得在未來者。無現
X53n0841_p0419c01║在非得者正理，以現在法與不成就不俱行故。有說：
X53n0841_p0419c02║性相違故。色無色法有三界非得者，且欲界有情不
X53n0841_p0419c03║得色界法非得欲界繫，色界有情不得色界法非得
X53n0841_p0419c04║色界繫，無色有情不得色界法非得無色界法，亦約
X53n0841_p0419c05║三界有情不繫非得，隨彼有情三界繫也。論引本論
X53n0841_p0419c06║者，即此論引發智本論也。非說異生性是無漏應理
X53n0841_p0419c07║者，謂不說異生性是無漏應道理也。不獲聖法名異
X53n0841_p0419c08║生性者，為不獲何聖法？答：謂不獲一切。若不爾者，諸
X53n0841_p0419c09║佛世尊亦不成就聲聞獨覺種性，應名異生，故知不
X53n0841_p0419c10║獲一切也。若爾，應言純不獲？答：不要言純。如說此類
X53n0841_p0419c11║食水（蚊子也）、食風（蟬也），即顯純食風水等。問：非得於聖法，
X53n0841_p0419c12║說名異生性；非得於凡法，應名為聖性。解云：凡不成
X53n0841_p0419c13║聖法，可說非得異生性；聖必成凡法，故彼非得非聖
X53n0841_p0419c14║性。起異類見者，謂五見等種種見也。異類煩惱造異
X53n0841_p0419c15║類業等者，即貪嗔等種種煩惱，造五趣等種種之業，
X53n0841_p0419c16║受五趣等異類之生也。未必有得替非得處者，上言
X53n0841_p0419c17║宗明得非得相翻而立，約當地說。今約異地，即得無
X53n0841_p0419c18║替非得處，故言未必也。雖不遍捨異生性盡者，謂此
X53n0841_p0419c19║易地但捨所離地中異生，其所生地等異生性猶在，
X53n0841_p0419c20║不同得聖法盡捨也。問：非得無記性無前後得，是即
X53n0841_p0419c21║剎那剎那皆捨非得，如何乃言得法易地方捨非得？
X53n0841_p0419c22║解云：實有斯理。今言捨者，據一類盡說，非據少分也。
X53n0841_p0419c23║然非得未捨之時亦有得得，捨即無得。故論云：非得
X53n0841_p0419c24║得斷，非得非得生，如是名為捨於非得。解云：既言非
X53n0841_p0420a01║得斷，明知未斷之時即有得也。問：法得得，此亦應更
X53n0841_p0420a02║有得得？答：得更有得。若爾，得復有得，應成無窮。答：無
X53n0841_p0420a03║無窮過，許得展轉更相成故。以法生時，并其自體三
X53n0841_p0420a04║法俱起：第一、本法，第二、法得，第三、得得。謂相續中法
X53n0841_p0420a05║得起故，成就本法及與得得；得得起故，成就法得。是
X53n0841_p0420a06║故此中無無窮過。如是若善若染，一一自體初生起
X53n0841_p0420a07║時，三法俱起。第二剎那六法俱起，謂三法得及三得
X53n0841_p0420a08║得。第三剎那十八俱起，謂即第二念中六法及初念
X53n0841_p0420a09║中三法，總成九法。有九法得，有九得得，合成十八（此但
X53n0841_p0420a10║約初一念法，若更論第二念等所起心等，則更成多）。如是諸得，後後轉增。且一
X53n0841_p0420a11║有情相續集會，無對礙故，互相容受。若不爾者，一有
X53n0841_p0420a12║情得，虗空不容，況第二等？
X53n0841_p0420a13║俱舍頌疏記