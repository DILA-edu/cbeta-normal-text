X53n0841_p0424b01║俱舍頌疏記　論本第六
X53n0841_p0424b02║富春沙門　遁麟　述
X53n0841_p0424b03║且因六者，四緣後辨且辨六因，故言且也。問：六因中
X53n0841_p0424b04║所以能作最居先者，顯宗論云：能作因體通一切法，
X53n0841_p0424b05║是故前說俱有因體通諸有為，故居第二。餘同類等
X53n0841_p0424b06║於有為中，如其所應各攝少分，隨言便穩次第而說。
X53n0841_p0424b07║迦多演尼子思惟者，正理云：謂諸經中所化力故，世
X53n0841_p0424b08║尊方便作異門說，對法諸師由見少分相，知其定有
X53n0841_p0424b09║分明結集故。有言：此六因義說在增一增六經中，時
X53n0841_p0424b10║經久遠其文隱沒，尊者迦多演尼子等於諸法相無
X53n0841_p0424b11║間思求，冥感天仙現來授與。如天授與筏弟遮經，其
X53n0841_p0424b12║理必然。如四緣義雖具列在此部經中，而餘部中有
X53n0841_p0424b13║不誦者，乃至廣說。（解云：如來在世，有一苾芻名筏弟遮，中夜誦經文虧一品，室中天授
X53n0841_p0424b14║忽領異聞，晨白世尊遂蒙印述。六因准彼，理亦應然。如四緣在增四經中，而化地部、達磨毱部中不誦六因亦
X53n0841_p0424b15║爾故也。）
X53n0841_p0424b16║言除自體餘有為法者，簡無為法，以無為法無生故，
X53n0841_p0424b17║故不望彼為能作因。所以須除自體者，謂無障義是
X53n0841_p0424b18║能作因，自於自體恒為障礙。又一切法若待自體，應
X53n0841_p0424b19║有恒成損減等過。謂若待即此自體，自體恒有，應恒
X53n0841_p0424b20║成之過。若待第二自體，第二自體恒無，應成損減過。
X53n0841_p0424b21║有餘師說：自於自體不見有用，故非因緣，猶如不自
X53n0841_p0424b22║指、刀不自刻、眼不自見。以一切法為能作因者，問：日
X53n0841_p0424b23║光生時星等不現，能緣彼識緣闕不生，如何有為唯
X53n0841_p0424b24║除自體，以一切法為能作因？答：於彼生時不為障住
X53n0841_p0424c01║故說能作，非謂不生時說名能作。譬如國人以其國
X53n0841_p0424c02║主不為損害，咸作是言：我因國主而得安樂。若爾，涅
X53n0841_p0424c03║槃及不生法，普於一切有為生中本無障用，何得為
X53n0841_p0424c04║因？答：雖無障用而亦為因，如無力國王亦得如前說。
X53n0841_p0424c05║言無障住者，謂此因體住無障性中。無障住因即能
X53n0841_p0424c06║作者，此即能作在因。准顯宗總有四說，此是一解。第
X53n0841_p0424c07║二解云：或復此因能作二義，以無障故可名為因、可
X53n0841_p0424c08║名非因，不能生故。三云：能作者是餘親因，此能助故
X53n0841_p0424c09║名能作因（解云：謂此能助餘五因也）。四云：或此令他能有所作，他
X53n0841_p0424c10║即是果，能作名因，名能作因（解云：如華果能為後種也）。如色處者，
X53n0841_p0424c11║謂眼等十處皆是色法，以餘九處有別名，唯此色處
X53n0841_p0424c12║更無別名。以餘九之所簡別，而此色處雖標總稱即
X53n0841_p0424c13║受別名，今此能作雖是總稱亦成別名（此依四釋中初說，故為此
X53n0841_p0424c14║釋）。
X53n0841_p0424c15║互為果釋俱有因者。論云：猶如三杖互相依住，如是
X53n0841_p0424c16║俱有法因果義成。准婆沙評家及正理論，皆言同一
X53n0841_p0424c17║果義是俱有因。言一果者，如心心所同，共成一果也。
X53n0841_p0424c18║此四大種至互相假藉者。婆沙云：謂四大種若有偏
X53n0841_p0424c19║增、若無偏增，地為三因，三為地因。所以者何？地不觀
X53n0841_p0424c20║地生所造色，以一切法不觀自性及同類體，為他因
X53n0841_p0424c21║果故。餘大例爾。三、四相自互相望者，此經中分別三
X53n0841_p0424c22║類為五類，故有四相自相望也。若依正理，不說四相
X53n0841_p0424c23║及心隨轉自互相望，故彼問云：此中所說因相太少。
X53n0841_p0424c24║然自釋云：本論說故，此中應辨。造論者意，以於此中
X53n0841_p0425a01║為欲顯示但說異類為俱有因、同類互為因，不說自
X53n0841_p0425a02║成故（准此論文，但說三類）。此中應辨者，若准新科，謂此中辨何
X53n0841_p0425a03║法名隨轉連為句也。今章言是論主勸有宗通互為
X53n0841_p0425a04║果過。其過者，謂小相非互為果。然法與小相為因，即
X53n0841_p0425a05║是因不遍宗法，因狹宗寬。今詳婆沙，評家既以一果
X53n0841_p0425a06║釋俱有因，世親論主自以互為果釋，何言論主却出
X53n0841_p0425a07║有宗過耶？故正理師彈此論互為果有過，遂以一果
X53n0841_p0425a08║釋俱有因也。舊云入阿毗達磨是此論後造，言互為
X53n0841_p0425a09║果者，學我世親阿闍梨也。准此等文，不應是論主出
X53n0841_p0425a10║有宗過，請重詳之。問：婆沙等言一果者，為是同時？為
X53n0841_p0425a11║是異時？設爾，何失二俱有過？若是同時，即自體、非自
X53n0841_p0425a12║體果，如何俱有同一果耶？又大生、小生不同一果故，
X53n0841_p0425a13║此即一果之因不遍宗法，與前何異？若謂異時果者，
X53n0841_p0425a14║此即小相，與其本法同一等流異熟因，何不與本法
X53n0841_p0425a15║為因？此即一果之因通其異品，於異品轉，其過更甚。
X53n0841_p0425a16║新云：兩論所立皆無有過，如言變礙名色，此因不遍
X53n0841_p0425a17║無表。急食、急行名之為馬，而有馬急食行，亦有是馬
X53n0841_p0425a18║緩食行。然此立名不違世理，互為果義及一果因，例
X53n0841_p0425a19║亦應爾。是入阿毗達磨將不違理兼舉二因，此論略
X53n0841_p0425a20║故，但舉其一。（解云：二因者，即互為果及同一果為二因也。）
X53n0841_p0425a21║彼及心諸相者，此一句唯取生等四相也。以一彼言
X53n0841_p0425a22║攝二種相：一、心所上相，二、律儀上相，更兼心王上相，
X53n0841_p0425a23║總有三類四相也。舊云：既言生等，不言生生等，即顯
X53n0841_p0425a24║隨相，非心隨轉也。
X53n0841_p0425b01║若未來法未至生相者，謂未來法至生相位則稍親
X53n0841_p0425b02║近，餘則不然，以舉未隣生相故，由此故說在未來之
X53n0841_p0425b03║前也。及過去法者，謂已謝之法在過去世非滅相攝
X53n0841_p0425b04║故，但言同生即不攝生相之前未來，但言同滅即不
X53n0841_p0425b05║攝生相之前，但言同滅即不攝滅相之後過去，故三
X53n0841_p0425b06║相攝法不盡也。故正理云：豈不但言一生住滅，雖亦
X53n0841_p0425b07║即知墮於一世，而猶未了此法與心過去未來亦不
X53n0841_p0425b08║相離，或為顯示諸不生法故。問：四相之中不說異者。
X53n0841_p0425b09║答：生顯同在未來將入現在，滅顯同在現在入於過
X53n0841_p0425b10║去，住顯此法於現取果，即顯去來三世同時異之一
X53n0841_p0425b11║相無別顯能，故此不說一果言意。取士用及離繫果
X53n0841_p0425b12║者，謂等流異熟非俱有因，准取士用、離繫二果。故瑜
X53n0841_p0425b13║伽云：夫以果言下，攝一切從因緣果。然由此中說俱
X53n0841_p0425b14║有因，故不應明餘之二果。由此果言唯攝士用及離
X53n0841_p0425b15║繫果，恐有難言。若爾，此中解隨轉義，但應說一果，不
X53n0841_p0425b16║應言餘二種。故今釋言：為遣疑妨，須說彼二。意義云
X53n0841_p0425b17║何？夫士用果總有四種（文如章例），如是四種皆依能行之
X53n0841_p0425b18║心俱有因力所引起故，依如是義皆名士用。今此隨
X53n0841_p0425b19║轉中言一果者，不說展轉士用果，以彼自體非自體
X53n0841_p0425b20║果非一果義，但取俱生中餘造作得者，及餘無間隔
X53n0841_p0425b21║越不生諸士用果。恐諸未解者聞一果言，謂攝俱生
X53n0841_p0425b22║展轉士用，及執唯有俱生士用，故於今時更別顯示
X53n0841_p0425b23║等流異熟決定與因不俱時果。為欲遮遣唯執與因
X53n0841_p0425b24║俱生和合聚中有士用果，所以須遮此士用者非一
X53n0841_p0425c01║果故。又復何但為遮唯執俱生展轉之果，亦乃兼顯
X53n0841_p0425c02║無一果義。由斯意故，不說等流異熟非所要非一果
X53n0841_p0425c03║攝。舊解亦同。新云：然此論文遮得同時果，非是欲取
X53n0841_p0425c04║無間隔越諸士用果，與上釋異（繁不具述）。一俱有相應因
X53n0841_p0425c05║展轉士用果者，即心心所四相等互為果也。二及餘
X53n0841_p0425c06║同時造作得者，謂展轉果外名之為餘。正理抄云：如
X53n0841_p0425c07║四大種所造有對色等。准此，既言有對色等，即通表
X53n0841_p0425c08║無表。林云：謂同聚之中隨相及心同時表無表色也
X53n0841_p0425c09║（今詳隨相名造作得，未詳所以）。
X53n0841_p0425c10║等無間緣所引者，即前念心心所等有力能引起後
X53n0841_p0425c11║念等之果，如下當明。二及餘隣次造作得者，謂此造
X53n0841_p0425c12║色是無間緣果之外故名餘，後念望前非其遠隔故
X53n0841_p0425c13║曰隣次。此云隣次之言望前念心所等，造作之言望
X53n0841_p0425c14║同時大種。又云：唯局定道二種無表色，以色是隨心
X53n0841_p0425c15║轉故。隔越果者，謂第三念已去所得諸果，是如農夫。
X53n0841_p0425c16║隔越遠果者，正理抄云：如人種田等訖，後於異時牙
X53n0841_p0425c17║等方起，此果亦爾。（解云：即如初念大種懸造未來眾多無表，望前大種豈非隔越？）於
X53n0841_p0425c18║俱生士用中唯取同時造作者，以展轉果自體非自
X53n0841_p0425c19║體、果非果義，故不取也。取餘異性無間者，上明無間
X53n0841_p0425c20║士用有二：一等無間緣果、二隣次造作得果。然於其
X53n0841_p0425c21║中通其同性及以異性，今除同性俱取異性。且如等
X53n0841_p0425c22║無間緣果中異性者，如前善心等引後不善心等是
X53n0841_p0425c23║異性也。同性可知。其造作得果若唯取無表望大種
X53n0841_p0425c24║但是異性，若兼望心即通同異。然此異性之果總望
X53n0841_p0426a01║二類，通心及色故。
X53n0841_p0426a02║一果。言唯攝士用及離繫果者，結上也。然此總取四
X53n0841_p0426a03║士用果：一、同時造作得果，二、異性無間果，三、遠士用
X53n0841_p0426a04║果，四、不生士用果。此同舊解。由此十因名心隨轉者，
X53n0841_p0426a05║但是據其大位，非要皆具十因，如三性不可俱故。無
X53n0841_p0426a06║漏隨轉無異熟果，故言極少。由與五十八法為俱有
X53n0841_p0426a07║因者，謂唯約受等十心所辨，無減於此，故言極少。且
X53n0841_p0426a08║如二定已上，於無覆無記心位唯有十一法，并大小
X53n0841_p0426a09║四相有九十九法，心王於此九十九內唯與五十八
X53n0841_p0426a10║法為因（解云：二定已上無尋伺故，無覆無記又無信等癡等故，唯十心所并心王為十一，唯此位極少。
X53n0841_p0426a11║若欲界初禪有尋伺故，非極少也）。問：此何不望心所上隨相為因耶？
X53n0841_p0426a12║答：以疎遠故，心王望彼非俱有因（謂心王力不及第二也）。若論
X53n0841_p0426a13║極多，心王即與一百五十八法為因，謂初禪中大地
X53n0841_p0426a14║十、大善地十、欣厭隨一及與尋伺定共七支，總三十
X53n0841_p0426a15║一法，并大小相總二百七十九法，除其心王定共戒
X53n0841_p0426a16║等上小相故，但一百五十八法為因也。言心不因隨
X53n0841_p0426a17║相相者，顯宗云：隨相於一有功能故，唯與所相為俱
X53n0841_p0426a18║有因。正理亦云：何緣心隨相非心俱有因？不由彼力
X53n0841_p0426a19║而心得生故，非心與彼互為果故，聚中為多分非彼
X53n0841_p0426a20║果故。（解云：小相但相大相之一法，餘法並非小相果也。）即由如是所說多因
X53n0841_p0426a21║隨相，不名心隨轉法。（因便明隨相非心隨轉也。）若爾，云何心能與
X53n0841_p0426a22║彼為因？答：由隨心王生等諸相而得轉故。問：心所上
X53n0841_p0426a23║相不相心王，何得互為因耶？答：彼於心王有力用故，
X53n0841_p0426a24║如心所於心王故。顯宗云：本相與法其力等故，同其
X53n0841_p0426b01║本法為俱有因，不同心王隨相，以無力故不為因也。
X53n0841_p0426b02║此上明因通取心所上相。有餘師說：唯十大地并心
X53n0841_p0426b03║本相一十四法為心王因。此非正義，論廣有破。
X53n0841_p0426b04║諸由俱有因故成因彼必俱有者，上因字是因由所
X53n0841_p0426b05║以之因，下因字是因緣因。謂若由俱有之理得成因
X53n0841_p0426b06║者，必是同時，故言必是俱有等。或有俱有非由俱有
X53n0841_p0426b07║因故成因者，謂或諸法雖是同時，不由同時之理即
X53n0841_p0426b08║成俱有因，即如下八對之法是也。八對法中，初對如
X53n0841_p0426b09║前解。第二對注中言展轉相望不同一果者，展轉謂
X53n0841_p0426b10║四相，四相互望也。非心一果等者，如小生但生大生，
X53n0841_p0426b11║小住但住大住，故不同果等取非一異熟及一等流。
X53n0841_p0426b12║新云此非一果，意極難解。詳此即是共力同取是一
X53n0841_p0426b13║果義。果雖是同力不同取，非是一果。故正理云：聚中
X53n0841_p0426b14║多分非彼果故。（解云：一共力、二同取是一果義。如兩人共證擇滅無為果雖同，非是一果，
X53n0841_p0426b15║要相應等俱有力能方名一果。今四小相雖與本法同得一異熟等流，由力不同，故非一果等。此對既爾，餘類
X53n0841_p0426b16║亦爾）。第五對色、聲等雖復同時相望，無共得一果等，故
X53n0841_p0426b17║非俱有因造色大種者，然四大種有共得造色果義，
X53n0841_p0426b18║造色望大種都無果義，故亦非互為果。論總結云：如
X53n0841_p0426b19║是等諸法雖名俱有，而非由俱有因故成因，非一果
X53n0841_p0426b20║異熟及一等流故。此即通前七對，無一果義。第八得
X53n0841_p0426b21║與所得以不定故，論別明之。又上八對於十因，前之
X53n0841_p0426b22║四對及第六對皆具七因，但無果等三也。第五一對
X53n0841_p0426b23║有時等四，無善等三及果等三，如色、聲通三性，香等
X53n0841_p0426b24║唯無記故。第七對亦爾。第八得與所得雖有同性，然
X53n0841_p0426c01║時不定，由此或前或後偶然相值故。有宗所明同時
X53n0841_p0426c02║因果，如焰與明，如身與影。若依經部，前因後果如互
X53n0841_p0426c03║與種，論有相破（云云）。
X53n0841_p0426c04║同類因者，此有二釋：若與相似法為因名同類因，同
X53n0841_p0426c05║類之因是依主釋；若以相似法為因名同類因，同類
X53n0841_p0426c06║即因即持業釋。新云：後不及前。染汙與染汙者，此染
X53n0841_p0426c07║汙言通不善法及有覆無記，以此二法互為因故。謂
X53n0841_p0426c08║身邊二見是有覆無記，或能與不善為因及從不善
X53n0841_p0426c09║生故，故以染言通攝二類。無記與無記者，此明無覆
X53n0841_p0426c10║無記也。言亦爾者，准論善染之因更無異說，論無記
X53n0841_p0426c11║五蘊四說不同，今但敘正故言亦爾。然依論文更有
X53n0841_p0426c12║三說：一云淨無記蘊，五是色果，四非色因（此師意以色性劣故
X53n0841_p0426c13║與勝為因，四蘊勝色故非色因故也）；二云五是四果，色非四因（此師意以四蘊
X53n0841_p0426c14║力勝能與五蘊為因，色蘊勢力劣故不為四因也）；三云色與四蘊展轉相望
X53n0841_p0426c15║皆不為因（此師意以四蘊色蘊雖同無記，以〔為〕劣故異類相望皆不為因也）。四說之
X53n0841_p0426c16║中舊云既無，評家且以後解為正。新云初說為善，以
X53n0841_p0426c17║善染性中既五蘊展轉總得為因，何為無記？即便不
X53n0841_p0426c18║爾，違二性例故。自部者，五部對九地，五九四十五類
X53n0841_p0426c19║各別為因。然於此中但簡異地異部，不簡異趣異處。
X53n0841_p0426c20║故婆沙云：同地異處所起煩惱展轉相縛，隨類展轉
X53n0841_p0426c21║為同類因。然除異部，五部隨眠繫縛分齊有差別故。
X53n0841_p0426c22║言前生者，如發智本論說：云何同類因？謂前生善根
X53n0841_p0426c23║與後生善根及彼相應俱有法，自界同類因故成因。
X53n0841_p0426c24║然言過去望現在等，但是麤相。若准義求，過去前生
X53n0841_p0427a01║與過去後生法及現在未來不生法等，過去後生與
X53n0841_p0427a02║現在未來生法及不生法，方可盡理。現在亦爾，以望
X53n0841_p0427a03║後生及不生法，彼皆得為因。未來無同類因者，以未
X53n0841_p0427a04║來法雜亂住故，未分前後假至生相，亦未越未來，約
X53n0841_p0427a05║世定故非前生也。道九地者，除欲界有頂，欲界無定
X53n0841_p0427a06║故，有頂昧劣故，皆無聖道故。唯此九地於諸地皆如
X53n0841_p0427a07║客住者，釋上九地為因所以也。一如客人住，二不墮
X53n0841_p0427a08║界繫，三非愛所執。具此三義故，異地相望皆得為因。
X53n0841_p0427a09║唯等勝為果者，總望九地雖得為因，然於其中非無
X53n0841_p0427a10║差別。即此已下指法明也。於中有二：初指事正明，次
X53n0841_p0427a11║論云諸上地道已下釋妨。前文又二：初約三道以辨，
X53n0841_p0427a12║次又於已下別約利鈍以明。依此論文，見道與三為
X53n0841_p0427a13║因，修道與二為因，修道無學道不與見道為因。若准
X53n0841_p0427a14║正理，三道展轉得為因，如前鈍修道亦與未來不生
X53n0841_p0427a15║利見道為因，前生鈍無學道亦與未來不生利見修
X53n0841_p0427a16║道為因，或從無學退至學位轉根亦與已起利根修
X53n0841_p0427a17║道為因。而言與三二為因者，且據現起次第而說（准彼
X53n0841_p0427a18║與此論不同，或可此論且據現說為因也）。次約三道分六種聖，此等名義
X53n0841_p0427a19║如前賢聖品。釋妨中初約道勝，後約根勝。於前又二：
X53n0841_p0427a20║一約見修二道以明勝劣，二於一道中九品以明勝
X53n0841_p0427a21║劣。言見道等下釋因增長者，指前論文舉見道下下
X53n0841_p0427a22║品等後後等文也。論文不釋根者，謂上列因根二義，
X53n0841_p0427a23║及至釋中但釋因增長。不釋根義者，以利鈍之義易
X53n0841_p0427a24║解故，故不釋也。不由地有上下令道有勝劣者，謂設
X53n0841_p0427b01║依無所有處起鈍根道，望未至地利根道亦非勝也。
X53n0841_p0427b02║准此，無所有處鈍根道得與依未至地起利根道為
X53n0841_p0427b03║因，與正理論依於自上有、依於下地無少有不同，繁
X53n0841_p0427b04║不具述。
X53n0841_p0427b05║釋伏難者，但釋見道，以言隨信法行故。所以然者，以
X53n0841_p0427b06║修無學道時長相顯，不別釋妨；見道時速相隱，故別
X53n0841_p0427b07║釋妨。如章可解。思與修為因者，今謂不然。以欲界有
X53n0841_p0427b08║思無修、色界有修無思，異地相望又不為因，如何乃
X53n0841_p0427b09║言思與修慧為同類因耶？又言聞與思修為因者，亦
X53n0841_p0427b10║是總言。然於其中理應分別，如欲界聞不與修為因
X53n0841_p0427b11║故，色界聞與思不為因故。故論云：如欲界繫聞所成
X53n0841_p0427b12║法，能與自界聞思所成為同類因，非修所成，欲界無
X53n0841_p0427b13║故。思所成法與思所成為同類因，非聞所成因，以彼
X53n0841_p0427b14║劣故（准此不言與修為因）。若色界繫聞所成法，能與自界聞修
X53n0841_p0427b15║所成為因，非思所成因，色界無故。修所成法唯與自
X53n0841_p0427b16║界修所成為因，非聞所成，以彼劣故。無色修所成唯
X53n0841_p0427b17║與自界修為因，非聞思，以無故劣故（解云：無故謂無聞思，設有亦劣。
X53n0841_p0427b18║准此論文，並約當界自明。理實而言，應約自地。今論總相，且言異界也）。生得善法展轉
X53n0841_p0427b19║為因者，以非加行力故、任運現前故。得有九品皆互
X53n0841_p0427b20║為因，不同加行善不與劣為因，如勤功力種稻麥等，
X53n0841_p0427b21║莫設劬勞而無所獲。舊云：生得善與加行善為因，加
X53n0841_p0427b22║行善不與生得善為因，以彼劣故。今但約生得相望，
X53n0841_p0427b23║故通九品。無覆無記四種者，異熟任運而起，最為微
X53n0841_p0427b24║劣；威儀路作意而起，力用少強，勝異熟；工巧處強想
X53n0841_p0427c01║生故，力用更強，勝威儀路；化心是通果，其力最勝故。
X53n0841_p0427c02║如其次第相望，除前
X53n0841_p0427c03║相應因者，此有二義，謂心、心所更相隨順義。用相應
X53n0841_p0427c04║法為因，是持業釋。若與相應法為因，即依主釋。謂同
X53n0841_p0427c05║依言即顯必同所緣同行相等者，釋頌中但言同所
X53n0841_p0427c06║緣下所以也。由一所依義最要故，所以偏說。為遮所
X53n0841_p0427c07║緣行相別者，及遮異時所緣行相同者，或遮異身所
X53n0841_p0427c08║緣行相時同者，如眾共觀初月等事。為以一言總遮
X53n0841_p0427c09║如是眾多妨難，故說同依。以言同依，名同所緣行相
X53n0841_p0427c10║等故。問：心、心所相應因體即俱有，二因於何別？答：由
X53n0841_p0427c11║互為果義立俱有因，如商侶相依共遊險道。由互平
X53n0841_p0427c12║等共相應義立相應因，如商侶同作食等事業。其中
X53n0841_p0427c13║闕一，皆不相應故。又正理云：由展轉力同生住等是
X53n0841_p0427c14║俱有因，若展轉力同緣一境是相應因。（准此，俱有通四相等是寬，
X53n0841_p0427c15║相應唯心心所是狹。故知若是相應，必是俱有因。自有俱有，非相應也。）
X53n0841_p0427c16║遍行因者，唯是持業釋，不得為依主。以因是遍行義，
X53n0841_p0427c17║果非遍行義，故不可言遍行之因也。言遍者，三義遍
X53n0841_p0427c18║故：一、遍緣五部，二、遍隨眠五部，三、遍與五部染法為
X53n0841_p0427c19║因。由此三義，故名遍行。五部惑中，唯此十一，有上三
X53n0841_p0427c20║義，故名遍行。餘惑不然，故非遍行。此等癈立，如隨眠
X53n0841_p0427c21║品。然此遍行，能取他部果；若同類因，唯取自部果。是
X53n0841_p0427c22║故二因，寬狹有異。由是論中，四句分別（云云）。
X53n0841_p0427c23║異熟因唯諸不善至異熟法故者。此辨因體，簡無漏
X53n0841_p0427c24║及無記，以不善法及善有漏有異熟果，名異熟法，非
X53n0841_p0428a01║此善等體即是異熟法也。舊云法之言持，即目於因，
X53n0841_p0428a02║此因能持異熟果故，名異熟法。異熟之法，依主釋也。
X53n0841_p0428a03║若言異熟即法，是持業釋，即三性法中，不善全是異
X53n0841_p0428a04║熟因，無記全非。善有二類，若有漏者是異熟因，無漏
X53n0841_p0428a05║善法非彼因也。釋異熟名者，異熟或在因或在果，持
X53n0841_p0428a06║業、依主二釋並通，如前已辨。餘法具二者，翻前無漏，
X53n0841_p0428a07║二義可知。依新、更加、力用、增強，成三義也。故唯此一
X53n0841_p0428a08║名異熟因者，是婆沙師對餘因癈立。彼意以熟名雖
X53n0841_p0428a09║通六因之果，然非異熟，故唯一名異熟因。准論主釋，
X53n0841_p0428a10║熟名不通餘果，故論云：由此但應作如是釋，變異而
X53n0841_p0428a11║熟是異熟義，不應但異簡別餘因（此論主正釋也）。
X53n0841_p0428a12║明世攝者，謂明六因於三世中立在何世中也，故有
X53n0841_p0428a13║此門。遍行同類不通未來者，然此二因皆因前果後，
X53n0841_p0428a14║未來既無前後，故無此因，已如上辨。相應俱有，既要
X53n0841_p0428a15║同時生住等，故通三世。其異熟因雖亦因前果後，而
X53n0841_p0428a16║善惡性為因，無記性為果，約性定故，故通未來。以異
X53n0841_p0428a17║熟約體建立，同類因就位建立，故不同也。頌不說能
X53n0841_p0428a18║作因，正理論云不可說彼定時分故。
X53n0841_p0428a19║無為無取與故無有為果者，謂無為雖於他生不障
X53n0841_p0428a20║立能作因，無取與用不名有果，故無為法無增上果。
X53n0841_p0428a21║言二無為是因非果者，謂虗空、非擇滅二種無為，但
X53n0841_p0428a22║約不障是能作因，不行世故非所引果，無記性故非
X53n0841_p0428a23║道證果。三無為皆無因果者，總論三種無為，皆得名
X53n0841_p0428a24║為無因無果。道於得有功能等者，此難意道既能引
X53n0841_p0428b01║得，則唯於得有功能，非於擇滅有功能也。言擇滅為
X53n0841_p0428b02║道果者，謂道望擇滅，雖非生因而是證因，故是道果。
X53n0841_p0428b03║上依有宗所釋。若依經部，不許無為是因，無經說故，
X53n0841_p0428b04║唯說因是有為故。如經言：諸因緣能生色者，皆是無
X53n0841_p0428b05║常。廣說（云云）。有部通云：豈不亦說唯能生因是無常
X53n0841_p0428b06║故，不據無為唯不障故為能作因（云云）。
X53n0841_p0428b07║初異熟果此因所得者，且果有五：一、異熟果；二、等流
X53n0841_p0428b08║果；三、離繫果；四、士用果；五、增上果。次第狹者居先，廣
X53n0841_p0428b09║者居後。六因次第廣者居先，狹者居後。因此前因對
X53n0841_p0428b10║於後果，後因對於前果，其離繫果非六因得，故此不
X53n0841_p0428b11║論。然與士用少相濫故，及狹士用故，別在士用前，不
X53n0841_p0428b12║同四果廣狹次第，所以非次異熟之後。於法不障得
X53n0841_p0428b13║增上名者，問：唯無障住，有何增上？答：即由無障方
X53n0841_p0428b14║得起，得增上名。諸有情業於器世間者，謂由有情業
X53n0841_p0428b15║力感器世間故，業望於彼有增上力。此二種因得等
X53n0841_p0428b16║流果者，若同類因，唯取自界、自地、自部、自性之等流
X53n0841_p0428b17║果；若遍行因，唯取自界、自地、自性染汙之等流果。此
X53n0841_p0428b18║二因所得果皆似於因，故因雖二，其果唯一。問：如邪
X53n0841_p0428b19║見生有身見，雖性不同，同是染故，為等流果；善生無
X53n0841_p0428b20║覆，雖性不同，同是淨故，應是等流。答：染性易同，故得
X53n0841_p0428b21║為果；淨法難同，故不為果。因有作用者，為遮勝論於
X53n0841_p0428b22║法體外別有業用，即此二因有勝用力，非越士用體
X53n0841_p0428b23║別有士用故，由此二因得俱生勝士用果。此中偏說
X53n0841_p0428b24║醉象將軍者，一解如章。舊又解云：醉象似將軍，能入
X53n0841_p0428c01║陣故。餘因亦有此果者，問：既爾，何以但言相應、俱有
X53n0841_p0428c02║二因得士用果？答：二師據通名故，餘因亦得。頌中約
X53n0841_p0428c03║俱生親所得故，簡餘四因唯二因得。
X53n0841_p0428c04║唯無覆無記有異熟果者，謂無記法總有四種，於中
X53n0841_p0428c05║唯一法是異熟法，故言有等。問：何以異熟果非善染
X53n0841_p0428c06║不？答：若是善惡，即所造業無變盡期，故異熟果唯是
X53n0841_p0428c07║無覆無記中攝。異熟不通非情者，謂外器等共業所
X53n0841_p0428c08║感，異熟不爾，故不通也。正理論云：豈不大梵所住非
X53n0841_p0428c09║情是別業果，應名異熟，何乃言非？有作是言：大梵住
X53n0841_p0428c10║處，一切大梵業增上生。有餘師言：大梵住處相續未
X53n0841_p0428c11║壞，餘可於中有受用理，故非不共。明知不通等流、長
X53n0841_p0428c12║養者，此宗五類義體各別不同，互不相攝，今因此理
X53n0841_p0428c13║證顯宗義，故言明知。言通三性者，等流可知，其能長
X53n0841_p0428c14║養即通三性，所長養唯無記，如上已辨。又此二種果
X53n0841_p0428c15║唯同類，非異熟也。入阿毗達磨釋五果名云：果不似
X53n0841_p0428c16║因故，名為異熟，謂成熟堪受用故。果即異熟，名異熟
X53n0841_p0428c17║果。果似因故，說名為流，果即等流，名等流果。擇滅無
X53n0841_p0428c18║為，名離繫果，果即離繫故。已上三果，並持業釋。士用、
X53n0841_p0428c19║增上，從因得名，並依主釋。今此同舊。又云：或異熟之
X53n0841_p0428c20║果，或因與果類相似，名等流等流之果。或離繫之果，
X53n0841_p0428c21║名離繫果，謂無漏離繫縛故。乃至增上即果，謂果眾
X53n0841_p0428c22║多體增上故。言清淨靜慮生變化心者，謂簡味定等，
X53n0841_p0428c23║故言清淨也。擇滅名不生士用果等。問：此果既不生，
X53n0841_p0428c24║如何可說用彼力生名士用果？答：正理云：現見於得
X53n0841_p0429a01║亦說生名，如說我財生，是我得財義。問：此與離繫何
X53n0841_p0429a02║別？答：若無間道斷諸隨眠所證擇滅，如是擇滅名離
X53n0841_p0429a03║繫果及士用果。若無間道不斷隨眠重證本時所證
X53n0841_p0429a04║擇滅，如是擇滅非離繫果，唯士用果。（已上論文）
X53n0841_p0429a05║問：但言五因取果，不說能作因者。答：以能作因現在
X53n0841_p0429a06║取果與五因同，於中無為無果，所以不說。准婆沙有
X53n0841_p0429a07║二說，許能作因過去取果，正理唯許現在取果，與此
X53n0841_p0429a08║論同。彼言取果者，是能引義。謂引未來令其生等，於
X53n0841_p0429a09║同體類能為種子，於異體類由同一果。如是別者，名
X53n0841_p0429a10║為取果。取與四句中，第一句言最後所捨得者，謂未
X53n0841_p0429a11║斷善根無始已來，生得、善得相續無量。今斷善根時，
X53n0841_p0429a12║雖捨諸得，唯取最後念得為此句也。以前諸得亦與
X53n0841_p0429a13║果故，未來諸得未取果故。此念與取非與。第二句言
X53n0841_p0429a14║最初所得得者，疏解：謂續善根時，最初起得得過去
X53n0841_p0429a15║所捨得，名初所得得。若依新解，最初謂剎那所起得，
X53n0841_p0429a16║名初所得得。爾時此得是所取果。舉所取得，顯前能
X53n0841_p0429a17║與而不取，前已取故。二說並通。應言爾時續者前得
X53n0841_p0429a18║者，此意恐人通謂取過去諸得，故說前言以簡之，即
X53n0841_p0429a19║是前第一句中最後所捨之得也。正理彈云：如何前
X53n0841_p0429a20║位多剎那得為同類因皆取今得，而於今時但說最
X53n0841_p0429a21║後一剎那得與今得果？是故應如本文為善。作俱舍
X53n0841_p0429a22║師救論主意說：若法從未來與果者，此中說是過去
X53n0841_p0429a23║諸得，雖於續時皆悉與果，以前諸念皆曾與果俱句
X53n0841_p0429a24║攝故，所以不說。其最後唯今與果，故偏說之。又解：前
X53n0841_p0429b01║得通前過去所有善得，誰言唯取最後所捨得耶？以
X53n0841_p0429b02║所捨得通於三世，非彼一切皆能與果。故以前言簡
X53n0841_p0429b03║取前者，今此章中但同前解。問：所以偏說得為單句，
X53n0841_p0429b04║不說餘善根者。答：得斷善根以不現行，唯有善得現
X53n0841_p0429b05║行，故偏說得。
X53n0841_p0429b06║言三所餘者，但此二類之法，是前三類之外，名三所
X53n0841_p0429b07║餘，非謂三法名有其餘。如染汙一類，即無餘也。初句
X53n0841_p0429b08║染汙法除異熟因者，以異熟果是無覆無記故，非染
X53n0841_p0429b09║汙性。從五因生者，是心法故，必有相應。相應因中，必
X53n0841_p0429b10║是俱有。同染性故，有同類因。染汙法故，復通遍行。能
X53n0841_p0429b11║作必有，故具五因。餘四准此，更不廣說。異熟法除遍
X53n0841_p0429b12║行者，遍行唯為染汙因故，所以除之。故上二因，互不
X53n0841_p0429b13║通從餘因生，可以思知。問：異熟既善、惡為因，無記為
X53n0841_p0429b14║果，如何可說從同類因生？答：後之異熟，從前異熟生，
X53n0841_p0429b15║以無始來有異熟果，為同類因，故得有也。三所餘法
X53n0841_p0429b16║除異熟、遍行二因者，非異熟故，除異熟因；非染汙故，
X53n0841_p0429b17║除遍行因。從相應、俱有、同類、能作四因所生初無漏
X53n0841_p0429b18║法及除一同類者，謂苦法忍體是無漏，世第一法是
X53n0841_p0429b19║有漏故，苦忍不從同類因生。從三因者，謂相應、俱有、
X53n0841_p0429b20║能作可知。此謂心、心所者，如上所明，謂是心、心所法
X53n0841_p0429b21║故，有相應因。已下明色及不相應法，如上四類所除
X53n0841_p0429b22║因外，更除相應因。不相應中染汙等四者：一、染不相
X53n0841_p0429b23║應，謂染法上四相等；二、異熟不相應，五根四相等，及
X53n0841_p0429b24║命根眾同分等；三、三所餘法不相應，謂除上二類及
X53n0841_p0429c01║初無漏，餘不善有漏，即除上四相及善有漏法。上四
X53n0841_p0429c02║相并非得二定等四相。初無漏不相應，即苦法忍上
X53n0841_p0429c03║四相等。一因生法決定無有者，准上所明，極少猶有
X53n0841_p0429c04║二因所生，不同外道計一因生法也。
X53n0841_p0429c05║俱舍頌疏記