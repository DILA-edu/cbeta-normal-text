X53n0841_p0429c06║
X53n0841_p0429c07║
X53n0841_p0429c08║
X53n0841_p0429c09║俱舍頌疏記　論本第七
X53n0841_p0429c10║富春沙門　遁麟　述
X53n0841_p0429c11║解四緣義，且為三門：一、釋名辨相，二、明因緣相攝，三、
X53n0841_p0429c12║明因緣同異。初門隨疏釋便，今但明餘二門。言相攝
X53n0841_p0429c13║者，婆沙問云：為因攝緣？為緣攝因？答：互相攝。謂前五
X53n0841_p0429c14║因是因緣性，能作因是餘三緣性。有說：緣攝因，非因
X53n0841_p0429c15║攝緣。謂五因是因緣能作，為增上、等無間及所緣緣
X53n0841_p0429c16║非因所攝？二說無。評家舊云：增上緣似能作因，因緣
X53n0841_p0429c17║似五因，等無間、所緣緣不似因故，故因不攝。新云：前
X53n0841_p0429c18║說為善，以有力、無力俱有能作故。言同異者，顯宗云：
X53n0841_p0429c19║六因、四緣體雖無別，而義有異。且等無間及所緣緣
X53n0841_p0429c20║非因攝，故知餘二義亦有殊。彼總辨云：因謂能生，緣
X53n0841_p0429c21║能長養，猶如生、養二母差別。又因、能生，緣能辨。又近
X53n0841_p0429c22║名因、遠名緣，如珠、如日，如斯等類差別眾多，是故因
X53n0841_p0429c23║緣別立名相。此意總顯因親緣疎，故因中親五疎一，
X53n0841_p0429c24║緣中疎三親一。若依新云，因之與緣更無親疎，以言
X53n0841_p0430a01║因緣五因性，增上即能作故。又能作因是不障，增上
X53n0841_p0430a02║緣亦是不障，一種不障豈有親疎？然顯宗言因親緣
X53n0841_p0430a03║疎者，謂因即親多疎少，緣中疎多親少故也。有通云：
X53n0841_p0430a04║因之不障，不障果生；緣之不障，不障果長。故知因緣
X53n0841_p0430a05║義必差別。次依章釋。言說有四種緣者，謂前六因無
X53n0841_p0430a06║經說故，所以言許；今之四緣有經說故，所以言說。故
X53n0841_p0430a07║即四含經說也。言性者，顯四緣種不同也。因緣者，婆
X53n0841_p0430a08║沙云：因緣如種子法，等無間緣者如開避法，所緣緣
X53n0841_p0430a09║如任杖法，增上緣者如不障礙法。於自類中無非等
X53n0841_p0430a10║義者，謂外難言：色法少多不定，不名為等。心亦三性
X53n0841_p0430a11║及有尋伺等，何名為等？答：於自類中無非等義，非約
X53n0841_p0430a12║善惡異性名為等也。於六因中除能作者，准婆沙，能
X53n0841_p0430a13║作因中四大造色法，謂生等五因，亦因緣性。故彼問
X53n0841_p0430a14║云：大種與所造色為幾緣？答：因、增上因，謂生等五因
X53n0841_p0430a15║是因緣增上，謂但不障是增上緣。有說生等五因是
X53n0841_p0430a16║增上緣攝，與此論同。除阿羅漢最後心者，此心雖是
X53n0841_p0430a17║已生，以無後生續，故非緣也。准五事論，六識展轉皆
X53n0841_p0430a18║得為等無間緣，於眼識後隨皆容起。色法非等無間
X53n0841_p0430a19║緣者，婆沙云：心及心所所依所緣行相有礙，由斯故
X53n0841_p0430a20║等無間緣色不相應。無如是事，故不立也。（解云：心所依所緣〔行〕
X53n0841_p0430a21║等者，定無二識，故名有礙也。）又約開避及牽生義立為此緣，諸極
X53n0841_p0430a22║微等雖前避後而非此緣，闕牽生故。命根亦無間相
X53n0841_p0430a23║續而生，由此命根非無間滅命力所引，要是並先位
X53n0841_p0430a24║所作行業力所引。生此欲色二界二無表者，問：何不
X53n0841_p0430b01║言生欲色無漏三無表耶？答：以定道二戒必不並生，
X53n0841_p0430b02║故無欲界之後起三無表。言第二長養色生者，如身
X53n0841_p0430b03║中五根長養各別生，又更入定引得上界長養色也。
X53n0841_p0430b04║舊云：此約同時色非等，故不立法救。大德！約前後為
X53n0841_p0430b05║不等。諾瞿陀樹者，攝云：似此方柳，非正翻柳。古譯云
X53n0841_p0430b06║柳者，謬也。應法師言：此云無節樹，一云縱廣樹也。昔
X53n0841_p0430b07║云尼俱陀，或尼俱律、尼俱類、尼抱慮陀等，皆一也。論
X53n0841_p0430b08║云：不相應行，且如諸色雜亂現前，故非等無間緣，三
X53n0841_p0430b09║界不繫可俱現前故。又何緣未來無此緣耶？答：以未
X53n0841_p0430b10║來法雜亂而住，無前後故。所緣緣者，正理云：所緣緣
X53n0841_p0430b11║性應說是何？謂心心所緣。即一切法離心心所，所緣
X53n0841_p0430b12║境外決定更無餘法可得。謂一切法是心心所生所
X53n0841_p0430b13║攀附，故曰所緣。即此所緣是心心所發生緣，故名所
X53n0841_p0430b14║緣緣。准此，除心心所，餘生法皆未攀附所緣境生，故
X53n0841_p0430b15║無所緣緣。增上緣體廣者，正理云：增上緣性即能作
X53n0841_p0430b16║因，此因義細，無邊際故，攝一切法。解云：對餘三緣義，
X53n0841_p0430b17║此緣最多，所作寔繁，故名增上。論云：頗有法於法全
X53n0841_p0430b18║非四緣不？曰：光云：無有是常，不從緣生。有謂自性於
X53n0841_p0430b19║自性、於他性，亦有謂有為於無為、無為於無為（解云：此有
X53n0841_p0430b20║三類：一自性望自性、二有為望無為、三無為望無為，皆無）。
X53n0841_p0430b21║二、因於正滅位興作用者，此謂果居現在因與力用
X53n0841_p0430b22║也。言作用者，准正理論，言與果但是功能，此名作用
X53n0841_p0430b23║者，即說功能為作用。言此滅居現在者，宗計滅相居
X53n0841_p0430b24║現故。舊云：住異雖亦同時滅相，義當在後，故偏言滅。
X53n0841_p0430c01║由此二因令俱生果有作用故，趣所緣境及一果等。
X53n0841_p0430c02║又正理云：如是二因雖俱一時取與果，而今但約與
X53n0841_p0430c03║果功能。所緣緣能緣滅位方興作用者，謂心、心所至
X53n0841_p0430c04║現在時，其所緣境方興力用，令能緣取境也。增上不
X53n0841_p0430c05║說，一義如章。或復於中有無果故，所以不說。
X53n0841_p0430c06║心心所由四緣者，問：所緣緣等果至滅時方興作用，
X53n0841_p0430c07║如何可說由四緣生？婆沙云：此言生者，起未已滅總
X53n0841_p0430c08║名生故。正理云：雖法滅位作用方成，而法生時非無
X53n0841_p0430c09║功力，離此彼法必不生故，以心心所必依所緣及詑
X53n0841_p0430c10║二因方得生故。（准正理意，雖能緣至現在境方名作用，於正生時亦有引生之力，婆沙意
X53n0841_p0430c11║不同也。）又問：從二定生諸心心所，望入定心中間遠隔，
X53n0841_p0430c12║如何為彼等無間耶？答：中間不隔，心心所法不攀附
X53n0841_p0430c13║境起故，故名無間。二定非能緣故除所緣緣者，謂二
X53n0841_p0430c14║定非心心所法不攀附境起，故除此緣。問：此不說無
X53n0841_p0430c15║想果三緣生耶？正理是心心所等無間故，亦應說為
X53n0841_p0430c16║心等無間，但非心等加行引生，故於此中癈而不說。
X53n0841_p0430c17║如是二定心等引生礙心等起者，謂從心等引生故，
X53n0841_p0430c18║是心之等無間能礙心等，心不生故，望心不得為緣
X53n0841_p0430c19║也。故正理云：由心心等力所引生故，非如心心所生
X53n0841_p0430c20║必繫屬前滅心故，非如色法可與餘心俱時轉故，非
X53n0841_p0430c21║如得等可有雜亂俱現前故，非如生等是餘伴故。然
X53n0841_p0430c22║心方便加行引生，故可說為心等無間，與心等起定
X53n0841_p0430c23║相違害，故非心等等無間緣。咄（都杌反）字林：相，謂也。依
X53n0841_p0430c24║彼頌言誠為善說者，謂依外道之頌誠我善說也。此
X53n0841_p0431a01║是論主調弄外道，故為此言。然此頌意，自在天教化
X53n0841_p0431a02║眾生種種變現，應以險利等度者，即現此險利等身
X53n0841_p0431a03║而度脫之。能為險利惡之事名險，割截眾生名利，燒
X53n0841_p0431a04║眾生故名能燒，現可畏身名可畏。自在天一千名，今
X53n0841_p0431a05║現行世唯有六十，此但一號。又論云：若執初起自在
X53n0841_p0431a06║為因，餘復續生待餘因者，則初所起不待餘因應無
X53n0841_p0431a07║始成，猶如自在我勝性等。如自在天應廣徵遣者，類
X53n0841_p0431a08║破餘也。故無一法唯一因生者，總結也。又論云：奇哉
X53n0841_p0431a09║世間不修勝慧，如愚禽獸良足可悲。彼彼生中別別
X53n0841_p0431a10║造業，自受異熟及士用果，而妄計有自在等因耶？
X53n0841_p0431a11║大種所造自他相望互為因緣者，自謂大種等自相
X53n0841_p0431a12║望，他謂大種所造互相望大。為大二因者，如水望火
X53n0841_p0431a13║等。若水自望水但有一因，謂唯同類，以水望水非俱
X53n0841_p0431a14║有因故。餘類亦爾。此之五因能作因攝者，謂能作因
X53n0841_p0431a15║分出五名，若合之但是能作少分。所以非餘因者，大
X53n0841_p0431a16║種所造非同一果故、非性定同故、容別世造故、容別
X53n0841_p0431a17║成就故。所以非俱有因，非心心所故；非相應因，非染
X53n0841_p0431a18║汙故；非遍行因，無記性故；非異熟因，俱時起故；非同
X53n0841_p0431a19║類因，設後起者非同類故，故非同類。言生因者，正理
X53n0841_p0431a20║云：從彼起故，如母生子。立因者，正理云：能任持故，如
X53n0841_p0431a21║地持物。持因者，如彼力持令不斷故，如食持命。養因
X53n0841_p0431a22║者，能增長命故，猶如樹根水所沃潤。欲知五因力用
X53n0841_p0431a23║不同，應觀五喻（准此生等五及俱有等五，總十因為因緣）。為大唯一因者，
X53n0841_p0431a24║問：前言無一因法，今何復言一因耶？答：此且約所造
X53n0841_p0431b01║望大種唯有一因，非謂大種起但因由一因，故不相
X53n0841_p0431b02║違。又此一因約因緣中五因為論，未言能作因。
X53n0841_p0431b03║十二心相生。且於其中略列有五：一、自界心，二、異界
X53n0841_p0431b04║心，三、續生心，四、防定心，五、無漏心。約此五心，望三界
X53n0841_p0431b05║別，以辨相生。尋疏可見。自界四心相生，並約前、後互
X53n0841_p0431b06║相引起，隨其所應，理皆無妨。所依遠者，正理云：謂於
X53n0841_p0431b07║此等至入出位中，等無間緣為所依體，無容有故。舊
X53n0841_p0431b08║云：若據命終受生，欲界心亦得與無色界為依。今不
X53n0841_p0431b09║約此說。惡戒等法者，等取餘有漏法。二、對治者，厭壞
X53n0841_p0431b10║對治，謂加行道緣惡戒等法，深生厭故；斷對治者，謂
X53n0841_p0431b11║無間道斷煩惱故。此二對治，依未至，不依無色，故言
X53n0841_p0431b12║遠也。舊云：無色望欲，無斷厭對治得；有持對治，謂能
X53n0841_p0431b13║持彼得，令不失故；亦有遠分對治，遠防彼惑，令不起
X53n0841_p0431b14║故。入定者作如是願者，謂身在下界，入上界定，恐為
X53n0841_p0431b15║惑逼，起此願也。十二心中除學、無學者，謂初出無漏，
X53n0841_p0431b16║必是善心，故此二心不能生染。言欲界無學者，染不
X53n0841_p0431b17║往彼界者，謂未離欲、染，必不往上生也。色善生十一
X53n0841_p0431b18║者，初從定出，生欲善心；命終下，生欲界，生欲二染；入
X53n0841_p0431b19║無色定，生無色善；往彼受生，生無色染；入無漏定，生
X53n0841_p0431b20║學、無學。餘可思知。從九生者，從欲散心入色界定，是
X53n0841_p0431b21║從欲善心生，變化事訖却歸淨定，即無覆生無色定
X53n0841_p0431b22║出，謂無色心生無漏定出，即學無學生，餘可知。除欲
X53n0841_p0431b23║二染及學無學者，下染不能生上染故，初生無漏心
X53n0841_p0431b24║必淨故，故除此二無色善心。除欲界二善及無覆者，
X53n0841_p0431c01║謂從彼定出不生欲界善心，以極遠故。許生欲染者，
X53n0841_p0431c02║約續生說。又不依無色發通故，不生欲色無覆無記
X53n0841_p0431c03║心，餘可知。并學無學者，謂並從無漏定出起彼善也。
X53n0841_p0431c04║無色有覆生色界善染二心者，防定生善受生，是染
X53n0841_p0431c05║生欲唯受生故，但生二染不生善也。即此亦從七無
X53n0841_p0431c06║間起，謂除欲色染者，不離下染不生上故，故除可知。
X53n0841_p0431c07║無覆生下染者，約續生說。色無不善但生一染，欲界
X53n0841_p0431c08║有不善故生二染。謂三界善及與學心者，釋學四也。
X53n0841_p0431c09║非三界染互相違故，非諸無覆不明利故。但唯四心
X53n0841_p0431c10║更加無學者，謂金剛喻定證盡智時，即是學心生無
X53n0841_p0431c11║學也。無學心自相生者，謂從前念引生後念也。無有
X53n0841_p0431c12║無學却生學心，故無學心但能生四。設從無學退皈
X53n0841_p0431c13║學果，謂有漏心起煩惱退，亦無學心生學心也。
X53n0841_p0431c14║二十心門無色唯一者，正理云：無色界無行等事故
X53n0841_p0431c15║無威儀路，無攝受支三摩地故亦無通果，故唯一異
X53n0841_p0431c16║熟心也。威儀路者，謂威儀事為心所緣名之為路，新
X53n0841_p0431c17║云威儀多依行路而起名威儀路。一起威儀心唯意
X53n0841_p0431c18║識者，謂正起此心不在五識故。二緣威儀路心通四
X53n0841_p0431c19║識者，以緣色香等四境為威儀事故故通四識，聲非
X53n0841_p0431c20║威儀事故除耳識。三、似威儀心者，謂從緣外六境也。
X53n0841_p0431c21║既非四心，故通六識。以語起時，不離五境者，謂語是
X53n0841_p0431c22║聲，必具色、香、味、觸，故具五境也。此謂言音屈曲差別，
X53n0841_p0431c23║是工巧性，心所緣故。名之為處者，新云：工巧多依壁
X53n0841_p0431c24║等處起，故名為處。今詳此釋，不應通語、工巧二緣。工
X53n0841_p0432a01║巧心通五識者，此有語、工巧，故通五識，與威儀不同。
X53n0841_p0432a02║變化心化四境者，但可以作四塵，籠五根上，不可變
X53n0841_p0432a03║五根，故唯四境。工巧處等者，等取通果也。謂化人發
X53n0841_p0432a04║語，故通緣聲。如是三心，唯是意識者，謂威儀、工巧正
X53n0841_p0432a05║起之時，唯是意識，非五識也。若通果，化心相生，亦唯
X53n0841_p0432a06║意識。舊云：夫通果心有二：一、五識通果，天眼、耳通；二、
X53n0841_p0432a07║意識通果，即變化心及發業通果心。此中且據第二
X53n0841_p0432a08║通果心，故言唯是意識。若據二通，亦在五識。故婆沙
X53n0841_p0432a09║云：若通果心，加行唯是定心意識，不通五識。故論不
X53n0841_p0432a10║說。餘師云：緣十二處境者，即六根、六境為十二也。准
X53n0841_p0432a11║論廣辨二十心相生，此略不論。
X53n0841_p0432a12║得心多少者，此意明十二心內於何心中得幾心也。
X53n0841_p0432a13║此言得者，謂先不成，今時創得名得，非謂先相續有
X53n0841_p0432a14║名得。又言得六等者，亦是始終容得此六，非謂一時
X53n0841_p0432a15║頓得也。先明染心得六者，然此染心總有三類：一疑
X53n0841_p0432a16║續善，二從上界退生下界，三起惑退。此三皆是染汙
X53n0841_p0432a17║心也。受生心中至兼色一染者，謂先在無色，下染總
X53n0841_p0432a18║離，今下生欲界，亦成色染也。欲界染心不得上二界
X53n0841_p0432a19║善者，以欲染心無得上界善理故。阿羅漢退得學心
X53n0841_p0432a20║者，謂先證無學，學心已失，令起惑退，故更得也。然此
X53n0841_p0432a21║學心雖不現起，有法前得自染心中，故名為得。無色
X53n0841_p0432a22║染心但有惑退，無界退還者，以彼更無上界可退還
X53n0841_p0432a23║也。初證入正性離生者，即初入見道苦法忍位得學
X53n0841_p0432a24║心也。由聖道離欲界染者，以明學心故，還言聖道，簡
X53n0841_p0432b01║世道也。入根本得二通果者，謂通果非近分地，故要
X53n0841_p0432b02║離染得根本時方能得也。上來所明十二心內總有
X53n0841_p0432b03║六心得，謂染心中欲界不善及有覆上二界各一染
X53n0841_p0432b04║成四，并色界善及與學心，故成六也。有六心唯自得，
X53n0841_p0432b05║謂三界無覆欲無色二善及無學心，此之六心唯皆
X53n0841_p0432b06║自得。頌言餘皆自可得者，即此六心也。雜心各除二
X53n0841_p0432b07║者，且無色染心總三度得，除却二心及學心亦三度
X53n0841_p0432b08║得。又除二心總除四心，兼前除一故總除五，但有九
X53n0841_p0432b09║心：一欲善心、二欲不善心、三欲有覆、四色界有覆、五
X53n0841_p0432b10║無色有覆、六學心、七欲無覆、八色善心、九色無覆心。
X53n0841_p0432b11║雜心據單得唯得六心者，論主斥云：於善心中應言
X53n0841_p0432b12║得七，謂由正見續生善根時，欲界善心起位名得（六心
X53n0841_p0432b13║同前加此名也）。正理通云：如經主難應定得七，然學無學同
X53n0841_p0432b14║無漏故，總說一心言六無失（准正理救六心，與此章中所列六心不同，彼合
X53n0841_p0432b15║無學心以無欲善心也）。
X53n0841_p0432b16║
X53n0841_p0432b17║俱舍頌疏記