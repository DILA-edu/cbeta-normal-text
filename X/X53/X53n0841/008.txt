X53n0841_p0432b18║
X53n0841_p0432b19║
X53n0841_p0432b20║俱舍頌疏記　論本第八
X53n0841_p0432b21║富春沙門　遁麟　述
X53n0841_p0432b22║三界有漏，可破壞故，有對治故，名為世間。此品廣明，
X53n0841_p0432b23║故名分別。正理論名緣起品，以明緣起義故。所以品
X53n0841_p0432b24║來者，前之二品總明漏、無漏法，後之六品別明漏、無
X53n0841_p0432c01║漏。就六品中，前三品明有漏法，後三品明無漏法，先
X53n0841_p0432c02║厭後欣，故先明世等三品。就中，世品明果，業品明因，
X53n0841_p0432c03║隨眠品明緣，果麤易厭，故先說所以。根品之後，世間
X53n0841_p0432c04║品來。又此品中所以先明有情，後明器者，外由內感
X53n0841_p0432c05║故，所以先明能依，後明所依，先明內果，後明外果也。
X53n0841_p0432c06║言已依三界分別心等者，結前問起，謂於前品未已
X53n0841_p0432c07║依三界分別心等。何謂三界也？此明三界從下及上，
X53n0841_p0432c08║故先明地獄。言捺落迦，此云苦具，亦云不可樂，亦云
X53n0841_p0432c09║非行處。故婆沙問云：何故彼趣名捺落迦？答：是那落
X53n0841_p0432c10║迦所趣處故。是中有那落迦，故名捺落迦。言那落迦
X53n0841_p0432c11║者，正理云：那落名人，迦名為惡，人多造惡顛墜其中，
X53n0841_p0432c12║由如是故名那落迦趣。或近人故名那落迦，造重罪
X53n0841_p0432c13║人速墮彼故。（准上兩名，捺落是短聲總談彼趣，那是長聲別顯所有，然今章中但一名耳。）
X53n0841_p0432c14║言傍生以傍行者，正理云：彼趣多分身橫住故，或彼
X53n0841_p0432c15║趣中容有少分非傍行者，有類多故、多愚癡故。新云：
X53n0841_p0432c16║如傍蠏等橫行名傍。又云：亦有不傍行者。且從此說。
X53n0841_p0432c17║准婆沙問：云何故名傍生？答：由形傍故行亦傍，由行
X53n0841_p0432c18║傍故形亦傍。准此即應牛馬等類亦是傍行，非如人
X53n0841_p0432c19║等是居上故。昔云：畜生者，從生為名畜（刃救反，六畜也。又許救反，
X53n0841_p0432c20║養也。又許郁反，有也養也。又畜六反也）。鬼謂餘生中喜盜他物者，即前
X53n0841_p0432c21║世為餘生也。婆沙問：云何故彼趣名閇戾多？答：施設
X53n0841_p0432c22║論說：如今時鬼世界主名琰魔，如是劫初時有鬼世
X53n0841_p0432c23║界名粃多，是往彼生類皆名閇戾多，即是粃多界中
X53n0841_p0432c24║所有義。從是已後皆立彼名。有說：被駈伇故名鬼，恒
X53n0841_p0433a01║為諸天子處處駈使常駈走故，雜心從他希求名餓
X53n0841_p0433a02║鬼。有云：鬼者歸也，謂捨此身多歸於後際。言人者多
X53n0841_p0433a03║思慮者，婆沙問：云何故此趣名末奴沙？答：昔有轉輪
X53n0841_p0433a04║王名曼駄多，告諸人曰：汝等若有所作，應思惟稱量
X53n0841_p0433a05║觀察。爾時諸人即隨王教，欲有所作皆先思惟稱量
X53n0841_p0433a06║觀察，便於種種工巧業處而得善巧，以能用意思惟
X53n0841_p0433a07║所作事故名末奴沙。從是已來傳立斯號。先來未立
X53n0841_p0433a08║此號之時，人或相呼以為雲頸，或云多眾脛，或名底
X53n0841_p0433a09║落迦，或名河沙茶。有說：多憍慢故名之為人，以五趣
X53n0841_p0433a10║中憍慢多故。涅槃云：人者身口柔耎。莊子云：此海若
X53n0841_p0433a11║口穿牛鼻駱馬道，謂之曰人。（解云：人之生也，豈不伏牛乘馬？可定不穿絡之
X53n0841_p0433a12║處也。）言天者，婆沙問云：何故名天？答曰：於諸趣中彼趣
X53n0841_p0433a13║最勝樂善、最妙最高，故名為天。有說：光明增故名天，
X53n0841_p0433a14║以彼自然身光恒照晝夜等故。復次戲樂故名天。正
X53n0841_p0433a15║理論云：天謂光明威德熾盛，遊戲談論勇悍凌餘。涅
X53n0841_p0433a16║槃經云：天者名曰燈明，能破黑闇故。又天者名為吉
X53n0841_p0433a17║祥。又復天者名曰日，有光明故。初言四大王眾者，謂
X53n0841_p0433a18║東方治國、南方增長、西方醜目、北方多聞，如是四王
X53n0841_p0433a19║住妙高山半。若直言四王，唯目四主。兼言眾者，即通
X53n0841_p0433a20║所部。所部謂七金山日月宮中四級天子。支派通標，
X53n0841_p0433a21║故復言眾。言三十三天者，妙高山頂四面各有八部
X53n0841_p0433a22║天眾，謂金剛手等。帝釋居中總有三十三處，故名三
X53n0841_p0433a23║十三天也。梵云釋迦提婆因達羅。釋迦姓也（此云能），提
X53n0841_p0433a24║婆（天也）因達羅帝正云能天帝。昔云釋提桓因、云天帝
X53n0841_p0433b01║釋者，俱訛倒也。過去字憍尸迦（此云爾見），名阿摩揭陀（此云
X53n0841_p0433b02║無毒害），即過去修因之處，因以為名。往昔與三十三夫
X53n0841_p0433b03║人以為伴侶，有善法夫人、圓生夫人、歡喜夫人、赦支
X53n0841_p0433b04║夫人同修勝業，故生天上，有善法堂、圓生樹、赦支夫
X53n0841_p0433b05║人等。言時時唱快樂者，謂晝夜八時唱樂也。四都史
X53n0841_p0433b06║多天者，昔云兜率陀天是也。此名知足，一切後身菩
X53n0841_p0433b07║薩咸皆生彼天中，名一生。五樂變化者，謂此天隨心
X53n0841_p0433b08║樂欲受用境，即自能化種種樂具。言於他化中得自
X53n0841_p0433b09║在者，謂此天欲得受用境，便使餘劣天子等變化種
X53n0841_p0433b10║種樂具受用也。言等活者，正理云：眾苦逼身，數悶如
X53n0841_p0433b11║死，尋蘇如本，故名等活（新云如，謂似死也）。又牛頭唱活，故活
X53n0841_p0433b12║也。二黑繩者，一釋如章。又云：謂彼有情業感䥫璅，狀
X53n0841_p0433b13║若黑繩鋸斬，故曰也。又彼有情所有筋脉，悉皆化作
X53n0841_p0433b14║黑繩鋸斬，故曰也。合黨（上或音閤），釋義如章。又彼有情將
X53n0841_p0433b15║受罪時，周迊有山一時合逼，故曰眾合。言受苦無間
X53n0841_p0433b16║者，謂彼苦具最極增上，逼害有情相續不斷，故名無
X53n0841_p0433b17║間。言無樂間苦者，謂等活等七蹔遇涼風，時時有等
X53n0841_p0433b18║流樂以間其苦，今此中無，故曰也。瞻部州者，此土無
X53n0841_p0433b19║相當，故不翻名。言南方有樹者，准下器世間中云：無
X53n0841_p0433b20║熱池邊有此樹。昔云閻浮提，或云剡浮者，並訛也。勝
X53n0841_p0433b21║身州者，梵云毗提訶州也。昔云弗婆提及弗于逮，並
X53n0841_p0433b22║訛也。西州梵名瞿陀尼，此云牛貨，因高樹下有一寶
X53n0841_p0433b23║牛，為貨易處故以名焉。昔云瞿耶尼，或云劬伽尼，並
X53n0841_p0433b24║訛也。北州昔云鬱單越，又云鳩樓，皆訛也。彼州壽命
X53n0841_p0433c01║衣服飲食等皆勝餘方，故曰勝處。乃至風輪皆欲界
X53n0841_p0433c02║攝者，准此至風輪即過有情界也。又對趣辨者，趣唯
X53n0841_p0433c03║有情，界通非情，即界寬趣狹也。言梵眾者，正理云：大
X53n0841_p0433c04║梵所有所化所領，故名梵眾。梵輔者，於大梵前行列
X53n0841_p0433c05║侍衛，故名梵輔。言獲得中間定者，謂中間禪梵王所
X53n0841_p0433c06║得，以無尋故勝下界，有伺故未及上，故名中間。言最
X53n0841_p0433c07║初生故最後沒故者，謂劫初時梵王最前生，劫壞時
X53n0841_p0433c08║最後而沒也。意地樂受故名為淨者，無五識故名意
X53n0841_p0433c09║地，離下喜貪說名為淨。更有異生勝福方可者，謂此
X53n0841_p0433c10║方所中有勝福者，彼往生故。言異生生中此最殊勝
X53n0841_p0433c11║者，謂上五天唯聖者居，此廣果天於異生中最勝，非
X53n0841_p0433c12║於聖天中勝也。已上三天凡聖雜居，此下明五淨居
X53n0841_p0433c13║天，謂由雜修靜慮五品差別故，感五淨居天。言淨居
X53n0841_p0433c14║者，謂離欲諸聖以聖道水濯煩惱垢，故名為淨。淨身
X53n0841_p0433c15║所止，故名淨居。或住於此窮生死邊，如還債盡，故名
X53n0841_p0433c16║為淨。淨者所住，故名淨居。或此天中無異生雜，純聖
X53n0841_p0433c17║所止，故名淨居。初無繁者，繁謂繁雜，或謂繁廣。無繁
X53n0841_p0433c18║雜中此最初故，繁廣天中此最初故，說名無繁。解云：
X53n0841_p0433c19║前言繁雜，即見修二性煩惱雜故。後言繁廣，即雜修
X53n0841_p0433c20║靜慮五品不同，名繁廣也。或名無求，不求趣入無色
X53n0841_p0433c21║界故。言無熱者，或令生下煩惱名熱，此初遠離得無
X53n0841_p0433c22║熱名。或復熱者熾盛為義，謂上品雜修靜慮及果，此
X53n0841_p0433c23║猶未證，故名無熱。言雜修定障餘品至微者，謂五品
X53n0841_p0433c24║定障也。除四品，唯最下品在，名為餘品至微也。言有
X53n0841_p0434a01║色天中至過此者，謂簡無色，故言於有色天中最勝。
X53n0841_p0434a02║又云：或此已對治眾苦所依身最勝邊，是名色究竟。
X53n0841_p0434a03║言除無想天者，正理云：無想天即廣果，繫業果故，不
X53n0841_p0434a04║應別立為一天處。然梵王是一，要依同分立天處名，
X53n0841_p0434a05║非一梵王可名同分，故與梵輔合立為一天處。高下
X53n0841_p0434a06║雖殊，然地無別。故婆沙云：迦濕彌羅諸論師說，初靜
X53n0841_p0434a07║慮地唯有二處。言無想天與廣果因果別名，即無想
X53n0841_p0434a08║無心定為因、無心為果，廣果有心定為因果，故不同
X53n0841_p0434a09║也。言於是處得定即於是處生者，證無色無處所也。
X53n0841_p0434a10║謂得四定，欲界六處、色界十六處差別不同。若生無
X53n0841_p0434a11║色，皆於欲色命終處生，故知離二界中更無別處。言
X53n0841_p0434a12║即於是處中有起者，謂從四天處沒生下界時，即於
X53n0841_p0434a13║前生處而中有現前傳識，故知不從別處來也。言無
X53n0841_p0434a14║色界至依同分轉者，若爾，有色界心依何不依命根
X53n0841_p0434a15║等轉？答：有色界中命等劣故，無色命等從勝定生強
X53n0841_p0434a16║故，從之而轉。經部師說：無色界心等相續，無別有依。
X53n0841_p0434a17║言界是總名者，謂界名通欲色等三，故是總；欲色等
X53n0841_p0434a18║名互不相通，故是別號。以別標總，名欲界等。界義如
X53n0841_p0434a19║前解。言色者，變礙義。無色者，論云：彼體無色立無色
X53n0841_p0434a20║名，非彼但用色無為體。（解云：謂有四蘊為無色界體，故用無色為體，即無色界總
X53n0841_p0434a21║無體故耳。）頌言妙境者，婆沙云：諸欲下賤而躭欲者，分別
X53n0841_p0434a22║增益，取為淨妙，故說名妙。問：何故但言五妙欲境，不
X53n0841_p0434a23║言法境耶？答：婆沙云：皆是愛所緣者，立妙欲意。所識
X53n0841_p0434a24║法有，非愛所緣，故不立妙欲。准正理立三界云：若界
X53n0841_p0434b01║有色有欲境，名欲界；或有色無欲境，名色界；或二俱
X53n0841_p0434b02║無，名無色界。問：三界者，為一為多？答：論云：三界無邊，
X53n0841_p0434b03║如虗空量。故雖無有始起有情無量無邊，佛出於世，
X53n0841_p0434b04║一一化度無數有情，令證無餘般涅槃界，而不窮盡，
X53n0841_p0434b05║猶若虗空。又論云：世界當言云何安住？當言傍住？經
X53n0841_p0434b06║言：譬如天雨，滴如車軸，無間無斷，從空下[澍-士+上]。如是東
X53n0841_p0434b07║方無間無斷，無量世界或壞或成。南西北方亦復如
X53n0841_p0434b08║是，不說上下。有說亦有上下二方，餘部經中說有十
X53n0841_p0434b09║方。故色究竟上復有欲界，於欲界下有色究竟。若有
X53n0841_p0434b10║離一欲界貪時，諸欲界貪皆得擇滅。色無色界應知
X53n0841_p0434b11║亦爾。若發神通，但往自界，不往他界。
X53n0841_p0434b12║五趣非善染者，總有四類，體非趣攝，謂善染、外器、中
X53n0841_p0434b13║有。然此四類但是三界，故正理云：善染、無記、有情、無
X53n0841_p0434b14║情及中有等，皆是界性。言趣體唯無覆無記性者，唯
X53n0841_p0434b15║異熟生為趣體故。由此已釋，趣唯有情、無情、中無異
X53n0841_p0434b16║熟生故。問：何故趣體不通長養？正理云：若通長養，身
X53n0841_p0434b17║在欲界修得天眼是長養性，趣應雜亂。言中有非趣
X53n0841_p0434b18║攝者，以中有趣方便故，非趣攝故。論云：契經亦簡中
X53n0841_p0434b19║有異趣，謂經言有七種有，謂地獄有、傍生有、餓鬼有、
X53n0841_p0434b20║天有、人有、業有、中有。既於五趣外說中有，故知不是
X53n0841_p0434b21║趣攝。有說：諸趣或體相雜，異趣相因而生於子，如魚
X53n0841_p0434b22║身者、鹿子仙。自昔傳聞，其類無量，一身兩趣，故有相
X53n0841_p0434b23║雜。正理破云：彼說不然，自業趣定，而彼生緣有種種
X53n0841_p0434b24║故，如菴羅女自樹而生。喬答摩宗因日光趣，故相因
X53n0841_p0434c01║有，非證雜因。鹿子仙、人、魚身者，等滿業異，形相不同，
X53n0841_p0434c02║其實是人，故趣無雜。問：阿素落何趣攝？且釋名者，素
X53n0841_p0434c03║落是天之異名。阿之言無，以多諂誑，無天行故，名曰
X53n0841_p0434c04║非天。如人不仁，亦名非人。瑜伽、佛地論說為天趣。雜
X53n0841_p0434c05║心，鬼趣攝。正法念經是鬼、畜趣。伽陀經鬼、畜、天三趣。
X53n0841_p0434c06║有云：羅睺阿修羅是師子兒，畜生趣攝。慈恩師依瑜
X53n0841_p0434c07║伽、佛地為正婆沙，評為鬼趣攝。雜心解亦同。又云：亦
X53n0841_p0434c08║不同立為第六趣，無經說故。問：五趣形狀言語如何？
X53n0841_p0434c09║答：天形上立，皆作聖言。人形現見，劫初時人皆作聖
X53n0841_p0434c10║言，後隨處別，作種種語。鬼劫初時亦作聖言，後隨處
X53n0841_p0434c11║別，言語不定。傍生身形現見，劫初皆作聖言，後隨處
X53n0841_p0434c12║別。地獄有情，其形如人，初生皆作聖言，後受苦已，出
X53n0841_p0434c13║種種苦聲。此毗婆沙意解。
X53n0841_p0434c14║言狀㒵異者，或青、黃等種種顯色，狀㒵異故；或長、短
X53n0841_p0434c15║等種種形色，狀㒵不同故。言身異，約體異明者，謂約
X53n0841_p0434c16║彼此、長短等色體以明也。言有異身，據成就說者，謂
X53n0841_p0434c17║長、短之人各自成就長、短之色也。此同舊解。新云：言
X53n0841_p0434c18║身異者，即是別指色身。言或有異身者，即是總標假
X53n0841_p0434c19║者，正理師云：彼由身異者，就依主釋，身之異故。或有
X53n0841_p0434c20║異身者，是所有義，就多財釋。彼解：想異亦同。言想異
X53n0841_p0434c21║者，欲界人、天三受互起，名為想異，初靜慮中除其苦
X53n0841_p0434c22║受。彼由想異者，疏釋同前身異。新云：彼由想異，別捐
X53n0841_p0434c23║想心。或有異想，總據假者，正理師加一釋云：久習想
X53n0841_p0434c24║異，今成性故。且顯有情異想為體，言語、光明及衣冠
X53n0841_p0435a01║等事，一一皆與梵眾不同。言梵王、梵眾起一因想者，
X53n0841_p0435a02║正理云：何緣梵眾同生此想？由見梵王處所、形色及
X53n0841_p0435a03║神通等，皆殊勝故。又觀大梵先時已有，已及餘天，後
X53n0841_p0435a04║方生故。彼不能見從上地沒，依初靜慮發宿命通，不
X53n0841_p0435a05║能了知上地境故。何緣大梵亦生此想？彼纔發心，眾
X53n0841_p0435a06║便生故。謂己所化非速沒故，或愚業果感趣理故，或
X53n0841_p0435a07║見己身形狀、勢力、壽量、威德等過餘眾故。由是梵王、
X53n0841_p0435a08║梵眾雖身有殊，而生一想。又憶念知先因梵王發願
X53n0841_p0435a09║者，論主釋云：謂梵眾即住自天，憶念此生前所更事。
X53n0841_p0435a10║謂先見彼長壽久住，後重見時，起如是念。（解云：謂先住極光淨
X53n0841_p0435a11║天等，曾見梵王長壽久住，後生此地重獲見之，故憶念知前所更事也。）舊云：此中且以
X53n0841_p0435a12║梵王對梵眾明其身異，梵補梵眾當處相望亦有身
X53n0841_p0435a13║異。故顯宗云：身異者，初靜慮中有表無表尋伺多識
X53n0841_p0435a14║為因，感身有差別故。（准此約初禪當處相望亦為異身耳。）言極光淨天
X53n0841_p0435a15║見已者，理實三天總攝。今言極光淨者，舉後攝初也。
X53n0841_p0435a16║第三識住即第二靜慮三天也。若望三天上下身有
X53n0841_p0435a17║異而言一者，當處相望不約上下。故正理云：彼天中
X53n0841_p0435a18║無有表業等為因所感差別身形，故言身一。即顯形
X53n0841_p0435a19║等同處諸天相無差別。言想異者，解釋如章。問：二天
X53n0841_p0435a20║喜受，如何名樂？答：三受明義，喜亦名樂。問：樂等是受，
X53n0841_p0435a21║如何名想？答：受想相應說名樂想等。第四識住言想
X53n0841_p0435a22║一者，問：豈不此天亦有近分中捨，何言想一？答：彼樂
X53n0841_p0435a23║寂靜恒無厭時，不入近分捨故，不同二禪喜受擾動
X53n0841_p0435a24║有厭入捨也。言由二善想者，謂是善定心相應受故。
X53n0841_p0435b01║言異熟一想者，謂第三禪樂業所招得恒無厭捨故，
X53n0841_p0435b02║即是無記想也。言識住者，此中說識於處所想樂住
X53n0841_p0435b03║故兼取識也，非如四識住唯取四蘊。問：既取五蘊，何
X53n0841_p0435b04║獨言識？答：以強故，從強立目。言三惡趣有重苦受者，
X53n0841_p0435b05║謂畜生餓鬼地獄各受種種苦也。言及無想事者，即
X53n0841_p0435b06║無想果也。言淨居天樂證寂滅者，謂先在廣果雖復
X53n0841_p0435b07║樂入淨居，至彼天已復求寂滅，故非識住。
X53n0841_p0435b08║言有情居者，有情是假，居謂所居。五蘊實法，假居於
X53n0841_p0435b09║實有情之居，名有情居。此中意明所居之法。總而言
X53n0841_p0435b10║之，取自有情法，非取他身，非情中有。故正理云：以有
X53n0841_p0435b11║情類於自依身愛住增強，非於處所。又於處所立有
X53n0841_p0435b12║情居，則有情居應成雜亂。言生已名有情居，故有情
X53n0841_p0435b13║居不攝中有。又諸中有非久所居，故諸有情不樂安
X53n0841_p0435b14║住。言兼有頂者，問：此既非識住，何得為有情居？答：彼
X53n0841_p0435b15║以壞識故，識以昧劣不名識住，欣樂居止立有情居。
X53n0841_p0435b16║言惡業羅剎者，具足應云羅剎娑（此云守護）。所餘八天者，
X53n0841_p0435b17║即無雲、福生、廣果、五淨居天等。此之八天不樂安止，
X53n0841_p0435b18║非有情居。
X53n0841_p0435b19║自地四蘊為識住者，謂此四蘊是識所依、是識所住。
X53n0841_p0435b20║若所依謂識俱生依，同時助伴令識起故，最極親近
X53n0841_p0435b21║故名為依，即是顯親。由藉義所著識，謂所著境通俱
X53n0841_p0435b22║不俱，引識起故。諸有漏識隨著於彼，具斯二義故名
X53n0841_p0435b23║識住。於地獄中亦愛自身或貪樂等，故於地獄亦有
X53n0841_p0435b24║識住。若於非情他身四蘊，雖是所緣可名所著，而
X53n0841_p0435c01║非是依，非親俱故。若依異地及無漏法，二義俱闕，故
X53n0841_p0435c02║非識住。如非即王可名王座者，引喻釋也。如不可即
X53n0841_p0435c03║說王為王座，識住亦爾，不可自說為識住也。如人船
X53n0841_p0435c04║理者，如人與船能乘所乘之道理也。總說一切有取
X53n0841_p0435c05║諸識者，謂有漏識能取三有名為有取，以簡無漏識
X53n0841_p0435c06║背三有故。四蘊如良田等者，喻能所不同也。又論云：
X53n0841_p0435c07║又法與識可俱時生，與識良田可立識住。識蘊不爾，
X53n0841_p0435c08║故非識住。（解云：田種必俱時，識與識蘊無俱時理，故非識住也。）
X53n0841_p0435c09║應知其生略有四種者，謂其眾生數雖無量，今但四
X53n0841_p0435c10║類攝之總盡，故言略也。此有兩問者，一問四生名體、
X53n0841_p0435c11║二約處問生。有情謂卵生等者，正理云：前所說界通
X53n0841_p0435c12║情非情，趣唯有情然不遍攝，生唯遍攝故說有情，無
X53n0841_p0435c13║有非情名眾生。若爾，界趣應亦名生。不爾，界通情非
X53n0841_p0435c14║情，趣雖有情而非遍故，此有情遍獨立生名。問：所以
X53n0841_p0435c15║卵生在初者，此等具緣多者，在先明之。卵假四緣：一
X53n0841_p0435c16║依處、二濕氣、三卵㲉、四胎藏。胎生具三，除卵㲉。濕生
X53n0841_p0435c17║具二（陳胎卵二）。化生但一緣（唯假依處）。如諸天等者，等餘化生，
X53n0841_p0435c18║謂那落迦中有等。從星為名者，謂春二月萬物生長，
X53n0841_p0435c19║今此夫人生長功德，故取為名。般遮羅者，是地名（此云
X53n0841_p0435c20║墊報也）。殑伽河者（巨升反），昔云恒河是也。頂生後為金輪
X53n0841_p0435c21║王，能破修羅及侵帝釋，緣廣不述。言頂生者，約所生
X53n0841_p0435c22║處為名，非本名也。鴿鬘者，或生已鴿恒隨逐，王重如
X53n0841_p0435c23║鬘。菴羅衛女或從子生，或從華枝生也。正理云：此四
X53n0841_p0435c24║生人皆可得聖，得聖無受卵濕二生，以聖皆欣殊勝
X53n0841_p0436a01║知見。卵濕生類性多愚癡（此約多分說，如人卵生等不愚癡），或諸卵
X53n0841_p0436a02║生生皆再度，故飛禽等世號再生，聖怖多生故無受
X53n0841_p0436a03║義。濕生多分眾聚同生，聖怖雜居故亦不受（解云：濕生人聖
X53n0841_p0436a04║不受之，從多分說卵生可爾）。揭洛荼此云妙翅，色殊妙具眾色故。
X53n0841_p0436a05║昔云迦樓羅翻為金翅者，訛謬也。此鳥有四生，具大
X53n0841_p0436a06║威德身量廣大，兩翅相去三百六萬里。菩薩得生自
X53n0841_p0436a07║在者，於受四生得自在也。又引餘類者，謂非釋種也。
X53n0841_p0436a08║我曹者，曹之言輩。若受化生無外種者，死後不留大
X53n0841_p0436a09║種身也，以離根識故名為外。論云：若人信佛有持願
X53n0841_p0436a10║通能久留身，此不成釋。（此是論主破餘師釋為留身界義。）問：化生何
X53n0841_p0436a11║故死無遺形？婆沙云：由彼頓生故應頓滅，如戲水者
X53n0841_p0436a12║出沒亦然。又論云：因論生論，若化生身如滅燈光死
X53n0841_p0436a13║無遺者，何故契經說化生揭路荼取化生龍為充所
X53n0841_p0436a14║食？以不知故為食取龍，不說充飢，斯有何失？或龍未
X53n0841_p0436a15║死暫得充飢，死已還飢暫食何咎？於四生內化生眾
X53n0841_p0436a16║多，謂三趣少分及二趣全故。
X53n0841_p0436a17║二趣中間者，謂前趣死後、後趣生前，二趣中間故名
X53n0841_p0436a18║為中。四有之內一有攝故名之為有，中即是有名為
X53n0841_p0436a19║中有。中有名起不名生者，雖生是起異名，而約別義
X53n0841_p0436a20║故但名起。中有唯天眼見者，准此生有分明，肉眼天
X53n0841_p0436a21║眼俱能見故，故得名生。
X53n0841_p0436a22║處無間是宗者，夫論立義要具三支，因謂因由是能
X53n0841_p0436a23║成立之義，宗謂所崇所立之義，喻謂比況曉喻等義。
X53n0841_p0436a24║三支具足立義方成，尋疏可知。像實有不成者，此總
X53n0841_p0436b01║破。一處無，二並已下別破。破中有四：初鏡像同處破，
X53n0841_p0436b02║二二像並生破，三約影光同處破，四約近遠別見破。
X53n0841_p0436b03║依異大者，謂像與鏡色各自有大種，故不合並生也。
X53n0841_p0436b04║陿水兩岸互見分明者，謂陜水處但可容一岸之影，
X53n0841_p0436b05║今既二影重現故知是假，以無一人能見二影故言
X53n0841_p0436b06║互見，即東岸人見西岸影、西岸人見東岸影。然曾見
X53n0841_p0436b07║鏡懸置影中者，如將鏡置屋簷下，即有外之光像現
X53n0841_p0436b08║於鏡面，屋下即影也。第四類言鏡面月像者，准此取
X53n0841_p0436b09║鏡面非人面新舊意同，故舊云見鏡則近、見像則遠，
X53n0841_p0436b10║新云若謂像色鏡面同處，故知並取鏡面也。詳疏取
X53n0841_p0436b11║人面及月像為二，以言於一鏡處有月面二像也。此
X53n0841_p0436b12║言像假，是經部義非有部義。言令如是見者，謂顯經
X53n0841_p0436b13║部所見鏡水中實無像色，然諸本質因鏡水等緣，因
X53n0841_p0436b14║緣勢力而有像現，令如是見非有似有，實見之時還
X53n0841_p0436b15║見本質，爾時視像如何能見本質？以諸法性功能差
X53n0841_p0436b16║別難可思議。所以能見非相續者，謂非一體相續往
X53n0841_p0436b17║彼生也，受生即以此身相續往彼生故，此顯像質體
X53n0841_p0436b18║類差別非一相續也。又像與質俱時而有者，此約俱
X53n0841_p0436b19║生非相續也。言母身調適者，謂身心悅豫無乾濕等
X53n0841_p0436b20║疾，二交愛和合者，謂俱起婬愛。此中意取第三為證。
X53n0841_p0436b21║有天名中者，餘師救也。破云：五不還中說有中般，即
X53n0841_p0436b22║是中天。五不還中說有生般，亦應許別有生等天也。
X53n0841_p0436b23║札火（爭熙反），江南謂破削木片為柿（䀟音），關中謂之札。迸
X53n0841_p0436b24║者（班盂反），謂散走。壽量中間得般涅槃者，謂生色界未
X53n0841_p0436c01║盡，彼壽量中間斷除煩惱成羅漢果，是名中般。言再
X53n0841_p0436c02║生者，父母為一生，出家為再生，今婆羅門受法亦謂
X53n0841_p0436c03║出家也。琰魔王者（以冉反），或云閻羅王等，皆是梵音楚
X53n0841_p0436c04║夏聲之訛轉也。此言諍息，謂犯罪人不自知過，於苦
X53n0841_p0436c05║不忍違拒獄率，由王示語便知己罪意分而受，息諍
X53n0841_p0436c06║息罪皆由王故，故名諍息。又云：閻魔此云雙，杜羅此
X53n0841_p0436c07║云王，此王兄妹皆作地獄王，兄治男事、妹治女事，故
X53n0841_p0436c08║言雙王（云云）。
X53n0841_p0436c09║俱舍頌疏記