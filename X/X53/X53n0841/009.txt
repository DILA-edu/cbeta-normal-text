X53n0841_p0436c10║
X53n0841_p0436c11║
X53n0841_p0436c12║
X53n0841_p0436c13║俱舍頌疏記　論本第九
X53n0841_p0436c14║富春沙門　遁麟　述
X53n0841_p0436c15║如當本有形者，簡前本有，謂中有形相但同當來生
X53n0841_p0436c16║不同前生也，以與當生引業同故。此中有形如本有，
X53n0841_p0436c17║如印所印文像不殊。於一狗等腹中容有五趣中有
X53n0841_p0436c18║者，謂狗等腹中容有五子，一時命終各生一趣，然今
X53n0841_p0436c19║此中意取地獄中有為難。如暫遊增者，謂遊十六增
X53n0841_p0436c20║時，未至彼處亦不受苦，猶如等活有息時。諸趣中有
X53n0841_p0436c21║非互觸燒者，如眼不見亦不可觸，以中有身極微細
X53n0841_p0436c22║故。火亦應爾，准此母腹亦不被燒，業所遮故。言欲中
X53n0841_p0436c23║有量者，因明中有形相，便明二界形量大小也。而根
X53n0841_p0436c24║明利者，恐疑小故不能起惑，故有此言。夢見白象者，
X53n0841_p0437a01║瑞應經云：菩薩初下化為白象觀日之精，因母晝寢
X53n0841_p0437a02║而示夢象從右脇入。訖栗枳王（居枳反）海水灌頂立為
X53n0841_p0437a03║王者，謂剎利種姓立為王時或月八日，自受其齊戒
X53n0841_p0437a04║登於高樓，先以白牛角盛五糓種子及四大海水灌
X53n0841_p0437a05║於頂上，獼猴効此而亦灌頂為王也。鮮白苾芻尼者，
X53n0841_p0437a06║賢愚經云：先世為一貧女，唯有一白㲲，以殷重心布
X53n0841_p0437a07║施賢聖。由此勝因，生便白氎褁身而出。生論云：又諸
X53n0841_p0437a08║中有從生門入，非破母腹而得入胎。故双生者，前小
X53n0841_p0437a09║後大。此約入胎位論大小，若約生以論，則前大後小。
X53n0841_p0437a10║婆沙七十：問云：菩薩中有何處入胎？答：從右脇入，正
X53n0841_p0437a11║知入胎，於母母想無婬愛故。有說：從生門入，諸胎卵
X53n0841_p0437a12║生，法應爾故。輪王、獨覺亦有兩說。正理云：理實中有，
X53n0841_p0437a13║隨欲入胎，非要生門，無障礙故。然由業力，胎藏所拘。
X53n0841_p0437a14║若無色界闕中有者，正理云：何緣無色無中有耶？彼
X53n0841_p0437a15║業不能引中有故。何緣彼業於此無能起結斷已方
X53n0841_p0437a16║生彼故？有餘師說：為往生處表所趣形故立中有，非
X53n0841_p0437a17║無色界有色有形故無中有。若爾，即於自死屍肉身
X53n0841_p0437a18║根滅處命終受生，不往餘方，何用中有？婆沙答云：有
X53n0841_p0437a19║情死已，或生惡趣等。生惡趣者，識在脚滅。若於自身
X53n0841_p0437a20║為虫等者，彼未死時多愛自面，故彼死已生自面上。
X53n0841_p0437a21║既從脚來生自面上，若無中有，誰能往連續無？此處
X53n0841_p0437a22║死已還生此處，捨身受身必移轉故。問：無色界沒生
X53n0841_p0437a23║欲色者，既隨當處中有現前，彼無往來，何用中有？答：
X53n0841_p0437a24║彼先已造感中有業，雖無往來亦受中有，業力所引
X53n0841_p0437b01║必應起故。
X53n0841_p0437b02║言同類眼見者，自是別義，唯以細故。以天中有眼，不
X53n0841_p0437b03║劣下趣，何為不見？天見五趣者，約勝能見劣也。業通
X53n0841_p0437b04║疾者，此有二義：一、最速疾義；二、無遮插義。婆沙六十
X53n0841_p0437b05║八：問：神境通力與中有位，諸有所行，何者為疾？如是
X53n0841_p0437b06║說者，神境通力，行勢迅速，非諸中有。具根者，正理論
X53n0841_p0437b07║云：隨地諸根，中有皆具。雖言中有，如本有形，如初異
X53n0841_p0437b08║熟，最勝妙故。又求有故，無不具根。健達縛者，是短聲
X53n0841_p0437b09║呼。若長聲呼，應言健達頞縛。其健達名香，是字緣；頞
X53n0841_p0437b10║縛，是字界。或目尋義，或目食義。尋謂尋求，食謂食香。
X53n0841_p0437b11║以健達助頞縛，即名健達縛。謂短聲呼，略去頞字。若
X53n0841_p0437b12║長聲呼，即亦達攝頞，短聲即不攝也。世友說：極七日
X53n0841_p0437b13║者，謂身羸劣，不久住故。婆沙說：一切中有不久住者，
X53n0841_p0437b14║謂速求生。若有生緣，未即和合。若定此處此類，應生
X53n0841_p0437b15║業力，即令此緣和合。若非定託此和合緣，便即寄生
X53n0841_p0437b16║餘處餘類。新云：中有亦不多時必遇生緣，不可在中
X53n0841_p0437b17║有過百年等。正理云：一切中有唯除中般，自餘中有
X53n0841_p0437b18║無不至生有而命終者。受生有身者，論云：復應思擇，
X53n0841_p0437b19║為由業力，精血大種即成根依？為業別生根依？大種
X53n0841_p0437b20║依精血住。有言：精血即成根依，謂前無根中有俱滅，
X53n0841_p0437b21║後有根者無間續生，如種與牙生滅道理。又經云：父
X53n0841_p0437b22║母不淨生羯剌藍。有餘師言：別生大種，如依棄糞別
X53n0841_p0437b23║有虫生，不淨聚中生羯剌藍。故與彼經無相違失。男
X53n0841_p0437b24║依母右脇，女依左者，右勝左劣故。又正理云：女男串
X53n0841_p0437c01║習左右事，宿因分別力使之然。言據人中死還生人
X53n0841_p0437c02║趣者，此釋不然，以此頌文通約生五趣故，應言且約
X53n0841_p0437c03║人中死者說，即無過失。故婆沙但云且約人趣中命
X53n0841_p0437c04║終者說。又此即婆沙正義，應知人、鬼、傍生各自趣中
X53n0841_p0437c05║有行狀，還如人等傍行馳趣，如鳥飛空，如晝夜無住。
X53n0841_p0437c06║言正知者，但無例想名為正知，非是定起善心正知
X53n0841_p0437c07║正念。後必帶前者，正理云：將入胎位支體諸根具足
X53n0841_p0437c08║無損，強勝明利尚不正知，況住出時支根損缺羸劣
X53n0841_p0437c09║暗昧，而能正知理無容故。婆沙七十云：諸有情類多
X53n0841_p0437c10║起如是顛倒想已入於母胎，唯除菩薩將入胎時，於
X53n0841_p0437c11║父父想、於母母想雖能正知，而於其母起親附愛，乘
X53n0841_p0437c12║斯愛力便入母胎。又說於其父母等生親附之愛。若
X53n0841_p0437c13║不正知者，有其二類其福微薄，入母胎位起倒想解，
X53n0841_p0437c14║見大風雨毒勢嚴寒，或大軍眾聲威乱逼，逐見自入
X53n0841_p0437c15║密草稠林葉窟茅廬投樹墻下，住時見已住在此中，
X53n0841_p0437c16║出位見身從此處出。若增福者多入母胎起倒想解，
X53n0841_p0437c17║自見己身入妙園林昇花臺殿居勝床座等，住出如
X53n0841_p0437c18║前。又若依經四位次第，從劣向勝三時不知應第一
X53n0841_p0437c19║說，餘三次第如此論明，順結頌法恐有犯聲，故逆說
X53n0841_p0437c20║第一前為第四，故婆沙說三時不知為第一也。
X53n0841_p0437c21║應許諸蘊即能從此轉趣餘世者，此是難意，既無我
X53n0841_p0437c22║即，其應諸蘊不經生滅轉趣後世也。旋環無始者，破
X53n0841_p0437c23║外道及餘部，計初念法無因生許有始也。羯剌藍者，
X53n0841_p0437c24║或云雜穢，胎中五位四十九日已成五分，律名似人
X53n0841_p0438a01║也。前之四位如次，即四七日，次三七日，共為鉢羅奢
X53n0841_p0438a02║佉，第五七日有形相，第六七日生眼等，第七七日生
X53n0841_p0438a03║髮毛等。
X53n0841_p0438a04║所以但言中八據圓滿不言前後者，以前後各二支
X53n0841_p0438a05║定有故，中除八支不定有故，但言中八據圓滿。有歷
X53n0841_p0438a06║二支等者，有從名色支而命終，或六處支等，或有起
X53n0841_p0438a07║愛未至取位即命終故，無有至識不至名色。色界中
X53n0841_p0438a08║無名色支者，謂六處生前立為名色，既彼化生諸根
X53n0841_p0438a09║頓具故無名色。有說：彼雖具根初未極猛剎亦為名
X53n0841_p0438a10║色。若無色界無名色及六處者，彼雖有名而無色故。
X53n0841_p0438a11║雖有意處無眼等五色，故不立支。有餘師說：彼界亦
X53n0841_p0438a12║有八支，應言識緣名、名緣意處。婆沙評家云：是故三
X53n0841_p0438a13║界皆具十二支。識等五者，等取名色、六處、觸、受，此五
X53n0841_p0438a14║是前際家果也。
X53n0841_p0438a15║言此位五蘊總名無明者，謂取煩惱起時五蘊為體，
X53n0841_p0438a16║非唯取煩惱性。由無明力彼現行者，即是偏說染心
X53n0841_p0438a17║心所，此是染心心所總名無明，自餘二蘊相從為名。
X53n0841_p0438a18║問：何故唯宿惑名無明，現在不名耶？解云：唯前惑似
X53n0841_p0438a19║無明故。謂貪等煩惱未得果時，勢用無虧說為明利；
X53n0841_p0438a20║若得果已，取與用虧不名明利。無明勢力設未虧損
X53n0841_p0438a21║亦非明利，彼現行時亦難知故。前生諸惑至於今生
X53n0841_p0438a22║已得果故，勢力虧損其相不明，以無明品故，唯前世
X53n0841_p0438a23║惑可說無明。聲王俱勝者，謂王俱時行中王最為勝
X53n0841_p0438a24║也。宿諸業名行者，正理云：何緣宿生如是類業獨得
X53n0841_p0438b01║行名？名隨義故。謂宿生中業果今熟者，行相圓滿獨
X53n0841_p0438b02║立行名，由此已遮當生業果，以彼業果仍未熟故，相
X53n0841_p0438b03║未圓滿不立行名。又現在有支，有當果故名有過去，
X53n0841_p0438b04║已與異故總名行也。識支者，正理云：此一剎那識最
X53n0841_p0438b05║勝故，此唯意識，於此位中五識生緣猶未具故。於母
X53n0841_p0438b06║胎等者，舊云等取濕化二生，彼不入胎故。此中應說
X53n0841_p0438b07║四處生前者，以身意二處識支已具故，不可言前。今
X53n0841_p0438b08║言六者，謂名色位中雖有身意未具六處，故言六處
X53n0841_p0438b09║生前。但標六處者，謂不說五蘊但名六處也。婆沙云：云
X53n0841_p0438b10║何六處？謂已起四色根六處已滿，即鉢羅奢佉位，眼等
X53n0841_p0438b11║諸根未能與觸作所依止，是六處位。言三受境者，謂違
X53n0841_p0438b12║順中庸三境，即火毒等違境生苦受，衣食等順境生
X53n0841_p0438b13║樂受，中境生捨受，故三境是三受因也。此是出胎已
X53n0841_p0438b14║後隨性聰昧，至未了已前名之為觸，不可定其年歲，
X53n0841_p0438b15║即是婆沙云觸火食毒位也。大分五六歲已去了三
X53n0841_p0438b16║受因差別相者簡前，未起婬愛簡後，此位以初能簡
X53n0841_p0438b17║受因故，從勝為名。受支貪妙資具婬愛現行簡前，未
X53n0841_p0438b18║廣追求簡後，以此位初能愛於資財及婬境故。又此
X53n0841_p0438b19║非唯一法總取五蘊，故言此位正理。云何緣現在諸
X53n0841_p0438b20║煩惱位偏說於愛非餘煩惱？謂於愛易了愛味過患，
X53n0841_p0438b21║餘煩惱中此極難了，愛是能感後有勝因，世尊偏說
X53n0841_p0438b22║令知過患。云何當令勤求治道？故偏說愛。取支者，婆
X53n0841_p0438b23║沙引施設論云：云何名取？謂由三受四方追求，雖涉
X53n0841_p0438b24║多危險而不辭勞倦，然未為後有起善惡業，是名取
X53n0841_p0438c01║位。問：愛取何別？答：准婆沙，除初念愛談聲，即此相續
X53n0841_p0438c02║增廣熾盛立以取名，相續取境轉堅猛故。有支者，正
X53n0841_p0438c03║理云：取增盛時種種馳求善不善境，為得彼故積集
X53n0841_p0438c04║眾多，能招後有淨不淨業，此業生位總名有支。生支
X53n0841_p0438c05║與識支唯現未別，自餘義類皆同識說，謂一剎那唯
X53n0841_p0438c06║染心故。當來生顯者，謂造業已定感當來生，生相顯
X53n0841_p0438c07║故。已造業者皆云未來，當生何處？故准此生之與識
X53n0841_p0438c08║無別。舊又解云：或生與識寬陜有異，生名通五蘊，識
X53n0841_p0438c09║名但顯識故（云云）。多釋也。四位所有五蘊總名老死
X53n0841_p0438c10║者，謂愛、取、有三支是業惑性，非老死義，故但四支也。
X53n0841_p0438c11║識俱三蘊者，謂除識、受二蘊，以識蘊自為識支、受為
X53n0841_p0438c12║受支，故但三蘊。想、行二蘊與識俱行，色蘊為識所依，
X53n0841_p0438c13║故並俱也。言除五根者，以五根立六處支，故無表色
X53n0841_p0438c14║別為有支也。以無表是業性，行殺之時起身語業有
X53n0841_p0438c15║無表也。扶根四境是色，故得為名色支。行蘊亦取少
X53n0841_p0438c16║分，除無明等者，以無明自立無明支，故思已立為行
X53n0841_p0438c17║支，觸、受並各自立為支，貪為愛支，無慙等立為取支
X53n0841_p0438c18║故，故皆別立支也。并生異滅者，生為生支，餘為老死
X53n0841_p0438c19║支。言作意等者，慧念等未立支者，並在此中所攝。言
X53n0841_p0438c20║住名色根者，謂名色是總、根是其別，以別依總故言
X53n0841_p0438c21║住名色根。又解：意住名眼根等，住色根故言住名色
X53n0841_p0438c22║根。詳此解不及前。雖然是五者，謂意處已立為識支，
X53n0841_p0438c23║故今但有眼等五根，故有此釋。起位名生至滅壞名
X53n0841_p0438c24║死者，問：生在未來、老死現在，如何可說一剎那中具
X53n0841_p0439a01║十二支？答：此據作用究竟名一剎那，故言具十二支。
X53n0841_p0439a02║又解：生相不據作用，但據體說故得同時。言連縛者，
X53n0841_p0439a03║無間名連、相接名縛，或隣次名連、相屬名縛。故正理
X53n0841_p0439a04║云：連縛緣起謂同異類，因果無間相屬而起。前解剎
X53n0841_p0439a05║那唯是有情者，謂一剎那具十二支，故唯有情。後師
X53n0841_p0439a06║剎那約生滅之理，不約一剎那具十二支，故通非情。
X53n0841_p0439a07║分位者，即無明行等十二支之分位，如上所明宿惑
X53n0841_p0439a08║位。無明等分位緣起，唯順生受業及不定受業者，以
X53n0841_p0439a09║通前後二際論故，除順現業；以現在果前業感故，非
X53n0841_p0439a10║遠續故，除順後業。遠續與分位有差別者，即三世隣
X53n0841_p0439a11║近取果與果名為分位，隔越多生取果與果名為遠
X53n0841_p0439a12║續。新云：遠續唯隔越，連縛唯無間，
X53n0841_p0439a13║從勝立支名者，且無明為勝者，經云破無明糓等，餘
X53n0841_p0439a14║如前論。依法相通情非情者，約法相之理，非情是有
X53n0841_p0439a15║為，故亦剎那生滅也。准此所說通漏無漏，若前師解
X53n0841_p0439a16║剎那唯是有漏。
X53n0841_p0439a17║中際之中不疑我有無者，以中際現見故，但疑我自
X53n0841_p0439a18║性差別及因果等。又前際不疑因，體是因故；亦不疑
X53n0841_p0439a19║果，知是現故。未來不疑因，知是現故；亦不疑果，體是
X53n0841_p0439a20║果故。是中際有因果二疑，前後二際唯有有無二疑
X53n0841_p0439a21║也。又此等疑惑唯在有情，故就有情說緣起，謂唯見
X53n0841_p0439a22║緣起，知過去是無明行、未來是生老死、現在八支，即
X53n0841_p0439a23║無疑惑及計我等。
X53n0841_p0439a24║識等七名為事者，謂識、名色、六處、觸、受及生、老死七
X53n0841_p0439b01║支是事性及果。事者，所依義也。義准餘法亦即名因
X53n0841_p0439b02║者，既七事名果，准知餘業、惑等五亦名為因也。無明
X53n0841_p0439b03║為因者，謂業、惑之性皆是其因緣，業為生因、惑為緣
X53n0841_p0439b04║因，故過去無明、行並是現識等家因也。現在愛、取、有
X53n0841_p0439b05║三為因，未來生、老死為果也。識等五合為二果者，謂
X53n0841_p0439b06║合現在識等五支為未來生、老死二果也。愛、取二惑
X53n0841_p0439b07║為無明一因者，謂惑居現在分，愛、取二支在過去，但
X53n0841_p0439b08║為無明一因，故略也。
X53n0841_p0439b09║不說老死果生死應有終者，此難意謂，老死最後位
X53n0841_p0439b10║不說更有後果者，離修對治道生死應有終也。不說
X53n0841_p0439b11║無明因生死應有始者，但言無明最初不說更有前
X53n0841_p0439b12║因，應同彌沙塞部生死應有始終也。理實生死無始
X53n0841_p0439b13║無終，故來此難。或應更立餘緣起支者，既許生死無
X53n0841_p0439b14║始無終，則應十二支外更立餘支，故成無窮之過。准
X53n0841_p0439b15║正理更加一過，謂佛聖教應成缺減。然不應許愛生
X53n0841_p0439b16║取者，愛取俱是煩惱故並名惑，取是惑性、有是業性，
X53n0841_p0439b17║無明亦是惑、行是業性，故皆是惑生業也。行生識，識
X53n0841_p0439b18║是事故，有亦是業生亦是業事也。餘准此知，不更煩
X53n0841_p0439b19║述。謂識生名色乃至觸生於受者，此等五支並是事
X53n0841_p0439b20║自生事也。言已顯老死為事惑因者，前難老死無果，
X53n0841_p0439b21║今既老死為事惑因，故顯老死成有果也。言已表無
X53n0841_p0439b22║明為事或果者，無明既為他果，故知有因，則無無因
X53n0841_p0439b23║之過也。言皆名苦集等，引此經證者，果名為苦，因名
X53n0841_p0439b24║為集。既十二支總名苦集，明知皆具因果之性。無明
X53n0841_p0439c01║既得名果，明知有因；老死既得名因，明知有果也。又
X53n0841_p0439c02║正理云：經云：如是純大苦蘊集，是前後二際更相顯
X53n0841_p0439c03║發義。是故無有老死無明，無果無因，有終始過。於是
X53n0841_p0439c04║定攝因果義周，無更立支，成無窮失。又論云：有餘師
X53n0841_p0439c05║說，非理作意與無明為因，無明復生非理作意，非理
X53n0841_p0439c06║作意亦取支攝，故不別立無明因支（此非正義）。
X53n0841_p0439c07║
X53n0841_p0439c08║俱舍頌疏記