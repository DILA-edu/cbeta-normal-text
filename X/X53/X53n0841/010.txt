X53n0841_p0439c09║
X53n0841_p0439c10║
X53n0841_p0439c11║
X53n0841_p0439c12║俱舍頌疏記　論本第十
X53n0841_p0439c13║富春沙門　遁麟　述
X53n0841_p0439c14║言謂體非明及應謂明無者，此二是不正答，為顯有
X53n0841_p0439c15║體等方是正答。言應是眼等者，若體非明即是無明
X53n0841_p0439c16║者，眼等六根、色等六境，除無漏明並體非明，應名無
X53n0841_p0439c17║明。非是離明之外皆是無明者，謂有別煩惱不了諦
X53n0841_p0439c18║實等是無明性，非是離智明之外一切皆無明也。亦
X53n0841_p0439c19║非明無之處等者，亦非但以明無之處即名無明也，
X53n0841_p0439c20║以無明自有體故。非異親友等者，謂泛爾之家雖非
X53n0841_p0439c21║親友，非怨敵故不得名非親友也，謂唯怨歒方名非
X53n0841_p0439c22║親友故。非親友無者，謂若但以親友無處便名非親
X53n0841_p0439c23║友者，即此無處都無有人，將何以為非親友體？無明
X53n0841_p0439c24║亦爾，若但明無之處即名無明，即此無處總無有物，
X53n0841_p0440a01║將何以為無明之體？餘皆類此。
X53n0841_p0440a02║經說結等皆有無明者，謂無明是九結中一結、三縛
X53n0841_p0440a03║中一縛、十隨眠中一隨眠等，餘准此。言如惡妻子者，
X53n0841_p0440a04║謂無妻子之德名無妻子，如是惡慧無有明德，應名
X53n0841_p0440a05║無明。言於中有見者，謂惡慧之中有一分慧，是五見
X53n0841_p0440a06║故。既九結等有見結、無明結等別，故知是見不是無
X53n0841_p0440a07║明。言慧既有見寧是無明者，謂見性推度猛利決斷，
X53n0841_p0440a08║故非無明。言無明染慧至不是無明者，貪能染心，貪
X53n0841_p0440a09║既非心，故知無明染慧非是慧也。然無明體謂不了
X53n0841_p0440a10║知等者，正出無明體也。大德說無明，即是餘經所說
X53n0841_p0440a11║恃我類性，論主不許，謂此但是九慢類，即我慢之差
X53n0841_p0440a12║別也。論有相破，煩而不敘。
X53n0841_p0440a13║色如前辨者，如前界品已廣明竟。名於四蘊，是行蘊
X53n0841_p0440a14║攝者，謂名是不相應故，唯行蘊攝。言如今時名，隨於
X53n0841_p0440a15║古昔者，謂劫初時，隨種種法，世共立名，勢力轉故，後
X53n0841_p0440a16║名方得於彼彼義轉變詮表，如牛、馬等。問：心、心所等
X53n0841_p0440a17║轉變緣故，可名為名，餘不相應，如何是名？答：不相應
X53n0841_p0440a18║雖無轉變，同無色中有轉變故。如變礙名色，無表無
X53n0841_p0440a19║變礙，亦名為色。言彼彼者，顯境非一也。第二、釋云：類
X53n0841_p0440a20║似名者，婆沙十五云：所以四蘊名名者。答：佛於有為，
X53n0841_p0440a21║總分二分，謂色、非色。色是色蘊，非色即受等四蘊，非
X53n0841_p0440a22║色聚中有能顯了一切法名，故非色聚總說為名。第
X53n0841_p0440a23║三、解隨名顯者，婆沙云：色法麤顯，即說名色；非色微
X53n0841_p0440a24║隱，由名顯故，說之為名。言有不須名顯者，謂唯色處
X53n0841_p0440b01║不須名顯，餘處須名，故言有也。言四無色蘊者，謂受、
X53n0841_p0440b02║想等體非色故，名四無色蘊，非無色界也。轉趣餘生
X53n0841_p0440b03║者，正理云：又一切界地趣生，能遍趣求，故立名稱，非
X53n0841_p0440b04║無漏無色不得名名。雖非此所明，而似此故。又於無
X53n0841_p0440b05║色隨說者，請總說為名，不勞徵結。
X53n0841_p0440b06║且如五觸生可三和合者，謂眼等色根現在恒有，故
X53n0841_p0440b07║得與識同時可成和合。若其意根定居過去者，以無
X53n0841_p0440b08║間滅方名意故。識居現在者，以了別名識故。即此名
X53n0841_p0440b09║和合者，婆沙云：此有二種：一俱起不相離名和合，二
X53n0841_p0440b10║不相違義同辦一事名和合。五識相應觸由二和合
X53n0841_p0440b11║故名和合，唯此意識相應觸但有第二義名和合。言
X53n0841_p0440b12║依薩婆多，三和合外別有觸體者，彼引六六經根境
X53n0841_p0440b13║識外別說六觸，故觸別有。經部說三和合即觸者，引
X53n0841_p0440b14║契經言：如是三法聚集和合說名為觸故。既言三法
X53n0841_p0440b15║聚集名觸，故知無別體也。
X53n0841_p0440b16║言第六俱者，謂與第六識相應俱起觸也。言名能詮
X53n0841_p0440b17║表增勝於語者，舊云：語是音聲而無詮表，名有詮表
X53n0841_p0440b18║增勝於語，故名增語。又解：此名以語為增上方能詮
X53n0841_p0440b19║表，故名增語。又解：增謂增長，由緣名故增長語言，名
X53n0841_p0440b20║為增語。意識亦了青名者，謂意識與五識同緣五境，
X53n0841_p0440b21║更緣其名故名為長。言以此意識語為增上方於境
X53n0841_p0440b22║轉者，謂意識要因差別語言為增上故方能緣境。此
X53n0841_p0440b23║且從多分說，亦有意識非由語故而能緣境，是故意
X53n0841_p0440b24║識獨名增語。以語為增上故，是有財釋。又正理解云：
X53n0841_p0440c01║意識於發語中為增上故。此解為語增上故名增語，
X53n0841_p0440c02║依主釋也。
X53n0841_p0440c03║言能引樂受者，謂因於觸能引生受也。觸能引受，名
X53n0841_p0440c04║為能引受。為所引問第二第三釋者，初解易知不別
X53n0841_p0440c05║問，後二稍隱故別問之。初明六觸者，謂六識相應觸。
X53n0841_p0440c06║次明二觸者，即前有對及增語為二也。餘在此章。
X53n0841_p0440c07║色根名身者，此但以聚集義釋身，故眼耳等亦名為
X53n0841_p0440c08║身，由此五識相應受皆名身受。有宗許同時因果者，
X53n0841_p0440c09║論云：如影與身，豈非俱有？又云：如四大種俱有所造
X53n0841_p0440c10║色等。經部不許同時因果者，彼二法同時而生，如何
X53n0841_p0440c11║互為因果？因即是果，果即是因，不應道理。便自立云：
X53n0841_p0440c12║如先種後牙，先乳後酪，先擊後聲等。
X53n0841_p0440c13║言此復聲顯乘前起後者，謂乘前六處受等，此復得
X53n0841_p0440c14║成十八也。言若由自性應俱有三等者，此等難不合
X53n0841_p0440c15║成十八近行何？答：言具足由三因者，由自性故，分為
X53n0841_p0440c16║三受。又由唯意相應故，唯取喜、憂、捨，不取苦、樂。又由
X53n0841_p0440c17║所緣境有六故，各分六種，故成十八，不增減也。言十
X53n0841_p0440c18║五近行境各別者，謂色、聲等境既不同，緣色、聲、心亦
X53n0841_p0440c19║有異，故名不雜。五境各三，故成十五。言五境外所餘
X53n0841_p0440c20║法者，謂第六法境心所及不相應等四類法也。言通
X53n0841_p0440c21║法所謂五境者，五境若為意識所緣，亦名法境故。以
X53n0841_p0440c22║通五識及意識緣，故名通法。第六法境唯意識緣，故
X53n0841_p0440c23║名別法。或二二合緣，如緣色、聲二境，或色、香等合，隨
X53n0841_p0440c24║應可知。緣別法時兼緣色等者，謂將第六法境與色
X53n0841_p0441a01║等合緣也。言意為近緣至數遊行者，即是意與喜、憂、
X53n0841_p0441a02║捨為近緣，喜等於境數遊行故，故喜等名意近行也。
X53n0841_p0441a03║釋此名者，喜等與意互能相依，為近緣故，名之為近；
X53n0841_p0441a04║於境遊行，故名之行。婆沙二釋同此。更有一解：又依
X53n0841_p0441a05║意故，近境而行，名意近行。又云：於境捷利，樂數分別，
X53n0841_p0441a06║故名為行。欲界意識無樂根者，以欲心悅，名喜不名
X53n0841_p0441a07║樂也。言初欲界者，以對三禪，故言初欲界也。正理又
X53n0841_p0441a08║云：第三禪樂凝滯於境，近行於境，數有推移，不滯一
X53n0841_p0441a09║緣，方名行故。
X53n0841_p0441a10║諸意近行幾欲界繫者，問界繫也。欲界近行幾何所
X53n0841_p0441a11║緣者，別問欲界所緣境也。色無色界亦有兩問，准說。
X53n0841_p0441a12║言除香味六者，彼唯無香味二境，以喜等三各除二
X53n0841_p0441a13║境，故言六也。言但有三法者，實唯一法，今約能緣分
X53n0841_p0441a14║成三也。緣欲界境亦有十二者，謂彼唯有喜捨，各能
X53n0841_p0441a15║緣下六境，故成十二。言但有六捨者，上無喜故。又三
X53n0841_p0441a16║禪樂不立為近行故，前已說竟，故但云六捨。所以初
X53n0841_p0441a17║二禪為一對明，三四禪為一對明者，以初二禪同有
X53n0841_p0441a18║喜故，三四禪同無喜故，名數是同，故為兩對。空處近
X53n0841_p0441a19║分至能緣色者，謂離第四禪染時，依空處近分觀第
X53n0841_p0441a20║四禪為苦麤等行，故緣色也。上三近分並不緣色，故
X53n0841_p0441a21║言空處。准論有二說：一許別緣下色聲等四，二不許
X53n0841_p0441a22║別緣但總雜緣下。今言有四者，約許別緣者說。若不
X53n0841_p0441a23║別緣者，但唯一雜法捨近行也。不緣色義定品當說
X53n0841_p0441a24║者，彼頌云：并上三近分，總名除色相。謂彼諸地無遍
X53n0841_p0441b01║緣智及厭色故，並不緣色。
X53n0841_p0441b02║言近行唯有漏者，正理釋云：所以者何？長養有故。無
X53n0841_p0441b03║漏諸法，與此相違。有說：近行有情，皆有無漏。不然，故
X53n0841_p0441b04║非近行。初、二定八者，四喜、四捨，各緣自地四境，故成
X53n0841_p0441b05║八也。以不下緣故，故無餘也。三、四定四者，但有四捨。
X53n0841_p0441b06║無色界一者，唯一法捨。皆不下緣，唯染汙者，謂未離
X53n0841_p0441b07║下染，所成上地，唯是染汙，不成彼善。言欲界有情，成
X53n0841_p0441b08║三界染者，謂在欲界，成就欲染，必成上染。若生色界，
X53n0841_p0441b09║必不成欲染也。雖有欲界有情，而離染者，今此約未
X53n0841_p0441b10║離者說成。此心總緣色等為境。言通果心，唯捨相應
X53n0841_p0441b11║者，謂捨受中庸，順通果故。憂離欲捨，喜非中庸，故不
X53n0841_p0441b12║說成。此心總緣色等為境起，故唯名法。此上但說生
X53n0841_p0441b13║欲、色界，不言生無色等者，以生無色，定不成下，故略
X53n0841_p0441b14║不說也。又生色界，但說成欲，不說成色多少者，准前
X53n0841_p0441b15║可知，故不重述。又上所明，唯說緣有漏。若准正理，欲
X53n0841_p0441b16║界等中，皆明緣不繫也。言通有漏者，謂善染總取，名
X53n0841_p0441b17║之為通，非對無漏置通言也。不擇捨者，即無簡擇，是
X53n0841_p0441b18║捨受也。為對治彼，立出離依者，謂對治前雜染喜憂
X53n0841_p0441b19║捨等故，立出離依。說六恒住，謂見色已，不喜不憂，心
X53n0841_p0441b20║恒住捨，具念正智。既六恒住對彼喜憂等，故知此三，
X53n0841_p0441b21║唯是染汙，與喜相牽數行境故。又論云：非阿羅漢，無
X53n0841_p0441b22║有世間緣善法喜，但為遮止雜染近行故。（此意羅漢實有緣善
X53n0841_p0441b23║法喜，但為遮雜染故，不立近行。）躭嗜依者，謂為煩惱之所依止。故婆
X53n0841_p0441b24║沙云：受與彼為安足處，名躭嗜依。受出離依者，謂與
X53n0841_p0441c01║出離法為依也。此句差別，大師說故者，謂是大師所
X53n0841_p0441c02║說，非餘能處，故言大師句也。此引經為證。善受既非
X53n0841_p0441c03║躭嗜依，明非與意相牽數行境也，故唯是雜染。婆沙
X53n0841_p0441c04║問云：何故不說無覆無記？答：彼亦說在此二中故。謂
X53n0841_p0441c05║四無記受，有順染品，有順善品，隨應皆是躭嗜依、出
X53n0841_p0441c06║離依攝。
X53n0841_p0441c07║言無明等四者，等取名色、觸、受也。行、有二支，業品當
X53n0841_p0441c08║說者，以行、有是業性故。愛、取二支者，同煩惱性故。在
X53n0841_p0441c09║隨眠品中，生、老死二支無指陳者。若爾，愛、取即是無
X53n0841_p0441c10║明，應不別指。解云：無明異說不同，或說惡慧，或說非
X53n0841_p0441c11║明等。由此無明示指愛、取，別指下說。
X53n0841_p0441c12║言生煩惱等事者，事謂果事。此中煩惱總有五喻：一、
X53n0841_p0441c13║如種子；二、如龍王；三、如草根；四、樹莖；五、糠米。業有三
X53n0841_p0441c14║喻：一、如糠米；二、草藥莖；三、花。果有一喻，謂如熟食。應
X53n0841_p0441c15║知煩惱潤業如糠裏米，為惑潤如米有糠，故二喻別。
X53n0841_p0441c16║言果熟為後邊者，諸業等果是最後邊也，以果熟更
X53n0841_p0441c17║不生餘果故。業亦然也。
X53n0841_p0441c18║中生本死如前已釋者，即此前明死生二有中即中
X53n0841_p0441c19║有義，及言本有謂死前即本有義，餘並如前。自地煩
X53n0841_p0441c20║惱皆能潤生者，謂欲界有三十六煩惱，色無色界各
X53n0841_p0441c21║三十一，皆能結生，不簡上緣無漏緣等。所餘三有皆
X53n0841_p0441c22║通三性者，謂善惡無記皆容命終，即死有通三性，中
X53n0841_p0441c23║有本有皆有善惡無記可知。
X53n0841_p0441c24║人劫初食者，謂劫初時，人食地味、地皮、林藤名細，食
X53n0841_p0442a01║香稻已來方名為麤。此以無穢名細，有穢名麤。言細
X53n0841_p0442a02║汙蟲者，即蟣蝨等，其體細故，因汙而生。或人身中有
X53n0841_p0442a03║蟲食汙，名細汙蟲。此以少䎡名細，多鞕名麤。段食唯
X53n0841_p0442a04║欲界繫者，上界無段食及香味等，離段食貪方生彼
X53n0841_p0442a05║故。正理云：非上界身依外緣住，色界雖有能益大種，
X53n0841_p0442a06║以畢竟無分段飲噉，故非段食。釋段食名者，昔名摶
X53n0841_p0442a07║食，可摶握故。今以飲等非可摶握，由是譯名段食。舊
X53n0841_p0442a08║云：謂口飲噉，舌根即分分受味；由鼻飲故，鼻根即分
X53n0841_p0442a09║分受香；口鼻中即觸，身根分分受觸。光影炎凉名段
X53n0841_p0442a10║食者，准論有二釋：一從多分說，二云有資身義。故論
X53n0841_p0442a11║云：雖非飲噉而能持身，亦段食攝，如塗洗等。（解云：如藥塗身
X53n0841_p0442a12║及洗浴等。准此引塗洗等為喻，疏中便釋塗洗為食所以也。）段食但三塵者，正理
X53n0841_p0442a13║云：然段食體事別十三（謂觸有十一及香味二也），以處總取唯有
X53n0841_p0442a14║三種，謂香、味、觸，一切皆為段食自體，可成段別而吞
X53n0841_p0442a15║噉故。又諸飲等亦名段食，皆可段別而受用故。問：豈
X53n0841_p0442a16║不求食為除飢渴，如何飢渴亦名為食（謂十一觸中有飢渴也）？
X53n0841_p0442a17║答：由此二種亦於根大能增益故，如按摩等。又解：於
X53n0841_p0442a18║飲食無希欲，以心身便疲損，故亦名食。又有飢渴方
X53n0841_p0442a19║名無病，故為食事。此二勝餘。色不益自根者，見色不
X53n0841_p0442a20║益眼根，聞香等時便益鼻等，故色非食。香等為食，以
X53n0841_p0442a21║能先益自根，後及餘身故。正理云：色處何緣不名為
X53n0841_p0442a22║食？是不至取根所行故。以契經說：段食非在手中、器
X53n0841_p0442a23║中可成食事，要入鼻、口、牙、齒、咀嚼，津液浸潤，進度喉
X53n0841_p0442a24║咽，墮生藏中，漸漸消化，味勢熟位，流諸脉中，攝益諸
X53n0841_p0442b01║蟲，乃名食也。爾時方得成食事故。若在手、器，當名為
X53n0841_p0442b02║食。雖彼分段總得食名，而成食時唯味、觸。若總分段
X53n0841_p0442b03║皆名食者，聲不相應亦應是食。問：何故唯簡色非食
X53n0841_p0442b04║耶？答：聲非相續意法，無有分段食。眼等五根雖含二
X53n0841_p0442b05║義，食中無故，體淨妙故，非飲噉故。此之八種非食義
X53n0841_p0442b06║顯，故不別顯。唯色一種相續分段，段食中有，可飲噉
X53n0841_p0442b07║故。恐濫段食，是故別簡。食唯有漏者，論云：毗婆沙師
X53n0841_p0442b08║作如是釋：能資諸有，是其食義；無漏修生，為滅諸有，
X53n0841_p0442b09║故非食義。又正理云：思食唯與意識相應，唯於三食
X53n0841_p0442b10║說有漏。言顯香、味等三，不濫無漏。契經說食有四等
X53n0841_p0442b11║者，准論此文，證食是有漏義。後文言部多者已下，方
X53n0841_p0442b12║是會名。論文具有二義，今疏中沒初義，故但合為一
X53n0841_p0442b13║釋名也。中有標自體者，以中有相隱，故標自體；生有
X53n0841_p0442b14║相顯，故標世間。或影略互舉。言起結、生結等者，謂受
X53n0841_p0442b15║生有及中有身，皆由惑潤故。言結若斷，能潤之惑便
X53n0841_p0442b16║不受生。阿羅漢為第三句者，生起二結俱斷也。除前
X53n0841_p0442b17║相為第四句者，除現中般諸，餘未永離。色界貪者，受
X53n0841_p0442b18║中有故，起結未斷；受生有故，生結未斷。前二益此者，
X53n0841_p0442b19║就勝為言。然段食亦能引當有，故論云：諸有愛者，亦
X53n0841_p0442b20║由段食為緣，資益令招後有。以世尊說四食，皆為病、
X53n0841_p0442b21║㿈、箭、根、老、死緣故。此以由段食為緣，資益現世惑業，
X53n0841_p0442b22║令招後有果也。思食正牽當有，亦兼資現有，故論云：
X53n0841_p0442b23║亦見思食安住現身。世傳有言：昔有一父，時遭飢饉，
X53n0841_p0442b24║欲造他方。自既飢羸，二子嬰稚，意欲携去，力所不任。
X53n0841_p0442c01║以囊盛灰，挂於壁上，慰喻二子，言是麨囊。二子希望，
X53n0841_p0442c02║多時延命。後有人至，取囊為開。子見是灰，望絕便死。
X53n0841_p0442c03║故知思食亦資現在也。第四句者，即無漏思、觸等，並
X53n0841_p0442c04║得為此俱非句也。觸等三食皆有四句者，且觸食四
X53n0841_p0442c05║句，初如章。及有漏觸為緣，損壞諸根者，即違境等生
X53n0841_p0442c06║觸也。第二句是食非觸者，餘段等三食，第三句可知。
X53n0841_p0442c07║第四句即餘無漏法，及有漏中除觸外，餘損諸根者，
X53n0841_p0442c08║並入此句。思、識二食，亦各四句，並准上說之，但名目
X53n0841_p0442c09║異耳。而能暫時解除飢渴者，婆沙說：食於二時，能為
X53n0841_p0442c10║食事，俱得名食：一、初食時，能除飢渴；二、消化己，資益
X53n0841_p0442c11║根及大。今地獄有初一義，故亦名食。孤地獄飲食如
X53n0841_p0442c12║人者，如僧護經說（撿〔者〕）：
X53n0841_p0442c13║何受相應有死生等者，此一門合有六句，此論略故
X53n0841_p0442c14║但舉二門，等取後門正理具列。彼云：今應思擇，於前
X53n0841_p0442c15║所說四有之中，死生二有唯一剎那，於此時中何識
X53n0841_p0442c16║現起？此識復與何受相應？定心無心得死生不？住何
X53n0841_p0442c17║性識得入涅槃？於命終時識何處滅？斷末摩等者，其
X53n0841_p0442c18║體是何？言此六位唯許意識者，中有亦唯意識，以攝
X53n0841_p0442c19║在生有中故，不別說故。正理云：本論亦有以生聲說
X53n0841_p0442c20║結中有位，謂上界沒欲界生時，此等生言說中有始，
X53n0841_p0442c21║由此頌說生言兼攝。中有死生唯捨受者，正理云：以
X53n0841_p0442c22║死生時心昧劣故，由此故說下三靜慮唯近分心有
X53n0841_p0442c23║死生理，以根本地無捨受故。又婆沙云：梵補梵眾依
X53n0841_p0442c24║未至地心命終結生，大梵依靜慮中間心命終結生
X53n0841_p0443a01║也。身在下界起上界定無死生者，且約此說，縱令同
X53n0841_p0443a02║界地亦無死生，以加行生及攝益等故。正理云：非在
X53n0841_p0443a03║定心有死生理，設界地同極明利故，必由損害方得
X53n0841_p0443a04║命終。諸在定心非染汙故，必由染汙方得受生。異地
X53n0841_p0443a05║染心亦攝益故，加行起故無命終理。異地染心必勝
X53n0841_p0443a06║地攝，何容樂往劣地受生？故彼亦無能受生理。一切
X53n0841_p0443a07║異地淨無記心，加行起故無命終理，非染汙故無受
X53n0841_p0443a08║生理。非無心位命終者，正理云：義相違故。死有二種，
X53n0841_p0443a09║或他所害、或任運終。無心位中他不能害，有殊勝法
X53n0841_p0443a10║任持身故。處無心位不任運終，入無心定能引出心，
X53n0841_p0443a11║必無有法礙令不生也。又契經言：無想有情由想起
X53n0841_p0443a12║已從彼處沒，非無心位可得受生（准此無心並不生死也）。通果
X53n0841_p0443a13║定發者，謂從淨定發通果也。又正理云：劣善何故不
X53n0841_p0443a14║入涅槃？以彼善心有異熟果，諸阿羅漢猒背未來諸
X53n0841_p0443a15║異熟入涅槃故。若得羅漢識滅於心者，謂無學人無
X53n0841_p0443a16║所往後有，故於心滅。有言於頂滅者，謂述餘師說，彼
X53n0841_p0443a17║以涅槃最勝故於頂滅。言皆據最後意識滅者，謂命
X53n0841_p0443a18║終時身根漸滅，至足等處欻然都滅，如以少水置炎
X53n0841_p0443a19║石上，漸滅漸消一處都盡。又正理云：眼等諸識依止
X53n0841_p0443a20║色根尚無方所，況復意識？故約身根辨意識滅。斷末
X53n0841_p0443a21║摩者，正理云：發好語言譏刺於人，隨實不實傷害人
X53n0841_p0443a22║心，由此當招斷末摩苦。令身無覺名斷者，舊云：猶如
X53n0841_p0443a23║有人被斷頭已無覺知故，故得斷名。內三災者，醫方
X53n0841_p0443a24║中說身有三分：心已上痰分，心下臍上熱分，臍已下
X53n0841_p0443b01║風分。此斷末摩唯人間有者，婆沙云：唯在欲界非色
X53n0841_p0443b02║無色，於欲界中唯在三州，非北州及欲天，彼無惱乱
X53n0841_p0443b03║業果故。非在地獄，以恒斷故。傍生餓鬼有斷末摩，然
X53n0841_p0443b04║於人中通凡及聖，但除於佛。五衰相者，此是大衰相。
X53n0841_p0443b05║然諸天子將命終時，復先有五小衰相現：一衣服嚴
X53n0841_p0443b06║具出非愛聲，二者自身光明忽然昧劣，三者於沐浴
X53n0841_p0443b07║位水滴着身，四者本性囂馳滯一境，五者眼本凝寂
X53n0841_p0443b08║今數瞬動。此五相現非定當死，遇勝善緣猶可轉故
X53n0841_p0443b09║也。
X53n0841_p0443b10║言正性者，謂涅槃經云：貪無餘斷，嗔癡及一切煩惱
X53n0841_p0443b11║無餘斷故，是名正性（准此無餘斷，故知自涅槃也）。正定聚中，要得
X53n0841_p0443b12║無漏離繫得，方名為定。若但獲得順解脫分者，雖亦
X53n0841_p0443b13║定得涅槃，而不名定，以彼後時或墮邪定聚故。准此
X53n0841_p0443b14║等文，設住上忍及世第一，不說為正定聚者，以時少
X53n0841_p0443b15║故，未捨邪見性故。言邪性者，正理云何名邪性？謂有
X53n0841_p0443b16║三種：一、趣邪性，二、業邪性，三、見邪性。即是惡趣五無
X53n0841_p0443b17║間業、五不正見，如次為體。應知解正邪中，性與定義，
X53n0841_p0443b18║各別釋也。又三惡趣，總名為體，及得定名，唯五無間
X53n0841_p0443b19║業。若造餘業，雖墮惡趣，非決定故，不名定也。
X53n0841_p0443b20║
X53n0841_p0443b21║俱舍頌疏記