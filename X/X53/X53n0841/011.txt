X53n0841_p0443c01║俱舍頌疏記　論本第十一
X53n0841_p0443c02║富春沙門　遁麟　述
X53n0841_p0443c03║器世間義。　言許此三千大千世界如是安立者，謂
X53n0841_p0443c04║三輪異，諸論同許。有言五輪者，義加空及地輪，謂風
X53n0841_p0443c05║下依空，金輪上有地，故今此但明三輪，即風水金也。
X53n0841_p0443c06║准論三輪大小不等，風輪量廣無數者，謂合大千同
X53n0841_p0443c07║為一輪，金水各言俓十二億等，即是唯一四天下輪。
X53n0841_p0443c08║新云略計八山七海已有六十萬餘踰繕那，更加外
X53n0841_p0443c09║海輪圍亦十二億，下文云十萬為洛叉，故知是億也。
X53n0841_p0443c10║婆沙有說金水輪廣量與風輪等，有說狹少各為百
X53n0841_p0443c11║俱胝，一一廣量皆等（准此所說金水等風輪者，即同約三千界輪，若言金水狹者，即
X53n0841_p0443c12║約四天下說，此論無初說也）。滴如車軸者，劫章云：是光音金藏雲，
X53n0841_p0443c13║布及三千界，雨滴如車軸。
X53n0841_p0443c14║蘇迷盧翻。妙高如章，或云妙光山，昔云須彌山，或云
X53n0841_p0443c15║須彌樓，皆訛。踰健達羅者，昔云乾陀羅山，謂此山峯
X53n0841_p0443c16║有二隴道，因名持雙。伊沙駄羅山者，昔云陀羅，此云
X53n0841_p0443c17║自在持，亦云持軸，謂此山多有諸峯形如車軸，故以
X53n0841_p0443c18║名焉。蘇達梨舍那此云善見者，謂此山端嚴秀麗，見
X53n0841_p0443c19║者皆稱善故。毗那怛迦者（此云有障礙神也），謂此鬼神人形
X53n0841_p0443c20║象頭，凡見他事皆為障礙，此山峯似彼神頭，故以名
X53n0841_p0443c21║焉。尼民達羅，昔云尼民陀羅，言魚名者，謂海中有此
X53n0841_p0443c22║魚也。隨寶威德色顯於空者，四州空色各隨寶色，南
X53n0841_p0443c23║如瑠璃。言吠璃瑠（伏癡反），昔云毗瑠璃，亦云鞞瑠璃，皆
X53n0841_p0443c24║訛也。從山為名，謂遠山出此寶青色，非焰煙等所能
X53n0841_p0444a01║鎔鑄，唯鬼神有通力者能破之為物。或云是金翅卵
X53n0841_p0444a02║㲉，此寶鬼神破之與人，東如白銀，西如頗胝迦，北黃
X53n0841_p0444a03║金也。
X53n0841_p0444a04║約持雙山內邊周量至各三倍者。言山內邊即海外
X53n0841_p0444a05║際，准此論文妙高山方，以言四面數各三倍，故總計
X53n0841_p0444a06║有二億四萬也。略計九山八海一四天下俓，總有一
X53n0841_p0444a07║百二十萬八百七十五，由繕那所論，其量皆約邊道
X53n0841_p0444a08║云俓也。
X53n0841_p0444a09║矩拉婆洲者（上俱禹反，下盧答反），羅剎娑。音義云：阿羅剎娑，是
X53n0841_p0444a10║惡鬼之通名也。又云：羅叉娑，此云護者，若女則名羅
X53n0841_p0444a11║叉私。昔云羅剎，訛略也。婆沙云：八州皆人住。有說：七
X53n0841_p0444a12║州人住，一州羅剎居焉。有說：是四大州異名，以一一
X53n0841_p0444a13║州皆有二異名故。如是說者，應如初說。准彼此論，二
X53n0841_p0444a14║說中前說為正。
X53n0841_p0444a15║言無熱池者，梵云阿那婆答多池也。昔云阿耨達池，
X53n0841_p0444a16║訛也。謂此池龍離三熱惱：一、非熱沙所燥，二、無風吹
X53n0841_p0444a17║衣露形，三、無金翅鳥所食。無三種所生熱惱，名無熱
X53n0841_p0444a18║惱。即法華云阿那婆達多龍王是也。出四大河者，華
X53n0841_p0444a19║嚴經云：十地菩薩以願力故，化為龍王，於中潛宅。鱗
X53n0841_p0444a20║甲之中出清冷水，洽瞻部州諸有情類。西域記云：金、
X53n0841_p0444a21║銀、瑠璃、頗胝迦寶飾其峯焉。金沙彌漫，清波皎鏡。是
X53n0841_p0444a22║以池東面銀牛口流出殑伽河（巨外反），昔云恒河，又云
X53n0841_p0444a23║恒伽，訛（此云天堂來，見從高處而來故），入東南海。池南面金象口流
X53n0841_p0444a24║出信度河，昔云辛頭河，訛也（此云驗河，流入西南海也）。西瑠璃馬
X53n0841_p0444b01║口流出縛蒭河，昔云愽叉，訛也，此云青河，流入西北
X53n0841_p0444b02║海也。池北面頗胝迦師子口流出徙多河，昔云私陀，
X53n0841_p0444b03║訛也（此云冷河〔，入東北海〕。已上四河皆繞池一迊，方入於海也）。又云：潛流地下，出
X53n0841_p0444b04║積石山。即徙多河之流為中國之河源矣。然今章中
X53n0841_p0444b05║第三、第四前後不次。
X53n0841_p0444b06║言無間者，梵云阿鼻旨，或阿毗至，或云阿鼻地獄，義
X53n0841_p0444b07║一也。婆沙評家云：謂諸有情造大惡業生彼地獄，得
X53n0841_p0444b08║廣大身遍滿多處，中無隟故名為無間。又一師雖亦
X53n0841_p0444b09║有間，假說無間。有說：彼處恒受苦無喜樂間名無間，
X53n0841_p0444b10║同此論後釋。有說：在無間傍者，婆沙問云：地獄在何
X53n0841_p0444b11║處？答：多分在瞻部州下。云何安立？有說：從此州下四
X53n0841_p0444b12║萬踰繕那至無間底，無間縱廣高下二萬。次上一萬
X53n0841_p0444b13║九千踰繕那中安立餘七地獄，此七地獄縱廣萬踰
X53n0841_p0444b14║繕那。有說：從此州下四萬踰繕那至無間，無間縱廣
X53n0841_p0444b15║高下各二萬。次有三萬五千踰繕那安立餘七，餘七
X53n0841_p0444b16║一一縱廣高下各五千踰繕那。有說：無間有中央餘
X53n0841_p0444b17║七周迊圍繞，如今聚落圍遶大城。煻煨（上徒郎反，下烏迴反），通
X53n0841_p0444b18║俗云：熱灰謂之煻煨。娘矩（下俱禹反），此云糞屎蟲，有㭰如
X53n0841_p0444b19║針，亦名針口虫，穿骨食髓者也。㭰（子累反）廣雅云：𭪿，口
X53n0841_p0444b20║也。言鳥啄。𠯗食或作唼（子盍反）。通俗：入口曰𠯗。又蟲食
X53n0841_p0444b21║曰唼。銛利（私亷反）。廣雅云：銛，籤利也。謂刀銳曰銛。探啄
X53n0841_p0444b22║（上他含反）說文云：遠取曰探。探，摸也。銕杖（治高反）執持曰仗。
X53n0841_p0444b23║謂兵器之總名也。烈河增者，論云：如大鑊中滿盛灰
X53n0841_p0444b24║汁，置麻米等，猛火下燃，麻等於中上下迴轉，舉體靡
X53n0841_p0444c01║爛。有情亦然。刀槍（千羊反）蒼頡云：木兩頭著銕曰槍。禦
X53n0841_p0444c02║捍爾雅云：禦，禁也。謂未有而預修也。捍（胡旦反）說文：捍，
X53n0841_p0444c03║止也，衛也。釋十六增各二說者，前以增上彼害故，後
X53n0841_p0444c04║以增加再受苦，故名增也。正理云：此十六中受苦增
X53n0841_p0444c05║劇，過本地獄，故說為增。或於此中受種種苦，苦具多
X53n0841_p0444c06║類，故說為增。又云：無間、大熱、炎熱，此三於中皆無獄
X53n0841_p0444c07║率防守。大叫、號叫及眾合，此三少有獄率，琰魔王使
X53n0841_p0444c08║時時往來巡撿彼故。其餘皆為獄率防守。有情、無情
X53n0841_p0444c09║異類獄率，防守治罸罪有情故。一、頞哳吒者（烏曷反涉𭶑反），
X53n0841_p0444c10║謂寒增口不得開，但得動舌作頞哳吒聲。曤曤婆者
X53n0841_p0444c11║（呼名反），寒轉增故，舌不得動，但得口作曤曤聲。虎虎婆
X53n0841_p0444c12║者，寒更增故不得開口，但得虎虎聲支派（普嫁反）。說文
X53n0841_p0444c13║云：水之邪流別也。正理云：此寒地獄在繞四州輪圍
X53n0841_p0444c14║山外極冥暗所。鬼處者，正理云：此瞻部州南邊直下
X53n0841_p0444c15║深過五百由繕那量，有炎魔王都，縱廣量亦爾。舊云：
X53n0841_p0444c16║准此文，金剛座近北，諸地獄等在王都下稍近南邊，
X53n0841_p0444c17║不相妨也。新云：此無間傍有寒熱等地獄，縱使少近
X53n0841_p0444c18║南，不侵金剛座。今現人趣居處與鬼舍不相妨礙，故
X53n0841_p0444c19║知亦爾。若不爾者，鬼都豈無土等？
X53n0841_p0444c20║日月輪各言下面者，以上面者諸天所居，但言下面
X53n0841_p0444c21║也。論云隨有情業增上所生，能於眼身果華稼穡藥
X53n0841_p0444c22║草等物，如其所應為益為損，還隨方俗以立三際者，
X53n0841_p0444c23║舊云隨世親造論處立三際也。然光泰二師各說增
X53n0841_p0444c24║減不同者，並不異婆沙。婆沙從秋分亦云從此已後
X53n0841_p0445a01║夜漸增，乃至夏至亦云從此已後夜漸增，春分及冬
X53n0841_p0445a02║至已後並云晝增。然於四時皆說增減，故此二說各
X53n0841_p0445a03║不相違。若以夜短其晝已知名晝增，晝短其夜已短
X53n0841_p0445a04║名夜增者，即當泰法師義。若以齊此時已去夜漸進
X53n0841_p0445a05║長，即第二夜長第一夜等名夜增者，即同光法師說。
X53n0841_p0445a06║舊引此論證云：日行此州向南向北，如其次第晝增
X53n0841_p0445a07║夜增。故知約夏至冬至說增減。新釋亦同。今詳此文
X53n0841_p0445a08║未為誠證。論文言向前向北者，為從正中向北名為
X53n0841_p0445a09║向北，為從正中向南名向南，為從極北漸次歸南名
X53n0841_p0445a10║為向南耶？若極北向南即同光釋，若正中向南便同
X53n0841_p0445a11║泰解。既通二釋，為證豈成？論文但言夜增，晝增即通
X53n0841_p0445a12║二釋，向南、向北豈局一途？故不成證。新又云：此言第
X53n0841_p0445a13║九日者，是節氣日月，非是月生、月盡之日月，以月生、
X53n0841_p0445a14║月盡之月不定故。言更多解者，即真諦法師等更有
X53n0841_p0445a15║二說，煩不述之。問：所以日向南北，令晝夜增減者，立
X53n0841_p0445a16║世經云：復次，以何因緣，冬天時夜長晝短？其日宮過
X53n0841_p0445a17║六月已，次向南行，日行六俱盧舍，亦不差移。但於此
X53n0841_p0445a18║時，其日在此州㝡南際，地形狹少，日過速疾。由此因
X53n0841_p0445a19║緣，冬晝短夜長。復次，日宮過六月已，向北而行，一日
X53n0841_p0445a20║六俱盧，亦無差移。但於彼時，正在闇浮提內而行，地
X53n0841_p0445a21║寬行久。由此因緣，春、夏晝長夜短。問：日既非地上行，
X53n0841_p0445a22║豈由地闊狹，令日有長短？答：由地狹故，照亦不廣，故
X53n0841_p0445a23║舉地狹以顯行速。若爾，南州地有闊狹，日有長短，北
X53n0841_p0445a24║州地方應無長短。由是應為別釋（云云）。新云：節氣從
X53n0841_p0445b01║西向東，南方夏，西方秋，北方冬，東方春。南方夜極短，
X53n0841_p0445b02║北夜極長，東西晝夜停等。言白半初，黑半末者，黑月
X53n0841_p0445b03║十五日中，近後名末，近前名初，故黑半中。十六日已
X53n0841_p0445b04║去，漸缺白半中。至十四日已來，亦有缺，以未及初缺
X53n0841_p0445b05║相顯故。然西方月與此方不同，彼以十六日為月一
X53n0841_p0445b06║日，以十五日為月滿日，由是前十五日為黑半，後十
X53n0841_p0445b07║五日為白半。言世施設論者，有云：謂彼自古英賢共
X53n0841_p0445b08║為此論，非六足中施設論也。言餘邊發影，自覆月輪
X53n0841_p0445b09║者，且如日從東照，西邊發影，故曰餘邊。由日體淨妙，
X53n0841_p0445b10║月體稍麤，故月輪被照，發影自覆，於覆暗處，遠見不
X53n0841_p0445b11║圓。如樹發影，照既多少不同，覆亦多少有異，所以缺
X53n0841_p0445b12║還不定。言行度不同者，先舊師釋：由日月行，道路不
X53n0841_p0445b13║同，於此路行，應見其圓，於此路行，應見其缺。舊又云：
X53n0841_p0445b14║日輪速疾，月輪遲緩，行度不同。日光赫奕，月明昧劣，
X53n0841_p0445b15║日漸近月，照於月輪，映奪不見。若漸相去，方得漸現，
X53n0841_p0445b16║後不照時，故體全現，映奪不現，非由影覆。今詳：若月
X53n0841_p0445b17║近日，映奪不見，何為非向日邊缺，而背日邊缺耶？故
X53n0841_p0445b18║知不爾。
X53n0841_p0445b19║傍出十六千者，舊云若妙高山如皷聚，即侵山有十
X53n0841_p0445b20║六，若如方座體外別出十六，體廣八萬論層更多，餘
X53n0841_p0445b21║三層級皆作兩釋。言初層級者，即下海際第一層級
X53n0841_p0445b22║也。
X53n0841_p0445b23║其頂四面各八十千者，此上下量等，中腰細也。論云：
X53n0841_p0445b24║有師說周八十千，別說四邊各唯二萬。新云：此師意
X53n0841_p0445c01║下廣上狹。頌中但言八萬，即通兩釋。或俓周以山，俓
X53n0841_p0445c02║八萬為正。准此，言俓八萬，即形如方座。若言周八萬，
X53n0841_p0445c03║則形如糓聚。藥叉者，是暴惡義。或云勇健，或云有福
X53n0841_p0445c04║神通、天鬼、傍生類。金剛手者，以手執金剛杖，名金剛
X53n0841_p0445c05║手。百一雜寶者，舊云一百箇，一名為百一，如言百味
X53n0841_p0445c06║飲食。有餘云：百者，凡義。謂凡是諸物皆一，故言百一。
X53n0841_p0445c07║妬羅綿者，昔云兜羅綿也。此是樹名，綿從樹出，因以
X53n0841_p0445c08║為名，如言柳絮。又正理云：城有千門，嚴餝莊嚴。有五
X53n0841_p0445c09║百青衣藥叉，勇健端嚴，各着鎧執杖，防守城門。三雜
X53n0841_p0445c10║林苑者，諸天入中，所翫皆同，俱生勝喜。又婆娑云：如
X53n0841_p0445c11║是四苑，形皆正方，一一周千踰繕那量，八功德水盈
X53n0841_p0445c12║其中。隨欲妙華、寶丹、好鳥，一一奇麗，種種莊嚴。芬馥，
X53n0841_p0445c13║方言：芬，和也。謂香和調也。馥，字林云：香氣也。
X53n0841_p0445c14║言有色天者，謂簡無色，故言有色。此通欲界四天，非
X53n0841_p0445c15║唯色界也。言十六處者，依有宗說，合二十二天至住
X53n0841_p0445c16║空居者，此言有失，以初二天非住空故。准此論，但言
X53n0841_p0445c17║二十二天皆依外器，義乃無違，以四無色天無外器，
X53n0841_p0445c18║故通簡之。故正理云：有說空中密雲彌布如地，為彼
X53n0841_p0445c19║宮殿所依，外器世間至色究竟，天上無色，故不可施
X53n0841_p0445c20║設。
X53n0841_p0445c21║執手笑視婬者，論云：毗婆娑師作如是釋：六天皆形，
X53n0841_p0445c22║相交成婬。世施設中說相抱等者，但為顯彼時量差
X53n0841_p0445c23║別，以上諸天欲境轉妙，貪心轉重，故使之然。
X53n0841_p0445c24║言印度者，唐言月。月有多名，斯為一號，如前已說。又
X53n0841_p0446a01║正理釋西天語云：然不由學自解典語。色圓滿者，如
X53n0841_p0446a02║梵眾天初生半踰繕那，乃至色究竟天初生萬六千
X53n0841_p0446a03║踰繕那。
X53n0841_p0446a04║言依愛如生等者，謂稱生等境自在而受也。樂受現
X53n0841_p0446a05║前諸妙欲境者，謂樂受用宿業所感，隨本所生現前
X53n0841_p0446a06║欲境，非別化作也。彼於如是至自在而轉者。謂隨現
X53n0841_p0446a07║欲境中有勢力故，自在而轉也。樂受他化諸妙欲境
X53n0841_p0446a08║者，有諸有情造異類業，受用境時，令劣天子化種種
X53n0841_p0446a09║色、聲、香、味、觸境，於中受用自在而轉。言欲生者，章云
X53n0841_p0446a10║受欲界生，故同集異門足釋。又解：受用五欲境生，故
X53n0841_p0446a11║名欲生。婆娑問云：何故人及前四天眾合立欲生，後
X53n0841_p0446a12║二天眾各別建立？答：人及前四天煩惱麤，後二天煩
X53n0841_p0446a13║惱細。又說：人及四天同受自然生境，故合為一；後二
X53n0841_p0446a14║獨樂受用自他化境，故各立一。樂生九處者，謂下三
X53n0841_p0446a15║靜慮各有三天，故成九處。言第二靜慮長時離苦者，
X53n0841_p0446a16║謂至彼無三識為苦依，故初靜慮雖現無苦，仍有苦
X53n0841_p0446a17║依三識，故未得此名。又第四禪已上無樂受，故不名
X53n0841_p0446a18║樂生。論主難云：靜慮中間都無喜樂，應思何故亦號
X53n0841_p0446a19║樂生天？正理通云：大梵既有喜樂現行，名樂生天，亦
X53n0841_p0446a20║無有失。
X53n0841_p0446a21║言最高名色究竟者，有餘師說：彼名質礙究竟天。彼
X53n0841_p0446a22║謂礙名目積集色，至彼礙盡，得究竟名。
X53n0841_p0446a23║下天昇上總由三緣：一、自得神通力；二、依他通力；三、上
X53n0841_p0446a24║天接往。言下見上天者，以同一地一繫縛故。言若來
X53n0841_p0446b01║若至者，來謂上來下，至謂下往上。言下眼不見上界
X53n0841_p0446b02║地者，此約異地說，以別地繫麤細異故。若從上來下
X53n0841_p0446b03║地時，非自身來，要作下地化，方得見下。若自身來，下
X53n0841_p0446b04║眼不見。大眾部說：彼下地天隨樂亦能見上地色，如
X53n0841_p0446b05║生此界，下見上天應知。言得通者，謂修得通，非生得
X53n0841_p0446b06║也。明天量中，論文具有四說，今章但有三說。准此，初
X53n0841_p0446b07║二說是欲界天，後一是色界天。更一說云：下三靜慮
X53n0841_p0446b08║如次量等，小中大千；第四靜慮量無邊際。准頌文中，
X53n0841_p0446b09║初說梵世等四州為正。
X53n0841_p0446b10║如是總說為一小千者，正理云：此中小千唯舉梵世，
X53n0841_p0446b11║故小光等非小千攝。積小千等為中大千，故中大千
X53n0841_p0446b12║亦不攝彼。又言小者，是卑下義，以除上故，如截角牛。
X53n0841_p0446b13║南州人長三肘半、四肘，肘長一尺八寸，總計成六尺
X53n0841_p0446b14║三寸或七尺二寸。一、俱盧舍四分之一者，准此論明
X53n0841_p0446b15║俱盧舍二里，四分之一即半里也。言變易受者，三禪
X53n0841_p0446b16║樂捨相參名變易受，四禪唯捨名不變易受。言從第
X53n0841_p0446b17║三禪變易受生，入第四禪不變易受難故。減三劫者，
X53n0841_p0446b18║新云此言似倒也。既得難定，身壽應加。應言：下變易
X53n0841_p0446b19║受以樂欲心勝，由此造業引壽等勝；不變易受引欣
X53n0841_p0446b20║心劣，由此造業引壽等減。
X53n0841_p0446b21║依華開合者，彼有𤘽物陀華、鉢特摩華。少光已上大
X53n0841_p0446b22║全為劫者，問：梵王望少光身量但狹半踰繕那，如何
X53n0841_p0446b23║壽量懸隔爾許？舊云：身壽二量不可俱齊，為順火災
X53n0841_p0446b24║故梵王不受大劫，為順水風灾故小光已上大全為
X53n0841_p0446c01║劫倍倍增也。新云：詳其壽量增減及身量等不同者，
X53n0841_p0446c02║皆是生死法爾因果，此不可細求，所以如兩眼一眼
X53n0841_p0446c03║及無足多足。
X53n0841_p0446c04║言二十增減為一中者，有說但一增減也。彼以論文
X53n0841_p0446c05║言八十中劫為大劫故，故言一增減為一中也。大龍
X53n0841_p0446c06║有八謂難陀等者，難陀（此云喜）餘七謂跋難陀、沙伽羅
X53n0841_p0446c07║等，如法華經列。言摩揭陀國一麻婆訶者，謂彼國盛
X53n0841_p0446c08║麻篅，多受二十斛。篅（音船）或云𥫱（徙損反）佉梨（此云斛，十斗也），新
X53n0841_p0446c09║云受斛器名。如此間升斗斛等名准此說，非正名斛
X53n0841_p0446c10║也。言巨勝者，謂烏麻也。
X53n0841_p0446c11║一生所繫菩薩者，謂無始來為多生死之所繫縛，今
X53n0841_p0446c12║唯一生所繫未得成佛，故云一生所繫菩薩，此定壽
X53n0841_p0446c13║量四千歲必無中夭。最後有菩薩者，謂於此身定得
X53n0841_p0446c14║無學名最後有，若未證果必無中夭，成無學亦有中
X53n0841_p0446c15║夭。樹提伽者，昔梵音訛也，今云彈底憍迦（此云有明）。耆婆
X53n0841_p0446c16║者，亦是昔名，或云耆域等，皆訛也，今云時縛迦（此云活命）。
X53n0841_p0446c17║涅槃經說，外道記人所生為女，佛記為男，母死火焚，
X53n0841_p0446c18║佛令活命入火抱取，有明俱不為害，故無中夭。信法
X53n0841_p0446c19║行者，即見道鈍利二種聖人，以時速疾故無中夭。懷
X53n0841_p0446c20║彼二胎時者，即菩薩母懷菩薩時，輪王母懷輪王時，
X53n0841_p0446c21║以所懷子勝故，母亦無中夭。准前論文，輪王亦無中
X53n0841_p0446c22║夭，此略不言。
X53n0841_p0446c23║
X53n0841_p0446c24║俱舍頌疏記