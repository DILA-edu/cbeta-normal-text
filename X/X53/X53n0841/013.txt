X53n0841_p0449c16║
X53n0841_p0449c17║
X53n0841_p0449c18║
X53n0841_p0449c19║俱舍頌疏記　論本第十三
X53n0841_p0449c20║富春沙門　遁麟　述
X53n0841_p0449c21║造作名業者，此但一義，然更以持法式及分別果二
X53n0841_p0449c22║義釋業。持法式者，謂能任持七眾法式。分別果者，謂
X53n0841_p0449c23║能分別可愛非愛果。所以世品後明業品者，世品明
X53n0841_p0449c24║內外果差別不同，果所賴因謂由業惑，惑總業別故
X53n0841_p0450a01║先明業。為一因主作先覺因者，此外道計有其兩種，
X53n0841_p0450a02║或梵王或大自在天以為一因主，計此一主先起欲
X53n0841_p0450a03║覺，欲得受用境界眾生便生，以先覺為因名先覺因。
X53n0841_p0450a04║或數論外道計我以為一主，起於先覺生於世間。今
X53n0841_p0450a05║言非自在天等者，總非諸計也。正理云：兼破無因論
X53n0841_p0450a06║等，廣破邪執。立自宗云：世別由業生。云何知然？見業
X53n0841_p0450a07║用故。謂世現見愛非愛果差別生時定由業用，如農
X53n0841_p0450a08║夫類由勤正業，有稼穡等可愛果生，有諸愚夫行盜
X53n0841_p0450a09║等業，便招非愛殺縛等果。又世現見造善業者少、造
X53n0841_p0450a10║惡業者多，然於世間有情樂少苦多。感身不淨者，謂
X53n0841_p0450a11║造雜業感內身形，於九瘡門常流不淨，為對治彼感
X53n0841_p0450a12║外具生色香味觸甚可愛樂。鬱金者是樹名，出罽賓
X53n0841_p0450a13║國，其華黃色，取華安置一處，待爛厭取汁以物和之
X53n0841_p0450a14║為香，華稻猶有香氣，亦用為香也。然於人中亦有感
X53n0841_p0450a15║外非愛，如毒刺等。今且約妙者說。諸天善業惡不能
X53n0841_p0450a16║雜者，諸天雖復起諸煩惱，善勝惡劣故得純名。業依
X53n0841_p0450a17║身起者，謂任運根力依非其業性，惡由動作為善惡
X53n0841_p0450a18║等方是業性。故婆娑云：色形積聚總名為身，此業依
X53n0841_p0450a19║身故名身業。准此即是身之業故，依主釋也。
X53n0841_p0450a20║言五業，即身語中各有表、無表為四，并意業為五。言
X53n0841_p0450a21║身語至無表者，同是色業，一能表示，故名為表；一則
X53n0841_p0450a22║不能表示故，故名無表。由此差別，立二種名。意業非
X53n0841_p0450a23║色，不能表示，不名為表。由表無故，無表亦無，以無表
X53n0841_p0450a24║名遮同色類身語表故。
X53n0841_p0450b01║許身表業形色為體者，謂髮毛等，總名為身，身形非
X53n0841_p0450b02║一，故言如是如是。正量部計動為業者，以身動時，由
X53n0841_p0450b03║業動故，謂身無剎那滅。由於思業動此身時，即此動
X53n0841_p0450b04║身，名為身表有宗。以有剎那念念滅故，不許取動為
X53n0841_p0450b05║體。由此兩宗不同，故相破也。言有剎那者，諸法得自
X53n0841_p0450b06║體項，無間即滅，名為剎那。有此剎那，名有剎那。如有
X53n0841_p0450b07║財人，名為有財。言剎那為因，有不成過者，夫論立因
X53n0841_p0450b08║以證宗義，要須同許，方得為因。今正量部唯許覺燄、
X53n0841_p0450b09║鈴聲有剎那滅，不許身表業等有剎那滅，故顯論主
X53n0841_p0450b10║為因不成。猶如兔角者，以兔角本來自無，不待因無。
X53n0841_p0450b11║今滅法是無，還不待因，同於兔角，故引為喻。定無餘
X53n0841_p0450b12║量過現量者，於三量中取證諸法，定無餘比量、教量
X53n0841_p0450b13║能過現量。前以比量破，今現量破也。故非法滅皆不
X53n0841_p0450b14║待因者，結證也。既有薪等待因而滅，故非一切法滅
X53n0841_p0450b15║皆不待因也。論明有為生滅有二種因：一者主因，謂
X53n0841_p0450b16║生滅相恒與法俱，因用獨勝，故名主因；二是客因，謂
X53n0841_p0450b17║餘因緣或有或無，因用非勝，故名為客。經部宗計生
X53n0841_p0450b18║有客因無主因，滅無主客二因，有部滅有主因無客
X53n0841_p0450b19║因。正量部計色等諸法滅時，待主客二因心心所法
X53n0841_p0450b20║及𦦨聲等，滅由主因，不待客因。有熟變生下中上別
X53n0841_p0450b21║者，謂燒薪時有三色異，分下中上。然中熟生，下熟即
X53n0841_p0450b22║滅者，謂燒薪次黑生時，便無黃色，最黑生便無，次黑
X53n0841_p0450b23║應生中上熟因，體即是滅。下中熟因者，此以一因有
X53n0841_p0450b24║能生能滅過也。謂以一火燒薪，此時令中熟生，即此
X53n0841_p0450c01║剎那下熟復滅，豈以一火能為生滅二因耶？生滅本
X53n0841_p0450c02║是相違，其因是應一時。廣文應言：應生中熟因體即
X53n0841_p0450c03║是滅下熟因，應生上熟因體即是滅中熟因。今文從
X53n0841_p0450c04║略，故言中上熟因等。法自然滅者，謂不待客因名自
X53n0841_p0450c05║然，非不待主因也。若爾，現見煎水滅盡，火合於中為
X53n0841_p0450c06║何所作？答：由火界增能令水聚，於後後位生漸漸微，
X53n0841_p0450c07║乃至最後更不復續，是名火合於中所作，非令水滅
X53n0841_p0450c08║也。身表是形理得成立者，論主破正量部訖。由斯理
X53n0841_p0450c09║故，有宗身表是形理得成立也。此亦且敘權許，隣次
X53n0841_p0450c10║還破。言待此長色者，待謂觀待，即相望也。火㷮，字林：
X53n0841_p0450c11║燒木燋也。說文：㷮，焦也。一面多生者，理實長色兩頭
X53n0841_p0450c12║多生，恐濫四邊故言一面。此等色相如界品說。便謂
X53n0841_p0450c13║為長者，此理實非長等，由見假長等相應謂為長等。
X53n0841_p0450c14║然長圓等依火㷮立，形色依顯理亦同然，故引為喻。
X53n0841_p0450c15║如是依顯能取於形者，此論主正釋無別形色，狀如
X53n0841_p0450c16║依觸取長等相，而許但是多堅等積無別長觸，故知
X53n0841_p0450c17║依顯取形亦但是多顯色積，無別長等章中注略也。
X53n0841_p0450c18║言形為身表但假非實者，形為身表不同正量部，但
X53n0841_p0450c19║假非實不同有部。語表許言聲者，語謂言聲，聲能表
X53n0841_p0450c20║示內心名表，表有造作名業，語即是表、表即是業，故
X53n0841_p0450c21║名語表業。不同身業約所依立。
X53n0841_p0450c22║於色心上熏成種子者，謂從前思熏色身成種子也。
X53n0841_p0450c23║以經部宗身語二表是無記性，思通三性，故唯思業
X53n0841_p0450c24║能熏成種，表業不能熏也。假立無表者，謂此思種不
X53n0841_p0451a01║能動身發語表示內心，名無表業。問：既從思立，應名
X53n0841_p0451a02║隨心轉。答：經部所明欲散無表，與定無表意義不同。
X53n0841_p0451a03║欲散無表由審決二思力之所引發，動作思說，名為
X53n0841_p0451a04║表業。發身語表故，此熏於心成其種子，名為無表。定
X53n0841_p0451a05║心無表即不如是，由彼同時心力起故，入定則有，出
X53n0841_p0451a06║定則無，名心隨轉。過去大種尚非有者，依經部宗，以
X53n0841_p0451a07║過去無體故也。言諸有色不起愛恚者，謂在無漏不
X53n0841_p0451a08║於三世色上起愛恚也，亦不於受想等起惑故。言乃
X53n0841_p0451a09║至識亦然。言施常已食者，即常施食也。如有人宅標
X53n0841_p0451a10║牓施僧食等。隨時施者，謂隨寒熱等時而施衣等也。
X53n0841_p0451a11║此前語表更無異性者，謂使行殺時前，教人語表更
X53n0841_p0451a12║無改變。如何先不成業今成業耶？法謂外處者，謂諸
X53n0841_p0451a13║根境內外以分，是外處也。若十二處以論，是十一處
X53n0841_p0451a14║所不攝法。若以有色無色以分，不言無色。若不以法
X53n0841_p0451a15║處有無表色者，即成缺減，簡法不周也。此於因上立
X53n0841_p0451a16║果名者，謂定中正語等三無表色是因，出定後正語
X53n0841_p0451a17║等三是果。今說在定有正語等，即是於因上立果名
X53n0841_p0451a18║也。以八道支是無漏故，要在定中不可缺也。定境界
X53n0841_p0451a19║色者，謂修定人現行中有色相現也。新云：其定境色
X53n0841_p0451a20║亦是可見色處所攝，如解脫色緣青等時是可見色。
X53n0841_p0451a21║瑜伽云：相應者是法名。今言瑜伽師者，從法受名。密
X53n0841_p0451a22║意說恒時相續者，不顯了說是思所熏習種子，但言
X53n0841_p0451a23║恒時相續福業增長，故是密意也。二微細者，種子非
X53n0841_p0451a24║色，法相難知故。相續者，剎那不斷故。轉變者，謂取果
X53n0841_p0451b01║與果時異故。差別者，成果時不同故。言非作成業道
X53n0841_p0451b02║者亦思種者，由能教者本教他時已能熏成加行思
X53n0841_p0451b03║種相續，而依住使者依教所作殺等究竟成時，法爾
X53n0841_p0451b04║能令教者身中於前加行所熏思種更復發生根本
X53n0841_p0451b05║業道，乃至當來能感多果，故名業道。獲得如斯意樂
X53n0841_p0451b06║依止者，謂獲得無漏勝意樂故。此意樂或欲為體、或
X53n0841_p0451b07║勝解為體、或通二為體，故攝論云：以欲勝解為體，意
X53n0841_p0451b08║識相應，故名意樂依止。經部破有宗云：若由無表能
X53n0841_p0451b09║遮犯戒，應無失念而破戒者。若依彼宗思種名戒者，
X53n0841_p0451b10║若有力能憶念即不犯戒，若無力能憶念即便犯戒，
X53n0841_p0451b11║以無別體故可容犯戒。釋思種中兩解者，前解有七
X53n0841_p0451b12║思種念念增加，後解唯一思種功能有七，故為異也。
X53n0841_p0451b13║言初念七支種子者，且約根本除加行說。第二念二
X53n0841_p0451b14║七支者，即并初念七故成二七。即色心持種者，凡起
X53n0841_p0451b15║善惡思業皆熏根識成其種子，或有心能持色種，如
X53n0841_p0451b16║生無色界多時，無色後色從心生也。有色持心種，如
X53n0841_p0451b17║入無心定後心起從色也。
X53n0841_p0451b18║現身大種但為依者，所依則親，依則稍踈，引喻可知。
X53n0841_p0451b19║第一解言：即用造初念無表大種，造後念無表者，此
X53n0841_p0451b20║以無礙故，一四大種得造眾多無表，以時別故，非互
X53n0841_p0451b21║為果。第二解言：別起一具大種等者，此解意謂一具
X53n0841_p0451b22║大種造同時無表，即於現在別起一具大種，懸造未
X53n0841_p0451b23║來無表也。第三解言：剎那剎那四大別造者，此意初
X53n0841_p0451b24║念無表自一具造，後起多具懸造未來，異熟虗踈故
X53n0841_p0451c01║相容受。此三說中，初解為正。新破第二解云：何因後
X53n0841_p0451c02║念無量剎那同一大造？初念無表有何別因異大造
X53n0841_p0451c03║耶？論但自云細麤因別，而無有文現未別因。破第三
X53n0841_p0451c04║師云：一一剎那有七具四大，一一大種復有七微，即
X53n0841_p0451c05║是於一剎那有二十八微。設其報色虗踈，尚不得容
X53n0841_p0451c06║造一日一夜無表，四大極微如何得容百年八萬歲
X53n0841_p0451c07║等？今詳三解，並舊人取婆娑正文目為三解，非婆娑
X53n0841_p0451c08║自有三釋。
X53n0841_p0451c09║釋大種中，問：身在下地起上定時，用上地大種造上
X53n0841_p0451c10║地色，其四大種為在何處？答：婆娑有說眉間、有說鼻
X53n0841_p0451c11║端、有說心邊、有說臍邊、有說足指。有作是說：隨加行
X53n0841_p0451c12║安心處所，是處現前。有餘師說：欲界大種麤、色界大
X53n0841_p0451c13║種細，細入麤隟如油入沙。然根本靜慮現在前時，色
X53n0841_p0451c14║界大種遍身內起，若近分定唯心邊起。有說：近分定
X53n0841_p0451c15║大種亦遍身起，然長養身不如根本。如有二人俱詣
X53n0841_p0451c16║池浴，一人在池側掬水浴身、一人入池中浸身而洗。
X53n0841_p0451c17║二人用水雖俱遍身，然長養身入池者勝（新云後解為勝，隨定
X53n0841_p0451c18║勝劣皆遍身故也）。問：為欲界身中先有間隟，色界大種來入
X53n0841_p0451c19║中耶？答：不爾。未來欲界身自有二類：一、唯欲大種，二、
X53n0841_p0451c20║色界大種雜。若時遇入色界定緣，彼唯欲界便滅、色
X53n0841_p0451c21║界雜者便生，不可言先有間隟後來住中。
X53n0841_p0451c22║亦等流性者，釋無表五類分別也。除苦忍初心無表，
X53n0841_p0451c23║餘皆是等流性。無表唯是善惡性故，非異熟生；無極
X53n0841_p0451c24║微積集非所長養，是有為故，故非實。故五類中但通
X53n0841_p0452a01║二類也。此散大種至唯等流性者，釋欲無表大種。五
X53n0841_p0452a02║類門中唯是等流，不通餘類。謂從同類因所生故，是
X53n0841_p0452a03║等流因；等起心不能長養，能生無表諸大種故，非所
X53n0841_p0452a04║長養；非是異熟因所生故，非異熟生；非無漏故，非剎
X53n0841_p0452a05║那，是有為故，故非實也。問：此大種是誰等流果？正理
X53n0841_p0452a06║云：如是說者，從無始來定有能造無對造色，已滅大
X53n0841_p0452a07║種為同類因能生。今時等流大種造有表業，亦應是
X53n0841_p0452a08║無始來同類大種之等流果，非從異熟。言七支各別
X53n0841_p0452a09║大種者，謂一具四大種造不殺戒，乃至不雜穢語戒
X53n0841_p0452a10║皆別自具四大種造也。問：如不殺等戒對多有情各
X53n0841_p0452a11║一不殺，為同四大？為別四大？答：准正理云：雖對別異
X53n0841_p0452a12║有情相續發多無貪所生無表，而但一具大種為因，
X53n0841_p0452a13║以所生果類無別故。問：大種中不言情非情耶？解云：
X53n0841_p0452a14║前無表已說有情，無非情大造有情色，故不別說。又
X53n0841_p0452a15║解：既有執受，明是有情，故不說也。定中大種唯長養
X53n0841_p0452a16║性者，謂等持是能長養故，定中大種即通所長養也。
X53n0841_p0452a17║問：此四大種從同類因生有等流性，何故但言唯長
X53n0841_p0452a18║養耶？答：五類明義，體各不同，互不相攝。離長養外，無
X53n0841_p0452a19║別有定中大種，唯是等流，故不說也。同類生故非剎
X53n0841_p0452a20║那，是有為故非實，非是異熟因所生故非異熟。是無
X53n0841_p0452a21║執受者，一以無心執為自體故。又此大種無有其餘
X53n0841_p0452a22║執受相故，名無執受。有人疑云：定戒大種唯一，戒何
X53n0841_p0452a23║有七？定中無非，何用戒？答：以防身語，故有七支。又縱
X53n0841_p0452a24║無過，此七善法法爾有故。如佛亦具諸戒，豈有過耶？
X53n0841_p0452b01║表唯等流性者，唯言簡餘四類，無異熟因故非異熟
X53n0841_p0452b02║生，無別勝緣故非長養，從同類因生故非一剎那，是
X53n0841_p0452b03║有為故非實。身表以屬身故者，以身表業與根合故，
X53n0841_p0452b04║故有執受也。語表不屬身者，謂語表是聲，故無執受。
X53n0841_p0452b05║又此既是業性，已表有情，無有非情是業性故。餘義
X53n0841_p0452b06║皆與散無表同，謂別四大種造等。言有新生等流大
X53n0841_p0452b07║種者，論先問云：表業生時，為要破壞本身形量、為不
X53n0841_p0452b08║爾耶？若破壞者，異熟色斷，應可更續，則違婆娑宗。若
X53n0841_p0452b09║不破壞，如何得有一身處所、二形量成？答云：有別新
X53n0841_p0452b10║生等流大種造有表業，不破本身。問：若爾，隨依何身
X53n0841_p0452b11║分處起有表業，應大於本，新生大種遍增益故。答：異
X53n0841_p0452b12║熟虗疎，互相容受，身亦不大。婆娑正理更有一釋，謂
X53n0841_p0452b13║如染支體簿，故不隨增。
X53n0841_p0452b14║無記不發無表者，謂無表在第三轉故。三轉者，一能
X53n0841_p0452b15║發心，二所發表，三無表。其能發之心，要須強力，方能
X53n0841_p0452b16║遠資無表得起。既是力劣，故不發也。言不能引發至
X53n0841_p0452b17║果仍續起者，謂若善惡力強，能引無表，因雖謝滅，果
X53n0841_p0452b18║仍續起。無記不然，故云不能引發無表，可因滅時，果
X53n0841_p0452b19║仍續起。等起不善唯在欲界者，謂貪嗔等自性不善，
X53n0841_p0452b20║思等與此相應，成不善身語等業。由此等起，故成不
X53n0841_p0452b21║善。上界既無自性不善，由此亦無諸不善業。故論云：
X53n0841_p0452b22║已斷不善根，及無慙愧故。善及無記諸地皆有者，由
X53n0841_p0452b23║自性善及自性無記遍諸地故。相應等起，隨其所應，
X53n0841_p0452b24║亦遍諸地。無色界中無身語轉，故無律儀者。若爾，身
X53n0841_p0452c01║在欲色，起無色定，定應有無表戒。如欲色界起無漏
X53n0841_p0452c02║定，有無漏無表？答：無漏不墮界故。又無無漏大種故，
X53n0841_p0452c03║身在欲色入無漏定，依身生處大種所造。有漏繫地
X53n0841_p0452c04║所不可言有漏無表，別界大種造復不可言無漏大
X53n0841_p0452c05║造也。論云：又背諸色入無色定，故彼定中不能生色。
X53n0841_p0452c06║由彼定能伏色大種故，所以無無表色。為治惡戒故
X53n0841_p0452c07║起尸羅者，欲界有惡戒故，色界起尸羅表。唯有伺二
X53n0841_p0452c08║者，有伺之言為顯中間，中間靜慮雖無尋而有伺故，
X53n0841_p0452c09║故能發表業。若言有尋，即不攝中定也。論云：上地既
X53n0841_p0452c10║無言，如何得有聲處？答：有外大種為因，發聲內身處，
X53n0841_p0452c11║由斯內外有於聲處。見所斷內門轉者，謂是迷理惑，
X53n0841_p0452c12║不緣外事。如我見唯迷自事，猶執自身中有我我所，
X53n0841_p0452c13║名內門轉。前雖已釋欲界無有覆表，此是引論證成，
X53n0841_p0452c14║無重言失。
X53n0841_p0452c15║何法何性由何因成者，此問有三：一問何法名勝義
X53n0841_p0452c16║等，四二問此等是何性，三問此勝義等由何因成。涅
X53n0841_p0452c17║槃名勝義善者，正理兩釋，一解同此。第二解云：或真
X53n0841_p0452c18║解脫是勝是義，得勝義勝，名謂最尊。無與等者，義謂
X53n0841_p0452c19║別有真實體性，此顯涅槃無等實有，故名勝義。如是
X53n0841_p0452c20║勝義安隱名善，如是涅槃是善常故，於一切法其體
X53n0841_p0452c21║最尊，是故獨標為勝義善。無貪等等取，無嗔無癡
X53n0841_p0452c22║也。如雜藥水者喻受想等，餘心心所藥喻慚愧等。雜
X53n0841_p0452c23║藥之水亦名為藥，與善相應故亦名善。勝義不善，謂
X53n0841_p0452c24║翻涅槃立生死，即生死名勝義不善。以生死有漏之
X53n0841_p0453a01║法皆是行苦，自性不安故，猶如痼疾，有此疾者常不
X53n0841_p0453a02║安隱。自性不善即翻前自性善立，謂無慚愧有二義
X53n0841_p0453a03║故：一、唯是不善，二、遍不善心。貪嗔等三具五義：一、通
X53n0841_p0453a04║五部，二、通六識，三、是隨眠性，四、斷善根時作窂強加
X53n0841_p0453a05║行，五、能發麤惡身語二業。由此五種是自性不善，作
X53n0841_p0453a06║用力強，自餘心所等與此相應，生成相應不善。問：一
X53n0841_p0453a07║切有漏皆生死攝，皆合是不善，如何於中有善無記？
X53n0841_p0453a08║答：據義不同，立名有異。若以行苦極不安隱，一切有
X53n0841_p0453a09║漏皆是不善。若不招果及招愛果，別立為善及名無
X53n0841_p0453a10║記。據義既別，故無過也。正理具明者，正理云：乃至設
X53n0841_p0453a11║方便立自性等三，亦攝不盡，無記多故。由是無記唯
X53n0841_p0453a12║有二種：一者、勝義，二者、自性。有為無記是自性攝，不
X53n0841_p0453a13║待別因成無記故。無為無記是勝義攝，以性是常，無
X53n0841_p0453a14║異門故。應知無記中相應等起者，謂於心所中無別
X53n0841_p0453a15║心所，是自性無記。由無自性，不立相應；由不立自性
X53n0841_p0453a16║相應，亦不立等起。設立此三，攝亦不盡。准婆娑立五
X53n0841_p0453a17║種無記，謂異熟等四外更立自性。正理以據有為法
X53n0841_p0453a18║中體是無記，皆名自性，故合之為一。婆娑據義別故，
X53n0841_p0453a19║開之為五，亦不相違。或言六者，更加勝義，由是無記
X53n0841_p0453a20║或一、二、四、五、六也。
X53n0841_p0453a21║前心名因等起者，即前經云：因邪見故，乃至起邪語
X53n0841_p0453a22║等。以邪見等為發業前心也。問：隨轉於業有何作用？
X53n0841_p0453a23║答：雖有先因為能引發，若無隨轉者，如死業應無有，
X53n0841_p0453a24║故隨轉因亦名有因。正起業時見斷無者，謂正起業
X53n0841_p0453b01║時心麤散故，見所斷識爾時不起。若起見斷，惡業即
X53n0841_p0453b02║息。又論云：又見所斷若發表色，此色則應是見所斷。
X53n0841_p0453b03║是則違越阿毗達磨。謂轉心若善，隨轉亦容三者，且初
X53n0841_p0453b04║轉、隨轉俱善可知。轉心是善，隨轉不善者，如欲禮佛，
X53n0841_p0453b05║忽見婬女起染眼識，即不善也；或緣威儀等，即無記
X53n0841_p0453b06║也。轉心不善，隨轉有善者，如本起心欲殺，忽覩佛像
X53n0841_p0453b07║起善心也；或緣行住等，起威儀、無記心也。無記心有
X53n0841_p0453b08║三心隨轉者，且威儀、無記中，如有行時，忽遇佛像等
X53n0841_p0453b09║起善眼識，或見婬女等起染眼識，如是即善染為無
X53n0841_p0453b10║記隨轉。尊者世友說曰：此由覺慧速疾廻轉起增上
X53n0841_p0453b11║慢，謂於行位起此眼識，而實行時則善染心不現在
X53n0841_p0453b12║前，若善染現在前時即止不行。此不善染心但如伴
X53n0841_p0453b13║者，不名等起。依婆娑有三師說各不同，此煩不具錄
X53n0841_p0453b14║故。言必同者，謂佛善心必善心為隨轉，無無記心為
X53n0841_p0453b15║善隨轉也。故論云：而或有時善隨無記轉，曾無無記
X53n0841_p0453b16║為善隨轉。言心或增長者，釋善隨無記轉，善勝無記
X53n0841_p0453b17║故為增長。無萎歇者，釋無無記為善隨轉也。許佛有
X53n0841_p0453b18║異熟、通果、威儀三無記者，如佛現通即通果無記、整
X53n0841_p0453b19║衣行等威儀無記、異熟無記，即任運心、工巧處心，佛
X53n0841_p0453b20║多不起故略不說，非全不起故但言三。又解：三無記
X53n0841_p0453b21║據現行說，工巧唯成就故不說。二說中初說為正。所
X53n0841_p0453b22║以世尊有無記心者，如佛問阿難：天雨不及鳥鳴等，
X53n0841_p0453b23║並無記心。那伽行在定等者，彼異說意，既四威儀常
X53n0841_p0453b24║在定，故無散心及無記心也。有部通曰：約佛四威儀
X53n0841_p0453c01║中皆能入定，故言行住等在定，非謂無散心及無記
X53n0841_p0453c02║心也。
X53n0841_p0453c03║
X53n0841_p0453c04║俱舍頌疏記