X53n0841_p0453c05║
X53n0841_p0453c06║
X53n0841_p0453c07║俱舍頌疏記　論本第十四
X53n0841_p0453c08║富春沙門　遁麟　述
X53n0841_p0453c09║能遮能滅惡戒相續者，新云：能遮未來惡戒不相續
X53n0841_p0453c10║起，能滅已起惡戒不得相續故，故名律儀。舊云：別解
X53n0841_p0453c11║脫戒能遮惡戒相續，定道戒能滅惡戒相續，故名律
X53n0841_p0453c12║儀。律謂法律，儀謂儀式，非律翻此，俱非雙翻。但言無
X53n0841_p0453c13║表者，表不遍通，所以不說。
X53n0841_p0453c14║言廛戒者，廛謂廛雜，如廛市等。靜慮律儀繫屬色界，
X53n0841_p0453c15║名為色廛戒。別解脫律儀繫屬欲界，名欲廛戒。無漏
X53n0841_p0453c16║道生不繫屬三界。苾芻者，唐云乞士。昔云比丘者，訛
X53n0841_p0453c17║也。苾芻尼者，是女聲呼。正學者，梵云式叉摩那，唐言
X53n0841_p0453c18║正學，釋六法數。言五戒上加不非時食者，即不殺、盜、
X53n0841_p0453c19║邪行、誑語、飲酒，為正五戒也。新舊兩疏並為此釋，今
X53n0841_p0453c20║詳此釋未為允當，以六法中摩觸亦成犯故。又且五
X53n0841_p0453c21║戒但制邪行，豈可六法唯制邪行？六法者，一不摩觸、
X53n0841_p0453c22║二不盜四錢已下、三不殺畜生、四不小妄語、五不飲
X53n0841_p0453c23║酒、六不非時食。故律云：若犯婬應擯，若染心與男子
X53n0841_p0453c24║身相觸壞本法應更受戒。盜五錢應擯，四錢已下許
X53n0841_p0454a01║更學。斷人命應擯，斷畜生命許更學。誑若自稱得通
X53n0841_p0454a02║人法應擯，若小妄語許更學。飲酒、非時食同。勤䇿者，
X53n0841_p0454a03║梵名室羅摩拏路迦（唐云勤策。昔云沙彌者，訛略也），勤䇿女同（昔云沙彌
X53n0841_p0454a04║尼，尼是女聲呼，亦訛略也）。梵云鄔婆素迦（唐云近事業，是男聲呼。昔云優婆塞，或云伊𮑱
X53n0841_p0454a05║塞，皆訛也）。言近事者，婆娑云：何故名近事？答：親近修事諸
X53n0841_p0454a06║善法故。謂彼身心狎習善法，故名近事。有餘師說：親
X53n0841_p0454a07║近承事諸善士故。復有說者，親近承事諸佛法故。鄔
X53n0841_p0454a08║婆斯迦，唐言近事女，斯是女聲呼。舊云優婆夷，或云
X53n0841_p0454a09║優婆斯者，皆訛略也。梵云鄔婆婆沙（唐言近住，如下當釋）。問：何
X53n0841_p0454a10║故此八依別解脫建立，不依靜慮無漏律儀建立耶？
X53n0841_p0454a11║答：此八種戒受心多少不同，故戒緣差別分為八種。
X53n0841_p0454a12║受學人差別定道律儀，但得彼定七支頓得，不由受
X53n0841_p0454a13║心戒緣差別分近事等。然有四禪諸果差別，義各不
X53n0841_p0454a14║同不可一例，離勤䇿戒無別。正學女等律儀者，謂先
X53n0841_p0454a15║受十戒後受六法，雖受得六法即同十戒中六，故亦
X53n0841_p0454a16║勤䇿攝。又解：作正學時非更別得六法，但重受教約
X53n0841_p0454a17║令持先受，故此六法即是十戒中六法，教說正學不
X53n0841_p0454a18║異勤䇿。問：所以近住獨不分男女別者何？答：以近住
X53n0841_p0454a19║時促故不分也，不同前是盡形戒故。言謂從他受者，
X53n0841_p0454a20║准下文總有十種受具戒，如下當辨。若准四分有五
X53n0841_p0454a21║種受具法，謂善來、上法、三歸、八教、羯磨等。尼等四戒
X53n0841_p0454a22║者，等取式叉、沙彌尼、近事女為四。苾芻等三者，除式
X53n0841_p0454a23║叉也。近住本來不分，故亦不合也。問：男女二眾多少
X53n0841_p0454a24║不同，如何名異體一？解云：男女不同開遮有異，隨緣
X53n0841_p0454b01║別故多少不同。論其七支戒體皆等，故言體一。問：僧
X53n0841_p0454b02║尼不同之戒，形轉之時既有興謝，豈非離得捨因緣
X53n0841_p0454b03║而有得捨無表體耶？答：亦據七支無有增減，故言非
X53n0841_p0454b04║離得捨因緣有得捨等。又解：雖可過境興廢，能防戒
X53n0841_p0454b05║體不隨生滅，既酬本要期總斷惡意，亦即發得與尼
X53n0841_p0454b06║不同無作戒善，是以大僧根變即得，是能防受體更
X53n0841_p0454b07║無生滅。其猶器伏但可有用，不用不可斷無器伏，故
X53n0841_p0454b08║此亦爾。其體各別具足頓生者，准論文存其重發，即
X53n0841_p0454b09║不殺戒總三度發也。然此三種互不相違者，前明三
X53n0841_p0454b10║種緣別成異，此明不相違故受後不捨前也。勿捨苾
X53n0841_p0454b11║芻戒便非近事等者，反難答也。婆娑問云：若先不受
X53n0841_p0454b12║近事律儀，便受動䇿律儀，得律儀不？有說：不得。以近
X53n0841_p0454b13║事律儀與此律儀，為門為依為加行故。有說：不定。若
X53n0841_p0454b14║不了知先受近事律儀，後方受得勤䇿律儀，信戒師
X53n0841_p0454b15║故受此律儀，彼得律儀戒師得罪。若彼解了先受近
X53n0841_p0454b16║事後受勤䇿是正法儀式，但憍慢故不欲受學近事，
X53n0841_p0454b17║作如是言：何用受此近事劣戒？彼輕慢心雖受不得。
X53n0841_p0454b18║如說不受近事律儀而受勤䇿，如是不受勤䇿而受
X53n0841_p0454b19║苾芻律儀，廣說亦爾。
X53n0841_p0454b20║六、塗飾香鬘儛歌觀聽所以合為一者，婆娑云：二種
X53n0841_p0454b21║同於莊嚴處轉，故二種合立一支。又正理云：為引怯
X53n0841_p0454b22║怖眾多學處，在家有情顯易受持，故於八戒合二為
X53n0841_p0454b23║一。如佛為栗氏子略說學處有三：七眠高廣床者，謂
X53n0841_p0454b24║象牙等嚴好過量床也，以能長憍慢故。有言如父母
X53n0841_p0454c01║師等床，恐非，以不受戒時亦不合坐故。如男子七歲
X53n0841_p0454c02║不登母床，女人八歲不近父机。譏嫌重故開為二者，
X53n0841_p0454c03║即開前塗飾歌儛觀聽為二也。出家根熟不怖多學
X53n0841_p0454c04║處，故開為二。復加受畜金銀者，前八戒於在家當事
X53n0841_p0454c05║生業，不可受一日夜戒，即捨金銀等。後時重畜出家
X53n0841_p0454c06║之人以乞自活，不畜金銀等。易反是，盡形戒故兼廢
X53n0841_p0454c07║修道，故制不得畜金銀等。
X53n0841_p0454c08║一、能平治險業者，正理云：以清涼故，名曰尸羅。此中
X53n0841_p0454c09║尸羅是平治義，故字相處作是釋云：平治義中置尸
X53n0841_p0454c10║羅界，戒能平治險業，故得尸羅名。（險業，惡戒也。）有云：尸羅
X53n0841_p0454c11║（唐言性善。）妙行者，正理云：或修此行得愛果，故曰妙行。豈
X53n0841_p0454c12║不無表亦名不作者，以契經說：無表律儀便名為不
X53n0841_p0454c13║造，亦名不作。故有此難。答云：經據不造惡名不作，論
X53n0841_p0454c14║據思所造故復名為作，各不相違。又解：無表是後作
X53n0841_p0454c15║果家因，從果立名；是前表思作因家果，從因立稱。名、
X53n0841_p0454c16║作無失也。能防身、語名律儀者，謂由此戒力防惡身、
X53n0841_p0454c17║語，依法儀式，故名律儀。第五、名別解脫，疏義可知。正
X53n0841_p0454c18║理云：或初所應修，故名別解脫；或彼初起最能超過
X53n0841_p0454c19║地獄險惡趣，故名別解脫。若准經說，與此不同。彼謂
X53n0841_p0454c20║涅槃名別解脫，戒是正順解脫之本，因受果稱，得解
X53n0841_p0454c21║脫名。依業暢義立業道名者，由如於人遊履於道，通
X53n0841_p0454c22║暢諸方；業道亦爾，思業遊履，通暢義同，名業道也。正
X53n0841_p0454c23║理云：亦得名為根本業道，約防身、語暢思業故。（解云：第三
X53n0841_p0454c24║羯磨竟，得戒之時暢本求思，故唯初一念剎那無表名業道。）然六名中，別解脫及
X53n0841_p0455a01║業道二名唯是初念，尸羅等四名通初、後念。故頌云
X53n0841_p0455a02║俱得名尸羅妙行業律儀等。
X53n0841_p0455a03║始自苾芻終於近住，此八眾有別解脫。外道雖受戒，
X53n0841_p0455a04║以求三有及無功能永脫諸惡故，不名別解脫戒，但
X53n0841_p0455a05║名處中善。如近村邑得村邑名者，如世說言：於此村
X53n0841_p0455a06║邑得田稻等。得村邑名故，近分地亦得。解慮名得聖，
X53n0841_p0455a07║謂學無學者。准此，從苦忍已去俱得無漏道，即得道
X53n0841_p0455a08║俱戒也。戒從靜慮生者，約生因說。或依靜慮者，約依
X53n0841_p0455a09║因說。
X53n0841_p0455a10║九無間者，即上上等九品聖道，以所斷惑有九品故，
X53n0841_p0455a11║能斷之道亦分九品也。能永斷惡戒者，謂離欲時捨
X53n0841_p0455a12║欲諸惡戒，惡戒是緣縛斷。及能起惑者，即起惡戒煩
X53n0841_p0455a13║惱，起惡戒煩惱是自性斷。故婆娑云：四種律儀：一、別
X53n0841_p0455a14║解脫，二、靜慮，三、無漏，四、斷律儀。謂於靜慮、無漏二律
X53n0841_p0455a15║儀中，名取少分離欲界染九無間道中隨轉戒，立斷
X53n0841_p0455a16║律儀。取所餘未至地者，此言似倒，應云取未至地所
X53n0841_p0455a17║餘道，即未至地中有漏解脫等道，是無間道之餘故。
X53n0841_p0455a18║不斷惑非斷律儀者，此有二類：一、未地解脫道不斷
X53n0841_p0455a19║惑，二、上地有漏道雖能斷惑，非斷欲故，並非斷律儀
X53n0841_p0455a20║也。以斷律儀唯對治欲惑，立無漏律儀四句。第一句
X53n0841_p0455a21║者，應言除未至定九無間道無漏律儀，取未至地無
X53n0841_p0455a22║漏解脫道及上地諸無漏道，以是無漏故，是無漏律
X53n0841_p0455a23║儀，非斷道故，非斷律儀。第二句者，即未至定九無間
X53n0841_p0455a24║道有漏律儀，以無間道故，名斷律儀，是有漏故，非無
X53n0841_p0455b01║漏律儀。第三句者，依未至定九無間道無漏律儀，是
X53n0841_p0455b02║無漏故，是斷道故，故成俱句。第四句者，除未至定九
X53n0841_p0455b03║無間道有漏無間道律儀，取未至地有漏解脫道及
X53n0841_p0455b04║上地諸有漏道，是有漏故，非斷道故，成俱非句。
X53n0841_p0455b05║身律儀善哉等者，此偈是薩婆多中七佛略戒偈也。
X53n0841_p0455b06║合前二種正知正念者，謂合此念慧為前經念律儀
X53n0841_p0455b07║及後經中根律儀，合言顯非如次正知為意律儀、正
X53n0841_p0455b08║念為根律儀故。二律儀正念慧為體者，慧能簡擇、念
X53n0841_p0455b09║能憶持，此二力強防護制意及與眼根，不令於境起
X53n0841_p0455b10║諸過患，故名律儀。非無表色亦應具說眼等六根，不
X53n0841_p0455b11║言耳等者略故。正理云：故契經說：眼見色已，不喜不
X53n0841_p0455b12║憂，恒安住捨，正知正念。如是乃至意了法已，不喜不
X53n0841_p0455b13║憂，住正念等。
X53n0841_p0455b14║住別解脫無表者，謂住別解脫補特伽羅等成別解
X53n0841_p0455b15║脫人，未捨已來定成現世。不隨心色勢微劣故者，謂
X53n0841_p0455b16║此戒非隨心轉，非心一果勢微劣故。即由此理，亦不
X53n0841_p0455b17║能成前生中戒，不同定共也。若第二念恒成過未者，
X53n0841_p0455b18║除苦忍外，自餘聖者乃至未入無餘，依前皆成過未
X53n0841_p0455b19║無漏戒也。
X53n0841_p0455b20║言非律儀非不律儀者，謂善非律儀、惡非不律儀，亦
X53n0841_p0455b21║名為處中，即除餘善惡也。
X53n0841_p0455b22║有覆無記表唯成現在，總有三義：一、法力劣，二、性昧
X53n0841_p0455b23║鈍，三、從他起。
X53n0841_p0455b24║惡戒有五名者，唯少善戒別解脫一名，餘名如次，皆
X53n0841_p0455c01║翻善戒立也。善戒有六，故此有五。業道名唯目初念
X53n0841_p0455c02║者，謂初暢思故，名為業道，與律儀同。
X53n0841_p0455c03║初兩句是第一句者，謂頌中初兩句是四句中第一
X53n0841_p0455c04║卑句也。言劣思造善造惡等者，除七有依福及成業
X53n0841_p0455c05║道，雖下劣思亦發無表，餘皆唯表。第二句謂經生聖
X53n0841_p0455c06║成過未無表者，正理彈云：豈不已得靜慮異生，今表
X53n0841_p0455c07║未生先生已失，亦成無表非表業耶？何故頌中但標
X53n0841_p0455c08║於聖？又非易生者，理亦可然，何故釋中標易生者？俱
X53n0841_p0455c09║舍救云：理亦應有據顯偏明，或隨舉一餘略不說。若
X53n0841_p0455c10║無色界成過未道俱無表者，謂無色界無色故戒不
X53n0841_p0455c11║現行，但起法前後得得過未戒也。以無漏不墮界繫
X53n0841_p0455c12║故生上猶成，有漏不然故不成就。
X53n0841_p0455c13║唯此六地有無漏道者，四本靜慮有不在疑，其未至
X53n0841_p0455c14║地厭欲心強能入無漏。中間靜慮有無漏者，謂餘有
X53n0841_p0455c15║情依彼能起無漏，非梵王自能起無漏也。上三近分
X53n0841_p0455c16║無無漏道，如後當辨。此中明戒不通無色靜慮之言，
X53n0841_p0455c17║已簡於後。勤䇿等五種不從眾得者，謂勤䇿、勤䇿女
X53n0841_p0455c18║從二人得，若近事等三從一人得，俱非眾發，並名別
X53n0841_p0455c19║人。證此智時得具足戒者，謂佛獨覺得盡智時得此
X53n0841_p0455c20║戒也。憍陳如等五比丘者，即憍陳那為一具足，應言
X53n0841_p0455c21║阿若憍陳如（阿之言無，若之言如）。謂佛初轉法輪，此人最初悟
X53n0841_p0455c22║道，佛欲眾中無如憍陳如，故名阿若。故律云：從是已
X53n0841_p0455c23║來始名阿若憍陳如也。二、十力迦葉，三、馬勝，四、䟦提，
X53n0841_p0455c24║五、摩訶男。然此五人並於先時給侍菩薩，佛成道已
X53n0841_p0456a01║追念先恩，乃往鹿野苑中轉四諦法，五人證道得具
X53n0841_p0456a02║足戒，故曰見諦得戒。廣如律說。言善來者，有二釋：一
X53n0841_p0456a03║云謂此人輩深厭生死希求出家，佛言善來，即得具
X53n0841_p0456a04║足戒，故曰善來。善即求戒者心，來謂如來言教。二云
X53n0841_p0456a05║佛知此人願樂出家，命之善來，即發具戒。此即善來
X53n0841_p0456a06║之言，俱在如來言教。正理云由本願力者，即本求戒
X53n0841_p0456a07║心也。佛威加故者，即佛言命也。耶舍（此云名譽）信受佛得
X53n0841_p0456a08║戒者，謂世尊告迦葉言：汝當發慚愧心徹於骨髓。彼
X53n0841_p0456a09║在多子塔邊發誠誓言：世尊是我大師，修伽陀是我
X53n0841_p0456a10║大師。如是二言便發具足。然此得戒始終三名：一名
X53n0841_p0456a11║教授，即是初義；二名身誓；三名上法，即自證眾會增
X53n0841_p0456a12║上之法。今章言信受佛為大師，是即當第二義。蘇陀
X53n0841_p0456a13║夷，此云善施，增一阿含廣明其相。謂佛於摩竭國波
X53n0841_p0456a14║沙山，即命蘇陀夷言：今問卿義，諦聽善思。對曰：如是。
X53n0841_p0456a15║世尊告曰：有常色、無常色，為一義？為若干？答曰：若干，
X53n0841_p0456a16║非一義也。（解云：有常色者，謂如來常身，非謂凡夫六根所取。無常色者，謂外色聲六根所引也。）
X53n0841_p0456a17║又問：有漏、無漏義，為一若干？答曰：若干，非一也。有
X53n0841_p0456a18║漏謂生死，無漏為涅槃。如是多問，彼皆具答，稱可佛
X53n0841_p0456a19║心。世尊讚曰：摩竭國界快得善利，今聽此沙彌僧中
X53n0841_p0456a20║受戒。由聰明善巧酬答故，別開此緣，非酬答時即發
X53n0841_p0456a21║戒也。大生主者，舊云梵名摩訶鉢賴闍鉢底。摩訶，大
X53n0841_p0456a22║也。鉢剌闍云生，鉢底云主，是大梵王千名中一稱也。
X53n0841_p0456a23║昔云摩訶波闍婆提，翻云大愛道者，訛也。今章中梵
X53n0841_p0456a24║名仍存昔號，又云生主乃是今名，兩說相違未詳。就
X53n0841_p0456b01║是從梵王邊乞得者，謂從梵天神邊乞得，是佛姨母
X53n0841_p0456b02║欲求出家，佛抒不許，輙自剃髮倚立祇洹。阿難見之，
X53n0841_p0456b03║為其三請，佛乃見許，便宣八敬法與阿難。阿難傳授
X53n0841_p0456b04║愛道，愛道聞皆頂受，便發戒品。八法者：一、百歲尼應
X53n0841_p0456b05║禮敬初歲比丘；二、不得罵謗比丘；三、不得舉說比丘
X53n0841_p0456b06║過失；四、從大僧受戒；五、半月從大僧乞行摩那埵；六、
X53n0841_p0456b07║半月從僧求請教誡人；七、依僧安居；八、詣僧自恣。此
X53n0841_p0456b08║亦名八尊重法，亦名不可過，亦名八敬，名異義同。此
X53n0841_p0456b09║尼端正者，此尼本是婬女，容㒵端正價直半國，出家
X53n0841_p0456b10║受具恐往僧寺，路有難緣故開遣使。邊國僧少者，本
X53n0841_p0456b11║緣靜善國僧少故，致使憶可受戒三年不得。大迦旃
X53n0841_p0456b12║延因傳五年白佛，遂開邊方五人受戒。故四分云：東
X53n0841_p0456b13║方有國名曰木調，南方有塔名靜善，南方有山名師
X53n0841_p0456b14║梨仙人種山，北方有國名柱，自此之外並為邊國。新
X53n0841_p0456b15║舊並云：以和上不入眾數，餘四成眾故須五人。今詳
X53n0841_p0456b16║五人受戒，蓋是始終須五，非由和上在外須五人也。
X53n0841_p0456b17║若言和上在外要須五人者，十眾受戒如何解釋？中
X53n0841_p0456b18║國十眾者，以中國僧多求之易得，故要十眾方得受
X53n0841_p0456b19║具，少則不成、多則無爽。六十賢部者，謂六十賢人共
X53n0841_p0456b20║為部集。言遣阿難為說者，准新舊疏咸言：遣阿羅漢
X53n0841_p0456b21║為說三歸，非阿難也。謂此等人請欲受戒，得至佛所
X53n0841_p0456b22║中路失信，便令羅漢往說三歸。如上所得至必定依
X53n0841_p0456b23║表業而發者，以佛及五苾芻得戒不從表生，故不依
X53n0841_p0456b24║表。論主存之，正理師不許此義。然五比丘等先時加
X53n0841_p0456c01║行，決定有表相續不斷，至得果時從彼而發。
X53n0841_p0456c02║依經部或一晝夜或多晝夜者，經中說言：乃至半月
X53n0841_p0456c03║或一月等，受近住皆得。何故唯言一晝夜？有部通云：
X53n0841_p0456c04║此說重重受日夜戒，滿半月等名半月等，非謂一受
X53n0841_p0456c05║經半月等。如無量壽經云：日日如是受王八戒。即是
X53n0841_p0456c06║日日受經半月等。經部又云：經說一晝夜者，以所化
X53n0841_p0456c07║根難調依故。且說一晝夜，非謂越一晝夜戒不得生，
X53n0841_p0456c08║已生不違理故。
X53n0841_p0456c09║無對師故，無一晝夜者。若爾，無對師故，應無盡形。故
X53n0841_p0456c10║答云：雖不對師，由起畢竟壞善意樂，故得盡壽不律
X53n0841_p0456c11║儀。雖起暫時壞善意樂，不對師說，故不得日夜不律
X53n0841_p0456c12║儀也。然近住戒，雖暫時壞惡意樂，以對師受，故得律
X53n0841_p0456c13║儀。設有對師，要期蹔受不律儀者，必亦應得。然無受
X53n0841_p0456c14║者，故不立有。又經部說：如善律儀，無別實物，名為無
X53n0841_p0456c15║表。此不律儀，亦應非實。即欲造惡不善意樂，相續不
X53n0841_p0456c16║捨，名不律儀。由此後時，善心雖起，而名成就不律儀
X53n0841_p0456c17║者，以不捨此阿世耶故。
X53n0841_p0456c18║若且有礙緣齋竟亦得受者，准此，若先無要期者，齋
X53n0841_p0456c19║後受不得戒。又准此義，齋前總名晨旦。婆娑云：一晝
X53n0841_p0456c20║一夜不增減，謂清旦時受，至明清旦律儀便捨，乃至
X53n0841_p0456c21║時分定故，光暗往來易了故。或蹲或跪者，一膝至地
X53n0841_p0456c22║為蹲，雙膝至地為跪。江南謂屈膝立為長跪，中國言
X53n0841_p0456c23║胡（音譏）跪。若不下座至不得律儀者，以憍慢心故。病者
X53n0841_p0456c24║無憍慢心，雖不下座亦得戒。具支者，正理論云：具受
X53n0841_p0457a01║八戒支方成近住，隨有所闕近住不成，諸遠離支互
X53n0841_p0457a02║相屬故。常嚴身具不必須離者，如富貴人嚴身具，雖
X53n0841_p0457a03║復精華不生憍逸，故不須離。若不如斯依法受者，謂
X53n0841_p0457a04║不依上七法受不發戒也。論云：又若如斯晝夜受具，
X53n0841_p0457a05║制屠獵姧盜有情，近住律儀深成有用。釋名有二義，
X53n0841_p0457a06║並無評家正理。又云：近時而住故名近住。言長養者，
X53n0841_p0457a07║梵云布漉陀（此云長養，舊云布薩訛也），即近住異名。
X53n0841_p0457a08║離塗飾等三名禁約支者，謂塗飾香鬘、高廣床座及
X53n0841_p0457a09║非時食三也。所以立第一戒支者，論云：謂初離殺至
X53n0841_p0457a10║誑語，能防性罪，離貪嗔癡所起殺等諸惡業故。第二
X53n0841_p0457a11║酒防失念者，以飲酒時能令忘失應不應作諸事業
X53n0841_p0457a12║故，遂犯尸羅。後三防憍逸者，論云：以若受用種種香
X53n0841_p0457a13║鬘、高廣床座、習近歌儛，心便憍舉，尋即毀戒。由遠彼
X53n0841_p0457a14║故，心便離憍。若有能持依時食者，以能遮止恒時食
X53n0841_p0457a15║故，便憶自受近住律儀，能於世間深生厭離。若非時
X53n0841_p0457a16║食，二事俱無，數食能令心縱逸故。八中一故亦齋支
X53n0841_p0457a17║者，如正見是道亦道支，餘七是道支，非道、擇法、覺支、
X53n0841_p0457a18║三摩地是靜慮支亦爾。論主破云：不可正見支即正
X53n0841_p0457a19║見支，又不可前與後為支故。有餘師說：離非時食名
X53n0841_p0457a20║為齋體，餘有八種名齋支，謂塗飾香鬘、儛歌、觀聽，分
X53n0841_p0457a21║為二故。太法師云：是龍樹說。此師意說：既云齋戒，故
X53n0841_p0457a22║以不非時食為體，餘有八種說名齋支。論主破云：經
X53n0841_p0457a23║說離非時食已，便言此第八支，明餘唯七也。梵云鄔
X53n0841_p0457a24║婆波沙，此云齋，或名近住也。
X53n0841_p0457b01║近住餘亦有者，應言餘謂未受近事以前。問：為唯近
X53n0841_p0457b02║事得受近住？為餘亦有？故准此即未受近事為餘。章
X53n0841_p0457b03║言餘謂三歸，義雖無違，文乃不顯。論主云：諸有未受
X53n0841_p0457b04║近事律儀，一晝夜中歸依三寶，說三歸已受近住戒，
X53n0841_p0457b05║彼亦受得近住律儀。異此則無，除不知者。婆娑問云：
X53n0841_p0457b06║誰應受此近住律儀？如是說者，亦聖亦凡，亦近事亦
X53n0841_p0457b07║非近事。言或有不知者要受三歸者，婆娑云：有說不
X53n0841_p0457b08║得以受律儀名依三歸，以三歸為門故亦得。謂若不
X53n0841_p0457b09║知三歸律儀受之先後，或復妄誤不受三歸，但受律
X53n0841_p0457b10║儀而授者得罪。若有憍慢不受三歸，但受律儀必不
X53n0841_p0457b11║發戒。
X53n0841_p0457b12║大名經者，真諦云：大名是佛從第阿泥律駄親兄淨
X53n0841_p0457b13║飯王出家，以國付之，佛為說三歸法。外國師者，謂是
X53n0841_p0457b14║迦濕彌羅國外健駄羅國經部師也。稱近事等言者，
X53n0841_p0457b15║此引文略。婆娑引經云：如經說：我某甲歸依佛法僧，
X53n0841_p0457b16║願世尊憶持我是近事，我從今日乃至命終捨生歸
X53n0841_p0457b17║淨。既稱近事，明知具五戒，以是五戒方名近事。故經
X53n0841_p0457b18║部云：大名經中不說自稱近事時得戒。理實近事須
X53n0841_p0457b19║具五支者，論云：若闕律儀得名近事，苾芻勤䇿闕亦
X53n0841_p0457b20║應成。彼既不成，此亦應爾，乃至由佛教力施設。故經
X53n0841_p0457b21║部云：若爾，何緣不許由佛教力施設？雖闕律儀而名
X53n0841_p0457b22║近事，非苾芻等。毗婆娑師不許此義。
X53n0841_p0457b23║或有羅漢成下品戒者，此上下品，不約位殊凡聖，但
X53n0841_p0457b24║由心有勝劣，故成三品。由是羅漢，却有下品。准毗䟦
X53n0841_p0457c01║律云：受者發心：我今求道，當救一切眾生，眾生皆惜
X53n0841_p0457c02║壽命。是下品心。若言：我為正心向道，解眾生疑惑，為
X53n0841_p0457c03║一切津梁，自濟濟他。名中品心。若言：我為正心向道，
X53n0841_p0457c04║求泥洹故，為趣三解脫門，為成菩薩三聚淨戒故，為
X53n0841_p0457c05║令佛法久住故。名上品心。然此是大乘，恐不當此。或
X53n0841_p0457c06║但勝劣不同，為三品也。
X53n0841_p0457c07║不歸依佛身者，佛有無記色身及有漏功德、無漏功
X53n0841_p0457c08║德等，此三種中唯有成佛無學法，以色身等與未成
X53n0841_p0457c09║佛時等相似故。無漏五蘊者，准舊解云：謂盡、無生智
X53n0841_p0457c10║及彼隨行無漏五蘊。准此，即無漏色、受、想等為五蘊
X53n0841_p0457c11║也。問：歸依佛者，為歸依一佛？為歸依一切佛耶？解云：
X53n0841_p0457c12║理實應言歸依一切佛，以諸佛道相無異故。婆娑云：
X53n0841_p0457c13║若歸依一切佛者，如說我是勝觀弟子，當云何通？答：
X53n0841_p0457c14║隨依彼佛出家見諦，即說我為彼佛弟子。此說依止，
X53n0841_p0457c15║不說歸依。又云：佛依法生，法勝於佛。何故先說歸依
X53n0841_p0457c16║佛耶？答：佛為教主，若佛不說，法不顯現，故先歸佛。復
X53n0841_p0457c17║次，如有病者，先訪良醫，次求妙藥，後覓看病者。佛如
X53n0841_p0457c18║良醫，法如良藥，僧如善巧看服藥人，故說三歸依。如
X53n0841_p0457c19║是次第歸依僧者，理實通歸一切僧，以諸僧道相無
X53n0841_p0457c20║異故。然契經說：當來有僧，汝當歸依。彼但顯示當來
X53n0841_p0457c21║現見僧寶。解云：如為價人受三歸法，佛現歸僧即指
X53n0841_p0457c22║當來。四分律云：受三歸若歸一切僧者，爾時亦有七
X53n0841_p0457c23║生、預流、不還，何不歸依指當來僧令歸依邪？故通云：
X53n0841_p0457c24║當來五比丘等是現見僧寶，七生、預流非現見僧，故
X53n0841_p0458a01║不相違也。顯宗二十云：僧有多種，謂有情人、聲聞福
X53n0841_p0458a02║田及聖僧等。佛於此內非聲聞僧，可是餘僧身然覺故。
X53n0841_p0458a03║今所歸依者，是聲聞僧中除異生、聖僧除佛，福田僧
X53n0841_p0458a04║中除異生兼佛。准此論文，福田僧通三：聲聞兼凡，聖
X53n0841_p0458a05║僧兼佛。佛非聲聞僧，而是福田僧攝也。歸依法者，此
X53n0841_p0458a06║論文略。依婆娑云：問：歸依法者，為歸依自相續諸蘊
X53n0841_p0458a07║滅？為歸他相續諸蘊滅？為歸依無情數諸蘊滅？應作
X53n0841_p0458a08║是說：歸依自他相續及無情數等一切蘊滅。問：他相
X53n0841_p0458a09║續等諸蘊滅，於我無救護義，如何歸依？答：彼雖於我
X53n0841_p0458a10║無救護義，而彼於他有救護義，救護相等故亦歸依，
X53n0841_p0458a11║乃至自他所得滅無有異。我於一切有漏五蘊得離
X53n0841_p0458a12║繫故，一切滅於我皆有救護義。依論主通依佛身者，
X53n0841_p0458a13║論云：若唯無學法即是佛者，如何於佛所惡心出血？
X53n0841_p0458a14║但損生身，成無間罪。毗婆娑師作如是釋言：壞彼所
X53n0841_p0458a15║依，彼隨壞故。又論主云：然尋本論，不見有言唯無學
X53n0841_p0458a16║法即名為佛，但言無學法能成於佛。既不遮佛體，亦
X53n0841_p0458a17║攝依身。若異此者，應佛與僧住世俗心，非僧非佛。又
X53n0841_p0458a18║應唯執成比丘戒即是比丘，然如有欲供養比丘者，
X53n0841_p0458a19║彼唯供養成苾芻尸羅。能歸依語表為性者，正理云：
X53n0841_p0458a20║此中能歸依語表為體，自立誓限為自性故。若并眷
X53n0841_p0458a21║屬五蘊為體，以能歸依所有言說，由心等起，非離於
X53n0841_p0458a22║心。婆娑多說，評家同此論。歸依是救濟義者，正理云：
X53n0841_p0458a23║雖復亦有歸依佛法僧，然彼不蒙現救濟者，以彼違
X53n0841_p0458a24║越佛教理故。如有依王而違王勑，王不救濟，此亦應
X53n0841_p0458b01║然。此歸依非勝者，不能脫三惡趣故；非尊者，不能脫
X53n0841_p0458b02║人天趣故。勝尊翻此。普於一切受律儀處為方便門
X53n0841_p0458b03║者，謂以八眾受律儀，必三歸為門也。
X53n0841_p0458b04║感惡趣故非非梵行者，謂邪行感惡趣，非梵行不感
X53n0841_p0458b05║也。雖易多生亦不犯者，謂聖人身成就無漏法，於欲
X53n0841_p0458b06║邪行得不作律儀，謂定不作欲邪行等，非別有體。如
X53n0841_p0458b07║世有人性不飲酒亦非有體，若非梵行即不如是。然
X53n0841_p0458b08║初二聖有自妻者，約在家說。
X53n0841_p0458b09║得離邪行戒者，正理云：先娶妻妾後受律儀，於自妻
X53n0841_p0458b10║等亦發得戒。若異此者，於自妻妾非處非時等，應不
X53n0841_p0458b11║犯欲邪行戒。後娶妻妾非毀犯前戒者，雖先於此女
X53n0841_p0458b12║人上得離邪行律儀，後娶為妻不成邪行，故不犯戒，
X53n0841_p0458b13║以本立誓唯言離邪行故。
X53n0841_p0458b14║於一切律儀制虗誑語者，婆娑云：有作是說：離虗誑
X53n0841_p0458b15║語易可防護，非離餘三。俗處在家御僮僕等，難可遠
X53n0841_p0458b16║離離間語等三。復有說者：作虗誑語業道重，餘三少
X53n0841_p0458b17║輕，故不立。有餘師說：唯虗誑語破僧，故立學處；餘三
X53n0841_p0458b18║不爾，故不立也。
X53n0841_p0458b19║酒是遮罪者，是對法師宗心，於中無性罪相故，及無
X53n0841_p0458b20║染心療病等飲。故餘部難云：若先知酒能醉亂而故
X53n0841_p0458b21║欲飲，即是染心也。又持律者言：酒是性罪。如彼尊者
X53n0841_p0458b22║鄔婆離言：我當云何供給病者？世尊告曰：唯除性罪，
X53n0841_p0458b23║餘隨所應皆可供給。然有染疾釋種須酒，世尊不開
X53n0841_p0458b24║故。又經生聖人不飲酒，故對法師通云：然為病者聽
X53n0841_p0458c01║開遮罪，後於異時遮飲酒者，為防因此犯性罪故。又
X53n0841_p0458c02║令失念故，聖不聽飲酒。餘如疏釋。又論云：如契經說：
X53n0841_p0458c03║窣羅迷麗耶，末陀放逸處。依何義說？謂醞食成酒名
X53n0841_p0458c04║為窣羅，醞餘物所成酒名迷麗耶（餘物謂𮑱桃等）。即前二酒
X53n0841_p0458c05║未熟及已壞不能令醉，不名末陀。若令醉時名末陀
X53n0841_p0458c06║酒（謂簡無用位重立此名也）。然以檳榔及稈子等亦能令醉，為簡
X53n0841_p0458c07║彼故須說窣羅迷麗耶酒。雖是遮罪而令放逸廣造
X53n0841_p0458c08║眾惡，為令慇重遮斷故說放逸處，言酒是放逸所依
X53n0841_p0458c09║處故。
X53n0841_p0458c10║俱舍頌疏記