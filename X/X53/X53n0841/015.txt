X53n0841_p0458c11║
X53n0841_p0458c12║
X53n0841_p0458c13║
X53n0841_p0458c14║俱舍頌疏記　論本第十五
X53n0841_p0458c15║富春沙門　遁麟　述
X53n0841_p0458c16║離根本罪者，如殺生正斷命時，是根本罪。言加行者，
X53n0841_p0458c17║如欲殺生，從床而起，至殺生所，為殺生方便，命未斷
X53n0841_p0458c18║前，是加行也。後起者，即命斷後，或煑或食，贊述其美，
X53n0841_p0458c19║根本之後，是謂後起。然今受戒，並望此三罪處發心
X53n0841_p0458c20║也。太法師取禮僧足等加行，說重後起，此釋恐非。以
X53n0841_p0458c21║發戒後，方說重等，如何後起？為發戒處故，取殺等加
X53n0841_p0458c22║行根本後起為勝，以戒能防此三位故。言二類者，章
X53n0841_p0458c23║中約情非情為二類，或於二中有二種：一情非情，二
X53n0841_p0458c24║性罪遮罪。言有情及有情處者，有情六界之總名，所
X53n0841_p0459a01║依是即內蘊處界，所止即是外器草木及財食等，此
X53n0841_p0459a02║等皆是現在假聚，非過未等。又婆娑云：別解脫戒，唯
X53n0841_p0459a03║於現在有情數蘊處界得，不於過未墮法數故。（解云：離散
X53n0841_p0459a04║故墮非法情數中，此皆約少現在聚假立有情也。）定前定後無此戒者，以此
X53n0841_p0459a05║戒本是定俱，定前定後是散心，故無也。正理云：應知
X53n0841_p0459a06║但從根本業道，以定中唯有根本業道故，非從於前
X53n0841_p0459a07║後近分而得，不在定位無此律儀故。（解云：定中意業，唯有根本之也。）
X53n0841_p0459a08║別解脫戒加行後起皆容有者，如受大戒加行中即
X53n0841_p0459a09║勤䇿戒等，根本可知。後起者，即第三羯磨之時後戒
X53n0841_p0459a10║也。更有多釋，恐煩不敘。尚不從彼加行後起況從遮
X53n0841_p0459a11║罪者，舉重況輕，從性加行尚不發戒，況遮罪也。又別
X53n0841_p0459a12║解脫律儀教制遮故，從遮罪處發得遮戒。定道律儀
X53n0841_p0459a13║無教制遮，故無遮戒，由此不從遮罪處發。從恒時者，
X53n0841_p0459a14║正理云：謂從過去現在未來蘊處界得，如與此戒為
X53n0841_p0459a15║俱有心，亦於彼處發。（解云：以心緣三世故，戒與心為俱有故，亦通三世也。）論主
X53n0841_p0459a16║彈前第三第一句者，以此二句皆言現在，故彼彈之。
X53n0841_p0459a17║第二第四非現在故，所以不彈。此即論主正婆娑文。
X53n0841_p0459a18║舊云：此中且據第一第三，理實四句皆加處字，第二
X53n0841_p0459a19║句應言從去來根本業道處，第四句應言從去來加
X53n0841_p0459a20║行後起遮罪處也。正理救云：於業道處置業道等聲，
X53n0841_p0459a21║故前四句義亦無失。由如是理，亦通防護過現業道
X53n0841_p0459a22║等，非唯防未來，以業道等聲說彼依處故。若異此者，
X53n0841_p0459a23║則應但說防護未來，律儀但能防未來罪令不起故，
X53n0841_p0459a24║非防過現已滅已生，律儀於彼無妨用故。
X53n0841_p0459b01║有從一切支得者，謂苾蒭戒具足身三口四故，理實
X53n0841_p0459b02║亦攝尼，七支同故，不說勤䇿等。從四支者，謂勤、䇿、近
X53n0841_p0459b03║事、近住等。雖五、八、十戒不同，皆是身三語一，四根本
X53n0841_p0459b04║業道，名律儀支。因不定者，因有二相：一謂無貪、無嗔、
X53n0841_p0459b05║無癡，三因名因；二謂上、中、下心。若就無貪、無嗔等，約
X53n0841_p0459b06║人明戒，則無一住律儀者。不從三因發律儀者，必俱
X53n0841_p0459b07║起故。今頌中云：因不定者，是上、中、下因，以此三心不
X53n0841_p0459b08║俱起故。從一切支得不律儀者，婆娑云：如是說者，律
X53n0841_p0459b09║儀難得，故漸受漸得；不律儀易得，故頓得受。言屠羊
X53n0841_p0459b10║者，謂為活命，要期盡壽，恒欲害羊，名為屠羊。餘典刑
X53n0841_p0459b11║等，亦要期盡壽，恒起害意，名典刑者。又屠羊人，於其
X53n0841_p0459b12║至親，雖非現羊，然未來容有作羊理故，亦發惡戒。若
X53n0841_p0459b13║爾，聖人未來不為羊，如何觀彼現在亦發戒（云云）？多
X53n0841_p0459b14║難正理救云：謂彼正受不律儀時，無正思惟，懹調善
X53n0841_p0459b15║意樂，我當不害一切有情；有邪思惟，㐫㪍意樂，我當
X53n0841_p0459b16║普害一切有情。事雖主羊，惡心寬遍。是故容有觀未
X53n0841_p0459b17║來羊，於現聖親，亦發惡戒；非觀來世聖乃至親，於現
X53n0841_p0459b18║羊身，不發惡戒。魁膾，魁者，師也；膾，切肉也。主殺人者。
X53n0841_p0459b19║置弶（上子耶反，下渠亮反），爾雅云：兔置謂之置。郭璞云：置，遮取
X53n0841_p0459b20║兔也。韻集云：施羂於道上曰弶。今田家施弶，以取鳥
X53n0841_p0459b21║獸者，其形似弓。典刑者，廣雅云：典，主也；刑者，罪也。易
X53n0841_p0459b22║曰：刑，法也。井為刑法也。春秋元命苞曰：刑從刀從井，
X53n0841_p0459b23║井以飲之。人入井爭，水陷於泉，以刀守之，割其情欲。
X53n0841_p0459b24║人有畏慎，以全身命也。故字從刀從井。
X53n0841_p0459c01║言由田者，謂不簡心之輕重，但約施園林等，即發無
X53n0841_p0459c02║表。由受者，謂自誓乃至施衣食等，此由受者不簡輕
X53n0841_p0459c03║重，及未作業要期誓受，即發無表。
X53n0841_p0459c04║言由意樂厭戒心者，謂不樂為沙門修梵行等。准律
X53n0841_p0459c05║文更有忻下捨，謂樂居家乃至樂為外道弟子。二對
X53n0841_p0459c06║有解之人者，謂中國人對中國人、邊方人對邊方人，
X53n0841_p0459c07║各相領解方成捨戒。若中邊人互相對則不成捨。陳
X53n0841_p0459c08║捨辭者，准律但言我捨佛捨法等即成捨戒，亦更不
X53n0841_p0459c09║見別有辭句也。違受表者，受持言持、捨時言不持，故
X53n0841_p0459c10║違也。由命終者，正理云：謂眾同分增上勢力得律儀
X53n0841_p0459c11║故。夜盡者，正理云：謂明相出時非犯一邊。一切律儀
X53n0841_p0459c12║皆遍捨者，有兩釋：一云邊罪是非邊罪之餘，非犯餘
X53n0841_p0459c13║邊罪令非邊罪有斷尸羅。二云餘罪者是不犯之餘，
X53n0841_p0459c14║非犯餘罪令不犯者有斷尸羅。疏舉喻云：如犯僧殘
X53n0841_p0459c15║同名犯戒，一則失戒、一則不失，戒理相違，故波羅夷
X53n0841_p0459c16║（此云他勝）。若准律疏釋云：夷名極惡。有部云：犯重不捨戒。
X53n0841_p0459c17║言非苾蒭，謂非勝義苾蒭者，經部云：此言㐫㪍。㐫㪍
X53n0841_p0459c18║者何？謂於世尊了義所說，以別義釋成不了義。又與
X53n0841_p0459c19║多煩惱者為犯重因緣。從此經部方引律文明四苾
X53n0841_p0459c20║蒭。又云：大師此中立如是喻，如多羅樹若被斷頭不
X53n0841_p0459c21║能生長廣大，諸苾蒭等犯重亦然。從此有部方引經
X53n0841_p0459c22║說四沙門證。正理救云：豈斷一多羅樹頭，即餘不能
X53n0841_p0459c23║生長廣大？喻法非等。言准陀者（此云稚小，昔云純陀是也），經部云：
X53n0841_p0459c24║相似沙門名沙門者，喻云：如被燒材、假鸚鵡㭰、涸池
X53n0841_p0460a01║敗種、火輪死人。正理有救，繁不具引。
X53n0841_p0460a02║言捨少分殊勝善根者，然四善根唯前三有命終捨，
X53n0841_p0460a03║故言少分。世第一法及增上忍無命終捨故，定入聖
X53n0841_p0460a04║故。又解：唯取四善根順決擇分，非餘四分定中順決
X53n0841_p0460a05║擇分也。然今章中似同後解。若異生命終捨者，雖聖
X53n0841_p0460a06║亦捨。燸等善根由易地捨，非由命終。若當地死還生
X53n0841_p0460a07║當地，即便不捨，故云異生。明捨定戒由上三緣者，此
X53n0841_p0460a08║論略，故但三緣。若准正理，退分定更加離染。總論捨
X53n0841_p0460a09║色界善法有四緣：一由易地、二由退失、三由命終、四
X53n0841_p0460a10║由離染。若五事論說有二捨，謂易地及退者，略也。無
X53n0841_p0460a11║色唯無律儀與色界異者，若論四蘊，捨與色界同。所
X53n0841_p0460a12║以定道戒與別解脫戒捨不同者，得緣異故，捨亦不
X53n0841_p0460a13║同。三緣捨無漏者，練根時亦即得果，以練根時捨鈍
X53n0841_p0460a14║得利，以異類故得果。外別說練根成三緣，不同正理。
X53n0841_p0460a15║二、由得戒者，准此論，得別解脫戒及靜慮合為一緣。
X53n0841_p0460a16║若依婆娑，開為二緣：一、得別解脫戒；二、得靜慮戒。餘
X53n0841_p0460a17║二緣同。總論有四緣，捨惡戒也。此不言得無漏戒捨
X53n0841_p0460a18║者，無容此人得無漏故。諸得無漏戒，必先得定戒，爾
X53n0841_p0460a19║時已捨惡律儀故，故但言靜慮戒時捨也。此與捨別
X53n0841_p0460a20║解脫不同者，別解脫無得惡戒捨，謂受不律儀先捨
X53n0841_p0460a21║戒故，不入作法捨中。善法易捨，不待惡戒生前時即
X53n0841_p0460a22║便捨故。惡戒難捨，至善戒生時方捨也。雖或有時起
X53n0841_p0460a23║不作思，乃至病終難愈者，此解無作法捨，必至戒生
X53n0841_p0460a24║時方捨也。問：所以善戒有斷善根，惡戒無斷不善根
X53n0841_p0460b01║耶？答：斷欲不善根時，要有修惠加行道時，有定共戒
X53n0841_p0460b02║與彼惡戒相違。此時已捨惡戒，不至斷不善根，故無
X53n0841_p0460b03║斷不善根。捨善戒可知。問：住不律儀者，受近住戒至
X53n0841_p0460b04║夜盡位捨律儀時，為得不律儀、為名處中者？有說：得
X53n0841_p0460b05║不律儀，惡阿世耶非永捨故，如停勢銕赤滅青生。有
X53n0841_p0460b06║餘師說：若不更作，無緣令彼得不律儀，以不律儀依
X53n0841_p0460b07║表發故（正理取前師為正，以惡意樂非永斷故。俱舍取後為正，論皆言得戒時捨不律儀故也）。
X53n0841_p0460b08║我從今時棄先所受者，正理論云：謂先誓受，恒於其
X53n0841_p0460b09║時敬禮制多及讚歎等，今作是念，後更不為，彼惡阿
X53n0841_p0460b10║世耶從茲便息，由彼弃捨本意樂故。或復別作勢用
X53n0841_p0460b11║增強，與先現行相違事業，本意樂息，無表便斷。婆娑
X53n0841_p0460b12║名意樂息，雜心名希望止，名異義同也。
X53n0841_p0460b13║淨信煩惱所引無表者，淨信引善無表，如期心百日
X53n0841_p0460b14║禮佛等，今期限過無表便捨。煩惱所引，謂要期爾所
X53n0841_p0460b15║時殺打禽獸等，今過期限故無表亦捨。正理喻云：如
X53n0841_p0460b16║所放箭及陶家輪。三、由作業意斷者，正理云：謂雖不
X53n0841_p0460b17║捨根本受心，然更不為所受作業，唯除忘念而不作
X53n0841_p0460b18║者，以此無表期加行生，絕加行時無表便捨。四、由事
X53n0841_p0460b19║物斷捨者，正理云：本由彼事引無表生，彼事壞時無
X53n0841_p0460b20║表便斷。
X53n0841_p0460b21║此論有二緣捨非色善，准正理論更加離染。彼云：應
X53n0841_p0460b22║言少分亦離染捨，如憂根等非色善法（等者等取惡作，惡作與憂
X53n0841_p0460b23║根相應故）。言一由斷善根者，然加行善加行時捨，亦名斷
X53n0841_p0460b24║善捨也。
X53n0841_p0460c01║除黃門等者，等取二形也。扇𢮎半擇名二黃門者，扇
X53n0841_p0460c02║𢮎（此云無根）設縱有根形，畢竟無其勢用，並名扇𢮎。半擇
X53n0841_p0460c03║迦者（此云樂欲），樂他於己為非法故。或云染汙，由樂他人
X53n0841_p0460c04║於己為過，能染汙他故。准此二種，名體各別，雜集亦
X53n0841_p0460c05║同。故彼第八云：如扇𢮎迦及半擇迦，不堪親近。又准
X53n0841_p0460c06║經律，五種黃門，謂生揵等。故有釋云：梵云半釋迦（此云
X53n0841_p0460c07║黃門，是五之總名也），扇𢮎半擇迦（此云生黃門，生便成故），梵云留拏半擇
X53n0841_p0460c08║迦（此云揵黃門，生後揵成故），梵云伊梨沙拏半擇迦（此云妬黃門，謂因妬方能男也），
X53n0841_p0460c09║梵云半擇迦（此云變黃門，謂生後反成），梵云愽叉半擇迦（此云半月黃門，
X53n0841_p0460c10║謂半月能男，半月不能也）。又雜集云：半擇迦有五種，或准此五種，
X53n0841_p0460c11║皆名半擇迦。半擇迦既是總名，扇𢮎半擇乃是其一，
X53n0841_p0460c12║與此論乖，如何會釋？有云：若無男勢，復不樂他，於己
X53n0841_p0460c13║為過，即名扇搋。雖無男勢，若樂他人，於己為過，名半
X53n0841_p0460c14║擇迦。雜集論據與他人而為過邊，五種總名半擇迦。
X53n0841_p0460c15║故瑜伽云：是除去等，若不被他，於己為過，唯扇𢮎迦。
X53n0841_p0460c16║若有被他，於己為過，名半擇迦。准上會釋，此論據其
X53n0841_p0460c17║類別，但標二名，不妨餘文有其五種，亦不相違。律儀
X53n0841_p0460c18║亦在天者，約有定道邊，非別解脫。二形等人者，取扇
X53n0841_p0460c19║𢮎等。論云：復以何緣知扇𢮎等非律儀依？由經律中
X53n0841_p0460c20║有誠證故。謂契經說：佛告大名：諸有在家白衣男子，
X53n0841_p0460c21║男根成就歸依佛法僧，乃至名曰鄔波素迦。既言男
X53n0841_p0460c22║根成就，故知簡扇𢮎等。毗奈耶中亦作是說：汝應除
X53n0841_p0460c23║弃此色類人。故知律儀彼類非有。言煩惱增上及無
X53n0841_p0460c24║堪能者，若爾，何故無不律儀？謂於惡戒心亦不定故。
X53n0841_p0461a01║又若是處有善律儀，則惡律儀於彼亦有，由此二種
X53n0841_p0461a02║相翻立故（准此無善戒亦無惡戒也）。扇𢮎等身如醎鹵田者，世間
X53n0841_p0461a03║現見諸醎鹵田，不能滋生嘉苗穢草（謂海際多有諸鹹鹵田，嘉苗穢
X53n0841_p0461a04║草俱不能生。嘉苗喻善戒，穢草喻惡戒也）。問：律儀唯在人天兩趣者，何故
X53n0841_p0461a05║經說有卵生龍，半月八日每從宮出來至人間，求受
X53n0841_p0461a06║八支近住齋戒？答：此得妙行非得律儀，是故律儀唯
X53n0841_p0461a07║人天有（言受八齋戒者，謂勸進彼言，理實得處中妙行也）。於無想天唯得成
X53n0841_p0461a08║就者，謂靜慮戒隨心而轉，無想無心故不現起，有前
X53n0841_p0461a09║後得故成過未，餘天皆通成就現行。無色無靜慮戒
X53n0841_p0461a10║者，謂無色故現在無戒，有漏繫定故生上不成。下過
X53n0841_p0461a11║未戒不同無漏，如前已辨。梵王及無想唯是異生者，
X53n0841_p0461a12║梵王僻見故；無想天處是外道修，聖人於彼如見深
X53n0841_p0461a13║坑，不樂入故。
X53n0841_p0461a14║濟眾苦者，謂人天果暫離苦、涅槃果永離苦，故言濟
X53n0841_p0461a15║眾苦。
X53n0841_p0461a16║不動等業者，淮正理云：異生於世俗因果相屬愚故
X53n0841_p0461a17║造非福業，於真實義愚故造福業及不動業。若已見
X53n0841_p0461a18║諦者，不愚因果相屬故不造非福業，不愚真實義故
X53n0841_p0461a19║不造福不動業。先異生時，福及不動力漸次離染，如
X53n0841_p0461a20║次得生欲色無色（聖人不造感生引異熟業，亦造善不善不動滿業）。欲界有
X53n0841_p0461a21║天等業由別緣力轉人等受者，謂散地無定力任持
X53n0841_p0461a22║故可轉易，如或有業感外財官位內身形量顏色身
X53n0841_p0461a23║力及受樂等滿業，於天等四趣中此業應熟，由別緣
X53n0841_p0461a24║力所引故，於人天等四趣中此業便熟。唯除地獄，以
X53n0841_p0461b01║無可愛異熟果故。又解：亦攝地獄，以非愛果通五趣
X53n0841_p0461b02║故。
X53n0841_p0461b03║言善至三順樂者，謂三禪已下則有樂受，故但至三。
X53n0841_p0461b04║若第四禪已上無其樂受，唯有捨受故。又雜心云：問：
X53n0841_p0461b05║下地何故無不苦不樂受耶？答：有說下地麤而彼受
X53n0841_p0461b06║細故，下地不寂靜而彼受寂靜故。應知亦感彼資粮
X53n0841_p0461b07║者，准此總感五蘊。然從強說故，但受聲說。故正理云：
X53n0841_p0461b08║此業非感，唯受異熟。如何總得順受業名？諸業為因，
X53n0841_p0461b09║所感異熟皆似於受，得受名故。所以者何？彼皆如受，
X53n0841_p0461b10║為身損益及平等故。如水火等於樹枝等，為損為益
X53n0841_p0461b11║為等義成。由中定業招中異熟者，謂彼定所招唯自
X53n0841_p0461b12║地果故，故知唯能招非二受。若異此者，此中間定應
X53n0841_p0461b13║無異熟，即違不善。善有漏定是異熟因，或應無業，以
X53n0841_p0461b14║無苦果樂果。然定中既有意思，不可無業，故知定有
X53n0841_p0461b15║順非二業。言順樂受業色者，謂是善業能感當生受
X53n0841_p0461b16║樂色果，名順樂受業色，非謂指業為色。餘心心所等
X53n0841_p0461b17║皆准此釋。於人天眼等五根色香味觸者，此以感人
X53n0841_p0461b18║天處樂果，謂除聲處，以聲非異熟故除也。章中但約
X53n0841_p0461b19║人天不論惡趣，今具辨之。惡趣四處謂色香味觸，以
X53n0841_p0461b20║惡趣五根非樂果故，故唯四處。今詳惡趣應除地獄，
X53n0841_p0461b21║以地獄中無異熟樂故。言苦受及相應異熟者，即四
X53n0841_p0461b22║相等相應法並是異熟也。順不苦不樂於人天中有
X53n0841_p0461b23║四類，謂命根同分得生住老無常，惡趣二類異熟謂
X53n0841_p0461b24║得及生老住無常。第二節云能感人天命根等四者，
X53n0841_p0461c01║等取同分得四相也。惡趣二類謂得及四相，以命根
X53n0841_p0461c02║同分惡業招故，非樂受果故除之。順苦受業色謂感
X53n0841_p0461c03║人天色香味觸者，以人天五根非苦果故除之。色香
X53n0841_p0461c04║味觸容是苦果故，故言四處。惡趣九處（謂眼等五根、色等四境也）。
X53n0841_p0461c05║言及相應異熟者，謂餘想等。准婆娑文總有三節，疏
X53n0841_p0461c06║中但言廣說中更有一節文者，誤也。第三節應言順
X53n0841_p0461c07║樂受業心心所，此業能感樂受及相應異熟。順苦受
X53n0841_p0461c08║業心不想應行，此業能感惡趣四類異熟，謂命根同
X53n0841_p0461c09║分得四相。人天二類異熟，謂得及四相。順不苦不樂
X53n0841_p0461c10║受業色，此業感人天九處（除聲處也）、惡趣四處（謂色香味觸。上來皆
X53n0841_p0461c11║是展轉將三受對色心及不相應三類之法，互歷成三節之文也）。意取第二節文為
X53n0841_p0461c12║證者，以第二節文不苦不樂受是心心所，體是捨受，
X53n0841_p0461c13║詳知下地有捨受也。雖有順捨受色心及不相應行，
X53n0841_p0461c14║亦是不苦不樂，然即體非捨受，故非證也。言利益樂
X53n0841_p0461c15║受者，總有三釋。此初釋也。利益即資助義，故約利益
X53n0841_p0461c16║以釋順義。因益樂果，故立順名，如順浴散（謂豆麵等散也）。以
X53n0841_p0461c17║順浴故，名順浴散，此亦應然。次二釋可知。自性順受
X53n0841_p0461c18║者，如契經說：受樂受時，如實了知受於樂受，乃至廣
X53n0841_p0461c19║說。解云：謂受樂受已，如實了知我已受樂，實知時在
X53n0841_p0461c20║現在，已受樂受在過去。今言現在者，於過去說現在
X53n0841_p0461c21║聲也。順樂受觸乃至廣說者，謂略不言苦受及捨受
X53n0841_p0461c22║觸，故言廣說。所緣順受者，如經說：眼見色已，唯受於
X53n0841_p0461c23║色，不受色貪，乃至廣說。言順現受業乃至廣說者，謂
X53n0841_p0461c24║有順生順後不定受等，即是受體。現前不違者，謂自
X53n0841_p0462a01║體若自違，便不得現前故。雖業與受乃至名為順樂
X53n0841_p0462a02║受等者，總結答也。等取餘之二受
X53n0841_p0462a03║謂此生造。即此生受者，如經言此人現在得白癩病
X53n0841_p0462a04║等，及餘現身受善惡業果等。第三生後受者，謂第四
X53n0841_p0462a05║生、第五生已去，皆是順後受攝。隨初熟位名順現等
X53n0841_p0462a06║者，謂經部義，釋伏難詞。順現既亦受生後，如何但名
X53n0841_p0462a07║順現，不名順生、順後耶？故釋云：隨初熟位名順現等，
X53n0841_p0462a08║以順現果在初熟故，從初得名。順生亦爾。彼意云：勿
X53n0841_p0462a09║強力業，異熟果少，故順現業要感生後。毗婆娑師不
X53n0841_p0462a10║許此義，以或有果近非勝，或有相違。譬如外種，經三
X53n0841_p0462a11║半月，葵便結實；要經六月，麥方結實。言不定受異熟
X53n0841_p0462a12║者，業果不定。或於三世時不定者，謂不定於現在及
X53n0841_p0462a13║第二生、第三生等受故，即時不定。雖果及時皆容不
X53n0841_p0462a14║定，今此總名不定業故，并前成四業。言以時離異熟
X53n0841_p0462a15║無別性者，時無別體，依法而立，故無別性。順現等三
X53n0841_p0462a16║不定，第一句是者，謂第一句三世時定、果不定也。第
X53n0841_p0462a17║四不定中定者，謂是第四類時不定而業果定，故名
X53n0841_p0462a18║不定中定。不定中不定者，即於時不定，果又不定，故
X53n0841_p0462a19║名不定中不定。不定中不定者，即是第四句二俱不
X53n0841_p0462a20║定。是此等皆於順現、順生、順後及順不定業，各分出
X53n0841_p0462a21║定、不定，故成八種。尋上可知。准婆娑譬喻師說，一切
X53n0841_p0462a22║業皆可轉故，乃至無間業亦可轉。若受者定於現法
X53n0841_p0462a23║非餘，故名順現法受業。順生、順後所說亦爾。阿毗達
X53n0841_p0462a24║磨論師說者，諸順現法受業，決定於順現受，故名順
X53n0841_p0462b01║現受。順生、順後所說亦爾。
X53n0841_p0462b02║但於時中說定不定者，謂順現等三是時定，不定業
X53n0841_p0462b03║一是時不定也。不更對果中明定不定，故但四業。又
X53n0841_p0462b04║正理破八業云：如必無有異熟不定時分定業，非離
X53n0841_p0462b05║異熟別有時體，如何定非異熟耶？地獄善業除順現
X53n0841_p0462b06║受者，容有造善業出向人天等中受果報故，有生後
X53n0841_p0462b07║受於地獄中無愛果故，故無現受。設令地藏菩薩變
X53n0841_p0462b08║成華池，此亦暫時，故不論也。容造餘三者，雖不退性
X53n0841_p0462b09║第二生不來生此，然是異生未得永離後還下生，故
X53n0841_p0462b10║有順後。若造現業，現身即受，故亦無妨。其不定業，或
X53n0841_p0462b11║此生受、或後生受、或全不受，故餘三業皆容造也。聖
X53n0841_p0462b12║人造餘二者，以聖人不退性無下生理，但遮生後二
X53n0841_p0462b13║業，現身既在此，故容受現果。其不定業，或現身受、或
X53n0841_p0462b14║都不受，故亦容造而亦不造。欲界有頂生後二業者，
X53n0841_p0462b15║謂離欲聖人是不還果退，不造欲界生後二業；有頂
X53n0841_p0462b16║退聖果是羅漢果退，不造有頂二業。退果不命終者，
X53n0841_p0462b17║譬如壯士雖蹶不仆，必於當生還證本果，慚愧增故，
X53n0841_p0462b18║如後當辨。
X53n0841_p0462b19║胎內五位者，一、羯羅藍，二、頞部曇，三、閇尸，四、鍵南，五、
X53n0841_p0462b20║鉢羅奢佉。胎外五位者，一、嬰孩，二、童子，三、少年，四、盛
X53n0841_p0462b21║年，五、老年。并中有位，總有十一位。皆順現受攝者，此
X53n0841_p0462b22║約定業。若不定業，亦容餘身受。故正理云：若十一種
X53n0841_p0462b23║不定業，或此身十一位受，或餘身十一位受。類同分
X53n0841_p0462b24║一者，正理云：謂人等類非趣非生，以約趣生、中有、生
X53n0841_p0462c01║有同分異故。（解云：但約人、畜類同名同，不約四生同名同，以中有唯化生故。又中有非趣攝
X53n0841_p0462c02║故，不可言趣同也。）問：何故中有唯造順現，不造餘業？答：一解：
X53n0841_p0462c03║亦能造餘。此中但欲明十一種業是順現受，故不說
X53n0841_p0462c04║餘也。二解：中有之中唯求此生有身，不求餘身，故唯
X53n0841_p0462c05║造順現法業，不造生後。（此約定業說之耳。）又色界中有既有
X53n0841_p0462c06║善心，故知亦造順現受業。然無諸位，略而不論。言不
X53n0841_p0462c07║說有順中有業者，前明四、五業等，但言順現生等，不
X53n0841_p0462c08║言有順中有業。故此釋云：不說等
X53n0841_p0462c09║或慈定者，四無量中慈無量也。此上四因皆定業攝，
X53n0841_p0462c10║除此已外餘皆非定業也。
X53n0841_p0462c11║有黃門救脫於牛者，西域記云：屈支國者，昔此國先
X53n0841_p0462c12║王，崇敬三寶，將欲遊方，觀禮聖跡，乃命母弟，攝知留
X53n0841_p0462c13║事。其弟受命，竊自割勢，防未萌也。封之金函，持以上
X53n0841_p0462c14║王。王曰：斯何謂也？對曰：迴駕之日，乃可開發。即付執
X53n0841_p0462c15║事，隨軍掌護。王之還也，果有搆過者曰：王命監國，婬
X53n0841_p0462c16║亂中宮。王聞震怒，欲置嚴刑。弟曰：不敢逃責，願開金
X53n0841_p0462c17║函。王函發而觀之，乃斷勢也。曰：斯何異物？欲何發明？
X53n0841_p0462c18║對曰：王昔遊方，命知留事，懼有讒過，割勢自明。今果
X53n0841_p0462c19║有徵，願垂照覽。王深驚異，情覺彌隆，出入後庭，無所
X53n0841_p0462c20║禁礙。王弟於後，行遇一夫，擁五百牛，將欲事刑腐。見
X53n0841_p0462c21║而憶念，引類增懷：我今形虧，豈非宿業？即以財寶，贖
X53n0841_p0462c22║此群牛。以慈善力，男根漸具。以形具故，遂不入宮。王
X53n0841_p0462c23║恠而問之，乃陳始末，及離染位。所修善業者，謂未離
X53n0841_p0462c24║染時，善惡俱造。離染之後，唯修善業，不造惡業也。若
X53n0841_p0463a01║於此地，乃至必無永離染義者，若有此業，由業力故，
X53n0841_p0463a02║必定無有永離染義。若蹔離染，於理無違，後退容還，
X53n0841_p0463a03║生於此地。然非果位，不能生故。
X53n0841_p0463a04║佛，非聲聞僧者，以佛自然覺故，非聲聞僧也。正理云：
X53n0841_p0463a05║契經言：汝等若能以少施物如法供養佛上首僧，則
X53n0841_p0463a06║於僧田獲得周遍清淨施福。此上五種名功德田者，
X53n0841_p0463a07║謂從滅定已下有五種定。正理云：從如是五種初出
X53n0841_p0463a08║位中，乘前所修勝功德勢分，心猶反𮨇專念不捨，諸
X53n0841_p0463a09║根寂靜特異於常，世出世間定不定福，無能勝伏映
X53n0841_p0463a10║奪彼者，故說此五名功德田。又論云：若從餘定餘果
X53n0841_p0463a11║出時，由前所修定非殊勝，修所斷惑未畢竟盡，故彼
X53n0841_p0463a12║相續非勝福田。言若行損益其業即受者，若損得非
X53n0841_p0463a13║愛即受果，益得可愛即受果。
X53n0841_p0463a14║從中定乃至有頂唯心受者，以五識定與尋伺相應
X53n0841_p0463a15║故，中間地無尋，上諸地無尋伺，故無五識也。
X53n0841_p0463a16║坑穽者，古文阱、汬二形同（才性反）。說文：大陷也。蒼頡：穽
X53n0841_p0463a17║謂堀地為坑，張禽獸也。由此當來感別異熟者，謂由
X53n0841_p0463a18║惡業故，當來感不平等異熟身心，依此異熟故令心
X53n0841_p0463a19║狂。傷害支節能令心狂者，如人為虎狼之所傷害，遂
X53n0841_p0463a20║令心狂。大種乖違者，謂由身內風勢淡界互相違及
X53n0841_p0463a21║大種乖違，故致心狂。婆私吒等者，婆娑一百二十六
X53n0841_p0463a22║云：如契經說：婆私瑟搋婆羅門女喪六子故，心發狂
X53n0841_p0463a23║亂露形馳走，見世尊已還得本心。問：前言心受非不
X53n0841_p0463a24║善業果，今說心狂是異熟果，豈不相違？答：不說心即
X53n0841_p0463b01║是異熟，謂由前呪藥等六種惡因，感不平等大種令
X53n0841_p0463b02║心狂亂，即異熟果，故不相違。五趣皆容有狂者，論云：
X53n0841_p0463b03║謂欲天心尚有狂者，況人惡趣得離心狂？地獄恒狂
X53n0841_p0463b04║者，謂諸地獄恒為種種異類苦具傷害，末摩猛利難
X53n0841_p0463b05║忍苦受所逼尚不自識，況了是非？故地獄中怨心傷
X53n0841_p0463b06║歎猖狂馳叫，世傳有文。無異熟生由得聖者，若有異
X53n0841_p0463b07║熟心即不得聖，今既得聖明非異熟。無異熟生者，謂
X53n0841_p0463b08║若有定業必應先受後方得聖，若非定業由得聖故
X53n0841_p0463b09║能令無果，故章略言由得聖故。不活畏與死畏何別？
X53n0841_p0463b10║解云：不活恐乏資生不能存活，死畏謂能見他變壞
X53n0841_p0463b11║怖死故。不同評家云：二乘人有小怖但無大怖。
X53n0841_p0463b12║依諂生三業名曲者，論云：諂曲類故。類謂相似，如眼
X53n0841_p0463b13║目之異名。正理亦云：實曲是見。故契經言：實曲者何？
X53n0841_p0463b14║謂諸惡見，諂是彼類，故得諂名。從此所生身語意，曲
X53n0841_p0463b15║為因故，果受因名，是故世尊說彼為曲。依嗔生三業
X53n0841_p0463b16║名穢者，論云：嗔穢類故。又正理云：嗔名穢者，謂嗔現
X53n0841_p0463b17║前，如熱銕丸，隨所投處，便能燒害自他身心，諸煩惱
X53n0841_p0463b18║中為過最重。故薄伽梵重立穢名，是諸穢中之極穢
X53n0841_p0463b19║故。從嗔所生身語意業，穢為因故，果受因名，是故世
X53n0841_p0463b20║尊說彼為穢。依貪生業名濁者，論云：貪濁類故。又正
X53n0841_p0463b21║理云：貪名濁者，謂貪現前，染著所緣，是染性故。從彼
X53n0841_p0463b22║生等，准前應釋。
X53n0841_p0463b23║
X53n0841_p0463b24║俱舍頌疏記