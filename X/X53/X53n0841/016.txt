X53n0841_p0463c01║
X53n0841_p0463c02║
X53n0841_p0463c03║
X53n0841_p0463c04║俱舍頌疏記　論本第十六
X53n0841_p0463c05║富春沙門　遁麟　述
X53n0841_p0463c06║第四所治能治殊者，謂第四是無漏但是能治，對前
X53n0841_p0463c07║三所治有漏，故言所治能治殊。染污性故是因黑，不
X53n0841_p0463c08║可意是果黑。色界善業名為白者，問：何不言無色差
X53n0841_p0463c09║別？答：傳說若處有二異熟，謂中、生、有；具三種業，謂身、
X53n0841_p0463c10║悟、意，則說非餘。欲界中惡雜善者，乃至六欲天中有
X53n0841_p0463c11║不善果故，以欲界散地惡勝善故。正理云：以欲界中
X53n0841_p0463c12║不善數行力能伏善故，彼苦果雜樂異熟故。欲界善
X53n0841_p0463c13║劣無有功能陵伏不善故，彼業果亦無功能雜苦異
X53n0841_p0463c14║熟。問：未離欲者造欲善業可為惡雜，已離欲者造欲
X53n0841_p0463c15║善業定無惡雜，應名白白，何故欲色皆名雜耶？答：欲
X53n0841_p0463c16║善業果名為雜者，據未斷欲者說。若細分別，已離欲
X53n0841_p0463c17║者作欲善業非惡業雜，雖為因時非惡業雜，受果之
X53n0841_p0463c18║時必惡業雜，以因從果總名雜。或相雜類故名為雜，
X53n0841_p0463c19║以欲界惡勝善故。
X53n0841_p0463c20║四法忍者，謂苦法忍、集法忍、滅法忍、道法忍。此十二
X53n0841_p0463c21║思唯盡純黑業者，謂四法忍斷見惑，八無間思斷欲
X53n0841_p0463c22║修惑，唯煩惱不善性，名純黑業。離欲第九無間道，此
X53n0841_p0463c23║時總斷欲界善者，謂善法爾時得離繫故，是緣縛斷，
X53n0841_p0463c24║亦名為斷。第九不善業者，即此時斷第九品惑，是自
X53n0841_p0464a01║性斷也。問：所以四靜慮俱言第九思，不說前八者何？
X53n0841_p0464a02║解云：此中對業以明治道，四禪第九思法盡白業故，
X53n0841_p0464a03║所以舉之。前之八思於四業中無所復對，故不說也。
X53n0841_p0464a04║以上界煩惱唯無記性，非四業攝，不同欲界前八盡
X53n0841_p0464a05║黑業故。斷已不行名自性斷者，即煩惱自體及一果
X53n0841_p0464a06║法并得被斷，更不現行，名自性斷。
X53n0841_p0464a07║餘欲業黑雜者，地獄外名為餘業。此師約五趣明，後
X53n0841_p0464a08║師約五斷說。正理破云：前已遮遣，謂善無能雜不善
X53n0841_p0464a09║故。破後師云：此亦非理，二所斷中俱有業，不能感異
X53n0841_p0464a10║熟果故。（見道身邊二見相應思修道無記業，皆不感果也。）婆沙評家云：惡勝
X53n0841_p0464a11║善劣，故善非雜。
X53n0841_p0464a12║即意非意業者，謂心王意業是思故，前二別也。勝義
X53n0841_p0464a13║牟尼唯心為體者，以真實牟尼釋意故，身語比知故，
X53n0841_p0464a14║能所比知總名牟尼。諸煩惱言永寂靜故者，釋唯無
X53n0841_p0464a15║學立牟尼名，以有學未離染煩惱言未寂靜故。婆沙
X53n0841_p0464a16║問云：妙行、清淨、寂嘿有何差別？復有說者，義亦差別，
X53n0841_p0464a17║謂善巧作義是妙行義，體潔白義是清淨義，離雜亂
X53n0841_p0464a18║義是寂嘿義。又論云：說此二者，為息有情計邪牟尼、
X53n0841_p0464a19║邪清淨故。
X53n0841_p0464a20║三業不善名三惡行者，論云：一切不善身、語、意業，如
X53n0841_p0464a21║次名身、語、意惡行。准此，通取飲酒等業及前後近分，
X53n0841_p0464a22║故言一切。及取貪、嗔、邪見者，此謂貪等與意業別，故
X53n0841_p0464a23║言及取。是婆沙宗譬喻師說：貪、嗔、邪見即是思業。故
X53n0841_p0464a24║思外說此三種為意業故，論有相破。問：所以此三名
X53n0841_p0464b01║惡行者，由此能感非愛果故，是聰慧者所呵厭故。一
X53n0841_p0464b02║切善業為妙行者，即不飲酒及禮讚等，離前後近分
X53n0841_p0464b03║為根本業道。及非意業無貪等者，諸意業是思，無貪
X53n0841_p0464b04║等意業故。論云：正見、邪見既無，故思欲益他，損他如
X53n0841_p0464b05║何成善惡？答：能與損益為根本。
X53n0841_p0464b06║十惡業道者，謂殺、盜、邪婬、妄語、離間語、麤惡語、雜穢
X53n0841_p0464b07║語、貪、嗔、邪見等，為十相麤顯故，說為業道。故婆沙云：
X53n0841_p0464b08║謂非斷命，以手杖搖擊有情；及非邪婬，於所應行，作
X53n0841_p0464b09║不淨行，起飲酒等諸放逸業；由不正知，失念受用諸
X53n0841_p0464b10║飲食等；及不能避諸犯戒者。如是所起身業，非身三
X53n0841_p0464b11║惡行所攝。又四語惡行者，如有一獨處空閑，作如是
X53n0841_p0464b12║說：無有惠施，無有親愛，無有祠祀。如是等語惡行，世
X53n0841_p0464b13║間有情，不生領解，非四所攝。意惡行中，貪欲、嗔恚俱
X53n0841_p0464b14║生受、想、行、識，非三所攝。身語妙行中者，釋十善業道
X53n0841_p0464b15║也。謂妙行中，翻前四過，即不誑、不間謹、不麤惡、不雜
X53n0841_p0464b16║穢語等，並為業道。泛爾愛語、和合語，並非業道。
X53n0841_p0464b17║受生尸羅，簡非受生及定道。受生有二：一者、處中，謂
X53n0841_p0464b18║別受遠離定有表、無表；二、受律儀，即容互發，然定依
X53n0841_p0464b19║自身表業而發；二、定有表、無表。
X53n0841_p0464b20║隨前作業則有表者，謂隨前屠割等事則有表業，若
X53n0841_p0464b21║不起者則無表業。搘觸（初委反也）捫摸曰搘。殺罪所觸者，
X53n0841_p0464b22║謂至身名為所觸。一由加行者，謂運手足等命方斷
X53n0841_p0464b23║故。貪嗔邪見無加行後起者，正理云：如是說者亦具
X53n0841_p0464b24║三分，有不善思，於貪嗔等能為前後助伴事故。（注曰）解
X53n0841_p0464c01║云：謂不共無明、四見、疑、慢等相應不善思，與貪邪見
X53n0841_p0464c02║為加行後起。正理存此釋也。（已上）
X53n0841_p0464c03║然其加行不與彼同者，加行從三根生，不與根本同。
X53n0841_p0464c04║盜從貪起，論云：或為財利、恭敬、名譽，或為救拔自親
X53n0841_p0464c05║友。除怨發憤恚心者，謂欲斥他宗強等。彼賴私者，是
X53n0841_p0464c06║彼斯也。語四從貪嗔生，准前說者，正理云：如為財利、
X53n0841_p0464c07║恭敬、名譽濟己親，起四加行。從嗔生者，如有除怨發
X53n0841_p0464c08║嗔恚心，起四加行。從癡生者，十業道中名為邪見。然
X53n0841_p0464c09║由邪見與癡相應，但因邪見殺害眾生，此取加行即
X53n0841_p0464c10║名癡也。吠陀（此云明），昔云韋陀（訛也），即四吠陀論：一名阿
X53n0841_p0464c11║由鞞陀，謂醫方諸事；二名體，謂祭禮也；三名婆磨，此
X53n0841_p0464c12║云等，謂國儀、卜相、音樂、戰法、四呪術。此四並是術，此
X53n0841_p0464c13║四並是梵天所說。若婆羅門種年七歲外，然師學後
X53n0841_p0464c14║學成就已即為國師。其四鞞陀可十萬頌，口相傳據
X53n0841_p0464c15║不書紙葉。餘邪論者，但在現外總名為邪，即餘外道
X53n0841_p0464c16║所有邪論等。從二亦爾者，謂從嗔生貪、從癡生貪亦
X53n0841_p0464c17║爾，嗔及邪見。從三亦爾者，嗔癡二業道類貪釋也。前
X53n0841_p0464c18║念名根者，有云：前念猶輕後念轉重，故前名根後名
X53n0841_p0464c19║道。今釋前能生後故名根，後正暢思名道。
X53n0841_p0464c20║離惡加行名善加行者，此有兩意：一、離惡加行，即離
X53n0841_p0464c21║殺生加行名善加行，根本、後起亦爾。二、離惡加行者，
X53n0841_p0464c22║謂俱離惡前之方便，即如欲受戒，離惡前方便來入
X53n0841_p0464c23║戒壇，周迊禮僧等。
X53n0841_p0464c24║一一皆由三根究竟者，新此是剎那等起，不通餘緣。
X53n0841_p0465a01║又云究竟，即思俱轉剎那等起也。且誑語由貪者，謂
X53n0841_p0465a02║貪他財行，誑取嗔他故誑，如深河誑言淺等，令他死
X53n0841_p0465a03║癡可知。
X53n0841_p0465a04║殺麤語嗔，於有情處起者，殺必於有情想，成殺業道，
X53n0841_p0465a05║約假有情，非名色等。麤語但約發語叱吒等，欲令切
X53n0841_p0465a06║其心時。嗔謂有情相違損害之心，成其業道，非於無
X53n0841_p0465a07║情成業道也。邪見一，名色處起者，謂邪見撥無因果
X53n0841_p0465a08║假有情故，亦非眾具，但緣五蘊四諦因果，故言名色
X53n0841_p0465a09║處起。雖邪見亦撥無無為，今且約有為蘊說。誑語等
X53n0841_p0465a10║三，必依名等，等取句文，謂誑語皆緣異名句文，令他
X53n0841_p0465a11║異解故，故言名身。此等皆是從多，非不少分，亦緣餘
X53n0841_p0465a12║法。
X53n0841_p0465a13║若一行殺，餘皆得罪者，論云：如為一事，展轉相教，故
X53n0841_p0465a14║一殺生，餘皆得罪。若有他力逼入此中，因即同心，亦
X53n0841_p0465a15║成殺罪。唯除立誓，誓要救自命緣，亦不行殺。雖由亦
X53n0841_p0465a16║有他力逼在此中，示無殺心故。
X53n0841_p0465a17║殺罪要具五緣者，若准新解，於他有情想合為一緣，
X53n0841_p0465a18║但為四緣，唯此五緣猶少。若依律疏，更加命斷，彼以
X53n0841_p0465a19║他想即是不誤，更不別說。又解：此中不誤殺言，已顯
X53n0841_p0465a20║斷命，故不可說。剎那滅蘊者，有部宗云：有為蘊剎那
X53n0841_p0465a21║自滅，不待客因，如何成殺？喻中如滅燈光、鈴聲者，謂
X53n0841_p0465a22║令後不續，非滅前念；前念自滅，不待客因，故引為喻。
X53n0841_p0465a23║第二解：約斷命名殺。新云：此解為正。言亦通現在者，
X53n0841_p0465a24║婆沙云：先現在蘊雖不住而滅，然不能令後蘊不續；
X53n0841_p0465b01║今現在蘊不住而滅，即能令後蘊不續。故於現在蘊
X53n0841_p0465b02║亦得殺罪。又問云：諸蘊中殺，何蘊得罪？有說色蘊，唯
X53n0841_p0465b03║色可為杖等所觸，又說五蘊。問：四蘊無觸，如何可殺？
X53n0841_p0465b04║答：彼依色轉，色蘊壞時，彼不轉故。如破瓶時，乳等亦
X53n0841_p0465b05║失。又都於五蘊起殺心故，於彼得罪。又問：殺壽盡者，
X53n0841_p0465b06║為不得罪？答：彼若此剎那壽應盡，即爾時加害者，不
X53n0841_p0465b07║得殺罪。若由加害，乃至一剎那壽住不生法，皆得殺
X53n0841_p0465b08║罪，況多剎那？
X53n0841_p0465b09║盜論云：若有盜取窣堵波物，彼於如來得偷盜罪。以
X53n0841_p0465b10║佛臨入涅槃時，哀愍世間，總受所施故。有餘師說：望
X53n0841_p0465b11║守護者得罪。（新云：前釋為正。）正理云：有說此罪於能護人，則
X53n0841_p0465b12║彼自盜應無有罪。是故前說於理為勝。婆沙多釋：評
X53n0841_p0465b13║取佛處得罪。若有掘取無主伏藏，於國王邊得罪。若
X53n0841_p0465b14║有盜取諸迴轉物已作羯磨，於界內僧之邊得罪。若
X53n0841_p0465b15║羯磨未成，普於佛弟子得偷盜罪。正理云：若盜他人
X53n0841_p0465b16║及象馬等，於所住處業道方成。婆沙云：取兩國中間
X53n0841_p0465b17║伏藏，若輪王出現世時，輪王處得罪。若無輪王，都無
X53n0841_p0465b18║處。（寶云：於兩國主處得，兩國共救之。）
X53n0841_p0465b19║受齋戒時者，有說：若夫許受齋戒而有所犯，方謂非
X53n0841_p0465b20║時。第二解，於自妻妾乃至況出家者，舉重況輕者，佛
X53n0841_p0465b21║重王輕。新云：此論引自妻為例，而釋從國王處得，更
X53n0841_p0465b22║無異解（今章既分兩解，但今犯即得罪，不說於王邊得也）。正理文同此，乃至
X53n0841_p0465b23║若王自犯，業道亦成。婆沙又云：於寄客女行不淨行，
X53n0841_p0465b24║亦王處得罪。於貨女行不淨行，若與價都無所得，若
X53n0841_p0465c01║不與價於王處得。
X53n0841_p0465c02║未解言義雜穢攝者，謂雜穢語寬，餘所不攝即雜穢
X53n0841_p0465c03║語攝。言解義者，謂善言義者無迷亂緣，耳識已生名
X53n0841_p0465c04║為能解。
X53n0841_p0465c05║如是八種名非聖言，總有十六言，說此八非聖言是
X53n0841_p0465c06║誑語。八聖言非誑語，謂實見等。婆沙云：何故名非聖
X53n0841_p0465c07║言？答：不善故名非聖。復次於非聖相續中現前故名
X53n0841_p0465c08║非聖。復次非聖所成故名非聖。復次非聖所說故，由
X53n0841_p0465c09║此得非聖名。聖言翻此。若境由眼等識所證等者，准
X53n0841_p0465c10║婆沙宗舉識顯根，必由識助方能取境，以同分根方
X53n0841_p0465c11║有作用，非彼同分，如界品說。是無記性如死無覺者，
X53n0841_p0465c12║無記性是世友義，如死無覺是大德義。彼論又云：以
X53n0841_p0465c13║三根取至境與境合，故立覺名。所以知三合名覺者，
X53n0841_p0465c14║經告鬘母言：所見所聞所知所覺。既離所見聞知外
X53n0841_p0465c15║別立所覺，故知三境是所覺，能覺即是鼻舌身三也。
X53n0841_p0465c16║五根現量所證五境名見者，此師意，眼觀見色、耳視
X53n0841_p0465c17║聞聲乃至身視覺觸，總名見。從他傳聞云：我見我聞
X53n0841_p0465c18║乃至我知，總名聞也。法境無見者，第六法境非五根
X53n0841_p0465c19║現證故，不得名見，故但三也。先軌範師者，舊云學瑜
X53n0841_p0465c20║伽論者名先軌範師也。與前說異者，此但眼名見，不
X53n0841_p0465c21║同前說五根總名見故異，餘稍同。正理破云：曾無聖
X53n0841_p0465c22║教言耳見聲、鼻見香，如何五境皆名所見？故彼二師
X53n0841_p0465c23║義無諦語，自內所受意識證境名所證故異。
X53n0841_p0465c24║一、染汙心者，謂見他朋友，欲令他離間，發此惡心，故
X53n0841_p0466a01║名染汙。若他壞不壞皆成離間者，謂若他不壞不成
X53n0841_p0466a02║壞他語者，應無壞聖正領解時，壞與不壞皆成業道。
X53n0841_p0466a03║非愛謂染心者，謂非教誡師呵責弟子等心也。語一
X53n0841_p0466a04║字初句流來者，初句既言染心壞他語說名離聞語，
X53n0841_p0466a05║此亦合言諸染心語名雜穢語，合有兩語字，此句既
X53n0841_p0466a06║闕故取前者。異虗誑語等前三種語者，此師意說異
X53n0841_p0466a07║前三，謂染心獨起雜穢語也。前三語業起時不兼雜
X53n0841_p0466a08║穢，有此不同故敘異說。
X53n0841_p0466a09║貪業道者，唯貪他財。有餘師引五蓋經云：佛說應斷
X53n0841_p0466a10║此世貪，故一切貪皆名業道。有餘師云：愛雖總名貪，
X53n0841_p0466a11║而攝麤品者，方成業道，輪王、北州非業道故。撥善惡
X53n0841_p0466a12║等見者，此中總有十一不同：無施與、無苦樂、無祠祀。
X53n0841_p0466a13║婆沙有三解：初解云：三無差別，同顯一義故。二云：外
X53n0841_p0466a14║論者言：無施與者，謂無施類三福；無苦樂者，謂無施
X53n0841_p0466a15║別婆羅門福；無祠祀者，謂無施眾婆羅門福。內論者
X53n0841_p0466a16║言：無施與者，謂無過去福；無愛樂者，謂無未來福；無
X53n0841_p0466a17║祠祀，謂無現在福。復次，約身、語、意三業，如次配之。謗
X53n0841_p0466a18║無父母感子業者，由外道依定故，見母令修，還為己
X53n0841_p0466a19║女，女變為母；又見父終為子，子作父等。由不定故，為
X53n0841_p0466a20║此謗。然母為任持胎藏之初，父為下種之用，今謗無
X53n0841_p0466a21║此二用也。無化生有情者，婆沙云：有諸外道作如是
X53n0841_p0466a22║說：有情生皆因現在精血等事，無有無緣忽然生者。
X53n0841_p0466a23║譬如牙生時，必因種子、水土時節，乃至故定無有化
X53n0841_p0466a24║生有情。
X53n0841_p0466b01║
X53n0841_p0466b02║俱舍頌疏記