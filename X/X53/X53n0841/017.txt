X53n0841_p0466b03║
X53n0841_p0466b04║
X53n0841_p0466b05║
X53n0841_p0466b06║俱舍頌疏記　論本第十七
X53n0841_p0466b07║富春沙門　遁麟　述
X53n0841_p0466b08║貪等三與思為道者，以思依貪等轉故，如人依道。此
X53n0841_p0466b09║貪等體雖非業，是業之道，具顯業道。業業道義者，諸
X53n0841_p0466b10║貪等唯名業道，身、語等七名業，復名業道，故名業道。
X53n0841_p0466b11║業業道義雖不同類者，謂前七業業道類及貪等三
X53n0841_p0466b12║業之道類，雖復不同，而一業道名通兩處，故此兩類
X53n0841_p0466b13║總得名為業道。故論云：類雖不同，而一為餘。於世典
X53n0841_p0466b14║中俱極成故。正理云：世記論中亦不同類，而一為餘，
X53n0841_p0466b15║得通名故。如世天地類別同名形等，新解亦同。離殺
X53n0841_p0466b16║生等七至類前應釋者，前釋不善業道，今善業道與
X53n0841_p0466b17║上是同，故類前釋。問：加行後起，何緣非業道？答：有三
X53n0841_p0466b18║解：一、為根本方起加行，依根本有後起，故非業道；二、
X53n0841_p0466b19║云根本麤顯，說麤品為業道；三、云令內外物有減有
X53n0841_p0466b20║增故，如殺、盜等，令物增減。前後二分不爾，故非業道。
X53n0841_p0466b21║斷善時色無色善先不成者，謂斷善人必具欲染，故
X53n0841_p0466b22║不成上善。然色無色善得令更遠，亦得名斷。施設論
X53n0841_p0466b23║說：斷三界善也。正理論云：此斷善根何因何位？謂有
X53n0841_p0466b24║一類，先成暴惡意樂隨眠，後逢惡友，緣力所資轉復
X53n0841_p0466c01║增盛，故善根減、不善根增。後起撥無因果邪見，令一
X53n0841_p0466c02║切善皆悉隱沒，由此相續離善而住，此因此位斷諸
X53n0841_p0466c03║善根。撥因果邪見者，有餘師說：此二邪見者，猶如無
X53n0841_p0466c04║間解脫道別。有餘師說：唯自界緣及有漏緣方能斷
X53n0841_p0466c05║善者。此師意：以無漏緣及他界緣隨眠，由彼唯作相
X53n0841_p0466c06║應隨增，境不隨增，勢力劣故，不能斷善。正義以一切
X53n0841_p0466c07║邪見皆能斷善者，謂煩惱不定。有唯因中增者，即至
X53n0841_p0466c08║上品強力故。無漏緣、他界緣亦至上品能斷善根。言
X53n0841_p0466c09║漸斷者是正義，如修道斷修惑能。有師云：九品善根
X53n0841_p0466c10║由一剎那邪見頓斷，如見道斷見惑。有說：斷九品善，
X53n0841_p0466c11║然無中出，如見道中。正義云：通出不出。加行善所生
X53n0841_p0466c12║律儀者，即從聞思等慧所生也。生得善者，即生得慧
X53n0841_p0466c13║也。有云：自然得戒是從生得善生，餘從他受是從加
X53n0841_p0466c14║行。此謂不然。有師說：先捨律儀後斷善根，末易捨故。
X53n0841_p0466c15║此非正義。人趣三州皆能斷善，以本論云：瞻部州人
X53n0841_p0466c16║極少成八根，東西二州亦爾。故通三州也。女身皆能
X53n0841_p0466c17║斷善，此是正義。以本論云：若成女根，定成八根。故知
X53n0841_p0466c18║通女。有師：唯男非女，欲、勤、慧皆昧鈍，故違本論非正。
X53n0841_p0466c19║此斷字通上下用者，向上謂見行斷，向下謂斷非得
X53n0841_p0466c20║為體也。此或應有者，謂是先執為無，後或應有也。正
X53n0841_p0466c21║理云：續善根位，或由因力，或依善友，於因果欻復生
X53n0841_p0466c22║疑，所招後世為無為有？有於因果歘生正見，定有後
X53n0841_p0466c23║世先執是邪，爾時善根得還續起。言或發正見者，婆
X53n0841_p0466c24║沙云：誰住疑心續？誰住正見續？有作是說：轉身續者，
X53n0841_p0467a01║住疑心續；現法續者，住正見續。評曰：此不決定。疑無
X53n0841_p0467a02║斷善者，謂於因果中有生疑心，此或應無。從此生於
X53n0841_p0467a03║邪見，謂定無便斷善根也。九品頓續者，餘師云：九品
X53n0841_p0467a04║漸續非正。婆沙云：如是說者，九品頓續漸次現行。乃
X53n0841_p0467a05║至應從地獄死，當生地獄者，三品善根得亦在身，成
X53n0841_p0467a06║就亦現在前，當生傍生、鬼趣，六品當生人、天。九品邪
X53n0841_p0467a07║見為因，力堅牢故，將死續意樂壞非加行壞者，正理
X53n0841_p0467a08║有云：謂世有人撥無後世名意樂壞，而不隨彼意樂
X53n0841_p0467a09║所作非加行壞。有斷善根非墮邪定者義，便對邪定
X53n0841_p0467a10║為四句。布賴那昔云富樓那，是訛也。邪定謂造逆入
X53n0841_p0467a11║無間，是邪定聚攝。未生怨者，謂阿闍世未生之時，預
X53n0841_p0467a12║記是男能害父王，是王之怨。以未生時記故，名未生
X53n0841_p0467a13║怨。天授造三逆者，謂破僧、出血、害羅漢，亦斷善根，故
X53n0841_p0467a14║成俱句。施設論說：若害蟻卵無少悔心，應說是人斷
X53n0841_p0467a15║三界善。
X53n0841_p0467a16║已，乘義便明。斷善根者，謂前明十惡業道皆與善法
X53n0841_p0467a17║現起相違，於中何業道能斷善？故便明之。貪等三中
X53n0841_p0467a18║隨一究竟者，正理云：貪等餘染及不染心現在前時，
X53n0841_p0467a19║隨一究竟。此頌略故，不說貪等餘染。遣使造六惡色
X53n0841_p0467a20║者，謂身二業，語四，除邪婬，以無此遣使義。或時起貪
X53n0841_p0467a21║成雜穢語者，正理彈云：此言缺減，容成三故。若先加
X53n0841_p0467a22║行於究竟時，一一應言貪等隨一。問：何不說誑語等
X53n0841_p0467a23║三？答：誑等染言，必兼雜穢三俱轉，故不言也。嗔、殺、盜
X53n0841_p0467a24║三與思俱轉者，謂屬他生，正盜離本處，命即斷故。殺
X53n0841_p0467b01║與盜同剎那，嗔心可知。問：前說殺生由嗔究竟，盜由
X53n0841_p0467b02║貪究竟，今以何言盜但由嗔心？答：依不異心究竟，故
X53n0841_p0467b03║作是判。謂依不異心造殺、盜二業，若異心自作，兩業
X53n0841_p0467b04║究竟必異，則殺由嗔，盜定由貪，便成四俱轉也。又先
X53n0841_p0467b05║加行遣殺等者，論文但言加行造惡色業，不言遣使，
X53n0841_p0467b06║理實。若加行定，非唯遣使，自作亦得。如先作殺加行
X53n0841_p0467b07║後方死等，或先燃火後燒物等，或先發言後方解等，
X53n0841_p0467b08║如是等類並是自業相成。無分別故無正見一者，正
X53n0841_p0467b09║見是推度性，五識無分別故非正見。以息求故無正
X53n0841_p0467b10║見者，謂推求名見，盡無生智息推求故，不名正見也。
X53n0841_p0467b11║以正見故有無貪等者，此除盡無生外，餘位有正見
X53n0841_p0467b12║時也。不受戒者，無散善七。不入定者，善七無故唯三
X53n0841_p0467b13║也。惡無記心得戒者，此宗許故。如沙彌本是善心，來
X53n0841_p0467b14║至壇場禮僧求戒，至第二羯磨忽起惡心，及無記心
X53n0841_p0467b15║亦爾，前勢力發戒也。理實有無心得戒此不論者，論
X53n0841_p0467b16║明思俱轉故無心得戒，非與思俱故。不明身三語一，
X53n0841_p0467b17║謂誑語故也。依無色盡無生智現前等者，謂沙彌正
X53n0841_p0467b18║受戒時，入無色定得無學果也。得一支遠離者，謂有
X53n0841_p0467b19║人不能具受五戒，但受一支。得五支者，謂身三語二，
X53n0841_p0467b20║此亦非近事勤䇿苾蒭等諸律儀支，但成處中妙行。
X53n0841_p0467b21║或善五識現前得三支，遠離為五。得六支者，即身三
X53n0841_p0467b22║語三也。此上所明皆是同時俱，非前後俱也。
X53n0841_p0467b23║地獄中定成就貪者，謂地獄中無能離欲，雖不現行
X53n0841_p0467b24║定成就也。身心柔耎無惱害事者，謂若身心剛強欲
X53n0841_p0467c01║惱害他故名為嗔恚，即身心柔耎故無嗔也。不信因
X53n0841_p0467c02║果作惡意樂名為邪見，無惡意樂無邪見也。此三離
X53n0841_p0467c03║欲捨故，北州無離欲故定有成就。壽量定故者，謂北
X53n0841_p0467c04║州定壽千歲不可中夭也。無攝女人者，謂彼無我所
X53n0841_p0467c05║心故，女人無有主屬攝為己也。身心柔耎故無麤語
X53n0841_p0467c06║者，正理云：無誑心故無虗誑，或無用故常和穆，故無
X53n0841_p0467c07║離間。語言清美故無麤惡語。北州總有三例：一、意三
X53n0841_p0467c08║業道唯成就不現行，二、雜穢語通成就現行，三、身三
X53n0841_p0467c09║業道、語三業道不成就亦不現行。天中有殺者，論云：
X53n0841_p0467c10║雖諸天眾無有殺天，而或有時殺害餘趣。有餘師說：
X53n0841_p0467c11║天亦有殺天，雖天身支斷已，還生斬首截腰，其命方
X53n0841_p0467c12║斷。無想天無心故亦不現行者，准此，無想天定不入
X53n0841_p0467c13║有心定，以七善業定不現故。聖人成過未無漏不同，
X53n0841_p0467c14║過去唯成曾起者，未來五地皆得成就。於色界唯有
X53n0841_p0467c15║律儀者，謂色界唯有道定律儀，所起身語業不成業
X53n0841_p0467c16║道。三州有起三律儀，及處中欲天有道定律儀，處中
X53n0841_p0467c17║三種
X53n0841_p0467c18║來生人中受等流果者，謂從地獄出已，乘宿善業來
X53n0841_p0467c19║生人中受等流果。等流果是相似義，如斷他命令壽
X53n0841_p0467c20║短促，今時壽命必還短促。盜等准說。論云：人中短壽
X53n0841_p0467c21║亦善業果，如何可說是殺等流？不言人壽即殺業果，
X53n0841_p0467c22║但言由殺人故壽還短，應知殺業與人命根作障礙
X53n0841_p0467c23║因令不久住。又此等流果言非越異熟及增上果，以
X53n0841_p0467c24║人中短壽，若望善業是異熟果，若望殺業是增上果，
X53n0841_p0468a01║其等流果非越此二，於上據少相似假立等流。光澤
X53n0841_p0468a02║鮮少者，謂壞他光澤故。多遭霜雹者，謂損他物故。邪
X53n0841_p0468a03║行多塵埃者，謂汙他名故。誑多臰穢者，謂誑人不欲
X53n0841_p0468a04║聞故。離間故。所居險曲者，親友往來難故，麤惡語故。
X53n0841_p0468a05║曰多荊棘者，謂語傷人故，雜穢語故。時候變改者，是
X53n0841_p0468a06║說非故，不順寒暑故，名變改貪故。果少者，欲減他物
X53n0841_p0468a07║故。嗔故果辣者，辛辣如嗔故。邪見果少或無者，輕即
X53n0841_p0468a08║少，重即無。令他受苦者，且約顯說理。實不善業皆感
X53n0841_p0468a09║異熟，等流、增上亦准此說。問：為一殺業感地獄果已，
X53n0841_p0468a10║後感人間等流果耶？有說同業，有說異業，謂先是加
X53n0841_p0468a11║行，後是根本果。正理亦同。又云：根本、近分俱名殺生，
X53n0841_p0468a12║由壞威光感惡外具，是故殺業得三種故。善業道中
X53n0841_p0468a13║且約離殺生，故言得長壽。正理云：且依離殺，若習、若
X53n0841_p0468a14║修、若多所作，由此力故生於天中，乃至即後由此感
X53n0841_p0468a15║諸外具有大威光遠增上果。餘善等三，翻惡應說。
X53n0841_p0468a16║八邪支者，翻八正支，以翻正見立邪見故。言邪語業
X53n0841_p0468a17║命者，以語即業故但言語，身非即業故不言身。下引
X53n0841_p0468a18║頌文意，取下二句為證。又正理云：諸在家人邪見難
X53n0841_p0468a19║斷，以多妄執吉祥等故；諸出家者邪命難除，所有命
X53n0841_p0468a20║緣皆屬他故。
X53n0841_p0468a21║言無間道至得斷道名者，釋四道中唯有無間道具
X53n0841_p0468a22║有二義，獨名斷道。其解脫道但能證滅不斷惑，故非
X53n0841_p0468a23║斷道。加行、勝進二義俱缺，並不得名斷。言證無為斷
X53n0841_p0468a24║者，無為非斷，由斷煩惱所顯之故。言能招自地可愛
X53n0841_p0468b01║異熟果者，如初禪近分斷欲界惑，感初禪異熟為自
X53n0841_p0468b02║地，餘地亦爾。以是斷道故除欲界，是有漏故不通根
X53n0841_p0468b03║本，無漏不招異熟，所以復言既是有漏。言後等若勝
X53n0841_p0468b04║者，約九品論之，同品為等、增品為勝，果非因前故復
X53n0841_p0468b05║言後。言道所牽俱有士用者，斷道俱時諸法由道力
X53n0841_p0468b06║起，故曰所牽等也。言道所修至隔越士用者，以道斷
X53n0841_p0468b07║惑盡時，並能頓證一切功德，雖不頓起並在未來，由
X53n0841_p0468b08║隔越多念故隔越。言所證無為不生士用者，以無為
X53n0841_p0468b09║無生故名不生，由道力證故名士用。言離自性餘有
X53n0841_p0468b10║為法者，此言猶總，應知餘法又須除前，以其前法非
X53n0841_p0468b11║後果故，後因不能取與前法為其果故。無漏有四果
X53n0841_p0468b12║者，謂道前後相似，若等若勝是等流果，餘三同前。言
X53n0841_p0468b13║餘有漏者，即無間道外餘之三道，及餘一切善惡等
X53n0841_p0468b14║業。感非斷道，並除離繫善惡性故，有異熟果。相似生
X53n0841_p0468b15║義，是等流果。由彼力能，是士用果。不障義故，是增上
X53n0841_p0468b16║果。言餘無漏者，即除無間道外餘解脫等道，及餘一
X53n0841_p0468b17║切無漏業。
X53n0841_p0468b18║三性門。言善等三業，色、行二蘊少分為體者，色蘊中
X53n0841_p0468b19║唯取身、語二業，除色、香等非業性故；行蘊唯取思一，
X53n0841_p0468b20║餘觸、欲等非業性故，皆不取之，故言少分。餘蘊非業，
X53n0841_p0468b21║故亦不取。法通五蘊者，以諸非業性亦是法，法通五
X53n0841_p0468b22║蘊，理實善法亦通無為，以餘二性唯有為故，故約總
X53n0841_p0468b23║相但言五蘊也。言善業望善法為四果者，同類因生
X53n0841_p0468b24║是等流果，牽引義邊是士用果，斷道所得是離繫果，
X53n0841_p0468c01║增上可知。言除異熟者，善法非異熟性故。善望不善
X53n0841_p0468c02║無三果者，類不同故，無等流果；不善非無為故，無離
X53n0841_p0468c03║繫果；非無記故，非異熟果。以無記法為三果者，於前
X53n0841_p0468c04║二上加異熟果，以善業能招無記異熟果故，餘二可
X53n0841_p0468c05║知。不善望善除三果者，不善業非能斷道故，無離繫
X53n0841_p0468c06║果；善法非異熟性故，無異熟果；類不同故，無等流果。
X53n0841_p0468c07║不善望無記法有異熟果者，以不善之業能感異熟，
X53n0841_p0468c08║無記之法體是異熟，故有此果。言遍行不善及見苦
X53n0841_p0468c09║所斷餘不善等者，遍行不善，即苦諦下邪見等三及
X53n0841_p0468c10║疑、無明，并集諦下二見、疑、無明相應惑業，是謂遍行
X53n0841_p0468c11║不善。以言不善故，不得總言十一遍使。及見苦所斷
X53n0841_p0468c12║餘不善業者，即遍行外苦下貪、嗔、慢等，非遍行相應
X53n0841_p0468c13║惑業為同類因，此等皆能引生身邊二見。二見望彼
X53n0841_p0468c14║雖性不同，以同染汙故，與不善為等流果。身邊二見
X53n0841_p0468c15║內門轉故，故是無記，如品初釋。言無記望善法但二
X53n0841_p0468c16║果者，以無記非斷道故，無離繫果；無記與善類不同
X53n0841_p0468c17║故，無等流果；無記不招異熟及善法，非異熟性故，無
X53n0841_p0468c18║異熟果，故但二果。望不善除異熟者，亦如望善說。言
X53n0841_p0468c19║身邊二見為同類因者，且望當諦諸不善法，故言同
X53n0841_p0468c20║類。理實二見能遍取五部不善法，若望他部，應言為
X53n0841_p0468c21║遍行因，以此二見是遍行惑故。言無記為三果者，但
X53n0841_p0468c22║有等流、士用、增上三果，以無記不能招異熟故，無異
X53n0841_p0468c23║熟果；無記之業非斷道故，無記之法非無為故，故除
X53n0841_p0468c24║離繫果。
X53n0841_p0469a01║三世門　過去業望三世法唯除離繫者，離繫是無
X53n0841_p0469a02║為，無為體非三世攝故，故除之。有餘四者，以相應、俱
X53n0841_p0469a03║有、能作等因通三世攝，所以有士用增上。有異熟者，
X53n0841_p0469a04║謂過去善惡為因感異熟果，今時同在過去也。等流
X53n0841_p0469a05║果者，後似於前故亦有之，望於現未准過去說。現在
X53n0841_p0469a06║但二無三者，唯一念故無異熟果，無前後故無等流
X53n0841_p0469a07║果，俱有相應因故有士用增上可知。言未來業以未
X53n0841_p0469a08║來業以未來法唯三果者，俱有相應因通未來故有
X53n0841_p0469a09║士用果。有異熟果者，未來雖無前後，其異熟因約體
X53n0841_p0469a10║建立，以善惡性為因、無記性為果，故得有也。無等流
X53n0841_p0469a11║者，以同類因就位建立，未來無前後故無等流也。新
X53n0841_p0469a12║云異熟等流必前後故者，若爾，未來無前後應無異
X53n0841_p0469a13║熟。不說後業有前果者，謂頌不約現未之業望過現
X53n0841_p0469a14║等法也。前法定非後業果者，因果之法法爾因前果
X53n0841_p0469a15║後，或俱終無果前因後也。
X53n0841_p0469a16║諸地門言除離繫者，以離繫無為非地攝果故，有四
X53n0841_p0469a17║可知。異地有二果者，如欲界加行善心入初禪定，有
X53n0841_p0469a18║引起力是士用果，增上可知。無欲界業感初禪異熟，
X53n0841_p0469a19║故無異熟果。有漏異地無同類因，故無等流果。
X53n0841_p0469a20║三學門。　言學等三業者，即三學人之業名三業，非
X53n0841_p0469a21║身口意為三業也。色蘊是無漏戒，行蘊少分唯無漏
X53n0841_p0469a22║思。學業以學法為三果者，同無漏故是等流果，引起
X53n0841_p0469a23║力故有士用果，增上可知。除異熟者，以無漏法非異
X53n0841_p0469a24║熟故。除離繫者，以離繫是無為故。以無學法無二，准
X53n0841_p0469b01║說可知。有士用，謂金剛喻定引起盡智是士用果。以
X53n0841_p0469b02║非學法有三果者，斷惑證滅是離繫果故。從無漏觀
X53n0841_p0469b03║出時引起有漏善心是士用果，增上可知。除異熟者，
X53n0841_p0469b04║無漏不招異熟故。除等流者，類不同故。次辨無學業
X53n0841_p0469b05║望於三法。且初望學法但一果，俱無漏故無異熟果，
X53n0841_p0469b06║學法劣故無等流果，非無為無離繫果，無有無學引
X53n0841_p0469b07║起學心故無士用果。然羅漢退者，謂有漏心中起煩
X53n0841_p0469b08║惱退，亦非學非無學法也。若准正理，鈍根無學望未
X53n0841_p0469b09║來利根學道為同類因，加行等流果，此約現起故無
X53n0841_p0469b10║等流，不相違也。次望無學有三果者，無間引起有士
X53n0841_p0469b11║用果，同類義故是等流果。增上可知。除二果者，如學
X53n0841_p0469b12║中說。次望非學有士用果者，謂羅漢從無漏觀出，引
X53n0841_p0469b13║有漏心生是士用果。無異熟等流，如學業說。無離繫
X53n0841_p0469b14║果者，謂無學人不更斷惑證擇滅故。次辨非學業望
X53n0841_p0469b15║三法，且初望學法為二果。有士用者，謂從世第一心
X53n0841_p0469b16║入見道位，及餘一切學人從有漏心入無漏觀，並約
X53n0841_p0469b17║引生之力是士用果。無異熟果者，學法是無漏故，故
X53n0841_p0469b18║非異熟，類不同故無等流果。以無學法為士用果者，
X53n0841_p0469b19║謂非學非無學人入無漏觀，餘同學說。以非學法為
X53n0841_p0469b20║五果者，以業道科道法通無為故。有離繫果，約有漏
X53n0841_p0469b21║邊有異熟果，同類所生是等流果。士用、增上二果可
X53n0841_p0469b22║知。
X53n0841_p0469b23║三斷門。　見所斷業唯思為體者，以諸色法非見所
X53n0841_p0469b24║斷故，如前界品以廣分別。餘受想等非是業性，故唯
X53n0841_p0469c01║一是見惑相應思也。法非業性，故受想等四蘊為體，
X53n0841_p0469c02║但除色也。修非二斷俱色行二蘊少分者，且修斷色
X53n0841_p0469c03║蘊，謂一切有漏身語業色。非所斷業色，謂無漏七支。
X53n0841_p0469c04║修斷思者，謂除見道惑相應思外，餘一切有漏思業。
X53n0841_p0469c05║非斷思者，即無漏相應思業。二蘊俱非全故，並言少
X53n0841_p0469c06║分。法非唯業性，故通五蘊。初約見斷業唯三法。且准
X53n0841_p0469c07║見斷除離繫者，謂業非斷道、法非無為，故無此果。次
X53n0841_p0469c08║望修斷有四果者，謂見斷業通不善、修斷法通無記，
X53n0841_p0469c09║故有異熟果；遍行因所生，故有等流果；引起力，故有
X53n0841_p0469c10║士用果；非無為，故無離繫果。次望非斷唯一果者，法
X53n0841_p0469c11║非無記，故無異熟果；類不同，故無等流果；無引生義，
X53n0841_p0469c12║無士用果；業非斷道，故無離繫果，故但一果。次辨修
X53n0841_p0469c13║斷業望三法。初望見斷但二果者，見斷唯染汙性故，
X53n0841_p0469c14║非異熟果；修部無遍行惑取他部界故，無等流果；非
X53n0841_p0469c15║法無為故，無離繫果；無間生義，有士用果；除離繫，是
X53n0841_p0469c16║非斷故。次望非斷有三果者，以有漏道斷惑證滅得
X53n0841_p0469c17║離繫果，有漏善心無間引生無漏心故，有士用果；言
X53n0841_p0469c18║除異熟者，無漏非異熟故；除等流者，類不同故。次非
X53n0841_p0469c19║斷業望三法。初望見斷唯一果者，非斷業是無漏故，
X53n0841_p0469c20║見斷法是染汙故，無異熟果；類不同故，無等流果；法
X53n0841_p0469c21║非無為，無離繫果，無引生義，無士用果，故但增上。次
X53n0841_p0469c22║至修斷有二果者，從無漏觀出入有漏心，有引生義，
X53n0841_p0469c23║有士用果，餘義同前。次至斷有四果者，同無漏故，有
X53n0841_p0469c24║等流果；無間生義，是士用果；斷惑證滅，是離繫果；非
X53n0841_p0470a01║有漏，唯除異熟果。
X53n0841_p0470a02║言釋本論業者，即發智論也。言染汙三業者，即不善
X53n0841_p0470a03║及有覆無記身、語、意業，皆是染汙，故並不應作。第二
X53n0841_p0470a04║師說壞軌則業者，即兼無覆無記三業，亦不應作。正
X53n0841_p0470a05║理評曰：若依世俗，後亦可然；若就勝義，前說為善。
X53n0841_p0470a06║言時分定業應作雜亂者，謂順現、順生、順後三時定
X53n0841_p0470a07║果，各由一業所引。今若一業能引多分生，則順現業
X53n0841_p0470a08║又招生報，此業為名何等故成雜亂也？經部難云：若
X53n0841_p0470a09║爾，何緣尊者無滅（梵云阿尼律陀，昔云阿那律者訛）自言：我憶昔於
X53n0841_p0470a10║一時，於殊勝福田一施食異熟，便得七返生三十三
X53n0841_p0470a11║天，七生人中為轉輪聖帝，最後生在大釋迦家，豐足
X53n0841_p0470a12║珍財多受快樂。有部通云：彼由一業感一生中大富
X53n0841_p0470a13║貴多財及宿生智，乘斯更造感餘生福，如是展轉至
X53n0841_p0470a14║最後身，生富貴家得究竟果。顯由初力故作是言。譬
X53n0841_p0470a15║如有人持一金錢，展轉貨易得千金錢，唱如是言：我
X53n0841_p0470a16║本由有一金錢故獲大富樂。復有說者，彼於昔時一
X53n0841_p0470a17║施食為依，起多勝思願，有感天上有感人中，剎那不
X53n0841_p0470a18║同熟有前後，故非一業能引多生。言眾同分差別者，
X53n0841_p0470a19║謂前後因別故，果應隨因分分有殊。言一色圖形喻
X53n0841_p0470a20║一引業者，此言意顯一類業中唯一剎那引眾同分，
X53n0841_p0470a21║同類異類多剎那能為圓滿，故說多故。如一色先圖
X53n0841_p0470a22║形狀後填眾彩，此言應理。
X53n0841_p0470a23║言二無心定不能為引者，論云：二定雖有異熟，而無
X53n0841_p0470a24║勢力引眾同分，以與業非一果故。（二定有異熟者，謂無想定招無想天
X53n0841_p0470b01║五蘊之果，若滅盡定招有頂天四蘊異熟果也。）問：二定既不能引，感何滿果？
X53n0841_p0470b02║答：婆沙評云：應作是說：無想異熟唯是無想定果，彼
X53n0841_p0470b03║命根眾同分及五色根異熟是第四靜慮有心業果，
X53n0841_p0470b04║彼餘蘊異熟是共果。若滅定受非想非非想處四蘊
X53n0841_p0470b05║異熟果，除命根眾同分，以彼唯是業果故。而得與諸
X53n0841_p0470b06║業非一果者，謂得與業或前或後非定俱，故非一果。
X53n0841_p0470b07║論云：得亦無力引眾同分。問：得受色心心所法者，謂
X53n0841_p0470b08║諸苦樂等受及相應法。心不相應行者，謂諸得生老
X53n0841_p0470b09║住無常。又問：諸造業，為先造引眾同分、為造滿眾同
X53n0841_p0470b10║分耶？答：如是說者，此則不定。或有先造引業後造滿
X53n0841_p0470b11║業，或有先造滿業後造引業，隨造業者意樂起故。
X53n0841_p0470b12║言通上下者，理亦中品。而言上下者，影取中故。言數
X53n0841_p0470b13║行難可伏除者，以煩惱數起故。今對治道，無由得生，
X53n0841_p0470b14║故云難可伏除也。報障中間，梵王非聖所生，起戒取
X53n0841_p0470b15║處，不起聖道及道加行，因何不立為異熟障？答：以能
X53n0841_p0470b16║離染，故非障也。非如北州無想三惡趣中不能離染。
X53n0841_p0470b17║故婆沙云：問：餘州亦有異熟障，如扇𢮎等，此中何故
X53n0841_p0470b18║不說？答：此中應說而不說者，當知此是有餘之說。是
X53n0841_p0470b19║故前說三障皆是有餘。有說：此中但約決定為障者，
X53n0841_p0470b20║彼非決定。由彼有情所有異熟，或有為障，或不為障，
X53n0841_p0470b21║是以不說。言第二生亦不得聖者，由造重業必生地
X53n0841_p0470b22║獄，或煩惱障定墮惡趣，故第二生亦不得聖。若其報
X53n0841_p0470b23║障現身，雖不得聖，其第二生即容得也。約異熟果決
X53n0841_p0470b24║定者，釋無間名。論先問云：此無間名，為自何義，故有
X53n0841_p0470c01║此答？兩說中，前約業招其果，無有間隔；後就假者，從
X53n0841_p0470c02║於此生無間，定生地獄，俱是中間。無間隔故，故名無
X53n0841_p0470c03║間。又論云：彼有無間，得無間名。與無間法合，故名無
X53n0841_p0470c04║間。如與沙門法合，故名沙門。（解云：由此道有滅惡故，與滅惡法合，名沙門。此
X53n0841_p0470c05║業有無間果故，與無間法合，名無間也。）
X53n0841_p0470c06║言扇𢮎等者，等取半擇迦、無形、二形等也。婆沙云：若
X53n0841_p0470c07║扇𢮎等殺父母，得無間不？答：不得。所以者何？即前所
X53n0841_p0470c08║說，彼扇𢮎等無有斷善根不律因緣，即是此中無逆。
X53n0841_p0470c09║所以此論亦同章中，但有第二少恩義等。舊云：若生
X53n0841_p0470c10║黃門少恩，為彼缺身增上緣故，及少愛念。若損黃門，
X53n0841_p0470c11║以身缺故，父母於彼少愛念故。問：若生黃門，父母於
X53n0841_p0470c12║彼缺身緣故，可言慚愧心微。損黃門非缺身緣，如何
X53n0841_p0470c13║父母於彼少愛念故？所以彼於父母慙愧亦微。言鬼
X53n0841_p0470c14║及傍生無無間罪者，亦同扇𢮎等，慙愧微故。諸天地
X53n0841_p0470c15║獄一向化生，無父母故，不須料簡。
X53n0841_p0470c16║
X53n0841_p0470c17║俱舍頌疏記