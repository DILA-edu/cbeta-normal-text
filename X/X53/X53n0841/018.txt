X53n0841_p0470c18║
X53n0841_p0470c19║
X53n0841_p0470c20║俱舍頌疏記　論本第十八
X53n0841_p0470c21║富春沙門　遁麟　述
X53n0841_p0470c22║言破僧亦誑語者，謂天授知五法實非是道，而誑無
X53n0841_p0470c23║智比丘言是真道，故妄語。梵云僧伽（此云眾）。言從用為
X53n0841_p0470c24║名者，謂虗誑有破僧之用。
X53n0841_p0471a01║言不和合非得為體者，若爾，可僧和合時以得為體。
X53n0841_p0471a02║解云：諸法未必一切皆相翻立，如異生性以非得為
X53n0841_p0471a03║體，聖性非唯以得為體也。言心不相應行蘊所攝者，
X53n0841_p0471a04║准舊解，是十四中眾同分攝。若依婆沙正理，以十四
X53n0841_p0471a05║外別立和合性，故婆沙云：乃至不相應行為自性。即
X53n0841_p0471a06║餘處說，復有所餘如是種類也。正理亦同，如前十四
X53n0841_p0471a07║不相應中釋。言因受果名者，以果是無記非無間體，
X53n0841_p0471a08║因是不善是名無間體。今說無間名破僧者，從果立
X53n0841_p0471a09║名目。言所破僧所成者，謂非調達成破僧體，但是破
X53n0841_p0471a10║愚夫。今不得聖，所破僧眾眾所成就，雖當時大千世
X53n0841_p0471a11║界法輪不轉，而成此非得，但是四伴及五百少年比
X53n0841_p0471a12║丘。亦言一劫熟者，婆沙：云何為是劫？有說大劫。如是
X53n0841_p0471a13║說者，此是中劫，由而得解脫故。如毗奈耶說：提婆達
X53n0841_p0471a14║多，當於人壽四萬歲時，來生人中，必定當證獨覺菩
X53n0841_p0471a15║提，舍利子等所不能及。問：如是伽陀，當云何通？諸有
X53n0841_p0471a16║破僧人，破壞和合僧，生無間地獄，壽量經劫住。尊者
X53n0841_p0471a17║世友作如是說：減一劫住，亦名一劫。如世間人，於減
X53n0841_p0471a18║一日，任持所作，亦名一日，此亦如是。言隨罪福等者，
X53n0841_p0471a19║正理云：謂造多逆人，唯一能引，餘助滿故。隨彼罪增
X53n0841_p0471a20║等者，苦還增劇，謂由多逆，感地獄中大柔輭身，多猛
X53n0841_p0471a21║苦具，受二三四五倍重苦，或無中夭，受苦多時。依成
X53n0841_p0471a22║實論，若造一逆，一劫受苦，乃至若造五逆，五劫受苦，
X53n0841_p0471a23║餘後四劫，從初為名，生報
X53n0841_p0471a24║言非在家苾蒭尼等，非在家簡俗眾，非尼簡餘眾。正
X53n0841_p0471b01║理云：以彼依止無威德故。言非愛行者，以愛行人於
X53n0841_p0471b02║惡意樂不堅深故，於染淨品俱躁動故。言非犯戒者，
X53n0841_p0471b03║舊云：以此准知，先破僧後斷善，要具尸羅言威肅故，
X53n0841_p0471b04║若斷善根便捨戒故。象頭山者，梵云羯闍尸利沙山
X53n0841_p0471b05║（此云象頭），山頂如象頭故。昔云伽耶山者，訛也，以羯闍之
X53n0841_p0471b06║與伽耶聲相近故，故謬傳亦然。西方別有伽耶山，去
X53n0841_p0471b07║鷲峰山一百五十餘里，非同一界非破僧處。鷲峰山
X53n0841_p0471b08║去象頭三四里，同一界內別處法事故破僧。言鷲峰
X53n0841_p0471b09║山，即法華經靈鷲山也，即昔云謂鷲有靈故故名靈
X53n0841_p0471b10║鷲，今三藏云鷲峰山。慈恩云：既棲鷲鳥有類高臺，故
X53n0841_p0471b11║名鷲臺。章云鷲峰，與此是同。言非破聖者，正理云：他
X53n0841_p0471b12║不能引得證淨者故。有說得忍亦不可破者，謂於忍
X53n0841_p0471b13║位決定不退，於三寶深信決定，忍佛所說八支聖道，
X53n0841_p0471b14║能趣涅槃故。言忍異師名破者，准四分律，調達於王
X53n0841_p0471b15║舍城中說五法，五百新學比丘便即信受，後至伽耶
X53n0841_p0471b16║方稟羯磨。今此但言忍異，或是通言，即亦同彼。五法
X53n0841_p0471b17║中制乳斷肉不食鹽等者，為著味故，所以斷之。常居
X53n0841_p0471b18║聚落邊寺者，乞食往來便易，兼利施主故。律抄云：不
X53n0841_p0471b19║食乳酪，犢子飢困故；二、不食魚肉，由此殺生故；三、不
X53n0841_p0471b20║噉於鹽，多有塵土故；四、不截衣縫，廢損線功故；五、不
X53n0841_p0471b21║住蘭若，受房生福故。西域記云：羯拏伐剌那國別有
X53n0841_p0471b22║三伽藍，不食乳酪，遵調達之遺訓也。言三更和者，是
X53n0841_p0471b23║真諦法師說也。言能障聖道輪者，釋輪壞以五法行
X53n0841_p0471b24║化，於時障於八支聖道，法輪不轉也。壞僧和合者。謂
X53n0841_p0471c01║同別稟羯磨壞和合僧也。正理云：若忍許彼所說時，
X53n0841_p0471c02║名破法輪，亦名僧破。又云：謂僧壞邪道轉時，聖道被
X53n0841_p0471c03║遮，暫時不轉。
X53n0841_p0471c04║言極少猶須九人者，不對佛故，不論他也。理實要有
X53n0841_p0471c05║真佛，方可破僧。三州無佛，自稱是佛，人不信也。婆沙
X53n0841_p0471c06║問云：破僧時，佛在眾不？答：佛時住彼界內，而不在眾。
X53n0841_p0471c07║云何知耶？曾聞調達欲破僧時，佛以慈愍呵制之言：
X53n0841_p0471c08║提婆達多！汝勿破僧，勿犯極重惡不善業，勿趣非愛
X53n0841_p0471c09║大苦果處。佛雖如是慇懃呵制，而彼都無止息之心。
X53n0841_p0471c10║爾時，世尊起正知見，審觀前際，而我昔時破他眷屬。
X53n0841_p0471c11║即自觀見：昔我無量無數劫前，曾壞他仙人眷屬，彼
X53n0841_p0471c12║業異熟，今現在前。見是已，知此僧眾定當破壞，便入
X53n0841_p0471c13║靜室，嘿然安坐，提婆達多便破僧。故知世尊在於界
X53n0841_p0471c14║內，而不在眾。
X53n0841_p0471c15║言第一者，止是定也。目連神通第一，依定發故，約所
X53n0841_p0471c16║依名止第一。觀第一者，即慧之別目。言非佛滅者，謂
X53n0841_p0471c17║於大師般涅槃後作如是言：我是大師，非如來者，咸
X53n0841_p0471c18║失責言：大師在世，汝何不言我是大師？今般涅槃後
X53n0841_p0471c19║乃作是語。是故決定於此六時法輪不壞，於所餘時
X53n0841_p0471c20║法輪可壞。論云：非破法輪，諸佛皆有，必依宿業有此
X53n0841_p0471c21║事故。
X53n0841_p0471c22║言父母恩田者，正理難云：若有父母子初生時，為殺
X53n0841_p0471c23║棄於狼犲路等，或於胎內方便欲殺，由定業力子不
X53n0841_p0471c24║命終，彼有何恩棄之成逆？彼定由有不活等畏，於子
X53n0841_p0472a01║事急起欲殺心。然棄等時必懷悲愍，數數緣子愛戀
X53n0841_p0472a02║纏心。若棄此恩下逆罪觸，為顯逆罪有下中上，故說
X53n0841_p0472a03║棄恩皆成逆罪。或由母等田器法然，設彼無恩但害
X53n0841_p0472a04║其命，必應無間生地獄中。諸聰慧者咸作是說：世尊
X53n0841_p0472a05║於法了達根源，作如是言但應深信。（准此，扇𢮎無恩亦成逆罪。）言
X53n0841_p0472a06║轉形成逆者，謂母變為男、或父變為母，故害成逆。若
X53n0841_p0472a07║變為畜，即不成逆。論云：依如是義，故有問言：頗有令
X53n0841_p0472a08║男離命根，非父非羅漢，而為無間罪觸不？答曰：有。謂
X53n0841_p0472a09║母變形者是。頗有女非母非羅漢，為問亦爾。言因彼
X53n0841_p0472a10║血者，正理云：識託方增故。言殺後母無逆者，准正理
X53n0841_p0472a11║云：是無間同類誤殺父母皆不成逆者，論云：如子執
X53n0841_p0472a12║杖擊父身蚥，母隱在床，謂餘而殺。又婆沙云：遣使言：
X53n0841_p0472a13║若父行時殺、若坐時殺，亦不成逆。言無間力強必有
X53n0841_p0472a14║表者，此謂父母與餘人同一處，起一加行殺於二類，
X53n0841_p0472a15║表唯有一，以從強有故。言表微各異者，正理云：今觀
X53n0841_p0472a16║彼意，表有多微，有逆罪、有餘罪攝。言無羅漢想亦成
X53n0841_p0472a17║逆者，正理云：亦無決定解，此非羅漢，無簡別故。害定
X53n0841_p0472a18║成逆罪，非於父母全與此同。以易識知而不識者，雖
X53n0841_p0472a19║行殺害，無棄恩心。阿羅漢人無別標相，既難識是，亦
X53n0841_p0472a20║難知非，故漫心殺亦成無間。言父是羅漢得一逆罪
X53n0841_p0472a21║者，論云：若爾，譬喻經說當云何通？謂佛在南印度國，
X53n0841_p0472a22║有一國王以國委付太子始欠持（此云頂髻），往室羅筏，歸
X53n0841_p0472a23║佛出家，得羅漢果。太子無道，專行非法，暴亂百姓。有
X53n0841_p0472a24║舊老臣至父王所，具陳上事，請大王還國，示悔太子。
X53n0841_p0472b01║父王許請還本國。太子侫臣恐被誅戮，侫太子言：父
X53n0841_p0472b02║王今欲還來奪位，請遣一使在路而殺。太子納此侫
X53n0841_p0472b03║言，遂遣使殺。父王知業因緣，應合子殺，甘心受死。佛
X53n0841_p0472b04║知此事，遣弟子共彼太子始欠持言：汝已造二逆，謂
X53n0841_p0472b05║害父、殺阿羅漢。論主通云：彼顯一逆由二緣成，或以
X53n0841_p0472b06║恩田、福田二門呵責彼罪，故言二逆。言打心出血無
X53n0841_p0472b07║逆者，正理云：無決定心，壞福田故。婆沙於此四句分
X53n0841_p0472b08║別者，有出血不成逆，謂以打心出血；有不出血成逆，
X53n0841_p0472b09║謂以殺心打佛，令血處成二分而不出彼。或俱句，如
X53n0841_p0472b10║殺心出佛身血。或俱非，除上爾所
X53n0841_p0472b11║言造逆加行至無離染得果者，謂必定生地獄故，不
X53n0841_p0472b12║能離染。餘殺生等加行中間，若聖道生、業道不起，轉
X53n0841_p0472b13║作聖人相續，定不令成殺業等故。准正理論，無間加
X53n0841_p0472b14║行有二：一近、二遠。於中近者不可轉故，本論依之而
X53n0841_p0472b15║作問答。於中遠者容有可轉，若不爾者，世尊應說無
X53n0841_p0472b16║間加行亦無間罪。
X53n0841_p0472b17║言知法非法者，謂天授自知八正是真、五法是妄，而
X53n0841_p0472b18║顛倒顯示誑諸愚夫，顯真是妄、示妄是真，故於五中
X53n0841_p0472b19║其罪最大。言障世生天解脫者，正理云：乃至力能遮
X53n0841_p0472b20║遏諸異生等，未入正定令不得入，若已入正定令不
X53n0841_p0472b21║得餘果，若已得果令不得離染，若已得離染令不證
X53n0841_p0472b22║漏盡習定等息。第五次重者，謂出血，第三謂殺羅漢，
X53n0841_p0472b23║第二殺母，第一謂殺父。言恩等少者，釋後輕所以等
X53n0841_p0472b24║也。等者等取德田，由德勝恩田故重，以彼德田能拔
X53n0841_p0472c01║眾生生死苦故。於德田中少者即輕，就恩田中父少
X53n0841_p0472c02║母多，母懷養慈恩多故。言約異熟果有頂業勝者，謂
X53n0841_p0472c03║金剛喻定非招異熟，為簡於彼故言約異熟果也。
X53n0841_p0472c04║言無間同類者，正理云：同類者，亦是相似義。謂此五
X53n0841_p0472c05║種同罪，與五無間輕重相似也。言殺住定菩薩者，謂
X53n0841_p0472c06║殺百劫中菩薩恩深，由如父故，於彼造業名為同類。
X53n0841_p0472c07║殺有學聖者，以學無學同聖福田，於彼造業名為同
X53n0841_p0472c08║類。奪僧和合緣者，謂奪資具令僧分散，和合資緣與
X53n0841_p0472c09║僧眾等，於彼造業名為同類。卒堵婆者，眾人恭敬與
X53n0841_p0472c10║佛相似，於彼造業其類是同。
X53n0841_p0472c11║言忍超彼異熟地者，謂忍不墮惡趣故。言唯除順現
X53n0841_p0472c12║受業者，謂不還果一去不還但不得受生，後二報現
X53n0841_p0472c13║身既猶在此，故得現受無妨。其不定業異熟定故亦
X53n0841_p0472c14║能為障，故不除也。下無學果亦准此說。言二喻如前
X53n0841_p0472c15║者，謂不還、無學各有離所居國債主為障喻，並指同
X53n0841_p0472c16║前忍中也。
X53n0841_p0472c17║言從修妙相至得定名四男定者，論主云：然彼菩薩
X53n0841_p0472c18║恒受男身尚不為女，何況有受扇𢮎等身。已上離惡
X53n0841_p0472c19║趣四過失，故第五第六得二功德堅固。定有二相：一
X53n0841_p0472c20║自行苦、二他惱苦，於此二苦皆能堪忍。故正理云：豈
X53n0841_p0472c21║不未修玅相業位菩提心不退，應立住定名。何故要
X53n0841_p0472c22║修妙相業位菩薩方受住定名？答：爾時人天方共知，
X53n0841_p0472c23║彼先時但為諸天所知。又彼先時唯有趣等覺定，非
X53n0841_p0472c24║有餘六定也。
X53n0841_p0473a01║言要男子身者，正理云：修妙相業必依勝身方能引
X53n0841_p0473a02║起故。言思所成者，正理云：非修所成，不定界故；所感
X53n0841_p0473a03║異熟，此所繫故；非聞所成，彼羸劣故；亦非生得，加行
X53n0841_p0473a04║起故。由此思慧所成婆沙。問云：三十二相為一思所
X53n0841_p0473a05║引、為多思耶？評云：三十二思引三十二相，一一後多
X53n0841_p0473a06║業圓滿。問：菩薩所起三十二思，於諸相中先引何相？
X53n0841_p0473a07║答：有說：先引足下平滿善住相，先安其足後及餘故。有
X53n0841_p0473a08║說：先引目紺青相，先以慈眼觀世間故。如是說者，此
X53n0841_p0473a09║即不定，隨此相緣合則先引此相。言百劫修妙相者，
X53n0841_p0473a10║謂減則不足，若多則無用，故但百劫也。三十二相，廣
X53n0841_p0473a11║如婆沙一百七十七。釋五十思者，且一說婆沙更有
X53n0841_p0473a12║三釋，煩不具敘。釋福量中第三師說，與婆沙正義同，
X53n0841_p0473a13║故彼云：如是所說皆是純淨意樂方便讚美菩薩福
X53n0841_p0473a14║量，然未得其實。如實義者，菩薩所起一一福量無量
X53n0841_p0473a15║無邊，以菩薩三無數劫積集圓滿諸波羅蜜多已，所
X53n0841_p0473a16║引思願極廣大故，唯佛能知非餘所識。
X53n0841_p0473a17║初逢釋迦發願者，正理云：乃至世尊為陶師子，於彼
X53n0841_p0473a18║佛所起慇淨心，塗以香油浴以香水，設供養已發弘
X53n0841_p0473a19║誓願：願我當作佛，一如今世尊。三、位精進圓滿。婆沙
X53n0841_p0473a20║問云：此相異熟業，經於幾時修習圓滿？答：多分經百
X53n0841_p0473a21║大劫，唯除釋迦菩薩，以極精進故超九大劫，但經九
X53n0841_p0473a22║十一劫修習圓滿，便得無上正等菩提。其事云何？如
X53n0841_p0473a23║契經說：過去有佛號底沙（云補沙），彼佛有二菩薩弟子
X53n0841_p0473a24║勤修梵行，一名釋迦、二名慈氏（昔云彌勒者訛也）。爾時彼佛
X53n0841_p0473b01║觀二弟子誰先根熟？即如實知慈氏先熟、能寂後熟。
X53n0841_p0473b02║復觀二士所化有情誰根先熟？又如實知釋迦所化
X53n0841_p0473b03║應先根熟。知已即念：云何令彼機感相會遇耶？然令
X53n0841_p0473b04║一人速熟則易化，非令多人。作是念已便告釋迦：吾
X53n0841_p0473b05║欲遊山，汝可隨去。爾時彼佛取尼師壇隨路先往，既
X53n0841_p0473b06║至山中入吠瑠璃龕，敷尼師壇結跏趺坐，入火界定
X53n0841_p0473b07║經七晝夜，受妙喜樂威光熾然。釋迦須臾亦往山上，
X53n0841_p0473b08║處處尋佛如犢子求母，展轉遇至彼龕室前，欻然見
X53n0841_p0473b09║佛威儀端肅光明照曜，專誠懇發歡喜不堪，於行無
X53n0841_p0473b10║間忘下一足，瞻仰尊顏目不暫捨，經七晝夜以一伽
X53n0841_p0473b11║陀歎彼佛（云云）。如是讚已便超九劫，於慈氏前得無
X53n0841_p0473b12║上覺。准大乘總超四十劫：一由翹足超九劫，二由精
X53n0841_p0473b13║進布髮掩泥超八劫，三由雪山捨身求半偈超十二
X53n0841_p0473b14║劫，四由薩埵王子投身飢虎超十一劫。問：何故慈氏
X53n0841_p0473b15║菩薩自根前熟所化後熟，釋迦菩薩則與此相違？答：
X53n0841_p0473b16║慈氏菩薩多自饒益少饒益他，釋迦多饒益他少自
X53n0841_p0473b17║饒益，是故皆與所化有殊。問：近佛地菩薩必於名句
X53n0841_p0473b18║文身得未曾得巧妙自在，應以別頌異門讚佛，何故
X53n0841_p0473b19║七晝夜唯以一頌而讚佛耶？答：菩薩爾時思願勝故
X53n0841_p0473b20║不重文頌，若改文頌思願不淳。復次怖畏散乱如頌
X53n0841_p0473b21║差別，心亦異故。復次顯己心無厭倦，能以一頌數數
X53n0841_p0473b22║發起勝思願故。言逝宮者，又釋所謂人宮，人宮速皈
X53n0841_p0473b23║磨滅故。又云：多聞室欲界天中，舉初天中一顯餘三，
X53n0841_p0473b24║及顯上五天即六欲天。逝宮色界天中，舉初一天顯
X53n0841_p0473c01║餘三天，及顯已上諸天天處，謂無色界天處也。釋圓
X53n0841_p0473c02║滿中婆沙三說。評云：如是說者，此等所說皆依一時
X53n0841_p0473c03║一行增上說為圓滿。如實義者，得盡智時此四波羅
X53n0841_p0473c04║蜜多方得圓滿。論釋波羅蜜多名云：能到自所往圓
X53n0841_p0473c05║德彼岸故，此六名曰波羅蜜多。
X53n0841_p0473c06║類謂性類，如葉類器，金銀等類器，各各別也。思不能
X53n0841_p0473c07║託者，謂思但託身語而轉，無自託之理，如指不自指。
X53n0841_p0473c08║思俱有法者，即餘思餘受想四相等也。戒類中准前
X53n0841_p0473c09║應釋者，准施類中釋三名也。戒是善性名福，造作性
X53n0841_p0473c10║故名業，思所託故名事，故具三名。修類中慈善故名
X53n0841_p0473c11║福者，慈以無嗔善根為性，故是善也。慈相應思託慈
X53n0841_p0473c12║為門者，謂此慈定中思，以無嗔與樂為門，故亦名為
X53n0841_p0473c13║事，非業性故不名為業。慈俱時戒者，謂是定中修此
X53n0841_p0473c14║慈觀，即定共戒也。思不自託，戒非正託，故並非事，以
X53n0841_p0473c15║思但託慈為門，故不同戒類。別解脫戒是思正託，故
X53n0841_p0473c16║受事名。餘俱有法雖受福名者，非造作故不名為業，
X53n0841_p0473c17║非思所託故不名事，但是善故名之為福。
X53n0841_p0473c18║言為供養施者，論云：或由怖畏，怖求貪等，捨事亦成。
X53n0841_p0473c19║非此意說，為簡彼故，說為供益。言頌言此招大富果
X53n0841_p0473c20║者，正理云：應知如是施類福業事，迴向解脫亦得離
X53n0841_p0473c21║繫果。而且就近決定為言，且說招大財富果。依何立
X53n0841_p0473c22║此大財富名？以財妙廣不可奪故。桶勝等施，毒判所
X53n0841_p0473c23║傷，雖施而無大財富果。言如葉類器者，西方多以荷
X53n0841_p0473c24║葉等為器也。戒修類福准此應釋者，謂戒類以戒為
X53n0841_p0474a01║體，修類以定為體，亦喻准施而明。
X53n0841_p0474a02║施益中若異生、第二生等，猶下生故，所以離欲、未離
X53n0841_p0474a03║並得自益。聖人離欲定不再生，所以自益，要未離欲
X53n0841_p0474a04║可以思知。
X53n0841_p0474a05║言是謂色香味觸者，此中約衣食等故說四境，略不
X53n0841_p0474a06║言聲。聲非異熟故、有非恒故，衣等四境成，食但三境
X53n0841_p0474a07║成。言女寶等，即輪王七寶也。
X53n0841_p0474a08║施犯戒人受千倍果者，新云犯戒，以是人趣故勝傍
X53n0841_p0474a09║生千倍，非為有德有苦。言恩別如父母等者，等取師
X53n0841_p0474a10║及餘有思者，如熊鹿等，本生經說：菩薩本生曾為一
X53n0841_p0474a11║熊在深山中，爾時有人入山採薪，遇雪飢寒，熊將収
X53n0841_p0474a12║養餘命得存。天晴路通，其人下山遇見獵師，示彼熊
X53n0841_p0474a13║處共來加害，分取肉時兩手便墮。
X53n0841_p0474a14║言解脫人至最勝者，以能所俱上故也。言隨近已至
X53n0841_p0474a15║者，隨便遂來至便施也。
X53n0841_p0474a16║言五種得大果：父母長育，生身恩故；病者無所依怙，
X53n0841_p0474a17║增悲心故；說法者增長法身，示人善惡故；後身菩薩
X53n0841_p0474a18║積集功德，廣攝眾生故。論問云：法師四田中是何田
X53n0841_p0474a19║攝？（解云：父母菩薩恩田攝，病者是苦田。未審法師於趣苦四田之中何田所攝？）謂是恩田。
X53n0841_p0474a20║所以者何？為諸世間大善友故、無明盲者能施慧眼
X53n0841_p0474a21║故、令有情生長無漏法身故。以要說者，善說法師乃
X53n0841_p0474a22║至能為佛所作事故，於彼行施便招無量果。
X53n0841_p0474a23║言於上四田者，謂趣、苦、恩、德四田也。言今依義，次從
X53n0841_p0474a24║後向前者，謂頌中後起在前、意樂居後。今准義，前後
X53n0841_p0474b01║為次，則意樂居前、後起在後。或有唯由後起得成重
X53n0841_p0474b02║者，如盜佛像，得已供養，後起即輕；得已銷鑄，其罪即
X53n0841_p0474b03║重。言非由餘四者，雖有六因，此中正約田及根本二
X53n0841_p0474b04║種，故指後起加行、思、意樂為餘四也。言如於父母，行
X53n0841_p0474b05║殺則重、行盜則輕者，盜殺雖齋是根本，而殺即重、盜
X53n0841_p0474b06║即輕，此則約田顯根本重。言所餘加行、思、意樂至准
X53n0841_p0474b07║前釋者，如欲害佛，但由加行成重，不由根本等思與
X53n0841_p0474b08║意樂，隨其心重故重成。言除此中間，業非輕重者，如
X53n0841_p0474b09║具二、三、四、五等因也。有云：若具六因皆上品，業最重；
X53n0841_p0474b10║若不具六因皆下品，此業最輕；若二、三是下，名非輕重。
X53n0841_p0474b11║言以不善為助伴者，正理云：如盜他財，後汙他妻室，
X53n0841_p0474b12║殺他子等。善翻上者，謂善若有五因，即名增長；若無
X53n0841_p0474b13║五因位，但名造作。
X53n0841_p0474b14║言是捨類福者，謂由善心但捨資財施福便起，不假
X53n0841_p0474b15║前人受用，今施制多即此類福也。如慈等無受者，如
X53n0841_p0474b16║慈等四無量時，雖運己心令出得樂，而實前境未實
X53n0841_p0474b17║得樂，故名無受。
X53n0841_p0474b18║言末度伽，果如棗樹，如星莢樹。論法合云：如是施主，
X53n0841_p0474b19║雖於惡田而益他心，殖諸施種，但招愛果，不招非愛。
X53n0841_p0474b20║然由田過，令所殖種，或生果少，或全無故。
X53n0841_p0474b21║非時食名遮罪者，論云：非時食等，雖非性罪，而佛為
X53n0841_p0474b22║護法及有情，別意遮止受戒者犯，亦名犯戒。簡性罪
X53n0841_p0474b23║故，但立遮名。
X53n0841_p0474b24║言定地善極能熏心者，是重習義。定地於心相續，極
X53n0841_p0474c01║能熏習令成德類，如華熏巨勝也。
X53n0841_p0474c02║言同梵補天一劫壽者，或應俱欲界天中受一劫勝
X53n0841_p0474c03║果。正理云：已離欲者修四無量，生上界天受劫壽樂。
X53n0841_p0474c04║若未離欲，建卛堵婆、造寺和僧、修慈等加行，乃至亦
X53n0841_p0474c05║感劫天樂。豈不前說欲界無有善業能招一劫異熟，
X53n0841_p0474c06║無一善業猶如不善，唯一剎那能招劫壽？依如是理，
X53n0841_p0474c07║故作是說。然於一事發起多思，次第能招劫量天樂，
X53n0841_p0474c08║謂於彼死復於中生，故劫樂言無違前失（准此論文，建塔等不
X53n0841_p0474c09║能生上界，修四無量容生上界）。
X53n0841_p0474c10║言無染者，正理云：說無染言，顯請法施主不希利養
X53n0841_p0474c11║恭敬名譽，不爾便為自他俱損。言契經等者，等取餘
X53n0841_p0474c12║十一乃至論議經也。又正理云：言契經者，謂能總攝
X53n0841_p0474c13║容納隨順世俗勝義堅實。正理云：如是契經是佛所
X53n0841_p0474c14║說，或佛弟子許故說。
X53n0841_p0474c15║言感世間可愛果善者，謂感人天中愛果種子，由此
X53n0841_p0474c16║力故，能感世間高族、貴生、大富、妙色、輪王、帝釋、魔王，
X53n0841_p0474c17║如是類諸可愛果。此善生已名有涅槃法者，准世親
X53n0841_p0474c18║菩薩意言：種解脫分善名有涅槃法，未種名無涅槃
X53n0841_p0474c19║法。
X53n0841_p0474c20║言如理者，其道理也。書印體者，婆沙云：此中書者，非
X53n0841_p0474c21║所造字，但是所有能造字法。此能成字，故說名書。（此是
X53n0841_p0474c22║書分色字，非是不相應行中字也。）印與書同。筭謂語筭也，謂稱九九
X53n0841_p0474c23║八十一等，亦非所筭一十百千等法。文謂善巧安布
X53n0841_p0474c24║音聲等，亦非所述詠法，名為文也。數謂能計數，亦非
X53n0841_p0475a01║所計。婆沙云：此中數者，非謂所數稻麻等物十百千
X53n0841_p0475a02║等，但是所有能數之法。若依勝論德句義中，別有數
X53n0841_p0475a03║體。大乘所數，不相應攝；此宗所數，不別立法。
X53n0841_p0475a04║善無漏名妙，染名劣者，准此妙劣處中自成。正理云：
X53n0841_p0475a05║即有漏善無覆無記，總名為中。有為應習者，問：何故
X53n0841_p0475a06║不善無記不名應習？正理釋云：不善無記非昇進法
X53n0841_p0475a07║故，不名修習。解脫名無上者，論云：以無一法能勝涅
X53n0841_p0475a08║槃，乃至餘法有上。義准已成。
X53n0841_p0475a09║
X53n0841_p0475a10║但舍頌疏記