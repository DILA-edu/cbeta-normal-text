X53n0841_p0480b05║
X53n0841_p0480b06║
X53n0841_p0480b07║
X53n0841_p0480b08║俱舍頌疏記　論本第二十
X53n0841_p0480b09║富春沙門　遁麟　述
X53n0841_p0480b10║約世明繫門。此中意說，約能繫三世之惑，對所繫定
X53n0841_p0480b11║三世辨繫通局。今言繫者，是所繫事。於此事中，隨眠
X53n0841_p0480b12║隨增者，名之為繫；若不隨增，不名為繫。其隨增者，非
X53n0841_p0480b13║要現緣。雖在過去、未來，若未斷位，皆是隨增。隨增有
X53n0841_p0480b14║二：一、相應隨增，二、所緣隨增。於未斷位，一切隨眠皆
X53n0841_p0480b15║自相應無差別，皆隨增也；於自所緣相無差別，遍隨
X53n0841_p0480b16║增也。所緣定故，不可說言於自所緣有遍、不遍。雖諸
X53n0841_p0480b17║煩惱有自相、共相，意識、五識緣境寬狹、力用不同，遍
X53n0841_p0480b18║自所緣相無差別。若將能繫三世隨眠，對其所繫，隨
X53n0841_p0480b19║於何事辨三世惑繫、不繫別？於中即有遍、不遍異。於
X53n0841_p0480b20║此章中，大分為二：初、至必能遍縛，明貪、嗔、慢自相煩
X53n0841_p0480b21║惱；二、餘過、未遍行已下，明見、疑等共相隨眠。前中又
X53n0841_p0480b22║二：初、約過、現二世通對六識，明無遍行；二、就未來意
X53n0841_p0480b23║識、五識，明有遍、不遍。言緣多法起者，且如邪見，撥無
X53n0841_p0480b24║因果，一切總緣也。言貪、嗔、慢是自相惑者，正理引經
X53n0841_p0480c01║云：佛告衣袋母：汝眼於色若不見時，彼色為緣，起欲
X53n0841_p0480c02║貪不？不爾，大德！乃至廣說。（已上論文）以貪、嗔等起不定故，
X53n0841_p0480c03║於此事中俱是已生、未斷，即繫此事。過去貪等不能
X53n0841_p0480c04║遍繫三世一切有漏法，過、生、現在隨其所緣廣狹不
X53n0841_p0480c05║同，但起即繫。雖有通緣三世法者，亦無現在貪等能
X53n0841_p0480c06║緣三世有漏法盡，故過、現世非遍行也。言有緣此境，
X53n0841_p0480c07║不緣餘境者，如或於此人顯色尚起貪，非於餘境皆
X53n0841_p0480c08║起貪也。如前引經。言境流三世者，釋世遍也。未來意
X53n0841_p0480c09║識相應貪等定繫縛境，上識雖在未來，境自遷流行
X53n0841_p0480c10║於三世，故名世遍。但約繫定，非要現緣。言種類無邊
X53n0841_p0480c11║等者，釋事遍也。謂未來意識相應別相煩惱雖非盡
X53n0841_p0480c12║遍，依總類說，即緣三世有漏法盡。設非此繫，即是彼
X53n0841_p0480c13║繫，故言種類無邊等。次辨五識約生不生、遍不遍異，
X53n0841_p0480c14║故別明之。且可生中言境必俱者，謂五識依緣必同
X53n0841_p0480c15║時發，唯緣現在不緣三世，故境必俱。次不生中世遍
X53n0841_p0480c16║有二：初約別所緣各流行世，次約同所緣參差行世。
X53n0841_p0480c17║所以然者，以色等境自行三世，不待識故。識若生時，
X53n0841_p0480c18║必託境故。雖世不同性，縛定故名遍。言一切自所緣
X53n0841_p0480c19║境者，或五識對色聲等為自，或貪嗔對違順等為自。
X53n0841_p0480c20║言同時參差三世者，謂能繫識同時合緣六境，名同
X53n0841_p0480c21║時。其所繫彼時各居一世，名參差也。不生五識種類
X53n0841_p0480c22║無邊者，雖一心之識無遍緣義，約無邊之識對眾多
X53n0841_p0480c23║之境，豈不遍？設非此繫，即彼繫故。次明共相隨眠。言
X53n0841_p0480c24║見者，謂五見無明通於相應不共，此等以意識相應
X53n0841_p0481a01║故，過未定能遍繫三世。以是共相故，於自所緣必能
X53n0841_p0481a02║遍繫。言雖具二遍以不定者，以意識相應必有世遍，
X53n0841_p0481a03║共相惑故。於事雖遍，雖有二遍之能，但以現在唯一
X53n0841_p0481a04║剎那，而或有時唯緣此境不緣餘境，即不遍也。非定
X53n0841_p0481a05║皆遍，故非遍行。不同過未，有多念故。
X53n0841_p0481a06║言明三世有無者，亦明繫縛三世。若依經部，過、未是
X53n0841_p0481a07║無，如何繫縛？故此已下，立三世有。言勤修厭捨者，觀
X53n0841_p0481a08║色無常故，於過去世勤修厭捨。言勤斷欣求者，謂觀
X53n0841_p0481a09║無常故，於未來色能斷欣求，欣求即是緣未來色貪。
X53n0841_p0481a10║又解：觀色無常故，名勤斷欣；不希欲故，名勤斷求。言
X53n0841_p0481a11║過、未若無，無所緣者，謂意識緣三世故，過、未為理證
X53n0841_p0481a12║也。言許是一切有宗者，新云：詳薩婆多，過、未體有，不
X53n0841_p0481a13║同現在之有；過、未體無，不同兔角之無。若同現在，應
X53n0841_p0481a14║非過、未；若如兔角，即應不能作境生心。正理論云：謂
X53n0841_p0481a15║立去、來，非如現有，亦非如彼馬角等無。又云：為境生
X53n0841_p0481a16║覺，是真有相。下定宗，如序無異。
X53n0841_p0481a17║言世便壞者，體既恒有，用亦應然，則應名現在，何有
X53n0841_p0481a18║過未之別？故三世便壞也。有部救云：以有為法未生
X53n0841_p0481a19║名未來，已生名現在，已滅名過去，有何不成耶？故重
X53n0841_p0481a20║破云誰未已生等。破意：汝既法體恒有，則合盡如現
X53n0841_p0481a21║在，誰復有所闕？未有故名未來，復闕何法？彼已故名
X53n0841_p0481a22║過去。言不許法本無今有者，反遮有部順立自宗。言
X53n0841_p0481a23║自在作者，謂自在天須作即作，今有部師須說便說，
X53n0841_p0481a24║故同彼天。然經部宗立三世者，謂過去世曾有故名
X53n0841_p0481b01║有，未來當有故名有。過去有是現果說曾有因，未來
X53n0841_p0481b02║有現在因說當有果，與有宗異。論有相破，煩而不敘。
X53n0841_p0481b03║言約斷明離繫者，斷謂惑斷，離繫謂所繫事。為惑雖
X53n0841_p0481b04║斷而事未離繫，故立此門。論約能所雙問答中，但得
X53n0841_p0481b05║言事離繫惑必斷，不可言惑斷事必離繫。由是事故
X53n0841_p0481b06║下，別問斷非離繫。釋中初約見惑，次約修惑。言見苦
X53n0841_p0481b07║已斷至集下猶繫者，以遍行隨眠能緣五部故，雖苦
X53n0841_p0481b08║下自斷，猶為集下所繫故也。言前品已斷至後品猶
X53n0841_p0481b09║繫者，此約九品以明，謂隨下中道生九品結，及一果
X53n0841_p0481b10║得事中前品已捨，其得自性斷訖證得無為，而為下
X53n0841_p0481b11║品等惑繫縛故。此言猶繫者，是後後未斷品繫前前
X53n0841_p0481b12║品，非謂離繫縛餘境故。章云：能緣此前品者，於前品
X53n0841_p0481b13║猶繫。言未斷簡已斷，如先離欲惑後入見道者，於此
X53n0841_p0481b14║位中即不能繫，故言未斷。言能緣者簡不能緣，謂他
X53n0841_p0481b15║界緣及緣餘品，亦色等善等非緣此故。正理云：及聲
X53n0841_p0481b16║兼明前前已斷、後後未斷，皆繫義也。
X53n0841_p0481b17║惑隨增門。就中，初問答，後釋。言毗婆沙者，婆沙云廣
X53n0841_p0481b18║說，今云其煩廣，來覽境識，略要以明，故云略毗婆沙
X53n0841_p0481b19║也。言越度大大問流者，謂問相既多，其如流也。言及
X53n0841_p0481b20║無漏法者，上言五部但取滅道下惑，今取滅道之體，
X53n0841_p0481b21║故五部外別立無漏法。言何法何識境者，謂向十六
X53n0841_p0481b22║法中何等之法，是十六識中何識之境。言且應知何
X53n0841_p0481b23║法等者，未辨隨增，先明識境，故言且也。將釋此文，大
X53n0841_p0481b24║分為二：初、至能為十識境，約境對識明通局；二、論云
X53n0841_p0481c01║已下，約事對惑辨隨增。言自界三者，謂苦集下，遍行
X53n0841_p0481c02║緣他部，故得相緣；修道有漏善心及無覆無記心亦
X53n0841_p0481c03║緣苦集，故得有三；滅道所斷無邊行惑唯緣自部，故
X53n0841_p0481c04║不緣他也。言以其色界修斷得緣欲界者，謂未至定
X53n0841_p0481c05║等諸善心及異熟威儀無記心，皆緣下欲界也。言無
X53n0841_p0481c06║漏識亦緣欲苦集修者，如苦集法忍智等諸無漏心
X53n0841_p0481c07║緣苦集境故，無色於欲具四遠故，不能緣欲。又諸上
X53n0841_p0481c08║地染不緣下，由是三境但五識緣。又此並約容緣總
X53n0841_p0481c09║類以說，非謂一切必定皆緣。且如苦下，緣他部惑及
X53n0841_p0481c10║上界緣，即不緣苦。餘准可知。次辨色界自界三，准欲
X53n0841_p0481c11║界說。下界三者，謂苦集下，九上緣惑能緣上故。又欲
X53n0841_p0481c12║界加行生得善識得緣上界，如欣上心，是故亦成三。
X53n0841_p0481c13║言無色修斷識能緣色界者，謂空處、無間道修善心
X53n0841_p0481c14║緣第四禪故。故婆沙云：無色加行善識能緣何法？答：
X53n0841_p0481c15║能緣自上地有漏一切法。并次下地有漏法兼無漏
X53n0841_p0481c16║淨識緣者，無漏苦、集、類、忍、智等皆能緣故。餘不緣者，
X53n0841_p0481c17║無色四部不緣下故，滅、道所斷緣自部故，由此唯有
X53n0841_p0481c18║八識緣也。次辨無色界欲、色三識，亦以九上緣惑及
X53n0841_p0481c19║有漏善心皆緣上也。但遮無色下緣欲，不遮欲界上
X53n0841_p0481c20║緣無色。言皆容緣者，容有不緣，非決定故。言五識如
X53n0841_p0481c21║前者，謂滅諦下惑為苦、集下遍行識緣，及欲、色之
X53n0841_p0481c22║二有遍善識緣，并無漏心緣，故成五；更增自識，故六。
X53n0841_p0481c23║問：所以滅、道不互相增耶？答：以滅、道下無遍行惑不
X53n0841_p0481c24║緣他部，故不互增。欲界既爾，上界亦然。言無漏法通
X53n0841_p0482a01║十識緣者，此是滅、道之體，前是滅、道所斷故。不同十
X53n0841_p0482a02║識者，三界各後三，及無漏識為十。若別分別，前三界
X53n0841_p0482a03║見、滅所斷無漏識唯緣擇滅，即為三種；三界見、道所
X53n0841_p0482a04║斷無漏緣識唯緣道諦，復為三，足前成六；三界修、斷
X53n0841_p0482a05║善識通緣三無為及道諦，復為三，足前成九；無漏識
X53n0841_p0482a06║若法智品緣欲、滅、道，若類智品緣上、滅、道，復為一，故
X53n0841_p0482a07║成十也。應知修斷無覆無記不緣無漏。問：苦、集、遍行
X53n0841_p0482a08║既緣五部，何緣滅、道但為三識緣？答：緣五部者，謂緣
X53n0841_p0482a09║所斷，非緣滅、道。無漏之體如前所明，唯滅、道下六種
X53n0841_p0482a10║隨眠緣無漏故。
X53n0841_p0482a11║自下第二明惑隨增。於中分三：初至若有問言，明所
X53n0841_p0482a12║繫事樂根隨增；二、若有問言已下，約單緣識辨隨增；
X53n0841_p0482a13║三、若復有問言，緣緣樂根識已下，明重緣識隨增。言
X53n0841_p0482a14║略示方隅者，謂且約二十二根中樂根一法明緣。新
X53n0841_p0482a15║云：迦旃延！婆沙中就二十二根作法，先問眼根，次
X53n0841_p0482a16║問單緣識。此就樂根中又二：初定樂根名數，次正辨
X53n0841_p0482a17║隨增。言樂在五識故唯修斷者，以欲界心悅名喜、身
X53n0841_p0482a18║悅名樂，故在五識唯修所斷。言色界五部者，謂第三
X53n0841_p0482a19║禪有意地樂，隨於五部皆遍相應。無漏第七者，謂依
X53n0841_p0482a20║第三禪起無漏觀，即無漏樂相應也。無色界中唯有
X53n0841_p0482a21║捨受，故無無漏樂根，所以十六境中唯通七也。次正
X53n0841_p0482a22║辨隨增。無漏樂根至如前說者，即前說無漏如炎石
X53n0841_p0482a23║足不隨住，故無隨增。言欲修所斷至隨眠隨增者，欲
X53n0841_p0482a24║修所斷及諸遍行明欲界樂，色界一切等緣色界樂。
X53n0841_p0482b01║且欲修斷貪嗔慢等四種隨眠，於自部樂隨增。遍行
X53n0841_p0482b02║隨眠能緣他部，故得隨增。色界第三禪地三十一隨
X53n0841_p0482b03║增。總而言之，九十八隨眠中，欲界十五、色界三十一，
X53n0841_p0482b04║總成四十六隨眠，於樂根隨增。欲界苦集下非遍行
X53n0841_p0482b05║惑及滅道下隨眠，皆不緣他部，故亦並非隨增。無色
X53n0841_p0482b06║界中雖有緣無樂而非隨增，故樂根隨增不通無色。
X53n0841_p0482b07║又色界中雖言一切，應知但取第三禪地，餘三地中
X53n0841_p0482b08║無意樂故，異地之惑非隨增故。今總相說，故言色界
X53n0841_p0482b09║一切隨眠隨增。雖初禪中有三識相應樂，是修部攝，
X53n0841_p0482b10║與欲界同，不復重述。問：滅道所斷邪見等三但緣無
X53n0841_p0482b11║漏，如何說言遍五部惑皆能隨增？答：理實此惑但緣
X53n0841_p0482b12║無漏，而由惑與樂相應且是隨增。雖非所緣隨增，而
X53n0841_p0482b13║是相應隨增故。應知此中隨增之言，通相應、所緣二
X53n0841_p0482b14║種隨應，皆得
X53n0841_p0482b15║次下第二明單緣識。就中分二：初至故成十二定識
X53n0841_p0482b16║名數，二此隨所應已下正辨隨增應知。此中識者，即
X53n0841_p0482b17║是前緣樂根隨增煩惱相應之識，彼十六識亦是此
X53n0841_p0482b18║之十二識上煩惱相應之識，更無別識。欲界見苦集
X53n0841_p0482b19║遍行等能緣樂根者，謂有漏樂根五識相應，此是欲
X53n0841_p0482b20║界苦集諦攝，故通苦集斷識緣；樂是修斷，故復通修
X53n0841_p0482b21║斷意識緣。言欲界道下邪見疑無明緣無漏樂者，即
X53n0841_p0482b22║如前說能緣六地法智品道，故得緣第三禪無漏樂
X53n0841_p0482b23║也。滅諦體非樂根者，滅諦體是無為，故非樂也。言色
X53n0841_p0482b24║界五部者，以樂通五部，故識亦通五部也。言無色道
X53n0841_p0482c01║諦至緣第三禪無漏樂者，謂道諦下邪見等既親緣
X53n0841_p0482c02║道諦，緣一地時即緣九地類智品道，故得緣第三禪
X53n0841_p0482c03║無漏樂也。無色修斷加行生得善緣九地類智品道
X53n0841_p0482c04║者，謂有漏善心能緣無漏，但緣一地即著九地，如無
X53n0841_p0482c05║我觀觀一切法，故理實亦通無常觀等心。無漏第十
X53n0841_p0482c06║二皆能緣樂根者，謂無漏識通緣三禪樂根。次辨隨
X53n0841_p0482c07║增。言欲界四部者，全除見滅斷，即餘二十九隨眠隨
X53n0841_p0482c08║增。且如苦集道修四部是緣樂識，遍非遍惑皆得隨
X53n0841_p0482c09║增。又集下遍行隨眠是緣樂識，兼是隨增。餘貪嗔等
X53n0841_p0482c10║重緣煩惱，但得隨增，非緣樂識。道下親疎亦同此說。
X53n0841_p0482c11║修部四惑亦緣亦增。言五部下緣有為惑者，即除滅
X53n0841_p0482c12║諦下邪見等三外，餘二十八隨眠皆於識上隨增也。
X53n0841_p0482c13║以滅諦下邪見等三緣無為故，非緣樂識，亦非隨增。
X53n0841_p0482c14║然邪見等與樂根相應，其貪嗔等緣見等起，即能緣
X53n0841_p0482c15║樂，是緣樂識。此識起時，同時貪等必隨增故，故彼貪
X53n0841_p0482c16║等即是隨增。問：前辨樂根隨增乃通滅下邪見，今明
X53n0841_p0482c17║識上隨增却不通耶？答：見等雖緣無為，然與意樂相
X53n0841_p0482c18║應而起，故約相應名樂隨增，非緣樂識，故不得言是
X53n0841_p0482c19║識隨增也。無色二部等者，謂道諦有七隨眠，修斷貪
X53n0841_p0482c20║等三隨眠，以修斷善心是緣樂識，故彼貪等皆得隨
X53n0841_p0482c21║增。苦集遍行緣他部故，總無色界二十一隨眠隨增
X53n0841_p0482c22║（道下七，修下三，苦集下十一）。總於樂根剩上都有七十八隨眠隨
X53n0841_p0482c23║增。
X53n0841_p0482c24║自下第三明重緣識，於中亦二：初至皆能緣樂根定
X53n0841_p0483a01║識多少，次此隨所應已下正辨隨增。初中先問答，後
X53n0841_p0483a02║列。言緣緣樂根識者，前十二識是緣樂根識，今此十
X53n0841_p0483a03║四識更緣前十二識，故言緣緣樂根識。言更加二種
X53n0841_p0483a04║者，苦集各取遍行為二。問：所以單緣即除苦集遍行、
X53n0841_p0483a05║重緣即取者何？答：由苦集所斷遍行隨眠不能緣無
X53n0841_p0483a06║漏樂根，及不緣下有漏樂根故。所以重緣即取者，謂
X53n0841_p0483a07║遍行隨眠緣一切有漏法，其修斷善能緣無漏樂，見
X53n0841_p0483a08║道所斷邪見疑等亦緣無漏樂，是緣樂識，此等皆為
X53n0841_p0483a09║苦集下遍行隨眠所緣故。所以重緣即兼苦集所斷
X53n0841_p0483a10║遍行，故成十四。次辨隨增。言此隨所應至欲色如上
X53n0841_p0483a11║者，謂欲色二界與前單緣更無異相，但以後起重緣
X53n0841_p0483a12║前識耳。唯無色界更加二部，即於單緣識上隨增數
X53n0841_p0483a13║外更加不遍隨眠，即苦集下貪慢等是。以緣苦集下
X53n0841_p0483a14║遍行隨眠是重緣識，此貪慢等緣遍行起故盡取之，
X53n0841_p0483a15║唯除滅下無隨增義故。問：所以唯立三重即止者何？
X53n0841_p0483a16║答：但此三重攝法即盡。且如樂隨增，但色界惑盡，樂
X53n0841_p0483a17║不通無色單緣識，增雖通無色二部及苦集遍行，不
X53n0841_p0483a18║攝非遍，更辨重緣方攝非遍行盡，故唯三重已得周
X53n0841_p0483a19║備。若更辨者，與前無殊。
X53n0841_p0483a20║言若心由彼名有隨眠者，謂心由有彼煩惱，名為有
X53n0841_p0483a21║隨眠也。言彼於此心定隨增不者，謂彼煩惱與心相
X53n0841_p0483a22║應時定隨增不？此不決定等（答也）。言謂與心相應及緣
X53n0841_p0483a23║心未斷者，與心相應是相應隨增，緣心未斷是所緣
X53n0841_p0483a24║隨增，未斷二字通上二位。言相應已斷則不隨增者，
X53n0841_p0483b01║謂彼與心相應隨眠，雖已永斷而不隨增，仍名有隨
X53n0841_p0483b02║眠，故此中說。若緣縛斷已不名有隨眠，故此不說。言
X53n0841_p0483b03║一謂染心與惑相應者，心心所與惑相應隨增也。二
X53n0841_p0483b04║謂緣此染心隨眠未斷者，即餘隨眠緣此染心時亦
X53n0841_p0483b05║有隨眠，此所緣隨增也。言相應已斷即不隨增者，謂
X53n0841_p0483b06║貪等煩惱未被斷時，與心相應互相有力，同縛前境
X53n0841_p0483b07║名隨增。聖道斷已無縛境能故，故非隨增也。言不斷
X53n0841_p0483b08║伴性者，謂如貪等必同時心心所法相應起，設令聖
X53n0841_p0483b09║道對治生時，必不能令此惑與心可相離，故不可斷。
X53n0841_p0483b10║以相應親近，雖復斷已名有隨眠；所緣疎遠，斷已不
X53n0841_p0483b11║名有隨眠也。應知染心斷與不斷皆名有隨眠，心無
X53n0841_p0483b12║染心唯局隨增未斷，斷已不名有隨眠也。婆沙問云：
X53n0841_p0483b13║過去既無作用，云何可說名隨增？尊者妙音作如是
X53n0841_p0483b14║說：彼雖無有取境作用，而於所緣及相應法，有如現
X53n0841_p0483b15║在繫縛功能，故彼隨眠有隨增義。
X53n0841_p0483b16║言由不了故次引生疑者，謂聞二途便懷猶預為苦
X53n0841_p0483b17║非苦，乃至廣說。從此猶預引邪見生，謂邪聞思生邪
X53n0841_p0483b18║決定，撥無苦諦，乃至廣說。言計前所執為能淨者，謂
X53n0841_p0483b19║計前執為能證名能淨。言違己見中必憎嫌者，此謂
X53n0841_p0483b20║於他身起嗔故也。又論云：有餘師說，於自見解取捨
X53n0841_p0483b21║位中起憎嫌故，見諦所斷貪等生時，緣自相續見為
X53n0841_p0483b22║境故。新云：若生見斷嗔，應如餘師說，生修道嗔，亦緣
X53n0841_p0483b23║他相續。言前後無准者，謂或有時俱對違順之境起
X53n0841_p0483b24║於貪嗔，何必要須從所見後起？餘准此說。正理云：諸
X53n0841_p0483c01║隨眠起無定次第，可一切後一切生故。
X53n0841_p0483c02║言由未斷隨眠者，且將起欲貪纏時，由未斷貪得為
X53n0841_p0483c03║因力，即由得力令貪生故。言如退法阿羅漢等者，等
X53n0841_p0483c04║取不還及離欲異生，此唯託境界力，不由餘二因。煩
X53n0841_p0483c05║惱已斷故，無未斷隨眠；意樂清淨故，無非理作意。諸
X53n0841_p0483c06║煩惱起，類此而說。
X53n0841_p0483c07║言欲界根本煩惱有三十一者，謂欲界煩惱都有三
X53n0841_p0483c08║十六，以五部下各除癡故，但三十一也。言上二界雖
X53n0841_p0483c09║有二纏，不立漏者，釋外難也。故論云：豈不彼有惛沉、
X53n0841_p0483c10║掉舉二種纏耶？品類足中亦作是說：云何有漏？謂除
X53n0841_p0483c11║無明，餘色、無色二界所繫結、縛、隨眠、隨煩惱、纏。今於
X53n0841_p0483c12║此中何故不說？迦濕彌羅國毗婆娑師言：彼界纏少，
X53n0841_p0483c13║不自在故。一、同無記性者，謂欲界隨眠多是不善性，
X53n0841_p0483c14║色、無色界同是有覆無記性。二、同內門轉者，正理破
X53n0841_p0483c15║云：彼界煩惱緣外色、聲、觸境轉故。云何但云內門轉
X53n0841_p0483c16║耶？應更別說第二、合因，謂彼二界同一對治道故。俱
X53n0841_p0483c17║舍師救云：雖彼上界亦外門轉。言內門轉者，從多分
X53n0841_p0483c18║說，如言色界豈無受等。言此十五物為無明漏者，既
X53n0841_p0483c19║欲漏、有漏皆除無明，故知三界十五無明義，准立為
X53n0841_p0483c20║無明漏。頌中雖不言十五，但云無明諸有本，由欲有
X53n0841_p0483c21║外剩已顯立故。言無明諸有本者，釋別立所由。無明
X53n0841_p0483c22║起諸煩惱及業故，名為有本，非是十二支中無明支
X53n0841_p0483c23║也。十二支中無明，通諸煩惱為體。故正理云：為顯無
X53n0841_p0483c24║明過患勝故，謂獨能作生死根本。如契經說：無明為
X53n0841_p0484a01║因，生於貪染，乃至廣說。此豈是無明支耶？言見不順
X53n0841_p0484a02║住，乃至合說為漏者，以瀑流軛中別立見為一故，各
X53n0841_p0484a03║有見軛等四。漏但有三，不立見為一漏，故為此釋。言
X53n0841_p0484a04║獨為聖道怨者，謂戒禁取計非道為道，捨真道故，是
X53n0841_p0484a05║聖人之怨。言計自餓等為天道者，彼但計自餓等為
X53n0841_p0484a06║天道，而不行十善業故。言計捨可愛境者，謂此應以
X53n0841_p0484a07║弊衣麤食捨可愛境，及二百五十戒為真淨道，不知
X53n0841_p0484a08║但是助道之緣，而便不修行三十七道品也。言無明
X53n0841_p0484a09║非能取者，此但一義。論又釋云：無明相非猛利故，不
X53n0841_p0484a10║可別立，但可合說。
X53n0841_p0484a11║根本煩惱行相難知者，此如阿難問：同梵行不？有慢
X53n0841_p0484a12║等不？有說：彼於剎那極微亦有隨增，故名微細。言二
X53n0841_p0484a13║隨增者，正理又云：如怨害伺求瑕隟及如見毒，應知
X53n0841_p0484a14║煩惱於自所緣有隨增義。亦如熱銕丸能令水熱及
X53n0841_p0484a15║如觸毒，應知煩惱於自相應有隨增義。准此所緣相
X53n0841_p0484a16║應義別喻異，前是所緣後是相應。言此煩惱得隨逐
X53n0841_p0484a17║有情者，以煩惱體有時不剩恒有故，如善無記心即
X53n0841_p0484a18║無煩惱唯得常在，故但言得隨逐有情。故正理云：謂
X53n0841_p0484a19║無始來於相續中起得隨逐。言煩惱現行隨逐有情
X53n0841_p0484a20║者，正理釋云：極難離故，如四日瘧及鼠毒等。有說：隨
X53n0841_p0484a21║縛謂得恒隨，如海水行隨空行影。新云：總以四義合
X53n0841_p0484a22║釋隨眠章中，初一釋隨眠，下三釋隨，乃是舊義。又云：
X53n0841_p0484a23║二論結隨眠名非訓釋詞，但是十種煩惱有上四義
X53n0841_p0484a24║立隨眠名。正理云：何緣隨眠唯貪等十非餘忿等？唯
X53n0841_p0484b01║此十種習氣堅窂非忿等故，謂唯此十種習氣堅窂
X53n0841_p0484b02║起便難歇。言住流者，住謂稽留有情久住生死，流謂
X53n0841_p0484b03║流轉於生死中，從有頂天至無間獄，由彼相續於六
X53n0841_p0484b04║瘡門泄過無窮，故名為漏。言漂激善品者，猶如瀑水
X53n0841_p0484b05║漂激諸物。故婆娑云：稽住義、漂激義，是瀑流義。言和
X53n0841_p0484b06║合者，謂令有情與界趣生共和合故名軛，猶如車軛。
X53n0841_p0484b07║言執取生死者，謂能執取三有自體為依。已上依有
X53n0841_p0484b08║部釋。若依論主釋，與上不同。故論云：若善釋者，應作
X53n0841_p0484b09║是言：諸境界中流住相續泄過不絕，故名為漏。如契
X53n0841_p0484b10║經說：具壽當知，譬如挽船逆流而上，設大功用行尚
X53n0841_p0484b11║為難；若放此船順流而去，雖捨功用行不為難。起善
X53n0841_p0484b12║染心應知亦爾。（准此論云：於境界中煩惱不絕，說名為漏。）若勢增上說名
X53n0841_p0484b13║為瀑流，謂諸有情若墜於彼，唯可隨順無能違逆，湧
X53n0841_p0484b14║泛漂激難違拒故。於現行時非極增上說名為軛，但
X53n0841_p0484b15║令有情與種種類苦和合故。或數現行故名為軛，執
X53n0841_p0484b16║欲等故說名為取。（已上義要故具敘之。）
X53n0841_p0484b17║
X53n0841_p0484b18║俱舍頌疏記