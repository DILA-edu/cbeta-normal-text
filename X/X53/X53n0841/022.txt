X53n0841_p0489c01║俱舍頌疏記　論本第二十二
X53n0841_p0489c02║富春沙門　遁麟　述
X53n0841_p0489c03║說文云：有多才行謂之為賢。桂苑珠藂云：無事不通
X53n0841_p0489c04║謂之為聖。仁王經：地前為賢，地上為聖。此論云：聖謂
X53n0841_p0489c05║已得無漏道生，遠諸惡法故名為聖，獲得畢竟離繫
X53n0841_p0489c06║得故。准上經論，七方便位名之為賢，苦忍已上名之
X53n0841_p0489c07║為聖。今章言賢謂賢和、聖謂聖正者，乃訓釋詞。所以
X53n0841_p0489c08║隨眠品後明者，前品明斷當滅諦，此品明聖即當道
X53n0841_p0489c09║為滅因，故次明之。若准序科，以賢聖三品明無漏故，
X53n0841_p0489c10║先厭後觀、次有漏後無漏。就中賢聖是果，故在先明，
X53n0841_p0489c11║廣如上辨。言速能治三界者，此有二因：一速能斷三
X53n0841_p0489c12║界、二頓斷九品，故唯無漏。修道闕此，故通二種。正理
X53n0841_p0489c13║彈云：所說一剎那能頓斷九品，此因非證。有漏亦能
X53n0841_p0489c14║一剎那中合斷五部，豈能頓斷便無漏攝？新云：正理
X53n0841_p0489c15║彈不當，九品頓斷難，必用無漏道；五部合斷易，故用
X53n0841_p0489c16║有漏道。以九品頓斷為因，何得五部合斷為難？
X53n0841_p0489c17║言現觀位中至便在先說者，此以隨見道次第，不約
X53n0841_p0489c18║修道次第，以修道觀諦不定故。又修道多先觀集，故
X53n0841_p0489c19║婆沙云：何故見道先苦後集，修道先集後苦？答：見道
X53n0841_p0489c20║依現觀次第，修道依因果次第（云云）。言現等覺義者，
X53n0841_p0489c21║謂十六行相於四諦境現前平等而覺，名現等覺。婆
X53n0841_p0489c22║沙問云：有四行相觀生死果，何故但名苦諦，不名非
X53n0841_p0489c23║常等諦？復次苦相不共，唯有漏法是苦非餘，故名苦
X53n0841_p0489c24║諦。非常等三是餘共相，謂非常等三諦皆有空非我
X53n0841_p0490a01║相，通一切法，故不名非常等諦也。問：有四行相觀生
X53n0841_p0490a02║死因，何故但名集諦？復次集但於有漏法招集生死，
X53n0841_p0490a03║非無漏故。因生緣相無漏亦有，聖道亦名因生緣故。
X53n0841_p0490a04║集不共故，立以諦名。問：有四行相觀涅槃，何故涅槃
X53n0841_p0490a05║唯名滅諦，不名靜等三諦？復次滅諦名不共，故立名
X53n0841_p0490a06║滅，唯顯究竟滅故。靜名濫定，妙離濫道，故不名為靜
X53n0841_p0490a07║妙離諦。問：有四行相觀於聖道，何故聖道但名道諦，
X53n0841_p0490a08║不名如等三諦？復次道名唯顯趣涅槃路，故立諦名。
X53n0841_p0490a09║如濫正理，行通有漏、出通涅槃，故不名如行出諦。言
X53n0841_p0490a10║聖諦者，論解云：是聖者諦，故得聖名。謂唯聖者，苦見
X53n0841_p0490a11║實苦，乃至道見實道，故名聖諦。凡夫苦計為樂，非道
X53n0841_p0490a12║計道，顛倒妄見，不名凡諦。問：虗空非擇滅，何故非諦？
X53n0841_p0490a13║答：婆沙云：若法是苦、是苦因、是苦盡、是苦對治者，世
X53n0841_p0490a14║尊立為諦。虗空非擇滅，非苦、非苦因等故，是故世尊
X53n0841_p0490a15║不立為諦。復次，虗空非擇滅，不墮世故，非三諦；無記
X53n0841_p0490a16║性故，非滅諦。
X53n0841_p0490a17║一、苦苦者，由體成苦性。如經言：諸苦受生時苦，住時
X53n0841_p0490a18║苦。既生、住皆苦，故知由體成苦性。二、壞苦者，如契經
X53n0841_p0490a19║言：諸樂受生時樂，住時樂，壞時苦。故未壞之前生、住
X53n0841_p0490a20║皆樂，至壞之時方名為苦，故知樂由壞成苦。三、行苦
X53n0841_p0490a21║者，如經言：非常即是苦。故知不苦不樂受，非是前二，
X53n0841_p0490a22║即是由行成苦。正理云：有漏無常，無非是苦。（准論明壞苦在
X53n0841_p0490a23║初，苦苦居第二。）言可意有漏法者，謂由樂受力，令順樂受行，
X53n0841_p0490a24║名為可意；與壞苦合，名為壞苦。二不可意者，謂由苦
X53n0841_p0490b01║受力令順苦受行，名為不可意，乃至由捨受力令順
X53n0841_p0490b02║捨受行，名所餘非可意非不可意。言有頂蘊是行苦
X53n0841_p0490b03║攝者，以無常性故。問：道諦亦應是行苦相。答：道諦非
X53n0841_p0490b04║苦，違逆聖心是行苦相，非聖道起違逆聖心，由此能
X53n0841_p0490b05║引眾苦盡故，故道非苦。言誰有智者瀝水洗㿈者，謂
X53n0841_p0490b06║無有智人為此計也。頌言能為苦因者，因樂生未來
X53n0841_p0490b07║苦果，能集未來眾苦果故，有苦逼迫希求樂故，由此
X53n0841_p0490b08║三因說樂名苦。論主破云：能為苦因是集諦行相，豈
X53n0841_p0490b09║關於苦？經部大眾部言：無實樂者，有二種因：一教、二
X53n0841_p0490b10║理。言教者，如世尊言：諸所有受無非是苦。又云：汝應
X53n0841_p0490b11║以苦觀於樂受。又言：於苦謂樂，名為顛倒。云何由理？
X53n0841_p0490b12║以諸樂因皆不定故。謂所有衣服飲食冷𤏙等事，諸
X53n0841_p0490b13║有情類許為樂因。此若非時過量受用，便能生苦，復
X53n0841_p0490b14║成苦因。故知衣等本是苦因，苦增盛時其相方顯。威
X53n0841_p0490b15║儀易脫，理亦應然。論主評：有樂應理，以有適悅可愛
X53n0841_p0490b16║等故。果性取蘊名為苦諦，因性取蘊名為集諦，是能
X53n0841_p0490b17║集故。由此苦集因果性分。薩婆多苦集一物、因果分
X53n0841_p0490b18║二者，論主應知，此中因果性分，名雖有殊，非物有異。
X53n0841_p0490b19║滅道二諦，物亦有殊。婆沙問知，四諦建立，為依實事、
X53n0841_p0490b20║為依因果、為依現觀？若依實事，諦應有三，苦集一物
X53n0841_p0490b21║故。若依因果，諦應有五，道有因果故。若依現觀，諦應
X53n0841_p0490b22║有八，上下八諦故。應言四諦依因果之道，因果性合
X53n0841_p0490b23║一故。謂無漏合因果性，皆是語越。苦有漏世間問生
X53n0841_p0490b24║死究竟滅行，故合立為一。又苦集各四行相，故離二
X53n0841_p0490c01║諦。道下唯四行相，故合為一。上下雖八行相同，故但
X53n0841_p0490c02║四諦也。
X53n0841_p0490c03║如瓶被破，瓶覺即無者，謂瓶被破為瓦等時，則不更
X53n0841_p0490c04║生瓶之覺解也。衣等亦爾。言惠折餘者，如惠分折水，
X53n0841_p0490c05║以香昧等望水為餘。火等亦然。言分折受等至一剎
X53n0841_p0490c06║那者，以非色法不可分折至極微故，但可以惠折至
X53n0841_p0490c07║剎那也。問：此言二諦通四諦及非諦不？答：婆沙評家
X53n0841_p0490c08║意說：四諦皆通世俗、勝義。苦、集諦等有瓶、衣等，佛說
X53n0841_p0490c09║滅諦如園林等，佛說道諦如船筏等，皆名世俗。佛說
X53n0841_p0490c10║四諦各有四理，皆是勝義諦。又云：二諦俱攝十八界，
X53n0841_p0490c11║虗空、非擇滅亦二諦攝。言及此後得世間正智者，謂
X53n0841_p0490c12║是無漏根本智之後世間正智也。此師意：正智取境
X53n0841_p0490c13║不顛倒故，名勝義諦；非正智取境非實，名世俗諦。
X53n0841_p0490c14║言將趣見諦道者，此述入道次第也。先須發心將趣
X53n0841_p0490c15║見道諦，第二安住清淨尸羅，第三求順見諦聞惠，第
X53n0841_p0490c16║四思惟，第五習定，即是先住於戒後修三慧。正理云：
X53n0841_p0490c17║求見聖諦初業地中所習行儀極為煩廣，欲遍解者
X53n0841_p0490c18║當於眾聖所集觀行諸論中求。以要言之，初修行者
X53n0841_p0490c19║應於解脫具深意樂，觀涅槃位背生死過，先應方便
X53n0841_p0490c20║親近善友，善友能為眾行本故。具聞等力得善友名，
X53n0841_p0490c21║譬如良醫，乃至廣說。言思所成慧緣名及義者，論云：
X53n0841_p0490c22║有時由文引義，有時由義引文，未全捨文而觀義故。
X53n0841_p0490c23║喻云：譬如有人浮深馳水，曾未學者不捨所依，曾學
X53n0841_p0490c24║未成或捨或執，曾善學者不待所依自力浮度。三慧
X53n0841_p0491a01║亦爾。又云：說所成言顯三勝慧，是聞思等三因所成，
X53n0841_p0491a02║猶如世間於命牛等，如人說是食草所成。（解云：如人命因食、牛
X53n0841_p0491a03║因草等也。）
X53n0841_p0491a04║言前二易可成者，即離染住及不善尋也。正理云：此
X53n0841_p0491a05║二由何易可成者，由於衣等喜足少欲，諸有多求資
X53n0841_p0491a06║生具者，晝狎惡朋侶，夜起惡尋伺，由此無容令心得
X53n0841_p0491a07║定。言已得未得至名所無者，謂無此二種，多求即是
X53n0841_p0491a08║喜足少欲，故此二種名為所無。然此二相是婆沙本
X53n0841_p0491a09║義，若依論主與此不同，故論主不更求亦緣未得，此
X53n0841_p0491a10║二差別便應不成。是故此中應作是說：於所已得不
X53n0841_p0491a11║妙不多悵望不歡，名不喜足。於所未得衣服等事求
X53n0841_p0491a12║妙求多，名為大欲。喜足少欲能治此故，與此相違應
X53n0841_p0491a13║知差別（昔名知足與喜足同）。言通三界者，正理云：以何證知色
X53n0841_p0491a14║無色界亦有能治喜足少欲？以現見有生在欲界，從
X53n0841_p0491a15║色無色等引起時，所治二種現行遠故、能治二種現
X53n0841_p0491a16║行增故。言能生眾聖故名聖種者，正理云：乃至眾聖
X53n0841_p0491a17║皆從此四生故，展轉承嗣次第不絕，前為後種世所
X53n0841_p0491a18║極成。眾聖法身皆從於衣生喜足等力所引起，是聖
X53n0841_p0491a19║族姓得聖種名，言同前喜等故。言亦爾者，正理云：如
X53n0841_p0491a20║無色中雖無怨境，而亦得有無瞋善根。故無色中雖
X53n0841_p0491a21║無衣等，而亦得有無貪善根。如彼不貪身亦不貪資
X53n0841_p0491a22║具，故無色界具四聖種。言樂斷樂修者，一釋如章。復
X53n0841_p0491a23║次無間道名樂斷，解脫道名樂修。復次見道名樂斷，
X53n0841_p0491a24║修道名樂修。言棄捨欲貪有貪者，欲貪謂欲界，有貪
X53n0841_p0491b01║上二界貪。正理云：豈不第四亦能治瞋等，則應亦以
X53n0841_p0491b02║無嗔等為性，非無此義。然以前三為資粮故，前三唯
X53n0841_p0491b03║是無貪性故。此亦同能對治貪故，從強偏說。問：何故
X53n0841_p0491b04║唯喜足為聖種，非少欲耶？答：婆沙云：少欲於未來處
X53n0841_p0491b05║未得事轉，喜足於現在處已得事轉。不取現在一錢
X53n0841_p0491b06║為難，非於未來轉輪王位。以喜足難故，立為聖種。言
X53n0841_p0491b07║安立二事者，即資具及事業為二也。言為治四愛生
X53n0841_p0491b08║者，論云：故契經言：苾蒭諦聽！愛因衣服，應生時生、應
X53n0841_p0491b09║住時住、應執時執。如是愛因飲食臥具及有無有，皆
X53n0841_p0491b10║如是說。為治此四，說立四聖種。問：何不立藥為聖種？
X53n0841_p0491b11║正理答云：不說於彼有愛生故。經唯說有四種愛生，
X53n0841_p0491b12║故於藥不立聖種。或即攝在前三中故，謂藥有在衣
X53n0841_p0491b13║服中攝（如患冷以桝𮖐腹等）、有在飲食中攝（如患熱多食葛粉等）、有在臥
X53n0841_p0491b14║具中攝（如冷人臥具多著桝等），故不別立。准四分律云：府財敗
X53n0841_p0491b15║藥，無樂斷樂修。與論不同。
X53n0841_p0491b16║言正入修門要有二者，凡入修門總有多種，以有情
X53n0841_p0491b17║類行別眾多故。入修門亦有多種，廣即眾多，略即有
X53n0841_p0491b18║五，謂多貪者不淨觀、多嗔者慈悲觀、多癡者緣起觀、
X53n0841_p0491b19║著我者界差別觀、尋伺者持息觀。然就多分，最略要
X53n0841_p0491b20║門唯此二種。言能除亂尋者，論云：有餘師言：此持息
X53n0841_p0491b21║念非多緣故，能止亂尋。不淨多緣，顯形差別，引多尋
X53n0841_p0491b22║故，治彼無能。有餘復言：此持息念內門轉故，能止亂
X53n0841_p0491b23║尋。不淨多於外門轉故，猶如眼識，治彼無能。准正理
X53n0841_p0491b24║論，不淨亦能治尋，持息亦能治貪。今此約多分說。
X53n0841_p0491c01║言顯色貪者，謂妙青黃等。形色貪者，謂好形狀等。妙
X53n0841_p0491c02║觸貪者，謂妙軟骨等。供奉貪者，謂善俯仰等。緣青瘀
X53n0841_p0491c03║等境，翻微妙青等故。緣被犲狼等食，翻端正相故。緣
X53n0841_p0491c04║虫蛆等，翻美妙觸故。緣屍不動，翻供奉事等。此四不
X53n0841_p0491c05║淨，各治一貪。若觀骨鏁，通治四種。准正理論，此說鈍
X53n0841_p0491c06║根。若利根者，先於內身觀察對治四種貪境，文廣不
X53n0841_p0491c07║敘。言勝解者假想者，正理云：謂勝解力假想思惟諸
X53n0841_p0491c08║不淨相，此非顛倒作意所攝，以與煩惱性相違故。夫
X53n0841_p0491c09║顛倒者，本所欲為不能成辨，此隨所欲能伏煩惱，如
X53n0841_p0491c10║何顛倒？言少分緣等者，夫斷煩惱是共相作意，及遍
X53n0841_p0491c11║緣一地方能斷煩惱。此骨鏁觀勝解作意少分緣故，
X53n0841_p0491c12║故不能斷，唯能制伏。四句之中應有過，第四俱少在
X53n0841_p0491c13║第三，第三俱非在第四。句法爾，准論亦然。問：准頌言：
X53n0841_p0491c14║除足至頭半，名為已熟修。此即作意已熟所緣唯少，
X53n0841_p0491c15║如何乃言作意已熟所緣至海？答：頌中所說據觀初
X53n0841_p0491c16║成，成已重觀時亦容觀廣，故無有失。
X53n0841_p0491c17║言不淨觀無貪為體者，婆沙一師云：是慧。一師云：是
X53n0841_p0491c18║厭。評曰：此不淨觀無貪為體，非慧非厭。所以者何？對
X53n0841_p0491c19║治貪故。若兼眷屬，五蘊、四蘊為性。言通依十地者，謂
X53n0841_p0491c20║此十地皆容緣欲界色故。不依無色者，婆沙云：以無
X53n0841_p0491c21║色界無緣色法不淨觀故。言唯緣欲界顯形色者，正
X53n0841_p0491c22║理云：此不淨觀力能遍緣欲界所攝一切色處。若謂
X53n0841_p0491c23║尊者阿泥律陀不能觀天以為不淨，舍利子等於佛
X53n0841_p0491c24║色身亦不能觀以為不淨，如何此觀遍緣欲色？此難
X53n0841_p0492a01║不然。勝無滅者能觀天色為不淨故，佛能觀佛微妙
X53n0841_p0492a02║色身為不淨故，由是此觀定能遍緣欲色為境。言唯
X53n0841_p0492a03║在人趣者，謂唯人三州初能現起，故論云：尚非餘趣，
X53n0841_p0492a04║況餘界生？正理云：初起唯人，後生餘處亦得現前。言
X53n0841_p0492a05║不淨者，論云：既立不淨名，唯不淨為行相。言自世緣
X53n0841_p0492a06║者，以假想觀勝解作意，唯緣現境，如五識等故。若過
X53n0841_p0492a07║去，即緣過去等。言若不生法通緣三世者，以不生法
X53n0841_p0492a08║種類多故，又境流三世故，如前世繫中說，既是假想
X53n0841_p0492a09║故。唯有漏者，無漏十六行相皆是真實，非是勝解作
X53n0841_p0492a10║意想。此既勝解，故唯有漏攝。言曾修離染得者，謂未
X53n0841_p0492a11║離染時，曾得此定，中間退失，後離染時，即便復得，名
X53n0841_p0492a12║離染得。或但離染，即得彼地法，名離染得。故正理云：
X53n0841_p0492a13║離彼彼地染，得彼彼定時，亦即獲得彼地此觀故。
X53n0841_p0492a14║言有八門者，新云九門，更加第一釋入出息名，今章
X53n0841_p0492a15║合初二為一，故但八門。言息風者，准正理論云：辨屬
X53n0841_p0492a16║身風，略有六種：一、入息風；二、出息風；三、發語風；四、除
X53n0841_p0492a17║棄風；五、隨轉風；六、動身風（云云）。言雖是慧而名念者，
X53n0841_p0492a18║此亦念勝故得念名，由念力故於境分明，所作事成
X53n0841_p0492a19║故，如四念住以慧為體而言念住故。言五地者，以四
X53n0841_p0492a20║禪無息故，但三禪已下近分中間。苦樂順尋者，謂欲
X53n0841_p0492a21║界苦能順引尋，此觀治尋故不俱起。色界喜樂能違
X53n0841_p0492a22║專注出入息境，此觀唯於出入息境而專注故，故不
X53n0841_p0492a23║俱起。三受明義，言苦已攝憂、言樂已攝喜，故不別明。
X53n0841_p0492a24║言唯依欲界身者，婆沙一說非色無色，一說依欲色
X53n0841_p0492b01║界非無色界，然初起時必依欲界。言二得者，准正理
X53n0841_p0492b02║云：唯加行得，非離染得。未離染者，定由加行現在前
X53n0841_p0492b03║故；非離染得，地所攝故（云云）。言唯真實作意者，正理
X53n0841_p0492b04║有說，亦通勝解作意。言佛教方修者，獨覺及佛自能
X53n0841_p0492b05║起，聲聞因說力能起，外道無說，復不覺微細法，故無
X53n0841_p0492b06║也。正理又云：此與我執極相違故，彼執有我，故此念
X53n0841_p0492b07║無。雜亂失者，正理云：於五入數為五出數，於五出數
X53n0841_p0492b08║為五入數。准此文，入出別數合而為十。又三失者：一、
X53n0841_p0492b09║太緩失，二、太急失，三、雜亂失。太緩失者，謂由加行力
X53n0841_p0492b10║太慢緩故，便有懈怠惛睡纏心，或復縱心馳散外境。
X53n0841_p0492b11║太急失者，謂由加行太躁急故，便令身心不平等起。
X53n0841_p0492b12║若時力勵數入出息，息被逼迫，便令身中不和風起。
X53n0841_p0492b13║由此風故，初令身支諸脉洪散。此風增位能引病生，
X53n0841_p0492b14║乃至廣說損益之相。雜亂失，謂由心散，便為一切煩
X53n0841_p0492b15║惱摧伏。又云：凡數息時應先數入，以初生位入息在
X53n0841_p0492b16║先，乃至死時出息最後。如是覺察死生位故，於無常
X53n0841_p0492b17║想漸能修習。言隨息而行者，論又云：念息入出時，各
X53n0841_p0492b18║遠至何所？謂念息入，為行遍身？為行一分？隨彼息入，
X53n0841_p0492b19║行至喉、心、臍、髖、髀、脛，乃至足指，念恒隨逐。若念息出，
X53n0841_p0492b20║離身乃至一磔一尋，隨所至方，念恒隨逐。言止者，論
X53n0841_p0492b21║又云：觀息住身如珠中縷，為冷為煗？為損為益？言并
X53n0841_p0492b22║觀息俱大種造色等者，謂觀能造四大所造色香味
X53n0841_p0492b23║觸乃至五蘊，若內若外更無有我，以離倒故乃至得
X53n0841_p0492b24║定。轉者，論云：移轉緣息風覺，安置後後勝善根中，乃
X53n0841_p0492c01║至世間第一法位。言入見道等者，取修道無學道也。
X53n0841_p0492c02║論云：有餘師說念住為初，金剛喻定為後，名轉盡智
X53n0841_p0492c03║等，方名為淨。（前師約無漏前名染，無染已上者名淨。此師約有煩惱名染，無名淨。）寶云：
X53n0841_p0492c04║前師無漏已前名轉，無漏已去名淨。後師至有煩惱
X53n0841_p0492c05║得來名轉，斷煩惱得盡名淨也。
X53n0841_p0492c06║言息是身一分攝者，以六界成士夫風是一分故。言
X53n0841_p0492c07║闕餘二緣者，謂風、道、毛孔（只合言二也）。准正理論，此說胎
X53n0841_p0492c08║生。若卵生者，羯剌藍位入出息轉則應澡動，身微薄
X53n0841_p0492c09║故便應散壞。頞部曇等三位，身雖漸厚而無孔隟，故
X53n0841_p0492c10║猶息不轉。言若身生第四定者，前約身在此界入第
X53n0841_p0492c11║四定，此約身在彼地；前闕麤心及毛孔二緣，此闕息
X53n0841_p0492c12║地及毛孔二緣，故不同也。正理云：若生彼地，身無毛
X53n0841_p0492c13║孔，如何生彼能發語言？非發語言要由毛孔，但由傾
X53n0841_p0492c14║動亦能發聲，如機關聲豈由毛孔？言數息是有情數
X53n0841_p0492c15║者，唯此在身內，離身非出入息，以非有情數故。言非
X53n0841_p0492c16║執受者，正理云：以息闕減執受相故，身中雖有有執
X53n0841_p0492c17║受風，而此息風唯無執受。言是等流性者，准論文云：
X53n0841_p0492c18║非所長養，身增長時，彼損減故；非異熟生，斷已後時，
X53n0841_p0492c19║更相續故。等流性故，非一剎那，非無為故，不通實也。
X53n0841_p0492c20║言初禪息唯三地緣者，於四禪中除第四定，彼無息
X53n0841_p0492c21║故，亦無緣下心也。准此，應定欲界息四地緣。起下地
X53n0841_p0492c22║心非是緣息心者，然此中說是意識，不說三識能觀
X53n0841_p0492c23║息故，借下地識起上地威儀等，但緣發業不緣上息
X53n0841_p0492c24║風也。正理論云：持息念成滿相云何？謂若觀行者注
X53n0841_p0493a01║想觀息微細徐流，謂總遍身如筒一穴息風連續也，
X53n0841_p0493a02║如貫末尼不能動身不發身識，齊此應說持息念成。
X53n0841_p0493a03║
X53n0841_p0493a04║俱舍頌疏記