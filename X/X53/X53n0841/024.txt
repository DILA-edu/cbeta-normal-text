X53n0841_p0497a01║俱舍頌疏記　論本第二十四
X53n0841_p0497a02║富春沙門　遁麟　述
X53n0841_p0497a03║言得能治彼無漏者，謂得能治彼煩惱之無漏根也。
X53n0841_p0497a04║先凡夫位中斷三四品，後住初果未起勝果道，雖有
X53n0841_p0497a05║初緣猶未成彼無漏根故。言上上品能潤兩生者，以
X53n0841_p0497a06║上品惑最強盛故潤多生也。次品漸劣感生漸少，此
X53n0841_p0497a07║同舊疏。前解九品別配生數，若舊後解九品未斷皆
X53n0841_p0497a08║潤七生。然於其中強弱不等，猶如九人大小不同，力
X53n0841_p0497a09║有強弱共舉七石糓。若斷一品餘八惑猶潤五生，猶
X53n0841_p0497a10║如八人共舉五石糓。餘喻應知。然所受生若多若少，
X53n0841_p0497a11║所有牽生之業在凡時造非聖位也。故正理說不造
X53n0841_p0497a12║新牽引業，以背生死向涅槃故。言必無未斷一大品
X53n0841_p0497a13║結有死生者，以趣果心強故，斷一必斷三，斷五必斷
X53n0841_p0497a14║六也。准舊解，斷一品、二品、五品，許有退及出觀者，亦
X53n0841_p0497a15║無生死。言家家者，以生非一家，故曰家家。言或二天
X53n0841_p0497a16║處者，如切利夜摩等天處不同。言或二州處者，如在
X53n0841_p0497a17║東西州等，准論許一天處或一州處受三二生，婆娑
X53n0841_p0497a18║亦同。故彼論云：或一天處或二天處或三天處受一
X53n0841_p0497a19║二三生。又云：或一人家或二人家或三人家受一二
X53n0841_p0497a20║三生。天家家天三人二等者，此等是增減家家。若准
X53n0841_p0497a21║婆娑，亦有天二人二等生家家。今詳若不等天家家
X53n0841_p0497a22║者，人中得道天上涅槃，從涅槃處為名。若等生者，天
X53n0841_p0497a23║中得道亦在天上涅槃，從得道涅槃二義為名。一切
X53n0841_p0497a24║家家並不論初得道生，皆約得聖之後更受生說。新
X53n0841_p0497b01║云：言斷三四品受三二生，是亦據極說，此中非無減
X53n0841_p0497b02║三二生。若斷三品經一生已，總斷餘結入涅槃者，亦
X53n0841_p0497b03║是三生家家攝也。二生家家其義同也。言於第三生
X53n0841_p0497b04║斷煩惱盡者，理實要斷上界煩惱，方證圓寂。言一來
X53n0841_p0497b05║人間而般涅槃者，謂經生聖不更往餘界生故，於此
X53n0841_p0497b06║界後生便般涅槃。故論云：過此已後更無生故。然此
X53n0841_p0497b07║章中明一來向果，總有三類：一、家家，二、一來向，三、一
X53n0841_p0497b08║來果。
X53n0841_p0497b09║言義如前釋者，如前家家釋也。言越彼第九品惑等
X53n0841_p0497b10║流果者，謂彼煩惱後念不續，故名越等流。及異熟地
X53n0841_p0497b11║者，謂越彼惑所感異熟地也，如離欲人不受欲界果
X53n0841_p0497b12║故。以斷此惑有此勝能故，雖一品惑能障得果，不同
X53n0841_p0497b13║一來無此勝用，故一品惑不能障果。言一間者，正理
X53n0841_p0497b14║論云：間是隟異名，謂彼位中猶有一隔容受一生，故
X53n0841_p0497b15║未得涅槃。有一間者，名為一間（上是釋一間義，下是釋人得名也）。言
X53n0841_p0497b16║即第三向者，此一間若緣不具，但名不還向也。
X53n0841_p0497b17║言欲界沒，色界中有中般涅槃者，正理云：謂有一類
X53n0841_p0497b18║補特迦羅，已於生結得非擇滅。起結不爾，彼於欲界
X53n0841_p0497b19║遇煩惱緣之所逼惱，便能自勉修斷餘結殊勝加行。
X53n0841_p0497b20║加行未滿，遇捨命緣，遂致命終。由起結力，受色中有，
X53n0841_p0497b21║厭多苦故，乘前起道，進斷餘結，成阿羅漢，得般涅槃。
X53n0841_p0497b22║問：何緣有學未離欲貪，無中有中般涅槃者？答：欲界
X53n0841_p0497b23║中有依身微劣，於多事業無堪能故，住本有位，於欲
X53n0841_p0497b24║界法尚難越度，況中有中能越欲界？二生般者，正理
X53n0841_p0497c01║論云：謂有一類補特迦羅，由先具造順起生業及增
X53n0841_p0497c02║長故，欲界沒已受色界生。由具勤修速進道故，生已
X53n0841_p0497c03║不久成阿羅漢，盡其壽量方般涅槃。約有餘依說為
X53n0841_p0497c04║生般，非纔生已便般無餘，彼捨壽中無自在故。此論
X53n0841_p0497c05║亦云：此中所說般涅槃者，謂有餘依。新云論文，於生
X53n0841_p0497c06║般後即作是釋，不於中般後作是釋。故知中有般涅
X53n0841_p0497c07║槃者，得有餘已，即般無餘。言此具勤修、速進二道者，
X53n0841_p0497c08║既纔生已即般涅槃，故知勤修兼能速進。言有勤修
X53n0841_p0497c09║無速進者，由有勤修，故名有行；由無速進，道在生般
X53n0841_p0497c10║後，久方得之。言此勤修速進道俱無者，謂無速進與
X53n0841_p0497c11║有行同，無勤修故在有行後。正理論云：謂有一類，先
X53n0841_p0497c12║於欲界中，依不息三摩地力，斷五下分結，成不還果，
X53n0841_p0497c13║後生色界，經於多時，還能進修前種類道，成阿羅漢，
X53n0841_p0497c14║名有行般。無行般者，與此相違。言經部釋論主許者，
X53n0841_p0497c15║論主評取經部為正。無行利根者，有速進道在先；有
X53n0841_p0497c16║行鈍根，無速進道應後，不同有宗也。又生般者，得最
X53n0841_p0497c17║速進最上品道，在無行前，以此證知有行居後。言上
X53n0841_p0497c18║流者，前四雖生上界，即於彼生處而般涅槃，更不上
X53n0841_p0497c19║生，無上行義，故生般等不名上流。又唯上生，不下流
X53n0841_p0497c20║故，名為上流。異生之人雖有上流，亦下流故，不名上
X53n0841_p0497c21║流。又前四種唯於此身定般涅槃故，所以偏與般涅
X53n0841_p0497c22║槃名。上流容有受多生者方般涅槃，以不定故，所以
X53n0841_p0497c23║不言般涅槃。也。言遇緣退失上三靜慮者，謂若不退
X53n0841_p0497c24║失，直生第四禪故。要須退失上定，專味初禪，生初禪
X53n0841_p0498a01║已，方生第四，名全超也。言半超者，問：此中少受三生，
X53n0841_p0498a02║多受十五，如何言半超？答：此以不全名半，非敵對之
X53n0841_p0498a03║半也。言不生大梵王處者，一義如章。又論云：一導師
X53n0841_p0498a04║故。問：所以不言除無想者何？答：准有宗，不立無想天，
X53n0841_p0498a05║故云不須除。言遍沒者，正理釋云：由彼遍於四靜慮
X53n0841_p0498a06║地十六處所，一一皆有下等愛味，為感生緣，從梵眾
X53n0841_p0498a07║天一一處所一生沒已，至色究竟方般涅槃，故名遍
X53n0841_p0498a08║沒。又論云：無不還者，於己生處受第二生。由彼於生
X53n0841_p0498a09║容求勝進，非等劣故。即由此故，不還義滿。必不還生
X53n0841_p0498a10║曾生處故，尚不生本處，況有生於下言樂定那含至
X53n0841_p0498a11║是色界攝者。此雖後生無色，以經色界生故，是色界
X53n0841_p0498a12║上流那含攝，不名無色那含也。次言行無色有四者，
X53n0841_p0498a13║是從欲界直生無色，不經色界也。言此總名為無色
X53n0841_p0498a14║那含者，謂生般等四名目，與前無異不更別立，但總
X53n0841_p0498a15║名無色那含，唯無中般與色有異。
X53n0841_p0498a16║言三火星喻所顯者，謂如札火、銕火、小大星喻、近中
X53n0841_p0498a17║遠別、速非速等，應知亦爾，如前已明。問：始從中般及
X53n0841_p0498a18║終上流，皆約速等三道建立，相望何異？答：三中各自
X53n0841_p0498a19║位中論速非速，如九品生，故互相望，無雜亂失。言順
X53n0841_p0498a20║起業者，謂中有非生，但名起也。然此中般最速利故，
X53n0841_p0498a21║其由下惑上根，上流遲故，由上惑下根，生般處中，根
X53n0841_p0498a22║惑並等。上流分三具由惑根業者，以上流者是順後
X53n0841_p0498a23║業，從第三生已去訖于多生總名順後，以寬長故。故
X53n0841_p0498a24║得由業殊中生二種並是一生，不可於中分業差別。
X53n0841_p0498b01║言故此九不還，此由惑、根別者，此由中生，不由業故，
X53n0841_p0498b02║所以結詞不得言業。若論三種不還，即皆具由惑、業、
X53n0841_p0498b03║根也。然今頌中言業、惑、根有殊者，約總相說。
X53n0841_p0498b04║論云：若爾，何故經說有七善士趣表？既向所立有九
X53n0841_p0498b05║不還果，何故經中唯說有七善趣？言又七種皆往上
X53n0841_p0498b06║界不復還來者，前就行善名為善趣，此就上行故名
X53n0841_p0498b07║善趣。不還唯向上，不復還下故，餘則還下故。新云後
X53n0841_p0498b08║解為勝。若唯行善名善士趣，無學之人亦唯行善，因
X53n0841_p0498b09║何不說？今不立者，謂阿羅漢無生義故。
X53n0841_p0498b10║言厭欲界生者，以先了苦受欲界生，其生短促尚難
X53n0841_p0498b11║可忍，上界命長深厭不往故。得那含已，由厭不上生
X53n0841_p0498b12║故。言經生習根極淳熟者，正理云：以曾經生於自相
X53n0841_p0498b13║續，蘊積聖道極堅窂故。
X53n0841_p0498b14║言第四定最堪能者，謂諸樂行中最為殊勝，及離八
X53n0841_p0498b15║灾患故，先修第四，後方修下。言中間有漏、前後無漏
X53n0841_p0498b16║者，論云：前二剎那似無間道，第三剎那似解脫道。解
X53n0841_p0498b17║云：前二正斷障故，如無間；第三已斷障故，如解脫道。
X53n0841_p0498b18║從無漏入有漏易，從有漏入無漏難，故立一無間、一
X53n0841_p0498b19║解脫道。言不還修由前三，乃至除受生一者，但是總
X53n0841_p0498b20║相，說准論文，應須分別。故論云：謂不還中，諸利根者，
X53n0841_p0498b21║為現法樂，及生淨居；諸鈍根者，亦為遮退，彼畏退故。
X53n0841_p0498b22║如是雜修，令味相應，等持遠故。諸阿羅漢，若利根者，
X53n0841_p0498b23║為現法樂；若鈍根者，亦為遮防，起煩惱退。
X53n0841_p0498b24║第二品，六乃至十五者，此等皆是重起三心，并前而
X53n0841_p0498c01║數，重修漸勝，以為上品也。言如其次第感五淨居者，
X53n0841_p0498c02║謂下品感無煩天，乃至上極品感色。究竟論云：有餘
X53n0841_p0498c03║師言：由信等五次第增上感五淨居。（此師意信增感初淨居，慧增感
X53n0841_p0498c04║後淨居。）正理論云：感五淨居，為由業力？為雜修力？若是
X53n0841_p0498c05║業力，雜修靜慮則為唐捐。若雜修力與品類足所說
X53n0841_p0498c06║相違，如彼論說：雜修靜慮及由業故生淨居天。乃至
X53n0841_p0498c07║此中決定俱由二力，以隨闕一不生彼故。
X53n0841_p0498c08║言轉名為身證者，即不還果具八解脫，以身中有滅
X53n0841_p0498c09║盡定得似涅槃法，故名身證。問：云何不名心證？答：以
X53n0841_p0498c10║無心故、依身生故，不名心證。若論主釋，謂從滅定起
X53n0841_p0498c11║得身寂靜極似涅槃，如是證得身之寂靜及智現前，
X53n0841_p0498c12║故名身證。世尊言：福田有二者，正理云：謂世尊告給
X53n0841_p0498c13║孤獨言：長者當知，福田有二也。言五種那含者，此等
X53n0841_p0498c14║諸聖理實離前四向果外更無別體，但以名義有殊
X53n0841_p0498c15║故並列也。言滅定有漏不是依因者，謂非學無學之
X53n0841_p0498c16║所依也。此說非因，實亦非果。論云：彼說不還差別麤
X53n0841_p0498c17║相，如是若細分折，數成多千，乃至總計五種積數，合
X53n0841_p0498c18║成一萬二千九百六十，廣如論說。
X53n0841_p0498c19║言至斷有頂八品為後者，以從斷初定，次斷第二定，
X53n0841_p0498c20║乃至方斷有頂，以第九品名金剛喻定，故但言至八
X53n0841_p0498c21║品也。言猶如金剛摧一切者，以此定堅銳，喻同金剛，
X53n0841_p0498c22║以非想第九品惑最微細故，難可斷滅。此定能斷，明
X53n0841_p0498c23║知餘惑必能對治，最為殊勝。亦如大明能破細暗，麤
X53n0841_p0498c24║必能破，但以麤闇小明先破，故唯破細，非無破麤之
X53n0841_p0499a01║能。問：非想見惑於九地中亦是最細，見道能斷，應喻
X53n0841_p0499a02║金剛。答：彼九品惑可一品斷，故知彼惑勢力微劣。見
X53n0841_p0499a03║道既為劣惑對治，故知非能破一切隨眠。若有能破，
X53n0841_p0499a04║見道起時，何礙不破自餘煩惱？故彼不得金剛喻名。
X53n0841_p0499a05║言能引此惑盡得俱行盡智令起者，盡得謂第九品
X53n0841_p0499a06║擇滅上得盡智，與此盡得俱時而起，故名俱行。金剛
X53n0841_p0499a07║喻定能引此二令至生相，故名為起。又解：盡得俱行
X53n0841_p0499a08║盡智者，意顯盡智與盡得俱。今舉盡得取其盡智，即
X53n0841_p0499a09║是定能引盡得俱行之盡智也。後解為勝。言盡智生
X53n0841_p0499a10║已成無學果者，謂智果現在方成無學，非生相時即
X53n0841_p0499a11║成無學。言無學者，謂論云：為得別果所應修學，此無
X53n0841_p0499a12║有故，得無學名。即此唯應作他事故。解云：但為得利
X53n0841_p0499a13║根及諸功德有所應學，然無為得別果所應學，故名
X53n0841_p0499a14║無學。說捨鈍果得利根果，亦非別果也。言應受人天
X53n0841_p0499a15║供養者，謂結累都亡，堪受供養。又論云：義准前來所
X53n0841_p0499a16║辨，四向、三果皆名有學，為得漏盡常樂學故。學要有
X53n0841_p0499a17║三，謂增上戒、增上心、增上慧等。又云：學意未滿故，如
X53n0841_p0499a18║行者暫息。又云：異生未見諦理，故不名學。又論云：四
X53n0841_p0499a19║向、四果名雖有八，事唯有五，謂住四果及初果向，以
X53n0841_p0499a20║後三果向不離前果故。
X53n0841_p0499a21║言有頂地無上可欣者，若爾，何不依當地道斷？答：自
X53n0841_p0499a22║地煩惱所隨增故。故論云：若彼煩惱於此道隨增，此
X53n0841_p0499a23║道必不能治彼煩惱。若此道力能對治於彼惑，則彼
X53n0841_p0499a24║惑於此道必不隨增。故自地道不治自地，如人被縛
X53n0841_p0499b01║不能自解。言離八地染通由二道者，有上可欣通有
X53n0841_p0499b02║漏道，無漏可知。
X53n0841_p0499b03║言各引二離繫得者，且有漏道以斷惑之時，正能引
X53n0841_p0499b04║有漏得，兼引無漏得，以事業是同故。無漏道亦爾。
X53n0841_p0499b05║言不能離下謂已離故者，謂欲界無道故，依上未至
X53n0841_p0499b06║斷自餘無漏，唯在根本非近分地，離下染時方得上
X53n0841_p0499b07║地，由此餘地並不治下。
X53n0841_p0499b08║言轉入異受難有入不入者，謂若欣上心強即入，若
X53n0841_p0499b09║欣心劣即不入。又為靜慮者入，為解脫者不入，廣如
X53n0841_p0499b10║上辨。
X53n0841_p0499b11║言三行中隨起一行者，正理云：約容有說，二道各三
X53n0841_p0499b12║剩非諸有情於離染位無間、解脫皆具有三。又婆娑
X53n0841_p0499b13║云：問：無間道中何行相後，起解脫道何行相耶？評曰：
X53n0841_p0499b14║此事不定從麤行相。無間道後容起靜等三種行相
X53n0841_p0499b15║為解脫道，苦等亦爾，以此六種有漏行相隨離染者
X53n0841_p0499b16║所樂起故（准此，上下三行非要敵對而起）。言非寂靜故說名為麤者，
X53n0841_p0499b17║由大劬勞方能越故。非美妙故說名為苦者，由多煩
X53n0841_p0499b18║惱麤重能違害故。非出離故說名為障者，由此能礙
X53n0841_p0499b19║越自地，譬如獄厚壁能障出離故。
X53n0841_p0499b20║言必起無生智者，此須決定盡智後，必起無生智後，
X53n0841_p0499b21║方起正見，終不更起盡智也。正理論云：此明無學故，
X53n0841_p0499b22║唯說無漏智生，不說生世俗智，理實亦容生世俗智。
X53n0841_p0499b23║諸無漏道為沙門性者，出沙門體。懷此道者名沙門
X53n0841_p0499b24║者，明人名沙門。言勤勞息煩惱故者，釋沙門名。論云：
X53n0841_p0499c01║如契經說：以能勤勞息除種種惡不善法，廣說乃至，
X53n0841_p0499c02║故名沙門。異生不能無異究竟趣涅槃故，非真沙門。
X53n0841_p0499c03║正理又云：異生雖能斷無所有處染，以諸過失尚有
X53n0841_p0499c04║餘故，暫時靜息，非究竟故，非真沙門。言此有八十九
X53n0841_p0499c05║種者，此約廣數，故論云：契經說論，此差別有四，理實
X53n0841_p0499c06║就位有八十九等。
X53n0841_p0499c07║言起一類勝得者，以得非一，故言一類。新云：此說前
X53n0841_p0499c08║向果中所得無為，至今果位總一果得，得無為故，非
X53n0841_p0499c09║是眾多無為同一得得。言餘位不然者，即八十九中
X53n0841_p0499c10║除此四位，所餘諸位不具五因，故不立果。
X53n0841_p0499c11║釋世道證二果中，初約見道無漏得所持，次約世道
X53n0841_p0499c12║引無漏得所持。尋章可解。
X53n0841_p0499c13║經亦說名婆羅門者，依世俗理，則諸沙門異婆羅門；
X53n0841_p0499c14║依勝義理，則前所說真沙門性，亦名婆羅門。沙門云
X53n0841_p0499c15║勤息，婆羅門云淨志，皆遠煩惱，故義同也。新云淨行，
X53n0841_p0499c16║與淨志一。言世尊名梵志者，論云：佛亦名寂靜，亦名
X53n0841_p0499c17║清涼。正理云：寂默靜慮，蕭然名梵。佛具此德，故立梵
X53n0841_p0499c18║名。既自覺悟，為令他覺，轉此授彼，故名梵輪。言似世
X53n0841_p0499c19║間輪者，正理云：謂聖王輪旋環不息，見道亦爾，無中
X53n0841_p0499c20║歇故。如聖王輪行用速疾，見道亦爾。捨前諦取後諦
X53n0841_p0499c21║者，謂捨苦等境取集等故。此則顯示四聖諦必不俱
X53n0841_p0499c22║時。降未伏、鎮已伏者，如聖王輪降伏未伏、鎮壓已伏，
X53n0841_p0499c23║見道亦爾。言觀上苦已觀下苦者，准觀行次第，先觀
X53n0841_p0499c24║下苦後觀上苦，今此或隨言便總結云：由此見道獨
X53n0841_p0500a01║名法輪。言憍陳那者，昔云憍陳如，訛也。此云火器是
X53n0841_p0500a02║姓，阿若是名，亦云初知，以最初悟道故。准四分律，阿
X53n0841_p0500a03║之言無，若云如由，如陳如本，謂初聞法最先領悟，眾
X53n0841_p0500a04║中無比故曰無如。慈恩為解憍陳那姓也。言見道生
X53n0841_p0500a05║時已轉法輪者，意云：既陳如初見道生時未起修道，
X53n0841_p0500a06║即言已轉法輪，明知法輪唯在見道。若不爾者，不應
X53n0841_p0500a07║言已。此是苦聖諦顯見道，乃至顯無學道者。准此三
X53n0841_p0500a08║轉，總名示相轉，以言顯三道故。又解：此苦聖諦是示
X53n0841_p0500a09║相轉，謂顯示苦諦相故。此應遍知是勸相，轉勸令知
X53n0841_p0500a10║苦故。此已遍知，是引證轉。謂此苦諦，我已遍知，故汝
X53n0841_p0500a11║亦應知。苦諦既然，於集聖諦，應言此集聖諦，此應永
X53n0841_p0500a12║斷，此已永斷；此滅聖諦，此應作證，此已作證；此道聖
X53n0841_p0500a13║諦，此應修，此已修。一一三轉，合成十二。章中唯約苦
X53n0841_p0500a14║諦廣明，餘諦略指。又章即以眼智明覺為四行相，一
X53n0841_p0500a15║諦三轉，有十二行。若准四分律，一一轉時，發生通慧
X53n0841_p0500a16║明等六種功德，即不得配為十二行也。由是飾宗，乃
X53n0841_p0500a17║取無常等之行相。章兩解，眼智明覺，咸是婆沙中二
X53n0841_p0500a18║說。前說約見道上下智忍配四德，後泛約義明，前唯
X53n0841_p0500a19║見道，後通三道也。言毗婆沙師所說如是者，結歸有
X53n0841_p0500a20║宗，唯是見道也。言經部至非唯見道者，且論主破有
X53n0841_p0500a21║宗云：若爾，三轉十二行相非唯見道，如何可說唯於
X53n0841_p0500a22║見道立法輪名？是故唯應即此三轉乃至名為法輪，
X53n0841_p0500a23║可應正理。（論主取此師為正也。）言於他相續令解義者，謂轉自
X53n0841_p0500a24║相續十二行法往他身中令他解義，故名為轉。（已上是經
X53n0841_p0500b01║部釋。）又論主自釋云：或諸聖道皆是法輪，於所化生身
X53n0841_p0500b02║中轉故。於他相續見道生時已至轉初，故名已轉。（准論，
X53n0841_p0500b03║從經部已下自有二釋，謂餘師及論主。餘師約教法，論主通諸道，今章中合為一也。然此意者，理實三道皆名
X53n0841_p0500b04║法輪。唯言見道者，見道是法輪初故。從初立目，不依餘二。及言已者，謂已至轉初故也。已上。）正理
X53n0841_p0500b05║論云：憍陳如！見道生時說名世尊轉法輪者，意顯彼
X53n0841_p0500b06║等得轉法輪，本由世尊故推在佛，令所化者生尊重
X53n0841_p0500b07║故。若不爾者，則天神應說菩提樹下佛轉法輪，不應
X53n0841_p0500b08║唱言世尊今在婆羅痆斯國轉無上法輪，故轉授他。
X53n0841_p0500b09║此中名轉。
X53n0841_p0500b10║言初三果人依欲界得者，謂此等果唯依欲界、依九
X53n0841_p0500b11║身得，謂六欲天及三天下。若第四果通依三界身，謂
X53n0841_p0500b12║欲界九、依色界十六、依無色四，總二十九依身證得
X53n0841_p0500b13║羅漢果。言由上無見道者，釋非上得第三果，有二重
X53n0841_p0500b14║證：初理、次教。此即理也，謂離欲界染得第三果。若次
X53n0841_p0500b15║第者，必依欲身離欲界染，得先果已方得生上。若超
X53n0841_p0500b16║越者，必依見道得第三果，見道必依欲界依身起，故
X53n0841_p0500b17║第三果唯依欲界。言色界無厭等者，一者無厭苦、二
X53n0841_p0500b18║者著勝樂，故無見道。自下，教證。言上界通色、無色。
X53n0841_p0500b19║
X53n0841_p0500b20║俱舍頌疏記