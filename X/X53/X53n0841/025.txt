X53n0841_p0500c01║俱舍頌疏記　論本第二十五
X53n0841_p0500c02║富春沙門　遁麟　述
X53n0841_p0500c03║言遇少緣便退所得者，正理論云：謂彼獲得如是類
X53n0841_p0500c04║根，安住此根與退緣合便退所得，無退緣者便般涅
X53n0841_p0500c05║槃。或有精勤進得勝性。言恒思自害者，正理論云：恒
X53n0841_p0500c06║作如是思，勿遇病等便於正念有所忘失，於加行中
X53n0841_p0500c07║致有慢緩，由此慢緩令我有退，由斯籌慮起自害思，
X53n0841_p0500c08║或由艱辛方達勝位。言自防護者，正理釋云：彼作是
X53n0841_p0500c09║念：我且未能修習練根堪達安住法，但於自愛心解
X53n0841_p0500c10║脫中，能不放逸精勤防護。如是種類名為護法。言安
X53n0841_p0500c11║住者，此性無進退，二勝緣即安住，遇二勝緣即或進
X53n0841_p0500c12║或退。言不動者，正理云：謂有一類，根性殊勝，於行自
X53n0841_p0500c13║在，於斷煩惱、隨煩惱中得方便智，不為一切隨眠退
X53n0841_p0500c14║法之所傾動，乃至廣說。此五總名時解脫者，具足應
X53n0841_p0500c15║言待時解脫，略初言故，如言蘇瓶。（解云：略初盛字，但言蘇瓶。解脫亦爾，
X53n0841_p0500c16║略初待字，但名時解脫也。）時有六種者，是婆沙文。此論但言，謂待
X53n0841_p0500c17║資具無病處等勝緣合時，方入定故。一得好衣者，謂
X53n0841_p0500c18║是好衣時，乃至第六亦須言時章中略也。若不爾者，
X53n0841_p0500c19║如言好處等可名時耶？言後不時解脫者，謂於六中
X53n0841_p0500c20║不動種性最居後故，但言其後表是不動，此必無退
X53n0841_p0500c21║故名不動。貪等盡故名心解脫，不待好衣等時故名
X53n0841_p0500c22║為不時。故論云：謂三摩地隨欲現前，不待勝緣和合
X53n0841_p0500c23║時故。
X53n0841_p0500c24║言退法種性必是先有者，以退法性最是極下，無有
X53n0841_p0501a01║先非此性而後成也。言退法非必定退乃至通三界
X53n0841_p0501a02║皆有者，三、順釋。退法等名約容有立故，六種羅漢得
X53n0841_p0501a03║通三界。言若退、定退乃至無餘四者，反釋也。若退法
X53n0841_p0501a04║等非容有立者，則唯欲界具六種羅漢，上界無四。既
X53n0841_p0501a05║言具六，故知退非定退等。上界無退等四者，如頌言
X53n0841_p0501a06║此及往上生，無練根并退故。問：既無此四，如何言彼
X53n0841_p0501a07║有六種性？答：彼雖不退，是此性人，故名退等。
X53n0841_p0501a08║言唯思等四有種性退者，簡初後二種，初以極下故
X53n0841_p0501a09║不退性，後以不動故唯此四種，有下性可退故。言退
X53n0841_p0501a10║法等五皆容有退者，前約退性唯思等四，此論退果
X53n0841_p0501a11║故兼退法，雖不退性有退果故。言雖俱有退者，或以
X53n0841_p0501a12║四種為俱，或以性果為俱。言學無學所成堅故者，謂
X53n0841_p0501a13║二道資持極堅窂故。若諸有學先凡位中所住種性，
X53n0841_p0501a14║彼從此性亦無退理，世出世道所成堅故。頌言非先
X53n0841_p0501a15║不攝退法者，謂思法等四，有是先有、有是後成，先有
X53n0841_p0501a16║則不退、後成則許退，故以非先簡之。今退法性雖必
X53n0841_p0501a17║先有而亦退果，故非先言但望思等不論退法也。舊
X53n0841_p0501a18║云：或可此文言並非先，從多分說理，實退法先亦有
X53n0841_p0501a19║退果。言修惑迷事至有失念退者，謂見惑迷理是無
X53n0841_p0501a20║事惑，修惑迷麤事生名有事惑。論云：又修斷惑非審
X53n0841_p0501a21║慮生，昧鈍性故；見所斷惑由審慮生，推度性故。聖不
X53n0841_p0501a22║審慮，於麤事中失念惑生；審慮不爾，如於繩等卒爾
X53n0841_p0501a23║謂虵。故修斷惑聖有退起，非由卒爾可起見惑。聖若
X53n0841_p0501a24║審慮便見諦理，故聖見斷定無退義。言大眾部預流
X53n0841_p0501b01║有退、羅漢無退失者，以預流煩惱惑未盡、聖解未滿
X53n0841_p0501b02║故，所以退；羅漢煩惱惑已盡、聖解已滿，無有退。經部
X53n0841_p0501b03║預流羅漢必無有退果者，預流不退與有宗同，羅漢
X53n0841_p0501b04║無退與有宗異。論主評云：經部所說應理。云何知然？
X53n0841_p0501b05║由理教故。如何由教？經言：苾芻！聖慧斷惑名為實斷，
X53n0841_p0501b06║乃至有學應不放逸，非阿羅漢。云何由理？若阿羅漢
X53n0841_p0501b07║此道未生，未能永拔煩惱種故，應非漏盡。若非漏盡，
X53n0841_p0501b08║寧說為應？是名由理。然此部意，羅漢猶退現法樂住
X53n0841_p0501b09║者，謂由利養等擾亂過失，故於所得現法樂住容有
X53n0841_p0501b10║退失。
X53n0841_p0501b11║言所證四種增上心所至隨一有退者，四種謂四靜
X53n0841_p0501b12║慮、心所、目定，此說退現法樂住。所得不動心解脫至
X53n0841_p0501b13║無因緣退者，謂無退不動法果。如何不動退現法樂
X53n0841_p0501b14║住者，此問意既言退現法樂，不退不動法果如何退
X53n0841_p0501b15║現法樂住耶？即以三退答之。言不動約受用退者，問：
X53n0841_p0501b16║既言利根羅漢有中後二退，今何故唯約受用一退
X53n0841_p0501b17║通此難耶？答：汎明不動羅漢通望一切有未得退，今
X53n0841_p0501b18║既言已得四種心所故無未得退，但不可四種頓現
X53n0841_p0501b19║前故有受用退。
X53n0841_p0501b20║言住果位所不作至必亦不作者。謂退果之後不造
X53n0841_p0501b21║為果，事業果時不為退亦不作故。言不作者，作前例
X53n0841_p0501b22║也。正理論云：誰有退？誰無退耶？修不淨觀入聖道者
X53n0841_p0501b23║容有退失，修持息念入聖道者必無退失。又何界何
X53n0841_p0501b24║趣容有退耶？唯欲界三州有退。六欲天處得聖果者
X53n0841_p0501c01║名為利根，故無有退，以有勝智解能制伏心，背妙欲
X53n0841_p0501c02║境入聖道故。有說退者，由闕資緣或所依身不平等
X53n0841_p0501c03║故。六欲天處二事並無，雖有鈍根隨信行性生，彼得
X53n0841_p0501c04║聖理亦無退理。
X53n0841_p0501c05║退法等五轉一一性者，謂不動無練根，故但言五。猶
X53n0841_p0501c06║如初得預流果者，引喻釋也。正理論云：若有學位修
X53n0841_p0501c07║練根時道數所修，如斷上界見道所斷，由彼但與隣
X53n0841_p0501c08║得果時道相似故。問：修惑有九品，無學練根各九無
X53n0841_p0501c09║間；見道有八忍，有學練根八無間耶？答：見斷上下八
X53n0841_p0501c10║諦，一諦之下自有九品之惑，今但合為一品頓斷，故
X53n0841_p0501c11║約一諦成一無間一解脫道，不約異諦修道一地之
X53n0841_p0501c12║中分九品斷，故彼即成九無間等。此上所明無間解
X53n0841_p0501c13║脫道，學無學位多少有異。若論加行，齊一無間一解
X53n0841_p0501c14║脫道，故論云：彼加行道諸位各一。又正理云：以何等
X53n0841_p0501c15║故名為練根？答：調練諸根令增長故，謂道力故令根
X53n0841_p0501c16║相續，捨下得中、捨中得上，漸漸增勝名為練根。故練
X53n0841_p0501c17║根名目轉根義也。言唯無漏者，此明聖者故唯無漏，
X53n0841_p0501c18║若凡轉根理應有漏。言唯人三州者，三州有退，怖畏
X53n0841_p0501c19║退故，故修練根。惡趣北州無聖道故，天趣之中無有
X53n0841_p0501c20║退故。言無學依九地者，無學練根如得應果，得果既
X53n0841_p0501c21║通九地，練根亦通九地也。言所得唯果至但依六地
X53n0841_p0501c22║者，謂有學練根亦如得果，無色不得有學果故。練根
X53n0841_p0501c23║不依無色，以有學前二果唯依未至，第三不還通依
X53n0841_p0501c24║六地故。此等意者，但以無色無有學果，非無有學之
X53n0841_p0502a01║向。既練根唯得果不得向，故知不依無色也。問：何故
X53n0841_p0502a02║捨通向果、所得唯果？答：練根心唯欣樂果，所以所得
X53n0841_p0502a03║唯果；意總棄劣，所以捨通果向。
X53n0841_p0502a04║言由下下等九品根異者，如退法最劣由下下根，乃
X53n0841_p0502a05║至大覺由上上根。不動分二者，謂本是利根不因練
X53n0841_p0502a06║根得，名為不退。若先鈍根後練得者，但名不動不名
X53n0841_p0502a07║不退。
X53n0841_p0502a08║依根不同立次二聖者，謂修道位鈍根信增名信勝
X53n0841_p0502a09║解，利根慧增故名見至，義如前解。言解脫障不染無
X53n0841_p0502a10║知為體者，正理云：何等名為解脫障體？謂有劣無知
X53n0841_p0502a11║無覆無記性能障解脫故，由彼力故能為障礙，令於
X53n0841_p0502a12║彼定不自在轉。言三道各二者，謂各唯利鈍二聖。其
X53n0841_p0502a13║身證，一即是信解、見至、慧解脫、俱解脫，二即是時不
X53n0841_p0502a14║時也。
X53n0841_p0502a15║言有學名滿具由三因者，謂有學中有前二果未名
X53n0841_p0502a16║滿故，第三名為果滿。其根定等有得未得，故並相對
X53n0841_p0502a17║立其滿名。若無學果一向是滿，故不約果名為滿也。
X53n0841_p0502a18║夫得滅定必是不還者，明有學中是定滿必果滿故。
X53n0841_p0502a19║故論云：無有學者，但由定故及根定故亦得滿名。准
X53n0841_p0502a20║此無二句，餘可知。
X53n0841_p0502a21║言道謂求所依者，前解道是路之別名，此約所依義
X53n0841_p0502a22║釋。謂有所追求必依於道，依此四道求涅槃故亦名
X53n0841_p0502a23║為乘，是所依運動之義。問：加行無間趣向涅槃可名
X53n0841_p0502a24║為道，解脫已至、勝進已過如何名道？論有三釋：一云
X53n0841_p0502b01║與道類同轉上品故，二云或前前力至後後故，三云
X53n0841_p0502b02║或能趣入無餘依故。正理論云：二乘賢聖涉此為途，
X53n0841_p0502b03║速達二種涅槃界故。
X53n0841_p0502b04║言任運轉故，名之為樂者，此謂不艱辛名樂，非樂受
X53n0841_p0502b05║也。如第四禪無樂受，亦名樂通行；無色等中無苦受，
X53n0841_p0502b06║亦名苦通行也。正理論云：任運轉故，如乘船筏；苦通
X53n0841_p0502b07║行，如依陸地乘馬等行。言止觀不等者，但以增減不
X53n0841_p0502b08║均，非有無漏也。此依地立苦樂名。鈍根名遲，利根名
X53n0841_p0502b09║速者，此依根立遲速名。新云：此遲速名，在道非人。正
X53n0841_p0502b10║理論云：此行五蘊，四蘊為性。由依色定、無色定別而
X53n0841_p0502b11║名通者，顯慧勝故。如見道位，雖具五蘊，以慧勝故，偏
X53n0841_p0502b12║立見名。
X53n0841_p0502b13║言菩提云覺者，謂末伽云道，菩提云覺。西域常言：覺
X53n0841_p0502b14║有二義：一、如睡覺，二、覺知故。章中無明、睡眠皆永斷
X53n0841_p0502b15║故，即是初義。准論又言：及如實知已作、已事、不復作
X53n0841_p0502b16║故，此二名覺。解云：知已作、已事者，是盡智覺；不復作
X53n0841_p0502b17║者，是無生智覺。
X53n0841_p0502b18║章中十一體同也。毗婆沙師說有十一者，新云婆沙
X53n0841_p0502b19║有三說：一說同此論；一說開戒為二；一師開為三，謂
X53n0841_p0502b20║正語、正業、正命。今章但敘第二說。
X53n0841_p0502b21║言念住等三名無別屬者，謂但名念住等無別所屬，
X53n0841_p0502b22║如何獨說為慧、勤、定等？言如實見者能明記者，實見
X53n0841_p0502b23║是慧，明記是念。既因實見方能明記，故知因慧令念
X53n0841_p0502b24║住境。論云：如念住中已廣分別。言勤斷二惡者，一、已
X53n0841_p0502c01║生惡法方便令斷，二、未生惡法遮皆令不生。勤修二
X53n0841_p0502c02║善者，一、未生善法方便令生，二、已生善法修令增廣。
X53n0841_p0502c03║故婆娑云：一正勤體有四作用，如燈一時有四作用。
X53n0841_p0502c04║問：前二可名斷，後二何名斷？答：以初為名，故無有失。
X53n0841_p0502c05║或此四種皆有斷義，謂前二斷煩惱障，後二斷所知
X53n0841_p0502c06║障，修善法斷無知故，暫斷、永斷俱名斷故。神謂靈妙
X53n0841_p0502c07║德者，謂現諸變化等事為靈妙德也。然下文云：神體
X53n0841_p0502c08║謂等持。彼即定為神體也。舊云：理實而言，定為體性。
X53n0841_p0502c09║而言四神足者，從因說四，就果名神，就用稱足。釋四
X53n0841_p0502c10║名者，欲謂希求，勤謂勤䇿，心謂所依，觀謂觀察，故從
X53n0841_p0502c11║同時四因為名。如人依床，床有四足；神依於定，定有
X53n0841_p0502c12║四因亦爾。故婆沙云：謂於俱有相應法中，資養、等持
X53n0841_p0502c13║此四勝故。
X53n0841_p0502c14║言身等四境者，謂身受心法四境為念所觀故。正理
X53n0841_p0502c15║論云：謂此位中為息顛倒思念勢力，於身等境自相
X53n0841_p0502c16║共相能審了知，壞二種愚慧用勝故。言能證異品者，
X53n0841_p0502c17║謂此決擇望前順解脫分名為異品，或能證入後忍
X53n0841_p0502c18║等位名異前解為正。正理論云：謂此位中見生死過
X53n0841_p0502c19║涅槃功德，遂能勇猛發勤精進，不墮生死速趣涅槃，
X53n0841_p0502c20║勤用勝故。頂法位中趣無退位者，謂趣忍位忍不退
X53n0841_p0502c21║故。正理論云：謂此位中能制伏心識趣不退位，終不
X53n0841_p0502c22║遺乏信等善根，定用勝故。言忍位中善根堅固者，正
X53n0841_p0502c23║理云：謂此位中永息惡趣終不退墮，速入離生增上
X53n0841_p0502c24║義成，根義勝故。言得無屈義者，正理云：謂此位中不
X53n0841_p0503a01║為煩惱之所屈伏，力義勝故。或此位中不為一切餘
X53n0841_p0503a02║異生法之所屈伏，故於此位力義偏增。又論云：何緣
X53n0841_p0503a03║信等先說為根後名為力？由此五法依上下品分前
X53n0841_p0503a04║後故。言修道位近菩提者，謂與無學盡智相隣次故。
X53n0841_p0503a05║正理云：或此位中斷九品惑，數數覺支義增。言見道
X53n0841_p0503a06║位至八正道增者，謂尋求依及通往趣二義具故說
X53n0841_p0503a07║名為道。見道位中二義最勝，謂此位中聖慧初生，如
X53n0841_p0503a08║實尋求諦理勝故。又於此位不起邪心，能速疾行往
X53n0841_p0503a09║趣勝故。言於見道位建立覺支者，准論，餘師不破契
X53n0841_p0503a10║經所說次第立念住等，但不迴見道，於後遂於見道
X53n0841_p0503a11║立覺支增，與婆沙宗異。
X53n0841_p0503a12║言七覺八道支唯無漏者，論云：唯於修道見道位中
X53n0841_p0503a13║方建立故。又正理云：一切覺支皆助菩提，唯一獨標
X53n0841_p0503a14║覺支名，以最隣近菩提果故。由此理趣證七覺支，應
X53n0841_p0503a15║知但依治有頂說此為上首，類治下地唯於無漏立
X53n0841_p0503a16║覺支名，乃至見道位中八道支勝，故此一向無漏性
X53n0841_p0503a17║攝。雖正見等亦通有漏，然彼不得聖道支名。
X53n0841_p0503a18║言於下地法猶疑慮者，謂與下地相隣，恐為下法所
X53n0841_p0503a19║染亂也。言前三無色除戒三支者，謂正語、業、命三是
X53n0841_p0503a20║色法故，故無色界無此三支。然與有頂外別說者，有
X53n0841_p0503a21║頂無無漏，全無七覺及八道支，此三地中有無漏故，
X53n0841_p0503a22║有七覺支及餘道支也。正理論云：初根本定雖容有
X53n0841_p0503a23║三十七，然實三十四。解云：謂四念住必不並生，以一
X53n0841_p0503a24║慧分四念住故。應諸地中若據同時即各除三，雖慧
X53n0841_p0503b01║定等一法義分，據義不同亦不除故。
X53n0841_p0503b02║言覺分轉時必能得證淨者，轉之言起，起之言生，謂
X53n0841_p0503b03║根力等覺分生時，必能獲得四證淨也。或從根力轉
X53n0841_p0503b04║入證淨，故今名四。證淨仍三，是信為體：一戒以色為
X53n0841_p0503b05║體，昔言四不壞信，總以信為體也。一於佛證淨者，謂
X53n0841_p0503b06║緣佛身諸無學法生信也。二法證淨者，謂無我理等。
X53n0841_p0503b07║正理論云：於何等法如何而得法證淨耶？謂唯於苦
X53n0841_p0503b08║達唯有法無實有情生決定信，如是次第見集滅時，
X53n0841_p0503b09║亦唯如前得二證淨。新云：准上信法不緣教也。言僧
X53n0841_p0503b10║者，謂以佛為師，因教得道總名為僧，不簡道俗但取
X53n0841_p0503b11║無漏。若約現行唯有信戒二種證淨者，謂現觀心但
X53n0841_p0503b12║緣諦法得法證淨，戒必俱故有戒證淨，而約得修未
X53n0841_p0503b13║來有別，緣佛無學法及菩薩二根（除具知根以學地故）、辟支三
X53n0841_p0503b14║根及四向果，各不同故名具四種。言菩薩道及獨覺
X53n0841_p0503b15║道名法者，謂簡佛僧道，別標此二道，以佛僧自立為
X53n0841_p0503b16║二證淨。故論云：然所信法略有二種：一別、二總。總通
X53n0841_p0503b17║四諦，別唯三諦，全菩薩獨覺道。准此，三諦唯別，道通
X53n0841_p0503b18║總別。今頌約別相，故偏舉也。言菩薩獨覺唯有一人
X53n0841_p0503b19║者，一世界中唯有一佛，故言菩薩獨一，即王宮生三
X53n0841_p0503b20║十四心成菩薩道也。獨覺約麟喻，不取部行，故亦唯
X53n0841_p0503b21║一。聖所受戒與現觀俱者，即無漏道俱戒也。言由所
X53n0841_p0503b22║信別故名有四者，此言總而且略，謂由所信別分信
X53n0841_p0503b23║成三，并戒成四，非即信別成四種也。言證四諦理故
X53n0841_p0503b24║名為證者，謂如實覺知四諦理故，故名為證。言正信
X53n0841_p0503c01║三寶及妙尸羅者，謂信三寶及得尸羅，非謂及言顯
X53n0841_p0503c02║信於戒。故論下，釋言由信心淨故發聖戒，乃至要具
X53n0841_p0503c03║前信此戒現前等故。言由證得淨者，前三證得淨信，
X53n0841_p0503c04║後一證得淨戒，並是證淨。言佛如良醫者，此約喻說。
X53n0841_p0503c05║准論，先法說云：如出觀時現起次第，故說觀內次第
X53n0841_p0503c06║如是，謂出觀位信世尊是正等覺，次於正法毗奈耶
X53n0841_p0503c07║中信是善說，後信聖僧是妙行者，後方說喻如章。又
X53n0841_p0503c08║第二喻云：或此四種，由如導師、道路、商侶及所乘乘。
X53n0841_p0503c09║可知。
X53n0841_p0503c10║言成就八支者，即正見等八道支也。言尚有餘縛，無
X53n0841_p0503c11║解脫等支者，謂如多繩縛，雖解多縛，唯有一縛，不名
X53n0841_p0503c12║解脫。故論云：非雖少縛，可名解脫。故無學已脫諸煩
X53n0841_p0503c13║惱縛，後能起二了解脫智。由二顯了，可立二支。有學
X53n0841_p0503c14║不然，故唯成八。（解云：二了解脫智，即盡、無生。由正解、正智二相顯了，故立支名。）言無
X53n0841_p0503c15║學勝解者，即通大地中勝解為體。言無為解脫者，即
X53n0841_p0503c16║擇滅為體。言已立支名屬有為者，既言其支，明顯有
X53n0841_p0503c17║為不通無為，以無為非支故。言心、慧解脫者，此開解
X53n0841_p0503c18║脫支為心、慧二種。即此二種，皆以通中勝解為體，是
X53n0841_p0503c19║有部宗。言盡、無生智為正智體者，謂此以如實正智
X53n0841_p0503c20║知我生已盡等，故名正智。
X53n0841_p0503c21║言從煩惱障正得解脫者，謂煩惱得是其障體故。論
X53n0841_p0503c22║云：由彼能遮此心生故。此就顯說言煩惱得，理實亦
X53n0841_p0503c23║通色、無色業，此業亦障阿羅漢故。言若現在名已解
X53n0841_p0503c24║脫者，論云：金剛喻定已滅位中，彼得已斷初無學心，
X53n0841_p0504a01║名已解脫。未生無學及世俗心，當於爾時亦名解脫。
X53n0841_p0504a02║然今但說決定生者，以戒爾時行身、世故。
X53n0841_p0504a03║言道能斷障唯正滅時者，謂道現在有用能衰惑得，
X53n0841_p0504a04║令無勢用不引後得。若過未道並皆無能，以無作用
X53n0841_p0504a05║故，非如解脫通生未生已生，離障同故。正理論云：如
X53n0841_p0504a06║世現是開水路時，近水遠水皆離其障。如是既見能
X53n0841_p0504a07║斷惑道身中已生，亦應可說近心遠心皆得解脫。
X53n0841_p0504a08║無為說三界者，此釋經中三界，即是前二解脫中無
X53n0841_p0504a09║為。解脫體一，無為就三義別立三名也。故正理論云：
X53n0841_p0504a10║然三界體約假有異，若就實事無有差別。云何三界
X53n0841_p0504a11║如是差別？謂有漏法總略有三：一者能繫而非能染，
X53n0841_p0504a12║二者能繫亦是能染，三者非二順繫染法。故斷此三
X53n0841_p0504a13║所證無為，如次名為斷等三界。
X53n0841_p0504a14║言厭離相對廣狹有殊者，謂厭通斷惑不斷惑是廣，
X53n0841_p0504a15║唯緣苦集是狹；離通四諦是廣，唯是斷惑故狹。言惑
X53n0841_p0504a16║以先斷者，謂超越人先斷惑故，雖是其忍亦不名離。
X53n0841_p0504a17║又此中言智能斷，唯修道中無間道，餘並不能。言忍
X53n0841_p0504a18║能斷，要未離染。又是離句通取法忍、類忍，非離句中
X53n0841_p0504a19║但言法忍，不言類忍，可以思知。餘相易了，故不復釋。
X53n0841_p0504a20║
X53n0841_p0504a21║俱舍頌疏記