X53n0841_p0515a06║
X53n0841_p0515a07║
X53n0841_p0515a08║
X53n0841_p0515a09║俱舍頌疏記　論本第二十八
X53n0841_p0515a10║富春沙門　遁麟　述
X53n0841_p0515a11║所以次明定品者，賢聖品明果、智品明因、定品明緣，
X53n0841_p0515a12║緣望果疎故次明定。又前明智品是能依定果，此明
X53n0841_p0515a13║定品智所依因，故智品後有此品來。所以先明四靜
X53n0841_p0515a14║慮者，論云：一切功德多依靜慮。故應先辨靜慮差別。
X53n0841_p0515a15║靜慮四者，正理論云：豈諸靜慮無如慈等不共名想，
X53n0841_p0515a16║而今但就初等四數建立別名？答：此中非無不共名
X53n0841_p0515a17║想，然無唯遍攝一地名，乃至總而言之皆善性攝，若
X53n0841_p0515a18║兼助伴五蘊為性。此二既同難知差別，相雖無別而
X53n0841_p0515a19║地有異，為顯地異就數標名，故說為初乃至第四。問：
X53n0841_p0515a20║何名心一境性者，經部問也。謂能令心專注一所緣
X53n0841_p0515a21║者，有部答也。論云：若爾，即心專一境位，依之建立三
X53n0841_p0515a22║摩地名，不應別有餘心所法。答：別法令心於一境轉
X53n0841_p0515a23║名三摩地，非體即心。經部異師云：即心一境相續轉
X53n0841_p0515a24║時名三摩地。與有部不同（云云）。言審慮者，謂是實了
X53n0841_p0515b01║知義。梵云振多是字緣，此字緣置其地界變。又振多
X53n0841_p0515b02║成䭾南，䭾南此云靜慮，亦云禪那，或云禪，或云持訶
X53n0841_p0515b03║那，皆訛也。謂是定心凝寂思度境處得靜慮名，定生
X53n0841_p0515b04║慧慮無濁乱故。言能邪審慮者，論立喻云：敗種雖無
X53n0841_p0515b05║生，能得種子名，非餘土等。染定亦爾，雖不同善審慮，
X53n0841_p0515b06║以靜慮故得靜慮名。世尊亦說有惡靜慮者，引教證
X53n0841_p0515b07║也。初定具有伺喜樂者，謂具五支。然頌文不說尋者，
X53n0841_p0515b08║由第二除伺故，異前唯說伺。論云：由此已明亦具尋
X53n0841_p0515b09║義，必俱行故，如煙與火。非伺有喜樂，而不與尋俱。（解云：
X53n0841_p0515b10║以中間靜慮無喜樂故有伺無尋，自餘有喜樂伺必有於尋樂。）謂離伺有喜樂支立
X53n0841_p0515b11║第二者，此中實亦離尋，但於前文唯說伺喜樂三，今
X53n0841_p0515b12║於三中由有喜樂故言唯離伺也。若離喜唯有樂支
X53n0841_p0515b13║者，以三禪離喜有樂故。雖二禪是輕安樂，三禪是樂
X53n0841_p0515b14║受樂，樂名同故，故總說之。言後漸離前支者，如二禪
X53n0841_p0515b15║離伺伺在前列，三禪離喜喜在樂前也。
X53n0841_p0515b16║生無色世品已說者，如世品言由生有四種等。離第
X53n0841_p0515b17║四靜慮生者，生有二義：一、染法名生，能為患故，猶如
X53n0841_p0515b18║生食在腹；二、謂受生。離下染時，二種生過俱能離故，
X53n0841_p0515b19║名之為離。緣下地色相者，謂空處緣第四禪作行相
X53n0841_p0515b20║故。未去色相今名無色者，約處無也。言以色微故者，
X53n0841_p0515b21║此是答有部難也，如微黃物亦名無黃。有部責云：許
X53n0841_p0515b22║彼界中色有何相？若謂身量小故，水細虫極微，亦應
X53n0841_p0515b23║名無色；若謂彼身極清妙故，中有色界，應名無色。言
X53n0841_p0515b24║此是論主依經部釋者，以有部宗無熏習成種義故
X53n0841_p0515c01║（今詳論意，既引經部釋，大眾部難意應同有部許無色也）。言從加行立名者，謂前
X53n0841_p0515c02║三地加行心時思空識等，然實根本亦緣餘法，非常
X53n0841_p0515c03║緣空，由此立名。從其加行不從根本寂然而住者，天
X53n0841_p0515c04║台釋云：唯緣一識一作無邊行相，名無所有，與有法
X53n0841_p0515c05║等同。今此不爾。有昧劣相名非非想者，謂非全無也。
X53n0841_p0515c06║言當體立名者，謂約根本地昧劣想，遮詮表詮立其
X53n0841_p0515c07║名也。論云：雖加行時亦作是念：諸想如病、如箭、如㿈。
X53n0841_p0515c08║若想全無，便同癈暗。唯有非想非非想中與上相違，
X53n0841_p0515c09║寂靜美妙，而不就此加行立名。正理論云：此四無色
X53n0841_p0515c10║皆名處，以是諸有生長處故。
X53n0841_p0515c11║明八等至者，汎論定名，總有三種：梵名三摩地（此云等持），
X53n0841_p0515c12║通定、散，通三性，唯有心名，如前解。梵名三摩鉢底（此云
X53n0841_p0515c13║等至），通有心、無心，唯定非散。若有心，約離汎掉平等而
X53n0841_p0515c14║至此定故。若無心，定約定中大種平等，亦名等至，如
X53n0841_p0515c15║根品釋。梵云三摩呬多（此云等引），唯有心，唯定非散，謂能
X53n0841_p0515c16║引起此定名引。言與愛相應者，問：何故不言餘惑相
X53n0841_p0515c17║應？正理答云：專注不移，方名為定。愛相應定，亦專一
X53n0841_p0515c18║境，故得定名。餘或相應，則不如是。故三摩地，若與愛
X53n0841_p0515c19║俱，專住一緣，與善相似。言淨謂世間善者，是有漏故，
X53n0841_p0515c20║與無漏殊，即世間名之所簡也。淨故非味，即是善名
X53n0841_p0515c21║之所簡。與無貪等白法相應，故名為淨。緣已滅淨深
X53n0841_p0515c22║生愛著者，謂愛但緣過去淨定也，不緣現在及未來，
X53n0841_p0515c23║現在正起染無淨定故，未來淨定未曾領受也。
X53n0841_p0515c24║四樂者，謂輕安樂。五等持者，論云：此中等持，頌說為
X53n0841_p0516a01║定。等持與定名異體同，故契經說：心定及平等定名
X53n0841_p0516a02║正等持。此亦名為心一境性，義如前釋。又論云：傳說
X53n0841_p0516a03║唯定是靜慮亦靜慮支，所餘四支是靜慮支非靜慮。
X53n0841_p0516a04║論主釋云：如實義者，如四支軍，餘靜慮支應知亦爾。
X53n0841_p0516a05║（解云：如四支軍，不可偏說一支為軍亦軍支，余靜慮支亦爾。）一行捨者，謂是善捨，
X53n0841_p0516a06║行蘊攝故。標行捨名，不同捨受，受蘊攝故。正理問云：
X53n0841_p0516a07║此中支名為目何義？答：目顯成義，謂顯成此是初靜
X53n0841_p0516a08║慮乃至第四靜慮。或目隨順義，謂十八支各隨順自
X53n0841_p0516a09║地或資具義，說名為支。自下癈立通局。言初二既不
X53n0841_p0516a10║立行捨故立輕安者，正理論云：行捨、輕安互相覆弊，
X53n0841_p0516a11║若處有一，第二便無。輕安治沉，其相飄舉；行捨治掉，
X53n0841_p0516a12║其相寂止。故安與捨互相覆弊。問：一信者，解如章。又
X53n0841_p0516a13║婆娑云：復次初定尋伺如火，身識如泥，令心相續熱
X53n0841_p0516a14║濁乱，信不明淨，如熱泥中面像不現。二定無如是事，
X53n0841_p0516a15║信相明淨，如清冷水面像得現。第三有極悅受，第四
X53n0841_p0516a16║有勝捨受，覆心相續信相不現。言為躭此樂不欣上
X53n0841_p0516a17║地者，正理論云：第三靜慮所味中極，有生死中最勝
X53n0841_p0516a18║樂故，理應立慧觀察厭捨。若無慧者，自地善根尚不
X53n0841_p0516a19║能成，況進求勝？為治如是自地過失，第三靜慮立慧
X53n0841_p0516a20║為支，餘地不然故不立慧。言為第二定勝喜漂溺至
X53n0841_p0516a21║留礙者，正理云：第二靜慮有最勝喜，輕躁嬈乱如邏
X53n0841_p0516a22║剎私。第三定中有最勝樂，如天妙欲極為難捨。第三
X53n0841_p0516a23║四定由行捨去，隨其所應雖已棄捨，而恐退起立念
X53n0841_p0516a24║慧遮防，餘地不然故不立念。門支多少亦正理義，此
X53n0841_p0516b01║論無文。順超等至者，夫言超者，要須一方名為所以，
X53n0841_p0516b02║初禪入三禪支數同等，超即易也。二四亦然。問：如以
X53n0841_p0516b03║三定超空處名，或以四定超入識處，彼既無支如何
X53n0841_p0516b04║隨順？答：初超時難故假支順，後為時易不假隨順。
X53n0841_p0516b05║三支同前者，謂喜、樂、定同初禪也。增餘四支者，謂捨、
X53n0841_p0516b06║念、慧、樂也。第四靜慮三支同前者，謂捨、念同第三，定
X53n0841_p0516b07║支同前三也。言成十一者，若就七十五法以明，即四
X53n0841_p0516b08║地受皆同一，但九地為體。今就五受以明，喜樂捨各
X53n0841_p0516b09║別皆增一，故十一體。言定中無五識者，此依總言，通
X53n0841_p0516b10║說五識相應名樂。若尅實論，第三定中應言無三識
X53n0841_p0516b11║也。已斷五法者，舊云是五順下分法，或是五盖法。亦
X53n0841_p0516b12║可離中有深信生者，謂前初定中離其散地，今第二
X53n0841_p0516b13║定離其安地。既自得二定離於初定，於其定地亦可
X53n0841_p0516b14║離中有深信生，即所生信名內等淨。信是淨相故立
X53n0841_p0516b15║淨名者，釋淨名，謂離不信垢信名為淨。離外均流故
X53n0841_p0516b16║名內等者，離外皷動定內均流故名內等淨。而內等
X53n0841_p0516b17║故立內等淨名者，合釋也。別有喜體非是喜受者，彼
X53n0841_p0516b18║云三定中樂法皆是喜受，故喜受其體各異，廣證如
X53n0841_p0516b19║論。
X53n0841_p0516b20║言非離生喜樂者，正理論云：離染汙定亦喜相應，非
X53n0841_p0516b21║同離生，故非支攝。第三染中無正念慧者，正理論云：
X53n0841_p0516b22║染汙定中雖有念慧、念得失念，不立念慧名。故此三
X53n0841_p0516b23║支染中非有行捨，唯大善地法攝，例同第四，故此不
X53n0841_p0516b24║遮。以此二種大善地故者，彼師此二唯善，故染定無，
X53n0841_p0516c01║餘進善染，故皆容有。正理云：彼說染中喜、信、念、慧皆
X53n0841_p0516c02║同是支攝，皆通染故。信即內淨支也。然信亦是大善
X53n0841_p0516c03║地法，彼說通染，自是別義。
X53n0841_p0516c04║無八灾患動者，對對治欲界及出入息，則言其八；若
X53n0841_p0516c05║唯對色界定內所有，即離尋、伺、喜、樂。論中引經，有第
X53n0841_p0516c06║二義。
X53n0841_p0516c07║言樂受三識相應者，除意識，有眼、耳、身三識也。捨兼
X53n0841_p0516c08║意故，通四識。第二喜、捨意識相應者，謂無三識故，無
X53n0841_p0516c09║身樂受；心悅麤故，無意地樂，故但喜也。第三樂與捨
X53n0841_p0516c10║者，謂心悅細剩故，有意地樂。第四唯捨者，謂心轉寂
X53n0841_p0516c11║故，唯有捨也。言二定生二種差別者，謂生中不說有
X53n0841_p0516c12║輕安、內淨、念、慧等故。
X53n0841_p0516c13║言起下三識及發表心者，以上地無尋伺故，無三識
X53n0841_p0516c14║身及發表心。然欲見聞觸時，借初禪識及發表心為
X53n0841_p0516c15║上事業，以此等識與尋伺俱故，並是初禪所繫。言若
X53n0841_p0516c16║泛起者威儀無記者，是舊義。新云耳識不可是威儀
X53n0841_p0516c17║心，發語表業亦不可是威儀心，違多論故。既無記色
X53n0841_p0516c18║攝色不盡，何妨四無記心攝心不盡？然此借識是自
X53n0841_p0516c19║性無記。（注云）解云：耳識非威儀，上地無工巧變化，唯在
X53n0841_p0516c20║意異熟，非異地起。以此故知，唯是自性無記。（已上）
X53n0841_p0516c21║第二、明等至者，此一段文章中孤起。准舊疏科，前八
X53n0841_p0516c22║等至中分二：一、得靜慮，二、明三等至。今此當第二、明
X53n0841_p0516c23║三等至文。盖應傳寫，科文誤耳。言從上地生自地時
X53n0841_p0516c24║者，此以望所得定地，故言自地。若望從上地來，應言
X53n0841_p0517a01║生下地。問：何故受生要從上、下？答：下得上二定，纔離
X53n0841_p0517a02║染時即得，是前義攝，非待受生。受之時先已得故，要
X53n0841_p0517a03║以上、下受生，方是受生初得。言上七等至者，以望欲
X53n0841_p0517a04║界，故言上七。既簡有頂，應言下七。故論云下七智。然
X53n0841_p0517a05║正理論云：此中但說本等至者，以諸近分未離染時，
X53n0841_p0517a06║有全不成由加行得無漏。無漏由一緣者，謂無漏不
X53n0841_p0517a07║墮界、地繫故，無受生得。問：豈不由入正性離生，亦名
X53n0841_p0517a08║初得無漏等至，何故但言由離染得？答：入見道得，此
X53n0841_p0517a09║非決定。雖超越人，依根本地入見道者，亦得根本；次
X53n0841_p0517a10║第入者，未得根本，故非決定。此中但論決定得者，故
X53n0841_p0517a11║正理云：離下染時，必定獲得上地根本無漏定故。言
X53n0841_p0517a12║染由退者，如先離初禪，或時捨初禪染；後起初禪，或
X53n0841_p0517a13║還得染定也。此緣與前淨中離染緣正相翻對。上、下
X53n0841_p0517a14║言至第三者，以自地為一，次地為二，隔一地為第三。
X53n0841_p0517a15║由此初禪但能生六，以初禪唯有上地無下生故。又
X53n0841_p0517a16║唯無漏及淨等至能至第三，染定不能，如文所辨應
X53n0841_p0517a17║知。此中先明初定，次無所有，最後明四禪。最後明四
X53n0841_p0517a18║禪等者，謂明從少向多為次，不約上下地為次第也。
X53n0841_p0517a19║又明無漏為能生，即除有頂，有頂但為所生也。言有
X53n0841_p0517a20║頂淨無間生六者，前定是無漏故除有頂，今明有漏
X53n0841_p0517a21║故取定，然數最少故在初明。所以但生六者，以無上
X53n0841_p0517a22║所生故。自地唯染汙淨一故生下，唯二地淨及無漏
X53n0841_p0517a23║故不生下染，故唯有六。初靜慮七者，前無漏生六，今
X53n0841_p0517a24║加自染故。如是前八今九，乃至前十今十一也。於下
X53n0841_p0517b01║淨定亦尊重者，此是防定心，謂觀行者作如是願：我
X53n0841_p0517b02║寧起下善修，不起上染。後為自地煩惱所逼之時，由
X53n0841_p0517b03║先願力能起下善。故論云：如先立願方趣睡眠，至所
X53n0841_p0517b04║期時便能覺悟。又云：無漏與染必不俱生，此俱生故
X53n0841_p0517b05║三差別。從生得善生三界染者，謂加行善無命終義，
X53n0841_p0517b06║故言生得。夫受生心必是染汙，故生一切。然於欲色
X53n0841_p0517b07║二界通中生二有染，若無色界唯生有染。不生上染
X53n0841_p0517b08║者，謂若離染能生上地，便非染心命終；若未離染即
X53n0841_p0517b09║不生上，故無染心能生上理。
X53n0841_p0517b10║言有頂唯三者，彼雖自地無無漏，然能順生無漏故，
X53n0841_p0517b11║故有三分。雖無色無見道，然約通相能生無漏，故亦
X53n0841_p0517b12║得名順決擇分。互相望者，此中唯約淨定自互相望，
X53n0841_p0517b13║不約無漏及味定也。順決擇分唯能生一者，然上近
X53n0841_p0517b14║分皆次第生而不隔越，所以初順退分但能生二不
X53n0841_p0517b15║生後二，以隔遠故。唯此第四但生自類不生勝進，與
X53n0841_p0517b16║前不同者，新云：詳其意趣，以住決擇分者，樂斷諸有
X53n0841_p0517b17║修無漏故，不生勝進分也。正理一說同此論，一說亦
X53n0841_p0517b18║不生勝進分，皆次相生無隔越也。
X53n0841_p0517b19║同類名均者，謂有漏、無漏自類同修名均。間反此說。
X53n0841_p0517b20║且修超等至總有六節，初五是加行，後一是成滿。然
X53n0841_p0517b21║於前中若是均修，則有漏、無漏別明；若是間修，則二
X53n0841_p0517b22║雙辨。又修有漏則言八地，若言無漏則唯七地。初言
X53n0841_p0517b23║八地順逆均次者，謂從初禪次入第二禪乃至有頂
X53n0841_p0517b24║名順，却從有頂入無所有處乃至初禪名逆。唯修有
X53n0841_p0517c01║漏是均，不越地故名次。是初節竟。無漏准知，除有頂
X53n0841_p0517c02║為異。次雙修中順逆如上。間次者，如從初禪有漏入
X53n0841_p0517c03║二禪無漏，異類故是間，不越地名次。根本中順逆間
X53n0841_p0517c04║超者，如從初禪有漏入三禪無漏，及從有頂有漏入
X53n0841_p0517c05║處無漏、識處無漏入第四禪有漏等至。故論云：此中
X53n0841_p0517c06║超者，唯能超一遠故，無能超入第四。然此間而且超
X53n0841_p0517c07║難，故名根本。前中或超而不間、或間而不超，猶易故，
X53n0841_p0517c08║但是加行。言阿羅漢人者，人簡於天。所以無簡無根
X53n0841_p0517c09║二形等者，以是聖人不勞簡故，定自在故簡時解脫，
X53n0841_p0517c10║無煩惱故簡有學等。正理論云：唯欲三州，然通男女。
X53n0841_p0517c11║起下定無用者，謂不能斷上惑及現神通等。聖生有
X53n0841_p0517c12║頂起下無所有處無漏等至者，聖簡凡，凡不起故。自
X53n0841_p0517c13║有頂地無無漏故，所以下有用。餘七地自有無漏道
X53n0841_p0517c14║故，起下地無用。
X53n0841_p0517c15║無記無為無漏不緣者，謂虗空、非擇滅二無為，唯無
X53n0841_p0517c16║漏不緣。若其淨，定能緣無記，如無我觀等。根本善無
X53n0841_p0517c17║色者，根本簡近分，善簡染也。不緣下有漏地者，正理
X53n0841_p0517c18║論云：以下地法不寂靜故，根本善無色極寂靜故。唯
X53n0841_p0517c19║能緣下類智品道者，謂無漏法不墮界繫，緣一地時
X53n0841_p0517c20║即緣九地故。不緣法智者，由非全能對治彼故，同上
X53n0841_p0517c21║煩惱緣中辨。亦不緣下擇滅。無色近分亦緣下者，謂
X53n0841_p0517c22║空處緣第四禪，作麁苦等行相為無間道，乃至非想
X53n0841_p0517c23║近分緣無所有處作三行相，故四近分皆能緣下。
X53n0841_p0517c24║言謂已離者，謂若未離下染則不得上根本，既得上
X53n0841_p0518a01║根本明已離下染，今處何所斷哉？
X53n0841_p0518a02║與八根本為入門者，謂根本各有方便，以故亦有八。
X53n0841_p0518a03║言近分者，即是根本近之勢分。皆捨相應者，一義如
X53n0841_p0518a04║章。論又云：未離下怖故。初禪近分亦通無漏者，即簡
X53n0841_p0518a05║餘七唯是有漏。所以然者，正理云：上地近分無無漏
X53n0841_p0518a06║者，於自地法不厭背故。唯初近分通無漏者，於自地
X53n0841_p0518a07║法能厭背故。此地極隣近多灾患界故，以諸欲貪由
X53n0841_p0518a08║尋伺起，此由有尋伺隨故。又正理云：唯初近分名未
X53n0841_p0518a09║至者，為欲簡別餘近分故。非此近分業先定起，又非
X53n0841_p0518a10║住此已起愛味，依如是義立未至名。又婆娑云：未至
X53n0841_p0518a11║根本立未至名，是根本位未現前義。言此八近分皆
X53n0841_p0518a12║無有染者，論云：雖近分心有結生染，而遮定染，故作
X53n0841_p0518a13║是說。言離染道者，謂彼味定非離染道，是容預生離
X53n0841_p0518a14║染艱辛，故不生貪愛。
X53n0841_p0518a15║言中間至具三等至者，謂味、淨、無漏也。論云：以有勝
X53n0841_p0518a16║法可愛味故，雖生彼地不入無漏。今約所依故有無
X53n0841_p0518a17║漏也。唯捨相應者，謂功用轉故。又正理云：無三識身
X53n0841_p0518a18║故。無樂喜者，自勉功用轉故。非憂苦者，已出欲故。由
X53n0841_p0518a19║此一向捨受相應。准此中間亦無三識，以三識與尋
X53n0841_p0518a20║伺相應，彼無尋故。立中間名者，論主由此上無中間
X53n0841_p0518a21║靜慮，一地昇降無如此故。多修習者為大梵王者，少
X53n0841_p0518a22║修習人便為梵輔，由同一處故。
X53n0841_p0518a23║下謂未至者，未至等持，等持既通，定散言下應兼欲
X53n0841_p0518a24║界，今此明定故言未至。
X53n0841_p0518b01║空即空我所非我空其我者，雖分我及我所別，莫不
X53n0841_p0518b02║皆是空解脫門故者，正理云：空等持近治有身見，身
X53n0841_p0518b03║見亦有二行相故，謂空行相近治我所見，非我行相
X53n0841_p0518b04║近治我見。觀法非我名為非我行相，觀此中無我名
X53n0841_p0518b05║空行相，由此治別。言無相者，正理云：或復相者是因
X53n0841_p0518b06║異名，涅槃無因故名無相。或相謂世蘊上中下，涅槃
X53n0841_p0518b07║異彼故名無相。色等五相者，謂五境也。涅槃是法故，
X53n0841_p0518b08║故不言除法相。除住相者，謂涅槃自性是常住故，不
X53n0841_p0518b09║得無之。言此二諦可厭患者，雖行有六，約諦名二。道
X53n0841_p0518b10║如船筏者，至彼岸已應棄捨故，可謂得魚忘筌等。苦
X53n0841_p0518b11║集有漏即言可厭，道是無漏但言應捨，捨離二不同
X53n0841_p0518b12║俱不願樂，總名無願。言超過現前所對苦集者，釋無
X53n0841_p0518b13║願義，於苦集道皆欲超過至涅槃故，故名無願。問：既
X53n0841_p0518b14║不願聖道，何用修為？正理答云：為求涅槃故修聖道，
X53n0841_p0518b15║道如船筏必應捨故，亦猶意樂不願聖道，以本期心
X53n0841_p0518b16║厭有為故。言與涅槃相似者，謂此二行無男女等，似
X53n0841_p0518b17║涅槃無男女等相也。
X53n0841_p0518b18║言重二者，謂空、無相、無願。空、無相、無願皆重，故名重
X53n0841_p0518b19║二。空相順厭勝非我者，正理云：乃至見無我者，於諸
X53n0841_p0518b20║有為法起厭背心，不如見空故。諸有已見諸法非我，
X53n0841_p0518b21║而於諸有猶生樂著，以於行中不審見空故。由此空
X53n0841_p0518b22║定雖二行相俱，而但名空，不說為非我。解云：空行對
X53n0841_p0518b23║除我所現見，世間知為非我所有。不貪求取非常相
X53n0841_p0518b24║者，正理釋云：准此可能緣厭道故。言五非是無漏相
X53n0841_p0518c01║者，謂厭聖道立重無願，此五所緣非無漏聖道故。非
X53n0841_p0518c02║所厭捨不取道等四行相者，正理問云：豈不如無願
X53n0841_p0518c03║不願聖道而作道等四？此亦應然。此例不然，謂前無
X53n0841_p0518c04║願正厭於有，聖道依有故兼不願。雖望意樂說不願
X53n0841_p0518c05║道，而於聖道非正增厭，故亦作道等四種。今重無願
X53n0841_p0518c06║正增厭道，故以非常觀道過失，道等四行無容厭道，
X53n0841_p0518c07║是故於此不作彼四。以無漏法無擇滅者，夫擇滅者
X53n0841_p0518c08║因斷惑得無漏，無惑可斷故無擇滅。今既緣前無學
X53n0841_p0518c09║無漏等持，故無擇滅但為非擇滅也。觀前無相非擇
X53n0841_p0518c10║滅者，謂觀前無相等持之非擇滅也。於無相上復更
X53n0841_p0518c11║無相者，問：前無相定非此剩所緣，如何此名無相無
X53n0841_p0518c12║相？或應許此定不緣非擇滅，但緣無學無相不生。答：
X53n0841_p0518c13║此亦不然，謂緣無相之非擇滅，此非擇滅亦離諸相，
X53n0841_p0518c14║緣無相無相名緣無相，是故此定從境立名。濫非常
X53n0841_p0518c15║滅不作滅相者，謂此緣道滅，若緣滅相濫於非常生
X53n0841_p0518c16║滅，生滅故不作也。唯有漏者，謂若無漏觀道皆為欣
X53n0841_p0518c17║行，此為厭故故非無漏。不時無學者，謂利根人。正理
X53n0841_p0518c18║論云：以時解脫愛聖道故。離上七近分者，上簡未至，
X53n0841_p0518c19║近分簡根本等。以上七邊無勝法故，餘十一地皆容
X53n0841_p0518c20║起也。若在欲界從未至攝聖道後起，若在有頂從無
X53n0841_p0518c21║所有聖道後後生，餘皆自地聖道後起。
X53n0841_p0518c22║修諸善靜慮者，謂四本靜慮也。住現法樂者，謂住現
X53n0841_p0518c23║在之法樂也，即離喜樂。以此決定受故，但住現法樂，
X53n0841_p0518c24║後非定受果，不言住後法樂。得天眼得勝知見者，以
X53n0841_p0519a01║天眼能遠見故，故修此也。諸加行善者，謂欲界乃至
X53n0841_p0519a02║有頂，諸聞思修所成及無漏法。此善能引生慧，於諸
X53n0841_p0519a03║境中分別而轉。諸加行言，為簡生得。
X53n0841_p0519a04║
X53n0841_p0519a05║俱舍頌疏記