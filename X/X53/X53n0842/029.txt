X53n0842_p0521a01║
X53n0842_p0521a02║
X53n0842_p0521a03║No. 842
X53n0842_p0521a04║俱舍論頌疏
X53n0842_p0521a05║
X53n0842_p0521a06║破我品
X53n0842_p0521a07║夫雲披月現，執喪空明，若不摧邪，將何顯正？此品來
X53n0842_p0521a08║意，良有以焉。有滯相之賓，迷方之子，法無主宰，橫生
X53n0842_p0521a09║我執，身見一起，諸惑隨生，溺三有河，背八正路，其為
X53n0842_p0521a10║過也，不亦悲哉！論主將登一子，情慇四心，傷而愍之，
X53n0842_p0521a11║故制斯論。執我不同，總有三種：一、犢子部，二、數論宗，
X53n0842_p0521a12║三、勝論宗。破此三計，廣如長論。今唯釋頌，不可具陳，
X53n0842_p0521a13║略舉總宗以為發起。犢子部者，十八部中之一部也。
X53n0842_p0521a14║佛在世時，有一外道，厥名犢子。今此部執同斯外道，
X53n0842_p0521a15║故以標名。此品破中，先破犢子，次破數論，後破勝論。
X53n0842_p0521a16║良為此部是佛弟子，見同外道，殊所不應，故先破之。
X53n0842_p0521a17║今言破彼，先料其計。論云：然犢子部執有補特伽羅，
X53n0842_p0521a18║其體與五蘊不一不異。解云：彼計真我名補特伽羅，
X53n0842_p0521a19║此云數取趣。蘊剎那滅，於轉無能，但由於我能捨此
X53n0842_p0521a20║蘊，能續餘蘊數取諸趣，故執實我無，名補特伽羅。計
X53n0842_p0521a21║我與蘊不一不異，非斷非常。若言蘊一，蘊滅我滅，便
X53n0842_p0521a22║成斷見；若言蘊異，蘊滅我在，是則常見。計皆墮其邊，
X53n0842_p0521a23║故知此我與五蘊法不一不異，非斷非常。論主破云：
X53n0842_p0521a24║汝所執我，為實為假？若言是實，應與蘊異，有別性故，
X53n0842_p0521b01║如色等實與受等異。又有實體，必應有因，如五蘊實，
X53n0842_p0521b02║從因生故。若計因生，是則無常，便違汝宗，我非無常。
X53n0842_p0521b03║若有實體，不從因生，應是無為，同外道見。又汝計我，
X53n0842_p0521b04║非無為也。若非因生，又非無為，汝所執我應成無用。
X53n0842_p0521b05║若我是假，便因我說，無實我故。又彼部法有五法藏：
X53n0842_p0521b06║三世為三、無為為四、我為第五不可說藏。我在生死，
X53n0842_p0521b07║不可說與三世為一、為異？若入涅槃，不可說與無為
X53n0842_p0521b08║亦為一、為異？故立此我為不可說藏。破云：我與前四
X53n0842_p0521b09║法藏，若不可說為異故，即不應說為第五法藏。我與
X53n0842_p0521b10║前四，若不可說為一故，即不可說為非第五。非第五
X53n0842_p0521b11║者，即是前四法藏。既第五、非第五俱不可說，但應建
X53n0842_p0521b12║立前四法藏。上來理破，已下教證。論云：薄伽梵告梵
X53n0842_p0521b13║志言：我說一切有，唯是十二處攝。若數取趣，非是處
X53n0842_p0521b14║攝，無體理成。若是處攝，則不應言是不可說。又汝部
X53n0842_p0521b15║誦契經亦言：諸所有眼、諸所有色，廣說乃至苾蒭當
X53n0842_p0521b16║知！如來齊此施設一切，建立一切有實體法。此中無
X53n0842_p0521b17║有補特伽羅，如何可說彼有實體？頻婆娑羅經亦說：
X53n0842_p0521b18║此中無有我、我所性，唯有一切眾苦法體將正已生，
X53n0842_p0521b19║乃至廣說。據上理教，都無我性，如何犢子橫計執我
X53n0842_p0521b20║耶？
X53n0842_p0521b21║從此論主引頌證破，於中有二：一、正破，二、流通。初有
X53n0842_p0521b22║十七行頌是正破，後有三行是流通。初正破中束成
X53n0842_p0521b23║六分：一、正顯真空分，第二、明佛遍知分，第三、置答益
X53n0842_p0521b24║物分，第四、因相不測分，第五、果生先後分，第六、業報
X53n0842_p0521c01║難知分。就正顯真空分中，初是羅漢尼說，次是世尊
X53n0842_p0521c02║說，今則是初。論云：有阿羅漢尼名世羅（此云小山），為魔王
X53n0842_p0521c03║說。
X53n0842_p0521c04║汝墮惡見趣，於空行聚中，妄執有有情，
X53n0842_p0521c05║智者達非有，如即攬眾分，假想立為車。
X53n0842_p0521c06║世俗立有情，應知攬諸蘊。
X53n0842_p0521c07║釋曰：汝墮惡見趣者，標魔過也。汝此魔王，墮惡見趣。
X53n0842_p0521c08║身見名惡，一障聖道，二為癡覆，三為惑因，稱之為惡。
X53n0842_p0521c09║趣向生死，為流轉因，因之為趣。惡見即趣，名惡見趣。
X53n0842_p0521c10║於空行聚中，妄執有有情者，正釋惡見也。五蘊和合，
X53n0842_p0521c11║名為行聚。都無作者，稱之為空。執實有情，為惡見也。
X53n0842_p0521c12║智者達非有者，顯真空也。有情是假，聖道達非有，既
X53n0842_p0521c13║除我執，故顯真空。如即攬眾分至攬諸蘊者，舉喻釋
X53n0842_p0521c14║成。初則喻顯，後則法合。攬輪輞等，以成其車，車即是
X53n0842_p0521c15║假。攬五蘊法，以成有情，情何得實？
X53n0842_p0521c16║其次，世尊於雜阿笈摩中，為婆羅門婆抱梨說（婆抱梨，此
X53n0842_p0521c17║云棗，父母怜子，目此棗名也）：
X53n0842_p0521c18║婆抱梨諦聽，能解諸結法，謂依心故染，
X53n0842_p0521c19║亦依心故淨。我實無我性，顛倒故執有，
X53n0842_p0521c20║無有情無我，唯有有因法。謂：十二有支。
X53n0842_p0521c21║所攝蘊處界，審思此一切，無補特伽羅。
X53n0842_p0521c22║既觀內是空，觀外空亦爾，能修知觀者，
X53n0842_p0521c23║亦都不可得。
X53n0842_p0521c24║釋曰：婆抱梨諦聽，能解諸結法者，勸聽法也。結謂結
X53n0842_p0522a01║縛，解結妙法，汝善聽之。謂依心故染，亦依心故淨者，
X53n0842_p0522a02║標所說法也。心染即染，心淨便淨，汝依淨心，結能解
X53n0842_p0522a03║矣。我實無我性，顛倒故執有者，釋前依心染也。都無
X53n0842_p0522a04║實我，橫計作者，倒想起，其心成染焉。無有情無我，唯
X53n0842_p0522a05║有有因法者，據依心淨也。果由因起，名有因法，但由
X53n0842_p0522a06║因力，果遂得生。果由因生，實無作者，故無我見也。因
X53n0842_p0522a07║果和合，假名為人，故元有情也。達有因法，情我見滅，
X53n0842_p0522a08║心便淨矣。謂十二有支至亦都不可得者，釋前有因
X53n0842_p0522a09║法也。十二有支，薀、處、界三。此一切法，唯有因果，無數
X53n0842_p0522a10║取趣，但有情身。無數取趣，即是內空，外非情法，亦復
X53n0842_p0522a11║法空，修此空觀，亦不可得。詳此經頌，是佛世尊於小
X53n0842_p0522a12║乘經密談大教，真空之理，於斯盡矣。犢子部難：若無
X53n0842_p0522a13║實我，是則世尊非一切智，要因真我，非剎那滅，方頓
X53n0842_p0522a14║遍知，以心、心所剎那、剎那異生滅故，故心、心所非頓
X53n0842_p0522a15║遍知。論主答云：但約相續有堪能故，知一切法名一
X53n0842_p0522a16║切智，非由一念能頓遍知。
X53n0842_p0522a17║從此已下舉頌以答，即是第二明佛通知分。於中有
X53n0842_p0522a18║二：一舉頌正明，第二引頌證成。今則是初。頌曰：
X53n0842_p0522a19║由相續有能，如火食一切。如是一切智，
X53n0842_p0522a20║非由頓遍知。
X53n0842_p0522a21║釋曰：火食一切，豈一念火能燒一切？但約相續說燒
X53n0842_p0522a22║一切。佛智亦爾，但據相續名一切智。
X53n0842_p0522a23║從此第二引證。犢子部問：如何得知？約相續說，知一
X53n0842_p0522a24║切法非我遍知。論主答云：說佛世尊有三世故。犢子
X53n0842_p0522b01║部問：於何處說？
X53n0842_p0522b02║從此論主引頌成證。如有頌曰：
X53n0842_p0522b03║若過去諸佛，若未來諸佛，及現在諸佛，
X53n0842_p0522b04║皆滅眾生憂。
X53n0842_p0522b05║釋曰：此頌既說有三世佛，故約佛智於相續位知一
X53n0842_p0522b06║切法，不由於我能頓遍知，以佛世尊三世攝故。彼此
X53n0842_p0522b07║計我體是佛世尊，復說我體非三世攝。此頌既說佛
X53n0842_p0522b08║在三世，故汝計我非是世尊。我既非佛，明知遍知不
X53n0842_p0522b09║由於我名頓遍知，理必應爾。
X53n0842_p0522b10║
X53n0842_p0522b11║俱舍頌疏　論本第二十九