X53n0844_p0567b01║
X53n0844_p0567b02║
X53n0844_p0567b03║
X53n0844_p0567b04║
X53n0844_p0567b05║No. 844-A
X53n0844_p0567b06║ 挍刻異部宗輪論䟽敘
X53n0844_p0567b07║
X53n0844_p0567b08║異部宗輪論也者，世友菩薩之所作也。宗謂異部所
X53n0844_p0567b09║崇之理，輪謂顯能摧之用，譬諸王之有輪寶，而能無
X53n0844_p0567b10║不駈寇殄怨也。於乎！賢劫之應，真何翅為？學小乘者，
X53n0844_p0567b11║亦愍澆末之世，人作異競，遂令大乘之玄軫，枉于殊
X53n0844_p0567b12║途也。我　慈恩大師為之䟽，盖亦在此乎！可謂此書
X53n0844_p0567b13║也，亦記路之的標也。奈何輓近法與世降，雖其脂轄
X53n0844_p0567b14║大乘者，取道隘也，軋轍折阪，蹉焉跎焉，猶失輗軏。然
X53n0844_p0567b15║疇知誾誾然談心性本淨，全同大眾部；喋喋乎說因
X53n0844_p0567b16║緣假有，尚混說假部。是豈有它？取標之不正也，不可
X53n0844_p0567b17║不慎焉！而今行之䟽本，錯簡多多，讀者或病。（基辯）曾
X53n0844_p0567b18║住南京之日，得善本一卷，韞匵重襲，以自珍焉。屬日
X53n0844_p0567b19║有近事廣流者，志存法住，以促公世，勸誘丁寧，不啻
X53n0844_p0567b20║連城。（基辯）常有意弘法，何空求善賈為？遂附梓云。庶
X53n0844_p0567b21║後進之子，能無癈之，則終以見照乘之光，亦方無行
X53n0844_p0567b22║大乘於隘地之失云爾。時
X53n0844_p0567b23║明和九年龍集壬辰春正月
X53n0844_p0567b24║南京留學傳法相宗沙門釋（基辯）撰
X53n0844_p0567c01║
X53n0844_p0567c02║No. 844-B
X53n0844_p0567c03║ 鍥異部宗輪論述記敘
X53n0844_p0567c04║
X53n0844_p0567c05║如來泥洹後，雖世間眼滅，而迦葉、末田等傳持法藏
X53n0844_p0567c06║微言尚存焉。經百有餘年，暨乎鞠多之學無所稟，大
X53n0844_p0567c07║天之辯亂真詮，乖競肇興，部黨為二，所謂大眾、上座
X53n0844_p0567c08║是也。從此以降，上座破成十一部，大眾分為九部，以
X53n0844_p0567c09║如是見網為纏，使其學者眩亂，𢇇無緒泣，大路有岐
X53n0844_p0567c10║矣。世友大菩薩挺生于四百歲後，熾然慧炬，作世明
X53n0844_p0567c11║燈，又嘆緇流澆浮，甲是乙非，蜂起溪分，因造此論以
X53n0844_p0567c12║解紛指歸焉。且傳度支那國者，陳真諦始譯竝製疏，
X53n0844_p0567c13║唐三藏糾正前譯，重出新翻，基公編為述記，剔抉古
X53n0844_p0567c14║師之未了，於舊疏繁文，筆則筆，削則削，實大作也，何
X53n0844_p0567c15║止讀小論有裨而已哉？於大乘教中，為攘斥部執，撮
X53n0844_p0567c16║略而出一二者，亦不必攬此成文，則寧得知其起盡
X53n0844_p0567c17║耶？繇旃卒加倭訓，壽梓欲布遐邇，冀好古之徒，思折
X53n0844_p0567c18║杖爭衣之喻，又擇取沙中真金矣。旹
X53n0844_p0567c19║元祿九年丙子仲夏穀旦奧州仙臺龍寶住持比
X53n0844_p0567c20║丘長與實養書于洛之東山智積輪下僑居
X53n0844_p0567c21║
X53n0844_p0567c22║
X53n0844_p0567c23║
X53n0844_p0567c24║
X53n0844_p0568a01║
X53n0844_p0568a02║No. 844
X53n0844_p0568a03║異部宗輪論述記
X53n0844_p0568a04║
X53n0844_p0568a05║世友菩薩　造
X53n0844_p0568a06║唐三藏法師玄奘奉　詔譯
X53n0844_p0568a07║翻經沙門基　記
X53n0844_p0568a08║異部宗輪論者，佛圓寂後四百許年，說一切有部
X53n0844_p0568a09║世友菩薩之所作也。觀夫道成機發，玉景於是騰
X53n0844_p0568a10║暉；化畢緣終，金軀以之匿影。雖羣生失馭於四主，
X53n0844_p0568a11║正教陵夷於五天，而亞聖紹隆，猶同理解。所以雙
X53n0844_p0568a12║林之後，百載以前，人無交競之聞，法未糺紛之說，
X53n0844_p0568a13║皆由飲光慶喜，近執滿慈。內有五百應真，外亦萬
X53n0844_p0568a14║餘無學，博閑三藏之旨，結集七葉之巖。時雖兩處
X53n0844_p0568a15║弘宣，然尚渾一知見。暨斯眾聖，息化歸真，亦貝葉
X53n0844_p0568a16║傳通，道終未替。次有尊者耶舍慶喜門人，更召七
X53n0844_p0568a17║百極果，於吠舍離國，再集調伏，重整幽訛。澆舛雖
X53n0844_p0568a18║生，淳和尚挹，漸復時移解昧，聖少凡多。大天既捷
X53n0844_p0568a19║辯爭馳，羣聖亦𤀹情競發。人為異部，法有殊宗，波
X53n0844_p0568a20║混玄源，星離寶岳。遂使一味幽致，分成二十之宗，
X53n0844_p0568a21║慧路自此參差，道跡難為取捨。雖復如分白㲲，似
X53n0844_p0568a22║碎黃金，封執後乖，式虧初旨。凡懷偏慮，情滯邪智，
X53n0844_p0568a23║聖有通規，形從異部。菩薩隨緣利見，燿影生流，寔
X53n0844_p0568a24║賢劫之應真，嗣慈尊而補處。因既圓而德滿，果待
X53n0844_p0568b01║機而道成，縟思綺以含章，玄情鬱而拔萃。洞該泉
X53n0844_p0568b02║秘，述肇跡而裕後昆；鑒極幽微，語殊宗而津來哲。
X53n0844_p0568b03║盇二十之天鏡，異部之洪源者矣。昔江表陳代，三
X53n0844_p0568b04║藏家依己譯茲本，名部執異論。詳諸貝葉，挍彼所
X53n0844_p0568b05║翻，詞或爽於梵文，理有乖於本義。彼所悟者，必增
X53n0844_p0568b06║演之；有所迷者，迺剪截之。今我親教三藏法師玄
X53n0844_p0568b07║奘，以大唐龍朔二年七月十四日，於玉華宮慶福
X53n0844_p0568b08║殿重譯斯本。基虗簉譯僚，謬參資列，隨翻受旨，編
X53n0844_p0568b09║為述記。家依法師，疏成十卷，敘諸事義，少盡委曲。
X53n0844_p0568b10║學者怖其繁文，或有遺於廣趣。今但詳其大旨，釋
X53n0844_p0568b11║其本文，與舊別者，巨細而言；與舊同者，聊陳梗槩。
X53n0844_p0568b12║異部宗輪論者，舉宏綱以旌稱，彰一部之都名。復
X53n0844_p0568b13║言論者，提藻鏡以標目，簡異藏之別號。人有殊途，
X53n0844_p0568b14║厥稱異部。法乖一致，爰號宗輪。異者，別也。部者，類
X53n0844_p0568b15║也。人隨理解，情見不同，別而為類，名為異部。宗者，
X53n0844_p0568b16║主也。輪者，轉也。所主之法，互有取捨，喻輪不定，故
X53n0844_p0568b17║曰宗輪。又宗者，所崇之理。輪者，能摧之用。如王之
X53n0844_p0568b18║有輪寶，是以殄㓂除怨，建績成功，標能舉德，取方
X53n0844_p0568b19║來學。鏡此諸部，善達玄微，玅閑幽致，可以挫異道，
X53n0844_p0568b20║制殊宗，樹德揚名，借稱輪矣。異部之宗輪，依士釋
X53n0844_p0568b21║也。激揚宗極，藻議收歸，垂範後昆，名之為論。
X53n0844_p0568b22║佛般涅槃後，適滿百餘年，聖教異部興。
X53n0844_p0568b23║便引不饒益
X53n0844_p0568b24║述曰：諸論之作軌範不同，然今此論大文有二：初
X53n0844_p0568c01║敘其述意即當教起因緣，次陳其所明即為聖教
X53n0844_p0568c02║正說，後無結釋流通之分。此盇作者不同，未可詳
X53n0844_p0568c03║其所以。判釋有三：一云此論首末咸是世友所為，雖
X53n0844_p0568c04║第三頌中稱己之德，然無自取之咎。所以然者，無
X53n0844_p0568c05║上法王久入圓寂，自餘應果多趣涅槃，時漸人澆
X53n0844_p0568c06║皆無慧眼，若不自陳勝德，或有疑法未真，故舉德
X53n0844_p0568c07║以自彰，顯所說而可重。且如來契聖指天下而稱
X53n0844_p0568c08║尊，況菩薩越凡不自敘其高德？人由道以成德，標
X53n0844_p0568c09║勝德以彰人；法在人以弘宣，敘上人而顯法。既稱
X53n0844_p0568c10║賢劫之佛惑累久亡，雖復自陳亦無高慢之失，為
X53n0844_p0568c11║顯法勝故也。第二云長行廣敘菩薩所為，先五頌
X53n0844_p0568c12║文後學所作，且如自稱菩薩具大覺慧，豈有內蘊
X53n0844_p0568c13║三明、外同九有？隱處澆末陳德自揚，雖顯法出勝
X53n0844_p0568c14║人，然有自彰之失，故知前頌後學作也。第三云始
X53n0844_p0568c15║從如是傳聞，終於敘年列部菩薩所作，其前論意
X53n0844_p0568c16║五頌，後述本末義宗，皆是後人所造。前頌中自揚
X53n0844_p0568c17║其德，後敘義不盡所宗，故知初後非菩薩造。此論
X53n0844_p0568c18║首末總有二分：初之五頌敘部異之衰損，述真教
X53n0844_p0568c19║而令依；後諸長行陳部起之因由，論異宗之所執。
X53n0844_p0568c20║就初五頌復分為三：初有二頌明異部衰損令生
X53n0844_p0568c21║猒怖，次有二頌顯造論勝人思擇許說，後之一頌
X53n0844_p0568c22║勸觀佛教簡偽留真。初二頌中復有二段：初之一
X53n0844_p0568c23║頌明部起之時引生衰損，後之一頌明隨執部起
X53n0844_p0568c24║令生猒怖。此即初也。於中有二：上之二句明部起
X53n0844_p0569a01║之時，下之兩句明部起衰損。佛陀梵音此云覺者，
X53n0844_p0569a02║隨舊略語但稱曰佛，具一切智一切種智，如蓮華
X53n0844_p0569a03║開如睡夢覺，能自開覺亦覺有情，覺行既圓目之
X53n0844_p0569a04║為佛。般涅槃者此言圓寂，即是圓滿體寂滅義，此
X53n0844_p0569a05║即顯示無餘涅槃，有餘已後佛在多時，取此百年
X53n0844_p0569a06║便違正理，故今但取入無餘也。適者未久之義，滿
X53n0844_p0569a07║者不減之理，若不言適但言滿者，未滿二百已來
X53n0844_p0569a08║皆是滿百，今顯百年未久故言適也。即舊論說一
X53n0844_p0569a09║百年已更十六年，若不言滿但言適者，滿不正滿
X53n0844_p0569a10║亦適百年，今顯百年有餘故言滿也。又言餘者，顯
X53n0844_p0569a11║此非正百年亦非久滿，復非減少故言餘也。此意
X53n0844_p0569a12║總顯釋迦如來入無餘後纔滿一百餘年，即顯部
X53n0844_p0569a13║起時也。聖者正也，與正理合目之為聖，又契理通
X53n0844_p0569a14║神名之為聖。此言所顯即佛世尊所說，教能引聖
X53n0844_p0569a15║名聖教。教者教示導訓為義，大毗婆沙第一百二
X53n0844_p0569a16║十六卷說教體即聲，三無數劫所求起故，是業性
X53n0844_p0569a17║故。聖教言顯，非外道教。如來弟子情見不同，稱之
X53n0844_p0569a18║曰異。類類別處，復名為部，即人異也。興者，起也。此
X53n0844_p0569a19║句總顯於佛教中弟子乖競有異部起，非外道中
X53n0844_p0569a20║部有異也。不饒益者，是衰損義，即損正教及利有
X53n0844_p0569a21║情。此意總顯人無異諍，聖教純和，覺意不差，法無
X53n0844_p0569a22║虧減；人有異競，聖教澆離，情見不同，法成衰損。理
X53n0844_p0569a23║既邪正難辨，即令聖教陵遲。人無指的可依，有情
X53n0844_p0569a24║迷謬更長。失金言之一味，得水乳之兩和。人法澆
X53n0844_p0569b01║浮，便引衰損。由聖教中異部起故，乃能引此不饒
X53n0844_p0569b02║益生。二句總明部起衰損。一頌意顯佛在之日及
X53n0844_p0569b03║涅槃後百年以來，人無乖競，法無異說，佛及聖弟
X53n0844_p0569b04║子之所任持故。佛有五德，任持故耳：一、不可化者
X53n0844_p0569b05║皆能化之，人無異部；二、能斷疑網，有疑皆決，法無
X53n0844_p0569b06║異執；三、人天崇敬，眾德所遵，寧生別部；四、說法必
X53n0844_p0569b07║益，但所聞法既出塵勞，如何別執；五、能伏邪論，天
X53n0844_p0569b08║魔外道皆悉能伏。故人無異部，法無別執。佛具五
X53n0844_p0569b09║德，任持法故，人法無異。佛滅百年，大迦葉等諸聖
X53n0844_p0569b10║弟子所任持故，人法不別。自佛滅後百有餘年，於
X53n0844_p0569b11║聖教中有異部起，便引生不饒益事。翻顯百年已
X53n0844_p0569b12║前，雖佛已滅，於聖教中無異部起，一味和合，正教
X53n0844_p0569b13║不虧，眾生純信，無不饒益。
X53n0844_p0569b14║展轉執異故。隨有諸部起，依自阿笈摩，
X53n0844_p0569b15║說彼執令猒
X53n0844_p0569b16║述曰：此言正明隨執部起令生猒怖。初半顯示隨
X53n0844_p0569b17║執部起，後半顯說令生猒離。展轉者不定義。此部
X53n0844_p0569b18║所是彼部所非，此部所非彼部所是，是非無主故
X53n0844_p0569b19║言展轉。情見不同名為執異。故者由也。隨者逐也。
X53n0844_p0569b20║起者部興也。由諸弟子互相是非，展轉取捨情見
X53n0844_p0569b21║各別，逐自理解事義乖張，無華萼之相扶、有支離
X53n0844_p0569b22║之異趣，皆自隨情執理、逐理解生。所解既自不同，
X53n0844_p0569b23║執人遂分別部，即顯人隨情執成異部也。前頌已
X53n0844_p0569b24║言於聖教中有異部，今明起也。阿笈摩者此翻為
X53n0844_p0569c01║傳，展轉來之義，或翻為教。猒者怖也離也。論師意
X53n0844_p0569c02║顯今說部起隨自情執，非我率意妄述，由根本及
X53n0844_p0569c03║依自說一切有教相傳說也。何因須說為令生厭？
X53n0844_p0569c04║如來大悲所逼堅固熾然，三劫長時修百千行，因
X53n0844_p0569c05║圓果滿證道利生，動智海以自津、演真宗而拯物，
X53n0844_p0569c06║欲使情山自殄，慧日居懷，渾一理源，無二覺路。後
X53n0844_p0569c07║諸弟子，遂乃隨情執起，逐執部興，紛糺亂於八宏，
X53n0844_p0569c08║交競盈於九有，真宗䆳極，損諸理外，妄說浮旨，實
X53n0844_p0569c09║在義先。慕道者猶豫於兩端，歸依者惆悵於岐路，
X53n0844_p0569c10║人天失虔敬之道，神祇罷肅恭之德，可謂智海湛
X53n0844_p0569c11║而風鼓，慧日明而霧翳，良可悲哉！良可痛矣！論師
X53n0844_p0569c12║舟航庶類，梁棟佛法，屬此乖張，深所嗟慨。所以依
X53n0844_p0569c13║教傳說，鏡範後賢，令知法本無差，人為見異，可欣
X53n0844_p0569c14║法而起解，猒執人而生怖，勿為競先，勿為諍首，故
X53n0844_p0569c15║下半頌令生猒也。一頌總顯。由諸弟子各執異，隨
X53n0844_p0569c16║此別見，有諸部起。我今世友，依自師教，傳說彼宗，
X53n0844_p0569c17║能執諍首，令諸來葉，深生猒怖，常為和合之先，勿
X53n0844_p0569c18║作破法之始。
X53n0844_p0569c19║世友大菩薩，具大智覺慧，釋種真苾芻，
X53n0844_p0569c20║觀彼時思擇。
X53n0844_p0569c21║述曰：自下二頌明造論勝人思擇許說。於中有二：
X53n0844_p0569c22║初之一頌明造論勝人觀彼思擇，後之一頌明正
X53n0844_p0569c23║觀彼事許可當說。此即初也。於中有四：一、世友者，
X53n0844_p0569c24║能造人名，論主自顯；二、大菩薩等所具勝德；三、釋
X53n0844_p0570a01║種真等簡擇殊流；四、觀彼時等正觀思擇。言世友
X53n0844_p0570a02║者，梵云筏蘇蜜多羅。筏蘇者，世義；蜜多羅，友也。外
X53n0844_p0570a03║道所事毗瑟拏天亦名筏蘇，能救世故，世間父故，
X53n0844_p0570a04║世導師故，住於世故。今此論主從彼乞得彼天之
X53n0844_p0570a05║友，故云世友。友者，朋友，如言世親，世天親也。世天
X53n0844_p0570a06║之友，故名世友。又此天暴惡，神鬼怖之，菩薩初生，
X53n0844_p0570a07║父母矜愛，恐非人所嬈，故以此為名。謂此嬰兒，世
X53n0844_p0570a08║天之友，世天所護，諸鬼神等勿恐怖之。如今此方
X53n0844_p0570a09║立名神護，神所護念，非人不近。又此菩薩大悲救
X53n0844_p0570a10║物，為世之友，故名世友，自標名也。不名天友，如世
X53n0844_p0570a11║親釋。又住天之友，故名住友。大菩薩者，因位已圓，
X53n0844_p0570a12║故言大也。菩提名覺，薩埵云有情，具智覺之有情，
X53n0844_p0570a13║故言薩埵。能求菩提一切智覺，緣諸有情以為悲
X53n0844_p0570a14║境，故言菩薩。此如常釋，即具德假者也。大智等者，
X53n0844_p0570a15║此顯所具三種別德：一、大智德；二、大覺德；三、大慧
X53n0844_p0570a16║德。以一大言，遍智覺慧。言大智者，即利他德。大覺
X53n0844_p0570a17║慧二，是自利德。能了自相，目為大覺；了法共相，名
X53n0844_p0570a18║為大慧。又聞、思、修慧，如次配之。或自相、共相等三
X53n0844_p0570a19║種作意，次第配釋。又大智是總，覺慧是別。自、佗二
X53n0844_p0570a20║利，別配覺慧。釋種者，標是佛之種。佛剎帝利姓，即
X53n0844_p0570a21║是釋迦，此翻為能。古仙姓能，能導世故，具德能故。
X53n0844_p0570a22║言苾芻者，或名怖魔，或名能破，或名乞士等，此如
X53n0844_p0570a23║常釋。但言苾芻，義通外道；今言釋種，顯非外人。但
X53n0844_p0570a24║言釋種，或通世俗；今言苾芻，顯出家也。然苾芻義，
X53n0844_p0570b01║通聖及凡；今顯非凡，復言真也。又聖通三乘；今簡
X53n0844_p0570b02║非二，顯此但是趣佛之聖，故言真也。觀謂觀察。彼
X53n0844_p0570b03║時者，即部異時也。論主四百年生，部在一百年餘，
X53n0844_p0570b04║相去既遠，但言彼時。思謂思量，說是部執之事。擇
X53n0844_p0570b05║謂簡擇，敘其異競之宗。論主意言：我世友具此德，
X53n0844_p0570b06║觀彼部起之時，思擇其事，申諸宗義。若不顯人之
X53n0844_p0570b07║德，法成可疑。今明法出勝人，理可依之。信解標人
X53n0844_p0570b08║以勸信行，顯法乃以勸隨法，故須舉人以彰法勝。
X53n0844_p0570b09║等觀諸世間，種種見漂轉，分破牟尼語，
X53n0844_p0570b10║彼彼宗當說
X53n0844_p0570b11║述曰：此頌所明正觀彼事，許可當說。等謂平等，或
X53n0844_p0570b12║是遍義。其世間者，謂明二說：一有情世間，二即器
X53n0844_p0570b13║世間。可破壞故云世，沈沒於中曰間。今此所取有
X53n0844_p0570b14║情世間，此非一故，復言諸也。見謂見解，此非唯一，
X53n0844_p0570b15║故言種種。漂謂漂浮，亦謂漂涌，或云漂溺。轉謂流
X53n0844_p0570b16║轉，或是起義。見即由人起，人逐見流。言牟尼者，此
X53n0844_p0570b17║翻為寂，寂煩惱故、寂生死故、處大涅槃得寂滅故、
X53n0844_p0570b18║寂諸戲論證真理故，即佛世尊所說十二分教名
X53n0844_p0570b19║牟尼語。言彼彼者，是非一義，謂諸有情為種種見
X53n0844_p0570b20║所漂轉故，分破世尊根本所說甚深義教為彼彼
X53n0844_p0570b21║宗。此意總顯我遍觀察諸有情類，為競首者為諸
X53n0844_p0570b22║自見之所漂浮，為諍末者為諸佗見之所流轉。或
X53n0844_p0570b23║翻此說首末轉漂因緣力故，分破世尊所說真教
X53n0844_p0570b24║作彼彼宗。此諸異宗，我今當說。此即二十異宗名
X53n0844_p0570c01║為彼彼，皆由隨自見解所漂轉故，分破佛語非是
X53n0844_p0570c02║佛語本末有別。
X53n0844_p0570c03║應審觀佛教，聖諦說為依。如採沙中金，
X53n0844_p0570c04║擇取其真實
X53n0844_p0570c05║述曰：此頌正明勸觀佛教去偽留真。審謂審諦。聖
X53n0844_p0570c06║諦說者，即佛所說四諦教也。勸諸有情勿為自見
X53n0844_p0570c07║之所漂轉。真者無垢，實謂堅固。應審觀察佛所說
X53n0844_p0570c08║教中，但四聖諦教為真依處。生死因果苦集二諦，
X53n0844_p0570c09║出世因果滅道二諦，真實不虗。諸部無諍，決定如
X53n0844_p0570c10║是，實可依處。餘傍義理，諸部互乖，是非不定。如採
X53n0844_p0570c11║沙中金者，舉喻說也。猶如採沙中之金，取金去石，
X53n0844_p0570c12║鑄鑛亦爾。諸部經教既如金鑛，應取其金去其鑛
X53n0844_p0570c13║也。四聖諦理猶似真金，誠實不虗，應可依取。所餘
X53n0844_p0570c14║義理，或是或非，卒難取捨，不可隨自見。以互有乖
X53n0844_p0570c15║諍，便誹諸部，竝各非真。其諸部中四聖諦教，無異
X53n0844_p0570c16║說故，可依信解。一頌總顯應審觀察。雖諸部義隨
X53n0844_p0570c17║見解生，不可誹之，便總是其佛所說四聖諦教是
X53n0844_p0570c18║真是實。如採沙中所有金寶，深可依信。不以有沙
X53n0844_p0570c19║便弃金者，勿以有諍弃聖諦教。五頌總顯世尊滅
X53n0844_p0570c20║後一百年餘，於佛教內有異部起，便引衰損，皆由
X53n0844_p0570c21║隨自見解分破佛教，作彼彼宗。我今世友，觀之當
X53n0844_p0570c22║說。勸諸學者，應觀佛說四聖諦教是真是實，如採
X53n0844_p0570c23║沙中所有金寶，去非留是。於諸部教亦復如是，取
X53n0844_p0570c24║聖諦教為所依學，自餘所諍任意去留，勿以隨見
X53n0844_p0571a01║分為諸部，便總非撥。此即第一敘部異之衰損，述
X53n0844_p0571a02║真教而令依造論意也。
X53n0844_p0571a03║如是傳聞：
X53n0844_p0571a04║述曰：自下第二、陳部起之因由，論異宗之所執。文
X53n0844_p0571a05║意有五：一、顯己傳聞，二、明本教主，三、敘部興之年
X53n0844_p0571a06║代，四、述因諍部分，五、廣陳部執。此即初也。如是之
X53n0844_p0571a07║義，依四義轉，總指一部所明之義。聞謂耳根，發識
X53n0844_p0571a08║聽受，耳得聞名。言傳聞者，顯非親聽，展轉聞也。親
X53n0844_p0571a09║所聽受，稱曰我聞；從佗聽受，名曰傳聞。先云已依
X53n0844_p0571a10║自阿笈摩，顯非妄說。若初不言傳，從自教所聞說
X53n0844_p0571a11║者，便有率情妄陳之惑，故言傳也。為令生信，故稱
X53n0844_p0571a12║傳聞。
X53n0844_p0571a13║佛薄伽梵。
X53n0844_p0571a14║述曰：自下第二、明本教主。後諸弟子諍佛之教非
X53n0844_p0571a15║諸外道，故稱教主。佛如前釋。薄伽梵者，能破四魔，
X53n0844_p0571a16║具抱六德，名薄伽梵。
X53n0844_p0571a17║般涅槃後，百有餘年，
X53n0844_p0571a18║述曰：自下第三敘部興年代。於中有五：一總敘諍
X53n0844_p0571a19║年，二喻嗟時惡，三舉部興所在，四彰外護人王，五
X53n0844_p0571a20║正陳時諍。此即初也，如文可解。
X53n0844_p0571a21║去聖時淹，如日久沒。
X53n0844_p0571a22║述曰：此乃第二喻嗟時惡。如來未出已前，世間稱
X53n0844_p0571a23║為大夜。佛日既朗已後，天下始得言明。若無開導
X53n0844_p0571a24║羣盲，何以有懷慧目？自鶴林變色，覺照潛暉，世亦
X53n0844_p0571b01║昏冥，年寢滿百。譬如白日西落，素月東潛，夜久更
X53n0844_p0571b02║深，天下昏闇。故舉嗟時惡，如日久沒也。梵云頞悉
X53n0844_p0571b03║多，此云沒。鄔陀延，此但云出。非日出沒處山名也。
X53n0844_p0571b04║即今西方見日西沒，呼言頞悉多。非別有頞悉多
X53n0844_p0571b05║山，日於中沒。又梵本但云百餘年，更無十六年之
X53n0844_p0571b06║語。此相傳人釋，非本論文。
X53n0844_p0571b07║摩竭陀國。俱蘇摩城。
X53n0844_p0571b08║述曰：此舉部興所在。中印度國名摩揭陀，王大都
X53n0844_p0571b09║城名俱蘇摩。俱蘇摩者，古舊都城，有新都城名波
X53n0844_p0571b10║吒𨤲子。阿闍世王先都王舍，其子王等以王舍地
X53n0844_p0571b11║曾起惡逆，遷都於此。俱蘇摩舊為無憂，於此處都
X53n0844_p0571b12║諸僧諍處。摩揭陀者，此云無毒害，舊云致甘露處，
X53n0844_p0571b13║然義亦得。此即諸天及阿素洛，往昔之時愛著心
X53n0844_p0571b14║重，為毒所害，壽命短促。梵王令之以龍為繩、以山
X53n0844_p0571b15║為攢，攢於乳海。于時眾生福力，海變成乳，後得甘
X53n0844_p0571b16║露，安置此中，服得長壽，除諸毒害，名無毒害。此依
X53n0844_p0571b17║彼方俗間所釋。又摩揭陀者，今天帝釋往因中名，
X53n0844_p0571b18║性好治地，與三十二人於此地中共為願契，同修
X53n0844_p0571b19║勝業，現招富樂，後竝生天。從天帝釋因中為名，名
X53n0844_p0571b20║摩揭陀也。俱蘇摩者，此翻為華，華十名中此一名
X53n0844_p0571b21║也。若言矩奢揭羅補羅城，此云上茅，此處多出吉
X53n0844_p0571b22║祥香茅，因此名也。又云名華，此地多有諸玅香華，
X53n0844_p0571b23║因以名也。又有波吒𨤲子城者，與此相連，次在此
X53n0844_p0571b24║東。昔有婆羅門高能博學，門人數千，稍因餘暇相
X53n0844_p0571c01║從遊止。至波吒𨤲林，有一書生徘徊悵怏，同儔謂
X53n0844_p0571c02║曰：何以憂容？答曰：覊遊歲月，一業無成，盛色方剛，
X53n0844_p0571c03║又無妾昵，𮨇此為念，寧不增憂？餘諸學徒進而戲
X53n0844_p0571c04║曰：今將為子婚接一親。乃立二人為男父母，復立
X53n0844_p0571c05║二人為女父母，以玅波吒𨤲樹授以為妻，酌水獻
X53n0844_p0571c06║華以為醪饌，陳情契婚姻之禮，命酌論好合之期。
X53n0844_p0571c07║書生之心，欣然自得。日云將晏，學侶言歸，唯此書
X53n0844_p0571c08║生懷情戀不去。書生獨宿，餘友旋來，景夕之間，神
X53n0844_p0571c09║火燭野，歌鍾滿席。俄見老翁䇿杖來至，有一少女
X53n0844_p0571c10║彩服而前，翁指少女曰：此君之弱室也。歡歌奏樂，
X53n0844_p0571c11║終七日焉。其先學徒咸疑獸害，往而求覓，見坐樹
X53n0844_p0571c12║下，如對嘉賓，猶逢上客。諸侶請歸，辭不從命。後自
X53n0844_p0571c13║入城，拜謁親故，具陳始末，人悉驚嗟。暮歲之後，生
X53n0844_p0571c14║一男子，謂其妻曰：吾今欲歸，未忍離阻，適欲留止，
X53n0844_p0571c15║棲寄飄露。其妻白父，翁乃言曰：人生欲樂，何復必
X53n0844_p0571c16║故鄉？今將築室，幸無異志。遂乃役使靈徒，功成不
X53n0844_p0571c17║日。從此已來，城遂名也。波吒𨤲者，樹名；子者，樹之
X53n0844_p0571c18║兒也。城因樹兒以立，故名波吒𨤲子焉。然闍王之
X53n0844_p0571c19║子遷都此處，王宮在西，多在故俱蘇摩地。百姓廣
X53n0844_p0571c20║大，悉皆在東，多在波吒𨤲地，門向東開。故家依法
X53n0844_p0571c21║師解波吒𨤲，錯其事也。又言有一大國名波吒𨤲，
X53n0844_p0571c22║亦為非也。此是都城之名，何以云國？摩揭陀者，乃
X53n0844_p0571c23║國名也。大毗婆沙第九十九亦敘此事，云摩揭陀
X53n0844_p0571c24║國。若以波吒𨤲為國，摩揭陀是何也？
X53n0844_p0572a01║王號無憂，統攝瞻部。感一白盇，化治人神。
X53n0844_p0572a02║述曰：此彰外護人王。初一句列王名，次三句顯王
X53n0844_p0572a03║德。顯王德中有三：一化境寬狹，二感瑞成王，三威
X53n0844_p0572a04║通幽顯。廣釋此王因之所以，如經此王是頻婆娑
X53n0844_p0572a05║羅王之孫也。無憂嗣位之後，心乖佛法舉情卒暴，
X53n0844_p0572a06║乃立地獄作害生靈，後因阿羅漢方始歸信，遠因
X53n0844_p0572a07║以？沙奉獻，近由聖者迴心，乃度其弟大帝出家，具
X53n0844_p0572a08║如西域記說。此王之父未生無憂以前，恒慮遮那？
X53n0844_p0572a09║枳來相戮害，及生無憂之日此怨自怨，怨害既除
X53n0844_p0572a10║名無憂也。又此王容儀絕比神彩難方，悅可父母
X53n0844_p0572a11║之懷，故以無憂為號。統攝瞻部者，化境寬狹也。瞻
X53n0844_p0572a12║部樹名，在此洲北界，臨水而生從樹為名，地稱瞻
X53n0844_p0572a13║部。其子大而且美，因以名焉。感一白盇者，感瑞成
X53n0844_p0572a14║王也。王初嗣位，鐵輪飛空轂赤輪白，眾寶廁鈿顯
X53n0844_p0572a15║能摧伏，有白雲盇覆瞻部洲，明所伏處即一天下。
X53n0844_p0572a16║化洽人神者，威通幽顯也。洽者潤沾之義，此王三
X53n0844_p0572a17║捨瞻部供奉三尊，使諸人鬼大力神等造八萬四
X53n0844_p0572a18║千玅塔，非直威摧人庶，信亦化及鬼神也。
X53n0844_p0572a19║是時，佛、法、大眾初破。
X53n0844_p0572a20║述曰：正陳諍時，謂佛涅槃已後一百餘年，於摩揭
X53n0844_p0572a21║陀國俱蘇摩城，當無憂王時，佛法初破已前，猶自
X53n0844_p0572a22║佛法和合。
X53n0844_p0572a23║謂因四眾共議大天五事不同，分為兩部：
X53n0844_p0572a24║述曰：自此下第四述因諍部分，於中有二：一明根
X53n0844_p0572b01║本諍部起之由，二陳後末諸部別起。初中有二：一
X53n0844_p0572b02║總舉能諍所諍分為二部，二別顯所分二部四眾
X53n0844_p0572b03║五事。此即初也。謂因四眾者，能諍人也。共議大天
X53n0844_p0572b04║五事不同者，所諍事也。分為兩部者，所分部也。自
X53n0844_p0572b05║下具出大天五事因緣不同。昔末土羅國有一商
X53n0844_p0572b06║主，少聘妻室生一男子，顏容端正字曰大天。未久
X53n0844_p0572b07║之間商主持寶遠適佗國，展轉貿易經久不還。其
X53n0844_p0572b08║子長大染穢於母，後聞父還心既怖懼，與母設計
X53n0844_p0572b09║遂殺其父。彼既造一無間業已，事漸彰露便語其
X53n0844_p0572b10║母，展轉逃隱波吒𨤲城。彼後遇逢本國所供養無
X53n0844_p0572b11║學苾芻，復恐事彰，遂設方計殺彼無學。既造第二
X53n0844_p0572b12║無間業已，心轉憂慼。後復見母與餘交通，便憤恚
X53n0844_p0572b13║言：我事此故造二重罪，移流佗國竛竮不安，今復
X53n0844_p0572b14║捨我更好佗者。如是倡穢諍堪容忍，於是方便後
X53n0844_p0572b15║殺其母。彼造第三無間業已，由彼不斷善根力故，
X53n0844_p0572b16║深生憂悔寢處不安，自惟重罪何緣當滅？彼復傳
X53n0844_p0572b17║聞沙門釋子有滅罪法，遂往雞園僧伽藍所，於其
X53n0844_p0572b18║門外見一苾芻，徐出經行誦伽陀曰：若人造重罪，
X53n0844_p0572b19║修善以滅除，彼能照世間，如月出雲翳。時彼聞已
X53n0844_p0572b20║歡喜踊躍，知歸佛教定當罪滅，因即往詣一苾芻
X53n0844_p0572b21║所，慇懃固請求度出家。時彼苾芻既見固請，不審
X53n0844_p0572b22║撿問遂度出家，還字大天教授教誡。大天聰慧出
X53n0844_p0572b23║家未久，便能誦持三藏文義，言詞清巧善能化導，
X53n0844_p0572b24║波吒𨤲城無不歸仰。時無憂王聞已召請，數入內
X53n0844_p0572c01║宮恭敬供養而請說法。彼後既出在僧伽藍，不正
X53n0844_p0572c02║思惟夢失不淨，然彼先稱是阿羅漢，而令弟子浣
X53n0844_p0572c03║所污衣。弟子白言：阿羅漢者諸漏已盡，師今何容
X53n0844_p0572c04║猶有斯事？大天告曰：天魔所嬈汝不應恠，然所漏
X53n0844_p0572c05║失略有二種：一者煩惱，二者不淨。煩惱漏失阿羅
X53n0844_p0572c06║漢無，猶未能免不淨漏失。所以者何？諸阿羅漢煩
X53n0844_p0572c07║惱雖盡，豈無便利涕唾等事？然諸天魔常於佛法
X53n0844_p0572c08║而生憎嫉，見修善者便往壞之，縱阿羅漢亦為其
X53n0844_p0572c09║嬈。故我漏失是彼所為，汝今不應有所疑怪論。是
X53n0844_p0572c10║名第一惡見等起。又彼大天欲令弟子歡喜親附，
X53n0844_p0572c11║矯設方便次第記別四沙門果。時彼弟子稽首白
X53n0844_p0572c12║言：阿羅漢等應有證智，如何我等都不自知？彼遂
X53n0844_p0572c13║告言：諸阿羅漢亦有無知，汝今不應於己不信，謂
X53n0844_p0572c14║諸無知略有二種：一者染汙阿羅漢已無，二者不
X53n0844_p0572c15║染汙阿羅漢猶有，由此汝輩，不能自知。論：是名第
X53n0844_p0572c16║二惡見等起。時諸弟子，復白彼言：曾聞聖者，已度
X53n0844_p0572c17║疑惑，如何我等，於諦實中，猶懷疑惑？彼復告言：諸
X53n0844_p0572c18║阿羅漢，亦有疑有二種，一者隨眠性疑，阿羅漢已
X53n0844_p0572c19║斷，二者處非處疑，阿羅漢未斷，獨覺於此，而猶成
X53n0844_p0572c20║就，況汝聲聞，於諸諦實，能無疑惑，而自輕耶？論：是
X53n0844_p0572c21║名第三惡見等起。後彼弟子，披讀諸經，說阿羅漢，
X53n0844_p0572c22║有聖慧眼，於自解脫，能自證知，因白師言：我等若
X53n0844_p0572c23║是阿羅漢者，應自證知，如何但由師之令入，都無
X53n0844_p0572c24║現智，能自證知？彼即答言：有阿羅漢，但由佗入，不
X53n0844_p0573a01║能自知，如舍利子，智慧第一，大目犍連，神通第一，
X53n0844_p0573a02║佛若未記，彼不自知，況汝鈍根，不由佗人，而能自
X53n0844_p0573a03║了，故汝於此，不應窮詰。論：是名第四惡見等起。然
X53n0844_p0573a04║彼大天，雖造眾惡，而不斷滅諸善根故，後於中夜，
X53n0844_p0573a05║自惟罪重，當於何處，受諸劇苦？憂惶所逼，數唱苦
X53n0844_p0573a06║哉。近住弟子，聞之驚怪，晨朝參問，起居安不？大天
X53n0844_p0573a07║答言：吾甚安樂。弟子尋白：若爾作夜，何唱苦哉？彼
X53n0844_p0573a08║遂告言：我呼聖道，汝不應怪，謂諸聖道，若不至誠，
X53n0844_p0573a09║稱苦召命，終不現起，故我作夜，數唱苦哉。論：是名
X53n0844_p0573a10║第五惡見等起。大天於後，集先所說五惡見事，而
X53n0844_p0573a11║作頌言：餘所誘無知，猶豫佗令入，道因聲故起，是
X53n0844_p0573a12║名真佛教。於後漸次雞園寺中上坐苾芻多皆滅
X53n0844_p0573a13║沒，故十五日夜布灑陀時，次當大天昇座說戒，彼
X53n0844_p0573a14║便自誦所造伽陀。爾時眾中有學無學多聞持戒
X53n0844_p0573a15║修靜慮者，聞彼所說無不驚訶：拙哉愚人！寧作是
X53n0844_p0573a16║說？此於三藏曾所未聞。咸即對之翻彼頌曰：餘所
X53n0844_p0573a17║誘無知，猶豫佗令入，道因聲故起，汝言非佛教。於
X53n0844_p0573a18║是竟夜鬪諍紛然，乃至終朝朋黨轉盛，城中士庶
X53n0844_p0573a19║乃至大臣，相次來和皆不能息。時無憂王聞之自
X53n0844_p0573a20║出詣僧伽藍，於是兩朋各執己誦。時王聞已亦自
X53n0844_p0573a21║生疑，尋白大天：孰非孰是？我等今者當寄何朋？大
X53n0844_p0573a22║夫白王：戒經中說，若欲滅諍依多人語。王遂令僧
X53n0844_p0573a23║兩朋別住。賢聖朋內耆年雖多而僧數少，大天朋
X53n0844_p0573a24║內耆年雖少而眾數多。王遂從多依大天眾，訶伏
X53n0844_p0573b01║餘眾事畢還宮。爾時雞園諍猶未息，後隨異見遂
X53n0844_p0573b02║分二部：一上座部，二大眾部。時諸賢聖知眾乖違，
X53n0844_p0573b03║便捨雞園欲住佗處。諸臣聞已遂速白王，王聞既
X53n0844_p0573b04║瞋便敕臣曰：宜皆別至殑伽河邊，載以破般中流
X53n0844_p0573b05║墜溺，即驗斯輩是聖是凡？臣奉王言便將驗試。時
X53n0844_p0573b06║諸賢聖各起神通，猶如鴈王陵虗而往，復以神力
X53n0844_p0573b07║攝取船中同捨雞園，未得通者現諸神變作種種
X53n0844_p0573b08║形，相次乘空，西北而去。王聞見已，深生愧悔，悶絕
X53n0844_p0573b09║僻地，水灑乃蘇。速即遣人，尋其所趣。使還知在迦
X53n0844_p0573b10║溼彌羅，後固請還，僧皆辭命。王遂總捨迦溼彌羅
X53n0844_p0573b11║國，造僧伽藍，安置賢聖眾。隨先所變，作種種形，即
X53n0844_p0573b12║以標題僧伽藍號，謂鴿園等，數有五百。後遣使人，
X53n0844_p0573b13║多賫珍寶，營辦什物，而供養之。由是爾來，此國多
X53n0844_p0573b14║有諸賢聖眾，任持佛法，相傳制造，于今猶盛。波吒
X53n0844_p0573b15║𨤲王，既失彼眾，相率供養住鷄園僧。於後大天，因
X53n0844_p0573b16║遊城邑，有占相者，遇爾見之，竊語彼言：今此釋子，却
X53n0844_p0573b17║後七日，定當命終。弟子聞之，憂惶啟告。彼便報曰：
X53n0844_p0573b18║吾已久知。還至鷄園，遣諸弟子，分散遍告波吒𨤲
X53n0844_p0573b19║城王及諸臣長者居士：却後七日，吾當涅槃。王等
X53n0844_p0573b20║聞之，皆無不傷歎。至第七日，彼遂命終。王及諸臣，
X53n0844_p0573b21║城中士庶，悲哀戀慕，各辦香薪，并諸蘇油華香等
X53n0844_p0573b22║物，積置一處，而焚葬之。持火來燒，隨至隨滅，種種
X53n0844_p0573b23║方計，竟不能燃。有占相師，謂眾人曰：彼不能消此
X53n0844_p0573b24║殊勝葬具，宜以狗糞而灑穢之。便用其言，火遂炎
X53n0844_p0573c01║發，須臾焚蕩，俄成灰燼，暴風卒至，飄散無遺。此即
X53n0844_p0573c02║大天乖諍由序，諸有智者，應知避之。如毘婆沙九
X53n0844_p0573c03║十九說：今此五事，聖眾不許，所以紛紜。各論此事，
X53n0844_p0573c04║遂分二部。二部者何？
X53n0844_p0573c05║一、大眾部。二、上座部。
X53n0844_p0573c06║述曰：自下別顯所分二部等。於中有三：一列二部，
X53n0844_p0573c07║二陳四眾，三舉五事。此即初也。佛初入滅，七葉巖
X53n0844_p0573c08║中二部結集。界內即有迦葉波，此云飲光，時為上
X53n0844_p0573c09║座。布剌拏梅怛利曳尼子，此云滿慈子，當結集阿
X53n0844_p0573c10║毗達磨。鄔波離，此云近執，當結集毘奈耶。阿難陀，
X53n0844_p0573c11║此云慶喜，當結集素怛䌫。界外亦有萬數無學。界
X53n0844_p0573c12║內既以迦葉為上座部，界外無別標首，但總言大
X53n0844_p0573c13║眾，皆由未生怨王為大檀越種種供養，恐界內界
X53n0844_p0573c14║外人多難可和合，所以兩處弘宣。時雖兩處結集，
X53n0844_p0573c15║人無異諍、法無異說，界內耆年至多、界外年少極
X53n0844_p0573c16║多，乃至大天乖諍。昔時界外少年之僧門人苗裔
X53n0844_p0573c17║共為一朋，名大眾部，取昔為名。往昔界內耆舊之
X53n0844_p0573c18║僧共為一徒，名上座部，取結集時迦葉是也。此二
X53n0844_p0573c19║乃根本諍起之先首。依西域記及結集法傳、大智
X53n0844_p0573c20║度論，說各不同，如藏章說。
X53n0844_p0573c21║四眾者何？
X53n0844_p0573c22║述曰：此下第二陳四眾也。此為問起。
X53n0844_p0573c23║一、龍象眾，二、邊鄙眾，三、多聞眾，四、大德眾。
X53n0844_p0573c24║述曰：龍象眾者，喻大天之流。龍即是象，象亦名龍。
X53n0844_p0574a01║此有二義：一、威勢叵當；二、櫳棙難調。恃國王大臣
X53n0844_p0574a02║之力，陵侮聖眾，餘人因此乖諍，所以威勢叵當。性
X53n0844_p0574a03║稟凶頑，為惡滋甚，聖眾制而不止，故名櫳棙難調，
X53n0844_p0574a04║即是大天之流，鬬諍之首。邊鄙眾者，大天之門徒
X53n0844_p0574a05║等也。心行理外，因之為邊；無德可稱，名之為鄙。此
X53n0844_p0574a06║等既非諍首，復無威勢叵當，所以列名，但言邊鄙
X53n0844_p0574a07║隨順，黨援大天之徒，大天門人等也。多聞眾者，凡
X53n0844_p0574a08║夫學者，隨順聖人，玅達幽微，廣閑三藏，助善朋黨，
X53n0844_p0574a09║稱曰多聞，即是持戒廣學凡夫，黨援聖眾者也。大
X53n0844_p0574a10║德眾者，即聖眾也。契理通神，戒清學博，道高無上，
X53n0844_p0574a11║名為大德，四果等聖也。此之四眾，二惡眾、二善眾
X53n0844_p0574a12║之中，有首有徒。大天等是首，門人等是徒，初二眾
X53n0844_p0574a13║是也。善眾之內，亦有首徒，聖者是首，隨順凡夫是
X53n0844_p0574a14║徒，後二眾是也。又有釋言：若凡若聖，持戒清高，善
X53n0844_p0574a15║閑律部，眾中無畏，譬如龍象，即持律者，名龍象眾，
X53n0844_p0574a16║尊者近執之學徒也。毀戒違行，目之為邊，性鈍無
X53n0844_p0574a17║知，名之為鄙，即實不閑三藏聖教，唯是凡夫諸破
X53n0844_p0574a18║戒者，名邊鄙眾，大天之類也。若凡若聖，廣誦眾經，
X53n0844_p0574a19║善持佛語諸經師等，名多聞眾，尊者慶喜之學徒
X53n0844_p0574a20║也。若凡若聖，玅解玄理，深悟幽宗，有道可稱，名大
X53n0844_p0574a21║德眾，即阿毗達摩諸大論師，尊者滿慈之學徒也。
X53n0844_p0574a22║又有解言：僧中有樂，為鬬諍首，為破戒僧所依，為
X53n0844_p0574a23║惡人援伴，如龍象可畏，是龍象眾。耳不能聽，口不
X53n0844_p0574a24║能說，心行理外，名為鄙眾。凡夫具戒，依聞而行，名
X53n0844_p0574b01║多聞眾。聖者具智，隨理而證，名大德眾。今此四眾，
X53n0844_p0574b02║乖競不同，破四眾也。
X53n0844_p0574b03║其五事者，如彼頌言：
X53n0844_p0574b04║餘所誘無知，猶豫佗令入，道因聲故起，
X53n0844_p0574b05║是名真佛教。
X53n0844_p0574b06║述曰：此即第三正明五事，如大天頌。此前已釋：一
X53n0844_p0574b07║餘所誘，二無知，三猶豫，四佗令入，五道因聲起。是
X53n0844_p0574b08║為五事。上來第一明根本諍部起之由。
X53n0844_p0574b09║後即於此第二百年，大眾部中流出三部。
X53n0844_p0574b10║述曰：自下第二正陳後未諸部別起。於中有二：初
X53n0844_p0574b11║明從大眾部所分之部，後明從上座部所分之部。
X53n0844_p0574b12║初中有二：初別舉年代部起之數，後總結列諸部
X53n0844_p0574b13║之名。初中有四：四時分別部故。前三時分別之部
X53n0844_p0574b14║中文各有二：初總舉部分之年所從部起，二正顯
X53n0844_p0574b15║所分部名。今此中言後即於此第二百年者，顯分
X53n0844_p0574b16║部年於大眾、上座部分之後，即一百外二百年還
X53n0844_p0574b17║又更部起。大眾部中流出三部所從部起之處，即
X53n0844_p0574b18║於大眾部中起也。如前已說。大眾部中凡多聖少，
X53n0844_p0574b19║所以二百年內猶有乖諍諸部先起，此即舉部分
X53n0844_p0574b20║之年所從部起之處也。
X53n0844_p0574b21║一、一說部。二、說出世部。三、雞胤部。
X53n0844_p0574b22║述曰：自下第二正顯所分部名。其大眾部本無異
X53n0844_p0574b23║諍，於此時內立義不同。一一說部，此部說世出世
X53n0844_p0574b24║法皆無實體但有假名，名即是說。意謂諸法唯一
X53n0844_p0574c01║假名無體可得，即乖本旨，所以別分名一說部，從
X53n0844_p0574c02║所立為名也。真諦師論名與此同。文殊問經云：執
X53n0844_p0574c03║一語言部。名雖相似，然注解云：所執與僧祇同，故
X53n0844_p0574c04║言一也。此釋非也。二說出世部，此部明世間煩惱
X53n0844_p0574c05║從顛倒起，此復生業、從業生果。世間之法既顛倒
X53n0844_p0574c06║生，顛倒不實，故世間法但有假名都無實體。出世
X53n0844_p0574c07║之法非顛倒起，道及道果皆是實有，唯此是實。世
X53n0844_p0574c08║間皆假，從所立為名，既乖本旨，所以別分名說出
X53n0844_p0574c09║世部。文殊經注可稱讚者，此猶非也。真諦法師云：
X53n0844_p0574c10║出世說者，隨順梵言於此便倒。三憍矩胝部，此婆
X53n0844_p0574c11║羅門姓也，此云雞胤。上古有仙，貪欲所逼遂染一
X53n0844_p0574c12║雞，後所生族因名雞胤，婆羅門中仙人種姓。文殊
X53n0844_p0574c13║經注云：律主姓也。是釋名同。真諦法師云：灰山住
X53n0844_p0574c14║部，此言非也。本音及義，皆無此說。此從律主之姓，
X53n0844_p0574c15║以立部名。此部唯弘對法，不弘經律，是佛世尊方
X53n0844_p0574c16║便教故。如頌云：隨宜覆身，隨宜住處，隨宜飲食，疾
X53n0844_p0574c17║斷煩惱。有三衣覆身，佛亦開許；無三衣覆身，佛亦
X53n0844_p0574c18║許之；僧伽藍內住，佛亦開許；界外亦許；時食，佛隨
X53n0844_p0574c19║許；非時午前食，佛亦許。故衣處食，皆名隨宜，唯言
X53n0844_p0574c20║疾斷煩惱。故阿毗達磨，獨是正說律為方便也。又
X53n0844_p0574c21║頌言：出家為說法，聰敏必憍慢，須捨為說心，正理
X53n0844_p0574c22║正修行。若為講經而出家者，講經必起憍慢，憍慢
X53n0844_p0574c23║起故，不得解脫。須捨為說心，應依正理，正勤修行，
X53n0844_p0574c24║斷煩惱也。故知經是方便，不許說故，唯有對法，是
X53n0844_p0575a01║正理也。故此部師，多聞精進，速得出離，即第一時，
X53n0844_p0575a02║大眾部中，出三部也。
X53n0844_p0575a03║次後於此第二百年，大眾部中復出一部，名多聞部。
X53n0844_p0575a04║述曰：此第二時分，文亦有二，準前可解。廣學三藏
X53n0844_p0575a05║深悟佛言，從德為名名多聞部，當時律主具多聞
X53n0844_p0575a06║德也。又有釋言：佛在世時有無學名祀皮衣，為仙
X53n0844_p0575a07║人時恒被樹皮為衣，以祀天故先住雪山。佛入涅
X53n0844_p0575a08║槃，其祀皮衣入定不覺，至二百年已從雪山來，於
X53n0844_p0575a09║大眾部中弘其三藏，唯見大眾部弘其淺義不能
X53n0844_p0575a10║弘深。此師具足更誦深義，時有弘其說者、有不弘
X53n0844_p0575a11║者，所以乖競。所弘之教深於大眾，過舊所聞者，故
X53n0844_p0575a12║名多聞也。
X53n0844_p0575a13║次後於此第二百年，大眾中更出一部，名說假部。
X53n0844_p0575a14║述曰：此第三時，文亦有二，準前可解。此部所說世
X53n0844_p0575a15║出世法中皆有少假，至下當知。非一向假，故不同一
X53n0844_p0575a16║說部；非出世法一切皆實，故不同說出世部。既世
X53n0844_p0575a17║出世法皆有假有實，故從所立以標部名。真諦師
X53n0844_p0575a18║云：分別說部，文殊問經略無此部。又舊釋言：大迦
X53n0844_p0575a19║旃延先住無熱池側，佛入滅後二百年時方從彼
X53n0844_p0575a20║出。至大眾部中，於三藏教明此是世尊假名而說，
X53n0844_p0575a21║此是實義而說。大眾部中有不信者，亦有信者，遂
X53n0844_p0575a22║別分部。此部即大迦多衍那弟子所弘通也。
X53n0844_p0575a23║第二百年滿時，有一出家外道，捨邪歸正，亦名大天，
X53n0844_p0575a24║於大眾部中出家受具，多聞精進。
X53n0844_p0575b01║述曰：此敘第四時分部起也。於中有四：一明能諍
X53n0844_p0575b02║人及所從部、二明所居處、三明乖違諍事、四正明
X53n0844_p0575b03║部分。此即第一第二百年滿時以前諸部但第二
X53n0844_p0575b04║百年內分未滿二百年，今此正二百年分部，故言
X53n0844_p0575b05║滿時，即大眾部中末後諍也。外道之中有形同俗、
X53n0844_p0575b06║有同出家，今此出家之人，故言出家外道。捨外道
X53n0844_p0575b07║之邪教、歸如來之正法，亦名大天。前第一百年時
X53n0844_p0575b08║有大天比丘為乖諍之首，今此同前之名，故稱為
X53n0844_p0575b09║亦。婆沙所說是前大天。於大眾部中出家等者，顯
X53n0844_p0575b10║所從部出家受具，明形入僧流受持具戒。廣學優
X53n0844_p0575b11║思名曰多聞，行潔高清目為精進。此乃談其威德，
X53n0844_p0575b12║明所從部即乖諍之首也。又有釋言：摩揭陀國有
X53n0844_p0575b13║好雲王，大弘佛法所在供養，諸大聖者多集其國。
X53n0844_p0575b14║其國貴庶，唯事沙門不崇外道。外道之徒貧諸四
X53n0844_p0575b15║事，遂私剔髮賊住出家。或有聰明受持三藏能善
X53n0844_p0575b16║說法，遂使凡聖同流偽真和雜。王知此事沙汰聖
X53n0844_p0575b17║凡，外道賊住多歸本宗。聖明博達猶有數百許人
X53n0844_p0575b18║同共，佛法幽玄竝能通達。王問聖者：賊住外道猶
X53n0844_p0575b19║自有無？聖者報曰：尚有數百。其彼外道朋黨極盛，
X53n0844_p0575b20║若更剪除恐其破壞佛法。王遂別造伽藍安置彼
X53n0844_p0575b21║眾。其此大天即彼頭首，多聞博學
X53n0844_p0575b22║居制多山。
X53n0844_p0575b23║述曰：此明大天所居，唯因住處以立名也。制多者，
X53n0844_p0575b24║即先云支提，訛也。此云靈廟，即安置聖靈廟之處
X53n0844_p0575c01║也。此山多有，諸制多故，因此立名。
X53n0844_p0575c02║與彼部僧重詳五事，因茲乖諍，分為三部。
X53n0844_p0575c03║述曰：此明乖違諍事。大天與彼大眾、都僧重詳前
X53n0844_p0575c04║議，大天五事有可不可，因茲乖諍分為三部。下敘
X53n0844_p0575c05║宗。自中明所立雖計五事與大眾同，因議此五別
X53n0844_p0575c06║諍餘事，故分部也。下敘宗中所立五事同大眾部
X53n0844_p0575c07║故也。
X53n0844_p0575c08║一、制多山部。二、西山住部。三、北山住部。
X53n0844_p0575c09║述曰：此下第四正明分部。大天所住名制多山，因
X53n0844_p0575c10║以立名，義如前釋。制多山西稱曰西山，既與大天
X53n0844_p0575c11║不和，因此別住。北山亦爾，制多山北之一山也。此
X53n0844_p0575c12║三竝從所住立名。然舊真諦法師所翻部執，第四
X53n0844_p0575c13║時分但為二部：一支提，二北山。文殊亦爾，仍加東
X53n0844_p0575c14║山，略無西山之名。此竝譯家謬也，至下當知。
X53n0844_p0575c15║如是大眾部，四破或五破，本末別說，合成九部。
X53n0844_p0575c16║述曰：此下第二正列所分部名，於中有二：初總結，
X53n0844_p0575c17║四破，五破，後正列部名。此即初也。如是以前從大
X53n0844_p0575c18║眾部中末有四破，謂一說部以下四時分部并本
X53n0844_p0575c19║五破，謂從共上座部初分大眾之時，若末若本合
X53n0844_p0575c20║說為九，但末為八。文殊問經若大眾部并根本說
X53n0844_p0575c21║但有八部，真諦法師合為七部，此皆非也。
X53n0844_p0575c22║一、大眾部；二、一說部；三、說出世部；四、鷄胤部；五、多聞
X53n0844_p0575c23║部；六、說假部；七、制多山部；八、西山住部；九、北山住部。
X53n0844_p0575c24║述曰：正列所分之部名也。文殊問經，佛說合分成
X53n0844_p0576a01║二十部，然翻譯家大眾部但總為八，上座部總為
X53n0844_p0576a02║十二。以何知非上座部中離上座外別說雪山部？
X53n0844_p0576a03║今新舊部執皆言上座亦名雪山，不可離雪山部
X53n0844_p0576a04║外別有上座部，故文殊問經上座分成十二，非也。
X53n0844_p0576a05║其上座部中已言十二，其大眾部乃總言八，於中
X53n0844_p0576a06║四分中略去一部，無說假部。又新舊部執皆無東
X53n0844_p0576a07║山之名，但是譯家謬也。應言西山不悟上座與雪
X53n0844_p0576a08║山同分為二部，略去大眾部中所分一也。真諦法
X53n0844_p0576a09║師不悟部之多少，遂減去二部，但言十八。今設難
X53n0844_p0576a10║言：若意欲得有十八部者，何故上座部中并本合
X53n0844_p0576a11║說乃有十一，大眾部中但說末分有七，不論根本
X53n0844_p0576a12║大眾？若如所欲，豈大眾部非十八攝？若言上座亦
X53n0844_p0576a13║不入數，恐離雪山別有上座，何故自所翻論乃言
X53n0844_p0576a14║雪山住部亦名上座弟子部？真諦法師聞相傳說
X53n0844_p0576a15║有十八部，若言二十，恐有佗非，遂略大眾，不言復
X53n0844_p0576a16║減西山住部，以欲成己十八部故。若取大眾，便有
X53n0844_p0576a17║十九。仍舊疏云：合外道所分二為一，故合有七。此
X53n0844_p0576a18║義非也。何故須然？今準新論及文殊問經，皆并根
X53n0844_p0576a19║本有二十部，即并根本大眾部說，亦數不除，故知
X53n0844_p0576a20║真諦法師所翻錯也。但除根本上座、大眾，故有十
X53n0844_p0576a21║八；若并根本，即有二十。故佛懸記云：十八及本二，
X53n0844_p0576a22║是謂二十部，無是亦無非，我說未來起。如是翻譯，
X53n0844_p0576a23║要善自佗言音，解諸部義，研窮褒貶，乃可知矣已。
X53n0844_p0576a24║其上座部，經爾所時，一味和合，
X53n0844_p0576b01║述曰：自下第二明上座部所分之部。於中有四：一
X53n0844_p0576b02║顯法淳正多載猶同，二明至三百年因諍分部，三
X53n0844_p0576b03║時澆部起，四結列部名。此即初也。此部根本迦葉
X53n0844_p0576b04║住持，後有近執滿慈、慶喜等助揚其化，聖者相繼，
X53n0844_p0576b05║所以二百年前殊無異諍，故言經爾。所時一味者，
X53n0844_p0576b06║顯法無差。和合者，明人不諍也。
X53n0844_p0576b07║三百年初，有少乖諍，分為兩部，
X53n0844_p0576b08║述曰：此即第二至三百年因諍分部。此中或說二
X53n0844_p0576b09║百年餘第三百年之首，故言三百年。初上座部本
X53n0844_p0576b10║弘經藏以為上首，以律對法為後弘宣，非是不弘
X53n0844_p0576b11║律及對法，然不以為首。至三百年初迦多衍尼子
X53n0844_p0576b12║出世，於上座部出家，先弘對法後弘經律，既乖上
X53n0844_p0576b13║座本旨，所以鬬諍紛紜，名少乖諍，不同大天大乖
X53n0844_p0576b14║諍也。又解：未必此時迦多衍尼子生，但執義不同
X53n0844_p0576b15║遂為乖諍。且如大天五事上座猶行，此時之中有
X53n0844_p0576b16║不許者，既乖本旨，所以遂分兩部。兩部者何？
X53n0844_p0576b17║一說一切有部，亦名說因部。二即本上座部，轉名雪
X53n0844_p0576b18║山部。
X53n0844_p0576b19║述曰：自下第三時澆部起。七時部分，分為七段。說
X53n0844_p0576b20║一切有者，一切有二：一有為、二無為。有為三世，無
X53n0844_p0576b21║為離世。其體皆有，名一切有。因言所以，此部說義
X53n0844_p0576b22║皆出，所以廣分別之。從所立為名，稱說一切有部
X53n0844_p0576b23║也。其本共大眾部之時，傳承迦葉之教，上座部者
X53n0844_p0576b24║轉名雪山部。上座弟子本弘經教，說因部起多弘
X53n0844_p0576c01║對法，既閑義理能伏上座部僧。說因時遂大強，上
X53n0844_p0576c02║座於斯乃弱。說因據舊住處，上座移入雪山。從所
X53n0844_p0576c03║住處為名，稱雪山部。若從遠所襲，以名上座部。又
X53n0844_p0576c04║西域之言，呼冬分時為雪風。雪山中風流行於世，
X53n0844_p0576c05║號為冬分，故言雪風。今此上座賢聖漸少，宗義微
X53n0844_p0576c06║弱，人不流通。說一切有，聖者轉多，理趣強盛，人皆
X53n0844_p0576c07║學習。上座廢之不行，如雪風相似，言其微弱也。又
X53n0844_p0576c08║上座既是根本，應在說因之前。但以聖少義弱，所
X53n0844_p0576c09║以列之於後。
X53n0844_p0576c10║後即於此第三百年中，從說一切有部流出一部，名
X53n0844_p0576c11║犢子部。
X53n0844_p0576c12║述曰：犢子者，律主姓也。上古有仙，居山靜處，貪欲
X53n0844_p0576c13║已起，不知所止。近有母牛，因染生子。自後仙種，皆
X53n0844_p0576c14║言犢子，則婆羅門姓也。佛在之日，有犢子外道，歸
X53n0844_p0576c15║佛出家，如涅槃經說。此後門徒，相傳不絕。至此分
X53n0844_p0576c16║部，從遠襲為名，言犢子部。文殊問經云：犢子部。注
X53n0844_p0576c17║云：律主姓。是也。真諦法師云：可住子弟子部，謂羅
X53n0844_p0576c18║睺羅舍利子弟子皤雌子是。羅睺羅弟子弘舍利
X53n0844_p0576c19║子所說，因以部分，名為可住。可住仍言：上古有仙，
X53n0844_p0576c20║名可住。今此律主，母是彼種，從母為姓，名可住子。
X53n0844_p0576c21║此理難解，幸願詳之。
X53n0844_p0576c22║次後於此第三百年，從犢子部流出四部：一、法上部，
X53n0844_p0576c23║二、賢胄部，三、正量部，四、密林山部。
X53n0844_p0576c24║述曰：法上者，律主名。有法可上，名為法上。或有法
X53n0844_p0577a01║出世眾人之上，名為法上。賢胄者，賢者，部主之名；
X53n0844_p0577a02║胄者，苗裔之義。是賢阿羅漢之苗裔，故言賢胄，從
X53n0844_p0577a03║所襲部主為名也。正量部者，權衡刊定，名之為量。
X53n0844_p0577a04║量無邪謬，故言正也。此部所立甚深法義，刊定無
X53n0844_p0577a05║邪，目稱正量，從所立法以彰部名。密林山者，近山
X53n0844_p0577a06║林木，蓊鬱繁密，部主居此，名密林山，從所居為名
X53n0844_p0577a07║也。文殊問經名芿山部，此與皤雌執義不同，遂分
X53n0844_p0577a08║別部。或有解言：此等四部，釋舍利弗、阿毗達磨義
X53n0844_p0577a09║有少者，以義足之。後各造論，取經義添著，既乖大
X53n0844_p0577a10║旨，遂即部分也。
X53n0844_p0577a11║次後於此第三百年，從說一切有部復出一部，名化
X53n0844_p0577a12║地部。
X53n0844_p0577a13║述曰：此部之主本是國王，王所統攝國界地也。化
X53n0844_p0577a14║地上之人庶，故言化地。捨國出家弘宣佛法，從本
X53n0844_p0577a15║為名，名化地部。真諦法師云：正地部本是王師，匡
X53n0844_p0577a16║正土境捨而弘法，故言正地。亦稍相近。文殊問經
X53n0844_p0577a17║言大不可棄，非也。
X53n0844_p0577a18║次後於此第三百年，從化地部流出一部，名法藏部，
X53n0844_p0577a19║自稱我襲采菽氏師。
X53n0844_p0577a20║述曰：法藏者，部主名，亦名法密。密之與藏，義意大
X53n0844_p0577a21║同。法藏、法密，二義皆得。此師含容正法，如藏之密，
X53n0844_p0577a22║故言法密。從人以立部主名。此部師說，總有五藏：
X53n0844_p0577a23║一、經，二、律，三、阿毗達磨，四、呪，即明諸呪等，五、菩薩，
X53n0844_p0577a24║即明菩薩本行事等。既乖化地本旨，遂乃部分。他
X53n0844_p0577b01║不信之，遂引目連為證。菽者，豆也。上古有人嗜綠
X53n0844_p0577b02║豆子，采以為食，遂得成仙。目連是彼仙種，故言采
X53n0844_p0577b03║菽氏也。或言仙人食豆，此是彼種。氏謂族類。此部
X53n0844_p0577b04║引目連說，有五藏證也。
X53n0844_p0577b05║至三百年末，從說一切有部復出一部，名飲光部，亦
X53n0844_p0577b06║名善歲部。
X53n0844_p0577b07║述曰：飲光者，婆羅門姓也，則迦葉波姓是。上古有
X53n0844_p0577b08║仙，身有金光，餘光至側，皆不復現，飲蔽餘光，故言
X53n0844_p0577b09║飲光。此部教主，是彼苗族，故言飲光。又此部主，身
X53n0844_p0577b10║有金光，能飲餘光，故言飲光。此師少歲，性賢有德，
X53n0844_p0577b11║因以立名，故言善歲，嘉其少有賢行故也。從其姓
X53n0844_p0577b12║云飲光，從其名云善歲。或云：此是佛在之日，迦留
X53n0844_p0577b13║陀夷兒，姓飲光也。少即歸佛，出家受道，故名善歲。
X53n0844_p0577b14║何故三百年末，此人猶有也？
X53n0844_p0577b15║至第四百年初，從說一切有部復出一部，名經量部，
X53n0844_p0577b16║亦名說轉部，自稱我以慶喜為師。
X53n0844_p0577b17║述曰：此師唯依經為正量，不依律及對法。凡所援
X53n0844_p0577b18║據，以經為證。即經部師，從所立以名經量部。亦名
X53n0844_p0577b19║說轉部者，此師說有種子，唯一種子現在相續，轉
X53n0844_p0577b20║至後世，故言說轉。至下當知。舊云說度部。然結集
X53n0844_p0577b21║時，尊者慶喜專弘經藏。今既以經為量，故以慶喜
X53n0844_p0577b22║為師，從所立為部名。滿慈弘宣對法，近執弘毗奈
X53n0844_p0577b23║耶，既不依於對法及律，故今唯以慶喜為師也。
X53n0844_p0577b24║如是上座部七破或八破，本末別說成十一部。
X53n0844_p0577c01║述曰：此下第四結列部名。於中有二：初明分破之
X53n0844_p0577c02║數，後正列名。此即初也。若并上座與大眾部破，即
X53n0844_p0577c03║有八破。若除根本但說於末，從說一切有以下即
X53n0844_p0577c04║有七破。故合根本數成十一部也。與文殊問經別
X53n0844_p0577c05║破，并根本有十二部，已如前會。
X53n0844_p0577c06║一、說一切有部，二、雪山部，三、犢子部，四、法上部，五、賢
X53n0844_p0577c07║胄部，六、正量部，七、密林山部，八、化地部，九、法藏部，十、
X53n0844_p0577c08║飲光部，十一、經量部。
X53n0844_p0577c09║述曰：此正列名，文可知也。
X53n0844_p0577c10║如是諸部本宗、末宗，同義、異義，我今當說。
X53n0844_p0577c11║述曰：自下大文第五廣陳部執，於中有二：初總標
X53n0844_p0577c12║許說，後次第別陳。此即初也。如是諸部，牒前諸部
X53n0844_p0577c13║也。此中本宗同義、末宗異義者，且如大眾一說，說
X53n0844_p0577c14║出世雞胤四部，根本初諍立義之時，所同之義名
X53n0844_p0577c15║本宗同義；別部已後，於自宗中後別立義，乖初所
X53n0844_p0577c16║立與本宗別，名末宗異義。又如多聞部從大眾部
X53n0844_p0577c17║出，初分出之時，所立之義名本宗同義；別部已後，
X53n0844_p0577c18║更有別立乖其本旨，名末宗異義。下一一部準此
X53n0844_p0577c19║應知。然今此中總起於後，其後部中有敘本宗、末
X53n0844_p0577c20║宗，有唯敘本、末指，如餘以義同者，更不繁述。今此
X53n0844_p0577c21║諸部本宗同義、末宗異義，我今當說，許次當說。今
X53n0844_p0577c22║者，此時分此論中說。當者，次此言後，故言當也。此
X53n0844_p0577c23║則第一總標許說。
X53n0844_p0577c24║此中大眾部、一說部、說出世部、雞胤部本宗同義者。
X53n0844_p0578a01║述曰：自下第二次第別陳也。雖有二十部不同，合
X53n0844_p0578a02║為十一段。以一說部、說出世部、雞胤部三部共大
X53n0844_p0578a03║眾部合敘，西山、北山二部共制多山合敘，法上、賢
X53n0844_p0578a04║胄、正量、密林四部共犢子部合敘，故有十一段也。
X53n0844_p0578a05║於一一段敘義之中文皆有二，今此初標部敘本
X53n0844_p0578a06║宗，二別陳末所執，此則標部敘本宗也。總舉訖下
X53n0844_p0578a07║別陳。
X53n0844_p0578a08║謂四部同說諸佛世尊皆是出世。
X53n0844_p0578a09║述曰：自下別敘。然與諸部不同處，下因釋文一一
X53n0844_p0578a10║對敘。此部意說，世尊之身竝是出世，無可過故，唯
X53n0844_p0578a11║無漏故。謂諸異生說名為世，可毀壞故，劣諸聖故。
X53n0844_p0578a12║二乘有學下過異生，劣無學故。二乘無學下過有
X53n0844_p0578a13║學，劣於佛故。非超彼之身，唯無漏故，非不可壞，猶
X53n0844_p0578a14║立世名。唯佛世尊下過一切，無所劣故，不可毀壞。
X53n0844_p0578a15║超過毀壞皆是出世，約人為論無漏身故。薩婆多
X53n0844_p0578a16║等其義不然。
X53n0844_p0578a17║一切如來無有漏法。
X53n0844_p0578a18║述曰：約法為論，十八界等在佛身時皆名無漏，非
X53n0844_p0578a19║漏相應、非漏所縛故名無漏。佛所有三業皆亦是
X53n0844_p0578a20║無漏，故諸如來無有漏法。除此四部，所餘諸部佛
X53n0844_p0578a21║皆不然。
X53n0844_p0578a22║諸如來語，皆轉法輪。
X53n0844_p0578a23║述曰：佛所說語皆為法輪，故佛法輪非唯八道。薩
X53n0844_p0578a24║婆多說八聖道支是正法輪，見道稱輪，亦非佛語
X53n0844_p0578b01║皆為轉法輪。今此部說非唯見道獨名為輪，佛所
X53n0844_p0578b02║說語無非利益，故佛所說皆是法輪。摧伏轉動說
X53n0844_p0578b03║名為輪，佛語轉動在佗身已，摧伏佗身無知惑等，
X53n0844_p0578b04║故稱為輪。佛問阿難：天雨不？問：諸比丘！汝調適不？
X53n0844_p0578b05║是何利益名為法輪？答：此皆利益。為令阿難審諦
X53n0844_p0578b06║事故，佛無不知，尚問天雨，況未圓智不審諦耶？欲
X53n0844_p0578b07║除餘人增上慢故，佛知尚問，況不知者，於餘未知
X53n0844_p0578b08║諸法性相不審諦耶？如是多義問諸比丘：汝調適
X53n0844_p0578b09║不？顯慈悲故。若不問者，謂佛無慈悲，不知弟子安
X53n0844_p0578b10║危之事，故發問耳。為令比丘歡喜修道，佛問說我
X53n0844_p0578b11║生大歡喜而修學道故，亦令未來行此事故。由如
X53n0844_p0578b12║是等種種因緣，故佛所語皆轉法輪。此法輪體即
X53n0844_p0578b13║佛所有名句聲等，教法為體。
X53n0844_p0578b14║佛以一音，說一切法。
X53n0844_p0578b15║述曰：佛經多時修習圓滿，功德神力非所思議，以
X53n0844_p0578b16║一音聲說一名字，令一切有情聞法別解，除自塵
X53n0844_p0578b17║勞。即由一音中能說一切法故，令諸聞者皆別領
X53n0844_p0578b18║解麤細義故。薩婆多等即不許然，至下當知。
X53n0844_p0578b19║世尊所說，無不如義。
X53n0844_p0578b20║述曰：佛所說語，令佗利益，無有虗言。不利益者，義
X53n0844_p0578b21║謂義利，皆饒益故。薩婆多等說佛世尊亦有不如
X53n0844_p0578b22║義言，對之故也。又佛所說，皆無過失，稱可道理，不
X53n0844_p0578b23║可立難，名為如義。又佛所言，無四種失：一、無非處，
X53n0844_p0578b24║二、無非時，三、無非器，四、無非法。處謂處所應利益
X53n0844_p0578c01║處，時謂時分利益之時，器謂機宜，法謂教法。戒定
X53n0844_p0578c02║慧等應利益法，必不錯說。
X53n0844_p0578c03║如來色身實無邊際。
X53n0844_p0578c04║述曰：此部意說，佛經多劫修得報身，圓極法界無
X53n0844_p0578c05║有邊際，所見丈六非實佛身，隨機化故。真諦法師
X53n0844_p0578c06║云：佛身有三無邊：一量無邊，隨其所宜現大小身，
X53n0844_p0578c07║故有小無大、有大無小，可說有邊不可定說，身量
X53n0844_p0578c08║唯大故言無邊。二數無邊，若有多眾生於一時中
X53n0844_p0578c09║各宜見佛，佛能現多身，身數不定故言無邊。三因
X53n0844_p0578c10║無邊，佛身諸法一一皆以無量善根為因起，故名
X53n0844_p0578c11║因無邊。此理不然。薩婆多等諸部許亦有此三無
X53n0844_p0578c12║邊，有何差別而今敘之？今此意說，佛之報身無有
X53n0844_p0578c13║邊際異於諸部，故別敘之。驗此一理，諸理參差不
X53n0844_p0578c14║繁，廣敘一一差殊。
X53n0844_p0578c15║如來威力亦無邊際。
X53n0844_p0578c16║述曰：此部說佛所有神通名為威力，威德神力故
X53n0844_p0578c17║名威力。說不作意一剎那中能遍十方一切世界。
X53n0844_p0578c18║諸部說佛不作意但及三千大千世界，若作意時
X53n0844_p0578c19║能遍十方。今說佛不作意亦能遍十方，故真諦法
X53n0844_p0578c20║師已有廣引。
X53n0844_p0578c21║諸佛壽量亦無邊際。
X53n0844_p0578c22║述曰：報身無限多劫修得，故實壽命亦無窮盡。為
X53n0844_p0578c23║利有情多劫修道，有情界不盡壽命亦無窮，利益
X53n0844_p0578c24║有情無息日故。若隨宜化亦隱雙林，若由神足引
X53n0844_p0579a01║令壽長，諸部何別？今說實命故無邊際，異諸部也。
X53n0844_p0579a02║佛化有情，令生淨信，無厭足心，
X53n0844_p0579a03║述曰：佛化有情，令彼有情深生信樂，佛無厭足之
X53n0844_p0579a04║心。此部意說，佛利益心無厭足，故不入涅槃，慈悲
X53n0844_p0579a05║無限、壽命無際。若有有情，宜佛顯現利益安樂王
X53n0844_p0579a06║宮等生，成佛化導。宜顯現緣息，便化入涅槃。由心
X53n0844_p0579a07║無厭足，故留報身窮未來際，化作隨類形，方便教
X53n0844_p0579a08║化，言無厭足。不同餘部顯現化緣既畢，真實報身
X53n0844_p0579a09║永入寂滅，心有厭也。
X53n0844_p0579a10║佛無睡夢。
X53n0844_p0579a11║述曰：睡心昧略，唯居散位故。佛無不定心，故無有
X53n0844_p0579a12║睡夢。由思想欲等所起，佛無此事故亦無夢。薩婆
X53n0844_p0579a13║多師許佛有眠而無有夢，以無妄思欲念起故，不
X53n0844_p0579a14║染無知能引夢起。佛無不染無知障故，其夢遂無。
X53n0844_p0579a15║亦有諸部許佛有夢，故合而言佛無睡夢。
X53n0844_p0579a16║如來答問，不待思惟。
X53n0844_p0579a17║述曰：此部意說佛無加行，不思惟所說名句字等，
X53n0844_p0579a18║方為佗說任運能答。諸部所說佛雖無作意加行
X53n0844_p0579a19║方答，然緣所說名句字等方答佗難，今此任運不
X53n0844_p0579a20║假思惟。
X53n0844_p0579a21║佛一切時不說名等，常在定故。然諸有情謂說名等，
X53n0844_p0579a22║歡喜踊躍。
X53n0844_p0579a23║述曰：此部意說，諸佛說法任運宣說，不須思惟名
X53n0844_p0579a24║句文等，任運自成應理言教勝名句等，常在定故
X53n0844_p0579b01║不思名等。然聽法者，謂佛為其思惟名等而宣說
X53n0844_p0579b02║法，有此應理言教現在前，深生歡喜踊躍無量依
X53n0844_p0579b03║教奉行，即是無思自成事義。謂佛不思名句文等，
X53n0844_p0579b04║任運自成勝名句文。有情謂佛思名等故，方始為
X53n0844_p0579b05║說歡喜自慶踊躍進修。諸部不然，即佛雖無加行
X53n0844_p0579b06║思慮，實亦思惟所說名等，編次如法方為佗說，故
X53n0844_p0579b07║此所言異諸部也。
X53n0844_p0579b08║一剎那心，了一切法。
X53n0844_p0579b09║述曰：除佛，餘心雖緣共相，一剎那心亦緣自性，能
X53n0844_p0579b10║了一切法，然不能證了其差別。佛經多劫陶練其
X53n0844_p0579b11║心，了一切心無過佛者，故佛一剎那心能了一切
X53n0844_p0579b12║法差別自性而能證知。餘部佛心一念不能了一
X53n0844_p0579b13║切法，除其自性、相應、共有，今此一念亦了自性、相
X53n0844_p0579b14║應、共有等法差別自性，故異餘宗。
X53n0844_p0579b15║一剎那心相應，般若知一切法。
X53n0844_p0579b16║述曰：此明佛慧一剎那時與心相應，亦能解知諸
X53n0844_p0579b17║法皆盡，圓滿慧故。至解脫道、金剛道後，一念之間
X53n0844_p0579b18║即能解知諸法自性，不假相續方知法盡，皆亦解
X53n0844_p0579b19║知慧自性故。前明心王了別法盡，今明智慧解知
X53n0844_p0579b20║法盡，作用無異。
X53n0844_p0579b21║諸佛世尊盡智、無生智恒常隨轉，乃至般涅槃。
X53n0844_p0579b22║述曰：此等部說佛十八界皆是無漏，佛無漏智恒
X53n0844_p0579b23║常現前，於一一剎那乃至般涅槃。宗有二智，謂盡
X53n0844_p0579b24║智、無生智。即觀現苦滅名為盡智，觀未來苦不生
X53n0844_p0579c01║名無生智。於一切時一體二用恒相隨轉，即說二
X53n0844_p0579c02║用為二智現前。薩婆多等佛尚有無記心，何況二
X53n0844_p0579c03║智許恒現起？或無漏智佛恒現前，漏盡身中恒現
X53n0844_p0579c04║前故名為盡智，無生身中恒現前故名無生智。薩
X53n0844_p0579c05║婆多等身即可然，智即不爾，故是異義。問：前明無
X53n0844_p0579c06║邊言佛報身無窮盡日，何故此言二智現起至般
X53n0844_p0579c07║涅槃？化身有般涅槃，報身不爾故。答：雖實報身無
X53n0844_p0579c08║入涅槃之日，設有情界盡於未來際有涅槃時，盡
X53n0844_p0579c09║無生智恒常隨轉，意顯二智無間斷時，非顯報身
X53n0844_p0579c10║有涅槃日。
X53n0844_p0579c11║一切菩薩入母胎中皆不執受。羯剌藍頞部曇閉尸
X53n0844_p0579c12║鍵南為自體。
X53n0844_p0579c13║述曰：羯剌藍者，此云雜穢，父母不淨言雜，染可猒
X53n0844_p0579c14║惡故名穢。頞部曇，此云疱，其漸稠繫猶如瘡疱。閇
X53n0844_p0579c15║尸，此云凝結，彼呼熟血亦言閇戶，日積漸長乃為
X53n0844_p0579c16║凝結。鍵南，此云厚，漸凝厚也。五王經說：一七日成
X53n0844_p0579c17║雜穢、二七日如疱、三七日已凝結、四七日漸凝厚。
X53n0844_p0579c18║菩薩入胎不資不淨，亦不有此漸漸增長，謂若入
X53n0844_p0579c19║胎即具根大，既皆頓圓滿至盋羅奢佉。盋羅奢佉
X53n0844_p0579c20║此名具根，至五七日即名此位，即顯菩薩別有清
X53n0844_p0579c21║淨造色大種，諸根頓具以為自體，不用不淨故非
X53n0844_p0579c22║漸長。資不淨者，有此漸長在前四位，漸長之時受
X53n0844_p0579c23║逼迫故。問：此菩薩為最後身、為是一切？答：今說一
X53n0844_p0579c24║切，後身菩薩不論已前，已前位中未必如此。
X53n0844_p0580a01║一切菩薩，入母胎時，作白象形，
X53n0844_p0580a02║述曰：此部中說都無中有，其白象形是何事物？故
X53n0844_p0580a03║今意顯白象形是入胎之相，非中有身，非謂菩薩。
X53n0844_p0580a04║聖人中有翻作傍生，以象調順性無傷暴，有大威
X53n0844_p0580a05║力如善住龍，故現此儀。意表菩薩性善柔和有大
X53n0844_p0580a06║勢力，師子王等雖有威力然多傷殺，故聖不現師
X53n0844_p0580a07║子之形。家依法師雖有廣義釋白象形，然說此是
X53n0844_p0580a08║菩薩中有，恐乖宗旨。此部本宗無中有故，尋者自
X53n0844_p0580a09║知。
X53n0844_p0580a10║一切菩薩出母胎時，皆從右脇生。
X53n0844_p0580a11║述曰：頂生人中勝福，從人首生。餘類下業所招，從
X53n0844_p0580a12║下門出。菩薩位超物表，道出塵外，情無偏執，恒履
X53n0844_p0580a13║中道，為表於此從脇而生。處胎之母無含孕之憂，
X53n0844_p0580a14║出腋又無部腹之痛，從脇而生，理越恒品。問：脇有
X53n0844_p0580a15║左右，何不從左？答：諸方所重，左右不定。此方貴左，
X53n0844_p0580a16║西土重右，是吉祥，故從右出。問：菩薩腹中亦有迫
X53n0844_p0580a17║迮、瞑闇、臰穢諸惡事也？答：無一處寬大，二恒光明，
X53n0844_p0580a18║三極清淨。表生已後亦離三緣：一輪王喻於迫迮，
X53n0844_p0580a19║二生死譬若闇瞑，三既證菩提天魔等嬈如於臰
X53n0844_p0580a20║穢。是故菩薩都無迫迮、瞑闇等事。
X53n0844_p0580a21║一切菩薩不起欲想、恚想、害想。
X53n0844_p0580a22║述曰：此部中說，入第二阿僧祇即名聖者。從此已
X53n0844_p0580a23║後乃至百劫，更亦不起此三種想，況最後身復起
X53n0844_p0580a24║三想？不同諸部猶許佛起。
X53n0844_p0580b01║菩薩為欲饒益有情，願生惡趣隨意能往。
X53n0844_p0580b02║述曰：諸部所說得忍已去不生惡道，今此部說得
X53n0844_p0580b03║聖已去願生惡趣猶能生彼。一如論王生，眾生皆
X53n0844_p0580b04║樂；菩薩生惡趣，彼生皆苦少。二為增厭怖心，若數
X53n0844_p0580b05║經苦增厭心故。三為平等救濟，不救惡趣唯救善
X53n0844_p0580b06║道，救拔之心不平等故。四堅固忍辱，若無苦時如
X53n0844_p0580b07║何忍辱？菩薩大悲神通自在隨願即往，此適名往、
X53n0844_p0580b08║彼趣名生，住終亦爾，皆自在故。菩薩有三位：一不
X53n0844_p0580b09║定位，即初劫；二定位，即第二劫；三受記位，即第三
X53n0844_p0580b10║劫。初雖有願未得生彼，後二位中隨意能往。
X53n0844_p0580b11║以一剎那現觀邊智，遍知四諦諸相差別。
X53n0844_p0580b12║述曰：謂見道後邊更別起智，一剎那頃能知四諦
X53n0844_p0580b13║諸相差別。其見道中雖亦一剎那能知四諦，然但
X53n0844_p0580b14║總了未能別知，意斷惑故未正分別，未能取四諦
X53n0844_p0580b15║差別之相。若即說此知差別智是見道者，何故名
X53n0844_p0580b16║邊？若不言邊，本宗末宗二復何異？俱真現觀差別
X53n0844_p0580b17║智故。
X53n0844_p0580b18║眼等五識身，有染有離染，
X53n0844_p0580b19║述曰：此有二說：一說為加行引生聖道，如見道時
X53n0844_p0580b20║聖道便起，故名離染，非能斷染。二說既許五識體
X53n0844_p0580b21║通無漏，說能離染其理無疑，即見佛識能斷煩惱
X53n0844_p0580b22║故。然修道中起此五識。
X53n0844_p0580b23║色、無色界具六識身。
X53n0844_p0580b24║述曰：三界之中許皆有色，微細根大，於彼得有，故
X53n0844_p0580c01║無色界具六識身。以義準知，上界亦有香、味二境，
X53n0844_p0580c02║但小異故，略而不舉。既爾，彼緣自香、味境。此雖不
X53n0844_p0580c03║說上界亦有香、味境故，即有無色界具十八界，此
X53n0844_p0580c04║中略不言亦有根等故。問：無色既有色，何名無色
X53n0844_p0580c05║界？答：有細無麤色，故名無色界。問：色界色非麤，應
X53n0844_p0580c06║名無色界？答：色色雖勝欲界，然劣無色色，但可名
X53n0844_p0580c07║色界，不得無色名。問：無漏之色勝無色色，應名無
X53n0844_p0580c08║色？答：由非業果，復非墮界故。彼雖極細，不可言無
X53n0844_p0580c09║色。故墮界中有極細色無麤色者，名無色界，非無
X53n0844_p0580c10║表等得無色名。
X53n0844_p0580c11║五種色根，肉團為體。
X53n0844_p0580c12║述曰：契經中說：眼謂大種所造，乃至各別堅性堅
X53n0844_p0580c13║類。故知眼等五色根皆肉團為體，無別淨色非淨
X53n0844_p0580c14║色故，根不得境。故次說言：
X53n0844_p0580c15║眼不見色，耳不聞聲，鼻不齅香，舌不甞味，身不覺觸。
X53n0844_p0580c16║述曰：根體非淨色，如何見色等？故識能了，非根有
X53n0844_p0580c17║能。
X53n0844_p0580c18║在等引位，有發語言，亦有調伏心，亦有諍作意。
X53n0844_p0580c19║述曰：在等引位之心不唯緣定境，故一心內得有
X53n0844_p0580c20║多緣，亦緣語業許發言故。未見定中許發身業，身
X53n0844_p0580c21║是定依，依動之時心隨動故便應住散。調伏心者，
X53n0844_p0580c22║謂緣定境心，其心柔順故名調伏。此顯發語亦住
X53n0844_p0580c23║定心，非謂住散心方能起語業。即此調伏定心之
X53n0844_p0580c24║內亦有諍作意，散境剛強非極調順，故名有諍，諍
X53n0844_p0581a01║是過失之異名也。緣散境心名諍作意，此中意顯
X53n0844_p0581a02║一定心中亦有發語一心二境，一定心內亦取散
X53n0844_p0581a03║境一心二緣。此加行時唯緣定境，後多相續在等
X53n0844_p0581a04║引心，設更異緣不失舊境，雖亦緣散仍名定心。又
X53n0844_p0581a05║不可解言一定心中許亦起染識名諍作意，若即
X53n0844_p0581a06║染心染淨乖故，若更別識本計識識不竝生故。不
X53n0844_p0581a07║爾，便違本宗所說，末宗方說諸識俱故。
X53n0844_p0581a08║所作已辦，無容受法。
X53n0844_p0581a09║述曰：所作已辦，謂諸無學無容受法，不取於境差
X53n0844_p0581a10║別相故。若緣境時，但知因緣所生之法，不執不取
X53n0844_p0581a11║境差別相。無容受者，不執取義。薩婆多等，無學亦
X53n0844_p0581a12║取境差別相。別舊解云：無二處所：一、所著處，二、受
X53n0844_p0581a13║生處。前因後果，其義未詳。
X53n0844_p0581a14║諸預流者，心心所法，能了自性，
X53n0844_p0581a15║述曰：一切預流皆知自得預流果證，不待尋教佗
X53n0844_p0581a16║言方了。又說彼心等一剎那頃能了自性，異餘部
X53n0844_p0581a17║宗。雖諸異生能了自性，後三果等皆悉如此。異生
X53n0844_p0581a18║未明了，舉初聖果故。
X53n0844_p0581a19║有阿羅漢，為餘所誘，猶有無知，亦有猶豫，佗令悟入，
X53n0844_p0581a20║道因聲起。
X53n0844_p0581a21║述曰：大天分部，大眾承其苗裔。今陳五事，旨意同
X53n0844_p0581a22║前，文證成宗，義不煩述。
X53n0844_p0581a23║苦能引道。
X53n0844_p0581a24║述曰：苦即苦受，能為無間引生聖道。問：為引何道？
X53n0844_p0581b01║答：引生修道，見道之前不可起故。違四善根，理必
X53n0844_p0581b02║應爾也。
X53n0844_p0581b03║苦言能助。
X53n0844_p0581b04║述曰：謂數言苦厭離世間，亦能助滿聖道所作。
X53n0844_p0581b05║慧為加行，能滅眾苦，亦能引樂，
X53n0844_p0581b06║述曰：謂戒定等不能為加行能滅眾苦，又亦不能
X53n0844_p0581b07║引得涅槃菩提勝果樂，唯慧能故。
X53n0844_p0581b08║苦亦是食。
X53n0844_p0581b09║述曰：地獄有情得熱鐵團，亦持壽命，故苦是食。如
X53n0844_p0581b10║是總許三受名食。
X53n0844_p0581b11║第八地中亦得久住。
X53n0844_p0581b12║述曰：從阿羅漢為第一數，至預流向正當第八。此
X53n0844_p0581b13║部意說，如須達長者一時施食供養僧，時於空中
X53n0844_p0581b14║有天語曰：此預流向、此預流果，乃至廣說。既許初
X53n0844_p0581b15║向受施食飯，明知亦得出見道觀。雖知一心觀四
X53n0844_p0581b16║諦理，斷惑未盡亦得出觀。如先觀欲界四真諦理
X53n0844_p0581b17║斷欲界惑，而且出觀受須達施，後時復入方雙斷
X53n0844_p0581b18║上。故預流向亦住多時，不言經生得住向理。舊說
X53n0844_p0581b19║初果但有七生，據欲界說。然上界處處各有一生，
X53n0844_p0581b20║此向亦爾，故得經生。未詳此理不言初向經幾生
X53n0844_p0581b21║故。
X53n0844_p0581b22║乃至性地法，皆可說有退。
X53n0844_p0581b23║述曰：性地法者，即世第一法，如毗婆沙第三卷說。
X53n0844_p0581b24║此說從發心乃至第一法皆說有退，以世第一法
X53n0844_p0581c01║多念相續故便有退，非退初果時其亦隨退。今名
X53n0844_p0581c02║為退，未至初果住性地時便有退故。
X53n0844_p0581c03║預流者有退義，阿羅漢無退義。
X53n0844_p0581c04║述曰：初果但以一見無漏斷諸煩惱，而未兼修。又
X53n0844_p0581c05║其身中猶惑未盡，所修聖法尚未圓滿，所得聖道
X53n0844_p0581c06║既未堅牢，故可有退。其第四果理即相違，如何有
X53n0844_p0581c07║退？問：第二、三果有退無退？答：但如初果亦有退者，
X53n0844_p0581c08║其理不疑，故論不說。
X53n0844_p0581c09║無世間正見，無世間信根，
X53n0844_p0581c10║述曰：世間雖有慧及信體，無勝用故不說為根。但
X53n0844_p0581c11║無漏慧斷惑證滅，無漏信根於戒三寶皆得證淨，
X53n0844_p0581c12║有殊勝用故得名根。問：世間道品亦有五根不？答：
X53n0844_p0581c13║無。要無漏時方名根故。然無漏位約義別說，為根
X53n0844_p0581c14║力等於理無違。
X53n0844_p0581c15║無無記法。
X53n0844_p0581c16║述曰：隨一一境，所望不同。善惡業感，各有異故。善
X53n0844_p0581c17║感名善，惡感名惡，故無無記。上二界惑，其性是何？
X53n0844_p0581c18║答：唯不善。二、通變化心，其性是何攝？答：是善性攝。
X53n0844_p0581c19║入正性離生時，可說斷一切結。
X53n0844_p0581c20║述曰：結與煩惱一體異名。結是繫縛義，聖人已無。
X53n0844_p0581c21║煩惱擾亂義，入聖猶有故。入見道可名斷一切結，
X53n0844_p0581c22║永不繫縛在生死故。其諸煩惱理可說有。
X53n0844_p0581c23║諸預流者，造一切惡，唯除無間，
X53n0844_p0581c24║述曰：十惡業道預流猶造，唯除五無間，以極重故。
X53n0844_p0582a01║以此凡聖難可分別。問：如何初果得不壞信，造十
X53n0844_p0582a02║惡業猶有壞戒？答：入觀證淨，出觀行惡，亦不相違。
X53n0844_p0582a03║問：若爾，應入觀不疑三寶，出觀便疑？答：疑但迷理，
X53n0844_p0582a04║初果總無。十惡業道其事微細，初果猶有。
X53n0844_p0582a05║佛所說經，皆是了義。
X53n0844_p0582a06║述曰：佛所出語皆轉法輪，契當正法，故名了義。勸
X53n0844_p0582a07║依了義經，謂佛所說不依不了義外道教等，故佛
X53n0844_p0582a08║說經皆是了義。問：如經中說：殺害於父母至是人
X53n0844_p0582a09║說清淨。此密語經有何了義？答：有情長因恚愛生，
X53n0844_p0582a10║故說二結以為父母，皆契正理，寧非了義？
X53n0844_p0582a11║無為法有九種。
X53n0844_p0582a12║述曰：種謂種類，無為不同，有九種也。
X53n0844_p0582a13║一、擇滅，二、非擇滅，三、虗空。
X53n0844_p0582a14║述曰：此前三種，體皆一物，顯有分位，非體成多。餘
X53n0844_p0582a15║釋名等，不異諸部。
X53n0844_p0582a16║四、空無邊處。五、識無邊處。六、無所有處。七、非想非非
X53n0844_p0582a17║想處。
X53n0844_p0582a18║述曰：此四無色所依之處，別有無為是滅所攝。要
X53n0844_p0582a19║得此滅依之生，彼能依細五蘊自是無常，所依四
X53n0844_p0582a20║無色自是常住。然四靜慮無別所依無為所攝，以
X53n0844_p0582a21║蘊非極細，界非極勝，能依心等，能緣上下，無隔礙
X53n0844_p0582a22║故。無色不然，心不緣下，既有隔礙，別有無為為所
X53n0844_p0582a23║依處，故不為例。然空作空觀，空無麤色，非全空色，
X53n0844_p0582a24║說名為空。釋餘名等，皆準常釋，所依隨蘊以立其
X53n0844_p0582b01║名。
X53n0844_p0582b02║八、緣起支性。九、聖道支性。
X53n0844_p0582b03║述曰：緣起支性謂生死法，定無明後方生行等，定
X53n0844_p0582b04║行等前有無明等，此理是一性常決定。其無明等
X53n0844_p0582b05║十二支分是有為攝，理是無為。一切聖道性能離
X53n0844_p0582b06║染，理是常一。其八差別自是生滅，理是無為。此由
X53n0844_p0582b07║生死及於聖道各別有理，為疑覈故性相決定。生
X53n0844_p0582b08║死必先無明等起，聖道必能出離苦等。一切聖道
X53n0844_p0582b09║理雖定然，此中舉勝且舉八道。
X53n0844_p0582b10║心性本淨，客塵隨煩惱之所雜染，說為不淨。
X53n0844_p0582b11║述曰：無始以來，心體自淨。由起煩惱，染故名染。煩
X53n0844_p0582b12║惱非心，無始本性，故立客名。問：有情無始有，心稱
X53n0844_p0582b13║本性淨。心性本無染，寧非本是聖？答：有情無始，心
X53n0844_p0582b14║性亦然。有心即染，故非是聖。問：有心即染，何故今
X53n0844_p0582b15║言心性本淨？說染為客，客主齊故。答：後修道時，染
X53n0844_p0582b16║乃離滅。唯性淨在，故染稱客。
X53n0844_p0582b17║隨眠非心、非心所法，亦無所緣。
X53n0844_p0582b18║述曰：隨眠即是貪等隨眠，亦有十種。在無心位起
X53n0844_p0582b19║善等時名異生等，但由隨眠恒在身故。若是心所，
X53n0844_p0582b20║無心等位應是聖人，無煩惱故。非心心所故無所
X53n0844_p0582b21║緣，有所緣者必彼心所。
X53n0844_p0582b22║隨眠異纏，纏異隨眠，應說隨眠與心不相應，纏與心
X53n0844_p0582b23║相應。
X53n0844_p0582b24║述曰：纏謂現起諸煩惱等，隨眠與彼其性各異。纏
X53n0844_p0582c01║是心所與心相應，隨眠既非現無相應義，即十隨
X53n0844_p0582c02║眠不相應攝。
X53n0844_p0582c03║過去、未來非實有體。
X53n0844_p0582c04║述曰：現有體用可名實有，去來體用無故。竝非實
X53n0844_p0582c05║有、曾有、當有，名去來故。
X53n0844_p0582c06║一切法處非所知、非所識，是所通達。
X53n0844_p0582c07║述曰：法處即是意所對觀，此非汎爾。世俗智所知，
X53n0844_p0582c08║亦非有漏散識所識，要於六通隨分得者，及見真
X53n0844_p0582c09║理者之所通達。三無為等，要窮斷結道等所知識，
X53n0844_p0582c10║心所法等、佗心智等所知識故。問：法處無表，非所
X53n0844_p0582c11║知識，誰知誰識？答：其體微細，要得真理等，方能知
X53n0844_p0582c12║識，故亦非知識。問：意處既亦佗心智知，應非所知，
X53n0844_p0582c13║亦非所識，何不說耶？答：心體是麤，亦所知識，心所
X53n0844_p0582c14║性細，不同於心，離心有體，此為難故，非所知識。問：
X53n0844_p0582c15║世俗智緣三無為等，散識緣佗心、心所等，此境是
X53n0844_p0582c16║何？答：此但比量心緣法處、似法處，非實法處。問：即
X53n0844_p0582c17║非實，是何處攝？答：如緣過、未，體何處攝？今緣心所
X53n0844_p0582c18║等，雖亦法處攝，非實法處，非所知識故。
X53n0844_p0582c19║都無中有。
X53n0844_p0582c20║述曰：設遠時處，死此生彼。既無中間隔，前滅後即
X53n0844_p0582c21║生。故今不說別有中有。問：七有經等中有是何？答：
X53n0844_p0582c22║如俱舍解。
X53n0844_p0582c23║諸預流者亦得靜慮。
X53n0844_p0582c24║述曰：無漏道方能斷結，故伏煩惱亦得靜慮。既不
X53n0844_p0583a01║斷結，亦不得果。
X53n0844_p0583a02║如是等是本宗同義。
X53n0844_p0583a03║述曰：總結上義，四部本宗之同義也。
X53n0844_p0583a04║此四部末宗異義者。
X53n0844_p0583a05║述曰：此生下文，是前四部之末執也。
X53n0844_p0583a06║如如聖諦諸相差別，如是如是有別現觀。
X53n0844_p0583a07║述曰：前之二句顯四諦相各有差別，後之二句顯
X53n0844_p0583a08║四諦智各各別觀。相謂相狀，即四諦相。如如者，指
X53n0844_p0583a09║理非一義。如是如是，略名也。但所觀境說如如言，
X53n0844_p0583a10║能觀智中置如是如是。前本宗義，真現觀中一剎
X53n0844_p0583a11║那智知四諦理，今顯真觀諦各別觀。問：此既別觀，
X53n0844_p0583a12║為四心觀將十六心觀耶？答：此見道所修故，所緣
X53n0844_p0583a13║四諦也。今此末宗中以現觀智觀差別相故，可云
X53n0844_p0583a14║十六心觀。若本宗者，可云四心觀。既言以邊智知
X53n0844_p0583a15║諸相差別故，
X53n0844_p0583a16║有少法是自所作，有少法是佗所作，有少法是俱所
X53n0844_p0583a17║作，有少法從眾緣生。
X53n0844_p0583a18║述曰：總顯諸法亦有作用。於諸法內，有少法是自
X53n0844_p0583a19║作用所作，有少法是佗作用所作。非自作用，名佗
X53n0844_p0583a20║作用。非謂佗身有少法，自佗俱作用之所作也。有
X53n0844_p0583a21║少法無實作用，從眾緣生。諸部皆說，雖無作用緣，
X53n0844_p0583a22║而有功能緣。今此末執，有實作用自作法等。此顯
X53n0844_p0583a23║少法唯自作用所作等，非顯此法少作用所作。
X53n0844_p0583a24║有於一時二心俱起。
X53n0844_p0583b01║述曰：本計諸識各別念生，末執一時二心俱起，根
X53n0844_p0583b02║境作意力齊起故。
X53n0844_p0583b03║道與煩惱，各俱現前。
X53n0844_p0583b04║述曰：本計雖許別有隨眠，然道時不言同念。今說
X53n0844_p0583b05║隨眠既許恒有，故聖道起各俱現前，如煩惱得與
X53n0844_p0583b06║道俱故。今言煩惱即是隨眠。
X53n0844_p0583b07║業與異熟有俱時轉。
X53n0844_p0583b08║述曰：既無過去，業果異時。業未盡時，恒有現在。果
X53n0844_p0583b09║既現熟，故與業俱。受果若盡，未必同世。不同餘宗，
X53n0844_p0583b10║定不同世。
X53n0844_p0583b11║種即為芽。
X53n0844_p0583b12║述曰：許色長時方有生滅，故種子體即轉為芽，非
X53n0844_p0583b13║種滅時方有芽起。餘宗種滅其芽乃生，故此不同，
X53n0844_p0583b14║今敘之也。
X53n0844_p0583b15║色根大種有轉變義，心、心所法無轉變義。
X53n0844_p0583b16║述曰：色法長時乃有起盡，故許乳體轉變為酪。心
X53n0844_p0583b17║心所法剎那生滅，故不轉前以為後法。此部計根
X53n0844_p0583b18║即肉團性，故乃大種皆有轉變。心等不然。
X53n0844_p0583b19║心遍於身。
X53n0844_p0583b20║述曰：即細意識遍依身住，觸手㓨足俱能覺受，故
X53n0844_p0583b21║知細意識遍住於身。非一剎那能次第覺，定知細
X53n0844_p0583b22║意遍住身中。
X53n0844_p0583b23║心隨依境，卷舒可得。
X53n0844_p0583b24║述曰：諸部識等所依、所緣，皆先已定。大境、小境，大
X53n0844_p0583c01║根、小根，其識無始皆已定屬。不可依小根識亦依
X53n0844_p0583c02║大根，依大根識亦依小根。其境亦爾，故先皆定。謂
X53n0844_p0583c03║緣青等別、總識等，皆先定故。此部不然，無先所依、
X53n0844_p0583c04║所緣定識，定屬此根。此所緣境，若依大根，又緣大
X53n0844_p0583c05║境，心隨根境，便即言舒。舒者，展義，即成大也。若依
X53n0844_p0583c06║小根，又緣小境，心隨根境，便即言卷。卷者，縮義，即
X53n0844_p0583c07║成小也。此中言依，即所依根。又言境者，即所緣境。
X53n0844_p0583c08║識既無定屬，故異諸宗。
X53n0844_p0583c09║諸如是等末宗所執，展轉差別有無量門。
X53n0844_p0583c10║述曰：此總結指。更有多門，不能廣引。
X53n0844_p0583c11║其多聞部本宗同義。
X53n0844_p0583c12║述曰：次第二段敘多聞部，於中有二：初標部敘本
X53n0844_p0583c13║宗，後略指，餘同執。此即初標部敘本宗。其解部名、
X53n0844_p0583c14║釋本宗義，皆如上釋，下不重解。
X53n0844_p0583c15║謂佛五音是出世教：一、無常，二、苦，三、空，四、無我，五、涅
X53n0844_p0583c16║槃寂靜，此五能引出離道故。
X53n0844_p0583c17║述曰：音謂音聲，即是教體。此音聲教能超世間，亦
X53n0844_p0583c18║能引佗出離道起，故名出世。謂詮無常、苦、空、無我、
X53n0844_p0583c19║涅槃、寂靜，此五教聲必是出世。若離此五，雖八道
X53n0844_p0583c20║支、七覺等教皆非出世，其八道等作此行相亦是
X53n0844_p0583c21║出世。餘皆準知。謂此五教聞皆利益稱可法體，既
X53n0844_p0583c22║非不了義，亦非方便說，定是出世。論文但以一實
X53n0844_p0583c23║義解，此五能引出離道故是出世教，餘教設能引
X53n0844_p0583c24║出離道，不決定故亦非出世。
X53n0844_p0584a01║如來餘音是世間教。
X53n0844_p0584a02║述曰：既不決定引出離道，故今總說是世間教。
X53n0844_p0584a03║有阿羅漢，為餘所誘，猶有無知，亦有猶豫，佗令悟入，
X53n0844_p0584a04║道因聲起。
X53n0844_p0584a05║述曰：五事既為諸部諍首，今猶計有，義意同前。
X53n0844_p0584a06║餘所執多同，說一切有部。
X53n0844_p0584a07║述曰：自下第二略指餘同執。雖引大眾後起多聞，
X53n0844_p0584a08║所執殊輪同說有部，次當廣解故不敘之。
X53n0844_p0584a09║其說假部，本宗同義。
X53n0844_p0584a10║述曰：次第三段，文別有二，如上所釋。此亦標部敘
X53n0844_p0584a11║本宗也。
X53n0844_p0584a12║謂苦非蘊。
X53n0844_p0584a13║述曰：苦者，逼迫義。蘊體非逼迫，故非是苦。次下論
X53n0844_p0584a14║云：諸行相待，假立苦故。色等諸法，有義名苦，其實
X53n0844_p0584a15║非苦。如無間果，體實非苦。所感諸蘊，有苦相合，說
X53n0844_p0584a16║名苦蘊，其體非苦。生滅等法，竝非行苦。其蘊等上，
X53n0844_p0584a17║業皆實有。
X53n0844_p0584a18║十二處非真實。
X53n0844_p0584a19║述曰：以依積聚，緣亦積聚，積聚之法皆是假故。雖
X53n0844_p0584a20║積聚假，義釋於蘊，蘊體非假，無依緣故。現在世之
X53n0844_p0584a21║識不名為意，入過去時方名意處。依止義成，體非
X53n0844_p0584a22║現在，亦非實有。問：十八界等若為假實？答：亦有依
X53n0844_p0584a23║緣積聚假義，故此亦非實。
X53n0844_p0584a24║諸行相待，展轉和合，假名為苦，無士夫用。
X53n0844_p0584b01║述曰：此釋苦者，現在之緣，二種行法相待名苦。非
X53n0844_p0584b02║由現在士夫作用，方有苦也。或有解言：欲界劣上
X53n0844_p0584b03║界，欲界名苦。乃至有頂劣無漏，有頂名苦。故言相
X53n0844_p0584b04║待無由士夫，乃有苦也。問：如人打等，見苦是何苦？
X53n0844_p0584b05║答：此亦諸行相待名苦，義准應知。
X53n0844_p0584b06║無非時死，先業所得。
X53n0844_p0584b07║述曰：諸非時死皆先業得，無由橫緣有非時死。過
X53n0844_p0584b08║去曾行此橫緣故今方橫死，非無先業今橫有果。
X53n0844_p0584b09║其轉壽業作福業故而便短壽者，舊有先業今由
X53n0844_p0584b10║現緣。
X53n0844_p0584b11║業增長為因，有異熟果轉。
X53n0844_p0584b12║述曰：唯業殊勝方能感果，得等餘法不招異熟。要
X53n0844_p0584b13║業功能得果時，其相用增長為異熟因，方感果故。
X53n0844_p0584b14║餘即不爾。
X53n0844_p0584b15║由福故得聖道，道不可修。
X53n0844_p0584b16║述曰：現見修道不能得聖，故知聖道不可修成。但
X53n0844_p0584b17║由持戒、布施等福得聖時，其便成聖果，故不可修
X53n0844_p0584b18║慧力得聖。問：現見修道不得聖，即說由福得；現見
X53n0844_p0584b19║布施不成聖，應說道由修。
X53n0844_p0584b20║道不可壞。
X53n0844_p0584b21║述曰：一得以去，性相常住，無剎那滅，故不可壞。
X53n0844_p0584b22║餘義多同大眾部執。
X53n0844_p0584b23║述曰：略明指同餘部也。
X53n0844_p0584b24║其制多山部、西山住部、北山住部，如是三部本宗同
X53n0844_p0584c01║義。
X53n0844_p0584c02║述曰：其第四段，文別有二，亦準前知。此即標部序
X53n0844_p0584c03║本宗也。
X53n0844_p0584c04║謂諸菩薩不脫惡趣。
X53n0844_p0584c05║述曰：未得忍位，猶是異生。此諸菩薩不能脫離生
X53n0844_p0584c06║惡趣故，猶生於彼。
X53n0844_p0584c07║於窣堵波，興供養業，不得大果，
X53n0844_p0584c08║述曰：以無情法不能受施，利益施主生歡喜心，故
X53n0844_p0584c09║無大果少福可成。由此準知，以物施法亦無大果，
X53n0844_p0584c10║是此宗義。窣堵波者，此云高勝處，即安舍利高勝
X53n0844_p0584c11║處也。
X53n0844_p0584c12║有阿羅漢為餘所誘。此等五事及餘義門，所執多同
X53n0844_p0584c13║大眾部說。
X53n0844_p0584c14║述曰：此下第二、略指同佗執。其文可知，故不煩述。
X53n0844_p0584c15║其說一切有部本宗同義者，謂一切有部諸法有者，
X53n0844_p0584c16║皆二所攝：一、名，二、色。過去、未來體亦實有，一切法處
X53n0844_p0584c17║皆是所知，亦是所識及所通達，生、老、住、無常想、心不
X53n0844_p0584c18║相應行蘊所攝。
X53n0844_p0584c19║說一切有等，謂一切有者有二：一、法一切，謂五法，
X53n0844_p0584c20║即心、心所、色、不相應行、無為；二、時一切，謂去、來、今。
X53n0844_p0584c21║各對諸部名色攝一切法，色相麤著，易知其體，稱
X53n0844_p0584c22║之為色；四蘊無為，其體細隱，難知相貌，以名顯之，
X53n0844_p0584c23║故稱為名。一切法處所知、所識、所達者，此部意謂
X53n0844_p0584c24║心、心所等體相相似，心既許知，識即心所，何不說
X53n0844_p0585a01║為法處？皆許世俗智知有漏識，識得六通達真理
X53n0844_p0585a02║者之所通達。生、老、住、無常行，法蘊所攝，對經部等
X53n0844_p0585a03║無不相應者，非行蘊故。
X53n0844_p0585a04║有為事有三種，無為事亦有三種，三有為相別有實
X53n0844_p0585a05║體。三諦是有為，一諦是無為，四聖諦漸現。觀依空、無
X53n0844_p0585a06║願二三摩地，俱容得入正性離生。思惟欲得入正性
X53n0844_p0585a07║離生，若已得入正性離生，十五心頃說名行向，第十
X53n0844_p0585a08║六心說名住果。
X53n0844_p0585a09║有為事有三等者，有為謂三世，無為謂擇、非擇及
X53n0844_p0585a10║虗空、空、無願。入正性離生者，此二在苦諦四行相
X53n0844_p0585a11║故得入正性。空攝空、無我，無願攝苦、無常故。見行
X53n0844_p0585a12║依空，愛行依無願。見行有二：一、我見增上，二、我所
X53n0844_p0585a13║見增上。我見增上依無我，空三摩地；我所見增上
X53n0844_p0585a14║依空，空三摩地。愛行亦二：一、懈怠增，依苦，生死多
X53n0844_p0585a15║苦勿著懈怠放逸樂故；二、我慢增，依無常、無願三
X53n0844_p0585a16║摩地，以皆是無我勿起我慢故。
X53n0844_p0585a17║世第一法一心三品，世第一法定不可退。預流者無
X53n0844_p0585a18║退義，阿羅漢有退義，非諸阿羅漢皆得無生智。異生
X53n0844_p0585a19║能斷欲貪、瞋恚，有諸外道能得五通，亦有天中住梵
X53n0844_p0585a20║行者。
X53n0844_p0585a21║世第一法三品，謂三乘人成三品。就聲聞中，退、思
X53n0844_p0585a22║二是下，護住、堪達三人是中，不動是上。然是下唯
X53n0844_p0585a23║成現分，下不成中，中上亦爾。天中亦有梵行，行婬
X53n0844_p0585a24║近女，名非梵行。住天中有，性離此事。如經說：一比
X53n0844_p0585b01║丘精進持戒，至夜洗足，洗足盆中有承足臺，有蛇
X53n0844_p0585b02║繞住，比丘不見，引足於中，遂被嗷殺，生忉利天歡
X53n0844_p0585b03║喜園中。凡諸天生，皆天男或天女膝。此既生園，已
X53n0844_p0585b04║異常天，眾天女前，皆欲收抱，其新生天手擲言曰：
X53n0844_p0585b05║皆勿近我。彼天女怪，白天帝釋。天帝釋乃令以鏡
X53n0844_p0585b06║照之，新生之天見己身影，頭有天冠，身具瓔珞，非
X53n0844_p0585b07║是昔日出家之儀，深生自悔，更增厭欲。天女以此
X53n0844_p0585b08║具白天帝，天帝聞之，躬自禮敬，知昔人間出家持
X53n0844_p0585b09║戒，遂送安處天仙之園。故知天中有梵行。
X53n0844_p0585b10║七等至中，覺支可得，非餘等至。一切靜慮皆念住攝，
X53n0844_p0585b11║不依靜慮得入正性離生，亦得阿羅漢果。若依色界、
X53n0844_p0585b12║無色界身，離能證得阿羅漢果，而不能入正性離生；
X53n0844_p0585b13║依欲界身，非但能入正性離生，亦能證得阿羅漢果。
X53n0844_p0585b14║七等至有覺支，謂四禪定、三無色，略不言未至、中
X53n0844_p0585b15║間，但別諸部，非想欲界有覺支故。
X53n0844_p0585b16║北俱盧洲無離染者，聖不生彼及無想天，四沙門果
X53n0844_p0585b17║非定漸得。若先已入正性離生，依世俗道有證一來
X53n0844_p0585b18║及不還果。
X53n0844_p0585b19║北拘盧洲無離染者，以純樂無苦可厭，其六天中
X53n0844_p0585b20║猶有苦故，故能離染。
X53n0844_p0585b21║可說四念住，能攝一切法。一切隨眠皆是心所，與心
X53n0844_p0585b22║相應有所緣境。一切隨眠皆纏所攝，非一切纏皆隨
X53n0844_p0585b23║眠攝。緣起支性定是有為。
X53n0844_p0585b24║念住有三：一、自性即慧，二、所緣一切法，三、眷屬五
X53n0844_p0585c01║蘊性。纏有非隨眠，隨眠但有七纏，通一切惑。三世
X53n0844_p0585c02║煩惱皆是纏，非如十八纏等。
X53n0844_p0585c03║亦有緣起支，隨阿羅漢轉。
X53n0844_p0585c04║亦有緣起隨阿羅漢者，幾支隨轉耶？答：無明、愛、取
X53n0844_p0585c05║是，或生、老死，在未來定無。若中有中得阿羅漢果，
X53n0844_p0585c06║是生支方便容許有生。若於識支不得果者，以一
X53n0844_p0585c07║念故，其受支中亦得果，定不隨轉。名色、六處、觸三
X53n0844_p0585c08║支中，有說亦得果，先生已修習，今至名色識，容起
X53n0844_p0585c09║聖道故。若作此說，名色、六處、觸中入涅槃名生，般
X53n0844_p0585c10║受中分有行、無行。有說：名色、六處、觸三支猶根未
X53n0844_p0585c11║明，即非但不能起聖道，無得果理。唯在受、愛支之
X53n0844_p0585c12║中分三種般若，依前釋即四支隨阿羅漢，後釋即
X53n0844_p0585c13║一支。其業已得果行分攝，未得果有分攝，更無異
X53n0844_p0585c14║有支隨無學轉。
X53n0844_p0585c15║有阿羅漢增長福業，唯欲、色界定有。中有眼等五識
X53n0844_p0585c16║身，有染、無離染，但取自相，唯無分別。
X53n0844_p0585c17║有阿羅漢增長福業，更造新福，成福分善。故五識
X53n0844_p0585c18║但取自性，唯無分別。約處為論五事，毗婆不許。此
X53n0844_p0585c19║事亦無定量，唯無分別，無計度隨念。
X53n0844_p0585c20║心心所法體各實有，心及心所定有所緣，自性不與
X53n0844_p0585c21║自性相應，心不與心相應，有世間正見，有世間信根，
X53n0844_p0585c22║有無記法諸阿羅漢，亦有非學非無學法，諸阿羅漢
X53n0844_p0585c23║皆得靜慮，非皆能起靜慮現前，有阿羅漢猶受故業，
X53n0844_p0585c24║有諸異生住善心死，在等引位必不命終，佛與二乘
X53n0844_p0586a01║解脫無異，三乘聖道各有差別，佛慈悲等不緣有情，
X53n0844_p0586a02║執有有情不得解脫，應言菩薩猶是異生，諸結未斷，
X53n0844_p0586a03║若未已入正性離生，於異生地未名超越有情，但依
X53n0844_p0586a04║現有執受相續假立，說一切行皆剎那滅。
X53n0844_p0586a05║諸無學得靜慮，離欲界欲，法爾皆成熟故。中間與
X53n0844_p0586a06║根本同一時得解脫，二乘無別，唯斷染無知，得不
X53n0844_p0586a07║染無知，無得解脫理。佛慈悲不緣有情，有情實無，
X53n0844_p0586a08║唯緣法故。
X53n0844_p0586a09║定無少法能從前世轉至後世，但有世俗補特伽羅
X53n0844_p0586a10║說有移轉，活時行攝即無餘滅。無轉變諸蘊，有出世
X53n0844_p0586a11║靜慮，尋亦有無漏，有善是有因。等引位中無發語者，
X53n0844_p0586a12║八支聖道是正法輪，非如來語皆為轉法輪。
X53n0844_p0586a13║定無少法能從先世至後世等，以我無故。若說假
X53n0844_p0586a14║我可有移轉，隨活時行攝無餘；滅法即滅，故不移
X53n0844_p0586a15║至後世，無一實法轉變至後世。前實我無轉，今法
X53n0844_p0586a16║實無轉，皆破實我法。
X53n0844_p0586a17║非佛一音能說一切法。
X53n0844_p0586a18║非佛一音說一切法，雖說諸法無我，不能說一念
X53n0844_p0586a19║□為無我故，如無我觀。此宗自體，不緣自體，以名
X53n0844_p0586a20║自體故。
X53n0844_p0586a21║世尊亦有不如義言，佛所說經非皆了義，佛自說有
X53n0844_p0586a22║不了義經，此等皆為本宗同義、末宗異義，其類無邊。
X53n0844_p0586a23║佛有不如義，言立有二：一、義利，謂說正。問：天雨不
X53n0844_p0586a24║有何義利？二、義謂道理，即實法體，謂方便說。不稱
X53n0844_p0586b01║實法，謂殺父母等。
X53n0844_p0586b02║其雪山部本宗同義，謂諸菩薩猶是異生。
X53n0844_p0586b03║其雪山部謂菩薩是異生，即同薩婆多三劫、百劫
X53n0844_p0586b04║俱是異生。
X53n0844_p0586b05║菩薩入胎不起貪愛。
X53n0844_p0586b06║不起貪愛，即異說一切有為利益，故知生受生故
X53n0844_p0586b07║無貪愛。
X53n0844_p0586b08║無諸外道，能得五通。
X53n0844_p0586b09║無外道得五通，以邪教故，無得通理。若內異生，依
X53n0844_p0586b10║內教故，有得通理。
X53n0844_p0586b11║亦無天中住梵行者。
X53n0844_p0586b12║亦無天中住梵行，以天女樂具悉皆增勝，若生彼
X53n0844_p0586b13║者無住梵行。
X53n0844_p0586b14║有阿羅漢為餘所引，猶有無知亦有猶豫，佗令悟入
X53n0844_p0586b15║道因聲起，餘所執多同說一切有部。
X53n0844_p0586b16║有阿羅漢為餘所誘等五事，本上座部為此五事
X53n0844_p0586b17║與大眾諍，所以分出。今復許立，何乖本旨？初與大
X53n0844_p0586b18║眾乖諍之時，尚未立此，至三百年滿，與說一切有
X53n0844_p0586b19║諍。說一切有得本宗，故無五事。舊上座弟子失本
X53n0844_p0586b20║所宗，乃立五事。是知年淹日久，聖隱凡生，新與舊
X53n0844_p0586b21║殊，復何怪也？
X53n0844_p0586b22║其犢子部本宗同義，謂補特伽羅非即蘊離蘊。
X53n0844_p0586b23║其犢子部謂補特伽羅非即蘊離蘊，謂實有我非
X53n0844_p0586b24║有為無為，然與蘊不即不離。佛說無我，但無即蘊
X53n0844_p0586c01║離蘊，如外道等所計之我悉皆是無，非無不可說。
X53n0844_p0586c02║非即蘊離蘊我既不可說，亦不可言形量大小等，
X53n0844_p0586c03║乃至成佛此我常在。
X53n0844_p0586c04║依蘊、處、界假施設名。
X53n0844_p0586c05║依蘊處界假施設名者，謂我非即離，蘊處界亦爾。
X53n0844_p0586c06║然世說言：色是我，乃至法亦是我，但依蘊等假施
X53n0844_p0586c07║設，此我名我，實非蘊等。
X53n0844_p0586c08║諸行有暫住，亦有剎那滅，
X53n0844_p0586c09║諸行有暫住，亦有剎那滅者，即正量部計，從此流
X53n0844_p0586c10║出心心所法，燈𦦨鈴聲念念滅。色法中，如大地經
X53n0844_p0586c11║劫命根等，皆隨一生長，猶有生滅等。
X53n0844_p0586c12║諸法若離補特伽羅，無從前世轉至後世，依補特伽
X53n0844_p0586c13║羅可說有移轉。
X53n0844_p0586c14║諸法若離等者，此中意說法無移轉，可說命根滅
X53n0844_p0586c15║時法亦隨滅。然由我不滅故，能從前世至後世法
X53n0844_p0586c16║不離我，亦可說有移轉。
X53n0844_p0586c17║亦有外道，能得五通，
X53n0844_p0586c18║亦有外道得通現見，有脩得故。
X53n0844_p0586c19║五識無染，亦非離染。若斷欲界修所斷結，名為離欲，
X53n0844_p0586c20║非見所斷。
X53n0844_p0586c21║五識無染亦無離染，但有無記，都無善惡，無分別
X53n0844_p0586c22║故。有分別者，有善惡故。若斷欲界修所斷惑等者，
X53n0844_p0586c23║以修惑唯迷事，有不障理。有漏六行既非證理，故
X53n0844_p0586c24║唯伏修，非見所斷。見所斷法迷理起故，要見理時
X53n0844_p0587a01║方能永斷。凡聖六行皆爾，離色界等亦爾。此中且
X53n0844_p0587a02║舉欲界。
X53n0844_p0587a03║即忍名相世第一法，名能趣入正性離生。
X53n0844_p0587a04║即忍、名、相、世第一法。初觀四諦，但總忍可名忍，亦
X53n0844_p0587a05║觀四諦名名。次觀四諦所詮體、名、相、世第一法，可
X53n0844_p0587a06║知。此根本所誦，但說此四而為善根。
X53n0844_p0587a07║若已得入正性離生，十二心頃說名行向，第十三心
X53n0844_p0587a08║說名住果。
X53n0844_p0587a09║若已入正性離生十二心等者，此中諦別有三心：
X53n0844_p0587a10║一苦法智，即觀欲界苦；二苦法忍，後觀欲界苦諦
X53n0844_p0587a11║惑斷未斷，以猶有上界惑故重觀斷等；三苦類智，
X53n0844_p0587a12║即合觀色無色界苦，以苦諦三界盡故不復重觀，
X53n0844_p0587a13║故合十二心。第十三心，或說即道類智第二念相
X53n0844_p0587a14║續心，或總觀四諦心，次第超越得果皆爾，次第得
X53n0844_p0587a15║第二三果如常。
X53n0844_p0587a16║有如是等多差別義，因釋一頌執義不同，從此部中
X53n0844_p0587a17║流出四部，謂法上部、賢胄部、正量部、密林山部。所釋
X53n0844_p0587a18║頌言：
X53n0844_p0587a19║已解脫更墮，墮由貪復還，獲安喜所樂，
X53n0844_p0587a20║隨樂行至樂。
X53n0844_p0587a21║法。上等四部執義，別四釋一頌。以舊四釋：一、阿羅
X53n0844_p0587a22║漢中有退、住、進，初二句釋退，次一釋住，後一釋進。
X53n0844_p0587a23║二、三乘無學，初二句釋阿羅漢，次一釋獨覺，後一
X53n0844_p0587a24║釋佛。三、四果有六種人：一、解脫人，即預流，初得解
X53n0844_p0587b01║脫故；二、家家人，即第二果向；三、一來果人；四、一間
X53n0844_p0587b02║人；五、不還人。六、阿羅漢已解脫，一更墮，二墮由貪
X53n0844_p0587b03║第四人，復還者第三人，第三句第五人，第四句第
X53n0844_p0587b04║六人。四、六種無學，退、思、護、住、堪達、不動，已解脫是
X53n0844_p0587b05║第二人，更墮是第一人，墮由貪是第三人，復還是
X53n0844_p0587b06║第四人，第三句第五人，第四句第六人。
X53n0844_p0587b07║其化地部本宗同義，謂過去未來是無，現在無為是
X53n0844_p0587b08║有，於四聖諦一時現觀，見苦諦時能見諸諦，要已見
X53n0844_p0587b09║者能如是見。
X53n0844_p0587b10║化地部於四聖諦一時現觀，此是見道。作共相空
X53n0844_p0587b11║無我觀，入空無我遍觀四諦，見苦諦時至能如是
X53n0844_p0587b12║見，此是修道。若別觀四諦相，於修道中見苦諦時
X53n0844_p0587b13║能觀餘三諦，如一意識總緣五蘊十種色，一時之
X53n0844_p0587b14║中能差別知，此非見道。要已總觀見諦理者方能
X53n0844_p0587b15║如是，故修道中能如是見。
X53n0844_p0587b16║隨眠非心亦非心所，一無所緣與纏異。隨眠自性心
X53n0844_p0587b17║不相應，纏自性心相應異生，不斷欲貪、瞋恚，無諸外
X53n0844_p0587b18║道能得五通。
X53n0844_p0587b19║隨眠非心等，如常釋。異生不斷欲貪等者，意說六
X53n0844_p0587b20║行不斷煩惱，但伏而已。如經部相似一切煩惱，上
X53n0844_p0587b21║二界亦爾。此中且舉欲貪等，要無漏道方能斷故。
X53n0844_p0587b22║五通外道不得以邪教故。能飛等是何？是呪藥神
X53n0844_p0587b23║鬼等，知宿住等俱非通也，不能無擁故。
X53n0844_p0587b24║亦無天中，住梵行者，定無中有。
X53n0844_p0587c01║亦無天中住梵行，以多樂故，實無中有。乾闥婆等，
X53n0844_p0587c02║是作樂神。引七有經，如俱舍說：
X53n0844_p0587c03║無阿羅漢，增長福業。
X53n0844_p0587c04║無阿羅漢增長福業，以無煩惱可長有漏業故，轉
X53n0844_p0587c05║福分等是故業故。
X53n0844_p0587c06║五識有染，亦有離染。
X53n0844_p0587c07║五識有離染，以見佛等為近無間引生聖道，非如
X53n0844_p0587c08║薩婆多遠無間亦不得。又言：五識亦在修道位，如
X53n0844_p0587c09║見佛即得聖，亦能斷結離染，非無分別。
X53n0844_p0587c10║六識皆與尋伺相應。
X53n0844_p0587c11║六、識有尋思勘何部？
X53n0844_p0587c12║亦有齊首補特伽羅。
X53n0844_p0587c13║有齊首補特伽羅即不還者，生有頂地，不能起下
X53n0844_p0587c14║無漏聖道取無學果，至命欲終其結自盡，得阿羅
X53n0844_p0587c15║漢乃般涅槃，名為齊首。謂生死之首即有頂地，以
X53n0844_p0587c16║至極處更無生處，雖不起聖道亦成無學。
X53n0844_p0587c17║有世間正見。
X53n0844_p0587c18║有世間正見，不邪推求故，
X53n0844_p0587c19║無世間信根。
X53n0844_p0587c20║無世間信根，世間信等不堅固、易轉改、非增上，不
X53n0844_p0587c21║名根。
X53n0844_p0587c22║無出世靜慮。
X53n0844_p0587c23║無出世靜慮者，靜慮者是麤，外道異生多皆能得，
X53n0844_p0587c24║故唯有漏。此通色界六地，無色界如何？如靜慮亦
X53n0844_p0588a01║有漏，別有無漏，九地不名靜慮無漏，故此且舉色
X53n0844_p0588a02║界為定。然聖者別起六地無漏入見道等，不名靜
X53n0844_p0588a03║慮，但名為定。
X53n0844_p0588a04║亦無無漏，尋善非有因。
X53n0844_p0588a05║無無漏尋，尋是麤故。唯有漏伺是細，通無漏八道
X53n0844_p0588a06║支。正思惟唯有漏，助道支名道支，實非是道。善非
X53n0844_p0588a07║有因，不為生死正因感故。若助不善業令感人天，
X53n0844_p0588a08║亦有此理，今非正因能感三有。若爾，色、無色業性
X53n0844_p0588a09║類是何？是微不善業感，由善資助故得，如是即不
X53n0844_p0588a10║善業通色、無色。
X53n0844_p0588a11║預流有退。
X53n0844_p0588a12║預流有退，初得道有修惑故。
X53n0844_p0588a13║諸阿羅漢定無退者。
X53n0844_p0588a14║阿羅漢無退，道滿故。言退等者，但退禪定現法樂
X53n0844_p0588a15║住中二果實退，如初得果故。
X53n0844_p0588a16║道支皆是念住所攝。
X53n0844_p0588a17║道支皆念住攝，念住謂取慧相應心所，竝名念住，
X53n0844_p0588a18║故攝道支。
X53n0844_p0588a19║無為法有九種：一、擇滅，二、非擇滅，三、虗空，四、不動，五、
X53n0844_p0588a20║善法真如，六、不善法真如，七、無記法真如，八、道支真
X53n0844_p0588a21║如，九、緣起真如。
X53n0844_p0588a22║擇、非擇、空三體各一，得緣同餘部。不動但是斷定
X53n0844_p0588a23║障得，定障名動，是散動故。今斷得此，故名不動。善、
X53n0844_p0588a24║惡、無記如三體各一，但名一理，性皆是善。道支、緣
X53n0844_p0588b01║起義同大眾，然各一理。今據勝者，但言道支、緣起。
X53n0844_p0588b02║入胎為初，命終為後。色根大種，皆有轉變。心心所法，
X53n0844_p0588b03║亦有轉變。
X53n0844_p0588b04║入胎為初，至心心所法亦有轉變。此中意說，一期
X53n0844_p0588b05║初後之中色等有轉變，如乳變為酪等，性非剎那
X53n0844_p0588b06║生，滅故有轉變。心心所法亦爾，然即非一切行皆
X53n0844_p0588b07║剎那滅。又解：色等雖性亦念念滅，然無去來世，不
X53n0844_p0588b08║同薩婆多前法滅已，後於未來法生至現在。今言
X53n0844_p0588b09║前法於現在滅已，無別有法從未來來，但由前法
X53n0844_p0588b10║為因力故引後法起，後法即是前法為因轉作，雖
X53n0844_p0588b11║剎那滅轉變義成。
X53n0844_p0588b12║僧中有佛，故施僧者便獲大果，非別施佛。
X53n0844_p0588b13║僧中有佛，佛入僧數故也。
X53n0844_p0588b14║佛與二乘皆同一道，同一解脫，說一切行皆剎那滅。
X53n0844_p0588b15║佛與二乘同一道一解脫者，此部意說，非佛與二
X53n0844_p0588b16║乘，一切種智作用亦同。然道是一，即聲聞乃至為
X53n0844_p0588b17║佛時即舊。道體不改，性類是同，轉下成中、轉中成
X53n0844_p0588b18║上，故言一物。了境作用如是不同，然非得果捨向、
X53n0844_p0588b19║得勝捨劣等事。解脫唯擇滅，斷染無知，得一切剎
X53n0844_p0588b20║那滅。二解同前。
X53n0844_p0588b21║定無少法能從前世轉至後世。此等是彼本宗同義。
X53n0844_p0588b22║其末宗異義者，謂說實有過去未來，亦有中有一切
X53n0844_p0588b23║法處，皆是所知亦是所識，業實是思無身語業。
X53n0844_p0588b24║定無少法從前至後，剎那滅故，無一實法從前至
X53n0844_p0588c01║後。
X53n0844_p0588c02║尋伺相應。
X53n0844_p0588c03║尋伺相應，同薩婆多解。
X53n0844_p0588c04║大地劫住。
X53n0844_p0588c05║大地劫住非剎那，滅同正量部等解。
X53n0844_p0588c06║於窣堵波，興供養業，所獲果少，
X53n0844_p0588c07║供養窣堵波果少不同，有舍利無舍利皆爾，無攝
X53n0844_p0588c08║受歡喜利益故，乃至佛像法等竝然。
X53n0844_p0588c09║隨眠自性，恒居現在。
X53n0844_p0588c10║隨眠恒現在，恒居現為因，生諸法故，雖有過未，現
X53n0844_p0588c11║在不斷。
X53n0844_p0588c12║諸蘊處界，亦恒現在，
X53n0844_p0588c13║諸蘊處界亦恒現在者，云即種子三科恒現在，唯
X53n0844_p0588c14║能生諸法，五法定能縛，繫縛有情不出生死。
X53n0844_p0588c15║此部末宗因釋一頌，執義有異。如彼頌言：
X53n0844_p0588c16║五法定能縛，諸苦從此生，謂無明、貪、愛，
X53n0844_p0588c17║五見及諸業。
X53n0844_p0588c18║諸苦從此生從五法起謂無明等者，列五法名：一
X53n0844_p0588c19║無明，三界無明也；二欲貪；三色無色愛；四五見，有
X53n0844_p0588c20║身見等五。諸業謂三業，所以唯說此五。又諸業有
X53n0844_p0588c21║幾？前說善非有，因無福不動業故。見道用勝，五見
X53n0844_p0588c22║障理為首；修道用勝，貪愛緣事為首。五見緣內理，
X53n0844_p0588c23║諸界行相同，但總言五見。貪愛緣事行相各別，欲
X53n0844_p0588c24║界緣外門，上二界緣內，故分貪愛。然此二種見修
X53n0844_p0589a01║用異，然通二道用勝為根本者，所謂無明，故略餘
X53n0844_p0589a02║惑，此中不敘。又無明即無明支，貪愛即愛支，五見
X53n0844_p0589a03║即取支，以用增故。業即行有，故此五法常能縛得
X53n0844_p0589a04║令識等七生。又上二界但不善業生，由微薄不善
X53n0844_p0589a05║業善法資助令感上生，亦非上二界有善業感，故
X53n0844_p0589a06║言諸業謂身語意。
X53n0844_p0589a07║其法藏部本宗同義，謂佛雖在僧中所攝，然別施佛，
X53n0844_p0589a08║果大非僧。
X53n0844_p0589a09║法密部謂佛雖在僧攝等者，以別施佛其心無簡
X53n0844_p0589a10║別，但為施世尊極上極勝，一心平等恭敬無差，故
X53n0844_p0589a11║得福多。若佛在僧亦兼施者，即心寬慢又復大慢，
X53n0844_p0589a12║又起簡別佛為無上、僧為有上，故普施僧果少別
X53n0844_p0589a13║福。
X53n0844_p0589a14║於窣堵波，興供養業，獲廣大果，
X53n0844_p0589a15║於窣堵波供養得大果者，以佛舍利安在其中，見
X53n0844_p0589a16║此處時如見於佛，其心既重故得大果，以佛亦許
X53n0844_p0589a17║供養舍利如佛無異，故果極大。法等亦然，不為無
X53n0844_p0589a18║攝受便無大果，佛自開許攝受施故。
X53n0844_p0589a19║佛與二乘，解脫雖一，而聖道異。
X53n0844_p0589a20║佛與二乘解脫同等者，如文可知。
X53n0844_p0589a21║無諸外道，能得五通。
X53n0844_p0589a22║無外道得五通者，以教邪故。通者，運轉無擁故。諸
X53n0844_p0589a23║異生非佛弟子，汎爾坐禪亦不得通，不能無擁故。
X53n0844_p0589a24║有能飛騰如住劫等事，皆是呪藥或鬼神等力之
X53n0844_p0589b01║所加，非實通也。
X53n0844_p0589b02║阿羅漢身皆是無漏，餘義多同大眾部執。
X53n0844_p0589b03║阿羅漢身皆無漏者，此有二義：一非漏依故，無學
X53n0844_p0589b04║蘊不起漏故；二非漏境故，雖生佗漏不增長故，如
X53n0844_p0589b05║滅道諦煩惱雖生不增長故。然無學蘊別有一類
X53n0844_p0589b06║異有學等，得無學時方起現前故。設退無學住有
X53n0844_p0589b07║學位起煩惱時，此有學蘊依緣得起煩惱等者，此
X53n0844_p0589b08║非無學身之五蘊，無學蘊滅學蘊生故。然今此宗
X53n0844_p0589b09║無學未必許有退義，然作此解於理無違。
X53n0844_p0589b10║其飲光部本宗同義，謂若法已斷已遍知則無，未斷
X53n0844_p0589b11║未遍知則有。
X53n0844_p0589b12║飲光部若法已斷遍知即無等者，法謂煩惱未斷
X53n0844_p0589b13║之時，過去有體名有煩惱。若為無間已斷解脫，遍
X53n0844_p0589b14║知過去煩惱體即非有，不同薩婆多等其體獨有。
X53n0844_p0589b15║若業果已熟則無，果未熟則有。
X53n0844_p0589b16║若業果已熟則無等者，既唯辨業業，謂若果未熟，
X53n0844_p0589b17║過去有體；若果已熟，業於過去其體即無。然唯果
X53n0844_p0589b18║法生已念念滅，不待已斷遍知等故。解云：此中唯
X53n0844_p0589b19║於過現，不說未來，以無體故。今準文意，無法以未
X53n0844_p0589b20║來為因，以未來無故。然因後果前，故無以未來為
X53n0844_p0589b21║因。又法已斷知，言不簡別，故許通未來，於理無爽。
X53n0844_p0589b22║有諸行以過去為因，無諸行以未來為因。
X53n0844_p0589b23║有諸行以過去為因等者，此簡薩婆多現在以未
X53n0844_p0589b24║來為能作因，未來以未來為異熟後相應位有能
X53n0844_p0589c01║作因故。
X53n0844_p0589c02║一切行皆剎那滅。
X53n0844_p0589c03║一切行皆剎那滅者，異犢子等。
X53n0844_p0589c04║諸有學法有異熟果，餘義多同法藏部執。
X53n0844_p0589c05║諸有學法有異熟果者，此有二解：一、即無漏不招
X53n0844_p0589c06║有漏果，但前引後等流果等變異而熟，名有異熟
X53n0844_p0589c07║果。此異熟果體實無漏，薩婆多等不許名異熟故。
X53n0844_p0589c08║二、云即感有果，如初二果未離欲界，所有無漏感
X53n0844_p0589c09║欲界果，不還感上界，類此應知，以煩惱未盡、無漏
X53n0844_p0589c10║未圓故。
X53n0844_p0589c11║其經量部本宗同義，謂說諸蘊有從前世轉至後世，
X53n0844_p0589c12║立說轉名。
X53n0844_p0589c13║經量部說：諸蘊從前世轉至後有實法，我能從前
X53n0844_p0589c14║世轉至後世。問：此為常故轉？為體無常多相續住，
X53n0844_p0589c15║名轉內法外法耶？
X53n0844_p0589c16║非離聖道，有蘊永滅。
X53n0844_p0589c17║非離聖道有蘊永滅，有漏六行不能斷煩惱，但名
X53n0844_p0589c18║伏故。
X53n0844_p0589c19║有根邊蘊，有一味蘊。
X53n0844_p0589c20║有根邊蘊，有一味蘊。一味者，即無始來展轉和合
X53n0844_p0589c21║一味而轉，即細意識曾不間斷。此具四蘊。有根邊
X53n0844_p0589c22║蘊者，根謂向前細意識住，生死根本，故說為根。由
X53n0844_p0589c23║此根故，有五蘊起，即同諸宗所說五蘊。然一味蘊
X53n0844_p0589c24║是根本故，不說言邊。其餘間斷五蘊之法，是末起
X53n0844_p0590a01║故，名根邊蘊。
X53n0844_p0590a02║異生位中亦有聖法。
X53n0844_p0590a03║異生位中亦有聖法，即無漏種法爾成就。
X53n0844_p0590a04║執有勝義補特伽羅，餘所執多同說一切有部。
X53n0844_p0590a05║執有勝義補特伽羅，但是微細難可施設，即實我
X53n0844_p0590a06║也。不同正量等，非即蘊離蘊蘊外調，然有別體故
X53n0844_p0590a07║也。
X53n0844_p0590a08║三藏法師翻此論竟，述重譯意，乃說頌言：
X53n0844_p0590a09║備詳眾梵本，再譯宗輪論，文愜義無謬，
X53n0844_p0590a10║智者應勤學。
X53n0844_p0590a11║
X53n0844_p0590a12║異部宗輪論述記（舉）
X53n0844_p0590a13║
X53n0844_p0590a14║天延三年乙亥七月五日於鹿苑院自拜寫之
X53n0844_p0590a15║興福寺釋　真興
X53n0844_p0590a16║承久三年十一月晦日於佛光山寺堂拜寫之
X53n0844_p0590a17║沙門　高辨
X53n0844_p0590a18║
X53n0844_p0590a19║
X53n0844_p0590a20║
X53n0844_p0590a21║一說部
X53n0844_p0590a22║執世、出世法皆無實體，同一假名。
X53n0844_p0590a23║說出世部
X53n0844_p0590a24║執世法從顛倒生，出世之法別有別體。
X53n0844_p0590b01║鷄胤部
X53n0844_p0590b02║上古有仙染鷄，生子部主是此之族。
X53n0844_p0590b03║多聞部
X53n0844_p0590b04║廣學三藏，深悟佛言，從德為名，名多聞部。
X53n0844_p0590b05║說假部
X53n0844_p0590b06║說世出世法皆通假名，為以真實故不同一說，及
X53n0844_p0590b07║出世部。
X53n0844_p0590b08║制多山部
X53n0844_p0590b09║制多翻為靈廟，此即一處。山有制多，人依山住，從
X53n0844_p0590b10║山立名。
X53n0844_p0590b11║西山住部、北山住部
X53n0844_p0590b12║此竝居制多山西及北，故名也。
X53n0844_p0590b13║說因部，亦名說一切有部
X53n0844_p0590b14║一切有有二：一者、有為，三世實有；二者、無為，離世
X53n0844_p0590b15║實有。從所立法以彰部，名。
X53n0844_p0590b16║雪山部
X53n0844_p0590b17║微弱不住，如似雪風，飄流靡惜。從喻為名，亦雪山
X53n0844_p0590b18║部。從處立稱，亦名上座。從遠所襲以名也。
X53n0844_p0590b19║犢子部
X53n0844_p0590b20║上古有仙，居山靜處，欲染母牛，因而有子，自後仙
X53n0844_p0590b21║種皆名也。
X53n0844_p0590b22║法上部
X53n0844_p0590b23║有法可上，或復有法生眾人出，竝名法上，從人亦
X53n0844_p0590b24║名也。
X53n0844_p0590c01║賢胄部
X53n0844_p0590c02║賢是部主，胄是苗裔之義，是賢羅漢之苗裔以名
X53n0844_p0590c03║也。
X53n0844_p0590c04║正量部
X53n0844_p0590c05║權衡刊定，名之為量。量無邪謬，因之為正。此部所
X53n0844_p0590c06║立甚深法義，於定無邪，目以名也。
X53n0844_p0590c07║密林山部
X53n0844_p0590c08║近山林木蓊鬱繁密，從處以名也。
X53n0844_p0590c09║化地部
X53n0844_p0590c10║部主曾作國王，化露地上，故曰化地。捨國出家，弘
X53n0844_p0590c11║宣佛法，從本名也。
X53n0844_p0590c12║法藏部，亦名法密部
X53n0844_p0590c13║部主之義名，藏之與密義同。此師含容正法，如藏
X53n0844_p0590c14║以名也。
X53n0844_p0590c15║飲光師
X53n0844_p0590c16║上古有仙，身有金光，障弊金光，故名飲光部主，是
X53n0844_p0590c17║彼胤以名也。
X53n0844_p0590c18║經量部
X53n0844_p0590c19║此部唯依經為宗，不依律論，即經部師依所立彰
X53n0844_p0590c20║部也。