X53n0846_p0653a01║
X53n0846_p0653a02║
X53n0846_p0653a03║
X53n0846_p0653a04║遺教經論記卷第三
X53n0846_p0653a05║笑庵　觀復　述
X53n0846_p0653a06║第三、遠離功德三：初、標章。涅槃明次第云：遠離一切
X53n0846_p0653a07║世間之事，是名少欲；既出家已，不生悔心，是名知足；
X53n0846_p0653a08║既知足已，近空閑處，遠離憒閙，是名寂靜。不知足者，
X53n0846_p0653a09║不樂空閑；夫知足者，常樂空寂，故次來也。
X53n0846_p0653a10║二舉經，三論釋。二、論曰下，初分門出意。涅槃名寂靜，
X53n0846_p0653a11║約能遠離也。以憒閙為所遠離，今含能所，故云遠離。
X53n0846_p0653a12║言自性遠離等者，人法本寂，性常離閙，故云體出。捨
X53n0846_p0653a13║眾思滅，身心方寂，名方便出。樂眾受惱，我見所纏，故
X53n0846_p0653a14║云常縛。
X53n0846_p0653a15║二、隨門解釋三：初、自性遠離門。二、論自性下，初、總標。
X53n0846_p0653a16║以諸法自性本空，故以自性空治四障也。
X53n0846_p0653a17║二、別釋。四、一者下，初、我相執著障。此障通有二我：一、
X53n0846_p0653a18║謂於蘊計有主宰，名人我相；二、謂計蘊體有實性，為
X53n0846_p0653a19║法我相。今約大乘，示法無我為能治也。其空、無相、無
X53n0846_p0653a20║願，名三空門（亦名三三昧門。孔目云：據境為門，據能觀智即名三昧。又名三解脫，初修為三
X53n0846_p0653a21║昧，終成名解脫。今正約三空門，故云法無我、空、無相、空、願空也）。雜集論約三解脫與
X53n0846_p0653a22║四諦十六行相攝中云：如所有性中有十六行及三
X53n0846_p0653a23║解脫門，更互相攝。問：空攝幾行？答：二，謂空行、無我行。
X53n0846_p0653a24║問：無願攝幾行？答：六，謂無常行、苦行（兼上二行，是苦諦中四行）、因
X53n0846_p0653b01║行、集行、生行、緣行（此四是集諦中四行），由彼於三界無所求故。問：
X53n0846_p0653b02║無相攝幾行？答：八，謂滅、道八行，由彼不能作諸相故
X53n0846_p0653b03║（滅四行者：一、滅行，謂離煩惱繫故；二、靜行，謂離苦相繫故；三、妙行，謂離上二繫故；四、離行，謂不復退還，最極安
X53n0846_p0653b04║穩故。道四行者：一、道行，謂聖者證真如路故；二、如行，淨治煩惱故；三、行行，覺真實義故；四、出行，趣真常路故）。
X53n0846_p0653b05║今論云寂靜者，法無我空故者，空即寂靜，正當雜集
X53n0846_p0653b06║空行。其示法無我，即彼無我行。彼釋空云：有三種空
X53n0846_p0653b07║性，謂自性空性（依遍計所執自性觀，由此自相定非有故）、如性空性（依依佗自
X53n0846_p0653b08║性觀，由此如所計度皆非有故）、真性空性（依圓成實自性觀，由此即空真性故）。彼釋無
X53n0846_p0653b09║我云：由蘊、處相無，故名無我相。故佛密意說言：一切
X53n0846_p0653b10║法皆無我。評曰：上二皆法無我空也。言無為者，無相
X53n0846_p0653b11║空故者，同雜集攝滅、道八行故。彼云：彼不能作諸相
X53n0846_p0653b12║故。即今無為也。言安樂者，無取捨願空故者，亦同彼
X53n0846_p0653b13║攝六行云：彼於三界無所求故。即今無取捨義，以三
X53n0846_p0653b14║界無安，不願求三界也。上三空皆法空觀，治二我空
X53n0846_p0653b15║也。二、二者下，我所障。我所內外有二，對法云：於外
X53n0846_p0653b16║事唯計我我所相，於內事通計我我所相。（上雖標我相，實通我
X53n0846_p0653b17║所，以諸論治我相皆離我我所故，此中約別外我所也。）然五蘊中皆有三我所：
X53n0846_p0653b18║一、相應我所，由我與彼相應說有彼故。（彼即色受想行識，如云我
X53n0846_p0653b19║有色等是也。）二、隨轉我所，謂若彼由此自在力轉，或捨或
X53n0846_p0653b20║役，世間說彼是我所故。（彼亦五蘊，由我有力故，色等屬我而役彼也。）三、不
X53n0846_p0653b21║離我所，謂我在色中等，彼計實我處在蘊中遍體隨
X53n0846_p0653b22║行故。（彼即能計人，此計我遍五蘊中也。）上約內說外者，如婆娑說：於五
X53n0846_p0653b23║蘊計我即我見，於五蘊各有三我所：一、我瓔珞，二、我
X53n0846_p0653b24║僮僕，三、我窟宅。今云五眾即是徒屬，於上僮僕我所
X53n0846_p0653c01║中収，今離此眾即能治也。言五眾者，謂比丘、比丘尼、
X53n0846_p0653c02║式叉摩那、沙彌、沙彌尼，若涅槃中但云四眾。（即內外二眾，今
X53n0846_p0653c03║約內眾故云五眾也。）故彼經云：寂靜者有二：一者心寂，二者身
X53n0846_p0653c04║寂。身寂者，不親近四眾，不豫四眾所有事業。心寂者，
X53n0846_p0653c05║終不修習貪嗔恚愚癡。或有身雖寂心不寂，謂比丘
X53n0846_p0653c06║坐禪靜處，遠離四眾，心常積集貪欲恚癡。或心寂身
X53n0846_p0653c07║不寂，謂比丘親近國王大臣，斷貪恚癡。或身心俱寂，
X53n0846_p0653c08║謂佛菩薩（即今修三空觀故心寂，遠五眾故身寂）。或身心俱不寂，謂諸
X53n0846_p0653c09║凡夫不能深觀無常無我無淨故。又云：近空閑處，遠
X53n0846_p0653c10║離憒閙，是名寂靜（全同今文）。據上經文，皆以離四眾為寂
X53n0846_p0653c11║靜，與今離五眾意義全同。而住法謬引法華五眾之
X53n0846_p0653c12║生滅，證五眾即五陰，但譯語不同，反斥孤山作徒眾
X53n0846_p0653c13║釋，宣演亦錄之，大違涅槃。妄引法華，謬評譯，強破先
X53n0846_p0653c14║德，孟浪之甚（然若作表法解者，以五眾表五陰，古有此解，如何直以聚義與覆義同而釋耶？
X53n0846_p0653c15║若爾，涅槃四眾應是四蘊耶）。言乱起無次第者，若著五眾，我所障
X53n0846_p0653c16║故，身心雜亂，觀行無緒，故令離憒閙也。三者下。三、
X53n0846_p0653c17║彼二無相障，通上無我我所，此非是障，乃約能治目
X53n0846_p0653c18║所治爾。如所知非障，是障障所知，獨處故身寂，閑居
X53n0846_p0653c19║故心寂也。四者下，四、無為首功德障。靜處之人入
X53n0846_p0653c20║三空門，為大乘初門，即為首功德，故能治無為首功
X53n0846_p0653c21║德障。今靜處之人空觀現前，故釋天敬重，具云釋迦、
X53n0846_p0653c22║提桓、因陀羅。釋迦，能也；提桓，天也；因陀羅，主也。即能
X53n0846_p0653c23║天主撫育勸善，能為天主故，并餘天眾所敬重故。
X53n0846_p0653c24║修習下。二、修習遠離門。先躡前。雖自性離我我所，若
X53n0846_p0654a01║不捨眾還恐集生，今既捨己眾佗眾不集生也。住法
X53n0846_p0654a02║以己眾即我、他眾即我所，便違前論五眾約我所障
X53n0846_p0654a03║也。彼於此章最為失旨，而於謬解中復斥前德，何特
X53n0846_p0654a04║爾也？上論既以五眾釋經離閙，今捨己眾他眾即自
X53n0846_p0654a05║他徒屬也。以前經意謂欲求三空治我相者，當外離
X53n0846_p0654a06║我所之眾則觀智速成，今亦令捨己他眾則不復集
X53n0846_p0654a07║我我所也。方便慧下。迎上。捨眾即方便慧成就，應住
X53n0846_p0654a08║空閑為如法住也。善擇下。前方便慧雖住空閑，若不
X53n0846_p0654a09║思滅苦本非善擇故，今既思滅名善擇智成就。遠離
X53n0846_p0654a10║起因。起苦之因故名苦因，因即是其苦本，因即是法
X53n0846_p0654a11║我執，此我法執以薩迦耶見為首，故為苦之因本，故
X53n0846_p0654a12║唯識中說人法我執皆以薩迦耶見為上首，見疑無
X53n0846_p0654a13║明等煩惱相應則二死苦不息也，今滅苦之本因故
X53n0846_p0654a14║名遠離。
X53n0846_p0654a15║三、受用諸見門。三、受用下，初、樂集起惱。言受用諸見
X53n0846_p0654a16║者，即經受眾惱故。此分別起者，唯識云：薩迦耶見者，
X53n0846_p0654a17║謂於五取蘊執著我我所，一切見趣所依為業。（正同今論
X53n0846_p0654a18║集我我所生起自佗也，執著即樂集故。）此見差別有二十句，成六十二
X53n0846_p0654a19║見。對法論云：謂如所計色是我、我有色、色屬我、我在
X53n0846_p0654a20║色中，一蘊有四，五蘊合有二十也。五為我見，餘皆我
X53n0846_p0654a21║所，謂相應我所（即我有色）、隨轉我所（即色屬我）、不離我所（即我在色
X53n0846_p0654a22║中），故有十五我所。此即分別行緣蘊，亦分別所起處
X53n0846_p0654a23║等，皆是分別我見。若歷三世便有六十，加身即我為
X53n0846_p0654a24║六十一，我復異身為六十二，此依身見起六十二見。
X53n0846_p0654b01║經約樂眾受惱者，境即是眾、心即是樂，由心樂眾起
X53n0846_p0654b02║我我所見，名受眾惱也。諸見下。二、生已自害。諸見
X53n0846_p0654b03║集於心則淪溺，眾鳥集於樹則枯折。復示下。三、無
X53n0846_p0654b04║出離相。煩惱業生即生苦故，此由見縛故沒於苦中。
X53n0846_p0654b05║法喻可知。
X53n0846_p0654b06║四、不疲勌功德三：初、標章。涅槃名精進，今經亦自結
X53n0846_p0654b07║名精進，但精進約順明，不疲勌約反顯，故小異爾。涅
X53n0846_p0654b08║槃約生起云：於空寂處常作是今：一切世間悉謂我
X53n0846_p0654b09║得沙門道果，然我今者實未能得，我今云何誑惑於
X53n0846_p0654b10║人？作是念已，精進修習沙門道果，是名精進，故次來
X53n0846_p0654b11║也。二、舉經。三、論釋二：初、精進二：初、法說。二、論曰下，
X53n0846_p0654b12║初、揀顯。初句牒章，次句揀，後二句顯。言善趣者，反顯
X53n0846_p0654b13║外道雖勤，不能於一切法善趣諸行，故事難也。今勤
X53n0846_p0654b14║者既於法善趣諸行，故無難也。成不退者，亦顯彼雖
X53n0846_p0654b15║勤不成不退，但輪回因。今勤者成不退，故事無難也。
X53n0846_p0654b16║二、以能下，勸修。初句躡前，次句成前。謂誠欲不退，
X53n0846_p0654b17║須勤長養爾。復以下，喻況。小水常流，喻不休息。精進
X53n0846_p0654b18║則能穿石，喻成有力。以三有堅固如石，精進之水雖
X53n0846_p0654b19║小，但流不斷，故能穿之出於三有也。次說下。二、懈
X53n0846_p0654b20║怠，反前必怠也。念處退失，即退四念處也（身、受、心、法）。故云
X53n0846_p0654b21║不成就心慧，以念即慧故。問：上一切行善趣，今怠中
X53n0846_p0654b22║何唯退念處耶？答：有二義：一、以念處是三十七道品
X53n0846_p0654b23║之初，七方便之首。若念處數數懈廢，則一切行皆失，
X53n0846_p0654b24║故唯舉此。喻中即未熱而息，以熱相近無漏智火故
X53n0846_p0654c01║煖位（即加行位）。今云未熱，故資粮中先修總別，念處既退
X53n0846_p0654c02║則餘行皆失也。二、四念處通大小乘，治常無常等八
X53n0846_p0654c03║倒。又深觀念處即坐道場，故此退失。餘皆不成，故唯
X53n0846_p0654c04║約此也（住法，謂或可凡所受法三學八正等，隨所修行皆名念處，無根之談出自胸臆）。
X53n0846_p0654c05║五、不忘念功德三：初、標章。不忘念即正念，以忘念即
X53n0846_p0654c06║邪思故，故涅槃但云六者、正念。彼經明次第云：是勤
X53n0846_p0654c07║進者繫念六處，所謂佛、法、僧、戒、施、天，是名正念（又具四念
X53n0846_p0654c08║處名正念，又修習大涅槃者是名正念，又繫念思惟如來常住無有變易是名正念）。今由勤故，
X53n0846_p0654c09║常不忘念是眾行首，故次來也。二、舉經三論釋。二、
X53n0846_p0654c10║論曰下，初標示二義，即次釋是也。
X53n0846_p0654c11║二、別釋二義。二、於中下，初、釋一切行上首。實則一切
X53n0846_p0654c12║行皆以不忘念為上首，今經略說，且說為聞、思、修三
X53n0846_p0654c13║慧首爾，在文易見。能遮下。二、釋能破無始重怨。即
X53n0846_p0654c14║以貪等三不善根為無始重怨，今不忘念能遮此重
X53n0846_p0654c15║怨，而不害三善根也。（住法以三善根強，怨不能害，此則三善遮重怨也。非是不忘念
X53n0846_p0654c16║能遮，公違論文。）前科護善，此中遮惡，皆不忘念行中上首，於
X53n0846_p0654c17║理愈明。言煩惱者下。別釋經入字。謂忘念者，內心惑
X53n0846_p0654c18║亂，即煩惱入中。亦由亂故，外集生過，是賊入也。今由
X53n0846_p0654c19║不忘念故，內既不亂，故煩惱不入心，即令外賊不能
X53n0846_p0654c20║集生過也。其煩惱賊喻三不善根，但約內亂外集，心
X53n0846_p0654c21║境相應，起三不善爾。而住法謂煩惱是惑，賊即喻業，
X53n0846_p0654c22║特違論。謂重怨既害三善根，定知煩惱賊喻三不善
X53n0846_p0654c23║根也。
X53n0846_p0654c24║三、勸修成德；二、復示下，初、勸修。言今初、後念成就者，
X53n0846_p0655a01║釋經常當攝念在心，則初、後念成就也（此是藏本。若靈芝本云：令初念
X53n0846_p0655a02║處成就。處字悞義，合用後字為正。住法釋云：謂未臨事前釋經常攝，不知是何言耶？況次釋無始心，更無交
X53n0846_p0655a03║涉耶）。言示現遮無始心故者，經既令常攝念在心，驗知
X53n0846_p0655a04║遮無於始心也。始心即初心，今後念尚成就，況無於
X53n0846_p0655a05║初心耶？故云遮爾。住法作兩釋，並約無始以釋心字，
X53n0846_p0655a06║幾許許悞耶？言無始、終失者，上約初、後念成就，則有
X53n0846_p0655a07║始、終念之得，故今無始、終念之失也。此釋經若失念
X53n0846_p0655a08║者，謂失始、終念也。言成就多過者，釋經則失諸功德
X53n0846_p0655a09║也，即失前一切行并三善根也。又成下。二、成德，則
X53n0846_p0655a10║成利他德也。前遠離功德令捨眾獨處，此順世間雖
X53n0846_p0655a11║入五欲猶不忘念，有二義異：一、約文次第故，以知足
X53n0846_p0655a12║故遠離，離故精進，進故不忘念。於中念力強者，縱令
X53n0846_p0655a13║同事攝生，反顯其念力強者，不應爾也。文有次第顯
X53n0846_p0655a14║義不同，不應一準。二者、為門不同，前智此悲二義別
X53n0846_p0655a15║故，此順世間集利他行功德也。喻合可知。
X53n0846_p0655a16║六、禪定功德三：初、標章。涅槃云：具正念者，所得三昧
X53n0846_p0655a17║是正定。此經自云：若攝心者，心即在定。故次來也。
X53n0846_p0655a18║二、舉經。三、論釋三：初、示定因定用二：初、定因攝念。二、
X53n0846_p0655a19║論曰下，初、正明。言八禪定者，若分相言禪定，通以八
X53n0846_p0655a20║皆云定，而獨名禪也。今云八種禪定者，應云四禪四
X53n0846_p0655a21║定，云八種成八皆禪定。若約釋名，應從別目。言四禪
X53n0846_p0655a22║者，具云禪那，正云靜慮（古翻思惟修功德，叢林與棄皆是義翻，正云靜慮）。靜
X53n0846_p0655a23║謂寂靜，慮謂審慮。故瑜伽云：於所緣境繫念寂靜而
X53n0846_p0655a24║思慮，故名靜慮。是以靜能斷結，慮能正觀。諸無色定
X53n0846_p0655b01║有靜無慮，雖能斷結，不能正觀欲界等持；有慮無靜，
X53n0846_p0655b02║雖正觀，不能斷結，故唯色界獨受斯名。言四空定者，
X53n0846_p0655b03║空即無色也，定即心一境性，謂令心專一所緣也。婆
X53n0846_p0655b04║沙云：此四地中超過一切有色法故（謂地法增勝），違害一
X53n0846_p0655b05║切有色法故（謂害有色故），色法於彼無容生故，如火中華。
X53n0846_p0655b06║故俱舍云：無色，若大眾部及化地部亦許有色，細故
X53n0846_p0655b07║名無。故四通名空也（上釋通名）。若別釋四禪者，一、有尋有
X53n0846_p0655b08║伺靜慮，二、無尋無伺靜慮，三、離喜靜慮，四、離樂靜慮
X53n0846_p0655b09║（謂初禪離欲惡而有尋伺、二禪無尋伺而有喜樂、三禪離喜動而有樂受、四禪離樂受故捨念清淨）。四
X53n0846_p0655b10║空別者，謂一空無邊處定（謂觀空作無邊行相，能滅色想，心安空定）、二識
X53n0846_p0655b11║無邊處定（謂心緣內識作無邊行相，對治下地，觀空外念麤分別故，〔故〕安心識定）、三無
X53n0846_p0655b12║所有所定（謂內外皆無也。即觀前捨外緣內，事念麤浮，即無取。所取既無，能取亦無，故無內外
X53n0846_p0655b13║也）、四非想非非想處（謂無下地明了想，故云無想。有時劣想，故云非非想。□□□□
X53n0846_p0655b14║□□□以治前所有想，復是麤念分別。瑜伽云：先入無所有處定，超過一切有想，今復超過無所有想，故云非
X53n0846_p0655b15║想。又言非非想者，非如無想及滅盡定，一切諸想悉皆滅盡，唯有微細想。外道不了，謂為涅槃，未能無緣，豈離
X53n0846_p0655b16║心境？況計此為我，後生愛味。若知此患，更求上進。求上進時，上求所緣，覺無所得。無所得故，滅而不轉，則得滅
X53n0846_p0655b17║受想定。若未得此定，厭想為先，後想不行，即入無想定。若佛弟子，即於此等定中進發，真無漏也。）俱
X53n0846_p0655b18║舍云：空無邊等三，名從加行立，非想非非想，昧劣故
X53n0846_p0655b19║立名。謂修定前，起加行位，厭壞色故，作勝解想，思無
X53n0846_p0655b20║邊空。加行成時，名空無邊處。厭空想識，厭識想無所
X53n0846_p0655b21║有，準知。其第四空，由想昧劣，謂無下地明慧勝想，得
X53n0846_p0655b22║非想名。有昧劣想，名非非想。故前加行，受名第四。加
X53n0846_p0655b23║行根本，同一所緣，故當體受稱。上之八定，大小宗中，
X53n0846_p0655b24║亦無異轍。小乘就相以修，若會歸性，則八定支林，一
X53n0846_p0655c01║切皆空。若事盡理現，皆如來藏，泯絕無寄，則定亂兩
X53n0846_p0655c02║亡。若事理圓融，一即一切。今此經文，既約大乘，非不
X53n0846_p0655c03║會空。然就相說，以通引二乘故。言等者，等餘一切諸
X53n0846_p0655c04║禪定故，皆彼此生也。對治云：四靜慮中，三摩地差別，
X53n0846_p0655c05║無量名字，不可筭數。於初靜慮所攝定中，諸佛菩薩
X53n0846_p0655c06║所入三摩地，一切聲聞獨覺，尚不能了其名，豈況數
X53n0846_p0655c07║知？況復證入？初靜慮既爾，於餘靜慮無色所攝定亦
X53n0846_p0655c08║爾，故以八定等一切也。
X53n0846_p0655c09║云何下。二、徵釋。謂上雖云攝念，未知行相，故此徵釋。
X53n0846_p0655c10║攝即能對治心，行即所對治。緣是緣慮之心，處是所
X53n0846_p0655c11║依之境。此中心行本有三品，謂上、中、軟。以中、軟二品
X53n0846_p0655c12║取事是同，故合為一，唯有二種緣處也。於上品心行
X53n0846_p0655c13║中，言遍所行處心行者，謂於善、惡、無記中散心增上，
X53n0846_p0655c14║遍一切三界等處，通緣三世，皆此心行遍所行處。言
X53n0846_p0655c15║心行者，遷流造作故。（對法釋遍行義云：世遍行，於三世中遍隨行故；界遍行，遍三界
X53n0846_p0655c16║故。又百法中釋遍行云：遍性地時俱故。性即三性，地即九地，時即同時，俱即與八識俱。）言對治
X53n0846_p0655c17║緣故者，今正攝此緣慮心，故云對治緣也。言次及下，
X53n0846_p0655c18║然上攝字貫之於義，云攝中、軟，取事心行爾。中則中
X53n0846_p0655c19║品心，軟則下品心，軟則下品心。以大小乘諸論說上
X53n0846_p0655c20║中下，多云上中軟。清涼釋云：軟者，下也。以初取事時
X53n0846_p0655c21║心尚輕軟，故以下品名軟也。皆對現境，故云取事，不
X53n0846_p0655c22║同上品遍行通緣過未也。攝字對治此緣慮，故云對
X53n0846_p0655c23║治緣也。所以結云：此二種緣處，謂二種心行所緣處
X53n0846_p0655c24║也。治此心不散時，名成就時，故近禪定也。住法紕謬，
X53n0846_p0656a01║以見愛釋遍行中、軟無根之談，不親經論之過也。
X53n0846_p0656a02║禪定下。二、用由定成。因定發慧，慧即果用也。故能知
X53n0846_p0656a03║世間生滅等，以入禪定是修道位中，名世間道，故此
X53n0846_p0656a04║之中知世間生滅也。是圭舉定中微細習情起滅，障
X53n0846_p0656a05║於靜慮等是也。
X53n0846_p0656a06║二、明勤修治怠。二、又懈下，初、總舉經誡。常勤及知不
X53n0846_p0656a07║動是障也。以不知修之方便，所以懈怠。爾下，明三怠，
X53n0846_p0656a08║即方便障。是怠是怠，障方便故，方便正是節量等三
X53n0846_p0656a09║治法也。二別釋。二是中下，初所治懈怠。此三通名
X53n0846_p0656a10║方便障。次科會釋。云何下，二能治精勤。初徵，示現下，
X53n0846_p0656a11║釋。初治不安穩中，節量食臥，治身不安穩。調阿那波
X53n0846_p0656a12║那（此云遣來遣云，或云出息入息，此數息觀，如餘處說，此略不錄），治心不安穩也。二
X53n0846_p0656a13║治無味中，通即神通，慧即智慧，功德通二，及盡苦源，
X53n0846_p0656a14║即是解脫。具上三故，名大希有事。三治恐怖中，生老
X53n0846_p0656a15║病死，多在人中。四惡趣，謂鬼、獄、畜、修羅也。則解觀五
X53n0846_p0656a16║趣皆苦，不言天者，以苦相微，非甚可怖，難起精進，故
X53n0846_p0656a17║略不言。
X53n0846_p0656a18║是三下，結三結定功德。二、復修下，初法。心不散故，即
X53n0846_p0656a19║名無所對治。由此驗知，上二種緣處對治得近禪定
X53n0846_p0656a20║者，攝散心也。又以下，二喻。若散心者，非唯不得禪定，
X53n0846_p0656a21║抑亦失於智慧，故定喻提塘，水喻智慧。今心不散故，
X53n0846_p0656a22║非唯定成，抑亦慧發，故名上上增長也。
X53n0846_p0656a23║七、智慧功德三：初、標章。上云為慧水故修禪，今明所
X53n0846_p0656a24║為，故次來也。二、舉經。三、論釋四：初、明障治。二、論曰
X53n0846_p0656b01║下，初、正明。初句牒章。於真下，二、正釋。真實義處即真諦
X53n0846_p0656b02║境，是所障也。其貪著即是能障，世間事處亦所障也。
X53n0846_p0656b03║亦以貪著為能障，二皆舉所目能。於此二障能遠離
X53n0846_p0656b04║者，即經有智慧也。障既有二，智亦分二：對初障故，即
X53n0846_p0656b05║根本無分別智，能治迷理隨眠，照真諦境；對次障故，
X53n0846_p0656b06║即後得智，治迷事隨眠，照俗諦境（又初障亦煩惱障，次障亦所知障，亦
X53n0846_p0656b07║名理〔障、事〕障）。此迷理、迷事隨眠，則二障種子也。故能、所障
X53n0846_p0656b08║皆分二義。其貪著即根隨煩惱之首，舉初標後，故經
X53n0846_p0656b09║唯說貪者也。然二障體同是貪等煩惱，但約障理、障
X53n0846_p0656b10║事分，二障不同。故唯識約煩惱、所知皆以薩迦耶見
X53n0846_p0656b11║為首，暨諸煩惱但約障涅槃、菩提以分。二障別爾，今
X53n0846_p0656b12║亦例然。故清涼云：以所知障亦以煩惱為能障。即斯
X53n0846_p0656b13║義也。今明有智無貪，故於二障能遠離也。於一下。
X53n0846_p0656b14║二、勸修論二句、釋經二句。於中云難得者，此智能雙
X53n0846_p0656b15║斷二障甚難得故，故不令有失矣。
X53n0846_p0656b16║復示下。二、能得益。上云難得，義通二障。今難得、能得，
X53n0846_p0656b17║但云於第一義處遠離者，以經於我法中能得解脫，
X53n0846_p0656b18║即於如來法中解脫，故云第一義處遠離（上云真實義，即今第
X53n0846_p0656b19║一義也）。此約行人初入證時，先起根本智，緣真諦境，故
X53n0846_p0656b20║云於第一義處。而能双斷迷理、迷事二種隨眠，故云
X53n0846_p0656b21║遠離。釋成於如來第一義法中，雙斷二障而得解脫，
X53n0846_p0656b22║故名遠離也（此義廣如唯識第十引瑜伽中說也）。其後得智，於根本後
X53n0846_p0656b23║起，唯別照俗諦境，別斷迷事惑，故此不說。唯識云：達
X53n0846_p0656b24║俗由證真，故說為後得。即其義也。而住法記用意雖
X53n0846_p0656c01║深，於文不曉。以論云於第一義處遠離，乃於真諦中
X53n0846_p0656c02║離障解脫，何曾約真諦亦遣耶？故前云於真實處障，
X53n0846_p0656c03║今云於第一義處離，義甚分明，何用穿鑿耶？
X53n0846_p0656c04║復示下。三、反顯過。自性慧即根本智，亦名正體智，此
X53n0846_p0656c05║智得出世間，今非此智既不名出世道人，然已出家
X53n0846_p0656c06║又不成世間白衣，兩不似也。然道人白衣乃假施設
X53n0846_p0656c07║之名，既非此二名，故云非施設也。
X53n0846_p0656c08║四、喻功德。二、又以下，初、正喻住法。記云：聞法悟解，得
X53n0846_p0656c09║出生死，如船渡海；思惟觀察，能破無明，如燈照暗；修
X53n0846_p0656c10║行除業，如藥治病；證理斷惑，如斧伐樹。海喻苦道，病
X53n0846_p0656c11║喻業道，黑暗與樹喻煩惱道。（所以二者，以第二思慧，即道前比智，如燈破暗；
X53n0846_p0656c12║第四證智，如斧伐樹。破暗則燈盡還暗，伐樹則究竟不生。比證所斷不同，故用二喻也。）即用四
X53n0846_p0656c13║法對破三道。經中言慧，論云證者，能所互彰，於義彌
X53n0846_p0656c14║顯。（上麤書皆彼文。）言實智慧者，但約實能如喻對治，非謂契
X53n0846_p0656c15║實之智，以四智比證不同故。於四下，釋經而自增益。
X53n0846_p0656c16║謂四功德次第增益，至第四最勝爾。
X53n0846_p0656c17║二、又四下，二、顯功。言於分內處者，於內眼處也。以肉
X53n0846_p0656c18║眼有礙不觀障外色，故云分內處。今即於分內處得
X53n0846_p0656c19║四功德照覺之用也（住法謂分內處為凡夫地爾）。故大品明菩薩
X53n0846_p0656c20║行般若時得於五眼，肉眼淨故得見三千大千國土，
X53n0846_p0656c21║今亦明般若慧有照覺用也。
X53n0846_p0656c22║八畢竟功德。二、已說下，初、通結標後。前通標云長艱
X53n0846_p0656c23║成就、方便畢竟，兩重標顯。以前七次第長養至八成
X53n0846_p0656c24║就，故前七皆以前前起於後後長養機緣，今方成就
X53n0846_p0657a01║也。故前七次第以明第八通躡前七，又以前七合為
X53n0846_p0657a02║第八方便、第八入證畢竟，故今通躡前七。長養方便
X53n0846_p0657a03║生起第八，名成就畢竟也。此約行人次第方便。解脫
X53n0846_p0657a04║畢竟成就自覺，故涅槃中後二贊歎解脫并涅槃化
X53n0846_p0657a05║生，約悲心利他也。住法以前五是禪定方便，六是正
X53n0846_p0657a06║修，七由定發慧。前七為因，第八為果。評曰：以上節節
X53n0846_p0657a07║引涅槃明生起次第，足見其非但前七為因、第八為
X53n0846_p0657a08║果通用爾。
X53n0846_p0657a09║二、依舉別釋二：初、舉經。二、論釋三：初、修性揀顯。二、論
X53n0846_p0657a10║曰下，初、總明意。初句躡科。涅槃名解脫，此經名不戲
X53n0846_p0657a11║論者，解脫直明所離，此中反顯所離。雖反明直舉不
X53n0846_p0657a12║同，二皆成就畢竟，故論作此科也。即經中寂滅樂爾，
X53n0846_p0657a13║故此通示。意云示現自性遠離，以此解脫體非治法，
X53n0846_p0657a14║純待究竟，故云非對治法也。
X53n0846_p0657a15║二、別解釋。二、四種下，初、順明修。四相差別智者，即有
X53n0846_p0657a16║無一異等中約四句說也（一有、二無、三兩亦、四雙非，一異四句亦爾等。於真俗
X53n0846_p0657a17║空有，凡諸對待法皆可作四句，住法但約空有而已）。然四差別顯智不同，名差
X53n0846_p0657a18║別智。此是所障，即有待功德也。言障法分別者，即於
X53n0846_p0657a19║四種差別智功德，若別別執之，即是障法分別。以別
X53n0846_p0657a20║執有是增益謗，執無是損減謗，執兩亦是相違謗，執
X53n0846_p0657a21║雙非是戲論謗，故別執成謗通辨為智。然雖解惑不
X53n0846_p0657a22║同，對待未忘皆可分別，故次句云可分別故即是戲
X53n0846_p0657a23║論（若四句別明，唯第四句是戲論。今約解惑對論故，通名種種戲論，以自性解脫法中本無解惑對待法故。
X53n0846_p0657a24║又中論云：戲論破慧眼，是皆不見佛。清涼云：起心即生便成戲論。皆此意也）。是則初二句
X53n0846_p0657b01║釋經名種種戲論可分別故，一句釋其心則乱。此則
X53n0846_p0657b02║差別智境有相翻對待，通名亂心。戲論故下，謂彼功
X53n0846_p0657b03║德相也（住法此中破句節文全云不通曉）。修道下，二、反顯性。修道智
X53n0846_p0657b04║即上四種差別智，既對待未忘通名戲論，故經云猶
X53n0846_p0657b05║未得脫。意謂雖是出家修道之智，尚住戲論，故云猶
X53n0846_p0657b06║也。反顯自性方名解脫，故謂非自性也（涅槃中解脫，即此反顯自
X53n0846_p0657b07║性得解脫也。住法此段亦迷）。
X53n0846_p0657b08║二、勸修遠離。二、餘者下，初、通標。二、別釋。二、一者下，初、
X53n0846_p0657b09║約修明有對遠離。即以差別智翻障法四謗，成彼彼
X53n0846_p0657b10║功德為有對相也。即此有對相未免亂心，故云遠離
X53n0846_p0657b11║也。其有彼彼功德，但釋上對相爾，故經誡當急捨離
X53n0846_p0657b12║等。問：其功德相非可離法，何亦遠離耶？答：但除病不
X53n0846_p0657b13║除其法，故經但云急離亂心，令拂對待之心爾。又此
X53n0846_p0657b14║一章正顯自性令離有待之心，意在反顯次科自性
X53n0846_p0657b15║寂滅爾（住法疎謬不足辨明）。二者下，二、約性明無對遠離。正明
X53n0846_p0657b16║自性遠離畢竟功德也。以寂滅樂即是大涅槃自性，
X53n0846_p0657b17║故經云生滅滅已寂滅為樂。此唯一平等名言道斷
X53n0846_p0657b18║心行處滅，即自性離於戲論，故經令速滅也。反顯擬
X53n0846_p0657b19║心即差，唯絕待無為方無戲論爾。住法引戒經序云
X53n0846_p0657b20║已入於涅槃，諸戲已滅盡，即其意也。
X53n0846_p0657b21║示現下。三、結體性異。言行成就者，以八覺皆行於此
X53n0846_p0657b22║成就也。言體性異者，由此不戲論得寂滅樂解脫果，
X53n0846_p0657b23║故云與前因行體性不同故。又前七結名易見故不
X53n0846_p0657b24║別釋，反顯體寂難明故獨釋爾。
X53n0846_p0657c01║○四顯示畢竟甚深功德分二。已說下，初結前標後。
X53n0846_p0657c02║今結前，與論初科分皆云成就。若標前八覺，乃云修
X53n0846_p0657c03║習，何耶？答：以覺前七方便長養機緣，意在成就，而科
X53n0846_p0657c04║標大意，故初後但云成就。其八覺次第修證，不同正
X53n0846_p0657c05║誡修以成之，故當文科標但云修習也。其標後中，前
X53n0846_p0657c06║依世諦順機功德雖已畢竟，今以此顯示甚深功德，
X53n0846_p0657c07║契理常說常修，故次來也。
X53n0846_p0657c08║二、舉經演釋二：初、舉經。二、論釋二：初、演義。二、論曰下：
X53n0846_p0657c09║初、標義。二、論曰下：初、標義。初句牒科，次句示義。牒中
X53n0846_p0657c10║功德二字，文在下，意迎上，謂畢竟功德、甚深功德。其
X53n0846_p0657c11║顯示二字，文在初，意貫下，以畢竟功德為能顯示，以
X53n0846_p0657c12║甚深功德為所顯示。於示義中，約說與修，分於能所
X53n0846_p0657c13║各二。然此一章，論意甚深，前人妄解，始終念失。今先
X53n0846_p0657c14║出說修各二文義之大意，次隨科釋，庶易見也。然如
X53n0846_p0657c15║來說法、菩薩修行，皆以畢竟顯示甚深。於如來說中，
X53n0846_p0657c16║經文明言能示分別說法畢竟，但以大悲二字表顯
X53n0846_p0657c17║甚深功德常說。於菩薩修行中，經文乃略提修世間
X53n0846_p0657c18║功德畢竟（即經於諸功德是也），以廣顯示甚深功德常修。故如
X53n0846_p0657c19║來說中廣明分別說，而菩薩修中廣明常修，致使文
X53n0846_p0657c20║義難見。特由此故，論主先示義，次方釋文。住法此中，
X53n0846_p0657c21║不勝卛易，一章始終，瞢然哀哉（此中但直釋本義，不辨異解，須者對詳）。
X53n0846_p0657c22║二、依釋二：一者下：初、以分別說顯常說。於中說法畢
X53n0846_p0657c23║竟，即經世尊所說利益究竟，并下廣說。如來分別說
X53n0846_p0657c24║法畢竟中，經文乃是為機分別，機盡則已，故畢竟也。
X53n0846_p0658a01║反顯如來無緣大悲，常說甚深功德無間，故曰非分
X53n0846_p0658a02║別說等。二、以世間修顯常修；二、二者下，初、正明。言
X53n0846_p0658a03║修世間等者，上二三兩科明世出世間功德，故今總
X53n0846_p0658a04║指云於諸功德也。以法隨機，依世諦中顯示菩薩行
X53n0846_p0658a05║法功德已畢竟也（前世出世功德皆通二諦，但約隨機誡修，故云世間功德畢竟，故如
X53n0846_p0658a06║來順機亦名分別說也。此中合前說行法常契一心為常修，乃約即事而真，故經云於諸功德常當一心等）。
X53n0846_p0658a07║言顯示餘者（等者即躡），於諸功德顯示常當一心契理為
X53n0846_p0658a08║甚深也。兼次廣說七種修相，故云餘者爾。問：今云修
X53n0846_p0658a09║世間功德，何以知是世諦耶？答：如上智慧中以真實
X53n0846_p0658a10║義處（亦名第一義處）對世間事，即是世諦與第一義諦對明。
X53n0846_p0658a11║今亦以第一義心為常修世間功德，故知約世諦中
X53n0846_p0658a12║功德爾。但前經隨事教誡，故云世諦爾。此二下，二、
X53n0846_p0658a13║會前。即畢竟與甚深二種修行功德，於前世出世諸
X53n0846_p0658a14║段經皆各修二種，非唯約相，要常契理即事皈真，於
X53n0846_p0658a15║諸功德是前二三科也。既於諸功德中常一心修，故
X53n0846_p0658a16║云各修二種也。
X53n0846_p0658a17║二、釋文二：初、略示。二、是中下，初、即世修示常修。謂常
X53n0846_p0658a18║契一心也。然經既令於諸功德常當一心，故即事造
X53n0846_p0658a19║理。上云一一種中各修二種義理。於此遠離下，相似，
X53n0846_p0658a20║即此行令離比入證也。若常契第一義心，即是證智。
X53n0846_p0658a21║若比智但變影緣，如雖似一心，非實一心也。此如見
X53n0846_p0658a22║煙知火等，故云一心相似行也（非謂揀癡無記太麤生）。一心相
X53n0846_p0658a23║違行者，但不順真理，別修事行，皆曰相違行也（非謂貪嗔
X53n0846_p0658a24║有記也。此等皆不名行，故亦太麤也）。此相似相違行，皆名放逸，並如怨
X53n0846_p0658b01║賊，故誡常當一心捨離也。此意同下，約佛身得滅，如
X53n0846_p0658b02║除惡病，如殺怨賊。亦約有為違理，故喻怨賊也。除一
X53n0846_p0658b03║實相外，餘皆魔事，亦此意也。無限下，二、分別說表常
X53n0846_p0658b04║說。以無緣大悲，常能普為眾生，要無分限，常作利益
X53n0846_p0658b05║（此常說意）。但一期化事究竟，故名限齊畢竟爾。然經舉大
X53n0846_p0658b06║悲表示常說，正明隨機分別說法皆究竟，結顯前經
X53n0846_p0658b07║所說畢竟也。
X53n0846_p0658b08║二、廣明。二、次復下，初、常修七相，皆令第一義心修故。
X53n0846_p0658b09║於中空澤，即水際也。真實無二念，即第一義心。以有
X53n0846_p0658b10║二念，非第一義心故。言修令現前者，令契真炳現也。
X53n0846_p0658b11║六中云於相似法處蘇息者，即上一心相似法也。但
X53n0846_p0658b12║此智而知，實不見諦，如望煙知火，見鶴知池等。苟休
X53n0846_p0658b13║心於中，故曰於相似法處蘇息。由此遠離上上第一
X53n0846_p0658b14║義心也。既不真修，故死無益，為空死也（住法謬解，對而可知）。餘
X53n0846_p0658b15║皆可見。次廣下，二、分別說。此文明云分別說二記，皆
X53n0846_p0658b16║名常說。以私害公，何特爾耶？不知以佛隨機，畢竟反
X53n0846_p0658b17║顯無緣大悲常說爾。於中化法，如醫治病，服則病除。
X53n0846_p0658b18║其與念即明記不忘，乃得度法故。如導示道，得達前
X53n0846_p0658b19║所故。是中下，如來無失，以服行與否，得失在機也。又
X53n0846_p0658b20║佛不負眾生世法，苟不服行，生自負佛，何甞負之（此章
X53n0846_p0658b21║結顯一經修行契理，大乘深旨。住法瞢然，自悞悞他，過非淺也）？
X53n0846_p0658b22║○五顯示入證決定分三：初、標章。論不結前，但標章
X53n0846_p0658b23║旨，前修後證，義易見故。前修滅道以治苦集，今約入
X53n0846_p0658b24║證無疑，故次來也。二、舉經；三、論釋；二、論曰下，初、總
X53n0846_p0658c01║顯。入證，即四諦理也。決疑，即經決定無疑。
X53n0846_p0658c02║二、別釋。是中下，初、標門。二、依釋三：初、方便顯發門。二、
X53n0846_p0658c03║方便下，初、示門意。佛方便故，舉四諦以問，顯發此實
X53n0846_p0658c04║法故。實即諦義。二、釋經文。二、以彼下，初、顯所觀所
X53n0846_p0658c05║依。言當觀察者，諦有二義：一、諦實義，此約所觀境，謂
X53n0846_p0658c06║如所說相，不捨離故、真實故、□定故，謂世、出世二種
X53n0846_p0658c07║因果必不虗妄，不可差失。二、審諦義，此約能觀智，聖
X53n0846_p0658c08║智觀彼審不虗故。凡夫雖有苦、集而不審實，不得稱
X53n0846_p0658c09║諦；無倒聖智審知境故，故名聖諦。由上二義，是修行
X53n0846_p0658c10║者常觀察故。言依之起行者，有通、有別。通者，謂依四
X53n0846_p0658c11║諦起十六行，謂依苦諦起無常、苦、空、無我四行，依集
X53n0846_p0658c12║諦起因、集、生、緣四行，依滅起滅、靜、妙、離四行，依道起
X53n0846_p0658c13║道、如、行、出四行（亦名十六相，此等廣如雜集論說，前亦略引）。別者，即下依
X53n0846_p0658c14║四諦中起違、順觀行是也。經云：苦等四諦者，謂逼迫
X53n0846_p0658c15║名苦（釋名相），即有漏色（出體）；增長名集（釋名相），即業煩惱（出體
X53n0846_p0658c16║下二倒此）；寂靜名滅，謂即涅槃；出離名道，謂止、觀等。此約
X53n0846_p0658c17║相說，通大、小乘，四皆言諦。審實二義，如上釋。瑜伽九
X53n0846_p0658c18║十五云：由二緣故名諦：一、法性，二、勝解。故愚夫有初
X53n0846_p0658c19║無後，聖具二故，偏說聖諦（諦通二義，聖字唯為審諦，法性是諦實，勝解釋是審
X53n0846_p0658c20║諦義）。
X53n0846_p0658c21║二、示有疑無疑。二、於四下，初、通名。於四諦中有作無
X53n0846_p0658c22║作法者，謂於四諦中約相即四皆有作。清涼云：滅雖
X53n0846_p0658c23║無為，因滅惑顯，示從緣故。約性則四皆無作，由四諦
X53n0846_p0658c24║相緣生無性，無可造作故。今經舉四諦問有疑無疑
X53n0846_p0659a01║者，或於相未了而疑有作諦，或於性未達而疑無作
X53n0846_p0659a02║諦，或通觀性相而疑相違。苟有上疑，當求決也。住法
X53n0846_p0659a03║云：作謂苦集道諦，無作即滅諦。今謂此釋：一、違論文，
X53n0846_p0659a04║二、違正理。違文者，次下云：滅道同是自性觀故。明知
X53n0846_p0659a05║論不獨以滅為無作也。二、違理者，如下約三道分，此
X53n0846_p0659a06║作無作諦，見道應唯見滅諦，則違見道智起，斷四諦
X53n0846_p0659a07║下八十八使，證四真諦也，豈非通四諦耶？又修道唯
X53n0846_p0659a08║修三諦，應二三果都不證滅。又無學道中方具四諦，
X53n0846_p0659a09║是則前三果四諦互闕，豈有此理耶？若於四諦自約
X53n0846_p0659a10║有相無相分異者，而智論亦云：小乘三是有相，滅是
X53n0846_p0659a11║無相，大乘四皆無相。然今論約位以分，既非就四諦
X53n0846_p0659a12║自分，相無相別則不同小乘。然通作無作，故非一向
X53n0846_p0659a13║大乘（清涼亦云：有作有量即是小乘，無作無量即是大乘。）乃知大乘通引小故，
X53n0846_p0659a14║雙存作無作名，約位以分異爾。然天台四教，四種四
X53n0846_p0659a15║諦即無作四諦，乃是圓教。今據清涼云：四種四諦義
X53n0846_p0659a16║出諸師。今順常經論，或名有作無作、有量無量。又無
X53n0846_p0659a17║生無作通是性義，約空實分二；生滅無量通是相義，
X53n0846_p0659a18║約廣狹分二。今約通以性義為無作也。
X53n0846_p0659a19║二、別解；二、疾問下，初解疾問。然向說畢竟事，文有二
X53n0846_p0659a20║處：第四分，初分文處約如來說菩薩修，分二畢竟；次
X53n0846_p0659a21║釋良醫知病等，有二畢竟。今是前非後。何者？今約行
X53n0846_p0659a22║法令疾問者，以如來說畢，顯菩薩行畢。今入滅時至，
X53n0846_p0659a23║若於前所說所修有疑，可疾問之，故是初二畢竟也。
X53n0846_p0659a24║（以住法指後二畢竟，然此二是如來說中曲分，故知非指此也。思之。）問：今云四諦（〔令疾〕）問，
X53n0846_p0659b01║豈是前所說耶？答：前經所治，皆是苦、集，能治不出滅、
X53n0846_p0659b02║道。出世間功德，皆翻世間因果成出世因果，皆四諦
X53n0846_p0659b03║攝故。今顯所說所修畢竟，令疾問也。不爾，一經血脉
X53n0846_p0659b04║失緒，故經誡勤而行之，便云若於四諦有所疑者等，
X53n0846_p0659b05║豈非指前法耶？華嚴大疏云：佛所說法身門，何以唯
X53n0846_p0659b06║陳四諦？答：以名雖在小，義則通大小，事理具足。（演義云：小
X53n0846_p0659b07║乘理事具足者，如十二因緣，但事而無理。今滅諦是理，十二因緣名廣事略，事亦不具，但有苦、集，而無滅、道。故
X53n0846_p0659b08║六波羅蜜但顯出世間，止有滅、道，無苦、集故。）謂苦、集二諦，是世間因果所
X53n0846_p0659b09║知所斷，無故易故；滅、道兩諦，出世間因果所證所修，
X53n0846_p0659b10║事決定故，知斷、修、證能運眾生到彼岸故。世界有異，
X53n0846_p0659b11║此獨無改，況無量無作，何義不收耶？（上皆大疏。）故今一經
X53n0846_p0659b12║唯明四諦，通作、無作。但舊來章疏不求經意，而執於
X53n0846_p0659b13║文，豈不知修多羅教當於意趣中求耶？二無得下，
X53n0846_p0659b14║解無疑。作無作如前。於中彼二相違等者，彼即作無
X53n0846_p0659b15║作也。以性相乖，於水火二自相違三，皆勿疑也。
X53n0846_p0659b16║滿足下。二、滿足成就門。以三唱四諦故云法輪滿足，
X53n0846_p0659b17║以諦實故名實法也。於三處不疑，成就證法故。餘可
X53n0846_p0659b18║知。
X53n0846_p0659b19║三、分別說門。二、分別下，初、標門總示。知心行成就決
X53n0846_p0659b20║定者，知無疑故。復知證實義者，知於四諦如實證故。
X53n0846_p0659b21║其答語即彼彼事，如經可知。阿（平聲）㝹樓駄，亦云阿泥
X53n0846_p0659b22║樓豆，亦云阿那律，亦云阿泥嚕多，並梵音楚夏，此云
X53n0846_p0659b23║無滅，亦曰無貪。賢愚經云：弗沙佛末時世饑，有辟支
X53n0846_p0659b24║佛名利吒，行乞空鉢無獲。有貧人悲之而與食，自言：
X53n0846_p0659c01║勝士，能受此稗否？即以所敬奉之。食已作十八變，復
X53n0846_p0659c02║更採稗。有兔跳抱其背，即變為死人，黏不能脫。待暗
X53n0846_p0659c03║還家，委之於地，即成金人。拔指隨生，用却還出，取之
X53n0846_p0659c04║無盡。惡人告官，欲來奪之，但見死屍，而其所觀即是
X53n0846_p0659c05║金寶。現報若是九十一反，天上人間不沒惡趣。又其
X53n0846_p0659c06║生已，家復豐盛，日夜增益。父母欲試之，葢空器皿，往
X53n0846_p0659c07║送發葢，百味足具。而門日日常有一萬六千取債，一
X53n0846_p0659c08║萬六千還直。出家後，隨所至處，人見歡喜，欲有所須，
X53n0846_p0659c09║如己家無異。即世尊堂弟斛飯王之子也。
X53n0846_p0659c10║日月下。二、依示別釋。於中曲分三義：初、總答；二、別答；
X53n0846_p0659c11║三、結益。初中以日月冷熱寧易，總喻作無作諦不易
X53n0846_p0659c12║也。言於四諦中違順觀行不可異者，謂於有作四諦
X53n0846_p0659c13║中起順觀，知苦、斷集、修道、證滅；於無作四諦中起違
X53n0846_p0659c14║觀，以二種因果緣集起故，緣生本空，違四諦相住自
X53n0846_p0659c15║性空故。初順觀緣相，次違觀相空，亦如十二因緣逆
X53n0846_p0659c16║順二觀也。理義決然，故論云不可異也。以佛問意顯
X53n0846_p0659c17║於四諦中有作無作結示疑無疑分齊，今總答中亦
X53n0846_p0659c18║於四諦作無作中喻顯起逆順觀不可異故，以示大
X53n0846_p0659c19║眾心行成就決定，即以彼彼事答也。只由此義，故問
X53n0846_p0659c20║答相屬。下別答中意亦如此。言實苦下，二、別答。於
X53n0846_p0659c21║中別有二義：初、別釋順觀有作諦，二、別釋違觀無作
X53n0846_p0659c22║諦。初中所牒之經，唯云實苦不可令樂，而論釋以苦
X53n0846_p0659c23║樂各實者，意謂影取經中實樂不可令苦故也。此則
X53n0846_p0659c24║釋順觀二果也。言更無異因者，牒下句，更句取上句
X53n0846_p0660a01║集真是因也。此二句唯明集真苦因，何以論云示苦
X53n0846_p0660a02║滅各自因耶？此意亦影取經中道真是因，更無異因，
X53n0846_p0660a03║故云示苦樂各自因也。此別釋順觀二因與二果，皆
X53n0846_p0660a04║於有作諦起順觀也。以顯世出世間因果實義，過日
X53n0846_p0660a05║月性不可異也。復示下，二、別釋違觀無作諦也。即經
X53n0846_p0660a06║苦若滅者，即是因滅，因滅故果滅（即滅自性觀）。滅苦之道，
X53n0846_p0660a07║實是真道，更無餘道（即道自性觀也。上牒更無異因，有二意：一、句取上句，二、障絕下
X53n0846_p0660a08║六句。又次下，牒決定故者，顯上六句是自性觀故。故論但牒上下之句，以顯此六句俱是自性觀，故不別牒，論
X53n0846_p0660a09║文巧妙故爾）。經言苦滅即因滅，因滅故果滅者，意謂因若
X53n0846_p0660a10║有自性，苦滅因不滅；果若有自性，因滅果不滅。今由
X53n0846_p0660a11║苦滅即因滅，因滅即果滅，明知因果各無自性。因果
X53n0846_p0660a12║無自性，即是滅諦自性本滅，成滅諦自性觀也。又經
X53n0846_p0660a13║言滅苦之道，實是真道，更無餘道者，意謂滅苦之道，
X53n0846_p0660a14║即是自性真道，則道無別自性，故云更無餘道，以離
X53n0846_p0660a15║滅苦無餘道自性故。此則道若有自性，不因滅苦得；
X53n0846_p0660a16║既由滅苦得，道則無自性；道既無自性，即以滅苦為
X53n0846_p0660a17║自性真道觀也。此於無作諦起自性觀，違觀四諦相
X53n0846_p0660a18║皆實無自性，成滅道自性觀爾。所以苦集無於自性
X53n0846_p0660a19║觀者，正以苦集無性，示滅道自性本真。故經以苦集
X53n0846_p0660a20║因果本滅，成真滅真道，以苦集若有自體，即不滅也。
X53n0846_p0660a21║亦由相對苦樂之因果，此中皆遣，彌顯相空，唯自性
X53n0846_p0660a22║成觀也。又約法為言，則四諦皆名無作；約觀為言，滅
X53n0846_p0660a23║道方名自性。故前云無作法，此云自性觀也。言決
X53n0846_p0660a24║定下，第三、結益。決定者，牒經結前苦集因果入順違
X53n0846_p0660b01║觀行總別答意。決定故無疑者，牒經後二字。無異者，
X53n0846_p0660b02║法喻答中實無異故無疑也。又違順義理更無餘義
X53n0846_p0660b03║可疑也。然此釋四諦經論甚深，前古例皆未達，非唯
X53n0846_p0660b04║住法宣演而已。經非生滅，四諦可以火疑於此矣（住法
X53n0846_p0660b05║記記文解義皆不能髣髴）。
X53n0846_p0660b06║○六分別未入上上證為斷疑分二：已說下，初、結前
X53n0846_p0660b07║標後。前科但於大乘法不疑，然尚住自位，於大乘上
X53n0846_p0660b08║上法猶未入證，并有勝疑亦未斷，故次來也。
X53n0846_p0660b09║二、依標別釋二：初、未入上上證二：初、舉經；二、論釋；二、
X53n0846_p0660b10║論曰下，初、總顯。於中三種皆未入證上上法，既云未
X53n0846_p0660b11║入，故後科引彼入如來法中而寂滅故。
X53n0846_p0660b12║二、別釋；三、一者下，初修分。此唯明有作諦者，修道非
X53n0846_p0660b13║不照理，但對見道一向照真無作，故就多分唯明有
X53n0846_p0660b14║作諦也。言修分者，或見列在初謂之資加，今依住法
X53n0846_p0660b15║即修道也。今以義定，既經云所作未辦者，正揀初後，
X53n0846_p0660b16║謂將辦而未全辦，故云未辦。以見道初入、資加初修、
X53n0846_p0660b17║無學已辦，故知未辦之言正當修道也。問：何修先見
X53n0846_p0660b18║後耶？答：如上釋，勿得懷疑。論依次列，今順經故，少有
X53n0846_p0660b19║不次。問：經何不次耶？答：正顯未入上上證義故。何者？
X53n0846_p0660b20║若經先明見道，應先云初入法者，此乃從凡位初入
X53n0846_p0660b21║證位，其正在凡位尚未有證，至初入時方證，難顯未
X53n0846_p0660b22║入上上證義，故先舉修道。既自有果證，但未入上上
X53n0846_p0660b23║證，經意在此，故先舉修也。問：何不云修道而云修分
X53n0846_p0660b24║耶？答：分亦道分，但初後各一果證，故唯言道。修位攝
X53n0846_p0660c01║兩果三向，家家般般，故言分也。問：何有悲感耶？答：由
X53n0846_p0660c02║未辦故。又未入上上證故，見佛入滅，所以自感而悲
X53n0846_p0660c03║也。二者下。二、見道。言速決定者，以第十六心道類
X53n0846_p0660c04║智忍起時一念見諦故，又約聞佛說故聖力使然。示
X53n0846_p0660c05║現下。揀修位。以不同修分次第，別斷三界七十二品
X53n0846_p0660c06║惑，別別證理（此約漸出離人入見時證二三果故）。此見位中第十六心
X53n0846_p0660c07║頓斷頓證故。此揀也。去上下，以修惑未斷後位尚未
X53n0846_p0660c08║得，況去上上佛道，故云轉遠。經言得度者，得度凡位
X53n0846_p0660c09║入聖位也。喻中，夜喻見惑，電喻見智，以見道智起唯
X53n0846_p0660c10║一剎那，正如電歘然故。住法云光喻聞法，亦約聞法
X53n0846_p0660c11║時歘起見智方得道也。道喻見位。三者、下三無學
X53n0846_p0660c12║道，彼二即作無作諦，此二性相不同故云相違。上云
X53n0846_p0660c13║彼二相違處不疑，由功用故爾。以此位觀心任運流
X53n0846_p0660c14║注洞了性相，相無自性故不違性，性非斷滅故不違
X53n0846_p0660c15║相，於此性相無功用故，不同上二位性相兩分有功
X53n0846_p0660c16║用也。所作已辦故云無學道，於上上境即佛境界也。
X53n0846_p0660c17║彼既未入故有細疑，未深體常住疑疾滅故。復有下，
X53n0846_p0660c18║上約境界有疑，今約自地中雖無有疑，但見佛滅故
X53n0846_p0660c19║嗟嘆也。哉字即是歎詞，由上二義顯此眾中阿羅漢
X53n0846_p0660c20║人多種不同，初有疑即慧解脫俱解脫人并退思等
X53n0846_p0660c21║六人，次歎疾滅無疑解脫人也。
X53n0846_p0660c22║二、為斷彼彼疑二：初、正斷彼彼疑三：初、標。章云彼彼
X53n0846_p0660c23║者，由上云當有悲感，及云滅度一何疾哉，則修分中
X53n0846_p0660c24║兩果三向并家家般般，無學中慧俱并退思等，六疑
X53n0846_p0661a01║非一，故云彼彼也（前見道無疑者，但一念速證故。若第二心起，便屬修分。縱起疑心，修
X53n0846_p0661a02║分攝故。住法全未盡理）。下能斷者，若斷悲感，即經勿懷悲惱下
X53n0846_p0661a03║是。若斷歎疾滅，即如來法身常在是。以護彼不退大
X53n0846_p0661a04║乘，故大悲重說也。
X53n0846_p0661a05║二、舉經。三、論釋下，初、總顯。言勝分疑者，以未。
X53n0846_p0661a06║深入法空，又未契合常住，故見佛滅而疑，即知疑於
X53n0846_p0661a07║大乘勝法，故云勝分疑也。
X53n0846_p0661a08║別釋二：初、自下結前已達。經舉雖說悉了者，意謂但
X53n0846_p0661a09║是樓駄觀察眾心，說彼心行自地先所成者（非謂因樓駄說
X53n0846_p0661a10║四諦答佛，故大眾方達），故舉以結前也（乃是結前入證決定分，次下重說，却斷此未入
X53n0846_p0661a11║上上證中疑也）。
X53n0846_p0661a12║二、起後斷疑。二、復令下，初、明說意。言於彼者，即前彼
X53n0846_p0661a13║彼疑者，令於大乘究竟不退，成就上上法也。此標所
X53n0846_p0661a14║為之益相也。是如來悲心淳至標能為甚深也。謂精
X53n0846_p0661a15║淳極至之悲，乃無緣大悲心，即前常利益者，以此心
X53n0846_p0661a16║為說所以堅固大乘，以契常住故。次云不護上上法
X53n0846_p0661a17║故也。即皆以如來滅度而滅度之爾。
X53n0846_p0661a18║二、示說相。三、云何下，初、有為有滅。經云會者，說聽合
X53n0846_p0661a19║會緣生法，故以有為四相所遷始終常滅，何見滅而
X53n0846_p0661a20║悲感耶？以此斷之，故云勿懷悲惱。二、常住不滅；二、
X53n0846_p0661a21║復說下，初、通標。言法門常住不滅者，於中標二義：一、
X53n0846_p0661a22║法門常住；二、法門不滅。初即後異義，二即次下二利
X53n0846_p0661a23║也。常住與不滅異者，常住約理，不滅約教，故前釋遺
X53n0846_p0661a24║教義云不盡滅法故。意謂有為功德色身雖會必有
X53n0846_p0661b01║離，而自利利他法門不盡滅故也。此約遺法，住法萬
X53n0846_p0661b02║二千年度人故。又如慶友尊者法住記云：瞻部壽十
X53n0846_p0661b03║歲時，刀兵起，佛法漸滅。增至百歲時，厭前修善，有十
X53n0846_p0661b04║六羅漢（即住世者）弘揚，佛法復熾。至人壽七萬歲，佛法永
X53n0846_p0661b05║滅，羅漢收佛舍利等建塔供養。沒於金剛際，更無佛
X53n0846_p0661b06║法，有七萬俱胝辟支佛出世。壽至八萬時，獨覺盡滅，
X53n0846_p0661b07║次彌勒出世。然今云法門不滅，以但滅有為功德色
X53n0846_p0661b08║身故也。其法門常住約根勝者，即教造理契常住而
X53n0846_p0661b09║得度也。二、別釋；二、又說下，初、利他畢竟，可知自利
X53n0846_p0661b10║畢竟；二、又說下，初、明已度，約彼彼眾各自得度為自
X53n0846_p0661b11║利也。又說下，二、明未度，上約佛世得度，今約滅後未
X53n0846_p0661b12║度者，此有二類機：一、以不滅大乘法門引接不滯愚
X53n0846_p0661b13║法者，於大乘中各隨自乘而得度故，故云依不滅法
X53n0846_p0661b14║門等也。復有下，二、為稍勝之機，引入上上佛法契常
X53n0846_p0661b15║法門，如來法中而得度故。而經謂得度因緣者，前約
X53n0846_p0661b16║不滅遺法中度，此約入上上法中度，二皆得度因緣
X53n0846_p0661b17║也。又說下，三、住持不壞前教理。此明行果因分常
X53n0846_p0661b18║修，謂契第一義心修故，彼彼皆爾，故云展轉。又人人
X53n0846_p0661b19║修契妙理無間，亦曰展轉，故云不斷修也。二、果分下，
X53n0846_p0661b20║前依教理起行，此依行明果。故經云：則是如來法身
X53n0846_p0661b21║常在也。由前行常契理，契理之行能成法身，故云常
X53n0846_p0661b22║顯也。若住法記云：果分有二：一、約行人常修不斷所
X53n0846_p0661b23║修之行，即佛法身常住不滅。五百問云：我不滅度，半
X53n0846_p0661b24║月一來。即其證也。二、約本證法身常在不滅，即經云：
X53n0846_p0661c01║於阿僧祇劫，常在靈鷲山。又其證也。乃至廣引法華、
X53n0846_p0661c02║大雲等。評曰：二證皆非。何者？其半月一來，唯約戒身
X53n0846_p0661c03║此五分之一。今常修中所修之法，即契第一義諦，故
X53n0846_p0661c04║正當常住理法爾。二、引法華常在靈山，乃即此他顯
X53n0846_p0661c05║自受用報。又法華約究竟實滅化城認天性，豈便同
X53n0846_p0661c06║此論，何太即耶？故二皆非。此二下，結顯此因果住持
X53n0846_p0661c07║不壞，示上上法正能斷前歎疾滅之疑，故云應知也。
X53n0846_p0661c08║住法記既自不曉於此，又妄斥古師大無慚耻，過歸
X53n0846_p0661c09║己也。
X53n0846_p0661c10║二、重示無常相三：初、標章；次、論自釋來意；二、舉經；三、
X53n0846_p0661c11║論釋；三、論曰下，初、顯重說之益。前科說有為功德無
X53n0846_p0661c12║常，但斷彼悲感之疑，今即於顯世無常處勸生厭離，
X53n0846_p0661c13║得解脫之益，故次來也。然前科明常修不斷，顯法身
X53n0846_p0661c14║常在，斷無學人疑。此不重說者，以機稍勝，既所作已
X53n0846_p0661c15║辦，已斷彼疑，必進趣佛道。今恐所作未辦，不能深入
X53n0846_p0661c16║常住，故還勸厭世，於有為中解脫也。此佛方便引住
X53n0846_p0661c17║化城爾，故勸早求解脫。又云勿懷憂惱，故知別為修
X53n0846_p0661c18║分中人爾。又示下。示二空之觀。然觀我空有二觀：
X53n0846_p0661c19║一尋伺觀，二如實觀。今經云智慧明，即如實觀，滅我
X53n0846_p0661c20║我所見根本故。根本即經諸癡暗，乃是無明以滅，俱
X53n0846_p0661c21║生細惑。此惑若在，我我所見不忘，故云滅我我所見
X53n0846_p0661c22║根本也。（住法云：由我我所見，能生諸見，故云根本。迷之甚矣。此約智滅癡暗，名我我所根本，即是
X53n0846_p0661c23║癡暗為我我所根本故也。何忽謂我我所見〔，却〕與諸見為根本，是何言耶？）陰等不實者。法
X53n0846_p0661c24║空觀也。前滅我我所見根本，除我執爾。此通破五陰，
X53n0846_p0662a01║法空實無陰相可得，破五陰世間也。觀法無堅，故云
X53n0846_p0662a02║危脆。
X53n0846_p0662a03║三、示可患之相。二、又示下，初、已證可患。此意例如作
X53n0846_p0662a04║證轉中，我已知、已斷、已證、已修，證不虗故。然如來身
X53n0846_p0662a05║故，非血肉身，乃金剛體，順劣機故。云如除惡病，正示
X53n0846_p0662a06║有為可患如此。又說下，二、唯智能滅。初、勸修智滅對，
X53n0846_p0662a07║釋經初七句也。唯有智者，即能對智得除滅之，即滅
X53n0846_p0662a08║上此是應捨等五句也。言得無對法現前者，釋經如
X53n0846_p0662a09║殺怨賊等二句也。賊既殺已，故云無對現前也。此中
X53n0846_p0662a10║殺賊，并上除惡病，激勵機心，深生厭患。
X53n0846_p0662a11║○七離種種自性清淨無我分三：初標章由。次前別
X53n0846_p0662a12║為所作未辦者，重示無常。今通誡學無學人，以第一
X53n0846_p0662a13║義心觀法自性，於如來法中而住寂滅，故次來也。一
X53n0846_p0662a14║經血脉落落如貫珠，前輩既斷章，別別解釋，致多失
X53n0846_p0662a15║經論深旨，正由此也。二、舉經三論釋二：初、離種種
X53n0846_p0662a16║自性；三、論曰下，初、明一心治種種自性。此約計五蘊
X53n0846_p0662a17║中各有自性，如火唯熱性，非濕等性。謂無性中妄想
X53n0846_p0662a18║所覆，故計有自性，名為見患。既是妄想計有自性，故
X53n0846_p0662a19║云妄想自性障也。此障對治，唯第一義心觀法無我，
X53n0846_p0662a20║達法無自性，則法自性空也。復以下。二、示勤求一
X53n0846_p0662a21║心，如實可知。又示下。三、除實慧悉是無常。如實慧
X53n0846_p0662a22║即法空真智，以諸法本空無可對待，若約相對治，所
X53n0846_p0662a23║治是無常故，能治亦無常，故云所有相對治悉無常
X53n0846_p0662a24║故。如諸禪中能所對治通大小乘，由惑障對治，既有
X53n0846_p0662b01║對待並名有相悉是無常，非唯約世間有漏法，縱修
X53n0846_p0662b02║無漏對治能所未忘，皆是無常不安之相，唯契一心
X53n0846_p0662b03║則泯然平等絕對待也。言示現名相等法應知者，則
X53n0846_p0662b04║經列一切世間動不動法，於中情器等名相種種不
X53n0846_p0662b05║同，對待相反動不動異，此等名相不一一別釋，故云
X53n0846_p0662b06║應知。故但於名相中唯別釋動不動二也。靜即色無
X53n0846_p0662b07║色界四禪四空，乱即欲界散心也，故云靜乱差別。辨
X53n0846_p0662b08║一切世間法皆對待名相並是無常，唯一心如實是
X53n0846_p0662b09║真常理也。
X53n0846_p0662b10║二、清淨無我。二、清淨下，初、通釋。文言甚深寂滅，即大
X53n0846_p0662b11║寂定，名大涅槃，即前不戲論故，證寂滅樂也（前不戲論意，與
X53n0846_p0662b12║上科有對待法，悉是無常，意全同也）。於中且止，即通三業：身止則儀肅，
X53n0846_p0662b13║止口則默然，止意則心一，勿語唯口業也。此表常寂，
X53n0846_p0662b14║本無我清淨，故云相應器也。此中經意，由先令有疑
X53n0846_p0662b15║即問，尚夜分未中，至此正中，當入滅度。縱有疑問，時
X53n0846_p0662b16║至不答，故即止之也。與寂滅相應故。最後下，別釋
X53n0846_p0662b17║結，正顯遺留教誡也。言住持中勝者，如人臨終遺囑，
X53n0846_p0662b18║縱不孝之子亦不敢違，以最後訓誡深為激切，比於
X53n0846_p0662b19║平時所言，此語最勝也。此亦例然，故釋所以云以其
X53n0846_p0662b20║遺教故。然諸經皆結流通，如云佛說此經已等。此不
X53n0846_p0662b21║爾者，有二義：一、餘經所以結流通者，以佛比一時所
X53n0846_p0662b22║說竟，揀異他時所說，故須結之。今顯說此經竟，後更
X53n0846_p0662b23║無說，不同餘時有結、揀也。二、但以後之四句即是結
X53n0846_p0662b24║文，謂已誡弟子勿語，恐失中夜之時，便云時將欲過，
X53n0846_p0662c01║我欲滅度，雖是誡勿語之所以，便顯是時入滅也。又
X53n0846_p0662c02║云是我最後教誨，顯後更無說，故結集家撮此四句
X53n0846_p0662c03║之意，先於序分標云是時中夜寂然無聲，以激勸
X53n0846_p0662c04║時會誡聽，故前二句與今後四句意義無別，但今用
X53n0846_p0662c05║釋，勿語所以，便是結文。前先標，後中夜無聲，以激勸
X53n0846_p0662c06║時會爾。住法記乃謂：切詳經末，似闕結文，宜引是時
X53n0846_p0662c07║中夜，寂然無聲二句接之，則始終理順。今謂經本無
X53n0846_p0662c08║闕，始終意圓，若更加二句，即屋上架屋，床上安床也。
X53n0846_p0662c09║然此經如來臨終示誨，故每歲中春講以報德。計尋
X53n0846_p0662c10║既久，詳味唯深，於此論義，遂有髣髴。對詳住法，若於
X53n0846_p0662c11║論意，則十失七八；若也釋文，則十得四五。前序謂得
X53n0846_p0662c12║失相半，尚且縱之，若但口授，恐久後失傳，不見臧否。
X53n0846_p0662c13║紹興甲子，於寶塔再講，既絕他緣，又加探討，因時筆
X53n0846_p0662c14║之，積成三卷。若不對住法，直釋本文，始不如許覼縷。
X53n0846_p0662c15║願諸來學，但體經論之意，趣在勸修，莫因勝負之心，
X53n0846_p0662c16║有失佛祖之訓，是所禱也。
X53n0846_p0662c17║
X53n0846_p0662c18║遺教經論記卷第三（終）
X53n0846_p0662c19║
X53n0846_p0662c20║
X53n0846_p0662c21║
X53n0846_p0662c22║
X53n0846_p0662c23║
X53n0846_p0662c24║
X53n0846_p0663a01║
X53n0846_p0663a02║
X53n0846_p0663a03║No. 846-A
X53n0846_p0663a04║笑庵自記：紹興甲子四月初六日絕筆，至辛未
X53n0846_p0663a05║年正月中重親錄淨，七月十日對證畢，壬申正
X53n0846_p0663a06║月二十九日又重校過。
X53n0846_p0663a07║佛言：我諸弟子展轉行之，則是如來法身常在佛
X53n0846_p0663a08║道。教經者，乃如來不滅法身也。故釋尊略說云：後
X53n0846_p0663a09║什師傳譯之來，因大乘義隱，人作小[方*几]。馬鳴預知，
X53n0846_p0663a10║遂造論解。真諦翻譯於陳世，久而方行，始將經論
X53n0846_p0663a11║收大乘藏中。猶有記者，經為小教，論作大乘，義當
X53n0846_p0663a12║不相當？雖普水移論注經，既為節要，然於論文未
X53n0846_p0663a13║全通解。故笑庵無盡三昧法師慨茲遺訓，大義陸
X53n0846_p0663a14║沉，特述三卷，釋論通經，并辨異解，付與先師達闍
X53n0846_p0663a15║梨（上諱宗字）。開板因循，經六十一載，雖諸方傳寫，十本
X53n0846_p0663a16║九訛。善服既受先師所得元本，久矣珍藏，遂於本
X53n0846_p0663a17║命之秊，拘病之際，痛念佛祖法身不滅，道假人
X53n0846_p0663a18║弘，幻化非堅，斯文將喪。由是倒鉢傾囊，命工鋟板，
X53n0846_p0663a19║廣遠流布，力藉群賢。況笑庵老子英俊絕論，法門
X53n0846_p0663a20║梁棟，大弘祖教，六坐道場，傳說襲將五十年，記抄
X53n0846_p0663a21║僅三十軸（折薪五卷、會解十卷、圓覺備要一卷、辨疑悞一卷、會意一卷、金剛別記四卷、殳
X53n0846_p0663a22║蒸徧一卷、此記三卷并乘教問答等）。斯文之功，三復校酬，故本講芝
X53n0846_p0663a23║華嚴後敘敘之，并疏贊之曰：況笑庵幹造化之毛
X53n0846_p0663a24║錐，乃吾宗拔萃類之文彩，信不誣矣。望
X53n0846_p0663b01║諸宗裔，特為流通，報
X53n0846_p0663b02║佛深恩，發明來學，是謂展轉行之，法身常在而不
X53n0846_p0663b03║滅也。至懇至禱。義學比丘　善服　敬敘
X53n0846_p0663b04║
X53n0846_p0663b05║正德二年壬辰臘月二十一日淨確等謹書了