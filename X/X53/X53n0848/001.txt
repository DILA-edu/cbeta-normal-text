X53n0848_p0680b01║
X53n0848_p0680b02║
X53n0848_p0680b03║
X53n0848_p0680b04║
X53n0848_p0680b05║No. 848
X53n0848_p0680b06║因明入正理論序疏卷第一
X53n0848_p0680b07║
X53n0848_p0680b08║大莊嚴寺沙門　文軌　撰
X53n0848_p0680b09║因明者，五明之一明也。竊尋五明論名，傳之尚矣。
X53n0848_p0680b10║然聲明辨以詞韻方異，不可而翻；醫方、工巧二明
X53n0848_p0680b11║俗事，人多不譯。今古所翻經論，多是內明所收，於
X53n0848_p0680b12║中如實論等，並即因明所攝。而或者管窺，乃言舊
X53n0848_p0680b13║無新有；或尋之不曉，便云外道論門。此猶捧土以
X53n0848_p0680b14║塞孟津，而不知其量。且內明之用也，為信者而施
X53n0848_p0680b15║之；因明之用也，為謗者而製之。夫至理沖邈，非淺
X53n0848_p0680b16║識所知，故於奧義之中，諸見競起。或謗空而撥有，
X53n0848_p0680b17║或躭斷而翫常，或計法自生，或執相由起，或言我
X53n0848_p0680b18║作業，或言𱷒是因，或言過未無，或言三世有，遂使
X53n0848_p0680b19║道分九十六種，部折二十不同，並謂握隋候之珠，
X53n0848_p0680b20║冠輪王之寶。然法門不二，豈有殊歸？一理若真，諸
X53n0848_p0680b21║宗便偽。故欲觀形好醜，則鑑以淨鏡清池；定理正
X53n0848_p0680b22║邪，必照以因明現比。故雜心論云：因明論方便，是
X53n0848_p0680b23║即為法辨。所以大聖散說因明，門人纂成別部，或
X53n0848_p0680b24║以如實存號，或以正理標名。故世親習舊五支，鞭
X53n0848_p0680c01║骨彰德；陳那創勒三令，吼石表能。其於大業追蹤，
X53n0848_p0680c02║遺芳難紀。有商羯羅主菩薩者，生知至理，善鑒物
X53n0848_p0680c03║機。爰撮廣文，製茲略論。欲使始學之徒，識方隅之
X53n0848_p0680c04║反；昇堂之眾，有知十之由。惟今三藏法師，器逾瑚
X53n0848_p0680c05║璉，道邁舟航。既嗟群闇為心，遂以五明成念。乃問
X53n0848_p0680c06║道西域，留意茲文。旋踵東華，頗即翻譯。（軌）以不敏
X53n0848_p0680c07║之文，瞢道膚淺。幸同入室，時聞指掌。每記之以汙
X53n0848_p0680c08║簡，書之大帶。所恨今之學者，立義非宗，難無定例。
X53n0848_p0680c09║不崇因明之大典，翻慕委巷之庸談。乃謂八並八
X53n0848_p0680c10║轉為機樞，四門中非為高論。或學初章中假之法，
X53n0848_p0680c11║或依龍遊虵勢之文。此並詞理渾殽，無分勝負。問
X53n0848_p0680c12║答峰起，孰定是非。但以語後者優，不以理前者為
X53n0848_p0680c13║正。學徒不悟，習以生常。豈若因明總攝諸論，可以
X53n0848_p0680c14║權衡立破，可以楷定正邪，可以褒貶是非，可以鑒
X53n0848_p0680c15║照現比。譬之日月既明，爝火自滅；霖雨已降，溉灌
X53n0848_p0680c16║無施。所言因明入正理論者，因以利果為義，未生
X53n0848_p0680c17║之智令生；明以鑒照為功，未顯之義令顯。顯者文
X53n0848_p0680c18║稱正理，生者題標為入。此即入與正理俱是果名，
X53n0848_p0680c19║若因若明並為因稱。生果親賴多言，因名即兼收
X53n0848_p0680c20║義智；顯果正由鑒達，明名亦傍及義言。果既體非
X53n0848_p0680c21║多言，入理唯收智義。論者評也，即評以八門、論以
X53n0848_p0680c22║兩悟，以言盡理故稱為論，故云因明入正理論。
X53n0848_p0680c23║商羯羅主菩薩造者。
X53n0848_p0680c24║大自在天化身接物，形如骨鏁，號此則以商羯羅。
X53n0848_p0681a01║時人慕之，圖形敬事，論主誕應，因祈此天，遂主此
X53n0848_p0681a02║天，以為厥號。此即以商羯羅為主，名商羯羅主也。
X53n0848_p0681a03║能立與能破，及似唯悟他，現量與比量，
X53n0848_p0681a04║及似唯自悟
X53n0848_p0681a05║述曰：文有三分：一、總標綱要分，二、依標別解分，三、
X53n0848_p0681a06║結略示廣分。如其次第，即初頌、次長行、後頌也。此
X53n0848_p0681a07║即初分。於中義開八，合為兩悟：合前四門為悟他，
X53n0848_p0681a08║合後四門為自悟。前四門者：一、能立（善申比量，獨現己宗，邪歒
X53n0848_p0681a09║屏言，故曰能立），二、似立（謬像三支，妄陳偽執，危猶累卵，故名似立），三、能破（妙斥宗非，
X53n0848_p0681a10║或彈因喻，威同逐北，故名能破），四、似破（螳蜋之斧，欲抗〔降〕車，偽難同之，故名似破）。及似
X53n0848_p0681a11║二字，該上立破，故有四門。夫立破之興，在於言論。
X53n0848_p0681a12║言論既起，邪正可分。分在於言，理非自悟。言申立
X53n0848_p0681a13║破，明是為他。雖復正似不同，發言皆為濟物。故此
X53n0848_p0681a14║四義，合為悟他。後四門者，五、現量（證法自相，不帶名言，如鏡鑒形，
X53n0848_p0681a15║故名現量），六、似現量（目觀玄黃，謂見瓶等，猶觀旋火，名似現量），七、比量（託驅於顯，
X53n0848_p0681a16║幽旨可包，類契真宗，故名比量），八、似比量（圖形於影，未盡麗容，擬而失真，名似比量）。及
X53n0848_p0681a17║似二字，該上現比，亦有四門。夫現比之興，在於
X53n0848_p0681a18║心識。心識既起，邪正可分。分在於心，理非他悟。心
X53n0848_p0681a19║遊現在，足明自益。雖復正似有殊，內鑒皆為曉己。
X53n0848_p0681a20║故此四義，合為自悟。問：自疾先救，方可濟人。何故
X53n0848_p0681a21║此中，前陳他悟？答：餘經據行，生起次第，必先自後
X53n0848_p0681a22║他。此論宗明立破，故先他後自。有人釋此難言：菩
X53n0848_p0681a23║薩為懷，先人後己。故此論內，前述悟他者。不然，豈
X53n0848_p0681a24║可為他說無常已，後方比知無常義耶？故前解為
X53n0848_p0681b01║正。
X53n0848_p0681b02║如是總攝諸論要義。
X53n0848_p0681b03║述曰：此下第二分也。三：一顯標勝用，二此中下依
X53n0848_p0681b04║標正解，三且止下抑解顯略。此即初也。古製因明
X53n0848_p0681b05║文義煩雜纂成此頌，括要已周顯此勝能，故云如
X53n0848_p0681b06║是總等。此則指前一頌八義，兩悟總攝集量理門
X53n0848_p0681b07║等論諸要義也。
X53n0848_p0681b08║此中宗等多言，名為能立。
X53n0848_p0681b09║述曰：此下第二依標解。有八：一能立，二似立，三現
X53n0848_p0681b10║量，四比量，五似現量，六似比量，七能破，八似破。此
X53n0848_p0681b11║先解。能立有三：一辨名，二解體，三結定。辨名有二：
X53n0848_p0681b12║一先約體定，二就用釋成。此即先約體定也。言此
X53n0848_p0681b13║中者，有兩義：一、將有所述，汎詞曰此中；二、取此非
X53n0848_p0681b14║彼，簡取曰此中。即八義中簡取能立也。宗等多言，
X53n0848_p0681b15║名為能立者，陳那已前諸師皆云：宗為一言，因為
X53n0848_p0681b16║二言，喻為三言。如多名身，言即是名，故云多言。此
X53n0848_p0681b17║之多言，總名能立。故對法云：所立有二：一、自性，謂
X53n0848_p0681b18║色等；二、差別，謂可見等。能立有八：一、宗，二、因，三、喻，
X53n0848_p0681b19║四、合，五、結，六、現量，七、比量，八、至教量。陳那云：宗言
X53n0848_p0681b20║是所立，因等是能立。舉其能等，意取所等。所等之
X53n0848_p0681b21║中，因一、喻二，即是多言。如此多言，名為能立。能立
X53n0848_p0681b22║立其所立，故舉所立等之。若不舉所立，不知誰之
X53n0848_p0681b23║能立也。陳那意以古師云：宗、因、喻三，俱是能立，不
X53n0848_p0681b24║能乖古。故舉其宗，言雖同古，意恒異也。問：宗為能
X53n0848_p0681c01║立，諸論備詳。今曰所成，豈非乖古？答：據義有別，理
X53n0848_p0681c02║亦無違。何者？古師以諸法自性差別，總為一聚，為
X53n0848_p0681c03║所成立。於中別隨自意所許，取一自性及一差別，
X53n0848_p0681c04║合之為宗。宗既合彼總中別法，合非別故，故是能
X53n0848_p0681c05║立。今陳那意云：本合別法為宗，欲以因喻成立。因
X53n0848_p0681c06║喻既是能立，能立必立所宗，故知宗是所成立也。
X53n0848_p0681c07║此則古師以宗望其別法，故是能成。陳那以宗望
X53n0848_p0681c08║其因喻，即是所立。問：對法能立既八，此中何故唯
X53n0848_p0681c09║三？答：今此三分，即攝對法五支。宗、因兩同，喻攝彼
X53n0848_p0681c10║喻及合、結也。彼論三量，攝入此論自悟門中，故悟
X53n0848_p0681c11║他中不攝三量。問：彼量既三，此何故二？答：至教即
X53n0848_p0681c12║是比量所収，至文當釋。
X53n0848_p0681c13║由宗、因、喻多言開示，諸有問者未了義故。
X53n0848_p0681c14║述曰：此就用釋成也。且如無常等義敵證未明，謂
X53n0848_p0681c15║由無知故不知是無常，由疑知故為常無常耶？由
X53n0848_p0681c16║顛倒知故乃謂為常。今立義者，以宗等多言開示
X53n0848_p0681c17║令解也。故者，釋成也。謂證敵解了功由宗等，故此
X53n0848_p0681c18║多言名為能立。證敵一聞未解應更審問，初聞縱
X53n0848_p0681c19║解可有問義，故敵證人俱名問者。問：夫證義者謂
X53n0848_p0681c20║善諸宗，何故於義仍言未了？答：證人久解而暫廢
X53n0848_p0681c21║忘，為令記憶故開示也。又立敵紛紜亂證者神慮，
X53n0848_p0681c22║故於義理解慧不生，故立義人重開示也。
X53n0848_p0681c23║此中宗者。
X53n0848_p0681c24║述曰：此下第二解體，有三：一宗，二因，三喻。今先解
X53n0848_p0682a01║宗，有三：一牒章，二懸解，三指體。此即牒章，即三支
X53n0848_p0682a02║中牒初宗也。
X53n0848_p0682a03║謂極成有法，極成能別。
X53n0848_p0682a04║述曰：此下第二懸解，有五：一辨依，二明體，三示則，
X53n0848_p0682a05║四簡濫，五結定。此即初也。言有法能別者，諸法有
X53n0848_p0682a06║二：一、自性，謂色、聲、香等；二、差別，謂常、無常等。自性
X53n0848_p0682a07║有兩名：一、有法，二、所別。差別有兩名：一、法，二、能別。
X53n0848_p0682a08║常、無常等有軌則義，名之為法，即色、聲等能有此
X53n0848_p0682a09║法，故名有法。即此色等自性為常、無常之所差別，
X53n0848_p0682a10║令殊內外，故名所別。常、無常等既能差別色等自
X53n0848_p0682a11║性，故名能別。其猶臘有方圓印文，印文為能別，能
X53n0848_p0682a12║別此臘成方圓故，亦名為法，有軌則義故。臘體名
X53n0848_p0682a13║所別為方圓印文所差別故，亦名有法，能有方圓
X53n0848_p0682a14║印文法故。此從多釋。若據理言之，不簡自性及差
X53n0848_p0682a15║別，但先陳者為有法及所別，後述者為法及能別。
X53n0848_p0682a16║且如思是自性，我與無我是差別，數論立我為思，
X53n0848_p0682a17║我差別為有法及所別，思自性為法及能別，故知
X53n0848_p0682a18║不必要以自性為所別，有法差別為法能別也。四
X53n0848_p0682a19║名不可並彰，故各舉一號。問：何不彰所別及法，乃
X53n0848_p0682a20║舉有法及能別？答：設依此舉，還有一難。又釋：能別
X53n0848_p0682a21║別於他，有法能有他勝，故偏彰所別為他別；法不
X53n0848_p0682a22║能有他劣，故不舉也。言極成者，主賓俱許名為極
X53n0848_p0682a23║成。法及有法或自非他，各有四句。有法四句者，且
X53n0848_p0682a24║如大乘對小乘立一切諸聲皆不離識，若以他方
X53n0848_p0682b01║佛聲為有法者，此即自成他不成也；若以小乘所
X53n0848_p0682b02║許釋迦菩薩實惡罵等不善性聲為有法者，此即
X53n0848_p0682b03║他成自不成也；若以此方共許之聲為有法者，此
X53n0848_p0682b04║則自他俱極成也；若以石女兒聲為有法者，此則
X53n0848_p0682b05║自他俱不成也。前之兩句自他互有，第四一句自
X53n0848_p0682b06║他並無，此之三句不能為彼能別作依，唯第三句
X53n0848_p0682b07║極成有法是宗依也。問：菩薩惡聲自不許，立不離
X53n0848_p0682b08║識非極成，常住神我唯他有，立言體無非有法。謂
X53n0848_p0682b09║大乘立言神我是無，以非作故，如龜毛等。答：一解，
X53n0848_p0682b10║如數論者對佛弟子立我是思，自成他不成故，則
X53n0848_p0682b11║非極成。故知大乘對數論者，言神我是無，他成自
X53n0848_p0682b12║不成，故亦非極成。此是他比量，故不須有法俱極
X53n0848_p0682b13║成也。二、解宗法，有三：一、有義法，如言聲是無常，雖
X53n0848_p0682b14║復遮常，正欲詮表生滅法故；二、無義法，如言我無，
X53n0848_p0682b15║此但遮有，不別詮顯無無體故；三、通二法，如言諸
X53n0848_p0682b16║法皆是所知，若有若無皆所知故。若有義法，必須
X53n0848_p0682b17║有體有法為依；若無義法，若通二法，俱以有體無
X53n0848_p0682b18║體有法為依。問：有義非是無，無義得依有；無義非
X53n0848_p0682b19║是有，有義得依無。答：有義宗法本賴所依，所依若
X53n0848_p0682b20║無，有義不立，故有義法不可依無。無義宗法遮遣
X53n0848_p0682b21║共知，所依縱有，彌順宗法，故無義法通依二也。今
X53n0848_p0682b22║此所立釋迦菩薩實不善聲，言不離識。不離識法
X53n0848_p0682b23║既是有義，此聲無故，所別不成，言立我無。無義
X53n0848_p0682b24║之法得依有無，故成有法。能別四句者，如大乘對
X53n0848_p0682c01║小乘立聲即真如，此則自成他不成也。若就勝義
X53n0848_p0682c02║立聲實有，此則他成自不成也，以自約勝義不立
X53n0848_p0682c03║實有法故。若立聲無常，此則自他俱極成也。若就
X53n0848_p0682c04║勝義聲即真如，此則自他俱不成也。初、二、第四不
X53n0848_p0682c05║能簡別所依有法，唯第三句成宗所依。問：違現量
X53n0848_p0682c06║等並非宗依，何故此中簡編三種？答曰：理應具簡，
X53n0848_p0682c07║然宗親攬法有法成。故欲明宗，先辨宗所依法。順
X53n0848_p0682c08║現量等六是差別義門，不攬成宗，故依中不說。
X53n0848_p0682c09║差別為性。
X53n0848_p0682c10║述曰：此明體也。古因明師或有以聲為宗，以成立
X53n0848_p0682c11║聲為無常故；或有以無常為宗，以不許聲有無常
X53n0848_p0682c12║故；或有以聲、無常合以為宗，以聲、無常別非宗故。
X53n0848_p0682c13║陳那破云：聲及無常元來共許，何得為宗？故我但
X53n0848_p0682c14║取聲及無常不相離性以之為宗，以敵論者不許
X53n0848_p0682c15║不相離故。謂聲是何聲？為常、無常聲，此以無常別
X53n0848_p0682c16║常聲。無常是何無常？為色、為聲？是聲無常，此以聲
X53n0848_p0682c17║別色無常，故言差別。如言青蓮華，青是何青？為葉、
X53n0848_p0682c18║為華？是蓮花青，花是何花？為白、為青？是青蓮花，青
X53n0848_p0682c19║與蓮花相差別也。為性者，如此更相差別，總合為
X53n0848_p0682c20║一不相離性，如此不相離性方是宗體。問：聲與無
X53n0848_p0682c21║常既相差別，何故能別獨在無常？答：如其名也，簡
X53n0848_p0682c22║法實齊，對敵申宗，便為能別。何者？敵論但疑聲常、
X53n0848_p0682c23║無常立者，即以無常簡別聲，云聲是無常，故無常
X53n0848_p0682c24║為能別。不疑無常是聲、非聲，不可以聲簡無常，云
X53n0848_p0683a01║無常是聲，故聲但所別。設有此疑，其聲亦即是能
X53n0848_p0683a02║別也。雖以後述者為能別，然名必遮，故但云聲是
X53n0848_p0683a03║無常。其聲即簡色等無常，故聲、無常相差別也。
X53n0848_p0683a04║隨自。
X53n0848_p0683a05║述曰：此示則也。宗有三種：一眾共許宗，如聲是所
X53n0848_p0683a06║聞等；二自所學宗，如鵂鶹子所學六句義等；三傍
X53n0848_p0683a07║顯論宗，如立無常兼顯空無我等。夫立論之則，勿
X53n0848_p0683a08║𮨇此三，但隨自意，善者便立。如鵂鶹子立佛法義
X53n0848_p0683a09║等，或佛門人樹鵂鶹義等。問：因喻成宗，亦應隨自，
X53n0848_p0683a10║何故宗內獨示此言？答：宗云隨自，因喻實同，但助
X53n0848_p0683a11║而非正，故不俱述。
X53n0848_p0683a12║樂為所成立性。
X53n0848_p0683a13║述曰：此簡濫也，即簡因喻。一、釋宗。因喻言俱成已
X53n0848_p0683a14║義，理應三種齊得名宗。為去此濫，故以兩義簡之。
X53n0848_p0683a15║二、樂為簡不樂為。謂所立之宗，違他順己，自所尊
X53n0848_p0683a16║重，是所樂為。能立喻因，自他共許成宗，故立非所
X53n0848_p0683a17║樂為。故樂為是宗，餘二非也。二、所成立性簡能成
X53n0848_p0683a18║立性。謂宗義既是所成，即唯自所尊主。因喻既是
X53n0848_p0683a19║能立，共許何得名宗？故所立為宗，餘二非也。二、釋
X53n0848_p0683a20║宗。為因喻所成，即非能立。因喻更須成立，應得名
X53n0848_p0683a21║宗。為簡此濫，故云樂為所成立性。謂似因似喻，亦
X53n0848_p0683a22║是所立。所樂為者，即非喻因。故以樂為所立，簡名
X53n0848_p0683a23║宗也。三、釋二濫同上。為簡前濫，故以所成立性簡
X53n0848_p0683a24║之，以真因喻唯能立故。為去後濫，故以樂為簡之，
X53n0848_p0683b01║以似因喻非所樂故。問：何者因喻是所成耶？答：如
X53n0848_p0683b02║對聲顯論者，立聲無常，因云所作性故。其聲顯論，
X53n0848_p0683b03║不許聲是所作，遂更立云聲是所作，因云以隨緣
X53n0848_p0683b04║變故，同喻云如燈焰等。其同喻等，准此可知也。
X53n0848_p0683b05║是名為宗。
X53n0848_p0683b06║述曰：此結定也。
X53n0848_p0683b07║如有成立，聲是無常。
X53n0848_p0683b08║述曰：此第三指體也。如佛法等，對聲論立聲是無
X53n0848_p0683b09║常。
X53n0848_p0683b10║因有三相。
X53n0848_p0683b11║述曰：此下解因有二：一懸解，二辨體。前中有四：一
X53n0848_p0683b12║舉相數，二依數徵，三隨徵答，四逐難解。此即舉相
X53n0848_p0683b13║數也。因者，所以也，又利果義也。因有二種：一生因，
X53n0848_p0683b14║如種生牙等。二了因，如燈焰照物等。生因有三：一、
X53n0848_p0683b15║言生因，謂立論者以立因言能生敵論決定之解
X53n0848_p0683b16║故，故是生因。故此論云：由宗、因、喻多言開示，諸有
X53n0848_p0683b17║問者未了義故。二、智生因，即立論者發言之智生
X53n0848_p0683b18║因因故，名為生因。又遠生他解，亦名生因。三、義生
X53n0848_p0683b19║因，即立論者言所詮義生因詮故，名為生因。又為
X53n0848_p0683b20║境能生敵論解故，亦名生因。此釋既以敵論了宗，
X53n0848_p0683b21║智為果故，言是正因。智義依詮，通名因也。故論唯
X53n0848_p0683b22║云由宗等多言開示問者，不言智義能生他解。然
X53n0848_p0683b23║文中云因三相者，欲明言、說、詮三相義方是正因，
X53n0848_p0683b24║故兼舉也。了因亦三：一、智了因，謂敵論者有解所
X53n0848_p0683c01║作等智故，便能顯了無常等義，故是了因。故理門
X53n0848_p0683c02║云：但由智力了所說義。二、言了因，謂由因言了所
X53n0848_p0683c03║說義，故名了因。又敵論者了宗之智正是了因，立
X53n0848_p0683c04║者言說能生此智了因因故，亦名了因。故理門云：
X53n0848_p0683c05║若爾，既取智為了因，是言便失能成立性。此亦不
X53n0848_p0683c06║然，令彼憶念本極成故。三、義了因，謂以有所作等
X53n0848_p0683c07║義故，能顯無常等宗。故理門云：如前二因，於義所
X53n0848_p0683c08║立也。又敵論智正是了因，其所作義是了因境，亦
X53n0848_p0683c09║名了因。此釋既以無常等義為所了宗，故敵論智
X53n0848_p0683c10║正是了因，言義因境通名因也。問：理門云：宗法唯
X53n0848_p0683c11║取立敵俱許，俱許即是立敵兩解，何故此中唯取
X53n0848_p0683c12║敵智？答：彼言立敵俱許等者，意取敵論知其因義
X53n0848_p0683c13║俱許之智，非謂所知立敵俱許即是了因。若俱許
X53n0848_p0683c14║即是親了因者，豈可立者自許所作，敵者便了無
X53n0848_p0683c15║常宗義？故取敵智為親了因。上來生了義雖有六，
X53n0848_p0683c16║然意正存生言了智，由立者言生因故。敵論未生
X53n0848_p0683c17║之智得生，由敵者智了因故。本隱真實之理今著，
X53n0848_p0683c18║故正取此二，餘四相從。有三相者，是義相，即一所
X53n0848_p0683c19║作性，望本聲宗及同異品有三相也。
X53n0848_p0683c20║何等為三？
X53n0848_p0683c21║述曰：此依數徵也。既云三相，何者為三？
X53n0848_p0683c22║謂遍是宗法性。
X53n0848_p0683c23║述曰：此下隨徵答三相為三。此即初相也。宗法者，
X53n0848_p0683c24║若持業釋，宗即是法，名為宗法，即無常是。若依士
X53n0848_p0684a01║釋，宗家法故，名為宗法，即所作是。今既明因，唯取
X53n0848_p0684a02║依士釋法也。性者，即宗法是性也。問：宗體是何言
X53n0848_p0684a03║宗家法？答：法及有法和合名宗，廣如上釋。今言宗
X53n0848_p0684a04║者，唯取有法。何以爾者，有法聲上有二種法：一、不
X53n0848_p0684a05║成法，謂無常；二、極成法，謂所作。以極成法在聲上
X53n0848_p0684a06║故，證其聲上不成無常，亦令極成。若所作法在無
X53n0848_p0684a07║常上者，其無常法既不極成，何待所作在無常上？
X53n0848_p0684a08║又若所作依無常者，即應凡所立因皆有所依不
X53n0848_p0684a09║成過失，以彼無常不極成故。又法但屬有法，不可
X53n0848_p0684a10║法法自相攝屬，故約有法宗釋宗法也。問：法、有法
X53n0848_p0684a11║合方得為宗，何故今言宗唯有法？答：宗是總稱，別
X53n0848_p0684a12║亦名宗，如見城之一面亦名見城。問：言是宗法，即
X53n0848_p0684a13║應是因，何故言遍？答：因有四種：一、是遍非宗法，如
X53n0848_p0684a14║薩婆多等立云眼識非見，因云以四相故，其四相
X53n0848_p0684a15║體遍眼識上，故是其遍。以體別故，非宗法也。二、是
X53n0848_p0684a16║宗法非遍，如立內外聲是無常因，云懃勇無間所
X53n0848_p0684a17║發性故。此望內聲得是宗法，外聲無故而非遍也。
X53n0848_p0684a18║三、亦遍亦宗法，如立內外聲是無常因，云所作性
X53n0848_p0684a19║故，俱緣起故，得名遍。由義別故，是宗法。四、非遍非
X53n0848_p0684a20║宗法，如下四種不成是也。謂兩俱不成，元來非有，
X53n0848_p0684a21║隨一不成，互有無猶豫，有無非決定，所依既無，無
X53n0848_p0684a22║所遍故，四不成俱非遍也。由不成故，亦非宗法。若
X53n0848_p0684a23║唯言是宗法，即不遍濫初相，故以遍言簡。若唯言
X53n0848_p0684a24║遍，即非宗法，亂真因故。以是宗法言簡，故言遍是
X53n0848_p0684b01║宗法性也。此唯取第三俱句為其初相。又釋：此宗
X53n0848_p0684b02║法性是因初相，以不遍濫故，故以遍言簡去不遍
X53n0848_p0684b03║是宗法性。其遍名唯為簡去不遍非因正相，不可
X53n0848_p0684b04║以是宗法性言簡去非宗法性遍也。若作此釋，即
X53n0848_p0684b05║無初句遍非宗法。此之初句即是第四俱非句攝，
X53n0848_p0684b06║以宗因別體不可言遍故。
X53n0848_p0684b07║同品定有性。
X53n0848_p0684b08║述曰：此第二相也。同品者，即瓶等，如下釋。定有性
X53n0848_p0684b09║者，其遍是宗法所作性因，於同品瓶中定有其性
X53n0848_p0684b10║方是因相，此即正取所作兼取無常。問：所作性因
X53n0848_p0684b11║是宗家法，何故乃言瓶上亦有？答：猶如一縷貫黃
X53n0848_p0684b12║赤華，貫黃華縷實非貫赤華縷，相同故言貫黃赤
X53n0848_p0684b13║華。此亦如是，一所作性因通貫聲瓶，聲之所作實
X53n0848_p0684b14║不生瓶，所作同故說瓶有性，故掌珍等論云因義
X53n0848_p0684b15║不應分別也。問：聲瓶齊所作，二相並為因，無常貫
X53n0848_p0684b16║聲瓶，說宗通兩處。答：所作兩處俱成就故，此二相
X53n0848_p0684b17║並為因，無常瓶成聲不成，何得言宗通兩處？
X53n0848_p0684b18║異品遍無性。
X53n0848_p0684b19║述曰：此第三相也。異品者，即空等，如下釋。遍無性
X53n0848_p0684b20║者，其遍是宗法所作性，因於異品空中遍無其性，
X53n0848_p0684b21║為第三相。此亦正取所無所作，兼取能無之常。問：
X53n0848_p0684b22║何故同有唯言定，異無說遍也？答：順成立同有，但
X53n0848_p0684b23║定有即順成。止濫立異無，非遍濫不止。故同言定，
X53n0848_p0684b24║異言遍也。問：何故唯立此三相也？答：無餘相可立
X53n0848_p0684c01║故。又初相為主，正為能立，藉伴助成，故須第二。雖
X53n0848_p0684c02║有主伴，其濫未除，故須第三。異品無相，主伴止濫，
X53n0848_p0684c03║其義既周，足能顯宗，何假餘相？陳那已前諸師，亦
X53n0848_p0684c04║有立三相者。然釋言：相者，體也。三體不同，故言三
X53n0848_p0684c05║相。初相不異陳那，後之二相俱以有法為體。謂瓶
X53n0848_p0684c06║等上所作無常，俱以瓶等為體故，即以瓶等為第
X53n0848_p0684c07║二相。虗空等上常非所作，俱以空等為體故，即以
X53n0848_p0684c08║空等為第三相。故世親所造如實論云：因有三，謂
X53n0848_p0684c09║是根本法，同類所攝，異類相離。此論梁時真諦所
X53n0848_p0684c10║翻。比尋此論，似同陳那立三相義，同論式論。而言
X53n0848_p0684c11║陳那已前諸師者，即是世親未學時所製論軌論
X53n0848_p0684c12║義。
X53n0848_p0684c13║云何名為同品、異品？
X53n0848_p0684c14║述曰：此逐難解也。有二：初徵問，後解釋。此則徵問。
X53n0848_p0684c15║此問有二：一問名，二問體。云何名者，此問名。云何
X53n0848_p0684c16║為者，此問體。
X53n0848_p0684c17║謂所立法均等義品。
X53n0848_p0684c18║述曰：此下解釋，有二：初解同，經解異。解同中有二：
X53n0848_p0684c19║一解名，二解體。解名中初解後結，此即解也。所立
X53n0848_p0684c20║法者，宗中能別名之為法，此法為因所成，名所立
X53n0848_p0684c21║法。均等義品者，除宗已外，一切有法俱名義品，不
X53n0848_p0684c22║得名同。若彼義品有所立法與宗所立法均等者，
X53n0848_p0684c23║如此義品方得名同，故云所立法均等義品。
X53n0848_p0684c24║說名同品。
X53n0848_p0685a01║述曰：此結也。
X53n0848_p0685a02║如立無常，瓶等無常。
X53n0848_p0685a03║述曰：此下解體。初解，後結。此即解也。如立聲是無
X53n0848_p0685a04║常，瓶等亦有無常，以所有無常同故，能有瓶等說
X53n0848_p0685a05║同品也。若言聲、瓶無常，法法相似，即瓶上無常為
X53n0848_p0685a06║同品者，不然。豈可彼因於無常上定有性耶？故瓶
X53n0848_p0685a07║等有法為同品體。若言聲上無常不極成，非是因
X53n0848_p0685a08║依處，瓶上無常兩共許故，得是因依者，便違比量。
X53n0848_p0685a09║謂瓶上無常非因依處，宗是所立法，故因如聲上
X53n0848_p0685a10║無常喻。
X53n0848_p0685a11║是名同品。
X53n0848_p0685a12║述曰：此結也。
X53n0848_p0685a13║異品者。
X53n0848_p0685a14║述曰：此解異也。有二：初牒，後解。此即牒也。
X53n0848_p0685a15║謂於是處無其所立。
X53n0848_p0685a16║述曰：此下解也。有二：初解名，後解體。此即解名也。
X53n0848_p0685a17║所立者，即宗中能別法也。處者，除宗已外，一切有
X53n0848_p0685a18║法皆名為處，處即是品。若於是有法品處，但無所
X53n0848_p0685a19║立宗中能別，即名異品。
X53n0848_p0685a20║若有是常，見非所作，如虗空等，
X53n0848_p0685a21║述曰：此解體也。若有有法無其所立無常，即名為
X53n0848_p0685a22║常。如此常法所依有法，謂虗空等，是異品體也。此
X53n0848_p0685a23║中正明異品，而言見非所作者，此兼釋遍無性也。
X53n0848_p0685a24║陳那已前一師釋云：如立聲無常，其空上常能害
X53n0848_p0685b01║聲上無常。常與無常正相違故，名為異品。陳那破
X53n0848_p0685b02║云：若如此釋，即令因有非真似過。何者？如立虗空
X53n0848_p0685b03║是常，因云非所作故。同喻云：諸非所作者，皆悉是
X53n0848_p0685b04║常，猶如涅槃。異喻云：若是無常，即是所作，如瓶盆
X53n0848_p0685b05║等。瓶上無常正能違害空上常故，得名異品。然龜
X53n0848_p0685b06║毛等非無常故，不能害常，即非異品。復非常故，不
X53n0848_p0685b07║名同品。此非作因，於彼亦轉。此即具三相故，不可
X53n0848_p0685b08║說為似；簡濫不盡故，不可說為真。謂此虗空為如
X53n0848_p0685b09║涅槃非所作故，即是常耶？為如龜毛非所作故，非
X53n0848_p0685b10║常非無常耶？若如此我釋，但所立無處，名為異品。
X53n0848_p0685b11║龜毛既無，所立常法亦是異品。此非所作因，既於
X53n0848_p0685b12║異品一分轉故，是似因也。又若常法害無常故，名
X53n0848_p0685b13║異品者，龜毛不能害彼無常，即非異品。後非無常，
X53n0848_p0685b14║不名同品。若爾，應立非同異品。其因亦須立有四
X53n0848_p0685b15║相，不唯三也。更一師云：如立聲是無常，但異無常，
X53n0848_p0685b16║即是異品。陳那破云：若如此釋，即有畢竟無正因
X53n0848_p0685b17║過。何者？如立聲是無常，即聲上無我與無常宗異，
X53n0848_p0685b18║即是異品。其所作因，既於異品無我中有，便成似
X53n0848_p0685b19║因。如此隨一有法，悉有別義，其因皆於別義中轉，
X53n0848_p0685b20║此即畢竟無正因也。如我釋所立無處，名為異品，
X53n0848_p0685b21║則聲等上雖有無我，由所立有，故非異品。因於彼
X53n0848_p0685b22║轉，得成正因。
X53n0848_p0685b23║此中所作性，或懃勇無間所發性，
X53n0848_p0685b24║述曰：此下辨體有三：一、正指體性，二、約相明體，三、
X53n0848_p0685c01║舉果顯性。此即初也。聲從眾緣所作，故曰所作性。
X53n0848_p0685c02║懃勇者，或云是精進，或云是作意。無間所發者，從
X53n0848_p0685c03║懃勇起心，從心起尋伺，從尋伺起內風，由內風乃
X53n0848_p0685c04║至擊脣口等為聲，故云或懃勇無間所發性。問：宗
X53n0848_p0685c05║既是一，因何二耶？答：宗亦有二：一、寬，謂立內外聲
X53n0848_p0685c06║是無常，此即唯以所作為因；二、狹，謂立內聲無常，
X53n0848_p0685c07║即是懃勇所發為因。其所作性望此狹宗，雖亦成
X53n0848_p0685c08║因，以太寬故，但取懃勇發以為因也。以釋但約遍
X53n0848_p0685c09║是宗法，又釋今此亦望同品有遍不遍，故有二也。
X53n0848_p0685c10║謂所作性因同品遍有，懃勇發因同品不遍，此二
X53n0848_p0685c11║隨一俱得為因，故宗雖一，因說二也。因此略辨同
X53n0848_p0685c12║異二品遍不遍義，若總攝之，可為四句：一、同有異
X53n0848_p0685c13║無，謂第二、第八兩句；二、同無異有，謂第四、第六兩
X53n0848_p0685c14║句；三、同有異有，謂餘四句；四、同無異無，謂第五句。
X53n0848_p0685c15║此有九句：一、同品有異品有，如立聲常，因云所量
X53n0848_p0685c16║性故；二、同品有異品非有，如立聲是無常，因云所
X53n0848_p0685c17║作性故；三、同品有異品有非有，如立聲是懃勇無
X53n0848_p0685c18║間所發因，云無常性故。四、同品非有異品有，如立
X53n0848_p0685c19║聲常因，云所作性故。五、同品非有異品非有，如立
X53n0848_p0685c20║聲常因，云所聞性故。六、同品非有異品有非有，如
X53n0848_p0685c21║立聲常因，云懃勇無間所發性故。七、同品有非有
X53n0848_p0685c22║異品有，如立聲非懃勇無間所發因，云無常性故。
X53n0848_p0685c23║八、同品有非有異品非有，如立聲無常因，云懃勇
X53n0848_p0685c24║無間所發性故。九、同品有非有異品有非有，如立
X53n0848_p0686a01║聲常因，云無質礙故。此九句中，第二、第八是正因，
X53n0848_p0686a02║第四、第六是相違因，餘之五句並不定。今此中言
X53n0848_p0686a03║所作性者，即第二句；懃勇無間所發性者，即第八
X53n0848_p0686a04║句。其所作因既以無常為宗，即以瓶等為同品，於
X53n0848_p0686a05║彼遍有；以空等為異品，於彼遍無，故是第二同品
X53n0848_p0686a06║有異品非有句。其懃勇發因宗既同前，亦以電、瓶
X53n0848_p0686a07║為其同品，於瓶等有、於電等無；以空等為異品，於
X53n0848_p0686a08║彼遍無，故是第八同品有非有異品非有句也。餘
X53n0848_p0686a09║不定相違，至文自釋。
X53n0848_p0686a10║遍是宗法，於同品定有，於異品遍無。
X53n0848_p0686a11║述曰：此約相明體也。如此二因，若具三相，為正因
X53n0848_p0686a12║體；若𨷂一相，即非正因。故約三相明因體也。
X53n0848_p0686a13║是無常等因。
X53n0848_p0686a14║述曰：此舉果顯性也。此之二因能成無常等者，等
X53n0848_p0686a15║取無我、苦、空也。既能成立無常等故，顯是正因。問：
X53n0848_p0686a16║宗但無常，非無我等，何故所作亦是彼因？答：正成
X53n0848_p0686a17║無常，兼立無我，故所作性亦是彼因。何者？其無常
X53n0848_p0686a18║宗，言中正顯其無我等，唯自意許。然順無常，以無
X53n0848_p0686a19║常者必無我故。又與所作性不相違，故所作性正
X53n0848_p0686a20║成無常，傍成無我及苦、空也。謂聲亦無我、苦、空、所
X53n0848_p0686a21║作性故，猶如瓶等。
X53n0848_p0686a22║喻有二種：
X53n0848_p0686a23║述曰：此下解喻有三：一舉數，二列名，三別釋。此即
X53n0848_p0686a24║舉數也。本音云達利瑟吒案多，此云見邊。謂比度
X53n0848_p0686b01║之心為見，宗義究竟名邊。吒因顯宗未極，立喻令
X53n0848_p0686b02║義至邊，故曰見邊。今依舊譯，故云喻。問：所作三相
X53n0848_p0686b03║顯義已周，何須因外別申兩喻？答：所作性正因，唯
X53n0848_p0686b04║能詮顯初相，後二未了，故以兩喻明之。論其體性，
X53n0848_p0686b05║即前因也。
X53n0848_p0686b06║一者、同法，二者、異法。
X53n0848_p0686b07║述曰：此列名也。
X53n0848_p0686b08║同法者。
X53n0848_p0686b09║述曰：此下別解，有二：一解同法，二解異法。解同法
X53n0848_p0686b10║中，初牒章，後解釋。此即牒章也。
X53n0848_p0686b11║若於是處，顯因同品，決定有性，
X53n0848_p0686b12║述曰：此下解釋，有二：初懸解，後指體。此即懸解也。
X53n0848_p0686b13║處謂有法，顯謂顯說。因者，謂即遍是宗法因。同品
X53n0848_p0686b14║謂與此因相似，非謂宗同名同品也。決定有性者，
X53n0848_p0686b15║謂決定有所立法性也。此謂隨有有法處，有與因
X53n0848_p0686b16║法相似之法，復決定有所立法性，是同法喻。此則
X53n0848_p0686b17║同有因法、宗法，名同法喻。若同有因法、宗法不同
X53n0848_p0686b18║有者，雖名同法，而非喻也。故下論云：此因以樂以
X53n0848_p0686b19║空為同法故，亦是不定。
X53n0848_p0686b20║謂若所作，見彼無常。
X53n0848_p0686b21║述曰：此下指體。初正指體，後舉所依。此即正指體
X53n0848_p0686b22║也。謂若所作，即前顯因同品也。見彼無常，即前決
X53n0848_p0686b23║定有性也。謂所作性去處，世間愚智同知無常，必
X53n0848_p0686b24║定隨去。猶如母牛去處，犢子必隨逐也。
X53n0848_p0686c01║譬如瓶等。
X53n0848_p0686c02║述曰：此舉所依也。即懸解中若捨是處也。此喻意
X53n0848_p0686c03║云：所作去至瓶等上，其無常性即在瓶。故知所作至
X53n0848_p0686c04║聲上，其無常性亦在聲。問：所譬之因，體唯所作，何
X53n0848_p0686c05║故能喻乃取無常？答：因體正是所作，故言即兼無
X53n0848_p0686c06║常。引喻若闕無常，何得名為同喻？故正取所作兼
X53n0848_p0686c07║取無常為同法喻。問：故言含無常，因外立宗分。同
X53n0848_p0686c08║喻有二立，何故合為支？答：夫立論先須有宗，故言
X53n0848_p0686c09║雖含支別。同喻雖有兩齊，助因故同支。有釋世親
X53n0848_p0686c10║等云：瓶上所作、聲上所作，二因法合，名為同法。陳
X53n0848_p0686c11║那破云：若以瓶所作是無常故，類聲所作亦無常
X53n0848_p0686c12║者，亦應瓶是所作可見可燒，聲是所作可燒見。燒
X53n0848_p0686c13║見既不類瓶，何得無常類聲？陳那解云：聲上所作
X53n0848_p0686c14║顯無常，同瓶上所作顯無常。以此同彼，故名同法。
X53n0848_p0686c15║但取能同，不取所同者，此恐不然。若世親等以瓶
X53n0848_p0686c16║所作故無常，類聲所作亦無常，即難云：瓶是所作
X53n0848_p0686c17║可見燒，聲是所作可燒見者，陳那既以聲上所作
X53n0848_p0686c18║顯無常，同瓶上所作顯無常，何可聲有所作可見
X53n0848_p0686c19║燒，同瓶所作可燒見？若言世親等以外瓶所作無
X53n0848_p0686c20║常，類內聲所作亦無常，故以外瓶可燒見，類聲亦
X53n0848_p0686c21║爾者，陳那既以內聲所作無常，類外瓶所作亦無
X53n0848_p0686c22║常，何不以內聲所作可見燒，類瓶亦爾也？若言燒
X53n0848_p0686c23║見是外瓶，不可以聲類燒見，亦應無常是外瓶，何
X53n0848_p0686c24║得以聲類無常？此則陳那過同舊釋。雖分內外，終
X53n0848_p0687a01║不能異。又集量論中陳那云：論軌論中以瓶有法
X53n0848_p0687a02║為同喻者，其論非是世親所造，或是世親未學時
X53n0848_p0687a03║造，學成已後造論式論，即以所作無常為同喻體，
X53n0848_p0687a04║不異我義。集量論中既有此說，何得云世親以瓶
X53n0848_p0687a05║所作無常向內類聲，即有類瓶可燒等過？今釋可
X53n0848_p0687a06║燒等過，但破論軌論等以瓶有法為同喻者，此等
X53n0848_p0687a07║師云：瓶有無常，同彼聲宗，故名同法。此即瓶體是
X53n0848_p0687a08║同喻也。此師立量云：聲是無常因，云所作性故，同
X53n0848_p0687a09║喻云如瓶。謂如瓶是無常也。陳那破云：若直以瓶
X53n0848_p0687a10║為同法喻，以瓶體是無常故，類聲亦是無常者，亦
X53n0848_p0687a11║應瓶是四塵可見燒，聲亦四塵可燒見。若如我釋，
X53n0848_p0687a12║諸所作者皆是無常以為喻體，瓶等非喻是所依，
X53n0848_p0687a13║即無此過。問：瓶是所作故無常，即類聲有所作亦
X53n0848_p0687a14║無常，亦應瓶有所作可燒可見，聲有所作可燒見，
X53n0848_p0687a15║此則過同古師，陳那何故倒破？答：陳那但取所作
X53n0848_p0687a16║無常以為喻體，不取四塵，不可難言聲類瓶等可
X53n0848_p0687a17║見可燒。若彼強於喻體之外作此難者，此即自違。
X53n0848_p0687a18║古師既取瓶等為喻體，瓶具四塵可燒可見，故得
X53n0848_p0687a19║難云瓶可燒可見，聲亦應爾。問：若作此難，豈不自
X53n0848_p0687a20║違？答：夫喻況法，法必似喻。古師既以瓶喻於聲，此
X53n0848_p0687a21║則古師理合自許可燒可見，非見難者強難類瓶，
X53n0848_p0687a22║故作此難，無自違過。問：如實論中既明因有三相，
X53n0848_p0687a23║何故同喻不即第二相耶？答：其第二相以合支顯，
X53n0848_p0687a24║謂瓶是所作，瓶即無常。當知聲既所作亦是無常，
X53n0848_p0687b01║故同法喻但取瓶等。餘破者，在理門此中略不繁
X53n0848_p0687b02║述。
X53n0848_p0687b03║異法者。
X53n0848_p0687b04║述曰：此解異喻也。有二：初牒章，後解釋。此即牒章
X53n0848_p0687b05║也。
X53n0848_p0687b06║若於是處，說所立無，因遍非有，
X53n0848_p0687b07║述曰：此下解釋，有三：一、懸解，二、指體，三、通難。此即
X53n0848_p0687b08║初也。處，謂有法處。說所立無者，說所立宗法無也。
X53n0848_p0687b09║因遍非有者，能立因法遍非有也。此則正取所無
X53n0848_p0687b10║因法，兼取能無宗法，名異法喻。若但無因法，即名
X53n0848_p0687b11║異法者，同品非有，應是異喻。
X53n0848_p0687b12║謂若是常見非所作。
X53n0848_p0687b13║述曰：此下，指體也。初正指體，後舉所依。此即初也。
X53n0848_p0687b14║謂若是常者，即前說所立無也。見非所作者，即前
X53n0848_p0687b15║因遍非有。
X53n0848_p0687b16║如虗空等。
X53n0848_p0687b17║述曰：此舉所依也。等者，等取。擇滅、非擇滅，隨共許
X53n0848_p0687b18║者，皆等取之。即懸解中，若於是處也。此喻意云：虗
X53n0848_p0687b19║空等上，無有所立無常宗義，即無能立所作性因。
X53n0848_p0687b20║聲上既有所作性因，故知定有所立無常宗也。
X53n0848_p0687b21║此中常言表非無常，非所作言表無所作。
X53n0848_p0687b22║述曰：此通難也。初正通難，理引例證。此即初也。此
X53n0848_p0687b23║中應有難云：虗空一切立，可得說如空。有宗言體
X53n0848_p0687b24║無，應無異法喻。故今通云：此中常言，表非無常而
X53n0848_p0687c01║已，不欲詮常；非所作言，表無所作而已，不欲詮非
X53n0848_p0687c02║所作。故雖對不立虗空論者，亦得以空為異法喻。
X53n0848_p0687c03║以無體空，亦遮無常，故名常；遮所作故，說非所作。
X53n0848_p0687c04║乃至龜毛，得言常非所作也。
X53n0848_p0687c05║如有非有，說名非有。
X53n0848_p0687c06║述曰：此引例證也。此舉勝論義。例勝論有六句義：
X53n0848_p0687c07║一、實，二、德，三、業，四、有，五、同異，六、和合。今言有者，即
X53n0848_p0687c08║第四有也。非有者，即餘五句及五句外所不攝法，
X53n0848_p0687c09║謂龜毛等。說名非有者，此對有之非有以遮有句，
X53n0848_p0687c10║故說名非有。非有名下，不必即有非有體性。今言
X53n0848_p0687c11║常等，亦同此說。又釋：如有者，有句也。非有者，非第
X53n0848_p0687c12║四有也。說名非有者，非第四有句，故說名非有，不
X53n0848_p0687c13║立非有句體。上言常等，亦同此說，不詮常住及非
X53n0848_p0687c14║作體也。問：異喻但言遮，不別詮有體；同法詮有體，
X53n0848_p0687c15║此名應不遮。答：諸法皆有二相：一、自相，二、共相。如
X53n0848_p0687c16║青自相，唯眼識得；青之共相，即意識知。名言但詮
X53n0848_p0687c17║青之共相，不詮自相，以青自相離名言故。若詮青
X53n0848_p0687c18║共相，要遮黃等，方顯此青，謂非非青，故名之為青。
X53n0848_p0687c19║若不遮非青，喚青應目黃等。故一切名，欲取諸法，
X53n0848_p0687c20║要遮餘詮，此無有不遮而顯法也。然有名言，但遮
X53n0848_p0687c21║餘法，無別所詮。如言無青，無別所顯無青體也。今
X53n0848_p0687c22║同法喻，本為助因，證成宗義。言諸所作者，必須詮
X53n0848_p0687c23║顯所作，詮必遮故，即遮非所作。皆無常者，必須詮
X53n0848_p0687c24║顯無常，詮必遮故，即遮常住。故同法喻，詮而即遮。
X53n0848_p0688a01║其異法喻，本為止濫。言常住者，但遮無常，不欲詮
X53n0848_p0688a02║常；言非所作，但遮所作，不欲別詮非所作體。故異
X53n0848_p0688a03║法喻但遮不詮。陳那已前諸師，皆以空等有法為
X53n0848_p0688a04║異法喻體。彼立量云：聲是無常，因云所作性故。同
X53n0848_p0688a05║喻云如瓶，謂如瓶是無常也。異喻云非如空，謂非
X53n0848_p0688a06║如空是常住也。陳那破云：如第三句云：聲是懃勇
X53n0848_p0688a07║無間所發，因云無常性故。同喻云如瓶，如瓶是懃
X53n0848_p0688a08║勇所發也。異喻云非如空，非如空非懃勇所發。又
X53n0848_p0688a09║如第九句云：聲常，因云無障礙故。同喻云如空，異
X53n0848_p0688a10║喻云非如瓶。若汝指空為異喻者，如此二因應是
X53n0848_p0688a11║正因。既以異品一分轉故，成不定因，何得但指有
X53n0848_p0688a12║法為體？若如我立，但總相云：謂若是常，見非所作，
X53n0848_p0688a13║如虗空等。即簡異品一分轉因。彼二既於異品轉
X53n0848_p0688a14║故，非正因也。問：何故同品先說其因，宗後隨逐；其
X53n0848_p0688a15║異法喻先說宗無，因方非有？何不反此耶？答：因云
X53n0848_p0688a16║所作性故者，其意云：由所作故，故是無常。其同法
X53n0848_p0688a17║喻既助此因證無常義，故須先標所作，後述無常。
X53n0848_p0688a18║其異法喻本為止濫，故先對宗明異，後方辨因非
X53n0848_p0688a19║有。又釋：若反此者，所作性因、懃勇發因，各有二過。
X53n0848_p0688a20║所作性因二過者：一、別成異宗過，二、重立己成過。
X53n0848_p0688a21║何者？若以同喻類異喻云諸無常者皆是所作，又
X53n0848_p0688a22║以異喻類同喻云諸非作者皆是常者，此則別以
X53n0848_p0688a23║無常為因立所作宗，非所作為因立常住宗，不證
X53n0848_p0688a24║根本無常宗義，此即別成異宗過也。又瓶等所作、
X53n0848_p0688b01║空等常住本已極成，何因成立？此即重立己成過
X53n0848_p0688b02║也。問：瓶上所作本極成，則是重成己立過，即瓶無
X53n0848_p0688b03║常兩俱許，何用所作因重成？答：瓶是所作故無常
X53n0848_p0688b04║即證，聲是所作亦無常故，瓶所作性不別成無常。
X53n0848_p0688b05║瓶是無常故所作不證，聲是無常亦所作故，瓶上
X53n0848_p0688b06║無常重成所作性。懃勇發因二過者：一、別成異宗
X53n0848_p0688b07║過；二、成非所愛過。何者？若以同喻類異喻云諸無
X53n0848_p0688b08║常者皆是懃勇所發，又以異喻類同喻云諸非懃
X53n0848_p0688b09║勇所發皆是常者，此即自以無常為因成立懃勇
X53n0848_p0688b10║所發宗，以非懃勇無間所發因立常住宗，不證根
X53n0848_p0688b11║本無常宗義，此即別成異宗過也。又瓶等無常而
X53n0848_p0688b12║是懃勇所發，電等無常而非懃勇所發，何得以同
X53n0848_p0688b13║類異云諸無常者皆是懃發？又空非懃發而是其
X53n0848_p0688b14║常，電非懃發而是無常，何得以異類同云諸非懃
X53n0848_p0688b15║發皆是常住？如此二因俱異品有，汝今成立，即是
X53n0848_p0688b16║成立非自所愛電等體是懃發及是常住以為宗
X53n0848_p0688b17║也，此即成非所愛過也。
X53n0848_p0688b18║已說宗等。
X53n0848_p0688b19║述曰：此下第三結定也。有三：一總結，二別結，三遮
X53n0848_p0688b20║計。此即總結，謂上來已說宗等能立名及體也。
X53n0848_p0688b21║如是多言，開示他時，說名能立。
X53n0848_p0688b22║述曰：此下別結，有二：一結名，二結體。此即結名也。
X53n0848_p0688b23║如說聲無常者，是立宗言。
X53n0848_p0688b24║述曰：此下結體有四：一結宗，二結因，三結同喻，四
X53n0848_p0688c01║結異喻。此即結宗也。
X53n0848_p0688c02║所作性故者，是宗法言。
X53n0848_p0688c03║述曰：此結因也。所作性者，體是因法。而言宗法言
X53n0848_p0688c04║者，此就依士聲釋宗家法，故名宗法也。
X53n0848_p0688c05║若是所作見彼無常如瓶等者，是隨同品言。
X53n0848_p0688c06║述曰：此結同喻也。瓶上所作，與聲所作同，故名同
X53n0848_p0688c07║品。瓶上無常，隨此同品，故云隨同品。由瓶無常，隨
X53n0848_p0688c08║同品故，即顯聲無常，亦隨所作因也。或可聲上所
X53n0848_p0688c09║作無常，隨瓶上所作無常，故名隨同品也。
X53n0848_p0688c10║若是其常，見非所作，如虗空等，是遠離言。
X53n0848_p0688c11║述曰：此結異喻也。無所立無常宗處，遠離能立所
X53n0848_p0688c12║作因也。
X53n0848_p0688c13║唯此三分，說名能立。
X53n0848_p0688c14║述曰：此遮計也。宗是所立，為立此宗，唯因分、同喻
X53n0848_p0688c15║分、異喻分，名為能立。既云唯此，即遮古師宗及合
X53n0848_p0688c16║結為能立支，亦遮外道立審察支。古師以宗為能
X53n0848_p0688c17║立支，如前廣辨。今陳那云：宗是能立家所須之具。
X53n0848_p0688c18║何得即是能立支耶？其猶能射，但是弓矢人等；其
X53n0848_p0688c19║所射垛，但是能射所須之具，非能射也。古師合云：
X53n0848_p0688c20║聲既無常，當知亦是無我。此即合是類義，以無常
X53n0848_p0688c21║者必無我故。陳那云：此是自意所許，傍顯論宗，言
X53n0848_p0688c22║中不立。何須言宗之外，別更合顯所許義耶？此既
X53n0848_p0688c23║太繁，故我不敢為能立支。又古師及小乘等合云：
X53n0848_p0688c24║瓶是所作，瓶即無常。當知聲是所作，亦是無常。陳
X53n0848_p0689a01║那云：同喻應言，諸所作者，皆是無常。此即已顯聲
X53n0848_p0689a02║是無常，何須別更立合支耶？古師等結云：是故聲
X53n0848_p0689a03║無常。陳那云：本立無常，以三支證，足知無常。何須
X53n0848_p0689a04║結云聲是無常？設不結者，豈即為常？故我不立第
X53n0848_p0689a05║五結支。外道云：欲立義時，須定宗趣，方可興論立
X53n0848_p0689a06║審察支。陳那破云：由有挫杌，乃至由有證義人故，
X53n0848_p0689a07║方得立論。豈可並是能立支耶？故唯三分即能成
X53n0848_p0689a08║立聲無常義。此則陳那意存省略，顯義即是，何假
X53n0848_p0689a09║繁詞？故能立支唯有三分。若立論時，立合結者，亦
X53n0848_p0689a10║無過失，但別立支數，此即不可。問：如立色為空，以
X53n0848_p0689a11║緣生故，猶如幻事。此無異品，何故乃言三分能立？
X53n0848_p0689a12║答：今言唯者，但遮四等，非謂能立，要具此三。問：此
X53n0848_p0689a13║緣生因應不顯宗，無三相故，如一相等因。答：為遮
X53n0848_p0689a14║異品，立異法喻。既無異品，因不濫行，故無異喻，宗
X53n0848_p0689a15║義得立。前所立量，有相違決定過，謂緣生故因，定
X53n0848_p0689a16║能顯宗，具初二相，不於異品行故，如所作因。問：唯
X53n0848_p0689a17║三能立，無異義成；能立唯三，無同宗立。答：同喻順
X53n0848_p0689a18║成，無同𨷂助；異法止濫，無異濫除，故不類也。外道
X53n0848_p0689a19║亦有唯立異喻，以三義證，斥破此計，如廣百論，此
X53n0848_p0689a20║不繁述。
X53n0848_p0689a21║雖樂成立，由與現量等相違故，名似立宗。
X53n0848_p0689a22║述曰：此下大文第二解似立。文有二：初別解，後總
X53n0848_p0689a23║結。前中有三：一解似宗，二解似因，三解似喻。今先
X53n0848_p0689a24║解似宗，有三：一總明，二別解，三結定。此即總明也。
X53n0848_p0689b01║樂所成立，義該真似。雖復樂為所立之宗，然與現
X53n0848_p0689b02║量等九義相違，故似非真也。
X53n0848_p0689b03║謂現量相違、比量相違、自教相違、世間相違、自語相
X53n0848_p0689b04║違、能別不極成、所別不極成、俱不極成、相符極成。
X53n0848_p0689b05║述曰：此下別解，有三：一列名，二辨體，三釋義。此即
X53n0848_p0689b06║列名也。
X53n0848_p0689b07║此中現量相違者，如說聲是非所聞，
X53n0848_p0689b08║述曰：此下辨體，九過為九。一一過中皆初牒章，後
X53n0848_p0689b09║舉法。此即初過。現量有三：一自，二他，三共。或有立
X53n0848_p0689b10║宗違自現量，非他非共。如勝論者對佛法立義云：
X53n0848_p0689b11║地水火實非眼所見。因云：異青等。故同喻云：如香
X53n0848_p0689b12║味等。以勝論自宗計色所依，地水火實亦可見故。
X53n0848_p0689b13║此雖亦是違自教過，今此且取違現量義，餘者列
X53n0848_p0689b14║然。或有立宗違他現量，非自非共。即如佛法立此
X53n0848_p0689b15║比量，唯違他也。或有立宗違共現量，非他非自。如
X53n0848_p0689b16║勝論師對佛弟子立義云：色非眼見，以變壞故，猶
X53n0848_p0689b17║如香等。以勝論師及佛弟子俱許色塵為故眼見。
X53n0848_p0689b18║若違自共，是此過收；若唯違他，非宗過攝。此違他
X53n0848_p0689b19║量，如淨眼人說眩翳者所見不實，故無過也。今此
X53n0848_p0689b20║文中但舉違共，略無違自。聲是有法，非所聞是法。
X53n0848_p0689b21║法及有法總性為宗。聲是耳根、耳識現量所聞之
X53n0848_p0689b22║境，言非所聞，便違耳聞聲現量，故成宗過。現量名
X53n0848_p0689b23║義，可准下釋。
X53n0848_p0689b24║比量相違者，如說瓶等是常。
X53n0848_p0689c01║述曰：此第二過。比量亦有自他及共。如小乘對大
X53n0848_p0689c02║乘立義云：現在諸法獨有力用取等流果。如此立
X53n0848_p0689c03║宗，違自比量。違自比量者，現在諸法定無力用取
X53n0848_p0689c04║等流果，有實體故，如過未等。即此宗義，違他比量。
X53n0848_p0689c05║違他比量者，現在諸法定無力用取等流果，非實
X53n0848_p0689c06║有故，猶如過未等。即此宗義，違共比量。違共比量
X53n0848_p0689c07║者，現在諸法定無力用取等流果，世所攝故，猶如
X53n0848_p0689c08║通未等。此違自及共，是宗過攝，違他非過。今此但
X53n0848_p0689c09║舉違共比量。瓶等是有，法常是法，法及有法總相
X53n0848_p0689c10║為宗。如此立宗，違共初無後無。比量謂瓶等定是
X53n0848_p0689c11║無常，初無後無故，如燈焰等。准相違因，亦有法差
X53n0848_p0689c12║別比量相違等，思之。其比量義，亦准下釋。
X53n0848_p0689c13║自教相違者，如勝論師立聲為常。
X53n0848_p0689c14║述曰：此第三過。自教亦有三，謂自、他、共。即如勝論
X53n0848_p0689c15║師宗立聲是德句攝，體是無常。若對聲論立云聲
X53n0848_p0689c16║常，此違自教。若對佛弟子等立此義者，即違共教。
X53n0848_p0689c17║若對聲論立聲無常，即違他教。此亦違宗及共，是
X53n0848_p0689c18║其宗過。若違他教，非宗過也。問：立義違自教，即是
X53n0848_p0689c19║宗過。證宗引自教，何不成因？答：此猶對他自毀父，
X53n0848_p0689c20║即成惡人。引父顯自能，不可依信。故違自教是過，
X53n0848_p0689c21║引自教非證。
X53n0848_p0689c22║世間相違者，如說懷菟，非月有故。又如說言：人頂骨
X53n0848_p0689c23║淨，眾生分故，猶如螺貝。
X53n0848_p0689c24║述曰：此第四過。世間有二：一、學者世間，二、非學者
X53n0848_p0690a01║世間。由學方知，名學者；不由學知，名非學者。各多
X53n0848_p0690a02║人共許，故名世間。學者世間有三：一、自，如佛弟子
X53n0848_p0690a03║望自同學無我義等；二、他，如佛弟子望鵂鶹子所
X53n0848_p0690a04║習我等；三、共，如佛弟子與鵂鶹子更互相望，俱習
X53n0848_p0690a05║麤色是無常等。若立義違自，如佛弟子立有我等，
X53n0848_p0690a06║此但望自所宗，名違自教，違世義徵，非違世間。若
X53n0848_p0690a07║立義違他，知佛弟子對鵂鶹子立無我等，此即非
X53n0848_p0690a08║過，以論之興，為破他故。若立義違共，如佛弟子等
X53n0848_p0690a09║立麤色是常等，唯此是違世間過攝。非學者世間
X53n0848_p0690a10║者，謂牧牛人等皆共了知有色等性。若隨眾情，就
X53n0848_p0690a11║世俗諦立眼、色等體性是空，違俗情故，是宗過攝。
X53n0848_p0690a12║若以勝義簡別立宗，雖違俗情，而非宗過，以勝義
X53n0848_p0690a13║諦非俗知故。今此文中但舉違非學者，世間以懷
X53n0848_p0690a14║菟是月、人頂骨穢，不由習學而了知故。若有立云：
X53n0848_p0690a15║懷兔非月為宗，有故為因，如日為喻。又結鬘外道
X53n0848_p0690a16║以人頂骨貫以嚴身謂之為淨，便成立言：人頂骨
X53n0848_p0690a17║淨為宗，眾生分故為因，猶如螺貝為喻。此二立宗，
X53n0848_p0690a18║法及有法雖不相離，然違世俗情，故是過也。以世
X53n0848_p0690a19║間人皆號月為懷菟，說頂骨為穢故。問：此與現量
X53n0848_p0690a20║相違何異？答：應作四句。或違世間非違現量，即此
X53n0848_p0690a21║所立懷菟非月等，但反世俗共所傳名，不以立言
X53n0848_p0690a22║非月便違眼見義故。或違現量非違世間，如言眼
X53n0848_p0690a23║等五根非阿賴耶境等，以世俗人不知別有阿賴
X53n0848_p0690a24║耶故。或有俱違，如言聲非所聞等，以違耳等聞義
X53n0848_p0690b01║故，復違世間共知聲可聞故。或俱不違。此非二過。
X53n0848_p0690b02║問：若違現量即違世間，何須說二？答：自在別違一
X53n0848_p0690b03║者，故開二也。
X53n0848_p0690b04║自語相違者，如言我母是其石女。
X53n0848_p0690b05║述曰：此第五過，依梵本正翻，應云虗女。以無產子
X53n0848_p0690b06║之功，虗沾女稱，故名虗女。不改舊翻，且云石女也。
X53n0848_p0690b07║我母是有法，石女是法。法及有法，和合為宗。然有
X53n0848_p0690b08║法之言，即違其法，法言復反有法。若言我母，即知
X53n0848_p0690b09║非虗；既言石女，明非我母。更相反故，故名相違。又
X53n0848_p0690b10║如外道立言：一切言論是有法，皆是妄語是法。此
X53n0848_p0690b11║立宗之言，意許非妄，有法中攝。若言一切言論，即
X53n0848_p0690b12║意許一分非妄，何得云皆是妄語？若云皆是妄語，
X53n0848_p0690b13║何得言一切言論？以一切之言攝此宗，意許非妄
X53n0848_p0690b14║故。彼若救言：除我言外，餘一切言皆悉是妄者，更
X53n0848_p0690b15║有一人聞汝所說，便言汝語非妄諦實。彼所發言，
X53n0848_p0690b16║為妄為實？若言是妄語，則汝語虗；若言是實，即違
X53n0848_p0690b17║自語。若復救云：除我言及說我言實者，餘言妄者。
X53n0848_p0690b18║若爾，此即與比量相違。謂餘一切言不必是妄，是
X53n0848_p0690b19║語性故。如汝所言，
X53n0848_p0690b20║能別不極成者，如佛弟子對數論師立聲滅壞。
X53n0848_p0690b21║述曰：此第六過。僧伽，此云數論，即慧能數度諸法，
X53n0848_p0690b22║故名為數。從數起論，故名數論。論能生數，亦名數
X53n0848_p0690b23║論。造數論師名劫比羅，此云黃，以頭面黃，世號為
X53n0848_p0690b24║黃仙人也。舊云迦毗羅者，訛也。此師廣有二十五
X53n0848_p0690c01║諦，謂自性、大我慢、五唯量、五大、五知根、五作業根、
X53n0848_p0690c02║心根。知者中則有四：一、本非變，即自性、能生大等，
X53n0848_p0690c03║非他生故；二、變非本，即五大、十一根，唯從他生，不
X53n0848_p0690c04║生他故；三、亦本亦變，即大我慢、五唯量，此從他生，
X53n0848_p0690c05║亦生他故；四、非本非變，即神我諦，不從他生，不生
X53n0848_p0690c06║他故。略則為三，謂自性即初諦，變異即中間二十
X53n0848_p0690c07║三諦，神我即最後諦。聲是五唯量攝，遠從自性而
X53n0848_p0690c08║起，後變還歸自性，故名無常。論其體性，恒不失壞。
X53n0848_p0690c09║今佛弟子對此論師立聲滅壞，聲是所別，此則共
X53n0848_p0690c10║許。滅壞能別，數論不成，以數論宗無滅壞法故。此
X53n0848_p0690c11║但是他，能別不成。若佛弟子對數論師立眼必為
X53n0848_p0690c12║神，我受用聞，此即是自，能別不成。若對數論立聲
X53n0848_p0690c13║體為大，有同、異二句所依，此即是共，能別不成。文
X53n0848_p0690c14║中略故，但舉他也。
X53n0848_p0690c15║所別不極成者，如數論師對佛弟子立我是思：
X53n0848_p0690c16║述曰：此第七過。問：此所別不成，非宗過攝，闕所依
X53n0848_p0690c17║故，如所依不成。答：所別不成，定是宗過，以九攝故，
X53n0848_p0690c18║猶如餘八，或猶如餘五。數論師宗，心及心法，但是
X53n0848_p0690c19║覺慧，而非思處。思處唯是神我之用，故對佛法立
X53n0848_p0690c20║宗義云：神我是思，我是有法，思是法。然思是能別，
X53n0848_p0690c21║兩宗共許；我是所別，佛法不容。故是所別不極成
X53n0848_p0690c22║也。問：如以勝義簡宗，即無違世間過。今以自所許
X53n0848_p0690c23║言，簡我所別，得極成不？答：能別、所別極成，可以勝
X53n0848_p0690c24║義簡過。謂就勝義，眼等體空，其所別我，他不共許。
X53n0848_p0691a01║設云自許，他終不成，故不例也。此我許言，但簡共
X53n0848_p0691a02║比量，顯自比量無不成過。此即是他能別不成。若
X53n0848_p0691a03║自若共，皆過此攝。類思可解。
X53n0848_p0691a04║俱不極微者，如勝論師立我以為和合因緣。
X53n0848_p0691a05║述曰：此第八過。吠世史迦，此譯云勝。其論廣以因
X53n0848_p0691a06║明申六句義，諸論罕匹，故云勝也。舊云衛世師，或
X53n0848_p0691a07║云鞞世師，皆訛也。造此論師名嗢露迦，廣如下敘。
X53n0848_p0691a08║此勝論宗有六句義：我是初句，和合是第六句。諸
X53n0848_p0691a09║法共聚即有和合性生，然和合性起賴我為緣。彼
X53n0848_p0691a10║對佛法立此義云：我為和合，因緣我是有；法為和
X53n0848_p0691a11║合，因緣是法。佛法宗中既不許我，又無和合，故此
X53n0848_p0691a12║二別俱不成也。問：此中能別，為取因緣？為取和合？
X53n0848_p0691a13║若爾，何失？若取因緣，此則極成，佛法許故；若取和
X53n0848_p0691a14║合，即非能別，以異體故。答：今此以和合標取因緣，
X53n0848_p0691a15║故因緣亦不成也。此亦但是他俱不成，若自、若共，
X53n0848_p0691a16║亦此過収，准類可解。
X53n0848_p0691a17║相符極成者，如說：聲是所聞。
X53n0848_p0691a18║述曰：此第九過。夫論之興，為摧邪義，擬破異宗。聲
X53n0848_p0691a19║之所聞，主賓咸許。所見既一，豈藉言成？故此立宗，
X53n0848_p0691a20║有符同過。問：天主既承陳那作論，何故別立後四
X53n0848_p0691a21║過耶？答：此據義別，理亦無乖。陳那不立能別不成
X53n0848_p0691a22║過者，以此同是似因喻中所立不成過故。謂數論
X53n0848_p0691a23║宗：我性是常，餘但轉變，無滅壞法。今立宗云：聲是
X53n0848_p0691a24║滅壞。因云：以所作故。同喻云：諸所作者，皆悉滅壞，
X53n0848_p0691b01║如燈焰等。其燈焰上，但有能立，立所作住因，所立
X53n0848_p0691b02║滅壞。數論不許。又不立所別不成者，以是因中所
X53n0848_p0691b03║依不成過故。論立宗云：神我是有。因云：德所依故。
X53n0848_p0691b04║此德所依，因無所依，故因是其過。我本是無，今立
X53n0848_p0691b05║為有，故宗無過。其俱不成，全同此二。又不立相符
X53n0848_p0691b06║極成者，夫所立宗，互相乖反。聲是所聞，元來同許。
X53n0848_p0691b07║本自非宗，不可論過。故宗過中，無此四種。然天主
X53n0848_p0691b08║以理具陳，故加四過。能別不成，雖是似同喻中所
X53n0848_p0691b09║立，不成過何廢？復是宗中過。若言數論不信有滅
X53n0848_p0691b10║壞，今立滅壞正是宗，故非宗過者，此義以無同喻
X53n0848_p0691b11║終不立，今加宗過有何失？若言既是喻中過，何須
X53n0848_p0691b12║別立宗過者，是宗既取不相離性，既無能別誰不
X53n0848_p0691b13║離？故能別不成立為宗過。其所別不成，雖是所依，
X53n0848_p0691b14║不成過何癈？復是宗中過。若言即是因中過，不須
X53n0848_p0691b15║別立宗過者，宗法因法齊無所依，何故一過一非
X53n0848_p0691b16║過？若言佛法不許我立，我是有正順宗者，不相離
X53n0848_p0691b17║性方成宗，既無所別誰不離？故所別不成是宗過
X53n0848_p0691b18║也。其俱不成即同此二，為欲破他而立宗義，若符
X53n0848_p0691b19║他立故是過收。若言相符本非宗，不可說過者，兩
X53n0848_p0691b20║俱不成，本非因應，非是因過。故天主解宗有九過
X53n0848_p0691b21║也。
X53n0848_p0691b22║如是多言，是遣諸法自相門故。
X53n0848_p0691b23║述曰：此下第三釋義，有三：一釋初五過，二釋中三
X53n0848_p0691b24║過，三釋後一過。此即釋前五過也。牒前九過，故云
X53n0848_p0691c01║如是多言，何故違彼現量等。五是宗過者，以此五
X53n0848_p0691c02║宗是遣諸法自相門故。謂聲是諸法自相，其聲自
X53n0848_p0691c03║相為耳等所聞，通生耳識，即所聞義，名之為門。今
X53n0848_p0691c04║言聲非所聞者，不失聲之自相，但遣所聞之門，故
X53n0848_p0691c05║成過也。餘四種過，類此可知。
X53n0848_p0691c06║不容成故。
X53n0848_p0691c07║述曰：此釋中三過。何故所別不成等三是過失者，
X53n0848_p0691c08║以不容成故。夫宗得立要攬法，有法成所攬立，敵
X53n0848_p0691c09║不容宗，義無所依據，故此三種是宗過失。
X53n0848_p0691c10║立無果故。
X53n0848_p0691c11║述曰：此釋後一過。何故相符？是過者，以立無果故。
X53n0848_p0691c12║夫立宗者，為除舊疑登起新解，聲所聞義有識皆
X53n0848_p0691c13║知，對眾重申此無果利，故是過也。
X53n0848_p0691c14║名似立宗過。
X53n0848_p0691c15║述曰：此第三結定也。
X53n0848_p0691c16║已說似宗，當說似因。
X53n0848_p0691c17║述曰：此下第二解似因，有二：一結前許說，二正辨
X53n0848_p0691c18║似因。此即初也。
X53n0848_p0691c19║不成不定，及與相違，是名似因。
X53n0848_p0691c20║述曰：此下正辨似因，有二：一總明，二別解。此即初
X53n0848_p0691c21║也。具三相因，方證宗義。若不善解初相，有不成過；
X53n0848_p0691c22║若不善解後之二相，有不定相違過。何故名不成
X53n0848_p0691c23║等者，若所立因於其宗上俱不許有，或隨一不許，
X53n0848_p0691c24║或復猶預，或無宗所依，如此之因名為不成，如宗
X53n0848_p0692a01║過中俱不成等，此即因體名不成也。若言因體不
X53n0848_p0692a02║能成宗名不成者，不然。如所聞性因不能成宗，然
X53n0848_p0692a03║非四種不成所攝，何得言不成宗故名不成耶？若
X53n0848_p0692a04║所立因同有異有，或同無異無，或雖同有異無，仍
X53n0848_p0692a05║為敵量乖反，今自樂宗性不決定，故名不定。若所
X53n0848_p0692a06║立因同無異有，或雖同有異無，仍違自宗所許之
X53n0848_p0692a07║宗，成非所樂，故名相違。
X53n0848_p0692a08║不成有四：
X53n0848_p0692a09║述曰：此下別解有三：一解不成，二解不定，三解相
X53n0848_p0692a10║違。不成中有三：一舉數，二列名，三辨體。此即舉數。
X53n0848_p0692a11║一、兩俱不成，二、隨一不成，三、猶預不成，四、所依不成。
X53n0848_p0692a12║述曰：此列名也。
X53n0848_p0692a13║如成立聲為無常等，若言是眼所見性故，兩俱不成。
X53n0848_p0692a14║述曰：此下辨體四不成為四。就初不成有三：初兩
X53n0848_p0692a15║句舉宗，次兩句明體，後一句結成。可知。此有二種：
X53n0848_p0692a16║一全分，二一分。全分者，即如此中聲是有法，無常
X53n0848_p0692a17║是法。為無常等者，等取常等也。立因云是眼所見
X53n0848_p0692a18║性故，此因雖於同品無常色等上有，異品常住空
X53n0848_p0692a19║等上無，而遍於所立聲宗之上，若自若他並不許
X53n0848_p0692a20║有，故是全分兩俱不成。一分者，如立內外聲是無
X53n0848_p0692a21║常，因云懃勇所發性故，此因但於內聲之上立敵
X53n0848_p0692a22║俱有，於外聲上他自並無，故是一分兩俱不成。問：
X53n0848_p0692a23║今言聲是眼見，此即違彼世間現量、比量、自語、自
X53n0848_p0692a24║教，何故但云兩俱不成？答：立宗既違敵論，不可一
X53n0848_p0692b01║切皆違，故宗約以違世等過，立因但為令違成順。
X53n0848_p0692b02║因不共許，即墮過門。立因不欲成其已順世間等
X53n0848_p0692b03║宗，設違世等，非因過也。
X53n0848_p0692b04║所作性故，對聲顯論，隨一不成。
X53n0848_p0692b05║述曰：此第二不成，有二：初兩句辨體，後一句結成。
X53n0848_p0692b06║宗同前舉，略不重申。此亦有二：一全分，二一分。全
X53n0848_p0692b07║分者，即此是也。舊云四毗陀論，訛也。應云吠陀，此
X53n0848_p0692b08║云明也。諸婆羅門計四明論聲是常住，雖梵王等
X53n0848_p0692b09║隨說，而是誦者，非是造者，自餘內聲即非常住。今
X53n0848_p0692b10║聲論等附此宗而起異計，謂但是內聲皆是常住，
X53n0848_p0692b11║待咽喉等緣顯方聞，故名聲顯論。又有一師亦計
X53n0848_p0692b12║外聲體是常住，相擊發顯，亦是聲顯論也。今鵂鶹
X53n0848_p0692b13║子等對聲顯論立量云：聲是無常因，云所作性故。
X53n0848_p0692b14║彼聲顯論雖計聲從緣顯，其若太虗，無所作義。今
X53n0848_p0692b15║鵂鶹等云所作性者，但是自許聲有此義，他聲顯
X53n0848_p0692b16║論不許聲有，此則自成他不成也。言隨一者，此不
X53n0848_p0692b17║成中含其三種：或有因唯自不成非他，或有因唯
X53n0848_p0692b18║他不成非自，或有因或自或他更互不成。今此中
X53n0848_p0692b19║但是唯他不成非自不成，是此不成攝，故名隨一不
X53n0848_p0692b20║成。非謂此之一因即有自他互不成也。又釋：其所
X53n0848_p0692b21║作因有生有顯，生即鵂鶹等許，顯即聲顯論許。今
X53n0848_p0692b22║鵂鶹等對聲顯論言所作者，彼便破云：汝言所作
X53n0848_p0692b23║性者，為生為顯？若生，即自成他不成；若顯，即他成
X53n0848_p0692b24║自不成，故言隨一。若唯他非自，若唯自非他，亦是
X53n0848_p0692c01║此中攝也。問：如云：所作性故，不可分別為咽喉等
X53n0848_p0692c02║所作？為杖輪等所作？若咽喉等所作，即無同喻；若
X53n0848_p0692c03║杖輪等所作，則兩俱不成。此既不可，但總相云所
X53n0848_p0692c04║作即具三相，是其正因，何故此中而不總言所作
X53n0848_p0692c05║性故，通含生顯是正因耶？答：若自他俱許聲上有
X53n0848_p0692c06║咽喉等所作，後俱許瓶上有杖輪等所作，以別許
X53n0848_p0692c07║故，可總為因。今生所作自許他不許，顯所作他許
X53n0848_p0692c08║自不許，別不俱許，不可總成，故是隨一不成過也。
X53n0848_p0692c09║問：如前所作，對聲論立，即正因收，何故此中是似
X53n0848_p0692c10║因攝？答：聲論自有二計：一云聲體及用俱常；二云
X53n0848_p0692c11║體常其用無常，用不離體，體有所作。此中但對體
X53n0848_p0692c12║用俱常，是似因攝；前對體常用無常者，是正因收。
X53n0848_p0692c13║又釋：此中且據未更成立，是似因收；前據重成，是
X53n0848_p0692c14║真因攝，謂更成立聲是所作。又聲是生所作宗，隨
X53n0848_p0692c15║緣變故因，如燈焰等喻。又釋：聲論更有一計云：聲
X53n0848_p0692c16║從緣生，生已即常。若對此立因，即是正因；若對聲
X53n0848_p0692c17║顯，即是似因。一分者，如聲論中有計：內聲有詮，常
X53n0848_p0692c18║無所作；外聲無詮，無常有作。對彼立量云：一切內
X53n0848_p0692c19║外聲是無常宗，所作性故因。此因於外聲上自他
X53n0848_p0692c20║並成，但於內聲他自互許，故是一分隨一不成。
X53n0848_p0692c21║於霧等性起疑惑時，為成大種和合火有而有所說，
X53n0848_p0692c22║猶預不成。
X53n0848_p0692c23║述曰：此第三猶預不成，有三：初四句舉宗，次一句
X53n0848_p0692c24║辨體，後一句結成。此有二種：一兩俱猶預，二隨一
X53n0848_p0693a01║猶預。兩俱猶預有二：一全分，如立宗云：未種解脫
X53n0848_p0693a02║分凡夫有情必定作佛。因云：有大乘種姓。故同喻云：
X53n0848_p0693a03║如種菩薩解脫分有情立之與敵，並全不知有之
X53n0848_p0693a04║與無。遍宗皆疑，故是全分猶預不成。二一分，如立
X53n0848_p0693a05║宗云：已種菩薩解脫分及未種有情必定作佛。立
X53n0848_p0693a06║因云：有大乘種姓。故同喻云：如地上菩薩。此因於
X53n0848_p0693a07║已種菩薩解脫分有情立之與敵，齊許定有，於未
X53n0848_p0693a08║種有情並皆猶豫。疑不遍宗，故是一分猶豫不成。
X53n0848_p0693a09║隨一亦二：一全分，如立者知未種菩薩解脫分有
X53n0848_p0693a10║情具種姓相，敵者不知，便立宗云：此之有情必定
X53n0848_p0693a11║作佛。立因云：有種姓。故同喻如前。此因立者決定
X53n0848_p0693a12║知有，敵者猶豫。或即反此，立者不知，敵者知有。此
X53n0848_p0693a13║皆遍宗有疑，故是全分猶豫不成。二一分，即以全分
X53n0848_p0693a14║所立更取已種菩薩解脫分合之為宗，因喻同前。
X53n0848_p0693a15║此疑不遍宗，故是一分猶豫不成。今此文中但明
X53n0848_p0693a16║兩俱全分猶豫，略不論餘。霧等性者，等取塵等。大
X53n0848_p0693a17║種和合者，河水為水大，河岸為地大，於中有風為
X53n0848_p0693a18║風大。又山等中若有河無河之處，有性四大，故云
X53n0848_p0693a19║大種和合也。有人遠矚山澤等中霧等似烟，意欲
X53n0848_p0693a20║成立彼處有火，遂立宗云：彼處有火。立因云：以現
X53n0848_p0693a21║相。故同喻云：如厨等處立之與敵，並不審知彼處
X53n0848_p0693a22║有烟，而言以現烟。故此遍宗皆疑，故是兩俱全分
X53n0848_p0693a23║猶豫。
X53n0848_p0693a24║虗空實有，德所依故，對無空論，所依不成。
X53n0848_p0693b01║述曰：此第四、所依不成，有三：初一句舉宗，次兩句
X53n0848_p0693b02║辨體，後一句結成。此有三種：一、兩俱所依不成，二、
X53n0848_p0693b03║隨一所依不成，三、猶緣所依不成。兩俱有二：一、全
X53n0848_p0693b04║分。如小乘對聲論等，立宗云：他方佛聲定是無常。
X53n0848_p0693b05║立因云：所作性故。同喻云：如瓶、盆等。此他方佛聲
X53n0848_p0693b06║立之，與敵俱不許有。此所作因遍無依處，故是全
X53n0848_p0693b07║分所依不成。二、一分。即以前所立，更取共許音聲
X53n0848_p0693b08║為宗，因、喻同前。以共許聲為因作依，他方佛聲因
X53n0848_p0693b09║無依處，故是一分所依不成。隨一亦二：一、全分。如
X53n0848_p0693b10║小乘對大乘，立宗云：釋伽菩薩實不善聲，去來世
X53n0848_p0693b11║有。立因云：以世攝故。同喻云：如現在聲。或大乘對
X53n0848_p0693b12║小乘，立此聲云：不離耳識。立因云：第二、三所攝，
X53n0848_p0693b13║耳所不攝故。同喻云：如耳識。若大乘或小乘，以他
X53n0848_p0693b14║方佛聲為宗，因、喻同前。此釋迦菩薩實不善聲及
X53n0848_p0693b15║他方佛聲立者，敵論互不許有。此世攝等因遍互
X53n0848_p0693b16║無依，故是全分所依不成。二、一分。即前所立，更以
X53n0848_p0693b17║共許音聲為宗，因、喻同前。共許之聲為因作依，不
X53n0848_p0693b18║共許聲因無依處，故是一分所依不成。猶豫有二：
X53n0848_p0693b19║一、兩俱猶豫所依不成，二、隨一猶豫所依不成。兩
X53n0848_p0693b20║俱有二：一、全分。如大乘對小乘，立宗云：佛於其處，
X53n0848_p0693b21║或應說法，如此之聲，定不離識。因、喻同前。此有法
X53n0848_p0693b22║聲立，敵俱疑其處、時、日為說法不，而立為宗。其因
X53n0848_p0693b23║所依遍不決定，故是全分猶豫所依不成。二、一分
X53n0848_p0693b24║即以前所立，更以共許音聲為宗。因、喻同前，以決
X53n0848_p0693c01║定聲為因作依。猶豫之聲為依不定，故是一分猶
X53n0848_p0693c02║豫所依不成。隨一亦二：一、全分，如大乘知佛於其
X53n0848_p0693c03║處決定說法，小乘敵者不決定知；或大乘立者不
X53n0848_p0693c04║知小乘敵者知定說法，而立此云定不離識。因、喻
X53n0848_p0693c05║同前。此宗立、敵互不決定，許其因遍、互無決定依，
X53n0848_p0693c06║故是全分豫猶所依不成。二、一分即以前所立，更
X53n0848_p0693c07║以決定音聲為宗。因、喻同前，以決定聲為因作依。
X53n0848_p0693c08║互不定聲，因、依不定，故是一分猶豫所依不成。今
X53n0848_p0693c09║此中文但明隨一分所依不成，略不論餘。如勝論
X53n0848_p0693c10║義，空是實句攝，聲是德句攝，依其空、實方有聲、德。
X53n0848_p0693c11║經部師等不立空體，故對經部立宗云虗空實有，
X53n0848_p0693c12║立因云德所依。故同喻云如火大等，火大等為色
X53n0848_p0693c13║等德依，火等即實有，故空為聲德依，亦是實有。此
X53n0848_p0693c14║空經部不許有體，而言德所依故者，便無依處，故
X53n0848_p0693c15║因不成。問：經部既無虗空，勝論立云虗空實有，豈
X53n0848_p0693c16║非所別不極成過耶？答：世間共許有虗空名，然各
X53n0848_p0693c17║不知實非實有，故得成宗無所別過。立因無依，故
X53n0848_p0693c18║成因過。雖共說我，我即不遍一切有智、無智，故是
X53n0848_p0693c19║所別不極成過。又釋：若有因中所依不成過者，必
X53n0848_p0693c20║有宗中所別不成過。此且許宗標其因過，非謂宗
X53n0848_p0693c21║無過也。故理門論所依不成云我體周遍，因云於
X53n0848_p0693c22║一切處生樂等故。此既以我為所依不成，我不共
X53n0848_p0693c23║許，當知亦即所別不極成過。問：立空為實，有德所
X53n0848_p0693c24║依，故說不成；立空為實，無以非作，故非成熟。答：不
X53n0848_p0694a01║然。因有三種：一、有義因；二、無義因；三、通二因。若有
X53n0848_p0694a02║義因，要有所依，依無不立；若無義因，不藉所依，依
X53n0848_p0694a03║無無成熟。若通二因，通依二法。今立空無非作為
X53n0848_p0694a04║因，此是無義，故空雖無，因得成也。問：對無空論有
X53n0848_p0694a05║義，因無所依；對有空論無義，因非成熟。答：如薩婆
X53n0848_p0694a06║多，敵論之人評非作名下有遮有表，大乘立者但
X53n0848_p0694a07║許有遮。今但取遮為因，故因無依所不成過也。問：
X53n0848_p0694a08║兩俱隨一皆有猶豫，所依不成即但二種，何
X53n0848_p0694a09║故明四？答：古因明中亦但立二，然陳那以太隱故
X53n0848_p0694a10║開為四也。問：內道破外道云我非常住，宗以動作
X53n0848_p0694a11║故，因如燈焰等喻。然動作因，內道不許於我上有，
X53n0848_p0694a12║我又是無，何故非即所依隨一不成過収？答：今此
X53n0848_p0694a13║文中但約立敵共許比量有此分別，若自比量或
X53n0848_p0694a14║他比量但有不成，無有隨一及兩俱過。今動作因
X53n0848_p0694a15║是他比量，故無所依不成過也。問：如立宗云我所
X53n0848_p0694a16║許我是實有，即所別不成，亦應因云我許德所依，
X53n0848_p0694a17║故因非極成。答：此我許言，唯顯自許。敵論雖許彼
X53n0848_p0694a18║自許我為德所依，望敵論者，因無依處，亦不成也。
X53n0848_p0694a19║如此之例，但是自比量耳。問：如立宗云：真故極成
X53n0848_p0694a20║色，非定離眼識。因云：自許初三攝，根所不攝故。同
X53n0848_p0694a21║喻云：如眼識。此因既云自許，應非極成。答：此云自
X53n0848_p0694a22║許，不簡他許，以他亦許極成之色，初三所攝，眼所
X53n0848_p0694a23║不攝故。彼云自許，即簡他許，以他不許我為德所
X53n0848_p0694a24║依故，故不例也。問：既不簡他許，何須自許言耶？答：
X53n0848_p0694b01║此為遮相違故，須自許言。謂他作相違難云：極成
X53n0848_p0694b02║之色，應非即識之色，自許初三攝，眼所不攝故，如
X53n0848_p0694b03║眼識。今遮此難云：此極成色，為如眼識，自許初三
X53n0848_p0694b04║攝，眼所不攝故，非即識之色耶？為如我宗所許他
X53n0848_p0694b05║方佛色，自許初三攝，眼所不攝故，是即識之色耶？
X53n0848_p0694b06║若不云自許，即不得與他作不定過，遮相違難。問：
X53n0848_p0694b07║但云初三所攝，眼所不攝，亦得作不定過，何須自
X53n0848_p0694b08║許耶？答：若不言自許者，即有他不定過。謂他作不
X53n0848_p0694b09║定過云：極成之色，為如眼識，初三所攝，眼所不攝，
X53n0848_p0694b10║非定離眼識耶？為如我宗釋迦菩薩實不善色，初
X53n0848_p0694b11║三所攝，眼所不攝，定離眼識耶？為避此過，故云自
X53n0848_p0694b12║許。若為避此過，言極成初三攝，眼所不攝者，即不
X53n0848_p0694b13║得與他相違難，作不定故，唯言自許也。
X53n0848_p0694b14║
X53n0848_p0694b15║因明入正理論疏卷第一
X53n0848_p0694b16║
X53n0848_p0694b17║
X53n0848_p0694b18║No. 848-A
X53n0848_p0694b19║寬政十戊午春，洛陽智積院前頰席潭影師，於泉
X53n0848_p0694b20║州堺天神社講因明大疏。彼寺者，覺洲之舊地也。
X53n0848_p0694b21║影師撿覺洲所持書目錄，有因明論文軌疏三卷，
X53n0848_p0694b22║因而求覓之。寺主但得卷第一，則在覺洲之朱判，
X53n0848_p0694b23║餘二冊者散不見（云云）。予昔日撿閑因明，見新疏
X53n0848_p0694b24║多違軌義論旨，尋求古疏不得之。由是以理伸因
X53n0848_p0694c01║明正統，排斥其邪，記之以著於因明詳定記三冊，
X53n0848_p0694c02║鼓攻三冊矣。今年幸聞有文軌疏，慇懃求請，件本
X53n0848_p0694c03║於影師所，令淨土真宗越中慧了寫之訖。
X53n0848_p0694c04║寬政十戊午年九月七日記於京都因幡藥師西
X53n0848_p0694c05║之坊
X53n0848_p0694c06║豐山總持院沙門　快道　林常　記