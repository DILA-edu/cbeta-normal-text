X53n0852_p0786a01║
X53n0852_p0786a02║No. 852
X53n0852_p0786a03║因明入正理論疏下
X53n0852_p0786a04║
X53n0852_p0786a05║正等寺沙門　慧沼　續
X53n0852_p0786a06║能立法不成者至猶如極微。
X53n0852_p0786a07║述曰：下別釋中，初同後異。同中有二：初別解五，後
X53n0852_p0786a08║總結成。初別解五，即為五段。由第二相正顯於因，
X53n0852_p0786a09║順成所立，故先明之。所立隨因，故次後辨解。初不
X53n0852_p0786a10║成有二：初牒前舉，後約計釋成。此即初也。能立法
X53n0852_p0786a11║不成者，牒前；餘者，舉體。猶如極微，正舉能立不成
X53n0852_p0786a12║體。舉宗因者，顯喻過故。如聲論師對於勝論，立聲
X53n0852_p0786a13║是常宗，兩俱許聲體無質礙。以勝論師聲是德句，
X53n0852_p0786a14║德句無礙。聲論雖無德句，然以其聲隔障等聞，故
X53n0852_p0786a15║知無礙。若據合顯，亦是因過。以心、心所為因同法，
X53n0852_p0786a16║無礙因轉。前已明因，今辨喻過，故不言因。
X53n0852_p0786a17║然彼極微，所成立法，常性是有，
X53n0852_p0786a18║述曰：此下釋不成中有二：初明所立有，後辨能立
X53n0852_p0786a19║無。此初也。以聲勝論俱計極微體常住故，准釋能
X53n0852_p0786a20║立無。此處應言以諸極微常住性故，以互意存影
X53n0852_p0786a21║顯故略無也。
X53n0852_p0786a22║能成立法無質礙無，以諸極微質礙性故。
X53n0852_p0786a23║述曰：此釋能立無。此聲勝論計微質礙，故無能立。
X53n0852_p0786a24║問：因為成宗，因有兩俱、隨一等過。喻亦成宗，何故
X53n0852_p0786b01║名能立不成，不明餘耶？答：因親成宗，故有四過。喻
X53n0852_p0786b02║是助成，故無四過。又解：因是初相，據初辨四，顯第
X53n0852_p0786b03║二相亦有四種。彼開此合，義實相似。以喻唯因，亦
X53n0852_p0786b04║有四種：一、兩俱不成，即論說是隨一不成。彼聲論
X53n0852_p0786b05║師對薩婆多立聲常宗，無質礙因。舉喻如業，佛法
X53n0852_p0786b06║不許，即是隨一。雖俱所立無，且辨能隨一。猶豫不
X53n0852_p0786b07║成，准理有二：一、宗，二、因。前已具顯。今喻亦二，於中
X53n0852_p0786b08║綺互。或因猶豫非喻能立，或喻能立非因猶豫，或
X53n0852_p0786b09║俱猶豫，或俱不猶豫。前三是過，第四非過。且因猶
X53n0852_p0786b10║豫非喻能立者，如於霧等性起疑惑時，為烟為霧？
X53n0852_p0786b11║即立彼處定應有火，以現烟故，如厨舍等處。或指
X53n0852_p0786b12║如餘，疑或同喻。舉一例餘，即可思准。問：因是宗法，
X53n0852_p0786b13║有法猶豫，因可成過。如厨等喻，立敵俱決，知定是
X53n0852_p0786b14║烟，何成猶豫？答：舉喻成因。又解：因有三相，二喻即
X53n0852_p0786b15║因。既第二相，何非猶豫？因既致惑，喻成不決，故亦
X53n0852_p0786b16║成過。能立所依不成者，不同於因有第二三相，無
X53n0852_p0786b17║宗有法，但𨷂初相。此所依無，能立亦無，然亦得名
X53n0852_p0786b18║無能立所依不成。如數論師對佛弟子立思受用
X53n0852_p0786b19║諸法宗，以是神我故，如眼等根。若言假我，因喻無
X53n0852_p0786b20║過。今言以是神我故因，佛法不許，故隨一無。此因
X53n0852_p0786b21║既無，故喻無依。此約依因，或喻所依無，名所依不
X53n0852_p0786b22║成。且約依因，如下更解。然有說言：若所依無，即無
X53n0852_p0786b23║俱不成。此未必爾，如清辨師立聲是空，以所作性
X53n0852_p0786b24║故，如空華等。此所作性，依俗兩有，空華並無。雖有
X53n0852_p0786c01║所立，可非能立所依不成。又有云：謂所立既成，必
X53n0852_p0786c02║有所依，故無第四不成之過。今謂不爾，為依於彼
X53n0852_p0786c03║所立之宗？為喻依上所立無常？若依所立，因喻相
X53n0852_p0786c04║似，喻依因不依，故知不可。若依喻上所立無常者，
X53n0852_p0786c05║是非喻依，依極微故，亦復不可。又縱有所立，不立
X53n0852_p0786c06║第四過。或若所立無，第四豈不立？設雙依彼有法
X53n0852_p0786c07║及法，如俱不成，豈無此過？若言即依因，如闕宗因，
X53n0852_p0786c08║豈無此過？問：若喻上能立不依所立，能立依何？答：
X53n0852_p0786c09║二解：一云：以依因故，因無依無。問：若因無依，喻是
X53n0852_p0786c10║何過？答：若因依無，即不成因。因體非有，即是喻中
X53n0852_p0786c11║所依不成。問：若言因無依故，即因不成，故喻能立
X53n0852_p0786c12║亦無所依不成者，即無無宗、有因、喻等諸缺滅句。
X53n0852_p0786c13║若言無能別故為無宗者，豈無所別不無宗耶？若
X53n0852_p0786c14║言無所別即宗因無者，因有三相，彼但無初，後二
X53n0852_p0786c15║相有，何不名因？若言過故不名因者，即十四因總
X53n0852_p0786c16║名不成，皆有過故，何須別說？然准道理，言因之時
X53n0852_p0786c17║唯取初相，有法無故，闕無初相，即是無因。此即應
X53n0852_p0786c18║言無有法宗，因亦不成。言無宗有因者，約無能別宗
X53n0852_p0786c19║亦復無妨。問：喻上能立，何不依宗有法而依因耶？
X53n0852_p0786c20║答：以隔因故。問：若隔因故，應不成宗。答：助因有力，
X53n0852_p0786c21║故說成宗。問：喻既依因，舉彼瓶等欲何所用？答：所
X53n0852_p0786c22║依有二：一、自體依；二、所助依。瓶自體依，因所助依。一
X53n0852_p0786c23║云：盡理而言，准論但約自體辨依，據兩俱隨一但
X53n0852_p0786c24║望喻依，不可說言無礙因上兩俱隨一不許無礙，
X53n0852_p0787a01║但於喻依許不許故。此說為善，順論又故。問：何以
X53n0852_p0787a02║得知有此四過？答：准因可有，喻既助因，因既無已，
X53n0852_p0787a03║喻何所助？如因成宗，有法無故，因何所成？故並為
X53n0852_p0787a04║過。此中細准有自、他、共、全分、一分、有體、無體，恐繁
X53n0852_p0787a05║且止。
X53n0852_p0787a06║所立法不成者，謂說如覺。
X53n0852_p0787a07║述曰：解所立不成，有二：初牒前舉體，後約計釋成。
X53n0852_p0787a08║此初也。牒前總列，宗因同前，但別舉喻。謂說如覺，
X53n0852_p0787a09║覺者即心，心法之總名也。
X53n0852_p0787a10║然一初覺，能成立法，無質礙有，
X53n0852_p0787a11║述曰：下釋成。初能立有，後所立無。此初也。以心心
X53n0852_p0787a12║法皆無礙故，文准於前。
X53n0852_p0787a13║所成立法常住性無，以一切覺皆無常故。
X53n0852_p0787a14║述曰：釋所立無。喻上常住，實非所立，即同於彼。所
X53n0852_p0787a15║立、能立二種法者，即是其喻。從所同為名，故名所立。
X53n0852_p0787a16║准前能立，亦有四種，即文所辨，兩俱不成。若舉方時，
X53n0852_p0787a17║對大乘立，隨一不成。外道立常而無質礙，佛法無
X53n0852_p0787a18║常亦同無礙，法上假故。猶豫所立不成者，猶豫亦
X53n0852_p0787a19║二，綺互亦四。准前能立，如大乘人對薩婆多立預
X53n0852_p0787a20║流等定有大乘種姓，然不定知此預流等有大乘
X53n0852_p0787a21║姓不？故懷猶豫，因云有性攝故。如餘有情亦懷猶
X53n0852_p0787a22║豫，不知定有大乘姓不？此俱猶豫，餘者類思。所依
X53n0852_p0787a23║不成者，且約依宗為喻所依。如數論師對佛法者，
X53n0852_p0787a24║立眼等根為神我受用，同喻如色等，此即能別，不
X53n0852_p0787b01║極成故。喻無所立，亦無所依。由無所依，喻上所立
X53n0852_p0787b02║亦不得成。有云：既有能立，故無第四。今難：若二立
X53n0852_p0787b03║無，豈無此過？故定為四。問：喻上所立為依何法？若
X53n0852_p0787b04║依能立，不應說因獨依有法，以因、喻二俱能立故。
X53n0852_p0787b05║若依所立，如前已難。答：有二解：一云：依因雖俱能
X53n0852_p0787b06║立，不同於因依於有法，以隔因故。一云：依宗所立。
X53n0852_p0787b07║若爾，即有隨一所依不成，宗中所立敵不許故。答：
X53n0852_p0787b08║既云諸皆方舉於喻，即兼合己，證彼極成，故得為
X53n0852_p0787b09║依，不同舉因未極成故。若爾，有舉因已即解宗者，
X53n0852_p0787b10║依所立不？答：亦不得同喻先，以不合故。又或舉因
X53n0852_p0787b11║有未解故。若爾，舉喻未解如何？一云：依喻所依，諸
X53n0852_p0787b12║說但舉瓶、空等法為喻依故。此解為正。若據後解，
X53n0852_p0787b13║所依不成。彼聲論師對大乘立舉極微為喻，此闕
X53n0852_p0787b14║所依。所依既無，所立亦關，以大乘宗不立微故。細
X53n0852_p0787b15║准而言，有自、他、共、全分、一分、有體、無體，思之可悉，
X53n0852_p0787b16║恐繁不述。
X53n0852_p0787b17║俱不成者。
X53n0852_p0787b18║述曰：下解第三過。文分為三：初總牒彰，次別開列，
X53n0852_p0787b19║後重釋成。此初也。
X53n0852_p0787b20║復有二種：有及非有。
X53n0852_p0787b21║述曰：此別開列也。初開後列，此二文也。有謂有彼
X53n0852_p0787b22║喻依，無即無彼喻依。俱不成者，即謂二立兩非有
X53n0852_p0787b23║也。
X53n0852_p0787b24║若言如瓶，有俱不成。若說如空，對無空論，無俱不成。
X53n0852_p0787c01║述曰：此重釋成，以立聲常無質礙因。瓶體雖有，常
X53n0852_p0787c02║無礙無；虗空體無，二亦不立。有無雖二，皆是俱無，
X53n0852_p0787c03║同無二立故。問：虗空體無，常可不有；空體非有，無
X53n0852_p0787c04║礙寧無？答：立常住宗無質礙因，宗因俱表虗空不
X53n0852_p0787c05║有，常與無礙二表俱無，故成過也。理門但舉有喻
X53n0852_p0787c06║所依，然兩俱隨一，猶豫、所依及喻無依，皆略不明。
X53n0852_p0787c07║准此有無，有即初二，無即第四，或有或無即第三
X53n0852_p0787c08║過。此有四句：一、宗因俱有，體無俱不成，即對無空
X53n0852_p0787c09║論是。此中細分有三十六。且共宗因有體為首，對
X53n0852_p0787c10║共自他無俱不成，綺互有三四句。自他宗因有體，
X53n0852_p0787c11║對亦各三，合九四句。下三句中亦各准此，即合三
X53n0852_p0787c12║十六種四句。更以分全相對綺互，恐繁不述，今且
X53n0852_p0787c13║約總為此四句。二、宗因無體，有俱不成，如數論師
X53n0852_p0787c14║對薩婆多立思是我，以受用二十三諦故，如瓶、盆
X53n0852_p0787c15║等。三、宗因有體，有俱不成，即論所說有俱不成是。
X53n0852_p0787c16║四、宗因無體，無俱不俱，即前第二對佛法中無空
X53n0852_p0787c17║論者。然此亦有兩俱隨一，猶豫及所依俱不成。初
X53n0852_p0787c18║三各二，有及非有。且依有俱不成，兩俱有俱不成，
X53n0852_p0787c19║如論說是隨一有二。一、自隨一有，俱不成者，如外
X53n0852_p0787c20║道立我能受苦樂，以作業故，對佛法中無空論者
X53n0852_p0787c21║取為同喻。二、他隨一。有俱不成，如說聲常，無質礙
X53n0852_p0787c22║故，對佛法者同喻如語業。猶豫有俱不成者，如說
X53n0852_p0787c23║彼厨等中定有火，以現烟故，如山等處。於霧等性
X53n0852_p0787c24║既懷猶豫，火有不決山處是有，故成猶豫。有俱不
X53n0852_p0788a01║成所依不成者，喻依既有，𨷂無此句。若說依因宗，
X53n0852_p0788a02║即有此句，前四句中第二句是，宗因無故。前之四
X53n0852_p0788a03║種隨其所應，亦有共及自他、有體無體、全分一分，
X53n0852_p0788a04║思准可知。無俱不成亦可准此，恐繁不述。問：前二
X53n0852_p0788a05║偏無，何故不開有無二即？答：有可互𨷂，無並不成，
X53n0852_p0788a06║故但合明不開二種。又雙無既開，顯偏亦爾。偏既
X53n0852_p0788a07║不立，俱無亦然，以影略故，前解為正。無俱不成，俱
X53n0852_p0788a08║有兩俱，隨一無猶豫，及所依不成。兩俱無俱不成，
X53n0852_p0788a09║如聲論師對勝論師立聲常宗，所聞性因如第八
X53n0852_p0788a10║識，二俱不立有第八識故。隨一無俱不成者，如聲
X53n0852_p0788a11║論師對大乘者立此比量，彼自不許有第八識，故
X53n0852_p0788a12║是自隨一。若聲論立此對佛弟子舉聲性喻，即他
X53n0852_p0788a13║隨一，何故無猶豫？無俱不成者，既無喻依，決無二
X53n0852_p0788a14║立。疑決既異，故𨷂此句，所依不成。若說依喻，即向
X53n0852_p0788a15║說是，皆無喻依故。說依宗因，即前宗因望喻四句中
X53n0852_p0788a16║第四句是。於中復有全分一分，恐繁不述。問：真如
X53n0852_p0788a17║常有，故說為常。虗空恒無，設對無空，常何非有？又
X53n0852_p0788a18║虗空無，何非無礙？答：夫立宗法，略有二種：一者、但
X53n0852_p0788a19║遮而無有表。如言我無，但欲遮我，不欲立無，喻亦
X53n0852_p0788a20║但遮而不取表。二、遮亦表。如說我常，非但遮無常，
X53n0852_p0788a21║亦表有常體，喻即具遮表。依前喻無體，有遮亦得
X53n0852_p0788a22║成；依後但有遮，無表二立𨷂。今立聲常是有遮表，
X53n0852_p0788a23║對無空論但有其遮而無其表，故是喻過。有云：聲
X53n0852_p0788a24║宗上遮表，虗空喻上遮別，既兩俱成，總非能立。𨷂
X53n0852_p0788b01║彼自答：若聲論師作此立者，即是所立不成過者。
X53n0852_p0788b02║今謂不然，虗空之上但有遮無常，無所表常，即所
X53n0852_p0788b03║立不成。既但遮礙，無所表礙，何非能立？𨷂古敘
X53n0852_p0788b04║他。救聲云：無礙有遮有表，喻遮非表，喻不似因，亦
X53n0852_p0788b05║不得成。即自破云：如咽等所作、杖等所作，雖不相
X53n0852_p0788b06║似，所作義同，亦得成喻者。今謂此亦不爾，同有所
X53n0852_p0788b07║作，即遮表同，故得為因。彼遮無表，不與此例。古又
X53n0852_p0788b08║云：聲宗無礙，但取其遮，故空同喻，能立得有。又敘
X53n0852_p0788b09║難云：宗喻具二，取遮非表，亦無能立者。即自破云：
X53n0852_p0788b10║亦應小乘對大乘立虗空是常，以非作故。立者許
X53n0852_p0788b11║具遮表，敵者即唯有遮，望自應有隨一不成過。故
X53n0852_p0788b12║知能立不成者，不約具遮表。此意以立對敵，敵但
X53n0852_p0788b13║許有遮亦得成喻，全不許者方是喻過。故將此量
X53n0852_p0788b14║為決定相違過者，此量亦非，誰言無過？對大乘立，
X53n0852_p0788b15║即無空論所別不成，宗無簡故。因有隨一，并𨷂所
X53n0852_p0788b16║依及不定過。為如擇滅，為類龜毛，彼立空常具有
X53n0852_p0788b17║遮表，龜毛無表，故成亦有。有法自相相違，意立離
X53n0852_p0788b18║如別體是空，彼此共許擇滅無為非是虗空，空是
X53n0852_p0788b19║所諍，故成相違。又擇滅喻常與非作，共許遮表非
X53n0852_p0788b20║是不成，故所引非。又有云：設若救言，聲空俱取於
X53n0852_p0788b21║遮不取於表，可非能立𨷂不成過。然有破云：若聲
X53n0852_p0788b22║取遮不取表者，因喻亦爾，即有二過違理及教。以
X53n0852_p0788b23║陳那菩薩理門論云：前是遮詮，後唯止濫，同唯取
X53n0852_p0788b24║遮，故違於教。此難亦非，以彼外道不以理門為定
X53n0852_p0788c01║量故。今者解云：此約虗空辨無二立者，據彼本計，
X53n0852_p0788c02║言常無礙具有遮表，不唯取遮，故是喻過。若唯取
X53n0852_p0788c03║遮，可違理失，宗因喻三俱有義故。或可違彼定因
X53n0852_p0788c04║所造，本因明論世共許故，可名違教。
X53n0852_p0788c05║無合者。
X53n0852_p0788c06║述曰：下解第四過。有四：一牒章，二標體，三釋義，四
X53n0852_p0788c07║示法。此初也。
X53n0852_p0788c08║謂於是處無有配合。
X53n0852_p0788c09║述曰：標無合體。謂於是喻處，言配合者，相屬著義。
X53n0852_p0788c10║若不言諸所作者皆是無常，猶如瓶等，即便不證
X53n0852_p0788c11║有所作處，無常必隨，即所作無常不相屬著，是無
X53n0852_p0788c12║合義。由此無合，縱使聲上見有所作，不能成立聲
X53n0852_p0788c13║是無常。故若無合，即是喻過。若云諸所作者皆是
X53n0852_p0788c14║無常，猶如瓶等，即能證彼無常必隨所作性。聲既
X53n0852_p0788c15║有所作，亦必無常隨，即相屬著，是有合義。問：諸所
X53n0852_p0788c16║作者皆是無常，合宗因不？有云：不合。以聲無常，他
X53n0852_p0788c17║不許故。但合宗外，餘有所作及無常，猶此相屬，能
X53n0852_p0788c18║顯聲上有所作故，無常必隨。今謂不爾，立喻本欲
X53n0852_p0788c19║成宗，合既不合於宗，立喻何關宗事？故云諸所作
X53n0852_p0788c20║者，即苞瓶等一切所作及聲上所作。皆是無常者，
X53n0852_p0788c21║即瓶等一切所作及聲上所作。皆是無常者，即瓶
X53n0852_p0788c22║等一切無常并聲無常。即以無常合屬所作，不欲
X53n0852_p0788c23║以瓶所作合聲所作，瓶無常合聲無常。若不無常
X53n0852_p0788c24║合屬所作，如何解同喻云說因宗所隨？若云聲無
X53n0852_p0789a01║常，他不許不合者，不爾。若彼許者，即立己成；以彼
X53n0852_p0789a02║不許，故須合顯，云諸所作皆是無常，猶如瓶等。故
X53n0852_p0789a03║集論云：以未所見邊與所見邊和合正說，名之為
X53n0852_p0789a04║喻。又設難云：異喻亦言諸皆，豈欲籠括宗因邪？答：
X53n0852_p0789a05║不例。異喻本欲離彼宗因，顯無宗處，因定不有，如
X53n0852_p0789a06║何得合？返顯順成諸皆之言，定合聲上所作與彼
X53n0852_p0789a07║無常，令屬著因。問：若爾，喻、合并說初相，云何理門
X53n0852_p0789a08║云同喻等顯第二相？答：同喻體正顯第二。若說合
X53n0852_p0789a09║言，喻上別義，是故古師於能立中別立合、結。又於
X53n0852_p0789a10║同喻不說唯顯第二相言，故亦無失。
X53n0852_p0789a11║但於瓶等雙現能立、所立二法。
X53n0852_p0789a12║述曰：此釋義也。謂但言譬如瓶等有所作性及無
X53n0852_p0789a13║常性，不以所作成無常。但於瓶上雙現所作及無
X53n0852_p0789a14║常性，不云諸所作者皆是無常。此釋前也。
X53n0852_p0789a15║言如於瓶，見所作性，及無常性，
X53n0852_p0789a16║述曰：此示法也。但舉喻云：如瓶見有所作及於無
X53n0852_p0789a17║常，不言諸所作者皆無常，故是無合。若如古師立
X53n0852_p0789a18║聲無常，以所作故，猶若於瓶。即別合云：瓶有所作，
X53n0852_p0789a19║瓶即無常。當知聲有所作，聲亦無常。故因喻外別
X53n0852_p0789a20║立合支。陳那菩薩云：諸所作者，皆是無常。即以瓶
X53n0852_p0789a21║等所作，并苞聲上所作之性，定是無常，猶如瓶等。
X53n0852_p0789a22║瓶等所作，有作有無常，即顯聲有所作非常住。即
X53n0852_p0789a23║於喻上義立合言，何須別立於合支也？由此准知，
X53n0852_p0789a24║喻上諸皆具合宗喻。若不如是，豈得癈舊所立合
X53n0852_p0789b01║支？
X53n0852_p0789b02║倒合者。
X53n0852_p0789b03║述曰：下解第五過。文有其二：初牒，後釋。此初也。
X53n0852_p0789b04║謂應說言：諸所作者皆是無常。
X53n0852_p0789b05║述曰：下釋。釋中有二：初舉正合，後正顯倒。此初也。
X53n0852_p0789b06║宗因可知。
X53n0852_p0789b07║而倒說言，諸無常者，皆是所作。
X53n0852_p0789b08║述曰：正顯倒也。謂正應以所作證無常，今翻無常
X53n0852_p0789b09║證所作，故是喻過，即成非所立，有違自宗及相符
X53n0852_p0789b10║等。故理門云：說因宗所隨，宗無因不有，此二名譬
X53n0852_p0789b11║喻，餘皆此相似。又云：應以所作證無常，翻以無常
X53n0852_p0789b12║成所作。若爾，應成非所樂、不遍非樂等合離，如正
X53n0852_p0789b13║喻中已廣分別。前之三過皆有自他共分全等，此
X53n0852_p0789b14║後二過但有共全無所餘也。或可分他自共，以隨
X53n0852_p0789b15║立量有自等三，故總計似同。初二各四，第三有六，
X53n0852_p0789b16║以有有四無中有二成其十四，兼後二過總有十
X53n0852_p0789b17║六，分自他共有四十八，於中細分有體無體、全分
X53n0852_p0789b18║一分。復以似因問似喻過，數乃無量，恐繁且止。
X53n0852_p0789b19║如是名似同法喻品。
X53n0852_p0789b20║述曰：第二總結可知。
X53n0852_p0789b21║似異法中所立不遣。
X53n0852_p0789b22║述曰：下解似異五過為五，此即第一。於中有三：初
X53n0852_p0789b23║簡牒，次指體，後釋成。此初也。簡有二重：一簡似同，
X53n0852_p0789b24║云似異法中；二簡自五。以似異中過有五種，先明
X53n0852_p0789c01║所立不遣，故云似異法中。所立不遣者，即牒也。
X53n0852_p0789c02║且如有言：諸無常者，見彼質礙，譬如極微。
X53n0852_p0789c03║述曰：第二、指體，宗、因同前。此中不舉，但標似異。所
X53n0852_p0789c04║立不遣，此類非一，隨明於一，故云且也。或不具詞，
X53n0852_p0789c05║似五明一，故亦云且。
X53n0852_p0789c06║由於極微所成立法常性不遣，彼立極微是常住故。
X53n0852_p0789c07║述曰：下釋成，有二：初所立有，後能立無。此初也。初
X53n0852_p0789c08║三句依指正釋，下兩句牒計顯成。聲勝二論俱計
X53n0852_p0789c09║極微常，故不遣所立。
X53n0852_p0789c10║能成立法，無質礙無。
X53n0852_p0789c11║述曰：下明能立無。准所立有，亦應言彼立極微，有
X53n0852_p0789c12║質礙故。文影略爾。此中亦有兩俱隨一，猶豫無依
X53n0852_p0789c13║不遣。或無第四過，以異喻體但遮非表，依無非過
X53n0852_p0789c14║但有前三。或亦有之，如立我無，許諦攝故。異喻如
X53n0852_p0789c15║空對無空論，雖無所依亦不遣。所立宗法異喻亦
X53n0852_p0789c16║無，俱同無故。然前解勝，此論所明聲對勝論兩俱
X53n0852_p0789c17║不遣。若對薩婆多隨一不遣，薩婆多計微非常故。
X53n0852_p0789c18║隨他准知。猶豫不遣者，如言彼山等處定應有火，
X53n0852_p0789c19║以現烟故，如餘厨等處。異喻諸無火處皆不現烟，
X53n0852_p0789c20║如餘處等。然有火處亦無有烟，故懷猶豫。不現烟
X53n0852_p0789c21║處，火為有無？故猶豫不遣。維摩經說：如無烟火，如
X53n0852_p0789c22║燋穀牙。今據顯相，故無違也。然隨所應，有自、他、共、
X53n0852_p0789c23║全分、一分等。
X53n0852_p0789c24║能立不遣。
X53n0852_p0790a01║述曰：下解第二，有三：初牒章，次指體，後釋成。此初
X53n0852_p0790a02║也。
X53n0852_p0790a03║謂說如業。
X53n0852_p0790a04║述曰：指體也。
X53n0852_p0790a05║但遣所立。
X53n0852_p0790a06║述曰：釋成有二，此釋所立無，以彼計業是無常故。
X53n0852_p0790a07║不遣能立，彼說諸業，無質礙故。
X53n0852_p0790a08║述曰：辨能立有，有二：初、明能立有，以牒計顯成。准
X53n0852_p0790a09║前應言：彼說諸業體是無常，無質礙故。牒計顯有，
X53n0852_p0790a10║以影彰無。此對勝論，俱能立不遣；對薩婆多等，隨
X53n0852_p0790a11║一不遣。餘思可悉。
X53n0852_p0790a12║俱不遣。
X53n0852_p0790a13║述曰：解第三過，文亦有三，此即牒也。
X53n0852_p0790a14║對彼有論，說如虗空。
X53n0852_p0790a15║述曰：此指體也。即聲論師對薩婆多等，立聲常無
X53n0852_p0790a16║礙，異喻如空。
X53n0852_p0790a17║由彼虗空，不遣常性，無質礙性，
X53n0852_p0790a18║述曰：釋成有二：初明二立有，後約計釋成。此初也。
X53n0852_p0790a19║以說虗空是常性故，無質礙故。
X53n0852_p0790a20║述曰：約計釋成也。兩宗俱計虗空實有，遍常無礙，
X53n0852_p0790a21║所以二立不遣也。問：似同不成，俱中開二；似異不
X53n0852_p0790a22║遣，何不別明？答：同約遮表，無依成過；異遮非表，依
X53n0852_p0790a23║無俱遣，故無非過。問：異喻但遮異無非過，遮有立
X53n0852_p0790a24║異，無豈非過？如立虗空，定應非有，以非作故，如龜
X53n0852_p0790b01║毛等。諸常有者，皆必非作，如空華等。豈非無體俱
X53n0852_p0790b02║不遣耶？答：前望二宗，對立聲常，故同開二。此約別
X53n0852_p0790b03║立，故合為一。立有異有，即有不遣，若無必遣；立無
X53n0852_p0790b04║異無，即無不遣，異有必遣。故不開二。或可亦有，以
X53n0852_p0790b05║同影異，故略不論。何者？如數論師對勝論立：神我
X53n0852_p0790b06║無作，以無礙故，如太虗空。異喻云：諸有作者，皆非
X53n0852_p0790b07║無礙，猶如時實。即有俱下，遣。以勝論師所計時實
X53n0852_p0790b08║無作無礙，故說如龜毛等。即無俱不遣，以於龜毛
X53n0852_p0790b09║等亦是非作非有礙故。此中亦有兩俱不遣，隨一
X53n0852_p0790b10║猶豫及無所依，亦隨所應有自他共分全等過，如
X53n0852_p0790b11║理思准。
X53n0852_p0790b12║不離者。
X53n0852_p0790b13║述曰：解第四過，文分為二：初牒章，後示法。此初也。
X53n0852_p0790b14║謂說如瓶，見無常性，有質礙性，
X53n0852_p0790b15║述曰：此示法離者，不相屬著義。言諸無常者，即離
X53n0852_p0790b16║常宗。見彼質礙，離無礙因，將彼無常屬著質礙，返
X53n0852_p0790b17║顯無礙屬著常宗，故聲無礙定是其常。今既但云
X53n0852_p0790b18║見彼有無常性、有質礙性，不以無常屬有礙性，即
X53n0852_p0790b19║不能明無宗之處因定非有，何能返顯有無礙處
X53n0852_p0790b20║定有其常？不令常、無礙互相屬著，故為過也。合即
X53n0852_p0790b21║先合聲上無礙，欲令無礙常住定隨。離即先離聲
X53n0852_p0790b22║上常住，欲令無宗因定不有，返顯無礙之所至處
X53n0852_p0790b23║定常住宗義隨逐。故理門云：說因宗所隨宗無因
X53n0852_p0790b24║不有依第立顯喻由合故知因。此意由依第五囀
X53n0852_p0790c01║聲從所作生，故是無常。又由及依，如正喻解，以顯
X53n0852_p0790c02║於喻，因合方明。准此，即是雙離宗因，合應返此。
X53n0852_p0790c03║倒離者。
X53n0852_p0790c04║述曰：下解第五過，文有二，如前科。此初也。
X53n0852_p0790c05║謂如說言：諸質礙者，皆是無常。
X53n0852_p0790c06║述曰：示法、宗、因同喻，皆悉同前。異喻應言諸無常
X53n0852_p0790c07║者，見彼質礙，即顯宗無；因定非有，返顯正因；除其
X53n0852_p0790c08║不定及相違濫，返顯有因；宗必隨逐，此則顯彼宗、
X53n0852_p0790c09║因。今既倒云諸有質礙皆是無常，自以礙因成非
X53n0852_p0790c10║常宗，不簡因濫，返顯於常。此有二過，如正、異辨。不
X53n0852_p0790c11║離、倒離亦可有三，自、他及共無一分過。總計似異
X53n0852_p0790c12║中亦有五十四，如似同說。或減十二，俱不遣中，或
X53n0852_p0790c13║不開故。餘細分別，亦准上知。
X53n0852_p0790c14║如是等似宗因喻言，非正能立。
X53n0852_p0790c15║述曰：此解似中，大文第二，結非真也。言如是者，即
X53n0852_p0790c16║指法之詞。復言等者，顯有不盡。向辨三支，皆據中
X53n0852_p0790c17║言，而有過故。未明缺減，非在言申。分分單雙此等
X53n0852_p0790c18║諸過，故以等等宗、因、喻三，皆有不盡。故牒前三，總
X53n0852_p0790c19║結非也。若爾，何不言如是似宗、因、喻等，而言如是
X53n0852_p0790c20║等似宗、因、喻耶？答：喻下言等，恐有離前似宗、因、喻，
X53n0852_p0790c21║別有似支。不唯於此三支辨過，顯離此三，更無有
X53n0852_p0790c22║別似立支，故於前等也。
X53n0852_p0790c23║復次，為自開悟，當知唯有現、比二量。
X53n0852_p0790c24║述曰：上已明真似立，次下第三明二真量，是真能
X53n0852_p0791a01║立所須具故。次明之文分為四：一明立意，二明遮
X53n0852_p0791a02║執，三辨量體，四明量果或除伏難。此即初二，與頌
X53n0852_p0791a03║先後次第不同，如前已辨。問：若名立具，應名能立，
X53n0852_p0791a04║即是悟他，如何說言為自開悟？答：此造論者欲顯
X53n0852_p0791a05║文約義繁故也。明此二量親能自悟，隱悟他名及
X53n0852_p0791a06║能立稱。次二立明，顯亦他悟，踈亦能立，猶二燈炬
X53n0852_p0791a07║互相影故。理門論解二量已云：如是應知悟他比
X53n0852_p0791a08║量亦不離此得成能立。故知能立必藉於此，顯即
X53n0852_p0791a09║悟他。明此二量親疎合說，通自他悟及以能立。此
X53n0852_p0791a10║即兼明立量意訖。當知唯有現比二量者，明遮執
X53n0852_p0791a11║也。唯言是遮亦決定義，遮立教量及譬喻等，決定
X53n0852_p0791a12║有此現比二量，故言唯有。問：古立有多，今何立二？
X53n0852_p0791a13║答：理門論云：由此能了自共相故，非離此二別有所
X53n0852_p0791a14║量。為了知彼更立餘量，故依二相唯立二量。問：陳
X53n0852_p0791a15║那所造因明，意欲弘於本論，解義既相牟楯，何以
X53n0852_p0791a16║能得順成？答：古師從詮及義智開三量，以義詮從
X53n0852_p0791a17║智亦復開三，陳那已後以智從理唯開二量。若順
X53n0852_p0791a18║古并詮可開三量，癈詮從旨古亦唯二，以聖教者
X53n0852_p0791a19║二量之具或謂所𠗦，當知唯言但遮一向執，異二
X53n0852_p0791a20║量外別立至教及譬喻等，故不相違。廣此二量如
X53n0852_p0791a21║章具辨。有依於此唯二量文，遂立量云似現比等
X53n0852_p0791a22║皆比量攝，如疏具述，有過不習。又傳立云：外道立
X53n0852_p0791a23║宗，現比量外有至教等，量云非比，極成現所有量
X53n0852_p0791a24║非現量攝，極成現量所不攝、量所攝故，猶如比量。
X53n0852_p0791b01║言非比簡二分相符，以佛法許比量是現所有非
X53n0852_p0791b02║現量攝。復欲取為同喻，即為顯因具足三相，故言
X53n0852_p0791b03║極成現量簡不極成，以佛法許至教亦是現量攝
X53n0852_p0791b04║故。言所有者，又簡自語相違，若直言極成現量非
X53n0852_p0791b05║現量攝，既言極成現量復非現量攝，故有相違。又
X53n0852_p0791b06║若不言所有，不詮得至教量是現所有，然狹帶說，
X53n0852_p0791b07║故云所有。量因中言極成簡隨一過，以大乘至教
X53n0852_p0791b08║量一分現量攝故。又量所攝簡非量相符，以大乘
X53n0852_p0791b09║許非量現量所有非現量攝。又成立離比量外更
X53n0852_p0791b10║有喻等量者，以大乘許譬喻量等非現量攝，故立
X53n0852_p0791b11║量云非現極成比所有量非比量攝，極成比量所
X53n0852_p0791b12║不攝量所攝故，如現量。簡過如前。陳那菩薩與作
X53n0852_p0791b13║決定相違，初立現量之外無別至教取其一分量，
X53n0852_p0791b14║云非現極成比所有一分不極成量是現量攝，比
X53n0852_p0791b15║量所不攝量所攝故，如現量。言一分者，取定心緣
X53n0852_p0791b16║教即現量攝，不取散心散心緣教是比量攝。後簡
X53n0852_p0791b17║准此。又成離比量外無義准等量，云非比極成現
X53n0852_p0791b18║所有一分不極成量是比量攝，現量所不攝量所
X53n0852_p0791b19║攝故，如比量。簡過如前。又助難云：准外道量能別
X53n0852_p0791b20║之中犯他一分不極成過，以至教許有餘不立故。
X53n0852_p0791b21║是故陳那依此二相唯立二量。其二相體今略明
X53n0852_p0791b22║之，一切諸法各附己體所有別理，如於色等上苦
X53n0852_p0791b23║無常等，不由安立本有自性即名自相，不同經中
X53n0852_p0791b24║所說自相，以分別心假立一法，貫通諸法如縷貫
X53n0852_p0791c01║華，由智安立方說為有。此名共相，與經中共相體
X53n0852_p0791c02║別，如佛地論第六廣說。有說：自相如火熱相等名
X53n0852_p0791c03║為自相，若為名言所詮顯者，此名共相。此釋不然，
X53n0852_p0791c04║違佛地論。若如火熱等方名自相者，定心緣火不
X53n0852_p0791c05║得彼熱，應名緣共。及定心緣教所詮之理，亦為言
X53n0852_p0791c06║所詮，亦應名共相。若爾，定心應名比量，不緣自相
X53n0852_p0791c07║故。然外道等計一切言得法自相，如名召火，但取
X53n0852_p0791c08║於火明得火之自相，佛法名言但得共相。彼即難
X53n0852_p0791c09║云：若得共相，喚火之時應得於水。大乘解云：一切
X53n0852_p0791c10║名言有遮有表，言火遮非火，非得火自相，而得火
X53n0852_p0791c11║來者，名言有表故，得於火有助。外難云：汝若言得
X53n0852_p0791c12║火自相，說及心緣應燒心口，以得自相故。若他反
X53n0852_p0791c13║難云：汝定心緣火既得自相，應亦燒心。此既不燒，
X53n0852_p0791c14║假智及詮雖得自相而不被燒，如何難我？即有解
X53n0852_p0791c15║云：境有離合殊，緣合境者被燒，定心離取故不被
X53n0852_p0791c16║燒。由此前難但應難他名言，名言依語表，語表即
X53n0852_p0791c17║依身，是合中知。若得自相，即合被燒。今問：此難為
X53n0852_p0791c18║難因明自相、為經中自相耶？答云：依因明自相。若
X53n0852_p0791c19║爾，此難並不應理。因明自相非要如火熱為自相，
X53n0852_p0791c20║如何難彼令火燒心等？設縱依經自共相難，即不
X53n0852_p0791c21║得言假智及詮得自相救。彼假智詮，論自誠說得
X53n0852_p0791c22║共相故。若據外宗，彼非假智得自相故，可依此智
X53n0852_p0791c23║以難於彼。彼返難曰：定心得自相，應定心被燒，亦
X53n0852_p0791c24║不得以離合取救，誰言定心唯離取境？瑜伽說通
X53n0852_p0792a01║離合取故，不許定中起五識者，可不通離合。既許
X53n0852_p0792a02║起五識，意與彼俱，故通離合。又若離取即不被燒，
X53n0852_p0792a03║亦應離取不得自相，火以熱觸為自相，故可通彼。
X53n0852_p0792a04║難云：心細色麤，礙不礙別，雖得自相，亦不彼燒。且
X53n0852_p0792a05║如上界色，尚不許下界麤火所燒，恐心色殊，寧得
X53n0852_p0792a06║被燒？由此第八及身識等，雖取火自相，而皆不被
X53n0852_p0792a07║燒，故不得以離合釋難。今解：且自共相，外道未必
X53n0852_p0792a08║皆有此二，佛法之中有此義故。彼外道等，但言火
X53n0852_p0792a09║等即得火體，火體為自相，而不立共相，不須分別
X53n0852_p0792a10║經之與論，故總難之。若如說火得火自相，即應燒
X53n0852_p0792a11║口，此據言火在於口中，言得自相，自相亦不離口
X53n0852_p0792a12║中，故應燒口。或可抑難，非正難彼合口被燒，口是
X53n0852_p0792a13║發語之緣，非正語故。正難於彼聲應被燒，同身扶
X53n0852_p0792a14║塵俱有等故。或可難彼尋名取境之心亦得自相，
X53n0852_p0792a15║得自相者，心應覺熱。若他返難，今尋名緣火之心
X53n0852_p0792a16║亦應覺熱者，自是被屈，非預我宗尋名假智，不得
X53n0852_p0792a17║彼火之自相故。若覺熱觸，即非假智，稱境知故。設定
X53n0852_p0792a18║心中尋名緣火等亦是假智，不同比量假立一法
X53n0852_p0792a19║貫在餘法，名得自相，各附體故。名得自相是現量
X53n0852_p0792a20║收，不得熱等相，故假智攝。知假想定變水火等，身
X53n0852_p0792a21║雖在中，而無燒濕等用。如上定心緣下界火，雖是
X53n0852_p0792a22║現量所帶相分，亦無熱濕等用。問：若爾，實變水火
X53n0852_p0792a23║地等時，心覺有熱濕等，不合雖覺暖濕等，而不分
X53n0852_p0792a24║別，故得火等自相。問：因明自共相有體無體耶？答：
X53n0852_p0792b01║現量心緣所得自相，可取有體亦緣有體，法冥自
X53n0852_p0792b02║體故。若比量緣有法及法自共二種緣因三相，此
X53n0852_p0792b03║之共相全無其體。設定心緣因彼名言行解緣者，
X53n0852_p0792b04║即是假智依共相轉。然不計名，與所詮義定相屬
X53n0852_p0792b05║著，故云得自相。然是假智緣得名為共相，作行解
X53n0852_p0792b06║故。此亦共相，但於諸法增益相狀，故是無體，同名
X53n0852_p0792b07║句詮所依共相。若諸現量所緣自相，即不帶名言
X53n0852_p0792b08║冥證法體，彼即有法，即法性故。若佛心等緣比量
X53n0852_p0792b09║共相等亦無有體，許體遍緣，故亦無失。問：瑜伽云：
X53n0852_p0792b10║聞謂比量即緣名等。何得云現量？答：彼約散心未
X53n0852_p0792b11║自在位，定自在位即許現緣。有說：共相亦是有體
X53n0852_p0792b12║假。此定不然，以何為體？若有體者，百法何收？答言：
X53n0852_p0792b13║法同分攝。許不相應是有體假。此亦不然，誰言不
X53n0852_p0792b14║相應是有體假？瑜伽五十二云：緣去來生滅等，是
X53n0852_p0792b15║緣無識。若許有體，不證緣無。問：空無我等，此之共
X53n0852_p0792b16║相為有體無？有言：有體，即此色等非我我所，名空
X53n0852_p0792b17║無我等故。此非無故，成唯識云：非異非不異，如無
X53n0852_p0792b18║常等性。又云：若無體者，如何與行非一異耶？今謂
X53n0852_p0792b19║不爾，若言即此色等非我我所，名空無我，故說非
X53n0852_p0792b20║無，即應與色等是一而非異，如何非一異？又違五
X53n0852_p0792b21║十二，五證緣無識：一、緣無我觀智；二、緣飲食，飲食
X53n0852_p0792b22║即香等，離色香等都無所有；三、耶見緣無；四、又諸
X53n0852_p0792b23║行中無常無恒不變共相觀識，非不緣此五緣去
X53n0852_p0792b24║來生滅等。既引證緣無明，知此無體，且止傍論。
X53n0852_p0792c01║此中現量，謂無分別。
X53n0852_p0792c02║述曰：下辨體，有二：初辨現量體，後明比量體。辨現
X53n0852_p0792c03║量中，文復分四：一簡彰，二正辨，三釋義，四顯名。此
X53n0852_p0792c04║即初二。言此中者，是簡持義。向標二量，簡去比量。
X53n0852_p0792c05║持彰現量，故曰此中。言現量者，即正所持。欲明之
X53n0852_p0792c06║量，謂無分別者，第二正辨。言現量者，謂無分別。問：
X53n0852_p0792c07║以何智？緣何境？離何分別？
X53n0852_p0792c08║若有正智，於色等境，
X53n0852_p0792c09║述曰：第三釋義，文復分三：初簡邪，二定境，三所離。
X53n0852_p0792c10║此初二也。若有正智，簡彼邪智，謂如翳目見於毛
X53n0852_p0792c11║輪第二月等，雖離名種等所有分別，而非現量。故
X53n0852_p0792c12║雜集云：現量者，自正明了，無迷亂義。此中正智，即
X53n0852_p0792c13║彼無迷亂，離旋火輪。於色等義者，此定境也。言色
X53n0852_p0792c14║等者，等取香等，義謂境義。離諸暎障，即當雜集明
X53n0852_p0792c15║了。雖文不顯，義必如是。不爾，簡略過失不盡。如智
X53n0852_p0792c16║雖正，亦無分別，緣彼障境，應名現量故。
X53n0852_p0792c17║離名種等所有分別。
X53n0852_p0792c18║述曰：此所離也。謂有於前色等境上，雖無暎障，若
X53n0852_p0792c19║有名種等諸分別，亦非現量。故須離此名言分別、
X53n0852_p0792c20║種類分別等，取諸門分別。故理門論云：遠離一切
X53n0852_p0792c21║種類名言，假立無異諸門分別。言種類者，即勝論
X53n0852_p0792c22║師大有同異，及數論師所有三德等名言，即目短
X53n0852_p0792c23║為長等，皆非稱實，名為假立。依共相轉，名為無異。
X53n0852_p0792c24║諸門者，二十三諦及六句等，或離一切種類名言，
X53n0852_p0793a01║名言非一，故名種類。即緣一切名言所詮定相計
X53n0852_p0793a02║屬，依此名言假立一法，貫通諸法，名為無異。遍宗
X53n0852_p0793a03║定有異遍無等，名為諸門。此即簡盡。若唯簡外道
X53n0852_p0793a04║及假名言，不簡比量心之所緣，過亦不盡。故須離
X53n0852_p0793a05║此所有分別，方為現量。若一往言無二或三所有
X53n0852_p0793a06║分別，有太寬失，非彼二三全非現量。准七攝三，意
X53n0852_p0793a07║地唯除無分別智，餘位隨應，恒有破故。隨所應離，
X53n0852_p0793a08║講者敘之。然離分別，略有四類：一、五識身，二、五俱
X53n0852_p0793a09║意，三、諸自證，四、諸定心。此言於色等，即是五識。故
X53n0852_p0793a10║理門論次引頌云：
X53n0852_p0793a11║有法非一相，根非一切行，唯內證離言，
X53n0852_p0793a12║是色根境界。
X53n0852_p0793a13║次言意地亦有離諸分別，准證行轉。又於貪等諸
X53n0852_p0793a14║自證分，諸脩定者離教分別，皆是現量。問：此入正
X53n0852_p0793a15║理，為同於彼具明四類？為但五識？答：有二解：一云
X53n0852_p0793a16║同彼。於色等境且明五識，以相顯故，此偏說之。彼
X53n0852_p0793a17║論廣明，故具說四。二云具攝。言也等義不唯五境，
X53n0852_p0793a18║彼之三種亦離名種等所有分別。此略總合，彼廣
X53n0852_p0793a19║別說。問：別明於五，五根非一，各現取境，可名現現
X53n0852_p0793a20║別轉。餘三如何名現別轉？答：各附體緣，不貫多法，
X53n0852_p0793a21║名為別轉。文同理門，義何妨別？若依初釋，即無此
X53n0852_p0793a22║妨。問：言修定者離教分別，豈諸定內不緣教耶？答：
X53n0852_p0793a23║雖緣聖教，不同散心計名屬義。或義屬名，但藉能
X53n0852_p0793a24║詮而悟所詮。然不分別定相屬義，故云離教分別，
X53n0852_p0793b01║非全不緣方名現量。若不爾者，應無漏心皆不緣
X53n0852_p0793b02║教，八地已去何須佛說？
X53n0852_p0793b03║現現別轉，故名現量。
X53n0852_p0793b04║述曰：此顯名也。此四類心，或唯五識，現體非一，名
X53n0852_p0793b05║為現現。各附境體，親明而取，離貫通緣，名為別轉。
X53n0852_p0793b06║由此現現各各別緣，故名現量。故者，結上所以。是
X53n0852_p0793b07║名現量，類定其名。文上雖無是字，准解比量，即合
X53n0852_p0793b08║有之。彼文無故，𨷂結所以。影顯有故，文巧略也。或
X53n0852_p0793b09║是為故，但為互文，其義相似。依理門論云：由不共
X53n0852_p0793b10║緣，現現別轉，故名現量。五根各各明照自境，名之
X53n0852_p0793b11║為現。識依於此，名為現現。各別取境，名為別轉。若
X53n0852_p0793b12║爾，互用豈亦別緣？答：依未自在，且作是說。若依前
X53n0852_p0793b13║解，即無此妨。或現之量，五根非一，名現現。識名為
X53n0852_p0793b14║量，現唯屬根。准理門釋，理則無違。若通明四，意根
X53n0852_p0793b15║非現，又𨷂其識自體現名。但隨所應，依主、持業二
X53n0852_p0793b16║種釋也。
X53n0852_p0793b17║言比量者。
X53n0852_p0793b18║述曰：下明比量，文分為四：一牒量名，二出總體，三
X53n0852_p0793b19║重釋義，四結量名。此即初也。
X53n0852_p0793b20║謂藉眾相而觀於義。
X53n0852_p0793b21║述曰：此總出比體。初句出因，次句顯果。眾相謂因，
X53n0852_p0793b22║藉謂待藉。謂若有智藉三相因，因相有三，故名為
X53n0852_p0793b23║眾。或并言因詮三相故，亦名為眾。又解：但義自比
X53n0852_p0793b24║量故，現、比二因皆且三相，故皆云眾。若其言因，是
X53n0852_p0793c01║前能立悟他門中，此自比量疎，亦悟他故，能立後
X53n0852_p0793c02║說。故理門云：如是應知，悟他比量亦不離此得成
X53n0852_p0793c03║能立，即生因因兼了果因，總名量故。謂待此因而
X53n0852_p0793c04║方觀彼所立宗義。
X53n0852_p0793c05║相有三種，如前已說。由彼為因，於所比義，
X53n0852_p0793c06║述曰：下重釋義，有二：初總釋因，次別顯果。此初文
X53n0852_p0793c07║也。言相有三：釋前眾相，離重言失，故指如前。由彼
X53n0852_p0793c08║為因，釋前藉字，由即因由藉待之義。於所比義，此
X53n0852_p0793c09║即釋前而觀於彼所立宗義。前照境之能，因之為
X53n0852_p0793c10║觀；後約籌慮之用，號之曰比。
X53n0852_p0793c11║有正智生。
X53n0852_p0793c12║述曰：此別顯果。初明生因果，次明了因果。此即初
X53n0852_p0793c13║也。若從他生，若自比解，俱名正智。或簡因濫，謂雖
X53n0852_p0793c14║有智，藉三相因而觀所立，猶預解起。或違智生，此
X53n0852_p0793c15║因失，如前決定相違之因。或可釋疑，前但略指三
X53n0852_p0793c16║相如前，即有疑云：如聲勝論，因皆三相，豈緣彼智
X53n0852_p0793c17║即為正耶？遂即釋云：雖具三相，有正智生，方真比
X53n0852_p0793c18║量。彼智成疑，故不為正。
X53n0852_p0793c19║了知有火，或無常等。
X53n0852_p0793c20║述曰：此明了因果，或舉所了果，意明能了因，正顯
X53n0852_p0793c21║自悟比量故。了謂了因，即前生果。然下云於二量
X53n0852_p0793c22║中即智名果者，以生因果即體是量，一體義分難
X53n0852_p0793c23║故。偏辨不爾。此中攝因不盡，正比量智而為了因。
X53n0852_p0793c24║火無常等是所了果，以其因有現比不同。果亦兩
X53n0852_p0794a01║種：火無常別，了火從烟量因起，了無常等從所作
X53n0852_p0794a02║等比量因生。此二望智俱為遠因，是量具故，是量
X53n0852_p0794a03║境故。或緣於因三相之智，望了宗智猶疎於念，故
X53n0852_p0794a04║說為遠，名為量具。或緣此二因之智及緣因之念，
X53n0852_p0794a05║為智近因。憶本先知所有烟處必定有火，憶瓶所
X53n0852_p0794a06║作而是無常，故能生智了彼二果。初解遠近，理將
X53n0852_p0794a07║為勝。故門論中舉二量已，後別說念。准彼，即是以
X53n0852_p0794a08║境并了因智俱名現比量。故理門云：謂於所比審
X53n0852_p0794a09║觀察智從現量生，或比量生，及憶此因與所立宗
X53n0852_p0794a10║不相離念。由是成前舉所說力，念因同品定有等
X53n0852_p0794a11║故。是近及遠比度因故，俱名比量。問：現量者，為境？
X53n0852_p0794a12║為必？答：二種俱是境現量，所緣從心名現量，或體
X53n0852_p0794a13║顯現為心所量，名為現量。問：此言比量者，為比量
X53n0852_p0794a14║智？為所觀因？答：即所觀因及知此聲所作因智，此
X53n0852_p0794a15║未能生比量智果。知有所作處，即與無常宗不相
X53n0852_p0794a16║離者，是念力故，能生比智，皆名比量。然比量體，正
X53n0852_p0794a17║取解宗之智。故下云：於二量中，即智名果，亦名為
X53n0852_p0794a18║量故。問：若爾，現量、知因、智念，俱非比量智之正體，
X53n0852_p0794a19║何名比量？答：此三能為比量之智，近遠生因，因從
X53n0852_p0794a20║果名。故理門云：是近及遠比量因故，俱名比量。又
X53n0852_p0794a21║云：此依作具、作者而說。如似伐樹，斧等為作具，人
X53n0852_p0794a22║為作者。彼樹得倒，人為近因，斧為遠因。有云：斧親
X53n0852_p0794a23║斷，樹為近因；人持於斧，疎非親因。此現比量為作
X53n0852_p0794a24║具，憶因之念為作者。或復翻此，簡前二釋，故名比
X53n0852_p0794b01║量。然前解正。又解：作者正了宗智，作具即是現比
X53n0852_p0794b02║二因，及憶因宗不相離念。俱名比量者，依作者、作
X53n0852_p0794b03║具而說。故此解俱名量，所以不欲宣解能生比智
X53n0852_p0794b04║近遠之因。問：理門論中，現比量境及緣因念，隨其
X53n0852_p0794b05║所應，俱名現比。如何此中但說於智？何理得知彼
X53n0852_p0794b06║於現境亦名現量，比量之因亦名比量？答：理門論
X53n0852_p0794b07║云：問：何故此中與前現量別異？遠立此問詞為現
X53n0852_p0794b08║二門，此處亦應於其比果說為比量，彼處亦應於
X53n0852_p0794b09║其現因說為現量，俱不遮止。此答詞即互明也。今
X53n0852_p0794b10║者此中但出量體，略彼作具之與作者，略廣故爾。
X53n0852_p0794b11║是名比量。
X53n0852_p0794b12║述曰：第四結名。由藉三相因比度知有火無常等
X53n0852_p0794b13║故，是名比量。故是二字如前應知。
X53n0852_p0794b14║於二量中，即智名果，是證相故。如有作用而顯現故，
X53n0852_p0794b15║亦名為量。
X53n0852_p0794b16║述曰：第四、明量果也。問：前有正智了知有火及無
X53n0852_p0794b17║常等以明果訖，如何此處復明量果？答：前明比量
X53n0852_p0794b18║智所量之果，此明了宗能量智果。能量、所量，量、果
X53n0852_p0794b19║別故。或前望生因、果，此辨能了果。或除伏難，謂有
X53n0852_p0794b20║難云：有尺、秤等為能量，絹、布等為所量，記數之智
X53n0852_p0794b21║為量果。汝此二量，火、無常等為所量，現比量智為
X53n0852_p0794b22║能量。何者為量果？或薩婆多等難：我以境為所量，
X53n0852_p0794b23║根為能量。彼以根見等不許識見，故根能量，依根
X53n0852_p0794b24║所起心及心所而為量果。汝大乘中即智為能量，
X53n0852_p0794c01║復何為量果？或諸外道執境為所量，諸智為能量，
X53n0852_p0794c02║神我為量果。彼計神我為能受者、知者等故。汝佛
X53n0852_p0794c03║法中既不立我何為量果，智即能量故。論主答云：
X53n0852_p0794c04║於此二量，即智名果。即者，不離之義。即用此量智，
X53n0852_p0794c05║還為能量果。彼復問云：何故即智復名果耶？答云：
X53n0852_p0794c06║夫言量果能知於彼，即此量智親能明證彼二境
X53n0852_p0794c07║相，所以名果。彼之相境相於心上現名而有顯現，
X53n0852_p0794c08║假說心之一分名為能量，云如作用。既於一心義
X53n0852_p0794c09║分能所，是故量果亦名為量。或彼所量即於心現，
X53n0852_p0794c10║不離心故亦名為量，以境亦心依二分解。或此中
X53n0852_p0794c11║意約三分明：能量、見分、量果、自證分。體不離用，即
X53n0852_p0794c12║智名果，是能證彼見分相故。相謂行相、體相，非相
X53n0852_p0794c13║分名相。如有作用而顯現者，簡異正量。彼心取境，
X53n0852_p0794c14║如日舒光，如鉗鉗物，親照執故。今者大乘依自證
X53n0852_p0794c15║分起此見分，取境功能及彼相分為境生識，是緣
X53n0852_p0794c16║知假，如有作用自證能起，故云而顯現故。不同彼
X53n0852_p0794c17║執直實取境，此自證分亦名為量，亦彼見分。或此
X53n0852_p0794c18║相分亦名為量，不離能量故，如言唯識等。此順陳
X53n0852_p0794c19║那三分義解，故理門云：又於此中無別量果，以即
X53n0852_p0794c20║此體似義生故，似有用故，假說為量。
X53n0852_p0794c21║有分別智，於義異轉，名似現量。
X53n0852_p0794c22║述曰：下第四大段明二似量，真似相形，故次明也。
X53n0852_p0794c23║於中有二：初似現，後似比。似現之中復分為二：初
X53n0852_p0794c24║標，後釋。此即初也。標中有三：一標似現體，二標似
X53n0852_p0795a01║所由，三標定似名。有分別智，謂有如前帶名種等
X53n0852_p0795a02║諸分別智，不稱實境，別妄解生，名於義異，轉名似
X53n0852_p0795a03║現量。此標似名也。
X53n0852_p0795a04║謂諸有智，了瓶衣等，分別而生，
X53n0852_p0795a05║述曰：此下釋也。釋文亦三，即釋初也。謂諸有緣瓶
X53n0852_p0795a06║衣等智，不稱實境，妄分別生。准理而言，有五種智，
X53n0852_p0795a07║皆名似現：一散心緣過去，二獨頭意緣現在，三散
X53n0852_p0795a08║意緣未來，四緣三世疑智，五緣現在惑亂。解：謂見
X53n0852_p0795a09║杌為人，覩陽炎為水，及瓶衣等，名惑亂智，皆非現量，
X53n0852_p0795a10║是似現收。或諸外道及餘情類，謂現量得故。故理
X53n0852_p0795a11║門云：但於此中了餘境分，不名現量。由此即說憶
X53n0852_p0795a12║念、比度、悕求、疑智、惑亂智等，於鹿愛等，皆非現量，
X53n0852_p0795a13║隨先所愛分別轉故。五智如次配意念等。智下言
X53n0852_p0795a14║等，是向內等，離此更無可外等故。於鹿愛等者，西
X53n0852_p0795a15║城共呼陽炎為鹿愛，鹿以熱渴，謂之為水，而生愛
X53n0852_p0795a16║故。此境言等，等彼見杌，謂之為人、病眼、空華、毛輪、
X53n0852_p0795a17║二月及瓶衣等。故彼復言：如是一切世俗有中，瓶
X53n0852_p0795a18║等數、等舉、等有性、瓶性等智，皆似現量，是假非真，
X53n0852_p0795a19║名世俗有。舉瓶等取外道五唯量實句義，等數即
X53n0852_p0795a20║勝論所計德句，言等取彼量合離，等舉即業句取
X53n0852_p0795a21║捨屈申行，舉即彼取或是彼行以等於餘，有性即
X53n0852_p0795a22║大有瓶性等，瓶性即同異等取和合句，等智即緣
X53n0852_p0795a23║此之智皆似現量。此等皆於五塵實境之中作餘
X53n0852_p0795a24║行相，假合餘義分別轉故。問：此緣瓶等智既名似
X53n0852_p0795b01║現，現比非量三中何收？答：非量所攝。問：如第七識
X53n0852_p0795b02║緣八執我可名非量，汎緣衣瓶既非執心，何名非
X53n0852_p0795b03║量？答：應知非量不要執心，但不稱境別作餘解即
X53n0852_p0795b04║名非量。以緣瓶等心雖不必執，但惑亂故謂為實
X53n0852_p0795b05║瓶，故是非量。問：既有瓶衣緣彼智起，應是稱知，何
X53n0852_p0795b06║名分別？
X53n0852_p0795b07║由彼於義不以自相為境界故。
X53n0852_p0795b08║述曰：此釋所由。由彼諸智於四塵境不以自相為
X53n0852_p0795b09║所觀境，於上增益別實有物而為所緣，名為異轉。
X53n0852_p0795b10║此意以瓶衣等體即四塵，依四塵上假名瓶衣，唯
X53n0852_p0795b11║有共相無其自體。此智不以本自相四塵而為所
X53n0852_p0795b12║緣，但於此共相瓶衣假法而轉，謂為實有，故名分
X53n0852_p0795b13║別。
X53n0852_p0795b14║名似現量。
X53n0852_p0795b15║述曰：此釋定似名。由彼瓶衣依四塵假，但意識緣
X53n0852_p0795b16║共相而轉，實非眼識現量而得，自謂眼見此瓶衣
X53n0852_p0795b17║等名似現量。又但分別執為實有，謂自識現得亦
X53n0852_p0795b18║名似現，不但似眼現量而得名似現量。此釋盡理，
X53n0852_p0795b19║前解句故。
X53n0852_p0795b20║若似同智，為先所起諸似義智，名似比量。
X53n0852_p0795b21║述曰：此第二解似比，文亦有二：初標，後釋。此即初
X53n0852_p0795b22║也。於中有三：初標所因，次標似體，後標似名。似因
X53n0852_p0795b23║智者，似因及緣似因之智為先生後，了似宗智名
X53n0852_p0795b24║似比量。問：何故似現先標似體，後標似因，此似此
X53n0852_p0795c01║中先因後果？答：彼之似現，由率遇境即便取解，謂
X53n0852_p0795c02║為實有，非後疇度，故先標果。此似比量，要因在先，
X53n0852_p0795c03║後方推度，邪智後起，故先舉因。或復影顯三句三
X53n0852_p0795c04║文，如次配釋。
X53n0852_p0795c05║似因多種，如先已說，用彼為因，
X53n0852_p0795c06║述曰：下釋。如先所說，宗之九過、因十四過及其似
X53n0852_p0795c07║喻，皆生智因，並名似因。前已廣明，恐繁故指。准標
X53n0852_p0795c08║有智及因，今釋亦有所知之因及能知智，皆不正
X53n0852_p0795c09║故，俱名似因。然釋文無，即舉因顯，用彼因智以為
X53n0852_p0795c10║先因。准理，標中亦合云：若似因智及耶憶彼所立
X53n0852_p0795c11║宗因，不相離念為先，文略故爾。釋文隨標，亦略不
X53n0852_p0795c12║說。
X53n0852_p0795c13║於似所比，諸有智生。
X53n0852_p0795c14║述曰：釋前所起諸似義智，起之與生義同文異，如
X53n0852_p0795c15║於霧等妄謂為烟，言於似所比耶證有火，於中智
X53n0852_p0795c16║起言有智生。
X53n0852_p0795c17║不能正解，名似比量。
X53n0852_p0795c18║述曰：此釋名也。由彼耶因妄起耶智，不能正解彼
X53n0852_p0795c19║火有無等，是真之流而非真，故名似比量。
X53n0852_p0795c20║復次，若正顯示能立過失，說名能破。
X53n0852_p0795c21║述曰：下第五大段解真能破。文段分三：初總標能
X53n0852_p0795c22║破，次辨能破境，後兼顯悟他結能破號。或分為四：
X53n0852_p0795c23║初二如前，第三出能破體，第四結能破名。或初標，
X53n0852_p0795c24║後釋。標中有三：若正顯示標能破體、能立過失，標
X53n0852_p0796a01║能破境說名能破，標能破名。後釋中，先境，次體，後
X53n0852_p0796a02║名。且依初科，此即初也。他立有失，如實能知，顯令
X53n0852_p0796a03║他悟名。若正顯示能立過失，其失者何？
X53n0852_p0796a04║謂初能立缺減過性、立宗過性、不成因性、不定因性、
X53n0852_p0796a05║相違因性及喻過性。
X53n0852_p0796a06║述曰：此辨能破境則他立失，分二：初辨𨷂支，次明
X53n0852_p0796a07║前失。言初能立缺減過性，此即初辨𨷂支。或總無
X53n0852_p0796a08║言，或言無義，過重先明，故云初也。此之缺減，古師
X53n0852_p0796a09║約宗、因、喻，或七六句。陳那已後，約因三相，亦或六
X53n0852_p0796a10║七，並如前辨。或且約陳那因三相為七句者，𨷂一
X53n0852_p0796a11║有三者，如數論師對聲論立：聲是無常，眼所見故。
X53n0852_p0796a12║聲無常宗，瓶、色、盆等為同品，虗空等為異品。此但
X53n0852_p0796a13║𨷂初而有後二。聲論對薩婆多立：聲為常宗，所聞
X53n0852_p0796a14║性故。虗空為共同品，瓶、盆等為異。𨷂第二相，所量
X53n0852_p0796a15║性因，𨷂第三相。𨷂二有三者，如立聲非勤發，鼻取
X53n0852_p0796a16║故。虗空等為同，瓶、盆等為異。𨷂初二相，如立我常
X53n0852_p0796a17║對佛法者，因云非勤勇發。虗空為同，電等為異。因
X53n0852_p0796a18║𨷂所依，故無初相。電等上有，𨷂第三相。四相違因，
X53n0852_p0796a19║即𨷂後二相。如立聲常，眼所見故，虗空為同，色等
X53n0852_p0796a20║為異？三相俱𨷂立宗過，性等下別明支過。此等或
X53n0852_p0796a21║於能破立所破名，故理門云：此中能破𨷂、減等言
X53n0852_p0796a22║者，謂前所說𨷂、減言詞諸分過失，彼一一言皆名
X53n0852_p0796a23║能破。或於所破立能破名，理門又云：云何同法相
X53n0852_p0796a24║似能破？於所作中說能作故，傳生起故，作如是說。
X53n0852_p0796b01║問：云何能立缺、減等名為能破？能破理在出彼過
X53n0852_p0796b02║言故。答：此於能破說所破名，據實能破在於言也。
X53n0852_p0796b03║或於所作說能作名，能立缺、減等為因能起，此能
X53n0852_p0796b04║破言名為能作，即能破言從彼似起名為所作。起
X53n0852_p0796b05║及生作，名殊義一，破實在言。言缺、減、能破等，是於
X53n0852_p0796b06║所作立能作名，亦如於果立彼因號。或可此唯約
X53n0852_p0796b07║境，以下更云顯示此言。若前是言，何須後說？
X53n0852_p0796b08║顯示此言，開曉問者，故名能破。
X53n0852_p0796b09║述曰：兼顯悟他，結能破號。立者過生，敵責汝失，立、
X53n0852_p0796b10║證俱問。其失者何？名為問者，敵能正顯缺、減等非，
X53n0852_p0796b11║明之在言，名顯示此。由能破言，曉悟彼問，令知其
X53n0852_p0796b12║失，捨妄趣真，此即悟他，名為能破。此即兼明悟他
X53n0852_p0796b13║以釋能破名，簡雖破他，不令他悟，亦非能破。亦有
X53n0852_p0796b14║立量破他，名為能破。此中且約出過破他，名為能
X53n0852_p0796b15║破。或由彼立量有過故，方立量破，即亦顯彼，故此
X53n0852_p0796b16║攝盡。若他無過，量破即似非正能破。
X53n0852_p0796b17║若不實顯，能立過言，名似能破。
X53n0852_p0796b18║述曰：此大段第六明似能破。文分為三：初標似能
X53n0852_p0796b19║破，次出似破體，後結似破名，并釋所以。此初也。
X53n0852_p0796b20║謂於圓滿能立至有過喻言。
X53n0852_p0796b21║述曰：此出喻能破體。初明妄言𨷂，後辨正言即。敵
X53n0852_p0796b22║者量圓，妄言有缺。宗因喻正，虗謂為耶？不了彼真，
X53n0852_p0796b23║興言自負。由對真立，名似能破。准真能破，思之可
X53n0852_p0796b24║悉。
X53n0852_p0796c01║如是言說，名似能破。
X53n0852_p0796c02║述曰：下結似能破名，并釋所以。於中分二，即結及
X53n0852_p0796c03║釋。此即初也。如是者，指前之詞。言說者，即圓滿能
X53n0852_p0796c04║立缺減言等。如此等言，名為似破。問：何故於圓滿
X53n0852_p0796c05║能立顯示缺減性言等為似能破？
X53n0852_p0796c06║以不能顯他宗過故，彼無過故。
X53n0852_p0796c07║述曰：釋所以。夫能破者，彼立有過，如實出之，顯示
X53n0852_p0796c08║立證，令知其失，能生彼智。此有悟他之能，可名能
X53n0852_p0796c09║破。彼實無犯，妄起言非，以不能顯他宗之過。何不
X53n0852_p0796c10║能顯？彼無過故。又他過量不如實知，於非過支妄
X53n0852_p0796c11║生彈詰，亦是不能顯他過失，以無過故。設立量非，
X53n0852_p0796c12║不如其非，正能顯示，亦似能破。今據決定，舉真能
X53n0852_p0796c13║立。
X53n0852_p0796c14║且止斯事。
X53n0852_p0796c15║述曰：大文第三方隅略示顯息煩文，論斯八義真
X53n0852_p0796c16║似寔繁，略辨為八廣之由，具顯恐無進之漸，故今
X53n0852_p0796c17║略說云且止斯事。
X53n0852_p0796c18║已宣少句義，為始立方隅，其間理非理，妙辨於餘處。
X53n0852_p0796c19║述曰：一部之中文分為二，此即第二顯略指廣。上
X53n0852_p0796c20║二句顯略，下二句指廣。略宣如前少句文義，欲為
X53n0852_p0796c21║始學立其方隅。八義之中理與非理如彼理門，因
X53n0852_p0796c22║門集量具廣妙辨。
X53n0852_p0796c23║沼雖廁法莚，朽情難飾，濫因承乏，無以減言。於師
X53n0852_p0796c24║曾獲半殊，緣𨷂未蒙全寶，因訓之次，舉螢而助曦
X53n0852_p0797a01║光。其中文理是非，有智幸為詳定。
X53n0852_p0797a02║
X53n0852_p0797a03║因明論疏卷下
X53n0852_p0797a04║
X53n0852_p0797a05║
X53n0852_p0797a06║No. 852-A
X53n0852_p0797a07║保元二年專寺長講會談因明大疏。至于能立不
X53n0852_p0797a08║成已下疏文，諸本不同。或文上加文，取捨致謬；或
X53n0852_p0797a09║字下止字，是非多過。然今且依唐和，論家且以末
X53n0852_p0797a10║學。愚案：𭜺奉講疏，有兩本之由：一、慈恩製，如明詮
X53n0852_p0797a11║導疏；二、淄州續，如今所寫疏。本疏文略而理狹，末
X53n0852_p0797a12║疏詞廣而義豐。續加之文，本無末有，半珠雖獲，全
X53n0852_p0797a13║寶莫窺。但有一文，本具末𨷂，如以量所攝，言簡不
X53n0852_p0797a14║定過也。詞異師資，勿輙添削，疏分本末，不偏是非
X53n0852_p0797a15║矣。
X53n0852_p0797a16║于時同三年春三月七日大法師藏俊記之
X53n0852_p0797a17║
X53n0852_p0797a18║
X53n0852_p0797a19║No. 852-B
X53n0852_p0797a20║今勘唐和諸記，能立不成已下，有基疏，有沼續。明
X53n0852_p0797a21║詮導疏，基撰也。今所寫疏，沼續也。要義抄云：基疏
X53n0852_p0797a22║初量，不言極成比所有，直言非現比所有一分，不
X53n0852_p0797a23║極成治。續云：極成比所有，後量有法。基疏、沼續同
X53n0852_p0797a24║云：極成現所有一分，不極成量也。（已上）明詮云：言
X53n0852_p0797b01║將彼貿礙，屬著無常者，沼法師云：將彼無常，屬者
X53n0852_p0797b02║貿礙。（云云）餘文同也。（已上）明燈抄云：文可通彼難
X53n0852_p0797b03║主離合釋難者，此沼師新續注加文也。（已上）周記、
X53n0852_p0797b04║𰇫記、明詮上下，其意同也。然有人見注文云：後𨷂
X53n0852_p0797b05║未獲，且獲半珠。謂無基疏者，違上諸文，不可依信。
X53n0852_p0797b06║但明燈抄云：文論能立法至慧沼續者，注云：後𨷂
X53n0852_p0797b07║未得，且獲半珠者，或有疏本無此文，准此卷末沼
X53n0852_p0797b08║法師語，故彼文云：於師曾獲半珠，緣𨷂未蒙全寶。
X53n0852_p0797b09║由此准知，沼師自注：今觀三卷，已專伏膺兩卷餘
X53n0852_p0797b10║半，既是過半，豈是半珠？非全名半，何必等分名半
X53n0852_p0797b11║焉？如華嚴序云：然一部之典，纔獲三萬餘言，唯啟
X53n0852_p0797b12║半珠，未窺全寶。言此經下本有十萬偈，而晉朝諍
X53n0852_p0797b13║纔三萬六千偈，所獲尚少，來及半分，而猶為半珠。
X53n0852_p0797b14║今此亦爾，不全名半耳。（云云）下文云：於師曾獲半
X53n0852_p0797b15║珠，緣𨷂未蒙全寶者，有唐本疏能立不成，終注云：
X53n0852_p0797b16║後𨷂未得，且獲半珠。（已上）重修序云：既逼半珠之
X53n0852_p0797b17║情，遂有獲麟之望。今意如彼，言緣𨷂者，為師為資
X53n0852_p0797b18║乎？未詳何也？（云云）此文似無基疏，然無續加文，故
X53n0852_p0797b19║作此言，同疏注也。
X53n0852_p0797b20║
X53n0852_p0797b21║元曆乙巳之歲，暮春上旬之候，為充當年維摩會
X53n0852_p0797b22║講師學因明疏之次，以祖師權別當權少僧都之
X53n0852_p0797b23║正本而摸畢。大法師信憲