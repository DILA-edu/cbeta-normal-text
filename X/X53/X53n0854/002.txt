X53n0854_p0854a06║
X53n0854_p0854a07║
X53n0854_p0854a08║
X53n0854_p0854a09║因明入正理論疏後記卷中
X53n0854_p0854a10║樸揚　智周　撰
X53n0854_p0854a11║和合正說者，宗喻二處能立所立共相隨順名為和
X53n0854_p0854a12║合，因喻無過名為正說。
X53n0854_p0854a13║此上差別所立名法者。意云此有法聲，上所作因名
X53n0854_p0854a14║所立法。問：宗中之法可名所立，所作性因既非是宗，
X53n0854_p0854a15║何名所立？答：汎言所立而有兩義：一、被因喻成，名為
X53n0854_p0854a16║所立；二、所建立法，亦名所立。今喚此因名所立者，即
X53n0854_p0854a17║是聲上差別所建立法也。問：何名差別？答：且如聲上
X53n0854_p0854a18║有無常、苦、空、無我、所作性等種種差別，今所作性即
X53n0854_p0854a19║是聲上差別法中之法也，所以言此上所立名法也。
X53n0854_p0854a20║若不同異總宗至名之為法者。此中意說，多法聚類
X53n0854_p0854a21║名之為品，一法多聚不名品也。問：宗何多法而得品
X53n0854_p0854a22║名？因何不多但得法稱？答：聲上苦、空、無常及不相離，
X53n0854_p0854a23║體非是一，遂得品名；所作性因義唯是一，故但名法。
X53n0854_p0854a24║若准此解，多法名品，少但名法也。
X53n0854_p0854b01║又因宗二同異名法等者，此第三解，敘因宗雙同異
X53n0854_p0854b02║名為法也。問：因宗同異俱總名法，而有何意？答：軌生
X53n0854_p0854b03║物解名之為法，所以宗因俱有生他物解之義，總名
X53n0854_p0854b04║為法也。問：宗因別同異總名品，復有何意？答：品者品
X53n0854_p0854b05║類差別之義，所以俱得名為品也。
X53n0854_p0854b06║此二名譬喻，餘皆此。相似者，意云：唯說因宗所隨，同
X53n0854_p0854b07║喻成；宗無因不有，異喻成。除此已外，喻中十過，皆雖
X53n0854_p0854b08║舉喻，而有過失，名為相似。相似者，過之異名。
X53n0854_p0854b09║以法同故、能所同故、二合同故者，問：此三何別？答：大
X53n0854_p0854b10║意雖同，小分有別。且第一云以法同故者，因亦名法，
X53n0854_p0854b11║宗中能別亦名為法同，喻具有此之二種，名為法同。
X53n0854_p0854b12║第二云能所同故者，喻上二有能所二立，名能所同。
X53n0854_p0854b13║第三云二合同故者，不性離性名為二合，喻上亦名
X53n0854_p0854b14║為同也。
X53n0854_p0854b15║問：顯因同品，宗法必隨等者，此中問答與三相中、第
X53n0854_p0854b16║二相中問答何別？答：有少差別，唯舉因相。今兼於喻，
X53n0854_p0854b17║故有差別。又前問中先舉宗同品，後言定有性，即是
X53n0854_p0854b18║先舉其宗，辨因有無。今此先舉其因，後言相也，故有
X53n0854_p0854b19║差別。問：俱明第二，何意問答先後不同？答：先明於因
X53n0854_p0854b20║相，舉宗辨性有無。今說同喻證宗，先有因便逐。由此
X53n0854_p0854b21║先後問答，或先或後不同，不可齊責也。
X53n0854_p0854b22║此中指法以相明故者，意云：由舉同喻合結，遂令宗
X53n0854_p0854b23║義明著。以相明故者，屬於宗中無常宗相。問：無常之
X53n0854_p0854b24║法何名為相？答：義相、體相俱名為相也。或可相者屬
X53n0854_p0854c01║著同喻，將此同喻義相證宗無常，令宗義立，所以言
X53n0854_p0854c02║以相明故。二、解任情。
X53n0854_p0854c03║若爾，喻言至顯因義故者，此中意且敘古師難。難云：
X53n0854_p0854c04║此二喻因外別立，故喻非因。若如新師，二喻即是因
X53n0854_p0854c05║後二相者，喻言應離因外非有。何所以者？喻言即是
X53n0854_p0854c06║顯因義故。顯因義故者，釋所以也。二喻即是因後二
X53n0854_p0854c07║相，舉喻但是顯於因義，何差別因外別有喻言？此是
X53n0854_p0854c08║他難意也。
X53n0854_p0854c09║陳那釋云：事雖實爾等者。問：汎言難者而有得失，何
X53n0854_p0854c10║者是得兼得失耶？答：此牒他難云：若喻即因更無別
X53n0854_p0854c11║者，應合唯立宗因二支，何繁二喻？故牒他難云：其理
X53n0854_p0854c12║實爾，唯立二支名之為德，闕後二喻名之為失。問：此
X53n0854_p0854c13║雖德失在古今耶？答：古今通有一德失義，但雖古難
X53n0854_p0854c14║唯立有二名之為得，陳那解已合立有喻，若隨古難
X53n0854_p0854c15║不立二喻即是失也。
X53n0854_p0854c16║若唯因言至斯有何失者。古師難意，能詮因言，但表
X53n0854_p0854c17║因義；能詮二喻，但表二喻。隨言詮義，喚喻非因，而有
X53n0854_p0854c18║何失？此是難意也。
X53n0854_p0854c19║如世間外道者，即勝論師等名為世間，世間即是外
X53n0854_p0854c20║道也。
X53n0854_p0854c21║不極成義有過失故者，非是兩家不共許法名之為
X53n0854_p0854c22║極，但是別立二喻，不能成得至極宗道理，名為不極
X53n0854_p0854c23║也。
X53n0854_p0854c24║既喻不言至能立之義者。既不言諸所作者皆是無
X53n0854_p0855a01║常，但言所作性各在聲瓶而不關通，雖舉同喻以類
X53n0854_p0855a02║於聲，但無功能非能立也。問：何以不成為能立無？答：
X53n0854_p0855a03║以聲瓶二處所作不相關帶，由此無能。若許同喻，因
X53n0854_p0855a04║第二相即是有能以貫三處，但言諸所作者無常如
X53n0854_p0855a05║瓶，於因既相，貫無常宗成是有能也。
X53n0854_p0855a06║以同喻中不必宗法義相類者，意云：以古師不言諸
X53n0854_p0855a07║所作皆無常，名為不必宗法宗義相類也。
X53n0854_p0855a08║既汝不言諸所作者至及無常宗義相類者，即更有
X53n0854_p0855a09║餘譬過失。問：作過失法其事如何？答：且如立聲無常，
X53n0854_p0855a10║所作性因同喻如瓶，不言諸所作皆無常。總合爾者，
X53n0854_p0855a11║他若有問：瓶如何無常？答言：如燈，乃至展轉應成無
X53n0854_p0855a12║窮。設不為著諸皆之言，即有此過。
X53n0854_p0855a13║又不必定有諸品類者，此是陳那自敘其意。若如我
X53n0854_p0855a14║言，同喻但取所作無常，不取瓶體，名不必定有諸品
X53n0854_p0855a15║類。若取瓶體，即是有諸品類。問：何者是品類？答：燒見
X53n0854_p0855a16║種種品類。若取諸品類，即無同品也。若但瓶體為同
X53n0854_p0855a17║喻者，正難於他也。
X53n0854_p0855a18║所立異品非一種類者，異品中亦非有名非一種類。
X53n0854_p0855a19║彼復結云故定三相至且說為因者，皆總是理門論
X53n0854_p0855a20║文也。
X53n0854_p0855a21║此中故定唯為之聲至故名為且者。已上總是疏主
X53n0854_p0855a22║釋彼理門論意也。
X53n0854_p0855a23║前文依此至亦不相違者，言前文者，即指理門論中
X53n0854_p0855a24║結語。言故定三相唯為顯因，此是前文。後文者，即是
X53n0854_p0855b01║彼云由是道理。然唯一分且說為因者，此是後文。前
X53n0854_p0855b02║文總說明三相，後文據勝且取一分為因，餘二名喻
X53n0854_p0855b03║亦不相違。
X53n0854_p0855b04║豈非鄭重者，再三重陳，名為鄭重也。
X53n0854_p0855b05║何勞長議者。長者，去聲，讀也。議者，語也。總意而言，不
X53n0854_p0855b06║煩多語，義成即得，故改前師也。以法異故，二俱異故
X53n0854_p0855b07║者。若准前，合有三義，今此略之，故但二義，名之為異。
X53n0854_p0855b08║有解正取至應是異喻者。此總敘軌法師解。彼意唯
X53n0854_p0855b09║取因異，名之為品；不取宗異，兼取無失。復自難云：若
X53n0854_p0855b10║唯取因異，不兼取宗者，同品非有，應是異喻。由是應
X53n0854_p0855b11║知，因無宗不有，兼宗名異，合名異法。此總是疏主牒
X53n0854_p0855b12║他解責也。
X53n0854_p0855b13║若爾，聲無常宗至偏故非異以來，總是疏主正解兼
X53n0854_p0855b14║難，尋文應悉。
X53n0854_p0855b15║如空等言便徒施設者，意云：諸所立無因遍非有，但
X53n0854_p0855b16║得因中著於遍字，所立宗中不得言遍。若宗亦言遍
X53n0854_p0855b17║無名異品者，只如聲宗之上有無我等義。若異喻中
X53n0854_p0855b18║言所立遍無者，即前宗中無我之義。於異喻上而即
X53n0854_p0855b19║不無，設舉虗空不成異品，所以言如空等言便徒施
X53n0854_p0855b20║設也。
X53n0854_p0855b21║標其所依有法，顯能依之法非有者，意云：無常所作
X53n0854_p0855b22║名為能依，但舉虗空名為所依，即此能依之法定是
X53n0854_p0855b23║非有。今言能依者，不是虗空之上常非作義名為能
X53n0854_p0855b24║依，但取汎言言能依也。
X53n0854_p0855c01║顯異無體亦成三相者，意云：成第三相略，故無第字。
X53n0854_p0855c02║表詮、遮詮二種皆得者，意云：同喻有體，具遮、表二；若
X53n0854_p0855c03║無體同喻，但有遮而無表也。問：何意不同？答：如大乘
X53n0854_p0855c04║宗對薩婆多立第六意識非真異熟，以間斷故，如電
X53n0854_p0855c05║光等，此即是有體同喻具遮、表也。遮非真異熟，表有
X53n0854_p0855c06║第八真異熟也。若如陳那破勝論師有非是有，此即
X53n0854_p0855c07║但遮而非是表。何以然者，意但言欲遮大有，應非是
X53n0854_p0855c08║有，不別表有體也。總意而言，若將自義以破於他，有
X53n0854_p0855c09║體之者，即具遮、表；若就他宗以破於他，但遮非表。由
X53n0854_p0855c10║此不同。設有餘疏無體同喻具二義者，與此疏中望
X53n0854_p0855c11║義不同也。
X53n0854_p0855c12║長讀文勢義道亦遠者，長讀此所引理門論云非異
X53n0854_p0855c13║品中不顯無性有所簡別等，謂於異品應言謂若是
X53n0854_p0855c14║常見非所作如虗空等，此方為異喻，兼非所作空為
X53n0854_p0855c15║異喻。依要如此簡別，能顯得異喻之中宗無因不有，
X53n0854_p0855c16║返顯有所作因無常相必隨也。汝既不作如是簡別，
X53n0854_p0855c17║故有過也。為有過故，故返難云：非於異品之中不顯
X53n0854_p0855c18║無宗及因不有，即有簡別能為異喻。上一非字亘通
X53n0854_p0855c19║於下，故須長讀此等之文，其義方得顯著。
X53n0854_p0855c20║有成於有，可許詮也者。問：前解同喻有體，具有遮表，
X53n0854_p0855c21║如何今言可許詮也，而無遮言？答：且據一邊，實但言
X53n0854_p0855c22║詮，遮表俱有。問：今言詮者，為是言詮，為不是耶？答：此
X53n0854_p0855c23║因明中所言詮者，即是言詮，不是顯以得解詮也。緣
X53n0854_p0855c24║為能立，要在於言，所以不取詮顯為詮也。
X53n0854_p0856a01║問：聲瓶俱無常至所作兩俱成者，總有六句。初三句
X53n0854_p0856a02║者，一義讀。初三總意云，聲上瓶上俱有無常、俱有所
X53n0854_p0856a03║作，即將所作以成無常，此是前三句難意也。後三句
X53n0854_p0856a04║者，聲上瓶上俱有所作、俱有無常，亦應將無常以成
X53n0854_p0856a05║所作，此是後三句難意也。
X53n0854_p0856a06║不欲成瓶所作無常者，本成其許，不欲將所作性等
X53n0854_p0856a07║以成瓶上無常。由此不齊，不可難言俱有無常應成
X53n0854_p0856a08║所作也。
X53n0854_p0856a09║此勤勇因至略故無又字者，意云勤勇狹因，既俱同
X53n0854_p0856a10║前所作性因，有成非所說之過，亦有不遍之過，所以
X53n0854_p0856a11║應言又不遍略故無又字也。問：第三句中非所說，與
X53n0854_p0856a12║第四句中不樂，而有何別？答：同也，無別。
X53n0854_p0856a13║若有於此一分已成者，兩喻中隨解於一，名一分已
X53n0854_p0856a14║成也。如下言有已解同，應但說異者，此是釋一分已
X53n0854_p0856a15║成所以也。
X53n0854_p0856a16║若如其聲兩義同許者，此中意說，立敵相對只舉總
X53n0854_p0856a17║聲，聲上有無常義、所作義，名為兩義。立敵俱許聲有
X53n0854_p0856a18║無常及以所作，更不煩舉同異二喻。問：立敵共許何
X53n0854_p0856a19║法對立？答：唯若便立，合犯相符。今此指法有如是事，
X53n0854_p0856a20║但舉因宗不須二喻，故此示法也。
X53n0854_p0856a21║或由義唯一能顯二者，意云：聲上俱舉有所作性因，
X53n0854_p0856a22║即義准解同異二喻也。
X53n0854_p0856a23║或立論者已說一喻，義准顯二者，意云如有人舉因
X53n0854_p0856a24║舉同喻，而即義准解於異喻也。總意而云，緣對時機
X53n0854_p0856b01║有利鈍故，故有如是種種不同。亦如有言愚根樂三，
X53n0854_p0856b02║故說蘊處界三等，即其事也。
X53n0854_p0856b03║宗是能立之所立具故者，具者辨義。由先有宗，因喻
X53n0854_p0856b04║方能有成辦義。若先無宗者，能立於何？由此喚宗名
X53n0854_p0856b05║為立具。八囀聲中，即當第三具聲中說。具者作具，與
X53n0854_p0856b06║成辦義相似也。
X53n0854_p0856b07║牒前宗後指法云者，此中所言論文者，是牒前宗後
X53n0854_p0856b08║顯指法論文也，所以言牒前宗後指法云也。下皆准
X53n0854_p0856b09║悉，不開言昔。雖舉因者，因在喻前，稱之為昔也。
X53n0854_p0856b10║自瓶同品者，雖是共喻，指喻為自也。緣聲無常他家
X53n0854_p0856b11║不許，同喻瓶等雖兩共成，為對前宗他家不許，故對
X53n0854_p0856b12║不許而言自瓶。
X53n0854_p0856b13║又同品者，是宗同品者。問：此中二解，隨同品言而有
X53n0854_p0856b14║何別？答：前解聲無常，隨因同品決定有性，即喚同法
X53n0854_p0856b15║名為同品。第二解者，喚宗同品名隨同品。問：何者是
X53n0854_p0856b16║能隨及所隨耶？答：聲上無常而是能隨，因所作性而
X53n0854_p0856b17║是所隨也。
X53n0854_p0856b18║然同成宗至不須異性者。問中但問不離於喻，何故
X53n0854_p0856b19║答中辨答無異，喻所依之體亦成異耶？答：義勢相當，
X53n0854_p0856b20║因辨無妨也。
X53n0854_p0856b21║於餘同類念此定有者。問：何故同異皆致念言，因何
X53n0854_p0856b22║初相面即不言？答：初相雖遍於宗有法，他於無未許
X53n0854_p0856b23║聲是無常，及舉同異本極成法，令敵憶念，所以初相
X53n0854_p0856b24║即是合言後□支也。
X53n0854_p0856c01║彼引本頌言者，彼理門論所引頌者，乃是足目仙人
X53n0854_p0856c02║所說之頌。問：足目仙人為內道也？為外道耶？答：無定
X53n0854_p0856c03║判文。設縱外道，引證無妨。何以然者？因明法通大小
X53n0854_p0856c04║乘及以外道。設外道無妨，如勝論師對聲生立聲無
X53n0854_p0856c05║常宗，即是外道有因明義也。
X53n0854_p0856c06║自比處在弟子之位者，此中有二：一、相，二、言。相者，但
X53n0854_p0856c07║見其相，即知其事。言者，要從師聞，自比知起。若自解
X53n0854_p0856c08║已，轉教餘人，亦得名師。是師種類，非正師攝。若相比
X53n0854_p0856c09║量，不獨處在自弟子處，亦通於師。今望生他解邊，即
X53n0854_p0856c10║在師主。緣而自解，但在自比弟子位中，實通自比、他
X53n0854_p0856c11║比二也。
X53n0854_p0856c12║集量破云者，集量論陳那菩薩造也。
X53n0854_p0856c13║又由證者語具床座者，即喚口舌名語具也。非獨唯
X53n0854_p0856c14║取能立論者所須語具，兼論者所有語具及床座等，
X53n0854_p0856c15║方得立論，總應名能立也。
X53n0854_p0856c16║皆非親勝，所以不說者。問：瑜伽、顯揚皆說有八，或有
X53n0854_p0856c17║三、四，名為能立。今何建古，但取因三相耶？答：不是古，
X53n0854_p0856c18║但言非勝，所以不言。非是不許八、四、三等，故不相違。
X53n0854_p0856c19║初牒已說有過非真者。問：何處等文而是已說及非
X53n0854_p0856c20║真耶？答：即指前言，隨自樂為所成立性，是名為宗。此
X53n0854_p0856c21║文是總，名為已說。若無過者，而是真宗。若當時有過
X53n0854_p0856c22║者，即是今時所牒現量相違等過，名為非真。故言初
X53n0854_p0856c23║牒有過非真也。
X53n0854_p0856c24║且如四支無闕者，此是西國法，有象、馬、車、步，名為四
X53n0854_p0857a01║支，即今此方亦有此事。
X53n0854_p0857a02║以相成宗者，因三相也。本符智境者，通現比二也。令
X53n0854_p0857a03║智那得會真者，比量者也。
X53n0854_p0857a04║三麤可得者，地水等三，三微已去，方眼根得，名為三
X53n0854_p0857a05║麤。或可地麤、水麤等，名為三麤也。
X53n0854_p0857a06║自性我體皆轉變無常者，自他皆不違現量也，故言
X53n0854_p0857a07║但不違一分。問：是全不違，何者一分？答：雖全不違，亦
X53n0854_p0857a08║得言俱不違一分，以全分故也。
X53n0854_p0857a09║大乘捨佛者，捨者除也。
X53n0854_p0857a10║如大乘者，對一切有說十色處定非實有者。問：此是
X53n0854_p0857a11║大乘不自違耶？答：凡因明論中且示作法也，實論言
X53n0854_p0857a12║發也。
X53n0854_p0857a13║如明論師至故成一分者。問：明論聲常，自立一切聲
X53n0854_p0857a14║皆是常，可違自宗一分比量；對佛法立，佛法全是無
X53n0854_p0857a15║常，何言一分？答：若論生滅以解無常，佛果法中聲亦
X53n0854_p0857a16║無常，以有為法皆生滅故。今據捨無常色獲得常色，
X53n0854_p0857a17║是色收可有常色為對果位，故言違其一分比量。問：
X53n0854_p0857a18║詮明論聲，為逕廷常？為有生滅？答：是逕廷常而無生
X53n0854_p0857a19║滅。問：現有不詮，即無其聲，何言常耶？答：體實是常，緣
X53n0854_p0857a20║具即顯，無緣即隱，隱顯有殊，體實常也。
X53n0854_p0857a21║或是他全，自宗一分，據佛法宗，即有為法，皆無常故，
X53n0854_p0857a22║名他全也。他立比量，佛法是他，明論者敵，故名他也。
X53n0854_p0857a23║若俱不違，或非此過者，或言而有二義不同：第一、或
X53n0854_p0857a24║者，若俱不違，非是此中比量之過，是下相符極成之
X53n0854_p0857b01║過，故置或言；第二、或者，俱不違言，不妨是現量等過，
X53n0854_p0857b02║故言或非比過也。
X53n0854_p0857b03║若不𮨇立隨所成教者，意云隨入他宗立他宗義，亦
X53n0854_p0857b04║不得違他之教。問：既是他教，何得言自？答：望自比量，
X53n0854_p0857b05║教隨其量而得自名，實是他教也。
X53n0854_p0857b06║如經部師對一切有至違共一分者。經部色中，麤假
X53n0854_p0857b07║細實；薩婆多師，麤細俱實。今言一分，且取細者立為
X53n0854_p0857b08║非實，名違一分也。
X53n0854_p0857b09║或違他全，自成一分者，薩婆多師麤細俱實，今立非
X53n0854_p0857b10║有，名違他全也。
X53n0854_p0857b11║雖共違教亦是過。収者意云：亦有違其教者成過。今
X53n0854_p0857b12║此論中但取一分違自為失，故此論中但說自教相
X53n0854_p0857b13║違也。
X53n0854_p0857b14║引自為證至無宗稟故者。此中意云，凡立比量宗中
X53n0854_p0857b15║之法，他未信從，能立因喻，必極成故。為欲他信此宗
X53n0854_p0857b16║法，教若不違，他可成信。引自教證，即自相違，何能令
X53n0854_p0857b17║他生決解也？故言引自為證，他未信從等也。
X53n0854_p0857b18║學者世間者，三乘教法總名學者世間，耕犁等工巧
X53n0854_p0857b19║等事名非學世間，以對三乘出世之法總名非學世
X53n0854_p0857b20║間所攝。就學者中大小乘分，還有學非學二世間也。
X53n0854_p0857b21║若深法便世間者，真如理法名為深也，便非世間之
X53n0854_p0857b22║所攝也。
X53n0854_p0857b23║然論但有宗因無喻者，如說懷兔是有法，非月是法，
X53n0854_p0857b24║有故者是因。若據論文，即無其喻，但有宗因。
X53n0854_p0857c01║理門論云：又若於中至正與此同者，此中意云：世間
X53n0854_p0857c02║人共知月中而有其兔，即獨立無，更無別道理可成
X53n0854_p0857c03║比量令他信也。由此無有極成道理可成比量遣相
X53n0854_p0857c04║違義。既他不許月無其兔，即不能遣世間相違也。若
X53n0854_p0857c05║准理門鈔解者，若於是中者，謂於懷兔是自義中，由
X53n0854_p0857c06║不共故。無有比量者，謂除懷兔已外，更無是月可為
X53n0854_p0857c07║同喻，是不共義，故比量不成。謂有餘人以日等為喻，
X53n0854_p0857c08║雖立量成，然違世間，故不能遣宗中世間相違過也。
X53n0854_p0857c09║問：今此方人未必皆知月中兔，今何乃犯世間相違？
X53n0854_p0857c10║答：據西國說，土人皆悉月有兔也。若准此方，多人皆
X53n0854_p0857c11║悉，亦得名世間相違。
X53n0854_p0857c12║此論又言如迦婆離外道者，即因明論也。問：此論之
X53n0854_p0857c13║中，何有迦婆離外道之名？答：能無有外道之名。既言
X53n0854_p0857c14║人頂骨淨等，論中但舉所許之事，而不言能許之人。
X53n0854_p0857c15║今此舉人，故言此論也。
X53n0854_p0857c16║猶如螺貝者。問：螺貝既是眾生身分，何得言淨？答：准
X53n0854_p0857c17║西國法共將為淨，故引為喻，此方亦有螺抔也。縱言
X53n0854_p0857c18║其淨不違世間，若立髑髏世間不許與為淨也。問：上
X53n0854_p0857c19║明現比二量皆不舉其因，如何世間相違獨申具足？
X53n0854_p0857c20║答：前但指法有如是事，今此所引謂有外道穿人頂
X53n0854_p0857c21║骨，世皆誚也。所以立之，要須宗因及以喻申方成比
X53n0854_p0857c22║量，本意為遮但人所咲，故今引此外道全量，取世間
X53n0854_p0857c23║之過失也。
X53n0854_p0857c24║簡諸小乘後身菩薩染汙諸色者，彼宗所說釋迦之
X53n0854_p0858a01║身也。從王宮生，即至坐菩提樹，總名後身菩薩。於其
X53n0854_p0858a02║中間，起種種事也。三十心前，有愛悉覺，起染汙身語
X53n0854_p0858a03║也。又復諸色是緣轉斷，後身菩薩煩惱未盡，所縛此
X53n0854_p0858a04║色，同染汙名也（〔此解不好〕）。
X53n0854_p0858a05║其此二因者，意云：若不宗中簡自他所別不成，但總
X53n0854_p0858a06║立者，因成於彼，自他不成，名為二因，非因有二也。
X53n0854_p0858a07║為簡此二過者，不定及法自相決定相違二過也。
X53n0854_p0858a08║為遮有法差別相違至唯自所許者。意明此量中言
X53n0854_p0858a09║自許者，非顯為極成色初三攝等他不許，唯自所許
X53n0854_p0858a10║須著自許之言，為遠除防他作有法差別相違之過，
X53n0854_p0858a11║遂於因中寄自許言也。
X53n0854_p0858a12║汝立比量既有此過非真不定者，謂立論之者，前量
X53n0854_p0858a13║中既有自許言，外人不可遂除他有法差別過，立者
X53n0854_p0858a14║遂與彼量作不定過。汝量若無此不定過，可成真能
X53n0854_p0858a15║破也。既我與汝所立量作不定，汝量便非真能破也，
X53n0854_p0858a16║成真不定也。意云：汝量既帶其過，不能令我前所立
X53n0854_p0858a17║量而成過也。設外人加言以出過者，即一切量皆非
X53n0854_p0858a18║正量，但隨立者言下而出於過，更不得加言以出過
X53n0854_p0858a19║也。問：准勝軍論師立佛說比量是共比量，大唐三藏
X53n0854_p0858a20║正彼教因中置自許之言，即簡得他小乘不定過。今
X53n0854_p0858a21║他順憬法師因中置自許言，何不簡得大乘不定過
X53n0854_p0858a22║耶？答：汎因明法有自比他共量，准此唯識及佛說比
X53n0854_p0858a23║量，皆是共中自比量也。凡自比者，許得置自許之言，
X53n0854_p0858a24║若敵者出過，即不得置自許言也。所以順憬即是出
X53n0854_p0858b01║過之人，大唐三藏雖正於彼，亦是自立大乘人也，非
X53n0854_p0858b02║是破他置自許也，故有差別。
X53n0854_p0858b03║每稟行於杜多等者，稟者，承也，務者，事也，閉隱與事
X53n0854_p0858b04║務相似也。馳誠者，誠者，衷誠也，實也，總意而言，恒馳
X53n0854_p0858b05║實心於少欲也。
X53n0854_p0858b06║又同喻亦有至非定即離者。意云大乘眼根與識非
X53n0854_p0858b07║即非離，因果法爾。若宗言定離，舉眼根為同喻，闕無
X53n0854_p0858b08║所立也。以不定離，故無前宗定離義轉，所以言同喻
X53n0854_p0858b09║之上闕無所立也。遵起者，筭也。
X53n0854_p0858b10║況成事智至有定相離義者。意云非獨根因識果證
X53n0854_p0858b11║不即不離之義，即是佛果成事之智亦緣眼根，豈能
X53n0854_p0858b12║緣眼識與本根有定相離義耶？即據能緣一邊以證，
X53n0854_p0858b13║非是一切證也。問：親相分可不離識，本質疎遠何不
X53n0854_p0858b14║離耶？答：由質有相，能緣所緣相從而言，名為不離，其
X53n0854_p0858b15║實離也。問：本質相分既總不離，如何得有離中知耶？
X53n0854_p0858b16║答：約勢用近者是合中知，勢用遠是離中知等義也。
X53n0854_p0858b17║若違深淺二義至所共知故者。問：此中何是淺、何是
X53n0854_p0858b18║深義耶？答：淺謂內外教中共所習學所知麤法，深者
X53n0854_p0858b19║唯內教中智者所了，非世間攝。若立論者敘違淺深
X53n0854_p0858b20║二種，亦合名違世間，但違世義淺，從深為名，但違教
X53n0854_p0858b21║也。若唯違淺義，亦得名為教，但違教義微，從勝為名，
X53n0854_p0858b22║但名違世間也。各隨勝為名，偏彰一號，故有亦字也。
X53n0854_p0858b23║一切言皆是妄者。問：准佛法中所有言詮，亦不得法
X53n0854_p0858b24║體，亦是虗妄，與外道計而何別耶？答：准外道計，即喚
X53n0854_p0858c01║言語總是妄語，無詮表也。今佛法言即不同彼，雖不
X53n0854_p0858c02║得實體能詮召法，還有作用喚皆非博，各成等作用
X53n0854_p0858c03║也。不同外道總言防舌，而無表詮諸法等也。
X53n0854_p0858c04║其學數論及造論者，名數論師者，劫比羅者是造論
X53n0854_p0858c05║者，雨際生者是學論文。
X53n0854_p0858c06║一一皆有三種德故者，意云：所成法上，一一有能成
X53n0854_p0858c07║三德。
X53n0854_p0858c08║闇鈍之闇者，簡明闇也，但取愚癡之闇。
X53n0854_p0858c09║言三德者如次至今名樂苦捨者，意云正名勇塵闇，
X53n0854_p0858c10║今古易名如文自辨。三德如次第配之者，薩埵配黃、
X53n0854_p0858c11║剌闍配赤、答摩配黑，下貪瞋癡及樂苦捨，皆如名次
X53n0854_p0858c12║第以配三德也。
X53n0854_p0858c13║總無別依者。不相離性，名之為總。後陳能別，名為別
X53n0854_p0858c14║依。別依不成，總無依也。故言總無別依，須更成立也。
X53n0854_p0858c15║唯有法我至餘皆無故者。意云：二十部中，准宗輪論，
X53n0854_p0858c16║有犢師、正量等五部，皆計有我。故言佛之弟子多分
X53n0854_p0858c17║不立，少分五部立也。問：唯二十部主皆是無學，何言
X53n0854_p0858c18║有我？答：彼宗中有凡夫執，從主為名，故言有我。或可
X53n0854_p0858c19║部主未成無學已前有我，從因為名，故無過也。問：內
X53n0854_p0858c20║道、外道皆計有我，既不無，外道何別？答：我名雖同，執
X53n0854_p0858c21║行相異。外道妄執，或如芥子，或如虗空，或指等，種種
X53n0854_p0858c22║不同。今此准論中破，唯有非即非離計也，故而不同
X53n0854_p0858c23║也。
X53n0854_p0858c24║有簡便無者，意云：或言汝執，或言自許，名言有簡便，
X53n0854_p0859a01║非所別不成等過失也。
X53n0854_p0859a02║宗無簡別為過如前者，即指前言不標汝執，故是宗
X53n0854_p0859a03║過，故曰有過如前。若彼言簡，即無過也。
X53n0854_p0859a04║說我去來皆是實者，此中意謂[余*(刀/心)]立皆有，一分所別
X53n0854_p0859a05║不成。兩宗皆許有，去來我俱無，故名一分所別不成
X53n0854_p0859a06║也。
X53n0854_p0859a07║問：若說我是思至我等為有者，問意云何？答：前指此
X53n0854_p0859a08║語名所別不成，一切他不計法皆犯過失，如何可立
X53n0854_p0859a09║我等為有耶？此是問意也。
X53n0854_p0859a10║答：若有所簡至不爾便違者。此答意云：隨自他比量
X53n0854_p0859a11║著，自許汝執有所簡別即無過。謂我能詮之下必有
X53n0854_p0859a12║所目，假我真我既有所目，如色等有能詮言，必有所
X53n0854_p0859a13║詮色等體性，故置言簡即無其過。若無言簡爾者，即
X53n0854_p0859a14║便成於所別過，所以言不爾便違。
X53n0854_p0859a15║上二過中至所別有故者。上二過者，即所別、能別二
X53n0854_p0859a16║也。問：若准論文辨於二過，即能別、所別者居後，何故
X53n0854_p0859a17║今言初過亦名所依不成？答：不據論文以明先後，但
X53n0854_p0859a18║取作法先陳、後陳以說先後也。此中意云：所別不成，
X53n0854_p0859a19║亦得名為所依不成。問：何故論文而不言耶？答：緣有
X53n0854_p0859a20║能別，不是其過。其能別名，必有所別，所以不名所依
X53n0854_p0859a21║不成過也。能依不成，亦准此解。緣有所別成故，但名
X53n0854_p0859a22║能別，不不名為能依不成也。以能別、所別相對為名
X53n0854_p0859a23║故也。
X53n0854_p0859a24║由是所立不與能依所依之名者，此中意云，即喚能
X53n0854_p0859b01║別所別，亦名所立，竝以是不相離宗所須之具相從，
X53n0854_p0859b02║總名為所立也。約為相對以得其名，不與能依所依
X53n0854_p0859b03║之名也。但名能別不成，所別不成也。
X53n0854_p0859b04║義准亦有等者，如下因中當廣分別也。
X53n0854_p0859b05║成劫之末有鵂鶹出者，問：前劫比羅何故成劫初時
X53n0854_p0859b06║出世，今此鵂鶹即言成劫末時方出，何意不同？答：雖
X53n0854_p0859b07║俱總出，成劫之中先後有別，故言初末。問：二十劫初
X53n0854_p0859b08║而出？答：准理而言，合當五十劫後方成，言欲界有情
X53n0854_p0859b09║於中方出。若爾，即合是成劫之末，何故言初？答：對後
X53n0854_p0859b10║出者，所以言初也。更問：
X53n0854_p0859b11║四、有十句者，准十句論中喚作同句者，意云大有能
X53n0854_p0859b12║與實、德、業三而為體性，同一有故，所以喚有名之為
X53n0854_p0859b13║同也。問：同句與同異句二何別耶？答：有名同者，體一
X53n0854_p0859b14║名同，同異不爾。總同總異及別同別異，體類即別，故
X53n0854_p0859b15║二不同也。
X53n0854_p0859b16║五、同異十句論名俱分者。問：何者是俱分行相？答：一
X53n0854_p0859b17║法體上亦異，故名俱分。如實九法總同名實，即有異
X53n0854_p0859b18║於德業等義，故名俱分。與同異句，名別體同也。
X53n0854_p0859b19║此六加四，謂異有能等者。問：加中異句，與本同異，二
X53n0854_p0859b20║何別耶？答：六中同異，實、德、業三。若單句，唯異於實，故
X53n0854_p0859b21║二不同也。
X53n0854_p0859b22║我有十四德者，與常徒別傳撿文也。問：列二十四德
X53n0854_p0859b23║名，有言性者，有不言者，如彼性、此性、液性等，皆置性
X53n0854_p0859b24║子，餘皆不言，何意耶？答：作論者意，故此不同也。
X53n0854_p0859c01║我云何至起智為相名我者。此中意說，和合覺樂等
X53n0854_p0859c02║九德與我合時，由何而得和合？答：由我為因緣和合，
X53n0854_p0859c03║始能令覺樂等與我和合。若我不為因緣，覺樂等終
X53n0854_p0859c04║不能與我和合。為因和合九德能起相，是我功能也。
X53n0854_p0859c05║問：和合不由於我，和合自有功能。若要有我為因，我
X53n0854_p0859c06║合功能焉在？答：據親因，和合即是。若為疎緣，即由於
X53n0854_p0859c07║我。親疎不同，故二有別。今據踈，只言由我也。亦如麥
X53n0854_p0859c08║子生芽，親為因體，不得水土，無以得生。親踈不同，今
X53n0854_p0859c09║此亦爾。思之。
X53n0854_p0859c10║由此亦有兩但隨一至但生疑故者。此中既有兩俱
X53n0854_p0859c11║不成等名，准於宗中，亦有兩俱隨一猶豫不極成等
X53n0854_p0859c12║名也。何以不言亦有所依不成之名？答：所依不成，有
X53n0854_p0859c13║法無故。前明所別不極成，即是所依不成，所以更不
X53n0854_p0859c14║重言也（更思）。
X53n0854_p0859c15║說意為實兩不相符者，意云取勝論師宗中所有意
X53n0854_p0859c16║也。數論有我一分相符，二俱不許有勝論意，如二極
X53n0854_p0859c17║微名兩俱不符也。
X53n0854_p0859c18║符自全分，或是真宗者，謂立量本意，欲違他順己，縱
X53n0854_p0859c19║符於自，非過所攝，不以符自為一向即真。若有餘過，
X53n0854_p0859c20║量非真宗，故置或字也。問：如何者是？請為指法。答：如
X53n0854_p0859c21║勝論師對數論立業滅壞，此即符自。今對他立得，即
X53n0854_p0859c22║名真宗。數論不許有滅壞等，即犯宗過，故言或是。或
X53n0854_p0859c23║者，不定義也。更有別法，只指梗槩。
X53n0854_p0859c24║并俱不符至違教等過者。問：指法如何？答：如數論師
X53n0854_p0860a01║對佛法者，立業滅壞，此是二宗俱不相符，以俱不許
X53n0854_p0860a02║故。雖然，俱不相符，或可能別不成，數論不許有滅壞，
X53n0854_p0860a03║亦違數論師教也。或是俱不成，及所別等全不許，名
X53n0854_p0860a04║俱不成也。二宗皆有此等之過，思之。
X53n0854_p0860a05║此九過中，有自、他、共、不共者，意云：宗九過中，有自、有
X53n0854_p0860a06║他、有俱非。今言共者，即當第三俱過句。所以言共、不
X53n0854_p0860a07║共者，第四俱非句也。全及一分，皆通自、他、共、不共也。
X53n0854_p0860a08║如小乘師對大乘立（乃至）非定心得者，意云：定心所
X53n0854_p0860a09║緣皆是現量，今言不得，是違現量。違比量者，觸處諸
X53n0854_p0860a10║色定心所得，五境之中隨一攝故，如色聲等。總意而
X53n0854_p0860a11║言，如小乘自許通果是心，許起眼耳二識緣色聲等。
X53n0854_p0860a12║今難大乘觸處諸色非定心得，不獨有違現量之過，
X53n0854_p0860a13║亦有違於比量之失。比量云：觸處色定心必得，五境
X53n0854_p0860a14║之中隨一攝故，猶如色聲。以小乘許通果眼耳，而是
X53n0854_p0860a15║定心親得二境，明知我觸處色定心必有得。問：何以
X53n0854_p0860a16║得有此量相違？答：以小乘人定通果中，不許起心身
X53n0854_p0860a17║識故。若大乘者，不起滅定現威儀等，故大乘定心許
X53n0854_p0860a18║得觸色。
X53n0854_p0860a19║有違現非自教者，如對勝論實德業三，定非現得，此
X53n0854_p0860a20║是違他現，非違自宗教也。
X53n0854_p0860a21║有違自必違自教者，如大乘言：第八識非是現量，緣
X53n0854_p0860a22║三種境。此即是違現亦違自教也。
X53n0854_p0860a23║現非世間者，如色等非眼等境，此是違現，非是違此
X53n0854_p0860a24║世間，但是違學者世間也。
X53n0854_p0860b01║有違現亦至及他能別不成者，如勝論立覺樂等德
X53n0854_p0860b02║非我現德，即唯違自現。大乘不計我現得境，犯他能
X53n0854_p0860b03║別不成。勝論者敵，故名他也。問：覺樂等名，大乘不計，
X53n0854_p0860b04║何故不是他俱不成？答：覺樂等名是心所法，佛法亦
X53n0854_p0860b05║有，故非俱過。
X53n0854_p0860b06║若違共現能別必成者，如聲非所聞，彼此俱違聲現
X53n0854_p0860b07║量，得名違共現。能別必成者，非所聞言兩宗俱有，所
X53n0854_p0860b08║以言能別定成也。
X53n0854_p0860b09║如違自現亦所別不成者，如勝論言：我非現得覺樂
X53n0854_p0860b10║等也。彼宗覺等是我現得，今言不得違自現量，他不
X53n0854_p0860b11║許我即他所別不成，文少他字。
X53n0854_p0860b12║如違自現他俱不成者，如勝論言：實德業三非我現
X53n0854_p0860b13║境。即違自現他不許有實句等，及我名他俱不成也。
X53n0854_p0860b14║如以現量合三（乃至）合八作法者，皆以現量為首，不
X53n0854_p0860b15║得除之。如言以比量為首，隨作二合三合等，皆以比
X53n0854_p0860b16║量為首，亦不得除。自教等為首，作句數一一如前，皆
X53n0854_p0860b17║不得除也。如是九合有一四句者，有違現量亦餘八
X53n0854_p0860b18║過者，如勝論言：我非現得覺樂等德。此法之中望自
X53n0854_p0860b19║望他具有餘過，如言我不親得覺樂等德，即自違現
X53n0854_p0860b20║量也。違比量者，覺樂等德定我現得，實德業三隨一
X53n0854_p0860b21║攝故，猶如實句自教許得。今言不得違自教，自語依
X53n0854_p0860b22║教，教既有違，自語亦失。他宗不許我及實等覺等過，
X53n0854_p0860b23║佛法不許前陳之我即他所別，數論不許覺樂等德
X53n0854_p0860b24║即他能別，薩婆多師二皆不許，即是犯他俱不成過。
X53n0854_p0860c01║覺樂等德皆不許，是我現德對立犯相符，此即違自
X53n0854_p0860c02║現量得有餘之八過。餘違八違七乃至一二等，皆應
X53n0854_p0860c03║思准也。
X53n0854_p0860c04║前云且答現量一箇八種四句者，且約現量與比二
X53n0854_p0860c05║合為四句，即除比量取自教，還與現量合為一四句，
X53n0854_p0860c06║乃至相符皆以現量為首。二合一（現量）通但有八句，所
X53n0854_p0860c07║以言現量一筒八種四句，理實而言大有諸句，如上
X53n0854_p0860c08║應知。
X53n0854_p0860c09║此論所說現量相違有四過合者，如有現量相違，亦
X53n0854_p0860c10║自教、世間、自語四過。如論說言聲非所聞，即具四過。
X53n0854_p0860c11║聲今現聞，立聲非聞，只違現量。教中亦許聲是所聞，
X53n0854_p0860c12║今聲非聞，亦違自教。世間皆委聲是所聞，聲非聞者，
X53n0854_p0860c13║違世間過。自語依教，所依既違，能依亦辟也。故違現
X53n0854_p0860c14║量有四過失。問：何故違現非比量違？答：若別指法可
X53n0854_p0860c15║容許有，今依論文不違比也。故但有四過而無五過。
X53n0854_p0860c16║比量等具四，義准此知，故更不述。
X53n0854_p0860c17║世間二、違世間比量者，世間相違者，如說懷兔非月
X53n0854_p0860c18║有故，非但違於世間，亦有違比量。比量過者，如懷兔
X53n0854_p0860c19║定月，以有故，猶如母兔。此即是違比量也。或加自教，
X53n0854_p0860c20║或加自語也。
X53n0854_p0860c21║雖違他教至皆非失故者。論文之中，如對數論，立聲
X53n0854_p0860c22║是滅壞，滅壞宗法，雖違他教，非違他比，非違他語，但
X53n0854_p0860c23║是能別不成之過，縱犯他教，亦不為失。所以能別唯
X53n0854_p0860c24║一，亦無違教比量等過，由此名為皆非失故。
X53n0854_p0861a01║或加比量至如勝論我者，是但示法有違比量之道
X53n0854_p0861a02║理，非即以此比量為是。問：何以此量不名為正？答：勝
X53n0854_p0861a03║論師我，非即思我，舉為同喻，立量不成，故但指法，非
X53n0854_p0861a04║為定量。下量同喻，如數論我，亦是指法，尋之應知。
X53n0854_p0861a05║如前總為四類者，有二違一，違二亦有四，違四有一
X53n0854_p0861a06║不定或二三四也，故名四類。
X53n0854_p0861a07║如上所說至且為大例者。意云總指前宗非過之中
X53n0854_p0861a08║一一論也。或此上縱簡，有違一二等不同，各或皆雖
X53n0854_p0861a09║有不同，如題自處，只為大例作法，一一過中皆有自
X53n0854_p0861a10║他全分、一分二種四句也。
X53n0854_p0861a11║此言意說至應名立宗者。此是諸家之語也。意云：如
X53n0854_p0861a12║自佛法宗中，大小兩宗許聲無常，今相對立，應名立
X53n0854_p0861a13║宗。或可佛法對勝論立聲無常言，應名立宗。此若更
X53n0854_p0861a14║立，犯相符。由此說言，所應成義，方名立宗也。
X53n0854_p0861a15║若不言自所許義至應名立宗者。意云：非是自許義，
X53n0854_p0861a16║但說示他宗之所應成義，應得名為立宗。以不如佛
X53n0854_p0861a17║法者，對勝論立實等六句，皆是實有，乃雖示他宗，以
X53n0854_p0861a18║符他故，不名立宗。
X53n0854_p0861a19║此二以簡相符極成者，准對法論，初之二義與此論
X53n0854_p0861a20║中簡相符、過相似，故言此二以簡相符極成。或有疏
X53n0854_p0861a21║本而言似，亦得從多為正也。
X53n0854_p0861a22║若如提婆至亦名他破者。意云，若要須言宣示他者
X53n0854_p0861a23║方名宗者，即提婆論點三十言亦令他解，應不得名
X53n0854_p0861a24║為能立破也。由此宣示要立言者，從多分說也。問：何
X53n0854_p0861b01║知提婆論義言令他解等？答：如提婆傳說也。
X53n0854_p0861b02║或此闕無能立至准因當知者。此中意說，准對法五
X53n0854_p0861b03║因簡過，即簡得此論宗九過中，前之八過他皆未解，
X53n0854_p0861b04║或猶豫宗不能揩定，亦名未解隨其所應。宗猶豫者，
X53n0854_p0861b05║宗過之中攝闕能立等，宗過不攝，故言隨應。問：准因
X53n0854_p0861b06║過中，宗亦得有兩俱隨一等名，今何獨指猶豫名耶？
X53n0854_p0861b07║答：示法而已，隨舉其一，理實有餘也。
X53n0854_p0861b08║若如所安立至是名立宗者，是彼總結辨也。我法自
X53n0854_p0861b09║性若有若無者，外道立者即為有，內道即無。要所執
X53n0854_p0861b10║者，我法俱有；佛法對者，我法共無。就法之中，龜毛是
X53n0854_p0861b11║無也。五薀名有遍不遍者，如無我統遍四諦，故名為
X53n0854_p0861b12║遍。無常遍三諦，除滅也。苦遍二諦等，此是遍義別，此
X53n0854_p0861b13║是法義別也。若我亦有遍不遍義別，如外道即蘊計
X53n0854_p0861b14║我不遍，離蘊計我即名為遍。
X53n0854_p0861b15║若准彼文，過多於此者，意云：准彼論過簡，乃多於此
X53n0854_p0861b16║因明論也。問：因明簡少，應過未除，如何立宗得為真
X53n0854_p0861b17║耶？答：准此只據立敵對明，即不同彼立無敵過。此要
X53n0854_p0861b18║無容，方名能立，亦不同被不言宣示等過。彼處第五
X53n0854_p0861b19║他未解中，亦兼能立闕等，亦成其過。今此闕能立等，
X53n0854_p0861b20║乃至是因喻等過，非入宗中，所以此雖少於彼，亦無
X53n0854_p0861b21║其過。
X53n0854_p0861b22║若後二相至與名不決定者。問：准此中解，下不定中
X53n0854_p0861b23║除相違決定，而有何意？答：相違決定三支具足，與此
X53n0854_p0861b24║稍別，所以不言。或可此中而亦攝得。疏令義無所決
X53n0854_p0861c01║斷者。即是第六、相違決定也。與名不定，總結前也。
X53n0854_p0861c02║若後二相至與名相違者。四相違過者，總有其中，或
X53n0854_p0861c03║可九句之中四六二也。前解為得。
X53n0854_p0861c04║若因自不成至名不成者。此難古執也。古師唯自不
X53n0854_p0861c05║成名不成，不望不能成宗名不成也，故為此難。又若
X53n0854_p0861c06║因自不成等過，今既望自名為不成，能立不成等名，
X53n0854_p0861c07║便徒施設。何以自不成？不望他故。
X53n0854_p0861c08║文說不成之義至非自不成者。此引文辨及申理也。
X53n0854_p0861c09║如文中明四不成，皆前舉宗，後辨因過，明知不成非
X53n0854_p0861c10║望於自也。
X53n0854_p0861c11║是故應知，此中所說者，意斷他非，彰此為是。
X53n0854_p0861c12║或理釋言至並自不成者。據理可有，望自非無。問：何
X53n0854_p0861c13║者是理？答：兩俱非因至理亦無爽者。此即四不成名
X53n0854_p0861c14║及喻等，皆得望自名不成也。此第三解，乃順古人也。
X53n0854_p0861c15║問：新舊二說不成名，各取何為正？答：新乃望他，舊唯
X53n0854_p0861c16║望自，或後新師亦取望自，然非正取，但有其理而無
X53n0854_p0861c17║文也。今助一釋，合二為一，義方滿足也。
X53n0854_p0861c18║無因依有法至有法唯須有者。意云：如無體因，所依
X53n0854_p0861c19║有法得通有體、無體；若有體因，所依必有體故也。今
X53n0854_p0861c20║舉有體之因依無體有法，有所依無，無所依故，故成
X53n0854_p0861c21║因過。問：如何者是無體之因依有體有法？答：且如立
X53n0854_p0861c22║聲，定是無我，非一常故，如色、香等。即此非一常故，因
X53n0854_p0861c23║而是無體也。意云：無一常之體，故名無體。將此無體
X53n0854_p0861c24║之因依聲有體有法也。有體因依有體有法者，如立
X53n0854_p0862a01║聲無常，舉所作因，此即是有體因依等也。今論所舉，
X53n0854_p0862a02║即是有體因依無體有法，故是過也。
X53n0854_p0862a03║有傳釋所作通顯者，如軌法師疏解也。
X53n0854_p0862a04║此中諸他隨一至說自許言者。凡立比量，許置言簡，
X53n0854_p0862a05║即無其過；若不簡，即過隨生故。如勝論師對聲顯論，
X53n0854_p0862a06║立聲無常，所作性故。此因乃犯他隨一過，故應簡言
X53n0854_p0862a07║自許所作，即無此失。問：置自許言，設不犯他隨一過，
X53n0854_p0862a08║其比量成不？答：量未必成，然令生信，故亦無過。
X53n0854_p0862a09║諸自隨一全句至說他許言者。意云，如聲顯論，對佛
X53n0854_p0862a10║弟子立聲無常所作性故，此因乃犯自隨一過。置他
X53n0854_p0862a11║許言，即自無過也。未即成量，示法而已，簡過應知。
X53n0854_p0862a12║若諸全句至及一分句者，即指前八句。若不置言，簡
X53n0854_p0862a13║一切為過。
X53n0854_p0862a14║如攝大乘論至無我理故者。此因乃犯他隨一失，若
X53n0854_p0862a15║著言簡樂大乘者，即無過也。此引為例，簡乃無違。
X53n0854_p0862a16║學藝超群，理當食邑者，以其學藝合當食對邑也。三
X53n0854_p0862a17║百餘家為邑，出周易文。四十餘年方得立一比量也。
X53n0854_p0862a18║註在唯識決擇中者，西方有之，此土采釋也。
X53n0854_p0862a19║亦餘小乘及大乘者等者，前言兩俱極成非佛語所
X53n0854_p0862a20║不攝，證大乘經是佛所說，今發智論許佛說者，兩俱
X53n0854_p0862a21║極成因亦於彼轉。前論證大乘已一迴舉，今又重舉，
X53n0854_p0862a22║故有亦言許是佛說是不說餘，舉此不許佛說之餘，
X53n0854_p0862a23║以對大乘出不定過也。
X53n0854_p0862a24║又誰許大乘至因犯隨一者。意云汎兩俱極成名寬，
X53n0854_p0862b01║亦有小乘對外道作兩俱也。若准彼為兩俱，大乘經
X53n0854_p0862b02║即合兩俱極成，非佛語所不攝。今言不攝犯隨一過，
X53n0854_p0862b03║雖有此義，正意所立唯對小乘，故因不犯隨一過也。
X53n0854_p0862b04║以見名寬，故為敵也。
X53n0854_p0862b05║因犯一分兩俱不成者，取小乘中許發智論非佛說
X53n0854_p0862b06║者，對大乘者各於有法發智不轉，名為一分兩俱不
X53n0854_p0862b07║成。
X53n0854_p0862b08║若立宗為如發智至自許是佛語故者。意云：由言由
X53n0854_p0862b09║一名為立宗，非是和合不相離性名立宗也。小乘不
X53n0854_p0862b10║置汝自許言，直向大乘出不定過。為如增一兩俱極
X53n0854_p0862b11║成非佛語所不攝故，證大乘經是佛說耶？為如發智
X53n0854_p0862b12║兩俱極成非佛語所不攝故，諸大乘經非佛語耶？即
X53n0854_p0862b13║違自宗自許是佛語故。由此應置汝自許言，即無茲
X53n0854_p0862b14║失。
X53n0854_p0862b15║炎熱騰焰，煙照飛煙者，此語乃並是標彰事火之形
X53n0854_p0862b16║狀也。言烟者，明焰之義。烟字去聲，呼也。
X53n0854_p0862b17║觸處可有者，觸物皆有名為觸處，非五塵中觸塵也。
X53n0854_p0862b18║和合火有有彼火故者，由有地大及水風等四大種
X53n0854_p0862b19║故，和合假說事火方成，故言有彼火故。能有即四大，
X53n0854_p0862b20║所有即假事火也。
X53n0854_p0862b21║而有所說者，此中意說，如立多人遠共望彼烟塵霧
X53n0854_p0862b22║等，其中有一人言：彼遠烟下似有事火，以現烟故，如
X53n0854_p0862b23║厨舍等。中論文云中云而有所說者，此明立因所以
X53n0854_p0862b24║也。欲立有火便舉其因，故言而有所說。問：舉烟為有
X53n0854_p0862c01║法便取為因，豈不犯過耶？答：但示法而已，非乃是過。
X53n0854_p0862c02║或可改言遠山處似有事火，以現烟故，喻如厨等。中
X53n0854_p0862c03║作立量亦得，但取宗因猶豫即得，故別指法亦無其
X53n0854_p0862c04║過也。若爾，何須論言於霧等性？答：指此霧等而不決
X53n0854_p0862c05║定，非即舉彼而為有法也。
X53n0854_p0862c06║如於角決定，於牛有疑者，此即所別決定，能別有疑。
X53n0854_p0862c07║有人隔垣見角，決知是角，不知人放，為牛自戴。所以
X53n0854_p0862c08║前陳見角，即生決定，後陳不定，為牛自戴，為是人放。
X53n0854_p0862c09║或於火決定，於烟有疑者，如夜遠見火決定，於烟猶
X53n0854_p0862c10║豫，皆是後陳決定，烟為前陳不定也。
X53n0854_p0862c11║或二俱疑者，即如前立言，如似烟下，決定有火，前後
X53n0854_p0862c12║其猶豫也。
X53n0854_p0862c13║前似宗中至決定智故者，即指前明所別不成之中，
X53n0854_p0862c14║疏主指法。如薩婆多對大眾部立我實有，立敵不許
X53n0854_p0862c15║前陳之我，此即是無體俱不極成。義准亦有有體猶
X53n0854_p0862c16║豫俱不極成，故今此中方辨此過。前似宗中偏明無
X53n0854_p0862c17║體俱不極成，不得作於猶豫過也，以猶豫者必有體
X53n0854_p0862c18║故。疑決既異，故今明有體，故有猶豫俱不極成。
X53n0854_p0862c19║獨法合法者，以能所二各別有過名為獨法，合過生
X53n0854_p0862c20║名為合法也。
X53n0854_p0862c21║況諸因者皆是有法等者，此中意說，法及有法必須
X53n0854_p0862c22║極成，便是一重過也（所別不成）。况復諸因皆有法宗之法
X53n0854_p0862c23║性，有法更須極成。今標有法對無空論，空已不成，更
X53n0854_p0862c24║舉其因，因依何立？故是因中所依不成過也。總意而
X53n0854_p0863a01║言，有法不成，卑一重過。又因是有法之因，有法不成，
X53n0854_p0863a02║因更無所依之處，是大過也。所以言況復諸因皆是
X53n0854_p0863a03║有法宗之法性也。因非一故，因稱諸
X53n0854_p0863a04║問：勝論師說至他隨一因者，問：雖說空有六德，行相
X53n0854_p0863a05║如何？答：如餘處辨。總問意言：勝論師對經部立空實
X53n0854_p0863a06║有宗德所依因，非獨因有。所依不成，即是此因。經部
X53n0854_p0863a07║不許，亦合有他隨一不成。如何舉所依不成？此是問
X53n0854_p0863a08║意。疏答：示法舉略至體即隨一，所依不成者，此答意
X53n0854_p0863a09║云：指法而已，非獨一過。准理，合有他隨一過。二過合
X53n0854_p0863a10║言，體即隨一，所依不成之過也。
X53n0854_p0863a11║問：如前所說至無所依過者，此問意者，前言以無體
X53n0854_p0863a12║法為宗，還得以無體法為因。今因既隨一無體，還依
X53n0854_p0863a13║隨一無體，虗空因即合有所依，如何言因無所依過
X53n0854_p0863a14║耶？
X53n0854_p0863a15║雖說無為無因，不說兩皆無過者，此對無空論，即是
X53n0854_p0863a16║此過。雖宗因隨一無體，亦是其過。
X53n0854_p0863a17║豈以有為有因等者，此返質也。
X53n0854_p0863a18║如宗能別不成至亦有所立不遣者。如佛弟子對數
X53n0854_p0863a19║論師立聲滅壞，二十三諦隨一攝故，因喻如色等。此
X53n0854_p0863a20║滅壞法，他不許故，能別不成，同喻如色。色上無滅壞
X53n0854_p0863a21║宗，即闕所立。凡滅壞為宗，非滅壞者，總是異喻。二十
X53n0854_p0863a22║三諦攝因，於彼異喻色等上轉，名能立不遣。色、香等
X53n0854_p0863a23║望宗即為成品，望因即為同品。舉此一法，或為同喻，
X53n0854_p0863a24║或為成喻。為同喻時，闕無所立；為成喻時，能立不遣
X53n0854_p0863b01║也。他作法自相相違，云聲定非滅壞無常，二十三諦
X53n0854_p0863b02║隨一攝故，如色、香等。
X53n0854_p0863b03║空大生果大乘不許故者，大乘空大極逈色，是假立
X53n0854_p0863b04║其名而無體也，又與虗空無為有別。
X53n0854_p0863b05║上來所說兩俱隨一二種不成等者，此等諸文辨四
X53n0854_p0863b06║不成及數多少，餘文可知也。
X53n0854_p0863b07║然皆決定者，前二不成，所依定有，能依之因通有無；
X53n0854_p0863b08║後二所依唯有亦定，能依通無亦定，所以言然皆決
X53n0854_p0863b09║定也。
X53n0854_p0863b10║兩俱隨一無者，意云兩俱隨一因通於無也。問：准此
X53n0854_p0863b11║亦通於有，何獨言無？答：有已極成故更不舉，且得言
X53n0854_p0863b12║無理實通二也。
X53n0854_p0863b13║猶豫不成至故總為句，不分有無者。凡立猶豫，依有
X53n0854_p0863b14║法立，不依無法。雖依有法以說猶豫，仍不得約有無
X53n0854_p0863b15║以分。而句數是此諸常，何以不得依無立耶？答：既言
X53n0854_p0863b16║猶豫，必附有法，如遠見杌、妄為人。無法本無，不可猶
X53n0854_p0863b17║豫。由此疏意，猶豫必有，所依必無。若准餘疏，即許此
X53n0854_p0863b18║事如彼疏解。
X53n0854_p0863b19║所依不成至一分所依不成者，意云：所依不成，總為
X53n0854_p0863b20║九旬之中不有無體自他隨一一分為句者。問：何以
X53n0854_p0863b21║不得作此句耶？答：若以無成無，所依通有無，非有依
X53n0854_p0863b22║過。若以無成有，有體有法有，非彼依有無，因宗中半
X53n0854_p0863b23║有。故無無體一分所依不成也。
X53n0854_p0863b24║所依之法，有法皆有，何名此過者，此疏主結也。依論
X53n0854_p0863c01║但說四全不成者，縱有隨一等過，望自他等，亦是全
X53n0854_p0863c02║過，非望兩俱其違，名全過也。
X53n0854_p0863c03║若依古師至合有二十七句者，此中意云：設准於古
X53n0854_p0863c04║師，四不成中但立兩俱及隨一過，兩俱不成攝九句，
X53n0854_p0863c05║隨一不成攝十八句，合二過總有二十七也。問：准四
X53n0854_p0863c06║不成中各攝幾句耶？答：兩俱中四句全也。取猶豫中
X53n0854_p0863c07║取二句，所依中取三句，總當古師兩俱中攝此九句
X53n0854_p0863c08║也。餘十八句所不攝者是也。
X53n0854_p0863c09║問：因於宗無，喻於二無等者，此問意云：因於宗無，喻
X53n0854_p0863c10║於二無，而名不成。宗於因有及以喻有，名作何過耶？
X53n0854_p0863c11║答：能立本擬成他，他成非過，飜名不成。宗本非是能
X53n0854_p0863c12║立，不得望他成，名為不成。謂宗於因上無，即是比量
X53n0854_p0863c13║相違；宗於喻上等無，亦名比量相違過也。瓶常之宗，
X53n0854_p0863c14║不於餘行作無常上有，縱於喻無品，是比量相違也。
X53n0854_p0863c15║異此不然，非名不滅者，意云：即結因宗不成，非名不
X53n0854_p0863c16║成之所以也。問：何以然者？答：將因成宗有過，飜名不
X53n0854_p0863c17║成。於二喻設過，但得名為不定相違，非宗成一；設過，
X53n0854_p0863c18║名比量相違，望本成別，所以言異此也。
X53n0854_p0863c19║問：若爾因過等者，意云若因喻皆欲成宗有過，總名
X53n0854_p0863c20║不成。爾者，現量等九皆欲成宗義有過，應總名不成，
X53n0854_p0863c21║何故但三（能別、所別俱不成也）名不成耶？此是問意也。
X53n0854_p0863c22║答：因雖三相至翻名不成者，此即舉例答也。
X53n0854_p0863c23║餘皆宗具者，除三不成外，餘之六過名餘皆宗具也。
X53n0854_p0863c24║合二建宗者，即能、所別二有過，云翻名不成也。
X53n0854_p0864a01║成宗義疎等者，即因後二相也。總意而言，因雖有三
X53n0854_p0864a02║相，初相親成，名宗有過，飜名不成。宗中雖有於九過，
X53n0854_p0864a03║親違於宗者，立不成也。
X53n0854_p0864a04║若立其狹、常、無常宗者，唯無我宗寬、常等，皆名狹也。
X53n0854_p0864a05║合有九共。今此舉三者，如文俱敘。他共自三，以示其
X53n0854_p0864a06║法。未曾有人能全作將此九過者（〔付後〕）。宗既順前，不
X53n0854_p0864a07║立此因，應非不定者，意云：初立其宗，未舉其因；其宗
X53n0854_p0864a08║未立，後舉因時，擬成於宗。由因闕同喻，成宗不得。宗
X53n0854_p0864a09║仍順先，未舉因時，一種不成，名順先不立；未生他解，
X53n0854_p0864a10║名為不立也。
X53n0854_p0864a11║謂如山野多有草木者。問：此誰舉喻？其意云何？答：如
X53n0854_p0864a12║山中草木，未有人取即無所屬，若有人取即可屬彼，
X53n0854_p0864a13║望此草木有取不取亦有不定。所聞因亦復如是，同
X53n0854_p0864a14║異品無如山中草木，望所成立聲常無常，名宗法同
X53n0854_p0864a15║異可有，通極成一義，不闕初相故。問：既通成一義，如
X53n0854_p0864a16║何言不定？答：闕因同法無可證成，故名不定。若法處
X53n0854_p0864a17║攝、若聲處攝者，定果五塵中聲名法處攝，除聲是聲
X53n0854_p0864a18║處攝，意耳二識所緣別故攝處別也。
X53n0854_p0864a19║數論立聲若是實有、若是自性者，許聲但是轉變，非
X53n0854_p0864a20║生滅無常，故稱有體；不異冥性，故名自性。
X53n0854_p0864a21║勝論：若德句非德句者，問：准彼宗許聲德句收，如何
X53n0854_p0864a22║今者言非德攝耶？答：非德者是同異性，他宗喚此同
X53n0854_p0864a23║異名聲性，准此故言德非德攝。
X53n0854_p0864a24║離繫親子者，即喚門人名為親子，或言苗裔亦名親
X53n0854_p0864b01║子，後義為勝。
X53n0854_p0864b02║有動增長等者，准彼宗計，但有動作增長者名為有
X53n0854_p0864b03║命，外非情等有動增長皆名有命，聲無此事故名無
X53n0854_p0864b04║命，我有動作亦名有命。
X53n0854_p0864b05║上為釋難未破前量者，意云所聞性因是不定攝，如
X53n0854_p0864b06║立一切聲常無常等皆是疑因，故是不定也。如不可
X53n0854_p0864b07║言不是不定也。從上文言彼論釋云不共故至上為
X53n0854_p0864b08║釋難已來，總是釋難之語也。以下方破外人比量，尋
X53n0854_p0864b09║之應悉。
X53n0854_p0864b10║由此宗法決定相違者，此是談前外人量，應合是宗
X53n0854_p0864b11║法決定相違。決定相違，下文自作也。
X53n0854_p0864b12║然俱可得一義相違者，若聲生論對勝論立聲常為
X53n0854_p0864b13║宗，舉所聞因。此因有喻，應合成宗，如何今斷名不定？
X53n0854_p0864b14║答：若勝論師爾時愚鈍無智，可許汝因得成正因。若
X53n0854_p0864b15║勝論師對立無常，舉所作因。然俱一義相違，宗容有
X53n0854_p0864b16║故，常與無常各自宗立。五、舉一因成相違宗，名一義
X53n0854_p0864b17║相違也。常、無常宗，名一義也。
X53n0854_p0864b18║雖是兩俱全分兩俱者，意云：聲生聲顯俱，不許無常
X53n0854_p0864b19║性，因於聲上轉，即是因中兩俱不成過。然雖不成，指
X53n0854_p0864b20║法而已，且取不定。問：聲顯聲生許聲何別？答：二宗聲
X53n0854_p0864b21║性俱許常，能詮之聲雖俱計常，聲生本無生通無常，
X53n0854_p0864b22║聲顯本有顯己亦常，准此能詮之先有不有二宗別
X53n0854_p0864b23║也，以音聲無常二宗俱許也。
X53n0854_p0864b24║空大為耳根，亦無質礙者，亦者，亦前聲也。問：或明於
X53n0854_p0864c01║聲名無質礙，何須耳根？答：辨差別成，非正取耳也。
X53n0854_p0864c02║所生皆合一能生皆離多者，意云能生皆有父母，所
X53n0854_p0864c03║生子唯一，乃至大地父母容多也。其實能生但父母
X53n0854_p0864c04║二不得言兩，屬對而言一多相，准理而無能生皆離
X53n0854_p0864c05║多也。問：子微不超因量者，為總敵父母、為但共一父
X53n0854_p0864c06║一母許大耶？答：可得成大也。
X53n0854_p0864c07║理門論云：若於其中至是名差別者，此中意說，同品、
X53n0854_p0864c08║異品俱有一分為俱分。問：既若分有，相是不定，何故
X53n0854_p0864c09║彼論言俱分是有，亦是定因？答：雖俱分有，互隱不定，
X53n0854_p0864c10║亦成正因及相違也。簡別餘故，是名差別者，第五不
X53n0854_p0864c11║定與前同別，前過但同異及唯是不定。第五不定差
X53n0854_p0864c12║別於前，若有簡別，即成正因及相違也。故差別於餘，
X53n0854_p0864c13║名不定也。不唯是正，不唯相違，故名不定，與前四過
X53n0854_p0864c14║全同不同。故彼論云：俱分有者，簡別於餘，是名差別。
X53n0854_p0864c15║或於其中俱分有等者，此第二解也。非唯此一者，非
X53n0854_p0864c16║唯此第五俱品一分轉名為俱分也。但同異俱有即
X53n0854_p0864c17║名俱分，非俱一分名俱分也。
X53n0854_p0864c18║若作後解攝不定盡者，意云但是同異俱有者，是此
X53n0854_p0864c19║俱分名中攝盡，非攝第二及第六也。
X53n0854_p0864c20║前不共因無有定義至與餘差別者，准此中解而有
X53n0854_p0864c21║二意：第一意者，簡別自餘不定因故者，即此第五不
X53n0854_p0864c22║定差別餘四，即第五為能差別、餘四為所差別。第二
X53n0854_p0864c23║意者，即將此第二不共不定與餘不定不同也，即將
X53n0854_p0864c24║第二為能差別、餘為所差別也。前解為勝。
X53n0854_p0865a01║相違之決定令相違者，意云：相違即宗，決定是因，不
X53n0854_p0865a02║得名為決定相違。相違之因，屬主為名，第六囀攝。決
X53n0854_p0865a03║定令相違者，由因能令宗法相違也，還是相違家決
X53n0854_p0865a04║定也，第三囀攝。雖由於因，宗方相違，此論文中正明
X53n0854_p0865a05║因過。因不得名相違，從相違主以得其名，名相違決
X53n0854_p0865a06║定也。
X53n0854_p0865a07║有比量云者，但是古德，不知誰也。
X53n0854_p0865a08║或此二因非正因攝等者，此量意云：第六相違非是
X53n0854_p0865a09║正因，敵智不決如餘過因，此量稍寬於前量也。前量
X53n0854_p0865a10║但難第六是不定因，如五不定。今第二量但是因過，
X53n0854_p0865a11║總為同喻皆非正因也。
X53n0854_p0865a12║如餘正因者，問：九句之中但二八因名為正因，今為
X53n0854_p0865a13║所立，何有正因為同喻耶，而言如餘正因？答：一切正
X53n0854_p0865a14║因不過九句之中二八因也。今意且取論中指法，舉
X53n0854_p0865a15║所作因及勤勇因名為二八，以在宗中，其實二八之
X53n0854_p0865a16║中但是正因皆在中攝，故指如餘正因得為同喻也。
X53n0854_p0865a17║二、聲性一一能詮各有性類者，准此聲性隨能詮聲
X53n0854_p0865a18║許有多也。
X53n0854_p0865a19║別有本常，不緣不覺等者，意云：聲性緣未具時，耳根
X53n0854_p0865a20║不取，名不緣不覺。覺者，起耳緣時，名之為覺也。不緣
X53n0854_p0865a21║者，無緣也。總意而言，要須緣具聲性之上，方有可聞。
X53n0854_p0865a22║若不然者，但住本常，不緣不覺。不同勝論但取同異
X53n0854_p0865a23║性，名為聲性。聲生即作，如前分別緣、不緣具，有聞、不
X53n0854_p0865a24║聞。勝論不爾，故稱不同也。問：勝論聲性與能詮聲俱、
X53n0854_p0865b01║不俱耶？答：有俱、不俱。正起即俱，不起之時，但本常
X53n0854_p0865b02║住，未必俱也。雖響及此者，此者，即此第三能詮聲
X53n0854_p0865b03║也。
X53n0854_p0865b04║便成過類分別相似者，意云：因喻無其過，妄立道理
X53n0854_p0865b05║而分別，但是似破非真破也。如軌法師疏，當廣分別
X53n0854_p0865b06║也。
X53n0854_p0865b07║觀宗法者，不定因也。審察者，智也。所樂違害者，相違
X53n0854_p0865b08║因也。成躊躇者，不定因。凡此二因不定攝者，疏主斷
X53n0854_p0865b09║也。如殺遲碁，後下為勝，亦不據道理勝劣以判之也。
X53n0854_p0865b10║但有如此二因，不論先後勝劣，皆名不定也。
X53n0854_p0865b11║故不應爾者。意談古人不可斷以勝後聲前，如殺遲
X53n0854_p0865b12║碁，後下為勝。若准此論，即是勝前，聲生居後，故不得
X53n0854_p0865b13║如殺遲碁，以斷二論先後勝劣也。故言故不應爾也。
X53n0854_p0865b14║應依世間現有至實可信之說者。即取足目仙人所
X53n0854_p0865b15║說之教，名為世間共信教也。彼教之中，明聲逢緣有，
X53n0854_p0865b16║暫有還無，世閒皆信，故取為定也。
X53n0854_p0865b17║初是他比，後必自比者，意云：如大乘先就他宗以破
X53n0854_p0865b18║於他，他將自義以作相違決定，故言初是他比，後必
X53n0854_p0865b19║自比。雖有自他名，望於大乘，總名他比相違決定也。
X53n0854_p0865b20║若立自比，對必他比者，意云：如先自立義，後他方破，
X53n0854_p0865b21║即是自比相違決定也。
X53n0854_p0865b22║無二自他。若二自他俱真立破者，意云：是相違決定
X53n0854_p0865b23║者，要須一自一他，方成其過。若二自一他，俱是真立
X53n0854_p0865b24║及以真破。問：作法如何？答：大小二乘各立自宗，無表
X53n0854_p0865c01║色等為實為假？三支無過，即名真立。各就他宗以破
X53n0854_p0865c02║假實，即是二他俱真破，破他義故。如疏自指，故不重
X53n0854_p0865c03║云。
X53n0854_p0865c04║如許定果色等者。問：大乘定果色中有假有實，假者
X53n0854_p0865c05║不論如何非極微成，而言許非極微等是無對色耶？
X53n0854_p0865c06║答：論文之中言色有二者：一者有對，極微所成；二者
X53n0854_p0865c07║無對，非極微成。非極微成即法處定果色也。由此定
X53n0854_p0865c08║果，五塵色等但由定力故變現也。不同業果，故言非
X53n0854_p0865c09║極微成也。色名雖同，根境相對攝處復別，故有不同。
X53n0854_p0865c10║（更問）
X53n0854_p0865c11║如論所說即是共相違等者。問：准前指法置汝許等
X53n0854_p0865c12║言，即不名為共，但自他置言簡之，二自二他俱非過
X53n0854_p0865c13║攝。今者論文言其相違即成其過，若置言簡各望自
X53n0854_p0865c14║宗，應得名二他真能立、真能破乎？答：准理合然，有此
X53n0854_p0865c15║相例，但為聲者悉皆共許，立餘法者即有不許，對共
X53n0854_p0865c16║不共言自他其三種之過，准示法處合別作法，即無
X53n0854_p0865c17║其過也。
X53n0854_p0865c18║但宗違因，無二因故者，意云：比量相違，但違一因相
X53n0854_p0865c19║違，決定二因違也，故二差別也。問：比量相違，攝得決
X53n0854_p0865c20║定相違，如何相違決定中有宗違因之義？答：有。若望
X53n0854_p0865c21║言陳，各自舉因，即無宗違於因之義。若望不了因之
X53n0854_p0865c22║道理，即有舉宗違因之義。且如聲生，立聲為常，自許
X53n0854_p0865c23║聲有所作性故。舉聲為常，豈可不違所作因也？聲生
X53n0854_p0865c24║不了所作之者，皆是無常，故有舉宗違因之義。勝論
X53n0854_p0866a01║亦爾，立聲無常，自許聲有所聞性因。舉聲無常，豈可
X53n0854_p0866a02║不違所聞性因也？由此相違決定中，即含比量相違
X53n0854_p0866a03║之過。自有比量相違，不是相違決定也。即如說瓶常
X53n0854_p0866a04║等，即是比類。
X53n0854_p0866a05║若言聲應非聲等者，此改於因假說，出於有法自相
X53n0854_p0866a06║相違，決定有違教過，亦為不可。
X53n0854_p0866a07║若云無常之聲應非無常等者，意云：前出有法自相
X53n0854_p0866a08║過既不成訖，更出言無常之聲應非無常之聲，如瓶
X53n0854_p0866a09║為有法自相相違過者，亦為不可。不可道理，如疏自
X53n0854_p0866a10║非也。
X53n0854_p0866a11║其無常言根本所諍至有法差別者。意云：亦不得出
X53n0854_p0866a12║有法差別相違決，以無常法但是所諍，非有法上意
X53n0854_p0866a13║許差別也。
X53n0854_p0866a14║如勝論立自比量云至無自不定者，意云：若不改其
X53n0854_p0866a15║因，違宗四種，即是後四相違過；若改其因，違宗四種，
X53n0854_p0866a16║即是此相違決定過也。故指勝論所立一宗，以改於
X53n0854_p0866a17║因，得成四種也。如立有性非四大種，不言除四大，真
X53n0854_p0866a18║舉其因體非無故，如色、聲等。他便作不定云：為如色、
X53n0854_p0866a19║聲體非無故，證大有性非四大種別有體耶？為如四
X53n0854_p0866a20║大種體非無故，證大有性不離四大別有體耶？為簡
X53n0854_p0866a21║不定故，因中言許除四大，四大體性非無故，是四大
X53n0854_p0866a22║種體非無者，即是異喻，總四大種即在異喻中。
X53n0854_p0866a23║有法差別言作有有緣性者，他本意立大有能與緣
X53n0854_p0866a24║大有心而為其性，所以言作有有緣性，非無之有也。
X53n0854_p0866b01║名非有有緣性，非是與緣大有心而為其性也，所以
X53n0854_p0866b02║言中含二差別。
X53n0854_p0866b03║不能有四大非四大種者，即同異和合等是。能有四
X53n0854_p0866b04║大非四大種，即大有是也。
X53n0854_p0866b05║以此准前，比量相違亦有四種者，准此，決定相違既
X53n0854_p0866b06║有四種過，前宗之中比量相違，亦准此中合有四種
X53n0854_p0866b07║也。問：相違決定改因喻過，作四種相違改喻過不？答：
X53n0854_p0866b08║改喻，今此指法，但改其因，喻略不改，或等取也。
X53n0854_p0866b09║五十四種不定中者，即如前明六不定之中，各有九
X53n0854_p0866b10║過，合而言之，有五十四也。
X53n0854_p0866b11║自共比中至是是不定過者。問：共中因有於他異品
X53n0854_p0866b12║轉者，何非不定不？答：不共許故，故犯於他，非不定也。
X53n0854_p0866b13║餘目他比中犯自他不定過，如理應思。
X53n0854_p0866b14║此論且依兩俱不定等者，即指六不定過，因皆立敵
X53n0854_p0866b15║共過也。
X53n0854_p0866b16║二喻雖共至同喻無體者。其如次第，即是不定也。
X53n0854_p0866b17║此六不定至名不定也者。意云亦不定，因立一切宗
X53n0854_p0866b18║皆有不定，非獨如上論中所指之法也。（更問）
X53n0854_p0866b19║
X53n0854_p0866b20║因明入正理論疏後記卷中