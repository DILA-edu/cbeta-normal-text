X53n0860_p0951a01║
X53n0860_p0951a02║
X53n0860_p0951a03║
X53n0860_p0951a04║No. 860
X53n0860_p0951a05║判比量論
X53n0860_p0951a06║
X53n0860_p0951a07║定過，亦能破彼是等難故。又應定問：汝言
X53n0860_p0951a08║非顯淨土言中，淨土之慧，為舉淨土之體，為
X53n0860_p0951a09║不舉□？若言舉者，則違自宗，此淨土教，能
X53n0860_p0951a10║顯淨土故。若不舉者，不違他宗，非顯之言，
X53n0860_p0951a11║不□淨土故。於此兩兩關心，辨彼意在前，則
X53n0860_p0951a12║墮自語相違過失。若彼救言：此淨土忽舉淨
X53n0860_p0951a13║土體，而云忽不入淨土之教，故無自語相違
X53n0860_p0951a14║過者，則以此忽亦成不定。如是進退，皆不應
X53n0860_p0951a15║理。　　　　二、量
X53n0860_p0951a16║八、執四分者，為破三分，立比量云：自證必有即
X53n0860_p0951a17║體能證，心分攝故，猶如相分；自證應非心
X53n0860_p0951a18║分所攝，以無即體之能證故，如兔角等。判
X53n0860_p0951a19║云：此二比量是似非真，皆不能離，不定過故。
X53n0860_p0951a20║謂自證分為如相分，心分攝故，有即體
X53n0860_p0951a21║能證？為如眼識生相，心分攝故，無即體能
X53n0860_p0951a22║證？如是前因有不定過。又自證分為如兔
X53n0860_p0951a23║角，無即體能證，故非心分攝？為如耳識相
X53n0860_p0951a24║分三相，無即體能證，故是心分所攝？如是
X53n0860_p0951b01║後因亦有不定。若彼救言：五識三相不離體
X53n0860_p0951b02║故，是其自證之所緣境。理亦不然，相分三
X53n0860_p0951b03║相不離相故，五識見分亦得緣故。此若不許，
X53n0860_p0951b04║彼何得然？設許彼前，此必不許。五識能緣
X53n0860_p0951b05║法界諸處，法相雜亂，違理教故。只由如是
X53n0860_p0951b06║相分三相，於彼二因足作不定。設彼救言：
X53n0860_p0951b07║相分三相非心分攝，則有比量相違過失。當
X53n0860_p0951b08║知第四分，有言而無義，　　　二量
X53n0860_p0951b09║九、無性攝論為成第八，對彼小乘立二比量。
X53n0860_p0951b10║謂八識教是聖言攝，似無我故，如四阿含。
X53n0860_p0951b11║又八識教契當道理，是聖教故，如六識教。
X53n0860_p0951b12║如是展轉證有八識。今於此中直就所詮而
X53n0860_p0951b13║立比量，證□□□。謂眼、耳、鼻識必有舌、身、意識，不
X53n0860_p0951b14║攝餘別識，非二六門中三識攝故，猶如舌、身、
X53n0860_p0951b15║意識。此中極成六識為他異品，自許八識為
X53n0860_p0951b16║自異品，三識攝因於彼不轉，是故此因決定
X53n0860_p0951b17║能立。若以轉識攝故為因，則於他異轉；設
X53n0860_p0951b18║以是識性故為因，亦於自異品轉，皆不能離
X53n0860_p0951b19║不定過也。　　　　　　　　　　三、量
X53n0860_p0951b20║十、成唯識論立比量言：第八必有俱有所依，
X53n0860_p0951b21║是識性故，如六識等。此因不定，有等難故。
X53n0860_p0951b22║謂有立言：第八必無俱有所依，是根本故，猶
X53n0860_p0951b23║如真如。若言此有有法差別相違過失，能成
X53n0860_p0951b24║第八是無為故。是則前因亦有是過，能成第
X53n0860_p0951c01║八是轉識故。若言自□，故不成難。彼亦違自，
X53n0860_p0951c02║故非難也。今者別立賴耶、末那必無俱有所
X53n0860_p0951c03║依之根，非六識性之所攝故，如眼根等。若
X53n0860_p0951c04║難此因有相違過，能成七、八非能緣性，如眼
X53n0860_p0951c05║根等。此亦不然，由心所法成不定故。若言
X53n0860_p0951c06║望前亦有不定，以心所法非六識性有所依故。
X53n0860_p0952a01║此非不定，以前立言所依根故。若望心所，但
X53n0860_p0952a02║是所依，非所依根，法處所攝，不待根故。是故
X53n0860_p0952a03║彼宗雖知依與所依差別，未解所依與根有
X53n0860_p0952a04║異。若論所依通於八識及與心所，其所依
X53n0860_p0952a05║根不通心所及於七、八。有破此宗立比量云：
X53n0860_p0952a06║意識俱有根定非能能緣性，六識心、心所之所
X53n0860_p0952a07║不攝故，六識俱有根隨一所攝故，如眼根等。
X53n0860_p0952a08║彼宗反以法處所攝色法為意，故作是難。此
X53n0860_p0952a09║塵通破大乘諸宗，然有相違決定過生。謂立
X53n0860_p0952a10║意根必非色性，有分別識不共依故，如第六
X53n0860_p0952a11║識俱有作意。由此等難，彼因不定，　　五量
X53n0860_p0952a12║十一、如聲論師立聲為常，所聞性故。若對勝論
X53n0860_p0952a13║相違決定，對佛弟子不共不定，以無共許同
X53n0860_p0952a14║品法故。有難：此因立比量言，所聞性因應非
X53n0860_p0952a15║疑因，同品無故，如相違因。又立此因應
X53n0860_p0952a16║非不定，異品無故，猶如正因。備法師云：理
X53n0860_p0952a17║門論言一向離故，是通彼難。謂立宗言，所
X53n0860_p0952a18║聞性因是不定攝，一向離故，如共不定；一
X53n0860_p0952a19║向離言，𨷂一相也。判云：此因有不定過，以
X53n0860_p0952a20║所見性雖𨷂一相，而非不定，是不成故。謂立
X53n0860_p0952a21║聲無常，所見性故。此因同有異無，唯𨷂初
X53n0860_p0952a22║相，是故亦為𨷂一相也。若為避此不定過故，
X53n0860_p0952a23║更立因言，後二相中𨷂一相故，猶如共等四
X53n0860_p0952a24║不定因。此因亦有餘不定過，如於空宗緣生
X53n0860_p0952b01║故因。雖於後二相中𨷂一，　而是真因，非不
X53n0860_p0952b02║定故，故不能作相違決定。又前所立異品無
X53n0860_p0952b03║故非疑因者，亦有不定。如諸相違決定之因，
X53n0860_p0952b04║雖異品無是疑因故，唯有同品無故之因。
X53n0860_p0952b05║且離不定立非疑因，此中應立相違比量，
X53n0860_p0952b06║謂所聞性不定因攝等，立相違宗故，猶如
X53n0860_p0952b07║共不定因。如理門論顯此因云：以若不共所
X53n0860_p0952b08║成立法，立所有差別遍攝一切皆是疑因，
X53n0860_p0952b09║唯彼有性彼所攝故，一向離故。案云：不共
X53n0860_p0952b10║所成立者，如立聲常所聞性故，或立無常所
X53n0860_p0952b11║聞性故，如是一切無不等立，故言所有遍攝
X53n0860_p0952b12║一切。由是道理，所聞性因望彼一切皆是疑
X53n0860_p0952b13║因，一向離故者，轉成等立諸宗之義。以望
X53n0860_p0952b14║諸宗皆同不共，皆同是一向義，不共是其離
X53n0860_p0952b15║義。由一向離故，等立於諸宗，諸宗相違故，
X53n0860_p0952b16║其因是不定。　　　　　五量
X53n0860_p0952b17║十二、相違決定立二比量。文軌法師自作問答：
X53n0860_p0952b18║問：具足三相，應是正因，何故此中而言不定？
X53n0860_p0952b19║答：此疑未決，不敢解之。有通釋者，隨而
X53n0860_p0952b20║為注。此中問意立比量云：違決中因應是正
X53n0860_p0952b21║因，具三相故，如餘真因。今者通曰：違決
X53n0860_p0952b22║之因非正因攝，有等難故，如相違因。由此
X53n0860_p0952b23║顯彼有不定過。又此二因非相違攝，同品有
X53n0860_p0952b24║故，猶如正因。又此二因非不成攝，是共許
X53n0860_p0952c01║故，如不共因。如是二因不定因攝，非正非
X53n0860_p0952c02║違非不成故，如餘五種不定因也。　六、量。
X53n0860_p0952c03║十三、或有為難五種之性立比量言：無性有
X53n0860_p0952c04║情必當作佛，以有心故，如有性者。此因不
X53n0860_p0952c05║定，故成不難。為如諸佛以有心故非當
X53n0860_p0952c06║作佛？為如菩薩以有心故必當作佛？前
X53n0860_p0952c07║所立因言，以未成佛之有情故。此因亦有他
X53n0860_p0952c08║不定過，為如菩薩種性？為如決定二乘？若
X53n0860_p0952c09║為避此更立宗言：無性性有情決定二乘皆
X53n0860_p0952c10║當作佛，以未成佛有情攝故，猶如菩薩。此
X53n0860_p0952c11║有等難，故成不定。如是三人非當作佛，以
X53n0860_p0952c12║無大乘無漏種子，而非菩薩種性攝故，如木石
X53n0860_p0953a01║等諸無情物。又有比量相違過失，謂五種
X53n0860_p0953a02║姓中餘四種姓墮地獄時，應有四德許作
X53n0860_p0953a03║佛故，如菩薩姓。許則違教，不許違理。此
X53n0860_p0953a04║違自悟比量過也。　　　　　五量
X53n0860_p0953a05║十四、成唯識論為破我法立比量言：凡諸我
X53n0860_p0953a06║見不緣實我，有所緣故，如緣餘心。我見所
X53n0860_p0953a07║緣定非實我，是所緣故，如所餘法。又言：
X53n0860_p0953a08║外道餘乘所執諸法異心心所，非實有性，
X53n0860_p0953a09║是所取故，如心心所。能取彼覺亦不緣彼，
X53n0860_p0953a10║是能取故，如緣此覺。判云：此中有四比量，
X53n0860_p0953a11║是真能破，破我法故，無過生故。或因此破，
X53n0860_p0953a12║破大乘云：諸緣第八識見，不緣阿賴耶相，
X53n0860_p0953a13║有所緣故，如緣
X53n0860_p0953a14║證成道理甚難思，自非笑却微易解。
X53n0860_p0953a15║今依聖典舉一隅，願通佛道流三世。
X53n0860_p0953a16║判比量論一卷　釋元曉述
X53n0860_p0953a17║咸亨二年歲在辛未七月十六日，　住行寺
X53n0860_p0953a18║着筆租訖
X53n0860_p0953a19║
X53n0860_p0953a20║新出斷簡
X53n0860_p0953a21║
X53n0860_p0953a22║何所言類同相異？同異二義，耳相乖違，而言言體
X53n0860_p0953a23║一，必不應理。判云：此中有九比量，於中前六破彼
X53n0860_p0953a24║本宗，後之三量破眾賢救。謂和合時應非眼等，異
X53n0860_p0953b01║前眼等故，猶如色聲等。又類應非同，與異體一故，
X53n0860_p0953b02║猶如異相。相亦非異，與同一體故故，猶如同類。遠
X53n0860_p0953b03║自比量，故不應理。此中或有□破大乘，謂大乘色
X53n0860_p0953b04║處應非假色，是所知故，如聲處等，餘處亦爾。若大
X53n0860_p0953b05║乘宗許有假色，則不能離如是等過。然此大乘亦
X53n0860_p0953b06║不許有，如言假色說有實色，故彼量便立己成。蘊
X53n0860_p0953b07║界處等一切法門，皆於□言假施設故。　十量
X53n0860_p0953b08║
X53n0860_p0953b09║
X53n0860_p0953b10║判比量論䟦文
X53n0860_p0953b11║
X53n0860_p0953b12║證成道理甚難思，自非笑却微易解。
X53n0860_p0953b13║今依聖典舉一隅，願通佛道流三世。
X53n0860_p0953b14║
X53n0860_p0953b15║
X53n0860_p0953b16║判比量論一局釋　元曉　述
X53n0860_p0953b17║
X53n0860_p0953b18║
X53n0860_p0953b19║咸亨二年歲在辛未七月十六日住行名寺著筆
X53n0860_p0953b20║租訖