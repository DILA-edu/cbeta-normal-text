X54n0870_p0148b11║
X54n0870_p0148b12║
X54n0870_p0148b13║注肇論疏卷第二
X54n0870_p0148b14║
X54n0870_p0148b15║姑蘇堯峯蘭若沙門　遵式　述
X54n0870_p0148b16║△大文第二，依宗造論。論有四章，古釋多分為四
X54n0870_p0148b17║科，謂俗諦、真諦、明因、顯果。四論不同，順文可爾，於
X54n0870_p0148b18║理則未然，遂令前二則真俗不即、後二則因果不
X54n0870_p0148b19║融。又真俗二諦，非因人所知；權實二智，非果人所
X54n0870_p0148b20║用，故知四論同時、說有前後。此宗不修則已，修則
X54n0870_p0148b21║二智齊運、二境同觀。雖境智義殊，定無二體，從凡
X54n0870_p0148b22║至聖一道如此，方曰一義。古者或謂前二論明二
X54n0870_p0148b23║諦教真俗不二顯理，第三約行，第四明果。此釋甚
X54n0870_p0148b24║當，更須知此四義通因及果。今且順宗本分為三
X54n0870_p0148c01║節，初前二論明真俗不二顯境一，次第三論明體
X54n0870_p0148c02║用不二顯智一，後第四論明理智不二顯證一。今
X54n0870_p0148c03║初，分二：初、物不遷論立俗諦；二、不真空論顯即真。
X54n0870_p0148c04║今初。所以先有此論者，明俗諦事法也。謂佛教顯
X54n0870_p0148c05║理必須即事，若事外求理、俗外明真，縱離邊邪亦
X54n0870_p0148c06║歸權小，故今先明事法，後不真空論顯理故。又凡
X54n0870_p0148c07║人不達俗諦性相，見生滅有無乃謂變易不停。今
X54n0870_p0148c08║竝非之，故先立此論，即正推前緣會名義也。大同
X54n0870_p0148c09║《華嚴》開四法界，先明所依體事。此中文二：初、題目。
X54n0870_p0148c10║○物不遷論第一
X54n0870_p0148c11║物者，事法也。世間不離三科，出世不過二果。但有
X54n0870_p0148c12║名相竝稱為物，縱說古今時分，時無別體；仗相立
X54n0870_p0148c13║名，但了名相無所不收。言不遷者，遷者動也，即變
X54n0870_p0148c14║易義。今俗諦門中略有三義，故萬物不能遷易。一
X54n0870_p0148c15║明物性、二明物相、三明物時。火熱風動、水濕地堅
X54n0870_p0148c16║等，即緣性不可易。天尊地卑、山高水澄、聖淨凡染
X54n0870_p0148c17║等，即緣相不可易。古今朝暮、剎那前後，蓋時不可
X54n0870_p0148c18║易。又此性相時有相，由義相成義，即《中論》云「因緣
X54n0870_p0148c19║所生法」也，此則正屬始教。法相宗所陳百法名數
X54n0870_p0148c20║各有體性，乃至真如涅槃亦理果淨物，故知俗諦
X54n0870_p0148c21║一門攝法亦無不盡，故曰物不遷。正明動中有靜、
X54n0870_p0148c22║靜不妨動，宜善得旨，勿濫真常。或曰：凡夫一念轉
X54n0870_p0148c23║成聖時，何以曰不遷耶？答曰：秖由不遷，故能轉也。
X54n0870_p0148c24║何也？染淨二相各存故、真妄二性各立故。妄染時
X54n0870_p0149a01║非真淨時故，由性相時分各住本位故，能從凡入
X54n0870_p0149a02║聖矣。論謂言議推詰，次在最先故曰第一。物即不
X54n0870_p0149a03║遷，持業釋。物不遷之論，依主釋。
X54n0870_p0149a04║△二、論文二：初序意、二正論。初文四：初、標物示人
X54n0870_p0149a05║情。
X54n0870_p0149a06║夫生死交謝。
X54n0870_p0149a07║生者起也，死者止也。此二亦云生滅，或於生後滅
X54n0870_p0149a08║前開之曰生住異滅。蓋言物之性相，緣會則起、緣
X54n0870_p0149a09║離則止，故知俗諦生死能總萬物交互也。謝，往也。
X54n0870_p0149a10║生必交互於死曰生，死必交互於生曰死，故當生
X54n0870_p0149a11║時死在、當死時生存，方曰交互也。人情不曉此理，
X54n0870_p0149a12║見生時曰死往、見死時曰生往也。
X54n0870_p0149a13║寒暑迭遷。
X54n0870_p0149a14║此以寒暑言物之時，以陰極曰寒、陽極曰暑。今寒
X54n0870_p0149a15║暑者，蓋言陰陽之生極也。或分四時，則春生、夏長、
X54n0870_p0149a16║秋衰、冬落。今不言四時而云寒暑者，蓋四時不出
X54n0870_p0149a17║陰陽，陰陽之極曰寒暑，故以寒暑對上生死為句。
X54n0870_p0149a18║故《易》云「一寒一暑」，是謂迭遷。又上生死既含四相，
X54n0870_p0149a19║令寒暑亦含四時，故言萬物之時，不過寒暑為總，
X54n0870_p0149a20║或約三世十世、或約心念剎那，延促不定耳。迭者，
X54n0870_p0149a21║遞互。遷，謂動去也。以寒遞互於暑曰寒、以暑遞互
X54n0870_p0149a22║於寒曰暑，既能遞互，即知各存。人不曉之，當暑時
X54n0870_p0149a23║曰寒遷、當寒時謂暑去。
X54n0870_p0149a24║有物。
X54n0870_p0149b01║即上生死寒暑所總萬有之物。
X54n0870_p0149b02║流動。
X54n0870_p0149b03║水動曰流，即上交謝迭遷。
X54n0870_p0149b04║人之常情。
X54n0870_p0149b05║人情執動，常自如此。此上明所治之執，此下亦破
X54n0870_p0149b06║斷見外道，撥無因果故。△二、據理申己解三：一、據
X54n0870_p0149b07║理推意。
X54n0870_p0149b08║余則謂之不然。
X54n0870_p0149b09║謂者，評論之詞。論主自所謂萬物性相道理，交而
X54n0870_p0149b10║不謝、迭而不遷。
X54n0870_p0149b11║何者？
X54n0870_p0149b12║自徵。上下然之，意者何也？△二、引經標牒。
X54n0870_p0149b13║《放光》云：
X54n0870_p0149b14║八部般若之一數。
X54n0870_p0149b15║法。
X54n0870_p0149b16║軌持為義。真妄染淨、色心依正，各具軌則住持，通
X54n0870_p0149b17║得此名。即上物也。
X54n0870_p0149b18║無去來、無動轉。
X54n0870_p0149b19║即不遷也。謂生住生故無來，死住死故無去，中間
X54n0870_p0149b20║寒暑、少壯各住，故無流動轉變矣。或去來約時、轉
X54n0870_p0149b21║動約性相，緣生性相三世各住，故曰不遷。若般若
X54n0870_p0149b22║宗多蕩相顯空，色心至乎種智皆曰清淨，今借文
X54n0870_p0149b23║標為證信，不取彼意。下自推釋可見。
X54n0870_p0149b24║者。
X54n0870_p0149c01║牒經也。△三、推釋正理。
X54n0870_p0149c02║尋夫不動之作。
X54n0870_p0149c03║推窮曰尋。夫，即語詞。不動者，經云「無去來動轉」。作
X54n0870_p0149c04║者，推求也。尋究經中於諸法推求不動者也。
X54n0870_p0149c05║豈釋動以求靜？
X54n0870_p0149c06║先破錯解，釋捨也。
X54n0870_p0149c07║必求靜於諸動。
X54n0870_p0149c08║此顯正意。經中定當推靜向於羣動，故令動中達
X54n0870_p0149c09║性相各住。
X54n0870_p0149c10║必求靜於諸動，故雖動而常靜。
X54n0870_p0149c11║上句牒前，下句釋成自意。經中既求靜於動，故我
X54n0870_p0149c12║於生死交謝、寒暑迭遷而見常靜。所以謂之不然
X54n0870_p0149c13║也。
X54n0870_p0149c14║不釋動以求靜，故雖靜而不離動。
X54n0870_p0149c15║亦先牒前，下句釋成經旨。雖靜者，法無去來動轉，
X54n0870_p0149c16║不離遷謝而顯，故曰不離動。則所見即動而靜，與
X54n0870_p0149c17║經即靜而動相符。△三、明情解相違。文四：初、總標
X54n0870_p0149c18║解惑。
X54n0870_p0149c19║然則。
X54n0870_p0149c20║承上連續之詞，因推經旨故。
X54n0870_p0149c21║動靜未始異。
X54n0870_p0149c22║以經證於自意。則同辨緣法生滅、性相常靜，故動
X54n0870_p0149c23║靜不異。
X54n0870_p0149c24║而惑者不同。
X54n0870_p0150a01║惑者，生時不見死，乃執生靜而死動等，故動靜不
X54n0870_p0150a02║同。
X54n0870_p0150a03║緣使真言滯於競辨。
X54n0870_p0150a04║真言者，稱實之言也。競辨者，諍言也。惑者執異與
X54n0870_p0150a05║不異，稱實之言相違，故有諍言，使真言成滯礙也。
X54n0870_p0150a06║宗途。
X54n0870_p0150a07║途者，道也。動靜不異之道，為學者之所宗故。
X54n0870_p0150a08║屈於好異。
X54n0870_p0150a09║屈，抑也。惑者好異而強說，故使宗途為邪解之屈
X54n0870_p0150a10║抑。△二、示理難言。
X54n0870_p0150a11║所以靜躁之極，未易言也。
X54n0870_p0150a12║躁，動也。物之動靜，理極於不二。惑者執二而強諍，
X54n0870_p0150a13║故不可率易而言。△三、推釋其意。
X54n0870_p0150a14║何者？
X54n0870_p0150a15║推難言之意。
X54n0870_p0150a16║夫談真則逆俗，順俗則違真。
X54n0870_p0150a17║稱實言則逆世俗，順俗見則違實理，故未易言也。
X54n0870_p0150a18║違真故，迷性而莫返。
X54n0870_p0150a19║出違真過也。人情長迷於物理，順之則不能返悟
X54n0870_p0150a20║也。
X54n0870_p0150a21║逆俗故，言淡而無味。
X54n0870_p0150a22║出逆俗過也。淡即無味。談真逆俗，俗見不曉，無義
X54n0870_p0150a23║味可采，故云言淡。《道經》云：「樂與餌，過客止，道之出
X54n0870_p0150a24║口，淡乎無味。」△四、躡前起後。
X54n0870_p0150b01║緣使。
X54n0870_p0150b02║解人說動靜理同，惑者執動靜有異，乃為中人之
X54n0870_p0150b03║惑緣也。
X54n0870_p0150b04║中人未分於存亡。
X54n0870_p0150b05║中根可語上亦可以語下，故未能分辨解惑邪正，
X54n0870_p0150b06║為當存同亡異、為復存異亡同？下論正被此機，上
X54n0870_p0150b07║士已知動靜不異故。
X54n0870_p0150b08║下士撫掌而弗顧。
X54n0870_p0150b09║即前惑者也。堅執不回，弗顧正理。撫掌者，大笑之
X54n0870_p0150b10║貌也。《道經》曰：「不笑不足以為道矣。」此上二句語，出
X54n0870_p0150b11║《道德經》，文小改耳。
X54n0870_p0150b12║近而不可知者。
X54n0870_p0150b13║物理近於人，而不可以執動靜者所知者。下云：
X54n0870_p0150b14║其唯物性乎？
X54n0870_p0150b15║唯，獨也。獨有萬物緣生之性，動中常靜、靜不妨動，
X54n0870_p0150b16║此理最近而人不知。此即前三義中是約性一門。
X54n0870_p0150b17║《華嚴大疏》談不遷有三義：一能依不遷，即今約性
X54n0870_p0150b18║相義；二依所依不遷；三唯所依不遷，即涅槃論明
X54n0870_p0150b19║真性隨緣常住不變義。△四、顯立論之意。
X54n0870_p0150b20║然。
X54n0870_p0150b21║躡上生起之詞。理極難言，故當杜默。然為中人不
X54n0870_p0150b22║知物性如此，故下云：
X54n0870_p0150b23║不能自已（已，止也），聊復寄心於動靜之際。
X54n0870_p0150b24║聊，略也。際，邊畔也。動以靜為際，故即動以見靜；靜
X54n0870_p0150c01║以動為際，故即靜以見動。略寄解心如此，故乃言
X54n0870_p0150c02║之也。
X54n0870_p0150c03║豈曰必然。試論之曰：
X54n0870_p0150c04║必者，決定也。試，且也。豈謂決定如然，且以此解心
X54n0870_p0150c05║評論之耳。△二、正論。文三：初正顯不遷、次會釋教
X54n0870_p0150c06║意、三因果結益。然萬物常與無常，理本不二，雖緣
X54n0870_p0150c07║生緣滅、剎那代謝，而生滅各位、聚散異時，世之人
X54n0870_p0150c08║情弗能諦審，覩暫有則執住、見忽滅則執遷，此二
X54n0870_p0150c09║皆自縛於斷常耳。然而執住則易覺、滯遷則難回，
X54n0870_p0150c10║由執遷故，不知俗諦門中生滅性相各得自位、善
X54n0870_p0150c11║惡因果始終不差，故先顯不遷正理，次會釋常無
X54n0870_p0150c12║常二教同致，後以因果結令知益。此論之意不過
X54n0870_p0150c13║此三，故今易古之六科，但分三段耳。今初，文三：初、
X54n0870_p0150c14║引教定宗。文二：初、引經論。
X54n0870_p0150c15║《道行》云：
X54n0870_p0150c16║小品一數也。
X54n0870_p0150c17║諸法。
X54n0870_p0150c18║物也，即色受想行識曰五蘊，六根六境曰十二處，
X54n0870_p0150c19║更加六識即十八界，世間法不過此之三科。又略
X54n0870_p0150c20║而言，不出色心為總。又菩提涅槃是出世法，今竝
X54n0870_p0150c21║該之，故云諸法。
X54n0870_p0150c22║本無所從來、去亦無所至。
X54n0870_p0150c23║不遷也。本者，來之所起處。至者，去之所到處。由諸
X54n0870_p0150c24║法性相時分各住本位，未甞有從本而來、去至彼
X54n0870_p0151a01║所。所謂本不見從凡中而來，去至聖所。又亦不見
X54n0870_p0151a02║本從生死煩惱中來，至菩提涅槃處故。何也？聖凡
X54n0870_p0151a03║染淨各不相到故、世出世法各住本位故。餘可例
X54n0870_p0151a04║知。《華嚴》亦云：「各各不相知，諸法亦如是。」若據《般若》
X54n0870_p0151a05║本部，多明無相真宗，直顯萬法本空無來去相。今
X54n0870_p0151a06║借文標宗，用意則別，下定宗中可見。
X54n0870_p0151a07║《中觀》。
X54n0870_p0151a08║即《中觀論》，今引之釋成經意。
X54n0870_p0151a09║云：觀方知彼去。
X54n0870_p0151a10║觀，則見也。方，通十方，且舉東方例之。彼者，汎指彼
X54n0870_p0151a11║人也。我觀東方，知彼一人從此而去。
X54n0870_p0151a12║去者不至方。
X54n0870_p0151a13║者，即人也。去東之人，前步在前、後步在後，故不見
X54n0870_p0151a14║從此至彼方之相，故曰去亦無所至。反知從東方
X54n0870_p0151a15║來此方，亦步步各住，故曰本無所從來。東方既爾，
X54n0870_p0151a16║餘九亦然。人既即動而靜，以例諸法遷而不遷，故
X54n0870_p0151a17║引《中觀》釋成《道行》，以立不遷宗旨也。△次、定宗旨。
X54n0870_p0151a18║斯皆即動而求靜，以知物不遷明矣。
X54n0870_p0151a19║斯，此也。皆，同也。此上經論同即動而推靜，用此證
X54n0870_p0151a20║知緣生物理性相不遷，義已明矣。三量之申此約
X54n0870_p0151a21║聖教量。△二、破惑顯理。文二：初、解惑對辨。又二：初、
X54n0870_p0151a22║境同見異。
X54n0870_p0151a23║夫人之所謂動者。
X54n0870_p0151a24║牒上有物流動人之常情。
X54n0870_p0151b01║以昔物不至今。
X54n0870_p0151b02║如以死交互於生，則生為昔物、死為今物，故生不
X54n0870_p0151b03║至今也。
X54n0870_p0151b04║故曰動而非靜。
X54n0870_p0151b05║惑者見死時無生，謂生已謝，故執動而非靜。
X54n0870_p0151b06║我之所謂靜者。
X54n0870_p0151b07║牒上余則謂不然也。
X54n0870_p0151b08║亦以昔物不至今（同上也），故曰靜而非動。
X54n0870_p0151b09║論主所解，生為昔物在昔、死為今物在今，故昔不
X54n0870_p0151b10║至今，曰靜而非動也。以生交死及寒暑等，例上可
X54n0870_p0151b11║知。
X54n0870_p0151b12║動而非靜，以其不來。
X54n0870_p0151b13║惑者執動，為見昔不來今故。
X54n0870_p0151b14║靜而非動，以其不去。
X54n0870_p0151b15║論主見靜，已知昔物住昔而不去。此即前序中解
X54n0870_p0151b16║惑耳。△二、逆順結責。
X54n0870_p0151b17║然則所造未甞異。
X54n0870_p0151b18║造，詣也。同見昔物不至今，則所詣之境不異。
X54n0870_p0151b19║所見未甞同。
X54n0870_p0151b20║解惑所見，靜動不同。
X54n0870_p0151b21║逆之所謂塞，順之所謂通。
X54n0870_p0151b22║逆理執動，所謂塞滯之人；順理見靜，所謂通解之
X54n0870_p0151b23║者。古人多約論主說逆順通塞，量無此理。
X54n0870_p0151b24║苟得其道，復何滯哉？
X54n0870_p0151c01║苟，若也。道，物理也。若得物理無動而非靜，豈有動
X54n0870_p0151c02║之可惑滯也。△二、遣惑顯理五。初、嗟迷執。
X54n0870_p0151c03║傷夫人情之惑久矣。
X54n0870_p0151c04║人被情執所惑，從來不覺，故可傷之。
X54n0870_p0151c05║目對真而莫覺。
X54n0870_p0151c06║真者，即昔物不至今也。雖見而執動，故目對而莫
X54n0870_p0151c07║覺也。△二、陳迷情。
X54n0870_p0151c08║既知往物而不來。
X54n0870_p0151c09║牒前昔物不至今。往，昔也。
X54n0870_p0151c10║而謂今物而可往。
X54n0870_p0151c11║即前執動而非靜也。往，去也。既執昔物不至今為
X54n0870_p0151c12║動，必當謂今物亦可遷往矣。此乃情惑也。△三、顯
X54n0870_p0151c13║正理。文四：一、標。
X54n0870_p0151c14║往（昔也）物既不來，今物何所往？
X54n0870_p0151c15║去也。惑者雖知昔物不來，而不知今物不去。若知
X54n0870_p0151c16║今物在今而不去，亦了昔物在昔而不去，即不遷
X54n0870_p0151c17║顯矣。則古住古而今住今，今古各不相往來。△二、
X54n0870_p0151c18║推。
X54n0870_p0151c19║何則？
X54n0870_p0151c20║徵上二句。△三、釋。文二：初、釋上句。
X54n0870_p0151c21║求向物於向，於向未甞無。
X54n0870_p0151c22║向，昔也。求昔物於昔時，昔時定有，故知昔住昔位。
X54n0870_p0151c23║責向物於今，於今未甞有。
X54n0870_p0151c24║推責昔物於今時，今時不見昔。
X54n0870_p0152a01║於今未甞有，以明物不來。
X54n0870_p0152a02║明知昔物不至今也。
X54n0870_p0152a03║於向未甞無，故知物不去。
X54n0870_p0152a04║昔時見昔，故知不遷去，何以惑之而謂動而非靜
X54n0870_p0152a05║耶？此上釋成古無來去義。△次、釋下句。
X54n0870_p0152a06║覆而求今，今亦不往。
X54n0870_p0152a07║去也。反覆更推今物，即知今物在今而不去。非唯
X54n0870_p0152a08║不去，於古昔亦知不向於未來，故非動矣。此上釋
X54n0870_p0152a09║成今無來云義，但變上文以向曰今、今曰向，來曰
X54n0870_p0152a10║去、去曰來，讀之可見。如人有老少，少住昔而老住
X54n0870_p0152a11║今。人多惑之，當老年衰朽不見[月*(?/口/用)]盛，乃謂少事已
X54n0870_p0152a12║遷去。殊不思當少之年膚腠潤澤，故知在昔矣。何
X54n0870_p0152a13║於今而求之，已自迷倒；況求之不得，乃謂遷去，故
X54n0870_p0152a14║知甚惑。達物理者，了今古各住，無毫髮可易。△四、
X54n0870_p0152a15║結成。
X54n0870_p0152a16║是謂昔物自在昔，不從今以至昔；今物自在今，不從
X54n0870_p0152a17║昔以至今。
X54n0870_p0152a18║可見。△四、引儒文二：初、正引。
X54n0870_p0152a19║故仲尼曰：回也見新，交臂非故。
X54n0870_p0152a20║文出《莊子．外篇．田子方章》，云：「孔子謂顏回曰：『吾終
X54n0870_p0152a21║身與汝交一臂而失之，可不哀歟。』」郭注云：「夫變化
X54n0870_p0152a22║不可執而留也，故雖執臂相守而不能令停。」康師
X54n0870_p0152a23║疏曰：「郭注不當。謂交臂之頃已失前人，非謂交臂
X54n0870_p0152a24║執手不能令停。」今取康師釋交臂。此如兩臂相交，
X54n0870_p0152b01║秪此少頃之時，已見新失於故。若以論中次文指
X54n0870_p0152b02║此，以明新故各住之義，而未知仲尼本意若何。孔
X54n0870_p0152b03║子若語不遷，何必哀傷其事？若謂吾汝終身同交
X54n0870_p0152b04║臂之頃爾，則郭注所謂變化不能令停，亦甚得旨
X54n0870_p0152b05║也。今論中文有小改，但取儒釋相符之義，非謂彼
X54n0870_p0152b06║彼也。言見新者，即前今物自在今。非故者，即前昔
X54n0870_p0152b07║物自在昔。秖少頃時，今昔尚各住一世，况日月年
X54n0870_p0152b08║劫耶？△二、結成。
X54n0870_p0152b09║如此，則物不相往來，明矣。
X54n0870_p0152b10║牒上仲尼所說，則新故各住，物無來往，義已明矣。
X54n0870_p0152b11║△五、責情。
X54n0870_p0152b12║既無往返之微朕，有何物而可動乎？
X54n0870_p0152b13║往返者，去來也。微朕者，小迹也。推諸法性相時分，
X54n0870_p0152b14║求去來之迹，無毫末可得。未知惑者有何物而可
X54n0870_p0152b15║曰動而非靜乎？自破題入序至此，破執動之見已
X54n0870_p0152b16║訖。△三、舉事結顯。
X54n0870_p0152b17║然則旋嵐偃嶽而常靜。
X54n0870_p0152b18║自開章已下盡顯萬物不遷，故今牒而結之。旋嵐
X54n0870_p0152b19║者，亦云毗藍。《華嚴音義》云：「正梵語云吠藍婆，此云
X54n0870_p0152b20║散所至，即風名。此風所至，無不散壞。又翻云不遲，
X54n0870_p0152b21║義翻為迅猛風。」偃，息也。嶽，山也。偃息山嶽，即風之
X54n0870_p0152b22║散壞也。康云「偃者仆倒」，亦取壞義。舉迅猛之風，偃
X54n0870_p0152b23║息羣嶽無所不壞，而風畢竟非山、山畢竟非風，既
X54n0870_p0152b24║不相是亦不相到，故曰常靜。故知風山性相各有
X54n0870_p0152c01║所住，雖飄鼓迅猛而常靜矣。下三句例知。
X54n0870_p0152c02║江河競注而不流。
X54n0870_p0152c03║水雖奔競，前波後波各不相到故不流。又畢竟不
X54n0870_p0152c04║能易於濕性，故不流動也。
X54n0870_p0152c05║野馬飄鼓而不動。
X54n0870_p0152c06║《莊子》云「野馬」也，郭注云「遊氣」，以三陽之月日氣鬱
X54n0870_p0152c07║盛，則見遊氣飄鼓，歙歙然而前後各位，故無所動。
X54n0870_p0152c08║日月歷天而不周。
X54n0870_p0152c09║歷，涉也。天輪左轉、日月右旋，時分各住，故歷涉天
X54n0870_p0152c10║輪不見有周帀之相。
X54n0870_p0152c11║復何怪哉？
X54n0870_p0152c12║怪者，異也。即動而靜，四皆不遷，何有動相可怪異
X54n0870_p0152c13║也？△次、會釋教意者，佛教俗諦有二門：一常門，安
X54n0870_p0152c14║立義；二無常門，推破義。常門破斷，無常門破常，此
X54n0870_p0152c15║二教同出而異陳。雖教不竝立，而執須竝除，理須
X54n0870_p0152c16║同會前論主即動以說靜，使靜不異動，則令二教
X54n0870_p0152c17║相即顯不二理。恐行者不曉斯旨，乃假外賓引佛
X54n0870_p0152c18║無常教義質之，意令動靜不二之旨與佛教常無
X54n0870_p0152c19║常不二之理無殊矣。文二：初、引教詰難二：初、人法
X54n0870_p0152c20║雙標二：一、約教理立難。
X54n0870_p0152c21║噫！
X54n0870_p0152c22║傷不平之聲，教理相違故。
X54n0870_p0152c23║聖人。
X54n0870_p0152c24║聖，通也。孔子對哀公曰：「聖人者，智通乎大道，應變
X54n0870_p0153a01║而不窮也。」今此方釋宗，皆指佛為聖人。蓋就應迹
X54n0870_p0153a02║人倫、窮達理事，無所不通，故曰聖人。佛德難思，且
X54n0870_p0153a03║就正徧知義釋之耳。
X54n0870_p0153a04║有言曰：人命逝速，速於川流。
X54n0870_p0153a05║文引《涅槃經》云：「人命不停，過於山水。」今小易其語。
X54n0870_p0153a06║言命者，不相應行中一法曰命根，即第八賴耶識
X54n0870_p0153a07║體，是受生總報主，來為最先、去為最後。此識體上
X54n0870_p0153a08║有連持計屬一報色心之功，曰命根。乍生乍滅不
X54n0870_p0153a09║停，如川水疾流，此則說無常教、詮無常理也。△二、
X54n0870_p0153a10║約行果定難。
X54n0870_p0153a11║是以聲聞悟非常以成道。
X54n0870_p0153a12║難者恐雖有教理，未必可信，故以行果成立教理
X54n0870_p0153a13║決定也。聲聞者，聞聲教證道之人也。成道者，證偏
X54n0870_p0153a14║真性也。聖人說無常教，聲聞聞之，悟苦集滅道、現
X54n0870_p0153a15║在無常，破煩惱障、滅我執心、證我空真理，故八輩
X54n0870_p0153a16║聖人通號聲聞。
X54n0870_p0153a17║緣覺覺緣離（平）以即真。
X54n0870_p0153a18║梵語辟支迦羅，此云獨覺，亦云緣覺。獨覺人自悟，
X54n0870_p0153a19║緣覺者稟教，今取緣覺也。緣是所覺境，即三世十
X54n0870_p0153a20║二因緣。覺是能了智，即生空觀。由聞無常教故，覺
X54n0870_p0153a21║三世萬法緣聚暫有、緣離本空，故云即真。雖根利
X54n0870_p0153a22║勝於聲聞，破執障、證我空、偏真理不別。△二、牒前
X54n0870_p0153a23║正難。
X54n0870_p0153a24║苟萬動而非化（牒前也），豈尋化以階道？
X54n0870_p0153b01║非化者，不遷也。階道者，次第證道故。且萬物不遷，
X54n0870_p0153b02║無常教理則虗設，豈有二乘尋此變化教理次第
X54n0870_p0153b03║得聖道耶？二乘既得道，方知無常教理非虗，將恐
X54n0870_p0153b04║論主所說不遷教理未可取信。△二、就理釋通二：
X54n0870_p0153b05║初、歎無常教理幽深。
X54n0870_p0153b06║覆尋聖言。
X54n0870_p0153b07║三思曰覆尋。聖言，即前無常教也。
X54n0870_p0153b08║微隱難測。
X54n0870_p0153b09║歎俗諦不二理難測也。微，謂微妙事法，不可以常
X54n0870_p0153b10║無常定相思議。隱，謂隱密不二之義。潛密在於教
X54n0870_p0153b11║下，故難可以言教測度。
X54n0870_p0153b12║若動而靜、似去而留。
X54n0870_p0153b13║據上說教詮事，則似云動去在物；理則動而常靜、
X54n0870_p0153b14║去而常留，乃聖人不二之本旨。上句明立教，下句
X54n0870_p0153b15║明詮事，故有重句也。
X54n0870_p0153b16║可以神會，難以事求。
X54n0870_p0153b17║神解必可契會，事相固難推求。△二、明常無常幽
X54n0870_p0153b18║深教理文三：初、明教異意同二：一、就本教顯異同
X54n0870_p0153b19║三：初、明執殊教異二：初、明異。
X54n0870_p0153b20║是以言去不必去，閑人之常想。
X54n0870_p0153b21║閑，防也。人心起常見，聖教說諸法無常以防禦之，
X54n0870_p0153b22║非謂定無常。
X54n0870_p0153b23║稱住不必住，釋人之所謂往耳。
X54n0870_p0153b24║釋，解也。人執無常遷往，聖教說萬物常住因果決
X54n0870_p0153c01║定以解之，令捨所執，非謂定常。△二、責異。
X54n0870_p0153c02║豈曰去而可遣、住而可留耶？
X54n0870_p0153c03║可，定也。去住二教為破斷常二執，二執若除，教不
X54n0870_p0153c04║定立，故知教雖異而意同歸也。△二、證成教異意
X54n0870_p0153c05║同。
X54n0870_p0153c06║故《成具》云：
X54n0870_p0153c07║成具光明定意經也。
X54n0870_p0153c08║菩薩。
X54n0870_p0153c09║梵語，具云菩提薩埵，此云覺有情。三義釋之，如《金
X54n0870_p0153c10║剛疏》。
X54n0870_p0153c11║處計常之中，而演非常之教。
X54n0870_p0153c12║證上言去不必去，閑人之常想。
X54n0870_p0153c13║《摩訶衍論》云：諸法不動，無去來處。
X54n0870_p0153c14║證上稱住不必住，釋人之所謂往。此上證教異，下
X54n0870_p0153c15║顯意同。
X54n0870_p0153c16║斯皆導達羣方。
X54n0870_p0153c17║群者，不一也。方，法也。經論法門不一，皆為導達執
X54n0870_p0153c18║情故。
X54n0870_p0153c19║兩言。
X54n0870_p0153c20║常門說住、無常門說去。
X54n0870_p0153c21║一會。
X54n0870_p0153c22║常無常理，一以會之。何也？且萬法雖生滅不停，而
X54n0870_p0153c23║生滅各位。雖不失本位，而起滅何常？既動靜不殊，
X54n0870_p0153c24║則理本自一。蓋俗諦不二之旨，縱隨機各陳，理無
X54n0870_p0154a01║殊致，即聖人之深旨微隱難測也。
X54n0870_p0154a02║豈曰文殊而乖其致哉？
X54n0870_p0154a03║不可以常無常教異，而謂不二之理有殊。故知物
X54n0870_p0154a04║不遷之談，足以盡聖人俗諦教意也。△三、述成不
X54n0870_p0154a05║二。
X54n0870_p0154a06║是以言常而不住、稱去而不遷。
X54n0870_p0154a07║言常、稱去，是兩言為對二執。常即不住、去即不遷，
X54n0870_p0154a08║是動靜理一也。
X54n0870_p0154a09║不遷故（牒上下句），雖往而常靜。
X54n0870_p0154a10║即動以見靜也。如於生死中見生不到死，生死各
X54n0870_p0154a11║住，例諸法亦然。
X54n0870_p0154a12║不住故（牒上上句），雖靜而常往。
X54n0870_p0154a13║即靜以見動。雖死生各住，而生死不停。此下二句
X54n0870_p0154a14║但翻覆文異，語意是同。
X54n0870_p0154a15║雖靜而常往故。
X54n0870_p0154a16║牒上即靜而動。
X54n0870_p0154a17║往而弗遷。
X54n0870_p0154a18║以顯動而常靜。
X54n0870_p0154a19║雖往而常靜故，靜而弗留矣。
X54n0870_p0154a20║但反上准之。前是以靜為首，靜即動、動即靜；今是
X54n0870_p0154a21║以動為首，動即靜、靜即動。以顯兩言一會矣。△二、
X54n0870_p0154a22║寄外教顯異同。文二：初、舉此方儒道說動以顯靜。
X54n0870_p0154a23║然則。
X54n0870_p0154a24║牒上動靜不二宗也。
X54n0870_p0154b01║莊生之所以藏山。
X54n0870_p0154b02║《莊子．內篇．太宗師章》云：「夫藏舟於壑、藏山於澤，謂
X54n0870_p0154b03║之固矣。然而夜半有力者負之而走，昧者不知也。」
X54n0870_p0154b04║郭注云：「無力之力莫大於變化。」今取彼意。山有鬱
X54n0870_p0154b05║茂，欲其不凋，若藏之於陂澤者。變化暗易，豈能令
X54n0870_p0154b06║停固？昧者不知耳。
X54n0870_p0154b07║仲尼之所以臨川。
X54n0870_p0154b08║《論語》云：「子在川上曰：『逝者如斯夫，不捨晝夜。』」今亦
X54n0870_p0154b09║借意。仲尼以人事速變，勸進學立德。此二聖人，大
X54n0870_p0154b10║同佛教說無常破常，而其教意必使捨一取一，豈
X54n0870_p0154b11║令即當而達無常耶？
X54n0870_p0154b12║斯皆感往者之難留，豈曰排今而可往？
X54n0870_p0154b13║排，推也。可，定也。莊孔二教皆感歎遷往之事難以
X54n0870_p0154b14║停留，乃一向見動。論主所見者，豈謂推排今物定
X54n0870_p0154b15║有遷往耶？即動中見靜，已顯上往而弗遷之意也。
X54n0870_p0154b16║△二、舉西土隣人說常以顯無常。文四：一、標正意。
X54n0870_p0154b17║是以觀聖人心者，不同人之所見得也。
X54n0870_p0154b18║以前動靜不二之理而觀察佛聖人設教之心，必
X54n0870_p0154b19║當如是者，則不可以人情所見而得其意。△二、推
X54n0870_p0154b20║常執。
X54n0870_p0154b21║何者？
X54n0870_p0154b22║推上人情所見。下釋。
X54n0870_p0154b23║人則謂少壯同體。
X54n0870_p0154b24║少則幼年，三十曰壯年。同體者，凡人謂少壯同是
X54n0870_p0154c01║一身。
X54n0870_p0154c02║百齡一質。
X54n0870_p0154c03║齡，年也。百年處世，亦一軀質。
X54n0870_p0154c04║徒知年往，不覺形隨。
X54n0870_p0154c05║徒，虗也。虗知有少有壯年年遷往，而不覺形隨年
X54n0870_p0154c06║變、衰盛體殊。由不覺故，而執同體一質。此是滯常
X54n0870_p0154c07║之情。△三、引彼文。
X54n0870_p0154c08║是以梵志出家。
X54n0870_p0154c09║梵者，具云梵摩，此云清潔寂靜，即淨也。西土事天
X54n0870_p0154c10║婆羅門，此稱為淨志，亦云淨行。出家者，即彼事天
X54n0870_p0154c11║修遷之法。十五入山，以艸果為衣食，至三十歸家
X54n0870_p0154c12║納妻生子令種族繼世，至五十再入山永不歸，故
X54n0870_p0154c13║曰出家。
X54n0870_p0154c14║白首而歸。
X54n0870_p0154c15║有一梵志，三十不歸，人皆曰死。白首之年而歸。
X54n0870_p0154c16║隣人見之曰：「昔人尚存乎？」
X54n0870_p0154c17║隣，近也。五家曰隣。隣居識者曰昔人。梵志三十不
X54n0870_p0154c18║歸，謂死矣。今尚存，此乃隣人執常也。
X54n0870_p0154c19║梵志曰：「吾猶昔人，非昔人也。」
X54n0870_p0154c20║猶，尚也。上句牒隣人，指吾尚為昔人。下句語之曰
X54n0870_p0154c21║少年昔人已謝，我今年老，故非昔人。此乃梵志滯
X54n0870_p0154c22║無常也。
X54n0870_p0154c23║隣人皆愕然，非其言也。
X54n0870_p0154c24║愕，驚也。隣人堅執，聞說非昔人也，故驚愕不信其
X54n0870_p0155a01║言，故曰非其言也。此上所引，雖梵志執無常、隣人
X54n0870_p0155a02║執常，唯寄隣人常見以顯無常，故下結云。△四、顯
X54n0870_p0155a03║無常。
X54n0870_p0155a04║所謂有力者負之而趨，昧者不覺。
X54n0870_p0155a05║此借《莊子》文結斥也。隣人雖執昔人尚存，而不知
X54n0870_p0155a06║莊子所謂無常有力者負之而走，新新不住、念念
X54n0870_p0155a07║不停。蓋隣人昧者不覺此無常之理。然則隣人執
X54n0870_p0155a08║常唯見昔、梵志執無常唯見今，若以今昔各住，常
X54n0870_p0155a09║即無常，合此二見方為正理。今但寄隣人執常，結
X54n0870_p0155a10║顯無常，即前云靜而弗留矣。
X54n0870_p0155a11║其斯之謂歟。
X54n0870_p0155a12║其，是也。斯，此也。謂則言也。《莊子》云昧者不知。今隣
X54n0870_p0155a13║人不知常中有無常，正是此言也。歟，語助耳。△二、
X54n0870_p0155a14║顯教權意實。前雖明教異意同，恐未知其同異之
X54n0870_p0155a15║旨，故今示之，令達權實也。文五：初、雙標教意。
X54n0870_p0155a16║是以如來。
X54n0870_p0155a17║是應身如來，說俗諦常無常教故。
X54n0870_p0155a18║因羣情。
X54n0870_p0155a19║群者不一，即斷常二執故。
X54n0870_p0155a20║之所滯。
X54n0870_p0155a21║滯有無二境，此上所治之病，以為起教之因。
X54n0870_p0155a22║則方言以辨惑。
X54n0870_p0155a23║聖人立常無常方便之言，辨柝其惑情，即能治之
X54n0870_p0155a24║藥。
X54n0870_p0155b01║乘莫二之真心。
X54n0870_p0155b02║照常無常理不二者曰真心，乘運此心而設教故。
X54n0870_p0155b03║吐不一之殊教。
X54n0870_p0155b04║吐，說也。對二執說二教也。
X54n0870_p0155b05║乖（教異）而不可異（理一）者（牒上同異），其唯聖言乎？
X54n0870_p0155b06║唯獨佛教有此言異而意同。△二、雙明權實。
X54n0870_p0155b07║故譚真。
X54n0870_p0155b08║動中說靜曰談真。
X54n0870_p0155b09║有不遷之稱。
X54n0870_p0155b10║破執無常者，撥喪因果之流也。
X54n0870_p0155b11║導俗。
X54n0870_p0155b12║俗見多保守生事，故靜中說動以導接之。
X54n0870_p0155b13║有流動之說。
X54n0870_p0155b14║無常剎那不停、古今代謝。上顯教權，下明意實。
X54n0870_p0155b15║雖復千途異唱，會歸同致矣。
X54n0870_p0155b16║千者，言其多數。途，道也。雖因執設教說有多途，若
X54n0870_p0155b17║契會所歸之理，必須動中見靜、靜處見動，故曰同
X54n0870_p0155b18║致，則知教權而意實也。△三、責執教之情。
X54n0870_p0155b19║而徵文者。
X54n0870_p0155b20║徵，執也。前執文詰難之者。
X54n0870_p0155b21║聞不遷則謂昔物不至今。
X54n0870_p0155b22║前境同見異中以昔不至今，論主曰靜而非動。難
X54n0870_p0155b23║者聞之，乃謂是靜也。
X54n0870_p0155b24║聆流動者而謂今物可至昔。
X54n0870_p0155c01║聆，聞也。聞上人命逝速之動，乃謂今物可去曰動。
X54n0870_p0155c02║此亦不離前文動而非靜之情耳。難者既未達不
X54n0870_p0155c03║二之旨，故於昔物不至今見靜，乃以今物可至昔
X54n0870_p0155c04║為動，竝為情計，故前責曰往物既不來，今物何所
X54n0870_p0155c05║往？情既未破，尚執動靜二教生難。下責執動之見
X54n0870_p0155c06║云。
X54n0870_p0155c07║既曰古今，而欲遷之者何也？
X54n0870_p0155c08║既曰古則住古、今則住今，而執惑之者欲遷今為
X54n0870_p0155c09║古者，意之何也？△四、遣無常之見。謂前難者執無
X54n0870_p0155c10║常教理行果詰難。上既顯二教理同，故今遣彼偏
X54n0870_p0155c11║執也。
X54n0870_p0155c12║是以言往（牒無常教）不必往（遣執也），古今常存，以其不動。
X54n0870_p0155c13║古今各存一世而不動故，豈聞無常便謂定往。或
X54n0870_p0155c14║作往昔釋之，意欲遣執常教之者。但今正破執動
X54n0870_p0155c15║設難之者，故不從也。
X54n0870_p0155c16║稱去（亦牒無常教也）不必去（遣執也），謂不從今至古，以其不來。
X54n0870_p0155c17║前之遣執，令知古今各存；此之遣執，令達今不去
X54n0870_p0155c18║古、古不來今，竝就無常教中說此常理，與前即動
X54n0870_p0155c19║求靜教理相照故。
X54n0870_p0155c20║不來故，不馳騁於古今。
X54n0870_p0155c21║馳騁者，去來不息也。
X54n0870_p0155c22║不動故，各性住於一世。
X54n0870_p0155c23║古住古、今住今，故各一世也。△五、結成不二。
X54n0870_p0155c24║然則。
X54n0870_p0156a01║牒上教權有異，意實為同。
X54n0870_p0156a02║羣籍殊文。
X54n0870_p0156a03║諸經說常無常。
X54n0870_p0156a04║百家異說。
X54n0870_p0156a05║諸論說去說住。
X54n0870_p0156a06║苟得其會，豈殊文之能惑哉？
X54n0870_p0156a07║若契會常無常不二之旨，則殊文豈能為惑也？△
X54n0870_p0156a08║三、重宗教意復顯不遷。文四：初、宗教顯意。
X54n0870_p0156a09║是以。
X54n0870_p0156a10║牒上佛教對機有異，理意是同。
X54n0870_p0156a11║人之所謂住，我則言其去。
X54n0870_p0156a12║今人執常，論主語之以無常，此宗無常立教。
X54n0870_p0156a13║人之所謂去，我則言其住。
X54n0870_p0156a14║人執無常，論主語之以常，此宗常立教。
X54n0870_p0156a15║然則去住雖殊（對機教殊），其致一也。
X54n0870_p0156a16║前句即常中說無常，後句無常中說常，故知全動
X54n0870_p0156a17║見靜、全靜見動，故同致也。非但後宗如此，前動中
X54n0870_p0156a18║求靜本意如斯。△二、引證幽深。
X54n0870_p0156a19║故經云：「正言似反，誰當信者？」
X54n0870_p0156a20║正理之言說常無常似有相反，未達不二之理者
X54n0870_p0156a21║疑而不信。者字是牒經。古疏云：此文出《普曜經》。
X54n0870_p0156a22║斯言有由矣。
X54n0870_p0156a23║斯言者，不信之言也。因由理不二而言二，故不達
X54n0870_p0156a24║者多不信矣。△三、推釋動靜。
X54n0870_p0156b01║何者（微上致一之義）？人則求古於今，謂其不住。
X54n0870_p0156b02║凡人今時不見古物，執古物遷而不住。
X54n0870_p0156b03║吾則求今於古，知其不去。
X54n0870_p0156b04║論主古時不見今物，知今物在今而不去。
X54n0870_p0156b05║今若至古，古應有今；古若至今，今應有古。
X54n0870_p0156b06║反釋。
X54n0870_p0156b07║今而無古，以知不來。
X54n0870_p0156b08║古住古而不來。
X54n0870_p0156b09║古而無今，以知不去。
X54n0870_p0156b10║今住今而不去，此上順釋也。
X54n0870_p0156b11║若古不至今、今亦不至古，事各性住於一世，有何物
X54n0870_p0156b12║而可去來？
X54n0870_p0156b13║事者，今時事在今、古時事在古。△四、結示不遷。
X54n0870_p0156b14║然則。
X54n0870_p0156b15║牒上動靜不二。
X54n0870_p0156b16║四象風馳。
X54n0870_p0156b17║春夏秋冬曰四象，四時遷變馳疾如風。
X54n0870_p0156b18║璿璣電卷。
X54n0870_p0156b19║《尚書》云：「在璿璣玉衡以齊七政。」璿即玉名。璣衡皆
X54n0870_p0156b20║王者正天文之器。衡則橫於上，璣則動於下，竝以
X54n0870_p0156b21║玉為飾，故曰璿璣玉衡。七政，謂日月五星。璿璣下
X54n0870_p0156b22║轉。王者端視於玉衡寸穴，則知其天文變動以審
X54n0870_p0156b23║政事。今借彼意，唯取璿璣轉動若閃電之疾速，故
X54n0870_p0156b24║曰電卷。古多謂璿璣是北斗之二名者，恐非其說。
X54n0870_p0156c01║得意毫微，雖速而不轉。
X54n0870_p0156c02║毫微者，毛端至小也。若於一毛端達性相時分各
X54n0870_p0156c03║住本位，則萬物皆曰不遷。雖見四象璿璣速若風
X54n0870_p0156c04║電之不停，而位位各住，即動而靜矣。上因外人不
X54n0870_p0156c05║知論主動中說靜，故執無常教理行果致難。已明
X54n0870_p0156c06║權實同異、會不二之旨，不殊於佛教，今即動顯靜
X54n0870_p0156c07║結成令行人再照前不遷之旨，定為俗諦所宗。或
X54n0870_p0156c08║曰：若然者，二乘道果孰是非耶？答：權則為是、實則
X54n0870_p0156c09║為非，今此論廢權立實之教，二乘道果正當所破，
X54n0870_p0156c10║謂彼偏滯無常教故。若達動靜不二之理，自然空
X54n0870_p0156c11║有雙照，捨權歸實竝契中道。故知前引二乘行果
X54n0870_p0156c12║為難，理不極成。上明會釋教意竟。△大文第三因
X54n0870_p0156c13║果結益者，聖人立教必有所益。既即動以顯靜，已
X54n0870_p0156c14║知俗諦理實。如是今舉因果者，令悟由因住古、果
X54n0870_p0156c15║亦住今，故佛教說因成果定萬劫難逃。豈謂萬法
X54n0870_p0156c16║無常，能逃因果？不遷之益，其在茲焉。文二：初、就果
X54n0870_p0156c17║推因。文六：初、正明。
X54n0870_p0156c18║是以如來。
X54n0870_p0156c19║就佛舉果也。然如來有二身，全智歸理曰真身、全
X54n0870_p0156c20║理起智曰應身法。相宗說佛有二身，謂法報化，報
X54n0870_p0156c21║中有自報、他報，今他報合化為應身，自報合法為
X54n0870_p0156c22║真身。真身寂滅，本非因致。縱假了因所顯，定非生
X54n0870_p0156c23║因所生。俗諦門中未明此義，今正就應身如來以
X54n0870_p0156c24║果推因也。應果身相，地前地上所見多種，廣如諸
X54n0870_p0157a01║教所辨。又此特就如來果上推因不遷者，以顯此
X54n0870_p0157a02║論宗在一乘，無二無三故。
X54n0870_p0157a03║功。
X54n0870_p0157a04║業也。明應果往因曰功，始自十信初心、中間四十
X54n0870_p0157a05║一位，所修十波羅蜜萬行之因，俱名功業也。
X54n0870_p0157a06║流萬世。
X54n0870_p0157a07║水動曰流。言萬世者，萬舉多數，世者時分也。梵云
X54n0870_p0157a08║劫波，此云時分。《起信論》明信心尚經十千劫，況入
X54n0870_p0157a09║住已來歷三阿僧祇，其中所修功業。今言萬世者，
X54n0870_p0157a10║蓋指遠因遷流至果，已經多劫故也。
X54n0870_p0157a11║而常存。
X54n0870_p0157a12║果上知昔因在昔，故曰常存。
X54n0870_p0157a13║道。
X54n0870_p0157a14║《說文》曰：「所行之謂道。」又道，路也。皆取可履踐義。行
X54n0870_p0157a15║人以智詣理，所作皆真，曰修道。此則以修正行曰
X54n0870_p0157a16║道。道即因也。
X54n0870_p0157a17║通百劫而彌固。
X54n0870_p0157a18║彌，久也。昔日行道，流通至果，雖經多劫，定知在昔，
X54n0870_p0157a19║故曰彌固。△二、引喻。
X54n0870_p0157a20║成山假就於始簣。
X54n0870_p0157a21║《論語》云：「譬如為山，雖覆一簣，進，吾往也。」假者，籍也。
X54n0870_p0157a22║簣者，土籠，即取土之具。既籍始簣之土疊之成山，
X54n0870_p0157a23║即簣土住初而不滅，以喻昔日功業常存也。
X54n0870_p0157a24║修途託至於初步。
X54n0870_p0157b01║《道經》曰：「千里之行，始於初步。」今云修途者，長路也。
X54n0870_p0157b02║託，依也。欲行千里之途，始託於初步，至千里已，則
X54n0870_p0157b03║知初步在初而不滅，以喻昔日道行彌固矣。此以
X54n0870_p0157b04║成山、修途喻果顯，簣土、初步明因存，既果籍因招，
X54n0870_p0157b05║則果成因在定矣。△三、結成。
X54n0870_p0157b06║果以功業不可朽故也。
X54n0870_p0157b07║果，決定也。以喻況之，果然決知如來昔日功業在
X54n0870_p0157b08║昔不朽，則因不遷矣。
X54n0870_p0157b09║功業不可朽，故雖在昔而不化。
X54n0870_p0157b10║不化者，不朽滅也。
X54n0870_p0157b11║不化故不遷。
X54n0870_p0157b12║不遷者，不來今之果時也。
X54n0870_p0157b13║不遷故，則湛然明矣。
X54n0870_p0157b14║水澄曰湛，今顯因位不動，故曰湛然。明矣者，義已
X54n0870_p0157b15║現也。△四、引證。
X54n0870_p0157b16║故經云：「三災彌綸，而行業湛然。」
X54n0870_p0157b17║三災者，水火風也。彌綸者，充徧也。劫壞時火至初
X54n0870_p0157b18║禪、水至二禪、風至三禪，三禪已下無不壞散，唯行
X54n0870_p0157b19║人道行功業湛然不動。
X54n0870_p0157b20║信其言也。
X54n0870_p0157b21║佛語可信故。△五、徵釋。
X54n0870_p0157b22║何者？
X54n0870_p0157b23║徵也。果上不見因，何以知其不化不遷耶？下釋。
X54n0870_p0157b24║果不俱因。
X54n0870_p0157c01║俱，同也。果在今而因在昔，故不同時。
X54n0870_p0157c02║因因而果。
X54n0870_p0157c03║上因即因由，下因是因行。雖昔因今果，而果籍因
X54n0870_p0157c04║成故。
X54n0870_p0157c05║因因而果，因不昔滅。
X54n0870_p0157c06║既籍因成果，果時定知因不可滅故。故上曰雖在
X54n0870_p0157c07║昔而不化也。
X54n0870_p0157c08║果不俱因，因不來今。
X54n0870_p0157c09║因果既不同時，定知因住昔而不來今之果時故。
X54n0870_p0157c10║上曰不化故不遷也。
X54n0870_p0157c11║不滅不來，則不遷之致明矣。
X54n0870_p0157c12║以果求因，已知因中功業道行不滅去、不遷來，則
X54n0870_p0157c13║在昔之理明矣。△六、結責。
X54n0870_p0157c14║復何惑於去留、踟躇於動靜之間者哉？
X54n0870_p0157c15║去留者，即動靜也。踟躇者，進退不前之言。物理在
X54n0870_p0157c16║乎動靜不二之間，何以疑惑而不進趣耶？故今責
X54n0870_p0157c17║之。△二、舉事結顯。此結通二：一、結當文，二、結一論。
X54n0870_p0157c18║然則。
X54n0870_p0157c19║承上所推因果今昔之事動靜不二故。
X54n0870_p0157c20║乾坤倒覆無謂不靜。
X54n0870_p0157c21║《易》云：「天尊地卑，乾坤定矣。」天上覆而地下載，今言
X54n0870_p0157c22║倒覆者，設若天載而地覆，則乾坤尊卑不失陰陽
X54n0870_p0157c23║本位，故無不靜。
X54n0870_p0157c24║洪流滔天無謂其動。
X54n0870_p0158a01║洪流者，大水也。滔天者，瀰漫也。《尚書》云：「滔滔洪水
X54n0870_p0158a02║方割。」以諸波各住自位，故無所動。
X54n0870_p0158a03║苟能契神於即物，斯不遠而可知矣。
X54n0870_p0158a04║若能心契神解、即物會理，則不二之理不遠，中根
X54n0870_p0158a05║之人可於此而知存亡矣。
X54n0870_p0158a06║△第二不真空論顯即真者，前明俗諦，今辨即真
X54n0870_p0158a07║顯真諦，故有此論來。然終實之教，談真必先立俗、
X54n0870_p0158a08║言俗必藉於真說，則空有兩陳，理則真俗一貫，二
X54n0870_p0158a09║諦三諦或合或開，教有多門理無殊致。前是即真
X54n0870_p0158a10║之俗，今明即俗之真，真俗不二，顯第一義諦為般
X54n0870_p0158a11║若所照所證之境。故此一論望前則真俗互融為
X54n0870_p0158a12║對，望後則境智能所為對，故次來也。又凡人秪知
X54n0870_p0158a13║萬物緣生、生而復滅，而不了生非真生、滅非定滅，
X54n0870_p0158a14║生滅由緣、緣從真起，良由從緣萬物無一法而非
X54n0870_p0158a15║真空。不知此者，強執有無。為破此執，故立此論。於
X54n0870_p0158a16║前五名中，此真諦門以性空推緣會故，即事顯法
X54n0870_p0158a17║性真理已至於本無。故知二論同時真俗不二，即
X54n0870_p0158a18║第一義諦，故曰一義也。但境智猶存，未及涅槃圓
X54n0870_p0158a19║寂之一義。釋此分二：初、題目。
X54n0870_p0158a20║○不真空論第二
X54n0870_p0158a21║不真者，非實也。緣生故，物性非實有；緣起故，物性
X54n0870_p0158a22║非實無。以此而推，性非有無，故曰不真也。言空者，
X54n0870_p0158a23║寂也。由事相不真，以顯性本虗寂故。此則不字是
X54n0870_p0158a24║能破智，真字是所破執，乃即俗雙破有無也。空字
X54n0870_p0158b01║是所顯中道第一義諦也。故《中論》云：「因緣所生法，
X54n0870_p0158b02║我說即是空」，不實有也；「亦名為假名」，不定無也；「亦
X54n0870_p0158b03║名中道義」，空寂也。又不了緣生者執有執無，或起
X54n0870_p0158b04║異見迷於至理。今以不真雙破二執，令即事契理。
X54n0870_p0158b05║理本自寂，故曰不真空。又前物不遷立俗，即緣法
X54n0870_p0158b06║不定無；今明即真，顯諸法不實有。二論同時，顯中
X54n0870_p0158b07║道理，理本寂滅真俗雙亡，故曰空。又物不遷論雙
X54n0870_p0158b08║照有無，位各住故；不真二字雙遮有無，緣不定故；
X54n0870_p0158b09║空之一字兩亦雙非，契中道故。不真之空能顯所
X54n0870_p0158b10║顯故，不真空之論能詮所詮故，皆依主釋。
X54n0870_p0158b11║△二、論文，中二：初、敘立意，有三：初、明理深難悟，分
X54n0870_p0158b12║四：初、標宗顯妙。
X54n0870_p0158b13║夫至虗。
X54n0870_p0158b14║至，極也。虗，寂也。理本虗寂，乃真極之虗，故曰至虗，
X54n0870_p0158b15║即中道第一義諦理也。且虗之一言，汎通太虗及
X54n0870_p0158b16║待實之虗，今真理絕待離斷滅，故曰至虗。又至者，
X54n0870_p0158b17║到也。推窮物理極到於寂滅，故曰至虗。故諸教指
X54n0870_p0158b18║此為真際，曰實際、曰本源等，皆以到於極故也。
X54n0870_p0158b19║無生。
X54n0870_p0158b20║不從前際生、不向後際滅、中間亦無住故。《淨名》云：
X54n0870_p0158b21║「本自不生，今亦無滅，是寂滅義。」又不從有生、不從
X54n0870_p0158b22║無生、不即有無生、不離有無生，離四句、絕百非，理
X54n0870_p0158b23║本如此，故曰無生。
X54n0870_p0158b24║者。
X54n0870_p0158c01║牒上所宗之理也。
X54n0870_p0158c02║蓋是般若玄鑒之妙趣。
X54n0870_p0158c03║蓋是者，指拄之辭也。般若，此翻智慧也。鑒，照也。趣，
X54n0870_p0158c04║向也。至虗無生是般若照鑒趣向之處。般若為能
X54n0870_p0158c05║鑒能趣，至虗無生為所鑒所趣。般若能鑒，鑒而無
X54n0870_p0158c06║鑒，故曰玄鑒；理為所趣，趣而無趣，故曰妙趣。此標
X54n0870_p0158c07║不真空論與後論理智為對也。
X54n0870_p0158c08║有物之宗極者也。
X54n0870_p0158c09║萬有為能宗、至虗無生為所宗，宗之至極故。由真
X54n0870_p0158c10║理隨緣有萬物，故此標即俗之真。真不離俗，顯此
X54n0870_p0158c11║論與前論理事為對也。此上理、智、事三，智為能照，
X54n0870_p0158c12║即事契理為所照，一論大意不過於此。△二、約智
X54n0870_p0158c13║歎深二：初、逆敘智能。
X54n0870_p0158c14║自非聖明特達，何能契神於有無之間哉？
X54n0870_p0158c15║自非、何能者，皆倒語也。聖明特達者，即般若是，聖
X54n0870_p0158c16║人之靈明有挺特通達之照用故。神者，不測也。契
X54n0870_p0158c17║不測之妙理，即於萬物有無之間，自非般若何有
X54n0870_p0158c18║此能？此顯至虗唯智所證，非情所及，即事契理須
X54n0870_p0158c19║假於智。△二、順明智用。文二：初、明智體照用。
X54n0870_p0158c20║是以。
X54n0870_p0158c21║承上理，由智悟故。
X54n0870_p0158c22║至人。
X54n0870_p0158c23║證極曰至果滿，位極示迹人倫，唯佛稱之。今寄果
X54n0870_p0158c24║人說智，故標至人。但能即事契真，皆得至人之智
X54n0870_p0159a01║用，不可高推在聖、自負己靈。
X54n0870_p0159a02║通神心於無窮，窮所不能滯。
X54n0870_p0159a03║通者，無擁也。神心者，三解中即靈照心也。窮者，推
X54n0870_p0159a04║照也，照而無照故曰無窮。下論云「智有窮幽之鑒
X54n0870_p0159a05║而無知焉」。且至人不測靈照之心，通達在於無照，
X54n0870_p0159a06║當照而不滯於照，故曰窮所不能滯。此上明智體、
X54n0870_p0159a07║下顯照用。
X54n0870_p0159a08║極耳目於視聽，聲色所不能制者。
X54n0870_p0159a09║極耳在於聽聲、極目在於視色，而聲色無一可以
X54n0870_p0159a10║制礙於耳目者，何也？下釋云。
X54n0870_p0159a11║豈不以其即萬物之自虗，故物不能累其神明者也。
X54n0870_p0159a12║累者，繫縛也。萬物本虗，故靈智照了，無一物可以
X54n0870_p0159a13║累縛於智用，故聲色不能制礙也。此乃即體之用
X54n0870_p0159a14║照即事之理，故曰不真空也。△二、釋照用之能。
X54n0870_p0159a15║是以聖人。
X54n0870_p0159a16║牒上聖智即事契理也。
X54n0870_p0159a17║乘真心而理順，則無滯而不通。
X54n0870_p0159a18║乘真心者，運無照之真智，契無生之真理，理智相
X54n0870_p0159a19║符故曰理順，理外無事故智無惑滯不通之處。此
X54n0870_p0159a20║釋上通神心於無窮義。
X54n0870_p0159a21║審一氣以觀化，故所遇而順適。
X54n0870_p0159a22║審者，諦察也。一氣者，語出道書，以虗無之道曰一
X54n0870_p0159a23║氣。今借語，指至虗中道為一氣也。觀化者，照萬物
X54n0870_p0159a24║從緣而忽有也。適者，造詣也。聖智了至虗而觀事，
X54n0870_p0159b01║則所遇之事皆順於理也。釋上極耳目於視聽，即
X54n0870_p0159b02║萬物之自虗也。
X54n0870_p0159b03║無滯而不通，故能混雜致淳。
X54n0870_p0159b04║覆釋理智義。混雜、淳者，皆和同義。致。立也。理智相
X54n0870_p0159b05║順，故智虗無照；理虗無生，故能混雜同虗，立不二
X54n0870_p0159b06║淳和之理。此釋成上理智對，顯體同故也。
X54n0870_p0159b07║所遇而順適，故則觸物而一。
X54n0870_p0159b08║覆釋上理事義。觸，對也。事皆順理，則凡觸對物皆
X54n0870_p0159b09║同一理。此釋成理事對，顯不二故。△三、結事不真。
X54n0870_p0159b10║如此則。
X54n0870_p0159b11║牒上理事不二之義。
X54n0870_p0159b12║萬象雖殊而不能自異。
X54n0870_p0159b13║即事顯理也。事雖萬殊，皆由理異。離理之外事，不
X54n0870_p0159b14║能自異也，如水外無波，波不能自異。
X54n0870_p0159b15║不能自異，故知象非真象。
X54n0870_p0159b16║萬象無真實，由全理隨緣而有故。
X54n0870_p0159b17║象非真象，故則雖象而非象。
X54n0870_p0159b18║事不真而理全現，故雖象而非象，觀云如波相虗，
X54n0870_p0159b19║令水體露現。故題云「不真空」。理事不二，是當論之
X54n0870_p0159b20║本義。△四、述前主後。
X54n0870_p0159b21║然則物我同根。
X54n0870_p0159b22║物，理也。我，智也。理智體同，故曰同根。結上理智對。
X54n0870_p0159b23║是非一氣。
X54n0870_p0159b24║是非者，有無事法也。事皆歸理，故曰一氣。此上二
X54n0870_p0159c01║句，述前也。顯至虗無生為般若之玄鑒，又為有物
X54n0870_p0159c02║之宗極。下明生後。
X54n0870_p0159c03║潛微幽隱，殆非羣情之所盡。
X54n0870_p0159c04║理在事內曰潛，不可思議曰微，無形無相曰幽，情
X54n0870_p0159c05║解不及曰隱。殆者，且也，即語詞。此明真理潛微，且
X54n0870_p0159c06║非羣生情見可盡。△二、敘異見迷宗。文二：初、標興
X54n0870_p0159c07║由。
X54n0870_p0159c08║故頃爾談論。
X54n0870_p0159c09║由理非情盡故也。頃爾者，向來也。談論者，指諸宗
X54n0870_p0159c10║立論之者也。
X54n0870_p0159c11║至於虗宗，每有不同。
X54n0870_p0159c12║於此虗宗，各有不同之論。
X54n0870_p0159c13║夫以不同而適同，有何物而可同哉？
X54n0870_p0159c14║此則總斥諸宗也。以不同之見而皆欲造適於同
X54n0870_p0159c15║理，理本無異，將何可同？故但除異見，不必求同。下
X54n0870_p0159c16║責云。
X54n0870_p0159c17║故眾論競作而性莫同焉。
X54n0870_p0159c18║由眾論競作，遂令性義多途，莫能同焉。所謂多歧
X54n0870_p0159c19║則亡羊矣。△二、伸破立。文二：初、推。
X54n0870_p0159c20║何則？
X54n0870_p0159c21║推上何謂眾論競作性莫同耶？△二、釋。文三：初、破
X54n0870_p0159c22║心無義。文二：初、敘計。
X54n0870_p0159c23║心無者。
X54n0870_p0159c24║《康疏》云：「破晉朝支慜度心無義。」欲敘而破，故先標
X54n0870_p0160a01║也。
X54n0870_p0160a02║無心於萬物，萬物未嘗無。
X54n0870_p0160a03║彼謂但無心執於萬物，故名即事契理，非謂萬物
X54n0870_p0160a04║是無。△二、正破。
X54n0870_p0160a05║此得在於神靜，失在於物虗。
X54n0870_p0160a06║且得心神澄靜，未達萬物本虗。存境有心，心豈澄
X54n0870_p0160a07║靜？此是一家異見。注云：破支慜度心無義也。△二、
X54n0870_p0160a08║破即色義三：初、敘計。
X54n0870_p0160a09║即色者。
X54n0870_p0160a10║下注云：破支道林即色義。《康疏》云：「晉朝支道林立
X54n0870_p0160a11║即色遊玄義。」此先標也。
X54n0870_p0160a12║明色不自色，故雖色而非色也。
X54n0870_p0160a13║此語出《林法師集．妙觀章》云也。明者，指彼所明也。
X54n0870_p0160a14║色不自色者，彼明色法須待緣成，不是自有之色。
X54n0870_p0160a15║雖有緣成之色，色非實有故空，故云雖色而非色。
X54n0870_p0160a16║彼欲明佛教說色即空，即事顯理也。△二、明解異。
X54n0870_p0160a17║夫言色者。
X54n0870_p0160a18║牒彼言色也。
X54n0870_p0160a19║但當色即色。
X54n0870_p0160a20║緣色、果色皆是色也。
X54n0870_p0160a21║豈待色色而後為色哉？
X54n0870_p0160a22║豈待緣色合會成果色，然後方為色耶？△三、正結
X54n0870_p0160a23║破。
X54n0870_p0160a24║此直語色不自色，未領色之非色也。
X54n0870_p0160b01║直，但也。此師但說果色不自色，達果色空，未領解
X54n0870_p0160b02║緣色亦空也。注云：破道林即色義也。△三、破本無
X54n0870_p0160b03║義四：初、敘情計。
X54n0870_p0160b04║本無者。
X54n0870_p0160b05║下注云：破竺法汰本無義，亦晉朝人。先標也。
X54n0870_p0160b06║情尚於無，多觸言以賓無。
X54n0870_p0160b07║尚，好也。賓，伏也。此師情見偏尚空無，多觸對佛教，
X54n0870_p0160b08║談玄唯賓伏歸無，以無為當。此是論主敘彼情見
X54n0870_p0160b09║也。下出所見云。
X54n0870_p0160b10║故非有，有即無；非無，無即無。
X54n0870_p0160b11║由彼見解偏錯，故聞教云非有，乃謂無於有，故所
X54n0870_p0160b12║以云非有。聞教云非無，乃謂無於無，故所以云非
X54n0870_p0160b13║無。此則一向歸無也。△二、示正義。
X54n0870_p0160b14║尋夫立文之本旨者。
X54n0870_p0160b15║論主究諸教立非有非無之文本旨，所解不如此。
X54n0870_p0160b16║者字，牒本旨也。下出意示之云。
X54n0870_p0160b17║直以非有非真有。
X54n0870_p0160b18║但以言非有者，萬物緣生，非實有故。
X54n0870_p0160b19║非無非真無耳。
X54n0870_p0160b20║言非無者，不壞緣相，非實無故。△三、責異見。
X54n0870_p0160b21║何必非有無此有、非無無彼無？
X54n0870_p0160b22║何必者，責詞也。此彼者，但指拄之言，非謂分定彼
X54n0870_p0160b23║此。何必聞非有，謂無於有；聞非無，謂無於無。△四、
X54n0870_p0160b24║斥謬計。
X54n0870_p0160c01║此直好無之譚，豈謂順通事實。
X54n0870_p0160c02║此師但是好尚歸無之譚論，豈是順通非有非無
X54n0870_p0160c03║之言教，即事契於中道實理？下斥云。
X54n0870_p0160c04║即物之情哉。
X54n0870_p0160c05║捨有著無，皆羣物之情執耳。注云：破竺法汰本無
X54n0870_p0160c06║我也。此上略明三家異見。各執一端故，使至宗無
X54n0870_p0160c07║同異中熾然成異。今為正理惑異，故有論興。亦因
X54n0870_p0160c08║異立同耳。理無同異，何在言也。故上云「有何物而
X54n0870_p0160c09║可同哉」。△三、述意謙陳三：初、敘名物不相到。
X54n0870_p0160c10║夫以物物於物，則所物而可物。
X54n0870_p0160c11║以，用也。物物者，物之名也。於物者，對物之相也。用
X54n0870_p0160c12║名對相，所有之物必可名之也。
X54n0870_p0160c13║以物物非物，故雖物而非物。
X54n0870_p0160c14║以物之名向於無物，雖有物名，定無物體。如云兔
X54n0870_p0160c15║角，有名無體。下明不相到。
X54n0870_p0160c16║是以物不即名而就實。
X54n0870_p0160c17║釋上所物而可物，顯體不到名。即者，是也。就實者，
X54n0870_p0160c18║得實名也。物不是名，故物上不得名之實。詩云：見
X54n0870_p0160c19║人空解笑，弄物不知名。蓋物上無名，如嬰兒得物
X54n0870_p0160c20║而不能知名。此顯物不到名。
X54n0870_p0160c21║名不即物而履真。
X54n0870_p0160c22║履真者，到物實體也。名不是物，故名不能到物之
X54n0870_p0160c23║真體。如人言火，不熱於口，蓋名上無體也。此顯名
X54n0870_p0160c24║不到物。△二、顯至理絕言思。
X54n0870_p0161a01║然則真諦獨靜於名教之外。
X54n0870_p0161a02║世之名物可言可見，尚不相到，況乎真諦非言思
X54n0870_p0161a03║所及、獨出於名教之外，豈容言議？故下云。
X54n0870_p0161a04║豈曰文言之能辨哉？
X54n0870_p0161a05║此二段之為論主既排諸宗異說，未知正義理合
X54n0870_p0161a06║如何，故今汎敘世間名相尚不相到，況出世深理
X54n0870_p0161a07║無相無名非言可及。下寄之於言詮者，但欲令人
X54n0870_p0161a08║解正知邪，非謂虗宗言解可到。△三、謙陳擬述意。
X54n0870_p0161a09║然不能杜默。
X54n0870_p0161a10║然者，牒上理。雖不可言，而世多惑異，故不能杜默
X54n0870_p0161a11║絕言論也。
X54n0870_p0161a12║聊復厝言以擬之。試論之曰：
X54n0870_p0161a13║復者，重前立論故。厝，致也。擬者，未決之詞。蓋謙云
X54n0870_p0161a14║聊致其言擬議，試且論之。△二、正立論。古科為六，
X54n0870_p0161a15║今為三段：一通論諸法直顯即真、二別指色心因
X54n0870_p0161a16║緣推釋、三推窮名實結責迷情。然夫真理隨緣成
X54n0870_p0161a17║諸事法，凡夫不了執事迷真或生異見，故今先顯
X54n0870_p0161a18║即真統論諸法，未知因何即理故。次約因緣別指
X54n0870_p0161a19║色心，推釋色心既總萬法、萬法不過因緣，因緣故
X54n0870_p0161a20║空、空故即實。若謂因緣本空，何以名能召體？體上
X54n0870_p0161a21║立名故。後推窮名體，由執故生，情執本無，名體何
X54n0870_p0161a22║有？故此三科，後則離徧計，中則了依他，初則證圓。
X54n0870_p0161a23║成文雖從深之淺，義則以後釋前，良由不達名體
X54n0870_p0161a24║因緣，焉了諸法真實。今初，三：初、引教標宗。
X54n0870_p0161b01║《摩訶衍論》。
X54n0870_p0161b02║摩訶云大，衍者云乘。
X54n0870_p0161b03║云：諸法。
X54n0870_p0161b04║俗諦事法不一，故云諸。
X54n0870_p0161b05║亦非有相，亦非無相。
X54n0870_p0161b06║亦者，重又之語。非唯至虗之理非有非無，俗諦諸
X54n0870_p0161b07║法亦非有無故。又上云諸法即有無法也，有而非
X54n0870_p0161b08║有故云亦非有，無而非無故云亦非無也。然真非
X54n0870_p0161b09║有無者，有二義：一無狀無名故非有，體用真常故
X54n0870_p0161b10║非無。二不可以常見而取故非有，亦不可以斷見
X54n0870_p0161b11║而求故非無。今俗諦諸法亦不有無者，仗緣而生
X54n0870_p0161b12║故非實有，不壞緣相故非實無。若了緣生非實有，
X54n0870_p0161b13║即知真本無名狀，故不可以常見求；若達緣相非
X54n0870_p0161b14║實無，即見真體具妙用，故不可以斷見取。今此正
X54n0870_p0161b15║明俗諦有無不實。次引《中論》以顯即真。
X54n0870_p0161b16║《中論》（《中觀論》也）云：諸法不有不無者。
X54n0870_p0161b17║牒上俗諦諸法雙非有無，故即真諦者。
X54n0870_p0161b18║第一真諦也。
X54n0870_p0161b19║此明真俗不二，顯中道妙理絕諸對待不墮數量，
X54n0870_p0161b20║故云第一。《法鼓經》云：「一亦不為一，為破諸數故。」然
X54n0870_p0161b21║相宗多明俗諦是有為，則不過有無生滅；真諦屬
X54n0870_p0161b22║無為，則非有無、不生滅。未了即俗是真絕待第一。
X54n0870_p0161b23║今此論所宗，正為會權入實，所以先推俗諦，後顯
X54n0870_p0161b24║真俗不二。又真故不有、俗故不無，第一義諦雙非
X54n0870_p0161c01║有無。又俗諦諸法具三句，一有、二無、二亦有無，真
X54n0870_p0161c02║諦當第四句非有無，真俗相即則四句同時，良以
X54n0870_p0161c03║對俗之真豈越數量？若達不二永絕對待，故云第
X54n0870_p0161c04║一。此論所詮不過於此，故標為義宗。△次、推釋宗
X54n0870_p0161c05║義二：初、明即俗之真。文三：初、反覆推釋。文三：初、牒
X54n0870_p0161c06║前。
X54n0870_p0161c07║尋夫。
X54n0870_p0161c08║以上《衍論》言教為量，研窮諸法因緣道理，故云尋
X54n0870_p0161c09║夫。
X54n0870_p0161c10║不有不無者。
X54n0870_p0161c11║正牒《衍論》也。△二、反推。
X54n0870_p0161c12║豈謂滌除萬物。
X54n0870_p0161c13║豈謂者，反責之辭。滌除萬物者，泯染淨名相之境
X54n0870_p0161c14║也。
X54n0870_p0161c15║杜塞視聽。
X54n0870_p0161c16║杜塞視聽者，絕耳目鑒照之心也。
X54n0870_p0161c17║寂寥虗豁，然後為真諦者乎？
X54n0870_p0161c18║寂兮無聲，寥兮無色，牒上泯境也。太虗豁爾，無知
X54n0870_p0161c19║無用，牒上泯心也。豈謂泯絕染淨心境諸法後為
X54n0870_p0161c20║不有不無？真諦之義非如此也。△三、順釋。
X54n0870_p0161c21║誠以即物順通，故物莫之逆。
X54n0870_p0161c22║誠，實也。論之實意，即萬物順通不有不無因緣之
X54n0870_p0161c23║理，物不能逆於理也。此推俗諦不有不無。
X54n0870_p0161c24║即偽即真，故性莫之易。
X54n0870_p0162a01║偽，假也。真，實也。俗諦因緣故假，真諦本性自實，了
X54n0870_p0162a02║因緣不有不無，即真性不有無，故不待易俗為真。
X54n0870_p0162a03║此推即俗之真，真諦不有不無也。
X54n0870_p0162a04║性莫之易，故雖無而有。
X54n0870_p0162a05║雖真空常寂，而幻有宛然。
X54n0870_p0162a06║物莫之逆，故雖有而無。
X54n0870_p0162a07║雖幻有森然，而真空不隱。
X54n0870_p0162a08║雖有而無，所謂非有。
X54n0870_p0162a09║幻有即真空，真性湛寂，故同一非有。
X54n0870_p0162a10║雖無而有，所謂非無。
X54n0870_p0162a11║真空不礙有，真性常住，故同一非無。此上明即俗
X54n0870_p0162a12║之真，不有不無之義已顯。△二，就俗結顯。
X54n0870_p0162a13║如此則（隨上所推）非無物也。
X54n0870_p0162a14║不壞緣相故。上云亦非無也。
X54n0870_p0162a15║物非真物。
X54n0870_p0162a16║緣生非真故。上云亦非有也。
X54n0870_p0162a17║物非真物，故於何而可物？
X54n0870_p0162a18║但由俗諦非真以觀萬物，物何可有？故前《衍論》即
X54n0870_p0162a19║諸法不有不無以顯真諦之理也。△三、引經證成。
X54n0870_p0162a20║故經云：「色之性空，非色敗空。」
X54n0870_p0162a21║秦譯《淨名》云：「喜見菩薩曰：『色、色空為二。色之性空，
X54n0870_p0162a22║非色滅空，色性自空。』」今引以證成也。敗者，滅也。色
X54n0870_p0162a23║性緣生故空，非有也；非待色滅見空，故非無也。下
X54n0870_p0162a24║自釋經意云。
X54n0870_p0162b01║以明夫聖人之於物也。
X54n0870_p0162b02║以，用也。明，證信也。之，向也。用上經義，證知聖人向
X54n0870_p0162b03║對萬物之智也。向之如何？下云。
X54n0870_p0162b04║即萬物之自虗。
X54n0870_p0162b05║了緣生本自虗，故亦非有也。釋上色之性空。
X54n0870_p0162b06║豈待宰割以求通哉？
X54n0870_p0162b07║宰者，治也、制也，皆取折伏為義。割，截也、斷也，皆去
X54n0870_p0162b08║除義。他宗所說多用比觀伏惑、現觀斷惑，故宰伏
X54n0870_p0162b09║斷割惑妄方曰證真。今實教即物顯理，豈待如此
X54n0870_p0162b10║也？既非除物見真，故亦非無也。釋上非色敗空。
X54n0870_p0162b11║是以寢疾有不真之譚。
X54n0870_p0162b12║寢疾者，淨名示疾於毗耶離城，獨寢一牀。〈問疾品〉
X54n0870_p0162b13║云：「眾生病非真非實有，菩薩病示非真非實有。」良
X54n0870_p0162b14║以眾生緣空，病豈真實？大悲示現，豈真實哉？
X54n0870_p0162b15║《超日》有即虗之稱。
X54n0870_p0162b16║《超日明三昧經》云：「不保命，四大虗。」稱者，言也。亦有
X54n0870_p0162b17║即四大而見虗之言。已上三經，同證俗諦非實有
X54n0870_p0162b18║無。
X54n0870_p0162b19║然則三藏殊文，統之者一也。
X54n0870_p0162b20║結上引意也。經、律、論曰三藏。上雖略引二經三文，
X54n0870_p0162b21║以明緣性非實有無，實則盡三藏之文，凡言緣性
X54n0870_p0162b22║皆同此理，蓋以不有不無之理，統三藏之文為一
X54n0870_p0162b23║故也。△二、明真俗不二。文三：初、引經標異。
X54n0870_p0162b24║故《放光》云：第一真諦，無成無得。
X54n0870_p0162c01║此引《放光》釋上《中論》所明第一義諦，真俗絕待，以
X54n0870_p0162c02║為第一。今引《放光經》以第一真諦對俗而論者，良
X54n0870_p0162c03║由說則不過二諦為門，第一真諦非言所及故。前
X54n0870_p0162c04║《中論》雖云第一真諦，但就即俗明真以顯第一真
X54n0870_p0162c05║諦，故今重引經標，欲推不二之深旨。無成者，成菩
X54n0870_p0162c06║提也。無得者，得涅槃也。理智二果，真諦不立故，此
X54n0870_p0162c07║即真諦不有也。
X54n0870_p0162c08║世俗諦故，便有成有得。
X54n0870_p0162c09║成正覺、證真常，俗諦之中二果顯然，俗諦不無也。
X54n0870_p0162c10║△二、釋成不二。
X54n0870_p0162c11║夫有得即是無得之偽號。
X54n0870_p0162c12║有得，意兼有成。俗諦言有得，真諦談無得。俗無自
X54n0870_p0162c13║體，全真立俗，故有得是真中之假號，如即水之波，
X54n0870_p0162c14║波，假也。
X54n0870_p0162c15║無得即是有得之真名。
X54n0870_p0162c16║真諦言無得，是即俗之真，真理自實，故無得是即
X54n0870_p0162c17║俗之真名，如即波之水，水，真。
X54n0870_p0162c18║真名故，雖真而非有；偽號故，雖偽而非無。
X54n0870_p0162c19║真定不有，俗定不無。
X54n0870_p0162c20║是以言真未甞有，言偽未甞無。
X54n0870_p0162c21║述上對俗之真。故前論云「諸法不有不無也」。
X54n0870_p0162c22║二言未始一。
X54n0870_p0162c23║在言說，為門不同，故本不一。
X54n0870_p0162c24║二理未始殊。
X54n0870_p0163a01║真俗不二，證之則木自不殊也。不二之理，即強名
X54n0870_p0163a02║第一真諦也。所以即俗之真，絕諸對待，故名第一
X54n0870_p0163a03║也。△三、引證不二。
X54n0870_p0163a04║故經云（《大品般若經》）：真諦俗諦謂有異耶？答曰：無異也。
X54n0870_p0163a05║據門間異，約理答不異，此證上二理未始殊。
X54n0870_p0163a06║此經直辨真諦以明非有，俗諦以明非無。
X54n0870_p0163a07║此經之言，意可通二：一則指前《放光》，又可指上《大
X54n0870_p0163a08║品》問異也。
X54n0870_p0163a09║豈以諦二而二於物哉？
X54n0870_p0163a10║物則理也，諦門雖二，理不可二也，故經答曰無異
X54n0870_p0163a11║也。△三、述成正理四：初、述成。
X54n0870_p0163a12║然則（承上之辭）萬物（俗諦事法）果有其所以不有。
X54n0870_p0163a13║果，決也。推萬法緣性，果決有不有之義。
X54n0870_p0163a14║有其所以不無。
X54n0870_p0163a15║緣性又亦果決有不無之理。
X54n0870_p0163a16║有其所以不有，故雖有而非有。
X54n0870_p0163a17║幻有非實有。
X54n0870_p0163a18║有其所以不無，故雖無而非無。
X54n0870_p0163a19║性空非實無。
X54n0870_p0163a20║雖無而非無，無者不絕虗。
X54n0870_p0163a21║性空之無，非斷絕太虗無也。
X54n0870_p0163a22║雖有而非有，有者非真有。
X54n0870_p0163a23║緣會之有，非謂真常有也。
X54n0870_p0163a24║若有不即真、無不夷跡。
X54n0870_p0163b01║夷者，平除也。跡，謂蹤迹。有不常有，故不有；無不除
X54n0870_p0163b02║迹，故不無。
X54n0870_p0163b03║然則有無稱異，其致一也。
X54n0870_p0163b04║說緣性有，無則似異；有即不有故無，無即不無故
X54n0870_p0163b05║有，有無不二之理不殊，不殊之理即第一義諦，故
X54n0870_p0163b06║曰不真空。△二、引證。
X54n0870_p0163b07║故童子歎曰：說法不有亦不無，以因緣故諸法生。
X54n0870_p0163b08║《淨名經》寶積童子歎佛善說諸法。由因緣生，故性
X54n0870_p0163b09║非有無也。此則推緣會顯性空也。
X54n0870_p0163b10║《瓔珞經》云：轉法輪者，亦非有轉亦非無轉。
X54n0870_p0163b11║彼經云：「諸法如空故，亦無有轉亦無無轉。」車輪有
X54n0870_p0163b12║用，轉之則運動摧輾；聖人法門有用，說之則破惑
X54n0870_p0163b13║出塵，故曰轉法輪。者，牒也。說者受者及中間名句
X54n0870_p0163b14║文義，皆從如來大悲心及眾生善根緣上而起，緣
X54n0870_p0163b15║性皆空，故非實有無也。
X54n0870_p0163b16║是謂轉無所轉。
X54n0870_p0163b17║結也。俗諦云轉，即俗之真則無所轉。
X54n0870_p0163b18║此乃眾經之微言也。
X54n0870_p0163b19║此即真之義，乃為眾經言之微妙也。微妙故，不可
X54n0870_p0163b20║以有無得矣。△三、推釋。
X54n0870_p0163b21║何者（推也）？謂物無耶，則邪見非惑。
X54n0870_p0163b22║此先逆說無也。邪見者，正理之外起見偏滯斷滅。
X54n0870_p0163b23║物若定無，邪見執無則非為迷惑。
X54n0870_p0163b24║謂物有耶，則常見為得。
X54n0870_p0163c01║逆說有也。常見者，執諸法常住，起見偏滯實有。物
X54n0870_p0163c02║若定有，常見執有乃得正理。下順顯非有無。
X54n0870_p0163c03║以物非無，故邪見為惑；以物非有，故常見不得。
X54n0870_p0163c04║由萬物緣性定非有無，非二見所了，故執有無者
X54n0870_p0163c05║迷惑正道也。△四、結成。
X54n0870_p0163c06║然則非有非無者，信真諦之談也。
X54n0870_p0163c07║既談真實諦理，故不可以有無所議，乃曰非有非
X54n0870_p0163c08║無是謂言之微妙也。△二、別開色心因緣推釋。然
X54n0870_p0163c09║古之科文，多謂前約境、此約心，則令文義成局。豈
X54n0870_p0163c10║前諸法之言而不該於心？此中物從因緣而不通
X54n0870_p0163c11║於境。今以總別分之者，但開前諸法不過色心，故
X54n0870_p0163c12║引《道行》標心、《中觀》標物，復以因緣所以釋成其理。
X54n0870_p0163c13║前則文總義高，此則文別義細然，其大旨不殊前
X54n0870_p0163c14║段耳。亦分三：初、引教重標。
X54n0870_p0163c15║故《道行》云：心。
X54n0870_p0163c16║俗諦緣生之心通凡聖，皆靈照故。
X54n0870_p0163c17║亦不有亦不無。
X54n0870_p0163c18║重又曰：亦非但第一義諦非有無，俗諦緣生之心
X54n0870_p0163c19║亦不有無故。又有而不有、無而不無，故云亦也。然
X54n0870_p0163c20║夫真心本非有無，不可以因緣推釋，非今所明。今
X54n0870_p0163c21║正明俗諦，聖凡緣生之心耳。聖心者隨緣而有故
X54n0870_p0163c22║不有，感而常應故不無。凡心者因境而有故不有，
X54n0870_p0163c23║對境則起故不無。是知俗諦聖凡二心，皆由緣故
X54n0870_p0163c24║非實有無，即顯真諦門中聖凡有無之心俱絕。又
X54n0870_p0164a01║即俗而真，則聖凡不有；即真而俗，故聖凡不無。真
X54n0870_p0164a02║俗不二，即顯第一義諦雙絕有無也。
X54n0870_p0164a03║《中觀》云：物從因緣故不有，緣起故不無。
X54n0870_p0164a04║引論推因緣，以標不有無之所以然。因緣之義，佛
X54n0870_p0164a05║教咸宗，但隨事推求，離因緣而成，未之有也。但親
X54n0870_p0164a06║起者曰因，助生者為緣，如穀子為因，水土人時為
X54n0870_p0164a07║緣，故得禾苗成穗。聖人以大悲大願為因，眾生善
X54n0870_p0164a08║根為緣，故有應化心生。眾生以無明為因，境界為
X54n0870_p0164a09║緣，故有取著心生。若本覺為因，師教為緣，則有了
X54n0870_p0164a10║悟心生。故俗諦中凡聖迷悟、若心若境，皆由緣有，
X54n0870_p0164a11║故不真有，緣起故不定無。達此緣性，了然即真，真
X54n0870_p0164a12║俗既融，一理斯顯。故今言物，通心及境也。△二、再
X54n0870_p0164a13║推宗義五：初、敘意牒前。
X54n0870_p0164a14║尋理即其然矣。
X54n0870_p0164a15║究尋諸法由因緣故不有不無，道理即當如此。△
X54n0870_p0164a16║二、推釋所以二：一、推釋不有。文中各先逆後順。今
X54n0870_p0164a17║初也。
X54n0870_p0164a18║所以然者。
X54n0870_p0164a19║牒上尋理之所以也。
X54n0870_p0164a20║夫有若真有，有自常有，豈待緣而後有哉？
X54n0870_p0164a21║心境若實決定常有，何待緣會而有？
X54n0870_p0164a22║譬彼真無，無自常無，豈待緣而後無？
X54n0870_p0164a23║真無有二：一太虗斷滅實定常無、二真心虗寂究
X54n0870_p0164a24║竟凝然。此二無雖藉緣顯，不假緣成。今引此實無，
X54n0870_p0164b01║以喻緣有之不實有也。此上法喻逆說，下順明不
X54n0870_p0164b02║有。
X54n0870_p0164b03║若有不能自有，待緣而後有者，故知有非真有。
X54n0870_p0164b04║假待於緣，定非實有，義甚可見。
X54n0870_p0164b05║有非真有，雖有不可謂之有矣。
X54n0870_p0164b06║結心境有而不有之義。故上曰「物從因緣故不有」。
X54n0870_p0164b07║△二、推釋不無。
X54n0870_p0164b08║不無者。
X54n0870_p0164b09║牒上緣起故不無。
X54n0870_p0164b10║夫無則湛然不動，可謂之無。
X54n0870_p0164b11║湛然者，水澄停貌也。動者，改轉義心境。若定無則
X54n0870_p0164b12║澄湛凝然，更不改轉，其猶太虗永無移易，可以謂
X54n0870_p0164b13║之無也。
X54n0870_p0164b14║萬物若無，則不應起。
X54n0870_p0164b15║萬物者，心境也。應，當也。若決定無者，不當從緣而
X54n0870_p0164b16║起也。此上逆推，向下順顯。
X54n0870_p0164b17║起則非無。
X54n0870_p0164b18║心則違緣起瞋、順緣起貪、迷緣起癡，乃至善友緣
X54n0870_p0164b19║則起善、惡友緣則起惡，非無心也。境則各各從緣
X54n0870_p0164b20║和合而有，故非無境。又心境互為緣起故非無。
X54n0870_p0164b21║以明緣起故不無也。
X54n0870_p0164b22║結無而不無義。故上云「緣起故不無」也。△三、引《大
X54n0870_p0164b23║論》證。
X54n0870_p0164b24║故《摩訶衍論》云：
X54n0870_p0164c01║此下有四句，前二句明緣生故有、緣假故無。後二
X54n0870_p0164c02║句即無顯不無、即有明不有。引證前文，大意如此。
X54n0870_p0164c03║一切諸法，一切因緣，故應有。
X54n0870_p0164c04║從緣而生、緣會應有，即假有也。
X54n0870_p0164c05║一切諸法，一切因緣，故不應有。
X54n0870_p0164c06║既由緣有，故不實有，即空無也。此上二句，推求因
X54n0870_p0164c07║緣法幻有空無也。
X54n0870_p0164c08║一切無法，一切因緣，故應有。
X54n0870_p0164c09║緣假之無，不壞性相常有，故前云「以明緣起故不
X54n0870_p0164c10║無」等。此即就次句言無，以明不無也。
X54n0870_p0164c11║一切有法，一切因緣，故不應有。
X54n0870_p0164c12║緣生之有，本非實有，故前云「雖有不可謂之有」等。
X54n0870_p0164c13║此即就初句言有，以明不有。△四、反覆釋成。
X54n0870_p0164c14║尋此有無之言，豈直反論而已哉？
X54n0870_p0164c15║恐謂《大論》但將有遣無、將無遣有，秪破二邊非別
X54n0870_p0164c16║有理，故特釋之言。尋此有無之言者，前初句說有、
X54n0870_p0164c17║末句說無，第二句說無，第三說有。今推尋之，非謂
X54n0870_p0164c18║但欲反其議論有無互破而已。
X54n0870_p0164c19║若應有（法若定有），即是有。
X54n0870_p0164c20║《大論》秖說第一句應有。
X54n0870_p0164c21║不應言無。
X54n0870_p0164c22║不當說第四句不應有也。
X54n0870_p0164c23║若應無（法若定無），即是無。
X54n0870_p0164c24║《大論》秖說第二句不應有。
X54n0870_p0165a01║不應言有。
X54n0870_p0165a02║不當說第三句應有。此上逆說，下順明。
X54n0870_p0165a03║言有，是為（平呼作也）假有以明非無。
X54n0870_p0165a04║第三句言有是假作。此說欲以明第二句中無非
X54n0870_p0165a05║斷無故。
X54n0870_p0165a06║借無以辨非有。
X54n0870_p0165a07║第四句借無之言以辨初句中有非實有。故知因
X54n0870_p0165a08║緣心境有非實有、無非斷無。《大論》故立四句也。△
X54n0870_p0165a09║五、總結玄旨。
X54n0870_p0165a10║此事一。
X54n0870_p0165a11║一切事法以四句不二一義貫之，皆中道也。
X54n0870_p0165a12║稱二（有不有、無不無），其文有似不同。
X54n0870_p0165a13║四句異而意不異，故云似不同。
X54n0870_p0165a14║苟領其所同，則無異而不同。
X54n0870_p0165a15║若知萬法皆同緣性，則無有殊異而不同歸一理
X54n0870_p0165a16║也。《中論》云：「因緣所生法，我說即是空，亦謂是假名，
X54n0870_p0165a17║亦名中道義。」則空、假、中三不離因緣為門，故無異
X54n0870_p0165a18║而不同也。△三、復述正理三、初、正述。
X54n0870_p0165a19║然則。
X54n0870_p0165a20║承上所推宗義道理。
X54n0870_p0165a21║萬法（心境下一）果有其所以不有，不可得而有。
X54n0870_p0165a22║果然由因緣有而不實有，欲謂之有，必無此理，定
X54n0870_p0165a23║不可得。
X54n0870_p0165a24║有其所以不無，不可得而無。
X54n0870_p0165b01║但翻上也。緣起性相欲謂之無，理亦不可得。此中
X54n0870_p0165b02║但明因緣故不有無，即真之義已在前段。比校前
X54n0870_p0165b03║文，意多如此，故知前則意高、此則意細耳。△二、推
X54n0870_p0165b04║釋。
X54n0870_p0165b05║何則？
X54n0870_p0165b06║推上不可得而有無。
X54n0870_p0165b07║欲言其有，有非真生。
X54n0870_p0165b08║仗因緣故非真也。
X54n0870_p0165b09║欲言其無，事象既形。
X54n0870_p0165b10║既形者，已現也。緣起則心境事象已現也。
X54n0870_p0165b11║象形不即無。
X54n0870_p0165b12║無而不無。
X54n0870_p0165b13║非真非實有。
X54n0870_p0165b14║有而不有。△三、結成。
X54n0870_p0165b15║然則不真空義顯於茲矣。
X54n0870_p0165b16║由上推之，則因緣性相不實有無，有無雙寂之義
X54n0870_p0165b17║顯於此也，故題曰不真空。然緣法不有無，即顯性
X54n0870_p0165b18║空義。若有無雙寂，即顯第一義諦，乃法性實相之
X54n0870_p0165b19║義。但境智未亡，故未及本無之義。△三、推窮名實，
X54n0870_p0165b20║結責迷情者，此文望前，則後後釋於前前，為不了
X54n0870_p0165b21║前因緣即真義故，執名著相，徧計情濃。故今推窮
X54n0870_p0165b22║結責，欲使即名體以達緣空，方契真空。文雖從深
X54n0870_p0165b23║至淺，欲令自淺之深，以後釋成前文也。文三：初、引
X54n0870_p0165b24║經標義。
X54n0870_p0165c01║故《放光》云：諸法假號不真。
X54n0870_p0165c02║俗諦諸法由住情見故，有名有體，情本虗妄，故名
X54n0870_p0165c03║號假。立體不真實，名之與體情有理無。下舉喻。
X54n0870_p0165c04║譬如幻化人。
X54n0870_p0165c05║幻者，不實而有。結巾艸以為兔馬，仗物假術於實
X54n0870_p0165c06║起虗，蓋惑愚目耳。化者，無而忽有也。人者，所幻人
X54n0870_p0165c07║也。幻術化成男女，則名相宛然，妄情執法見有名
X54n0870_p0165c08║體，則以幻術喻妄情，化人名相喻諸法名體也。
X54n0870_p0165c09║非無幻化人。
X54n0870_p0165c10║在幻術中無而忽有，名相宛然。眾生在迷，諸法名
X54n0870_p0165c11║體宛爾差殊。
X54n0870_p0165c12║幻化人非真人也。
X54n0870_p0165c13║若知人由幻術而有，則名相全空；若悟法因迷執
X54n0870_p0165c14║而興，則知名體虗假。達因緣者，即假以會真；迷因
X54n0870_p0165c15║緣者，執名而著相，引經立義，正責迷情。然此段經，
X54n0870_p0165c16║古科連上以為引證，義亦可通。今謂正顯名體不
X54n0870_p0165c17║實，理順後段故，今科歸下文，為下之標義，於理甚
X54n0870_p0165c18║便。△二、正推名體四：初、名體互求。
X54n0870_p0165c19║夫以名求物，物無當名之責。
X54n0870_p0165c20║以，用也。當，是也。用名推求於物，而體上定無是名
X54n0870_p0165c21║之真實。若以物體是名者，則一切物體皆同音聲
X54n0870_p0165c22║文字。此則用名求，見體不實矣。
X54n0870_p0165c23║以物求名，名無得物之功。
X54n0870_p0165c24║又用物推求於名，名上定無得物之功用。名中若
X54n0870_p0166a01║得體，一切火名皆須炎熱，故知火名定不得火體。
X54n0870_p0166a02║此用體求，見名號假也。
X54n0870_p0166a03║物無當名之實，非物也。
X54n0870_p0166a04║因求物不是名，則知物是妄執，非實物也。
X54n0870_p0166a05║名無得物之功，非名也。
X54n0870_p0166a06║又由名不是物，則知名亦虗妄，非實名也。故圭山
X54n0870_p0166a07║云：「色是虗名虗相，無纖毫之體故，即真空也。」△二、
X54n0870_p0166a08║雙結同空。
X54n0870_p0166a09║是以名不當實、實不當名，名實無當，萬物安在？
X54n0870_p0166a10║安，何也。俗諦萬物不過名體，既不相是，即知同空，
X54n0870_p0166a11║空故何在？以是義故，前明俗諦因緣即真，良由諸
X54n0870_p0166a12║法名體但離妄緣即如如矣。△三、推立名因三：初：
X54n0870_p0166a13║引文陳惑。
X54n0870_p0166a14║故《中觀》云：物無彼此。
X54n0870_p0166a15║恐疑者云：一切物皆可名召，何謂名無得物之功
X54n0870_p0166a16║耶？故今引文釋之，萬物體上本無虗名也。名有千
X54n0870_p0166a17║差，且舉彼此一端為例釋之。
X54n0870_p0166a18║而人以此為此、以彼為彼。
X54n0870_p0166a19║如東方有惑人，以東為此、以西為彼。
X54n0870_p0166a20║彼亦以此為彼、以彼為此。
X54n0870_p0166a21║彼者，西方人也，却以東為彼、西為此。適此今曰彼，
X54n0870_p0166a22║適彼今曰此也。
X54n0870_p0166a23║此彼莫定乎一名，而惑者懷必然之志。
X54n0870_p0166a24║由二人各執，故此彼之名不定也。在惑者所見而
X54n0870_p0166b01║起必定之心，則知名由執有也。△二、結指惑情。
X54n0870_p0166b02║然則彼此初非有，惑者初非無。
X54n0870_p0166b03║初者，本來義。彼此之名，物上本來不有；若以惑者
X54n0870_p0166b04║所執，則本來不無。故知物上無名、名不是物，但由
X54n0870_p0166b05║情惑假立虗名。惑本自空，名豈真實？故上曰「名無
X54n0870_p0166b06║得物之功」也。△三、舉名結例。
X54n0870_p0166b07║既悟彼此之非有。
X54n0870_p0166b08║由上已達名空，以為能例。
X54n0870_p0166b09║有何物而可有哉？
X54n0870_p0166b10║例知彼此之物體，離執亦何有也。故上云「物無當
X54n0870_p0166b11║名之實，非物也。」以彼此名體轉例萬物云。
X54n0870_p0166b12║故知萬物非真（體假），假號（名假）久矣。
X54n0870_p0166b13║從來迷惑故，執假名虗體久矣。此結歸上《放光》宗
X54n0870_p0166b14║義也。△四、引文證成。
X54n0870_p0166b15║是以《成具》立強名之文。
X54n0870_p0166b16║彼云：「是法無所有，強謂其名。」證上名假。
X54n0870_p0166b17║園林託指馬之況。
X54n0870_p0166b18║此借《莊子》意。《康疏》云：「莊子曾為漆園吏，故曰園林。
X54n0870_p0166b19║指馬之況者，〈齊物篇〉云：『以指喻指之非指，不若以
X54n0870_p0166b20║非指喻指之非指；以馬喻馬之非馬，不若以非馬
X54n0870_p0166b21║喻馬之非馬。』」《音義》云：「指，百體之一體；馬，萬物之一
X54n0870_p0166b22║物，則且各舉一以言之。」且夫是非彼此，百體萬物
X54n0870_p0166b23║一一有之。《莊子》唯明齊物，是則皆是、非則皆非，此
X54n0870_p0166b24║蓋自然之理，故天地一指、萬物一馬。今借之以況
X54n0870_p0166c01║彼此是非之體，皆由人執，以證上體不真。
X54n0870_p0166c02║如此則深遠之言於何而不在？
X54n0870_p0166c03║結上所引經書，皆顯名體不實。此深遠言論何所
X54n0870_p0166c04║不在？△三、約證結顯三：初、舉人顯證。
X54n0870_p0166c05║是以聖人乘千化而不變、履萬惑而常通。
X54n0870_p0166c06║通達名體即事證真，故曰聖人也。乘，運也。悲願身
X54n0870_p0166c07║土雖運化千端，即事之真而真常不變。履，踐也。惑
X54n0870_p0166c08║者，癡昧之心。心事不一，故言萬惑。聖人雖居處履
X54n0870_p0166c09║踐於塵事，而常通達於玄微。《淨名》云：「若菩薩行於
X54n0870_p0166c10║非道，是謂通達佛道。」
X54n0870_p0166c11║者。
X54n0870_p0166c12║牒上二句，下釋所以。
X54n0870_p0166c13║以其即萬物之自虗。
X54n0870_p0166c14║即事而真，物本自虗，聖人證此故。
X54n0870_p0166c15║不假虗而虗物也。
X54n0870_p0166c16║破權小也。不能即事而真者，須假觀慧推析滅事
X54n0870_p0166c17║證真。二乘則灰滅身智方曰無餘，權宗則斷盡實
X54n0870_p0166c18║惑乃曰涅槃。今正簡異，故曰不假也。△二引證即
X54n0870_p0166c19║真。
X54n0870_p0166c20║故經云：甚奇世尊。
X54n0870_p0166c21║《大品經》空生歎佛也。
X54n0870_p0166c22║不動真際。
X54n0870_p0166c23║真理是萬法之源，窮事見理乃為際畔，故立強名
X54n0870_p0166c24║曰真際。不動者，不離也。
X54n0870_p0167a01║為諸法立處。
X54n0870_p0167a02║真理為諸法建立之處。
X54n0870_p0167a03║非離真而立處，立處即真也。
X54n0870_p0167a04║建立萬法之處即是真理，故處千化而不變、履萬
X54n0870_p0167a05║惑而常通也。上則即真而俗，此則即俗而真。聖人
X54n0870_p0167a06║證此，豈為名體所惑耶？△三、雙結玄旨。
X54n0870_p0167a07║然則（承上立處即真）道遠乎哉？觸事而真。
X54n0870_p0167a08║道者，可履可向，即所照之理。曰道遠乎哉，蓋言不
X54n0870_p0167a09║遠也，凡觸物皆真。此結上理事不二。
X54n0870_p0167a10║聖遠乎哉？體之即神。
X54n0870_p0167a11║聖者，能證之人。體者，證也。神者，不測之智用也。聖
X54n0870_p0167a12║智亦不遠，既即俗證真，即不測之聖智也。此結上
X54n0870_p0167a13║人法不異。又此結文通結歸前由至虗無生，為有
X54n0870_p0167a14║物之宗，故觸事而真；至虗無生，為般若玄鑒之妙
X54n0870_p0167a15║趣，故體之即神。又觸事而真故結前二論，真俗不
X54n0870_p0167a16║二故體之即神，生後般若無知。已上釋不真空論
X54n0870_p0167a17║竟。
X54n0870_p0167a18║
X54n0870_p0167a19║注肇論疏卷第二
X54n0870_p0167a20║
X54n0870_p0167a21║音切
X54n0870_p0167a22║餌（如至切）膚（府隔切）腠（倉奏切）嵐（力含切）偃（於蹇切）鬱（於屈切）歙
X54n0870_p0167a23║（呼及切）噫（於其切）愕（五各切）聆（郎丁切）騁（丑領切）璿（似緣切）璣（居沂
X54n0870_p0167a24║切）閃（式歛切）簣（其貴切）壘（力水切）踟躇（上直知切，下直於切）瀰（莫爾切）
X54n0870_p0167b01║漫（莫半切）厝（千故切）摧（在回切）輾（猪輦切）穗（釆音）