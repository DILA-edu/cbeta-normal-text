X54n0872_p0274c01║
X54n0872_p0274c02║
X54n0872_p0274c03║
X54n0872_p0274c04║
X54n0872_p0274c05║No. 872
X54n0872_p0274c06║肇論新疏游刃卷上
X54n0872_p0274c07║
X54n0872_p0274c08║五臺大萬聖祐國寺開山住持釋源大
X54n0872_p0274c09║白馬寺宗主贈邽國公海印開法真覺
X54n0872_p0274c10║大師長講沙門　　　文才　述
X54n0872_p0274c11║將釋茲疏，啟以二門：初、敘論詮旨，後、隨釋疏義。初者，
X54n0872_p0274c12║梵云阿毗達摩，此云無比法，謂詮慧最勝故。又翻對
X54n0872_p0274c13║法，對有二義：一者對觀，觀于四諦；二者對向，向于涅
X54n0872_p0274c14║槃。觀則剋聖、向則剋滅，能對之體即無漏淨慧、所對
X54n0872_p0274c15║之法即四諦涅槃，是法之對，慧為主故。問：佛說三藏
X54n0872_p0274c16║皆聖教攝，高僧述作何以與（去聲）焉？答：從乎本故。謂此
X54n0872_p0274c17║論義本亦佛說，散在方廣分中，論主依經作之，至簡
X54n0872_p0274c18║至要以攝第一中道理智，引攝上根樂略之機。此則
X54n0872_p0274c19║唯在成立佛說，與摩訶衍中甚深性理平等一乘而
X54n0872_p0274c20║相應故，亦得阿毗達摩聖教攝也。如佛世迦多演尼、
X54n0872_p0274c21║舍利弗等造《發智論》、《集異門足論》等，皆攝屬論藏故。
X54n0872_p0274c22║然論通大小，此論唯大。大通權實，唯實非權，五教之
X54n0872_p0274c23║中唯一乘終教攝也，五宗之中理事無礙宗也。何者？
X54n0872_p0274c24║以四論之中皆辨非有非無中道之理故，如下云「不
X54n0872_p0275a01║釋動以求靜」，又云「即萬物之自虗」等；亦兼頓說，下云
X54n0872_p0275a02║「目對真而不覺」，又云「觸事而真」等。此同《起信》真如門，
X54n0872_p0275a03║說諸法差別唯依妄念，若離心念則法法皆真皆如
X54n0872_p0275a04║矣。以賢首大師判真如門為頓教分齊故，故論之終
X54n0872_p0275a05║始極一乘之窈渺、盡性理之精深，羅有包空、開權示
X54n0872_p0275a06║實，出不遷之理，即流動以明宗；發不真之談，依諦門
X54n0872_p0275a07║而演䆳；說般若無見無知之旨，盡玄中之玄；明涅槃
X54n0872_p0275a08║不出不在之心，極妙中之妙。故遺民以謂「浴心方等
X54n0872_p0275a09║之淵、悟懷絕冥之肆」，不為過也。其文則含英綜花、敲
X54n0872_p0275a10║商擊羽，依理而起、因質而生，非惠施之談虗、何晏之
X54n0872_p0275a11║尚無所能彷彿也。可謂彬彬彧彧、鬱鬱葱葱，談之口
X54n0872_p0275a12║則𮌉美梁馨、擲之地則金聲玉振，如遺民歎曰「理微
X54n0872_p0275a13║辭險、唱獨應稀」，可謂知言矣。
X54n0872_p0275a14║後隨釋疏義，分三：初、釋論題目。「　肇即」等者，謂論主
X54n0872_p0275a15║以徹法英悟之智、逗機善巧之辨，假聲名句文，示中
X54n0872_p0275a16║道之理，令物獲一乘平等之益，故作論也。「人法」下，准
X54n0872_p0275a17║《清涼鈔》，通辨諸經得名之式，或以人為目、或以法為
X54n0872_p0275a18║名，約因約果、乍複乍單等。不同今以二字成題，即人
X54n0872_p0275a19║法也。「以四」下，出立名所以。詳《梁傳》，什公出《大品》之後，
X54n0872_p0275a20║師著無知論，次著不真空等二論，什公亡後始著涅
X54n0872_p0275a21║槃無名論，其次如是。今不爾者，以意求之，葢論主作
X54n0872_p0275a22║宗本時，大約題中之義排次也，謂初示不遷之理，次
X54n0872_p0275a23║彰第一義真，依般若之神心，照涅槃之妙境。涅槃是
X54n0872_p0275a24║三乘究竟之所歸，故最後也。然非作者之本意，且順
X54n0872_p0275b01║次敘之。「又各宗一義」者，各隨論名，是所宗也。但實教
X54n0872_p0275b02║了義經論中談諸法無生無滅之理皆不遷論所宗，
X54n0872_p0275b03║乃至談涅槃之旨亦無名論宗之。「欲合」下，合四為一，
X54n0872_p0275b04║不可題中併置四名。「復作」等者，葢宗本一章最後作
X54n0872_p0275b05║之，冠於論初攝四為一也。「宗釋皆屬」者，宗即宗本，釋
X54n0872_p0275b06║即四論。此四但演宗中之意，宗則略示綱要，如《起信》
X54n0872_p0275b07║立義分；釋則廣陳理義，如彼解釋分。「而言論」者，疏略
X54n0872_p0275b08║《起信》疏釋之，具云論者建立決了可軌文言，判說甚
X54n0872_p0275b09║深法相道理，依決判義名之為論。又論者集法議論
X54n0872_p0275b10║也，謂假立賓主往復徵析論量正理，故名為論。往復
X54n0872_p0275b11║謂問答也。徵謂徵索，析謂分析。如逐論徵釋，及無知、
X54n0872_p0275b12║無名二論各九次問答是也。「示物修悟」者，作論本意
X54n0872_p0275b13║故欲令眾生悟理修觀、息妄顯真，證諸法實相，不為
X54n0872_p0275b14║文字事業也。「然有二種」者，准龍樹末論，說馬鳴大士
X54n0872_p0275b15║宗百本了義經以作《起信》，唯識亦宗六經等。釋論如
X54n0872_p0275b16║《智度》之釋《大品》，《地論》之解《十地》等。此是宗經攝義之
X54n0872_p0275b17║論也。
X54n0872_p0275b18║疏「大秦」者，即國朝之名，當東晉穆帝以來，二秦相
X54n0872_p0275b19║繼而出，前秦符姓、後秦姚姓。二姓皆秦，故史官以
X54n0872_p0275b20║前後字別之，非自號前後也。徤，蒲洪之子，洪改姓
X54n0872_p0275b21║符氏，西羗人也。洪為趙將麻秋鳩死，徤受父命，據關
X54n0872_p0275b22║內即天王位。葢亟谷以西皆號關中。堅，即東海王雄
X54n0872_p0275b23║之子也。徤死，太子符生繼立。生殘虐不道，堅殺之自
X54n0872_p0275b24║立。「末年」者，即建元二十五年，堅率兵八十七萬以伐
X54n0872_p0275c01║晉。至壽春，為晉將謝玄所敗，歸長安，慕容冲、姚萇等
X54n0872_p0275c02║皆叛之。冲圍長安，堅力戰不解，乃北走五將山。復為
X54n0872_p0275c03║萇圍之，遂執堅縊於新平佛寺，今豳州也。萇，即姚仲
X54n0872_p0275c04║弋之子也，亦西羗人，殺堅自立。萇薨，子興立，改元弘
X54n0872_p0275c05║始，凡十九年。長安，縣名也。「如來姓」者，《釋迦譜》引《彌沙
X54n0872_p0275c06║塞》云：「過去有王名鬱摩，有庶子四人：一名昭目、二名
X54n0872_p0275c07║聦目、三名調伏象、四名尼樓，聦明神武，有大威德。第
X54n0872_p0275c08║一夫人有子名長生，頑薄醜陋，眾人所賤。夫人恐國
X54n0872_p0275c09║位為四子所有，乃以嫵媚要王。王喜，遂譖四子出國。
X54n0872_p0275c10║時四子之母并親屬、諸力士、人民等，見四子無罪被
X54n0872_p0275c11║黜，皆樂隨之，王亦聽去。於是至雪山北，得遐逈曠大
X54n0872_p0275c12║之地，居數年，歸德如市，鬱為強國。王後思見，召之四
X54n0872_p0275c13║子，辭過不還。王歎曰：『我子釋迦。』因名釋種。」種，亦姓也。
X54n0872_p0275c14║釋迦，翻能也。自尼樓有子名鳥頭羅，羅子名瞿頭羅，
X54n0872_p0275c15║子尸休羅子，即《智論》師子頰王也。王四子，一曰淨飰，
X54n0872_p0275c16║淨飰子即佛也，得姓至佛凡六世矣。「安公」等者，即東
X54n0872_p0275c17║晉武帝世人，事業如《梁傳》。安公已前，出家者皆從師
X54n0872_p0275c18║姓，如竺道潛弟子竺法義等是也。安以大師之本莫
X54n0872_p0275c19║尊於佛，乃以釋命氏，當時或從或不。及建元二十年，
X54n0872_p0275c20║三藏曇摩蘭提譯出《增一阿含》，彼經第二十一略云：
X54n0872_p0275c21║今有四大河水從阿耨達泉出，各隨其方入於四海，
X54n0872_p0275c22║無復本名。此亦如是，剎利、婆羅門、長者、居士種，於如
X54n0872_p0275c23║來所剃除鬚髮出家學道，無復本姓，但言沙門釋迦
X54n0872_p0275c24║弟子。既懸與經符，遂為永式。叶，合也。迄，至也。本傳乃
X54n0872_p0276a01║梁代會稽嘉祥寺慧皎法師作《高僧傳》，論主居義解
X54n0872_p0276a02║科。《傳》略云：「京兆人，家貧，傭書為業。因繕寫，遂歷觀經
X54n0872_p0276a03║史（云云）。」「栖神」等者，栖，止栖也。神謂神妙之心也。冥猶
X54n0872_p0276a04║寂也。累謂生死。「猶未盡善」者，謂未究竟也。予亦忝讀
X54n0872_p0276a05║莊老之書，大秪所宗虗無自然杳冥昏默之道，自此
X54n0872_p0276a06║降冲和元氣生天生地，神鬼神帝生物之用或似不
X54n0872_p0276a07║盈。其修之之方必倣于道，內則谷神守靜挫銳解紛，
X54n0872_p0276a08║外則和光同塵不矜不恃。如《莊子》說廣成子授黃帝
X54n0872_p0276a09║之道曰：「夫至道之精杳杳冥冥，至道之極昏昏默默。」
X54n0872_p0276a10║此談道也。下明修云：「無視無聽抱神以靜，必清必淨，
X54n0872_p0276a11║無勞汝形、無搖爾精，乃可以長生。」又云：「我守其一以
X54n0872_p0276a12║處其和，故我修身千二百歲，吾形未甞衰。」釋曰：守一，
X54n0872_p0276a13║守前道也。處和，與物不競也。不競則生全，守一則道
X54n0872_p0276a14║成。此莊老大旨也。據此，未當吾宗擇滅無為。假令得
X54n0872_p0276a15║之，無知無覺，淪於太虗而已。至于般若神心、涅槃妙
X54n0872_p0276a16║有，依正自在、相用圓明，寂照同源、力通無礙，彼何與
X54n0872_p0276a17║焉？故論主斥其未盡善也，不為激過。故冲云：「放辭莫
X54n0872_p0276a18║怪譏莊老，未入如來數仞墻。」「舊維摩」者，即漢末支謙
X54n0872_p0276a19║所譯。方等者，謂方正平等，即方廣分也。三藏，即小乘
X54n0872_p0276a20║教。諸師多憑《智論》呼小乘為三藏教。《法華》亦云不得
X54n0872_p0276a21║親近小乘三藏學者。姑臧，今西涼也。論主聞之，越二
X54n0872_p0276a22║千里之遠而從之受學，什亦賞其神明大器，歎之不
X54n0872_p0276a23║盡。「逍遙園」者者，本國家園苑，以施什公為翻經之舘。
X54n0872_p0276a24║疏辭皆本傳之文，具如傳。「作猶」等者，隨義訓也，以聖
X54n0872_p0276b01║人創制名作，賢人祖之名述。《中庸》云：「父作之，子述之。」
X54n0872_p0276b02║孔子亦自謂述而不作等。今法師之論，但祖述經論
X54n0872_p0276b03║之義，就文亦可云作也。
X54n0872_p0276b04║疏「所崇」者，崇謂中心宗尚，崇尚亦尊也、主也，然通能
X54n0872_p0276b05║所。所宗者，即此宗本一章也。「即實相之一心」者，什公
X54n0872_p0276b06║以實相為宗，故不遷等法皆實相也。實相該通理事
X54n0872_p0276b07║不二為一心也。吳僧淨源註釋此論，號「中吳集」，初解
X54n0872_p0276b08║宗本義，立一心為宗。疏引全是彼文。「雖殊」等者，以一
X54n0872_p0276b09║心全現諸法，法法皆心，妄心分別似有起滅；若離心
X54n0872_p0276b10║念則無去來，差別之相非不遷而何？次即心所現有
X54n0872_p0276b11║而非真，非真則其性自空。若此亦非有法亦非無法，
X54n0872_p0276b12║真俗莫覊、空色一致，觸物而一，第一真也。般若為心，
X54n0872_p0276b13║不須會釋。涅槃之理，均天人、同一異，總六合以鏡心、
X54n0872_p0276b14║一去來以成體，一心之義亦昭然無惑。故知四論皆
X54n0872_p0276b15║述一心之義。且心即如來藏，恒沙佛法並蘊其中，矧
X54n0872_p0276b16║四法邪？若心外談法，便同外道。「別者」下，如不遷論以
X54n0872_p0276b17║不遷為宗等。「非一心」下，一心為總相，四乃別相。攬別
X54n0872_p0276b18║為總，離別無總；開總成別，離總無別，故一心攝四法
X54n0872_p0276b19║而無遺，四法示一心而有在。「義謂義理」等者，如下四
X54n0872_p0276b20║論之中通取其義，皆一心法上之義。別取其義，如不
X54n0872_p0276b21║遷一論唯不遷之義，餘三例之。凡解義理要在徹法，
X54n0872_p0276b22║法義無分，曷為精照？故圭峯云：「今時聽學之人，但求
X54n0872_p0276b23║文義、不尋法體，亦不原此義是何法上之義。」「據此」下，
X54n0872_p0276b24║約能詮以明之。以宗本之義略與四論張本，但有統
X54n0872_p0276c01║冠之功而無委示之實；四論反之可知。「以法為本」下，
X54n0872_p0276c02║作釋也。初二皆持業，後一依主。義為能顯，法是所顯。
X54n0872_p0276c03║不言章者，尚義而不文也。
X54n0872_p0276c04║疏「此五名」下，《放光》有〈本無品〉，《般若鈔經》亦有〈本無
X54n0872_p0276c05║品〉。餘之四名，經論中標相，不須引明。「義雖」等者，如下
X54n0872_p0276c06║隨名略釋可知。前四，理也；緣會，事也。所以相躡而解
X54n0872_p0276c07║者，以論中排名本無居初，釋義本無居後，故為此釋。
X54n0872_p0276c08║「緣前元無」者，以下論云「未生無有」，故若約法由緣，生
X54n0872_p0276c09║無自性性，雖今現有，有亦即空。因緣性殊，各亦不生、
X54n0872_p0276c10║共亦不生，故諸法本無也。《鈔經》略云：「如諸法本無，怛
X54n0872_p0276c11║薩阿竭亦本無」等。「無相」等者，謂本無之性，遠離男女、
X54n0872_p0276c12║根塵、有無、一異等差別之相，以凡所有相皆是虗妄
X54n0872_p0276c13║故。「即此」等者，法為事法，事法無性，唯以實相為性也。
X54n0872_p0276c14║「此性真空」者，實性之中無妄染等諸相名空，非混茫
X54n0872_p0276c15║斷滅之空也。「復由」等者，謂依法顯理，如指波談水、依
X54n0872_p0276c16║釧說金。理從於事，無理非事，事自緣生，故云緣會。依
X54n0872_p0276c17║俗諦理，因緣和合共生諸法也。「或名」下，會異名可知。
X54n0872_p0276c18║「杜順」下，總證《法界觀》文。
X54n0872_p0276c19║疏「義依」等者，顯猶明也，謂依法顯義、依義識法。今云
X54n0872_p0276c20║一義，亦一體一義也。餘辭可解。「此中」下，乃依賢首大
X54n0872_p0276c21║師《起信疏》解非一非異之義釋也。本謂本無等理，末
X54n0872_p0276c22║謂緣會之事。唯末非本，即事能隱理門，唯緣會而非
X54n0872_p0276c23║實相；唯本非末，即以理奪事門，唯實相而非緣會也。
X54n0872_p0276c24║「若本末」下，以理事一體不可分其際限，如全水是波、
X54n0872_p0277a01║舉器渾金，誰能際限？設使鵞王有擇乳之能，不能擇
X54n0872_p0277a02║乎波水之殊也。尤，甚也。然此三義亦正要第三，非前
X54n0872_p0277a03║二義亦不能成立第三之義，故具彰之。「若對等」者，會
X54n0872_p0277a04║釋為不遷論之宗可知。
X54n0872_p0277a05║疏「徵也」者，徵五名一義之所以也。疏「若色若心」者，色
X54n0872_p0277a06║心該於染淨等一切諸法故，如是諸法皆藉因緣會
X54n0872_p0277a07║合而起。因無獨力能生而有共力能生之義，緣亦如
X54n0872_p0277a08║此，此約俗諦說有生義也。故唐譯《楞伽》第二云：「但隨
X54n0872_p0277a09║世俗故，而說有生滅。」依此世俗而入第一真諦，如下
X54n0872_p0277a10║性空、實相等。
X54n0872_p0277a11║疏「因緣是因」等者，因緣之因，望緣為親生之因，如穀
X54n0872_p0277a12║芽從穀種生、眼識從識種子生等。因果之因，對果明
X54n0872_p0277a13║因生法之因，因緣皆是其因也。「因無」下，釋未生無有
X54n0872_p0277a14║也。謂一切法既由緣會方生，應知未會諸法元無。未
X54n0872_p0277a15║會有法故無是處，謂道理不相應也。「後句」等者，且以
X54n0872_p0277a16║比智推窮，諸法既自緣會而生四相遷謝，緣離之時
X54n0872_p0277a17║法當滅謝也。故馬勝云：「諸法從緣生，緣離法還滅。」
X54n0872_p0277a18║疏「真謂」等者，謂法既緣生不能自起，若生若滅皆在
X54n0872_p0277a19║於緣，緣起之相非真有也。法若真有，應不待緣，亦無
X54n0872_p0277a20║已生亦無當滅。所引即不真空論及《中觀》第四卷文。
X54n0872_p0277a21║疏「即末顯本」等者，緣生現有之法，末也；性空之理，本
X54n0872_p0277a22║也。「豈待」下，謂即會即離，因緣性空。第一義中無合無
X54n0872_p0277a23║散，故其性本然。《楞嚴》經文謂：「諸法之性本來空寂。」「清
X54n0872_p0277a24║涼」者，即有唐德宗賜號也。故裴公休碑云：「能以聖法
X54n0872_p0277b01║清涼朕心，因賜清涼國師之號。觀乎志行凜凜，拔萃
X54n0872_p0277b02║離羣，為帝王師，殆聖人也。」大慧杲公呼為聖師，如彼
X54n0872_p0277b03║《正法眼》說之。所引即《懸談鈔》辭。
X54n0872_p0277b04║疏「真空」下，謂法無自性，唯以真空為性耳，如波以水
X54n0872_p0277b05║為性。
X54n0872_p0277b06║疏「如是等」者，謂此性空之中，無色無受想行識，乃至
X54n0872_p0277b07║一切世出世法因緣所起，亦非有相亦非無相。離此
X54n0872_p0277b08║諸相名實相也。
X54n0872_p0277b09║疏「緣集」下，問：論中但釋實相自無，疏中何以依緣生
X54n0872_p0277b10║解邪？答：由一義故，如前本無中說。「如鏡」等者，約喻顯
X54n0872_p0277b11║法也。鏡中之像、谷中之響，亦待緣而起，性相元空。「推
X54n0872_p0277b12║斥」者，謂推排毀斥之。「豈待」下，亦不真空文。《大論》十八
X54n0872_p0277b13║云：「一切諸法性常自空，不以智慧方便觀故空」等。「此
X54n0872_p0277b14║揀」下，謂小乘不識體空之理，假以慧分折色法至極
X54n0872_p0277b15║微邊始見空理。大乘體會色心因緣所生，即有即空
X54n0872_p0277b16║也。「列名」等者，原究論中列名釋名之義，說有前後、法
X54n0872_p0277b17║必同時，五名故非一、義故非異。
X54n0872_p0277b18║疏「諸經論」等者，《放光》第七云：「十二緣起所有，亦無作
X54n0872_p0277b19║者。六波羅蜜所有，亦無作者。以是因緣，諸法亦不有
X54n0872_p0277b20║亦不無。」「謂有無」下，以諸法緣起故有，性空故無，同時
X54n0872_p0277b21║故亦有亦無，互奪故非有非無。而此四句，下論具有，
X54n0872_p0277b22║引文恐繁。「又約破計」者，《智論》六十五云：「有人說諸法
X54n0872_p0277b23║有四種相：一者說有、二者說無、三者說亦有亦無、四
X54n0872_p0277b24║者說非有非無。是中邪憶念著此四法名為邪道，是
X54n0872_p0277c01║中正憶念故不著此四名為正道。」「遣謗」者，謂計諸法
X54n0872_p0277c02║是有，墮增益謗，故破云非有。計諸法是無，墮損減謗，
X54n0872_p0277c03║故破云非無。又計諸法非有非無，墮戲論謗，故破云
X54n0872_p0277c04║非非有非非無。又計諸法亦有亦無，墮相違謗，故破
X54n0872_p0277c05║云非亦有亦無。由第三句轉有此計，謂聞前非非有，
X54n0872_p0277c06║計云：非謂是、非有言有也。聞前非非無，計云：非謂是、
X54n0872_p0277c07║非無言無也。今云：為汝計非有非無，故破云非非有
X54n0872_p0277c08║非非無。誰云非非有是有、非非無是無？故云非亦有
X54n0872_p0277c09║亦無。此釋并出句，與《起信疏》大同小異。為順四謗故，
X54n0872_p0277c10║苟理有所通則可。「所以」下，偏牒此句之所以也。為明
X54n0872_p0277c11║遣二見等，至下論自知。然細詳四論，皆此句中抽出，
X54n0872_p0277c12║方信義句句含無邊。故《金剛三昧經》云：「我所說者，義
X54n0872_p0277c13║語非文。眾生說者，文語非義。」誠哉是言也。
X54n0872_p0277c14║疏「初約」下，《佛性論》，天親所造，解《如來藏經》，成立一乘
X54n0872_p0277c15║佛性之義。「一切諸見」者，謂斷常一異等。前之四句亦
X54n0872_p0277c16║成四見，因有無起故，多在外道。所引全是論文，文亦
X54n0872_p0277c17║易見，今隨難釋之。「一切無因」等者，不知前世修因、感
X54n0872_p0277c18║今世果，今世立因、復招來報。撥，排弃也，不信之謂。此
X54n0872_p0277c19║同莊老自然而然也。故莊子談風，云「蓬蓬然起於北
X54n0872_p0277c20║海而入於南海也。」孰主張是？孰吹噓是？言自然也。「斷
X54n0872_p0277c21║見」等者，謂信唯有現在五蘊等法，更無來報相續。此
X54n0872_p0277c22║同儒宗，計有一身不談他世。如《舜典》曰：「帝乃殂落。」解
X54n0872_p0277c23║者曰：「殂，往也。言堯之魂往天也。落者，言堯之魄落地
X54n0872_p0277c24║也。」故唐李思慎論云：「死則歸復天地，不續不存。」「准此」
X54n0872_p0278a01║下，若以兩句相對釋之，因有生常、因邪生斷。然邪斷
X54n0872_p0278a02║二見皆無見也，故依《佛性論》解之。「經中」下，會歸不有
X54n0872_p0278a03║不無可知。
X54n0872_p0278a04║疏「相因」者，因猶待也。疏釋取《楞伽》、《密嚴》之義釋之。《楞
X54n0872_p0278a05║伽》云：「大慧！兔角亦爾。觀待牛角，言彼角無。」「密嚴」者，彼
X54n0872_p0278a06║經第二卷初偈頌中文。後引《密嚴》亦次前之偈，文易
X54n0872_p0278a07║可了。「偉哉」下，結歎善巧也。前後三次釋不有不無，各
X54n0872_p0278a08║有經據，委曲窮盡聖經之妙也。
X54n0872_p0278a09║疏「約觀行釋」等者，意云二執既去、二見又亡，法非有
X54n0872_p0278a10║無。正解現前，依解造修，實相可會。有解無行，譬有目
X54n0872_p0278a11║無足，遙觀寶所，無能至也。故《華嚴．問明品》云：「如人設
X54n0872_p0278a12║美膳，自餓而不食。於法不修行，多聞亦如是。」若有行
X54n0872_p0278a13║無解，如盲者適遠，不免阬穽之患，故論主於此示觀
X54n0872_p0278a14║行也。何以知之？以論云「觀法不存無、觀有不取相」，非
X54n0872_p0278a15║觀行而何？但論旨隱微不露頭面，說者麤心，相背遠
X54n0872_p0278a16║矣。「法即」等者，法雖通於一切，今據行說，且屬三學等
X54n0872_p0278a17║為法也。據疏，法通善惡，順理之善三學六度等，逆理
X54n0872_p0278a18║之惡五逆十惡等。今以善惡之法對而釋之。若云諸
X54n0872_p0278a19║法緣生其性本空，善惡之行應皆無果。今觀法雖無，
X54n0872_p0278a20║不取於無，惡雖空而須斷、善雖空而須修。故《淨名》云：
X54n0872_p0278a21║「無我無造無受者，善惡之業亦不亡。」此則觀空不取、
X54n0872_p0278a22║心無所係，一切法中見實相也。「不取相」下，大意云於
X54n0872_p0278a23║法心生取著，雖修三學止觀等行，生滅之心不能忘
X54n0872_p0278a24║相，何由契真？「由非」下，不取於有也，則終日行於有中
X54n0872_p0278b01║未嘗住相，建功立德舉善無遺，皆與實相符合矣。故
X54n0872_p0278b02║《大論》十五云：「佛法實相，非有非無，不受不著。」釋云：若
X54n0872_p0278b03║受若著，不合實也。靡，無也。餘辭可解。「此中」等者，今略
X54n0872_p0278b04║釋之，初句空觀，觀不存空，體真止也。「是謂」下，有觀不
X54n0872_p0278b05║取有相，即方便隨緣止也。若雙取二句中止觀，觀無
X54n0872_p0278b06║而不存無，即無而有；觀有而不取相，即有而無，是謂
X54n0872_p0278b07║有無齊觀離二邊分別止也。廣如天台止觀及華嚴
X54n0872_p0278b08║教迹等說。《涅槃》第二十卷中定慧捨三，大意配之，定
X54n0872_p0278b09║如止、慧如觀、定慧平等名捨。捨如此中中道止觀，但
X54n0872_p0278b10║此論兼於心境。止觀定慧約心也。然行相尤多、理悟
X54n0872_p0278b11║玄妙，修心之侶不可不學也。彼經第三十三十一中
X54n0872_p0278b12║廣說，今示大槩云：「善男子！十住菩薩智慧力多、三昧
X54n0872_p0278b13║力少，是故不能明見佛性。聲聞緣覺三昧力多、智慧
X54n0872_p0278b14║力少，以是因緣不見佛性。諸佛世尊定慧等故，明見
X54n0872_p0278b15║佛性了了無礙。」又云「奢摩他者名曰寂靜」，即定也。「毗
X54n0872_p0278b16║婆奢那名為正見」，即慧也。「優畢叉者名曰平等」，即捨
X54n0872_p0278b17║也，捨即中道止觀。「上三義」等者，釋不有不無名也。問：
X54n0872_p0278b18║前之二釋俱離二過，有何別目？答：初離斷常二見，此
X54n0872_p0278b19║二因有無二見轉生起也。故《中論》第三云：「定有則著
X54n0872_p0278b20║常，定無則著斷」等。第二但祛有無二種邊見，所以不
X54n0872_p0278b21║同。詳論可了，非強穿鑿。
X54n0872_p0278b22║疏「聖人」者，依《起信論》中「住已去斷執取，計名少分而
X54n0872_p0278b23║見法身，亦名聖人」。賢首教義中引梁《攝論》「十解已去
X54n0872_p0278b24║名曰聖人」。若法相宗，登初地時得無分別之智，方名
X54n0872_p0278c01║聖人。論稱聖人通因及果，然地前下依《起信論》會也。
X54n0872_p0278c02║准彼論，修行信心分中依未入正定聚眾生說此修
X54n0872_p0278c03║行信心分，彼論以十住已上入正定聚，十信位中為
X54n0872_p0278c04║不定聚。彼自有五行，第五名止觀門，故彼論云：「若修
X54n0872_p0278c05║止者，住於靜處，端坐正意，一切諸想隨念皆除。乃至
X54n0872_p0278c06║云久修淳熟，其心得住，漸漸猛利，隨順得入真如三
X54n0872_p0278c07║昧」等。「性宗」下，學性宗修行人也。雖具足煩惱繫縛之
X54n0872_p0278c08║人，若曾夙生於此宗中有見聞熏習之力，此生必聦
X54n0872_p0278c09║明英哲成圓解法器，於此無住行中亦可留心而修
X54n0872_p0278c10║也。問：何以論舉聖人也？答：今舉等規模軌式也。
X54n0872_p0278c11║疏「等謂」下，謂性空是一，三乘觀之，各隨其器得果差
X54n0872_p0278c12║別，聲聞觀之得聲聞菩提等。「所以」下，恐不了者見三
X54n0872_p0278c13║乘小大之差，謂實相亦異。此義至涅槃論中自曉，不
X54n0872_p0278c14║繁預解。「而不知」下，約性宗新熏義釋也。《大鈔》第五云：
X54n0872_p0278c15║「謂眾生遇緣熏習，三乘種性及不定、無性，故有五耳。
X54n0872_p0278c16║何者？若唯習近聲聞成聲聞定性，習近緣覺成緣覺
X54n0872_p0278c17║定性，習近菩薩則成菩薩定性，若俱習近三乘則成
X54n0872_p0278c18║不定性人，若都不習近三乘則成無性，卒難教化。」故
X54n0872_p0278c19║知熏習成五種性，本有則無二。
X54n0872_p0278c20║疏。「正邪」等者，如修淨土觀，雖兼修兜率，亦為邪也，以
X54n0872_p0278c21║心用雜想害往生故。今以實相為正觀，則一切事相
X54n0872_p0278c22║之相皆邪。「大論」者，即《智論》。彼第五云：「復次除諸法實
X54n0872_p0278c23║相，餘殘一切盡名為魔。」文多不引。
X54n0872_p0278c24║疏「此有二說」等者，三乘中二乘即般若等被學法空
X54n0872_p0279a01║者，以二乘修無常苦空無我等觀，未達性空實相之
X54n0872_p0279a02║理，滯於末四倒中不能證自乘果道也，此謂小果亦
X54n0872_p0279a03║要見空。二則可知。「今此」下，謂三藏教中所被者，不達
X54n0872_p0279a04║法空謂之愚法。餘可解。「大疏」等者，彼疏判教中說宋
X54n0872_p0279a05║朝劉虬居士及道場慧觀法師，於漸教中開成五時
X54n0872_p0279a06║之教，第一有相教，謂觀有得道。《清涼疏》妨云：「自違《成
X54n0872_p0279a07║實》。彼論云：『我今等在疏意，謂愚法亦觀性空而證也。』」
X54n0872_p0279a08║「以生空」等者，然性空之中無我無法，眾生妄計執之
X54n0872_p0279a09║為有。小乘但了蘊中無我，見一分理。若了我法俱空、
X54n0872_p0279a10║性空全現，此則單雙在人，非性空有異也。
X54n0872_p0279a11║疏「所趨」下，趨，向也。「器有」下，釋大小之異也。通有五對。
X54n0872_p0279a12║大乘器廣，謂發大心行大行等；小乘器狹，心行等皆
X54n0872_p0279a13║劣可知。小乘生空般若為淺，大乘雙空般若為深。小
X54n0872_p0279a14║乘羊鹿之車唯堪自運，大乘牛車力能兼他任重致
X54n0872_p0279a15║遠。若大由小起名曰迂，不由小起名曰直。小乘唯證
X54n0872_p0279a16║單空之理，大乘深證雙空。略釋如此。若約二執二障，
X54n0872_p0279a17║摭諸教理細細出之，實為煩黷。
X54n0872_p0279a18║疏「雙牒」等者，此二名，諸經皆有，不必的引。「智論」下，彼
X54n0872_p0279a19║云：「摩訶，秦言大。般若，秦言慧。」然慧即智慧，不同法相
X54n0872_p0279a20║因中名慧、果中名智。故《大論》「問曰：『何者是智慧？』答曰：
X54n0872_p0279a21║『般若波羅蜜攝一切智慧故。』」又四十三中譯為智慧
X54n0872_p0279a22║故。「漚和」者，《放光經》云：「漚和拘舍羅，具足梵語也。」「一念」
X54n0872_p0279a23║下，釋大義也。一念之中權實雙流，照二諦無二之境，
X54n0872_p0279a24║中道之慧方為大慧。應云大智慧，就句穩順而言大
X54n0872_p0279b01║慧也。以此推之，雙空之慧尚未為大，以真俗別照不
X54n0872_p0279b02║能一念兼之，況二乘生空邪？故疏云爾。頴，秀也，亦出
X54n0872_p0279b03║也。餘可知。
X54n0872_p0279b04║疏「初二句」下，有本云「諸法實相」，殊失正理。實相雖通，
X54n0872_p0279b05║般若詳論，義目性空之理，如下云「般若之門觀空」等，
X54n0872_p0279b06║以實相該於理智。今以智為能見、理為所見，由見性
X54n0872_p0279b07║空實相之理故成般若。下論云「萬法雖實，非照不得，
X54n0872_p0279b08║內外相與以成其照功」等。若以實相即般若，復欲證
X54n0872_p0279b09║誰邪？亦對下方便之文，勢亦差異，可細求之。「後二句」
X54n0872_p0279b10║下，由一念兩具，所以觀空不形容於證也，非智先悲
X54n0872_p0279b11║後。復引令不滯於寂也。出二乘者，以彼厭棄有餘入
X54n0872_p0279b12║無餘界，永沉不起，故下疏暗引《楞伽》及〈出現〉兩經，皆
X54n0872_p0279b13║明二乘躭滅也。《楞伽》第三云：「三昧酒所醉，住於無漏
X54n0872_p0279b14║界。彼非究竟趣，亦復不退轉。以得三昧身，乃至劫不
X54n0872_p0279b15║覺。譬如昏醉人，酒消然後悟。聲聞亦如是，覺後當成
X54n0872_p0279b16║佛。」〈出現品〉云：「佛子！如來智慧，大藥王樹，唯除二處不
X54n0872_p0279b17║能為作生長利益，所謂二乘墮於無為廣大深坑」等。
X54n0872_p0279b18║「淨名云」下，具釋。
X54n0872_p0279b19║疏「亦初」下，細詳經論之意，方便有二種：一離相、二化
X54n0872_p0279b20║生，此以大悲利物為方便。「後二」下，謂處生死界廣行
X54n0872_p0279b21║化利，亦不為塵欲所染者，以即悲之智、無緣之慈，了
X54n0872_p0279b22║生界空、度而無度，所以不見染也。若以離相為方便，
X54n0872_p0279b23║亦可悲智互為方便也。「淨名」下，經文頗多，略云「以愛
X54n0872_p0279b24║見心莊嚴佛土、成就眾生，於空、無相、無作法中自調
X54n0872_p0279c01║而伏，是名無方便慧縛。」釋曰：此以植眾德本為慧，依
X54n0872_p0279c02║愛見心中修之，不能妄想，故成縛也。經云：「不以愛見
X54n0872_p0279c03║心莊嚴佛土等，名有方便慧解（云云）。又復觀身無常、
X54n0872_p0279c04║苦、空、無我是名為慧。雖身有疾常在生死，饒益一切
X54n0872_p0279c05║而不厭倦，是名方便」等。釋曰：前則離相名方便，此則
X54n0872_p0279c06║化生名方便。論取化生也。「以無慧」等者，愛謂悲愛，見
X54n0872_p0279c07║謂取著，謂緣眾生界如己如親，見有可化。不唯化有
X54n0872_p0279c08║疲厭，翻為見網所累。沒謂沉沒，生死界如林故。不了
X54n0872_p0279c09║法緣無緣，故成有相之悲也。欲謂貪欲，坌污淨心名
X54n0872_p0279c10║塵。此之五塵，是凡夫所欲之境。
X54n0872_p0279c11║疏「涅槃為空」者，為對生死為有故也。然空有多門，隨
X54n0872_p0279c12║宗各異，今順論意故云爾爾。「後四句」下，前二句成前
X54n0872_p0279c13║不染塵累，後二句成前能不形證也。「二智雙融」者，由
X54n0872_p0279c14║無二體一念具故。「空有無二」者，緣生無性即是涅槃，
X54n0872_p0279c15║無性緣生即為生死，但有二義殊無二體。故《法界無
X54n0872_p0279c16║差別論》云：「眾生界清淨，應知即法身，法身即涅槃，涅
X54n0872_p0279c17║槃即如來。」「瞥然」者，《說文》曰：「暫見也。」今取一念少時之
X54n0872_p0279c18║義。謂菩薩見色莫非見空，如良庖見牛目無全牛。「下
X54n0872_p0279c19║句反此」者，解不厭有等之言也。如觀空時空即是色，
X54n0872_p0279c20║以不離色，何甞瞥然而滯空邪？符，合也。資，藉也、助也。
X54n0872_p0279c21║性宗修行之人，初學是法，須悲公平等，成無住之行。
X54n0872_p0279c22║苟偏一行，即沒凡小。引喻可知。「由空門」下，不修理行
X54n0872_p0279c23║無以剪生死之稠林、游涅槃之妙苑；不修事行，無以
X54n0872_p0279c24║嚴清淨之佛土、盡染染之眾生。「然理」下，謂理量智量。
X54n0872_p0280a01║生死涅槃，義釋如前。
X54n0872_p0280a02║疏「念謂」等者，釋念二義：一具慧之念名為慧念，非念
X54n0872_p0280a03║是慧也；二者極少一念，謂瞥然心起亦名一念。事智
X54n0872_p0280a04║名權，與物推移，唯宜是從，故權有逆順隱顯等殊。如
X54n0872_p0280a05║《涅槃》說殺邪見婆羅門，逆也、權也。《大悲海雲經》仙人
X54n0872_p0280a06║不食兔兒施身之肉，赴火而死。順也、常也。儒者以權
X54n0872_p0280a07║為反經合道，如孟子男女授受不親，禮之常也；嫂溺
X54n0872_p0280a08║援之以手，義之權也。內教齋戒守信死而不犯，常也；
X54n0872_p0280a09║大乘之戒成益即開，權也。今謂涉有利生，宜小宜大、
X54n0872_p0280a10║宜顯宜密，萬變千化不可一准，故名權智。理智名實，
X54n0872_p0280a11║照實相之理而無虗妄分別故。「歎其智妙」者，以一念
X54n0872_p0280a12║中二智無違，齊觀二諦幽深之理，非口舌能狀，唯力
X54n0872_p0280a13║用其功者久之自倣爾。故下勉云好思。
X54n0872_p0280a14║疏「華梵」者，華謂中華，即此界神州大夏也。滅與盡理
X54n0872_p0280a15║亦相近，累盡名滅諦。謂審諦，亦實也，謂苦實苦等。
X54n0872_p0280a16║疏「結使」者，正取諸惑。「我法二執」下，所有種現俱為集
X54n0872_p0280a17║諦，亦兼取諸業增長生死名集。「解理」者，理，治也。
X54n0872_p0280a18║疏「苦諦」者，有漏色心逼迫名苦，一煩惱、二業繫、三生
X54n0872_p0280a19║死。此三染事聚之一身，故云雜也。三障，如下釋之。「今
X54n0872_p0280a20║約治道」等者，治謂修治，此三治之已盡故。「若別說」下，
X54n0872_p0280a21║依《起信》釋也。論廣，略云：「十信凡夫覺知前念起惡，故
X54n0872_p0280a22║能止後念，令其不起。」是信位能滅也。「惑有」下，根本惑
X54n0872_p0280a23║即迷理而起。如論云「不如實知真如法一故」。圭峰《略
X54n0872_p0280a24║鈔》釋云：「不，無也。覺，明也。即根本無明。」「枝末」下，即迷事
X54n0872_p0280b01║而起。然疏釋大略，論具云：「復次依不覺故生三種相，
X54n0872_p0280b02║與彼不覺相應不離。」三相，即業相、轉相、現相也。不覺，
X54n0872_p0280b03║即三相中無明也。此惑方是枝末不覺也。三相即名
X54n0872_p0280b04║三細。「四麤」者，一智相、二相續相、三執取相、四計名字
X54n0872_p0280b05║相，釋義如彼。「生死亦二」者，界內生死名為分段。分謂
X54n0872_p0280b06║分限，或延或促有分齊故。段謂形段，或長或短有定
X54n0872_p0280b07║量故。此則六道生死皆分段也。界外生死名曰變易。
X54n0872_p0280b08║變，轉也，轉麤身為細質故。易，改也，改短壽作長年故。
X54n0872_p0280b09║此則三乘生死皆變易也。廣釋如別。「自地前」下，即彼
X54n0872_p0280b10║論生滅相中之文。論云：「麤中之麤，凡夫境界。」彼疏云：
X54n0872_p0280b11║「三賢位名內凡，能覺此染故。」染體，即執取計名字我
X54n0872_p0280b12║執也。又下論云：「不了一法界義者，從信相應地觀察
X54n0872_p0280b13║學斷」等。「自見道」等者，疏亦大略，為見道中斷法執分
X54n0872_p0280b14║別相續相。出見已去，乃至七地滿心斷法執俱生智
X54n0872_p0280b15║相也。此二種惑，俱名麤中之細，亦曰事識之惑。斷此
X54n0872_p0280b16║惑盡，分段亡也。「自八地」等者，十地究竟名為盡地。謂
X54n0872_p0280b17║八地中斷現相，入九地斷見相，十地窮至佛地始斷
X54n0872_p0280b18║業相，爾時黎邪行苦變易生死盡也。前二細中之麤，
X54n0872_p0280b19║菩薩所知境界；後一細中之細，是佛境界。餘文可知。
X54n0872_p0280b20║疏「涅槃」等者，若別有處，應有邊際，有際則無常也。「小
X54n0872_p0280b21║乘」下，世謂三世，時世即有為諸相。間謂中間，謂三界
X54n0872_p0280b22║有漏墮在其間。四相遷滅、三世流轉，此釋該情非情
X54n0872_p0280b23║一切法也。若唯約正報說者，五蘊始行名生、五蘊散
X54n0872_p0280b24║滅名死，涅槃出世可知。以二乘厭世間生死、忻出世
X54n0872_p0280c01║涅槃，故大乘可了。「豈別」等者，界內、界外，方域也。「惑能」
X54n0872_p0280c02║下，惑性、智性，無二性故。《仁王經》云：「菩薩未成佛，以菩
X54n0872_p0280c03║提為煩惱。菩薩成佛時，以煩惱為菩提。」煩惱之相須
X54n0872_p0280c04║斷，其性無二即般若也，故云惑盡等。「業能」下，業能繫
X54n0872_p0280c05║果，不自在故，名不解脫。業謝報亡，了無繫縛，名之解
X54n0872_p0280c06║脫，故解脫者自在為義。「苦能」下，二種生死之苦，能障
X54n0872_p0280c07║法身真樂。二死既其謝滅，則法身之樂自顯。即以無
X54n0872_p0280c08║苦為樂，無別樂矣。「故此」等者，言三障、三德敵體相對，
X54n0872_p0280c09║翻染成淨，故知三染即三德之詮門也。既依染門詮
X54n0872_p0280c10║示，若無三染亦無三德自相可說，何容更有一盡處
X54n0872_p0280c11║爾。「又三德」下，亦依《涅槃》釋，彼經第二云：「何等名為秘
X54n0872_p0280c12║密之藏？猶如【圖】伊字。三點若並則不成伊，縱亦不成。
X54n0872_p0280c13║如摩醯首羅面上三目乃得成伊。三點若別，亦不得
X54n0872_p0280c14║成。我亦如是，解脫之法亦非涅槃，如來之身亦非涅
X54n0872_p0280c15║槃，摩訶般若亦非涅槃，三法各異亦非涅槃。我今安
X54n0872_p0280c16║住如是三法，為眾生故名入涅槃，如世伊字。」釋曰：《出
X54n0872_p0280c17║現鈔》略云：「並乃合為一體，別乃各居一處。竪明此三
X54n0872_p0280c18║曰縱，謂法身本有、次修般若、後得解脫」等。「四德」者，常、
X54n0872_p0280c19║樂、我、淨也，至本論釋之。「恒沙義備」者，不唯三德四德
X54n0872_p0280c20║也。故《起信》略云：「所謂自體有大智慧光明義故。乃至
X54n0872_p0280c21║具足如是過於恒沙不離不斷不異不思議佛法」等。
X54n0872_p0280c22║「一心融拂」者，謂上三法，一心融之，無有差別之相，等
X54n0872_p0280c23║同一味。一心三相曰融，三相一心曰拂。既融既拂，相
X54n0872_p0280c24║不可得，名何名焉？「尤可」下，可解。
X54n0872_p0281a01║疏「物即緣會」等者，此論亦宗諸《般若》、《智論》、《中論》等作
X54n0872_p0281a02║也，如下所引可見。物謂萬物，諸法之總名。染謂染分
X54n0872_p0281a03║依他。如《大品》所列五陰、十二入、十八界等。淨謂淨分
X54n0872_p0281a04║依他，亦如《大品》所列十力、四無所畏，乃至十八不共
X54n0872_p0281a05║法、薩雲若等。「古今」等者，亦攝一切之時也，以下論說
X54n0872_p0281a06║寒暑古今等故。若唯約人事明之，則生死、去來、動靜
X54n0872_p0281a07║遲速、長幼、逆順、是非、彼此、得喪、窮通、壽夭、貧富、貴賤、
X54n0872_p0281a08║高低等，應世諦所攝皆物也。以內修言之，則行願因
X54n0872_p0281a09║果地位等。然前後兼，以論宗《般若》，只可依經說諸法
X54n0872_p0281a10║也。「不遷」等者，依宗中指之可知。「以緣生」等者，釋成不
X54n0872_p0281a11║遷之理也。以一義故，即一而弗化也。故《宗鏡》云：「大乘
X54n0872_p0281a12║之法緣生無性，生即不生、滅即不滅，故遷即不遷也。」
X54n0872_p0281a13║「今約」下，論亦兼有頓教之說也。「初終教」者，以此教說
X54n0872_p0281a14║一切眾生成佛之義，極盡大乘之理，故亦名實教，詮
X54n0872_p0281a15║如藏性中實之道故。「隨緣」下，謂隨染緣則有世間諸
X54n0872_p0281a16║法，隨淨緣則有出世諸法。「遷即不遷」者，非遷外說不
X54n0872_p0281a17║遷也。初門以理在乎事中，故隨事而遷也。以理有隨
X54n0872_p0281a18║緣義，故《起信》云：「謂如來藏不生不滅，與生滅和合，即
X54n0872_p0281a19║隨緣義。乃至成阿黎邪識，此識之相生滅，即藏性生
X54n0872_p0281a20║滅。」以識相是真妄和合成故，具非異義。故引《楞伽》，即
X54n0872_p0281a21║唐譯第五卷中文，具云：「如來藏受苦樂，與因俱有生
X54n0872_p0281a22║滅。」言因者，善不善也。《不增減經》，可知。第二門以事從
X54n0872_p0281a23║理，從猶合也。引《仁王》，彼初卷也。煩惱、菩提，物也；第一
X54n0872_p0281a24║義，理也。一義故，遷即不遷也。「楞伽」下，同前卷。眼等五
X54n0872_p0281b01║識者，體義、聚義，依義名身。「非流轉」者，五識性空故，亦
X54n0872_p0281b02║即實相故。「三此二」下，謂前之二門隨義排次，法必同
X54n0872_p0281b03║時矣。故此一門雙融前二，令二銷鎔，遷與不遷交徹
X54n0872_p0281b04║一際也。此中取義正唯第三，然非前二此門不成故。
X54n0872_p0281b05║初門俱遷，次門俱不遷，此門即遷不遷，方盡一題之
X54n0872_p0281b06║義、總包一論之玄也。又約唯遷，則墮斷見，無罪無福
X54n0872_p0281b07║等。若唯不遷，則著常見，凡應定凡、聖應定聖，有無窮
X54n0872_p0281b08║之過。今明不遷而遷、遷即不遷，諸過齊喪。所引《涅槃》，
X54n0872_p0281b09║即第八卷，云：「善男子！鳥有二種：一名迦隣提、二名鴛
X54n0872_p0281b10║鴦。遊止共俱，不相捨離。」第三卷云：「云何解滿字及與
X54n0872_p0281b11║半字義？云何共聖行，如娑羅娑鳥、迦隣提、日月等。」清
X54n0872_p0281b12║涼云：「如此方鴛鴦鳥，配偶相將。古詩云：『暫分嶋嶼猶
X54n0872_p0281b13║迴首，只渡寒溪亦共飛。』以喻常無常二不相離也。」引
X54n0872_p0281b14║《淨名》，即經第一卷。「清涼」下，即《玄談大鈔》說也。然此門
X54n0872_p0281b15║中連引三文，皆證遷即不遷也。「頓教」者，謂直詮真性
X54n0872_p0281b16║言絕之理，名之為頓。「法法」下，如《起信》云：「所謂心性不
X54n0872_p0281b17║生不滅，一切諸法唯依妄念而有差別」等。「若一念」下，
X54n0872_p0281b18║即清涼答順宗皇帝心要中文。次云此照體獨立，物
X54n0872_p0281b19║我皆如。「非遷」下，雙遮令忘言會旨。「仍名」下，方便安立
X54n0872_p0281b20║假以悟物也。《華嚴》，即第十九文。次此云：「亦復無有滅。
X54n0872_p0281b21║若能如是解，斯人見如來。」「若依」下，彼鈔第一。「今此」下，
X54n0872_p0281b22║初證終教，次證頓也。
X54n0872_p0281b23║疏「將明」等者，迷悟對辨也。言倒者不遷見遷，故成迷
X54n0872_p0281b24║倒。「初句」等者，如上列舉生死二法互待互謝，遷變云
X54n0872_p0281c01║為未嘗少息。《列子．天瑞篇》亦云：「死之與生，一往一反。
X54n0872_p0281c02║故死於是者，安知不生於彼哉？」《莊子．田子方篇》云：「日
X54n0872_p0281c03║出東方、入於西極，萬物莫不比方。乃至是出則存、是
X54n0872_p0281c04║入則亡。萬物亦然，有待也而死、有待也而生。」又云：「生
X54n0872_p0281c05║有所乎萌、死有所乎歸，始終相反乎無端，而莫知乎
X54n0872_p0281c06║所窮邪。」次句「通一切時」者，大小諸劫、四序晝夜、古今
X54n0872_p0281c07║延促乃至剎那一念也。「緣有」者，緣生之有也。「後句」等
X54n0872_p0281c08║者，凡夫目未稟外內之教者，此輩心識麤淺，但知一
X54n0872_p0281c09║期生死，不達剎那生滅。外道計冥性是常、微塵常、方
X54n0872_p0281c10║常等，自冥生覺等皆無常。「亦正為」下，法相說法身是
X54n0872_p0281c11║凝然常，報化之身皆有為無漏。如《大疏》具示。「以一」下，
X54n0872_p0281c12║此論唯一乘之義，形對三乘唯見（云云）在疏，如《涅槃》
X54n0872_p0281c13║說：「吾今此身即是常身法身。」是亦遷即不遷也。
X54n0872_p0281c14║疏「論主」等者，《法華》等經皆以一乘會破三乘，故《涅槃》
X54n0872_p0281c15║第二十三卷說三種惡覺，一云實無三乘，顛倒心故
X54n0872_p0281c16║言有三乘，一實之道真實不虗，顛倒心故言無一實。
X54n0872_p0281c17║乃至常為諸佛菩薩之所呵責。故論主將欲引攝遷
X54n0872_p0281c18║與不遷殊見之流，故於文前舉其所謬以抑之也。
X54n0872_p0281c19║疏「然實教」下，《涅槃》、《華嚴》等經處尤多離文字也。經云：
X54n0872_p0281c20║「諸法不來不去、非因非緣、不生不滅、無取無捨、不增
X54n0872_p0281c21║不減，乃至非是文字之所辨說。」《法華》即第一，上句云
X54n0872_p0281c22║「是法住法位（云云）。」釋云：法位即真如異名，法住於理，
X54n0872_p0281c23║故相常住也。
X54n0872_p0281c24║疏「然動靜多體」者，淺則非情名靜、有情名動，息事名
X54n0872_p0282a01║靜、作事名動，向夜名靜、涉晝名動等。深則定靜而慧
X54n0872_p0282a02║動，真靜而俗動，世出世等可例說之。「且約」下，依理事
X54n0872_p0282a03║無礙之境、權實雙彰之心釋也。問：真諦與理何別邪？
X54n0872_p0282a04║答：真通而理狹，以真亦通事也，如八諦對分可知。今
X54n0872_p0282a05║以真俗理事合取，真且屬理，動靜之意在文可知。「心
X54n0872_p0282a06║者」下，《起信疏》解直心云：「向理之心無別岐路，故漚和
X54n0872_p0282a07║涉有。」依有境說，其動可知。餘文易了。「論中」等者，推繹
X54n0872_p0282a08║約心境釋之所以也。求之捨之，非心如何？
X54n0872_p0282a09║疏「動靜」等者，迷夫任生滅之心，遷則一向謂遷、不遷
X54n0872_p0282a10║則一向謂不遷，焉知去住元空、動靜一理？若是，芳舟
X54n0872_p0282a11║運而岸亦何移，輕雲卷而月元無驟。「世間」下，世間動
X54n0872_p0282a12║也，出世靜也。而殊見者不知世間相虗，即出世間故。
X54n0872_p0282a13║《智論》二十七廣破此見，略云：「世間相即是出世間，更
X54n0872_p0282a14║無所復。」又「依計」者，依他遍計，動也；圓成實性，靜也。依
X54n0872_p0282a15║計性空亦即圓成，如何異計？
X54n0872_p0282a16║疏「了義」者，揀權漸非了之教也。「保執」下，叔世澆浮、智
X54n0872_p0282a17║慧偏淺，愽識會理者尠、專門黨情者多，信有疑空、向
X54n0872_p0282a18║權背實。真如受熏，謂《起信》之悞譯；談有為空，斥清辨
X54n0872_p0282a19║之謬陳。若輩多矣，聞亦寒心。何者？《起信》本攝經之論，
X54n0872_p0282a20║奘尚弘傳；清辨實聖人之徒，護法見讓，寧容螢火輕
X54n0872_p0282a21║議日光？戒之戒之，勿招犁舌。疏意可曉，但隨難釋之。
X54n0872_p0282a22║伸，舒也、展也。「正同」下，〈圓覺序〉也。彼說圓覺了義隱匿
X54n0872_p0282a23║於龍宮海藏之中，無人弘闡，如陽春雪曲唱者稀而
X54n0872_p0282a24║和者寡。權淺之典人竟傳之，如下里巴歌謳者多而
X54n0872_p0282b01║應者繁也。「然四論」等者，略彰四論之因起也。排，挫也。
X54n0872_p0282b02║所見乖於正理云異。敘異可知。
X54n0872_p0282b03║疏「竟辨」等者，羣異之中談不異之妙，從其人則乖法、
X54n0872_p0282b04║順其法則違人，所以難言也。
X54n0872_p0282b05║疏「初二句」等者，出難言之所以也。疏頗明了，不煩再
X54n0872_p0282b06║述。「寶所」者。《法華》第三云：「若有多眾欲過此道至珍寶
X54n0872_p0282b07║處」等。葢以一乘為珍寶處也。「老氏」者，彼執，〈大象篇〉云：
X54n0872_p0282b08║「道之出口，淡乎其無味。」謂聞道清虗，少私寡欲。不美
X54n0872_p0282b09║常人也耶。
X54n0872_p0282b10║疏「承前」等者，謂立功者不辭乎難，成仁者不有乎躬，
X54n0872_p0282b11║黨理者任逆其情，正物者弗顧其謗。「上士」下，老氏《德
X54n0872_p0282b12║篇》云：「上士聞道勤而行之，中士聞道若存若亡，下士
X54n0872_p0282b13║聞道則大笑之。」謂笑其道之質朴也。論擬彼書成辭，
X54n0872_p0282b14║疏中避繁，故小變其文，節而釋之也。
X54n0872_p0282b15║疏「初句」等者，目擊耳聞之事、色聲香味之相，故近也。
X54n0872_p0282b16║此則事相故近，理性故遠。
X54n0872_p0282b17║疏「然」者下，此中必然，有三意焉。一要能詮了義之言
X54n0872_p0282b18║不滯而流行，二在所詮不遷之理明了，三欲異見迷
X54n0872_p0282b19║子悟入也。「欲罷」下，解不能自已也。然出《論語》。彼〈子罕
X54n0872_p0282b20║篇〉云：「欲罷不能。既竭吾才如有所立，卓爾雖欲從之，
X54n0872_p0282b21║未由也已。」葢顏回歎孔子也。「依言」等者，謂真諦故無
X54n0872_p0282b22║說無示，俗諦故因言顯理也。故《寶性論》初云：「世諦者
X54n0872_p0282b23║謂世間所用之事，名字章句言語所說故。」「真一」等者，
X54n0872_p0282b24║即中道不遷之理，不居動靜二邊故。「謙也」者，謙虗待
X54n0872_p0282c01║物，焉知來者之不如今也。故《易》曰：「勞謙君子，有終吉。」
X54n0872_p0282c02║論主之謂焉。小人少有所得則語氣昂昂，眼高四海
X54n0872_p0282c03║傍若無人，唯懷矜恃之情，焉有遜恭之節，未得尺寸
X54n0872_p0282c04║名，已落增上慢。
X54n0872_p0282c05║疏「雙引」等者，然此論式，初須略示正理，次出異見，後
X54n0872_p0282c06║方廣陳。自引放光以下，略示正理。自緣使真言以下，
X54n0872_p0282c07║出異見，為起論之由矣。然不能自已以降，方廣陳正
X54n0872_p0282c08║論。餘文可曉。「緣集」等者，法之去來在緣之離合，法之
X54n0872_p0282c09║自性何去何來？故來之與去竟無方處也。《放光》第十
X54n0872_p0282c10║七云：「諸法亦不來亦不去，亦不合亦不散」等。疏引《放
X54n0872_p0282c11║光》、《大品》，全依南藏，頗異北本。「如善財」下，舉事以明。《華
X54n0872_p0282c12║嚴》七十九略云：「善財白彌勒言：『唯願大聖開樓閣門
X54n0872_p0282c13║令我得入。』彌勒彈指，其門即開，命善財入。善財入已，
X54n0872_p0282c14║乃至見樓閣中廣愽嚴事。於後彌勒菩薩即攝神力，
X54n0872_p0282c15║上之嚴事悉不成就。善財問言：『此莊嚴事何處去邪？』
X54n0872_p0282c16║彌勒答言：『於來處去乃至云無有去處。』」不能具引。疏
X54n0872_p0282c17║中撮略經之大義釋之，令人易見。「當處」等二句，《楞嚴》
X54n0872_p0282c18║經文。《中觀》即第一〈破去來品〉，亦義引之也。論偈云：「動
X54n0872_p0282c19║處則有去。」如今云「觀方知彼去」也。次前偈云「已去無
X54n0872_p0282c20║有去，未去亦無去。離已去未去，去時亦無去。」如今云
X54n0872_p0282c21║「去者不至方」。長行釋意云：「已去故無有去。業若未去，
X54n0872_p0282c22║未有去法。去時亦無去者，名半去半未去。」意云如一
X54n0872_p0282c23║步初舉未有所至，故云半去半不去。若此亦不離已
X54n0872_p0282c24║去未去，故去相本空而不至方也。疏中所引是此品
X54n0872_p0283a01║最後之文，示三法相待而起，其性本空，知不遷也。去
X54n0872_p0283a02║法者即去業，故長行云：「隨有作業處，是中應有去」等。
X54n0872_p0283a03║「此論」下，會今論意。隨俗言遷，順真則不遷也。《涅槃》第
X54n0872_p0283a04║二十一云：「佛問東方琉璃光菩薩言：『善男子！汝為到
X54n0872_p0283a05║來？為不到來？』答言：『世尊！到亦不來，不到亦不來。乃至
X54n0872_p0283a06║云若人見有眾生性者，有來不來。我今不見眾生定
X54n0872_p0283a07║性，云何當言有來不來？有憍慢者見有去來，無憍慢
X54n0872_p0283a08║者則無去來』」等。
X54n0872_p0283a09║疏「經論」下，指上所引，釋捨也。
X54n0872_p0283a10║疏「初三句」等者，疏中間而釋之，可見。
X54n0872_p0283a11║疏「同見」等者，物境是一，迷悟見殊。如二人同席，一醒
X54n0872_p0283a12║一醉，醉者見天地反覆房宇搖蕩，醒者見之無一動
X54n0872_p0283a13║者。迷悟見法，其亦如是。「中吳」下，惑者逆物未達不遷，
X54n0872_p0283a14║茅塞其心；悟人順物能通，若發其覆也。
X54n0872_p0283a15║疏「淨源」下，道，目理也，亦性也。
X54n0872_p0283a16║疏「無始」等者，准《起信論》，謂一切染法始於無明，更無
X54n0872_p0283a17║始於無明者。遍計妄想念念生滅名之為情，以情取
X54n0872_p0283a18║法法法皆轉，致令昏衢劫劫苦海茫茫。論主見之，故
X54n0872_p0283a19║為傷也。
X54n0872_p0283a20║疏「初句汎責」者，汎然總責。六根所對六識，所遇皆然，
X54n0872_p0283a21║論中舉自例諸也。耳得之而為聲，目得之而為色，未
X54n0872_p0283a22║達聲色性空之理，故云莫覺也。「賢首」下，《還源觀．序》文。
X54n0872_p0283a23║次此，前云真空滯於心首，恒為緣慮之場，意謂聲色
X54n0872_p0283a24║性空即是實際。「次二句」下，迷者幸知往物不來，即可
X54n0872_p0283b01║達其今物亦不去，如何却計今物遷往邪？故往物者
X54n0872_p0283b02║唯住往者之法位，不能來今；今物者亦即今日之性
X54n0872_p0283b03║空，何能至往？不遷之理申述至此，雖疑網千重亦可
X54n0872_p0283b04║一時隳裂，莫嫌露布太曉。
X54n0872_p0283b05║疏「以古」等者，出意釋理，亦昭著可解。堯舜，五帝之二，
X54n0872_p0283b06║仁義之主，人到于今稱之，故舉此也。「此中」等者，古，過
X54n0872_p0283b07║去也。今，現在也。以過現例準未來，未來之物亦自在
X54n0872_p0283b08║乎未來，不至于今也。然三世之時，亦眾生妄想分別
X54n0872_p0283b09║之所顯現，依物而說，元無實體。故十卷《楞伽》第一云：
X54n0872_p0283b10║「佛告楞伽王：『汝言過去者，即分別相；未來、現在分別
X54n0872_p0283b11║亦爾。』」
X54n0872_p0283b12║疏「以今」等者，義勢不殊於前，但互望不同，但改向作
X54n0872_p0283b13║今、改今作向。來應作去，但去字不應作來也。
X54n0872_p0283b14║疏「釋成」等者，謂無今亦不立昔，去來亦爾。如前說凡
X54n0872_p0283b15║諸二之數，如是非高下等，皆互緣互生實無自性。「常
X54n0872_p0283b16║情」下，迷悟對釋。常情以所見之法，不識唯心所現、因
X54n0872_p0283b17║緣所生，如幻如夢如影如響，於夢幻中謂生謂滅，反
X54n0872_p0283b18║為虗相轉動分別之心。悟士了知緣生性空、唯心所
X54n0872_p0283b19║現，去來無相，譬之同舟濟壑，一見岸移、一了舟行，互
X54n0872_p0283b20║不相是，誰得誰失不為所轉。「予昔」下，彼《錄》第七云：「惑
X54n0872_p0283b21║者則為無常不住、新新生滅而謂之遷，若智者則了
X54n0872_p0283b22║性空無知念念無生謂之不遷。」又曰：「若能見法是心，
X54n0872_p0283b23║隨緣了性，無一法從外而入、無一法從內而生、無一
X54n0872_p0283b24║法和合而有、無一法自然而成，如是則尚不見一微
X54n0872_p0283c01║毫住相，寧觀萬法有去來？斯乃徹底明宗也（云云）。」甚
X54n0872_p0283c02║妙甚妙，可返照味之，不可下見論文談物，未知物即
X54n0872_p0283c03║性空之理，一向物上求之，云前塵非後塵、前步非後
X54n0872_p0283c04║步等。謬之謬矣。
X54n0872_p0283c05║疏「南華」者，莊子書亦名南華經，即彼〈田子房篇〉也。文
X54n0872_p0283c06║多，略云：「丘以是日徂吾終身等（云云）。」在疏徂，往也。言
X54n0872_p0283c07║世態遷流日日徂也。交臂之義，諸說不同。疏用郭象
X54n0872_p0283c08║等舊義可見。然具詳莊子之說，孔顏談道其理深遠，
X54n0872_p0283c09║亦彷彿有不遷之說。恨其人已去、其書獨存，味乎糟
X54n0872_p0283c10║粕不具見其真也。有心力者亦可以咀之。東坡《赤壁
X54n0872_p0283c11║賦》亦云：「蘇子曰：『客亦知夫水與月乎？逝者如斯而未
X54n0872_p0283c12║嘗往也。盈虗者如彼而卒莫消長也。葢將自其變者
X54n0872_p0283c13║而觀之，則天地曾不能以一瞬。自其不變者而觀之，
X54n0872_p0283c14║則物與我皆無盡也。』」
X54n0872_p0283c15║疏「通結」下，朕，初兆也。
X54n0872_p0283c16║疏「連引」等者，疏總示之。「亦通於物」者，時亦物也。「旋嵐」
X54n0872_p0283c17║者，《智論》十一云：「大劫盡時，毗藍風起，吹須彌如爛草」
X54n0872_p0283c18║等。《大疏》云：「亦云隨嵐，皆梵音輕重。即興雲之風，北方
X54n0872_p0283c19║風也，亦是壞劫時風。」餘可知。「白駒」者，即窻隙日影中
X54n0872_p0283c20║飛埃也，飄馳甚疾。古人亦喻光陰急促，如杜工部詩
X54n0872_p0283c21║云：「身世白駒催游氣。」即《莊子》舊解。若鬳齋解又云：「游
X54n0872_p0283c22║絲即空中時有拂人之面者謂之游絲，眼力不可見
X54n0872_p0283c23║之。然窻隙飛埃甚正，故鼓吹詩云『窻裏日光飛野馬』
X54n0872_p0283c24║是也。」駛，馬行疾也。「日月」等者，《俱舍頌》云：「夜半日沒中，
X54n0872_p0284a01║日出四洲等。」謂如此方夜半，西牛貨洲則日沒，北鬱
X54n0872_p0284a02║單越日中，東弗提婆日出等，故一晝夜周四天下。餘
X54n0872_p0284a03║文旨不異前。
X54n0872_p0284a04║疏「情計」等者，誕，虗也、妄也。「達觀」等者，達，悟也，亦通也。
X54n0872_p0284a05║觀，洞視也，亦禪家所謂具眼者。體，猶會也、究也。「文旨
X54n0872_p0284a06║已備」者，上乃約文敷旨，理亦極成也。自此而下，會通
X54n0872_p0284a07║內外之典，令知殊途同歸也。
X54n0872_p0284a08║疏「潛妨」者，含其問意。「梵網」者，即彼經序文。「諸經」者，《涅
X54n0872_p0284a09║槃》二十三云：「人命不停，過於山水。今日雖存，明亦難
X54n0872_p0284a10║保。云何縱心，令住惡法？壯色不停，猶如奔馬」等。
X54n0872_p0284a11║疏「初二句」等者，如《法華》第二云：「以佛教門出三界苦。」
X54n0872_p0284a12║謂聞四諦之教，悟生空之理，修無常等道，證預流等
X54n0872_p0284a13║果。此中正要無常等行，若廣釋甚繁。「緣謂」下，《智論》第
X54n0872_p0284a14║十八云：「辟支佛有二種，一名獨覺、二名因緣覺。獨覺
X54n0872_p0284a15║是今世成道，自覺不從他聞故。因緣覺者，是人先世
X54n0872_p0284a16║因緣故，獨出智慧不從他聞。等如一國王出，在園中
X54n0872_p0284a17║游戲，清朝見林樹華果蔚茂甚可愛樂。王食已而臥，
X54n0872_p0284a18║王諸夫人婇女皆共取華毀折林樹。王覺已見林毀
X54n0872_p0284a19║壞，而自覺悟一切世間無常變壞皆亦如是。思惟是
X54n0872_p0284a20║已，無漏道心生，斷諸結使，得辟支佛道，具六神通等。」
X54n0872_p0284a21║釋曰：論中覺緣離以即真，謂覺緣起諸法無常，離諸
X54n0872_p0284a22║結使，得無漏智，名即真也。與智度因緣少殊，修無常
X54n0872_p0284a23║是同，廣釋如別。
X54n0872_p0284a24║疏「通前」等者，前亦潛妨，此亦潛通。研，窮也。復，審也。「言
X54n0872_p0284b01║權旨實」者，如談無常密顯常義等，以常無常亦相待
X54n0872_p0284b02║起，不相離故。偏見之士如言生解，聞東迷西；圓見之
X54n0872_p0284b03║流聞一知二。「涅槃」下，經第九略云：「先陀婆，西域呼先
X54n0872_p0284b04║陀婆，一名四實，如是鹽器水馬皆名先陀婆。」
X54n0872_p0284b05║疏「此理」等者，可以神妙之智以會其理，不可隨識守
X54n0872_p0284b06║名言事相之情求也。「楞伽」下，唐譯第五略云：「爾時大
X54n0872_p0284b07║慧菩薩摩訶薩復白佛言：『世尊！如經中說過去未來
X54n0872_p0284b08║現在諸佛如恒河沙。此當云何？為如言而受？為別有
X54n0872_p0284b09║義？』佛告大慧：『勿如言而受，乃至廣說。』」生公即竺法汰
X54n0872_p0284b10║之資，亦學於什公。初法顯三藏出六卷《泥洹經》，彼第
X54n0872_p0284b11║六卷除闡提不得成佛。生公講至於此，評曰：「夫稟質
X54n0872_p0284b12║二儀皆涅槃正因，闡提含生之類何獨不得成佛？應
X54n0872_p0284b13║此經度未盡爾。」是時智公守文、生公執理，往復移時，
X54n0872_p0284b14║僧多從智，竟為宋文帝黜。生虎丘後至廬山，得新譯
X54n0872_p0284b15║大經。生公且講且解，每至闡提有佛性之言，諸師俛
X54n0872_p0284b16║首扼腕而慙。初生公被黜，含垢忍死以待聖經。此經
X54n0872_p0284b17║既至，證白不謬。說經纔了，即囑累眾曰：「生為此經未
X54n0872_p0284b18║至，忍死來久（云云），可善流布。」見麈尾紛然墜地而化。
X54n0872_p0284b19║時號忍死菩薩也。「希聲」者，老氏云「大音希聲」，今謂生
X54n0872_p0284b20║公違經談理，千古絕唱。「準式」者，可為標準軌式也。「然
X54n0872_p0284b21║唯」等者，却戒之也。世有好名之流，狂簡僭儗、妄生穿
X54n0872_p0284b22║鑿、斐然成章者，是誠厲女效顰、梟慕鸚語。古人云：「離
X54n0872_p0284b23║經一字，便同魔說。」
X54n0872_p0284b24║疏「既貴」等者，躡前以明也。防，隄防也。「此之二說」等者，
X54n0872_p0284c01║準《略鈔》會《涅槃經》意。倒有二種：一、凡夫本四倒，謂凡
X54n0872_p0284c02║夫於身無常計常等，故佛初成道說無常等以破之。
X54n0872_p0284c03║二、二乘末四倒，二乘之人修前無常等行以出三界，
X54n0872_p0284c04║然未識法身常樂之理，故此經中佛性妙有涅槃四
X54n0872_p0284c05║德以破之，廣如彼經說。第二卷說非遷等者，第一義
X54n0872_p0284c06║諦一切叵說。
X54n0872_p0284c07║疏「雙引」下，引《成具經》，乃義引之。《智論》五十一云：「一切
X54n0872_p0284c08║諸法不動相故，是法無來處、無去處、無處住」等。疏中
X54n0872_p0284c09║分之，各證前義太曉然也。「皆對治」等者，即《大論》彼有
X54n0872_p0284c10║四種，疏略示二。若經中說中道佛性之理，名第一義
X54n0872_p0284c11║諦悉檀也。
X54n0872_p0284c12║疏「若經」等者，經論但破執常非常之情，諸法之實不
X54n0872_p0284c13║必隨言去留也。故經論之言雖各一偏，其旨未甞不
X54n0872_p0284c14║圓也。
X54n0872_p0284c15║疏「初二句」等者，此一段疏節釋論文，顯非重繁，各有
X54n0872_p0284c16║義意，然旨不殊前。「所以」下，前舉二乘稟非常之教以
X54n0872_p0284c17║證小果，今此但會所稟之教含有權實，更不會人修
X54n0872_p0284c18║之所以，故疏示之云爾。然以論意酌之，教含權實，二
X54n0872_p0284c19║乘見權而昧實故，但住化城未及寶所，及至《法華》與
X54n0872_p0284c20║開方便之門而示真實之相。
X54n0872_p0284c21║疏「此會」等者，內篇〈太宗師〉名也。彼有三藏，藏舟於壑、
X54n0872_p0284c22║藏山於澤、藏天下於天下，文多不引。固，牢也。疏中直
X54n0872_p0284c23║解，貴令易省。「寓言」者，謂假寓其辭，非實事也。彼書寓
X54n0872_p0284c24║言者多，不能廣示。四梵志，如常聞。「新新」下，亦全用朱
X54n0872_p0285a01║文公熹註釋。
X54n0872_p0285a02║疏「二典」等者，方便善巧引攝他宗，令信內法也。
X54n0872_p0285a03║疏「孔子」等者，順世教說，智出人表，即名聖人。非如內
X54n0872_p0285a04║宗，智與理冥為聖也。故《孟子》云：「麒麟之於走獸，鳳凰
X54n0872_p0285a05║之於飛鳥，泰山之於丘垤，河海之於行潦，類也。聖人
X54n0872_p0285a06║之於民，亦類也。出乎其類，拔乎其萃，自生民以來未
X54n0872_p0285a07║有盛於孔子者也。」莊周著書三十二篇，祖黃老，述自
X54n0872_p0285a08║然，以毀仁義、蔑禮樂故，儒者斥其不經，而為諸子之
X54n0872_p0285a09║冠。「人難盡之」者，聖人之所到、聖典之妙趣，而凡情未
X54n0872_p0285a10║盡識也。古人云：「以小視大則不盡。」
X54n0872_p0285a11║疏「此出」下，且一年為一變爾。細而求之，如《楞嚴》第二，
X54n0872_p0285a12║波斯匿王云：「豈唯年變亦兼月化，何直月化兼又日
X54n0872_p0285a13║遷。沉思諦觀，剎那剎那念念之間不得停住等。」「形亦」
X54n0872_p0285a14║下，亦隨年月乃至剎那新新而變。「少壯」下，且約百年
X54n0872_p0285a15║為論，實亦念念異也。若此則念念體異，執之為一，故
X54n0872_p0285a16║成倍迷。《楞嚴》云：「迷中倍迷。」謂迷相一倍之多也。「若知」
X54n0872_p0285a17║下，出不遷之義。亦前後剎那隨變隨異，分分各住復
X54n0872_p0285a18║何相到。故《法華》云：「是法住法位，世間相常住。」以諸法
X54n0872_p0285a19║緣生體用俱離，即有即空，有之分位即實相性空之
X54n0872_p0285a20║位也，所以即遷而不遷。〈問明品〉偈云：「諸法無作用，亦
X54n0872_p0285a21║無有體性。」又云：「譬如河中水，湍流竟奔逝，各各不相
X54n0872_p0285a22║知，諸法亦如是。」以體用俱空故不相知也。
X54n0872_p0285a23║疏「此以」等者。顯示論文善巧也。如前引內教以聲聞
X54n0872_p0285a24║等內事明之。此引外典，乃以梵志外事證之。不善作
X54n0872_p0285b01║者之妙奇，何能知此論之巧辯哉。餘文可知。納婚曰
X54n0872_p0285b02║娶，貴續其後也。似昔人諸法無分不善於俗也，若是
X54n0872_p0285b03║昔人則異位通同不善於真也，故白首梵志特今日
X54n0872_p0285b04║之新吾、朱顏梵志元在昔之故物矣。梵志一也，然朱
X54n0872_p0285b05║白體殊，故似是而非真是也。《莊子．田子房》略云：「仲尼
X54n0872_p0285b06║告顏回曰：『汝雖忘乎故吾，吾有不忘之者存』」等。
X54n0872_p0285b07║疏「源師」下，負，載也、荷也。無常大化之力，負天地而趨，
X54n0872_p0285b08║載萬法而走，實有力之大者也。
X54n0872_p0285b09║疏「初至」等者，此意謂圓器受法，覽之殊文、解其同理，
X54n0872_p0285b10║與夫守株待兔、執迹求象者天壤隔矣。「根行」下，根謂
X54n0872_p0285b11║根器，即上中下。行謂信行，樂謂好樂，欲謂希欲。故《起
X54n0872_p0285b12║信》云：「以諸眾生根行不等、受解緣別。」「依一真」等者。梁
X54n0872_p0285b13║《攝論》意，葢無不從此法界流。諸宗多引，此不疣贅。「八
X54n0872_p0285b14║萬」下，且約對治八萬四千煩惱舉數，其實恒沙。《俱舍》
X54n0872_p0285b15║等云：「牟尼說法蘊，數有八十千。」《起信》云：「如是具足恒
X54n0872_p0285b16║沙不思議佛法」等。「梵網」下，彼經略云：「時佛觀諸大梵
X54n0872_p0285b17║天王網羅幢，因為說無量世界猶如網孔，各各不同
X54n0872_p0285b18║別異無量，佛教門亦復如是。」「其旨」下，教雖差別，皆為
X54n0872_p0285b19║中道實相爾。如《法華》說：「三世諸佛種種譬喻言詞演
X54n0872_p0285b20║說諸法，是法皆為一佛乘故。」故人之學教不應偏解，
X54n0872_p0285b21║以教望機若常非常皆防情之說。以聖人望教，唯宜
X54n0872_p0285b22║捨權入實，以於凡有益故。「原佛」下，亦《法華》第一云：「如
X54n0872_p0285b23║來唯以一大事因緣故出現於世。」一事謂一乘知見
X54n0872_p0285b24║也，而為眾生演說諸法。以此量之，說非常教本為常
X54n0872_p0285c01║也。若以理推之，則一切諸法必二義兼之，如娑羅娑
X54n0872_p0285c02║鳥等。若反迷之悟，則唯示不遷，故題云「物不遷」也。
X54n0872_p0285c03║疏「隨聲」等者，責守文滯理之士也。聲，名言也。然隨聲
X54n0872_p0285c04║取義有五過失，如《十地論》說。「圓音」者，略示云。謂如來
X54n0872_p0285c05║一音之中具一切音、說種種法，徧投諸類。如〈出現〉廣
X54n0872_p0285c06║示。今此取義，令於一法圓解多義，多義歸於一實，不
X54n0872_p0285c07║可聞遷只悟無常等。
X54n0872_p0285c08║疏「古今」下，謂不可指古是今等。
X54n0872_p0285c09║疏「初有」等者，謂依不動不來各陳三句也。甚易。
X54n0872_p0285c10║疏「初二句」等者，眾典萬殊，故曰羣籍。千門異說，故曰
X54n0872_p0285c11║百家。「然上」等者，通指向上論文。「例諸」者，謂苦空無我
X54n0872_p0285c12║等。或說苦下多在小乘，或說常下多在大乘。然大乘
X54n0872_p0285c13║中亦有一經而雙彰者，如《涅槃》說藥分千品，喻教差；
X54n0872_p0285c14║愈病無殊，喻旨一也。「教海」等者，以悟心為主也。封，守
X54n0872_p0285c15║也。昔有江行而失劒者，刻舟以記之。隨行殊方，猶指
X54n0872_p0285c16║刻舟處失之。迷之甚矣。刻舟，喻守文。失劒，譬迷旨。刻
X54n0872_p0285c17║舟弗獲于劒，守文焉能悟真？「瘡疣」者，謂不能忘言求
X54n0872_p0285c18║旨，反成文字之病，役心焦思徒致功力爾。
X54n0872_p0285c19║疏「自此」等者，分科也。上論雖談今古三世之時，仍對
X54n0872_p0285c20║物明之，故成異也。
X54n0872_p0285c21║疏「謂凡」下，迷悟對辨可了。「雲泥」者，儒者以高低相懸
X54n0872_p0285c22║謂雲泥也。
X54n0872_p0285c23║疏「言似相反」者，謂互相違反，亦老氏文。如前指去住
X54n0872_p0285c24║雖殊其致一也。
X54n0872_p0286a01║疏「執遷」等者，求，推求也，謂於今日尋古日也。下但反
X54n0872_p0286a02║此。
X54n0872_p0286a03║疏「文通」等者，疏以古今二相雙釋之。「然執者」下，迷人
X54n0872_p0286a04║常情但計今去古為遷。如古詩云：「昨見春條綠，那知
X54n0872_p0286a05║秋葉黃。蟬聲猶未斷，寒鴈已成行。」又云：「屈指千萬世，
X54n0872_p0286a06║過如霹𮦷忙。」皆謂世態迅速遷去也，遷之漸久以成
X54n0872_p0286a07║古。且以理求之，但積時以成古，終不遷時而成於古。
X54n0872_p0286a08║況時者，剎那墮滅，性亦無在，特妄想分別計有三世。
X54n0872_p0286a09║故《維摩經》云「非謂菩提有去來今」。
X54n0872_p0286a10║論，智者解達也。疏中括而示之。
X54n0872_p0286a11║疏「四象即四時」下，《易．繫辭》云：「易有太極，是生兩儀，兩
X54n0872_p0286a12║儀生四象」等。解云：四象，木火金水也。今謂四時者，以
X54n0872_p0286a13║論云風馳，故曰時也。葢依四象轉取之，木王於春、火
X54n0872_p0286a14║王於夏、金王於秋、水王於冬也。「璿璣」等者，瑤《疏》云：「一
X54n0872_p0286a15║天樞、二璿、三璣、四權、五衡、六開陽、七瑤光。」辰謂辰星
X54n0872_p0286a16║一點，此方觀之在北，即《論語》云：「譬如北辰居其所，而
X54n0872_p0286a17║眾星拱之」是也。謂三台七星等皆繞此而行，一晝夜
X54n0872_p0286a18║一周天，如電而卷，言疾遷也。「源師」下，以所解理正，故
X54n0872_p0286a19║名而取之。遠公，即廬山遠法師。答什公之偈略云：「本
X54n0872_p0286a20║端竟何從，起滅有無際，一毫涉動境，成此頹山勢。」釋
X54n0872_p0286a21║曰：生死二法，窮之無本端也。如《中論》說：「生在前邪？不
X54n0872_p0286a22║死何生。死在前也？不生何死。」如是推之，無端首也。起
X54n0872_p0286a23║滅即生死。有無際者，謂此二法緣會而有，有非真有、
X54n0872_p0286a24║緣離則無，如論初說。「一毫」等者，謂迷此性空之理。迷
X54n0872_p0286b01║情一毫初起，即涉生死紛動之境。山崩曰頹，謂生死
X54n0872_p0286b02║一起，勢難可止，如山一頹落也。此約迷說，悟可例知。
X54n0872_p0286b03║疏「初句利他」者，且依法相宗說。二利之行，經三阿僧
X54n0872_p0286b04║祇劫方滿因位。論言萬世百劫，且屬對以舉數。「修鍊」
X54n0872_p0286b05║者，謂修進鍊磨也。「問」者，假問以起下文。
X54n0872_p0286b06║疏「初句」下，《論語》之義，勸人進學。具云：「譬如為山，雖覆
X54n0872_p0286b07║一簣，進，吾進也。」解云：為山九仞，功始一簣。進之不已，
X54n0872_p0286b08║九仞遂成。進之在我，故云吾進也。老氏亦云：「九層之
X54n0872_p0286b09║臺起於累土。」「積土」下，就喻以明。「運行」下，約法以明。謂
X54n0872_p0286b10║果自因招，非因不果。果既昭然，知因不化。「後句」下，彼
X54n0872_p0286b11║六十四篇中文。仗，亦託也。「由初」下，亦喻顯也。千謂千
X54n0872_p0286b12║里，就其句法但云千。「由行」下，亦就法顯理不異前。「通
X54n0872_p0286b13║喻二行」者，行雖有二果，法唯一故。通，證也。「但舉」下，中
X54n0872_p0286b14║間之行例同初因，皆不滅也。「大疏」者，即《華嚴大疏》，說
X54n0872_p0286b15║佛身十種無礙，此即因果無礙也。彼宗以因果交徹
X54n0872_p0286b16║互不相礙為玄門無礙之義，今取果中見因一分之
X54n0872_p0286b17║義以證因行不化。「云云」者，經云：「一切功用猶如一念。」
X54n0872_p0286b18║即不遷也。圭峯釋云：「今一念備知，炳然齊現，猶琉璃
X54n0872_p0286b19║瓶盛多芥子。」義甚同前。「前問」下，指疏謂三世互因互
X54n0872_p0286b20║待而起，念若不生三世相泯，則一性顯矣。「論約」下，若
X54n0872_p0286b21║因若時皆名為事，事法體虗即同真也。
X54n0872_p0286b22║疏「真流」等者，亦《懸談》文。彼云：「非真流之行無以契真。
X54n0872_p0286b23║為此宗中先悟毗盧法界，後修普賢行海，悟理起行
X54n0872_p0286b24║名為真流。此行無相無住，一一契真。以契真故所以
X54n0872_p0286c01║不遷。」「若住」下，意用永嘉禪師《證道歌》。彼云：「住相布施
X54n0872_p0286c02║生天福，猶如仰箭射虗空。勢力盡，箭還墜，招得來生
X54n0872_p0286c03║不如意」等。
X54n0872_p0286c04║疏「三灾」等者，準劫章頌，一增一減為一劫，經八十增
X54n0872_p0286c05║減火灾方起，壞三千界乃至初禪。八火之後水灾乃
X54n0872_p0286c06║起，七水灾後風灾乃動。如彼廣說。酷，虐也。淪，滅也。餘
X54n0872_p0286c07║可省。
X54n0872_p0286c08║疏「初句中」等者，《佛性論》以佛性因中名應得，果中名
X54n0872_p0286c09║至得。「二位相遠」者，因不至果故。因若至果，果應是因。
X54n0872_p0286c10║亦因果同位，有無窮過。因因而果者，顯果自因招也。
X54n0872_p0286c11║果非因招，應是自然，亦無窮過。又果不俱因，顯因非
X54n0872_p0286c12║常；因因而果，知因不斷。「雖舉果」下，恐人悞解，唯依因
X54n0872_p0286c13║果事上談不遷之義，故會歸性空之理。「問」者，假此以
X54n0872_p0286c14║辨論旨也。「前」者，如前論云「諸法無所從來」等，當知因
X54n0872_p0286c15║行諸法之一也。何勞再辨？答義可知。故知論之義脉
X54n0872_p0286c16║始終有在。「唐捐」者，唐，虗也。捐，棄也。「童子」下，約喻辨因。
X54n0872_p0286c17║讀書喻因，至熟喻果。若云書功隨滅，應不至熟。既至
X54n0872_p0286c18║於熟，知前功不化。「隨相」等者，如童子讀書之相，意識
X54n0872_p0286c19║心思與眼識等俱，前念熏後、後念引前，尚至於熟。此
X54n0872_p0286c20║法相義也。但約熏引剎那相續連至後位，其實前滅
X54n0872_p0286c21║後生、因化果起。不同性宗稱理之行，與理終始，理不
X54n0872_p0286c22║違事，因相歷然；事不違理，即因不化。「所以」下，前論雖
X54n0872_p0286c23║有如來之稱，但舉果顯因。因理既明，果性自顯。疏引
X54n0872_p0286c24║佛果亦清涼義，報身有為也，法身無為也，由非一異
X54n0872_p0287a01║即遷不遷。「吾今」下，《涅槃》文，此身即化身也，常身即法
X54n0872_p0287a02║身也。
X54n0872_p0287a03║疏「無謂」等者，此中二義：一、假設之辭。假令天崩地陷，
X54n0872_p0287a04║亦無謂不靜等。二、據實而說。天地亦緣生之法，有成
X54n0872_p0287a05║有壞，當天地倒覆之時亦變之大者，苟識性空即無
X54n0872_p0287a06║變。洪流，如水灾者，至二禪是也。《列子．湯問篇》云：「然則
X54n0872_p0287a07║天地亦物也。物有不足，故昔者女媧氏鍊五色石以
X54n0872_p0287a08║補天，缺斷鼇足以立四極。其後共工氏與顓頊爭為
X54n0872_p0287a09║帝，怒而觸不周之山，折天柱、絕地維，故天傾西北，日
X54n0872_p0287a10║月星辰就焉。地不滿東南，百川水潦歸焉。」此亦言有
X54n0872_p0287a11║壞，未知所以大壞之理也。又〈天瑞篇〉略云：「杞人憂天
X54n0872_p0287a12║地崩墜，身無所寄。人曉之曰：『天積氣而成，地積塊而
X54n0872_p0287a13║成。終日於中行止，柰何憂崩墜乎？』長盧子聞而笑之
X54n0872_p0287a14║曰：『虹霓雲霧風雨四時積氣以成天，山岳河海金石
X54n0872_p0287a15║水火積形以成地。既積之矣，奚謂不壞？夫天地空中
X54n0872_p0287a16║一細物有中之巨者，憂其壞者，誠為大遠。言其不壞，
X54n0872_p0287a17║亦未是也。』」然論亦潛用《莊子》意，彼〈逍遙篇〉云：「夫大䆮
X54n0872_p0287a18║稽天而不溺。」稽，猶至也。旨不別前，疏詞可了。「清寧」者，
X54n0872_p0287a19║老氏云：「昔之得一者，天得一以清、地得一以寧」等，今
X54n0872_p0287a20║以清寧目不遷也。「千門」下，以宗中會緣性空但一義
X54n0872_p0287a21║爾。論詞風雲變化霞彩交張，百態千狀乍現乍隱，但
X54n0872_p0287a22║以宗義求之無不通矣。
X54n0872_p0287a23║疏「反顯」等者，賢首宗中物外談空為斷、空外明有為
X54n0872_p0287a24║常，即有而空、即空而有，中道見解也。「清涼」下，引證。次
X54n0872_p0287b01║云言象非近，虗懷體之而目擊。禪書載秦主覽此論，
X54n0872_p0287b02║以盞擲地而辟問法師曰：「豈非遷乎？」論主默然。是何
X54n0872_p0287b03║鄙野之談，不近理甚矣。以秦主之識法，不應有斯問；
X54n0872_p0287b04║以論主之英悟，亦不應有斯默。假令問之，則必答曰：
X54n0872_p0287b05║盞，緣生一物也，以生滅之心對之，有完有破；性空之
X54n0872_p0287b06║智印之，無生無滅。以體用本寂、完破異位，故緣集則
X54n0872_p0287b07║完、緣離則破，完破在緣不在於盞。若此，完不自於破
X54n0872_p0287b08║來，破亦不從完至，兩不相至，性各住於一世矣。鄙解
X54n0872_p0287b09║淺淺亦可以通，況論主之高悟哉。此論亦宗諸《般若》
X54n0872_p0287b10║及《中論》等而作之。
X54n0872_p0287b11║疏「一切」等者，除第一真諦，於世諦中所有世間五陰、
X54n0872_p0287b12║十二入、十八界，以至出世諸法十力、四無所畏、十八
X54n0872_p0287b13║不共、薩云若等，有為之法從緣所生皆不真也，不真
X54n0872_p0287b14║故空。如《放光》第七云：「五陰不真故空。及五陰、菩薩等
X54n0872_p0287b15║無有異。六波羅蜜、三十七品乃至佛十八法皆無端
X54n0872_p0287b16║緒。諸佛法空、佛法寂、佛法不真」等。「如幻」等者，經有十
X54n0872_p0287b17║喻，如夢、如光、如影、如響、如陽焰、如變化、如鏡中像、如
X54n0872_p0287b18║水中月、如乾闥婆城等，故自體空也。當知諸法但有
X54n0872_p0287b19║名字，何有實體？於相不真、於性本空。相雖不真，緣起
X54n0872_p0287b20║非無；性本自空，從緣非有，非有非無第一真也。下論
X54n0872_p0287b21║云「萬物果有其所以不有，有其所以不無」等。又曰「觸
X54n0872_p0287b22║物而一」等。廣引恐繁。《放光》第七云：「須菩提告舍利弗：
X54n0872_p0287b23║『諸法亦不聚亦不散。』舍利弗言：『何等不聚？何等不散？』
X54n0872_p0287b24║須菩提言：『五陰乃至善法惡法、有為無為、有漏無漏
X54n0872_p0287c01║法，亦不聚亦不散。何以故？自性爾故。以是諸法亦不
X54n0872_p0287c02║有亦不無』」等。其文非一。
X54n0872_p0287c03║疏「初句依經標牒」者，亦義引，此辨無生之理也。諸摩
X54n0872_p0287c04║訶衍中皆示此理為大乘之標相，《般若》尤多，《中論》宗
X54n0872_p0287c05║而釋之，今疏從之也。「約心」下，般若心也。以無生之般
X54n0872_p0287c06║若，照無生之妙理，亦非有照亦非無照，故論云「玄鑑
X54n0872_p0287c07║之妙趣也」。「宗體」者，此性空之理是萬物所宗之體。「勝
X54n0872_p0287c08║義」下，謂諸法約相名世俗諦，約性名勝義諦。此諦超
X54n0872_p0287c09║出俗世，故疏云無上。廣解諸諦差別之相如別。「有無」
X54n0872_p0287c10║者，下論云「緣起故非無，從緣故非有」等。「一異」者，《中論》
X54n0872_p0287c11║明中道離於八法，故論初云：「不生亦不滅，不常亦不
X54n0872_p0287c12║斷，不一亦不異，不來亦不去」等，今略云一異。論又云
X54n0872_p0287c13║「若一則無緣，若異則無相續」等言。「等」者，等餘生滅斷
X54n0872_p0287c14║常來去也，文多不引。「非自」下，論義也。〈破因緣品〉偈云：
X54n0872_p0287c15║「諸法不自生，亦不從他生，不共不無因，是故知無生。」
X54n0872_p0287c16║然《中論》本頌，龍樹菩薩造，長行即青目梵志所釋，今
X54n0872_p0287c17║略依長行以解前頌。不自生者，謂萬物無有從自體
X54n0872_p0287c18║生，必待眾因緣而後起。亦不從他生者，謂自無故他
X54n0872_p0287c19║亦無有。何者？以有自故有他，自既不生，他豈能有？釋
X54n0872_p0287c20║曰：此義以諸法為自，以因緣為他，故前云「萬物無有
X54n0872_p0287c21║從自體生，必待眾因緣。」若餘宗亦以因為自，以緣為
X54n0872_p0287c22║他，然義亦相有廣破，如《大鈔》。不共者，破自他和合共
X54n0872_p0287c23║生義也。論中共生則有二過：一自生過、二他生過。不
X54n0872_p0287c24║無因者，無因而有，則為常也，應善惡果報不從因招，
X54n0872_p0288a01║布施持戒應墮地獄、十惡五逆應生天上。言亦非作
X54n0872_p0288a02║者者，西域外道計萬物生滅謂有作者，準《中論》，或計
X54n0872_p0288a03║萬物從自在天生、從韋紐天生、從時從世生、從變化
X54n0872_p0288a04║從自然生等。然此方亦計造化有主，古人云：「造物小
X54n0872_p0288a05║兒多伎倆。」又接華詩云：「可笑化工無定準，翻紅弄紫
X54n0872_p0288a06║只由人。」皆見萬物生滅變化遷移，由化工使之。以西
X54n0872_p0288a07║域計有作者，自然之計此方有之，下亦略示，尚未達
X54n0872_p0288a08║因緣生法之理，況識緣生虗假、其性本空之理乎。「無
X54n0872_p0288a09║生」下，會釋中道第一義真。以二諦相即，故云無生而
X54n0872_p0288a10║生等。餘可知。
X54n0872_p0288a11║疏「反顯」者，唯聖人無生之智，照前無生之理也。
X54n0872_p0288a12║疏「果極」一句，依佛位明之。「示化」一句，同類成名。如下
X54n0872_p0288a13║云「在天而天、在人而人」等。「無上士」者，會如來十號之
X54n0872_p0288a14║一也。「內通」者，照理名內。出，超也，釋神心。「悉覺」下，《華嚴》
X54n0872_p0288a15║第六十卷中文。「外應」者，照事名外。「極視」下，謂權智縱
X54n0872_p0288a16║目觀色、極耳聽聲，具於五欲之境，略言聲色也。了本
X54n0872_p0288a17║虗故，色不能膠，聲亦不制也。難陀愛孫陀羅而歸家，
X54n0872_p0288a18║為色膠也。迦葉聽琉璃琴而起舞，為聲制也。故知未
X54n0872_p0288a19║了物虗，物即累其神明爾。《智論》十七說有優婆塞一，
X54n0872_p0288a20║與眾估客遠出治生。是時寒雪，夜行失伴，在一石窟
X54n0872_p0288a21║中住。時山神變為一女來，欲試之，說此偈言：「白雪覆
X54n0872_p0288a22║山地，鳥獸皆隱藏。我獨無所恃，惟願見愍傷。」優婆塞
X54n0872_p0288a23║兩手掩耳而答偈言：「無羞弊惡人，設此不淨言。水漂
X54n0872_p0288a24║火燒去，不欲聞此聲。有婦心不欲，何況造邪婬。乃至
X54n0872_p0288b01║為之失身命，如蛾赴燈火。」山神聞此偈已，即擎此人
X54n0872_p0288b02║送至伴中。著聲者，如五百仙人在山中住，甄陀羅女
X54n0872_p0288b03║於雪山池中浴，聞其歌聲即失禪定，心醉狂逸不能
X54n0872_p0288b04║自持。譬如大風吹諸林樹，聞此細妙柔軟清淨生邪
X54n0872_p0288b05║念想，是故不覺心狂，今世失諸功德，後世當墮惡道。
X54n0872_p0288b06║著香者，如阿羅漢常入龍宮，食已以鉢授沙彌令洗。
X54n0872_p0288b07║鉢中有殘飯數粒，沙彌嗅之甚美，便作方便入師繩
X54n0872_p0288b08║床下，兩手捉繩床俱入龍宮。龍言：「此未得道，何以將
X54n0872_p0288b09║來？」師言：「不覺。」沙彌得飯食。又見龍女身體端正香妙
X54n0872_p0288b10║無比，心大染著，即作要願：「我當作福，奪此龍處，居其
X54n0872_p0288b11║宮殿。」龍言：「後莫將此沙彌來。」沙彌還已，一心布施持
X54n0872_p0288b12║戒，專求所願，願早作龍。是時遶寺足下水出，自知必
X54n0872_p0288b13║得作龍。徑至師本入處大池邊，以袈裟覆頭而入即
X54n0872_p0288b14║死。變為大龍，福德大故即殺彼龍，舉池盡赤。未爾之
X54n0872_p0288b15║前，諸師及僧呵之，沙彌言：「我心已定。心相已出。」時師
X54n0872_p0288b16║將眾僧就池觀之。如是因緣由著香故。著味者，如一
X54n0872_p0288b17║沙彌心常愛酪。檀越餉僧酪時，沙彌每得殘分，心中
X54n0872_p0288b18║愛著樂喜不離。命終之後，生此殘酪瓶中。沙彌師得
X54n0872_p0288b19║阿羅漢道，分酪時語言：「徐徐，莫傷此愛酪沙彌。」諸人
X54n0872_p0288b20║言：「此是蟲，何以言愛酪沙彌？」答言：「此蟲本是我沙彌，
X54n0872_p0288b21║但坐貪愛殘酪，故生此瓶中。」師得酪分，蟲在中來。師
X54n0872_p0288b22║言：「愛酪人，汝何以來？」即以酪與之。著觸者，如波羅柰
X54n0872_p0288b23║國山中有仙人，以仲春之月於澡槃中小便。見鹿合
X54n0872_p0288b24║會，婬心即動，精流槃中，鹿飲有孕。產子似人，鹿足一
X54n0872_p0288c01║角，仙庵邊而生，見子是人，付仙而去。仙知事己兒，養
X54n0872_p0288c02║育年大，學通經書，又學坐禪，行四無量心，得五神通。
X54n0872_p0288c03║上山值雨，足不便故泥滑躃地，破其軍持又傷其足。
X54n0872_p0288c04║便大嗔恚，以軍持盛水呪令不雨，穀果不生，人民窮
X54n0872_p0288c05║乏。國王憂惱，命臣集議雨事。明者議言：「我聞山中有
X54n0872_p0288c06║一角仙人，以足不便躃地傷足，嗔呪此雨，令十二年
X54n0872_p0288c07║不墮。」王思惟言：「若十二年不雨，無復人民矣。」王即開
X54n0872_p0288c08║募：「有能令此仙失通，屬我為民者，當分國半治。」時本
X54n0872_p0288c09║國有婬女名曰善陀，端正無雙，來應募。問諸人言：「此
X54n0872_p0288c10║是人非人？」眾言：「人耳。仙人所生。」女言：「若是人者，我能
X54n0872_p0288c11║壞之。」語已取金槃盛好寶物語王言：「我當騎此仙人
X54n0872_p0288c12║項來。」即求美女五百，將歡喜丸以藥草和之，彩似雜
X54n0872_p0288c13║果，及持大力美酒，色味如水，服樹皮衣草衣似象仙
X54n0872_p0288c14║人。既至仙庵，別庵而住。仙遊見之，眾女出迎，花香供
X54n0872_p0288c15║養。仙人大喜，女以美言敬辭問訊仙人，將入房中坐
X54n0872_p0288c16║好床褥，與清酒為水、與歡喜丸為果。食已語諸女言：
X54n0872_p0288c17║「我生已來初未得此果水。」女言：「我行善故，天與我願，
X54n0872_p0288c18║得此果水。」又問：「汝何故膚色肥盛？」答：「我曹食此果水
X54n0872_p0288c19║故。」女白仙言：「何不住此間？」仙曰：「亦可住耳。」女言：「可共
X54n0872_p0288c20║澡洗。」即亦可之。女手柔軟，觸之心動。與女相洗，遂成
X54n0872_p0288c21║婬事，即失神通，天為大雨七日七夜。七日後，酒果皆
X54n0872_p0288c22║盡，繼山水木果其味不美，更索前者。答言：「已盡矣。今
X54n0872_p0288c23║當共行，有可得處。」仙言：「隨意。」即便共出。去城不遠，女
X54n0872_p0288c24║在道中臥言：「我疲極，不能復行。」仙言：「騎我頂上。」女先
X54n0872_p0289a01║遣信白王：「可觀我能。」王出觀之已而問言：「何由得爾？」
X54n0872_p0289a02║曰：「以方便故。」令住城中供養恭敬，拜為大臣。身漸羸
X54n0872_p0289a03║瘦，王問仙言：「汝何不樂？」答：「雖得五欲，常憶閑靜。諸仙
X54n0872_p0289a04║遊處不能去得。」王自思惟：「旱患已除，當復何緣強奪
X54n0872_p0289a05║其志？」即放還山中，精進不久還得五通。
X54n0872_p0289a06║疏「雙出」等者，出二智不滯之所以。「此上」等者，辨二智
X54n0872_p0289a07║體一，但依照成二。如《仁王經》云：「於諦常自二，於解常
X54n0872_p0289a08║自一。」疏意舉二諦相即為一源，真應相融為一心。疏
X54n0872_p0289a09║中「應」字謂權智，非約身說。
X54n0872_p0289a10║疏「復釋」等者，謂再以前文研窮審詳申明其理也。此
X54n0872_p0289a11║文甚隱，故疏具示之，向下隨難釋之。「順法」等者，釋上
X54n0872_p0289a12║順也。但順法之自虗，不如小乘析之令空也。若依法
X54n0872_p0289a13║析破，故不通於無窮之玅。「不滯寂」者，不離物故。「不滯
X54n0872_p0289a14║物」者，了物虗故。「一氣」下，如老氏云「一生二」，一謂氣也。
X54n0872_p0289a15║「意云」下，謂以性空之理而觀諸法，無一法而非性空
X54n0872_p0289a16║也。「凡所」下，六根所對之境，六識所生之觸，觸所染者
X54n0872_p0289a17║色等諸欲，其性本空也。「反聞自性」者，密用《楞嚴經》觀
X54n0872_p0289a18║音圓通之義，具云「反聞聞自性，聞復翳根除」等。反聞，
X54n0872_p0289a19║不循外聲也。聞自性者，謂聞聲之性不自聲生，唯自
X54n0872_p0289a20║性也。聞性既復，十方洞聽，碍塵翳根自除滅矣。此根
X54n0872_p0289a21║既爾，諸根皆然。故經云：「一根既返源，六用成休復。」「前
X54n0872_p0289a22║文」下，揀別前後可知。
X54n0872_p0289a23║疏「觸謂」等者，心染於境名觸。若細說者，根境識三和
X54n0872_p0289a24║合生觸，觸染於色等諸境。今言觸物者，凡六識所遇
X54n0872_p0289b01║之物也。「清涼」下，引《大鈔》文。「居然」者，猶顯然也，謂二諦
X54n0872_p0289b02║交徹顯然中也。「又只可」下，辨論旨致淳而一之意。若
X54n0872_p0289b03║依二諦交徹會之，亦合云混雜而恒一、派一而恒雜，
X54n0872_p0289b04║今但言致淳而一，故依此會也。
X54n0872_p0289b05║疏「雲庵」下，現行本中失此二句，檢唐本有之，於理甚
X54n0872_p0289b06║足。
X54n0872_p0289b07║疏「將破」下，敘論旨可知。心境相收，至下當知。「生公」下，
X54n0872_p0289b08║《大鈔》引之。但以真為是、俗為非，皆相待起也。相待則
X54n0872_p0289b09║俱生，不待則俱滅，故唯一無生諦也。四言，四諦也。《莊
X54n0872_p0289b10║子．齊物篇》云：「彼亦一是非，此亦一是非。彼是不得其
X54n0872_p0289b11║偶，謂之道樞。」「三家」者，《論語》文，彼云：「三家者以雍徹。」魯
X54n0872_p0289b12║桓公之後，一曰季孫、二曰仲孫、三曰孟孫。雍徹，詩名
X54n0872_p0289b13║也。世執魯政，僭天子之禮。今謂下之三師。
X54n0872_p0289b14║疏「時謬」者，謂學法之士未知緣生空有之理，謬見紛
X54n0872_p0289b15║綸，如下道恒等。「由正理」下，指前物我同根等文。「七宗」
X54n0872_p0289b16║者，彼疏云：「梁僧寶昌作《續法論》，述宋僧談清作七宗
X54n0872_p0289b17║論：一本無宗、二玄宗、三即色宗，乃至第七體會宗等。」
X54n0872_p0289b18║然世遠無行，不必屑屑。「性理隨殊」者，隨彼所述，詮旨
X54n0872_p0289b19║成異。
X54n0872_p0289b20║疏「據梁傳」等者，有云支慜度作，恐非。予按《梁傳》，度師
X54n0872_p0289b21║殊無他述。竺法汰傳中載云：「道恒頗有才力，常執心
X54n0872_p0289b22║無義，大行荊土。」既云有才力，或只此師作之，自執己
X54n0872_p0289b23║說而行也。汰曰：「此是邪說，應須破之。」乃集名僧，令弟
X54n0872_p0289b24║子曇壹難之，恒辨給弗屈。翌日更集慧遠攻之，關責
X54n0872_p0289c01║鋒起，恒自覺差異，麈尾扣案未即有答，坐者皆笑。心
X54n0872_p0289c02║無之義於此而息。「心無諸法」等者，瑤《疏》敘云：「謂我之
X54n0872_p0289c03║本心元無諸法。諸法自有，非我心有。」
X54n0872_p0289c04║疏「由心」等者，心不生於諸法，心自無事。以當懷故心
X54n0872_p0289c05║神寧靜，以此為得。然大乘正說，萬法無體皆唯心現，
X54n0872_p0289c06║緣會而生其性本空。未達此理，乃云諸法自有、我心
X54n0872_p0289c07║無法，此其所以失之遠矣。又與小乘心外執法實有
X54n0872_p0289c08║符同。
X54n0872_p0289c09║疏「東晉」下，即高僧支遁，字道林。據瑤《疏》林公作色不
X54n0872_p0289c10║自色猶存假色宗。《疏》依《北山錄》敘之，大義同也。「彼謂」
X54n0872_p0289c11║下，名青名黃，乃至大小長短等，皆人之妄情計而名
X54n0872_p0289c12║之，非色自謂，故林公云色不自色。「心若」下，達妄計性
X54n0872_p0289c13║空，苟不執之為實，青等諸相自不成立，故云雖色非
X54n0872_p0289c14║色。
X54n0872_p0289c15║疏「齊（去聲）此」者，論主欲破彼說，故先示正理。正理既達，
X54n0872_p0289c16║偏見自殞。「次句」下，但前之所名青等質碍之色，皆依
X54n0872_p0289c17║緣生，緣生之法元無青黃長短之名，無名之法質碍
X54n0872_p0289c18║即色，豈待人名青等法隨起邪見。「受想」下，以諸般若
X54n0872_p0289c19║破有之教，始自世間五蘊，終至出世十八不共等法，
X54n0872_p0289c20║皆悉空故，不獨色也。以一切法依乎妄計皆有名相，
X54n0872_p0289c21║然因緣所生無實體性，故皆空也。「以青」等者，青黃之
X54n0872_p0289c22║名妄計而起，青黃之相因緣所生。
X54n0872_p0289c23║疏「初句」等者，了遍計空，釋論初句。「未達」下，釋論後句。
X54n0872_p0289c24║「然緣起」下，潛以《起信》敘之。論說黎邪有二種義：一者
X54n0872_p0290a01║覺義、二者不覺義。依不覺義復生三種相：一者業相，
X54n0872_p0290a02║同法相宗中自證分；二者轉相，同見分；三者見相，同
X54n0872_p0290a03║相分。故言亦心之相分。「能見之心」者，謂智相相續。「隨
X54n0872_p0290a04║相轉」者，隨彼黎邪心中所現根身器界五塵等法轉
X54n0872_p0290a05║生取著，即執取計名字相也。故論釋智相等略云：「依
X54n0872_p0290a06║於境界，心起分別，相續不斷。緣念境界，心起著故，妄
X54n0872_p0290a07║執分別假名言相」等。「名屬」下，依三性釋也。名是遍計，
X54n0872_p0290a08║相是依他，如《密嚴經》義。下具引釋。
X54n0872_p0290a09║疏「竺法汰」者，據傳，與安公相友之人。圭峯《略鈔》第四
X54n0872_p0290a10║云：「本無者下至無即無，鈔云：上皆是先敘所計也。」賓，
X54n0872_p0290a11║客也，客皆向主。今立本無之人，言皆趣向於無。又引
X54n0872_p0290a12║《爾雅》云：「賓，服也。」中情賓服於無也。尋夫立文下至即
X54n0872_p0290a13║物之情哉，《略鈔》釋曰：「不言非有無却此有，非無無却
X54n0872_p0290a14║彼無也。」
X54n0872_p0290a15║疏「初二句」下，斥謂斥破，可見。「今詳」等者，以三家對而
X54n0872_p0290a16║辨之，心無則實有諸法、本無則執法元空，皆著一偏
X54n0872_p0290a17║故；林公則遍計空而不涉有，依他有而不即空，亦各
X54n0872_p0290a18║在於一偏故也。若論主者，但依緣生諸法上明之，緣
X54n0872_p0290a19║會故非無、從緣故非有，中道妙旨爛然懸解。以中破
X54n0872_p0290a20║偏，故三家所以皆不立也。問：緣生之法非有非無已
X54n0872_p0290a21║聞命矣。遍計之性如何？答：有無二見本自情生，故以
X54n0872_p0290a22║非有非無斥之。苟祛此見，則一切諸法皆不可說，言
X54n0872_p0290a23║語道斷心行處滅，如《起信》真如門及《大品》等廣說。然
X54n0872_p0290a24║汰公之作，實與般若一十八空之理相應，但不可說
X54n0872_p0290b01║於偏空也。若以五教之理隼之，恒公多入小教，支公
X54n0872_p0290b02║同在法相，汰公合於空始，論主則終教之中空有無
X54n0872_p0290b03║碍中道之理。然前前淺而後後深，以深破淺得俊尤
X54n0872_p0290b04║易。「著空」等者，空本治有之藥，病去藥亡可也。服之不
X54n0872_p0290b05║已返成其病，無可治也。「非特」等者，敘見惡猶甚也，謂
X54n0872_p0290b06║為善惡之惡。「食鹽」者，彼論第十八略云：「譬如田舍人
X54n0872_p0290b07║初不識鹽，見人以鹽著肉菜中，問言：『何以故爾？』語言：
X54n0872_p0290b08║『此鹽能令諸物味美故。』此人便念：『此鹽能美諸物，自
X54n0872_p0290b09║味必多。』便空抄鹽滿口食之。醎苦傷口，而問言：『汝何
X54n0872_p0290b10║以言鹽能作美？』人言：『癡人！此當籌量多少和之令美，
X54n0872_p0290b11║云何純食鹽？』」無智人聞空解脫門，不行諸功德，但欲
X54n0872_p0290b12║得空，是為邪見、斷諸善根等。「世間」下，非世世有斯人
X54n0872_p0290b13║也。大意以佛法雖起東漢，行之猶尠。兩晉以降，經論
X54n0872_p0290b14║未廣，圓解明哲如什公者誠罕有也。恐人見論主破
X54n0872_p0290b15║彼，便謂二師聊爾。不可不可。請覽本傳，自生鄭重。「自
X54n0872_p0290b16║下」等者，敘論旨脉也。然此一論旨脉微隱，諸師區別
X54n0872_p0290b17║亦以不同。予前後研覈，漸漸得之，理似有據。可詳逐
X54n0872_p0290b18║節疏文，不廣敘也。「初理絕」下，名謂能詮名言，相即所
X54n0872_p0290b19║詮義相。「了法」等者，《華嚴．十忍品》文。「二寄詮」下，若不寄
X54n0872_p0290b20║其言相，亦不能識。中道之性，無離文字。《淨名》文三。「故
X54n0872_p0290b21║我」下，《金剛經》文。文字性空，亦《淨名》文。「十二分教」下，《金
X54n0872_p0290b22║剛三昧經》義。餘可了。
X54n0872_p0290b23║疏「若依」等者，謂若依世俗諦說隨相立名、依名取相。
X54n0872_p0290b24║「凡是」等（云云）者，故般若論云「可物於物，則名相異陳」。
X54n0872_p0290c01║《莊子．山木篇》云：「浮遊乎萬物之祖，物物而不物於物，
X54n0872_p0290c02║則烏得而累也。」論文亦本諸此。
X54n0872_p0290c03║疏「以所名」等者，大意云：名依法有，法尚空寂，名尤虗
X54n0872_p0290c04║假。「引密嚴」者，前二句證物空，後二句證名空。下論亦
X54n0872_p0290c05║云「不物於物，則物而即真」。
X54n0872_p0290c06║疏「釋此有二」等者，於疏易了，但逐難釋之。「性各異」者，
X54n0872_p0290c07║名是遍計，相是依他故。「初句」下，大意物雖即是名，名
X54n0872_p0290c08║不即是物，顯兩異也。「見物不知名」者，謂見未識之物，
X54n0872_p0290c09║雖覩其相，不知其名，是物非名也。「俗假」等者，於第一
X54n0872_p0290c10║義二不相即，性本空也。「局者」下，謂一論能詮之名、所
X54n0872_p0290c11║詮之義，皆方便安布建立以悟將來。
X54n0872_p0290c12║疏「第一義」者，承上名相兩虗，致令第一義真獨出於
X54n0872_p0290c13║名相之表。名虗故離言說，相虗故離心緣。故《寶性論》
X54n0872_p0290c14║第一義諦者，所謂心緣尚不能知，何況名字章句等。
X54n0872_p0290c15║疏「初引」等者，摩訶衍即《智論》也，以《大品》廣說摩訶衍
X54n0872_p0290c16║義，故論具說四句之義也。今但引所用一句，復引《中
X54n0872_p0290c17║論》亦同言。「轉釋」者，即論主轉以第一真諦釋也。以第
X54n0872_p0290c18║一真諦二論皆有，故引此為下色空真俗等諸法所
X54n0872_p0290c19║依之宗。「皆云」者，指前二論。「次下」等者，謂次此以下凡
X54n0872_p0290c20║六節論文，初約色空乃至後引二論，依有無之法種
X54n0872_p0290c21║種開示，皆依非有非無以示第一真也。細詳疏意自
X54n0872_p0290c22║識論旨，若迷旨脉，何以知作者之意？予意凡解經論
X54n0872_p0290c23║須善三相：一貴識其宗、二善解旨脉、三深了文義。三
X54n0872_p0290c24║者不備，號虧聖教。「真俗非二」者，雙是之中故。「非真俗
X54n0872_p0291a01║之二」者，雙非之中故。
X54n0872_p0291a02║疏「二論」等者，以撥喪釋滌除也。杜，猶閉也。滅聲曰寂，
X54n0872_p0291a03║絕色曰寥。無色碍處名曰虗豁，目斷空也。「混茫」者，謂
X54n0872_p0291a04║混混茫茫，廣遠之相，目頑凝之空也。
X54n0872_p0291a05║疏「就物」等者，謂順物性之自虗，不待洗除以通其性，
X54n0872_p0291a06║乃即偽而真也。
X54n0872_p0291a07║疏「初四句」等者，謂躡跡釋成互存互亡句也。餘可了。
X54n0872_p0291a08║疏「密嚴」下，即彼下卷。二合，名相也。由名相故生起心、
X54n0872_p0291a09║心所等諸識分別。次句顯名空。「自下」等者，分文亦總
X54n0872_p0291a10║示下文大義也。
X54n0872_p0291a11║疏「初依」等者，空色之義乃法之標相，諸般若等皆有，
X54n0872_p0291a12║故首示也。即彼經〈不二品〉云：「色即是空，非色滅空，色
X54n0872_p0291a13║性自空」等。
X54n0872_p0291a14║疏「空非」下，色即物也。如水非波外，即波是水；金非器
X54n0872_p0291a15║外，全器為金。「非一」者，空色兩分，事理二殊，如《法界觀》
X54n0872_p0291a16║事理相非二門也。新譯《般若心經》亦有「色非是空、空
X54n0872_p0291a17║非是色」之文。「析滅」者，釋論文宰割也，如穿井鑿穴見
X54n0872_p0291a18║空之類，然即空之義遠矣。「斷見」者，外道以蘊滅不續
X54n0872_p0291a19║為斷，大乘謂小乘析滅為斷，如《懸談鈔》說。「亂意」者，《一
X54n0872_p0291a20║乘究竟實性論》說：「初發心菩薩於空未了，有三種疑。」
X54n0872_p0291a21║如下示之。
X54n0872_p0291a22║疏「問疾品」者，釋曰：病亦緣生一法也。真有則若來若
X54n0872_p0291a23║去應不從緣，從緣生滅非真非有。「超日」等者，受者五
X54n0872_p0291a24║蘊之一，命者不相應行中之一，皆緣生故，諸法空也。
X54n0872_p0291b01║疏「文則」等者，教逐機異，其旨元和。
X54n0872_p0291b02║疏「二依」等者，《放光》具云：「舍利弗問尊者須菩提言：『欲
X54n0872_p0291b03║使從無所生逮得？欲使從有所生逮得？』須菩提言：『我
X54n0872_p0291b04║亦不使從無所生逮得，亦復不使從有所生逮得。』舍
X54n0872_p0291b05║利弗言：『如所言，為無所逮無所得邪？』須菩提言：『有所
X54n0872_p0291b06║逮、有所得。不以二世俗之事有逮有得，但以世事故
X54n0872_p0291b07║有須陀洹、斯陀含、阿那含、阿羅漢、辟支佛、有佛。欲論
X54n0872_p0291b08║最第一者，無有得。無有得，從須陀洹上至佛，亦無逮
X54n0872_p0291b09║亦無得。』」釋曰：舍利弗問，從無生真諦有成得邪？從有
X54n0872_p0291b10║生俗諦有成得邪？須菩提答，以般若無所得雙遣之。
X54n0872_p0291b11║舍利弗以謂於有於無俱無所得，故須菩提復答有
X54n0872_p0291b12║得無得亦非有異，於世俗中有逮有得，第一真諦中
X54n0872_p0291b13║逮得雙絕。此義至無名論知之，故下疏指玄得。
X54n0872_p0291b14║疏「勝義」下，隨論會歸中道。
X54n0872_p0291b15║疏「義引」者，彼二十四云：「世尊！世諦、第一義諦有異邪？
X54n0872_p0291b16║須菩提！世諦、第一義諦無異也。何以故？世諦如即是
X54n0872_p0291b17║第一義諦如」等。「前雖」下，分前後各殊，可知。
X54n0872_p0291b18║疏「二諦」下，宛然殊也。故《仁王經》云：「於諦常自二，譬如
X54n0872_p0291b19║牛二角。」然真以俗為相、俗以真為性，有何太異哉？
X54n0872_p0291b20║疏「初二句」等者，謂萬法皆有一，非有義、非無義也。次
X54n0872_p0291b21║四句，如疏可知。次四句，超斷常者不絕於虗，所以出
X54n0872_p0291b22║斷；非真有故，所以出常。「後二句」下，若有者，謂依此而
X54n0872_p0291b23║見法之有，亦不即真，亦合云若無不夷跡。疏中超文
X54n0872_p0291b24║而躡，釋之尤明。
X54n0872_p0291c01║疏「古人」者，相傳靜法苑公，未詳。齊立曰並，並則為二
X54n0872_p0291c02║亦非雙。真俗相違故云恒乖；未曾各，亦恒一也。
X54n0872_p0291c03║疏「連引」等者，《淨名》之意。明言說即如，於真諦中亦非
X54n0872_p0291c04║有說亦非無說。後句不壞言說之相，於俗諦中師資
X54n0872_p0291c05║因緣會合，不生之中言說生也。「後經」者，如疏。「非轉」下，
X54n0872_p0291c06║此談如來一代利生說法凡三百餘會也。「不捨」下，《智
X54n0872_p0291c07║論》第二十六云：「如一長老目闇，自縫僧伽黎，針絍脫，
X54n0872_p0291c08║語諸人言：『誰樂福德，為我針絍。』爾時佛現其前，語言：
X54n0872_p0291c09║『我是樂欲福德無厭足人。持汝針來。』比丘知是佛，白
X54n0872_p0291c10║言：『佛無量功德海，云何無厭？』佛言：『我於福德雖盡邊
X54n0872_p0291c11║底，然無厭足。』乃至佛為說法，肉眼即明，慧眼成就」等。
X54n0872_p0291c12║「轉而」下，《大般若》四百二十五云：「我從成佛已來不說
X54n0872_p0291c13║一字，汝亦不聞」等。《放光》第十七云：「如來坦然而不說
X54n0872_p0291c14║法。」「舌覆」下，諸經多說如來將欲說法，出廣長舌相遍
X54n0872_p0291c15║覆三千大千世界，表所說誠諦故。「身默」下，《淨名．不二
X54n0872_p0291c16║品》中事。此意淨名默住亦是說法，令人了法無言入
X54n0872_p0291c17║無言際。故《大疏》云：「語默視瞬皆說，見聞覺知盡聽。」得
X54n0872_p0291c18║法契神即是說義，如《楞伽》第四云：「有佛國土，直視不
X54n0872_p0291c19║瞬，口無言說，名為說法」等。
X54n0872_p0291c20║疏「文通」等者，覈，研詰也。「物雖」等者，以此但辨前之所
X54n0872_p0291c21║引二經之義故。
X54n0872_p0291c22║疏「順顯」下，邪見執無，所以是惑。今云非無，以轉此見。
X54n0872_p0291c23║下句可得。
X54n0872_p0291c24║疏「真諦」等者，第一義諦，轉與非轉二義俱絕，故言非
X54n0872_p0292a01║有非無。
X54n0872_p0292a02║疏「如來藏」者，廣如本經。以要言之，即隨緣真如中道
X54n0872_p0292a03║妙有之心。然隨言顯示亦有二種：一者空如來藏，無
X54n0872_p0292a04║二十五有故；二者不空如來藏，具足無量性功德故。
X54n0872_p0292a05║以含此功德，所以名藏也。廣釋如《佛性論》。
X54n0872_p0292a06║疏「義引」等者，以經但云心非有無，故義引《中論》轉釋
X54n0872_p0292a07║云物從等。物雖通名，順前經義正且目心、亦該一切，
X54n0872_p0292a08║言義引也。
X54n0872_p0292a09║疏「推尋」等者，以經具繩墨義，揩定邪正故。衡，秤衡也，
X54n0872_p0292a10║亦平也。理量稱而平之，義自見爾。
X54n0872_p0292a11║疏「一徵辭」者，如何者，何故。牒者，為前《中觀》謂物不有
X54n0872_p0292a12║不無。何以知然？故今牒云。「所以然」者，然即如是義，葢
X54n0872_p0292a13║指前不有不無。下方反釋云「夫有若」等。「異喻」下，喻有
X54n0872_p0292a14║同異。今其異也，與前義全殊，亦相例而顯。以此照彼，
X54n0872_p0292a15║理極成立也。
X54n0872_p0292a16║疏「初二句」等者，此釋非有也。摘句出之，更無別釋。
X54n0872_p0292a17║疏「初句」等者，此中引論但合集《智論》上下之義，引之
X54n0872_p0292a18║釋不無也。
X54n0872_p0292a19║疏「通成」等者，初對中大旨亦不異前，但加一切爾。此
X54n0872_p0292a20║乃最後引文辨法，故明諸法因緣有無及有無二法
X54n0872_p0292a21║因緣有無，悉舉明之。舉此之外，更無一法可舉也。疏
X54n0872_p0292a22║釋前後可知。「後對」等者，前依諸法以辨有無，有無是
X54n0872_p0292a23║義。此辨有無，有無是法，此之二法亦因緣故有等。《大
X54n0872_p0292a24║品》十八空中最後云「無法有法空」，論釋甚廣，疏略引
X54n0872_p0292b01║也。涅槃亦略，具云：「一切世間有四種無：一者未生名
X54n0872_p0292b02║無，如泥團時未有瓶用。二者滅已名無，如瓶壞已是
X54n0872_p0292b03║名為無。三者各異互無，如牛中無馬、馬中無牛。」釋曰：
X54n0872_p0292b04║若以人事言之，如羅云無善星、善星無羅云，顏子無
X54n0872_p0292b05║盜跖、盜跖無顏子等。「四者畢竟名無，如兔角龜毛。」「緣
X54n0872_p0292b06║亦無數」者，各隨諸法因緣差殊故。如穀種為因，必以
X54n0872_p0292b07║水土等為緣；識種為因，所緣等為緣是也。
X54n0872_p0292b08║疏「初句」等者，以前引論文諸法有無及有無二法皆
X54n0872_p0292b09║不出有無故。「相反」者，謂有之與無敵體相反也。「收前
X54n0872_p0292b10║初三」等者，以初句明諸法因緣故應有，三句明無法
X54n0872_p0292b11║因緣故應有，所以收也。不應言無，顯違反也。「收前二
X54n0872_p0292b12║四」等者，以前第二句明諸法因緣故不應有，第四句
X54n0872_p0292b13║明有法因緣故不應有，故收之也。「後三」下，但例前說
X54n0872_p0292b14║之。餘可領。
X54n0872_p0292b15║疏「初二句」等者，應有亦該前初與三也，不應有亦該
X54n0872_p0292b16║前二與四也，釋義如疏。「事一」等者，諸法及有無之法
X54n0872_p0292b17║皆事也，同謂非有非無之中道。
X54n0872_p0292b18║疏「初有」等者，定執有無即成見取。「意言」者，舉要而言，
X54n0872_p0292b19║即心意分別未形於口謂之意言。「題示」者，不真空一
X54n0872_p0292b20║題顯示其義也。「前已通敘」者，指前破三家之後疏文
X54n0872_p0292b21║也，知彼則會此。「義若」下，意謂上述不真空之義至此
X54n0872_p0292b22║已周，故結之也。推，尋也。繹，細繹思審之貌。謂前後思
X54n0872_p0292b23║究審玩可知。
X54n0872_p0292b24║疏「彼經」下，依世諦名相以顯第一真諦名相無生，即
X54n0872_p0292c01║真諦也。「已見前文」者，指前自下之疏也。二十四云：「菩
X54n0872_p0292c02║薩以名相行般若波羅蜜，亦不當入名相中。」葢論主
X54n0872_p0292c03║依方便道，於無名相之法用名相說，今復引經示名
X54n0872_p0292c04║相本空，令不著也。故《大論》八十九云：「以方便道，以無
X54n0872_p0292c05║名相說」等。「譬如」下，亦《放光經》文。「非無」下，論辭。幻，如結
X54n0872_p0292c06║巾為兔、擲竹成龍，孟欽畫地作平野之溝、欒巴噀醪
X54n0872_p0292c07║成蜀川之雨等。化，如蓮色尼作輪王，首迎佛於寶階；
X54n0872_p0292c08║提婆達化小兒，惑闍王於內苑等。
X54n0872_p0292c09║疏「此與」等者，前云「物不即名而就實」，此云「物無當名
X54n0872_p0292c10║之實」等，義實無別，但文少不同。「名自情生」者，遍計性
X54n0872_p0292c11║故。「好惡」者，情識虗誑，苟美一物立以好名，苟惡一物
X54n0872_p0292c12║立以惡名，故云何定。「一物立多名」者，如月亦云蟾輪、
X54n0872_p0292c13║桂輪、金波、兔魄等。「一名召多物」者，如修多羅，呼井索、
X54n0872_p0292c14║席、經等。「如以」下，《本草》以蚯蚓名地龍，何有龍之實乎？
X54n0872_p0292c15║木賊，非盜也。「但順」下，俗諦故有、真諦故無，諸法且自
X54n0872_p0292c16║當。論名相，以從緣起故假也。
X54n0872_p0292c17║疏「一切」等者，以世俗諦中物物皆有名相，名相體空、
X54n0872_p0292c18║本來不立，則一切諸法悉皆空寂。「已上」者，指《放光》以
X54n0872_p0292c19║降。
X54n0872_p0292c20║疏「初句論文」者，即「物無彼此」也。「而人」下，論主釋之也。
X54n0872_p0292c21║「如二」等者，非約喻顯，且於諸法中舉此以示其空也。
X54n0872_p0292c22║故《寶藏論》云：「約天地為上下，約日月為東西，約身為
X54n0872_p0292c23║彼此，約情為是非」等。
X54n0872_p0292c24║疏「正舉」等者，疏釋可見。「元空」者，訓初為元也。「亦可」等
X54n0872_p0293a01║者，又訓初為始也。「無暫始有」者，無萌兆之始也。「無暫
X54n0872_p0293a02║始無」者，迷情念念不停，剎那相續也。餘喻況可了。
X54n0872_p0293a03║疏「初句」等者，悟無彼此之定相，則所執之法亦寂然。
X54n0872_p0293a04║彼此之相託法而現，如託繩現蛇，能所皆妄者遍計，
X54n0872_p0293a05║蛇所託繩謂依他，繩所依麻方為圓成。《晉書．樂廣傳》
X54n0872_p0293a06║說：「有客至廣家，廣舉杯酌之。璧間弓影入客杯中，客
X54n0872_p0293a07║謂悞吞其蛇，尋而病生，經年弗愈。後見廣，廣與辨析，
X54n0872_p0293a08║客豁然有得，病亦即瘳。」似此類者誠多，應識遍計生
X54n0872_p0293a09║滅。如此論旨，以依他諸法即非有非空，妄計取之為
X54n0872_p0293a10║有為無，彼此是非物我等殊，雜然而起不知已已。苟
X54n0872_p0293a11║悟情空，則法法非有非無也。故論云「既悟」等。故唯識
X54n0872_p0293a12║頌曰：「此遍計所執，自性無所有。」妄執者依性宗說枝
X54n0872_p0293a13║末，不覺在六麤事識之中。法相正唯六七二識如彼
X54n0872_p0293a14║（云云）。《楞伽》等經名為妄想，或云分別取體，即五見四
X54n0872_p0293a15║取等惑皆遍計也。
X54n0872_p0293a16║疏「成具」下，具云：「是法無所有，法無故，強為其名。」「園林」
X54n0872_p0293a17║下，準《莊子．林希逸序》云：「莊周，宋人，字子休」等。「吏」者，曾
X54n0872_p0293a18║為漆園吏，故云園林。疏所引者全是彼文，釋詞亦彼
X54n0872_p0293a19║疏義。此辨是非無定體亦空也，與此無殊。
X54n0872_p0293a20║疏「次二句」等者，名相等法生滅非常，聖人情念已亡，
X54n0872_p0293a21║即化而見不變之常。「常通」下，謂凡夫妄想紛紜，見諸
X54n0872_p0293a22║法定相彼此森然，未甞一念而通。聖人反之，即惑而
X54n0872_p0293a23║智矣。故《大疏》開因性云：「良以眾生包性德而為體、依
X54n0872_p0293a24║智海以為源，但相變體殊、情生智隔。」有人問予華嚴
X54n0872_p0293b01║宗中相容之義，指柱曰：「使此柱入彼柱，令彼柱容此
X54n0872_p0293b02║柱乎？」余曰：「汝所問者，正犯圓宗太忌。彼必超情離見，
X54n0872_p0293b03║汝用情見求之。情見既碍，法何相容？可去情思之。」
X54n0872_p0293b04║疏「放光」下，依般若論引用。彼經第二十九云：「不動真
X54n0872_p0293b05║際為諸法立處」，謂不壞俗諦名為立處，葢真即俗也。
X54n0872_p0293b06║疏「聖即智也」者，得無分別之心名為聖人。初地已上
X54n0872_p0293b07║皆名聖人。「神心也」者，《起信疏》云：「中實神解名心。」神，靈
X54n0872_p0293b08║也，即靈妙覺心。圭峯序云：「冲虗妙粹，炳煥靈明」等。《仁
X54n0872_p0293b09║王經》意，示惑性智性無二性故，但迷悟相翻爾。「今詳」
X54n0872_p0293b10║下，通會前文。前隨論文亦旋發其義，文旨煥爛，確然
X54n0872_p0293b11║非謬，好思歷歷可解。《密嚴》初句，因相立名，如謂彼此
X54n0872_p0293b12║等。次句，依他因緣而起諸相。此之二句辨名相生起，
X54n0872_p0293b13║此二者又依名相二法生妄想分別也。故《楞伽》云：「相
X54n0872_p0293b14║名常相隨，能生諸妄想。」故此三法但互緣而起，其性
X54n0872_p0293b15║本空，空則法性如如。「於斯」下，若了此三法性空之理，
X54n0872_p0293b16║即是正智。「名為」下，辨定三性。「相是依他起」者，細推經
X54n0872_p0293b17║意，相含二義：一遍計所執，如依繩見蛇、依杌見鬼，此
X54n0872_p0293b18║之名相皆是遍計。二依他心心所等，如繩如杌，名相
X54n0872_p0293b19║也。「冥搜」者，冥猶寂也。搜，求也。謂靜意求之，始可見理。
X54n0872_p0293b20║「指掌」者，見理明白，如指掌中之物也。文用《論語》。
X54n0872_p0293b21║
X54n0872_p0293b22║肇論新疏游刃卷上