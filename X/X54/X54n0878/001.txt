X54n0878_p0909b01║
X54n0878_p0909b02║
X54n0878_p0909b03║
X54n0878_p0909b04║
X54n0878_p0909b05║No. 878
X54n0878_p0909b06║物不遷正量論證
X54n0878_p0909b07║
X54n0878_p0909b08║慧日永明寺　道衡　述
X54n0878_p0909b09║理，固有讚歎無足以揚其休，務加彈駁以發其奧者。
X54n0878_p0909b10║肇師物不遷論，意淵詞麗，文短義周，非徒學者之指
X54n0878_p0909b11║南，實海藏之精華也。而數千百年未有知其解者，盡
X54n0878_p0909b12║將性空不遷之旨，認作確定死常之執。故有月川澄
X54n0878_p0909b13║禪師者，愍其精義之淪沒，悲彼聾俗之難喻，知詮釋
X54n0878_p0909b14║之無補於頹靡，故彈駁以揚其休奧。所謂正言若反，
X54n0878_p0909b15║以楔出楔者也。雖然，是豈無說乎？請試為論之。蓋澄
X54n0878_p0909b16║師駁論，雖不下數萬言，約其要，不過以其因非也。今
X54n0878_p0909b17║論其要，則餘可忽矣。所謂因非者無他，脩多羅以諸
X54n0878_p0909b18║法性空故不遷，而肇師以物各性住為不遷。據澄師
X54n0878_p0909b19║之駁意，則性空性住，似同水火。其實性空之於性住，
X54n0878_p0909b20║但異其名，非異其體也。所謂性空者，以色性自空，非
X54n0878_p0909b21║推之使空，故謂之性空。即般若云：色即是空，空即是
X54n0878_p0909b22║色是也。所謂性住者，以諸法恒住於真空實性之中，
X54n0878_p0909b23║故謂之性住。即妙華云：是法住法位，世間相常住是
X54n0878_p0909b24║也。能如是見，則澄師能破之真因，即肇師能立之玅
X54n0878_p0909c01║趣，曷容有所異同其間哉？而澄師佯為不知，謬解性
X54n0878_p0909c02║住，云：言性住者，即彼所謂昔物住昔，不來於今；今物
X54n0878_p0909c03║住今，不往於昔。乃至新故老少，成壞因果等物，各住
X54n0878_p0909c04║自位，故謂性住。嗚呼冤哉！性住之義，若果如是，肇師
X54n0878_p0909c05║不遷之義且置，而玅華是法住法位實相常住之宗，
X54n0878_p0909c06║豈亦同於外道死常之執及勝宗六句定異之見耶？
X54n0878_p0909c07║是固近日人師之物不遷，非肇師之物不遷也。故澄
X54n0878_p0909c08║師曰：吾非駁肇公也，駁是肇公者也。良有以哉！雖然，
X54n0878_p0909c09║昔物住昔，不來於今；今物住今，不往於昔等云云，皆
X54n0878_p0909c10║肇師本論之文，是乃即以不遷之語用釋性住之理，
X54n0878_p0909c11║是何容間然而非之耶？蓋其言實未甞異，而其所以
X54n0878_p0909c12║言恐未甞同耳！夫肇師云：昔物自在昔，不從今以至
X54n0878_p0909c13║昔；今物自在今，不從昔以至今者，皆即相明空之玅
X54n0878_p0909c14║旨，而澄師悉誤作定異死常之偏執，又何怪夫所談
X54n0878_p0909c15║之不水火然也？又何怪夫性住之不違性空也？夫言
X54n0878_p0909c16║昔物自在昔，相有也；非從今以至昔，體寂也。體寂則
X54n0878_p0909c17║性空，相有則用妙。用妙故，雖有而常寂；性空故，雖寂
X54n0878_p0909c18║而恒照。斯皆會空有於同致，齊體用於一言，以是而
X54n0878_p0909c19║釋性住，則性住為不遷之真因也明矣！豈同澄師所
X54n0878_p0909c20║謂性住為定常，而各住為定異哉？所以涅槃指化身
X54n0878_p0909c21║為即真，法華稱諸相而咸玅，本論亦云：言去不必去，
X54n0878_p0909c22║稱住不必住，可以神會，難以事求。則肇師明告之矣！
X54n0878_p0909c23║又安可滯於事跡而難性空不遷之理哉？澄師云：肇
X54n0878_p0909c24║公求向物，既曰於向未甞無，於今未甞有，是則此物
X54n0878_p0910a01║向有今無也。冤哉！澄師！此豈肇師之意耶？夫肇師但
X54n0878_p0910a02║曰於向未甞無，而不曰決定是有；但曰於今未甞有，
X54n0878_p0910a03║而不云決定是無也。蓋言未甞無者，但遮空見．斷見
X54n0878_p0910a04║之無，非執有見．常見之有；言未甞有者，但遮有見．常
X54n0878_p0910a05║見之有，非執斷見．空見之無。豈如駁家以有為有之
X54n0878_p0910a06║有，以無為無之無？所以論云：所造未甞異，所見未甞
X54n0878_p0910a07║同，逆之謂之塞，順之謂之通。然則論所謂昔物未甞
X54n0878_p0910a08║有無者，本無通塞，而通塞自在人情之逆順而已。本
X54n0878_p0910a09║論又云：果不俱因，因因而果；因因而果，因不昔滅；果
X54n0878_p0910a10║不俱因，因不來今。不滅、不來、不遷之致明矣。而澄師
X54n0878_p0910a11║非之曰：若昔因不滅不化，則眾生永無成佛之理。是
X54n0878_p0910a12║皆澄師左會論意，以咎肇師耳。夫肇師云：果不俱因
X54n0878_p0910a13║者，謂正當果時，因相已滅也；因因而果者，謂果雖非
X54n0878_p0910a14║因，因用不忘也。故曰：因因而果，因不昔滅。即淨名所
X54n0878_p0910a15║謂性雖空寂，所作不忘也。以果不俱因故，雖有不有；
X54n0878_p0910a16║以因因而果故，雖空不空。不有不空，而不遷之致明
X54n0878_p0910a17║矣。豈凝然有物，不滅不化，方謂之不遷也耶？又豈昔
X54n0878_p0910a18║因必定斷滅，而謂之性空也耶？若必曰因滅故，然後
X54n0878_p0910a19║果生，是何異索死雞之再鳴，而求焦芽以結果也？既
X54n0878_p0910a20║知昔因不滅不化，眾生永無成佛之理，然則昔因已
X54n0878_p0910a21║成斷滅者，眾生亦安有成佛之理耶？是皆澄師但知
X54n0878_p0910a22║錐頭利，而不知鑿頭方也。又曰：既有因果，即是無常。
X54n0878_p0910a23║無常則遷流轉變，何以謂之物不遷？蓋澄師不知常
X54n0878_p0910a24║與無常，遷與不遷，非犁然兩法，但昧者異之耳。苟能
X54n0878_p0910b01║的見無常之致，便可徹悟性空之理。既悟性空，則恒
X54n0878_p0910b02║居性住，而物不遷矣。如是，則不遷．性住．無常．性空，四
X54n0878_p0910b03║言一會。所以圓覺云：知是空華，即無輪轉也。故知肇
X54n0878_p0910b04║師每發一言，必忘空有於機先，而融真俗於言外。且
X54n0878_p0910b05║章必寄言以簡其過，又安從而求其疵焉？澄師固欲
X54n0878_p0910b06║指鹿為馬，肇師豈肯心伏哉？雖然，此皆澄師大權方
X54n0878_p0910b07║便，佯為不知，以賊攻賊，用謬闢謬而已，豈其實然也
X54n0878_p0910b08║哉？或曰：澄師駁論以來，海內尊宿大老，駁其駁者，亡
X54n0878_p0910b09║慮數十家，何以皆不能杜澄師之口？每一議發，徒資
X54n0878_p0910b10║其電辨之風，以益肇師之過。是豈諸尊宿識果不逮
X54n0878_p0910b11║澄師，抑不遷之義果有墮而決不可救耶？是皆非然
X54n0878_p0910b12║也。蓋此數尊宿者，皆忘名大士，為法通人，見澄師駁
X54n0878_p0910b13║義有所不周，而人師之見有所未盡，故一一拈出，與
X54n0878_p0910b14║澄師發揮之，豈誠學不足而識不逮也？豈不遷之義
X54n0878_p0910b15║果有墮也？不然，諸尊宿何以徒有是肇之婆心，並無
X54n0878_p0910b16║匡肇之手眼？且因明乃破立之綱維，推邪之良範，澄
X54n0878_p0910b17║師方挾此以為破肇之本，諸師皆忽而不論，是何異
X54n0878_p0910b18║欲救長平之百萬，而將空拳以拒強秦？又何異公輸
X54n0878_p0910b19║方執櫽括以繩材，而離婁恃己明而橫諫？雖離婁之
X54n0878_p0910b20║明，固無惑於材之美惡，要非公輸所心伏，亦非彼材
X54n0878_p0910b21║之知己也。如是而救肇，非但數尊宿之所不能，正恐
X54n0878_p0910b22║將大千世界盡抹為塵，一塵一尊宿，每一尊宿復有
X54n0878_p0910b23║如塵之口，猶恐愈辯則愈增肇師之過，而不足以伏
X54n0878_p0910b24║澄師之辯也。吾故知此皆非諸尊宿之本意，盡是裝
X54n0878_p0910c01║聾作啞，務欲互相發揮不遷之休奧而已。夫澄師既
X54n0878_p0910c02║以因明破肇師之宗，吾今亦即借因明而立不遷之
X54n0878_p0910c03║義，是所謂借手行拳，就路還家也。澄師破立之宗因，
X54n0878_p0910c04║具在駁論，皆澄師佯為謬立。略引一條，試為評之。其
X54n0878_p0910c05║一，法自相相違。因云：求向物於向，於向未甞無；責向
X54n0878_p0910c06║物於今，於今未甞有。是則向有今無，此因向異品上
X54n0878_p0910c07║轉，故犯法自相相違也。此甚不然。蓋因明之法，自許
X54n0878_p0910c08║寄言簡過。肇師不曰是有，而曰未甞無；不曰是無，而
X54n0878_p0910c09║曰未甞有。斯皆兩言一會，空有雙融。言未甞無者，但
X54n0878_p0910c10║釋人之斷見，豈執有而膠常？言未甞有者，但閑彼之
X54n0878_p0910c11║常執，豈墮無以明斷？乃知未甞之為語，正寄言以簡
X54n0878_p0910c12║過也。如是則肇師之三支本圓，而破家之諸過徒顯。
X54n0878_p0910c13║其他違因，一皆類此，故不繁引。雖然，此且就澄師所
X54n0878_p0910c14║立而施辨，要之皆非肇師之本意。若准論立，應云物
X54n0878_p0910c15║是有法，不遷為宗。因云：各住真空，即寂之性。故同喻
X54n0878_p0910c16║如江河競注，即濕之靜流；異喻如洶涌奔波，隨風之
X54n0878_p0910c17║動浪。斯論有明文，乃真能立也。是則物乃性家之物，
X54n0878_p0910c18║性乃即物之性，舉一物而全體即性，語斯性而無物
X54n0878_p0910c19║不備矣。所以布毛拈起，則豁悟本心；吹息紙燈，而大
X54n0878_p0910c20║千照破。如是而言性住，法華有法住法位之真詮；如
X54n0878_p0910c21║是而語性空，則般若有即色即空之明訓。華嚴譚各
X54n0878_p0910c22║不相到，淨名演業因不忘，是皆澄師引以駁不遷者
X54n0878_p0910c23║也，吾皆藉以證不遷而已。此非所謂所造未甞異，所
X54n0878_p0910c24║見未甞同耶？雖然，亦豈澄師實有所不同耶？蓋有是
X54n0878_p0911a01║論而無是駁，雖予亦必草草同近日人師而讀過矣。
X54n0878_p0911a02║故吾曰：理固有讚歎不如彈駁者，第顧所駁何如耳。
X54n0878_p0911a03║故知澄師之駁論，非駁不遷也，乃善於解不遷者也。
X54n0878_p0911a04║讀不遷者，其可忽乎？是則不遷之義，決是大乘性空
X54n0878_p0911a05║之妙理，何以清涼國師亦云濫同小乘有見之常情？
X54n0878_p0911a06║此亦清涼語自昭然，讀者昧之耳。夫既曰濫同，決非
X54n0878_p0911a07║真同也。如曰珷玞之濫玉，魚目之濫珠，豈珠與玉即
X54n0878_p0911a08║魚目與珷玞耶？清涼語其濫同者，正恐學者誤同近
X54n0878_p0911a09║日人師也，安可反因是以證其謬哉？嗚呼！據斯眾義，
X54n0878_p0911a10║則知觀國師之唱於前，澄禪師之和於後，以至諸尊
X54n0878_p0911a11║宿之交攻於傍，皆其言似相胡越，其意實相表裏，務
X54n0878_p0911a12║欲互相發揮不遷之休奧者也。予故為之證云。
X54n0878_p0911a13║
X54n0878_p0911a14║
X54n0878_p0911a15║
X54n0878_p0911a16║
X54n0878_p0911a17║No. 878-A
X54n0878_p0911a18║ 正量論䟦
X54n0878_p0911a19║
X54n0878_p0911a20║或曰：肇公以物各住位立不遷，而澄僧駁之，何謂
X54n0878_p0911a21║也？曰：據不遷義有五：曰剎那滅，曰性空，曰即真，曰
X54n0878_p0911a22║事理無礙，曰事事無礙。是五者各有聖經為據，即
X54n0878_p0911a23║為小．始．終．頓．圓之五教也。而物各住位之談，五教
X54n0878_p0911a24║不攝，是以駁之。香山子曰：咦！唏！若果如是，則肇師
X54n0878_p0911b01║逩逸絕塵，不可以見也。以其超然獨見於五教三
X54n0878_p0911b02║乘之外，故昔者釋迦老子四十九年說法，猶不能
X54n0878_p0911b03║於此敢措一辭，而況辯者乎？汝能於是體取少分，
X54n0878_p0911b04║便得徹困，何用駁為？又曰：肇師因不昔滅，而果得
X54n0878_p0911b05║生。澄僧引經曰：如食雖念念滅，而能令饑得飽；藥
X54n0878_p0911b06║雖念念滅，而能令病得瘥；乃至日月光明雖念念
X54n0878_p0911b07║滅，而能生長草木。由是而知，一切有為生滅無性，
X54n0878_p0911b08║乃能轉變增長，成辦眾事。若法不滅，其性常定，則
X54n0878_p0911b09║無因無果，世界不成安立矣。又如會楞伽金剛佛
X54n0878_p0911b10║舍利，非剎那之說，可以破千古之疑。此等理趣甚
X54n0878_p0911b11║多，不能枚舉。使微澄公，吾恐終不得而釋耳。則正
X54n0878_p0911b12║量之作，其大有功於聖教矣乎！香山子曰：不然。子
X54n0878_p0911b13║只見錐頭利，不見鑿頭方也。譬之長風所吹，若無
X54n0878_p0911b14║百竅，則異響焉生？肇公略開孔竅，以俟知音久矣。
X54n0878_p0911b15║二千年來，風恬浪靜，更無一人正眼覷著。邇來塞
X54n0878_p0911b16║上出一多口阿師，忍俊不禁，憤底一吹，而異響俱
X54n0878_p0911b17║聞。然則是響也，於竅有之乎？於風有之乎？即二有
X54n0878_p0911b18║之乎？離二有之乎？法本常寂，因緣適會耳，澄僧何
X54n0878_p0911b19║有焉？雖然如是，二俱不了，一則不合師悟，一則不
X54n0878_p0911b20║合泥經。若無事道人門下，更須買草鞋始得。至是，
X54n0878_p0911b21║舉筆云：還委息麼？自是鳥棲林麓易，從來人出是
X54n0878_p0911b22║非難。
X54n0878_p0911b23║旹
X54n0878_p0911b24║皇明萬曆癸卯夏香醉山隱者無似道人書于獨寐
X54n0878_p0911c01║菴中