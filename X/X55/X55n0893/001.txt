X55n0893_p0420b01║
X55n0893_p0420b02║
X55n0893_p0420b03║
X55n0893_p0420b04║
X55n0893_p0420b05║No. 893
X55n0893_p0420b06║八識規矩通說
X55n0893_p0420b07║
X55n0893_p0420b08║唐三藏法師　玄奘　集
X55n0893_p0420b09║明憨山沙門　德清　述
X55n0893_p0420b10║八識規矩者，初玄奘法師糅成唯識論，就窺基法
X55n0893_p0420b11║師因見本論十卷文廣義幽，乃請法師集此要義，
X55n0893_p0420b12║將八識分為四章，每章作頌一十二句，將五十一
X55n0893_p0420b13║心所各派本識位下有多寡之不同，條然不紊，故
X55n0893_p0420b14║稱規矩。然論雖十卷，其義盡此四十八句包括無
X55n0893_p0420b15║遺，可謂最簡最要，為一大藏教之關鑰，不唯講者
X55n0893_p0420b16║不明難通教綱，即參禪之士若不明此，亦不知自
X55n0893_p0420b17║心起滅頭數，所謂佛法之精髓也。但窺基舊解以
X55n0893_p0420b18║論釋之學者難明，故但執相不能會歸唯心之旨。
X55n0893_p0420b19║予因居雙徑寂照，適澹居鎧公請益性相二宗之
X55n0893_p0420b20║旨，予不揣固陋，先依起信會通百法，復據論義，以
X55n0893_p0420b21║此方文勢消歸於頌，使學者一覽了然易見，而參
X55n0893_p0420b22║禪之士不假廣涉教義，即此可以印心以證悟入
X55n0893_p0420b23║之淺深。至於日用見聞覺知，亦能洞察生滅心數，
X55n0893_p0420b24║但此頌近解已多皆得其宗，但就機宜或以此為
X55n0893_p0420c01║一助，以隨文難明，故先提大綱于前使知綱要，則
X55n0893_p0420c02║於頌文不勞細解亦易會矣。
X55n0893_p0420c03║大綱者，謂一真法界，圓明妙心，本無一物，了無身
X55n0893_p0420c04║心世界之相，又何有根境對待，妄想分別之緣影
X55n0893_p0420c05║乎？原此心境，皆因無明不覺，迷一心而為識。唯識
X55n0893_p0420c06║變起見相二分，故見為心，相為境。故緣塵分別好
X55n0893_p0420c07║醜取捨者，皆妄識耳。若了心境唯識，則分別不生。
X55n0893_p0420c08║分別不生，則一心圓明，永離諸相矣。今以未悟一
X55n0893_p0420c09║心，故須先了唯識。心境生滅，心行則當下消亡，一
X55n0893_p0420c10║心可入。故唯識必須先知大綱，方可安心入觀耳。
X55n0893_p0420c11║此頌大綱，單舉八識心王。緣境之時，境有好醜，故
X55n0893_p0420c12║心所從之執取。起憎愛取捨，故作善作惡。善惡為
X55n0893_p0420c13║因，故感苦樂二報，則業力牽引，受苦受樂。眾生生
X55n0893_p0420c14║死之法，唯此而已。此中開列八識，各具心所多寡
X55n0893_p0420c15║之不同，造業有強弱之不一。分別皎然，使學者究
X55n0893_p0420c16║心了知起滅下落，易於調治，不致盲修瞎練，不是
X55n0893_p0420c17║徒知名相而已。眾生日用見聞覺知，不離心境。其
X55n0893_p0420c18║能緣之心，具有三量。量者，量度，揀非真智。今妄識
X55n0893_p0420c19║對境，便有量度。故心有三量，謂現量、比量、非量。以
X55n0893_p0420c20║第一念現前明了，不起分別，不帶名言，無籌度心，
X55n0893_p0420c21║如鏡現像，名為現量。若同時率爾，意識隨見隨即
X55n0893_p0420c22║分別，名為比量。比度不著，名為非量。此三量乃能
X55n0893_p0420c23║緣之心也。而所緣之境亦有三，謂性境、帶質境、獨
X55n0893_p0420c24║影境、現量緣性境。性者，實也。謂根塵實法，本是真
X55n0893_p0421a01║如妙性，無美無惡。以心無分別，故境無美惡，是為
X55n0893_p0421a02║性境。帶質境者，比量所緣。若比度不著，則為非量。
X55n0893_p0421a03║其帶質境有真有似，以六、七二識各有所緣故。若
X55n0893_p0421a04║六識外緣五塵，比度長短、方圓、美惡等相，屬第二
X55n0893_p0421a05║念意識分別，故為比量。此長短等相，是帶彼外境
X55n0893_p0421a06║本質而起，名似帶質。以是假故，其意識緣五塵過
X55n0893_p0421a07║去落謝影子，亦名有質獨影，乃意識所變，故云以
X55n0893_p0421a08║心緣色似帶質，中間相分一頭生，謂單從能緣見
X55n0893_p0421a09║分起故。若緣空華、兔角等事，名無質獨影。若散心
X55n0893_p0421a10║所緣，又有夢中境界及病中狂亂所見，皆是非量。
X55n0893_p0421a11║并定中觀魚、米、肉、山等事，皆現量明了。意識雖通
X55n0893_p0421a12║三量，現多比非少也。若七識緣八識見分為我，中
X55n0893_p0421a13║間相分兩頭生，以能所同一見分所變，故名真帶
X55n0893_p0421a14║質境。此心境之辨也。以心境對待，境有逆順好醜，
X55n0893_p0421a15║則能緣心，依之而起憎愛取捨等見，故起惑造業，
X55n0893_p0421a16║染成善惡二性，故感將來受苦樂二報，故心王有
X55n0893_p0421a17║苦受樂受。若不起善惡，屬無記性，則平平受。因此
X55n0893_p0421a18║受亦有三，所以三界眾生，上下升沉輪迴，苦樂不
X55n0893_p0421a19║忘者，皆由唯識內習熏變，發起心境。故三量、三境、
X55n0893_p0421a20║三性、三受，由是不能出離生死，皆心意識之過也。
X55n0893_p0421a21║故論云：眾生依心意意識轉。今唯識宗，因凡夫日
X55n0893_p0421a22║用不知苦樂誰作誰受，外道妄立神我，二乘心外
X55n0893_p0421a23║取法，故佛說萬法唯識。使知唯識，則知不出自心，
X55n0893_p0421a24║以心不見心，無相可得。故參禪做工夫，教人離心
X55n0893_p0421b01║意識參，離妄想境界求，正是要人直達自心本無
X55n0893_p0421b02║此事耳。今八識頌而稱規矩者，只是發明心境，其
X55n0893_p0421b03║所作善作惡，皆是心所助成，以各具多寡之不一，
X55n0893_p0421b04║故力有強弱之不等耳。此唯識之大綱也。其心所
X55n0893_p0421b05║法，已見百法，今預列心境，則臨文不必繁解，恐礙
X55n0893_p0421b06║觀心耳。參禪若了妄心妄境，皆唯識所現，則用功
X55n0893_p0421b07║之時，內外根境，一齊放下，不逐緣影，能所兩忘，絕
X55n0893_p0421b08║無對待，單提一念，攝歸自心，則一切境量分別，皆
X55n0893_p0421b09║剩法矣。
X55n0893_p0421b10║○五識頌
X55n0893_p0421b11║性境現量通三性眼耳身三二地居
X55n0893_p0421b12║徧行別境善十一，中二大八貪嗔癡
X55n0893_p0421b13║此頌前五識。首句言五識與八同體，緣境之時，單
X55n0893_p0421b14║屬現量。以前五識，乃八識精明之體，映在五根門
X55n0893_p0421b15║頭，了境之用。以初映境時，當第一念，未起分別，不
X55n0893_p0421b16║帶名言，無籌度心，故名為現量。境即性境。若起第
X55n0893_p0421b17║二念分別，則是同時意識，相應而起，則屬比量，故
X55n0893_p0421b18║云性境現量。言三性者，乃善、惡、無記三性。由此五
X55n0893_p0421b19║識，體非恒審，故三性皆通。問曰：五識現量，本無善
X55n0893_p0421b20║惡，何以通三性耶？答曰：此約同時意識，而引自類
X55n0893_p0421b21║種子，同時而起，則三性皆通。此指意識任運而言，
X55n0893_p0421b22║非專五識也。問曰：若前與八同體，然八識畢竟無
X55n0893_p0421b23║善無惡，而五識何獨通耶？答：八識畢竟不起分別，
X55n0893_p0421b24║五識則有任運分別，約後分別位義說通耳。眼耳
X55n0893_p0421c01║身三二地居者，此言三界五識行止之地也。二地
X55n0893_p0421c02║者，謂欲界五趣雜居地，色界初禪離生喜樂地。以
X55n0893_p0421c03║欲界五識，全具初禪，天人以禪悅為食，不食段食，
X55n0893_p0421c04║故離舌識。既不受食，則亦不聞香，故無鼻識，但有
X55n0893_p0421c05║眼、耳、身三識而已。居者，止也。謂此三識，亦止於初
X55n0893_p0421c06║禪。若至二禪定生喜樂地，以入定中，三識亦無，故
X55n0893_p0421c07║云居止於此。徧行二句，頌相應心所也。其相應心
X55n0893_p0421c08║所，通有五十一，而前五識，但具三十四心所法，餘
X55n0893_p0421c09║不具者，互相違故。
X55n0893_p0421c10║五識同依淨色根九緣七八好相隣
X55n0893_p0421c11║合三離二觀塵世，愚者難分識與根
X55n0893_p0421c12║此頌初句言五識所依之根，次句言生識之緣，三
X55n0893_p0421c13║句言了境之用。言依根者，謂八識精明之體。今映
X55n0893_p0421c14║五根門頭，各了自境，不能圓通者，以被五色根之
X55n0893_p0421c15║所籠罩，故各別區分。然五根乃四大所造，有浮塵，
X55n0893_p0421c16║有勝義。今淨色根乃清淨四大所造，為勝義根，則
X55n0893_p0421c17║浮塵根不足依也。且如盲者見暗，與有眼處暗無
X55n0893_p0421c18║異，足知根壞而見不壞，則所依乃淨色根耳。言淨
X55n0893_p0421c19║色者，舊解但云四大初成之淨色，此最難曉，唯天
X55n0893_p0421c20║眼能見。愚謂淨色即無明殻也。何以明之？且妙明
X55n0893_p0421c21║真心，本來圓明廣大，今變而為識，則被無明拘礙。
X55n0893_p0421c22║及結色成根，而無明識體栖托其中，是為五蘊之
X55n0893_p0421c23║眾生。且此妙心，非無明力，誰能裹此而入軀殻之
X55n0893_p0421c24║中耶？故中陰身亦有形狀，但輕薄耳。鬼神五通，乃
X55n0893_p0422a01║淨色之用，足可徵矣。九緣等者，言生識之緣，謂八
X55n0893_p0422a02║識生起，共有九緣，但具緣多寡之不同耳。九緣者，
X55n0893_p0422a03║謂空明、根境、作意、分別、染淨、種子、根本。此九通為
X55n0893_p0422a04║生識之緣，以有為之法，非無緣而生。偈曰：眼識九
X55n0893_p0422a05║緣生耳識唯從八鼻舌身三七後三五三四。謂眼
X55n0893_p0422a06║識必仗九緣方生。耳識八緣，除明緣，以暗中能聞
X55n0893_p0422a07║故。鼻、舌、身三識，除明、空二緣，故唯七耳，相隣次第
X55n0893_p0422a08║也。應云八七。後意識五緣者，謂除分別與根，以根
X55n0893_p0422a09║乃七識染淨依故。七識三緣者，但有作意、種子、根
X55n0893_p0422a10║本耳。八識四緣者，謂根即末那，境即種子根身器
X55n0893_p0422a11║界，作意即徧行一種子，乃八識親生種子。此通言
X55n0893_p0422a12║生識之緣，意取前五識因便及後三也。鼻、舌、身乃
X55n0893_p0422a13║合中取境，以合方知故。眼、耳離根取境，以合則壞
X55n0893_p0422a14║根故。此言了境之用也。愚者難分一句，言小乘人
X55n0893_p0422a15║唯依六識三毒建立染淨根本，不知八識三分，以
X55n0893_p0422a16║根乃相分色法，識乃見分心識。以不知此，只說根
X55n0893_p0422a17║識相生。縱許五識依五根生，則六識依何為根耶？
X55n0893_p0422a18║經云：根能照境，識能了別。二乘不知，故為愚者。此
X55n0893_p0422a19║上八句頌有漏識，下四句頌無漏成智。
X55n0893_p0422a20║變相觀空唯後得果中猶自不詮真
X55n0893_p0422a21║圓明初發成無漏，三類分身息苦輪
X55n0893_p0422a22║此四句頌轉識成智也。變謂變帶，相謂相分。以五
X55n0893_p0422a23║識一向緣五塵相分境，以此識同八齊轉。今托彼
X55n0893_p0422a24║相變帶觀空，而此方成智。其相雖空，亦未離空相，
X55n0893_p0422b01║以不能親緣真如無相理故。智有根本、後得，根本
X55n0893_p0422b02║智緣如名真智，後得智緣俗名為假智。果中不詮
X55n0893_p0422b03║真者，正謂佛果位中尚名假智。此破異師計也。以
X55n0893_p0422b04║安慧師宗言後得因中緣如，故此破之。圓明初發，
X55n0893_p0422b05║謂八識轉大圓鏡智。初發之時，此前五識即成無
X55n0893_p0422b06║漏，以同體故，所謂五八果上圓。若此五轉成所作
X55n0893_p0422b07║智，在佛果中則能現三類身，謂大化、小化、隨類化。
X55n0893_p0422b08║以此三身應機利物，以在因中有外作用，故果上
X55n0893_p0422b09║亦成利生大用也。參禪無明一破，則五根門頭皆
X55n0893_p0422b10║光明智照，如鏡照物，不將不迎，終日應緣，了無一
X55n0893_p0422b11║法當情矣。
X55n0893_p0422b12║○六識頌
X55n0893_p0422b13║三性三量通三境三界輪時易可知
X55n0893_p0422b14║相應心所五十一，善惡臨時別配之
X55n0893_p0422b15║此頌六識。初句言六識善、惡、無記三性，現量、比量、
X55n0893_p0422b16║非量性境，帶質獨影，一一皆具。以諸識中，唯此具
X55n0893_p0422b17║足，故其力最強。三界生死，善惡因果，唯此識造，故
X55n0893_p0422b18║云三界輪時易可知。所以能取三界生死者，以五
X55n0893_p0422b19║十一心所，法法全具，故業力殊勝。但就善惡一念
X55n0893_p0422b20║起時，則心所齊集，以類相從，故云分別配之，則易
X55n0893_p0422b21║可知也。然意識有五種緣境，不同五種，謂明了意
X55n0893_p0422b22║識、散位獨頭意識、定中獨頭意識、夢中獨頭意識、
X55n0893_p0422b23║散亂獨頭意識。此五種緣境，唯後夢中、散亂位二
X55n0893_p0422b24║種，單緣獨影境。其前三種，皆能緣三境，以凡有影
X55n0893_p0422c01║像，皆落意識窼臼故。參禪工夫，必要離心意識者，
X55n0893_p0422c02║要不墮光影門頭，以非真實故耳。
X55n0893_p0422c03║性界受三恒轉易根隨信等總相連
X55n0893_p0422c04║動身發語獨為最，引滿能招業力牽
X55n0893_p0422c05║此頌六識業力強勝也。受雖云三受，其實有五，內
X55n0893_p0422c06║外麤細之不同，謂苦樂憂喜捨。逼悅心曰憂喜，逼
X55n0893_p0422c07║悅身曰苦樂，憂喜苦樂不行時，名為捨受。以此六
X55n0893_p0422c08║識，於三性三界五受，恒常轉變改易也。正如善時
X55n0893_p0422c09║忽生一惡念，喜時忽生一憂念，改易不定。次句承
X55n0893_p0422c10║之云，若惡念起時，則根本與隨煩惱連帶而起。若
X55n0893_p0422c11║善念起時，信等善法亦相連而起。以其善惡心所
X55n0893_p0422c12║齊行，故助其強勝耳。於八識中，能動身發語，獨此
X55n0893_p0422c13║識最強。其造善惡之業，亦此識最強。引者，能引諸
X55n0893_p0422c14║識作業。滿者，能滿異熟果報。故一業引一果，多業
X55n0893_p0422c15║能圓滿。其所造業力招後報者，則牽引八識受生
X55n0893_p0422c16║死苦。故八識頌云，界地從他業力生者，此耳。故楞
X55n0893_p0422c17║伽不立七識，但言真識現識分別事識，足知此識
X55n0893_p0422c18║過患最重也。
X55n0893_p0422c19║發起初心歡喜地俱生猶自現纏眠
X55n0893_p0422c20║遠行地後純無漏，觀察圓明照大千
X55n0893_p0422c21║此頌六識轉成妙觀察智也。以第六識順生死流，
X55n0893_p0422c22║具有分別俱生我法二執。若逆流還源，亦仗此識
X55n0893_p0422c23║作我法二空觀。今轉識成智，從觀行位入生空觀，
X55n0893_p0422c24║至七信位方破分別我執。天台云：同除四住，此處
X55n0893_p0423a01║為齊。從八信起作法空觀，歷三賢位，至初地初心
X55n0893_p0423a02║方斷分別法執，故云發起初心。歡喜地俱生二執
X55n0893_p0423a03║方現，故云現纏眠纏目，現行眠目種子。以俱生我
X55n0893_p0423a04║法二執乃七識所執者，七識無力斷惑，亦仗六識
X55n0893_p0423a05║入二空觀。初則有相觀多，無相觀少。至第七遠行
X55n0893_p0423a06║地，六識恒在雙空觀，方破俱生我執，俱生法執永
X55n0893_p0423a07║伏不起。至此六識方得純淨無漏相應心所，亦同
X55n0893_p0423a08║轉成妙觀察智也。若此識成智，則日用現前，六根
X55n0893_p0423a09║門頭放光動地，一切云為皆大機大用矣。
X55n0893_p0423a10║○七識頌
X55n0893_p0423a11║帶質有覆通情本隨緣執我量為非
X55n0893_p0423a12║八大徧行別境慧，貪癡我見慢相隨
X55n0893_p0423a13║此頌七識境量心所也。此識唯緣帶質境，以心緣
X55n0893_p0423a14║心，名真帶質。言通情本者，以揀六識緣外境為似
X55n0893_p0423a15║帶質也。以此七識緣內見分為我，中間相分識與
X55n0893_p0423a16║見分本質交帶變起，故名為真。三性之中，唯有覆
X55n0893_p0423a17║無記，謂此識雖無善惡，而有四惑，我見相應而起，
X55n0893_p0423a18║蓋覆真性，故名有覆無記。隨緣執我量為非，此句
X55n0893_p0423a19║揀量也。若言帶質境，則屬比量所緣。今因執內見
X55n0893_p0423a20║分為我，以非我計我，恒謬執故，故名非量。此識唯
X55n0893_p0423a21║具十八心，所以雖無善惡，而為染污意，故具八大
X55n0893_p0423a22║徧行，并別境中慧。慧即我見，貪、癡、見、慢，同一我見
X55n0893_p0423a23║故。餘不具者，以善是淨法，此識染污；小隨麤猛，此
X55n0893_p0423a24║識微細。由見審決故，疑無容起；愛著我故，嗔不得
X55n0893_p0423b01║生。故唯四惑，然無別境。四者、以欲希望，此識任運，
X55n0893_p0423b02║無所希望，故無欲。解者，印持未定境，此識恒緣定
X55n0893_p0423b03║事，故無勝解。念乃記憶曾所習事，此識恒緣現所
X55n0893_p0423b04║受境，無所記憶，無不定。四者、悔者，悔先所作，此識
X55n0893_p0423b05║恒緣現境，故無惡作。睡眠必依身心重昧，外眾緣
X55n0893_p0423b06║力，此識一類內執，不假外緣，故無睡眠。尋、伺二法，
X55n0893_p0423b07║麤細發言，淺深推度，此識唯依內門而轉，一類執
X55n0893_p0423b08║我，故皆無之。
X55n0893_p0423b09║恒審思量我相隨有情日夜鎮昏迷
X55n0893_p0423b10║四惑八大相應起，六轉呼為染淨依
X55n0893_p0423b11║此頌七識力用也。此識恒常思察量度第八見分
X55n0893_p0423b12║為我，故云恒審思量我相隨。恒之與審，八識中四
X55n0893_p0423b13║句分別：第八恒而非審，不執我無間斷故；第六審
X55n0893_p0423b14║而非恒，以執我有間斷故；前五非恒非審，不執我
X55n0893_p0423b15║故；唯第七識亦恒亦審，以執我無間斷故。有情由
X55n0893_p0423b16║此生死長夜而不自覺者，以與四惑八大相應起
X55n0893_p0423b17║故。第六依此為染淨者，由此識念念執我故，令六
X55n0893_p0423b18║識念念成染；此識念念恒思無我，令六識念念成
X55n0893_p0423b19║淨故。六識以此為染淨依，是為意識之根，以此識
X55n0893_p0423b20║乃生死根本故。參禪做工夫，先要志斷四惑，內離
X55n0893_p0423b21║我見，方有少分相應。
X55n0893_p0423b22║極喜初心平等性無功用行我恒摧
X55n0893_p0423b23║如來現起他受用，十地菩薩所被機
X55n0893_p0423b24║此頌七識轉識成智也。分別俱生我法二執，乃六
X55n0893_p0423c01║七識各有所執。分別二執，從初發心，六識修生空
X55n0893_p0423c02║觀，至七信位，斷分別我執。隨入法空觀，歷三賢位，
X55n0893_p0423c03║至初地方斷。此則七識當轉平等性智。因有俱生
X55n0893_p0423c04║二執未淨，故此識未得純淨無漏，故曰極喜初心
X55n0893_p0423c05║平等性。無功用行我恒摧，謂六識恒住雙空觀中，
X55n0893_p0423c06║至第七遠行地，方捨藏識，破俱生我執。至八地無
X55n0893_p0423c07║功用行，則我執永伏，法執間起，故云恒摧。若此七
X55n0893_p0423c08║識轉成無漏平等性智，在佛果位中，現十種他受
X55n0893_p0423c09║用身，為十地菩薩說法，菩薩所被之機也。行人此
X55n0893_p0423c10║識一轉，則不動智念念現前，法界圓明，湛然常住
X55n0893_p0423c11║矣。
X55n0893_p0423c12║○八識頌
X55n0893_p0423c13║性唯無覆五徧行界地隨他業力生
X55n0893_p0423c14║二乘不了因迷執，由此能興論主諍
X55n0893_p0423c15║此頌八識行相也。此識唯一精明，本無善惡，故四
X55n0893_p0423c16║性中唯無覆無記，諸心所中唯與徧行五法相應，
X55n0893_p0423c17║以有微細流注生滅，故三界九地乃生死六道。此
X55n0893_p0423c18║識為總報主，當體雖無善惡，而被他六識業力牽
X55n0893_p0423c19║引而生。前六識頌引滿能招業力牽者，此也。以此
X55n0893_p0423c20║識深細，世尊尋常不說，故云：陀那微細識，習氣成
X55n0893_p0423c21║瀑流，真非真恐迷，我常不開演。向為二乘但說六
X55n0893_p0423c22║識建立染淨根本，二乘一向未聞，故不了耳。又云：
X55n0893_p0423c23║阿陀那識甚深細，習氣種子成瀑流，我於凡愚不
X55n0893_p0423c24║開演，恐彼分別執為我。故云：因迷執。以小乘不知
X55n0893_p0424a01║故，不信有此識，是故大乘論師引大小乘三經、四
X55n0893_p0424a02║頌、五教、十理證有此識，故云：由此能興論主諍。十
X55n0893_p0424a03║證之義，論中廣明。
X55n0893_p0424a04║浩浩三藏不可窮淵深七浪境為風
X55n0893_p0424a05║受熏持種根身器，去後來先作主公
X55n0893_p0424a06║此頌八識體相力用也。浩浩者，廣大無涯之貌，謂
X55n0893_p0424a07║藏識性海不思議熏變而為業海，故此識體廣大
X55n0893_p0424a08║無涯，以具三藏義故名為藏識。三藏者，能藏、所藏、
X55n0893_p0424a09║我愛執藏，以前七識無量劫來善惡業行種子習
X55n0893_p0424a10║氣唯此識能藏，前七識所作異熟果報唯八識是
X55n0893_p0424a11║所藏之處，由第七識執此為我，故云我愛執藏。論
X55n0893_p0424a12║云：諸法於識藏，識於諸法爾，更互為果性，亦常為
X55n0893_p0424a13║因性。積劫因果不失不壞，故云不可窮。本是湛淵
X55n0893_p0424a14║之心，為境風鼓動，故起七識波浪造種種業。經云：
X55n0893_p0424a15║藏識海常住，境界風所動，洪波鼓冥壑，無有斷絕
X55n0893_p0424a16║時。故云淵深七浪境為風。前七現行返熏此識，以
X55n0893_p0424a17║其體有堅住可熏性，故云受熏。前七善惡種子唯
X55n0893_p0424a18║此識能持，又能持根身器界一期令不散壞者，以
X55n0893_p0424a19║是此相分乃所緣之境，故以為三界總報主，故死
X55n0893_p0424a20║時後去投胎先來為眾生之命根，故云作主公，其
X55n0893_p0424a21║實不知不死不生法身常住也。故經云：識藏如來
X55n0893_p0424a22║藏，所謂如來藏。轉三十二相入一切眾生身中，故
X55n0893_p0424a23║如來藏有恒沙稱性淨妙功德，豈生死耶？今迷而
X55n0893_p0424a24║為藏識，亦具恒沙染緣力用，能一念轉變則妙性
X55n0893_p0424b01║功德本自圓成，以真妄覿體，故頌四句歎其力用
X55n0893_p0424b02║廣大也。
X55n0893_p0424b03║不動地前纔捨藏金剛道後異熟空
X55n0893_p0424b04║大圓無垢同時發，普照十方塵剎中
X55n0893_p0424b05║此頌轉成大圓鏡智也。謂此識因七識執為我故，
X55n0893_p0424b06║從無始時來，相續長劫，沉淪生死。圓教菩薩，從初
X55n0893_p0424b07║發心修行，漸斷習氣，歷過三賢登地以去，至第七
X55n0893_p0424b08║地，破俱生我執，此識方得捨藏識名，顯過最重，故
X55n0893_p0424b09║云不動地。前纔捨藏，以微細法執，及有漏善種間
X55n0893_p0424b10║起，尚引後果，名異熟識。至金剛心後，證解脫道，異
X55n0893_p0424b11║熟方空，故云爾也。異熟若空，則超因果，方才轉成
X55n0893_p0424b12║大圓鏡智。言無垢同時發者，以佛果位中，名無垢
X55n0893_p0424b13║識，乃清淨真如，謂鏡智相應法身，顯現圓明，普照
X55n0893_p0424b14║十方塵剎，故結云普照十方塵剎中。以理智一如，
X55n0893_p0424b15║方證究竟一心之體，此唯識之極則，乃如來之極
X55n0893_p0424b16║果也。諦觀此識，深潛難破，此識絲毫未透，終在生
X55n0893_p0424b17║死岸頭。古德諸祖，未有不破此識，而有超佛越祖
X55n0893_p0424b18║之談。今人生滅，未忘心地，雜染種子，未淨纖毫，便
X55n0893_p0424b19║稱悟道，豈非未得謂得，未證謂證，可不懼哉。
X55n0893_p0424b20║此論古存一解，今人解者甚多，但委細分別名相，
X55n0893_p0424b21║轉見難入。而修行之士，未親教者，望崖而退。即久
X55n0893_p0424b22║依講席，罷學參禪者，但勘話頭一著，而心地生滅
X55n0893_p0424b23║頭數，亦沒奈何。此論雖云相宗，但顯唯心之相，若
X55n0893_p0424b24║不知此，亦難究心，不免得少為足。故予此解，雖未
X55n0893_p0424c01║盡依論文，唯取其義而變其語，使學者一覽便見，
X55n0893_p0424c02║正要因此悟心，不是專為分別名相也。若責予杜
X55n0893_p0424c03║撰荒邈之罪，固不敢辭，而為修行者，未必無功。幸
X55n0893_p0424c04║高明達士，得意遺言，是所望也。
X55n0893_p0424c05║○六祖大師識智頌解
X55n0893_p0424c06║大圓鏡智性清淨
X55n0893_p0424c07║教中說轉識成智，六祖所說識本是智，更不須轉，
X55n0893_p0424c08║只是悟得八識自性清淨，當體便是大圓鏡智矣。
X55n0893_p0424c09║平等性智心無病
X55n0893_p0424c10║此言七識染污無知，乃心之病也。若無染污之病，
X55n0893_p0424c11║則平等性智，念念現前。
X55n0893_p0424c12║妙觀察智見非功
X55n0893_p0424c13║言六識本是妙觀察智，於應境之時，若以功自居，
X55n0893_p0424c14║則執我見，此則為識。若不居功，則日用應緣，純一
X55n0893_p0424c15║妙觀察智矣。
X55n0893_p0424c16║成所作智同圓鏡
X55n0893_p0424c17║言前五識轉成所作智，此亦不必轉，但悟八識清
X55n0893_p0424c18║淨圓明，則於五根門頭放光動地，一切作為皆鏡
X55n0893_p0424c19║智之用矣。
X55n0893_p0424c20║五八六七果因轉但轉名言無實性
X55n0893_p0424c21║此言轉識分位，雖說六七二識是因中轉，五八二
X55n0893_p0424c22║識乃果上轉，其實轉無所轉，但轉其名不轉其體，
X55n0893_p0424c23║故云但轉名言無實性。
X55n0893_p0424c24║若於轉處不留情繁興永處那伽定
X55n0893_p0425a01║此結前轉而不轉之義也。所言轉識成智者，無別
X55n0893_p0425a02║妙術，但於日用念念流轉處，若留情念繫著，即智
X55n0893_p0425a03║成識。若念念轉處，心無繫著，不結情根，即識成智。
X55n0893_p0425a04║則一切時中，常居那伽大定矣，豈是翻轉之轉耶？
X55n0893_p0425a05║觀六祖此偈，發揮識智之妙，如傾甘露於焦渴喉
X55n0893_p0425a06║中。如此深觀，有何相宗？不是參禪向上一路耶？予
X55n0893_p0425a07║昔居五臺，夢升兜率，親見彌勒，為說唯識曰：分別
X55n0893_p0425a08║是識，不分別是智。依識染，依智淨。染有生死，淨無
X55n0893_p0425a09║諸佛。予因此悟唯識之旨。此雖夢語，不可向夢人
X55n0893_p0425a10║說也。
X55n0893_p0425a11║
X55n0893_p0425a12║八識規矩通說（終）