X55n0894_p0425b01║
X55n0894_p0425b02║
X55n0894_p0425b03║
X55n0894_p0425b04║
X55n0894_p0425b05║No. 894-A
X55n0894_p0425b06║
X55n0894_p0425b07║此規矩纂釋者，以古解單用論文，故學者難入。今時
X55n0894_p0425b08║有證義．集解，亦互有出入，故學者猶難取裁。今此纂
X55n0894_p0425b09║以古補註為主，互取二家及本論釋文，融成一貫，而
X55n0894_p0425b10║參以直解，詳略相因，遞相發明。但專境量，以心所行
X55n0894_p0425b11║相，已備於百法纂中，故此不重出，頗省繁厭。然字字
X55n0894_p0425b12║有本，全非己意，妄竊為己見也。此乃侍者廣益初入
X55n0894_p0425b13║唯識法門，老人教以研窮下手處，使探討一過，便見
X55n0894_p0425b14║穩當。若字字經心，則見解不謬。故精心參考，以備遺
X55n0894_p0425b15║忘，非為呈之大方也。
X55n0894_p0425b16║天啟壬戌夏日七十七翁憨山老人手批
X55n0894_p0425b17║
X55n0894_p0425b18║
X55n0894_p0425b19║
X55n0894_p0425b20║
X55n0894_p0425b21║
X55n0894_p0425b22║
X55n0894_p0425b23║
X55n0894_p0425b24║
X55n0894_p0425c01║
X55n0894_p0425c02║No. 894
X55n0894_p0425c03║八識規矩頌
X55n0894_p0425c04║
X55n0894_p0425c05║明　匡山五乳　廣益　纂釋
X55n0894_p0425c06║八識者，一眼識，二耳識，三鼻識，四舌識，五身識，六
X55n0894_p0425c07║意識，七末那識，八阿賴耶識。前六從依得名，第七
X55n0894_p0425c08║相應立號，第八功能受稱，如百法中解。規矩者，初
X55n0894_p0425c09║玄奘大師糅成唯識論，就窺基法師乃奘師弟子，
X55n0894_p0425c10║因見本論十卷文廣義幽，遂請奘師集此要義，名
X55n0894_p0425c11║集施頌，集諸法義惠施眾生，將八箇識分為四章，
X55n0894_p0425c12║每章作頌一十二句，將五十一心所各派本識位
X55n0894_p0425c13║下有多寡之不同，條然不紊，故稱規矩。然論雖十
X55n0894_p0425c14║卷，其義盡此四十八句包括無遺，可謂最簡最要，
X55n0894_p0425c15║為一大藏教之關鑰，不唯講者不明難通教綱，即
X55n0894_p0425c16║參禪之士若不明此，亦不知自心起滅頭數，所謂
X55n0894_p0425c17║佛法之精髓也。良以一真法界圓明妙心本無一
X55n0894_p0425c18║物，了無身心世界之相，又何有根境對待、妄想分
X55n0894_p0425c19║別之緣影乎？原此心境皆因無明不覺，迷此一真
X55n0894_p0425c20║法界不生不滅，真心與生滅和合變為阿賴耶識，
X55n0894_p0425c21║依此識變起見．相二分，故見為心、相為境，故緣塵
X55n0894_p0425c22║分別好醜取捨者皆妄識耳。若了心境唯識，則分
X55n0894_p0425c23║別不生，一心圓明，永離諸相矣。今以未悟一心，故
X55n0894_p0425c24║須先了唯識心境，則生滅心行，當下消亡，一心可
X55n0894_p0426a01║入耳。此頌大綱，單舉八識心王。緣境之時，境有好
X55n0894_p0426a02║醜，故心所從之執取。起憎愛取捨，故作善作惡。善
X55n0894_p0426a03║惡為因，故感苦樂二報為果。然此八識心王，本無
X55n0894_p0426a04║善惡，而能造業者，乃五十一心所助成。心王以造
X55n0894_p0426a05║善惡之業，則業力牽引，受苦受樂。眾生生死之法，
X55n0894_p0426a06║唯此而已。此中開列八識，各具心所多寡之不同，
X55n0894_p0426a07║造業有強弱之不一。分別皎然，使學者究心了知
X55n0894_p0426a08║起滅下落，易於調治耳。以眾生日用見聞覺知，不
X55n0894_p0426a09║離心境。其能緣之心，具有三量：謂現量．比量．非量。
X55n0894_p0426a10║言現量者，現謂顯現，量謂量度。以第一念現前明
X55n0894_p0426a11║了，不起分別，不帶名言，無籌度心，親得法體，如鏡
X55n0894_p0426a12║現像。又如見山便知是山，見水便知是水，不假分
X55n0894_p0426a13║別，故名現量。言比量者，比擬量度，而知其然。如隔
X55n0894_p0426a14║墻見角，知彼有牛；隔山見烟，知彼有火。以同時率
X55n0894_p0426a15║爾，意識隨見，隨即分別，即屬比量。以有比度，故名
X55n0894_p0426a16║比量。言非量者，若心緣境時，於境錯謬，虗妄分別，
X55n0894_p0426a17║不能正知，境不稱心，名為非量。此三量，乃能緣之
X55n0894_p0426a18║心也。而所緣之境，亦有三：謂性境．帶質境．獨影境。
X55n0894_p0426a19║性境者，乃現量所緣。言性者，實也。謂根塵實法本
X55n0894_p0426a20║是真如妙性，無美無惡，以能緣之心無分別故。境
X55n0894_p0426a21║無美惡，是為性境。頌云：性境不隨心。謂此根塵等
X55n0894_p0426a22║相分皆有實種生，不隨能緣見分種生故。此性境
X55n0894_p0426a23║以實五塵為體，具能所八法成故。帶質境者，乃比
X55n0894_p0426a24║量所緣。其帶質境有真有似，以六、七二識各有所
X55n0894_p0426b01║緣故。若六識外緣五塵，比度長短、方圓、美惡等相，
X55n0894_p0426b02║屬第二念意識分別，故為比量。以此長短等相是
X55n0894_p0426b03║帶彼外境本質，變帶生起，名似帶質。以是假故，故
X55n0894_p0426b04║云以心緣色。似帶質中間相分一頭生，謂單從能
X55n0894_p0426b05║緣見分起故。獨影有二，謂有質．無質。其意識緣五
X55n0894_p0426b06║塵過去落謝影子，名有質獨影，亦名似帶質。若意
X55n0894_p0426b07║識緣空華、兔角等事，名無質獨影。此似帶質并有
X55n0894_p0426b08║無質獨影，皆從能緣見分所變假相分，故曰獨影
X55n0894_p0426b09║唯從見。此三以第六識見分所變假相分為體故。
X55n0894_p0426b10║真帶質境者，即以心緣心，故云以心緣心。真帶質
X55n0894_p0426b11║中間相分兩頭生，謂七識緣八識見分為我時，其
X55n0894_p0426b12║相分無別種生，一半與第八所緣本質同種生，一
X55n0894_p0426b13║半與第七能緣見分同種生。從本質生者，即無覆
X55n0894_p0426b14║性；從能緣見分生者，即有覆性。以兩頭攝不定，故
X55n0894_p0426b15║曰帶質。通情本以能所同一見分所變，故名真帶
X55n0894_p0426b16║質。此心境之辨也。以心境對待，境有逆順好醜，則
X55n0894_p0426b17║能緣之心依之而起憎愛取捨等，故起惑造業，染
X55n0894_p0426b18║成善惡二性所感，將來受苦樂二報，故心王則有
X55n0894_p0426b19║苦受樂受。若不起善惡，屬無記性，則平平受。因此
X55n0894_p0426b20║受亦有三，所以三界眾生上下升沉輪迴苦樂不
X55n0894_p0426b21║忘者，皆由唯識內習熏變，發起心境。由是三量．三
X55n0894_p0426b22║境．三性．三受，故不能出離生死，皆心意識之過也。
X55n0894_p0426b23║故論云：眾生依心意意識轉。今唯識宗，因凡夫日
X55n0894_p0426b24║用不知苦樂誰作誰受，外道妄立神我，二乘心外
X55n0894_p0426c01║取法，故佛說萬法唯識。使知唯識，則不出自心，以
X55n0894_p0426c02║心不見心，無相可取，正是要學者直達自心本無
X55n0894_p0426c03║此事耳。今八識頌而稱規矩者，只是發明心境，其
X55n0894_p0426c04║所作善作惡，皆是心所助成，以各具多寡之不一，
X55n0894_p0426c05║故力有強弱之　等，此唯識之大綱也。其心所法已見
X55n0894_p0426c06║百法，今預列心境，則臨文不必繁解，恐礙觀心耳。
X55n0894_p0426c07║○五識頌
X55n0894_p0426c08║性境現量通三性
X55n0894_p0426c09║此下十二句頌眼．耳．鼻．舌．身等五轉識也。首句先
X55n0894_p0426c10║頌五識境量與三性。問：前五轉識未轉依位，於三
X55n0894_p0426c11║量中定屬何量？於三境中定屬何境？答：前五識量
X55n0894_p0426c12║屬現量，境屬性境。以五識與八同體，故緣境之時
X55n0894_p0426c13║單屬現量。前五轉識乃八識精明之體，映在五根
X55n0894_p0426c14║門頭，了境之用。以初映境時，當第一念，未起分別，
X55n0894_p0426c15║不帶名言，無籌度心，故名現量。所緣之境即屬性
X55n0894_p0426c16║境。性者，實也，即實根塵相分境，有實種生。以現量
X55n0894_p0426c17║具三義：一、現在簡過未；二、顯現簡種子；三、現有簡
X55n0894_p0426c18║無體。法護法云：五識唯緣實五塵境，即不緣假相
X55n0894_p0426c19║分，故名性境。但任運緣，不作行解，不帶名言，得法
X55n0894_p0426c20║自相，故名現量。且如眼識緣青、黃、赤、白四般實色
X55n0894_p0426c21║時，其實色上長短、方圓假色雖不離實色有，眼識
X55n0894_p0426c22║但緣青等實色，不緣長短假色，長短假色唯意識
X55n0894_p0426c23║作長短分別緣。俱舍云：眼色但能了青，不能了是
X55n0894_p0426c24║青；意識了青，亦能了是青故。又眼識緣青境自相
X55n0894_p0427a01║時，得青色之自相。若後念分別，意識纔作解心，即
X55n0894_p0427a02║帶名言，便是共相，屬比量也。故假智詮不得自相，
X55n0894_p0427a03║唯於諸法共相而轉。唯五識緣五境時，具四義故，
X55n0894_p0427a04║得法自相：一、任運，二、現量，三、不帶名言，四、唯緣現
X55n0894_p0427a05║在境，故名得法自相也。問：五根依何教理，證是現
X55n0894_p0427a06║量？答：圓覺經云：譬如眼光，照了前境，其光圓滿，得
X55n0894_p0427a07║無憎愛可證。五根現量，不生分別，其眼光到處，無
X55n0894_p0427a08║有前後，終不捨怨取親，愛妍憎醜。例如耳根不分
X55n0894_p0427a09║毀讚之聲，鼻根不避香臭之氣，舌根不揀甜苦之
X55n0894_p0427a10║味，身根不隔澀滑之觸，以率爾心時，不分別故。若
X55n0894_p0427a11║剎那流入意地，纔起尋求，則是同時意識相應而
X55n0894_p0427a12║起，便落比量，則染淨心生，取舍情起。以五識唯緣
X55n0894_p0427a13║現在，不緣過未，但只一度，故云性境現量。言三性
X55n0894_p0427a14║者，乃善．惡．無記三性。問：五識現量，本無善惡，與八
X55n0894_p0427a15║同體，無有分別，何與第六通不善性耶？答：此約同
X55n0894_p0427a16║時意識而引，自類種子，同時而起，則三性皆通。此
X55n0894_p0427a17║指意識任運而言，非專指五識也。又曰：五六相須，
X55n0894_p0427a18║以隨念分別時，與嗔等惡所俱起，故成不善。問：何
X55n0894_p0427a19║為相須？曰：五由六而方生，六由五而明了。前五與
X55n0894_p0427a20║六為明了門，六與五為分別依，是相須理。
X55n0894_p0427a21║眼耳身三二地居
X55n0894_p0427a22║此言三界五識行止之地也。三界分為九地。欲界
X55n0894_p0427a23║一地，名五趣雜居地，具有八種識。色界四地，謂初
X55n0894_p0427a24║禪離生喜樂地，二禪定生喜樂地，三禪離喜妙樂
X55n0894_p0427b01║地，四禪捨念清淨地。今言二地者，謂色界初禪離
X55n0894_p0427b02║生喜樂地也。以欲界五識全具，初禪天人以禪悅
X55n0894_p0427b03║為食，不食段食，故離舌識。既不受食，亦不聞香，故
X55n0894_p0427b04║亦離鼻識。但有眼．耳．身三識而已。居者，止也。謂此
X55n0894_p0427b05║三識亦止於初禪。若至二禪定生喜樂地，則眼不
X55n0894_p0427b06║見色，耳不聞聲，身不知觸。以入定中，而此三識亦
X55n0894_p0427b07║無，故云居止於此耳。
X55n0894_p0427b08║徧行別境善十一中二大八貪嗔癡
X55n0894_p0427b09║此頌五識具三十四相應心所也。識論云：恒依心
X55n0894_p0427b10║起，與心相應，繫屬於心，故名心所。如屬我物，立我
X55n0894_p0427b11║所名。心王於所緣唯取總相，心所於彼亦取別相，
X55n0894_p0427b12║助成心事，得心所名。雖諸心所名義無異，而有六
X55n0894_p0427b13║位種類差別，謂徧行有五、別境有五、善有十一、根
X55n0894_p0427b14║本惑有六、隨惑有二十、不定有四，合五十一。此五
X55n0894_p0427b15║識於六位中唯闕不定。言徧行五者，徧，周圓義；行，
X55n0894_p0427b16║是遊履義、緣境義。徧行一位具四一切，謂一切性，
X55n0894_p0427b17║即善、惡、無記三性也；一切地，即三界中九地也；一
X55n0894_p0427b18║切時，即過、現、未來及一剎那時也；一切俱，即八識
X55n0894_p0427b19║俱通也。問曰：何以前五具徧行五所耶？答：五八同
X55n0894_p0427b20║體，本識具此五法，又能徧一切識。然此五法，心起
X55n0894_p0427b21║必有，故前五亦具此耳。別境者，謂別別緣境而得
X55n0894_p0427b22║生故。以欲等五法不徧心故，唯徧三性。九地以四
X55n0894_p0427b23║境別，名為別境也。四境者，謂欲所、樂境、所決定境、
X55n0894_p0427b24║於慣習境、於所觀境。慧則於所觀境，揀擇斷疑，是
X55n0894_p0427c01║其體用也。問曰：何以前五具別境五心所耶？答：前
X55n0894_p0427c02║五任運緣境，率爾同時俱意識，隨見隨即分別，各
X55n0894_p0427c03║引自類種子，各各緣境不同。且如眼根緣色，則不
X55n0894_p0427c04║同耳根緣聲等。以各各不同，故識具此別境五法
X55n0894_p0427c05║也。具十一善法者，以五識是性境現量，故具此耳。
X55n0894_p0427c06║問曰：五識既是性境現量，如何有根惑、三隨惑中、
X55n0894_p0427c07║二大、八十染心所耶？答：五識本無染法，緣五識起
X55n0894_p0427c08║時，以第六為分別依，第七為染淨依，故挾帶染法
X55n0894_p0427c09║與之俱起也。若小隨十法，各專有主，故不具耳。以
X55n0894_p0427c10║五識任運，無矜恃執持之力，故無根惑之見．慢。以
X55n0894_p0427c11║了境分明，故無疑與不定，故五識但具三十四耳。
X55n0894_p0427c12║五識同依淨色根
X55n0894_p0427c13║此頌五識依根得名也。五識隨依色根立名，具有
X55n0894_p0427c14║五義，曰依根之識、根所發識、屬根之識、助根之識、
X55n0894_p0427c15║如根之識。言依者，五義之一也。言淨色者，揀非浮
X55n0894_p0427c16║塵。又言依根，擇非依境。境但為所緣，無發識用。如
X55n0894_p0427c17║根壞時，設若有境，識亦不起，唯根能發，故曰依根。
X55n0894_p0427c18║非浮塵者，以彼虗假有損壞故，故名為浮。又無見
X55n0894_p0427c19║聞覺知之用，名之為塵。故楞嚴云：浮塵根，眼如蒲
X55n0894_p0427c20║桃朵，耳如新卷葉，鼻如雙垂瓜，舌如初偃月，身如
X55n0894_p0427c21║腰鼓顙是也。以有損壞，故非五識之所依耳。言依
X55n0894_p0427c22║淨色根者，楞嚴云：元依一精明，分成六和合。以見
X55n0894_p0427c23║精映色，結色成根等。根元目為清淨四大，故名淨
X55n0894_p0427c24║色。以此淨色，即無明殻也。亦名勝義根，謂於眼等
X55n0894_p0428a01║一八淨色，如淨醍醐。有此性故，眼等識生，無即不
X55n0894_p0428a02║生。照境發識，以成根用，故名勝義。不同浮塵虗假
X55n0894_p0428a03║損壞，此無損壞，故亦名勝義。不同浮塵無見聞等，
X55n0894_p0428a04║此能覺知，故亦名勝。如眼能見色，耳能聞聲，鼻能
X55n0894_p0428a05║嗅香，舌能嘗味，身能覺觸是也。問：淨色根畢竟是
X55n0894_p0428a06║何物？答：此無見有對色，雖有質礙，而非眼所得見。
X55n0894_p0428a07║比量所知，非現量得，如何可指？然此識精，圓映五
X55n0894_p0428a08║門，隨浮根之照用。是知浮根則有五，而淨色唯一，
X55n0894_p0428a09║故曰元依一精明耳。
X55n0894_p0428a10║九緣七八好相隣
X55n0894_p0428a11║此頌生識之緣也。有為之法，必仗緣生。今生八識
X55n0894_p0428a12║之緣，大槩有九，但各識全闕之不同耳。故曰：眼識
X55n0894_p0428a13║九緣生，耳識唯從八，鼻舌身三七，後三五三四。九
X55n0894_p0428a14║緣者：一、空緣，即根境相離，中間無礙，空隙之空也；
X55n0894_p0428a15║二、明緣，即日月燈等照燭之明也；三、根緣，即發識
X55n0894_p0428a16║之根也；四、境緣，即諸識所緣之境也；五、作意緣，即
X55n0894_p0428a17║徧行中之作意也；六、分別依，即第六識也；七、染淨
X55n0894_p0428a18║依，即第七識也；八、根本依，即第八識也；九、種子緣，
X55n0894_p0428a19║即是諸識各有自類親種子也。此中九緣，於四緣
X55n0894_p0428a20║中，三緣所攝：種子即因緣也，境緣即所緣也，餘七
X55n0894_p0428a21║緣即增上緣也。諸識從緣，唯眼識全具，耳闇亦聞，
X55n0894_p0428a22║除明；唯從八鼻舌身三合中取境，暗亦能知，故除
X55n0894_p0428a23║空明。若根境中間空隙不相合者，即身不覺觸，舌
X55n0894_p0428a24║不知味，鼻不知香故。後三五三四者，謂六識具五
X55n0894_p0428b01║緣，七識具三緣，八識具四緣。六識五緣者，根．境．作
X55n0894_p0428b02║意．根本．種子。於空．明之外，又除分別，即自體故；不
X55n0894_p0428b03║言染淨，即根緣故。七識三緣者，根本依．作意．種子。
X55n0894_p0428b04║不言根境者，謂依彼轉緣，彼即根境故。八識四緣
X55n0894_p0428b05║者，根．境．作意．種子。不言根本，即自體故；不言染淨，
X55n0894_p0428b06║即根緣故。無分別者，不緣見分，無分別故。若從頭
X55n0894_p0428b07║各增一等無間，則眼等即十緣。等無間者，乃各識
X55n0894_p0428b08║前念已滅，即開闢處所；引後念令生，中間無隔者，
X55n0894_p0428b09║即相續心也。前念不去，後念不生，為前念自體占
X55n0894_p0428b10║自路故。故識生時，須用此緣耳。
X55n0894_p0428b11║合三離二觀塵世
X55n0894_p0428b12║此頌五識取境不同也。眼、耳二識，離中取境；鼻、舌、
X55n0894_p0428b13║身三，合中取境。何以知之？曰：知處、不知處異，壞根、
X55n0894_p0428b14║不壞根別。以識從緣生，因緣顯識；以從緣義，知有
X55n0894_p0428b15║離合。謂九緣中，空．明二緣，是顯根離義；眼、耳二識，
X55n0894_p0428b16║既具空緣，是離中知也。若無空緣，境逼附根，不唯
X55n0894_p0428b17║無知，而且損根。如纖塵入眼，即壞其目；大聲附耳，
X55n0894_p0428b18║即使人聾。故曰：壞根、不壞根別也。鼻、舌、身三，不具
X55n0894_p0428b19║空緣，是合中知也。若具空緣，根境遠離，香、味、觸塵，
X55n0894_p0428b20║俱不知故。今三識不具空緣，故香臭入鼻，酸醎上
X55n0894_p0428b21║舌，寒熱著身，三根宛然，分明了境，即知不壞故。又
X55n0894_p0428b22║如眼即知色境在何方，耳即知聲從何方來，而鼻、
X55n0894_p0428b23║舌、身，則不知境之處所。故知來處者，表為離知；不
X55n0894_p0428b24║知境處者，表是合取也。觀者，即能緣見分，眼等五
X55n0894_p0428c01║識，及諸心所。塵世者，即所緣相分，乃色等五塵也。
X55n0894_p0428c02║愚者難分識與根
X55n0894_p0428c03║此頌小乘不知八識根本種子為生識之緣，以為
X55n0894_p0428c04║根．識互生也。淨色根行相微細，其與識最易淆濫，
X55n0894_p0428c05║故難分別。愚法者，謂聲聞人但斷煩惱障，未斷所
X55n0894_p0428c06║知障，故名為愚。何謂難分？曰：由根與識，生必同境。
X55n0894_p0428c07║五識於境，任運現緣，不起分別，是現量性境。五根
X55n0894_p0428c08║於境，亦任運緣，隨因境勢，亦無分別，故說難分。既
X55n0894_p0428c09║實難分，根．識何別？曰：五根於境，如鏡對相，雖有物
X55n0894_p0428c10║對，略無作意，樂欲念起，故無分別。五識於境，如鏡
X55n0894_p0428c11║現相，雖似像現，亦有隨時俱意識，樂欲念起，而無
X55n0894_p0428c12║計度名言種類，名無分別。是二別義。小乘不知根
X55n0894_p0428c13║之與識各有種子．現行，以為根．識互生。根之種現，
X55n0894_p0428c14║但能導識之種現，謂根為生識之緣則可，謂生識
X55n0894_p0428c15║則不可，以識自有能生之種子故。葢識乃心法，即
X55n0894_p0428c16║八識之見分；根乃色法，即八識之相分，此色心之
X55n0894_p0428c17║不同也。根能照境，識能緣境，此根．識之用不同也。
X55n0894_p0428c18║所言難分者，乃論主謂愚者之不能分耳。故世尊
X55n0894_p0428c19║為愚心者開心說蘊，為愚色者開色說處，為心色
X55n0894_p0428c20║俱愚者俱開說十八界，豈非根．識之實難分耶？如
X55n0894_p0428c21║此又何謂難分耶？曰：始自華嚴，至於楞嚴，演此三
X55n0894_p0428c22║科，不知幾百千過。多聞如阿難，尚以心知眼見為
X55n0894_p0428c23║言，佛以門能見否詰之。以此觀之，則根．識難分可
X55n0894_p0428c24║知矣。　有漏章竟。
X55n0894_p0429a01║變相觀空唯後得果中猶自不詮真
X55n0894_p0429a02║前八句乃有為法，此四句頌五識轉成所作智，乃
X55n0894_p0429a03║出世無為法也。先頌前五轉智必不能親緣真如，
X55n0894_p0429a04║義謂安慧師執前五因中既成無漏變相緣如，以
X55n0894_p0429a05║見相二分是徧計性，自證分是依他起性，至佛果
X55n0894_p0429a06║位中，自證分親緣真如，以無相見徧計性故。護法
X55n0894_p0429a07║師以見．相二分為依他起，六七二識為徧計執，自
X55n0894_p0429a08║證分為圓成實，以此為正義，故論主以此二句破
X55n0894_p0429a09║之。變謂變帶，相謂己相，即能緣心變，帶起本質家
X55n0894_p0429a10║相狀之相，而緣名疎，所緣緣也。觀謂能緣之見分，
X55n0894_p0429a11║空乃所緣之真如，以彼執前五因中帶相緣如，故
X55n0894_p0429a12║曰觀空。唯後得者，簡非根本，既非本智，則不能親
X55n0894_p0429a13║緣真如。果中猶自不詮真者，果中乃佛果位中也，
X55n0894_p0429a14║詮者具也，意謂前五轉智不唯因中不緣真如，縱
X55n0894_p0429a15║在佛果位中，亦不能親緣真如。以五八果上圓安
X55n0894_p0429a16║慧，計五識因中成無漏，一錯也。又以自證分為依
X55n0894_p0429a17║他起，乃依他真如而起者，則所成之智，乃依他根
X55n0894_p0429a18║本修而後得者，故名後得智，則不能親緣真如。又
X55n0894_p0429a19║計至佛果位，自證分緣如，既以自證為依他，若是
X55n0894_p0429a20║依他，即屬後得，後得豈能緣如？又一錯也。故此二
X55n0894_p0429a21║句，乃破異師計耳。三藏釋帶有二義：一挾帶，二變
X55n0894_p0429a22║帶。然相亦有二義：一體相之相，二相狀之相。言挾
X55n0894_p0429a23║帶者，謂根本智，親挾真如相而緣，則以體相為相
X55n0894_p0429a24║也。變帶者，謂後得智，緣根身器界諸有為法，必帶
X55n0894_p0429b01║相狀，變為空體。雖觀諸法空，未離空相，此但能外
X55n0894_p0429b02║緣諸法，不能親緣真如故。
X55n0894_p0429b03║圓明初發成無漏三類分身息苦輪
X55n0894_p0429b04║此頌五識果上轉也。圓明，即大圓鏡智。以五、八果
X55n0894_p0429b05║上圓，謂佛果位第八之大圓鏡智一開發時，而第
X55n0894_p0429b06║五之成所作智倐然現前，故成無漏也。問：前五轉
X55n0894_p0429b07║智，何云第八圓明初發耶？答：以前五根是第八親
X55n0894_p0429b08║相分，能變之第八有漏，而所變之五根亦有漏，故
X55n0894_p0429b09║根能發識。根既有漏，識亦有漏，以五、八同體故。待
X55n0894_p0429b10║第八大圓鏡智初現前時，則前五根．五識俱成無
X55n0894_p0429b11║漏，而即轉成成所作智矣。三、類分身者，謂：一、大化
X55n0894_p0429b12║身，即千丈盧舍那，為應十地之所現也。二、小化身，
X55n0894_p0429b13║即丈六金身，為應二乘、凡夫之所現也。三、隨類不
X55n0894_p0429b14║定化，謂如來誓願弘深，慈悲普覆，隨諸種類，有感
X55n0894_p0429b15║即應。或現大身滿虗空中，或現小身種種不等。以
X55n0894_p0429b16║在因中有外作用，故果上成成所作智。利樂有情，
X55n0894_p0429b17║示現神道種種變化，引導眾生出生死苦，故云息
X55n0894_p0429b18║苦輪也。
X55n0894_p0429b19║○六識頌
X55n0894_p0429b20║三性三量通三境
X55n0894_p0429b21║此頌六識、三性．三量．三境皆通也。意識緣境，分別
X55n0894_p0429b22║最強，所以一切善惡，皆以意為先導。意起速疾，意
X55n0894_p0429b23║在言前。意善則法正，意惡則境邪。如一氣，噓之即
X55n0894_p0429b24║溫，吹之即冷；似一水，寒之即結，暖之即融。但依一
X55n0894_p0429c01║心，隨緣轉變。故三性．三量．三境，但通五十一，心所
X55n0894_p0429c02║全具也。以通字貫於上下讀之。言三性者：善性則
X55n0894_p0429c03║順益義，順於正理，益於自他；不善性則違損義，違
X55n0894_p0429c04║於正理，損於自他；無記性則於善惡品無所記錄
X55n0894_p0429c05║故。言三量者：一、現量，現謂顯現，明證眾境，不帶名
X55n0894_p0429c06║言，無籌度心，親得法體，故名現量；二、比量，比謂比
X55n0894_p0429c07║類，以於前境比度方知。故中論云：比量有三：一、如
X55n0894_p0429c08║本，如先見火有烟，後見烟即知有火；二、如殘，如炊
X55n0894_p0429c09║飯一粒熟，餘皆知熟；三、共見，如眼見人從東去西，
X55n0894_p0429c10║定知彼去，又如日出處則知是東，日落處則知是
X55n0894_p0429c11║西，以比類而知故；三、非量，謂心．心所，於緣境時，錯
X55n0894_p0429c12║謬分別，不稱境知，名為非量。言三境者：一、性境，即
X55n0894_p0429c13║實根．塵及定果色，自有實種生。乃前五與第八所
X55n0894_p0429c14║緣，及第六緣諸實色，不帶名言，無籌度心，亦名性
X55n0894_p0429c15║境。及根本智緣真如時，亦是性境，以現證故。二、帶
X55n0894_p0429c16║質境，有二種：一、真帶質，即以心緣心，中間相分兩
X55n0894_p0429c17║頭生，挾帶本質爍起，乃體相之相。以能、所同一見
X55n0894_p0429c18║分，故名真帶質。二、似帶質，即以心緣色，中間相分
X55n0894_p0429c19║唯從能緣見分一頭變帶生起，乃相狀之相，名似
X55n0894_p0429c20║帶質。三、獨影境，有二種：一、有質獨影，即第六緣五
X55n0894_p0429c21║塵落謝影子，以托彼外質，變起影相，故名有質。所
X55n0894_p0429c22║變相分亦與能緣見分同種生，故名真獨影，亦名
X55n0894_p0429c23║似帶質。二、無質獨影，即第六識緣空花、兔角及過、
X55n0894_p0429c24║未等所變相分。其相分唯第六同種生，以本無空
X55n0894_p0430a01║華等質，故名無質。唯從識變，故名無質獨影。問：第
X55n0894_p0430a02║六云何通緣三境耶？答：第六明了意識緣前五塵
X55n0894_p0430a03║實境時，率爾同時，名為性境。纔落意地，分別是青、
X55n0894_p0430a04║是黃，即名似帶質。若意識緣五塵過去落謝影子，
X55n0894_p0430a05║即名有質獨影境。
X55n0894_p0430a06║三界輪時易可知
X55n0894_p0430a07║以第六識造種種業，輪轉三界，行相顯勝，故曰易
X55n0894_p0430a08║可知也。
X55n0894_p0430a09║相應心所五十一
X55n0894_p0430a10║此頌六識五十一心所全具也。相應有四義：一、時，
X55n0894_p0430a11║謂王所同時而起；二、依，謂王所同一所依根；三、緣，
X55n0894_p0430a12║即王所同一所緣境；四、行，謂王所三量行相俱同。
X55n0894_p0430a13║心所有三義：一、恒依心起，要心為依方得起故；二、
X55n0894_p0430a14║與心相應，謂徧行等恒與心王相應一類起故；三、
X55n0894_p0430a15║繫屬於心，以徧行等看與何心生時，便屬彼心之
X55n0894_p0430a16║作意等故。言五十一者，謂此第六識六位心所俱
X55n0894_p0430a17║相應故，所以能取三界生死，以業力殊勝故也。
X55n0894_p0430a18║善惡臨時別配之
X55n0894_p0430a19║此頌第六識與善惡心所，隨時逐境，遇善則善心
X55n0894_p0430a20║所與之相應，遇惡則染心所與之相應，邪正條然，
X55n0894_p0430a21║不相混濫。但就善惡一念起時，則心所齊集，以類
X55n0894_p0430a22║相從，故曰分別配之。
X55n0894_p0430a23║性界受三恒轉易根隨信等總相連
X55n0894_p0430a24║此頌第六識於三性．三界．三受之中，恒常轉變改
X55n0894_p0430b01║易。正如善時忽生一惡念，喜時忽生一憂念，改易
X55n0894_p0430b02║不定。識論云：此六轉識，易脫不定。故容與三受相
X55n0894_p0430b03║應，皆領違順俱非境故。領順境相，適悅身心，說名
X55n0894_p0430b04║樂受。領違境相，逼迫身心，說名苦受。領俱非境，於
X55n0894_p0430b05║身心非逼非悅，名不苦不樂受。或名五受，以苦分
X55n0894_p0430b06║憂，以樂分喜故。如是三受，與五識相應，說名身受。
X55n0894_p0430b07║與意識相應，說名心受。若惡念起時，則根本惑與
X55n0894_p0430b08║隨惑相連而起。若善念起時，信等善法亦相連而
X55n0894_p0430b09║起。以此染淨諸心所法，相連意識，於性．界．受三，恒
X55n0894_p0430b10║常轉易耳。
X55n0894_p0430b11║動身發語獨為最
X55n0894_p0430b12║此頌第六識行相最勝。於八識中獨此識最強，以
X55n0894_p0430b13║具三種思故：一、審慮思，謂籌量時無造作故，名審
X55n0894_p0430b14║慮思。二、決定思，意既決定有所作故，名決定思。三、
X55n0894_p0430b15║動發思，動謂動身，發謂發語。動身之思名為身業，
X55n0894_p0430b16║發語之思名為語業。思即是業，故動發思為身語
X55n0894_p0430b17║業，則前二思為意業也。具此三種思故，造善惡業，
X55n0894_p0430b18║此識強於諸識耳。
X55n0894_p0430b19║引滿能招業力牽
X55n0894_p0430b20║此頌上三業能招引．滿二果，牽引八識受生死苦
X55n0894_p0430b21║也。引者，謂此識能引諸識造業。滿者，謂此識能引
X55n0894_p0430b22║前五滿八識異熟果報。故云一業引一果，多業能
X55n0894_p0430b23║圓滿也。能招業力牽者，如與善位十一相應，則為
X55n0894_p0430b24║善業牽之而往人天。與根隨染位相應，則為惡業
X55n0894_p0430c01║牽之而往三途。如影隨形，故曰牽。然其引業乃能
X55n0894_p0430c02║造之思，要是第六意識所起。若其滿業能造之思
X55n0894_p0430c03║從五識起，然五無執不能造業，雖造滿業亦非自
X55n0894_p0430c04║能，但由意引方能造作，故五亦具善惡二性，七八
X55n0894_p0430c05║二識皆不能造無記性故。　有漏章竟。
X55n0894_p0430c06║發起初心歡喜地俱生猶自現纏眠
X55n0894_p0430c07║此頌六識轉妙觀察智，初下品轉也。以第六識順
X55n0894_p0430c08║生死流，具有分別、俱生我．法二執。若逆流還源，亦
X55n0894_p0430c09║仗此識作我．法二空觀。今轉識成智，從觀行位入
X55n0894_p0430c10║生空觀，至七信位方破分別我執，從八信起作法
X55n0894_p0430c11║空觀，歷三賢位至初地初心，方斷分別法執，故云
X55n0894_p0430c12║分別二障極喜無。頌言歡喜，即初地也。發起者，初
X55n0894_p0430c13║轉智也。以第六識三品轉智，初地下品轉，八地中
X55n0894_p0430c14║品轉，等覺上品轉。初心者，以一地中有三種心，謂
X55n0894_p0430c15║入．住．出，初入地時名初心耳。分別二執已破，俱生
X55n0894_p0430c16║二執方現，故云現纏眠。纏即現行，眠即種子，以登
X55n0894_p0430c17║地時俱生種現未純伏滅，故云猶自現纏眠耳。
X55n0894_p0430c18║遠行地後純無漏觀察圓明照大千
X55n0894_p0430c19║此頌第六識中品上品轉智義也。遠行即第七地，
X55n0894_p0430c20║後字即八九十地，至等覺位也。謂登八地中品轉
X55n0894_p0430c21║智，猶未最極，直至等覺後心，方為最上品轉，故曰
X55n0894_p0430c22║圓明。以究竟位中，諸漏永盡，無漏隨增，性淨圓明，
X55n0894_p0430c23║到此地位，六識方得純淨無漏，即轉成妙觀察智，
X55n0894_p0430c24║而圓明普照大千之界矣。謂如來善能觀察諸法
X55n0894_p0431a01║圓融次第，復知眾生根性樂欲，以無礙辨才，說諸
X55n0894_p0431a02║妙法，令其開悟，獲大安樂，皆妙觀察智之用也。
X55n0894_p0431a03║○七識頌
X55n0894_p0431a04║帶質有覆通情本隨緣執我量為非
X55n0894_p0431a05║此頌七識境性量也。此識於三境中，唯緣真帶質
X55n0894_p0431a06║境。謂以心緣心，中間相分兩頭生，以挾帶本質己
X55n0894_p0431a07║相而起，名真帶質。言通情本者，揀前六識，乃以心
X55n0894_p0431a08║緣色為似帶質境也。謂此帶質，又通七識能緣心，
X55n0894_p0431a09║以恒起執故，即情也。又通八識見分，是所緣，即本
X55n0894_p0431a10║也。本者，謂七識依此見分而立，故以此七識緣第
X55n0894_p0431a11║八見分為我。中間相分，乃體相之相。以七識與八
X55n0894_p0431a12║識見分本質交帶挾起，故名為真。以此相分，一半
X55n0894_p0431a13║與所緣第八見分同一種生，一半與能緣第七見
X55n0894_p0431a14║分同一種生。以八識之見分，一半作前七識，即有
X55n0894_p0431a15║覆性；一半乃內八識見分體，即無覆性。今七識恒
X55n0894_p0431a16║起徧計，執第八見分為自內我，故曰依彼轉緣彼。
X55n0894_p0431a17║故四性之中，唯有覆無記。若無覆無記，則屬第八
X55n0894_p0431a18║識。以非善不善，無可記錄，故名無記。謂此識雖無
X55n0894_p0431a19║善惡，而恒與四惑相應，葢覆真性，故名有覆無記。
X55n0894_p0431a20║隨緣執我量為非者，此句乃揀量也。若言帶質境，
X55n0894_p0431a21║則屬比量所緣。今因與四惑相應，隨緣第八見分，
X55n0894_p0431a22║執之為我，本非是我，謬執為我，故名非量。
X55n0894_p0431a23║八大徧行別境慧貪癡我見慢相隨
X55n0894_p0431a24║此頌七識所具相應心所也。謂大隨八徧行、五別
X55n0894_p0431b01║境中之慧，根本惑中貪．癡．見．慢，共十八心所也。問：
X55n0894_p0431b02║此識何與八大相應耶？答：若無昏沉，應不定有，無
X55n0894_p0431b03║堪任性。掉舉若無，應無囂動，便是善等，非染污位。
X55n0894_p0431b04║若染心中無散亂者，應非流蕩，非染污心。若無失
X55n0894_p0431b05║念、不正知者，如何能起煩惱現前？若無不信、懈怠、
X55n0894_p0431b06║放逸，如何論說此三心所染心相應？故染污意決
X55n0894_p0431b07║定皆與八大隨煩惱相應而生。問：此識何與五徧
X55n0894_p0431b08║行相應耶？答：此五法徧一切識，與諸心等，故七識
X55n0894_p0431b09║應具也。問：何與別境中之慧相應耶？答：慧與我見
X55n0894_p0431b10║為體性故，故亦宜有。問：何與根惑中之貪．癡．見．慢．
X55n0894_p0431b11║四煩惱相應耶？答：一、我貪者，謂此識一向貪愛，第
X55n0894_p0431b12║八見分執之以為我，則躭染愛著，不暫捨故。二、我
X55n0894_p0431b13║癡者，即無明，謂此識不了第八之體本無實我，妄
X55n0894_p0431b14║計為實，迷無我理，故名我癡。三、我見者，謂不了第
X55n0894_p0431b15║八本非是彼之我，而起我見，妄認為我故。四、我慢
X55n0894_p0431b16║者，由執為我，遂令驕倨自大，貢高飛舉故。問：根本
X55n0894_p0431b17║六中開見成十，此識何獨具四耶？答：以有我見故，
X55n0894_p0431b18║餘諸見不生。問：何故此識不與疑．瞋二煩惱相應
X55n0894_p0431b19║耶？答：由我見故，審詳明決，疑無容起，故不與疑相
X55n0894_p0431b20║應。由我愛故，深生躭著，瞋不得生，故不與瞋相應。
X55n0894_p0431b21║問：何故不與別境四法相應耶？答：謂欲是希望未
X55n0894_p0431b22║遂合事，此識恒與第八和合，緣以為境，更無希望，
X55n0894_p0431b23║故不與欲相應。解者，於事尚在未定，起決定解印
X55n0894_p0431b24║證持守，此識決定恒執第八為自內我，更無異念，
X55n0894_p0431c01║不煩印持，故不與勝解相應。念唯記憶過去所習
X55n0894_p0431c02║事業，此識恒緣第八現境，不煩記憶，故不與念相
X55n0894_p0431c03║應。定唯一意專注境，此識任運剎那，念念別緣，不
X55n0894_p0431c04║專不一，故不與定相應也。問：何故此識不與善十
X55n0894_p0431c05║一心所相應耶？答：善是淨故，此識染污，故不與善
X55n0894_p0431c06║相應。問：何故不與十小隨相應耶？答：以忿等十法
X55n0894_p0431c07║行相麤動，此識審細，故不與相應。又無慚．無愧唯
X55n0894_p0431c08║是不善，此識唯無記，故亦不與相應。問：何故不與
X55n0894_p0431c09║四不定相應耶？答：惡作是追悔過去所作事業，此
X55n0894_p0431c10║識恒緣第八，無有疑悔，故不與惡作相應。睡眠是
X55n0894_p0431c11║藉外緣，辛苦勤勞，身不自在，心睡昧劣，有時暫現，
X55n0894_p0431c12║此識一類內執第八為我，不假外緣，故不與睡眠
X55n0894_p0431c13║相應。尋伺者，尋謂尋求，令心匇遽，於意言境，麤轉
X55n0894_p0431c14║為性。伺謂伺察，令心匇遽，於意言境，細轉為性。此
X55n0894_p0431c15║識唯依內門而轉，一類執我，不假尋伺，故非七識
X55n0894_p0431c16║所具耳。
X55n0894_p0431c17║恒審思量我相隨有情日夜鎮昏迷
X55n0894_p0431c18║此頌七識自性行相皆是思量，故恒相隨第八見
X55n0894_p0431c19║分執之為我。論云思量為性相者，雙顯此識自性
X55n0894_p0431c20║行相也。意以思量為自性故，即復用彼為行相故。
X55n0894_p0431c21║由斯兼釋所立別名，以能恒審思量名末那故。未
X55n0894_p0431c22║轉依位恒審思量所執我相，已轉依位亦恒審思
X55n0894_p0431c23║量無我相故。恒之與審，於八識中有四句分別。八
X55n0894_p0431c24║識恒而非審，謂不執我無間斷故。六識審而非恒，
X55n0894_p0432a01║謂執我有間斷故。五識非恒非審，不執我有間斷
X55n0894_p0432a02║故。七識亦恒亦審，執我無間斷故。不恒則與八識
X55n0894_p0432a03║血脈斷矣，不審則與六識血脈斷矣，以七識無本
X55n0894_p0432a04║位故。護法云：五八無法亦無人，六七二識甚均平。
X55n0894_p0432a05║五八無執，六七有執，是均平義。五八一恒一非恒，
X55n0894_p0432a06║六七一恒一非恒，亦是均平也。有情日夜鎮昏迷
X55n0894_p0432a07║者，鎮，常也，謂第七識恒常思量審察一向執我故。
X55n0894_p0432a08║令諸有情恒處生死之中，常於長夜昏迷而不自
X55n0894_p0432a09║覺者，以七識執我之過也。
X55n0894_p0432a10║四惑八大相應起六轉呼為染淨依
X55n0894_p0432a11║此牒前染所與識相應，故令有情日夜昏迷，障真
X55n0894_p0432a12║義智，蔽聖慧眼，其由煩惱為害耳。轉者，不定義，即
X55n0894_p0432a13║三性．三量．三境，易脫不定，名為轉識。前七皆名轉
X55n0894_p0432a14║識，唯第八名不轉識。第六轉識呼第七為染淨依
X55n0894_p0432a15║者，謂此識有漏，內常執我，故令第六念念成染。由
X55n0894_p0432a16║此識無漏，恒思無我，故令第六念念成淨。七識為
X55n0894_p0432a17║所依，六識為能依，依即根也。是以第六成染成淨，
X55n0894_p0432a18║皆由第七識，故云六轉呼為染淨依。　有漏章竟。
X55n0894_p0432a19║極喜初心平等性無功用行我恒摧
X55n0894_p0432a20║此頌七識下品中品轉智義也。凡一地具初中後
X55n0894_p0432a21║三心，即入．住．出，故有三品。今謂末那識於初地初
X55n0894_p0432a22║心即當轉平等性智，以地前六識作生空觀，到初
X55n0894_p0432a23║地初心即破分別二障，故曰分別二障極喜無，而
X55n0894_p0432a24║平等性智方纔現前，此乃下品初轉也。以俱生二
X55n0894_p0432b01║執全未破，故曰六七俱生地地除故。從二地作雙
X55n0894_p0432b02║空觀，斷俱生二執起，至第七無功用行破藏識，方
X55n0894_p0432b03║斷俱生我執，故云我恒摧。良由第六識入生空觀，
X55n0894_p0432b04║礙此七識，俱生我執不生，俱生法執猶存，故云單
X55n0894_p0432b05║執末那居種位，平等性智不現前。不現前者，但未
X55n0894_p0432b06║圓滿，乃中品轉也，故曰第七修道除種現。由第六
X55n0894_p0432b07║識入生法二空觀故，礙此七識，俱生我法二執不
X55n0894_p0432b08║起，故云雙執末那歸種位，平等性智方現前。直至
X55n0894_p0432b09║等覺，後心二執方纔破淨，此智方得圓滿，乃上品
X55n0894_p0432b10║轉也，故曰金剛道後總皆無。言居者，居住。歸者，歸
X55n0894_p0432b11║藏。問：第七轉智何由第六入雙空觀耶？答：第七乃
X55n0894_p0432b12║有覆無記，唯俱生無分別惑故。以無分別於緣境
X55n0894_p0432b13║時唯任運轉，無力斷惑，故登地時自不能轉。由六
X55n0894_p0432b14║識斷分別二障，轉二空智，故第七仗之得初下品
X55n0894_p0432b15║轉也。至八地無功用道，乃破俱生我執，俱生法執
X55n0894_p0432b16║猶存，故云我恒摧。此但我執摧落，乃中品轉耳。
X55n0894_p0432b17║如來現起他受用十地菩薩所被機
X55n0894_p0432b18║此頌七識上品轉智義也。以前初地初心但下品
X55n0894_p0432b19║轉，俱生我執但伏而未斷，俱生法執猶存，至七地
X55n0894_p0432b20║無功用行，名中品轉。但我恒摧從八地起，但伏俱
X55n0894_p0432b21║生法執而猶間起，皆非最極，直至如來究竟位中，
X55n0894_p0432b22║煩惱．所知二障種現俱盡，平等性智方得圓滿，名
X55n0894_p0432b23║上品轉也。故此智圓時，則能現他受用微妙報身，
X55n0894_p0432b24║住華藏界，為十地菩薩說大法也。此佛說法，二乘
X55n0894_p0432c01║絕分，故言十地菩薩所被機耳。故曰於如來究竟
X55n0894_p0432c02║位中轉成無漏，則能現前他受用身，即能被之佛，
X55n0894_p0432c03║十地菩薩乃所被之機也。報身有二：一、自受用，乃
X55n0894_p0432c04║自受用。廣大法樂與法身同體，唯佛與佛乃能知
X55n0894_p0432c05║之，十地菩薩可見者，乃他受用耳。
X55n0894_p0432c06║○八識頌
X55n0894_p0432c07║性唯無覆五徧行
X55n0894_p0432c08║此頌八識性與心所也。此識於四性中，唯是無覆
X55n0894_p0432c09║無記性。問：何以知是無覆無記耶？答：以此識是異
X55n0894_p0432c10║熟性故。異熟者，異謂別異，即因果性。別熟謂成熟，
X55n0894_p0432c11║此唯屬果。因果合說，名為異熟。既是異熟，定非善
X55n0894_p0432c12║染二性所攝。若此識是善染者，流轉還滅，應不得
X55n0894_p0432c13║成。以非善染故，能隨善染而成流轉還滅。此約異
X55n0894_p0432c14║熟顯無記也。此識是善染依，而非善染。此若是善，
X55n0894_p0432c15║應非染依。此若是染，應非善依。由非善染故，能為
X55n0894_p0432c16║善染依。此約善染所依顯無記也。此識是所熏性，
X55n0894_p0432c17║以非善染而能受善染熏。若是善染，應非受熏。若
X55n0894_p0432c18║不受熏，則應善染因果皆成斷滅。此約所熏顯無
X55n0894_p0432c19║記也。具上三義，證知第八唯是無覆無記性攝。言
X55n0894_p0432c20║無覆者，覆謂染法，有障礙義，有葢蔽義。障礙聖道，
X55n0894_p0432c21║不得生起。葢蔽真心，不得清淨。此識無此二義，故
X55n0894_p0432c22║名無覆。言無記者，謂善因感可愛之果，惡因感非
X55n0894_p0432c23║愛之果。彼二皆有殊勝強盛之體，可記可別。此識
X55n0894_p0432c24║無此二義，故名無記。如鏡體光明，本非青黃，故能
X55n0894_p0433a01║現青黃耳。問：此識與幾心所相應耶？答：恒與作意．
X55n0894_p0433a02║觸．受．想．思相應。識論云：阿賴耶識無始時來乃至
X55n0894_p0433a03║未轉，於一切位恒與此五心所相應，以是遍行攝
X55n0894_p0433a04║故。正是楞伽經中流注生住滅也。問：此識何故不
X55n0894_p0433a05║與別境五法相應？答：互相違故。曰：如何相違？謂別
X55n0894_p0433a06║境之欲希望所好樂事，此識任彼善惡業轉，無所
X55n0894_p0433a07║好樂，故不與欲相應。勝解是印證守持決定之事，
X55n0894_p0433a08║此識任運不能印持，亦無決定，故不與勝解相應。
X55n0894_p0433a09║念是明記過去曾習之事使不忘失，此識昧劣不
X55n0894_p0433a10║能明記，故不與念相應。定能令心專注一境無有
X55n0894_p0433a11║異緣，此識任運剎那別緣三類，故不與定相應。慧
X55n0894_p0433a12║唯簡擇得．非得事，此識微細昧略不能簡擇，故不
X55n0894_p0433a13║與慧相應。且別境者，別別緣境而得生故，此識唯
X55n0894_p0433a14║是一類相續，故不與別境相應也。問：此識何故不
X55n0894_p0433a15║與善所相應耶？答：此識唯是異熟無記，非善性故，
X55n0894_p0433a16║故不與善十一相應。問：此識何不具染所耶？答：此
X55n0894_p0433a17║識非惡性故，故不與根．隨煩惱相應。問：此識何不
X55n0894_p0433a18║具四不定耶？答：惡作等四雖通無記，非一切時常
X55n0894_p0433a19║相續，故不與異熟相應。是故第八識唯具徧行五
X55n0894_p0433a20║心所耳。
X55n0894_p0433a21║界地隨他業力生
X55n0894_p0433a22║此頌第八識本無生死，但隨業力而轉也。謂由前
X55n0894_p0433a23║六所造善惡業力，牽引此識，往來於三界、九地、五
X55n0894_p0433a24║趣、四生、九中，受異熟果，為總報主，以為體故，以與
X55n0894_p0433b01║前七色心等法為依止故。問：何偏為體？答：具三義
X55n0894_p0433b02║故，名真異熟：一、徧義，謂此識徧三界，簡前五識不
X55n0894_p0433b03║遍無色界等；二、常相續，簡第六有間斷故；三、業招，
X55n0894_p0433b04║簡第七全無業招，自是有覆，非他業故。具此三義，
X55n0894_p0433b05║故能為體。言受異熟果者，謂由前六造善惡業，牽
X55n0894_p0433b06║引第八受善惡報，相續不斷，名異熟果。言引業者，
X55n0894_p0433b07║引謂牽引，謂業有力，能引第八受總報故。滿業者，
X55n0894_p0433b08║滿謂滿足，謂滿別報，即前六識造善惡業，能滿第
X55n0894_p0433b09║八善惡二果，以一業引一果，多業能圓滿故。第八
X55n0894_p0433b10║名總報主，而前六名別報主也。然前轉識之無記
X55n0894_p0433b11║性者，乃從異熟識起，名異熟生，非真異熟，有間斷
X55n0894_p0433b12║故。以此第八當體雖無善惡，而被他六識造善惡
X55n0894_p0433b13║之業力，而牽引於三界九地受生死者，乃前六識
X55n0894_p0433b14║之過也。故前六識頌云引滿能招業力牽者，此也。
X55n0894_p0433b15║二乘不了因迷執由此能興論主諍
X55n0894_p0433b16║此頌第八深密義。言二乘者，簡非大乘。謂小乘不
X55n0894_p0433b17║知者，以世尊一向未曾顯說，故二乘人不信有此
X55n0894_p0433b18║識。所以不說者，以此識甚深微細，非思量所知，非
X55n0894_p0433b19║二乘智慧所覺，在菩薩地盡亦不能盡知，唯佛與
X55n0894_p0433b20║佛乃能究盡，故不說耳。故云：陀那微細識，習氣成
X55n0894_p0433b21║暴流，真非真恐迷，我常不開演。陀那此云執持，此
X55n0894_p0433b22║識之體深隱精微，故曰微細識。習氣即所持種子，
X55n0894_p0433b23║謂識中無始微細生滅念念受熏，以此習種能發
X55n0894_p0433b24║現行引生諸趣，於根身器界流轉無停，故如暴流。
X55n0894_p0433c01║真非真恐迷，言我若說為真，其奈帶持種子妄習
X55n0894_p0433c02║不除，眾生將迷妄為真，未免瀑流漂轉。我若說為
X55n0894_p0433c03║非真，其奈體即真如，離此無真，眾生將棄真為妄，
X55n0894_p0433c04║未免向外馳求。由此真與非真二俱難言，是故非
X55n0894_p0433c05║時非機，故我常不開演，以不令眾生墮彼二種之
X55n0894_p0433c06║迷故也。以世尊尋常但為小根說六識，建立染淨
X55n0894_p0433c07║根本，故二乘一向未聞，以淺智難知故不了耳。又
X55n0894_p0433c08║云：我於凡愚不開演，恐彼分別執為我。故曰因迷
X55n0894_p0433c09║執。以小乘不信有此識，故大乘論師引三經四頌
X55n0894_p0433c10║四教十理證有此識，故云由此能興論主諍。引證
X55n0894_p0433c11║之義，識論廣明，文繁不引。
X55n0894_p0433c12║浩浩三藏不可窮淵深七浪境為風
X55n0894_p0433c13║此頌八識體性淵微，隨緣生識之義也。浩浩者，廣
X55n0894_p0433c14║大無涯之貌。謂如來藏性海，由不思議熏變而為
X55n0894_p0433c15║業海，故此識體廣大無涯。以具三藏義故，名為藏
X55n0894_p0433c16║識。三藏者：一、能藏，即是能持義。猶如庫藏，能藏一
X55n0894_p0433c17║切寶貝等物。謂無量劫來所作一切善惡種子，唯
X55n0894_p0433c18║此識能藏。此約持種邊說。二、所藏，即是所依義。猶
X55n0894_p0433c19║如庫藏，是寶貝等所依故。此識是一切善染法所
X55n0894_p0433c20║依處，故名所藏。此約受熏邊說。又能藏義者，謂根
X55n0894_p0433c21║身等法，唯此識能含藏故，如像在珠。故曰：欲滅一
X55n0894_p0433c22║切法，總在賴耶中；欲覔一切像，總在摩尼內。次所
X55n0894_p0433c23║藏義者，謂此識體，即以色心等為所藏處。以色心
X55n0894_p0433c24║等是此識之相，見二分故，如珠在像內。故曰：欲覔
X55n0894_p0434a01║賴耶識，只在色心中；欲覔摩尼珠，只在青黃內。所
X55n0894_p0434a02║謂能藏自體於諸法中，又能藏諸法於自體內也。
X55n0894_p0434a03║三、執藏，即堅守不捨義。猶如金銀等藏，為人堅守；
X55n0894_p0434a04║此識為染污末那，堅執為自內我，故名執藏。以有
X55n0894_p0434a05║此三義故，令積劫因果不失不壞，故云不可窮。此
X55n0894_p0434a06║識本是湛淵之心，為四緣等境風皷動故，生起七
X55n0894_p0434a07║識波浪，造種種業。故經云：藏識海常住，境界風所
X55n0894_p0434a08║動，洪波鼓冥壑，無有斷絕時。故云淵深七浪境為
X55n0894_p0434a09║風也。
X55n0894_p0434a10║受熏持種根身器去後來先作主公
X55n0894_p0434a11║此頌八識之力用也。言此識既能受熏，復能執持
X55n0894_p0434a12║種子根身器界，以是無記性故，能受善染熏，以其
X55n0894_p0434a13║體廣大故，能持種，又能持根身器界，令一期不散
X55n0894_p0434a14║壞，為所緣境，以此故能為三界總報主也。故往來
X55n0894_p0434a15║六道，死時後去，投胎先來，為眾生之命根，故云作
X55n0894_p0434a16║主公。依經論而辨此識捨出之處，瑜伽云：善業從
X55n0894_p0434a17║下冷，惡業從上冷，二皆至於心，一處同時捨。雜寶
X55n0894_p0434a18║藏經云：頂聖眼生天，人心餓鬼腹，旁生膝葢離，地
X55n0894_p0434a19║獄脚板出。然經論異者，經明六趣差別，論明善惡
X55n0894_p0434a20║兩途，其義一也。　有漏章竟。
X55n0894_p0434a21║不動地前纔捨藏金剛道後異熟空
X55n0894_p0434a22║大圓無垢同時發，普照十方塵剎中
X55n0894_p0434a23║此頌八識次第捨名，乃至究竟轉智之義也。此第
X55n0894_p0434a24║八識具三種名：一、阿賴耶識，二、異熟識，三、庵摩羅
X55n0894_p0434b01║識。一名阿賴耶識，此云無沒，以真如隨生死而不
X55n0894_p0434b02║失不壞，故云無沒。又云藏識，以具三藏義故，謂此
X55n0894_p0434b03║識因七識念念執為我故，從無始來長劫相續沉
X55n0894_p0434b04║淪生死。別教菩薩從初發心修行，歷過三賢登地
X55n0894_p0434b05║以去，至第七地破俱生我執，煩惱永斷不受彼熏，
X55n0894_p0434b06║七識不執我，三藏之名從此纔捨，顯過最重，故云
X55n0894_p0434b07║不動地前纔捨藏也。二名異熟識，謂八地以後尚
X55n0894_p0434b08║有微細俱生法執，及有漏善種尚引後果，亦從無
X55n0894_p0434b09║始至等覺位名異熟識，亦具三義：一、變異而熟，因
X55n0894_p0434b10║種變異果方熟故；二、異時而熟，因滅果生定異時
X55n0894_p0434b11║故；三、異類而熟，以善惡因至果方熟故。具此三義，
X55n0894_p0434b12║名異熟識。至金剛道後，等覺後心，證解脫道，異熟
X55n0894_p0434b13║方空，一念頓斷最初生相無明，為入妙覺，因亡果
X55n0894_p0434b14║喪，此異熟識方斷，故云金剛道後異熟空也。三、名
X55n0894_p0434b15║菴摩羅，此云白淨無垢識，謂如來藏清淨真心，雖
X55n0894_p0434b16║在生死，本來無染，返流還淨，從證佛果，盡未來際，
X55n0894_p0434b17║名無垢識。本如來藏，以有鑒機照用，無思而應，故
X55n0894_p0434b18║亦名識。此識與大圓鏡智同時發起，相續執持無
X55n0894_p0434b19║漏種故，故云大圓無垢。同時發到此境智相應法
X55n0894_p0434b20║身，顯現圓明，普照十方塵剎，故云普照十方塵剎
X55n0894_p0434b21║中也。良由始以一念不覺之無明，迷此一心，遂將
X55n0894_p0434b22║真如理體，變而為妄相，本有智光，變而為妄見，今
X55n0894_p0434b23║返妄歸真，則泯見相而歸一心，理智一如，方極一
X55n0894_p0434b24║心之源，此唯識之極則，乃如來之極果也。
X55n0894_p0434c01║
X55n0894_p0434c02║八識規矩頌纂（終）
X55n0894_p0434c03║
X55n0894_p0434c04║
X55n0894_p0434c05║
X55n0894_p0434c06║
X55n0894_p0434c07║No. 894-B
X55n0894_p0434c08║ 題（二）百法明門八識規矩纂釋後
X55n0894_p0434c09║
X55n0894_p0434c10║余不敏，天黜其形，自信有尊形者存，故夙抱超然之
X55n0894_p0434c11║志。在齠齓，即聞我　大師法雷起蟄時，則躍然歸依，
X55n0894_p0434c12║結想有年。往癸丑歲，從先人宦遊於衡，適禮　大師
X55n0894_p0434c13║於靈湖，即蒙攝受。時見虗中益公，其精敏機警，知為
X55n0894_p0434c14║法器，然未識所志向。及丁巳夏，　大師歸老匡廬之
X55n0894_p0434c15║五乳峰下，余以二親見背，乃決志依歸，求出世業。於
X55n0894_p0434c16║辛酉春，始判然入山。大師憐之，從入室後，得聞法要，
X55n0894_p0434c17║朝夕與公商確奧義，洞徹言外。余躍然喜也，不唯與
X55n0894_p0434c18║之忘形，抑忘心矣。食息靡間，一日見公案頭百法規
X55n0894_p0434c19║矩纂釋，展卷同劉孝廉仲安氏閱之，一讀三歎曰：公
X55n0894_p0434c20║之精義入神之如此也！心雖不閑於宗案，習聞此論，
X55n0894_p0434c21║雖老師宿學，亦苦于難入。葢以論釋論，文簡義幽，且
X55n0894_p0434c22║斷章不備，況舊無解，故多面墻。近則本論釋有數家，
X55n0894_p0434c23║又未參合，於此猶然，故吾此末學所以泣岐也。今公
X55n0894_p0434c24║詳論文於名相之下，取古今諸疏，會通一貫，且得親
X55n0894_p0435a01║聞　大師之心印而折衷之。故文如析薪，義若觀火，
X55n0894_p0435a02║不勞旁搜曲討，而洞達法相之源，不異三車執筆也。
X55n0894_p0435a03║意別數載，何公超悟之蚤，而入法之精如此？詎非拔
X55n0894_p0435a04║靈根於虗壤者，未易易也。顧予與公大有夙契，愧不
X55n0894_p0435a05║能讚其萬一，聊述此以紀法緣之始末云。
X55n0894_p0435a06║天啟二年歲在壬戌之秋七月既望
X55n0894_p0435a07║秣陵遺民方遠題于五乳峰下之谿上閣
X55n0894_p0435a08║
X55n0894_p0435a09║
X55n0894_p0435a10║
X55n0894_p0435a11║
X55n0894_p0435a12║No. 894-C
X55n0894_p0435a13║ 百法規矩纂釋後敘
X55n0894_p0435a14║
X55n0894_p0435a15║余自降心白業，歸命佛乘，時抱出塵之志，切喜依教
X55n0894_p0435a16║尋源。惟以如來法海汪洋，義天廣愽，於奢摩他路未
X55n0894_p0435a17║能下手，每開卷未甞不望涯而嘆也。及詢諸尊宿，咸
X55n0894_p0435a18║教以先明起信．百法諸論云：此乃一大藏之關鍵，如
X55n0894_p0435a19║欲萬里之行始於足下，未有足下之步不移而能之
X55n0894_p0435a20║萬里者。是知百法規矩乃足下之步也。故曰：明得百
X55n0894_p0435a21║法，可入大乘之門矣。余即簡魯菴補注，見其文約義
X55n0894_p0435a22║幽猶然，故吾罕得其要。丙寅秋，適匡山虗公來遊黃
X55n0894_p0435a23║山，錫過白嶽，余與家仲兄遇於汶上，首請楞嚴三觀，
X55n0894_p0435a24║次及圓覺．起信。而師每發一言，義出常見；酧一難，理
X55n0894_p0435b01║徹玄微。所謂獅兒哮吼，自與羣獸別也。一日，於師囊
X55n0894_p0435b02║中披得此纂，與仲兄捧覽三復，不覺從前滯礙劃然
X55n0894_p0435b03║已解。百法則詳而備，規矩則簡而明，使初學之士一
X55n0894_p0435b04║見了然，無復泣岐之歎矣。持斯鑰而竟探寶藏，頓獲
X55n0894_p0435b05║家珍，豈不快哉！余曰：此希有之法，曷不公諸宇內？師
X55n0894_p0435b06║謙而秘之。余堅請得壽諸梓，以廣法施。願諸學者因
X55n0894_p0435b07║言得義，了義明心，庶不負虗師，亦不負自己。是為敘。
X55n0894_p0435b08║旹
X55n0894_p0435b09║崇禎四年歲次辛未花朝
X55n0894_p0435b10║天都弟子在新程開裕拜撰並書