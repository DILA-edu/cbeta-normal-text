X55n0900_p0471c22║相宗八要目錄
X55n0900_p0471c23║
X55n0900_p0471c24║因明入正理論大乘百法明門論
X55n0900_p0472a01║八識頌唯識三十論
X55n0900_p0472a02║觀所緣緣論六離合釋
X55n0900_p0472a03║觀所緣緣論釋三藏大師真唯識量
X55n0900_p0472a04║
X55n0900_p0472a05║
X55n0900_p0472a06║
X55n0900_p0472a07║
X55n0900_p0472a08║
X55n0900_p0472a09║
X55n0900_p0472a10║
X55n0900_p0472a11║
X55n0900_p0472a12║
X55n0900_p0472a13║
X55n0900_p0472a14║
X55n0900_p0472a15║
X55n0900_p0472a16║
X55n0900_p0472a17║
X55n0900_p0472a18║
X55n0900_p0472a19║
X55n0900_p0472a20║
X55n0900_p0472a21║
X55n0900_p0472a22║
X55n0900_p0472a23║
X55n0900_p0472a24║
X55n0900_p0472b01║
X55n0900_p0472b02║
X55n0900_p0472b03║
X55n0900_p0472b04║
X55n0900_p0472b05║No. 900-A
X55n0900_p0472b06║ 敘相宗八要解
X55n0900_p0472b07║
X55n0900_p0472b08║夫約法而解，猶滯依通；忘言而說，斯名勝義。雪浪恩
X55n0900_p0472b09║公揭相宗於八要，豈其逗人以舌本耶？毋亦以貧女
X55n0900_p0472b10║之寶藏，待掘斯出；力士之額珠，不指還迷。如云心宗
X55n0900_p0472b11║一法為大慈，又為般若母，則相宗一切可廢，而天親
X55n0900_p0472b12║菩薩亦幾謗佛矣。然揭直下祖位以示初機，學人畢
X55n0900_p0472b13║竟說食不飽，是以古佛大生悲憫，謂一切無明皆是
X55n0900_p0472b14║法縛。藉知萬法並由執生，如聲呼響答；無執遂以無
X55n0900_p0472b15║法，如聲滅響亡。穆然寂然，如如自在，阿誰眾生？阿誰
X55n0900_p0472b16║祖佛？則舉目便已周遮，而論釋證詮，總為空中著翳
X55n0900_p0472b17║耳。惟其不然，則實未見月，安得廢指？從未見象，恁地
X55n0900_p0472b18║摩牙。息念須從念息，破執還從執破。向無基師之著
X55n0900_p0472b19║釋，則百法如夜；不有護法之廣約，則唯識茫然。緣論
X55n0900_p0472b20║六釋，譯師不厭註脚；因明三支，古宿亦衍詞源。要以
X55n0900_p0472b21║奧義若海，大舶泛而不盡；玅旨如絲，機女抽而愈有。
X55n0900_p0472b22║則高原八解，安知不具醍醐初味耶？近來狐禪未討
X55n0900_p0472b23║宗旨，輙絕言說，就令枯坐十年，究竟有何了當？故世
X55n0900_p0472b24║有啄穿無明之𣫘，欲飛三界外者，斯可與談此解矣。
X55n0900_p0472c01║三椘　游士任　題
X55n0900_p0472c02║
X55n0900_p0472c03║No. 900-B
X55n0900_p0472c04║ 敘高原大師相宗八要解
X55n0900_p0472c05║
X55n0900_p0472c06║始余晤西蜀高原大師於虎林淨慈寺，抵掌而談，大
X55n0900_p0472c07║暢唯識宗旨。因閱其所解相宗八要中，因明入、正理
X55n0900_p0472c08║論一二種，余甚心契，業已為序梓行之。今八要解全
X55n0900_p0472c09║帙刻成，復問序於余。余因憶昔白下雪浪恩公演說
X55n0900_p0472c10║宗教，特從大藏中錄八種示人，以為習相宗者之階
X55n0900_p0472c11║梯，是謂相宗八要。至於解義云何？蓋是書原出兩土
X55n0900_p0472c12║之作，菩薩、祖師淵源既遠，翻譯著述文義尤深，且若
X55n0900_p0472c13║論、若頌、若釋，稱說種種不同，或於作者之旨不無餘
X55n0900_p0472c14║蘊，或於學者之衷偶有疑端，至有文詞稍礙而未圓，
X55n0900_p0472c15║註疏尚略而未備者，大師有憂之。是故欲其釋疑開
X55n0900_p0472c16║悟，言不妨贅也；欲其明理了徹，意不妨約也。有會釋、
X55n0900_p0472c17║釋記，而義無不剖；有通關、直疏，而辭無不暢；有義鈔、
X55n0900_p0472c18║證義，而益發其所未發，盡證其所未證。繇是令習學
X55n0900_p0472c19║相宗者一披覽焉，不待顜探，而文粲然，而義躍然。此
X55n0900_p0472c20║大師嘉惠後學之意，良非淺尠，即起雪浪而示之，能
X55n0900_p0472c21║不首肯乎？余又念在昔天竺國諸菩薩𨓏𨓏造論通
X55n0900_p0472c22║經，發揮唯識宗旨，以破邪外，而大師以一人之筆，闡
X55n0900_p0472c23║揚兩土之書，烏知非天親菩薩等化身重宣此義也
X55n0900_p0472c24║哉？是為序。旹
X55n0900_p0473a01║萬曆壬子臘八日玉溪菩提菴聖行和南書
X55n0900_p0473a02║
X55n0900_p0473a03║
X55n0900_p0473a04║相宗八要凡例
X55n0900_p0473a05║
X55n0900_p0473a06║相宗八要，緣於兩土之作，當先彼而後此也。故有
X55n0900_p0473a07║列名合本名題之說如左。
X55n0900_p0473a08║一、百法贅言大乘百法明門論及唯識三十頌乃
X55n0900_p0473a09║天親菩薩始造，為剏歸大乘之本旨，宜初列名。此
X55n0900_p0473a10║論原文唯一百法及二無我，窺基大師著釋，於今
X55n0900_p0473a11║之學者間有所疑，故又贅言以釋之，名百法贅言。
X55n0900_p0473a12║平頭下乃天親菩薩本論文，圓圈下基大師著釋
X55n0900_p0473a13║文，低一字者即贅言也，別為一本。
X55n0900_p0473a14║二、唯識約意唯識三十頌自天親作後護法等造。
X55n0900_p0473a15║論釋之義有廣約，以廣演破執，約意明理。今多引
X55n0900_p0473a16║論中明理之意釋頌，故名唯識約意。
X55n0900_p0473a17║三、緣論會釋觀所緣緣論陳那菩薩所造次於天
X55n0900_p0473a18║親，故次列之。繼有護法論師造釋，以解其義。今間
X55n0900_p0473a19║引釋詞，會合論文，互相發明，題名緣論會釋。
X55n0900_p0473a20║四、六釋通關六離合釋法式雖失造論及譯師名
X55n0900_p0473a21║亦彼土所作，因文有關隘，故著數語通之，題名六
X55n0900_p0473a22║釋通關。已上三論，皆少不成冊，合為一本。
X55n0900_p0473a23║五、緣論釋記觀所緣緣論釋乃護法菩薩造以釋
X55n0900_p0473a24║陳那菩薩論文，唐義淨法師翻譯。文詞簡古，語勢
X55n0900_p0473b01║生奇，故祖陳那論文，分章於前。護法釋文，從而釋
X55n0900_p0473b02║之。凡於平頭題論曰者，乃陳那論文。題釋曰及不
X55n0900_p0473b03║題釋曰者，皆護法師釋。論文低一字者，即記詞也。
X55n0900_p0473b04║故題緣論釋記，別為一本。
X55n0900_p0473b05║六、因明直疏因明入正理論文約義豐卒難理會，
X55n0900_p0473b06║稍加直詞，傍疏其義，故名直疏。
X55n0900_p0473b07║七、三支義鈔三支比量乃奘大師所立，永明壽師
X55n0900_p0473b08║於宗鏡錄中已釋其旨。間有餘蘊未發，或文從簡
X55n0900_p0473b09║約，今略鈔其義，故此名焉。已上二論，雖為兩土之
X55n0900_p0473b10║書，文義相關，因便合為一本。
X55n0900_p0473b11║八、規矩證義八識規矩奘師所作唯十二頌，祖於
X55n0900_p0473b12║唯識論文雖泰師補註，所引論文尚有闕略，今引
X55n0900_p0473b13║而證之，故名規矩證義。雖奘師先於壽師，而先列
X55n0900_p0473b14║彼者，以彼因便，故此別為一本。
X55n0900_p0473b15║
X55n0900_p0473b16║相宗八要凡例（終）
X55n0900_p0473b17║
X55n0900_p0473b18║
X55n0900_p0473b19║
X55n0900_p0473b20║
X55n0900_p0473b21║
X55n0900_p0473b22║
X55n0900_p0473b23║
X55n0900_p0473b24║
X55n0900_p0473c01║
X55n0900_p0473c02║
X55n0900_p0473c03║
X55n0900_p0473c04║
X55n0900_p0473c05║
X55n0900_p0473c06║
X55n0900_p0473c07║
X55n0900_p0473c08║
X55n0900_p0473c09║
X55n0900_p0473c10║
X55n0900_p0473c11║
X55n0900_p0473c12║
X55n0900_p0473c13║
X55n0900_p0473c14║
X55n0900_p0473c15║
X55n0900_p0473c16║
X55n0900_p0473c17║
X55n0900_p0473c18║
X55n0900_p0473c19║
X55n0900_p0473c20║
X55n0900_p0473c21║
X55n0900_p0473c22║
X55n0900_p0473c23║
X55n0900_p0473c24║
X55n0900_p0474a01║
X55n0900_p0474a02║No. 900-4A
X55n0900_p0474a03║ 六釋法式通關冠註序
X55n0900_p0474a04║
X55n0900_p0474a05║殺三磨婆釋也者，自玄奘
X55n0900_p0474a06║西遊，方傳此土，諸法相師，
X55n0900_p0474a07║莫不舉觧，三藏名句，鬱由
X55n0900_p0474a08║斯式，故為相宗八要之一。
X55n0900_p0474a09║此非惟習相宗之要，而學
X55n0900_p0474a10║建一密者，亦豈外諸哉。所
X55n0900_p0474a11║以我弘法大師及清凉觀
X55n0900_p0474a12║師等，即以此釋簡義之相
X55n0900_p0474a13║濫者，往[?﹋]在焉。去歲癸未
X55n0900_p0474a14║之夏，曬大藏之日，偶閱斯
X55n0900_p0474a15║通關，廼謄去。至其通釋關
X55n0900_p0474a16║隘者，詞義無礙，痛快醇至，
X55n0900_p0474a17║真後學之竒珍也。顧始涉
X55n0900_p0474a18║之徒，於六釋名義，窒礙亦
X55n0900_p0475a01║不少矣。乃者不顧猥拙，傍
X55n0900_p0475a02║附國字，訓點冠贅，叢脞臆
X55n0900_p0475a03║說，以勒梨予之孤陋僻觧
X55n0900_p0475a04║頗多矣。庶通鑿之士，詳而
X55n0900_p0475a05║正焉。
X55n0900_p0475a06║寶永元年龍集甲申孟夏
X55n0900_p0475a07║上澣之吉東奧圓通沙門
X55n0900_p0475a08║宥範書於洛東智積寓館
X55n0900_p0475a09║
X55n0900_p0475a10║
X55n0900_p0475a11║
X55n0900_p0475a12║
X55n0900_p0475a13║
X55n0900_p0475a14║
X55n0900_p0475a15║
X55n0900_p0475a16║
X55n0900_p0475a17║
X55n0900_p0475a18║
X55n0900_p0476a01║No. 900-4
X55n0900_p0476a02║六離合釋法式通關
X55n0900_p0476a03║
X55n0900_p0476a04║失造論及譯人名
X55n0900_p0476a05║蜀沙門明昱通關
X55n0900_p0476a06║夫欲解釋名句文身所詮之義，
X55n0900_p0476a07║必用六種離合，方盡其旨。苟闕
X55n0900_p0476a08║其一，義未盡焉。言法式者，文中
X55n0900_p0476a09║各引一法以為格式，推而廣之，
X55n0900_p0476a10║經律論藏，備悉其猷矣。於中語
X55n0900_p0476a11║勢，閒有關隘，恐初學尚疑，因而
X55n0900_p0476a12║解釋以通之，故云通關。
X55n0900_p0476a13║西方釋名有其六種：一、依主，二、持
X55n0900_p0476a14║業，三、有財，四、相違，五、帶數，六、鄰近。
X55n0900_p0476a15║以此六種有離合故，一一具二。若
X55n0900_p0476a16║單一字名，即非六釋，以不得成離
X55n0900_p0476a17║合相故。
X55n0900_p0476a18║西方即西域，自五印土及餘諸
X55n0900_p0477a01║國，皆以此法解釋文義。若名句
X55n0900_p0477a02║中有能有所，即以能所彰明其
X55n0900_p0477a03║義，名能所依，彰依主釋。若義體
X55n0900_p0477a04║上能持業用，即名體持業，用持
X55n0900_p0477a05║業釋。若於自義取佗為名，即名
X55n0900_p0477a06║將佗顯己有財釋。財者，資生義，
X55n0900_p0477a07║以佗資我，故名有財。若義互違，
X55n0900_p0477a08║不相隨順，即名兩別兼舉相違
X55n0900_p0477a09║釋。若義挾帶數量多少，即名體
X55n0900_p0477a10║挾數，量帶數釋。若於彼此義相
X55n0900_p0477a11║鄰近，即名居近鄰，強鄰近釋。以
X55n0900_p0477a12║此六種各有離合，故於六種一
X55n0900_p0477a13║一具二，成離合相。若單一字一
X55n0900_p0477a14║名，即非六釋之式，以單一字不
X55n0900_p0477a15║成離合相故。
X55n0900_p0477a16║初依主者，謂所依為主，如說眼識。
X55n0900_p0477a17║識依眼起，即眼之識，故名眼識。舉
X55n0900_p0477a18║眼之主以表於識，亦名依士。釋比
X55n0900_p0478a01║即分取佗名，如名色識。如子取父
X55n0900_p0478a02║名，名為依主；父取子名，即名依士，
X55n0900_p0478a03║所依劣故。言離合相者，離謂眼者
X55n0900_p0478a04║是根，識者了別，合謂此二合名眼
X55n0900_p0478a05║識。餘五離合，準此應知。
X55n0900_p0478a06║所依為主者，主是不動義，以顯
X55n0900_p0478a07║能依客義有動，即有去來及有
X55n0900_p0478a08║生滅。如說下，舉例明依主的義。
X55n0900_p0478a09║識依眼起者，眼根常住，識自起
X55n0900_p0478a10║滅，識不自名，由眼得名。舉眼之
X55n0900_p0478a11║主以表於識，名為眼識，故名依
X55n0900_p0478a12║主。亦名依士者，即前眼識，又名
X55n0900_p0478a13║依士。前名依主釋眼識名，此名
X55n0900_p0479a01║依士釋眼識義。識由眼得名，名
X55n0900_p0479a02║為眼家識，故名依主。眼由識得
X55n0900_p0479a03║名，名眼識緣色，故名依士。士即
X55n0900_p0479a04║子義，根能發識，根得父名，識即
X55n0900_p0479a05║為子。識能了別色，名眼識緣色，
X55n0900_p0479a06║依士釋也。分取佗名者，識取眼
X55n0900_p0479a07║名依主，眼取識名依士，皆名分
X55n0900_p0479a08║取。如名色識者，依境名色識，喻
X55n0900_p0479a09║上依根名眼識。如子下，喻依主．
X55n0900_p0479a10║依士兩名。所依劣故者，謂識勝
X55n0900_p0480a01║根劣，根得識義，故名眼識能了
X55n0900_p0480a02║別色，是謂能依識勝，所依根劣。
X55n0900_p0480a03║言離合下，釋六種皆有離合，故
X55n0900_p0480a04║云餘五離合，準此應知。
X55n0900_p0480a05║言持業者，如說藏識，識者是體，藏
X55n0900_p0480a06║是業用，用能顯體，體能持業，藏即
X55n0900_p0480a07║識故，名為藏識，故名持業。亦名同
X55n0900_p0480a08║依釋，藏取含藏用，識取了別用，此
X55n0900_p0480a09║二同一所依，故云同依也。
X55n0900_p0480a10║藏識即第八識，有含藏用，名為
X55n0900_p0481a01║藏識。識是體者，識能發業故；藏
X55n0900_p0481a02║是業用者，業從識起故。因業顯
X55n0900_p0481a03║體，由體持業，業即是體，名持業
X55n0900_p0481a04║釋。亦名同依者，藏識二義，同一
X55n0900_p0481a05║所依。藏是能藏，以含藏為用；識
X55n0900_p0481a06║是見分，以了別為用。含藏．了別，
X55n0900_p0481a07║皆依識體，同自證分體，故名同
X55n0900_p0481a08║依。
X55n0900_p0481a09║言有財者，謂從所有以得其名。一、
X55n0900_p0481a10║如佛陀，此云覺者，即有覺之者，名
X55n0900_p0481a11║為覺者，此即分取佗名。二、如俱舍，
X55n0900_p0481a12║非對法藏。對法藏者，是本論名，為
X55n0900_p0481a13║依根本對法藏造故，此亦名為對
X55n0900_p0481a14║法藏論，此全取佗名，亦名有財釋。
X55n0900_p0481a15║財者，資益義。以佗資我，名為有
X55n0900_p0481a16║財。佗是我所有，故云謂從所有
X55n0900_p0481a17║以得其名。一如佛陀，此云覺者，
X55n0900_p0481a18║下舉例釋有財之名。覺字名佗
X55n0900_p0482a01║者，字名自，自佗共名，名為分取。
X55n0900_p0482a02║俱舍，此云對法藏，依對法藏造
X55n0900_p0482a03║論，亦名對法藏論，此即全取佗
X55n0900_p0482a04║名，亦名有財釋。
X55n0900_p0482a05║言相違者，如說眼及耳等，各別所
X55n0900_p0482a06║詮，皆自為主，不相隨順，故曰相違。
X55n0900_p0482a07║為耳及眼二言，非前二釋，義通帶
X55n0900_p0482a08║數．有財。
X55n0900_p0482a09║眼及耳等者，等於鼻．舌．身意。眼
X55n0900_p0482a10║詮緣色，乃至意詮緣法，故云各
X55n0900_p0482a11║別所詮。各為所依，發生各識，互
X55n0900_p0482a12║不相借，故云皆自為主。既自為
X55n0900_p0482a13║主，無隨順義，故曰相違。為耳下，
X55n0900_p0482a14║簡此相違釋，不同餘釋有互通
X55n0900_p0482a15║義。耳及眼者，南北藏皆錯為有
X55n0900_p0482a16║及與，今從義改正，即前眼．耳二
X55n0900_p0483a01║言。舉此二言為相違釋，不同前
X55n0900_p0483a02║說。依主．持業通餘二釋，依主釋
X55n0900_p0483a03║通帶數有，財．持業亦通帶數釋
X55n0900_p0483a04║故。
X55n0900_p0483a05║言帶數者，以數顯義，通於三釋。如
X55n0900_p0483a06║五蘊、二諦等，五即是蘊，二即是諦，
X55n0900_p0483a07║此用自為名，即持業帶數。如眼等
X55n0900_p0483a08║六識，取自佗為名，即依主帶數。如
X55n0900_p0483a09║說五逆為五無閒，無閒是果，即因
X55n0900_p0483a10║談果，此全取佗名，即有財帶數。
X55n0900_p0483a11║謂於名句挾帶數量，名為帶數。
X55n0900_p0483a12║或唯用自通持業，或唯用佗通
X55n0900_p0483a13║有財，或自佗兼通依主，故云通
X55n0900_p0483a14║餘。三、釋五蘊二諦等者，等餘三
X55n0900_p0483a15║身、四智，乃至九定、十禪，皆名帶
X55n0900_p0483a16║數。蘊有五數，五即是蘊；諦有二
X55n0900_p0483a17║數，二即是諦。此皆用自為名，故
X55n0900_p0483a18║各名為持業。於五於二，名為帶
X55n0900_p0484a01║數。又眼等六識，皆以識為自，眼
X55n0900_p0484a02║等為佗，自佗共名，名為依主。以
X55n0900_p0484a03║有六種，復名帶數。又如有人呵
X55n0900_p0484a04║罵造五逆罪者，名五無閒種，全
X55n0900_p0484a05║取果名，以表五逆。此唯用佗，名
X55n0900_p0484a06║為有財。因果各有五種，復名帶數。
X55n0900_p0484a07║言鄰近者，從近為名，如四念住以
X55n0900_p0484a08║慧為體，以慧近念，名念住。既是鄰
X55n0900_p0484a09║近，不同自為名，無持業義。通餘二
X55n0900_p0484a10║釋：一、依主鄰近。如有人近長安住，
X55n0900_p0484a11║有人問言：為何處住？答云：長安住。
X55n0900_p0484a12║此人非長安，以近長安，故云長安
X55n0900_p0484a13║住。以分取佗名，復是依主鄰近。二、
X55n0900_p0484a14║有財鄰近。如問：何處人？答云：長安。
X55n0900_p0484a15║以全取佗處，以標人名，即是有財。
X55n0900_p0484a16║以近長安，復名鄰近。
X55n0900_p0484a17║相鄰就近，藉彼為名，故名鄰近。
X55n0900_p0484a18║四、念住者，謂別想念，觀身不淨，
X55n0900_p0485a01║觀受是苦，觀心無常，觀法無我，
X55n0900_p0485a02║皆以決擇慧觀。而云念者，定由
X55n0900_p0485a03║念起，慧因定生，念慧相鄰，故名
X55n0900_p0485a04║念住，喻鄰近義。凡言鄰近，必有
X55n0900_p0485a05║自佗，故不同前用自為名。無持
X55n0900_p0485a06║業釋，唯通依主．有財二釋：一、依
X55n0900_p0485a07║主下，釋依主鄰近。言長安住者，
X55n0900_p0485a08║長安為佗，住者為自，自佗共名，
X55n0900_p0485a09║故言分取。二、有財下，釋有財鄰
X55n0900_p0485a10║近。言長安者，唯用佗名，故云全取。
X55n0900_p0485a11║頌曰：
X55n0900_p0485a12║用自及用佗，自佗用俱非。
X55n0900_p0485a13║通二通三種，如是六種釋。
X55n0900_p0485a14║總頌六離合，釋名及義也。今復
X55n0900_p0485a15║作頌，解釋頌意。
X55n0900_p0485a16║持業唯用自，有財唯用佗，
X55n0900_p0485a17║依主自佗用，相違用俱非。
X55n0900_p0485a18║鄰近通二釋，謂依主有財，
X55n0900_p0486a01║帶數加持業，故名通三種。
X55n0900_p0486a02║如是六種釋，願共一切知。
X55n0900_p0486a03║
X55n0900_p0486a04║六離合釋法式通關（終）
X55n0900_p0486a05║
X55n0900_p0486a06║寶永元甲申年八月吉日，
X55n0900_p0486a07║篠路宇右衛門盈貞