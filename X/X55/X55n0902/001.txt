X55n0902_p0490a01║
X55n0902_p0490a02║No. 902
X55n0902_p0490a03║一乘佛性究竟論第三
X55n0902_p0490a04║
X55n0902_p0490a05║沙門　法寶　述
X55n0902_p0490a06║一乘顯密章第六
X55n0902_p0490a07║梁攝論云：摩訶般若說乘有三義：一□義，二行義，三
X55n0902_p0490a08║果義，二空所顯，三無性。真如名性，由此性故脩十度
X55n0902_p0490a09║十地名行，由脩此行究竟證得常樂我淨四德名果。
X55n0902_p0490a10║又引中邊論乘有五義：一出離為體，謂真如；二福慧
X55n0902_p0490a11║為因，能引出故；三眾生為攝，如根性攝令至果故；四
X55n0902_p0490a12║無上菩提為果，究竟至此果故；五三惑為障，除此三
X55n0902_p0490a13║惑四義成故。又云：乘有人法，有大乘人、有小乘人法，
X55n0902_p0490a14║有方便乘法、有正乘法，轉方便乘脩治正乘，故名救
X55n0902_p0490a15║濟乘。又有二種：一了義一乘，二密意一乘。又有二種：
X55n0902_p0490a16║一為定性菩薩說一乘，二為不定性聲聞菩薩說一
X55n0902_p0490a17║乘。准此論文，乘體以真如為性，為三煩惱覆故，凡夫
X55n0902_p0490a18║二乘不能得見，以福慧因除其三惑，引真如出，究竟
X55n0902_p0490a19║證得大菩提果，此是正乘等。如其所求為說餘乘，名
X55n0902_p0490a20║方便乘。此即佛乘是究竟，二乘為方便。又法花涅槃
X55n0902_p0490a21║等經云：方便說三乘，究竟說一乘。佛性論云：入𤪈道
X55n0902_p0490a22║已生究竟涅槃心，為破如是增上慢心，故說大乘法
X55n0902_p0490a23║花經等真實法教。准此等經論，一乘為究竟，三乘為
X55n0902_p0490a24║方便。
X55n0902_p0490b01║問：若爾，何故解深密經第二、第四皆云密意說一乘？
X55n0902_p0490b02║又攝論等釋諸經一乘有八，云為不定性諸佛說一
X55n0902_p0490b03║乘邪？答：一乘有二：一、密意一乘，二、究竟一乘，有差別
X55n0902_p0490b04║故。深密、攝論等是密意一乘，法花等是究竟一乘。今
X55n0902_p0490b05║釋二種一乘，更作二門分別：一、述異，二、引兩文對顯。
X55n0902_p0490b06║一、述異者，於中有九：一、存三破二異，二、說時前後異，
X55n0902_p0490b07║三、說位不同異，四、滅別道同異，五、分同全同異，六、有
X55n0902_p0490b08║會無會異，七、合三開一異，八、為𤯔勝劣異，九、說義不
X55n0902_p0490b09║同異。存三破二異者，密意一乘、三乘皆有究竟涅槃，
X55n0902_p0490b10║因果俱別，同法界等，密說為一。如說羊鹿牛車，小大
X55n0902_p0490b11║不同，皆是實有，轅相等同，密說為一。亦如江河海等，
X55n0902_p0490b12║大小不同，流處各別，同水等故，密說為一。究竟一乘
X55n0902_p0490b13║者，如前說門外有羊鹿車，破前所說云無二滅，究竟
X55n0902_p0490b14║同一牛車。亦如江河海水，流處各別，江河究竟皆歸
X55n0902_p0490b15║於海。此破前說有二滅也。二、說時前後異者，密意一
X55n0902_p0490b16║乘起四十年前說。勝天王般若云：菩薩聞說一乘，即
X55n0902_p0490b17║便信受。又云：世尊說法，隨眾生根性。是故分別說有
X55n0902_p0490b18║三乘，其實一道。大集十輪經第七頌云：我昔諸餘契
X55n0902_p0490b19║經說，乃至我為勸進彼眾生，故說一乘無第二。大集
X55n0902_p0490b20║經十六年說：會昔說一乘，故知不是法花一乘。又仁
X55n0902_p0490b21║王經云：一乘方便者，不於二相通達眾生一切行故。
X55n0902_p0490b22║仁王即是三十年初月八說。華嚴二十三云：以法無
X55n0902_p0490b23║㝵智，知一乘究竟攝一乘無差別；以義無㝵智，知諸
X55n0902_p0490b24║乘無差別；以辭無㝵智，能說諸乘無差別。又五十云：
X55n0902_p0490c01║或有一世界，聞說一乘音，或二三四五，乃至無量乘，
X55n0902_p0490c02║智慧行有異，解脫無差別，猶如虗空性，無有若干相。
X55n0902_p0490c03║更有多經略而不錄。究竟一乘四十年後說法花云：
X55n0902_p0490c04║此法花經多怨難信，先所未說而今說之。准此經文，
X55n0902_p0490c05║故知不是前說一乘。三、說位不同異者。密意一乘說
X55n0902_p0490c06║如乳酪如眾流位為一究竟，一乘說至醍醐皆歸海
X55n0902_p0490c07║位為一涅槃。第十云：如佛說者，我今始知差別之義、
X55n0902_p0490c08║無差別義。何以故？一切菩薩、聲聞、緣覺未來之世皆
X55n0902_p0490c09║當歸於大般涅槃，譬如眾流皆歸於海。云何性差別？
X55n0902_p0490c10║佛言：聲聞如乳，緣覺如酪，菩薩之人如生熟蘇，諸佛
X55n0902_p0490c11║世尊猶如醍醐，乃至凡夫佛性如雜血乳。四、滅別道
X55n0902_p0490c12║同異者。密意一乘說二乘位，道等同故，名之為一；究
X55n0902_p0490c13║竟一乘說二乘位，實無有滅，與佛不同，至佛果時方
X55n0902_p0490c14║齊有滅，名之為一。五分同全同異者，密意一乘人無
X55n0902_p0490c15║我同非法無我，解脫身同非法身同，滅分段生死同
X55n0902_p0490c16║非變易生死；究竟一乘二無我同，解脫法身同，滅二
X55n0902_p0490c17║種生死同，故名為一。六有會無會異者，密意一乘不
X55n0902_p0490c18║會說二乘為方便，究竟一乘會說二滅為方便。法花
X55n0902_p0490c19║云：我為設方便，說諸盡苦道，示之以涅槃，我雖說涅
X55n0902_p0490c20║槃，是亦非真滅。七合三開一異者，深密會昔合三乘
X55n0902_p0490c21║為一乘，一非三中之大乘；法花會昔開一為三乘，一
X55n0902_p0490c22║是三中之佛乘。八為人勝劣異者，密意一乘為鈍根
X55n0902_p0490c23║說，究竟一乘為利根說。梁攝論云：有諸菩薩於大乘
X55n0902_p0490c24║根性已定無退異意，為此菩薩故說一乘。此同涅槃
X55n0902_p0491a01║經云：不為鈍根聲聞說一乘，為利根迦葉菩薩說一
X55n0902_p0491a02║乘也。八種一乘為任持不定性菩薩及引接不定性
X55n0902_p0491a03║聲聞，即是為鈍根菩薩及聲聞說。又法花云：為信解
X55n0902_p0491a04║堅固了達空法說菩薩聲聞說。二乘實無涅槃堅固，
X55n0902_p0491a05║即是不退之異名也。所為說人利鈍不同，故知乘異。
X55n0902_p0491a06║九說義不同異者，攝論一乘依十義說，法花一乘依
X55n0902_p0491a07║四義說，廣如下釋。說義不同，明知乘異。
X55n0902_p0491a08║二引文對顯者，先引密意一乘經論文，後引究竟一
X55n0902_p0491a09║乘經論文。密意一乘經論文者，一解深密經第二云：
X55n0902_p0491a10║乃至更說法要，謂相無自性性、勝義無自性性，乃至
X55n0902_p0491a11║諸聲聞乘種性有情，亦由此道此行迹故，證得無上
X55n0902_p0491a12║安隱涅槃。諸獨覺乘種性有情、諸如來乘種性有情，
X55n0902_p0491a13║亦由此道此行迹故，證得無上安隱涅槃。一切聲聞
X55n0902_p0491a14║獨覺菩薩，皆共此一妙清淨道，皆同此一究竟清淨，
X55n0902_p0491a15║更無第二。我依此故，密意說言唯有一乘，非於一切
X55n0902_p0491a16║有情界中無有種種有情種性，或鈍根性、或中根性、
X55n0902_p0491a17║或利根性有情差別。准此經文，三乘同無性道故名
X55n0902_p0491a18║之為一，或三乘唯用無性道故名之為一。此是等二
X55n0902_p0491a19║時教一乘。乘說第二，時教後說故，又是會昔說故。此
X55n0902_p0491a20║之一乘攝論不攝，存三根時說於一故，是密意也。第
X55n0902_p0491a21║四卷：觀自在菩薩復白佛言：世尊！如世尊說：若聲聞
X55n0902_p0491a22║乘、若復大乘，唯是一乘。此何密意？乃至如我於聲聞
X55n0902_p0491a23║乘中宣說種種諸法自性，所謂五蘊、或內六處、或外
X55n0902_p0491a24║六處，於大乘中即說彼法同一法界。同一法界、同一
X55n0902_p0491b01║理趣，故我不說乘差別性。准此經文，同一法界名為
X55n0902_p0491b02║一乘。此亦是第二時教一乘。觀自在菩薩舉昔為問，
X55n0902_p0491b03║故大般若云：若聲聞乘、若獨覺乘、若大乘，無有別故。
X55n0902_p0491b04║此之一乘事即存三，就理說一，故是密意。二依顯揚
X55n0902_p0491b05║論，六義說一乘。第二十云：問：何故如來宣說一乘？答：
X55n0902_p0491b06║有六因緣故：一、即彼諸法就無差別相故，此同法界；
X55n0902_p0491b07║二、就無差別行相故，此就平等智說，前是無我及法
X55n0902_p0491b08║無我平等故；四、解脫平等故；五、能變化住故；六、行究
X55n0902_p0491b09║竟故。此六之是存其二滅，說差別位為一乘也。三、唐
X55n0902_p0491b10║攝論云：論曰：若此功德圓滿相應諸佛法身，不與聲
X55n0902_p0491b11║聞、獨覺乘共，以何意趣佛說一乘？准此問意，明佛不
X55n0902_p0491b12║共功德，有此問故。問：異時說同一乘□頌。答：為引攝
X55n0902_p0491b13║一類，及任持所餘，由不定種性，諸佛說一乘。法無我、
X55n0902_p0491b14║解脫等，故不同得二，意樂化究竟，說一乘無性。釋論
X55n0902_p0491b15║云：依此密意，佛說一乘，二頌顯示。為引攝一類者，了
X55n0902_p0491b16║知不定種性聲聞趣彼解脫，方便引攝，令依大乘而
X55n0902_p0491b17║般涅槃，故說一乘。及任持所餘者，為欲任持其餘不
X55n0902_p0491b18║定種性菩薩，恐於大乘精進退壞，故說任持令住，勿
X55n0902_p0491b19║彼菩薩依聲聞乘而般涅槃。法等故者，法謂真如，諸
X55n0902_p0491b20║聲聞等乘雖差別，同趣真如，所趣真如無有差別，故
X55n0902_p0491b21║說一乘。無我等者，補特伽羅無我同故。若實有異，補
X55n0902_p0491b22║特伽羅可有乘別，此是聲聞、此是菩薩。既無實異補
X55n0902_p0491b23║特伽羅，故說一乘。解脫等故者，謂彼三乘於煩惱障
X55n0902_p0491b24║解脫無異，如世尊言：解脫、解脫無有差別。由此意趣，
X55n0902_p0491c01║故說一乘。性不同故，謂諸聲聞不定種性有差別故，
X55n0902_p0491c02║謂迴向菩提聲聞身中，具有聲聞種性及佛種性。由
X55n0902_p0491c03║此道理，故一乘□得。二、意樂故者，謂得二種意樂：一
X55n0902_p0491c04║者、謂佛於一切有情得同自體意樂，言彼即是我、我
X55n0902_p0491c05║即是彼，由是因緣此既成佛、彼亦成佛，是故名得第
X55n0902_p0491c06║一意樂。二者世尊法華會上與諸聲聞舍利子等授
X55n0902_p0491c07║佛記，為令攝得如是意樂，我等與佛平等無二。此亦
X55n0902_p0491c08║異時說同，非遮二滅。答不共功德問，故不說當也。若
X55n0902_p0491c09║謂但意樂同不當成者，舍利弗是退菩提聲聞，豈不
X55n0902_p0491c10║成佛？又此會上有諸菩薩與彼名同得授記別，故佛
X55n0902_p0491c11║一言含二種益，謂諸聲聞攝得同佛自體意樂，及諸
X55n0902_p0491c12║菩薩得授記別，由此道理故說一乘。雖引後經，義同
X55n0902_p0491c13║前說，不違教時。言化故者，如世尊言：汝等苾蒭！我憶
X55n0902_p0491c14║往昔無量百返依聲聞乘而般涅槃，云何已成佛復
X55n0902_p0491c15║依聲聞而般涅槃？是故此中有別意趣，謂為調伏聲
X55n0902_p0491c16║聞種性所化有情，自化其身同彼乘類現般涅槃。由
X55n0902_p0491c17║此義故，若聲聞乘、若獨覺乘即是大乘，故成一乘。究
X55n0902_p0491c18║竟故者，依究竟理故說一乘，非無歸別。由過此外無
X55n0902_p0491c19║別勝乘，唯此一乘㝡為勝故佛說一乘。唯此論文，大
X55n0902_p0491c20║乘得至究竟㝡勝名一，二乘不至究竟而滅劣故非
X55n0902_p0491c21║一，不同法華二乘皆同佛乘究竟名一。八種一乘並
X55n0902_p0491c22║不同法華遮二乘滅，故知不是法華一乘。此八一乘
X55n0902_p0491c23║不攝深密經同一道，及顯揚第二無差別行相，及同
X55n0902_p0491c24║時說二乘出生菩提心經，及大威德陀羅尼經等，皆
X55n0902_p0492a01║是存二滅教，義同此釋。
X55n0902_p0492a02║究竟一乘經論文者，勝鬘經云：二乘入一乘，一乘即
X55n0902_p0492a03║大乘。法華經云：十方世界中，唯有一乘法，無二亦無
X55n0902_p0492a04║三，除佛方便說。又云：唯此一事實，餘二即非真。又云：
X55n0902_p0492a05║諸佛語無異，唯一無二乘。又云：初以三乘引道眾生，
X55n0902_p0492a06║然後但以大乘而度脫之。涅槃經云：一切眾生皆歸
X55n0902_p0492a07║一道，一道者大乘也。諸佛菩薩為眾生故分之為三。
X55n0902_p0492a08║法華論云：與授記者有六種應知：一者未聞令聞；二
X55n0902_p0492a09║者說；三者依何等義；四者令住；五者依法；六者遮。釋
X55n0902_p0492a10║第六云遮者，如經舍利弗！十方世界中尚無二乘，何
X55n0902_p0492a11║況有三。無二者，無二乘所得涅槃，唯佛如來證大菩
X55n0902_p0492a12║提，究竟滿足一切智慧，名大般涅槃，非諸聲聞辟支
X55n0902_p0492a13║佛等有涅槃法，唯一佛乘故。一佛乘者，依四義說應
X55n0902_p0492a14║知。准此論文所說四義，即是開示悟入四種義也。釋
X55n0902_p0492a15║第三依義中云一大事者，依四義應知。何者為四？一
X55n0902_p0492a16║者無上義，唯除如來一切智智更無餘事，如經欲開
X55n0902_p0492a17║佛知見令知得清淨故出現於世。准此論文，即是欲
X55n0902_p0492a18║令一切聲聞自知當證大菩提也。非唯不定此法華
X55n0902_p0492a19║經是未聞令聞故，即是第一記也。廣如論釋。二者同
X55n0902_p0492a20║義，以聲聞辟支佛佛法身平等故，如經欲示佛之知
X55n0902_p0492a21║見故出現於世。准此論文，說聲聞𤯔當證法身也，二
X55n0902_p0492a22║乘時不名法身。三者、不知義，以此一切聲聞、辟支佛
X55n0902_p0492a23║等不知彼真實處故。不知真實處者，不知究竟唯一
X55n0902_p0492a24║佛乘故，如經欲令眾生悟佛知見出現於世。此如信解
X55n0902_p0492b01║品，長者自知將死不久窮子掌財，窮子不知財是己
X55n0902_p0492b02║有，喻將涅槃說餘大乘云二乘實滅。聲聞𤯔等不知
X55n0902_p0492b03║大乘諸佛功德自當證得，亦如信化城實有。不知寶
X55n0902_p0492b04║所知真實處者，如信解品，長者臨死付窮子財，窮子
X55n0902_p0492b05║自知財是己有，喻佛臨般涅槃說法華經云二乘無
X55n0902_p0492b06║滅。聲聞自知當得成佛，亦如滅化知其寶所為真實
X55n0902_p0492b07║處。四者、為證不退轉地，示現欲與無量智業故，如經
X55n0902_p0492b08║欲令眾生入佛知見故出現於世。又復入者，令得聲
X55n0902_p0492b09║聞果者入大乘故，此同勝鬘經云二乘入一乘，一乘
X55n0902_p0492b10║即大乘也。法華經以四義說一乘，攝論等八義說一
X55n0902_p0492b11║乘，義既不同，如何是一？故知攝論不會法華。若謂攝
X55n0902_p0492b12║論釋諸經一乘盡者，何故不攝深密一道一乘、顯揚
X55n0902_p0492b13║第二無差別行相一乘？若謂攝者，八中何攝？攝論等
X55n0902_p0492b14║中尚不釋異時說同一乘義盡，如何即令釋同時說
X55n0902_p0492b15║一一乘？雖法華經不分明說不度變易生死、度分段
X55n0902_p0492b16║死，與楞伽不同，然同時說一是究竟故，是真了義。
X55n0902_p0492b17║問：若爾，與聲聞授記即是了義，何故十法經等說與
X55n0902_p0492b18║聲聞授記為密意邪？答：法華論云：彼聲聞等為實成
X55n0902_p0492b19║佛故與授記，為不成佛與授記邪？若實成佛者，菩薩
X55n0902_p0492b20║何故於無量劫脩集無量種種功德？若不成者，云何
X55n0902_p0492b21║虗妄與之授記？彼聲聞等得授記者，得決定心，非成
X55n0902_p0492b22║就法性故。如來依彼三種平等說一乘法故。以如來
X55n0902_p0492b23║法身與彼聲聞法身平等無異，故與授記，非即具足
X55n0902_p0492b24║脩行功德故。是故菩薩功德具足，聲聞𤯔功德未具
X55n0902_p0492c01║足。准此論文，得決定心信定成佛也。功德未具同菩
X55n0902_p0492c02║薩記，名為密意，非不當得功德具足。大般若三百三
X55n0902_p0492c03║云：佛言：善現！菩薩未入正性離生，不應授彼大菩提
X55n0902_p0492c04║記。乃至佛言：善現！菩薩未授大菩提記，法爾不應記
X55n0902_p0492c05║說名字。准此經文，與聲聞記名密意也。又法華經第
X55n0902_p0492c06║四云：新發意菩薩咸作是言：我等尚不見諸大菩薩
X55n0902_p0492c07║得如是記，有何因緣而諸聲聞得如是決？又十法經
X55n0902_p0492c08║下文云：以佛性故，與聲聞授記。法華論云：決定聲聞、
X55n0902_p0492c09║菩薩記者，即是以有佛性因也。以未有必定持、圓滿
X55n0902_p0492c10║持故，雖得近於發心無二種持，及未見理與一切眾
X55n0902_p0492c11║生無別，而別記故，名為密意。又指化土故記，應化聲
X55n0902_p0492c12║聞故，皆是密意。如羅侯羅已得羅漢，記當來世為佛
X55n0902_p0492c13║長子等。然十法經佛性因記，如不輕品必成佛也。楞
X55n0902_p0492c14║伽亦准此釋。又十法經下文云：若不信入無餘界聲
X55n0902_p0492c15║聞成佛，過桃一切眾生眼罪。准此，豈欲說聲聞不成
X55n0902_p0492c16║佛邪？
X55n0902_p0492c17║佛性同異章第七
X55n0902_p0492c18║梁攝論略說法界有五義：一性義，以二無我為性，一
X55n0902_p0492c19║切眾生不過此性。釋曰：法界在眾生為眾生性，在佛
X55n0902_p0492c20║為佛性。在眾生時雖名眾生性，望此眾生究竟當成
X55n0902_p0492c21║佛故。究竟是佛性故，眾生時亦名有佛性。二因義，一
X55n0902_p0492c22║切聖𤯔四念處等法緣此生長故。釋曰：從厭生死苦
X55n0902_p0492c23║樂求涅槃乃至佛果，皆因法界而得有也。三藏義者，
X55n0902_p0492c24║一切虗妄法所隱䨱，非凡夫二乘所能緣故。釋曰：凡
X55n0902_p0493a01║夫二乘為無明住地等隱覆法界，障其真見不能緣
X55n0902_p0493a02║也。四真實義，過世間法。世間法或自然壞、或由對治
X55n0902_p0493a03║壞，離此二壞故。釋曰：無漏有剎那壞、無對治壞，有漏
X55n0902_p0493a04║法有剎那壞及對治壞，法界無也。五甚深義，若與此
X55n0902_p0493a05║相應，自性成淨善；若不相應，自性成𣫘故。曰：法界有
X55n0902_p0493a06║甚深恒沙萬德，與佛菩薩為其本性，義甚深故。若與
X55n0902_p0493a07║相應，自性離妄成無漏善，顯出法界；若不相應，自性
X55n0902_p0493a08║是妄成染故，隱䨱法界。若依寶性有十義，廣如彼釋。
X55n0902_p0493a09║詳諸經論明其佛性，小乘經中佛未說也。大乘經中
X55n0902_p0493a10║說有佛性，然說理性密說當成，多取法界五義以為
X55n0902_p0493a11║本性，如種子中述。如佛性論應得因，亦名三種佛性，
X55n0902_p0493a12║即是法界因義、性義。善戒經陰界六入中有法性，是
X55n0902_p0493a13║藏義；法性為菩薩性，是性義；亦名種子，是因義。瑜伽
X55n0902_p0493a14║地持亦准此釋，雖少有異，同一文故。大般若福德智
X55n0902_p0493a15║慧因法性起是因義，瑜伽論真如所緣緣種子生出
X55n0902_p0493a16║世法亦是因義。楞伽勝鬘經如來藏是藏義，如來藏
X55n0902_p0493a17║善不善因是因義，如來藏經萎花䨱化佛等喻是藏
X55n0902_p0493a18║義，如來德相是甚深義。華嚴經無相無㝵智等是甚
X55n0902_p0493a19║深義，說能生客性是因義，名為佛性是性義。起信論
X55n0902_p0493a20║義有三種：一體大，二相大，三用大。體大是性義，相大
X55n0902_p0493a21║甚深義，用大是因義。涅槃經第一義空名佛性是性
X55n0902_p0493a22║義，一切諸佛阿耨菩提中道種子是因義，聲聞緣覺
X55n0902_p0493a23║唯見於空不見不空是藏義，說佛性常是真實義，名
X55n0902_p0493a24║為智惠是甚深義。五義雖殊，皆是本性總即，皆名本
X55n0902_p0493b01║性別即。五義不同性，略有三種：一體義，二決定必得
X55n0902_p0493b02║菩提之義，三因中說果義。體有二種：一理，二事。理體
X55n0902_p0493b03║即是法界，有三種性：自性住性，即三乘無別；二引出
X55n0902_p0493b04║性，三乘明昧不同；三至究竟果，一切眾生悉皆同也。
X55n0902_p0493b05║事體即是三十二相、十力等也。決定必得有二種：一
X55n0902_p0493b06║理，二事。由有理故，決定必得常來佛也；由有心故，脩
X55n0902_p0493b07║習事性，成堪任持，決定必得當來佛也。因中說果有
X55n0902_p0493b08║二：一理，二事。理因性者，一切眾生皆有應得因也；事
X55n0902_p0493b09║因性者，謂未得阿耨菩提善不善等，遇種種緣，脩習
X55n0902_p0493b10║三乘相應善等。佛及二乘皆有理事二性，理三乘性，
X55n0902_p0493b11║一切眾生皆自性住，佛性皆自性住，聲聞獨覺性若
X55n0902_p0493b12║事性，即眾生有無不同。
X55n0902_p0493b13║問：若爾，三十餘年猶說二乘實滅成道，十[夫@(十/果)]即說如
X55n0902_p0493b14║來藏性，寧以三乘五性先說為權，佛性一乘後說為
X55n0902_p0493b15║實？答：諸經論中所明佛性，說理無別，當成有異。就緣
X55n0902_p0493b16║因說即有不同，就正因說即無差別，皆由佛性當得
X55n0902_p0493b17║成佛。分別部說：離陰而有即是虗空，薩婆多等本無
X55n0902_p0493b18║今有、有已還無。二說雖殊，並非佛教。莊嚴論說：有大
X55n0902_p0493b19║乘因當得成佛。喻伽論說：無畢竟障得大菩提。淨名
X55n0902_p0493b20║經云：有身煩惱為如來種，二乘聖道即非佛因。此說
X55n0902_p0493b21║因緣也。如來藏經說：性功德為如來藏。佛性論說：二
X55n0902_p0493b22║空真如為應得因。此說正因本性。法華經說：一切萬
X55n0902_p0493b23║行以為一乘，未說闡提悉當成佛。此是緣因遠果也。
X55n0902_p0493b24║楞伽經說：五性皆成菩薩闡提，名為畢竟。此於前五
X55n0902_p0493c01║性說菩薩種性，不說無性。須真天子所問經中，雖說
X55n0902_p0493c02║一切皆當得佛，無簡持故，非為決定涅槃說。唯除非
X55n0902_p0493c03║情皆名佛性，凡是有心當得菩提，分明簡持唯在涅
X55n0902_p0493c04║槃，故說佛性後為了義。故涅槃經云：若得聞涅槃經
X55n0902_p0493c05║則見佛性，喻如天雷見象牙花。又云：譬如眾流皆歸
X55n0902_p0493c06║于海，一切契經諸定三昧皆歸大乘大涅槃經。何以
X55n0902_p0493c07║故？究竟善說有佛性故。依涅槃經，佛性略作四門分
X55n0902_p0493c08║別：一、出體，二、得名，三、辨相，四、明見。一、出體者，有二種：
X55n0902_p0493c09║一、理，二、事。又各分二，謂因性、果性。理、因性者，二十七
X55n0902_p0493c10║答師子吼菩薩問云：佛性者第一義空，第一義空名
X55n0902_p0493c11║為智慧。所言空者，不見空與不空，此出佛性體也。從
X55n0902_p0493c12║初發心乃至阿耨菩提，皆因第一義空方得有故。佛
X55n0902_p0493c13║根本因即是第一義空，因取果名名為佛性。故師子
X55n0902_p0493c14║吼菩薩問云：以何義故名為佛性？佛答云：一切諸佛
X55n0902_p0493c15║阿耨菩提中道種子名為佛性。又云：譬如胡苽雖非
X55n0902_p0493c16║熱病，能與熱病作因緣故。又云：一切眾生不退佛性
X55n0902_p0493c17║故名之為有，以當有故、決定得故、定當見故，名一切
X55n0902_p0493c18║眾生悉有佛性。准此故知第一義空名為佛性。從當
X55n0902_p0493c19║果立，雖唯除非情皆名佛性，根本理為因故。若無理
X55n0902_p0493c20║性即無行果，故先答理性後說餘性。第一義空即是
X55n0902_p0493c21║解深密經勝義諦、勝鬘楞伽經等如來藏、無上依經
X55n0902_p0493c22║如來界、菩薩善戒經本性、瑜伽論真如所緣緣種子、
X55n0902_p0493c23║佛性論應得因、寶性論自性清淨、起信論內淨熏習、
X55n0902_p0493c24║唐攝論佛法界也。此等經論名雖有異，義無別也。第
X55n0902_p0494a01║一義空名為智慧者，同密嚴經如來清淨藏亦名無
X55n0902_p0494a02║垢智，華嚴經無相智、無礙智具足在於眾生身中，如
X55n0902_p0494a03║來藏經如來德相，起信論云真如自體相者，乃至從
X55n0902_p0494a04║本已來性自滿足一切功德，所謂自體有大智慧光
X55n0902_p0494a05║明義故、遍照法界義故，乃至具恒沙佛法等。此第一
X55n0902_p0494a06║義空與法身為正因，亦與報身為緣因。若體生相亦
X55n0902_p0494a07║與報身為正因，報身本體是第一義空故。二、事因性
X55n0902_p0494a08║有二：一、正因，二、緣因。二十八師子吼云：如佛所說有
X55n0902_p0494a09║二種因：正因、緣因。眾生佛性為是何因？善男子！眾生
X55n0902_p0494a10║佛性亦二種因：一者、正因，二者、緣因。正者，謂眾生；緣
X55n0902_p0494a11║因者，謂六波羅密。此說報佛正因也。又云：如世人言
X55n0902_p0494a12║有乳、有酪者，以定得故，是故名有乳、有酪。佛性亦爾，
X55n0902_p0494a13║有眾生佛性，以當見故。准此等文，眾生如乳，為酪正
X55n0902_p0494a14║因；六度如煖，為酪緣因。或說中道觀智以為佛性，或
X55n0902_p0494a15║說善五陰以為佛性，或說無明、結等以為佛性。若具
X55n0902_p0494a16║說一切因性，如三十六云：夫佛性者，不名一法、不名
X55n0902_p0494a17║十法、不名百法、不名千法、不名萬法。未得阿耨菩提，
X55n0902_p0494a18║一切善、不善、無記法悉名佛性。如來或時因中說果，
X55n0902_p0494a19║此與報佛為緣、正二因，亦與法為佛、為了因，亦證得
X55n0902_p0494a20║緣因也。理果性者，謂法身、涅槃；事果性者，謂阿耨菩
X55n0902_p0494a21║提。若合說一切佛性者，三十七云：為非佛性說於佛
X55n0902_p0494a22║性。非佛性者，謂一切墻壁、瓦石、無情之物。離如是等
X55n0902_p0494a23║無情之物，是名佛性。准此經文，翻覆簡持非少分也。
X55n0902_p0494a24║亦非唯理，有情、五陰不被簡故。二、得名者，理因性准
X55n0902_p0494b01║二十七釋，名唯有財，釋一切諸佛阿耨菩提中道種
X55n0902_p0494b02║子名佛性故。辟如胡苽名為熱病，能與熱病作因緣
X55n0902_p0494b03║故。十二因緣亦復如是，舉事取理也。如大般若云：如
X55n0902_p0494b04║來法性在有情類蘊、界、入中。華嚴經云：無眾生身，如
X55n0902_p0494b05║來智惠不具足者。准此等文，亦得說眾生身中第一
X55n0902_p0494b06║義空，從其諸佛名佛智佛性也。理果性有二釋：若望
X55n0902_p0494b07║報佛，屬主釋也，報佛之性故；若望法身，持業釋也，佛
X55n0902_p0494b08║即性故。事因性唯有一釋，謂有財釋。因中說果，全取
X55n0902_p0494b09║果名，故不可說佛在其果、性在其因。佛性喻乳名酪
X55n0902_p0494b10║性、泥名瓶性。既乳中無酪性、泥中無瓶性，故知佛之
X55n0902_p0494b11║與性在因未有。又佛之與性俱未來有，故知佛之與
X55n0902_p0494b12║性眾生未有。因中說果名為佛性，因有果故名有佛
X55n0902_p0494b13║性。又佛之與性俱非有如虗空、非無如兔角，故知一
X55n0902_p0494b14║切眾生有果性故名有佛性。三辨相者，二十八云：如
X55n0902_p0494b15║種滅已，牙即得生，而是牙性非內非外，乃至花菓亦
X55n0902_p0494b16║復如是，從緣故有。善男子！是大涅槃微妙經典成就
X55n0902_p0494b17║具足無量功德，佛性亦爾，悉是無量功德之所成就。
X55n0902_p0494b18║又三十五云：眾生佛性非有非無。所以者何？佛性雖
X55n0902_p0494b19║有，非如虗空。何以故？世間虗空雖以無量善巧方便
X55n0902_p0494b20║不可得見，佛性可見，是故雖有，非如虗空。佛性雖無，
X55n0902_p0494b21║不同兔角。何以故？龜毛兔角雖以無量善巧方便不
X55n0902_p0494b22║可得生，佛性可生，是故雖無，不同兔角。是佛性非有
X55n0902_p0494b23║非無、亦有亦無。云何名有？一切悉有，是諸眾生不斷
X55n0902_p0494b24║不滅，猶如燈焰，乃至得阿耨菩提，是故有。云何名無？
X55n0902_p0494c01║一切眾生現在未有一切佛性常樂我淨，是故名無。
X55n0902_p0494c02║有無合故，即是中道。乃至如有問言：是種子中有果
X55n0902_p0494c03║無邪？應定答言：亦有亦無。何以故？離子之外不能生
X55n0902_p0494c04║果，是故名有。子未生牙，是故名無。以是義故，亦有亦
X55n0902_p0494c05║無。何以故？時節有異，其體是一。眾生佛性亦復如是。
X55n0902_p0494c06║若言眾生中別有佛性者，是義不然。何以故？眾生即
X55n0902_p0494c07║佛性，佛性即眾生，直以時異，有淨不淨。此與瑜伽五
X55n0902_p0494c08║十二同。論云：無有別法名為種子。又三十六云：佛性
X55n0902_p0494c09║非有如虗空，非無如兔角。何以故？虗空常故，兔角無
X55n0902_p0494c10║故，是故得說亦有亦無。有故破兔角，無故破虗空。如
X55n0902_p0494c11║是說者，不謗三寶。准此佛性有相無相，故知一切眾
X55n0902_p0494c12║生有當果性，名有佛性。理事二因皆以有果性故，名
X55n0902_p0494c13║為佛性。四、述見者，有三：一、述所見性，二、述能見人，三、
X55n0902_p0494c14║述用何眼見。述所見性者，三十五云：十住菩薩得首
X55n0902_p0494c15║楞嚴三昧三千法門，是故了了自知當得阿耨菩提，
X55n0902_p0494c16║不見一切眾生定得阿耨菩提。是故我說十住菩薩
X55n0902_p0494c17║少見佛性。准此經文，理事二因定得果義，名為佛性。
X55n0902_p0494c18║如善戒經說：初發心決定必得阿耨菩提，名菩薩性。
X55n0902_p0494c19║若唯是理，十住菩薩豈不知一切眾生有理性邪？又
X55n0902_p0494c20║云：後身菩薩佛性六事：一、常，二、淨，三、真，四、實，五、善，六、
X55n0902_p0494c21║少見。九、住菩薩有六事，除少見，加可見。八、住已下至
X55n0902_p0494c22║六、住五事，除常、少見，加可見。五、住已下五事，除常、少
X55n0902_p0494c23║見善，加可見善、不善。若見真如，名見佛性。九、住已下
X55n0902_p0494c24║何不名少見，但名可見？又二十七云：佛性者，所謂十
X55n0902_p0495a01║力、四無所畏、大悲、三念處。一切眾生悉有三種：破煩
X55n0902_p0495a02║惱故，然後得見一闡提等；破一闡提，然後得十力、四
X55n0902_p0495a03║無所畏、大悲、三念處。以是義故，我常宣說一切眾生
X55n0902_p0495a04║悉有佛性。准此，一切眾生有果性也，亦是見果性也。
X55n0902_p0495a05║更有多文，略而不述。二、見𤯔者，二十八云：復有眼見，
X55n0902_p0495a06║謂諸佛如來、十住菩薩眼見佛性。復有聞見，一切眾
X55n0902_p0495a07║生乃至九住菩薩聞見佛性。菩薩若聞一切眾生悉
X55n0902_p0495a08║有佛性，心不生信，不名聞見。准此，是聞見定得之義，
X55n0902_p0495a09║名見佛性。故知唯上二𤯔能見定得阿耨菩提用，故
X55n0902_p0495a10║名眼見佛性。九住已下信一切眾生定當得果，故名
X55n0902_p0495a11║聞見佛性。三、用何眼見者，二十七云：善男子！如汝所
X55n0902_p0495a12║言，十住菩薩以何眼見故，雖見佛性而不了了？諸佛
X55n0902_p0495a13║世尊以何眼故，見於佛性而得明了？善男子！十住菩
X55n0902_p0495a14║薩慧眼見故，不得明了；諸佛世尊佛眼見故，故得明
X55n0902_p0495a15║了。准上見性，五眼之中唯用二眼，餘三不能見佛性
X55n0902_p0495a16║也。既所見性唯是定得果之義，能見人唯佛，十住菩
X55n0902_p0495a17║薩眼唯慧佛二眼。凡夫不知定得果義，非是佛及十
X55n0902_p0495a18║住菩薩，又無慧佛二眼，故知不能眼見佛性。聞見佛
X55n0902_p0495a19║性，義即無違。故經云：九住已下一切眾生聞見佛性。
X55n0902_p0495a20║若聞說眾生悉有佛性，不生信心，不名聞見，不信定
X55n0902_p0495a21║當得故。若見性體故，名見佛性。說見理等，名見佛性，
X55n0902_p0495a22║義即無違。如說眼見瓶衣，此見所依，非實見也。
X55n0902_p0495a23║問：真如若是佛體故名佛性，無情真如亦是佛體。若
X55n0902_p0495a24║佛因故名佛性者，無情真如亦是佛因。若以是性功
X55n0902_p0495b01║德故名佛性，無情真如亦有性功德，因何有情名有
X55n0902_p0495b02║佛性，無情不名有佛性邪？答：若真俗翻覆相攝，即一
X55n0902_p0495b03║法中有一切法如，一切法中有一法如，如無二故。若
X55n0902_p0495b04║攝真從俗，即色如、非色如、眾生如、彌勒如、有情如、無
X55n0902_p0495b05║情如不同。若攝俗從真，即色、非色無異，情、非情無異。
X55n0902_p0495b06║若就如辨法，一切法中有一切法如故，一切法中有
X55n0902_p0495b07║一切法似因陀羅網。若以此言之，即情、無情皆名有
X55n0902_p0495b08║佛性。若以有佛真體、有佛理因故名有佛性，情與非
X55n0902_p0495b09║情亦無有別。涅槃經就別別有情各各當果說其因
X55n0902_p0495b10║體，有當果性名有佛性，故是有情非無情也。真如是
X55n0902_p0495b11║一，所望不同，得名有異。若望十方諸佛報身名佛性，
X55n0902_p0495b12║屬主釋也；法身名佛性，持業釋也。若望一切眾生名
X55n0902_p0495b13║佛性，有財釋也，因取果名故。若望無情，非佛性也，無
X55n0902_p0495b14║當果故。若望有情、無情，一切法皆得名真如、法界、法
X55n0902_p0495b15║性、實際。若事佛性，無情、非佛性，有情因中說果，一切
X55n0902_p0495b16║眾生舉體是佛性故。經云：未得阿耨菩提，一切善、不
X55n0902_p0495b17║善、無記法盡名佛性。如來或時因中說果，果中說因，
X55n0902_p0495b18║是名如來隨自意語。或者妄解隨自意語，謂一分眾
X55n0902_p0495b19║生實無佛性，說有佛性，名隨自意語。今詳上下經意。
X55n0902_p0495b20║隨自意語說佛性者，一切眾生未有當果性，唯佛意
X55n0902_p0495b21║知有當果性，名隨自意語。如說泥為瓶，說乳為酪等，
X55n0902_p0495b22║非如說水為酪，說縷為瓶，名隨自意語。經云：說十住
X55n0902_p0495b23║菩薩少見佛性，是隨他意語；說一切眾生悉有佛性，
X55n0902_p0495b24║是隨自意語故。又云：如來或時因中說果，果中說因，
X55n0902_p0495c01║是名如來隨自意語故。
X55n0902_p0495c02║問：理有何力能有者定當成佛？答：佛性論第二云：此
X55n0902_p0495c03║清淨事能有二：一、於生死苦中能生厭離，二、於涅槃
X55n0902_p0495c04║欲求願樂。若無清淨之性，如是二事即不得成。又唐
X55n0902_p0495c05║攝論云：又佛法界普為一切作證得因，令諸菩薩悲
X55n0902_p0495c06║願纏心勤求佛果。又寶性論第二云：以彼實有清淨
X55n0902_p0495c07║性故，不得說言彼常畢竟無清淨心。又起信論云：真
X55n0902_p0495c08║如熏習義有二種，乃至以有力故能令眾生厭生死
X55n0902_p0495c09║苦樂求涅槃。涅槃經三十二云：汝言眾生悉有佛性
X55n0902_p0495c10║得無上菩提如慈石者，善哉善哉！以有佛性因緣力
X55n0902_p0495c11║故得無上菩提。若言不須脩聖道者，是義不然。又三
X55n0902_p0495c12║十六云：一闡提人煩惱因緣，現在之世能斷善根，佛
X55n0902_p0495c13║性力因緣故未來還生善根。准此等文，其理佛性如
X55n0902_p0495c14║水清珠能清濁水，水若常動，雖珠有力水不得清。眾
X55n0902_p0495c15║生亦爾，雖有理性能生善法，妄心常動無漏不生，若
X55n0902_p0495c16║制之一處無事不辨。又水性清，動即常濁，止即自清。
X55n0902_p0495c17║眾生亦爾，本性清淨，若妄心恒動即生死輪迴，若妄
X55n0902_p0495c18║心不動即寂滅涅槃。准此教理，若有理性定當成佛。
X55n0902_p0495c19║既信一切眾生平等悉有理性，豈得執一分眾生不
X55n0902_p0495c20║成佛邪？
X55n0902_p0495c21║
X55n0902_p0495c22║一乘佛性究竟論卷第三