X55n0904_p0525b01║大乘止觀法門宗圓記卷第二
X55n0904_p0525b02║東掖白蓮釋　了然　述
X55n0904_p0525b03║二、辨體狀二：初、分科示意。約離相明淨心，不一不異
X55n0904_p0525b04║論法性，二藏辨真如者，然淨心．法性．真如，實一體而
X55n0904_p0525b05║異名。今以此三分對三章者，從名別故，淨之為名，離
X55n0904_p0525b06║染義便，故約離相明淨心也。故前文釋淨心云：無明
X55n0904_p0525b07║染法本來與心相離，法性之名乃於諸法而辨其性。
X55n0904_p0525b08║如向釋法性中有即有離，即故不異，離故不一，故不
X55n0904_p0525b09║一不異法性也。真如辯二藏者，依起信乃約真如明
X55n0904_p0525b10║二藏故。又二藏既云如來，故順如字辯真如也。須知
X55n0904_p0525b11║三章不出體用，淨心是體，法性是用。然淨心中應乃
X55n0904_p0525b12║有用，文云：自性圓融，體備大用。然法性中應乃有體，
X55n0904_p0525b13║文云：淨心之體，常無生滅。今但從文正途以說，淨心
X55n0904_p0525b14║為離一切法故，獨明其體；法性約即一切法故，意明
X55n0904_p0525b15║其用。如文云：上來雖明淨心離一切分別心及境界
X55n0904_p0525b16║之相，然此諸相復不異淨心。何以故？以此心體雖復
X55n0904_p0525b17║平等，而即本具染淨二用。乃至云：此等虗相無體，惟
X55n0904_p0525b18║是淨心，故言不異。又復離相淨心中雖云有用，乃是
X55n0904_p0525b19║性染性淨之用，故皆屬體。不異法性中既辨事染事
X55n0904_p0525b20║淨之用，遂偏屬用。故此二章不出體用。其第三二藏
X55n0904_p0525b21║者，釋成前義也。空藏釋離相淨心，不空釋不異法性。
X55n0904_p0525b22║雖此三文不出體用，意則惟在辨於體狀。斯亦可云
X55n0904_p0525b23║文三義二，意則惟一。所論用者，約用者辯體。何者？由
X55n0904_p0525b24║不異之意，意論此體不異用故，乃見此用是即體之
X55n0904_p0525c01║用，故於用中亦云辨體。若以今文會摩訶止觀者，今
X55n0904_p0525c02║文同體相中眼智所知見之境界也。彼以三諦為境
X55n0904_p0525c03║界，今以三諦為體狀，文雖在於開解，義必貫於正修。
X55n0904_p0525c04║摩訶止觀正明觀法中先示十境，輔行乃云：又此十
X55n0904_p0525c05║境即是前文所顯之體，前約所顯能攝故立體名，今
X55n0904_p0525c06║對能觀所發故立境名。又前從理說故體惟一，今從
X55n0904_p0525c07║事邊故境有十。事即理故，故一一境皆不思議；理即
X55n0904_p0525c08║事故，故一一境相別不同。然此文意以止觀所觀有
X55n0904_p0525c09║所離所顯，陰等十境乃所離也，不思議境乃所顯也。
X55n0904_p0525c10║前來體相正是所顯，點今所離即是所顯，故云即是
X55n0904_p0525c11║前文所顯之體。且前文所顯之體即是下文正觀不
X55n0904_p0525c12║思議境，故云一一境皆不思議。以此而知開解中體
X55n0904_p0525c13║相即是正觀不思議境，類今開解明體狀者，豈非預
X55n0904_p0525c14║示正觀所觀不思議境？下文止觀體狀乃依此境明
X55n0904_p0525c15║於能入止觀體狀，能不離所即是今文所依體狀，如
X55n0904_p0525c16║此了者方可與云能所不二。又今文中該於三境。何
X55n0904_p0525c17║者？且離相明淨心即性德修德二境，不異辨法性即
X55n0904_p0525c18║化他境。南嶽以體用分自他，如云：為自利利他，故止
X55n0904_p0525c19║為自，以觀為他。心體平等為止，具違順二用為觀。輔
X55n0904_p0525c20║行亦以三境分自他，乃云：以三諦法不出修性自他
X55n0904_p0525c21║故也。既以修性二境為自、化他為他，今淨心是體屬
X55n0904_p0525c22║自，法性是用屬他，故此二章義該修性二境者，可進
X55n0904_p0525c23║退取之。一者、直示心體是性德境，離於四句是修德
X55n0904_p0525c24║境。下文有問答云得入者，前離四句為修德體，後問
X55n0904_p0526a01║答者約能入之人辨意識解入也。二者、以問答之前
X55n0904_p0526a02║為性境，正以問答為修境。且前為性者，初直示性德
X55n0904_p0526a03║之體，次以四句顯性德體本來離計，故皆屬性境。若
X55n0904_p0526a04║會同三千者，今立四句顯發祖文：一、該攝無不徧，乃
X55n0904_p0526a05║成三千之通體也；二、歸趣無不極，乃法法三千也；三、
X55n0904_p0526a06║所成無不俗，則三千惟在俗諦也；四、能詮無不圓，由
X55n0904_p0526a07║前三教法屬三千，而不能詮且成三千者，以淨心是
X55n0904_p0526a08║體，法性是用，以體融用遂成三千，故三境具足方是
X55n0904_p0526a09║三千，所以該攝而無不遍也。趣無不極者，乃在體為
X55n0904_p0526a10║體三千，在用為用三千也。所成無不俗者，則在體非
X55n0904_p0526a11║三千，在用是三千也。今先示摩訶止觀中三義。輔行
X55n0904_p0526a12║云：以三諦法不出修性自他故也。且三千即三諦中
X55n0904_p0526a13║性空自俗他，是故三境具成三千，此同攝無不遍也。
X55n0904_p0526a14║又於性德為理具三千，於修為修具三千，於化化為
X55n0904_p0526a15║化用三千，此乃趣無不極也。智者云：第一義一法不
X55n0904_p0526a16║可得，況三千法。輔行云：結前自行乃性德修德，非三
X55n0904_p0526a17║千也。又云：世諦尚具無量法，況三千法。輔行云：生後
X55n0904_p0526a18║化他乃化他境，則有三千。此乃所成無不俗也。若今
X55n0904_p0526a19║文中據下釋不空如來藏，乃云：若徧就分別妄執之
X55n0904_p0526a20║事，即一向不融；若據心性緣起依持之用，即可得相
X55n0904_p0526a21║攝。此是以理融事攝，無不遍也。又淨心中有體備大
X55n0904_p0526a22║用，此乃趣無不極也。又淨心惟未明三千法性之用，
X55n0904_p0526a23║方論三千，此乃成無不俗也。問：南嶽不云三千，何以
X55n0904_p0526a24║會同？答：祇此體狀章中，藏體一異，以釋實有，而明圓
X55n0904_p0526b01║融無礙。法界法門，并事用相用相攝，豈有三千義理
X55n0904_p0526b02║顯過於此？何必名同，方云義等？俟至下文，當略點之。
X55n0904_p0526b03║二、解釋為三：初、舉離相以明體狀三：初、標。二、此心下，
X55n0904_p0526b04║釋二：初、法體三：初、直示心體不可思議四：初、云此心
X55n0904_p0526b05║即是第一義諦。真如心者，示此心體也。自性圓融，體
X55n0904_p0526b06║備大用者，示心體之具德也。但是自覺聖智所知，非
X55n0904_p0526b07║情量之能測者，示心體不可思議也。文云第一義諦
X55n0904_p0526b08║者，揀俗非勝，故稱第一；深極所以，故稱為義；審實不
X55n0904_p0526b09║虗，故稱曰諦。然真俗二諦，其名則通，其義別。四教三
X55n0904_p0526b10║接，共有七種。今所云者，即是圓教平等理性中實真
X55n0904_p0526b11║諦也。古人釋諦，或以於境，或以智教。今以理釋，収攝
X55n0904_p0526b12║不遺。如章安云：今用理釋諦，理當即境正，境正即智
X55n0904_p0526b13║教皆正。故荊溪云：諦即是理。又諦之為名，有從當體
X55n0904_p0526b14║審實不虗，如審實是空、是假、是中；有從所依實審一
X55n0904_p0526b15║體，如空、假、中皆即一性，所以稱諦。諦乃非三，三名非
X55n0904_p0526b16║諦，以三即性，故曰三諦。此約所依，不從當體（云云）。言
X55n0904_p0526b17║真如心者，揀偽異念，稱真如心。雖非偽異，不離當念，
X55n0904_p0526b18║即真如也。圓融者，圓滿融通。融而不圓，通教也。圓而
X55n0904_p0526b19║不融，別教也。能圓能融，圓教也。又圓謂圓妙，妙即融
X55n0904_p0526b20║通。故此圓融，不通通別。以此心體，當體包含，無有障
X55n0904_p0526b21║礙，故云自性圓融。而此之體，以圓融故，不隔諸法，能
X55n0904_p0526b22║備大用。又自性者法身，圓融者般若，大用者解脫。三
X55n0904_p0526b23║德一體，即是淨心之體狀也。但是自覺聖智所知者，
X55n0904_p0526b24║自覺聖之言，出自楞伽，即一切種智也。由此心體，真
X55n0904_p0526c01║空冥寂。若非此智，無由能知。非情量之能測者，揀非
X55n0904_p0526c02║四眼二智之能知也。故圓心體，非前三教心口思議。
X55n0904_p0526c03║問：非情量能測者，不可思耶？不可議耶？答：情即是思，
X55n0904_p0526c04║量即是議。如云：量謂詮量，詮即議也。故情量之言，對
X55n0904_p0526c05║於思議。又不別分對，如涅槃云：不可稱量，不可思議。
X55n0904_p0526c06║問：今云心體，是自覺聖智所知。章安釋大經云：涅槃
X55n0904_p0526c07║非名非相，云何而言可得見聞？不可見故無相，不可
X55n0904_p0526c08║聞故無名。佛以佛眼佛耳，尚不見聞，況復下地，及與
X55n0904_p0526c09║凡夫，而能見聞？與今相違，其義如何？答：克從法體，不
X55n0904_p0526c10║可見聞，故非思議。約教詮辨，偏邪不詮，故此法體，非
X55n0904_p0526c11║彼見聞。圓教詮之，故此法體，惟佛能知。言能知者，乃
X55n0904_p0526c12║知其不可思議也。涅槃從體，今文從教。又涅槃中，以
X55n0904_p0526c13║圓為能絕，偏為所絕。不獨所絕之偏，不得見聞。能絕
X55n0904_p0526c14║之圓亦絕，故非見聞。今以圓為能絕、偏為所絕，但取
X55n0904_p0526c15║非所絕之偏而得思議，故能絕之圓不妨能知。同章
X55n0904_p0526c16║安云：當知絕名與無名為異。又云：論無無一切方便
X55n0904_p0526c17║（情量同非），論絕絕能終所。又云：別教已下四門為所絕，圓
X55n0904_p0526c18║教為能絕。今既絕能，故圓亦絕，乃同佛眼佛耳尚不
X55n0904_p0526c19║見聞。二故云下引證。言語道斷故不可以名名，心行
X55n0904_p0526c20║處滅故不可以相相。言語心行者，言是一實（亦通二假，今對
X55n0904_p0526c21║語字且屬一實），語屬三假。心是心王，行是心所。道斷所滅者，
X55n0904_p0526c22║道謂道路而能通故，今路既斷言說何通？所謂處所
X55n0904_p0526c23║為所依故，今處既滅心行無依。心行無依乃非心所
X55n0904_p0526c24║相，言說不通乃非言所名。非心所相是不可思，非言
X55n0904_p0527a01║所名是不可議，祇因所無致其能泯。故不可思議之
X55n0904_p0527a02║言該能思能議，所思所議皆不可也。若以心行行字
X55n0904_p0527a03║作平聲讀者，亦無害前釋。三何以下釋成心體。離名
X55n0904_p0527a04║相者，德王云：涅槃非名非相。起信云：離言說相、離名
X55n0904_p0527a05║字相、離心緣相。與今相字通局不同。起信以言說名
X55n0904_p0527a06║字心緣皆號為相，此相則通。涅槃以見者為相、聞者
X55n0904_p0527a07║為名，故章安以佛眼佛耳釋於見聞，此相乃別。今文
X55n0904_p0527a08║相者，別取心緣法塵為相，屬不可思。體既離名、心既
X55n0904_p0527a09║絕相者，文之互顯，亦可心既離名、體既絕相。四是以
X55n0904_p0527a10║下結意。此法既然不可思議，如何可論其體狀耶？故
X55n0904_p0527a11║云實亦難哉。
X55n0904_p0527a12║二、惟可下，約離相以顯不可思議。上則直示心體，乃
X55n0904_p0527a13║屬性德。若據性德之體，不論顯與不顯，無得而狀，天
X55n0904_p0527a14║然妙絕契悟之求，是不可為。但約眾生日用不知，今
X55n0904_p0527a15║欲示知令契此體，纔云示知令契，此乃便屬修門。是
X55n0904_p0527a16║故約於所離四句，以過顯德，令契悟之。故此離相顯
X55n0904_p0527a17║不思議，正同修德不思議境。問：性德一境不通修耶？
X55n0904_p0527a18║答：法理圓轉，義不一途。然彼止觀，若從文相以辯生
X55n0904_p0527a19║起，則性德一境，體非迷悟而為迷悟。而以迷故，故非
X55n0904_p0527a20║順修；以而悟故，了之為修。纔了為修，即名修境。修既
X55n0904_p0527a21║離執，為他四說，即名化他。此從記約文相生起立名
X55n0904_p0527a22║而說，惟是修德論修者也。若約立章本意為言，第七
X55n0904_p0527a23║大竟正明觀法，是故初來無非通修。復從文相生起，
X55n0904_p0527a24║而有進不。修性二境不通單修，由以修照性，全性為
X55n0904_p0527b01║修，是故二境共方為修。化他一境不通初心，約觀為
X55n0904_p0527b02║修，由離執竟，為他四說，是故初心不通觀修，離執後
X55n0904_p0527b03║心以說為修（初後心義，或約名觀，或約真似。今取有執、無執而分切後）。上乃以性
X55n0904_p0527b04║境為三諦，修德為三觀，化他為三語。又此三境各通
X55n0904_p0527b05║修相。性德境者，約破前後縱橫而為修相；修德境者，
X55n0904_p0527b06║約破自他共離而為修相；化他境者，約於初心觀達
X55n0904_p0527b07║四說而為修相。故荊溪云：前文雖以八相為喻，別為
X55n0904_p0527b08║破於心法前後。故知性境約破縱橫而為修也。又云：
X55n0904_p0527b09║雖有夢譬，別為破於四句計性。故知修境約破自他
X55n0904_p0527b10║而為修也。又云：然雖破計，說必隨宜。從云：何但說爾，
X55n0904_p0527b11║觀亦隨宜？此文意含自他二義，今且證他，故知他境
X55n0904_p0527b12║乃通說修，并於觀修。此約隨文，各別修相。若約總旨，
X55n0904_p0527b13║於此初乘，荊溪科之，凡有其至。第七、收攝諸法以入
X55n0904_p0527b14║觀境。故大師云：說時如上次第及論修時，皆居一心。
X55n0904_p0527b15║由此三境不出三諦、三觀、三智、三語。是諸三法，即是
X55n0904_p0527b16║行人一念心體，妙具三千，即空、假、中。能如是修，名曰
X55n0904_p0527b17║正觀。今文進不，亦復如之。問：行者措心，依何為的？答：
X55n0904_p0527b18║解則遍達無殊，行則隨宜不一。
X55n0904_p0527b19║文為二：初標示。惟可說所離之相至自契焉者，標也。
X55n0904_p0527b20║所謂此心至平等寂滅者，示也。標中云所離者，其離
X55n0904_p0527b21║一切四句相也。反相者，由四句之相既離，反顯此體
X55n0904_p0527b22║非相也。滅相者，祇由此體非相，是故諸相皆滅也。須
X55n0904_p0527b23║了離相而無所捨，反相而無所背，滅相而無所寂，方
X55n0904_p0527b24║是圓中離反滅相。示中云平等寂滅者，祇由從本離
X55n0904_p0527c01║一切相，是故此心平等寂滅。何者？良以今日相興在
X55n0904_p0527c02║情，情既分別故相高下，以高下故不能平等，既不平
X55n0904_p0527c03║等何由寂滅？又此標文令同法華，乃以三相轉釋一
X55n0904_p0527c04║相。由彼經文先舉一相，以一相圓妙，故以三相而轉
X55n0904_p0527c05║釋之。然其三相即就平等中道一相立此三名，約其
X55n0904_p0527c06║所離以顯一相，全同今文。今約大師釋彼義以申解
X55n0904_p0527c07║之。反相者，反生死相。離相者，無涅槃相。滅相者，無相
X55n0904_p0527c08║亦無相。又反分段變易一切葉縛，故名反相。能遠離
X55n0904_p0527c09║迷惑無所著，故名為離相。滅於一切虗狀因果，名為
X55n0904_p0527c10║滅相。示文中云離一切相者，即同離相。平等者，同反
X55n0904_p0527c11║相。寂滅者，同滅相。反二邊著，故云平等。
X55n0904_p0527c12║二、非有下，正示離相。以向標示離一切相平等寂滅，
X55n0904_p0527c13║不知所離為何等相。今正示之，為二：初、別示相。無相
X55n0904_p0527c14║約色心，去來今約時世，上中下約根性，彼此約方所
X55n0904_p0527c15║或約己他，靜亂、深淨、明暗約過德。靜亂是結業解脫，
X55n0904_p0527c16║明暗是煩惱菩提，深淨是生死涅槃，斷常、一異約執
X55n0904_p0527c17║見。今此心體乃非色心、時世、根性、方所、過德并執見
X55n0904_p0527c18║等一切相也。又可附前三相釋之，是故諸句悉皆不
X55n0904_p0527c19║出空有二邊。以雙亦為第四句者，別句次第全同起
X55n0904_p0527c20║信。彼云：非有相、非無相、非非有相、非非無相、非有無
X55n0904_p0527c21║俱相。所云非有無俱相者，即同今文非亦有亦無也。
X55n0904_p0527c22║有相者，即生死相也。今非有相，乃非生死，即前反相
X55n0904_p0527c23║也。無相者，即涅槃相也。今非無相，非亦無相，乃非涅
X55n0904_p0527c24║槃，即前離相也。非非有相，非非無相者，非即無也。既
X55n0904_p0528a01║非此非，乃無相亦無，即前滅相也。乃至非一非異，例
X55n0904_p0528a02║於有無。一無異有，明無暗有，斷無常有，淨無染有，靜
X55n0904_p0528a03║無亂有，此無彼有，皆作四句。如云：非彼非此，非非彼
X55n0904_p0528a04║非非此，非亦彼非亦此。或約彼此各成四句，如以彼
X55n0904_p0528a05║字成四句者，應云：非有彼非無彼，非非彼非非無彼，
X55n0904_p0528a06║非亦有彼非亦無彼。此字亦然。其一異等，例彼此作，
X55n0904_p0528a07║故云一切四句法也。若於三世三根立四句者，義應
X55n0904_p0528a08║有三：一者、三字共論，約有無立。如云：非有去來今，非
X55n0904_p0528a09║無去來今等。二者、三字對論，就去來今而為句法。如
X55n0904_p0528a10║云：非去非來，非非去非非來，非亦去非亦來。或以來
X55n0904_p0528a11║今對成四句，如云：非來非今等。或以去今對成四句，
X55n0904_p0528a12║或以去來為一句，以今為一句，或以去為一句，以來
X55n0904_p0528a13║今為一句。三者、三字各論，還約有無而為句法。如於
X55n0904_p0528a14║去字為四句者，應云：非有去非無去等。三世既然，三
X55n0904_p0528a15║根亦爾。
X55n0904_p0528a16║二、總說下，總示。對前別示，乃有二義，論於總、別：一、前
X55n0904_p0528a17║別約相，與三世靜、亂、一、異諸名目故；今於其名而不
X55n0904_p0528a18║別出，但云非一切可說、可念，故名為總。二者、前來但
X55n0904_p0528a19║離可說、可念，故名為別；今乃亦離不可說、念，故名為
X55n0904_p0528a20║總。文為二：初、示所離。二、何以下，釋二：初、正釋。不可思
X55n0904_p0528a21║議亦非淨心不可說念不思議，今既非之，故不思議
X55n0904_p0528a22║亦為所離。文云非自體法者，以淨心自體無得名狀，
X55n0904_p0528a23║寂絕平等，乃非偏、圓。以非偏故，故非思議；以非圓故，
X55n0904_p0528a24║非不可思議。以不思議名從對得，是故須離；體自性
X55n0904_p0528b01║彰，是故須顯。其所離者，執名對偏，失意故離，非離法
X55n0904_p0528b02║體。
X55n0904_p0528b03║二、是故下，揲示說念但屬虗相二：初、揲。二、但是下，示
X55n0904_p0528b04║二：初、虗相二：初、示。然此虗相，若約當體，從情想生；若
X55n0904_p0528b05║約所依，從淨心現。由情迷於淨心，是故發現虗相。二、
X55n0904_p0528b06║然此下，釋無明之體。其體本空，但有於相。相既無體，
X55n0904_p0528b07║此相之有即是非有，故非實相，乃是虗相。文云有即
X55n0904_p0528b08║非有者，非有之言，有過有德。非無明是有，法性非有，
X55n0904_p0528b09║無明即性，有即非有，此約所顯為非有也。若取無明，
X55n0904_p0528b10║當體既空，無無明體，故曰非有，此約所離為非有
X55n0904_p0528b11║也。
X55n0904_p0528b12║二、非有下，示非有二：初、示非有之相。亦無可取者，聞
X55n0904_p0528b13║謂無明乃是非有，即於非有單止其心。今亦遣之，故
X55n0904_p0528b14║云亦無。非有之義既有二向，今無可取，亦通此二：一
X55n0904_p0528b15║者、不取法性真空；二者、不取無明體空。分別雖二，意
X55n0904_p0528b16║趣乃一。體空之處即是法性不分，且作此說。二、何以
X55n0904_p0528b17║下，釋。無明之有，本是不有。本既不有，今則無滅。既然
X55n0904_p0528b18║無滅，何有非有？言非有者，祇因其有。以非其有，故云
X55n0904_p0528b19║非有。若了本來不有，更將何有可非？既然無有可非，
X55n0904_p0528b20║任運則無非有。有亡即性空，非有亡即相空（云云）。
X55n0904_p0528b21║三、是故下，結釋心體不可思議。由前顯示心體離相
X55n0904_p0528b22║非思議法，今結釋之二：初、法二：初、結。二、何以下，釋二：
X55n0904_p0528b23║初、約即義釋不可思議。由此淨心即是諸法，諸法之
X55n0904_p0528b24║外無別淨心，豈有能緣能說此心者耶？故此淨心屬
X55n0904_p0528c01║不思議。今以此文為即義者，據下文結真實性中四
X55n0904_p0528c02║番，止觀第二番云：即復念言，心外無法。結云：次一顯
X55n0904_p0528c03║即偽是真，息異執以辨寂。既云即偽是真，知屬即義
X55n0904_p0528c04║明矣。二、是以下，約離義釋不可思議。淨心是實，離於
X55n0904_p0528c05║虗妄，思議之法從虗妄生。淨心既離，是以體屬不可
X55n0904_p0528c06║思議。文為三：初、單約能緣能說。能緣之心、能說之言
X55n0904_p0528c07║是妄有，考實無體。二、能緣下，以能例所。恐其但謂
X55n0904_p0528c08║能緣能說心口非實，若其所緣法體必真，今亦非之。
X55n0904_p0528c09║且其能緣既乃不實，以能願所何是真？良由所緣因
X55n0904_p0528c10║能緣生，若無能緣，何有所緣？問：能緣是虗，所緣自實，
X55n0904_p0528c11║可乎？若云不可，荊溪何云心麤境妙，如有相心持法
X55n0904_p0528c12║華經，故但開其心耶？答：所緣中實，克從法體，是妙非
X55n0904_p0528c13║麤。但如開其心，由能累所，故所緣雖妙，同名不實，如
X55n0904_p0528c14║心境俱開。今取由能累所，故所緣亦虗。三、能緣下，結。
X55n0904_p0528c15║能緣、所緣皆悉虗妄，即思議也。淨心既離虗妄，故不
X55n0904_p0528c16║思議法。然今文中不獨離其能緣、能說，亦離所緣、所
X55n0904_p0528c17║說者，正同摩訶止觀引楞伽云：無增無減，離言說、妄
X55n0904_p0528c18║想、文字二趣。智者釋云：離言說、妄想者，不可思議也；
X55n0904_p0528c19║離文字者，離假名也；離二趣者，離說、所說．想、所想．名、
X55n0904_p0528c20║所名也。記云：離言說者，不可議也；離妄相者，不可思
X55n0904_p0528c21║也；離文字者，離假名、文字也。凡能詮教，無非假名；約
X55n0904_p0528c22║自證法，有何文字？言二趣者，複疎釋前言說、假名。恐
X55n0904_p0528c23║情妄計，但離能說、能名、能思，即以所說、所思、所名謂
X55n0904_p0528c24║之真體，故複疎云二趣俱離。何者？於自證中不見能、
X55n0904_p0529a01║所，名離二趣。問：文既結釋不可思議，何故祇云不以
X55n0904_p0529a02║緣慮所知？答：向文既存，今但略爾。言由心發，若亡於
X55n0904_p0529a03║心，其言亦無，是故略云非緣慮所知。若以有言必有
X55n0904_p0529a04║心，但亡於言，其心亦泯，亦可但云非言說所及。又不
X55n0904_p0529a05║思議惟可心知，但非言說。故大師云：此不思議，非青、
X55n0904_p0529a06║黃、赤、白、方、圓、長、短，無名無相，究竟寂滅，惟當心知，口
X55n0904_p0529a07║不能說。今問：既不可思，云何心知？答：以無妙心作不
X55n0904_p0529a08║思知。亦可例云：以無妙辯作不言說，惟當口說，不可
X55n0904_p0529a09║心知。
X55n0904_p0529a10║二、譬如下，喻二：初、喻即二：初、出喻。若據眼不自見，可
X55n0904_p0529a11║喻淨心而無分別；今約自眼之外有他人眼能見自
X55n0904_p0529a12║眼，乃有自他二眼不同，故不可喻淨心一如。二、心不
X55n0904_p0529a13║下，反合。反前眼喻，由眼有二，心祇是一，故心不如是。
X55n0904_p0529a14║二、又復下，喻離三：初、約法承前起後。又復淨心至取
X55n0904_p0529a15║此心耶者，承前即義，如外無法也。而諸凡惑分別淨
X55n0904_p0529a16║心者，起後離義，而於心外建立諸法也。即乃屬理悟
X55n0904_p0529a17║之法體，離乃屬事迷之法體。由離無別離，乃離於理，
X55n0904_p0529a18║故理亦名離；即無別即，乃即於事，故事亦名即。二、即
X55n0904_p0529a19║如下，喻。合文而略，今預約法以合釋之。即如癡人大
X55n0904_p0529a20║張己眼者，癡人即迷中眾生也，己眼即迷中眾生，亦
X55n0904_p0529a21║有淨心也。大張者，若知己有己眼，則不大張求覔；為
X55n0904_p0529a22║不知己眼故，乃大張更覔己眼；由不知淨心故，以淨
X55n0904_p0529a23║心更求淨心。纔用淨心求心，此之淨心因不覺故，即
X55n0904_p0529a24║動為業也。還覔己眼者，雖然終日有於淨心，乃不識
X55n0904_p0529b01║之而却遍求，故云還覓。復謂種種相㒵為己家眼者，
X55n0904_p0529b02║因不識於本有淨心，向外求之，求之不已，得偏邪理，
X55n0904_p0529b03║認為淨心，如以種種相㒵為己家眼，種種相㒵即轉
X55n0904_p0529b04║現也。竟不知自家眼處者，中實之心即是第九真常
X55n0904_p0529b05║淨識，既認八識染相為淨，是故不知己家眼處。三、是
X55n0904_p0529b06║故下，合是故應知有能緣所緣者，合大張己眼為能
X55n0904_p0529b07║緣，還覓己眼種種相㒵為所緣也。但是己家淨心為
X55n0904_p0529b08║無始妄想所薰，故不能自知己性者，合癡人不知己
X55n0904_p0529b09║眼，故大張己眼覔也。即妄生分別至淨心之相者，合
X55n0904_p0529b10║所見種種相貌也。還以妄相者，合復謂也。取之以為
X55n0904_p0529b11║淨心者，合迷所見種種相㒵，能見己家眼也。考實至
X55n0904_p0529b12║非淨心也者，合竟不知自家眼處也。
X55n0904_p0529b13║二、問下，解入。上來委示淨心法體有性有修，皆是所
X55n0904_p0529b14║知、所行、所證法。今論解入者，乃是能知、能行、能證之
X55n0904_p0529b15║心，即同下文依於意識修止觀也。然此法理義有三
X55n0904_p0529b16║種：一者、性德；二者、修德；三者、意識。若就此三分能所
X55n0904_p0529b17║者：一者、性德、修德乃是能治，意識一種乃是所治；二
X55n0904_p0529b18║者、意識乃是能知、能行、能證，性德、修德乃是所知、所
X55n0904_p0529b19║行、所證；三者、修為能觀，性為所觀。故此能所望於意
X55n0904_p0529b20║識，俱得為能，俱得為所。今取意識為能解入。然此問
X55n0904_p0529b21║答，借起信文以明今義。就文為二：初、問乃有三義，即
X55n0904_p0529b22║解、行、證。初、問淨心之體既不可分別者，即不思議也。
X55n0904_p0529b23║一者、性德不可分別，乃約即義，由一切法即是此心，
X55n0904_p0529b24║心外無法，將誰分別？二者、修德不可分別，乃約離義，
X55n0904_p0529c01║由離一切緣念，故不可以緣念分別。今問者：初、問此
X55n0904_p0529c02║二義既不可分別，云何能知解耶？既不可知解，第二
X55n0904_p0529c03║即問云何能隨順而修耶？既不可修，第三即問云何
X55n0904_p0529c04║能證入耶？應以如諸眾生貫通上下，貫上既不可分
X55n0904_p0529c05║別，貫下云何隨順而能得入？二、答者，問既三義，答亦
X55n0904_p0529c06║有三：初、答知解。上問不可分別，乃含二種不可分別。
X55n0904_p0529c07║今答若知分別體是淨心者，即此分別是無分別。此
X55n0904_p0529c08║答約即義，了知上法體中性德法體而無分別也。但
X55n0904_p0529c09║以分別不息說為背理者，乃由分別異無分別，是故
X55n0904_p0529c10║分別背淨心理。此答約離義，了知上法體中修德法
X55n0904_p0529c11║體離於一切四句分別也。若知二字，通冠下文。若知
X55n0904_p0529c12║一切妄念分別體是淨心者，知性境也；若知但以分
X55n0904_p0529c13║別不息說為背理者，知修境也。作此知已一句，結上
X55n0904_p0529c14║生下，則總答上文既不可分別也。上文雖無知解之
X55n0904_p0529c15║言以答顯之，故知上問不可分別問知解也。二、答隨
X55n0904_p0529c16║順。當觀一切諸法至故名隨順者，上問隨順，正問於
X55n0904_p0529c17║修；今答依解起行，即是隨順而修，故云當觀。久久修
X55n0904_p0529c18║習一句，結上生下。結上隨順，生下得入；因修習故，是
X55n0904_p0529c19║以得入。三、答得入。若離分別名得入者，離分別者，斷
X55n0904_p0529c20║無明也。約即論斷，是故云離，即是離相。體證真如者，
X55n0904_p0529c21║結得入為證也。若以問答為修境者，上文有從本之
X55n0904_p0529c22║言離於四句，即性德也；今文問答有若知之言離於
X55n0904_p0529c23║分別，即修德也。問：知之一字屬修觀耶？答：或知即是
X55n0904_p0529c24║觀，如荊溪云：知者，照也。今文知字且在解知，由下文
X55n0904_p0530a01║云作此知已，方云當觀。若以今文意求於起信，則彼
X55n0904_p0530a02║文似略。問：藏師以知一切法是名隨順為方便觀，今
X55n0904_p0530a03║何以知與觀為殊？答：今釋論文不同彼疏，不可執彼
X55n0904_p0530a04║而難今也。然復須了解即是觀，但約位次分解行爾。
X55n0904_p0530a05║問：今云隨順乃在行修，還可隨順屬解知不？答：或可
X55n0904_p0530a06║隨順即是解知，如下文云：作此解者，名為隨順真如。
X55n0904_p0530a07║故隨順之名通解、通修，亦可通證，良由解順、修順、證
X55n0904_p0530a08║順故也。　三、此明下，結。
X55n0904_p0530a09║二、明不一不異以辨體狀三：初、標。二、上來下，釋二：初、
X55n0904_p0530a10║釋不異二：初、揲示。上來至之相者，揲前文也。然此諸
X55n0904_p0530a11║相復不異淨心者，示不異也。二、何以下，正釋二：初、性
X55n0904_p0530a12║用。欲明事用與心不異，是故先出性具染淨，令知事
X55n0904_p0530a13║用即本而為。既即本為，故其事用與體不異。二、復以
X55n0904_p0530a14║下，正約事用以辨不異。復以無始無明妄想薰習力
X55n0904_p0530a15║故者，明能重也。心體染用依熏顯現者，明其所薰現
X55n0904_p0530a16║為事用也。由所薰性本具於染，故薰可現。此等虗相
X55n0904_p0530a17║無體者，無明無體也。惟是淨心者，既依淨心作無明，
X55n0904_p0530a18║故無明以淨心為體也。既以淨心為體，故一切虗相
X55n0904_p0530a19║與淨心不異。問：向來據下文，用為化他義，是故指今
X55n0904_p0530a20║文，同於化他境。下文是淨用，斯可屬化他；今文是染
X55n0904_p0530a21║用，正乃屬迷生。豈同於離執，然後起四說？答：一者、約
X55n0904_p0530a22║能所。迷染是所化，淨用是能化，今以所顯能，故乃義
X55n0904_p0530a23║無別。二者、約法體。由染用當體，自行雖曰離，化他復
X55n0904_p0530a24║取用。且如四句法，意識攀緣生，雖自行已離，為他故
X55n0904_p0530b01║復說。自他雖有殊，法體乃無異。問：向論於性用，雙具
X55n0904_p0530b02║于染淨，及論現事用，何故祇說染？答：一由今文中，為
X55n0904_p0530b03║辯不異義，若其淨用起，即順於心性。不異義易知，恐
X55n0904_p0530b04║謂染用起，與性乃不一，是故將辯之。二以事染淨，二
X55n0904_p0530b05║用俱染攝，因染有淨故，所以俱名染。又以佛望生，依
X55n0904_p0530b06║無明染心，為修淨之本，故乃並名染。如文句事權起
X55n0904_p0530b07║淨不淨業記中，獨指為立一切染法
X55n0904_p0530b08║二、又復下，釋不一二：初、標示。二、何以下，正釋二：初、性
X55n0904_p0530b09║用。然性用之說，或說平等，或說差別。向文性用意示
X55n0904_p0530b10║差別，故先舉平等，後云二用；今文性用意示平等，故
X55n0904_p0530b11║先舉二用，後云平等。意示差別者，欲成與事不異義
X55n0904_p0530b12║故；意示平等者，欲成與事不一義故。　三、此明下，結。
X55n0904_p0530b13║第三、明二種如來藏者，起信云：一者、如實空義，以能
X55n0904_p0530b14║究竟顯實故；二、如實不空義，以有自體具足無漏性
X55n0904_p0530b15║功德故。南嶽依此二文而說今旨。然此二藏，自昔說
X55n0904_p0530b16║者皆約情法以分二義，所謂情空、法不空也。但於情
X55n0904_p0530b17║法所見不同，其說有二：一家云：情是事相，法是理性。
X55n0904_p0530b18║空如來藏，一相不存；不空藏者，具足性德。據起信云：
X55n0904_p0530b19║淨法滿足，則名不空，亦無有相。一家云：夫言相者，有
X55n0904_p0530b20║情、有法。其所空者，乃空情相；其不空者，不空法相。起
X55n0904_p0530b21║信云：無有相者，無情相也。今評初家不空性德。況南
X55n0904_p0530b22║嶽云：藏體平等，實無差別，即是如來空、如來藏。此文
X55n0904_p0530b23║豈非性德染淨泯處為空？然何以知？由物不空可顯
X55n0904_p0530b24║此義故。不空藏云：然體復有不可思議用故，具足一
X55n0904_p0530c01║切法性，有其差別，即是不空如來藏。此蓋無差別之
X55n0904_p0530c02║差別也。以此而知存性德為不空，亡性德為空明矣。
X55n0904_p0530c03║今評次家空於情相。況南嶽云：二眾生始終乃具染
X55n0904_p0530c04║淨二事。何以故？以一眾生受地獄身時無餘趣報，受
X55n0904_p0530c05║天報時亦無餘趣報。此文豈非情相不空？然何以知？
X55n0904_p0530c06║由約彼談法相顯之。彼謂法體世間相常，於一念中
X55n0904_p0530c07║頓足十界。今相生滅，豈非情乎？南嶽既指始終方具
X55n0904_p0530c08║名為不空，故知不空藏者亦不空於情相明矣。今所
X55n0904_p0530c09║立者，應知心體非空不空。論空不空，乃約染淨二用
X55n0904_p0530c10║以說。若以心體立此染淨，故召心體名之為空。若亡
X55n0904_p0530c11║於染淨，亡之與立，故此心體非空不空。故今文辨空
X55n0904_p0530c12║如來藏云：心體平等，以泯染淨二用。心性既寂，是故
X55n0904_p0530c13║心體空淨。以是因緣，名此心體為空如來藏，非謂空
X55n0904_p0530c14║無心體。此文意謂心體非空，以空染淨，故召心體而
X55n0904_p0530c15║名為空。辨不空藏云：心體具此德，故名為不空，不就
X55n0904_p0530c16║有心體義明不空。此文意謂心體非不空，以具染淨，
X55n0904_p0530c17║故召心體而為不空。然後結云：以心體平等，非空非不
X55n0904_p0530c18║空。今謂既知此已，方可示於約染淨用辯空不空。染
X55n0904_p0530c19║淨二用，有性有事。若辨二藏，義應有三：一者能執情
X55n0904_p0530c20║空，所執二用，法體不空（義同次家）。二者性用不空，事用乃
X55n0904_p0530c21║空（義同初家）。三者情之與法，性用事用，有則俱有，名為不
X55n0904_p0530c22║空；亡則俱亡，號之為空（此加今義）。問：今文與起信殊耶？答：
X55n0904_p0530c23║隨順悉檀，義雖有異；篤論法體，意實無別。以起信中為
X55n0904_p0530c24║對治故，空過存德。如論明云：聞修多羅說世間諸法
X55n0904_p0531a01║畢竟體空，涅槃真如之法亦畢竟空。以不知此語為
X55n0904_p0531a02║破著故，即謂真如涅槃之性惟是其空。云何對治？明
X55n0904_p0531a03║真如法身自體不空，具足無漏性功德故。又云：聞脩
X55n0904_p0531a04║多羅說一切世間生死染法，依如來藏而有。以不解
X55n0904_p0531a05║故，謂如來藏自體具有一切世間生死等法。云何對
X55n0904_p0531a06║治？以如來藏從本以來惟有過恒沙等功德，以過恒
X55n0904_p0531a07║沙等煩惱染法未曾與如來藏相應。今出其意：一者
X55n0904_p0531a08║性德本具染淨，為對治故，不立染名，惟彰淨號。此由
X55n0904_p0531a09║眾生聞性有染，即謂性體實是於染，畏不羨故。二者
X55n0904_p0531a10║性德本具修淨，為對治故，不立修名，惟彰性號。此由
X55n0904_p0531a11║眾生未曾起修，示彼所有，特立性名，意使全性而為
X55n0904_p0531a12║修故。三者性體亦非淨，為對治故，不云本淨空。此由
X55n0904_p0531a13║眾生聞性本空，不知此語，乃謂性體，執此說空於性
X55n0904_p0531a14║用，是故惟明性德不空，破彼著故。論因對治，故此偏
X55n0904_p0531a15║名。今約本然，遂成全說。良以法界全體全用，空則凡
X55n0904_p0531a16║有名字皆亡，立則凡有情貌悉備，即亡即立，即立即
X55n0904_p0531a17║亡，不可思議。此則隨順悉檀所說有異。若篤論法體，
X55n0904_p0531a18║意實無別者，論亦有不空染法之說。故因重習鏡云：
X55n0904_p0531a19║謂如實不空，一切世間境界悉於中現，亦有空於性
X55n0904_p0531a20║德之義。故論問云：上說真如，其體平等，離一切相，云
X55n0904_p0531a21║何復說體有如是種種功德？答曰：雖實有此諸功德
X55n0904_p0531a22║義，而無差別之相，等同一味，惟一真如。此義云何？以
X55n0904_p0531a23║無分別、離分別相，是故無二。復以何義得說差別？以
X55n0904_p0531a24║依業識生滅相示。諸究此文，性功德者，因無明有。若
X55n0904_p0531b01║無無明，何云性德？苟謂不然，如何解會性本無名？應
X55n0904_p0531b02║知纔云具足眾名，即是性用對眾生有，故知性體德
X55n0904_p0531b03║名亦泯。或曰：但泯差別，何泯性德？答：既泯差別，如何
X55n0904_p0531b04║召云是常、是樂、是我、是淨？荊溪云：佛性是一，而有常
X55n0904_p0531b05║等四德差別。今謂若泯差別，四德之名其亦何有？
X55n0904_p0531b06║釋文為二：初、標；二、釋二：初、空如來藏三：初、標；二、何故
X55n0904_p0531b07║下，釋二：初、心體妙絕無相空，即性用空也。由性染淨，
X55n0904_p0531b08║約用即存，從體即泯，故此心體非染非淨。既非染淨，
X55n0904_p0531b09║性用乃空。文云建立生死涅槃違順等法者，能起是
X55n0904_p0531b10║性用，所起是事用。今文意者，在能起空，故云而復心
X55n0904_p0531b11║體平等妙絕染淨之相。心體者，一平等性也。絕染淨
X55n0904_p0531b12║相者，無能起性用之相也。問：起者，即全體而起。今無
X55n0904_p0531b13║能起，應空無心體耶？答：心體纔起，即屬於用。今文乃
X55n0904_p0531b14║就能起邊論，由能起用，故名能起為性用也。今所空
X55n0904_p0531b15║者，空其起用，非空心體。問：恐今文云空染淨相者，是
X55n0904_p0531b16║空修相，非空性用。答：若以今文空於修相，又與下文
X55n0904_p0531b17║所起染淨等法，性自非有，空義何殊？下文既云所起，
X55n0904_p0531b18║驗知上文乃語能起。問：性是無相，云何謂相？答：斯則
X55n0904_p0531b19║正是無相之相。何者？起信論中以性功德謂之相大，
X55n0904_p0531b20║豈非指於性用為相？然無相之相乃有二義：一者、全
X55n0904_p0531b21║無相為可見之相；二者、祇指無相為相。起信云則有
X55n0904_p0531b22║過恒沙等諸淨功德相義示現者，指無相為相也。今
X55n0904_p0531b23║文云染淨相者，相之一字正是性用。由空性用，故云
X55n0904_p0531b24║妙絕染淨之相。亦可用之法體，體本是相，故指性用
X55n0904_p0531c01║亦名為相。
X55n0904_p0531c02║二、非直下，正示緣起非有空，即事用空也。文為四：初、
X55n0904_p0531c03║法非直心體自性平等者，良以體既空，能起染淨用
X55n0904_p0531c04║相，故云平等。若論能起染淨二用，即是平等之高下。
X55n0904_p0531c05║今既空用，高下遂平。此結上也。所起染淨等法亦復
X55n0904_p0531c06║性自非有者，正示所起事用空義。若據事用，應云相
X55n0904_p0531c07║亦非有。今云性者，性即是相。然性即是相，義應有三：
X55n0904_p0531c08║一者、理性即是事相；二者、理性是無相之相；三者、習
X55n0904_p0531c09║性望於理性，故習性即相。今是習性，故云性自非有。
X55n0904_p0531c10║亦可非有法體，體本是性，若非理性，何得非有？故指
X55n0904_p0531c11║事用空處，云性自非有。
X55n0904_p0531c12║二、如以下，喻二：初、喻；二、心亦下，合。心亦如是，總合也。
X55n0904_p0531c13║但以染淨二業者，舉法也。幻力者，帶喻也。所熏者，乃
X55n0904_p0531c14║染淨業熏，合幻之力也。似染似淨二法現者，合免現
X55n0904_p0531c15║也。若以心望至法即非有者，合所現之免；以巾望之，
X55n0904_p0531c16║有即非有也。
X55n0904_p0531c17║三、是故下，引證三：初、引三經。生死，染也；涅槃，淨也。二
X55n0904_p0531c18║俱不可得，乃證染淨二用俱空。覺即淨也，所覺染也。
X55n0904_p0531c19║二、此等下，釋經旨。三、以是下，結。恐人謂空，空無心體。
X55n0904_p0531c20║且真如體既叵名狀，如何可有？如何可空？問：既云非
X55n0904_p0531c21║謂空無心體，豈非心體是不空耶？答：雙非之言，須了
X55n0904_p0531c22║二義：一者、非空是有，非不空是空；二者、非空不是有，
X55n0904_p0531c23║非不空不是空。今此心體非空、不空，正當次義。故今
X55n0904_p0531c24║文云非謂空無心體者，即心體非空也。下文云不就
X55n0904_p0532a01║有心體義明不空者，即心體非不空也。篤論其藏，謂
X55n0904_p0532a02║空、不空者，乃從心體具用說爾。
X55n0904_p0532a03║四、問下，料揀，乃料揀事用也。文為二：初、料揀有即非
X55n0904_p0532a04║有三：初、重問，答約諸佛與眾生釋有即非有疑。初問：
X55n0904_p0532a05║諸佛等者，諸佛證體，體乃平等，空於染淨，故染淨用，
X55n0904_p0532a06║其用常寂。眾生未證，但在於事，事既不空，如何非有？
X55n0904_p0532a07║二、答：真智等者，以佛顯生也。今問：真智、真照合當常
X55n0904_p0532a08║寂，何云尚有耶？眾生迷闇，合見六道是有，何云何得
X55n0904_p0532a09║耶？若據其義，應云：眾生妄見合當是有，尚乃有即非
X55n0904_p0532a10║有，況諸佛真智、真照，何得不用而常寂？斯為便耳。答：
X55n0904_p0532a11║若取隨心所知有無，則凡夫謂有不可非有，諸佛知
X55n0904_p0532a12║無故可常寂，此則正同今文問意。今取隨人所見明
X55n0904_p0532a13║暗，諸佛見尚乃非有，眾生暗見豈不非有？又佛真智
X55n0904_p0532a14║體是常住，此智照用合當常住，而用不住尚乃當寂，
X55n0904_p0532a15║豈況眾生皆昏闇妄見，體見無常，所見之用合當非
X55n0904_p0532a16║有，故云何得不有有即非有？第二、問，答約有迷妄釋
X55n0904_p0532a17║有即非有疑。初問：既言其有者，其字恐誤，應云：既言
X55n0904_p0532a18║非有，由向妄見，有即非有。既是非有，何故得有此迷
X55n0904_p0532a19║妄耶？問其意者，有即非有，是所見法；其迷妄者，是能
X55n0904_p0532a20║見情。所見之法若是於有，可得有於能見之迷；所見
X55n0904_p0532a21║之法既然非有，如何得有能見之迷？亦可有之一字，
X55n0904_p0532a22║即是有其非有。二、答二：初、正答，乃以所見例答。能迷
X55n0904_p0532a23║既得非有，而妄見有者，此是所見，何為不得無迷？而
X55n0904_p0532a24║橫起迷者，乃是能迷。二、空華下，指喻。眼翳喻能迷妄
X55n0904_p0532b01║心，空華喻所見妄有。所見之有即是非有，華即無也。
X55n0904_p0532b02║能迷之妄亦即無妄，翳即無也。眼之與空皆喻淨心，
X55n0904_p0532b03║翳病喻依淨心非迷而迷也，華相喻依淨心非有而
X55n0904_p0532b04║有也。華相既得非有而有，而翳病何為不得非迷而
X55n0904_p0532b05║迷？云宜陳者，直作此陳也。第三、問答。約餘染法與無
X55n0904_p0532b06║明染因釋有即非有疑二：初、問。諸餘染法與染因者，
X55n0904_p0532b07║起信六染別以根本無明為因，故云一切染因名為
X55n0904_p0532b08║無明。今文通以杖本無明皆為染因，故中中云子果
X55n0904_p0532b09║無明意。問：染法因無明起，何云非有？無明是因，何得
X55n0904_p0532b10║非有？二、答二：初、正答前問三：初、法子果至以淨心為
X55n0904_p0532b11║體者，此約二惑同體以說。但由熏習因緣故有迷用
X55n0904_p0532b12║者，熏有各共。各熏又二：一者、子果互熏，復成子果無
X55n0904_p0532b13║明迷用；二者、子果別熏，以子熏子，以果熏果，皆以前
X55n0904_p0532b14║念熏起後念。若共熏者，即以似識無明妄想妄境和
X55n0904_p0532b15║合共熏，或成妄想，或成境界，或成無明。前釋佛性中
X55n0904_p0532b16║約成妄境，今成迷用。二、如似下，喻。粟麥本無自體者，
X55n0904_p0532b17║喻無明本無自體也。惟以微塵為體者，微塵喻淨心。
X55n0904_p0532b18║但以種子因緣者，喻熏習也。有粟麥之用者，喻故有
X55n0904_p0532b19║迷用也。以塵往收者，喻以心往攝也。用即非有者，喻
X55n0904_p0532b20║無明迷用非有也。惟是微塵者，喻惟是一心也。三、無
X55n0904_p0532b21║明下，合，但總合耳。二、問下，再難淨心二：初、問。此問意
X55n0904_p0532b22║者，由上答云無明本無自體，惟以淨心為體，又云但
X55n0904_p0532b23║由熏習因緣故有迷用。且無明既因熏習而起，應指
X55n0904_p0532b24║熏習之法作無明體，何得前云淨心為體？當知隨名
X55n0904_p0532c01║辨體，後念無明以前念能熏無明為體。克實論體，故
X55n0904_p0532c02║無明無體，全以淨心而為其體，今以隨名而難克實。
X55n0904_p0532c03║答文四：初、法。然前念雖滅，後念已生，如是生滅未曾
X55n0904_p0532c04║間斷。此未間斷有二不同：一、約一人；二、約通體。約一
X55n0904_p0532c05║人者，在迷則生滅不斷，在悟則終有斷時。約通體者，
X55n0904_p0532c06║生滅法體於法界中常生常滅，無有斷絕。以無斷絕
X55n0904_p0532c07║故，故常有眾生。問：若以無明熏起無明，最初念起有
X55n0904_p0532c08║無明，約何為熏而起不覺？答：例同佛界初無師教，乃
X55n0904_p0532c09║初真如內熏而起，今約性染內熏而起。問：若依此義，
X55n0904_p0532c10║則先有性染，後有事染，二染殊耶？答：約染未現號為
X55n0904_p0532c11║性染，及性現時即為事染。說雖前後，旨在一時。又復
X55n0904_p0532c12║須知，乍可云悟，佛有未悟之時；不可云迷，生有未迷
X55n0904_p0532c13║之日。二、如似下，喻。三、過去下，合二：初、正合。過去無明
X55n0904_p0532c14║至明如是者，總合也。但能熏起後念無明者，合麥子
X55n0904_p0532c15║生果也。不得自體不滅者，合體自爛壞也。即作後念
X55n0904_p0532c16║無明者，合豈得春麥為秋果也。若得爾至非念念滅，
X55n0904_p0532c17║合劫初麥，今仍應在也。二、既非下，借喻恬合，乃借燈
X55n0904_p0532c18║喻帖合麥喻。既非常故，再舉前義也。即如燈焰前後
X55n0904_p0532c19║相因而起，合前麥子為後菓。麥前子爛，故無常也；後
X55n0904_p0532c20║果得起，即相因也。喻如燈焰隨炷起滅。體惟淨心者，
X55n0904_p0532c21║結合歸法。四、是故下，指歸。
X55n0904_p0532c22║二、料揀無明與妄識一異二：初、問。無明即染因，妄想
X55n0904_p0532c23║即染法，染法雖通，今以惑業法理相類，故別問之為
X55n0904_p0532c24║一為異。
X55n0904_p0533a01║二、答二：初、總答；二、何以下，別答二：初、正答二：初、子時，
X55n0904_p0533a02║無明與業識論一異二：初、答二：初、答不異。文有三義：
X55n0904_p0533a03║一者、由起故不異。乃一向而論，但取業識由無明，不
X55n0904_p0533a04║取無明由業識，此由不覺而有動也。二者、有無故不
X55n0904_p0533a05║異。乃更互而論，若有無明，則有業識；若無無明，則無
X55n0904_p0533a06║業識；若有業識，則有無明；若無業識，則無無明。前約
X55n0904_p0533a07║獨頭，今約相應。三者、同時故不異。以業與無明同時
X55n0904_p0533a08║而起。問：何不以由起與有無共作一義？答：據文有又
X55n0904_p0533a09║復之言，故知義別。次又不下，辯不一。文有二義：一者、
X55n0904_p0533a10║相異。無明是迷相，業是變相，故云不覺自是迷闇，動
X55n0904_p0533a11║者自是變異。二、因異。無明自因無明而起，妄想自因
X55n0904_p0533a12║識想而起，故云以彼果時無明為因，以彼妄想為因，
X55n0904_p0533a13║即自種因也。然此同異，義亦難見，今以一喻明之。如
X55n0904_p0533a14║蠟燭光焰，若論同者，由蠟燭故有光𦦨，若無燭即無
X55n0904_p0533a15║光𦦨。又復光焰與蠟燭和合俱起，此喻不異也。蠟燭
X55n0904_p0533a16║色黃，光𦦨色紅，燭因蠟成，𦦨因火起，此喻不一也。二、
X55n0904_p0533a17║此是下，結。
X55n0904_p0533a18║二、果時下，果時無明與妄想論一異，例上子時可解。
X55n0904_p0533a19║然有無論同中，前云更互者，正據今文。若無無明，即
X55n0904_p0533a20║無妄想；若無妄想，亦無無明。
X55n0904_p0533a21║二、以是下，結判。初、約體用。無明是體，識想是用者：一、
X55n0904_p0533a22║由識想，依無明起故；二、由識想，是動義故。
X55n0904_p0533a23║二、二種下，約因果二：初、正示因果，但約能所分因果
X55n0904_p0533a24║也。如子無明，生果無明，即以子為因，以果為果。若果
X55n0904_p0533b01║生子，即以果為因，以子為果。妄想業識，例無明說。二、
X55n0904_p0533b02║若子下，就因法辨二緣：初、因緣，二、增上緣。然因緣之
X55n0904_p0533b03║義，經論異出，今略明之。成論：三因、四緣。三因者：一、生
X55n0904_p0533b04║因，若法生時，能為其因，如業為報因。二、習因，如習貪
X55n0904_p0533b05║欲，貪欲增長為因。三、依因，如心．心數法，依色．香等為
X55n0904_p0533b06║因。四緣者：因緣．次第緣．緣緣．增上緣。大論：六因、四緣。
X55n0904_p0533b07║一、所作因，不礙於他，名所作因。由之是能作，彼是所
X55n0904_p0533b08║作。若礙於他，則無所作。於所作成因，曰所作因。二、相
X55n0904_p0533b09║應因，心．心數法，同相同緣，必共相應，故名相應因。如
X55n0904_p0533b10║親友知識，和合成事。三、共因，一切有為，各共生因。以
X55n0904_p0533b11║共生故，各相佐助。如兄弟同生，互相成濟。前相應者，
X55n0904_p0533b12║是能造心，以心心所相應為因。今因者，於所造法，各
X55n0904_p0533b13║共為因。如以斧鑿，共成於柱。四、自種因，過去善法，與
X55n0904_p0533b14║現在善為因；現在善法，與未來為因。惡．無記法，亦復
X55n0904_p0533b15║如是。以由各各有自種故。五、遍因，若集諦下，十一遍
X55n0904_p0533b16║使，名為遍因。由苦諦下，五見及疑，并一無明，共七種
X55n0904_p0533b17║使。集下有四，謂邪見、見取、無明及疑，共為十一。此十
X55n0904_p0533b18║一使，遍為一切染法作因（於十使中，不語貪、瞋、慢者，由取七使是親迷惑，貪等
X55n0904_p0533b19║三使是重迷惑）。六、報因。行於善惡，得善惡報。俱舍六因，頌曰：
X55n0904_p0533b20║能作（同所作）及俱有（同共），同類（同自種）與相應（同相應），遍行（同遍）
X55n0904_p0533b21║并異熟（報同），許因惟六種。大論四緣者：一、因緣。於六因
X55n0904_p0533b22║中，除相應因為次第緣，其餘五因名因緣。今文以惑、
X55n0904_p0533b23║業各自更互為因，名因緣者，於五因中，取自種因為
X55n0904_p0533b24║因緣也。成論謂具三因為因緣。二、次第緣。亦名無間
X55n0904_p0533c01║緣。以心．心數法，次第、無間相續而起，以因言之，即相
X55n0904_p0533c02║應因也。成論同此三者。緣緣。心．心數法，託緣生故，名
X55n0904_p0533c03║為緣緣。由心．心數，已是於緣，復託緣生，故名緣緣。成
X55n0904_p0533c04║論云：識生眼識為緣緣。四、增上緣。諸法生時，不生障
X55n0904_p0533c05║礙。成論云：離前三緣，所生諸法，名增上緣。今文以無
X55n0904_p0533c06║明起識想為增上緣者，正同。除三緣外，所生諸法，名
X55n0904_p0533c07║增上緣，亦是大論諸法生時，不生障礙。以無明不礙
X55n0904_p0533c08║業識，故無明令業識得起，是以無明乃為業識增上
X55n0904_p0533c09║緣也。輔行云：夫因緣之義，佛法根本，背邪向正之始，
X55n0904_p0533c10║入道修觀之原。習佛說者，不可全迷。
X55n0904_p0533c11║二、次明下，不空如來藏二：初、標章二：初、明下，解釋。文
X55n0904_p0533c12║自為二：初、明具染淨二法明不空二：初、釋二：初、淨法
X55n0904_p0533c13║二：初、分科。以具性功德與出障淨德辨不空者，則知
X55n0904_p0533c14║辨空空性功德與出障淨德也。
X55n0904_p0533c15║二、第一下，正釋。文自為二：初、具性功德法三：初、標；二、
X55n0904_p0533c16║即此下，釋三：初、示。平等一味，體無差別者，舉性體也。
X55n0904_p0533c17║而復具有過恒沙數無漏功德法者，舉性用也。由性
X55n0904_p0533c18║體非淨，故無差；性用而淨，故差別。性用差別，乃有二
X55n0904_p0533c19║義：一者、對他，以淨對染，故淨成差；二者、自法，淨法不
X55n0904_p0533c20║一，故淨成差。今文乃是自法差別，故云沙數。以沙比
X55n0904_p0533c21║數，言甚多也。若非差別，如何有數？或云：此是無數之
X55n0904_p0533c22║數。今問：無數之數，為是數耶？是無數耶？若云是數，豈
X55n0904_p0533c23║非差別？若云無數，何不祇云無數？又何須云之數？應
X55n0904_p0533c24║知今文與上空藏，文相有旨。何者？上空藏中，為空性
X55n0904_p0534a01║用，先舉差別，後舉無差。文云：雖復緣起、建立、生死、涅
X55n0904_p0534a02║槃、違順等法。此則先舉性用差別，然復空之，故後舉
X55n0904_p0534a03║無差。乃云：而復心體平等，妙絕染淨之相。今文先舉
X55n0904_p0534a04║無差，後舉差別，意在立之而成不空。以此而知，約亡
X55n0904_p0534a05║性淨為空，立性淨為不空，明矣。二、所謂下，釋。由上示
X55n0904_p0534a06║云性具功德，不知性具為何德耶？是故釋云：所謂自
X55n0904_p0534a07║性者，舉性體也。有大智光明等者，舉性用也。當知此
X55n0904_p0534a08║德，對過而得。故起信云：乃至具有過恒沙等妄染之
X55n0904_p0534a09║義。對此義故，心性無動，則有過恒沙等諸淨功德相
X55n0904_p0534a10║義示現。既然對過而得，故乃可立可空。有過則德生，
X55n0904_p0534a11║無過則德泯。德泯之處，故淨心之體，乃是非淨。問云：
X55n0904_p0534a12║有過則德泯，無過則德生，可乎？答：可。此正約對眾生
X55n0904_p0534a13║而言，乃用中之語也。向云無過則德泯者，乃順體而
X55n0904_p0534a14║言也，皆方便爾。問：如來無過，應泯此德。答：自雖無過，
X55n0904_p0534a15║為他在迷。若不語，德何能轉？凡以法界中常亡常照，
X55n0904_p0534a16║莫聞泯寂，便謂斷無。問：既非斷無，信知常在。答：莫聞
X55n0904_p0534a17║常在，便謂不空。一性本圓，何容定執？問：但亡情執，德
X55n0904_p0534a18║何可亡？答：德不亡者，即其執也。問：德若亡者，乃非執
X55n0904_p0534a19║耶？答：但云德亡，亦其執也。問：何者非執？答：亡即不亡，
X55n0904_p0534a20║不亡即亡，不可言思，圓融微妙。若聞此說，即謂圓融
X55n0904_p0534a21║者，亦是鬪影。大師敘南嶽偈云：狗見影便鬪，鬪之不
X55n0904_p0534a22║肯罷，遂至渴而死。況起信云：復次，究竟離妄執者，當
X55n0904_p0534a23║知染法、淨法皆悉相待，無有自相可說。是故一切法
X55n0904_p0534a24║從本已來，非色、非心、非智、非識、非有、非無，畢竟不可
X55n0904_p0534b01║說相。以此而知心體妙絕，不可說云染性、淨性。纔作
X55n0904_p0534b02║此說，便是妄生分別，皆屬差別法門。若能竅究心源，
X55n0904_p0534b03║真謂不可思議。或曰：豈非不解論意同於他宗，惟談
X55n0904_p0534b04║淳淨一真如耶？答：既云不可言說，豈容擬議一多及
X55n0904_p0534b05║非一多？然如此論者，乃論心體及論其用，故此之體
X55n0904_p0534b06║無所不有。非但是一，亦乃為多；非但有相，亦乃具情。
X55n0904_p0534b07║又復無所不空，可謂卷之線毫不存，舒之充滿法界，
X55n0904_p0534b08║皆即心體，來去叵思。指論并結，如文。
X55n0904_p0534b09║二、第二下，明具足出障淨法二：初、標。二、即此下，釋二：
X55n0904_p0534b10║初、正釋二：初、約義解釋二：初、示義。若非淨心本有能
X55n0904_p0534b11║具淨德之性，則不能攝修中淨業熏習之力，復何能
X55n0904_p0534b12║依熏力現德？二、此義下，釋相二：初、般若淨德。以因地
X55n0904_p0534b13║修習般若，熏起具智之性，故使智相發現，成自報如
X55n0904_p0534b14║來果德三智。二、復以下，解脫淨德。以因地修習五度，
X55n0904_p0534b15║熏起具福之性，故使福相發現，即成報應果德相好。
X55n0904_p0534b16║二、然此下，約名結釋二：初、結心體非有。由具德相，乃
X55n0904_p0534b17║名為有，故云不就心體明不空也。二、何以下，釋心體
X55n0904_p0534b18║非空不空。
X55n0904_p0534b19║二、問下，料揀二：初、問者。由前示於出障淨德，凡有三
X55n0904_p0534b20║義：一者、淨性是所熏；二者、淨業是能熏；三者、淨德是
X55n0904_p0534b21║所現。其所現者，從淨性現。若爾，淨德可是從性而起，
X55n0904_p0534b22║且能熏淨業還從何起？二、答二：初、正答。能熏皆是一
X55n0904_p0534b23║心三：初、標示。由一切法皆從性起，良由性德本具故
X55n0904_p0534b24║起。二、此義下，釋相。約於教、解、行、果四法以釋其義。教
X55n0904_p0534c01║之一種是能化之人說，教、解、行、果三是所票之人修
X55n0904_p0534c02║證。若能若所皆是能熏淨業之法，而此之法不離一
X55n0904_p0534c03║性，天然本具，生佛雖殊，性恒平等，故師所說教亦我
X55n0904_p0534c04║自心之所發現。解、行、果三從自心起，在文可見。三、以
X55n0904_p0534c05║此下，結。
X55n0904_p0534c06║二、以是下，示所熏本來能具因果淨德之性三：初、法
X55n0904_p0534c07║三：初、本具無虧。云本具解行果德之性者，以所召能，
X55n0904_p0534c08║故云解行果德之性。其所具者，即是修中解行果法
X55n0904_p0534c09║為性所具。以此所具召能具性，故能具一性。從所具
X55n0904_p0534c10║故，云是解性、行性、果性。其所具解行果三相既未現，
X55n0904_p0534c11║故從能具之性為名，是以乃云本具解行果德之性。
X55n0904_p0534c12║二、但未下，未熏不現。三、若本下，約無返示。欲示本有，
X55n0904_p0534c13║乃約於無返顯示之。二、如似下，喻三：初、喻本具無虧。
X55n0904_p0534c14║器朴喻解，成器喻果。行始為因，行終為果。設此二喻，
X55n0904_p0534c15║又行別在因，惟喻器朴。二、但未下，喻未熏不現。問：所
X55n0904_p0534c16║現之相為次第現？為復頓現？答：從情則漸，從性則頓。
X55n0904_p0534c17║又總約生佛以辨十界，故一時俱現；別約一人以辨
X55n0904_p0534c18║十界，故次第漸現。三、若金下，喻約無反示二：初、喻二：
X55n0904_p0534c19║初、正約喻；二、如似下，復引他喻例顯實無。然在喻從
X55n0904_p0534c20║物，則各各有殊；約法從性，則物物無別。亦可壓沙作
X55n0904_p0534c21║油，鑽水覔火，蓋由性融，是以物等。二、是故下，引證。今
X55n0904_p0534c22║問：法華以前二乘修道不得成佛，應無佛性？答：若其
X55n0904_p0534c23║本具佛性，可如來難。既然本具，具十性。以具二乘因
X55n0904_p0534c24║果性故，故法華前熏發而證；以具佛界因果性故，故
X55n0904_p0535a01║法華中熏發而證。問：二乘在昔全性為修耶？答：實全
X55n0904_p0535a02║性起，但彼不知，謂從外證。問：由具二乘性，方成二乘
X55n0904_p0535a03║果，彼修說知性，而不妨證果。由具佛界性，方成佛界
X55n0904_p0535a04║果，亦通不知性，而成佛界不？答：二乘不名佛，性是不
X55n0904_p0535a05║學體，以順性不覺，是以不知性，故得成二乘。佛既名
X55n0904_p0535a06║為覺，性是覺知體，以順性覺故，是以須了性，方得成
X55n0904_p0535a07║佛道。三、以是下，結。初、正結所熏；二、依此下，結得名不
X55n0904_p0535a08║空。
X55n0904_p0535a09║二、次明下，染法二：初、分科；二、初明下，解釋。文自為二：
X55n0904_p0535a10║初、具染性三：初、標；二、此心下，釋三：初、正釋。云能生、能
X55n0904_p0535a11║作者，生是自然，作是稱造，故以五陰實法為生，眾生
X55n0904_p0535a12║假名為作。由實法稟於報果，不可改故。假名出自前
X55n0904_p0535a13║人，義當造作。自然者不改，稱造者可更。皆謂生死者，
X55n0904_p0535a14║如阿含是老死，誰老死？問：若據生、法二境假名者，生，
X55n0904_p0535a15║空境也，今何以生謂之實法？答：今取所詮實法為生，
X55n0904_p0535a16║不同能詮之名為生。又生可同造，今取不同。二、是故
X55n0904_p0535a17║下，引證。果報是實法，眾生是假名，知生、作對此二義。
X55n0904_p0535a18║然此文意本談性具一切染法，釋義、引證皆云能生，
X55n0904_p0535a19║斯乃正是以生顯具。性若不具，其何有生？然以生顯
X55n0904_p0535a20║具，先賢所見，釋亦有殊。今所伸者，不出二義：一、顯所
X55n0904_p0535a21║具，乃以心生，即是性具足，故得云以生顯具。斯非此
X55n0904_p0535a22║顯，乃是即顯。二、顯能具，復有二義：一、以能生以顯能
X55n0904_p0535a23║具，斯亦即顯，而非此顯；二、以所生以顯能具。如何得
X55n0904_p0535a24║知性能具十？乃以所生顯性能具，斯乃此顯，而非即
X55n0904_p0535b01║顯。若了修是性，亦成即顯。今文正當乃以能生而顯
X55n0904_p0535b02║能具。
X55n0904_p0535b03║三、問答，凡八重。初、重二：初、問。然性之為義，通本有、不
X55n0904_p0535b04║改。觀其問意，乃問本有。本有染者，染即是凡。既然本
X55n0904_p0535b05║有，如何轉凡？以下答求，知約本有義為問也。二、答心
X55n0904_p0535b06║體等者。意謂本有若惟有染，故無淨可成，是故不可
X55n0904_p0535b07║論於轉凡。且其本有既有二性，不單有染，亦乃有淨。
X55n0904_p0535b08║由有淨故，是以得論轉凡成聖。問：若約性是不改之
X55n0904_p0535b09║義，可論轉凡不？若云可者，則與義違。縱使復有淨性，
X55n0904_p0535b10║但可各各不改。答：性雖不改，其染可轉。祇由染體本
X55n0904_p0535b11║屬於修，約染即性，故染不改。以性從染，性亦須轉。良
X55n0904_p0535b12║由本具可轉之性，是故得有以聖轉凡。若謂不然，此
X55n0904_p0535b13║轉凡義，性不具耶？祇此妙旨，自昔牢窮。
X55n0904_p0535b14║第二、重問答二：初、問者，以事中一人別造，問於性中
X55n0904_p0535b15║通具二答三：初、正答二：初、示二：初、各示二：初、示染淨
X55n0904_p0535b16║二性。若就事中舉一眾生，自無始來修染修染，約於
X55n0904_p0535b17║種子亦可得云染淨並有，則體異為並。今取能具之
X55n0904_p0535b18║性，性既是一約體具用，以用從體故乃並具。所謂並
X55n0904_p0535b19║者，非如二事祇一體中，全體是染、全體是淨，染淨名
X55n0904_p0535b20║殊其體常一，故云雙有。是以答云：一味平等古今不
X55n0904_p0535b21║壞。二、但以下，示凡聖二用。性雖並有熏則差殊，起凡
X55n0904_p0535b22║惟凡、起聖惟聖，故有前後。二、然此下，共示。一者、向約
X55n0904_p0535b23║惟事各說，今約性事共明。二者、向二用中生惟染性、
X55n0904_p0535b24║佛惟淨性，今欲示於生亦有淨、佛亦有染，方見生佛
X55n0904_p0535c01║二性共有。今於凡聖各舉一邊，性實並有，因對事用
X55n0904_p0535c02║故各舉一。依熏作生死者，無修善也；能有淨性者，有
X55n0904_p0535c03║性善也。依熏作涅槃者，無修惡也；能有染性者，有性
X55n0904_p0535c04║惡也。觀音玄文宗此之說。二、結釋二：初、結二性並有
X55n0904_p0535c05║兩用不俱二：初、以是下，二性並有；二、但下，兩用不依
X55n0904_p0535c06║俱。二、是以下，釋用有改轉性無成壞。既明二用不俱，
X55n0904_p0535c07║是以有其改轉，義當追釋轉凡成聖。用雖改轉性則
X55n0904_p0535c08║不壞，義當釋向古今不壞。文為二：初、用有改轉。乃約
X55n0904_p0535c09║事用，故有改轉，由事法體是無常故。事中染業雖息，
X55n0904_p0535c10║而性染常在不滅；事中淨業雖起，而性淨本有不動。
X55n0904_p0535c11║故染淨二事而有改轉，其染淨二性則無成壞。故次
X55n0904_p0535c12║科云：然其二性實無成壞。無成者，性淨也；無壞者，性
X55n0904_p0535c13║染也。問：染淨二性節節皆云而無成壞，何故空藏亦
X55n0904_p0535c14║空二性？答：文各有義，不可一途，由染淨二性通常無
X55n0904_p0535c15║常。例如染淨二事，或一時具有，或前後方足。若執一
X55n0904_p0535c16║文，亦可為難。今文皆云先後不俱，何故下文一時頓
X55n0904_p0535c17║具？以此而知，各從文義，不可執一以礙通方。問：二事
X55n0904_p0535c18║可云約一人論，故先後方具；約凡聖總說，故一時頓
X55n0904_p0535c19║足。未審二性約何義故通常無常？答：染淨從性，故性
X55n0904_p0535c20║染淨，其乃是常；從染淨、染淨二性，故亦無常。二、是故
X55n0904_p0535c21║下，結。問：染淨並具，然染淨之性何得雙有凡聖不俱？
X55n0904_p0535c22║答：凡聖之用不得並起。三、是以下，引證二：初、證二性。
X55n0904_p0535c23║經語：淨法煩惱不見增減。今釋之曰：即是本具而無
X55n0904_p0535c24║生滅。二、然依下，證二用。經語：清淨般若轉勝現前，煩
X55n0904_p0536a01║惱妄想盡在於此。今文釋曰：即是淨熏染息，轉凡成
X55n0904_p0536a02║聖。
X55n0904_p0536a03║第三重二：初、問。以染業本有、淨業為本無者，久迷為
X55n0904_p0536a04║本，約事云爾。二、答。諸佛真如用義者，真如是諸佛之
X55n0904_p0536a05║境，眾生內心本自有之，以能內熏故名為用。又諸佛
X55n0904_p0536a06║既證真如，即能起用乃為外熏。又諸佛師教外用，眾
X55n0904_p0536a07║生真如內用，以此內外熏故淨業得起，故云諸佛真
X55n0904_p0536a08║如用義。
X55n0904_p0536a09║第四重二：初、問。以性難修、意難修二，皆從性起。性既
X55n0904_p0536a10║是同，修亦無別，如何修淨却除修染？今應預知修性
X55n0904_p0536a11║染淨相除之義，亦不一途。一者、修中自辨有二：一、背
X55n0904_p0536a12║真為妄，乃以修染而除修淨。此取不起淨行之處，名
X55n0904_p0536a13║之為除。如云：闡提斷，修善盡。二、反妄歸真，乃以修淨
X55n0904_p0536a14║而除修染。雖皆是修，染逆淨順。正如今文，違有滅離，
X55n0904_p0536a15║順有相資。二者、修性對辨。修中染淨皆除，性德染淨
X55n0904_p0536a16║不泯。修雖曰淨，對染而為，病去藥亡，故二修俱泯。三
X55n0904_p0536a17║者、就性自辨。性中染淨亦除。染淨二名，本從修得，體
X55n0904_p0536a18║非思議，名亦何存？故云：若廢二性之能，惟論心體，是
X55n0904_p0536a19║非染非淨。四者、修性相顯。性之染淨，名從修得，既亦
X55n0904_p0536a20║可除；修之染淨，體即性為，故亦不泯。即同今文，以事
X55n0904_p0536a21║染淨，號藏不空。若非如實，豈有存理？得上四義，諸文
X55n0904_p0536a22║破顯，亦粗可明。二、答三：初、定體。染之法體是違，淨之
X55n0904_p0536a23║法體是順。二、違有下，約義正答。心性之理，是常是即。
X55n0904_p0536a24║染法之體，與此性違，違則背性成迷。迷不知性，使常
X55n0904_p0536b01║住之理斷滅；背不向性，使常即之理遠離。義不合理，
X55n0904_p0536b02║故為淨除。又違染當體，無常故滅，不即故離。體若常
X55n0904_p0536b03║即，如何可除？性之當體，是常是即。修淨順性，能以常
X55n0904_p0536b04║即，除彼滅離。三、法界下，結法理。違順相除，非修者作。
X55n0904_p0536b05║天然妙體，具如此事，不足為疑。
X55n0904_p0536b06║第五、重二：初、問。問文甚廣，今先辨違、順之義，然後出
X55n0904_p0536b07║其問意。今文專以修之染、淨為能違、能順，染、淨二性
X55n0904_p0536b08║為所違、所順。然此違、順，有約生起論，有約法體辨。若
X55n0904_p0536b09║約生起者，修染能順染性而起，既乃不從淨性而起，
X55n0904_p0536b10║故與淨性為違，乃與染性為順，修淨例說。若約法體
X55n0904_p0536b11║者，修染之體是違，雖從染性而起，而常違於染性，不
X55n0904_p0536b12║獨違於染性，亦乃違於淨性，修淨例說。今問意者，乃
X55n0904_p0536b13║約生起以難法體。文為二：初、約違、順定義三：初、通示
X55n0904_p0536b14║染、淨二業相順；二、乃可下，約染業違淨性，正約生起
X55n0904_p0536b15║為違；三、染業下，明染業順染性，正約生起為順。二、若
X55n0904_p0536b16║相下，約違、正難五：初、難。云若相順者，即不可滅者，問
X55n0904_p0536b17║家不解法體違、順，祇就生起違、順而解。蓋殊不知生
X55n0904_p0536b18║起雖相順，奈法體是違，今可滅者，乃取體違。二、若染
X55n0904_p0536b19║下，揲，釋難。恐作此釋難，故乃揲之，為例難之本。三、亦
X55n0904_p0536b20║應下，例難。四、若二下，再揲釋難。恐再釋云：染之與淨
X55n0904_p0536b21║各有違義，由淨違於染、染違於淨。既各有違，是故各
X55n0904_p0536b22║有滅離之義，良由違即滅離故也。雖然各有違滅之
X55n0904_p0536b23║義，而不妨存淨除染者，然既各有滅離，如何存淨除
X55n0904_p0536b24║染？作此釋難，似無其理。今恐欲盡通方例釋，乃令義
X55n0904_p0536c01║盡意窮，使乎再難不可通故，故有此說爾。五、亦應下，
X55n0904_p0536c02║再例難。既二皆滅離，得存淨除染，例須二皆相資，得
X55n0904_p0536c03║存染癈淨。或云：既二相資，如何存染癈淨？復可例難：
X55n0904_p0536c04║既二滅離，如何存淨除染？二、答二：初、總行不解法體
X55n0904_p0536c05║違順也。二、我言下，示今正義三：初、示二本，由違順二
X55n0904_p0536c06║法以二性為本。二、若偏下，示心體，由染淨二性性體
X55n0904_p0536c07║祇一。三、但順下，示違順，正約法體而辨違順，以答前
X55n0904_p0536c08║難。
X55n0904_p0536c09║第六、重問答，為二：初、問者，以末難本也。染事既可除，
X55n0904_p0536c10║染性何不除？染性若不除，則本末不同。二、答者，約染
X55n0904_p0536c11║即性也。由性祗是一，淨性既不除，染性豈應滅？是故
X55n0904_p0536c12║云理用，故與順一味。問：畢竟事染與性染何殊？答：體
X55n0904_p0536c13║同義異。以體同故，祗一染事；以義異故，修染已現乃
X55n0904_p0536c14║是定有，從於當體屬可思議。其性染者，不可定有、不
X55n0904_p0536c15║可定無，從於所依屬不思議，故與修染其義則異，遂
X55n0904_p0536c16║名性染，謂之法門；以義異故，修染可斷、性染不斷。欲
X55n0904_p0536c17║明此說，復須曉了性染之義不出二種：一者、以所具
X55n0904_p0536c18║染召能具性，名為性染；二者、以能具性召所具染，亦
X55n0904_p0536c19║名性染。云不斷者，亦通此二：一者、性雖具染，染事未
X55n0904_p0536c20║現，是故惟論能具之性。以由此性能具於染，故名性
X55n0904_p0536c21║染。指此性染是不可斷，此約不可定有，故不可斷。二
X55n0904_p0536c22║者、雖云未現，染事實具。蓋由此性即是事，是故事為
X55n0904_p0536c23║性所具。事既即性，性所具染乃不可斷。此約不可定
X55n0904_p0536c24║無，故不可斷。修染異此，是故可斷。初義異者，以由修
X55n0904_p0537a01║染是已現事，事故可斷。次義異者，以由修染不即性
X55n0904_p0537a02║故，是故可斷。若取體同，性染亦斷，修染不斷。問：前空
X55n0904_p0537a03║藏中空性染淨，為約與事體同故空？義異故空？若云
X55n0904_p0537a04║義異，今既不斷，彼合不空。若云體同，空性染淨即是
X55n0904_p0537a05║空事，何故再說事染淨空？答：由體同故，故性染淨，是
X55n0904_p0537a06║以可空。但體同之義，應細分別。由染淨之義，有能詮
X55n0904_p0537a07║之名目，有所詮之相質。能詮名者，即染淨二名也。所
X55n0904_p0537a08║詮相者，即六道四聖之相也。能起性用，但有染淨二
X55n0904_p0537a09║名。所起事用，非但有名，亦乃有於染淨二相。空性用
X55n0904_p0537a10║者，亡其名也。空事用者，非但亡名，亦乃泯相。能詮之
X55n0904_p0537a11║名雖同於事，以所詮之相未論空故。是故空性用後，
X55n0904_p0537a12║再空事用。
X55n0904_p0537a13║第七重二：初、問。猶執生起違順之義，故成仍不解也。
X55n0904_p0537a14║意謂染用既順染性而起，如何謂之違心？二、答。復約
X55n0904_p0537a15║知不知義以論違順而曉答之。不知名違，知即名順。
X55n0904_p0537a16║文為三：初、法二：初、示染法。一、不知修，從性而起。不知
X55n0904_p0537a17║自己者，不知自己修染也。及諸境界者，不知生佛染
X55n0904_p0537a18║淨諸法也。二、不知性，性體是一，故云亦不知淨心等。
X55n0904_p0537a19║二、智慧下，示淨心。反染可見。問：法體違順與知不知，
X55n0904_p0537a20║違順何別？答：體同義異。不知者，即無明染之體也；知，
X55n0904_p0537a21║即智明淨之體也。但由知不知者，約能迷能知之心；
X55n0904_p0537a22║其法體者，直約染淨法體以辨，故成義異。何者？法體
X55n0904_p0537a23║違順，直指染法體是於違，淨法體是於順。若以法體
X55n0904_p0537a24║從於能迷能知，在不知心染淨，皆名為違；在於知心
X55n0904_p0537b01║染淨，皆名為順，故與法體義殊。然此義理深遠幽隱，
X55n0904_p0537b02║若不精別，則於文有礙。予掌辨於開權顯實，有約法
X55n0904_p0537b03║體，有約同異，義類於此。何者？約法體者，權之法體是
X55n0904_p0537b04║異是麤，實之法體是同是妙。權體異者，一、約當體，是
X55n0904_p0537b05║差別故；二、約所依，不即實故。實體同者，一、約當體，是
X55n0904_p0537b06║無差故；二、約所依，能即權故。若直從法體，則開權顯
X55n0904_p0537b07║實；若以法體從能迷能知之心，權實法體在於迷心，
X55n0904_p0537b08║皆名為異，故有異體權實；在於知心，皆名為同，故有
X55n0904_p0537b09║同體權實。若取體同，不知之心，體即是權；了知之心，
X55n0904_p0537b10║體即是實。但以義異，故有法體論開，乃曰開權顯實；
X55n0904_p0537b11║有同異論開，乃曰開異體權實，顯同體權實。此之二
X55n0904_p0537b12║開，皆是開麤，無非約即。法體論麤，則權麤實妙；同異
X55n0904_p0537b13║論麤，則異體權實為麤，同體權實為妙；法體論即，即
X55n0904_p0537b14║異是同。問：開同體髫與實相明珠，於二開中為屬何
X55n0904_p0537b15║耶？答：乃通二開。由廣開中先敘權者，乃重敘所施。科
X55n0904_p0537b16║雖謂之開權，此則以施為開，非同開權是實之開權
X55n0904_p0537b17║也。開權是實之開權者，皆在顯實一科中明。其解髻
X55n0904_p0537b18║示珠，荊溪指云顯實，即此意也。所云通二開者，祇一
X55n0904_p0537b19║點權即實，便該二義。從權實說，乃是約於法體論開，
X55n0904_p0537b20║以由開權即是實故；從即是說，乃當約於同異論開，
X55n0904_p0537b21║權既即實，任運開於權不即實故。解髫示珠，文通二
X55n0904_p0537b22║義。同體之言，即同異義也；權實二字，即法體義也，可
X55n0904_p0537b23║以意求。乃至蓮華之喻亦復如是。蓮華二字，法體義
X55n0904_p0537b24║也；華即是，蓮即是，故同異義也。蓮華俱妙者，同異義
X55n0904_p0537c01║也；華麤蓮妙者，法體義也。故大師云：昔權隱實，如華
X55n0904_p0537c02║含蓮；開權顯實，如華開蓮現。離此華已，無別更蓮；離
X55n0904_p0537c03║此麤已，無別更妙。故又云：為十妙故，開出十麤，如為
X55n0904_p0537c04║蓮故華。又華開蓮現，譬開十麤以顯十妙。若無法體
X55n0904_p0537c05║一義，以蓮華為麤，其文何通？問：立此二開何據？答：文
X55n0904_p0537c06║句化城喻文（云云）。然此大義，就今叵窮，偏因與類，略
X55n0904_p0537c07║談綱骨，讀者無誚，孤起開涉。二、如似下，父生喻。從心
X55n0904_p0537c08║而起，文意喻二性一味。三、眾生下，合
X55n0904_p0537c09║第八、重二：初、問。熏習之義必須性同，既然相違，如何
X55n0904_p0537c10║熏起？二、答二：初、法。今宗圓旨，即具論熏。是故無明無
X55n0904_p0537c11║別有體，全是淨心。由全是故，故得相熏。由恐相違之
X55n0904_p0537c12║義未明，是故約喻再辨。二、如木下，喻二：初、正喻；二、後
X55n0904_p0537c13║復下，遮難。恐謂火不燒爐，故遮此難云耳。　三、此明
X55n0904_p0537c14║下，結。
X55n0904_p0537c15║二、次明下，明具足染事二：初、標。二、即彼下，釋二：初、正
X55n0904_p0537c16║示染事。然此文意，染法、染情俱名染事，是生此實造，
X55n0904_p0537c17║為性所具。二、然此下，明亦得為如來藏。恐人謂此情、
X55n0904_p0537c18║染事是生死法，如何得稱為不空藏？遂乃釋之。由此
X55n0904_p0537c19║染事悉依真如性體發現，是故亦得名不空藏。文為
X55n0904_p0537c20║四：初、示染事無體。心性為體，是以性體全為染事。既
X55n0904_p0537c21║有染事，故名此性為不空藏。二、譬如下，喻。三、是以下，
X55n0904_p0537c22║引證。論明四鏡，分別第二、因熏習鏡。然論復云：又一
X55n0904_p0537c23║切染法所不能染，智體不動，具足無漏，熏眾生故。今
X55n0904_p0537c24║不引者，以因熏習鏡中辨不空有二：一者、染事不空；
X55n0904_p0538a01║二者、淨德不空。先說染事，次明淨德，故云又也。今祇
X55n0904_p0538a02║欲證染事不空，故不引之。四、以此下，結。以此驗之等
X55n0904_p0538a03║者，今明不空，不遮於染事，恐謂起信惟指淨德，故特
X55n0904_p0538a04║引之，釋出其義，乃有驗之，并亦是之言也。問：論中正
X55n0904_p0538a05║明二藏，於不空藏惟云具足無漏功德，與下四鏡文
X55n0904_p0538a06║何不同？答：前約對治正明淨德，後約通體具取染淨。
X55n0904_p0538a07║二、明藏體一異以釋實有者，約不空藏開出此科。所
X55n0904_p0538a08║謂實有者，即不空也。由此不空既有性用、事用，故今
X55n0904_p0538a09║辨釋與其義體為一為異。文為三：初分科有六者，初
X55n0904_p0538a10║圓融無礙法界法門通辯事理，下之五科複明初義，
X55n0904_p0538a11║由初科中明法身有本有諸佛之別、在障出障之殊
X55n0904_p0538a12║故。第二、第三復辯此義，有初科中以理融事，故事用
X55n0904_p0538a13║中亦得無差，複明此義故有第四。又初科中明本頓
X55n0904_p0538a14║具一切法性，若隨事熏以淨除染與後方具，為複明
X55n0904_p0538a15║此義故有第五。又初科中明一切凡聖同是一藏，為
X55n0904_p0538a16║複明此義既同一藏，何有相見及不見者？遂有第六。
X55n0904_p0538a17║二、三別辨性用，第四別辯事用，五、六性事雙辨，亦可
X55n0904_p0538a18║別辨事用，由報與見皆在事故。
X55n0904_p0538a19║二、第一下，解釋。文自為六：初、謂圓融無礙法界法門
X55n0904_p0538a20║者，即一念三千之異名。智者依於法華十如因果，以
X55n0904_p0538a21║明十界互融互攝。良由稟受南嶽深旨，遂開廣之，乃
X55n0904_p0538a22║以四義消釋經文及正立行，加三世間，委示一念即
X55n0904_p0538a23║具三千。南嶽今文引於華嚴：譬如明淨鏡，隨對面像
X55n0904_p0538a24║現。又云：心性是一，云何能生種種果報？而此文意即
X55n0904_p0538b01║同法華十如是也。故摩訶止觀引華嚴云：譬如大地
X55n0904_p0538b02║一，能生種種等。復引法華云：一切種相體性，皆是一
X55n0904_p0538b03║種相體性。記云：次引法華結華嚴意。云何種種？謂相
X55n0904_p0538b04║性等。正用十如以為觀境。以此求之，故知南嶽引華
X55n0904_p0538b05║嚴文證今科中圓融無礙者，豈異法華十如是也。其
X55n0904_p0538b06║所不引法華十如者，斯有二意：一者、天台之前雖有
X55n0904_p0538b07║消釋法華妙典，而未明法華超勝華嚴，是故盛以華
X55n0904_p0538b08║嚴大教而為圓融根本之經。斯恐南嶽隨時悉檀，獨
X55n0904_p0538b09║引華嚴以證融攝。二者、十如是文融攝之旨，意顯文
X55n0904_p0538b10║隱，故前代消經但以十如分於凡聖，直對權實十界
X55n0904_p0538b11║融攝，殊不涉言權。華嚴之文以一為多，多即是一，融
X55n0904_p0538b12║攝之義文相顯然。斯恐南嶽從顯而引。然文雖引於
X55n0904_p0538b13║雜華，意實出於妙法，良由全用法華十如深極妙旨，
X55n0904_p0538b14║說此圓融無礙法門。何者？以由南嶽讀十如文，乃不
X55n0904_p0538b15║以文而容其旨，是故讀云：相是如，性是如，乃至本末
X55n0904_p0538b16║是如也。作此讀文以見圓融無礙之旨。何者？所謂如
X55n0904_p0538b17║者，即非染非淨，非聖非凡，非一非異，圓融平等，不得
X55n0904_p0538b18║而名。但以絕高下故，稱為平等；無異相故，稱之為一；
X55n0904_p0538b19║以不改故，稱之為性。故此如者，即平等一性也。相性
X55n0904_p0538b20║本末，十法不同，即是十界各各因果。因果當體，體是
X55n0904_p0538b21║於事，事即差別。以差別故，地獄相者，表其苦楚；佛界
X55n0904_p0538b22║相者，表其莊嚴。地獄報者，銅柱鐵牀；佛果報者，涅槃
X55n0904_p0538b23║上定。常情見者，善惡殊形，苦樂異勢。今反常情以合
X55n0904_p0538b24║於性，即指地獄全是佛界，即指佛界全是地獄。乃至
X55n0904_p0538c01║十界互融互攝，圓無障礙，無其所從，自何而得？良由
X55n0904_p0538c02║地獄相性本末全體是如，佛界相性本末亦全體是
X55n0904_p0538c03║如，一如無二如。故地獄界若因若果，即是佛果若因
X55n0904_p0538c04║若果；故佛果若因若果，即是地獄若因若果。界界互
X55n0904_p0538c05║具，十十無窮，如此圓融，功歸如也。此如之體，無名無
X55n0904_p0538c06║相，寂絕平等，不可思議。以相性等一切諸法即此如
X55n0904_p0538c07║故，是故法法皆不思議。南嶽禪師得此妙旨，於是讀
X55n0904_p0538c08║云相是如，乃至本末是如也。又若非此如，本末如何
X55n0904_p0538c09║云究竟等？予甞謂三千者，單理不是，獨事不成。事理
X55n0904_p0538c10║融攝，方曰三千。而於前意亦可見之。如即理也，相性
X55n0904_p0538c11║本末即是事也。以理融事，遂成三千。苟謂事權自得，
X55n0904_p0538c12║名曰事三千者，必眾相性不用如理，自能融攝。若其
X55n0904_p0538c13║爾者，何必讀云相是如耶？問：若祇讀云如是相者，非
X55n0904_p0538c14║三千耶？答：若共經旨，直以如是為指法之辭者，此相
X55n0904_p0538c15║何得是三千耶？由此南嶽恐人但作指法而解，故特
X55n0904_p0538c16║以如而為句末。依此讀文，方見經旨。若依天台三轉
X55n0904_p0538c17║讀文，一轉依經讀云如是相者，應以如是為相，方是
X55n0904_p0538c18║三千相。若離於如是，終不能於互融。故今文云：若就
X55n0904_p0538c19║妄執之事，即一向不融；若據心性緣起依持之用，即
X55n0904_p0538c20║可得相攝。問：單理獨事，若非三千，如何得有理具三
X55n0904_p0538c21║千．事造三千？答：此約歸趣，無不極義。以三千趣理，故
X55n0904_p0538c22║曰理具三千；以三千趣事，故曰事造三千。若其成三
X55n0904_p0538c23║千之體者，必事理圓具，方成三千也。山家諸文，有云
X55n0904_p0538c24║三千為緣生，有云三千為非道，有云三千性是中理，
X55n0904_p0539a01║亦云三千皆空泯亡，悉是事理融攝。成三千後，隨義
X55n0904_p0539a02║舉用。趣極之說，若趣於空，則三千皆無；若趣於中，則
X55n0904_p0539a03║三千皆妙；若趣於假，則三千皆有。荊溪云：凡權四句
X55n0904_p0539a04║之法，皆權諸法，已和合性。今亦例云：凡言三千，惟俗
X55n0904_p0539a05║惟理。皆約三千，已成後說。問：若云南嶽讀十如，云是
X55n0904_p0539a06║相如．是性如，可乎？答：若以是字而為句初，於理亦得
X55n0904_p0539a07║義，但不同天台三轉。良由天台以是為中，以如為空。
X55n0904_p0539a08║如南嶽之讀，是之一字，指法之辭；如之一字，乃平等
X55n0904_p0539a09║性。故與天台三轉不等。問：若不等者，何云天台稟承
X55n0904_p0539a10║南嶽？答：就字辨義不同，意旨所歸無別。若一向同天
X55n0904_p0539a11║台，何必作三轉耶？其意無別者，悉是以理融事，圓妙
X55n0904_p0539a12║無礙。心．佛．生三，互融互攝。問：南嶽、天台所談事理意
X55n0904_p0539a13║同之旨，若為見之？答：皆是三諦，故云意同。然事理之
X55n0904_p0539a14║義有在，今就三諦，且約體用．中邊．亡照三義，以明其
X55n0904_p0539a15║意。南嶽指具足染淨因果為不空藏，不空是有無非
X55n0904_p0539a16║相性等十，屬其假也。以空此有，稱為空藏。其能空者，
X55n0904_p0539a17║豈非指於平等一如為能空耶？故此之如，即屬空也。
X55n0904_p0539a18║篤論其如，非空非有，故云心體非空不空，豈非指於
X55n0904_p0539a19║平等一如體為中耶？斯則乃見如之一字，讀於空中。
X55n0904_p0539a20║所謂空中二體，二無二者，由皆如故。其相性等十，乃
X55n0904_p0539a21║是事用。（此約體用）又既論心體非空不空，同對不空，說心
X55n0904_p0539a22║為空。故此之空，名從對得，還屬於事。是故惟指非空
X55n0904_p0539a23║不空中道之理，名之為如。（此約中邊）又此非空不空，由對
X55n0904_p0539a24║於空及與不空，而乃名為非空不空。況此之名，亦從
X55n0904_p0539b01║對得。然其如，體亦於中。是故此如，無以可目，而強目
X55n0904_p0539b02║為平等一性。（此約亡照）問：中道如何得名為事？答：篤論其
X55n0904_p0539b03║事，事乃是有，體屬相性染淨因果。由對此有，說為空．
X55n0904_p0539b04║中。空．中二名，因從有生。亡名為理，者名為事。是故空
X55n0904_p0539b05║中，皆在事收。故荊溪云：假立空稱，假立中名，假非事
X55n0904_p0539b06║乎？又云：圓教即用不思議空，即此正是亡於三諦。常
X55n0904_p0539b07║亡常照，論亡論照，如是名為事理合行。豈非亡三為
X55n0904_p0539b08║理，照三為事？又大師云：無明故有者，點出事觀也。若
X55n0904_p0539b09║其空而復空，那得此事？既有事，即有空。既有空，即有
X55n0904_p0539b10║非事非理。此之三種，悉由無明故有。以諦例觀，諦豈
X55n0904_p0539b11║不然？天台既以如是二字，而為空中相性為假。三諦
X55n0904_p0539b12║之法既同，事理之義，去就無別。但南嶽以此之一字，
X55n0904_p0539b13║體屬空．中。天台以如為空，以是為中。祇此字義，少不
X55n0904_p0539b14║同耳。
X55n0904_p0539b15║釋，又為三：初、標。二、問下，示二：初、藏體惟一，有問有答。
X55n0904_p0539b16║然如來藏，法同人別。以法同故，祇共一藏；以人別故，
X55n0904_p0539b17║亦可各各具如來藏。是以下文乃有因、果、法身之異。
X55n0904_p0539b18║法同人別，如涅槃疏：問：隱名如來藏，我是佛性者，一
X55n0904_p0539b19║切眾生有我性耶？答：一切眾生悉有性，未即是佛。是
X55n0904_p0539b20║故有我，未是我德。何者？人別法通。通故，有性有我；人
X55n0904_p0539b21║別故，非佛非德。以人別故，因中法身未有莊嚴；以法
X55n0904_p0539b22║同故，雖未莊嚴，與佛性等。此乃獨約藏體為言。若約
X55n0904_p0539b23║藏用，別十界事，皆德論於法同人別。二、問下，示具法
X55n0904_p0539b24║漸、頓二：初、問。二、答二：初、示法體有性有事。涅槃疏云：
X55n0904_p0539c01║問：藏性、理三，云何同、異？答：祇是一義。若欲分別，理、惑
X55n0904_p0539c02║合論，名之為藏；全不論惑，稱之為理；不可改變，稱之
X55n0904_p0539c03║為性。今文正以染事是惑，理具此惑，理、惑合辨為如
X55n0904_p0539c04║來藏。又諸文中辨四門義，以如來藏為有門者，正取
X55n0904_p0539c05║此藏具足諸法。故荊溪云：具即是假。二、如上下，指上。
X55n0904_p0539c06║二、若據下，正示具法有漸有頓二：初、標性。染、淨無始
X55n0904_p0539c07║俱有者，正取染、淨能具性。性既常住，則無始本有；性
X55n0904_p0539c08║既頓足，則一時俱具。章安云：佛性中道，不同善根。何
X55n0904_p0539c09║者？一闡名信，提名不具。佛性非信，亦復非具，云何可
X55n0904_p0539c10║斷？佛性非善非惡，闡提但能斷善，云何斷性？以此類
X55n0904_p0539c11║之，乃以染、淨從能具性，故云無始俱時具有。二、此義
X55n0904_p0539c12║下，釋二：初、釋約性惟頓二：初、示相二：初、約十界通示。
X55n0904_p0539c13║以一性為能具，十界為所具。一性是無差，十界是差
X55n0904_p0539c14║別，故云無差別之差別。此則未論一界復具十界，乃
X55n0904_p0539c15║且總示一性具十。文云一切眾生者，通指十界皆名
X55n0904_p0539c16║眾生。二、然此下，界界各明。先須曉了各具互具，義凡
X55n0904_p0539c17║有四：一者、一界具當界因果為各，具十界因果為互。
X55n0904_p0539c18║如大師云：問：當界有十，性相可然，云何交互相有？二
X55n0904_p0539c19║者、一界具十界為各，具百界為互。如大師又云：一法
X55n0904_p0539c20║界復有十法，所謂如是相、性、究竟等。十界即有百法，
X55n0904_p0539c21║十界相互則有千法。三者、一界具自己百界為各，具
X55n0904_p0539c22║他百界為互。輔行云：一一界界各各具十，不相混濫。
X55n0904_p0539c23║又復學者縱知內心具三千法，不知我心遍彼三千，
X55n0904_p0539c24║彼彼三千互遍亦爾。四者、以具己百界，他百界并具。
X55n0904_p0540a01║從能具人別為各，從所具法同為互。如金錍云：眾生
X55n0904_p0540a02║有迷中事理，諸佛有悟中事理。迷悟雖殊（從人則各），事理
X55n0904_p0540a03║體一（從法則互）。問：釋籤云理體無差，差約事用，如何分對
X55n0904_p0540a04║各互二具？答：理體無差為互具，差約事用為各具。問：
X55n0904_p0540a05║金錍以事理體一為互具，何不獨以理為互具？答：籤
X55n0904_p0540a06║云理體無差者，乃是能融也。三法高下者，乃是所融
X55n0904_p0540a07║也。由以理體融故，故三法無差。三法既然無差，則所
X55n0904_p0540a08║具事理任運體一，乃成互具也。斯同金錍事理體一，
X55n0904_p0540a09║亦同大意理同故。即以此事理從迷悟高下乃成各
X55n0904_p0540a10║具，故釋籤云差約事用，斯同金錍迷悟雖殊，復同大
X55n0904_p0540a11║意事異故。六、今以三千事理若從各具，皆在事異；若
X55n0904_p0540a12║從互具，俱在理同。不二門云：三千在理，同名無明；三
X55n0904_p0540a13║千果成，咸稱常樂。豈非三千俱在事異成各具耶？三
X55n0904_p0540a14║千無改，無明即明；三千並常，俱體俱用。豈非三千俱
X55n0904_p0540a15║在理同成互具耶？由無明當體，體屬於生；智明當體，
X55n0904_p0540a16║體屬於佛。今點生同佛，故云無明即明，斯乃生亦具
X55n0904_p0540a17║佛也。由理體，體屬於佛；事用當體，體屬於生。今點佛
X55n0904_p0540a18║同生，故云俱體俱用，斯乃佛亦具生也。祇由理同，是
X55n0904_p0540a19║故互具。問：理同事異各是三千耶？答：此問不然。向約
X55n0904_p0540a20║理同事異為能具說，乃以所具三千從於能具事理
X55n0904_p0540a21║不同，故有各具、互具之別。若欲就於理同事異辨三
X55n0904_p0540a22║千法體者，應知單理不成，獨事不是，須以理同融於
X55n0904_p0540a23║事異。是故事異理同，法體圓具，方為三千。及趣無不
X55n0904_p0540a24║極，則趣事為事，趣理為理。問：事異揀濫，云何三千？答：
X55n0904_p0540b01║偏教揀濫而無理融，故非三千。圓中事異，約即論六；
X55n0904_p0540b02║圓中理同，約六論即。既得云無高下之高下，豈不得
X55n0904_p0540b03║云非揀濫之揀濫？故圓揀濫定是三千。若謂不然，豈
X55n0904_p0540b04║可得云圓人之位？然此且約能詮無不圓說，況復若
X55n0904_p0540b05║取三千攝無不遍，則偏教揀濫亦是三千。問：既指一
X55n0904_p0540b06║性為能具，今何復云事異為能具？答：由此一性遍一
X55n0904_p0540b07║切處，是故法法皆為能具。功歸言之，性曰能具；就法
X55n0904_p0540b08║言之，事亦能具。問：事為能具，一向屬於各具義耶？答：
X55n0904_p0540b09║不可一向。若以所具從於能具，事既差別，故為各具。
X55n0904_p0540b10║若不以所具從於能具，故事中所具有各有互。具自
X55n0904_p0540b11║己者，名之為各；具他人者，名之為互。以理能具為互
X55n0904_p0540b12║具者，亦乃以所從能而說。若不從能，故理中所具有
X55n0904_p0540b13║各有互。今文中云然此一一眾生性中至具無量無
X55n0904_p0540b14║邊之性者，其有二意：一者、一界復具十界，十界成百，
X55n0904_p0540b15║自百至千，自千至萬，乃至無量無邊不可算數之性。
X55n0904_p0540b16║此則界界各能具自己無量無邊之性，復能具他人
X55n0904_p0540b17║無量無邊之性，故各能各具，各能互具，斯乃謂之界
X55n0904_p0540b18║界各明也。此則約於十界而辨。二者、於一界中自他
X55n0904_p0540b19║不同。且如人界，以十界言之，祇云人界。若界界各明
X55n0904_p0540b20║者，此之人界復有苦者、樂者、愚者、智者種種不同，亦
X55n0904_p0540b21║有無量無邊之性，斯乃亦是界界各明。由其文意，通
X55n0904_p0540b22║此二向。天台談一界具十，十界具百者，意出南嶽，即
X55n0904_p0540b23║今文是也。
X55n0904_p0540b24║二所謂下示二：初六道云苦樂好醜等者，若約初義
X55n0904_p0540c01║應以六界迭論苦樂好醜并愚智等，若約次義則一
X55n0904_p0540c02║界中自有苦樂好醜愚智。二及三下四聖三乘因果
X55n0904_p0540c03║等者，若約初義則三乘竪論，約次義則三乘橫辨。文
X55n0904_p0540c04║語三乘不言佛者，應以菩薩之果即是佛也，故該四
X55n0904_p0540c05║聖與前六道共是十界。　三如是下結。
X55n0904_p0540c06║二、以是下，結二：初、約頓具結，故云以是義故，俱時具
X55n0904_p0540c07║有。二、以具下，約二名結二：初、在障法身即染性，二、出
X55n0904_p0540c08║障法身即淨性。上來染、淨既約六凡、四聖以分，今在
X55n0904_p0540c09║障、出障亦應無別。以由染、淨有通、有別，別則六凡、四
X55n0904_p0540c10║聖，通則十通染、淨。今取別義。問：文云出障法身亦名
X55n0904_p0540c11║性淨涅槃，涅槃豈法身耶？答：今云涅槃，即法身也。如
X55n0904_p0540c12║章安云：四依品明三德者：一、法身，二、解脫，三、般若。四
X55n0904_p0540c13║相品中不爾：一者、涅槃，二者、解脫，三者、般若。即取涅
X55n0904_p0540c14║槃以代法身。今此性、德俱時具有無量無邊差別之
X55n0904_p0540c15║性，不出十界相、性、本、末、因、果十法為差別也。然此十
X55n0904_p0540c16║法有性、有事。若云性者，乃具相性．性性．體性．力性乃
X55n0904_p0540c17║至本、末十法之性；若云事者，則具相事．性事．體事．力
X55n0904_p0540c18║事乃至本、末十法之事。今語具性，下言具事。然其相、
X55n0904_p0540c19║性、因、果等十，體祇是一。以隨義異，名性、名事；以約體
X55n0904_p0540c20║同，故云事、理共成三千。或有覽者宜究其意，祇是一
X55n0904_p0540c21║性，云三千性。
X55n0904_p0540c22║二、然諸下，釋約事，有二，為二：初、一時俱具，又二：初、辨
X55n0904_p0540c23║熏用。性則無始皆全，事則在人不等。人不等者，業為
X55n0904_p0540c24║能熏，種子用別。二、種子下，辨俱具三：初、標。言一時者，
X55n0904_p0541a01║即二剎那時俱有十界，此乃總約一切凡聖而成頓
X55n0904_p0541a02║具性。云受報者，以向造業即是其因，今偏從果言者，
X55n0904_p0541a03║由因易曉。二、所謂下，釋二：初、約十界通辨。文缺脩羅，
X55n0904_p0541a04║有開合故；文無菩薩，以能成佛者。二、復於下，界界各
X55n0904_p0541a05║辯。即一一界中復有無量差別不同，此則惟可各於
X55n0904_p0541a06║一界自辯不同，如前性中第二義也。不可復於一界
X55n0904_p0541a07║又具十界，謂之無量差別不同。何者？且如人界，如何
X55n0904_p0541a08║一時自有九界之事報耶？云頓具者，乃約多人從事
X55n0904_p0541a09║而說。
X55n0904_p0541a10║三、以此下，結二：初、約藏體；二、如一下，約時節。
X55n0904_p0541a11║二、然此下，始終方漸具。乃約一人從事而說，故始終
X55n0904_p0541a12║方具三：初、結前示後二：初、結前。前則具約十界，於一
X55n0904_p0541a13║時中受報各別。二、但因下，示後。此後乃約一人歷從
X55n0904_p0541a14║迷悟，故具十界。前是多人一時，今是一人多時。文為
X55n0904_p0541a15║三：初、六道世間；二、後遇下，三乘出世；三、以此下，結示
X55n0904_p0541a16║始終。
X55n0904_p0541a17║二、何以下，正辨始終具相二：初、自就六道；二、又受下，
X55n0904_p0541a18║世、出世對辨。天然理性，因果頓足，從事造業，或有或
X55n0904_p0541a19║無，或強或弱，或熟或生。從業受報，必不兩果；今從事
X55n0904_p0541a20║報，故無餘身。
X55n0904_p0541a21║三、以是下，結三：初、約一人結；二、一切下，例結；三、是故
X55n0904_p0541a22║下，總結。問：染淨二事雖有頓具，但是十界而非百界，
X55n0904_p0541a23║并於漸具報果前後，此之二義為是三千？為非三千？
X55n0904_p0541a24║若非三千，如何却是如來藏中所具之事？若是三千，
X55n0904_p0541b01║且非百界，十界一時頓足？答：予嘗謂談三千者，欲令
X55n0904_p0541b02║行者於一塵一念見法界之全體也，故成道時稱此
X55n0904_p0541b03║全體遍應無方。且法界之全體者，有麁有妙、有漸有
X55n0904_p0541b04║頓、有情有法、有破有顯，一塵一念圓具無虧，苟缺纖
X55n0904_p0541b05║毫即非全體。故荊溪云：於一念心，不約十界收事不
X55n0904_p0541b06║遍，不約三諦攝理不周。且約十界收事遍者，若但祇
X55n0904_p0541b07║収一界一時受報之事，而乃不收十界前後受報之
X55n0904_p0541b08║事，斯乃正是収事不遍。荊溪又云：但明四聖，何法不
X55n0904_p0541b09║攝？何必須明六道法耶？文有五意：四者、為知不可思
X55n0904_p0541b10║議境所攝法故。良由攝於思議成不思議，若棄思議
X55n0904_p0541b11║求不思議，其道則遠。予辨三千立義有四：一、攝無不
X55n0904_p0541b12║遍。以此一義通達自心，無有一法出于當念。今文內
X55n0904_p0541b13║受報前後情事差殊，皆是如來藏中所具。若非三千
X55n0904_p0541b14║所収，又是何處法門？問：若爾，單事亦可曰三千耶？答：
X55n0904_p0541b15║言三千有，必攝其事。言單事者，不成三千。問：若云三
X55n0904_p0541b16║千有麁有妙，如何得云指的妙境出自法華？答：三千
X55n0904_p0541b17║攝法有麁有妙，是此麁妙皆即一如，故云妙境出自
X55n0904_p0541b18║法華。說雖前後，旨不異時。問：受報前後或多人一時，
X55n0904_p0541b19║其理灼然。如何事中自己一時頓受十界百界諸報
X55n0904_p0541b20║果耶？答：從事當體，其理實難。由以理融，故非思議。若
X55n0904_p0541b21║欲見之，今以諸佛而顯眾生。且佛得理，故能一時任
X55n0904_p0541b22║運頓現十界百界一切報果不可思議。故知眾生亦
X55n0904_p0541b23║復如是，但在當體，未證理故，故云實造。受報前後本
X55n0904_p0541b24║其事體不曾離理，故此實造常於一時頓具十界百
X55n0904_p0541c01║界一切果報不可思議。故知非但以生顯具，而亦得
X55n0904_p0541c02║云以悟顯迷。
X55n0904_p0541c03║
X55n0904_p0541c04║大乘止觀法門宗圓記卷第二