X55n0911_p0687a01║
X55n0911_p0687a02║No. 911
X55n0911_p0687a03║觀心食法
X55n0911_p0687a04║
X55n0911_p0687a05║天台　智者大師
X55n0911_p0687a06║既敷座已，聽維那進止。鳴鐘後，斂手供養一體三寶，
X55n0911_p0687a07║徧十方界，施作佛事。次出生飯，稱施六道，即表六波
X55n0911_p0687a08║羅密。然後受此食。夫食者，眾生之外命。若不入觀，即
X55n0911_p0687a09║潤生死。若能知入觀，分別生死有邊無邊，不問分衛
X55n0911_p0687a10║與清眾淨食，皆須作觀。觀之者，自恐此身內舊食，皆
X55n0911_p0687a11║是無明煩惱，潤益生死。今之所食，皆是般若。想於舊
X55n0911_p0687a12║食，從毛孔次第而出。食既出已，心路即開。食今新食，
X55n0911_p0687a13║照諸暗滅，成於般若。故淨名云：於食等者，於法亦等。
X55n0911_p0687a14║是為明證。以此食故，成般若食，能養法身。法身得立，
X55n0911_p0687a15║即得解脫，是為三德。照此食者，非新非故，而有舊食
X55n0911_p0687a16║之故，而有新食之新，是名為假。求故不得，求新不得，
X55n0911_p0687a17║畢竟空寂，名之為空。觀食者，自那可食為新？既無新
X55n0911_p0687a18║食，那可得食？食者，而不離舊食養身，而新食重益，因
X55n0911_p0687a19║緣和合，不可前後分別，名之為中。只中即假空，只空
X55n0911_p0687a20║即中假，只假即空中，不可思議，名為中道。又淨名云：
X55n0911_p0687a21║非有煩惱，非離煩惱，非入定意，非起定意，是名食法
X55n0911_p0687a22║也。