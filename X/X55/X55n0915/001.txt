X55n0915_p0690b01║
X55n0915_p0690b02║
X55n0915_p0690b03║
X55n0915_p0690b04║
X55n0915_p0690b05║No. 915-A
X55n0915_p0690b06║ 重刊刪定止觀序
X55n0915_p0690b07║
X55n0915_p0690b08║鎧菴吳　克己　撰
X55n0915_p0690b09║奇哉，救世明道之書，不圖復行於今也。使王公大人
X55n0915_p0690b10║知有此書，必不至信讒以廢毀。使搢紳先生知有此
X55n0915_p0690b11║書，必不至立論以觝排。使啟禪關者能讀此書，其肯
X55n0915_p0690b12║以教外別傳自欺乎。使尋經論者能讀此書，其肯以
X55n0915_p0690b13║分別名相自困乎。矧欲使薄海內外家藏此書，展轉
X55n0915_p0690b14║開導，了達此義，又孰肯貪於粗弊五欲，而不早求解
X55n0915_p0690b15║脫者乎。是皆內教弟子護持教法之大略也。子貢好
X55n0915_p0690b16║辨，孔道以明。孟子巖巖，功堪繼禹。斯言槩之，誰曰不
X55n0915_p0690b17║信。
X55n0915_p0690b18║
X55n0915_p0690b19║止觀十大章
X55n0915_p0690b20║
X55n0915_p0690b21║卷上
X55n0915_p0690b22║　重刻序
X55n0915_p0690b23║　一大意（五）
X55n0915_p0690b24║　　一發大心　二修大行　三感大果
X55n0915_p0690c01║　　四裂大網　五歸大處
X55n0915_p0690c02║　二釋名　三體相
X55n0915_p0690c03║　五偏圓　六方便
X55n0915_p0690c04║卷中
X55n0915_p0690c05║　七正觀十境
X55n0915_p0690c06║　　一陰境十乘
X55n0915_p0690c07║　　　一觀不思議　二發菩提心　三巧安止觀
X55n0915_p0690c08║　　　四破法徧　五識通塞　六調道品
X55n0915_p0690c09║　　　七對治助開　八知次位　九修安忍
X55n0915_p0690c10║　　　十離法愛
X55n0915_p0690c11║卷下
X55n0915_p0690c12║　　二煩惱　三病患　四業相
X55n0915_p0690c13║　　五魔事　六禪定　七諸見
X55n0915_p0690c14║　　八上慢（已下前諸文具故不說）　九二乘
X55n0915_p0690c15║　　十菩薩
X55n0915_p0690c16║　八果報　九起教　十指歸
X55n0915_p0690c17║附
X55n0915_p0690c18║　智者大師傳論（一名天台法門論）
X55n0915_p0690c19║中散大夫、右諫議大夫、知杭州軍州兼勸農市舶
X55n0915_p0690c20║使、上柱國、賜紫金魚袋胡（則）勸緣開印流行。
X55n0915_p0690c21║朝奉郎尚書職方員外郎分司南京護軍崔（育材）
X55n0915_p0690c22║捨俸金開版。
X55n0915_p0690c23║二公乃中朝名賢，今刊仍舊存之，示不忘本。
X55n0915_p0690c24║
X55n0915_p0691a01║
X55n0915_p0691a02║No. 915-B
X55n0915_p0691a03║ 天台止觀統例
X55n0915_p0691a04║
X55n0915_p0691a05║唐翰林學士守右補闕安定　梁肅　述
X55n0915_p0691a06║夫止觀何為也？（一作者）導萬法之理，而復於實際者也。
X55n0915_p0691a07║實際者何也？性之本也。物之所以不能復者，昏與動
X55n0915_p0691a08║使之然也。照昏者謂之明，駐動者謂之靜。明與靜，止
X55n0915_p0691a09║觀之體也。在因謂之止觀，在果謂之智定。因謂之行，
X55n0915_p0691a10║果謂之成。行者，行此者也。成者，證此者也。厚夫聖人，
X55n0915_p0691a11║有以見惑足以喪志，動足以失方。於是乎止而觀之，
X55n0915_p0691a12║靜而明之，使其動而能靜，靜而能明。因相待以成法，
X55n0915_p0691a13║即絕待以照木。立大車以御正，乘大事而總權。消息
X55n0915_p0691a14║乎不二之場，鼓舞於說三之域。至微以盡性，至賾以
X55n0915_p0691a15║體神。語其近，則一毫之善可通也。語其遠，則重玄之
X55n0915_p0691a16║門可闚也。用至圓以圓之，物無偏也。用至實以實之，
X55n0915_p0691a17║物無妄也。聖人舉其言，所以示也。廣其目，所以告也。
X55n0915_p0691a18║優而柔之，使自求之。擬而議之，使自至之。此止觀所
X55n0915_p0691a19║由作也。夫三諦者何也？一之謂也。空假中者何也？一
X55n0915_p0691a20║之目也。空假者，相對之義。中道者，得一之名。此思議
X55n0915_p0691a21║之說，非至一之旨也。至一即三，至三即一。非相合而
X55n0915_p0691a22║然也，非相生而然也。非數義也，非強名也，自然之理
X55n0915_p0691a23║也。言而傳之者，迹也。理謂之本，迹謂之末。本也者，聖
X55n0915_p0691a24║人所至之地也。末也者，聖人所示之教也。由本以垂
X55n0915_p0691b01║迹，則為小為大，為通為別，為頓為漸，為顯為秘，為權
X55n0915_p0691b02║為實，為定為不定。循迹以返本，則為一為大，為圓為
X55n0915_p0691b03║實，為無住為中，為妙為第一義。是三一之蘊也。所謂
X55n0915_p0691b04║空也者，通萬法而為言者也。假也者，立萬法而為言
X55n0915_p0691b05║者也。中也者，妙萬法而為言者也。破一切惑，莫盛乎
X55n0915_p0691b06║空。建一切法，莫盛乎假。究竟一切性（一無莫字），莫大乎中。
X55n0915_p0691b07║舉中則無法非中，目假則無法非假，舉空則無法不
X55n0915_p0691b08║空。成之謂之三德，修之謂之三觀。舉其要，則聖人極
X55n0915_p0691b09║深研幾，窮理盡性之說乎。昧者使明，塞者使通。通則
X55n0915_p0691b10║悟，悟則至，至則常，常則盡矣。明則照，照則化，化則成，
X55n0915_p0691b11║成則一矣。聖人有以彌綸萬法而不差，旁礴萬劫而
X55n0915_p0691b12║不遺，燾載恒沙而不有，復歸無物而不無。寓名之曰
X55n0915_p0691b13║佛，強號之曰覺。究其旨，其解脫自在，莫大極妙之德
X55n0915_p0691b14║乎。夫三觀成功者如此。所謂圓頓者，非漸次，非不定，
X55n0915_p0691b15║指論十章之義也。十章者，恢演始末，通道之關也。五
X55n0915_p0691b16║略者，舉其宏綱，截流之津也。十境者，發動之機，立觀
X55n0915_p0691b17║之諦也。十乘者，妙用所修，發行之門也。止於正觀，而
X55n0915_p0691b18║終於見境者，義備故也。闕其餘者，非所修之要故也。
X55n0915_p0691b19║乘者何也？載物而運者也。十者何也？成載之事者也。
X55n0915_p0691b20║知其境之妙，不行而至者，德之上也。乘一而已矣，豈
X55n0915_p0691b21║藉夫九哉？九者非他，相生之說，未至者之所踐也。故
X55n0915_p0691b22║發心者發無所發，安心者安無所安，破徧者徧無所
X55n0915_p0691b23║破。爰至餘乘，皆不得已而說也。至於別其義例，判為
X55n0915_p0691b24║章目，推而廣之不為繁，統而簡之不為少。如連環不
X55n0915_p0691c01║可解也，如貫珠不可雜也，如懸鏡不可弇（一作惡）也，如
X55n0915_p0691c02║通川不可遏也。義家多門，非諍論也。按經證義，非虗
X55n0915_p0691c03║說也。辯四教淺深，事有源也。成一事因緣，理無遺也。
X55n0915_p0691c04║噫，止觀其救世明道之書乎？非夫聖智超絕，卓爾獨
X55n0915_p0691c05║立，其孰能為乎？非夫聰明深達，得意忘象，其孰能知
X55n0915_p0691c06║乎？今之人乃專用章句文字，從而釋之，又何疎泥耶
X55n0915_p0691c07║（泥一作漏）？或稱不思議境與不思議事，皆極聖之域，等覺
X55n0915_p0691c08║至人猶所未盡。若凡夫生滅心行，三惑浩然，於言說
X55n0915_p0691c09║之中，推上妙之理，是猶醯雞而說大鵬，夏蟲之議曾
X55n0915_p0691c10║冰，其不可見明矣。今止觀之說，文字萬數，廣論果地，
X55n0915_p0691c11║無益初學。豈如暗然自修，功至自至，何必以早計為
X55n0915_p0691c12║事乎？是大不然。凡所謂上聖之域，豈隔闊遼敻，與凡
X55n0915_p0691c13║境天絕歟（天一作杳）？是唯一性而已，得之謂悟，失之謂迷；
X55n0915_p0691c14║一理而已，迷而為凡，悟而為聖。迷者自隔，理不隔也；
X55n0915_p0691c15║失者自失，性不失也。止觀之作，所以辨異同而究聖
X55n0915_p0691c16║神，使群生正性而順理者也。正性順理，所以行覺路
X55n0915_p0691c17║而至妙境也。不知此教者，則學何所入？功何所施？智
X55n0915_p0691c18║何所發？譬如無目，昧于日月之光（一作無目日光明），行於重
X55n0915_p0691c19║險之處，顛踣墮落，可勝紀乎？噫！去聖久遠，賢人不出，
X55n0915_p0691c20║庸昏之徒，含識而已。致使魔邪詭惑，諸黨並熾，空有
X55n0915_p0691c21║云云，為坑為穽。有膠於文句不敢動者，有流於漭浪
X55n0915_p0691c22║不能住者，有太遠而甘心不至者，有太近而我身即
X55n0915_p0691c23║是者，有枯木而稱定者，有竅號而稱慧者，有奔走非
X55n0915_p0691c24║道而言權者，有假於鬼神而言通者，有放心而為廣
X55n0915_p0692a01║者，有罕言而為密者，有齒舌潛傳為口訣者。凡此之
X55n0915_p0692a02║類，自立為祖，繼祖為家，反經非聖，昧者不覺。仲尼有
X55n0915_p0692a03║言：道之不明也，我知之矣，由物累也。悲夫！隋開皇十
X55n0915_p0692a04║七年，智者大師去世，至皇朝建中，垂二百載。以斯文
X55n0915_p0692a05║相傳，凡五家師：其始曰灌頂，其次曰晉雲威，又其次
X55n0915_p0692a06║曰東陽小威，又其次曰左溪朗公，其五曰荊溪然公。
X55n0915_p0692a07║頂於同門中，慧解第一，能奉師訓，集成此書，蓋不以
X55n0915_p0692a08║文辭為本故也。或失則繁，或得（一作失）則野，當二威之
X55n0915_p0692a09║際，緘授而已，其道不行。天寶中，左溪始弘解說，而知
X55n0915_p0692a10║者蓋寡。荊溪廣以傳記數十萬言，網羅遺法，勤矣備
X55n0915_p0692a11║矣。荊溪滅後，知其說者適三四人。古人云：生而知之
X55n0915_p0692a12║者上也，學而知之者次也，困而學之又其次也。夫生
X55n0915_p0692a13║而知之者，蓋性德者也；學而知之者，天機深者也。若
X55n0915_p0692a14║嗜欲深，耳目塞，雖學而不能知，斯為下矣。今夫學者，
X55n0915_p0692a15║內病於蔽，外役於煩，沒世不能通其文，數年不能得
X55n0915_p0692a16║其益，則業文為之屨校梏足也，棼句為之簸糠眯目
X55n0915_p0692a17║也。以不能喻之師，教不領之弟子，止觀所以未光大
X55n0915_p0692a18║於時也。子常戚戚，於是整其宏綱，撮其機要，其理之
X55n0915_p0692a19║所存，教之所急，或易置之，或引伸之；其義之迂，其辭
X55n0915_p0692a20║之鄙，或薙除之，或潤色之。大凡浮疎之患，十愈其九；
X55n0915_p0692a21║廣略之宜，三存其一。是袪鄙滯，導蒙童，貽諸他人，則
X55n0915_p0692a22║吾豈敢？若同見同行，且不以止觀罪我，亦無隱乎爾。
X55n0915_p0692a23║建中上元甲子首事，筆削三歲，歲在析木之津，功畢
X55n0915_p0692a24║云耳。（梁君刪定止觀，撰統例以繫其後，猶王輔嗣注易之有略例也。今刊私擢於前，欲披閱者預識
X55n0915_p0692b01║綱紀，臨文隢然，修習無滯。）
X55n0915_p0692b02║
X55n0915_p0692b03║
X55n0915_p0692b04║
X55n0915_p0692b05║
X55n0915_p0692b06║No. 915
X55n0915_p0692b07║刪定止觀卷上
X55n0915_p0692b08║
X55n0915_p0692b09║梁　　氏
X55n0915_p0692b10║敘緣起
X55n0915_p0692b11║初、天台智者大師傳南嶽三種止觀：一、漸次；二、不定；
X55n0915_p0692b12║三、圓頓。三者皆是大乘，俱緣實相，同名止觀。漸初亦
X55n0915_p0692b13║知實相，實相難至，漸次易行。先修歸戒，止彼三惡，達
X55n0915_p0692b14║三善道；次修禪定，止欲界散網，達色、無色定道；次修
X55n0915_p0692b15║無漏，止三界獄，達涅槃道；次修慈悲，止於自證，達菩
X55n0915_p0692b16║薩道；後修實相，止二邊偏，達常住中道。先淺後深，如
X55n0915_p0692b17║登梯隥，是為漸次止觀。不定者，無別意趣，但約前漸
X55n0915_p0692b18║後頓，更前更後，互淺互深，或事或理，或息觀為止，或
X55n0915_p0692b19║照止為觀，如金剛寶置之日中，無定色相，是名不定
X55n0915_p0692b20║止觀。圓頓者，初緣實相，造境即中，無不真實；繫緣法
X55n0915_p0692b21║界，一念法界，一色一香，無非中道。己界．佛界．眾生界
X55n0915_p0692b22║亦然。陰入皆如，無苦可捨；無明塵勞，即是菩提，無集
X55n0915_p0692b23║可斷；邊邪皆中正，無道可修；生死即涅槃，無滅可證。
X55n0915_p0692b24║無苦無集，故無世間；無道無滅，故無出世間。純一實
X55n0915_p0692c01║相，無復別法。法性寂然名止，寂而常照名觀。自初至
X55n0915_p0692c02║後，無二無別，如通者飛騰，是名圓頓止觀。為三根性，
X55n0915_p0692c03║說三法門，引三譬喻，漸次．不定，置而不論。今依經直
X55n0915_p0692c04║明圓頓，如華嚴妙德賢首曰：菩薩於生死，最初發心
X55n0915_p0692c05║時，一向求菩提，堅固不可動。彼一念功德，深廣無涯
X55n0915_p0692c06║際，如來分別說，窮劫不能盡。此菩薩聞圓法，起圓信，
X55n0915_p0692c07║立圓行，住圓位，以圓功德而自莊嚴，以圓力用建立
X55n0915_p0692c08║眾生。云何聞圓法？聞生死即法身，煩惱即般若，結業
X55n0915_p0692c09║即解脫，雖有三名而無三體，雖是一體而立三名，是
X55n0915_p0692c10║三即一相，其實無有異。法身究竟，般若、解脫亦究竟；
X55n0915_p0692c11║般若清淨，餘亦清淨；解脫自在，餘亦自在。聞一切法
X55n0915_p0692c12║亦爾，是名聞圓法。云何圓信？信一切法即空、即假、即
X55n0915_p0692c13║中，無一、二、三而一、二、三。無一、二、三是遮，一、二、三而一、
X55n0915_p0692c14║二、三是照，一、二、三無遮、無照，皆究竟清淨自在。聞深
X55n0915_p0692c15║不怖，聞廣不疑，聞非深、非廣意而有勇，是名圓信。云
X55n0915_p0692c16║何圓行？志求菩提，不餘趣向，三諦圓修，不為無邊所
X55n0915_p0692c17║寂、有邊所動，直入中道，是名圓行。云何圓位？謂入初
X55n0915_p0692c18║住時，一住、一切住、一切究竟、一切清淨、一切自在，是
X55n0915_p0692c19║名圓位。云何圓自在莊嚴？彼經廣說自在相，或於此
X55n0915_p0692c20║根入正受，或於彼根起出說，或於一根入正受，或於
X55n0915_p0692c21║諸根起出說，或於一根雙入出、或不入出，乃至一塵、
X55n0915_p0692c22║一方悉如是。若委說，只於一根、一塵即入、即出，即雙
X55n0915_p0692c23║入出、即不入出。譬如日光周四天下，一方中、一方旦、
X55n0915_p0692c24║一方夕、一方夜半，只一日而四處見異。菩薩自在亦
X55n0915_p0693a01║爾，是名圓自在莊嚴。云何圓建立眾生？或放一光，能
X55n0915_p0693a02║令眾生得無量利益，或得即空、即假、即中益，或入、出、
X55n0915_p0693a03║不入出益，歷行、住、坐、臥悉如是。有緣者如目覩光，無
X55n0915_p0693a04║緣者矇瞽自絕。譬如龍王豎徧六天，橫亘四域，興種
X55n0915_p0693a05║種雷電雲雨，而龍於本宮不動不搖。菩薩亦爾，不動
X55n0915_p0693a06║法性，而有種種神用，是名圓力用。建立眾生最初發
X55n0915_p0693a07║心住，尚能如此，況中後心。或問：圓頓所引則爾，漸次．
X55n0915_p0693a08║不定文證云何？答：淨名云：三轉法輪於大千，其輪本
X55n0915_p0693a09║來常清淨，天人得道此為證，三寶於是現世間。此漸
X55n0915_p0693a10║教之始也。又云：佛以一音演說法，眾生隨類各得解，
X55n0915_p0693a11║或有恐畏或歡喜，或生厭離或斷疑。此不定義也。又
X55n0915_p0693a12║云：說法不有亦不無，以因緣故諸法生，無我無造無
X55n0915_p0693a13║受者，善惡之業亦不亡。此頓教義也。大品云：次第行，
X55n0915_p0693a14║次第學，次第道。此證漸也。又云：以眾色褁摩尼珠，置
X55n0915_p0693a15║之水中，隨物變色。此證不定也。又云：從初發心，即坐
X55n0915_p0693a16║道場，轉法輪，度眾生。此證頓也。法華云：如是之人，應
X55n0915_p0693a17║以此法漸入佛慧。證漸也。又云：若不信此法，於餘深
X55n0915_p0693a18║法中示教利喜。證不定也。又云：正直捨方便，但說無
X55n0915_p0693a19║上道。證頓也。大涅槃云：從乳出酪，乃至醍醐。漸也。又
X55n0915_p0693a20║置毒乳中，乳即殺人，乃至置毒醍醐，醍醐殺人。不定
X55n0915_p0693a21║也。又雪山有草，名曰忍辱，牛若食者，即得醍醐。頓也。
X55n0915_p0693a22║華嚴曰：娑伽羅龍王，車軸雨海，餘地不堪。淨名曰：入
X55n0915_p0693a23║此室者，但聞諸佛功德之香。首楞嚴曰：擣萬種香為
X55n0915_p0693a24║丸，若燒一塵，具足眾氣。大品曰：以一切種智知一切
X55n0915_p0693b01║法，當學般若、法華，欲聞具足道。大經：譬如有人在大
X55n0915_p0693b02║海浴，當知己用諸河之水。並圓頓義也。此皆三世如
X55n0915_p0693b03║來所師之法，以法常故，諸佛亦常。其文如是，亦不可
X55n0915_p0693b04║執文而自疣害。大論稱：若見若不見，般若皆縛皆脫。
X55n0915_p0693b05║難者云：諸法寂滅相，不可以言宣。大經云：生生不可
X55n0915_p0693b06║說，乃至不生不生不可說。淨名云：其所說者，無說無
X55n0915_p0693b07║示；其聽法者，無聞無得。斯人不能說，斯法不可說，則
X55n0915_p0693b08║何以示人？答：此但引一邊，不知其旨。大經：有因緣故，
X55n0915_p0693b09║亦可得說。法華：方便因緣，為眾生說。又如來常依二
X55n0915_p0693b10║諦說法。淨名：文字性離，即是解脫。如是則何得一向
X55n0915_p0693b11║無說？若競說默，不解教意，去理逾遠。離說無理，離理
X55n0915_p0693b12║無說，即說無說，無說即說，無二無別，即事而真，教體
X55n0915_p0693b13║如此。今人意鈍，玄覽則難；眼依色入，假文則易。若封
X55n0915_p0693b14║文為害，須知文非文，達一切文；非文非不文，能於一
X55n0915_p0693b15║文得一切解。今開為十章如後：一、大意，二、釋名，三、體
X55n0915_p0693b16║相，四、攝法，五、偏圓，六、方便，七、正觀，八、果報，九、起教，十、
X55n0915_p0693b17║指歸。蓋眾生自無際以還，為惑所覆，不知無明即明。
X55n0915_p0693b18║今開覺之，故名大意。既知無明即明，不復流動，名止
X55n0915_p0693b19║朗然。大淨名觀：聞名得體，體即攝法，法有偏圓。以偏
X55n0915_p0693b20║圓解，起於方便。方便既立，正觀即成，當獲妙報。起教
X55n0915_p0693b21║教他，同歸常寂。蓋十章次第之義如此。
X55n0915_p0693b22║大意第一
X55n0915_p0693b23║夫止觀大意，囊括始終，義緩難見。今略為五，謂發大
X55n0915_p0693b24║心，修大行，感大果，裂大網，歸大處。凡欲發心，當先辨
X55n0915_p0693c01║是非。非心之狀有十：若其心念念在貪、嗔、癡，攝之不
X55n0915_p0693c02║還，拔之不出，起上品十惡，如五扇提羅。此發地獄心，
X55n0915_p0693c03║行火塗道。若其心念念欲多眷屬，貪求不已，如海吞
X55n0915_p0693c04║流，如火焚薪，起中品十惡，如調達誘眾。此發畜生心，
X55n0915_p0693c05║行血塗道。若其心念念好邪諂佞媚，或陰賊忌害，亦
X55n0915_p0693c06║有好名聞四遠，自比賢聖，起下品十惡，如摩揵提。此
X55n0915_p0693c07║發鬼心，行刀塗道。若其心念念常欲勝彼，尊己陵人，
X55n0915_p0693c08║外示仁、義、禮、智，起下品善心，行脩羅道。若其心念念
X55n0915_p0693c09║欣世間樂，志行仁、義、禮、智，此起中品善心，行於人道。
X55n0915_p0693c10║若其心念念知三惡純苦，人間苦樂相間，志趣天樂，
X55n0915_p0693c11║令六根不出，六塵不入，此起上品善心，行於天道。若
X55n0915_p0693c12║其心念念欲大威勢，身、口、意所作，一切弭從，此發欲
X55n0915_p0693c13║界主心，行魔羅道。若其心念念欲利智辯聰，無不鑒
X55n0915_p0693c14║達，此發世智心，行尼揵道。若其心念念在三禪樂，其
X55n0915_p0693c15║樂內重，此發梵心，行色、無色定道。若其心念念知善
X55n0915_p0693c16║惡輪環，賢聖所離，破惡由淨慧，淨慧由淨禪，淨禪由
X55n0915_p0693c17║淨戒，尚此三法，發無漏心，行二乘道。若心若道，其非
X55n0915_p0693c18║甚多，略言十耳。又九種是生死，如蠶自縛。後一是涅
X55n0915_p0693c19║槃，如麞獨出。又九法約世間，苦諦、集諦。後一約出世
X55n0915_p0693c20║間，道諦、滅諦。有拙度而無大悲，雖染淨真俗不同，今
X55n0915_p0693c21║皆雙簡。若得此意，歷一切根、塵、三業、四儀，皆用此觀
X55n0915_p0693c22║察。十非之意可見。○既簡棄所非，當顯了所是。是即
X55n0915_p0693c23║真實，真實之法無量。今略用三法顯之，謂四諦．四弘
X55n0915_p0693c24║誓．六即菩提四諦。按大經聖行品有四種，謂生滅．無
X55n0915_p0694a01║生滅．無量．無作。生滅者，苦集是世間因果，道滅為出
X55n0915_p0694a02║世間因果。苦則三相遷移，集則四心流動，道則對治
X55n0915_p0694a03║易奪，滅則滅有還無。雖世出世皆是變異，故名生滅。
X55n0915_p0694a04║四諦無生者，苦無逼迫，一切皆空，豈有空能遣空？即
X55n0915_p0694a05║色是空，受想行識亦如是。集無和合，謂因果俱空，豈
X55n0915_p0694a06║能相合？歷一切煩惱亦如是。道不二，謂無能治所治。
X55n0915_p0694a07║空尚無一，云何有二？法本不然，今則無滅。不然不滅，
X55n0915_p0694a08║故名無生。四諦無量者，苦集有無量相，一界尚復無
X55n0915_p0694a09║量，況復十界？唯菩薩智眼乃能通達。道滅亦有無量
X55n0915_p0694a10║相，謂析體巧拙，方便曲直，長短權實，差別不同。如是
X55n0915_p0694a11║方便能滅見思，如是方便能滅塵沙無明。有正有助，
X55n0915_p0694a12║一一不雜，故名無量。四諦無作者，皆是實相第一義
X55n0915_p0694a13║諦。又別說四諦名十二因緣，苦是識．名色．六入．觸．受．
X55n0915_p0694a14║生．老死七支，集是無明．行．愛．取．有五支。對治因緣方
X55n0915_p0694a15║便名道，無明至老死滅名滅。故大經有四種十二因
X55n0915_p0694a16║緣，下智觀故得聲聞菩提，中智觀故得緣覺菩提，上
X55n0915_p0694a17║智觀故得菩薩菩提，上上智觀故得佛菩提。又論云：
X55n0915_p0694a18║為利根弟子說十二因緣不生不滅相，為鈍根弟子
X55n0915_p0694a19║說十二因緣生滅相。當知諦與因緣，體同名異耳。諸
X55n0915_p0694a20║經明發菩提心不一，或推理，或觀佛，或聞法，或見國
X55n0915_p0694a21║土徒眾，或見修諸行，或見受諸苦。事類頗多，能發一
X55n0915_p0694a22║致。今但二三，以例（一作弘）通之。先明推理者。若謂法性
X55n0915_p0694a23║自天而然，集不能染，苦不能惱，道不能通，滅不能淨。
X55n0915_p0694a24║如雲籠月，不相妨害。却煩惱已，乃見法性。經云：滅非
X55n0915_p0694b01║真諦，因滅會真。滅尚非真，三諦焉是？煩惱中無菩提，
X55n0915_p0694b02║菩提中無煩惱。如是諦觀，上求佛道，下化眾生。是名
X55n0915_p0694b03║推生滅四諦發菩提心。（其一）若謂法性不異苦集，但迷
X55n0915_p0694b04║苦集，不見法性。如水結成冰，無別有冰也。達苦集無
X55n0915_p0694b05║苦集，即會法性。苦集尚是，何況道滅？經云：煩惱即菩
X55n0915_p0694b06║提，菩提即煩惱。如此諦觀，上求下化。是名推無生四
X55n0915_p0694b07║諦發心。（其二）若謂法性名為實相，尚非二乘所至，況復
X55n0915_p0694b08║凡夫？出二邊表，別有淨法，如佛藏十喻。是名推無量
X55n0915_p0694b09║四諦發心。（其三）若謂法性與一切法，無二無別。凡夫尚
X55n0915_p0694b10║是，况復二乘？離凡求聖，如避空求空。經云：生死即涅
X55n0915_p0694b11║槃，一色一香，無非中道。是名推無作四諦發菩提心。
X55n0915_p0694b12║蓋推一法，即洞法界，究竟具足，通至橫豎彼岸，方稱
X55n0915_p0694b13║發菩提心波羅蜜。（其四）次覩佛相發心者。若見如來，父
X55n0915_p0694b14║母生身，身相著明，天上天下，無有比喻。願我證得，以
X55n0915_p0694b15║度眾生。是名覩應佛發心。若見如來，知如來無如來，
X55n0915_p0694b16║見相好非相好。如來及相好，皆如虗空。空中無佛，況
X55n0915_p0694b17║復相好？見如來非如來，即見如來。見相好非相好，乃
X55n0915_p0694b18║見諸相。願我證得，以度眾生。是名覩勝應發心。若見
X55n0915_p0694b19║如來身相，如淨明鏡，無所不見，一一相好，凡聖不得
X55n0915_p0694b20║其邊，梵天不見其頂，目連不窮其聲。論云：無形第一
X55n0915_p0694b21║體，非莊嚴莊嚴。願我證得，是名見報佛發心。若見如
X55n0915_p0694b22║來，知如來智，深達罪福相，徧照於十方，微妙淨法身，
X55n0915_p0694b23║具相三十二，一一相好，皆是實相。願我證得，是名見
X55n0915_p0694b24║法佛相發心。亦有見佛神變發心，準此。次聞法發心
X55n0915_p0694c01║者，若聞生滅一句，即知世出世法，新新生滅，念念遷
X55n0915_p0694c02║移，戒慧解脫，寂靜乃真。或聞生滅，即解四諦皆不生
X55n0915_p0694c03║滅，空中無刺，云何可㧞？誰苦誰集？誰修誰證？能所寂
X55n0915_p0694c04║然，無不清淨。或聞生滅，即解生滅對不生滅為二，非
X55n0915_p0694c05║生滅非不生滅為中道，中道清淨，獨㧞在生死涅槃
X55n0915_p0694c06║之表。或聞生滅，即解生滅．不生滅．非生滅非不生滅，
X55n0915_p0694c07║雙照生滅不生滅，即一而三，即三而一，法界秘密，究
X55n0915_p0694c08║竟具足。如是於生滅一句，成此四解，是名聞法發心。
X55n0915_p0694c09║乃至聞無生．無量．無作等解，皆以類達。若得此意，知
X55n0915_p0694c10║一句一切句，無復障礙，猶恐難明，更以論偈釋之。論
X55n0915_p0694c11║云：因緣所生法，我說即是空。既言因緣，那得即空？待
X55n0915_p0694c12║析因緣盡，方乃會空，指方空為即空。亦名為假名者，
X55n0915_p0694c13║有為不能獨立，要假眾緣，賴緣故假，非施權之假。亦
X55n0915_p0694c14║名中道義者，離斷常名中道，非佛性中道。若此解者，
X55n0915_p0694c15║雖三句皆空，尚不成即空，況復假中？但生滅四諦義
X55n0915_p0694c16║也。若因緣法，不待析破，體即是空，而不得假中。設言
X55n0915_p0694c17║假中，皆順入空。何者？諸法即空，無主我故。假亦即空，
X55n0915_p0694c18║假施設故。中亦即空，離二邊故。此即無生四諦義也。
X55n0915_p0694c19║若謂即空、即假、即中者，三種各異。無主，故皆空。但有
X55n0915_p0694c20║名字，故皆假。中真、中機、中實，故皆中。但以次第先後，
X55n0915_p0694c21║成無量四諦義也。若謂即空、即假、即中，雖三而一，不
X55n0915_p0694c22║相妨礙，皆是實相。悟空即悟假中，不前不後，成無作
X55n0915_p0694c23║四諦義也。當知聞一法，起種種解，立種種願，是名發
X55n0915_p0694c24║菩提心。其淨土徒眾，修行觀苦等發心，所因雖殊，例
X55n0915_p0695a01║此可解。○欲令行願顯了，故次約四弘誓明之。夫心
X55n0915_p0695a02║不孤生，必託緣起。意根為因，法塵為緣。所起之心，即
X55n0915_p0695a03║所生法。根塵遷動，念念不住。色泡．受沫．想𦦨．行城．識
X55n0915_p0695a04║幻。三界無常，一篋偏苦。四山合來，無逃避處。唯當專
X55n0915_p0695a05║心戒定智慧，絕諸有流。經云：我昔與汝等，不見四真
X55n0915_p0695a06║諦，是故久迴轉。是興慈悲，發四弘誓，㧞苦與樂。如釋
X55n0915_p0695a07║迦之見耕墾，彌勒之觀毀臺，即其義也。以明了四諦，
X55n0915_p0695a08║故非九縛。能起弘誓，故非一脫。非縛非脫，是名發真
X55n0915_p0695a09║正菩提心。（其一）只觀一念心起，能生所生，無不即空。無
X55n0915_p0695a10║自性，無他性，無共性，無無因性。不住內外中間，亦不
X55n0915_p0695a11║常自有。但有名字，名之為心。是字不住，亦不不住，不
X55n0915_p0695a12║可得故，是為無生。思益云：苦無生，集無和合，道不二，
X55n0915_p0695a13║滅不生。大經云：解苦無苦，乃至解滅無滅，而有真諦。
X55n0915_p0695a14║集既即空，不應如渴鹿逐陽𦦨。苦既即空，不應如癡
X55n0915_p0695a15║猴取水月。道既即空，不應言我行即空，不行不即空。
X55n0915_p0695a16║如筏喻者，法尚應捨，何況非法。滅既即空，不應言眾
X55n0915_p0695a17║生壽命，誰於此滅而證彼滅。生死即空，云何可捨。涅
X55n0915_p0695a18║槃即空，云何可得。經云：我不欲令無生法中，有修道，
X55n0915_p0695a19║有得果。例亦應言，不欲令無生法中，有五蘊三毒等。
X55n0915_p0695a20║但愍念眾生，興誓願，㧞兩苦與兩樂。以達苦集空，故
X55n0915_p0695a21║非九縛。達道滅空，故非一脫。是為非縛非脫，發真正
X55n0915_p0695a22║菩提心。（其二）只觀一念心起，心起即假。假名之心，為迷
X55n0915_p0695a23║解之本。謂四諦有無量相，三界無別法，唯是一心作
X55n0915_p0695a24║心。如工𦘕師，造種種五蘊。謂如是見愛，是界內輕重
X55n0915_p0695b01║集相，界外輕重集相。如是生死，是分段輕重苦相，變
X55n0915_p0695b02║易輕重苦相。還反此心，而生於解。譬如𦘕人，洗蕩諸
X55n0915_p0695b03║色，塗以墡彩。所謂觀身不淨，乃至觀心無常。如是道
X55n0915_p0695b04║品，紆通化城。觀身身空，乃至觀心心空。空中無無常，
X55n0915_p0695b05║乃至無不淨。如是道品，直通化城。觀身不淨，不淨即
X55n0915_p0695b06║空。乃至觀身法性，非淨非不淨，非空非不空。乃至觀
X55n0915_p0695b07║心亦如是。如是道品，紆通寶所。觀身法性，非淨非不
X55n0915_p0695b08║淨，雙照淨不淨。乃至觀心法性，常無常，雙照常無常。
X55n0915_p0695b09║如是道品，直通寶所。是人見諦滅，名初果。思惟滅，名
X55n0915_p0695b10║三果。是人見滅，名見地。思滅，名薄．名離．名已辦，乃至
X55n0915_p0695b11║侵習，名辟支佛。是人見思滅，名十住。塵沙滅，名十行．
X55n0915_p0695b12║十向。無明滅，名十地．等覺．妙覺。是人見．思．塵沙滅名
X55n0915_p0695b13║十信，無明滅名十住，乃至等覺．妙覺分別道滅。十六
X55n0915_p0695b14║門不同，及一切佛法，如觀掌中，無有僻謬，皆從心生。
X55n0915_p0695b15║觀此一心，能通不可說心，不可說法，不可說非心非
X55n0915_p0695b16║法。九縛。凡夫不覺不知，如富人無目，坐府藏中，動轉
X55n0915_p0695b17║為寶物所傷。二乘如患熱病，謂珍寶為鬼虎龍蛇，棄
X55n0915_p0695b18║之而走。竛竮辛苦，五十餘年。雖縛脫不同，俱失如來
X55n0915_p0695b19║無上之寶。起慈悲誓，㧞苦與樂，是為非縛非脫，發真
X55n0915_p0695b20║正菩提心。（其三）次根塵相對。一念心起，即空、即假、即中。
X55n0915_p0695b21║若根若塵，並是法界，並畢竟空，並如來藏，並中道。何
X55n0915_p0695b22║謂即空？無自性故空。何謂即假？無性而生故假。何謂
X55n0915_p0695b23║即中？不出法界並中。非三而三，三而不三，非合非散，
X55n0915_p0695b24║而合而散，非非合非非散，不縱不橫，不可思議。己及
X55n0915_p0695c01║佛．諸眾生並爾。華嚴云：心佛及眾生，是三無差別。思
X55n0915_p0695c02║益云：愚於陰界入，而欲求菩提，陰界入即是，離是無
X55n0915_p0695c03║菩提。淨名云：如來解脫，當於眾生心行中求。眾生即
X55n0915_p0695c04║菩提不可復得，即涅槃不可復滅。一心既爾，一切心、
X55n0915_p0695c05║一切法亦爾。普賢觀云：毗盧遮那徧一切處，當知一
X55n0915_p0695c06║切法即佛法、如來法界故。或舉空為言端，即謂畢竟
X55n0915_p0695c07║空。或舉有為言端，即謂一微塵有大千經卷。或舉中
X55n0915_p0695c08║為言端，即謂一色一香無非中道。若得此解，即一念
X55n0915_p0695c09║心起，已具八萬四千法藏。生死即涅槃，是名苦諦。一
X55n0915_p0695c10║塵勞即八萬四千塵勞，煩惱即菩提，是名集諦。一一
X55n0915_p0695c11║塵勞門成三昧陀羅尼諸波羅蜜，即無明為明，如融
X55n0915_p0695c12║冰為水，更非外物，一念之中普皆具足。如如意珠，非
X55n0915_p0695c13║有寶非無寶，謂有成邪見，謂無成妄語，不可以心知，
X55n0915_p0695c14║不可以言辨。眾生於此不縛法中而思想作縛，於無
X55n0915_p0695c15║脫法中而勤求於脫，是故起慈悲興弘誓，拔兩苦與
X55n0915_p0695c16║兩樂，故名非縛非脫，發真正菩提心。（其四）又按此四菩
X55n0915_p0695c17║提心，只依四四諦，前三為權，後一為實，權不攝實，實
X55n0915_p0695c18║則攝權。如良醫有一秘方，總攝諸方阿伽陀藥，功兼
X55n0915_p0695c19║諸藥，是為一。大事因緣，一實不虗，一道清淨，故謂之
X55n0915_p0695c20║一。其性廣博，多所含容，大智大斷，大人所乘，故謂之
X55n0915_p0695c21║大。三世諸佛以此成道，以此度眾生，故謂之事。眾生
X55n0915_p0695c22║以此因感佛，佛以此緣應之，故謂之因緣。又是者非
X55n0915_p0695c23║作法，非佛天人所作，常境無相，常智無緣，以無緣智
X55n0915_p0695c24║緣無相境，以無相境相無緣智，智境冥一而言境智，
X55n0915_p0696a01║是名無作，是名不思議。文殊問經云：破一切發，名發
X55n0915_p0696a02║菩提心，常隨菩提相而發菩提心，無發而發，無隨而
X55n0915_p0696a03║隨。又過一切發，過一切隨，雙照破隨，是名不思議。前
X55n0915_p0696a04║三是上中下智所觀，後一是上上智所觀，前三為共，
X55n0915_p0696a05║後一為不共，前三是小中大，後一是大中大、上中上、
X55n0915_p0696a06║圓中圓、實中實、了義中了義、玄中玄、妙中妙。若如此
X55n0915_p0696a07║簡非顯是，體權識實而發心者，是諸佛種，如太子生，
X55n0915_p0696a08║具王儀相，如迦陵鳥，𪇄中之聲已為最勝，如師子筋
X55n0915_p0696a09║弦，如師子乳，如那羅延箭，如如意珠。若解此心，則任
X55n0915_p0696a10║運達於止觀。無發無礙即是觀，其性寂滅即是止。寶
X55n0915_p0696a11║梁經云：比丘白佛：何等比丘能受供養？佛言：在比丘
X55n0915_p0696a12║數，修僧業，得僧利，是人能受供養。四果向是僧數，三
X55n0915_p0696a13║十七品是僧業，四果是僧利。比丘言：若發大乘心，復
X55n0915_p0696a14║云何？佛言：若發大乘心，求一切智，不墮數，不修業，不
X55n0915_p0696a15║得利，能受供養。比丘驚問其故。佛言：是人受衣用敷
X55n0915_p0696a16║大地，受摶食若須彌山。當知小乘之極果，不及大乘
X55n0915_p0696a17║之初心。又如來密藏經云：若人有十惡重罪，若能知
X55n0915_p0696a18║如來說因緣法，無我、人、眾生、壽命，無生無滅，無染無
X55n0915_p0696a19║著，本性清淨。又於一切法，知本性清淨，解知信入我，
X55n0915_p0696a20║不說是人趣向惡道。何以故？法無積聚，法無集惱。一
X55n0915_p0696a21║切法不生不住，因緣和合而得生起，起已還滅。一切
X55n0915_p0696a22║結使，亦生已滅。若有犯有住，無有是處。如百年暗室，
X55n0915_p0696a23║若然燈時，暗不可言：我是室主，而不肯去。此經即具
X55n0915_p0696a24║前四菩提心。初心之功，尚破重罪，況第二、第三、第四
X55n0915_p0696b01║耶？○夫行者智信兩全，聞一念即佛。信則不謗，智則
X55n0915_p0696b02║不懼。如是則初心後心，無不真實。若無信，則遠推聖
X55n0915_p0696b03║境，非己所及。若無智，則起增上慢，謂己均佛。如是則
X55n0915_p0696b04║初後皆非。由此故，重以六即菩提顯之。大論以焦炷
X55n0915_p0696b05║為喻，非初不離初，非後不離後。六名雖殊，其旨不異。
X55n0915_p0696b06║謂理即．名字即．觀行即．相似即．分真即．究竟即。理即
X55n0915_p0696b07║菩提者，心即如來藏，如前說三諦一諦，非三非一，本
X55n0915_p0696b08║自有之，故名理即菩提，亦名理即止觀，即寂名止，即
X55n0915_p0696b09║照名觀。名字即菩提者，理雖即是，日用不知，今始聞
X55n0915_p0696b10║一實義，於名字中通達解了，知一切法皆是佛法，是
X55n0915_p0696b11║為名字即菩提，亦是名字止觀。觀行即菩提者，但聞
X55n0915_p0696b12║名口說，如蟲食木，偶得成字，是蟲亦不知是字非字，
X55n0915_p0696b13║必須心觀明了，理慧相應，言如行，行如言，是名觀行
X55n0915_p0696b14║即菩提，亦名觀行止觀。相似即菩提者，以其愈觀愈
X55n0915_p0696b15║明，愈止愈寂，一切世間治生產業，皆與實相不相違
X55n0915_p0696b16║背，如經說六根清淨，是名相似即菩提，亦名相似止
X55n0915_p0696b17║觀。分真即菩提者，因相似觀力，破無明，見佛性，開秘
X55n0915_p0696b18║藏，顯真如，名發心住，乃至等覺。如從月朔至十四日，
X55n0915_p0696b19║光垂圓，暗垂盡，或八相成道，或普門示現，是名分真
X55n0915_p0696b20║菩提，亦名分真止觀。究竟即菩提者，等覺一轉，入于
X55n0915_p0696b21║妙覺，智光圓滿，是大涅槃。大品云：過茶無字可說，是
X55n0915_p0696b22║名究竟菩提，亦名究竟止觀。總以喻喻之，如貧人家
X55n0915_p0696b23║有寶藏，而無知者，知識示之，耘除草穢，而掘出之，漸
X55n0915_p0696b24║近藏開，得而用之。六義可見。問：何意約圓說六即？答：
X55n0915_p0696c01║圓觀諸法，皆云六即，故以圓意約一切法，悉用六即
X55n0915_p0696c02║判位。餘教不爾，故不用之。自前簡十非，蓋約苦諦升
X55n0915_p0696c03║沉，又約四諦論智之曲拙淺近，又明弘誓行願，後約
X55n0915_p0696c04║六即辨位，展轉細妙，是法乃顯。當知神珠在九淵之
X55n0915_p0696c05║內，驪龍頷下，有志有德，方乃致之。
X55n0915_p0696c06║次修大行。夫欲登妙位，非行不階，故次發大心。論修
X55n0915_p0696c07║大行，法華云：又見佛子修種種行，行法眾多。今略明
X55n0915_p0696c08║四種三昧：一、常坐，二、常行，三、半行半坐，四、非行非坐。
X55n0915_p0696c09║三昧者，調直定也。論云：善心一處住不動，名三昧。一
X55n0915_p0696c10║處，即法界也。住不動，謂正觀也。常坐者，按文殊問說
X55n0915_p0696c11║兩經，名一行三昧。修此三昧，當居一靜室，或空閑地，
X55n0915_p0696c12║一牀而坐。以坐自誓，九十日為一期。隨一佛方面，端
X55n0915_p0696c13║坐正向，不動不倚。若坐疲極，或疾病所困，睡蓋所覆，
X55n0915_p0696c14║內外障蔽，不能遣者，當專念一佛，及稱佛名，以持其
X55n0915_p0696c15║心。念力強故，障即解云：惡覺既去，但專繫緣法界。一
X55n0915_p0696c16║念法界，繫緣成止，一念成觀。觀一切法，皆是佛法，離
X55n0915_p0696c17║有無二邊，住無所住，如諸佛住寂滅法界。能如是觀，
X55n0915_p0696c18║是觀如來。觀如來時，不謂如來為如來，無有如來為
X55n0915_p0696c19║如來，亦無如來智能知如來者。如來及如來智無二
X55n0915_p0696c20║相，不在方、不離方，非三世、非不三世，非垢、非淨。觀眾
X55n0915_p0696c21║生相，如諸佛相；眾生界量，如佛界量。不見凡法，云何
X55n0915_p0696c22║捨？不見聖法，云何取？生死、涅槃，垢、淨亦如是。是觀眾
X55n0915_p0696c23║生真佛法界。觀貪欲、瞋、癡，皆是寂滅行、無動行，非生
X55n0915_p0696c24║死法、非涅槃法。不捨諸見，不捨無為，而修佛道。非修
X55n0915_p0697a01║道、非不修道，是名正住煩惱法界。又觀業重者，無出
X55n0915_p0697a02║五逆。五逆即菩提，菩提、五逆無異相。無覺者、無知者、
X55n0915_p0697a03║無分別者，不可壞。本無本性，非因、非果。一切業緣，皆
X55n0915_p0697a04║住實際。是為觀業即法界。以此意，歷一切法可解。行
X55n0915_p0697a05║者聞之，不驚不怖，乃從百千萬億佛所久植德本。當
X55n0915_p0697a06║知此人即為見佛，即住不退地，具六波羅蜜。○次常
X55n0915_p0697a07║行三昧，出般舟三昧經。此翻為佛立。佛立三義，謂佛
X55n0915_p0697a08║威力與三昧力，及行者本功德力。能於定中見十方
X55n0915_p0697a09║佛在前立，故名佛立。行此三昧，當避惡知識，常獨處
X55n0915_p0697a10║止，嚴飾道場，盥沐更衣，唯專行道。以九十日為一期，
X55n0915_p0697a11║請明師一人，善內外律，以為開導。不嫌不恚，與之從
X55n0915_p0697a12║事，常稱阿彌陀佛，身口不息。又心念：此佛去□十萬
X55n0915_p0697a13║億剎，在寶地寶堂之中，具三十二微妙相好。（立境）又念：
X55n0915_p0697a14║佛不從心得，不從身得，不用心得佛色，不用色得佛
X55n0915_p0697a15║心。何者？心者佛無心，色者佛無色。自索智慧不可得，
X55n0915_p0697a16║我尚不可得，云何有見？一切法本無所有，壞本絕本。
X55n0915_p0697a17║（其一）如夢見七寶親屬等，寤已追求，一無所在，當如是
X55n0915_p0697a18║念佛。又如飢渴，夢得美食，覺仍腹空，自念諸法如夢，
X55n0915_p0697a19║如是念佛。是名如相念。如鏡中像，不外來，不中生，以
X55n0915_p0697a20║鏡淨故，自見其形。行人色清淨，所有皆淨，佛即見耳。
X55n0915_p0697a21║（其二）又自念：佛從何所來？我亦無所至。我所念即見。心
X55n0915_p0697a22║作佛，心自見；心見佛，心是佛；心是我，心見佛。心不自
X55n0915_p0697a23║知心，心不自見心。心有想即癡，無想即泥洹。是法無
X55n0915_p0697a24║可樂，皆念所為。設有念，亦了知空，是名佛印。（其三）論云：
X55n0915_p0697b01║念實相佛，得上勢力。當知此三昧是諸佛眼，一切如
X55n0915_p0697b02║來從此法生。○次半行半坐者，方等云：旋百二十匝，
X55n0915_p0697b03║却坐思惟。法華云：其人若行、若立，讀誦是經；若坐，思
X55n0915_p0697b04║惟是經。故知俱用行、坐為法。方等至尊，當於閑靜道
X55n0915_p0697b05║場，請一明律者為師，受二十四戒及陀羅尼，以七日
X55n0915_p0697b06║為一期。行者十人已，還旋呪竟，却坐思惟摩訶袒持
X55n0915_p0697b07║陀羅尼。陀羅尼以遮惡持善為義，只是實相中道，即
X55n0915_p0697b08║是寂滅相。寂滅相空，求者、得者、實者、來者，悉復皆空。
X55n0915_p0697b09║無所求中，吾故求之。當於何求？六波羅蜜中求。諸佛
X55n0915_p0697b10║成道，皆由此法。約法華三七日為一期。普賢觀云：專
X55n0915_p0697b11║誦大乘，不入三昧，日夜六時，懺六根罪。安樂行云：於
X55n0915_p0697b12║諸法無所行，亦不行，不分別。二經事理相成，其旨不
X55n0915_p0697b13║異，妙證之時則兩捨。普賢觀又云：欲一彈指頃，除阿
X55n0915_p0697b14║僧祇生死罪者；欲發菩提心，不斷煩惱而入涅槃，不
X55n0915_p0697b15║離五欲而淨諸根者；欲得法華三昧者，當修習此法
X55n0915_p0697b16║華經，令此空慧與心相應。念諸菩薩母，無上勝方便，
X55n0915_p0697b17║從思實相得。眾罪如霜露，慧日能消除。能持此經者，
X55n0915_p0697b18║即為得見我。○次非行非坐者，實通行、坐及一切事。
X55n0915_p0697b19║南嶽大師名為隨自意。意之所起，即修三昧。大品謂
X55n0915_p0697b20║之覺意三昧。行者心數起時，反照不見動靜根源，故
X55n0915_p0697b21║名覺意。又窮諸法本，皆由意造，故以意為言端耳。對
X55n0915_p0697b22║境覺知，異乎木石，名為心。次心籌量，名為意。照了分
X55n0915_p0697b23║別，名為識。如是辨別，墮心想見倒中，未名為覺。覺者，
X55n0915_p0697b24║知心中非有意，亦非不有意；非有識，亦非不有識。意
X55n0915_p0697c01║中非有心，亦非不有心；非有識，亦非不有識。識中非
X55n0915_p0697c02║有意，亦非不有意；非有心，亦非不有心。心、意、識非一，
X55n0915_p0697c03║故立三名；非三，故說一性。若名非名，則性亦非性。非
X55n0915_p0697c04║名故不三，非性故不一。非三故不散，非一故不合。不
X55n0915_p0697c05║合故不有，不散故不空。非有故不常，非空故不斷。若
X55n0915_p0697c06║不見常、斷，終不見一、異。故觀意即攝心、識及一切法。
X55n0915_p0697c07║夫人意之所趣，非善則惡；若不趣善、惡，即為無記。動
X55n0915_p0697c08║息萬差，終不出此三種。今先歷眾善為觀，當分別四
X55n0915_p0697c09║運。蓋心、識無形，非相不辨，謂未念．欲念．正念．念已。若
X55n0915_p0697c10║達此四相，即入一相無相。或問：末念名心未起，念已
X55n0915_p0697c11║則緣境已謝。此二無心，云何可觀？答：未念雖未起，非
X55n0915_p0697c12║畢竟無；已念雖謝，亦非永滅。以相續故，俱可得觀。又
X55n0915_p0697c13║問：過去已去，未來未至，現在不住。若離三世，則無別
X55n0915_p0697c14║心，云何觀心？答：若已滅．未至．不住，俱不可知，云何聖
X55n0915_p0697c15║人知三世心？偈云：諸佛之所說，雖空亦不斷，相續亦
X55n0915_p0697c16║不常，罪福亦不失。行者既知此四相，當隨所念，以無
X55n0915_p0697c17║住智反照觀察之。善事眾多，且約六度。若有諸塵，須
X55n0915_p0697c18║捨六受；若無諸塵，須運六作。捨、運合成十二法。初論
X55n0915_p0697c19║眼受色時，未見．欲見．正見．見已，四運心皆不可見，亦
X55n0915_p0697c20║不得不見。又反觀覺色之心，不從外來，不從內出，亦
X55n0915_p0697c21║無中間，不常自有。當知覺色畢竟空寂，所觀色與空
X55n0915_p0697c22║等，能觀者與盲等。乃至意緣法，有未緣．欲緣．正緣．緣
X55n0915_p0697c23║已，反觀如前，是名覺六受觀。觀眼色空明各各無見
X55n0915_p0697c24║亦無分別，因緣和合生眼識，眼識因緣生意識，意識
X55n0915_p0698a01║生時即能分別，依意識即有眼識，眼識能見色，見已
X55n0915_p0698a02║生貪，貪染毀戒，是地獄四運。意實貪色而覆藏言不，
X55n0915_p0698a03║是鬼道四運。於色生著計我我所，畜生四運。我色他
X55n0915_p0698a04║色我勝他劣，修羅四運。於色起五戒十善，人天四運。
X55n0915_p0698a05║觀四運心心相生滅，心心不住，心心三受，心心不自
X55n0915_p0698a06║在，心心屬因緣，二乘四運。觀自他四運之患，即起慈
X55n0915_p0698a07║悲而行六度。又觀塵非塵於塵無受，觀根非根於己
X55n0915_p0698a08║無著，觀人叵得亦無受者，三事皆空名檀波羅蜜，是
X55n0915_p0698a09║名不住色布施。如人有目，日光明照見種種色，是名
X55n0915_p0698a10║無相檀到於彼岸。一切法趣檀成摩訶衍，是菩薩四
X55n0915_p0698a11║運。又觀四運與虗空等即常，不受四運即樂，不為四
X55n0915_p0698a12║運起業即我，四運不能染即淨，是佛法四運（通佛四運）。又
X55n0915_p0698a13║四運雖空，空中具見種種四運，乃至徧見恒沙佛法，
X55n0915_p0698a14║是名假名四運。若空不應具十法界，十法界從因緣
X55n0915_p0698a15║生，體復非有，非空非有雙照空有，三諦宛然備佛知
X55n0915_p0698a16║見，是名中道四運。觀聲香味觸法五受並如是。次觀
X55n0915_p0698a17║六作行檀者，觀未行．欲行．正行．行已皆不可得，反觀
X55n0915_p0698a18║覺心不內外不中間畢竟空寂，而由心運役為毀戒、
X55n0915_p0698a19║為誑惑、為眷屬、為勝負、為義讓、為善禪、為涅槃、為慈
X55n0915_p0698a20║悲、為假名、為中道。一運之中，十法具足。一不定一，故
X55n0915_p0698a21║為十。十不定十，故為一。非一非十，而一而十，具足三
X55n0915_p0698a22║諦。乃至住、坐、臥、言語、作為亦如是。又約一一事，各論
X55n0915_p0698a23║六行者。行時以慈悲觀眾生，不得眾生相。眾生於菩
X55n0915_p0698a24║薩得無怖畏，是為行中檀。於眾生無傷，不得罪福相，
X55n0915_p0698b01║是名尸。行時心想不起，亦無動搖，無住處，是名忍。行
X55n0915_p0698b02║時不得舉足、下足，無前後，無生滅，是名精進。不得身
X55n0915_p0698b03║心、生死、涅槃，不味不亂，是名禪。行時知身相如雲、如
X55n0915_p0698b04║影、夢、幻、響、化，不常不斷，無縛無脫，是名般若。又行中
X55n0915_p0698b05║寂然有定相，於定生染，即為貪著。禪味是菩薩縛。今
X55n0915_p0698b06║觀心尚無，定在何處？當知此定從顛倒生。如是諦觀，
X55n0915_p0698b07║即破定相。以方便生，是菩薩解。又行者未悟，或謂能
X55n0915_p0698b08║觀之心，即是妙慧。以慧自高，反成智障。當反照能觀
X55n0915_p0698b09║之心，不見住處，無有觀者及非觀者。觀者既空，即離
X55n0915_p0698b10║觀想。大論云：念想觀已除，則能見般若。如是之行，具
X55n0915_p0698b11║三三昧。初觀破一切相，即空三昧。次觀能壞空相，名
X55n0915_p0698b12║無相三昧。後觀不見作者，名無作三昧。破三倒惑，越
X55n0915_p0698b13║三有流，成波羅蜜，攝一切法。豈止六度、三三昧而已？
X55n0915_p0698b14║餘十一事亦如是。又於六塵中，兢慎潔白。於六作中，
X55n0915_p0698b15║威儀修整。但名持戒，非是三昧，不名波羅蜜。若得此
X55n0915_p0698b16║觀，尸羅自成。乃至忍．精進．定．慧之義，並如是。○復以
X55n0915_p0698b17║隨自意歷諸惡者。夫善惡不定，如諸蔽為惡，諸度為
X55n0915_p0698b18║善。以二乘離苦對之，則俱為惡。又二乘止於自度，亦
X55n0915_p0698b19║未為善。六度菩薩有兼濟之功，乃名為善。又六度雖
X55n0915_p0698b20║帶慈悲，如毒器貯食，食則殺人，已復是惡。三乘同斷，
X55n0915_p0698b21║乃名為善。又雖同斷，而不見別理，無明全在，亦未為
X55n0915_p0698b22║善。別教之智，乃名為善。又別智猶帶方便，未稱真實。
X55n0915_p0698b23║經云：自此之前，皆名邪見。邪即是惡，唯圓法為善。如
X55n0915_p0698b24║此論善惡，深淺不同。今要以事度為善，諸蔽為惡。前
X55n0915_p0698c01║雖觀善，其蔽不息，或慳或貪，或怒或惰，各於所蔽，隨
X55n0915_p0698c02║用觀慧。如佛世在家之人，皆能得道。鴦掘摩羅，彌殺
X55n0915_p0698c03║彌慈；祗陀末利，唯酒唯戒；和須蜜多，婬而梵行；提婆
X55n0915_p0698c04║達多，邪見即正。當知惡不妨道。若人貪欲熾盛，對治
X55n0915_p0698c05║折伏，彌更增劇，則且當恣其所向。譬如輪釣，魚強絲
X55n0915_p0698c06║弱，不可強牽，但使釣餌入口，隨其近遠，不久則獲於
X55n0915_p0698c07║蔽。修觀亦如是。云何而觀？若貪欲起時，諦觀四相：未
X55n0915_p0698c08║貪欲．欲貪欲．正貪欲．貪欲已，為未貪欲滅欲貪欲生？
X55n0915_p0698c09║為不滅欲貪欲生？為亦滅亦不滅欲貪欲生？為非滅
X55n0915_p0698c10║非不滅欲貪欲生？若未滅而貪欲生者，為即為離？即
X55n0915_p0698c11║滅而生，則生滅相違；若離而生，生則無因。若未貪欲
X55n0915_p0698c12║不滅而欲生者，為即為離？若即即二生相並，若離亦
X55n0915_p0698c13║為無因。若謂未貪欲亦滅亦不滅而欲生者，若定從
X55n0915_p0698c14║滅生，則不須亦不滅；若從不滅，則不須亦滅。不定之
X55n0915_p0698c15║因，那生定果？若其體一，則其性相違；若其體異，則本
X55n0915_p0698c16║不相關。若謂非滅非不滅而欲生者，雙非之處，為有
X55n0915_p0698c17║為無？若雙非是有，何謂雙非？若是無者，無那能生？如
X55n0915_p0698c18║此四句，還轉不見。未貪欲滅欲，貪欲不生，亦生亦不
X55n0915_p0698c19║生，非生非不生，例如前說。觀貪欲之蔽，畢竟空寂。若
X55n0915_p0698c20║蔽恒起，此觀恒照。亦不見起，不見照。而起而照，是名
X55n0915_p0698c21║釣餌。又觀此蔽，從何而起？起於塵耶？起於緣耶？若聲
X55n0915_p0698c22║若色，若行若住，隨所起處，觀其所因，為毀戒耶？為眷
X55n0915_p0698c23║屬耶？乃至為二乘．菩薩．佛法耶？如是觀時，於塵無受
X55n0915_p0698c24║者，於緣無作者，而雙照有無，不相妨礙。當知蔽與法
X55n0915_p0699a01║性，體相不二。無行經云：貪欲即是道，恚癡亦復然。淨
X55n0915_p0699a02║名云：行於非道，通達佛道。眾生即菩提相，即涅槃相。
X55n0915_p0699a03║為增上慢，說離婬怒癡為解脫耳。無增上慢者，說婬
X55n0915_p0699a04║怒癡性即是解脫。如是觀者，即觀諸惡不思議理也。
X55n0915_p0699a05║常修觀慧，與蔽相應，譬如形影，是名觀行位。能於諸
X55n0915_p0699a06║惡及世間法，皆與實相不相違背，是名相似位。破蔽
X55n0915_p0699a07║無明，顯見佛性，是名分真位。盡蔽源底，名究竟位。乃
X55n0915_p0699a08║至瞋癡等蔽，觀智行位，並如是。○既於善惡明隨自
X55n0915_p0699a09║意，次復於非善非惡明之者。夫非善非惡，即為無記。
X55n0915_p0699a10║無記則無自意可隨。云何為觀？大論云：無記中有般
X55n0915_p0699a11║若波羅蜜。故知亦可為觀。觀此無記與善惡，同耶異
X55n0915_p0699a12║耶？同善同惡，則不名無記。若異者，為記滅無記生，記
X55n0915_p0699a13║不滅無記生？為亦滅亦不滅無記生，為非滅非不滅
X55n0915_p0699a14║無記生？既求記不可得，何況無記與記同異耶？非同
X55n0915_p0699a15║則不合，非異則不散。不合則不生，不散則不滅。如此
X55n0915_p0699a16║觀時，記與不記，皆如虗空。又無記一法，生十法界及
X55n0915_p0699a17║一切法，即於無記非道，通達佛道，無不具足，例前可
X55n0915_p0699a18║解。又云：蔽非道體即解脫，而鈍根障重，聞此語已，多
X55n0915_p0699a19║復沉沒。世有謬解大乘空義，如無禁法而捉蛇者。其
X55n0915_p0699a20║先師或修善法，而觀力不成，蹔於惡法獲得少定，便
X55n0915_p0699a21║以為證，謂持戒等善，皆為非道。以此教人，徧長惡法，
X55n0915_p0699a22║大乖佛意。佛所言貪欲是道，蓋言貪欲本性耳。又知
X55n0915_p0699a23║一類人，決不能於善修觀，故引之令觀貪欲。如重病
X55n0915_p0699a24║與諸藥不宜，直用黃龍湯治之，服已病愈。所謂貪欲
X55n0915_p0699b01║是道，大意如此。淨名云：我念聲聞，不觀人根，不應說
X55n0915_p0699b02║法。二乘猶自不可，況聾瞽師心者乎？或問：中道正觀，
X55n0915_p0699b03║以一其心，行用自足，何假紛紜？四種三昧，歷諸善惡，
X55n0915_p0699b04║水濁珠昏，風多浪起，何益於澄靜乎？答：用一理觀心，
X55n0915_p0699b05║而心不一，當奈之何？此則自行為失。若他人根性，各
X55n0915_p0699b06║有差別，云何一藥能療眾病？此則化他又失。如此則
X55n0915_p0699b07║四種三昧，乃略而存之，以統扶羣機耳，安得為紛紜
X55n0915_p0699b08║乎？或問：善扶於理，可修止觀；惡乖於理，云何能修？答
X55n0915_p0699b09║曰：不然。大論明根遮有四：一、根利無遮，二、根利有遮，
X55n0915_p0699b10║三、根鈍無遮，四、根鈍有遮。初句謂身子之徒，一聞而
X55n0915_p0699b11║入道；次謂根利而罪障重，闍王．鴦掘之徒，惡不能累；
X55n0915_p0699b12║次謂三業純善，而都不會理，周利槃特，九十日不能
X55n0915_p0699b13║誦一偈；後句即一切行惡之徒，又不修習。當知唯道
X55n0915_p0699b14║是從，不計善惡。經云：於戒緩者，不名為緩；於乘緩者，
X55n0915_p0699b15║乃名緩耳。蓋其義也。
X55n0915_p0699b16║復次，明菩薩清淨大果報者，行順中道則有圓妙果
X55n0915_p0699b17║報，此義在後第八廣明。
X55n0915_p0699b18║復次明裂大網者，若觀慧明了通達漸頓等教，如破
X55n0915_p0699b19║微塵出大千經卷知恒沙法。若化物觀機，隨他所堪
X55n0915_p0699b20║授之以法，乃至成佛時普門示現。網者，法門眾多為
X55n0915_p0699b21║義，於眾生即惑義，此義第九當廣明。
X55n0915_p0699b22║復次，歸大處者，諸佛為一大事因緣出現，令眾生同
X55n0915_p0699b23║見法身。見法身已，佛與眾生同歸法身。又佛說種種
X55n0915_p0699b24║法，咸令眾生至一切種智。種智具已，則同歸般若。又
X55n0915_p0699c01║佛以種種方便解眾生縛，皆以如來滅度而滅度之。
X55n0915_p0699c02║既滅度已，同歸解脫。大經云：安置諸子祕密藏中，我
X55n0915_p0699c03║亦不久自住其中。是名指歸，歸於大處。又佛身三種，
X55n0915_p0699c04║謂色身．法門身．實相身。若論歸者，色歸解脫，法門歸
X55n0915_p0699c05║般若，實相歸法身。般若亦有三種，謂道種智．一切智．
X55n0915_p0699c06║一切種智。道種智歸解脫，一切智歸般若，一切種智
X55n0915_p0699c07║歸法身。解脫亦三種：一、解無知縛，二、解取相縛，三、解
X55n0915_p0699c08║無明縛。解無知歸解脫，解取相歸般若，解無明歸法
X55n0915_p0699c09║身。又三德非三、非一，各不思議。何者？若謂法身，直法
X55n0915_p0699c10║身、非法身也，當知亦身、非身，非身、非不身。若謂般若，
X55n0915_p0699c11║直般若、非般若也，當知般若亦知、非知，非知、非非知。
X55n0915_p0699c12║若謂解脫，直解脫、非解脫也，當知亦脫、非脫，非脫、非
X55n0915_p0699c13║非脫。三德不一、不異、不相礙，所歸體同，故名指歸。又
X55n0915_p0699c14║指、非指，非指、非非指，歸、非歸，非歸、非非歸，一一悉入
X55n0915_p0699c15║祕密藏中。三德寂靜，本無名字，不知何以名之，強名
X55n0915_p0699c16║中道．實相．法身，亦復強名一切種智．平等大慧．般若
X55n0915_p0699c17║波羅蜜，亦復強名首楞嚴定．大般涅槃．不思議解脫。
X55n0915_p0699c18║一一名相皆入祕密藏中。何等為歸？歸於何處？言語
X55n0915_p0699c19║道斷，心行處滅，永寂如虗空，是名真指歸也（元本第一卷終）。
X55n0915_p0699c20║釋名第二
X55n0915_p0699c21║夫名以召實為用。經云：般若是一法，佛說種種名。今
X55n0915_p0699c22║釋止觀名用二義，謂相待，謂絕待。相待止觀各三義。
X55n0915_p0699c23║止三義者，息義．住義．對不止止義。息者，謂妄念休息。
X55n0915_p0699c24║淨名云：云何息攀緣？謂心無所得。此就所破為名。住
X55n0915_p0700a01║者，謂緣心諦理，停住不動。仁王經云：入理般若名為
X55n0915_p0700a02║住。此就能止為名。對不止止者，語雖通前，意則大異。
X55n0915_p0700a03║前兩止：一、息生死之流動，二、住涅槃之寂靜。今直約
X55n0915_p0700a04║諦理，凡無明即法性，法性即無明。無明非止非不止，
X55n0915_p0700a05║而名無明為不止。法性亦非止非不止，而名法性為
X55n0915_p0700a06║止。此待無明之不止，論法性之止耳。如經法性非生
X55n0915_p0700a07║滅，而言法性寂滅。法性非垢淨，而言法性為淨也。觀
X55n0915_p0700a08║亦三義，謂貫穿義．觀達義．對不觀觀義。貫穿者，謂以
X55n0915_p0700a09║智慧穿壞煩惱。法華云：穿鑿高原。大經云：利钁斵地。
X55n0915_p0700a10║此就所破得名。觀達者，謂以觀智通達真如。瑞應經
X55n0915_p0700a11║云：息心達本源。此就能觀為名。對不觀觀者，亦別約
X55n0915_p0700a12║諦理，無明即法性。非觀非不觀，而名無明為不觀。法
X55n0915_p0700a13║性亦非觀非不觀，而名法性為觀。如經法性非明非
X55n0915_p0700a14║暗，而謂法性為明也。○次絕待明止觀。蓋破、相、待三
X55n0915_p0700a15║義也。若止息，從所破為名，名從彼生，即墮他性。若住
X55n0915_p0700a16║止，從能破得名，名從此生，即墮自性。若非息境，非住
X55n0915_p0700a17║理，為止智斷因緣故止，名從共生，即墮共性。若謂非
X55n0915_p0700a18║所破、非能破而止者，即墮無因。四墮俱失。故龍樹正
X55n0915_p0700a19║之曰：諸法不自生，亦不從他生。不共不無因，是故說
X55n0915_p0700a20║無生。無生止觀，豈從四句立名？四句立名，是因待生，
X55n0915_p0700a21║可思可說。是結惑生，可破可壞。又從四句生，即是生
X55n0915_p0700a22║生，非止觀也。若止息見思，住於真諦，此乃待生生，說
X55n0915_p0700a23║生不生之止觀耳。若以空心出假，止息塵沙，住於俗
X55n0915_p0700a24║理，此乃待生不生，說不生生止觀耳。若止息無明，住
X55n0915_p0700b01║於中理，此乃待空有二邊而論止觀，皆是待對。尚未
X55n0915_p0700b02║是止，何況不止？猶自非觀，何況不觀？何者？遣執不盡，
X55n0915_p0700b03║言語不斷，業果不絕，非不思議法。不思議絕，諸業果
X55n0915_p0700b04║煩惱等法，悉皆不生，故名為止。止亦不可得，觀冥如
X55n0915_p0700b05║境。境既寂滅，何得有觀？又何得待不止不觀而論止
X55n0915_p0700b06║觀？待於止觀說不止觀，待止不止說非止非不止。待
X55n0915_p0700b07║對既絕，則非有為非無為，離言說道，非心識境滅絕
X55n0915_p0700b08║絕滅，是名絕待。絕待止觀則不可說，有因緣故亦可
X55n0915_p0700b09║得說，說為止觀。此名字不在內外中間，亦不常自有，
X55n0915_p0700b10║是字不住亦不不住，故名絕待止觀。亦名一大事止
X55n0915_p0700b11║觀，此大事不對小事，如虗空不因小空而名為大。止
X55n0915_p0700b12║觀亦爾，不因愚亂名為止觀，無可待對。獨一法界絕
X55n0915_p0700b13║一切待，絕即復絕，如前火之木，是名絕待。故淨名云：
X55n0915_p0700b14║諸法不相待，乃至一念不住故。即其旨也。此絕待義，
X55n0915_p0700b15║經論中或名遠離，或名不住．不分別．無為．寂絕．禪定，
X55n0915_p0700b16║如是皆止之異名，體皆絕大。或名知見，或名智慧覺
X55n0915_p0700b17║照，如是皆觀之異名，體皆絕大。般若．解脫多諸名字，
X55n0915_p0700b18║隨眾生類於一法中立異字耳。又止亦名觀，定即慧
X55n0915_p0700b19║故；亦名不止，定體空故。觀亦名止，照即寂故；亦名不
X55n0915_p0700b20║觀，照體中故。諸經赴緣，偏舉一法以示義端。首楞嚴
X55n0915_p0700b21║則偏論止，智度．法華則偏論觀，涅槃則論三法具足。
X55n0915_p0700b22║當知一一皆是法界，皆是祕密藏。
X55n0915_p0700b23║釋體第三
X55n0915_p0700b24║釋止觀體。夫法體難顯，今以四意顯之：一、教相，二、眼
X55n0915_p0700c01║智，三、境界，四、得失。教相者，夫止觀名教通於凡聖，不
X55n0915_p0700c02║可尋通名而求別體，故以相辨之。若凡夫止善所治
X55n0915_p0700c03║是止相，行善所生是觀相。又四禪．四無量心是止相，
X55n0915_p0700c04║六行是觀相，皆有漏相也。若二乘事禪皆止相，有作
X55n0915_p0700c05║四諦慧即觀相，雖出生死而是拙度，但析色入空無
X55n0915_p0700c06║漏相也。並非今所論巧度。止有三種：一、體真止，二、方
X55n0915_p0700c07║便隨緣止，三、息二邊止。體真者，諸法從緣生，因緣空
X55n0915_p0700c08║無主，息心達本源，故號為沙門。知假合幻化，體即是
X55n0915_p0700c09║空，空即是真，故名體真止。方便隨緣者，若三乘同以
X55n0915_p0700c10║無言說道斷惑入真，真即不異，但煩惱餘習有盡不
X55n0915_p0700c11║盡。二乘體真不須方便，菩薩入假知空非空，分別藥
X55n0915_p0700c12║病故目為方便，安於俗諦故名隨緣止。息二邊者，謂
X55n0915_p0700c13║生死流動、涅槃保證，是皆兩偏不會中道。今知俗非
X55n0915_p0700c14║俗俗邊寂然，亦不得非俗空邊寂然，是名息二邊止。
X55n0915_p0700c15║此三止名經論未見，今對三觀設之。釋論云：菩薩依
X55n0915_p0700c16║隨經教為作名字，名為法施，立名何咎？詳此三止與
X55n0915_p0700c17║釋名三止似同，以三諦論之其相遼絕。觀亦三種：瓔
X55n0915_p0700c18║珞經云：從假入空名二諦觀，從空入假名平等觀。二
X55n0915_p0700c19║觀為方便道得入中道，雙照二諦心心寂滅，自然流
X55n0915_p0700c20║入薩婆若海，名中道第一義諦觀。所謂二諦者，觀假
X55n0915_p0700c21║為入空之詮，空由詮會，能所合論，故名二諦觀。又非
X55n0915_p0700c22║但會空，亦復識假，假由真顯，得名二諦觀。又俗是所
X55n0915_p0700c23║破，真是所用，破用合論，名二諦觀。從空入假，名平等
X55n0915_p0700c24║觀者，若謂入空，尚無空可有，又何假可入？當知此觀，
X55n0915_p0701a01║為化眾生，知真非真，方便出假，故言從空。分別藥病，
X55n0915_p0701a02║而無差謬，故言入假。前觀破假病，不用假法，但用真
X55n0915_p0701a03║法，未為平等。此觀破空病，還用假藥，破用既均，故言
X55n0915_p0701a04║平等觀。中道第一義觀者，前觀假空，是空生死，後觀
X55n0915_p0701a05║空空，是空涅槃，雙非二邊，是名二空觀。為方便道，得
X55n0915_p0701a06║會中道，故言心心寂滅，流入薩婆若海。又初觀用空，
X55n0915_p0701a07║次觀用假，是為雙存之方便。入中道時，能雙照二諦。
X55n0915_p0701a08║經云：心若在定，能知世間生滅法相。前兩觀為方便，
X55n0915_p0701a09║其旨在此。或問：大經謂定多慧多，俱不見佛性，何故？
X55n0915_p0701a10║答：次第三觀，二乘及通教菩薩，有初觀分，此屬定多
X55n0915_p0701a11║慧少。別教菩薩，有第二觀分，此屬慧多定少。以不等
X55n0915_p0701a12║故，俱不見性。若二觀為方便，得入第三，則能見矣。又
X55n0915_p0701a13║問：經云：十住菩薩，以慧眼故，見不了了，非全不見。今
X55n0915_p0701a14║初觀已是慧眼位，第二是法眼位，云何言兩眼俱不
X55n0915_p0701a15║見性耶？答：若次第眼，偏定偏慧，佛之所訶，故不得言
X55n0915_p0701a16║見。所言慧者，乃圓觀不次第之慧。十住破無明之位，
X55n0915_p0701a17║三觀現前，三諦圓照，故名慧耳。法華云：願得如世尊，
X55n0915_p0701a18║慧眼第一淨。則非二乘小慧之比也。小慧見性，無有
X55n0915_p0701a19║是處。此三觀名，與釋名三名似同。其理殊異，可以意
X55n0915_p0701a20║類取解。此按摩訶衍明三止三觀之相，以義隨相，條
X55n0915_p0701a21║然各別。若論三觀，則有權實淺深。論三智，則有優劣
X55n0915_p0701a22║前後。論三人，則有階位小大。皆次第之說，而非圓頓
X55n0915_p0701a23║止觀之相。圓頓止觀相者，以止緣諦，則一諦而三諦。
X55n0915_p0701a24║以諦繫止，則一止而三止。譬如三相在一念心，雖復
X55n0915_p0701b01║一心，而具三相。止諦亦爾，所止之法，雖一而三。能止
X55n0915_p0701b02║之心，雖三而一。以觀觀境，則一境而三境。以境發觀，
X55n0915_p0701b03║則一觀而三觀。如摩醯首羅，一面三目。觀境亦爾，觀
X55n0915_p0701b04║三即一，發一即三，不權不實，不優不劣，不前不後，不
X55n0915_p0701b05║並不別，不大不小。故中論稱即空即假即中。若見此
X55n0915_p0701b06║旨，即解圓觀之相。其相云何？照無明顛倒，即是實相
X55n0915_p0701b07║之真，名體真止。如此實相，徧一切處，隨緣歷境，安心
X55n0915_p0701b08║不動，名隨緣方便止。生死涅槃，兩皆休息，名息二邊
X55n0915_p0701b09║止。體一切假悉空，空即實相，名入空觀。觀冥中道，能
X55n0915_p0701b10║知世間生滅法相，如實而見，名入假觀。體即真實，無
X55n0915_p0701b11║二無別，名第一義觀。如此之義，皆在一念之中，不動
X55n0915_p0701b12║真際，而有種種差別。經云：善能分別諸法相，於第一
X55n0915_p0701b13║義而不動。是名圓頓止觀之體也。○二、明眼智者。夫
X55n0915_p0701b14║法體圓寂，非知非見，說之自難，何況示人。雖不可知
X55n0915_p0701b15║見，由於眼智，亦可知，亦可見。雖非因果，要因因果，然
X55n0915_p0701b16║後能顯止觀為因，眼智為果。今先明次第眼智。若體
X55n0915_p0701b17║真止，妄惑不生，因止發定，定生無漏，慧眼開故，見第
X55n0915_p0701b18║一義，真諦三昧成，故止能成眼，眼能見體，得真體也。
X55n0915_p0701b19║若隨緣止，冥真出假，安於俗理，因此止故，法眼豁開，
X55n0915_p0701b20║破無知障，不以二相見諸佛土，則俗諦三昧成，故止
X55n0915_p0701b21║能發眼，眼能得體，得俗體也。若息二邊止，則生死涅
X55n0915_p0701b22║槃，空有俱寂，因於此止，發中道定，佛眼豁開，無所不
X55n0915_p0701b23║照，則中道三昧成，故止能得眼，眼能得體，得中道體
X55n0915_p0701b24║也。若從假入空，空慧相應，即能破見思惑，成一切智，
X55n0915_p0701c01║智能得體，得真體也。若從空入假，分別藥病，即破無
X55n0915_p0701c02║知，成道種智，智能得體，得俗體也。若雙遮二邊，為入
X55n0915_p0701c03║中方便，能破無明，成一切種智，智能得體，得中體也。
X55n0915_p0701c04║是則三止三觀共成三眼，三智各得三體。或問：眼見
X55n0915_p0701c05║智知，知見異耶？答：此當用四句分別，有知而非見，見
X55n0915_p0701c06║而非知，亦知亦見，不知不見。凡夫不聞法，不證理，故
X55n0915_p0701c07║無知無見；二乘證故亦見，聞故亦知；辟支佛證故是
X55n0915_p0701c08║見，不聞故不知；方便道聞故是知，未證則不見。慧眼
X55n0915_p0701c09║既如此，餘兩智兩眼可知。次明不次第眼智。止觀一
X55n0915_p0701c10║體，眼智無別，知即是見，見即是知。佛眼具五眼，佛智
X55n0915_p0701c11║具三智，王三昧．一切三昧悉入其中，首楞嚴定攝一
X55n0915_p0701c12║切定。大品云：欲得道慧．道種慧、一切智．一切種智，當
X55n0915_p0701c13║學般若。金剛般若云：如來有肉眼乃至佛眼，眼一而
X55n0915_p0701c14║已，能照五境。蓋照麤色，如人所見，亦過人所見，名肉
X55n0915_p0701c15║眼。照細色，如天所見，亦過天所見，名天眼。達麤細色
X55n0915_p0701c16║空，如二乘所見，名慧眼。達假法不謬，如菩薩所見，名
X55n0915_p0701c17║法眼。於諸法中，皆見實相，名佛眼。又佛智照空，如二
X55n0915_p0701c18║乘所知，名一切智。照假，如菩薩所知，名道種智。照空
X55n0915_p0701c19║假中，皆見實相，名一切種智。故一心三止成三眼，見
X55n0915_p0701c20║不思議三諦。一心三觀成三智，知不思議三境。境之
X55n0915_p0701c21║與諦，見之與知，左右之異，實不思議一法耳。用此一
X55n0915_p0701c22║法眼智，得圓頓止觀體也。○三、明境界者。若於眼智
X55n0915_p0701c23║成解，則不俟諦境之說。惑者未曉，更復辨之。先明境
X55n0915_p0701c24║意。經云：為諸眾生，開佛知見。若無中境，復何所知見？
X55n0915_p0702a01║當知應有佛眼境也。又經云：世孰有真天眼者，不以
X55n0915_p0702a02║二相見諸佛土。若無俗境，此何所見？當知有法眼境
X55n0915_p0702a03║也。又經云：慧眼見真。當知有慧眼境也。此三諦理，不
X55n0915_p0702a04║可言說。若為緣說，即有三意。謂隨情說，即隨他意語。
X55n0915_p0702a05║若隨情智說，即隨自他意語。若隨智說，即隨自意語。
X55n0915_p0702a06║隨情說者，如盲問乳。何似？答言：如貝如粖，如雪如鵠。
X55n0915_p0702a07║盲者不悟，各執所聞，而起四諍。凡夫不識三諦，大悲
X55n0915_p0702a08║方便，而為分別。或約有，或約空，或作亦有亦空，或作
X55n0915_p0702a09║非空非有，各明三諦。雖聞四門之說，終不能見互相
X55n0915_p0702a10║是非。近世解二諦，凡二十三家，各引經論，不知孰是。
X55n0915_p0702a11║若此輩識隨情三諦，聞種種法，即知如來俯順羣情，
X55n0915_p0702a12║隨他意語，而說三諦也。隨情智說者，就情說二，就智
X55n0915_p0702a13║說一。何者？就凡情為言，皆是方便，故束三諦為空假；
X55n0915_p0702a14║就聖智為言，皆是實證，故束三諦為中道。凡聖相比，
X55n0915_p0702a15║故說自他意語論三諦也。隨智說者，三諦玄妙，唯智
X55n0915_p0702a16║所照，不可示，不可思，唯佛能究。如乳真色，眼開乃見，
X55n0915_p0702a17║是名隨自意語論三諦也。又一一說，各具四悉檀意。
X55n0915_p0702a18║隨情四意者，夫諦理不可說，說必寄言，或喜聞真，或
X55n0915_p0702a19║喜聞俗，或喜聞中，此則隨情中用世界悉檀也。夫眾
X55n0915_p0702a20║生所宜不同，或聞說無增長戒慧，或聞說有增長戒
X55n0915_p0702a21║慧，或聞說中增長戒慧，此則隨情中用為人悉檀也。
X55n0915_p0702a22║又行人破惡不同，或於有無，或於中道，能破昏散疑
X55n0915_p0702a23║悔等，此則隨情中用對治悉檀也。又行人悟理不同，
X55n0915_p0702a24║或悟於有，或悟於無，或悟於中，各得證入，是則隨情
X55n0915_p0702b01║中用第一義悉檀也。（四悉檀名義出大論，蓋謂以大悲用四法徧施，令眾生得益也。）
X55n0915_p0702b02║隨情智．隨智說三諦，各用四悉意。如是則三四十二
X55n0915_p0702b03║種，說三諦不同，豈可以常情量聖，執諍自毀耶？次論
X55n0915_p0702b04║境智，有離有合。按諸經說諦，或一二三四，離合不同。
X55n0915_p0702b05║三藏是方便教，但明二諦。菩薩初緣真，次照俗，後斷
X55n0915_p0702b06║見思惑盡，得慧眼照真諦，方乃成佛。菩薩但照俗，二
X55n0915_p0702b07║乘但照真，佛能兼之，更加中道第一義諦。若三若二，
X55n0915_p0702b08║俱是方便，離則為二，合則為三，是名藏教二諦三諦
X55n0915_p0702b09║離合之相。次三乘同以無言說道斷煩惱者，論俗則
X55n0915_p0702b10║同，論真則異。大論云：空有二種：一但空，二不但空。經
X55n0915_p0702b11║云：二乘但見於空，不見不空。智者非但見空，能見不
X55n0915_p0702b12║空。不空者，即大涅槃。二乘智如螢火，菩薩如日。既空
X55n0915_p0702b13║異智別，則有兩諦之殊。今則合為一真。二乘但空，無
X55n0915_p0702b14║化他之用。菩薩入但空及不但空，破無明，見佛性，化
X55n0915_p0702b15║度眾生，與前真永別。但空不但空，合即一真諦，離成
X55n0915_p0702b16║兩真諦。又第三諦，亦名真諦，亦名第一義諦。有別體
X55n0915_p0702b17║別智，異於藏教。是則通教二諦三諦離合相也。次別
X55n0915_p0702b18║教二諦，與前永異。前教真俗，合成別教之俗。凡夫名
X55n0915_p0702b19║俗，二乘名真。雖有無不同，今通謂之俗。勝鬘經謂二
X55n0915_p0702b20║乘為空，亂意眾生。大經云：我與彌勒論俗諦，聲聞謂
X55n0915_p0702b21║之真諦。若論二諦，則俗諦不開。若論三諦，則開有為
X55n0915_p0702b22║俗，開無為真。對不但空為第一義諦。是則別教離合
X55n0915_p0702b23║相也。次圓教但明一實諦。大經云：實是一諦，方便說
X55n0915_p0702b24║二。例此，亦方便說三。法華云：更以異方便，助顯第一
X55n0915_p0702c01║義。是則圓教離合相也。若四種四諦離合之義，可以
X55n0915_p0702c02║意解。次論智離合。經中或一智，二三四乃至十一智。
X55n0915_p0702c03║一智者，即如來智，即一而三。二智者，所謂權實。權智
X55n0915_p0702c04║觀有與無，實智觀於中道，三智觀三諦可解。自四五
X55n0915_p0702c05║乃至十一，雖名教不同，要不離三智三諦之義。達者
X55n0915_p0702c06║當精意辨之耳。○四、明得失者。失謂思議，得謂不思
X55n0915_p0702c07║議。若謂智由心生，自能照境。若照不照，境自天然。如
X55n0915_p0702c08║此則兩不相籍。若謂智不自智，由境有智，境不自境，
X55n0915_p0702c09║由智有境，如此則相因而有。若謂境不自境，亦不由
X55n0915_p0702c10║智故境，境智相緣故，境智義亦爾，此則共合為名。若
X55n0915_p0702c11║謂無此三種，但自然而然，此則無因。如前四解皆過。
X55n0915_p0702c12║何者？有四取則有依倚，有依倚則是非，是非則生戲
X55n0915_p0702c13║論諍競而起諸業。當知四取為生死本，故龍樹伐之。
X55n0915_p0702c14║以不自、不他、不共、不離，破此四性，則結惑皆去。以是
X55n0915_p0702c15║義故，自境智苦集不生，即是生生不可說，乃至無因
X55n0915_p0702c16║不生，即是不生不生不可說。言語道斷，心行處滅，身
X55n0915_p0702c17║子默然，淨名杜口，由此故也。若有因緣，則四說俱得。
X55n0915_p0702c18║何者？名字無性，是字不住亦不不住。金光明經謂之
X55n0915_p0702c19║不思議智境，不思議智照，即此意也。當知四破為實，
X55n0915_p0702c20║四說為權。如是權實境智，凡夫兩失，二乘一得一失，
X55n0915_p0702c21║菩薩兩得。何者？凡夫有四過，自行、化他並失；二乘破
X55n0915_p0702c22║此四過而不化他，菩薩乃具。又凡夫．二乘俱為思議，
X55n0915_p0702c23║菩薩兩得乃不思議。又通教兩得俱是思議，別教兩
X55n0915_p0702c24║得乃不思議。又別教教道帶方便俱是思議，證道兩
X55n0915_p0703a01║得乃名不思議。若圓教教證兩得俱不思議。何者？至
X55n0915_p0703a02║理無說為緣，四說但有假名，假名之名，名即無生，故
X55n0915_p0703a03║教證俱不可思議。無思無念，故無依倚．戲論．結業，無
X55n0915_p0703a04║業故無生死，是名自行為得，得於實體。能以不可說
X55n0915_p0703a05║說化導眾生，令出生死，得於實體。自他俱得體，是名
X55n0915_p0703a06║得失，顯止觀體也。
X55n0915_p0703a07║攝法第四
X55n0915_p0703a08║夫止觀之名，徧持諸法。若信力不固，則必生疑惑。故
X55n0915_p0703a09║辨所攝之法以釋之。按大品經：欲學一切法，當學般
X55n0915_p0703a10║若。般若只是觀智。又止是王三昧，一切三昧悉入其
X55n0915_p0703a11║中。推而廣之，蓋有六意：謂攝一切理、攝一切惑、攝一
X55n0915_p0703a12║切智、攝一切行、攝一切位、攝一切教。理者，即是諦法。
X55n0915_p0703a13║偏圓所詮，權實之外，更無別理。若言有者，即是妄語。
X55n0915_p0703a14║既以止觀攝之，則何理不盡？○又迷理則起惑，迷即
X55n0915_p0703a15║無明。若迷權理，則有界內相應、獨頭等。無明與見思
X55n0915_p0703a16║諸使合，謂之相應。不相應者，謂之獨頭。自無明至老
X55n0915_p0703a17║死，十二輪互為因果。煩惱通業，業通苦，苦復生煩惱，
X55n0915_p0703a18║是名三道。束縛不窮，三世間隔，是名分段生死。說此
X55n0915_p0703a19║病，即知此藥。藥即從假入空止觀。故此惑為入空觀
X55n0915_p0703a20║所攝也。若迷實理，則有界外之惑。何者？界內雖斷相
X55n0915_p0703a21║應、獨頭，而習氣猶在。寶性論云：二乘之人，雖有無常、
X55n0915_p0703a22║苦、空、無我等對治，於佛法身，猶是顛倒。顛倒即無明、
X55n0915_p0703a23║獨頭、無漏智。業為行三種意生身。意即是識，身即名
X55n0915_p0703a24║色．六入．觸．受。無明未究竟，即是愛．取。染未究竟，即有。
X55n0915_p0703b01║有即生，生而其果變易，是老死。是為界外三道。何者？
X55n0915_p0703b02║降佛以下，皆有無明。障於實理，良由此惑。此惑為入
X55n0915_p0703b03║假、入中兩觀所治。此惑亦呼為智障，障上分智。故唯
X55n0915_p0703b04║佛無無明，無無明則煩惱盡，煩惱盡則業盡，業盡則
X55n0915_p0703b05║苦盡。是故當知中觀攝得界外惑也。○又三觀攝一
X55n0915_p0703b06║切智，可以類解。○又攝諸行。行有二種，謂慧行．行行。
X55n0915_p0703b07║慧行是正行，行行是助行。正、助兩行，隨智而轉。若三
X55n0915_p0703b08║藏無常析觀是慧行，不淨慈心是行行。若通教體法
X55n0915_p0703b09║如幻是慧行，歷一切法緣事止觀是行行。此二教隨
X55n0915_p0703b10║析．體，二智俱入於空。若為化他修道種智，緣俗理名
X55n0915_p0703b11║慧行，緣俗事屬行行，此行隨智入假。若緣實相是慧
X55n0915_p0703b12║行，歷諸法門是行行，此行隨中智入實相第一義諦。
X55n0915_p0703b13║又諸經廣言一切慧行．行行，無不為止觀所攝也。○
X55n0915_p0703b14║次攝諸位。若云一地即二地，二地即三地，寂滅之中，
X55n0915_p0703b15║有何次位？若案位言之者，如阿毗曇所論七賢．七聖．
X55n0915_p0703b16║四沙門果，成論所論二十七賢聖差別位相，皆析空
X55n0915_p0703b17║觀攝。如大品所論三乘共位，自乾慧至八地，悉體法
X55n0915_p0703b18║入空觀攝。若從空入假，修歷別行，不得意者，成三十
X55n0915_p0703b19║心伏惑之位，即空、假兩觀攝。若得意者，成十地位，即
X55n0915_p0703b20║第三觀攝。若圓實即事而中，從觀行入相似，進破無
X55n0915_p0703b21║明，開佛知見，凡四十二位，皆中觀所攝。或言：大乘之
X55n0915_p0703b22║中，不明地位，則止觀何所攝耶？答：摩訶衍中，無處無
X55n0915_p0703b23║位。若畏地位，入無地位，不免無縛。文字性離，即是解
X55n0915_p0703b24║脫。雖設地位，即無地位。無句義，是菩薩句義。故不可
X55n0915_p0703c01║以有無起諍也。○次攝諸教。教由心起。若觀心僻越，
X55n0915_p0703c02║順無明流，則有一切世間善惡等教。若從心出，出世
X55n0915_p0703c03║名教。寶性論云：有一大千經卷，在一微塵中。一人出
X55n0915_p0703c04║世，即方便破出此經，以益於他。菩提心論云：譬如有
X55n0915_p0703c05║人，見佛法滅，以十二部經，仰書空中，人無知者。後有
X55n0915_p0703c06║一人，遊行於空，即便寫取，以示眾生。此二論，以空有
X55n0915_p0703c07║為喻。若觀心因緣生滅無常，修八正道者，即寫三藏
X55n0915_p0703c08║之經。若觀心即空，即寫通教諸經。若觀心分別無量
X55n0915_p0703c09║法，法眼所見，即寫別教諸經。若觀心即佛性，即寫中
X55n0915_p0703c10║道之經。又觀心即假即中者，攝華嚴經。若觀心因緣
X55n0915_p0703c11║生滅，即攝三藏阿含經。若觀心即空，即攝共般若經。
X55n0915_p0703c12║若觀心具因緣空假中，即攝方等經。若但觀即空即
X55n0915_p0703c13║假即中者，攝大品等般若經。若唯用即中觀心者，攝
X55n0915_p0703c14║法華開佛知見捨方便經。若用四句相即者，攝涅槃
X55n0915_p0703c15║最後之經。復次，心攝諸教，略有兩意：一者一切眾生，
X55n0915_p0703c16║心中具足一切法門。如來明審，照其心法。按彼心說，
X55n0915_p0703c17║無量教法，從心而出。二者如來往昔，曾作漸頓觀心，
X55n0915_p0703c18║偏圓具足。依此心觀，為眾生說。教化弟子，令學如來
X55n0915_p0703c19║破塵出卷。故有一切經教，悉為止觀所攝。六意攝法，
X55n0915_p0703c20║次第如此。以要言之，但直舉一法，則攝無不盡，理自
X55n0915_p0703c21║然也。
X55n0915_p0703c22║偏圓第五
X55n0915_p0703c23║夫止觀無法不攝，攝法既多，則混而難辨。今以五法
X55n0915_p0703c24║顯之，謂大小，謂半滿，謂偏圓，謂漸頓，謂權實。原夫至
X55n0915_p0704a01║理，不小不大，乃至非權非實。以方便因緣，為五比丘
X55n0915_p0704a02║說小，為諸菩薩說大。小謂小乘智慧力薄，但修析法
X55n0915_p0704a03║止觀。析名本自外道，有析塵鄰虗之義。大論引而破
X55n0915_p0704a04║之云：此塵為有為無？若有極微色，則有十方分；若無
X55n0915_p0704a05║極微色，則無十方分。析不盡則成常見，析盡成斷見，
X55n0915_p0704a06║析心亦爾。是知外道所析，盡與不盡，同歸邪法。論又
X55n0915_p0704a07║明三藏析觀云：色若麤若細，總而觀之，無常無我。何
X55n0915_p0704a08║者？色從無明生，體自無常。又介爾心起，必藉根塵，無
X55n0915_p0704a09║有一法不從緣生。從緣生者，悉皆無常。無常無主，煩
X55n0915_p0704a10║惱本壞，無業無苦，生死滅故，名為涅槃。是名析法觀。
X55n0915_p0704a11║蓋對破邪析而明正析，何但外邪？若佛弟子執有無
X55n0915_p0704a12║而生見著，亦須析之。大論云：破涅槃者，不破聖人所
X55n0915_p0704a13║得涅槃，但為學者未得謂得，要以析法方便破之。故
X55n0915_p0704a14║知三藏析觀，定是小乘大乘。謂智慧深利，修無生體
X55n0915_p0704a15║觀，大人所行，故名大乘。論云：欲得聲聞，當學般若。般
X55n0915_p0704a16║若法大，大能兼小。故旁挾聲聞，雖有小乘，終名為大。
X55n0915_p0704a17║彼三藏名假而法實，析實令空，如破柱使空。今大乘
X55n0915_p0704a18║體意，名實皆假，自相是空，本來虗寂。如鏡中柱，本自
X55n0915_p0704a19║非柱，柱影即空，不同實柱。本既不生，即無有滅。是名
X55n0915_p0704a20║體法觀，亦名隨理觀。如尋幻得幻師，尋幻師得幻法。
X55n0915_p0704a21║又如尋夢得眠，尋眠得心，尋色心得無明，體無明即
X55n0915_p0704a22║佛性。當知體法定名大乘。○次明半滿。或云：涅槃常
X55n0915_p0704a23║住為滿，餘悉皆半。菩提流支云：三藏是半，般若已後
X55n0915_p0704a24║皆滿。今謂半滿與小大同義，析為半，體為滿。○次明
X55n0915_p0704b01║偏圓。偏者，僻義。圓者，滿足義。半、小二名，尅成短促。偏
X55n0915_p0704b02║義不爾。自三藏析法，至別教未入中道，皆名為偏。大
X55n0915_p0704b03║經云：自此之前，我等皆名邪見人。唯圓教一心三諦，
X55n0915_p0704b04║獨當圓稱也。○次明漸頓。前三教止觀皆漸，圓教止
X55n0915_p0704b05║觀是頓。又前二教但契偏真，故為漸。圓教即邊而中，
X55n0915_p0704b06║行大直道，故為頓。別教初心知中，而涉於方便，故亦
X55n0915_p0704b07║漸亦頓。又前兩觀因中有教．有行．有證，果上則有教
X55n0915_p0704b08║而無行．證。何者？因中之人，灰滅沉空，不得成果上之
X55n0915_p0704b09║佛，直是方便之說，故有教無人。別教因中，有教．有行．
X55n0915_p0704b10║有證果上，亦有教無人。何者？若破無明，即圓之初住，
X55n0915_p0704b11║非復別之初地。初地尚爾，何況後地？故知無證果之
X55n0915_p0704b12║人，唯圓教自初及終，無非真實。又前三止觀，教、行、證
X55n0915_p0704b13║人，未以實法會之，尚不知圓，何況得入？佛若會宗，開
X55n0915_p0704b14║漸顯頓，則皆通入。雖非即頓，而是漸頓。法華云：汝等
X55n0915_p0704b15║所行，是菩薩道。決了聲聞法，是諸經之王。是名開漸
X55n0915_p0704b16║顯頓之意也。又四種止觀入圓，不必待行成，亦不必
X55n0915_p0704b17║待開漸顯頓，是名不定。又四種止觀，當教各有漸義。
X55n0915_p0704b18║所指極處，各是圓義。當知圓圓非漸圓，圓漸非漸漸。
X55n0915_p0704b19║然漸漸可成圓漸，漸圓不可成圓圓。何者？法華決了
X55n0915_p0704b20║故，漸漸得成圓漸。漸圓之義，本權設故。三藏之果，豈
X55n0915_p0704b21║成圓之妙覺耶？例此義，亦當云：小小非大小，可得成
X55n0915_p0704b22║大小。小大非大大，不可得成大大。權權非實權，可得
X55n0915_p0704b23║成實權。權實非實實，不可成實實。義類可見。○次明
X55n0915_p0704b24║權實。夫權者假設，暫用則廢。實者真正，常住不移。今
X55n0915_p0704c01║明立權之意有三：一、為實施權，二、開權顯實，三、廢權
X55n0915_p0704c02║歸實。夫佛以一大事出現，所施三權，但為一實。權非
X55n0915_p0704c03║本意，本意亦不在權外。若開權顯實，權即是實，亦無
X55n0915_p0704c04║權可論，然後權廢而實存。蓮華三喻，旨在於此。或難
X55n0915_p0704c05║曰：何意用此權實？答：佛知眾生種種性，欲以四悉檀
X55n0915_p0704c06║成之。若人欲聞正因緣，為說三藏觀；欲聞即空，為說
X55n0915_p0704c07║通觀；欲聞無量行，為說別觀；欲聞即中，為說圓觀。是
X55n0915_p0704c08║名隨世界悉檀，為實施權，說權實止觀也。為破邪因
X55n0915_p0704c09║緣，說三藏觀；為破拙度故，說通觀；為破共法故，說別
X55n0915_p0704c10║觀；為破帶方便故，說圓觀。是名對治悉檀，說權實止
X55n0915_p0704c11║觀也。又說藏為生扶真之事善，說通為生扶真之理
X55n0915_p0704c12║善，別、圓扶中亦爾。是名隨為人悉檀，說權實止觀。為
X55n0915_p0704c13║思議鈍根拙度，令入真諦，說三藏觀；為思議利根巧
X55n0915_p0704c14║度，令入真諦，故說通觀；為不思議鈍根拙度，令入見
X55n0915_p0704c15║中，故說別觀；為不思議利根巧度，令入見中，故說圓
X55n0915_p0704c16║觀。是名為一實施三權。權實相對，則有四種止觀。權
X55n0915_p0704c17║實之興廢，可以意解。若決了聲聞示真實相，則四種
X55n0915_p0704c18║皆實，不可說示；而有說有示，則四種皆權。權即實，實
X55n0915_p0704c19║即權，亦即非實非權，非實非權。理性常寂，名為止；寂
X55n0915_p0704c20║而常照，亦權亦實，名為觀；不二不別，不合不散，即為
X55n0915_p0704c21║不思議止觀也。
X55n0915_p0704c22║方便第六
X55n0915_p0704c23║方便者，善巧為義。善巧修行，以微少善法，成無量行
X55n0915_p0704c24║解，入菩薩位。大論云：能以少施少戒，出過二乘上。又
X55n0915_p0705a01║方便，眾緣和合為義。大品云：如來身不從一因緣，從
X55n0915_p0705a02║無量功德生。故論方便。圓教方便，有遠有近。二十五
X55n0915_p0705a03║法為遠方便，十種境界為近方便。所謂二十五法者，
X55n0915_p0705a04║謂具五緣，訶五欲，棄五蓋，調五事，行五法。夫道不孤
X55n0915_p0705a05║運，弘之在人。人弘勝法，假緣進道。如陶師先擇良處，
X55n0915_p0705a06║水草豐便，然立作所，次息務就功。又雖息外緣，而內
X55n0915_p0705a07║疾不去，則不能執作。身雖康強，而器用不利，亦不能
X55n0915_p0705a08║成物。數事雖備，而不能勤，亦無辨理。世間末事，非緣
X55n0915_p0705a09║不合，何況出世之道。今歷此二十五法，約事修觀，檢
X55n0915_p0705a10║散令靜，是為方便也。五緣，謂持戒清淨，衣食具足，閑
X55n0915_p0705a11║居靜處，息諸緣務，得善知識。持戒者，先列戒名，次明
X55n0915_p0705a12║持犯及懺法。案釋論有十種戒，所謂不缺、不破、不穿、
X55n0915_p0705a13║不雜、隨道、無著、智所讚、自在、隨定。具足一種，通用性
X55n0915_p0705a14║戒為根本。大論云：性戒是尸羅，不問受與不受，犯即
X55n0915_p0705a15║為罪，持即為善。若性戒清淨，是戒度根本，解脫初因。
X55n0915_p0705a16║因此性戒，得有無作受得之戒。又此十種，攝一切戒。
X55n0915_p0705a17║不缺者，謂持性戒，乃至四重，清淨守護，如愛明珠。若
X55n0915_p0705a18║毀犯者，如器已缺。不破者，即堅持十三，無有破損。毀
X55n0915_p0705a19║犯者，如器破裂。不穿者，謂持波夜提等。若毀犯者，如
X55n0915_p0705a20║器穿漏。不雜者，謂持定共戒。雖持律儀，而念破戒事，
X55n0915_p0705a21║名雜。定常持心，則名不雜。隨道者，謂隨順諦理，能破
X55n0915_p0705a22║見惑。無著戒者，即是見真，於思惟惑，無所染著。此二，
X55n0915_p0705a23║約真諦持戒也。智所讚及自在戒者，謂菩薩化他，為
X55n0915_p0705a24║佛所讚，於世間中，而得自在。此二，約俗諦持戒也。隨
X55n0915_p0705b01║定具足者，即是隨首楞嚴定，不起滅定，現諸威儀，示
X55n0915_p0705b02║十界像，導利眾生，故名隨定。中道之戒，無戒不備，故
X55n0915_p0705b03║名具足。此約中道第一義諦論持戒也。又前三戒，名
X55n0915_p0705b04║律儀戒，秉善防惡，凡夫散心，悉能持之。不雜者，定法
X55n0915_p0705b05║持心，心不妄動，凡夫入定，則能持之。隨道者，初果見
X55n0915_p0705b06║諦聖人，乃能持之。無著者，三果乃能持之。智讚自在
X55n0915_p0705b07║菩薩，旁濟為務，乃能持之。隨定具足，又非六度通教
X55n0915_p0705b08║菩薩所持，大根上乘之人，乃能持之。論人高下，論戒
X55n0915_p0705b09║深淺，其例如此。若約理觀心，則於初心，具能持此十
X55n0915_p0705b10║戒。前四戒，皆是因緣生法，通為所觀之境。次二戒，是
X55n0915_p0705b11║觀因緣法空，空觀戒也。又二戒，觀因緣法假，假觀戒
X55n0915_p0705b12║也。次二戒，觀因緣法中，中觀戒也。所謂觀心因緣生
X55n0915_p0705b13║法者，觀一念從惡緣起，即能破根本，乃至不雜戒，與
X55n0915_p0705b14║善相違。今以善順之心，防止惡心，防即是止，順即是
X55n0915_p0705b15║觀，是名觀因緣持前四戒也。次觀善惡因緣即空者，
X55n0915_p0705b16║金剛般若云：若見法相非相，並為著我人眾生壽者，
X55n0915_p0705b17║不見法相，不見非法相，如筏喻者，法尚應捨，何況非
X55n0915_p0705b18║法。當知法與非法，二俱空寂。由此觀故，能順無漏，防
X55n0915_p0705b19║止有無六十二見，故名隨道。此觀純熟，一切色聲，皆
X55n0915_p0705b20║悉即空，名無著。防止思惑，善順真諦，是名觀因緣即
X55n0915_p0705b21║空，持二種戒也。次觀因緣即假，知心非心，法亦非法，
X55n0915_p0705b22║而不永滯非心非法，以道種方便無所有中立心立
X55n0915_p0705b23║法，㧞出諸心數法，導利眾生，為佛所讚，於無量法中
X55n0915_p0705b24║不生愛著，名自在。如此假觀，防止無知，善順俗諦，即
X55n0915_p0705c01║是假觀，持二種戒也。次觀因緣即中者，觀心性寂滅，
X55n0915_p0705c02║非空非假，非假故非世間，非空故非出世間，非凡夫，
X55n0915_p0705c03║非賢聖，二邊俱寂，名為心性。能如是觀，名為上定。即
X55n0915_p0705c04║首楞嚴三昧，雙照二諦，現諸威儀，隨如是定，無不具
X55n0915_p0705c05║足。止二邊之過，順中道之理，是名即中，持二種戒也。
X55n0915_p0705c06║梵網經云：戒名大乘，名第一義光。如此戒者，本師所
X55n0915_p0705c07║誦，我亦如是誦。當知中道妙觀，戒之正體。十住廣說
X55n0915_p0705c08║云：若無我我所，遠離諸戲論，一切無所有，是名上尸
X55n0915_p0705c09║羅。淨名云：罪不在內外中間，如其心然，罪垢亦然。其
X55n0915_p0705c10║能如是，是名善解，是名奉律。即此意也。所謂犯戒者，
X55n0915_p0705c11║夫毀滅淨戒，不出癡愛．倒見二法。大經云：如人帶持
X55n0915_p0705c12║浮囊，度於大海，海中有一羅剎來乞浮囊，初則全乞，
X55n0915_p0705c13║乃至微塵悉皆不與。行人亦爾，若因愛生染，因染起
X55n0915_p0705c14║業，囊壞水入，沒海而死，是為因愛破律儀戒。攀覽五
X55n0915_p0705c15║欲，破定共戒。深著諸有，破即空戒。不息世譏，無護他
X55n0915_p0705c16║意，破即假戒。不信此戒具一切法，破中道戒。又行人
X55n0915_p0705c17║或因修習精進，而見心猛利，於所計法起諸過惡，或
X55n0915_p0705c18║修得少禪，即自念著佛。世有一比丘得四禪，謂之四
X55n0915_p0705c19║果，臨終陰起，即謗佛云：羅漢不生，今那得生？佛言：此
X55n0915_p0705c20║人已墮地獄。虗空藏經云：若起惡見，名第三波羅夷。
X55n0915_p0705c21║云何惡見？或得空解，發少智慧。師心自樹，謂證無生。
X55n0915_p0705c22║見心強故，能破諸法。云：無佛無眾生，何者有罪？何者
X55n0915_p0705c23║非罪？分別即礙，礙即非真。見毒轉熾，起一切惡。由此
X55n0915_p0705c24║見故，浮囊全去。是即因見破律儀及空假中等戒。當
X55n0915_p0706a01║知僻空為法大患。論云：大聖說空法，本為治於有。若
X55n0915_p0706a02║復著於空，諸佛所不化。持犯大意如此。又約理名乘，
X55n0915_p0706a03║約事名戒。乘以動出為義，戒以防止為功。當有四句
X55n0915_p0706a04║分別，謂有乘戒俱急，有乘急戒緩，有戒急乘緩，有乘
X55n0915_p0706a05║戒俱緩。修習不同，果報亦異。或一生證道，或於三惡
X55n0915_p0706a06║得度，或於人天迷法，或永永沉滯。差降各殊，理當精
X55n0915_p0706a07║辨。所謂懺法者，夫事理兩犯，俱障止觀。事懺多途，不
X55n0915_p0706a08║能徧舉。普賢觀云：端坐念實相，是名第一懺。妙勝定
X55n0915_p0706a09║云：四重五逆，若除禪定，餘無能救。若欲懺二世重障
X55n0915_p0706a10║者，先須自究根本。從無始妄計人我，起於身見。身見
X55n0915_p0706a11║故顛倒，顛倒故起貪瞋癡。廣造諸業，出生入死。則當
X55n0915_p0706a12║反觀此癡愛之性，皆是寂靜門。貪瞋若起，起自何處？
X55n0915_p0706a13║當知起於妄想，妄想住於顛倒，顛倒住於身見，身見
X55n0915_p0706a14║住於我見，我見則無住處。十方諦求，我不可得。我心
X55n0915_p0706a15║自空，罪福無主。惑本既空，則能滅一切諸過。若不解
X55n0915_p0706a16║此心，設入道場，徒為苦行，終無大益。大經云：若言勤
X55n0915_p0706a17║修苦行，是大涅槃近因。無有是處。又觀身見，令識無
X55n0915_p0706a18║明苦集。如鬱頭藍弗得非想定，世人崇之如佛，而報
X55n0915_p0706a19║盡還墮，況又不及藍弗，豈非大僻？是人著於空見，是
X55n0915_p0706a20║事不知，名為無明。依見起行，見行依色，即為名色。迷
X55n0915_p0706a21║色起愛有，有未來生死，生死循環，豈是寂滅？非道為
X55n0915_p0706a22║道，非因計因，是名戒取，是為因盜。指未來苦果為涅
X55n0915_p0706a23║槃，是名見取，是為果盜。如此見心，全是苦集，非滅道
X55n0915_p0706a24║也。尚非三藏道滅，豈是摩訶衍道滅？若能知世間因
X55n0915_p0706b01║果及出世因果，即知是道非道，是為知見心苦集。又
X55n0915_p0706b02║深者，非但知三藏因果，亦知因緣即空、即假、即中因
X55n0915_p0706b03║果，是為於一見心知一切因果。知因果已，則知一切
X55n0915_p0706b04║見倒，本來空寂，而我不了，妄起諸見，如熱病人見諸
X55n0915_p0706b05║龍鬼等物。今觀如幻如化，罪福悉空，又加以殷重之
X55n0915_p0706b06║心，不吝身命，是名事理兩懺。事戒淨故，根本三昧現
X55n0915_p0706b07║前，世智．他心智開發；無生戒淨故，真諦三昧現前，一
X55n0915_p0706b08║切智開發；即假戒淨故，俗諦三昧現前，道種智開發；
X55n0915_p0706b09║即中戒淨故，王三昧現前，一切種智開發。得此三諦
X55n0915_p0706b10║三昧，故名王三昧，一切三昧悉入其中。當知持戒清
X55n0915_p0706b11║淨，為止觀初緣也。復次，衣食具者，夫衣食以備飢寒，
X55n0915_p0706b12║然後身立，身立而後道可修。經云：如來食已，即得菩
X55n0915_p0706b13║提。此雖小緣，而能辨大事，於衣食為觀。大經云：比丘
X55n0915_p0706b14║雖服袈裟，心猶未染大乘法服。法華云：著如來衣。如
X55n0915_p0706b15║來衣者，柔和忍辱心是。大經又云：汝等雖行乞食，而
X55n0915_p0706b16║未得大乘法食。法食者，法喜禪悅食也。淨名云：於食
X55n0915_p0706b17║等者，於法亦等。如食乳麋，更無所須，即真解脫。真解
X55n0915_p0706b18║脫者，即是如來。次閑居靜處者，若隨自意，則無處不
X55n0915_p0706b19║安。若修三三昧，要在靜處。或深山遠谷，或閑靜坊舍。
X55n0915_p0706b20║既不見可欲，則觀行易持。若於居處為觀，則中道諦
X55n0915_p0706b21║理是也。淨名云：畢竟空寂舍。次息緣務。緣務妨禪，由
X55n0915_p0706b22║來甚矣。其略有三：謂人事．伎能．學問。夫違親去師，本
X55n0915_p0706b23║求要道。若人事不息，慶弔相尋，鑽火求冰，非所應也。
X55n0915_p0706b24║又醫方卜筮，書筭呪術，問答勝負，讀誦勞倦，水濁珠
X55n0915_p0706c01║昏，何暇修觀耶？故須皆息，觀意可見。次善知識者，是
X55n0915_p0706c02║大因緣。所謂化導，令得見佛。禪經云：眾緣雖具足，開
X55n0915_p0706c03║導由良師。於知識為觀者，大品云：佛菩薩是善知識，
X55n0915_p0706c04║法性實際是善知識。淨名云：道品善知識，由是成正
X55n0915_p0706c05║覺。又華嚴有善知識魔．三昧魔．菩提心魔。魔能使人
X55n0915_p0706c06║捨善從惡，又能化人墮二乘地。羅漢但得空諦，乃至
X55n0915_p0706c07║別教未會中道，俱得名魔。經云：除諸法實相，餘皆魔
X55n0915_p0706c08║事。○復次，訶五欲。謂色．聲．香．味．觸五塵，本非欲法，而
X55n0915_p0706c09║行人由此起須欲之心，故以欲名之。色者，凡有形質
X55n0915_p0706c10║可愛樂之類，眾經所說，色害尤深。經云：眾生貪狼於
X55n0915_p0706c11║色，坐之不得道。若知色患，則不為所欺。又聲之於耳，
X55n0915_p0706c12║香之於鼻，味之於口，觸之於身，皆大欲所存，動為過
X55n0915_p0706c13║患。得之不厭，其惡轉熾。如火益薪，世相劫害。若知其
X55n0915_p0706c14║所由，悉當訶棄。又觀心訶色者，由色起見愛煩惱。當
X55n0915_p0706c15║觀此見，依於無明。無明無常，生滅不住，則不應於色
X55n0915_p0706c16║起善惡業，業謝則果滅，果滅則解脫，是名三藏訶色。
X55n0915_p0706c17║若體知諸見即無明，無明即空，諸見亦空，故須陀洹
X55n0915_p0706c18║名為入流，實無所入，不入色聲法，是名真諦訶色。若
X55n0915_p0706c19║但入色空，則不能分別一切色相，眾生於色起一切
X55n0915_p0706c20║苦集，我不能知，云何化度？是故知空非空，從空出假，
X55n0915_p0706c21║雖復分別，但有名字，名字即空，故稱為假，是名俗諦
X55n0915_p0706c22║訶色。又大品云：色中無味相，凡夫不應著。色中無離
X55n0915_p0706c23║相，二乘不應離。若定有味，不應有離。若定有離，不應
X55n0915_p0706c24║有味。味不定故非味，離不定故非離。非離非味，顯色
X55n0915_p0707a01║中道，是名中道訶色。釋論云：二乘為禪訶色事，不名
X55n0915_p0707a02║波羅蜜。菩薩訶色，則見色實相，亦見禪實相，到色彼
X55n0915_p0707a03║岸，故得名波羅蜜。深訶於色，為止觀方便。餘四塵例
X55n0915_p0707a04║如是。○復次，棄五蓋。前五欲是五根，對現在五塵發
X55n0915_p0707a05║五識。今五蓋乃是五識，轉入意地，為心內大障，謂貪
X55n0915_p0707a06║欲．瞋恚．睡眠．掉悔．疑。蓋謂蓋覆，使定慧不發。大品云：
X55n0915_p0707a07║離欲及惡法。惡法即五蓋也。其相云何？貪欲蓋起，追
X55n0915_p0707a08║念往昔所更五欲，與五根作對，思想成惑，忘失正念。
X55n0915_p0707a09║瞋恚蓋起，追想是人曾為我害，心猛氣盛，忿怒相續。
X55n0915_p0707a10║睡眠蓋者，心神惛昧，兀然無識。若喜眠者，眠則滋多。
X55n0915_p0707a11║釋論謂眠為大暗。掉悔者，覺觀雜起，徧緣諸法，乍起
X55n0915_p0707a12║乍伏，炎炎不息，身妄遊行，口妄談笑，掉而無悔，則不
X55n0915_p0707a13║成蓋。憂悔心重，轉為定障。疑者，或疑己非道器，修之
X55n0915_p0707a14║何益？或疑師亦常人，豈有深法？或疑所受之法，未必
X55n0915_p0707a15║中理。三疑在懷，則禪定不發。五蓋病相如是。病偏多
X55n0915_p0707a16║者，則先治之。不淨治貪欲，慈悲治瞋恚，精進袪昏睡，
X55n0915_p0707a17║數息專掉散，深信遏疑惑。若治強者，則弱者自去。常
X55n0915_p0707a18║人謂五蓋鈍使，止障初禪。今謂五蓋利使，能障真諦。
X55n0915_p0707a19║何者？執見為貪，謂餘妄語為瞋，無明為睡，戲論為掉
X55n0915_p0707a20║悔，被破壞惑為疑。此蓋若去，則成初果。又取真名愛，
X55n0915_p0707a21║捨思名瞋，思惑未盡名眠，妄念名掉悔，未至無學名
X55n0915_p0707a22║疑。此蓋若去，則證羅漢真諦三昧現前，名一切智。又
X55n0915_p0707a23║依空起蓋，障於俗諦。何者？沉空取證即貪，憎厭生死
X55n0915_p0707a24║捨而不觀即瞋，無為空寂無照假之用即睡，空亂意
X55n0915_p0707b01║眾生即掉悔，假智不明即疑。此蓋若棄，即俗諦三昧
X55n0915_p0707b02║現前，成道種智。又依中起蓋，障於實相。何者？菩薩於
X55n0915_p0707b03║深法生愛為貪，不喜二乘為瞋，無明未盡為睡，三業
X55n0915_p0707b04║雖無所失，比佛猶有漏，是為掉悔。初後理圓，而初心
X55n0915_p0707b05║智慧不逮於後，是為疑。此蓋若除，開佛知見，成一切
X55n0915_p0707b06║種智。若此論蓋相甚長，豈止欲界而已？行者深觀蓋
X55n0915_p0707b07║性，即空、假、中，一念圓除，見蓋實相。得此意者，凡夫初
X55n0915_p0707b08║心，則能圓棄諸蓋。○復次，調五事，謂調食．調眠．調身．
X55n0915_p0707b09║調息．調心。調食者，愈疾安身之物，是所當食，又取飢
X55n0915_p0707b10║飽適中。調眠者，眠不可苦節，亦不可恣，蓋取不節不
X55n0915_p0707b11║恣。調身令不寬不急，調息令不疎不數，調心令不沉
X55n0915_p0707b12║不浮，三事合調。若能調凡夫三事，成聖人三法。色為
X55n0915_p0707b13║發戒之由，息為入定之門，心為生慧之因。自始及終，
X55n0915_p0707b14║唯此三法不相捨離，觀心五事可以意得。○復次，行
X55n0915_p0707b15║五法，所謂：欲．精進．念．巧慧、一心。夫事不專一，則無成
X55n0915_p0707b16║功。前二十法雖備，若無樂欲希慕，身心不懈，念想方
X55n0915_p0707b17║便，一心決志者，止、觀終不現前。當知此五法通為大、
X55n0915_p0707b18║小、事、理作方便，毗曇用之分別四禪通、別之異，瓔珞．
X55n0915_p0707b19║成論取捨不同，皆非今正意。今所謂：欲者，欲從生死
X55n0915_p0707b20║入涅槃；精進者，不雜、不漏，一向不退；念者，唯念涅槃，
X55n0915_p0707b21║不念餘事；巧慧者，分別是非、真妄之法；一心者，決定
X55n0915_p0707b22║修八正道，一去不迴。是為方便入真。又，欲者，欲廣度
X55n0915_p0707b23║眾生，成就佛法；精進者，雖眾生無量，誓度不悔；念者，
X55n0915_p0707b24║視如子想；巧慧者，明用法藥；一心者，直趣化功。是為
X55n0915_p0707c01║方便入假。又，欲者，如大品：薩陀波崘欲聞般若，不惜
X55n0915_p0707c02║身命；精進者，為欲聞般若故，七日悲泣，七年常行；念
X55n0915_p0707c03║者，常念我何時得聞；巧慧者，魔不能蔽，轉魔事為佛
X55n0915_p0707c04║事；一心者，決志不移。是為方便入中。又，欲者，欲從一
X55n0915_p0707c05║邊正入中道，不雜二邊為精，自然流入為進，繫緣法
X55n0915_p0707c06║界為念，修中觀方便為善巧，清淨常一，能見般若為
X55n0915_p0707c07║一心。此二十五方便細分別，成無量方便，可以意得。
X55n0915_p0707c08║今用為止、觀外方便，因此調習，豁然見理。見理之時，
X55n0915_p0707c09║誰論內、外？大品云：非內觀得是智慧，非外觀、非內外
X55n0915_p0707c10║觀，亦不離內外觀，亦不以無觀得是智慧。若解此旨，
X55n0915_p0707c11║則遠近、內外無非方便；若不得旨，則俱非方便也。（元本
X55n0915_p0707c12║第二卷終）。
X55n0915_p0707c13║
X55n0915_p0707c14║刪定止觀卷上