X55n0916_p0735a01║
X55n0916_p0735a02║No. 916
X55n0916_p0735a03║天台智者大師傳論
X55n0916_p0735a04║
X55n0916_p0735a05║安定梁　肅　述
X55n0916_p0735a06║論曰：修釋氏之訓者，務三而已，曰戒、定、慧。斯道也，始
X55n0916_p0735a07║於發心，成於妙覺，經緯於三乘，導達於萬行，而能事
X55n0916_p0735a08║備焉。昔法王出世，由一道清淨，用一音演說。機感不
X55n0916_p0735a09║同，所聞蓋異。故五時、五味、半滿、權實、徧圓、小大之義，
X55n0916_p0735a10║播於諸部，粲然殊流。要其所歸，無越一實。故經曰：雖
X55n0916_p0735a11║說種種道，其實為佛乘。又曰：開方便門，示真實相。喻
X55n0916_p0735a12║之以眾流入海，標之以不二法門。自他兩得，同詣祕
X55n0916_p0735a13║密。此教之所由作也。暨鶴林滅而法網散，神足隱而
X55n0916_p0735a14║宗塗異。各權所據，予盾更作。其中或三昧示生，四依
X55n0916_p0735a15║出現，應機不等，持論亦別。故攝論、地持、成實、唯識之
X55n0916_p0735a16║類，分路並作。非有非空之談，莫能一貫。既而去聖滋
X55n0916_p0735a17║遠，其風益扇。說法者桎梏於文字，莫知自解。習禪者
X55n0916_p0735a18║虗無其性相，不可牽復。是此者非彼，未證者謂證。慧
X55n0916_p0735a19║解之道，流以忘返。身口之事，蕩而無章。於是法門之
X55n0916_p0735a20║大統，或幾乎息矣。既而教不終否，至人利見。慧文慧
X55n0916_p0735a21║思，或躍相繼。法雷之震未普，故木鐸重授於天台大
X55n0916_p0735a22║師。大師像身子、善現之超悟，備帝堯、大舜之休相（一作
X55n0916_p0735a23║德相，一作異表），贊龍樹之遺論，從南嶽之妙解，然後用三種
X55n0916_p0735a24║止觀，成一事因緣，括萬法於一心，開十乘於八教，戒
X55n0916_p0735b01║定慧之說，空假中之觀，坦然明白，可舉而行。於是教
X55n0916_p0735b02║無遺法，法無棄人，人無廢心，心無擇行，行有所證，證
X55n0916_p0735b03║有其宗，大師教門所以為盛。故其在世也，光昭天下，
X55n0916_p0735b04║為帝王師範；其去世也，往來上界，為慈氏輔佐。卷舒
X55n0916_p0735b05║於普門，示現降德，為如來所使，階位境智，蓋無得而
X55n0916_p0735b06║稱焉。於戲！應迹雖往，微言不墜，習之者猶足以抗折
X55n0916_p0735b07║百家，昭示三藏，又況聞而能思，思而能修，修而能進，
X55n0916_p0735b08║進而不已者歟！斯人也，雖曰未證，吾必謂之近矣。今
X55n0916_p0735b09║之人正信者鮮，啟禪關者，或以無佛無法、何罪何善
X55n0916_p0735b10║之化化之。中人以下，馳騁貪愛之徒，出入衣冠之類，
X55n0916_p0735b11║以為斯言至矣，且不逆耳，私欲不廢。故從其門者，若
X55n0916_p0735b12║飛峨之赴明燭，破塊之落空谷，殊不知坐致焦爛，而
X55n0916_p0735b13║莫能自出，雖欲益之，而實損之，與夫眾魔外道，為害
X55n0916_p0735b14║一揆。由是觀之，此宗之大訓，此教之旁濟，其於天下
X55n0916_p0735b15║為不侔矣。自智者傳法，五世至今，湛然大師中興其
X55n0916_p0735b16║道，為予言之如此，故錄之以繫于篇。
X55n0916_p0735b17║
X55n0916_p0735b18║No. 916-A
X55n0916_p0735b19║
X55n0916_p0735b20║梁肅，字敬之，安定人。（柳文注，一字寬中，隋刑部尚書毗五世孫，世居陛渾。）早從
X55n0916_p0735b21║釋氏學，傳天台宗教於荊溪，執弟子法甚恭。志在一
X55n0916_p0735b22║乘，最為精博。故孤山祖承云：朝廷中得其道者，唯梁
X55n0916_p0735b23║學士一人而已。公甞刪定天台止觀為六卷，行于世。
X55n0916_p0735b24║（佛祖統紀曰：以止觀文義弘博，覽者費日，乃刪定為六卷。）又述止觀統例，其文雄
X55n0916_p0735c01║深雅健，宛有易翼、中庸步驟。（佛祖統紀曰：又述統例以繫于後，謂止觀是救
X55n0916_p0735c02║世明道之書。又為大師傳論，備敘傳教之大統。世謂論其文則雄深雅健，語其理則明白河達。）韓昌
X55n0916_p0735c03║黎雖獨步元和，然以五原及諸文較之，似不及也。唐
X55n0916_p0735c04║史謂大曆、貞元間，文士多尚古學，唯公最稱淵奧。愈
X55n0916_p0735c05║從其徒游，銳意鑽仰，欲自振於一代。觀此，亦可知韓
X55n0916_p0735c06║筆所自來矣。柳子厚記先友，亦稱其最能為文。公又
X55n0916_p0735c07║述天台、荊溪碑銘，崔恭序之曰：知法要，識權實，作天
X55n0916_p0735c08║台山禪林寺碑；達教源，用境智，作荊溪大師碑。至
X55n0916_p0735c09║今山家金石之文，唯此二碑為冠。公有文集二十卷，
X55n0916_p0735c10║惜其板本磨滅，無與再刊者。鎧菴曾於北峯覩寫本，
X55n0916_p0735c11║無為子楊傑親題其後，贊仰無已。貞元九年十一月，
X55n0916_p0735c12║卒于長安，享年四十三。崔公云：朝廷尚德，故以公為
X55n0916_p0735c13║太子侍讀；國尚實錄，故以公為史舘修撰；發號令，敷
X55n0916_p0735c14║王猷，故以公為翰林學士。三職齊著，則公之處朝廷，
X55n0916_p0735c15║不為不達矣。年過四十，士林歸崇，比夫顏子、黃叔度，
X55n0916_p0735c16║不為不壽矣。彼碌碌者，老於郎署，白首人世，又何補
X55n0916_p0735c17║哉？（釋門正統）
X55n0916_p0735c18║按河東崔恭序梁氏集，稱凡釋氏之製作，粹美深遠，
X55n0916_p0735c19║天下無以抗。歒嵩明教品論謂陳子昂之文不若李
X55n0916_p0735c20║華，華之文不若梁肅，肅之文君子或有所取也。夫敘
X55n0916_p0735c21║梁氏事迹，莫詳乎釋門正統，余因校刪定止觀，乃揭
X55n0916_p0735c22║之於其後，且又系以一二評。人若讀之，則知肅之為
X55n0916_p0735c23║學為文矣，吾復何述焉？
X55n0916_p0735c24║寬文元年五月十三日艸山元政書