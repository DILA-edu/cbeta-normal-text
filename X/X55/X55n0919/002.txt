X55n0919_p0757c01║
X55n0919_p0757c02║
X55n0919_p0757c03║止觀輔行搜要記卷第二
X55n0919_p0757c04║
X55n0919_p0757c05║天台沙門釋湛然於佛壟述
X55n0919_p0757c06║次釋大行中，初來意標中云入位者，無期極果尚不
X55n0919_p0757c07║為入位，若不為入位則唐喪其功。譬中意者，酪須鑽
X55n0919_p0757c08║成，蘇假搖熟，成二蘇已醍醐可獲。住前如鑽搖，名字
X55n0919_p0757c09║觀行同譬於乳，六根如酪及生熟蘇。初住已去名得
X55n0919_p0757c10║醍醐，善調三昧初住可獲。行法下以略攝廣。
X55n0919_p0757c11║通攝下。釋通名。大論云：秦言正心行處，是心常曲，得
X55n0919_p0757c12║行則直。法界下。解釋論文。四行通依法界一處。又常
X55n0919_p0757c13║坐等，約身儀立名。若約法者，常坐名一行，常行名佛
X55n0919_p0757c14║立，半行半坐名方等．法華，非行非坐名隨自意等。
X55n0919_p0757c15║一、常坐下，從所依教以立行名。又一行者，亦從剪略
X55n0919_p0757c16║身儀得名，非所緣理。若所緣理，四行通然。身開遮中
X55n0919_p0757c17║云或可等者，即眾集禪堂，獨處最勝，故云彌善。結跏
X55n0919_p0757c18║者，先左後右，脚齊兩䏶。大論：問：有多坐法，何故專結
X55n0919_p0757c19║跏耶？答：最安穩故，攝持手足，心不散故，魔王怖故。大
X55n0919_p0757c20║動曰動，小動曰搖，垂熟曰萎，附物曰倚。邀期見理，無
X55n0919_p0757c21║蹔脇臥，況復屍耶？仰為屍臥，亦曰淫女臥，覆名脩羅
X55n0919_p0757c22║臥。除經行等者，除謂開許，為睡為病。佛開經行，直行
X55n0919_p0757c23║避虫，不遲不疾。三千威儀有五處：閑處、戶前、堂前、塔
X55n0919_p0757c24║下、閣下。四分律：五益、堪遠行、能思惟、少病、消食、得定、
X55n0919_p0758a01║久住食等，並開。不得因託隨一。佛方面者，言通意別，
X55n0919_p0758a02║應專西方，障起念佛，所向便故。況教多讚，人多行之。
X55n0919_p0758a03║時尅等者，時尅須臾，通舉促時，何必漏尅及三十須
X55n0919_p0758a04║臾中一耶？尚不得令剎那有間，故云通耳。不欺佛等
X55n0919_p0758a05║者，大論云：菩薩求道，不惜身命，而諸佛護念，懈怠貪
X55n0919_p0758a06║利，不專勤求，是為自欺，亦欺諸佛。不負心者，負者，不
X55n0919_p0758a07║尅也。後不遂初，名為不尅。令他悞解，故曰欺他，亦欺
X55n0919_p0758a08║眾生。口說嘿中，順行須嘿，有緣須說。小倦曰疲，大困
X55n0919_p0758a09║曰極。內外障者，煩惱、見、慢等為內，惡友、魔等為外，不
X55n0919_p0758a10║惜身命，誓成三昧故也。與稱等者，釋疑恐疑，不應專
X55n0919_p0758a11║稱一佛。
X55n0919_p0758a12║所以下引。譬如極憂大喜，歌哭則暢，鬱者多㒵，怫者
X55n0919_p0758a13║意不泄也。行人下。合譬。論云：風名優陀那，觸臍而上
X55n0919_p0758a14║去。是風觸七處，頂及齗齒脣，舌喉及以𦚾，是中語言
X55n0919_p0758a15║生。初五句身業，第六句口業，此二助意方成機也。
X55n0919_p0758a16║若於法門不了等者，彼在般若故令順大，通及一切
X55n0919_p0758a17║大乘行軌。誦經等者，此事尚廢，勿以此語例餘三昧，
X55n0919_p0758a18║開誦通餘遮語。兼四意止觀者，此去四行文中並粗
X55n0919_p0758a19║依本經略示觀相，始末並須依今止觀，此中縱有似
X55n0919_p0758a20║十乘語，而又約略悉不具足，文中並依彼兩般若經
X55n0919_p0758a21║意，語簡意遠不可謬判，故今四行且在事儀，下文委
X55n0919_p0758a22║明不暇傍述，且依今文略點十觀：法界，等境也；化生，
X55n0919_p0758a23║發心也；繫念，止觀也；煩惱道，破遍也；歷法，通塞也；脩
X55n0919_p0758a24║道，道品也；觀於業苦，助道也；識觀不濫，次位也。於次
X55n0919_p0758b01║位中義兼後二，下去准知。端坐等者，通用止觀立身
X55n0919_p0758b02║心相。
X55n0919_p0758b03║蠲除下明修觀法。從初至乱想，止所治也。莫雜至相
X55n0919_p0758b04║貌，觀所治也。從但專下正明能觀。須信下勸進。須信
X55n0919_p0758b05║法界非三攝故，內證為知、利他為說，法界非邊故非
X55n0919_p0758b06║有無，從勝而說故且云離，中邊相即故住無住，心宜
X55n0919_p0758b07║法界故云安處。聞此下聞於凡夫住處，勸令勿恠。
X55n0919_p0758b08║能如是下，令觀法身，即舉境勸，結前境法，以具十號，
X55n0919_p0758b09║故作是觀。十號觀，十號在應，應即法故。即法身號，亦
X55n0919_p0758b10║須更約境智釋號，則法、應體一，二號無殊。又復十號，
X55n0919_p0758b11║諸教不同，譯者見異。大論合無上士、調御丈夫為一
X55n0919_p0758b12║號，乃至世尊為第十；瓔珞則離為二號，乃至佛為第
X55n0919_p0758b13║十。
X55n0919_p0758b14║觀如來下。明境智不二：初、牒法身為境。知境由智，故
X55n0919_p0758b15║先立云不謂等也。不謂即智。無有下，明境無相。亦無
X55n0919_p0758b16║下，明智無相。如來下，明境智不二。一故無二，遍故無
X55n0919_p0758b17║動，本有故不作。遍而無相，名不在方；無相而遍，名不
X55n0919_p0758b18║離方。世即非世，故云非世非不世。雙非名非二，雙照
X55n0919_p0758b19║名非不二，非智名非垢淨。
X55n0919_p0758b20║觀此下。結歎。境智不共故希有，遍亡故若空，無上諸
X55n0919_p0758b21║過任運增長。觀佛下。觀成見佛。雖非本期觀力令爾，
X55n0919_p0758b22║即是住法界處見佛色身，亦聞佛說不乖本期。
X55n0919_p0758b23║為眾生下。述本誓願。大悲故見佛，大智故不取。莊嚴
X55n0919_p0758b24║亦爾，只是悲智福慧莊嚴。佛不證得下。引佛為例。佛
X55n0919_p0758c01║無所得故我無證，取果為證、著法為得。
X55n0919_p0758c02║次觀三道眾生，即苦道三德理等，故生如佛。言量等
X55n0919_p0758c03║者，生數與佛數無差故等。皆云不思議者，復釋向文，
X55n0919_p0758c04║前云生如佛，今云佛如生，亦是歎前相如之理。次眾
X55n0919_p0758c05║生界住下，明觀生佛相如之意，意令觀生如佛故也。
X55n0919_p0758c06║雖空而觀，故云以無住法住般若中，不取不捨亦由
X55n0919_p0758c07║如故，下去皆然。
X55n0919_p0758c08║次觀煩惱道者，有二番：初約三諦辨行：寂靜，真行；無
X55n0919_p0758c09║動，俗行；雙非，中行。次不捨下。觀契於理，不捨諸見假
X55n0919_p0758c10║也，不捨無為真也，而修佛道中也。向云不捨即是雙
X55n0919_p0758c11║照，今云非修等即是雙非。
X55n0919_p0758c12║次觀業道者，極重業為境，則輕者准知。五逆者，煞父．
X55n0919_p0758c13║母．羅漢，破僧并出血，三煞一妄語，一煞生加行。對境
X55n0919_p0758c14║名覺，內了名知，知覺體一，於中無宰，名無分別者，皆
X55n0919_p0758c15║約五逆而修觀也。
X55n0919_p0758c16║一切下，以輕例重。不求不去，明逆無生滅，非因果故，
X55n0919_p0758c17║名無始終。
X55n0919_p0758c18║法界印下，復以四魔釋成五逆，隨順三道故魔得便，
X55n0919_p0758c19║觀為法界故不能壞。魔即印者，苦即實相，陰、死二魔
X55n0919_p0758c20║即法界印；煩惱即實相，煩惱魔即法界印；業即實相，
X55n0919_p0758c21║天子魔即法界印，是故印不壞。
X55n0919_p0758c22║譬如下，舉宿種如有珠，中忘如失珠。聞信如還得當
X55n0919_p0758c23║知至見佛者，昔從佛聞，今復重聞，義同見佛。從文殊
X55n0919_p0758c24║下，佛亦曾從文殊聞故。
X55n0919_p0759a01║身子下，即是彼經三人領解，今文借彼以判行人，以
X55n0919_p0759a02║菩薩能了故，了者得名菩薩摩訶薩。近佛座者，以事
X55n0919_p0759a03║表理，座謂所依，聞此法者得所依理，即如近座。若約
X55n0919_p0759a04║事釋，亦是近座方得聞故。
X55n0919_p0759a05║佛言下。述成。若得初住見佛法身為念不退，六根似
X55n0919_p0759a06║見為行位不退，此三不退具足一切諸波羅蜜。若以
X55n0919_p0759a07║述成後世行者，即義既通故得通述。
X55n0919_p0759a08║若人下，正勸脩。從初至得入者，具如般若勸學品明，
X55n0919_p0759a09║以此三昧是種智故。
X55n0919_p0759a10║如得摩尼下，引譬。彼經云如得摩尼珠令珠師治，故
X55n0919_p0759a11║華嚴云加治令妙然後雨寶。菩薩能知等者，三教菩
X55n0919_p0759a12║薩望圓名遲，聞此一行方乃速得，如聞法華方名善
X55n0919_p0759a13║行。比丘等者，此二未聞尚非出家，如淨名云夫出家
X55n0919_p0759a14║者為無為法。
X55n0919_p0759a15║次釋常行中，彼經因䟦陀婆羅菩薩說之，即在家菩
X55n0919_p0759a16║薩也。三力者，不可偏辨。彼經云隨何方佛欲見即見
X55n0919_p0759a17║者，以三力故，是故此經亦名見佛。在前立定經部屬
X55n0919_p0759a18║方等機，通四人二乘，非正在四菩薩。偈中云住處者，
X55n0919_p0759a19║三時相應不等故也。或與有覺有觀等三法相應，或
X55n0919_p0759a20║喜樂等五受相應，或與諸地諸支相應，或說界繫等，
X55n0919_p0759a21║此是助發三昧之法，是故不等。文釋經意，故從總說。
X55n0919_p0759a22║然名雖與根本等同，以念佛故定樂倍異。避癡人等
X55n0919_p0759a23║者，與惡知識往來儔舊，以能生人不善根故。如寶積
X55n0919_p0759a24║經四法應遠離：一利養，二惡友，三惡眾，四同住多笑
X55n0919_p0759b01║多嗔多𩰖。不得至別請者，尚非常儀所許，況三昧者？
X55n0919_p0759b02║婆沙乞食有十利，諸律論文皆不許一處令足，乃至
X55n0919_p0759b03║七家，順少欲法，不損施主，不受別請，普使同活。僧中
X55n0919_p0759b04║食者，生諸漏緣，世共親覩，而不為誡。餚者，亦作肴，菜
X55n0919_p0759b05║也。非穀而食曰肴，亦豆也。盥沐等者，洗手曰盥，洗足
X55n0919_p0759b06║曰洗（洗字銑音）。左右等者，左出右入，順行道故。內外律者，
X55n0919_p0759b07║制身口為外，制意地為內，亦可大小兩乘，遠防意地
X55n0919_p0759b08║及十善。後三世云：小制身口，大制意地。不必全然，故
X55n0919_p0759b09║諳大小，方為人師。於所聞三昧等者，亦在彼經。大論
X55n0919_p0759b10║亦云：因師得菩提，豈有不敬論？問：善師可敬，惡師如
X55n0919_p0759b11║何？答：勿順世法，能生我智，則咸敬之。不以囊臰而棄
X55n0919_p0759b12║其金，如夜行以惡人執燭。我求其法，不求其惡，如泥
X55n0919_p0759b13║木等，豈有功德？敬之福生，眾生如佛，何況師耶？師重
X55n0919_p0759b14║過尚掩，何況輕耶？然凡師未能盡善，故誡行者。當割
X55n0919_p0759b15║等者，舉重況輕。須外護等者，不飢不飽，如亦愛亦䇿。
X55n0919_p0759b16║涉險者，失一則俱喪，同行當如之。須要期者，立限勿
X55n0919_p0759b17║破故也。起大信等者，無非佛法，故不可動。依此起行，
X55n0919_p0759b18║名大精進。無染曰精，無間曰進，以種智導，故不可及。
X55n0919_p0759b19║常與善師等者，求必從善，事必忘過，自護三昧，豈專
X55n0919_p0759b20║忘他？又言善者，以善解故。臥出者，經但云睡，今意不
X55n0919_p0759b21║許無緣蹔出，若有緣出，不許蹔臥。
X55n0919_p0759b22║次口說嘿者，九十日下，教用三業。次或唱下，教用心
X55n0919_p0759b23║念。既許先後，意令無𨷂，步步是身，聲聲是口，念念是
X55n0919_p0759b24║意，三業具足也。
X55n0919_p0759c01║次辨意。止觀中意者，相好為境，是故先念。佛剎者，此
X55n0919_p0759c02║云田也，即一佛所王土也。三月常念者，今文云云何
X55n0919_p0759c03║念佛等者，即是經中菩薩於三昧中見佛問文。
X55n0919_p0759c04║從三十二相下，是三昧中佛答文令我亦逮是相者，
X55n0919_p0759c05║爾時應除餘想，謂山林等唯佛身相。
X55n0919_p0759c06║次又念下，於境起觀。初兩句正推。從佛不用下，推已
X55n0919_p0759c07║叵得。此列四句。佛不用心得者，不用我心得佛心也。
X55n0919_p0759c08║不用身得者，不用我身得佛身也。二、交㸦句，但略我
X55n0919_p0759c09║字，意可比知。
X55n0919_p0759c10║何以故下。釋也。能觀所觀無相無得，身口是色智慧
X55n0919_p0759c11║是心，色心有者良由有我，求我叵得稱法本無，破本
X55n0919_p0759c12║無故云壞本，亦絕此壞故云絕本。（其一）空觀也。次假觀
X55n0919_p0759c13║中文引六喻，三夢一寶一骨一像，其意大同。若欲合
X55n0919_p0759c14║譬，應知初夢心性如境，觀如緣想，觀成如夢，此純約
X55n0919_p0759c15║行人合也。又法身如境，報身如想，應佛如夢，此純約
X55n0919_p0759c16║佛合也。又彼佛如境，行人如想，見佛如夢，此約感應
X55n0919_p0759c17║合論也。三夢皆爾，凡心想法所見皆然，三雖大同亦
X55n0919_p0759c18║有少別，初後二夢明見而不可得，中間一夢明不得
X55n0919_p0759c19║而見，並約見邊即當假觀。
X55n0919_p0759c20║次中觀中，初文是彼經菩薩得三昧已思惟文，今文
X55n0919_p0759c21║准經稍似存略，是得修觀，今略釋之。所見佛者，准前
X55n0919_p0759c22║夢文，夢即法性，亦應可見。然順中觀，從心見便，故云
X55n0919_p0759c23║心作佛。既心作見，即見心故，見自心是見佛心。若見
X55n0919_p0759c24║佛心是見自心，以彼佛心是我心故，即見佛心即是
X55n0919_p0760a01║我心。是佛心至見佛者，佛是心故，心不自知。心至見
X55n0919_p0760a02║心者，所見能緣不可得故，是則一切無非法性，不假
X55n0919_p0760a03║更著雙非之言。
X55n0919_p0760a04║次心有想下，釋叵得心。不可示者，明非所說。皆念等
X55n0919_p0760a05║者，明真離念，假使有念亦了皆空。
X55n0919_p0760a06║次偈文頌前。次七言偈轉釋五言。初句者，由觀心佛
X55n0919_p0760a07║不二不異故得成佛。次句觀心佛無垢。次句觀五道
X55n0919_p0760a08║本淨如氷水喻，喻意可知。次句結意。佛印者，明前所
X55n0919_p0760a09║觀即實相印。
X55n0919_p0760a10║無所貪下。釋出觀相。不貪有、不著空、不求中，無三相
X55n0919_p0760a11║故所欲皆盡。有謂觀境，欲是觀智，能所皆忘，故無從
X55n0919_p0760a12║生亦無所滅。被壞名滅，自滅名壞，體其本無名為無
X55n0919_p0760a13║滅，滅本自無名無壞敗。道中之上故云要，眾行依之
X55n0919_p0760a14║故云本。是印等者。挫小況迷小乘，斷惑名為壞印。二
X55n0919_p0760a15║乘尚不能壞，生死豈能壞印？
X55n0919_p0760a16║婆沙下。引論挍量。論純大乘繫借小辨，如大經中師
X55n0919_p0760a17║子吼問佛，廣答相因各各不同，大論報恩亦具明之。
X55n0919_p0760a18║相是觀境故先明之，已如前說。大經？性品云：如是佛
X55n0919_p0760a19║性不可思議，三十二相亦不可思議。婆沙明相意亦
X55n0919_p0760a20║如之。
X55n0919_p0760a21║次明四十不共法中，應云報佛。言法佛者，指不共法，
X55n0919_p0760a22║名之為法。次實相身，方是法身。四十法名，大論廣釋。
X55n0919_p0760a23║又大論文以十八不共．十力．四無畏．四無礙．大悲．三
X55n0919_p0760a24║念處為四十法，今是婆沙文也。
X55n0919_p0760b01║次勸修中，實智為佛母，見中為佛眼，善權方便父，無
X55n0919_p0760b02║緣大悲母。若爾，何以兩母？答：智為所生、悲為所養，悲
X55n0919_p0760b03║智不具真子不成。如搆等者，以一採頃名為一搆，搆
X55n0919_p0760b04║字應作𤚼。若聞三昧等者，與論交互不能具序，今略
X55n0919_p0760b05║對之，即是隨喜四番、勝果報四番。隨喜四者，三佛為
X55n0919_p0760b06║三番，三世菩薩為一番。彼佛菩薩行菩薩道時，隨喜
X55n0919_p0760b07║是三昧，我亦如是。果報四者，一不驚、二信受、三定心
X55n0919_p0760b08║修、四能成就。若不修等者，重寶三昧也。有修行者，悲
X55n0919_p0760b09║彼不修失大利故。如𪖵人等者，譬不行法人，經卷如
X55n0919_p0760b10║栴檀，遇經如手把，無信如𪖵，不肯修行猶如不𭊴。如
X55n0919_p0760b11║田家子，譬不識法人，行法如摩尼，無識如農夫，反行
X55n0919_p0760b12║貪欲如珠愽牛。
X55n0919_p0760b13║次半行半坐中，先釋方等。彼經通四，今為成圓，依此
X55n0919_p0760b14║修行事儀未足，故下文中指於百錄，聊略也。求夢王
X55n0919_p0760b15║等者，法華疏中引五種夢，因疑心．分別．數習并現事．
X55n0919_p0760b16║非人來相語因，此五事夢，今是非人來相語夢。佛告
X55n0919_p0760b17║華聚：勿妄宣傳，當以神明為證。有十二夢王，若見一
X55n0919_p0760b18║王，乃可為說。彼經云：魔被調已，白佛發誓：我等十二
X55n0919_p0760b19║大王常受持此陀羅尼典。華聚問魔：何名十二？經中
X55n0919_p0760b20║具列。若不見者，雖行無益。應竭力等者，世多直行，應
X55n0919_p0760b21║未稱教。於閑靜等者，僧藍、蘭若亦可俗舍，以通俗故。
X55n0919_p0760b22║經云：父母許者，可往修習；若不許者，當於宅內嘿自
X55n0919_p0760b23║思惟，誦此經典。道場亦如僧中行事。若能如是，於七
X55n0919_p0760b24║日中見觀世音，為其說法。若散亂心，反增三途。三途
X55n0919_p0760c01║出已，仍為下賤。及室內外等者，俱須香塗。圓壇等者，
X55n0919_p0760c02║作蓮華形。五色幡者，不須作諸形像。海岸香者，只是
X55n0919_p0760c03║旃檀。請二十四像者，凡建道場，應先嚴淨，然後請像。
X55n0919_p0760c04║云：擬滅障，反招慢殃。道場未嚴，先令穢竪，云：將像來！
X55n0919_p0760c05║把來！取來！可悲之甚。後分云：滅後供像，與佛世無別。
X55n0919_p0760c06║鞋屩者，道場內外各別置之。言長齊者，以通俗故。三
X55n0919_p0760c07║時洗者，有緣則過，終不可滅。初日供養者，雖三業精
X55n0919_p0760c08║誠，須假以福助，日日彌善，不辦從初，滅己慳貪，無由
X55n0919_p0760c09║擊動。須請善內外律者，受二十四戒者，為順菩薩律
X55n0919_p0760c10║儀，故二十四皆名為重。須有師承，不得輙授，不受亦
X55n0919_p0760c11║得。經又云：應受六重，如優婆塞法。既云如優婆塞，則
X55n0919_p0760c12║七眾通受。經中又問：不受六重，得行已不？佛言：隨意。
X55n0919_p0760c13║故今行事多不受之。佛言：唯除二人，謂謗方等及用
X55n0919_p0760c14║僧鬘乃至比丘物。言及陀羅尼者，經有四番，應須皆
X55n0919_p0760c15║誦。對師說罪者，若不諳內外，何以當之？月十五者，黑、
X55n0919_p0760c16║白兩月各有二日，多用白月，表生善故。法華懺中低
X55n0919_p0760c17║取齊日。言七日者，意舉極少，故南岳七載。十人已還
X55n0919_p0760c18║者，經云：十人不得過。南山云：余見京邑行方等者，或
X55n0919_p0760c19║百或半，喧雜難論，更增罪累。今謂忽若多人，別施何
X55n0919_p0760c20║爽？俗人亦許者，已如前說，但須具三衣、坐具。若出道
X55n0919_p0760c21║場，還著俗服。經云：若離二丈，得罪無量。阿難言：須剃
X55n0919_p0760c22║頭不？佛言：不須。今剃頂者，謬也。縫字平聲，不須却㓨，
X55n0919_p0760c23║理須別造，不可借舊，此非出家受用之服。
X55n0919_p0760c24║口說嘿者，唱者先導，餘者隨唱。十佛者，具列經文及
X55n0919_p0761a01║百錄中。言父母者，方等總持具權實智，故經云：是陀
X55n0919_p0761a02║羅尼乃可為父乃為母。十王子者，指諸菩薩。百錄及
X55n0919_p0761a03║南山儀中具列十二菩薩，即彼經初列菩薩眾。百錄
X55n0919_p0761a04║者，山眾共集大師百事，故曰也。三業供養者，身翹跪、
X55n0919_p0761a05║口宣唱、意運想。南山云：具如天台。則指法華懺中想
X55n0919_p0761a06║六塵文。禮請者，禮儀必須雙膝前詣、兩肘續施、後方
X55n0919_p0761a07║額扣，心想佛足以手接之。陳悔者，陳，列也，說也。別則
X55n0919_p0761a08║憶先所犯，通則無始已來。不遲等者，行呪俱畢思惟，
X55n0919_p0761a09║具如止觀第五文。去第二時，謂第二周。
X55n0919_p0761a10║意止觀中，先約理觀，次更歷事。例如大經，頭如殿堂
X55n0919_p0761a11║等，盤特掃箒等。摩訶者，正境也。非偏小故，名之為大。
X55n0919_p0761a12║一即一切，名秘；一切即一，名要。遮惑持智，顯中名正。
X55n0919_p0761a13║次經言下，觀法也。與經小異，今借彼語。求者，謂求三
X55n0919_p0761a14║昧之人。著，謂於三昧生著。實者，謂於行計我。來者，謂
X55n0919_p0761a15║我能往來。問者、語者，准例應知。
X55n0919_p0761a16║此與大品等者，一切是總，十八是別，是故云同十八
X55n0919_p0761a17║空，至第五卷釋之。大經下引同。
X55n0919_p0761a18║以此下歷事修觀，先約經名方便，次尊容道具事儀
X55n0919_p0761a19║心。先求夢王習觀，亦先成空假。寄事云先理無初後，
X55n0919_p0761a20║只是先以空心修事儀假，由此必得入於袒持。場是
X55n0919_p0761a21║所依故表理境，世以治糓曰場，今治五住為處，亦是
X55n0919_p0761a22║所嚴。能嚴非一不出定慧，供具雖多唯動不動，究竟
X55n0919_p0761a23║戒香遍塗實理。觀陰本空免三惑子，無緣慈悲必遍
X55n0919_p0761a24║法界，惑即法界故云不離。滅香普薰慧燈圓照，覺智
X55n0919_p0761b01║之佛栖理境空，智從境立故二十四。如法華中無明
X55n0919_p0761b02║至老死為順，老死至無明為逆。如阿含中生滅各有
X55n0919_p0761b03║二十四支。境雖寄昔智必依圓饌，如法華中鹽酢之
X55n0919_p0761b04║屬，被權今實可以意推。忍衣稱體全飜曰新，七智除
X55n0919_p0761b05║惑能洗曰觀，師亦所依故同於諦，亦依所觀立二十
X55n0919_p0761b06║四。屬對者義立，謂設法不差。纓絡十種者，彼本業中
X55n0919_p0761b07║觀緣起觀十種不同：一我見不二、二心為、三無明、四
X55n0919_p0761b08║相緣、五助成、六三業、七三世、八三苦、九性空、十縛生。
X55n0919_p0761b09║彼經具釋，但隨觀別以分十義，事理具如懺三道中。
X55n0919_p0761b10║文云等者，引證事理。經中具有七眾懺法，雖曰還生
X55n0919_p0761b11║無任小用，儻聽在數招偽來姧，況寶梁誠文不云是
X55n0919_p0761b12║數，大小區別聽制條分。眼等者，唯至六根方名相似。
X55n0919_p0761b13║第七日見佛者，彼經日日各有相狀，無明若破名煩
X55n0919_p0761b14║惱淨。三障去等者，婆沙云：過二為根、現五為質、現三
X55n0919_p0761b15║為華、當二為果，亦是五陰。舍空等者，諸教既別空亦
X55n0919_p0761b16║宜殊，今且置餘唯存圓極。
X55n0919_p0761b17║次勸修中三分寶者，理無優劣隨心自分，修雖名全
X55n0919_p0761b18║須分六即，具如經列。從地等者，經廣校量但能供養，
X55n0919_p0761b19║得中分人其福無量，況上分耶？
X55n0919_p0761b20║次釋法華部屬於圓不通三教，與前三行圓意不殊。
X55n0919_p0761b21║言口說嘿者亦可兼意，彼別行文但推四句，故今更
X55n0919_p0761b22║加約象修觀。初引二經證二行相，故知二行但成方
X55n0919_p0761b23║便。
X55n0919_p0761b24║二、經下，釋妨。南岳下證不許偏。特是下。明二不同，故
X55n0919_p0761c01║未為正。
X55n0919_p0761c02║妙證下。判文元意。意在證真，真非彼二，則初住也。
X55n0919_p0761c03║今歷文下。歷事也。例如大品師子吼法門，亦如大經
X55n0919_p0761c04║波利樹等，於中象觀最為次第。六通如下助道中明，
X55n0919_p0761c05║八解如下禪境中說。四攝謂布施．愛語．利行．同事，四
X55n0919_p0761c06║皆利人方名為攝，故云利物多端，多端之言須含四
X55n0919_p0761c07║教。背者骨法相似也，除彼不似佛乘者也。
X55n0919_p0761c08║次釋非行坐中初得名，由成四句故。實通等者，據理
X55n0919_p0761c09║實論，南岳別行名。隨自意者，是彼問云：出何經？答：出
X55n0919_p0761c10║首楞嚴。故下釋中多引楞嚴大師亦自有自覺意三
X55n0919_p0761c11║昧，觀法甚精。
X55n0919_p0761c12║雖復下。會通名。事雖不同，觀法無別。
X55n0919_p0761c13║今依下，幸更依教。諸數下，問也。大小乘經心所非一，
X55n0919_p0761c14║何以三昧但名覺意？
X55n0919_p0761c15║窮諸下，答，不可具列，舉一蔽諸。
X55n0919_p0761c16║對境下。釋意名。若觀心性了無三昧，隨心想計故有
X55n0919_p0761c17║三別，心性雖一隨俗立三。
X55n0919_p0761c18║如是等者，欲觀其同，先略斥異。心想見倒者，婆沙云：
X55n0919_p0761c19║無常謂常，想顛倒、心顛倒、見顛倒。我、樂、淨等，亦復如
X55n0919_p0761c20║是。今亦例然，計為常等，名為不覺。覺了此例，非一異
X55n0919_p0761c21║相，唯觀法性，方乃名覺。
X55n0919_p0761c22║覺者下。立觀。三名相望合為六句，出般舟經。故六句
X55n0919_p0761c23║中非有約性、非無約名，復不許計性一向為一，所以
X55n0919_p0761c24║俱結非一非三。餘合散等准例可知。
X55n0919_p0762a01║若知名下，更有六句，複疎重釋，並是雙非，名性叵待，
X55n0919_p0762a02║寄此複疎。立三觀者，非一假，非三空，雙非中，餘五句
X55n0919_p0762a03║例。若於單複了達心性，即不思議。
X55n0919_p0762a04║若觀下，立觀之意，意攝遍故。苦破下，例破餘使。既是
X55n0919_p0762a05║圓觀，則破無明。作是觀者，識意無明，無明尚傾，諸惑
X55n0919_p0762a06║安在？故諸下，攝略。
X55n0919_p0762a07║隨自意下，名異意同。初約諸經。先觀音中，文通意別。
X55n0919_p0762a08║例上，可知。若准下文，意止觀中，二十五三昧仍通、圓、
X55n0919_p0762a09║別請字。初領反。請義有三，具如經中。初託優波斯那
X55n0919_p0762a10║是自請，月蓋是為他請，四偈是護法請。又有三義：延
X55n0919_p0762a11║請身，祈請口，願請意。又五體身，四偈口，繫念意。機既
X55n0919_p0762a12║開三，應亦可爾。准觀音疏，方法亦十，行事須撿。准前，
X55n0919_p0762a13║亦應事、理二釋。百錄具有事儀。設楊枝等者，是彼菩
X55n0919_p0762a14║薩手執故也。若事表理，楊枝拂動以表定。五體者，准
X55n0919_p0762a15║地持．阿含，並云：肘、膝及頂，名為五體。若表理者，如彼
X55n0919_p0762a16║經疏。若起，如五陰離薩婆若；投地，如五陰入薩婆若。
X55n0919_p0762a17║起即五表五陰，入即五表五分。繫念數息者，今依經，
X55n0919_p0762a18║但從一至十。彼經疏具明因息起三乘行。稱三寶名
X55n0919_p0762a19║者，表除三障。委明行法，在百錄中及正行儀，并彼本
X55n0919_p0762a20║經，故云可尋經補益。百錄、行儀並不錄四偈，故令尋
X55n0919_p0762a21║經洗浣。發露者，發露如示人，事儀如灰汁，理觀如清
X55n0919_p0762a22║水，理體如淨衣。豈藏罪垢，令入惡道？午前等者，日夜
X55n0919_p0762a23║俱取初分故也。餘依常儀，定不可廢。
X55n0919_p0762a24║經云下，修觀。初觀塵陰，空名尚通，猶在生滅，故更觀
X55n0919_p0762b01║幻及以實觀。初空觀中，地無堅者，先觀色陰中之地
X55n0919_p0762b02║大。先觀事堅，本從緣生，而情執有，有即名堅。唯對身
X55n0919_p0762b03║根，名為事堅，寄事堅名而破情堅，故云有等四並是
X55n0919_p0762b04║堅。餘之三大，例之可見。彼因優波斯那問、身子答中
X55n0919_p0762b05║具成觀法，優波因之，得四大定，證羅漢果，故知在小。
X55n0919_p0762b06║且如地中破初有句，即應得果，為防轉計，故具明之。
X55n0919_p0762b07║是故文中具性相空，唯火大中相空文略。色既如是，
X55n0919_p0762b08║餘陰准知。問：推前三大，並用有等，至推火大，用自等，
X55n0919_p0762b09║其義何耶？答：有二義故：一者、依經，經云：火大從因緣，
X55n0919_p0762b10║宜作自等。二者、義同名異，何失？有只是自，乃至雙非
X55n0919_p0762b11║只是無因，經文存略，餘陰不說。若欲比火，應云：受無
X55n0919_p0762b12║領納，性不可得。若有領納，即名為有，乃至雙非亦名
X55n0919_p0762b13║領納。乃至識是了別，亦復如是。具足應如第五破假。
X55n0919_p0762b14║如是觀者，但以小乘真諦而為如實。問：若爾，應云四
X55n0919_p0762b15║諦。答：陰是苦，執是集，觀是道，實是滅。欲知緣覺，執即
X55n0919_p0762b16║無明，乃至老死，得得真如，實名空觀。成觀慧之本者，
X55n0919_p0762b17║無觀乃成無益苦行，故知四教但二如實，觀則可知。
X55n0919_p0762b18║今且從通至下六字，三陀羅尼方從別圓，況下觀慧
X55n0919_p0762b19║純用圓融。次三陀羅尼云消伏者，消除調伏報障之
X55n0919_p0762b20║毒。
X55n0919_p0762b21║次毗舍下，破障功能。經中具列六障之相。經云：西方
X55n0919_p0762b22║去此不遠。疏云：西方極遠，那云不遠？答：凡聖見別，應
X55n0919_p0762b23║約有無以論近遠。次明破惡業陀羅尼。
X55n0919_p0762b24║破梵行下。功德能經云：破梵行人，聞陀羅尼，還得清
X55n0919_p0762c01║淨。設有業障，誦陀羅尼，稱菩薩名，障破見佛。
X55n0919_p0762c02║次釋六字。言六字者，經具三文，今但用二：初治六道
X55n0919_p0762c03║以六字，次六根淨名為六字，大悲等名大師義立。
X55n0919_p0762c04║淨於下功能二：初明破根本毒即見佛道，六字下正
X55n0919_p0762c05║釋能破六道。六道名義散在經論，今略名地獄者，地
X55n0919_p0762c06║下之獄。梵云那落迦，此云苦具。鬼者，自古賢良亦有
X55n0919_p0762c07║著無鬼論者，感鬼現身吾即鬼也。梵云闍梨多，此云
X55n0919_p0762c08║祖父。畜生者，今不論六，但通論之為傍生也。脩羅此
X55n0919_p0762c09║云無天，亦云無端及無酒等。破人道中云天人者，從
X55n0919_p0762c10║義立名即從理名天。言丈夫者，指見佛性方名丈夫，
X55n0919_p0762c11║具如涅槃。若准此義，天中亦有第一義天，亦可諸道
X55n0919_p0762c12║皆有見性，且從便說故云人道。諸天大樂下趣又苦，
X55n0919_p0762c13║故人最易。標主得臣者，梵王為主故王攝臣。
X55n0919_p0762c14║次廣六下，約二十五三昧如幻等。四者，南如幻、東日
X55n0919_p0762c15║光、西月光、北熱炎不動等。十七者，欲六、色七、無色四。
X55n0919_p0762c16║廣如玄文，云在大經聖行品中。
X55n0919_p0762c17║此經等者，結觀不同，今此通在別圓人也。破障通三，
X55n0919_p0762c18║破有從二：自調者，從因立名；福厚者，百劫修故，以福
X55n0919_p0762c19║助智，故使根利。若下，由起悲心，緣於實際，得念不退，
X55n0919_p0762c20║即初住位。七佛八菩薩等者，七佛者，依七佛神呪經，
X55n0919_p0762c21║七佛各有陀羅尼懺法功能。次文即明八菩薩懺，經
X55n0919_p0762c22║中具列方法功能。下文復有八龍王懺虗空藏八百
X55n0919_p0762c23║日等者，虗空藏經云：未來世中善毗尼者，應教眾生
X55n0919_p0762c24║說治罪法，須者撿經。南山行儀亦同此意。今時律者
X55n0919_p0763a01║不示懺儀，唯採人過，非為慈悲人師之德。
X55n0919_p0763a02║次歷諸善中，先分別四運。運者，動也。四心轉現，故名
X55n0919_p0763a03║為動；常為九界四心所動，故名為運。今推九人，佛仍
X55n0919_p0763a04║觀佛運，不出佛運觀此之正意也。此分門冠下作受，
X55n0919_p0763a05║故預論之。又四運中已、未二心亦令觀者，良由世人
X55n0919_p0763a06║謂此二心以為無生，故問世人：云觀無生？為觀已生？
X55n0919_p0763a07║云無生未生？云無生已生？何用觀未生可觀？故四心
X55n0919_p0763a08║中二有二無皆悉有漏。又觀已、未者，如人防火，為防
X55n0919_p0763a09║正故，須防已、未，況菩薩已、未尚須觀察？今入佛運，今
X55n0919_p0763a10║此善心但是欲界人中五塵起滅。又此四運正對今
X55n0919_p0763a11║文，隨自意中從末從事，餘必然。雖爾，餘三三昧中非
X55n0919_p0763a12║無諸儀，故須本末一一撿挍。故占察經云：觀有二種：
X55n0919_p0763a13║一者、唯識，萬法唯心；二者、實觀，唯觀真如。今文即是
X55n0919_p0763a14║唯識歷事，故云能了此者，即入無相，仍了十乘，方成
X55n0919_p0763a15║一家入道之軌。故傅大士獨自詩云：獨自作問我，心
X55n0919_p0763a16║中何所着？巡撿四運并無生，千端萬緒何能縛？故知
X55n0919_p0763a17║大士亦以此法而為心要。大士雖無十界之言，千端
X55n0919_p0763a18║萬緒足可該攝。言一相、無相者，觀九叵得，名為一相；
X55n0919_p0763a19║一相自無，名為無相。
X55n0919_p0763a20║問下料簡已未問竟。答中先未次已，皆有法譬。初觀
X55n0919_p0763a21║未者，既非真無，何以不觀？既非真滅，後起由茲，是故
X55n0919_p0763a22║觀之令不起九。作字去聲，作所作事名為作作。北方
X55n0919_p0763a23║一向從入聲者，此鄉音耳。
X55n0919_p0763a24║次念已下，答。待正為已，終非永無，諸意同前。
X55n0919_p0763b01║次問者，三世既無，那觀已未？現尚不住，三世者何？次
X55n0919_p0763b02║答中先總非之，若過去下別答。先牒難，次云何下正
X55n0919_p0763b03║答。若不觀者，云何聖人亦觀三世？鬼神下引劣況勝。
X55n0919_p0763b04║問：鬼何以知？答：具如婆沙鬼知女人過未心也。當知
X55n0919_p0763b05║汝全不識剎那三世，如何觀心？龜毛兔角見者，汝三
X55n0919_p0763b06║世無，如彼二物。此取走菟、水龜為喻，若飛菟、陸龜容
X55n0919_p0763b07║有毛角，故大經云：如水龜毛，如走菟角。
X55n0919_p0763b08║當知下。結。若以三世心為境者，則離斷常。何者？不常
X55n0919_p0763b09║故不實，不斷故可觀。不以不實云不須觀，以不實故
X55n0919_p0763b10║所以可觀。
X55n0919_p0763b11║若起下。結斥。若起斷滅萬行都傾，是故須觀已未二
X55n0919_p0763b12║心，故汝引經不閑教旨。
X55n0919_p0763b13║行者下。勸進。識了諸運隨起觀之，觀彼已起故云反
X55n0919_p0763b14║照。
X55n0919_p0763b15║次歷下正明起觀。初約十二事共論檀，受即領塵，作
X55n0919_p0763b16║謂為作。問：嘿何名作？答：作嘿相者不出十界。若有等
X55n0919_p0763b17║者，正辨觀境，從強先觀有塵且捨，塵即財物，無者觀
X55n0919_p0763b18║作。於中先受次作，受中三觀。初空觀中先牒運境，反
X55n0919_p0763b19║觀下修觀，亦以四句推自他等成性相空。云內出不
X55n0919_p0763b20║待因緣者，此逐語便，應云內出不待緣名空觀成。問：
X55n0919_p0763b21║淨名云所觀等盲，今云何言能觀如盲？答：淨名以所
X55n0919_p0763b22║顯於能耳。彼是譯者之巧，巧便釋彼經。空明各各等
X55n0919_p0763b23║者，眼見色時五緣和合，謂空、明、根、境、識也。唯耳鼻舌
X55n0919_p0763b24║身不假於明，餘同於眼。今文隨便但略言之，故不云
X55n0919_p0763c01║識，不同小乘根識互競。
X55n0919_p0763c02║因緣下，次明假觀。先牒空為境，能為十界而作通因。
X55n0919_p0763c03║又以無間滅意為因，根塵空明以之為緣，和合生識。
X55n0919_p0763c04║眼識因緣生意識者，依初剎那生眼意識。依意識生
X55n0919_p0763c05║眼識者，只由意識無間滅因成於意根，對餘境時復
X55n0919_p0763c06║生眼識，是故二識更互為因。眼識能見等者，此依經
X55n0919_p0763c07║部得云識見，如是次第生於十界。貪染等者，貪為惑
X55n0919_p0763c08║本毀戒墮獄，毀戒具如篇聚中明，實愛云不故墮諂
X55n0919_p0763c09║誑。計我等者，誰不患獨云在畜，語通意別以眷屬為
X55n0919_p0763c10║所能計。為我齊聖斷者，此乃通方。他惠等者，他惠乃
X55n0919_p0763c11║取離不與取，下句顯上成他惠義，不惠不取故云不
X55n0919_p0763c12║與不取，以禮忘財名之為惠，若為父母夫主佛法之
X55n0919_p0763c13║所遮者為不與取。他惠仍離非時處理及量及衒賣
X55n0919_p0763c14║等，別論則爾，通意可知，自餘色等一切皆爾。讓義也，
X55n0919_p0763c15║貞正也，動中規矩禮也，明即是智，餘名同舊。五常具
X55n0919_p0763c16║五戒全，十善備十惡息，但是欲界地居人天，餘並略
X55n0919_p0763c17║也。
X55n0919_p0763c18║觀四運下，明二乘四運：初、念處觀，顯聲聞乘。無常故
X55n0919_p0763c19║生滅，不淨故不住，以苦故三受，無我故不自在。因緣
X55n0919_p0763c20║一句，自顯支佛。
X55n0919_p0763c21║觀己下，菩薩離三：初是六度，自愍傷己，愍彼觀他。
X55n0919_p0763c22║所以下，釋六度相捨。不能亡一句，寄斥藏兼凡，藏同
X55n0919_p0763c23║凡故。
X55n0919_p0763c24║今觀下，通觀。言三事者，意云：根、塵、受者為三，非施者
X55n0919_p0764a01║等。引經不住，證不住塵。塵若不住，根、受亦爾，餘五亦
X55n0919_p0764a02║然。見根、塵空，即見施者等空，義兼兩三，可以意得。
X55n0919_p0764a03║如人下。引譬也。住相如暗，眼則無用，不見無相，若有
X55n0919_p0764a04║空眼及不住。曰：見三事空是無著慧，諸見皆空故云
X55n0919_p0764a05║種種。
X55n0919_p0764a06║直言下。重消經意。經被利根相猶難解，今准中論以
X55n0919_p0764a07║四句推方名不住，故前文中無四相者，但離六十二
X55n0919_p0764a08║為離我人名為菩薩，非獨初果破見而已，然此但是
X55n0919_p0764a09║真諦無相。言六十二見者，大經云：因於五見生六十
X55n0919_p0764a10║二。即是三世二十身并根本二，故六十二大論廣釋。
X55n0919_p0764a11║今此未具恒沙佛法復能利他，故是通教菩薩界也。
X55n0919_p0764a12║問：若通教者，何故云趣？然但云趣，不云不過及不可
X55n0919_p0764a13║得，故且屬通。如玄文云：周行十方界，還是瓶處。如今
X55n0919_p0764a14║一家文，處處引此一切法趣皆證圓教，但頌委知言
X55n0919_p0764a15║通義別分別則易。
X55n0919_p0764a16║次又觀下，通教佛界，故四德名不涉於別，於真諦中
X55n0919_p0764a17║不變故常，無受故樂，非業故我，無惑故淨。
X55n0919_p0764a18║如是下。出假也。於彼通空見十四運，故云種種。此屬
X55n0919_p0764a19║別教，故云假名。若向四德屬圓佛者，屬菩薩全無別
X55n0919_p0764a20║教相狀，故通佛德但云虗空及不染等，至此方云假
X55n0919_p0764a21║名四運。
X55n0919_p0764a22║若空下，中道四運，必於十界空假明中，方名圓中。對
X55n0919_p0764a23║前成十，所以前九義當思議。餘五塵語略，但以圓心
X55n0919_p0764a24║覺了三諦。
X55n0919_p0764b01║次約六作中，初空觀者，意與前同。次而由下假觀心
X55n0919_p0764b02║為十界之由，而云為何事等。毀戒地獄誑他鬼也，眷
X55n0919_p0764b03║屬畜生勝他脩羅，義讓人也。善即欲天，禪即色界，涅
X55n0919_p0764b04║槃二乘。慈悲下六度，方便下通教，如此下別教。空心入
X55n0919_p0764b05║假故云如此，攝空成假方名恒沙。前辯通教既但成
X55n0919_p0764b06║空，今假理亦兼於通別，前指九界故云如是，九界即
X55n0919_p0764b07║空故成別俗。又觀一運下中道也。問：文引捨衣那證
X55n0919_p0764b08║六作？答：正引捨服證六作檀，及引佛道以證圓中。此
X55n0919_p0764b09║六作中一一具六，六中一一又各具六，即是以五嚴
X55n0919_p0764b10║檀乃至以五嚴智，諸大乘經一切皆爾。今文所用多
X55n0919_p0764b11║用楞嚴，如大品中亦有六塵相攝品，攝大乘中有互
X55n0919_p0764b12║顯章。今初文中云以大悲眼者，如勝天王云：菩薩行
X55n0919_p0764b13║時見諸眾生同一子想，視之無偏名大悲眼。眾生於
X55n0919_p0764b14║菩薩得無畏者，正當無財運於六作，施其無畏故得
X55n0919_p0764b15║名檀。無傷損者，稱理觀之方名無損，即如殃掘無減
X55n0919_p0764b16║修也。見罪福法界名無罪福，不為空假所攝名想不
X55n0919_p0764b17║起，想不起故名無動搖，遍一切處名為無住，陰即法
X55n0919_p0764b18║界故亦不動心。無前思等者，念念稱理，無先橫思後
X55n0919_p0764b19║乃方覺故。一切法中等者，念念法界何物能問？不得
X55n0919_p0764b20║身心等者，不得二邊，邊即中故。禪中既爾，前後例然，
X55n0919_p0764b21║語異意同善須思釋。無受等者，不領受邊、不念著中、
X55n0919_p0764b22║不味涅槃、不乱生死。六分者，二手二足及以頭身。
X55n0919_p0764b23║雲影，如下十喻中說。問：文語通途，如何得知彼經屬
X55n0919_p0764b24║圓？答：經明次第六度文竟。佛告堅意：云何一念具行
X55n0919_p0764c01║六度？堅意答佛：正用此文。
X55n0919_p0764c02║又行中下，重辨禪慧二波羅蜜，皆先舉過，後辨其得。
X55n0919_p0764c03║初文舉禪過也，豈法圓融而令生著？今觀下，辨禪。得
X55n0919_p0764c04║心尚無心，豈更計有楞嚴定處？當知下，重判。
X55n0919_p0764c05║行者下，舉慧過。有能計者，以自為麤，況復自高，豈名
X55n0919_p0764c06║為慧？著心障智，名為智障。一切外道皆自謂是，今既
X55n0919_p0764c07║自高，反同外道，豈唯失於中智而已？即反下，次明慧
X55n0919_p0764c08║得，亦只反照著智之心。觀者是我及非觀者，謂散心
X55n0919_p0764c09║人中智之心，無彼二待。觀者既無下，了計者無，所觀
X55n0919_p0764c10║亦破。不得下，重破能計，是文正意，故復言之。
X55n0919_p0764c11║大論下。引證。破能觀想計有中智名為戲論，念在意
X55n0919_p0764c12║地戲論通說，說必假心名戲論心，今滅其本故念想
X55n0919_p0764c13║除名戲論滅，論為罪因故論除罪滅，本修中智由著
X55n0919_p0764c14║妨中故眾罪除。復本常一如是等者，此無著人方見
X55n0919_p0764c15║妙慧。大集等者，所觀能觀名為心心，能如是照名為
X55n0919_p0764c16║常一。
X55n0919_p0764c17║如是下，結成三三昧．道品．六度，名異義同，故六度後
X55n0919_p0764c18║亦結三脫，具如第七。又破下，結成諸波羅蜜。破倒故
X55n0919_p0764c19║毒滅，毒滅故越有，越有故降魔，降魔故度滿。三倒者，
X55n0919_p0764c20║謂心、想、見，即見惑攝；貪、嗔、癡等，即思惑攝。此三倒等，
X55n0919_p0764c21║言雖似近，文意皆遠，皆須具於麤細二意。若麤惑者，
X55n0919_p0764c22║即是圓人，麤惑先除；若細惑者，並約界外，須作麤細
X55n0919_p0764c23║一體以釋。
X55n0919_p0764c24║攝受下，況釋。尚成一切，況三倒等？
X55n0919_p0765a01║次更歷下，次以尸為頭，以五嚴之歷十二事。初明尸
X55n0919_p0765a02║歷十二，此中一一別出觀相，不同前文引首楞嚴。初
X55n0919_p0765a03║約作受以事為境，對塵制心故喻油鉢，六作動止故
X55n0919_p0765a04║曰威儀油鉢緣（云云）。
X55n0919_p0765a05║但名下。斥事。准理亦應合斥持戒墮苦，如大經云：有
X55n0919_p0765a06║四善事墮三惡道，為利持戒。即其一也。
X55n0919_p0765a07║若得下，明觀意，具如檀中，下四例然。謂觀下，空觀。未
X55n0919_p0765a08║見者，且舉六受之初，六作文略，即以六道四運為境，
X55n0919_p0765a09║二聖為觀，四句乃至六十四等，故云種種。所起謂六
X55n0919_p0765a10║道，能觀謂能推，能所俱泯，方成衍門。不內不外者，明
X55n0919_p0765a11║六受空。不去來者，明六作空。能如是下，假觀。直列十
X55n0919_p0765a12║戒不出十界者，事戒尚已斥成觀境，故不復論。淨若
X55n0919_p0765a13║虗空，牒前空觀。所觀之境，七支無染，喻之若空。十戒
X55n0919_p0765a14║對觀，至第四卷中，方具明之。心既下，中觀。
X55n0919_p0765a15║色者色法下。以五嚴尸，文相漸略。色者即能見識，色
X55n0919_p0765a16║法即所見色，受者即領受也。此等皆須約圓釋之。檀
X55n0919_p0765a17║後列忍者，越却所嚴色。色者等具足，應列色者等。三
X55n0919_p0765a18║何但下。況出一切，大意同前。
X55n0919_p0765a19║此下，結成三三昧等，文略，但例前文。
X55n0919_p0765a20║觀色下，例餘作受。准文亦應更例六作，或是文悞。引
X55n0919_p0765a21║法華者，威儀證作，佛道仍通。
X55n0919_p0765a22║次歷下以忍為頭，亦以五嚴文相更略，但舉事忍及
X55n0919_p0765a23║以空觀初可意等事忍也。次於違下空觀無見別舉
X55n0919_p0765a24║六受之初，無作則通舉六作，見即能見。言所見者，謂
X55n0919_p0765b01║於見色而計我也。作亦如是，假中結成一切並略。
X55n0919_p0765b02║次歷進中，先述舊釋，云無別體。篤厚也。今應作督字，
X55n0919_p0765b03║卒也。勤䇿也。義而下，今出別體，通義非無，故縱容云
X55n0919_p0765b04║義而推之。例無明下。例釋也。如無明惑亦有通別，謂
X55n0919_p0765b05║獨頭相應。今且下。正出別相。而非下。斥事。若如大師
X55n0919_p0765b06║誦經觀法，則事理具足。
X55n0919_p0765b07║今觀下，理觀。初文空觀。念念者，略明中道，文略假觀。
X55n0919_p0765b08║不間名精，念念名進。問：若但寄誦經，何關作受？答：通
X55n0919_p0765b09║云作受，何必一行具六？故一切善，作受所攝。寄誦經
X55n0919_p0765b10║明，不無其理，即對六塵誦而無間，即是於受而行精
X55n0919_p0765b11║進。唯對六作，闕於臥嘿，病通臥誦，嘿誦無妨。
X55n0919_p0765b12║次歷諸禪，初文事禪。但是下，斥事觀。
X55n0919_p0765b13║入定下理觀。以心況定，名散心尚無，豈更計定？定即
X55n0919_p0765b14║事禪，不計定散，見禪實相則攝一切故。論第五下引
X55n0919_p0765b15║證諸師辨誤。論意正觀九想實相，故行相後說力、無
X55n0919_p0765b16║畏。不壞法人於第八中尚具諸用，大乘於茲具足佛
X55n0919_p0765b17║法。問：餘想發不？答：餘想非無，多在第八。
X55n0919_p0765b18║次歷智中文略，但云論文八種解釋，於八種中具有
X55n0919_p0765b19║三教，於中具有能嚴、所嚴。
X55n0919_p0765b20║今且下，正釋。初明世智斥事。四、運權下。約理。理即三
X55n0919_p0765b21║智，故云如上。歷十一事，故名為餘。
X55n0919_p0765b22║問下，料簡。正簡諸度止觀，便亦可六度不出止觀，是
X55n0919_p0765b23║故雙列。答文可見。先答六度，次觀如下答止觀。定室
X55n0919_p0765b24║慧燈二事具足，方破大暗。若不等者，小乘尚闕，況大
X55n0919_p0765c01║乘耶？浣衣等者，文在大經，如浣垢先以灰後以清水，
X55n0919_p0765c02║今以楞嚴灰種智水，浣三惑垢淨實相衣。刈草者，文
X55n0919_p0765c03║在大論，如刈菅草，執寬則傷手、執急則無損，手執如
X55n0919_p0765c04║定、刀斷如慧。
X55n0919_p0765c05║又般若下重述般若出正圓意。又般若下後更重辨。
X55n0919_p0765c06║言法界者攝一切法，一切法者亦即六度，故重釋云
X55n0919_p0765c07║般若諸法彼此相即。
X55n0919_p0765c08║次諸惡中，初明觀境。夫善惡無定等者，先且通辨未
X55n0919_p0765c09║為觀境，以通深故，今從極義而為觀境。言寧起等乍
X55n0919_p0765c10║者，起三途心，不生二乘念。毒器者，大論斥三藏菩薩
X55n0919_p0765c11║也。大經云自此等者，迦葉於四相品乃自序云：未聞
X55n0919_p0765c12║常前，未免邪見。今亦如是，未稱理來，尚名邪見。此通
X55n0919_p0765c13║途說，非如六宗。
X55n0919_p0765c14║次若達下，以著為惡、以達為善，相待絕待俱須離著，
X55n0919_p0765c15║圓著尚捨況復餘耶？今就下，別示今境，即重蔽也。
X55n0919_p0765c16║前雖下，明觀惡意。儻若純惡，不觀失利。出家下。況釋
X55n0919_p0765c17║也。出家猶偏，在家純惡。
X55n0919_p0765c18║如佛下。引佛世人觀惡益相。殃掘下。別舉惡人。先明
X55n0919_p0765c19║惡人有道。殃掘煞一害多人，人是重境所煞又多，兼
X55n0919_p0765c20║欲害佛尚能得道，況偏惡耶？祇陀末利等者。出未曾
X55n0919_p0765c21║有經。祇陀有破五戒之惡，末利有犯八戒之遂，並有
X55n0919_p0765c22║安國利物之善。善財南求，於一一善知識所，各得若
X55n0919_p0765c23║干法門。至和須密多所，得離欲際法門。欲是惡之本
X55n0919_p0765c24║也，法門是善之本也。提婆達多本是佛師，豈專邪見？
X55n0919_p0766a01║若諸下。結大權示迹淺深難量。一往觀文，如殃掘等
X55n0919_p0766a02║似如凡夫。和須蜜多久已入位，須指初為長者妻時，
X55n0919_p0766a03║於欲能離名惡有善。若永為凡夫，如何證得離欲際
X55n0919_p0766a04║門？故知殃掘且從迹說，亦以煞為利他法門，令煞人
X55n0919_p0766a05║者知有善分。又凡云示者，示為實行。示為惡時，令無
X55n0919_p0766a06║量人不敢為惡，縱是大權且從實說。又世人多迷示
X55n0919_p0766a07║迹之義，凡諸勝行皆判屬權。若如是者，一切菩薩皆
X55n0919_p0766a08║悉虗搆，只緣實惡者墜、改惡者昇，是故聖人示為昇，
X55n0919_p0766a09║是故聖人示為昇墜，令實行者改惡從善。是故文云：
X55n0919_p0766a10║雖行眾蔽而得成聖。
X55n0919_p0766a11║又道不妨下，明善中有惡，如出曜經只如西土未斷
X55n0919_p0766a12║肉時得果者；畢陵尚慢者，得羅漢已，猶以惡口而咄
X55n0919_p0766a13║河神；身子生嗔者，得無學後，尚似恨佛。
X55n0919_p0766a14║譬如下。引譬也。如太虗空都無明暗，明暗約色故有
X55n0919_p0766a15║相除。法性太虗無善無惡，但於凡情謂有相除，故約
X55n0919_p0766a16║凡小以辨善惡。不相妨者由聖不二，如是達者方顯
X55n0919_p0766a17║菩提，所以令於無中修觀，令見惡性本無之理。
X55n0919_p0766a18║若人下。正明修觀。雖用九想欲想彌增，故令依今四
X55n0919_p0766a19║運推撿，恣其意地制其身口，以觀推窮欲必破壞，故
X55n0919_p0766a20║云蔽若不起不得修觀。
X55n0919_p0766a21║譬中綸者，𮈔索也，即釣繩也。亦可作輪，釣法似輪故
X55n0919_p0766a22║也。大論云：吞鈎之魚，雖在池中，在水不久。行者亦爾，
X55n0919_p0766a23║深信般若，生死非久。重欲如魚強，觀微如繩弱，恐觀
X55n0919_p0766a24║力劣，却為欲牽，是故且恣，不可爭牽。觀法如鈎，恣起
X55n0919_p0766b01║如餌。餌者，食也。欲輸觀便，名為入口。長時為遠，少時
X55n0919_p0766b02║為近，增盛為浮，微劣為沉。恒以觀觀，名為不捨。無使
X55n0919_p0766b03║成業，以至當來，名為不久。欲壞觀成，名為収獲。初成
X55n0919_p0766b04║為収，入位為獲。於蔽下，合譬。若無等者，此觀既有治
X55n0919_p0766b05║欲之能，縱起重欲，彌觀唯妙，故云有魚多大唯佳。數
X55n0919_p0766b06║起為多，深重為大。此蔽不久者，復重借喻帖合御進
X55n0919_p0766b07║也。大經云：如以呪術，呪藥令良，塗屣觸毒，毒為之消。
X55n0919_p0766b08║欲如革屣，觀如良藥，塗如用觀，觀成入欲，名為觸毒。
X55n0919_p0766b09║以欲為門，名堪乘御。
X55n0919_p0766b10║云何下別明用觀。貪欲在初者，六蔽三毒並有首故，
X55n0919_p0766b11║亦為三觀。初空觀中四運即是用觀方法。為當下。正
X55n0919_p0766b12║明用觀。且以初運望第二運而為觀法。先列四句。
X55n0919_p0766b13║若未下却覆推撿。即滅而生等者，生滅既反滅處豈
X55n0919_p0766b14║生？生則義違，燈滅處生相反亦爾。若離等者，滅外自
X55n0919_p0766b15║生故成無因，滅外生焰亦復如是。若許無因，其過最
X55n0919_p0766b16║其生無窮故，乳酪之喻亦復如是。次未貪至無因者，
X55n0919_p0766b17║貪雖未起，體性是生。初立句竟。次為即離者，先定；若
X55n0919_p0766b18║即下，難。不滅是生，即此復生，故成並生；展轉生故，生
X55n0919_p0766b19║則無窮。若離下，次推離句。無因同故，故云亦也。若亦
X55n0919_p0766b20║滅下，難第三句。若俱存者，如相違能生，是故不可。豈
X55n0919_p0766b21║相違法二共為因而能生果？是故互責，云不相須。滅
X55n0919_p0766b22║與不滅，故名不定。定此不因，豈生定果？若其下，以一、
X55n0919_p0766b23║異責相違。不一、異不相關，豈共為因而能生果？乳滅、
X55n0919_p0766b24║不滅能成酪者，無有是處。若非下，難第四句。凡立第
X55n0919_p0766c01║四，皆破第三；破第三故，亦責能破。更至第四，云為有、
X55n0919_p0766c02║無？為若俱有、無，還同第三；若單有、無，復同第二。不異
X55n0919_p0766c03║前三，何須別立？是故結云：何謂雙非？乳譬准說，假立
X55n0919_p0766c04║賓主，念念推撿，使一剎那無逃避處，性相俱泯，方名
X55n0919_p0766c05║即空。
X55n0919_p0766c06║次還轉下，准理合有六十四句。現文唯有一十六句，
X55n0919_p0766c07║如向四句責生已竟，還轉向句推無生等三，只應合
X55n0919_p0766c08║云不生等三。文中乃云生乃至非生不生，多恐文剩。
X55n0919_p0766c09║問：不生等三何須推之？答：前雖推生，生蹔不生。或既
X55n0919_p0766c10║未破，恐起橫計，轉至下三，故更推之。若推無生，應以
X55n0919_p0766c11║滅等四句對不生推，第三、第四亦復如是。一一復責，
X55n0919_p0766c12║亦同推生，此乃已成一十六句。從欲至正，從正至已，
X55n0919_p0766c13║從已至未，更成三箇一十六句。所以推已復對未者，
X55n0919_p0766c14║前息名已，對後名未，恐對後境，此心必生，是故此後
X55n0919_p0766c15║以已對未，用一十六句。是則初息名已，息已名未，故
X55n0919_p0766c16║此未心通對十界門。已但名滅，未名未生，云何並具
X55n0919_p0766c17║生等四句？答：觀念念心並是於生，望前後境名已名
X55n0919_p0766c18║未。此已、未體，體是生故，故須推之。若推已、未但名滅
X55n0919_p0766c19║者，何不難欲及正但是於生，何得用於不生等三？推
X55n0919_p0766c20║法防計，理須然也。若纔觀便悟，一觀即是，尚不至二，
X55n0919_p0766c21║豈六十四？依無生門及以占察，真如唯一，妙境亦然。
X55n0919_p0766c22║然文中初且入空，寄次第說，使舉觀便壞一切惑本，
X55n0919_p0766c23║是故具論，方疏具備，合隨餌時等助之功，良有以也。
X55n0919_p0766c24║觀貪欲下。結成空觀。文云雙照者，只是於貪欲假推
X55n0919_p0767a01║破為空。假既破已，空假同時，故云雙照。空假既泯，復
X55n0919_p0767a02║曰雙（云云）照。如是空之與假，只是入空，故注其一。若
X55n0919_p0767a03║圓亡照，必須委約三千空假。
X55n0919_p0767a04║若蔽恒起下，觀成氣分。問：撿已不起，何得復云而起
X55n0919_p0767a05║而照？答：言起照者，明照恒有，未必照於起。今明此觀
X55n0919_p0767a06║有破蔽功，故云起照。理須起不起俱照，照不照俱亡，
X55n0919_p0767a07║亡不亡咸泯，泯不泯湛然，展轉使稱會空之道。
X55n0919_p0767a08║又觀下。假觀。還觀作受一十二事，一一十界名之為
X55n0919_p0767a09║假。凡恐濫通，但以三十為准。
X55n0919_p0767a10║如是下，中觀。初辨觀相，還指空假。即邊而中，方名妙
X55n0919_p0767a11║中。如是之言，正指空假。於此見中，故云分明。幻化指
X55n0919_p0767a12║十界，與空指性相。性相即中，三法相即，故無妨礙。此
X55n0919_p0767a13║中雙照，方是中道。故傅大士獨自詩云：獨自精其實，
X55n0919_p0767a14║離聲名三觀，一心融萬品，荊棗藂林皆自平。故知大
X55n0919_p0767a15║士亦於作事令修三觀。
X55n0919_p0767a16║所以者何下，重釋三觀相即之相。故此法性與蔽相
X55n0919_p0767a17║即，極麤對細。既成觀竟，餘一切法安非三諦？若蔽礙
X55n0919_p0767a18║等者，觀蔽法性，性無起息，起息從蔽。問：若爾，何名體
X55n0919_p0767a19║一？答：只緣體一，見性之時，何蔽之？是則從理俱無。起
X55n0919_p0767a20║息、從事，蔽性不同。若絕待者，二名俱無。若得此意，但
X55n0919_p0767a21║觀法性，誰見起息？只一法性，得二空名。
X55n0919_p0767a22║無行經下。引證也。經意正令蔽性不二，故重誡之不
X55n0919_p0767a23║許分別。淨名下。重引證者，非道即蔽，佛道即性，眾生
X55n0919_p0767a24║菩提亦復如是，故得引同即是之言，皆是約性六即
X55n0919_p0767b01║簡之，方免諸失。為增上下。斷疑也。疑云：何故經中令
X55n0919_p0767b02║斷貪欲？是故破云為增上慢。凡夫謂證，二乘謂極，為
X55n0919_p0767b03║此二人說斷貪欲。凡夫癡慢故須令斷，二乘機近故
X55n0919_p0767b04║且令斷，若純大菩薩唯論體性，故今觀蔽不為此二。
X55n0919_p0767b05║一切塵勞即了因種，五無間業即緣因種，六入七識
X55n0919_p0767b06║是正因種，故知欲蔽即法性種。經中別對，今文從通，
X55n0919_p0767b07║是故但云蔽即法性。山海色味者，如須彌色，大海醎
X55n0919_p0767b08║味。毗曇．俱舍並云：妙高四面各有一色，東金．南璃．西
X55n0919_p0767b09║銀．北頗，隨其方面水皆同山色，眾生入中亦同其色。
X55n0919_p0767b10║海味者，大經云：眾流入海同一醎味。文隔字對，故云
X55n0919_p0767b11║山海等一切諸法同一理味。
X55n0919_p0767b12║常修下，結位。猶恐迷位，故須結之。不云理即者，現修
X55n0919_p0767b13║觀故。破蔽根本者，觀法雖頓，惑未頓除，初住方始分
X55n0919_p0767b14║破根本。
X55n0919_p0767b15║於貪蔽下結成橫竪六，即淺深故竪，諸度力等故橫。
X55n0919_p0767b16║諸善不結者，以少濫故。
X55n0919_p0767b17║次觀嗔中，文相漸略可類知故，亦指重嗔方為今境。
X55n0919_p0767b18║鬱謂不暢，勃謂卒起。常恣下，意亦例前，亦合具有六
X55n0919_p0767b19║十四句，但是文略，今隨語便，但云既不得等，滅是不
X55n0919_p0767b20║生。從誰等者，推其作受，寄主叵得，故名為誰，即空觀
X55n0919_p0767b21║也。十界假觀，四德中觀。是為下。引證。前已具引淨名
X55n0919_p0767b22║等，故今且略。觀犯戒下，以例餘蔽餘毒兼及諸惑，故
X55n0919_p0767b23║云一切。癡帶於邪，故云邪癡，則因緣法是其正治。
X55n0919_p0767b24║四、觀無記者，亦先立觀境。𧄼瞢者，無所明也，異善惡
X55n0919_p0767c01║故。所以下。用觀意逗此人故。大論下。證無記人心似
X55n0919_p0767c02║無知。論中既云有於般若，是故得觀。向云奈何一往
X55n0919_p0767c03║折伏，後更開許，故復引論。何者？有為之法，三性攝盡，
X55n0919_p0767c04║若不觀者，觀境不遍。又若任善惡，亦無觀慧，何但無
X55n0919_p0767c05║記？然且善惡易動，無記難擡，故先抑之。又且從報法，
X55n0919_p0767c06║如向所論。總而言之，蔽度之外，悉屬無記。
X55n0919_p0767c07║觀此下。推令成境。以難緣故，對善惡辨。從異者下以
X55n0919_p0767c08║四句推，現文但有四句推法，防計亦應具須十六，既
X55n0919_p0767c09║無四運不慮轉計至六十四，若待於記亦可望記以
X55n0919_p0767c10║為四運，劣故且略。文中但作非合散，應知無記心性
X55n0919_p0767c11║與善惡何別？
X55n0919_p0767c12║又歷下，歷十二事，事即是處，無記及者，例前可知。
X55n0919_p0767c13║如此下，結成三觀：初是空，十界是假，法性是中。常寂
X55n0919_p0767c14║下。以止觀結。引證同前。無記是癡，即無行經三毒所
X55n0919_p0767c15║攝，不須別引。淨名經意略亦同前，亦應更對增上慢
X55n0919_p0767c16║人及結攝等，但是文略。
X55n0919_p0767c17║復次下以三止觀結前三章。最後善者，指諸惡初通
X55n0919_p0767c18║相善惡，圓居最後是故成漸。如諸思議境亦圓居最
X55n0919_p0767c19║後，況復結文非修行相。善惡俱等者，善惡俱圓故得
X55n0919_p0767c20║是頓。言襵牒者，非前二収不出前二，或善或惡或空
X55n0919_p0767c21║或有，故成不定。初文略判行異理同，以隨自意對三
X55n0919_p0767c22║辨別以明（云云）。發動障不同理觀不別。問：常坐觀三
X55n0919_p0767c23║道，常行觀佛相，方等觀道具，法華觀白象，云何得同？
X55n0919_p0767c24║答：歷事云別，理觀本同。
X55n0919_p0768a01║若但下，不許但事。又不得下，令事有本。方法下。判通
X55n0919_p0768a02║別。但三昧非一向須，亦非全無。
X55n0919_p0768a03║問：下簡勸修有無。防護鈍根濫行之人，故須此簡。若
X55n0919_p0768a04║准七佛、八菩薩等，非無勸修，據大分說，故且云無。
X55n0919_p0768a05║淮河下，明師有自行之失，即淮北、河北。耶空之人濫
X55n0919_p0768a06║稱大乘，入惡無觀，故以投虵而喻其人。貪欲如虵，觀
X55n0919_p0768a07║法如禁，觀欲如投。不善四句，入惡設觀，如無禁者。
X55n0919_p0768a08║不識下。明教他失。自善既失，後以教他，他亦時有得
X55n0919_p0768a09║空見者，便為證驗。盲無下，明弟子謬受。受無教名鈍，
X55n0919_p0768a10║數起貪欲為煩惱重，更遇邪師彌增。宿令下，自他俱
X55n0919_p0768a11║失。忽，輕也。自他失故，民棄王滅。今時吳越餘風尚存，
X55n0919_p0768a12║將孤戒為小乘，以合雜為無礙，隨朝尚有，故云未改。
X55n0919_p0768a13║史記下，引事類失。初引史記，以類其師妄授之過，故
X55n0919_p0768a14║以幽王迷於褒似，類損法失。阮藉下，類弟子謬受之
X55n0919_p0768a15║失。於中，初舉公卿效阮為類。又阮藉愽識而託狂，後
X55n0919_p0768a16║代無難而專效（云云）。習三昧者，應須觀時為難逢障，
X55n0919_p0768a17║令於惡修無難，何須捨善從惡？依教修觀，如用文武；
X55n0919_p0768a18║無故入惡，如效誕逸；妄授邪法，如阮狂酣；弟子妄受，
X55n0919_p0768a19║如公卿子。宇文下，明周武信讖，以類妄受。圖讖如惡
X55n0919_p0768a20║師，周武如弟子，故周武信讖云黑衣當王，而謬以僧
X55n0919_p0768a21║為黑衣，故云失也。亦由元嵩魔業者，周武已忌更加
X55n0919_p0768a22║元嵩，故云亦由邪從相許共滅佛法。譬如西施等者，
X55n0919_p0768a23║西施心病而嚬效呻者，無病如加醜，冥入惡修彌增
X55n0919_p0768a24║現美，捨善從惡失之逾深，雖引俗書亦非徒設，試為
X55n0919_p0768b01║合之。會文意，小乘如貧者，大乘富人、修事善人如穴
X55n0919_p0768b02║者，習世定人如飛者，是四種人皆蔽惡見，是則小乘
X55n0919_p0768b03║涅槃如遠徒，大乘祕藏如杜門，堅固事戒如深潛，期
X55n0919_p0768b04║心上界如高逝。更將四句以對四教，四教之人皆悉
X55n0919_p0768b05║不喜惡見耶？空三藏斷如貧者，通教即空如富人，別
X55n0919_p0768b06║教緣中如穴者，圓教寶所如飛者，色外之空如遠徒，
X55n0919_p0768b07║空外無色如杜門，理在惑外如深藏，無非三德如遠
X55n0919_p0768b08║逝。彼諸人下，重責欲㺃逐入惡雷，無觀凡夫猶如倉
X55n0919_p0768b09║蠅，而專入惡如黏欲唾。
X55n0919_p0768b10║其師過下，明師差機迷旨之失，此師不達入惡之語。
X55n0919_p0768b11║譬如下，更引譬也。熱甚口噤，宜治黃湯，不可惜齒，而
X55n0919_p0768b12║令損命。重貪如熱甚，失治如口噤，四句如黃湯，觀欲
X55n0919_p0768b13║如鑿齒。入惡雖鄙，為存慧命，縱惡不觀，如不鑿齒。
X55n0919_p0768b14║佛亦下。合通合逗。機惡中有機如快馬，是則利根如
X55n0919_p0768b15║快馬，起惡如僻路，聞觀如鞭影，欲息如至路（云云）。
X55n0919_p0768b16║若有下，善機。佛具下。結過。非有難時不應用惡。何意
X55n0919_p0768b17║純用下，引經類釋。事不獲已令於惡修，汝不觀機純
X55n0919_p0768b18║令用惡，如諸外道純用邪常，故引大經舊醫為例（云
X55n0919_p0768b19║云）。故阿含下，引證適時。故增一中，佛告比丘：如放牛
X55n0919_p0768b20║人，具十一事，令群增長；比丘亦爾，具十一事，令成道
X55n0919_p0768b21║得通（云云）。復次下，以事驗人。又不下，責其差機。淨名
X55n0919_p0768b22║下，舉小況凡。自是下，傷歎。則戒海等者，其於佛法猶
X55n0919_p0768b23║如死屍，如律（云云）。無令等者，引譬擯棄無令惡見，居
X55n0919_p0768b24║淨眾中如長者宅，草尚不容豈留毒樹？犯輕令海如
X55n0919_p0768c01║不受草，重者棄之如去毒樹。
X55n0919_p0768c02║復次，撿其下，斥師自行，行偏違心。初難違心。
X55n0919_p0768c03║所以下，簡勸誡意。尚須誡忌，豈更勸修？次譬者，入惡
X55n0919_p0768c04║稱病，如服黃湯，指惡為道，名為失度，須備律教，裁斷
X55n0919_p0768c05║補之。
X55n0919_p0768c06║次問者，心觀如水，理性如珠，諸行如風，何益於觀？答
X55n0919_p0768c07║中二重各有譬合，可見於化他中尚須番番皆具四
X55n0919_p0768c08║悉，一一尚成一十六句。
X55n0919_p0768c09║問：善扶下，約根遮簡。善即上三及隨自意中諸經及
X55n0919_p0768c10║善。此善順理，可修止觀；惡既乖理，何不棄之以從善
X55n0919_p0768c11║修？答：約四句故，故須觀惡。大論佛知眾生上中下根，
X55n0919_p0768c12║論寄小乘，今通用之，四教咸有。於四句中，根鈍遮重，
X55n0919_p0768c13║俱無所答。身子一聞，即悟四諦，不須入惡。次闍王等
X55n0919_p0768c14║者，正當於惡有觀之人，闍王造逆殃掘煞人，聞法便
X55n0919_p0768c15║悟豈非觀惡（云云）。次如槃特者，根性極鈍，九十日中
X55n0919_p0768c16║不精一偈而能得果，於今乃是無惡之人。第四句可
X55n0919_p0768c17║知。以是下結勸，通謂乘種，信法二行俱可為乘、俱名
X55n0919_p0768c18║止觀，故勸行者不可修
X55n0919_p0768c19║大經下。更引以乘戒釋出根遮。經云寧作等者。引證
X55n0919_p0768c20║乘也。故梁武願文云：寧作提婆達多長淪惡道，不作
X55n0919_p0768c21║鬱頭藍弗蹔得生天（云云）。
X55n0919_p0768c22║如醉婆羅下，引證。戒為得果之由，乘必藉戒，亦如戲
X55n0919_p0768c23║女蹔披戲弄，尚為遠因，是故乘戒不可不集。
X55n0919_p0768c24║第三果報者，果報名通今意在別，是故須加無障礙
X55n0919_p0769a01║言，違寬順狹妙尅邊通，収教乃周攝人方遍，故對方
X55n0919_p0769a02║便同居曰邊，獨以實報稱順曰妙，故未破無明皆名
X55n0919_p0769a03║違，初住已上方名為順，是則六道三藏菩薩通初二
X55n0919_p0769a04║地，兩教二乘方便之位，別圓外凡皆屬有邊，報在界
X55n0919_p0769a05║內准此望之，以或判之則知方便，實報相狀比類可
X55n0919_p0769a06║知。設未出分段者，猶未入滅，所居莊嚴名為華報。異
X55n0919_p0769a07║七種方便者，圓人雖在界內莊嚴，尚勝生彼方便土
X55n0919_p0769a08║者，故云也。言七種方便者，人．天．二乘．三教菩薩。
X55n0919_p0769a09║問下，料簡。問意者，次第禪門大章第七既名修證，證
X55n0919_p0769a10║即是果，與此果報有何差別？答意者，修證但名習因
X55n0919_p0769a11║習果，今此報果隔在來世，彼習因果但為報因及方
X55n0919_p0769a12║便土，並在變易小教中無。
X55n0919_p0769a13║四、裂大網者，破執權實教上之疑，破自他疑故名為
X55n0919_p0769a14║通。應曉八教洞解圓心，方除權實一切疑網。
X55n0919_p0769a15║若欲下。裂他也。八相起教位在初住，乃至成佛即指
X55n0919_p0769a16║妙覺，即四十二位俱能裂網起十界身，故云乃至八
X55n0919_p0769a17║部等。略如五略生起中已釋。
X55n0919_p0769a18║第五、歸大處者，初文總序旨歸來意。膠手等者，心性
X55n0919_p0769a19║如手，惑著如膠，隨文封滯，迷於旨歸，如手有膠，觸抅
X55n0919_p0769a20║斯著。囈夢難醒等者，夢甚故寢，寢故難醒。法性如眠，
X55n0919_p0769a21║無明如夢，僻執如寢，重故難醒。封者，閉塞也。諸教諸
X55n0919_p0769a22║門，各執一隅，故云齊意。局己私情，故云齊意。競執等
X55n0919_p0769a23║者，以大經春池喻，譬上各執。
X55n0919_p0769a24║旨歸者下，釋名也。文者，教也。旨，意也。歸者，趣也。譬中
X55n0919_p0769b01║所趣所向，譬文旨也。故識教旨，達遠理，則不稽教，不
X55n0919_p0769b02║滯理。譬如下。重譬密教。言密語者，如大經中鹽、水、器、
X55n0919_p0769b03║馬，一名四實。智臣善知，洗時奉水，食時奉鹽，飲時奉
X55n0919_p0769b04║器，遊時奉馬。大王但云先陀婆來。章安云：此亦可與
X55n0919_p0769b05║四教四門意同，故不許偏計。又自入下。約自行化他
X55n0919_p0769b06║分字釋義。
X55n0919_p0769b07║次正釋中二：初正釋三德，次寄旨歸以辨三德。初文
X55n0919_p0769b08║總別二解，文中從義多作指字，義當能指，即是旨之
X55n0919_p0769b09║能詮名也。指示令他歸三德旨，約自行邊唯作旨字。
X55n0919_p0769b10║初云總相者，但總云三未各開三，故且云總。問：如來
X55n0919_p0769b11║久證，今何故云不久自住？答：約化儀說非約自行，從
X55n0919_p0769b12║真起應示同未入，化訖歸寂表自行終，雙林所表亦
X55n0919_p0769b13║復如是。次別釋者，一一開三還對德，故名為別。次約
X55n0919_p0769b14║不思議者，大同總別，但直爾作三身等名，令知身等
X55n0919_p0769b15║不三而三、不一而一，名不思議，顯前總別相即相冥。
X55n0919_p0769b16║次更約事理，亦先總次別。初意者，總約障德不異而
X55n0919_p0769b17║異，事有新故、理無新故。
X55n0919_p0769b18║又說者下，別釋三惑以對三德。若達下，結問三德總
X55n0919_p0769b19║別之相。言縱橫開合等者，舉例也。文列必先身、次智、
X55n0919_p0769b20║後脫，故名為縱。一一開三，故名為橫，亦名為開。三即
X55n0919_p0769b21║是一，故名為合。發心為始，究竟為終。若約化儀，則鹿
X55n0919_p0769b22║菀為始，雙林為終，皆應以不思議等，故云例皆如是。
X55n0919_p0769b23║次約旨歸者，能旨能歸即三德教，所旨所歸即三德
X55n0919_p0769b24║理，是故更約一重釋之。
X55n0919_p0769c01║旨歸。三德下。會異名也。三德既収一切諸法，故應須
X55n0919_p0769c02║會諸法異名。當知下。結。相即法身，說即般若，力即解
X55n0919_p0769c03║脫。三德皆言種種者，一一各具一切德用，然復各各
X55n0919_p0769c04║更互相具。
X55n0919_p0769c05║
X55n0919_p0769c06║止觀輔行搜要記卷第二