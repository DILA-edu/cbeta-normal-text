X56n0923_p0122a01║
X56n0923_p0122a02║No. 923-A
X56n0923_p0122a03║ 重刻止觀義例隨釋序
X56n0923_p0122a04║
X56n0923_p0122a05║毗陵師所作止觀義例者，結張教網之宏綱，闔闢
X56n0923_p0122a06║觀門之要樞。若夫殷王網解，三置一面，括三止觀，
X56n0923_p0122a07║別安一止觀，總捕清涼方命鳥矣。又猶朱雀門旁，
X56n0923_p0122a08║三正一方，後有等三門，首無生一門，透覺範了事
X56n0923_p0122a09║漢矣。嘗撿彼林間錄，援引斯文，喻如官路土，私人
X56n0923_p0122a10║掘為像，智者知路土，凡愚謂像生，後時官欲行，還
X56n0923_p0122a11║將像填路，像本不生滅，路亦無新故之語，謂古佛
X56n0923_p0122a12║偈曰。若非範公擇法眼瞭然，豈能知毗陵師之為
X56n0923_p0122a13║古佛再來也哉。且宋文潞公彥博，固為當時鴻儒，
X56n0923_p0122a14║往龍安寺聽僧唱彼偈，有省歸佛，集十萬人為淨
X56n0923_p0122a15║土會，臨終安然念佛而化，備載蓮宗寶鑑。至若大
X56n0923_p0122a16║明天鼓居士宗肇，撰天樂鳴空集，又引稱古佛偈
X56n0923_p0122a17║曰，其末云：前佛後佛，同指眾生分中，生死法內，全
X56n0923_p0122a18║是無生之法，何不悟而甘受生死，更欲舍生死別
X56n0923_p0122a19║求無生，轉益迷倒矣。然則斯文非獨為一家，實是
X56n0923_p0122a20║天下大例也。溫州永嘉從義、處元二公，師父繼忠，
X56n0923_p0122a21║法門之難兄難弟也。義神智纂要之於前，元僧正
X56n0923_p0122a22║隨釋之於後，兩籍擅美，盛行于世。然而義附假名，
X56n0923_p0122a23║元從扶宗，連枝既分，䦧牆禍起，爭鋒筆舌。然此隨
X56n0923_p0122a24║釋流傳榑桑，多歷年所，台家講學，為難解文。所以
X56n0923_p0122b01║難者無他，以有烏鳥焉，馬之三寫甲，由田申之一
X56n0923_p0122b02║畫錯故。余以短才，讎挍差違，如其夏五漏月之流，
X56n0923_p0122b03║不敢輕加；若彼三豕渡河之訛，大概是正，以付梓
X56n0923_p0122b04║人。斯書釋主操觚於大宋崇寧三年閼逢涒灘夏
X56n0923_p0122b05║五月初八日，閣筆於翌歲旃蒙作畺仲夏休日。愚
X56n0923_p0122b06║亦偶爾肇挍于日本寶永改元甲申五月望日，畢
X56n0923_p0122b07║事于今茲乙酉皐月中澣支桑，年間相去六百有
X56n0923_p0122b08║一歲也。法運循環，枝幹合契，信是三寶因緣，不可
X56n0923_p0122b09║思議者也。
X56n0923_p0122b10║勅定　融通妙宗攝州平野大源山
X56n0923_p0122b11║大念佛寺裏沙門　秀雲　書
X56n0923_p0122b12║
X56n0923_p0122b13║
X56n0923_p0122b14║
X56n0923_p0122b15║
X56n0923_p0122b16║No. 923
X56n0923_p0122b17║止觀義例隨釋（并序）
X56n0923_p0122b18║
X56n0923_p0122b19║永嘉沙門　處元　述
X56n0923_p0122b20║敘曰：荊谿尊者輔行記數百萬言，解止觀文明如
X56n0923_p0122b21║白日，常慮後學未曉大猷，是故舉其宏綱，撮其樞
X56n0923_p0122b22║要，例出一部大旨，總為七科，使苦心聽習之徒妙
X56n0923_p0122b23║解益明，妙行斯立，此義例之所由作也。聖師之意
X56n0923_p0122b24║雖爾，奈何末世人根昏鈍，鮮有知機妙達之者。止
X56n0923_p0122c01║觀之文、輔行之記既其不了，義例之設抑亦徒施，
X56n0923_p0122c02║不有解釋，義何由顯？昔四明法智大宗師盛化當
X56n0923_p0122c03║時，頗多製述斯文不記者，豈非以有待之身不及
X56n0923_p0122c04║此耶？法智既滅，事筆削者間或有焉，解釋斯文未
X56n0923_p0122c05║之有也。予嘗有志於此，以董眾駕說，未暇及之。比
X56n0923_p0122c06║因退居日課之外，方思秉筆以酬夙昔之志，適會
X56n0923_p0122c07║同宗講人遠寄其所謂義例纂要者，請予藏否。於
X56n0923_p0122c08║是乎馨鑪啟卷，詳讀移時，不覺歎曰：嗚呼！斯人也，
X56n0923_p0122c09║引文銷文時或有得，若乃文之大旨未之知也。且
X56n0923_p0122c10║如以初乘觀法性德之境為真如理觀，修德之境
X56n0923_p0122c11║為唯識事觀，點胸自大，謂少人知，此既狂妄，餘安
X56n0923_p0122c12║足論？況又破句消文，謬改文字，此不預舉，下文當
X56n0923_p0122c13║見矣。予不敏，輒事解釋，命題曰止觀義例隨釋焉，
X56n0923_p0122c14║葢取諸大論隨釋、大品般若之類也。其間引文或
X56n0923_p0122c15║與纂者有所同者，以所引之文祖師之文也，祖師
X56n0923_p0122c16║之文天下之公器也，豈彼得引予不得用邪？請觀
X56n0923_p0122c17║釋義與彼天殊，時
X56n0923_p0122c18║大宋崇寧三年甲申夏五月初八日東谿草堂序
X56n0923_p0122c19║
X56n0923_p0122c20║
X56n0923_p0122c21║
X56n0923_p0122c22║
X56n0923_p0122c23║
X56n0923_p0122c24║
X56n0923_p0123a01║
X56n0923_p0123a02║
X56n0923_p0123a03║
X56n0923_p0123a04║
X56n0923_p0123a05║止觀義例
X56n0923_p0123a06║釋曰：此之首題，文乃從略具存，應云摩訶止觀義
X56n0923_p0123a07║例。若從舊本，應云圓頓止觀義例。章安再治，去圓
X56n0923_p0123a08║頓名，安摩訶稱者，以摩訶名含三法故。何者？梵語
X56n0923_p0123a09║摩訶，華言大、多、勝也。夫大也者，般若妙德，體周法
X56n0923_p0123a10║界，畢竟空也；多也者，解脫妙德，具一切法，不思議
X56n0923_p0123a11║假也；勝也者，法身妙德，性一切法，勝二邊故，妙中
X56n0923_p0123a12║道也。此之三法，分別有三，體非三也。舉一即三，舉
X56n0923_p0123a13║三即一，非三非一，不可思議。此之名以冠止觀，則
X56n0923_p0123a14║顯若止若觀皆具此三，是則一止而三止，一觀而
X56n0923_p0123a15║三觀，無非三德祕密之藏。又應了知止非定止，觀
X56n0923_p0123a16║非定觀，止觀名別而體不殊，是故止觀二非二，為
X56n0923_p0123a17║治散病，說名為止，為治昏病，說名為觀，當知只一
X56n0923_p0123a18║三千為止觀耳。吾祖智者聞之於靈鸞，悟之於大
X56n0923_p0123a19║蘇，說之於玉泉，乃此止觀法門也。章安再治，題曰
X56n0923_p0123a20║摩訶，以顯三德，止觀便故。舊題圓頓，義乃通途，以
X56n0923_p0123a21║一二三四五，乃至無量，皆圓頓故，不如摩訶，直顯
X56n0923_p0123a22║三法，是故改也。所言義例者，義之一字，不可輕釋，
X56n0923_p0123a23║包五略，含十廣，妙解妙行，自行因果，化他能所，乃
X56n0923_p0123a24║至同歸三德密藏，方盡義之一字也。纂者但云義
X56n0923_p0123b01║者止觀，所以其言落漠，全無所歸。應知荊谿尊者，
X56n0923_p0123b02║欲明此義，乃作七科例之，俾今行者，達五略十廣，
X56n0923_p0123b03║乃至旨歸，以成妙行，由茲成佛，豈輕易而言哉。所
X56n0923_p0123b04║言例者，此乃法春秋左傳之謂也。傳有總例、大例、
X56n0923_p0123b05║凡例等，斯文七例，即大例也。梁肅統例，即總例也。
X56n0923_p0123b06║斯文之下，凡例甚多，如云凡列章門，有對自開合，
X56n0923_p0123b07║有對他開合等。例者，類例也。此以一部，總為七例，
X56n0923_p0123b08║總中之別，例亦多矣。是故解釋此題，不可率爾也。
X56n0923_p0123b09║天台沙門湛然述
X56n0923_p0123b10║釋曰：天台，山名也，乃行道著述之所也。或稱毗陵，
X56n0923_p0123b11║維桑之地也。沙門翻勤息，湛然尊者名也。述謂撰
X56n0923_p0123b12║述，皆如常說，不復委釋。
X56n0923_p0123b13║第一所傳部別例第二所依正教例
X56n0923_p0123b14║第三文義消釋例第四大章總別例
X56n0923_p0123b15║第五心境釋疑例第六解行相資例
X56n0923_p0123b16║第七喻疑顯正例
X56n0923_p0123b17║釋曰：此之七例，通而言之，篇篇莫不皆為破迷情，
X56n0923_p0123b18║顯正理，成妙解，立妙行。別而言之，各有所主，故云
X56n0923_p0123b19║所傳部別。乃至喻疑顯正，入文自見矣。
X56n0923_p0123b20║○第一所傳部別例者。
X56n0923_p0123b21║釋曰：此標章也。言所傳者，師資相承，非任臆說，故
X56n0923_p0123b22║云所傳。今文乃指天台大師傳於南嶽三種止觀
X56n0923_p0123b23║中圓頓之一以為所傳，非漸．不定，故云部別。
X56n0923_p0123b24║總指一部，以為圓頓佛乘正行之大體也。
X56n0923_p0123c01║釋曰：荊谿之意，恐讀文者以見部中有漸．不定．圓
X56n0923_p0123c02║頓之說，謂有異途，是故特云總指一部以為圓頓
X56n0923_p0123c03║佛乘正行之大體也。圓頓佛乘者，法華開顯三千
X56n0923_p0123c04║實相也。以此為行，方為正行。未開顯前，偏小諸行
X56n0923_p0123c05║皆邪行也。言大體者，如人一身雖有手足支分，身
X56n0923_p0123c06║為大體，故以圓頓而為大體，餘二支分耳。纂者以
X56n0923_p0123c07║大綱釋大體，於義疎也。
X56n0923_p0123c08║大意文初雖有數處三止觀結，但汎爾借名結義，非
X56n0923_p0123c09║為即為三種行相。
X56n0923_p0123c10║釋曰：此釋疑也。恐人疑曰：若此一部唯是圓頓佛
X56n0923_p0123c11║乘正行者，下文何故而有三種止觀邪？是故釋云：
X56n0923_p0123c12║大意章初發大心文等，雖有數處三止觀結，但是
X56n0923_p0123c13║汎爾借三止觀之名，結發心等文成三止觀之義，
X56n0923_p0123c14║非為即為三種行相。學者應知，尚即非為成圓頓
X56n0923_p0123c15║行相，豈餘二邪？以圓頓行相須具二十五法以為
X56n0923_p0123c16║方便，十境十乘修發相方成故也。言數處者，自三
X56n0923_p0123c17║已上乃至於九，皆曰數也。言汎爾者，汎濫通途之
X56n0923_p0123c18║義也。爾，語詞也。言非為者，不也。荊谿意云：通途借
X56n0923_p0123c19║名結義而已，不為便成三種行相。纂者指此為字
X56n0923_p0123c20║誤，乃云須云非，謂此謬改也。然不獨纂者謂誤，自
X56n0923_p0123c21║昔講人淺識之者不善究理，莫不皆然，非新說也。
X56n0923_p0123c22║以大意中文略意廣，故用三一收束結撮，應知部內
X56n0923_p0123c23║意唯在頓。
X56n0923_p0123c24║釋曰：此文釋出大意章中用三止觀之意。何故用
X56n0923_p0124a01║三止觀結邪？以大意章開為五略，則一章五略，其
X56n0923_p0124a02║文略也。其意廣者，五略既是自行、因果、化他、能所
X56n0923_p0124a03║同歸大處，攝下九廣自行、因果、化他、能所同歸祕
X56n0923_p0124a04║藏，故意廣也。天台大師恐尋讀者追逐發心、大行
X56n0923_p0124a05║等一一文相，心多異緣，忘失其本，故用三一收束
X56n0923_p0124a06║結撮。雖用此三，但是汎爾，此部正意唯在圓頓。言
X56n0923_p0124a07║三一者，三是漸次．不定．圓頓，一乃義含於三，應知
X56n0923_p0124a08║一乃是通，三即是別，非別有法也。荊谿門下有僻
X56n0923_p0124a09║解師不達此意，便謂三外復有頓頓一觀，故謂圓
X56n0923_p0124a10║頓為漸頓觀。此僻喻疑，顯正中破，下文自見矣。言
X56n0923_p0124a11║數處文者，即發大心、修大行中各有數文故也。發
X56n0923_p0124a12║心中云：發菩提心即是觀，邪僻心息即是止。此用
X56n0923_p0124a13║一止觀結也。又顯是中約四諦發心中云：上來所
X56n0923_p0124a14║說既多，今以三止觀結。又四弘中云：若解此心，任
X56n0923_p0124a15║運達於止觀，無發無礙即是觀，其性寂滅即是止。
X56n0923_p0124a16║此亦一止觀結也。又修大行中第四三昧文有四
X56n0923_p0124a17║科：一、約諸經；二、約諸善；三、約諸惡；四、約諸無記。此
X56n0923_p0124a18║四科後用三止觀結云：復次，但約最後善明隨自
X56n0923_p0124a19║意，此是次第意；最後善者，展轉比較，乃至佛界。此
X56n0923_p0124a20║漸次結也。又云：若善惡俱明隨自意，即是頓意。此
X56n0923_p0124a21║圓頓結也。又云：若約襵牒之善明隨自意，此則不
X56n0923_p0124a22║定意。此用不定止觀結也。言襵牒者，只是前二用
X56n0923_p0124a23║漸發頓，用頓發漸，故云襵牒。本文尚多，略舉此耳。
X56n0923_p0124a24║故序中云大意在一頓，以略冠廣不可差殊。又示處
X56n0923_p0124b01║中云圓頓文者，如玉泉寺所記。
X56n0923_p0124b02║釋曰：此引證也。意云：十大章中大意一章，文有五
X56n0923_p0124b03║略，居九廣首。大意之中雖用三種止觀，意只在於
X56n0923_p0124b04║圓頓，以總冠別，以略冠廣，不可差殊。言示處者，指
X56n0923_p0124b05║文處也。章安止觀序云：次第禪門合三十卷，今十
X56n0923_p0124b06║卷成文，法慎私記者是。六妙門禪，以不定意歷十
X56n0923_p0124b07║二禪，謂四禪、四空、四無量及六度等諸法門，陳尚
X56n0923_p0124b08║書令毛喜請大師出者是。圓頓文者，大隋開皇十
X56n0923_p0124b09║四年四月二十六日荊州玉泉寺說，章安自說所
X56n0923_p0124b10║記者是。既云圓頓文者，玉泉所記，故知此部唯是
X56n0923_p0124b11║圓頓，其僻解師那云是漸圓耶？
X56n0923_p0124b12║下文雖有四教八教，思議不思議，相待絕待，皆為顯
X56n0923_p0124b13║於圓頓一實。
X56n0923_p0124b14║釋曰：下文者，指序已下。序與正說皆是圓頓，雖有
X56n0923_p0124b15║思議相待，皆為於不思議絕待，無見文中有相待
X56n0923_p0124b16║等言，便謂即是漸圓觀也。
X56n0923_p0124b17║故大車文中，以思議相待等而為僕從，實相妙理以
X56n0923_p0124b18║為車體，無漏妙觀以為白牛，自餘諸法皆莊嚴具。
X56n0923_p0124b19║釋曰：引此文者，意證摩訶止觀乃是法華開權顯
X56n0923_p0124b20║實絕妙止觀也，豈有圓頓更過於此？如何僻解謂
X56n0923_p0124b21║為漸圓，別立華嚴兼別之教為頓頓觀？言故大車
X56n0923_p0124b22║文中者，乃是十境一一皆用十乘，十乘文後皆引
X56n0923_p0124b23║法華大車諭證。初陰境後，其文最詳。然其所引對，
X56n0923_p0124b24║當不過妙經文句及輔行，今具引之。輔行云：其車
X56n0923_p0124c01║高廣，不思議境也。幰葢慈悲，寶繩交絡，即發心也。
X56n0923_p0124c02║安置丹枕，枕有內外，若車內枕，休息眾行，即安心
X56n0923_p0124c03║也。若車外枕，或動或靜也，動靜只是通塞義也。其
X56n0923_p0124c04║疾如風，即破無明，是破徧義也。始自白牛，終至平
X56n0923_p0124c05║正，道品義也。又多僕從，即正助也。遊於四方，即次
X56n0923_p0124c06║位也。安忍離著，在次位之初。安忍只是忍於五品
X56n0923_p0124c07║違順二境，令入六根。離愛只是離六根中相似法
X56n0923_p0124c08║愛。又次位者，只是行之所階，恐行者生濫，故於次
X56n0923_p0124c09║位中別出五品，六根清淨，勸勵行者，令離障離愛。
X56n0923_p0124c10║故知前七正明車體及以具度，後三只是乘之所
X56n0923_p0124c11║涉。若無所涉，運義不成，是故十法通名大乘也（全文）。
X56n0923_p0124c12║言實相妙理以為車體者，初乘觀法不思議境也。
X56n0923_p0124c13║無漏妙觀以為白牛者，調道品也。思議相待為僕
X56n0923_p0124c14║從者，對治助開也。自餘諸法皆莊嚴具者，即發菩
X56n0923_p0124c15║提心，巧安止觀，識通塞也。然就文對當，義雖若此，
X56n0923_p0124c16║善用觀者，於一一乘莫不具十，方為得旨。問：凡引
X56n0923_p0124c17║證者，必依佛經及以諸論，為生信故。今文引證，不
X56n0923_p0124c18║過只引止觀序文及以正說，以為此文誠證，如何
X56n0923_p0124c19║生人信耶？曰：夫議論者，乃有二焉：一者、若與他宗
X56n0923_p0124c20║論議，須引佛語及論文等。此如金剛錍對賢首宗，
X56n0923_p0124c21║但引涅槃．華嚴等文。今只與本宗議論，故不引他。
X56n0923_p0124c22║何者？以僻解師解邪辟，乃是荊谿門人，久受陶鑄，
X56n0923_p0124c23║且不敢非本宗，況智者聖師親聞親證，如所聞而
X56n0923_p0124c24║修，如所修而證，如所證而說，煌煌盛化，敢不信耶？
X56n0923_p0125a01║是故只引其所聽文為誠證耳。
X56n0923_p0125a02║故知此部更無他趣。
X56n0923_p0125a03║釋曰：此總結也。指摩訶止觀一部，五略十廣，從始
X56n0923_p0125a04║至終，無非圓頓佛乘正行，此外更無其他意趣。此
X56n0923_p0125a05║亦密斥僻解師也。
X56n0923_p0125a06║○第二、所依正教例者。
X56n0923_p0125a07║釋曰：此標章也。標於所依，以顯能依。能依乃是五
X56n0923_p0125a08║略十廣妙止觀也。所依乃是開權顯實，扶律談常
X56n0923_p0125a09║之二經也。此二相須，方名正教。末世非此，乃邪教
X56n0923_p0125a10║也。此自為一例。
X56n0923_p0125a11║散引諸文，該乎一代，文體正意，唯歸二經：一、依法華
X56n0923_p0125a12║本迹顯實，二、依涅槃扶律顯常，以此二經同醍醐故。
X56n0923_p0125a13║釋曰：此的指止觀唯依法華．涅槃。言散引諸文者，
X56n0923_p0125a14║此非撿閱思量援引之謂也，乃是吾祖智者聖師，
X56n0923_p0125a15║妙證諸佛化導根源，若舒若卷，只在一念登高座
X56n0923_p0125a16║時，以慈悲心安無礙辯，說此止觀，任運與佛五時
X56n0923_p0125a17║八教、小乘大乘、權實偏圓，宛然符合，故云散引。不
X56n0923_p0125a18║同世間人師著述之際，搜撿經論，牽引證據，操觚
X56n0923_p0125a19║臨紙，軋軋如抽，為散引也。言該乎者，該，羅也，互也。
X56n0923_p0125a20║一代者，始自成道，終至涅槃，一期事畢，故云一代。
X56n0923_p0125a21║代者，更謝也。言文體正意者，乃指止觀一部之文，
X56n0923_p0125a22║文之主質，故云正體唯歸法華、涅槃二經。法華則
X56n0923_p0125a23║本迹顯實，三千實相；涅槃則重施戒律，扶之顯常。
X56n0923_p0125a24║此且釋於標文，下文當再釋出矣。
X56n0923_p0125b01║所以釋名，論待論絕。乃至偏圓文中，具引蓮華三喻，
X56n0923_p0125b02║釋名顯體具用。光宅四一，即是實相，為行正體。況諸
X56n0923_p0125b03║境十乘，皆以大車為喻。
X56n0923_p0125b04║釋曰：上文既標云唯歸法華．涅槃二經，今文先釋
X56n0923_p0125b05║唯歸法華之意，故止觀十章釋名一章，既用相待、
X56n0923_p0125b06║絕待二妙釋止觀名，故知即是開權顯實之止觀
X56n0923_p0125b07║也。如何僻解謂漸圓耶？偏圓文中既具引蓮華三
X56n0923_p0125b08║喻釋止觀名，一代時教獨有妙經取喻蓮華，故云
X56n0923_p0125b09║為蓮故華、華開蓮現、華落蓮成，喻於如來出世本
X56n0923_p0125b10║意為實施權、開權顯實、廢權立實，故知止觀絕妙
X56n0923_p0125b11║無過顯體具用。光宅四一者，一即一實之道三千
X56n0923_p0125b12║實相也，即是以法華三千實相為行正體也。況諸
X56n0923_p0125b13║境十乘皆以大車為喻者，大車即是譬於法說十
X56n0923_p0125b14║乘觀法，此即止觀文體正意歸法華也。此直出文
X56n0923_p0125b15║意竟。次重引文消釋者，十大章中第二釋止觀名，
X56n0923_p0125b16║自有四科：一、相待；二、絕待；三、會異；四、通三德，故云
X56n0923_p0125b17║釋名。論待、論絕，乃知止觀是法華絕妙之行也。言
X56n0923_p0125b18║乃至偏圓文中具引蓮華三喻釋名者，此自為五：
X56n0923_p0125b19║一、大小；二、半滿；三、偏圓；四、漸頓；五、權實。於權實中
X56n0923_p0125b20║立權科中略為三意：一、為實施權；二、開權顯實；三、
X56n0923_p0125b21║廢權立實。如法華中蓮華三譬，諸佛即以一大事
X56n0923_p0125b22║出世，元為一實止觀而施三權止觀，權非本意，意
X56n0923_p0125b23║亦不出權外，只開三權止觀而顯圓頓一實止觀
X56n0923_p0125b24║等，故云蓮華三喻也。言乃至者，次第應須體相攝
X56n0923_p0125c01║法，越此二科，故云乃至。言顯體具用光宅四一等
X56n0923_p0125c02║者，追用第三體相文也。此自為四：一、教相；二、眼智；
X56n0923_p0125c03║三、境界；四、得失。此四而與四一義同。教相，教一也；
X56n0923_p0125c04║眼智，行一也；境界，理一也；得失，人一也。所以引此
X56n0923_p0125c05║四一者，顯此止觀以開權實相而為體也。以光宅
X56n0923_p0125c06║師釋法華中開顯之文用四一義，前釋名中既用
X56n0923_p0125c07║蓮華三喻，今體相文還用四一顯體，則若名若體
X56n0923_p0125c08║無非法華絕妙止觀。所言一者，實相獨立，能一一
X56n0923_p0125c09║切，故言一也。四一之名元出光宅，天台和舊亦用
X56n0923_p0125c10║四一，四數雖同，其義碩異。光宅立果一．因一．教一．
X56n0923_p0125c11║人一，天台廢果一之名而立理一。若無理者，諸法
X56n0923_p0125c12║無本，則同魔事。光宅立因一，天台廢之而立行一，
X56n0923_p0125c13║因語單淺，不包於果。天台特立行一，其義則遠，以
X56n0923_p0125c14║行始為因，終為果故也。教一．人一，名同於舊。光宅
X56n0923_p0125c15║既以法華為萬善同歸，不談佛性常住，而與天台
X56n0923_p0125c16║四一釋義天地相懸矣。
X56n0923_p0125c17║故生起文末總稱歎云：積劫勤求道場，證得身子三
X56n0923_p0125c18║請，法譬三說正在茲乎？
X56n0923_p0125c19║釋曰：此乃引佛因果及以法華稱歎止觀妙極無
X56n0923_p0125c20║過也。積劫勤求，勤此止觀因也。道場證得，證此止
X56n0923_p0125c21║觀果也。身子三請，請此止觀也。法譬因緣三周所
X56n0923_p0125c22║說，說此止觀也。正在茲乎者，在此圓頓絕妙止觀，
X56n0923_p0125c23║如何僻解謂漸圓耶？言生起文末者，止觀觀陰入
X56n0923_p0125c24║境十乘。文初有二：初法、二喻。喻者，舉大車也。初法
X56n0923_p0126a01║中有六：初列十法、二生起、三舉喻、四稱歎、五廣解、
X56n0923_p0126a02║六總結。稱歎之文在舉喻後，而言生起文末者，一
X56n0923_p0126a03║者隣近故也，二者稱歎。本歎十法，是故但云生起
X56n0923_p0126a04║文末也。言積劫勤求者，有近有遠，近指大通，遠指
X56n0923_p0126a05║本行菩薩道時。道場證得亦有近遠，遠指本娑婆
X56n0923_p0126a06║國成佛，近指今日寂滅道場。止觀既是智者所說
X56n0923_p0126a07║所行，稱歎理應兼具本迹。
X56n0923_p0126a08║是知四種三昧，皆依實相。實相是安樂之法，四緣是
X56n0923_p0126a09║安樂之行。證實相已，所獲依報，名為大果。起教只是
X56n0923_p0126a10║為令眾生開示悟入，旨歸只是歸於三軌妙法祕藏，
X56n0923_p0126a11║所以始末皆依法華。
X56n0923_p0126a12║釋曰：上文以佛因果及身子請等皆妙止觀而歎
X56n0923_p0126a13║十乘，今明四種三昧皆依實相，皆修十乘能成佛
X56n0923_p0126a14║果，是語修因能至果也。言是知者，連上綴下之詞
X56n0923_p0126a15║也。意云推佛勤求證得，由是而知四種三昧皆可
X56n0923_p0126a16║修之以取佛果。言四種三昧者，此通四教，今的在
X56n0923_p0126a17║圓不通餘也。常行依般舟觀佛立，常坐依文殊說
X56n0923_p0126a18║問觀三道，半行半坐依法華方等歷誦經持呪等，
X56n0923_p0126a19║非行非坐依占察歷善惡無記等，四行雖殊實相
X56n0923_p0126a20║無別，故云皆依實相也。然應了知文中雖則通舉
X56n0923_p0126a21║四種三昧，今文之意為成法華妙行耳。問：今摩訶
X56n0923_p0126a22║止觀十乘十境，初觀陰入專依常坐，以九十日為
X56n0923_p0126a23║期，如何即是法華三昧耶？答：此有二意：一者依開
X56n0923_p0126a24║顯故無非法華，二者天台大師以開權顯實三千
X56n0923_p0126b01║妙體入常坐中用，故令常坐成法華行。譬如聖王
X56n0923_p0126b02║統王天下，隨所至處莫不為尊、莫不為主，近取此
X56n0923_p0126b03║譬可決疑也。言實相是安樂之法者，夫言實相者，
X56n0923_p0126b04║必含三諦，故無量義經云：言實相者，謂無相也。無
X56n0923_p0126b05║生死之相，無涅槃之相，無相亦無，故言無相。無生
X56n0923_p0126b06║死則無有相，無涅槃則無無相，雙遮二邊即中道，
X56n0923_p0126b07║無相亦無即是中道，雙照二邊無中道也。三一圓
X56n0923_p0126b08║融，是祕密藏，名大涅槃，故云是安樂之法也。梵語
X56n0923_p0126b09║涅槃，此翻安樂，此安樂法即是所觀之妙理也。四
X56n0923_p0126b10║緣是安樂之行，即是能觀之妙行，始自名字之初，
X56n0923_p0126b11║勤而修之，得入五品及以六根，皆安樂之行也。此
X56n0923_p0126b12║行成就，得入初住，名證實相。證實相已，分獲三身，
X56n0923_p0126b13║正報轉也。所獲依報實報之土，亦名為大果，身土
X56n0923_p0126b14║不二，皆名大果，此約法身受報而說，非生身得忍
X56n0923_p0126b15║菩薩也。是故五略謂之大果，大章謂之果報。大果
X56n0923_p0126b16║已，必有能扣之機應，則起五時之教，乃至能令眾
X56n0923_p0126b17║生開示悟入佛之知見。五略謂之裂網，大章謂之
X56n0923_p0126b18║起教。旨歸只是自行化他，皆歸密藏，故云歸於三
X56n0923_p0126b19║軌等也。五略謂之大處，大章謂之旨歸，原始要終，
X56n0923_p0126b20║無非法華，如何僻解謂為漸圓之觀，豈非抑剉法
X56n0923_p0126b21║華超八之教耶？
X56n0923_p0126b22║此即法華三昧之妙行也。
X56n0923_p0126b23║釋曰：此總結止觀一部咸歸法華而為所依也。言
X56n0923_p0126b24║法華三昧者，登圓初住也。云妙行者，名字五品十
X56n0923_p0126c01║信也。一部之意唯欲斷送行人入清涼池初住而
X56n0923_p0126c02║已，自此已去非不修觀，但位至此任運流入，不須
X56n0923_p0126c03║云也。
X56n0923_p0126c04║次用涅槃者，雖依法華，咸歸一實。末代根鈍，若無扶
X56n0923_p0126c05║助，則正行傾覆，正助相添，方能遠運。
X56n0923_p0126c06║釋曰：此明止觀一部唯歸二經中用涅槃意也。雖
X56n0923_p0126c07║依法華咸歸實相，此土濁惡神根昏鈍見煩惱重，
X56n0923_p0126c08║由聞法華顯實之語，便謂一切無非實道，有何持
X56n0923_p0126c09║戒及以破戒？有何善道及以惡道？見持戒者指目
X56n0923_p0126c10║而笑謂為小乘，見破戒者尊而奉之謂為上達，亡
X56n0923_p0126c11║法身失慧命，若不扶律尚失人天之身，無上佛道
X56n0923_p0126c12║安可期耶？是故涅槃重施戒律絲毫不濫，用以扶
X56n0923_p0126c13║助功莫大焉。是故二經同味。又復應知此為成觀，
X56n0923_p0126c14║但取同邊文句記釋，故廣分別一十六句有異法
X56n0923_p0126c15║華，須知用與各有趣向，不可用彼來妨此文。
X56n0923_p0126c16║佛化尚以涅槃為壽，況末代修行，非助不前，故扶律
X56n0923_p0126c17║說常，以顯實相，推功在彼。
X56n0923_p0126c18║釋曰：此文舉況，明用涅槃意也。如來法王在世盛
X56n0923_p0126c19║化，嘉會之徒尚有執實而迷權者，是故垂終重施
X56n0923_p0126c20║戒律以救慧命，故云為壽。況乎滅後，人根轉鈍邪
X56n0923_p0126c21║見熾盛，若不用助，一實之道安可行也？
X56n0923_p0126c22║故正用法華意，顯圓常二經齊等。
X56n0923_p0126c23║釋曰：既云正用法華，則知傍用涅槃以為助道。若
X56n0923_p0126c24║乃助即正道，亦何傍正之有？約鈍根說用助道人，
X56n0923_p0127a01║則有相添傍正之事。二經齊等者，同時同味也。此
X56n0923_p0127a02║一節文總結止觀一部文體，正意唯歸二經矣。
X56n0923_p0127a03║○第三、文義消釋例者。
X56n0923_p0127a04║釋曰：文者，止觀一部能詮文也。義者，文下所詮之
X56n0923_p0127a05║所以也。謂五略、十廣、十境、十乘之義也。此文義二
X56n0923_p0127a06║字，乃所釋也。消釋例之三字，能釋也。消釋者，如日
X56n0923_p0127a07║融冰，釋然而泮，故云消釋。例者，已如上釋。
X56n0923_p0127a08║又更為二：一者、詳究文義；二者、消釋體勢。初文為二：
X56n0923_p0127a09║一者、詳究文義；二者、詳究文相。
X56n0923_p0127a10║釋曰：詳究者，詳謂精詳，委曲之義也。究謂根究，窮
X56n0923_p0127a11║探之義也。言體勢者，一部之文，各有體勢，雖始終
X56n0923_p0127a12║歸於圓實，而散引諸文，各有體勢，如引小乘文之
X56n0923_p0127a13║體勢，自歸於小。通．別．圓等，例之可知。詳究文相者，
X56n0923_p0127a14║亦一部之文，各有相狀，詳而究之。
X56n0923_p0127a15║初為十例：一者、引證通局。如引法華部唯一實，文敘
X56n0923_p0127a16║昔教以為所開，故部中之文有權有實。若局證一實，
X56n0923_p0127a17║則唯引實文；若通證方便，則兼引昔義。如引法華證
X56n0923_p0127a18║漸．不定所引四味，文之與部通局亦然。
X56n0923_p0127a19║釋曰：此文例出序中章安引證三止觀文，及一部
X56n0923_p0127a20║內引證有通有局。通謂無方不壅，局謂拘局楷定。
X56n0923_p0127a21║言如引法華部唯一實等者，若不敘昔之麤，將何
X56n0923_p0127a22║以顯今經之妙？故五佛章云：過去諸佛以無量無
X56n0923_p0127a23║數方便、種種因緣、譬喻、言詞演說諸法，是法皆為
X56n0923_p0127a24║一佛乘故。此乃先敘昔麤，後顯妙也。五佛皆然，是
X56n0923_p0127b01║故部中有權有實。言局證一實，則引實文者，經云
X56n0923_p0127b02║正直捨方便，但說無上道是也。言若通證方便，則
X56n0923_p0127b03║兼引昔義者，證漸．不定也。證漸，引經云：如是之人，
X56n0923_p0127b04║應以此法漸入佛慧。荊谿云：既非華嚴教人，又非
X56n0923_p0127b05║諸教入頓，起自鹿苑，中涉二味，故名為漸。引證不
X56n0923_p0127b06║定，經云：若有眾生不信受者，當於如來餘深法中
X56n0923_p0127b07║示教利喜。不信受者，不信圓頓者，且以餘深法化
X56n0923_p0127b08║之。圓教是深非餘，藏通是餘非深，別教次第故是
X56n0923_p0127b09║餘，教談中道故深，或餘或深，故證不定。言所引四
X56n0923_p0127b10║味文之與部，通局亦然者，如引華嚴乳味局，則證
X56n0923_p0127b11║頓通三；鹿苑酪味，方等、般若二酥局，則證漸通三。
X56n0923_p0127b12║以此三味皆漸教故，故云通局亦然。
X56n0923_p0127b13║二者、汎引流類，謂引教證觀等。如引華嚴先照高山，
X56n0923_p0127b14║淨名始坐佛樹，大經從牛出乳，法華以異方便等，以
X56n0923_p0127b15║證三止觀義。故知教觀漸等名同，其義永異。彼文判
X56n0923_p0127b16║教，今以類同，是故借用。
X56n0923_p0127b17║釋曰：此文亦是序中引證三止觀文，今文謂之汎
X56n0923_p0127b18║引流類，意恐讀者執文濡滯，故此例出，令知序文
X56n0923_p0127b19║引證但是借教證觀耳。言華嚴先照高山者，此證
X56n0923_p0127b20║頓也；次照幽谷，此證漸也；次照平地，此證不定也。
X56n0923_p0127b21║以五道等照機雜不定，故華嚴經中但有三照，天
X56n0923_p0127b22║台開照平地以為三時，以配涅槃乳等五味，判一
X56n0923_p0127b23║代教深有致也。言始坐佛樹者，此證漸也；佛以一
X56n0923_p0127b24║音演說法，眾生隨類各得解，此證不定也；說法不
X56n0923_p0127c01║有亦不無，此證頓也。大經從牛出乳次第相生，證
X56n0923_p0127c02║漸也；置毒乳中則殺人，證不定也；雪山有草，牛若
X56n0923_p0127c03║食之即出醍醐，證頓也。法華以異方便等者，四時
X56n0923_p0127c04║三教為異方便，漸．不定也；顯第一義，證頓也。或云
X56n0923_p0127c05║五時八教為異，如釋籤辨。如此之說并是引教證
X56n0923_p0127c06║觀，汎爾引類非謂全同，應知八教中三與三止觀
X56n0923_p0127c07║其體永異。八教中頓自指華嚴，漸．不定二寄四時
X56n0923_p0127c08║教，今此三文俱是大乘同緣實相，豈得同耶？問：漸
X56n0923_p0127c09║次宗涅槃，不定宗請觀音，圓頓宗法華，安得同耶？
X56n0923_p0127c10║曰：涅槃既與法華同時同味，是故同也；請觀音雖
X56n0923_p0127c11║部在方等，從圓實邊及已開顯，是故同也。又復應
X56n0923_p0127c12║知三種止觀被三根性則有三部之殊，圓頓則解
X56n0923_p0127c13║行俱頓，漸次則解頓行，漸不定則解頓行，或頓或
X56n0923_p0127c14║漸皆是圓人，無有異也。言彼文判教者，指彼玄文
X56n0923_p0127c15║以五八等判出法華，此為類同，故借漸．頓．不定之
X56n0923_p0127c16║名類同三種止觀耳。
X56n0923_p0127c17║三者、借名申義，謂借權名申於實義。如引方等斥奪
X56n0923_p0127c18║之名，申今開權絕待之義。引餘三時，類此可知。於彼
X56n0923_p0127c19║即是兼、但、對等，於今即成開、廢、會等。
X56n0923_p0127c20║釋曰：此借名申義等，在止觀第六從假入空破法
X56n0923_p0127c21║徧文末，乃引法華雖說種種道，其實為一乘，及引
X56n0923_p0127c22║大經復有一行是如來行，大品一切種智知一切
X56n0923_p0127c23║法，淨名入薝蔔林不齅餘香，華嚴稱為法界等。今
X56n0923_p0127c24║云斥奪之名者，乃是淨名室內天女訶身子之文
X56n0923_p0128a01║也，故云入薝蔔林中不齅餘香。天台大師借此之
X56n0923_p0128a02║名以申摩訶止觀開權妙觀，故云申今絕待之義，
X56n0923_p0128a03║於彼乃成對小斥奪，於今乃成開廢會也。引大品
X56n0923_p0128a04║經顯妙止觀，於彼乃成融通淘汰，於今乃成開廢
X56n0923_p0128a05║會也。大經一行同時同味，自可知也。華嚴法界顯
X56n0923_p0128a06║妙止觀，於彼乃成兼別隔偏，於今乃成開廢會也。
X56n0923_p0128a07║又引諸經顯妙止觀，云借權名者，寄昔教說，故云
X56n0923_p0128a08║權名。若約開顯，一切皆實，何權之有耶？言引餘三
X56n0923_p0128a09║時者，鹿苑不預，文勢相從而來耳。
X56n0923_p0128a10║四者、借喻轉譬，如借猪揩金山等。論喻忍等，今借譬
X56n0923_p0128a11║止觀等，喻是世間物類，而以隨義轉用，何局本文？如
X56n0923_p0128a12║火一物，諸經或時譬瞋、譬智，或用照、用燒，以形、以性，
X56n0923_p0128a13║若體、若用，地、水、風等為喻亦然，是故不應局文為定。
X56n0923_p0128a14║釋曰：此文例出止觀一部及諸文之下。凡用諸喻，
X56n0923_p0128a15║莫不皆然。言猪揩金山，論喻忍等者，大論文也。論
X56n0923_p0128a16║喻忍度云：若人加惡，如猪揩金山，金體益真。今譬
X56n0923_p0128a17║安忍，三障四魔，明靜益盛。言喻是世間物類，而以
X56n0923_p0128a18║隨義轉用，何局本文者，周易云：近取諸身，遠取諸
X56n0923_p0128a19║物，以至天地、江海、日月、星辰、風雲等，皆堪為譬。虗
X56n0923_p0128a20║空法界尚可為喻，況餘物耶？欲人知於用譬，在於
X56n0923_p0128a21║適時，不可執一，是故云也。纂者此中而以之，以字
X56n0923_p0128a22║誤也，應作已字。今謂不獨謬改文字，抑亦破句讀
X56n0923_p0128a23║文。應讀云：喻是世間物類，而以隨義轉用。如何破
X56n0923_p0128a24║句，復謬改耶？舉火為譬，及地、水、風等，文理可見，不
X56n0923_p0128b01║復云云。
X56n0923_p0128b02║五者、旁引辨異。如諸文用毗曇．成實，若證漸初及偏
X56n0923_p0128b03║小等，則名義兼借。如信法二行文，初五陰王數同時
X56n0923_p0128b04║異時等，但為辨異，非借名義。
X56n0923_p0128b05║釋曰：此文亦是例出止觀一部，旁引辨異，及諸文
X56n0923_p0128b06║之下，凡例也。言用毗曇．成實至名義兼借者，毗曇，
X56n0923_p0128b07║有門論也；成實，空門論也。止觀第六破思假中，明
X56n0923_p0128b08║十六心正是初果見道之位，重慮緣真是修道位。
X56n0923_p0128b09║有門諸論明十五心是見道位，用十六心為修道
X56n0923_p0128b10║位。二論相破，其猶矢石。今家和會二論俱是，此如
X56n0923_p0128b11║常說。言若證漸初及偏小者，漸初，鹿苑唯小；及偏
X56n0923_p0128b12║小者，方等有偏有小，般若有偏無小。若證此等，則
X56n0923_p0128b13║名義兼借。所言借者，何也？今明摩訶止觀圓破思
X56n0923_p0128b14║假、破思惑位，借此小乘較量次位淺深，故言借也。
X56n0923_p0128b15║言信法二行文初者，在止觀第五安心中，彼明凡
X56n0923_p0128b16║師教他安心，須知二種根性：一、信行；二、法行。引薩
X56n0923_p0128b17║婆多明此二人位在見道，因聞入者為信行，因思
X56n0923_p0128b18║入者是法行。曇無德云：位在方便，若見道中無相
X56n0923_p0128b19║心利一剎那發即真，那得判於信法之別？此亦汎
X56n0923_p0128b20║引二論以辨同異，非用論意。言五陰王數同時、異
X56n0923_p0128b21║時者，此文在觀陰入文初也。有門論說：五陰同時，
X56n0923_p0128b22║識陰是王，四陰是數，心王、心數相扶而起。空門論
X56n0923_p0128b23║說：識先了別，次受領納，想取相貌，行起造作，色為
X56n0923_p0128b24║行果。此但汎引二論以出同異，非今文意。文意只
X56n0923_p0128c01║在觀一念陰以為法界，豈須同時及異時耶？
X56n0923_p0128c02║六者、開總出別。如四悉、五味、三假、二空，本文義含，開
X56n0923_p0128c03║合義徧，諸門諸教，莫不咸然。
X56n0923_p0128c04║釋曰：開總出別如四悉等者，四悉出大論，亦出禪
X56n0923_p0128c05║經，謂之四隨。總別者，今略出之。或總以三藏為世
X56n0923_p0128c06║界，總以通為為人，總以別為對治，總以圓為第一
X56n0923_p0128c07║義。或以三藏為三悉，衍門為第一義。或以四時三
X56n0923_p0128c08║教為三悉，法華為第一義。或約四教各有四門，四
X56n0923_p0128c09║門自分。四悉者，有門世界，空門為人，雙亦對治，雙
X56n0923_p0128c10║非第一義。或約一座，或約一時，或約一念，皆具四
X56n0923_p0128c11║悉。或四悉對位，且如圓教，名字世界也，五品為人
X56n0923_p0128c12║也，六根對治也，初住第一義。藏等三教對位亦然。
X56n0923_p0128c13║如是等教門，引用不可悉數。以本文含如此之義，
X56n0923_p0128c14║是故引用無有窮也。恐繁其文，是故且止。開合之
X56n0923_p0128c15║義，從可知也。五味本文出於大經，文含相生、不定
X56n0923_p0128c16║及頓，如前引證三種止觀者是。復有教教五味對
X56n0923_p0128c17║位者，且如三藏，凡夫如乳，須陀洹如酪，斯陀含如
X56n0923_p0128c18║生酥，阿那含如熟酥，阿羅漢如醍醐。通．別．圓三對
X56n0923_p0128c19║位亦爾。相生一文，總也。天台大師用配五時，開總
X56n0923_p0128c20║出別，故有如上配對之殊。三假本出瓔珞經．大智
X56n0923_p0128c21║度論．小乘成實等論。小乘則隨事三假，大乘三教
X56n0923_p0128c22║則隨理三假。隨事三假者，如過去無明行業為因，
X56n0923_p0128c23║父母胞胎為緣，此因成假也。始於生下，終乎皓首，
X56n0923_p0128c24║相續假也。以生待死，豎待滅，無之無，橫待三，無為
X56n0923_p0129a01║之無，相待假也。大乘隨理，亦無別法，只指此三，如
X56n0923_p0129a02║幻如化等，是隨理也。所言隨者，以智隨境，故名為
X56n0923_p0129a03║隨。藏人根鈍，隨事而談，依生滅智，隨三事假，故言
X56n0923_p0129a04║隨事。大乘根利，敵對反是，故云隨理。又約色法者，
X56n0923_p0129a05║且如露柱，因緣所成，因成假也。始自建立，迨今受
X56n0923_p0129a06║用，相續假也。終歸敗壞，相待假也。亦豎待滅無之
X56n0923_p0129a07║無，橫待三無為之無也。約心亦然，一念心起，必假
X56n0923_p0129a08║因緣，因成假也。前念後念，念念不已，相續假也。以
X56n0923_p0129a09║今有念，對餘無心，相待假也。亦豎待滅無之無，橫
X56n0923_p0129a10║待三無為之無。如此之假，豎該五時，橫徧八教，教
X56n0923_p0129a11║教四門，門門三假。以本文含故，是故引用略如上
X56n0923_p0129a12║說。性、相二空所出，本乎中論．智論．大品、般若。小乘
X56n0923_p0129a13║生、法二空出阿含經，大乘生、法二空出金光明．大
X56n0923_p0129a14║品、般若．中論．智論等。是則生、法二空通乎四教，性、
X56n0923_p0129a15║相二空唯在衍門。三藏教門或可通用，性、相但能
X56n0923_p0129a16║觀不同耳。大品二空謂之總空，以此二空徧空一
X56n0923_p0129a17║切，故云總也。從所空異，則有多名，多名曰別，如十
X56n0923_p0129a18║八空等也。衍門三教，生空即法空，法空即生空，無
X56n0923_p0129a19║二無別，從惑落邊，不無前後。又生、法從所執之境
X56n0923_p0129a20║得名，性、相從能執之情受稱。生境亡處，性、相觀成；
X56n0923_p0129a21║性、相觀成，生境則亡。生、法二境既其本融，性、相二
X56n0923_p0129a22║空同時而照。此之二空，本文本含開合，是故引用
X56n0923_p0129a23║義徧，四教、四門莫不皆然。
X56n0923_p0129a24║七者引用宗要，如引法華權實本迹，般若加說共不
X56n0923_p0129b01║共等，方等彈斥神力不共等，隨引一句兩句得彼文
X56n0923_p0129b02║心，若破若立不失部旨。
X56n0923_p0129b03║釋曰：法華以本迹開顯為宗要，般若以融通淘汰
X56n0923_p0129b04║身子空生被加說共不共為宗要，方等以淨名彈
X56n0923_p0129b05║斥三乘不思議事神力不共法以為宗要。故知法
X56n0923_p0129b06║華以本迹為宗主，般若以被加為宗主，方等以彈
X56n0923_p0129b07║斥為宗主。宗主即文心也。心者，如人一身以心為
X56n0923_p0129b08║主，故心為王能統王故。止觀文中及諸文之下，凡
X56n0923_p0129b09║有引用或一句兩句得彼文心，若破若立不失部
X56n0923_p0129b10║旨。故得文心者，若操刀得柄不傷手也。言若破若
X56n0923_p0129b11║立者，破則俱為法華所破，對帶教也；立則為成法
X56n0923_p0129b12║華妙機，言化意也。纂者云：破古立今，非此中意。
X56n0923_p0129b13║八者引用儒道，若破若立，不違本宗，略辯異同，不在
X56n0923_p0129b14║委細，不以名似，將為義同，是故所引，粗爾存略。
X56n0923_p0129b15║釋曰：言儒道者，儒謂周、孔、楊、孟百家之說，道謂李
X56n0923_p0129b16║聃之書。故止觀第三攝法文中、第六攝一切教中
X56n0923_p0129b17║云：觀心僻越，順無明流，則有一切諸惡教起。所謂
X56n0923_p0129b18║僧佉．衛世九十五種邪見道生，亦有諸善教起。五
X56n0923_p0129b19║行、六甲、陰陽、八卦、五經、子、史、世智、無道名教，皆從
X56n0923_p0129b20║心起。及止觀第六從空入假，破法徧中，明世間法
X56n0923_p0129b21║藥，亦引周、孔之教。如此諸說，祇可略釋，不須委悉。
X56n0923_p0129b22║又止觀云：以一其意。引老子云：天得一以清，地得
X56n0923_p0129b23║一以寧，侯王得一以為天下正。老子之意，唯以陰
X56n0923_p0129b24║陽氣得中和，合而為一，故云天得一以寧。君臣道
X56n0923_p0129c01║合，亦是得其中和，故為天下正。豈得同吾教藏、通
X56n0923_p0129c02║以真理為一，別、圓以中道為一耶？若破若立者，但
X56n0923_p0129c03║是生死之法，非出離道，安得不破？若立者，雖小道，
X56n0923_p0129c04║亦有可觀者焉，亦可以為佛法先容也。不違本宗
X56n0923_p0129c05║者，本宗唯是一實之道，豈以儒、道能混亂耶？荊谿
X56n0923_p0129c06║恐人泥此文相，故今略辨同異，不在委曲。言不以
X56n0923_p0129c07║名似，將為義同者，老子有云：無為無所不為，道可
X56n0923_p0129c08║道，非常道之言。豈可以此便為真無為之理、常住
X56n0923_p0129c09║之道耶？是故名似，其義永異。
X56n0923_p0129c10║九者、借名略義。如攝法中及識藥等，但借其名以示
X56n0923_p0129c11║相狀，若更委釋太成繁廣，略指上下準例可知。
X56n0923_p0129c12║釋曰：借名略義，如攝法及識藥等者，今先明識藥
X56n0923_p0129c13║止觀。第六、入假觀有三，謂知病．識藥．授藥。識藥中
X56n0923_p0129c14║有三：一者、世間法藥；二者、出世法藥；三者、出世上
X56n0923_p0129c15║上法藥。世間法藥，指五戒、十善等；出世法藥，始從
X56n0923_p0129c16║一法增至十法，乃至無量法；出世上上法藥，亦從
X56n0923_p0129c17║一法增至十法，乃至恒河沙數法。如此之法，止可
X56n0923_p0129c18║借名以示其相，豈可一一解釋？若一一釋，豈不太
X56n0923_p0129c19║繁廣耶？攝法章中有六科，謂攝一切理、一切惑、一
X56n0923_p0129c20║切智、一切行、一切位、一切教。今但舉理、智、行三，指
X56n0923_p0129c21║上指下。初攝一切理中云：理是諦法，如上開合，徧
X56n0923_p0129c22║圓不同。言如上開合者，文指第三體相四科中第
X56n0923_p0129c23║三境界中諸境離合，此指上也。次又攝一切智中
X56n0923_p0129c24║云：諸智離合，如前所說。如前之言，亦指境界中諸
X56n0923_p0130a01║智離合，此亦指上也。次又攝一切行中明慧行、行
X56n0923_p0130a02║行，乃至四弘、十八不共及四無畏等。荊谿云：十八
X56n0923_p0130a03║不共至下助道中說，此指下也。又云：三三昧．三解
X56n0923_p0130a04║脫至第七卷說，此亦指下也。故云略指上下，準例
X56n0923_p0130a05║可知。
X56n0923_p0130a06║十者、準例用義，如教、證二道本在別教，今則通用，乃
X56n0923_p0130a07║分兩意：約證、約說，準望三觀立三止等。
X56n0923_p0130a08║釋曰：教證二道吾宗常所談者，既臨此文不免略
X56n0923_p0130a09║舉。言本在別教者，出地持論解華嚴？十地品文從
X56n0923_p0130a10║部兼之義，故有教證諸說異同。今則通用者，不唯
X56n0923_p0130a11║在別通四教故，於四教中教教乃分兩意：約證、約
X56n0923_p0130a12║說。言約證者，以實有修因證果故云約證，乃以約
X56n0923_p0130a13║行約證同名為證故也。言約說者，為初心說一教
X56n0923_p0130a14║始終乃約教道也。又說佛自證亦名約說，是則說
X56n0923_p0130a15║教說證同名約說，故云應須先了兩意。有人消此
X56n0923_p0130a16║云：約證只是證道，約說只是教道。予謂作此釋者，
X56n0923_p0130a17║但是教證一意非兩意也。今引諸文以顯此義，故
X56n0923_p0130a18║玄文中引地持論地相地實即約行教證，今謂即
X56n0923_p0130a19║此文中約證一也。又教門方便即教道明義，說所
X56n0923_p0130a20║證法即證道明義，今謂即此文中約說一也。籤文
X56n0923_p0130a21║釋竟，乃云具如止觀第三記，今為引之。輔行云：前
X56n0923_p0130a22║之兩教教證俱權，圓教教證俱皆是實，此竝易明。
X56n0923_p0130a23║但別教中教權證實意稍難曉，人多迷之，使此別
X56n0923_p0130a24║教其義擁隔，是故今家借用地論教證二道以消
X56n0923_p0130b01║別門。於中應須先知二意：一者約行，則地前為教
X56n0923_p0130b02║道、登地為證道，此同今文約證一也。二者約說，為
X56n0923_p0130b03║地前說始終屬教，如云真如為惑所覆，或將十度
X56n0923_p0130b04║以對十地互不相收等，此同今文約說一也。此文
X56n0923_p0130b05║中云乃分兩意，須此屬對。若以約行證道、約說為
X56n0923_p0130b06║教道，乃是一意非兩意也。問：玄文約行約說各有
X56n0923_p0130b07║二意，籤文解釋固已詳備，如何却云具如止觀第
X56n0923_p0130b08║三記耶？且如輔行尚缺約說一證道義，未審荊谿
X56n0923_p0130b09║何意以玄籤為略，以輔行為具耶？曰：玄籤四義備，
X56n0923_p0130b10║而引地論文略；輔行引地論文具，而缺一約說證
X56n0923_p0130b11║道。荊谿意令讀者講者以輔行而成玄籤，以玄籤
X56n0923_p0130b12║而成輔行，二文相須，文義方足。輔行雖缺約說證
X56n0923_p0130b13║道，玄籤已具，以彼照此，綺文互現，亦何缺耶？問：前
X56n0923_p0130b14║云唯有別教教權證實，言教權者，約行約說二教
X56n0923_p0130b15║權也；證實者，約行約說二證實也。可將此文約證
X56n0923_p0130b16║為實，約說為權否？曰：不然。今文約證既是自行，則
X56n0923_p0130b17║以約教道為權，證道為實；約說則以教門方便為
X56n0923_p0130b18║權，說佛自證為實。須了約證約說各有權實，方曉
X56n0923_p0130b19║荊谿立文之意。問：約說證道，說佛自證，被何人耶？
X56n0923_p0130b20║曰：此乃被於別教地前住．行．向人也。此三位人，初
X56n0923_p0130b21║心唯聞但中之理，在三惑外修次第觀，破三惑已，
X56n0923_p0130b22║入地所證地地不同，故有十度以對十地等說。此
X56n0923_p0130b23║說權施，意引下凡入地證實及修次第三觀，或破
X56n0923_p0130b24║見思，或破塵沙，或伏無明，圓實機發，如來應之，故
X56n0923_p0130c01║說十地圓融之法被而接之，機應相扣，啐啄同時，
X56n0923_p0130c02║獲圓實證。故住．行．向皆有接入之義者，三根不同
X56n0923_p0130c03║故也。問：既云約說證道，說佛自證，何不直說已證
X56n0923_p0130c04║圓理四十二位而被接之，而却以別教十地圓融
X56n0923_p0130c05║而為接耶？曰：此住．行．向三根之人，初心只聞有別
X56n0923_p0130c06║十地，佛今接之，附地以說，順現習故，說十地圓融
X56n0923_p0130c07║之法而被接之。其實十地具一切地，寧有缺於四
X56n0923_p0130c08║十二耶？問：天台以五時八教判釋一代聖教，靡有
X56n0923_p0130c09║遺者，如何却云借用地論以消別門？若爾，則判釋
X56n0923_p0130c10║收不盡耶？曰：如來教典已到此土及未到者，無不
X56n0923_p0130c11║盡為天台之所判釋。只如地持論亦為天台別圓
X56n0923_p0130c12║二教之所判釋，而特云借者，以華嚴經弘自有宗，
X56n0923_p0130c13║故借他宗消今別義，是故云借，非謂判釋之不收
X56n0923_p0130c14║也。問：教證二道既云通用，應須四教皆具四義。別
X56n0923_p0130c15║教四義已見上文。四教四義相如何耶？曰：住前為
X56n0923_p0130c16║教道，登住為證道，此約行教證也。又為初心說一
X56n0923_p0130c17║教，始終約說教也；說佛自證三德涅槃，約說證也。
X56n0923_p0130c18║圓教四義歷然可見。若三藏中，約菩薩說三祇百
X56n0923_p0130c19║劫，約行教道也；菩提樹下三十四心現前，約行證
X56n0923_p0130c20║道也。又為初心說一教，始終約說教也；說佛自證
X56n0923_p0130c21║二種涅槃等，約說證也。若聲聞者，初果已前，約行
X56n0923_p0130c22║教也；忍智現前，約行證也。又為聲聞根性說一教，
X56n0923_p0130c23║始終約說教道；說佛自證，名約說證道。問：藏教之
X56n0923_p0130c24║中說佛自證，其相如何？曰：三轉法輪之中證轉法
X56n0923_p0131a01║輪，是其相也。何者？如云：此是苦，我已知，不復更知，
X56n0923_p0131a02║汝應隨我知。乃至云：此是滅，我已證，不復更證，汝
X56n0923_p0131a03║應隨我證。此乃正是引己證他，說佛自證也。三藏
X56n0923_p0131a04║既爾，通教四義例此可知矣。言準望三觀立三止
X56n0923_p0131a05║者，次第三觀出瓔珞經。影旁空觀立體真止，影旁
X56n0923_p0131a06║假觀立方便隨緣止，影旁中觀立息二邊分別止。
X56n0923_p0131a07║準例用義，大略如此。
X56n0923_p0131a08║二者、詳究文相，亦為十例：一者、隨相開合，如三觀、四
X56n0923_p0131a09║教、四悉、五味、諦、緣、度等，一家立義，文相皆然，寬廣無
X56n0923_p0131a10║窮。隨事、隨理、隨法、隨名、隨行、隨證、隨自、隨他，無不通
X56n0923_p0131a11║用。然須結撮，勿使浮濫。若不爾者，徵文靡託，立行莫
X56n0923_p0131a12║施。
X56n0923_p0131a13║釋曰：隨相開合，如三觀四教等者，此文例出止觀
X56n0923_p0131a14║一部。三觀四教等法，有開有合。言隨相者，乃是隨
X56n0923_p0131a15║於三觀之相，乃至隨於六度之相，故云隨相。言開
X56n0923_p0131a16║合者，本一實之道，一心三觀合也。開則五時八教
X56n0923_p0131a17║無非三觀，如三藏教亦有三觀：空、假、中、名。通別亦
X56n0923_p0131a18║然，但是有名而無實義。又如一心三智出大品經，
X56n0923_p0131a19║一心三觀正宗於此。若自論開合者，三觀即一觀
X56n0923_p0131a20║合也，一觀即三觀開也。以此三觀總為妙空，歷十
X56n0923_p0131a21║八空乃至入十四空，此又成開合也。言隨事等者，
X56n0923_p0131a22║此亦且約三觀消之。隨事，則是隨於破陰入善惡
X56n0923_p0131a23║等事；隨理，則是隨於所照之理；隨法，則是隨於所
X56n0923_p0131a24║詮之法；隨名，則是隨於能詮之名；隨行，則是隨於
X56n0923_p0131b01║四種三昧之行；隨證，則是隨於行之所尅；隨自，則
X56n0923_p0131b02║是隨於自行；隨他，則是隨於化他。四教開合，其例
X56n0923_p0131b03║亦然。本一實之道，合也；從一實之道，生無量法，四
X56n0923_p0131b04║時三教，開也。隨事理等，亦約教釋。隨事則塊有、幻
X56n0923_p0131b05║有等事，隨理則生滅、無生乃至無作之理，隨法則
X56n0923_p0131b06║是隨於所詮戒、定、慧三十七品之法，隨名則隨於
X56n0923_p0131b07║諸教各有能詮之名，隨行則隨於諸教各有能行
X56n0923_p0131b08║之行，隨證則隨諸教中各有所獲，隨自則諸教各
X56n0923_p0131b09║有自行，隨他則諸教各有化他。三觀四教既然，四
X56n0923_p0131b10║悉、五味、四諦、十二因緣、六度等法，莫不皆爾。恐繁
X56n0923_p0131b11║其文，不能具釋。言寬廣無窮者，約施開說也。然須
X56n0923_p0131b12║結撮，勿使浮濫者，要須開合，歸一實之道，成妙觀
X56n0923_p0131b13║故。夫如是，則徵文有託，立行有歸。不爾，則解無所
X56n0923_p0131b14║託，而行無所成也。
X56n0923_p0131b15║若得今意，存本文則淺深有則，演義理則縱廣無涯，
X56n0923_p0131b16║示一心則卷權歸實，從被物則開實出權，立行儀則
X56n0923_p0131b17║以智為導，蕩相著則纖毫不遺，存諸教則因果歷然，
X56n0923_p0131b18║顯一理則始終無二。
X56n0923_p0131b19║釋曰：此文結釋上開合等文也。若得今意者，此有
X56n0923_p0131b20║二說：一者謂若得上文開合之意，故云若得今意。
X56n0923_p0131b21║二者謂若得止觀一部大體，文體正意唯歸法華．
X56n0923_p0131b22║涅槃二經，故云若得今意。然此二義無以異也。言
X56n0923_p0131b23║存本文則淺深有則者，此依涅槃重施結集，大小
X56n0923_p0131b24║偏圓淺深各有法則。此語上文開義，即施開當分
X56n0923_p0131c01║義也。言演義理則縱廣無涯者，敷布曰演，謂敷布
X56n0923_p0131c02║三觀四教四悉乃至六度等義。理有縱有廣，縱謂
X56n0923_p0131c03║豎互五時，廣謂橫周八教，無涯者謂無際畔也。三
X56n0923_p0131c04║世諸佛皆五時八教，十方諸佛亦五時八教，故云
X56n0923_p0131c05║縱廣無涯。言示一心則卷權歸實者，指上三觀四
X56n0923_p0131c06║教乃至六度等法，若開若合一期縱橫不出一念，
X56n0923_p0131c07║三千世間即空假中，故云示一心也。言從被物則
X56n0923_p0131c08║開實出權者，化他三千赴物也。立行儀則以智為
X56n0923_p0131c09║導者，行儀，四種三昧也。智，目也。行，足也。有足無目
X56n0923_p0131c10║行則顛仆，有目無足視路不行，故立行儀必以智
X56n0923_p0131c11║為先。導蕩相著則纖毫不遺者，行之與智、惑之與
X56n0923_p0131c12║理皆不可得，是不可得亦不可得，故云不遺。不遺
X56n0923_p0131c13║者，盡淨也。纖者，至微細之物也。毫者，秋毫亦極細
X56n0923_p0131c14║者。言存諸教則因果歷然者，當分益物也。顯一理
X56n0923_p0131c15║則始終無二者，始華嚴、終法華，化導雖殊無非三
X56n0923_p0131c16║千，即空假中故云無二。
X56n0923_p0131c17║二者、結示處所及立本，文意如例。餘陰入在破徧文
X56n0923_p0131c18║末，豎破法徧，有六處示妙。妙境中明說教大體，發心
X56n0923_p0131c19║中則約圓斥偏，安心中義開三種，道品中不出念處，
X56n0923_p0131c20║通塞中元治能執，次位中勸修五悔，安忍無著，但在
X56n0923_p0131c21║進功。若搜得宗源，則諸文可識，大綱既整，網目易存。
X56n0923_p0131c22║釋曰：十乘觀法，乃所結之處所，各有立本文意，故
X56n0923_p0131c23║云及也。非謂結示處所與立本文意有二途也。何
X56n0923_p0131c24║者？如例餘陰、界、入在破徧文末，亦是結示處所，亦
X56n0923_p0132a01║立本文意，六處示妙，乃至安忍、無著亦然。言例餘
X56n0923_p0132a02║陰、入在破徧文末者，以由最初一乘觀法，不思議
X56n0923_p0132a03║境觀於無記，一念識心，至破法徧。凡歷四乘觀法，
X56n0923_p0132a04║唯觀識陰，至破法徧末。將入通塞，理當備觀其餘
X56n0923_p0132a05║陰法，故云餘四陰亦如是，十二入、十八界亦如是。
X56n0923_p0132a06║何故然耶？以通塞中撿校四諦及十二因緣，豈止
X56n0923_p0132a07║一識邪？調道品中，四念為首，則五陰具足，豈一識
X56n0923_p0132a08║邪？乃至安忍．離愛等，只是觀陰觀成而已。是故結
X56n0923_p0132a09║示此文，是立本文意也。言破法徧，六處示妙者，此
X56n0923_p0132a10║約豎破法徧初，遙示文旨。以豎破中，先空，次假，後
X56n0923_p0132a11║中。一一觀中，觀法重沓，恐其學者失於文旨，謂為
X56n0923_p0132a12║次第，故於文前示六處妙：一者、破見位後，示圓頓
X56n0923_p0132a13║意，初信斷見無生妙空；二者、破思位後，示圓頓意，
X56n0923_p0132a14║謂從二信至七信斷思無生妙空；三者、四門料簡，
X56n0923_p0132a15║唯在圓頓無生空門；四者、從空出假利益位，示此
X56n0923_p0132a16║假觀，非生死假，非建立假，乃是圓常不思議假；五
X56n0923_p0132a17║者、結破法徧文後，示前空假，其體本融，非偏空假；
X56n0923_p0132a18║六者、中觀文初，以前空假體融而為中道。止觀本
X56n0923_p0132a19║文及輔行記文相甚廣，今撮略其意，聊申此文耳。
X56n0923_p0132a20║言妙境中明說教大體者，纂者云：不思議境有三：
X56n0923_p0132a21║若性德境，乃真如觀理，即本自二空也。不知此人
X56n0923_p0132a22║謂本自二空為是何物？又云：若修德境，乃唯識歷
X56n0923_p0132a23║事，即推撿入空。乃自註云：事理二觀，知之者寡，淺
X56n0923_p0132a24║識聞之，不須驚心。予謂此說大可驚心也。且修三
X56n0923_p0132b01║昧者，要心制意，修真如觀，以二十五法為方便竟，
X56n0923_p0132b02║方修初乘觀法，即便改途易轍，修唯識觀耶？是使
X56n0923_p0132b03║摩訶止觀一部都為無用也，得不使人大驚心乎？
X56n0923_p0132b04║天台云：隨修一行，不得中改。豈纔至此，便改易邪？
X56n0923_p0132b05║化他一境，他謂即是果後化他，此又不知立文之
X56n0923_p0132b06║意也。此妙止觀初乘觀法，不從觀為名，特謂之不
X56n0923_p0132b07║思議境者，意彰忘修之相也。文有三境，皆妙觀也。
X56n0923_p0132b08║初性德境，直是妙藥，妙無過此。修德、化他二境，但
X56n0923_p0132b09║是為成性境，離生、無生兩重過耳。若觀性境，不起
X56n0923_p0132b10║性計，則不須下之二境，恐生計故，故須立之。初性
X56n0923_p0132b11║德境者，乃是一念即三千，三千即一念，即一念是
X56n0923_p0132b12║三千，即三千是一念，非相生而然，非相含而然，直
X56n0923_p0132b13║作此體，即是修觀。若夙植純厚，根利無障，即可入
X56n0923_p0132b14║道。或有觀之未入，瞥爾起計，或謂三千實道法性
X56n0923_p0132b15║自生，或謂三千無明他生，或謂三千無明法性共
X56n0923_p0132b16║生，或謂三千離無明法性而生，約多人說，故備舉
X56n0923_p0132b17║四。若起計者，唯只計一，葢心無並慮故也。若轉計
X56n0923_p0132b18║者，故非此限。此計若起，妨修三千一實妙觀，故須
X56n0923_p0132b19║四句一一推撿。三千實相不自、不他、不共、不無因，
X56n0923_p0132b20║四句性執無安著處，此遣第一重有執。有執亡處，
X56n0923_p0132b21║名修德不思議境也。此執雖亡，理既未顯，由無四
X56n0923_p0132b22║句，即便疑云：若三千實道不自、不他、不共、不無因
X56n0923_p0132b23║者，諸經論中何故乃作自生乃至無因生說耶？為
X56n0923_p0132b24║破此計，故云有因緣故亦可得說，說必被機，故有
X56n0923_p0132c01║四說。諸佛菩薩自行離四過已，化他四說，一一皆
X56n0923_p0132c02║悉說即無說，此遣第二重執化他不思議境也。如
X56n0923_p0132c03║此推撿，執若已亡，理若已顯，還歸本理，一念三千，
X56n0923_p0132c04║豈非發軫用觀正在性德境耶？修德、化他二境，因
X56n0923_p0132c05║觀性德，起橫計故，方始用之。如何世人乃以性德
X56n0923_p0132c06║之境而為所觀，修德四句為能觀耶？若修德境決
X56n0923_p0132c07║為發軫能觀觀者，荊谿何故云恐生計故，故須此
X56n0923_p0132c08║覈？何故又云故寄四句推撿以立行相，千艱萬勤
X56n0923_p0132c09║立佛乘觀法，而却寄於四句而立行相耶？故知專
X56n0923_p0132c10║用修德而為能觀，及指修德為唯識事觀者，皆不
X56n0923_p0132c11║知止觀之大旨也。良可愍哉！良可愍哉！上所辨論
X56n0923_p0132c12║三境之旨，不能廣引本文，唯撮文意，略而申之。應
X56n0923_p0132c13║知此說始於天台說之，章安集之，荊谿記之。自此
X56n0923_p0132c14║之後，得止觀之旨，唯四明法智大宗師廣智親聞
X56n0923_p0132c15║得之，我師從而得之。二師所說，予幸皆聞之而得
X56n0923_p0132c16║之，故以所傳之義，用解今文。請黨理者，從法智之
X56n0923_p0132c17║義，同歸止觀一乘之妙海耳。言說教大體者，四說
X56n0923_p0132c18║皆是隨機方便，究論大體，必以因緣。因緣者，感應
X56n0923_p0132c19║也。良由能應已證法性為因，所應眾生無明為緣。
X56n0923_p0132c20║無明扣法性，法性應無明，感應和合，乃諸法生，故
X56n0923_p0132c21║三寶教由無明起，斯之謂也。然此亦且從文義說，
X56n0923_p0132c22║乃是大體。若單從自他無因說者，又豈離因緣、感
X56n0923_p0132c23║應、無明、法性耶？言發心中以圓斥偏者，三教菩薩
X56n0923_p0132c24║發菩提心，俱為所斥。三藏雜毒，通教空見，別人二
X56n0923_p0133a01║觀為無明縛，是則三教非真非正。今依不思議境，
X56n0923_p0133a02║發無緣慈悲，方乃名為真正發也。言安心中義開
X56n0923_p0133a03║三種者，三種止觀也。安心本唯圓頓，以凡師誨人，
X56n0923_p0133a04║須知根性、信法二行，約四悉檀，自有一向行人，有
X56n0923_p0133a05║相資轉變行人，成六十四番止觀。自行既爾，化他
X56n0923_p0133a06║亦然，共成一百二十八番止觀也。止觀云：若就三
X56n0923_p0133a07║種止觀，則有三百八十四番。若就之言，乃是別門
X56n0923_p0133a08║之語，因而言之耳。并本圓頓，共成五百一十二番
X56n0923_p0133a09║止觀。故僻解師見三止觀之外復有圓頓，便謂三
X56n0923_p0133a10║外別有一頓頓觀，此乃不究文之意也。言道品不
X56n0923_p0133a11║出念處者，道品有四：一者、當分；二者、相攝；三者、對
X56n0923_p0133a12║位；四者、相生。此四之中，唯有相生，正是調適。如大
X56n0923_p0133a13║論云：四念處中，四種精進，名四正勤；四種定心，名
X56n0923_p0133a14║四如意足；五善根生，名五根；根增長，名五力；分別
X56n0923_p0133a15║四念處道用，名七覺；四念處安隱道中行，名八正
X56n0923_p0133a16║道。故知三十七道品，不出四念處也。通塞中元治
X56n0923_p0133a17║能執者，通塞有二：一者通途通塞，謂三觀是通，三
X56n0923_p0133a18║惑是塞，今之通塞，意不在此；二者別途通塞，但為
X56n0923_p0133a19║貪著能空之觀，此能空觀，復如所破，還用四句三
X56n0923_p0133a20║假，一一破之，故云元治能執也。次位中勸修五悔，
X56n0923_p0133a21║安忍無著，但在進功者，此乃於真位前，立內外凡
X56n0923_p0133a22║位也。三昧行人，修前七乘觀法，未獲法利，自念障
X56n0923_p0133a23║重，未即入位，依方等師教，修法華懺，晝夜六時，行
X56n0923_p0133a24║五悔法，始自懺悔，乃至發願，以勤行故，助開觀門，
X56n0923_p0133b01║一心三諦，豁然開發，入初隨喜，乃至五品，由此之
X56n0923_p0133b02║故，名聞外彰，利養擁己，此輭賊來，宜多修於外三
X56n0923_p0133b03║術法：一者莫受莫著，二者縮德露玼，三者一舉萬
X56n0923_p0133b04║里。若內障動，諸煩惱生，宜多修於內三術法，謂即
X56n0923_p0133b05║空、假、中，由此得入六根清淨，於此位中，更宜將養，
X56n0923_p0133b06║離似法愛，得入真位，故云安忍無著，但在進功也。
X56n0923_p0133b07║言若搜得宗源，則諸文可識者，乃指上文，例餘陰
X56n0923_p0133b08║入，乃至安忍無著等文，乃是十乘之宗主，三觀之
X56n0923_p0133b09║本源，若搜尋得之，諸文可識，由知諸文是賓是流，
X56n0923_p0133b10║故云可識。大綱既整，實此諸文，其餘文相，網目而
X56n0923_p0133b11║已。
X56n0923_p0133b12║三者事理傍正，如四三昧正為顯理傍兼治重，如十
X56n0923_p0133b13║法界正示理具傍識淺深，如識次位正為簡濫傍為
X56n0923_p0133b14║通經。又諸文中一切皆以破古為傍，意雖傍正文不
X56n0923_p0133b15║可廢。
X56n0923_p0133b16║釋曰：事理傍正，如四三昧正為顯理，傍兼治重者，
X56n0923_p0133b17║荊谿云：四種三昧所歷事別，若能觀觀無非一心，
X56n0923_p0133b18║所顯之理無非三諦。此正為顯理也。傍兼治重者，
X56n0923_p0133b19║法華三昧云：若比丘、比丘尼乃至式叉摩那等犯
X56n0923_p0133b20║所受戒，欲一彈指頃除滅罪者，應當修習此法華
X56n0923_p0133b21║經。方等除犯戒，常坐觀三道等，皆是傍兼治重也。
X56n0923_p0133b22║十法界正示理具，傍識淺深者，不思議境中先明
X56n0923_p0133b23║思識十界，始地獄終佛界，明因明果，此傍識淺深
X56n0923_p0133b24║也。既識此已，指此十界一念圓具，界界皆圓，是不
X56n0923_p0133c01║思議境，此文之正意也。如識次位正為簡濫，傍為
X56n0923_p0133c02║通經者，正為修止觀者簡叨濫之道，而傍為通四
X56n0923_p0133c03║教次位之殊。止觀明三藏教五停四念乃至阿羅
X56n0923_p0133c04║漢果，竟云此教最淺尚有次位，豈有凡夫造心即
X56n0923_p0133c05║言上位？嗚呼！乃學佛教不知佛旨，不知教有大小
X56n0923_p0133c06║權實，叨濫者眾。且增上慢人中心尚有少法可得，
X56n0923_p0133c07║世有殊無得者，自稱證悟，非大妄語而是誰邪？三
X56n0923_p0133c08║藏既有凡聖因果高下之差，通．別．圓三從可知也，
X56n0923_p0133c09║故云正為簡濫，傍為通經也。又諸文中一切皆以
X56n0923_p0133c10║破古為傍者，若不破古之非，無以顯今之是，古今
X56n0923_p0133c11║相形方見巧拙，雖云意傍不可廢也。
X56n0923_p0133c12║四者、文偏意圓，如三止觀結於諸文，及五略中所用
X56n0923_p0133c13║三教、諸境、十乘、縱橫、偏小等三種止觀，皆緣實相等。
X56n0923_p0133c14║釋曰：文偏意圓，如三止觀結於諸文者，已見第一
X56n0923_p0133c15║所傳部別例中逐一引文釋竟，今更略出。文偏者，
X56n0923_p0133c16║漸次不定也。意圓者，屬意唯在一圓頓也。言及五
X56n0923_p0133c17║略中所用三教、諸境、十乘、縱橫、偏小等者，亦上文
X56n0923_p0133c18║荊谿已指云：下文雖有四教、八教、思議、不思議、相
X56n0923_p0133c19║待、絕待，皆為顯於圓頓一實。正此義也。三種止觀
X56n0923_p0133c20║皆緣實相，準上可知矣。
X56n0923_p0133c21║五者、廣略有無。如發心中，顯數則廣而文相略；後十
X56n0923_p0133c22║法中，文相則廣而顯數略。修大行中，事儀則廣而十
X56n0923_p0133c23║法略；修正觀中，十法則廣而事儀略。後三大章，大意
X56n0923_p0133c24║中有，廣解中無；十種境界，正觀中有，四三昧無。雖互
X56n0923_p0134a01║略無，義必通具。
X56n0923_p0134a02║釋曰：言發心中顯數則廣而文相略者，如五略發
X56n0923_p0134a03║大心中明十種發心：一、推種種理；二、覩種種相；三、
X56n0923_p0134a04║覩種種神通；四、聞種種法；五、遊種種土；六、覩種種
X56n0923_p0134a05║眾；七、見修種種行；八、見種種法滅；九、見種種過；十、
X56n0923_p0134a06║見他受種種苦。緣此十種發菩提心，此即顯數廣
X56n0923_p0134a07║也。天台於此十中但釋前四，餘六不釋，但指云其
X56n0923_p0134a08║淨土、徒眾、修行、法滅、受苦、起過等發心，例前可解，
X56n0923_p0134a09║故云而文相略也。言後十法中文相則廣而顯數
X56n0923_p0134a10║略者，乃指十乘中第二發菩提心，彼文委明依境
X56n0923_p0134a11║發心以圓斥偏等，此文相則廣而無上之十科，故
X56n0923_p0134a12║云顯數略也。言修大行中事儀則廣而十法略者，
X56n0923_p0134a13║事儀則依經立制四種三昧，道場法式、旛壇道具
X56n0923_p0134a14║等，故云則廣；未辨十乘觀法，故云十法略。言正修
X56n0923_p0134a15║止觀中十法則廣而事儀略者，此自可解，故不復
X56n0923_p0134a16║釋。言後三大章大意中有、廣解中無者，謂果報起、
X56n0923_p0134a17║教旨歸，此三大章託夏末緣，故不說也。大意中有
X56n0923_p0134a18║者，五略之中後三略是也，配對可見。言十種境界
X56n0923_p0134a19║正觀中有、四三昧無者，四三昧乃是大意，修大行
X56n0923_p0134a20║中未是的辨行相，是故十境文不列之。言雖互略
X56n0923_p0134a21║無義必通具者，如大意中發大心文有緣理等十，
X56n0923_p0134a22║第二乘觀法發菩提心亦應具十，乃至正觀中有
X56n0923_p0134a23║十種境界，四三昧中理應有之，故云義必通具也。
X56n0923_p0134a24║六者、文行不同。如十境、十乘生起次第，十禪淺深豎
X56n0923_p0134b01║破法徧。文雖次第，行必隨人，十禪何必自淺階深？豎
X56n0923_p0134b02║破元為顯於不二，或隨次入，何障於理？自淺階深，妙
X56n0923_p0134b03║觀斯在。
X56n0923_p0134b04║釋曰：文行不同，如十境、十乘生起次第者，止觀云：
X56n0923_p0134b05║陰境在初，其有二義：一、常現前故；二、依大品經故。
X56n0923_p0134b06║因觀陰果，動煩惱因；大分俱觀，致有病患；因觀三
X56n0923_p0134b07║境，則生諸業；惡業欲滅，魔懼出境，則生魔事；魔事
X56n0923_p0134b08║若過，則有功德生，故生禪定；禪有觀支，邪慧猛利，
X56n0923_p0134b09║故生諸見；見心暫息，未得謂得，則上慢生；見慢既
X56n0923_p0134b10║靜，小習忽起，故生二乘；若憶本願，雖不墮小，則生
X56n0923_p0134b11║菩薩。此且就一往生起及建立章門而說。若據互
X56n0923_p0134b12║發，則無復次第。十觀生起次第者，止觀云：既自達
X56n0923_p0134b13║妙境而起誓悲，他次作行填願，願行既巧，破無不
X56n0923_p0134b14║徧，破徧之中，精識通塞，令道品進行有用，助開道
X56n0923_p0134b15║品中之位，己他皆識，安忍內外榮辱，莫著中道法
X56n0923_p0134b16║愛，故得疾入菩薩位也。此亦一往，且從相生次第
X56n0923_p0134b17║而說。若論行者，上根一觀，十乘具足，即登初住，或
X56n0923_p0134b18║內外凡。中根歷至七乘，下根八、九、十乘，一一皆悉
X56n0923_p0134b19║十乘具足，方能入道。又四念處云：前之四乘，用無
X56n0923_p0134b20║前後，亦不必限於次第，故云文行不同。所謂說時
X56n0923_p0134b21║非行時者，良在此也。十禪淺深者，在禪境中，一、根
X56n0923_p0134b22║本四禪，二、十六特勝，三、通明，四、九想，五、八背，六、大
X56n0923_p0134b23║不淨，七、慈心，八、因緣，九、念佛，十、神通。此亦且從建
X56n0923_p0134b24║立章門次第而說。若從行者，亦何定於淺深耶？言
X56n0923_p0134c01║豎破徧文者，文寄次第，先空，次假，後中。此文既有
X56n0923_p0134c02║六處示妙，豈必先後耶？故文自釋云：十禪何必自
X56n0923_p0134c03║淺階深？豎破元為顯於不二。又云：或隨次入，何障
X56n0923_p0134c04║於理者，以一一諦皆三諦，故自淺階深。妙觀斯在
X56n0923_p0134c05║者，結上諸次，一一皆是無差而差，差即無差，故云
X56n0923_p0134c06║妙觀斯在也。
X56n0923_p0134c07║七者、待絕前後。若約教相，必先待後絕；若論道理，待
X56n0923_p0134c08║絕俱時。
X56n0923_p0134c09║釋曰：玄文判教，前待後絕，理數然也。何者？先待則
X56n0923_p0134c10║約橫約豎，有麤有妙。橫則三教為所待麤，則以圓
X56n0923_p0134c11║教為能待妙；豎則四時八教為所待麤，則以法華
X56n0923_p0134c12║為能待妙。如此相待，實已是妙，尚恐隨語見者，謂
X56n0923_p0134c13║麤外有妙，心想不絕，是故復有開麤顯妙。於前三
X56n0923_p0134c14║教，體皆圓實，指前四時，無非妙法，顯諸佛之化源，
X56n0923_p0134c15║泯今昔之異見，無非三千一實之道，故有前待後
X56n0923_p0134c16║絕也。若論道理，祇是一妙，無二妙也。若順譬喻，則
X56n0923_p0134c17║先開後廢；若從意說，開廢同時，無前無後。止觀與
X56n0923_p0134c18║玄不同，故云止觀相待，義似於別，非今所用。又復
X56n0923_p0134c19║應知，天台大師用於二妙判釋妙經，學者須知所
X56n0923_p0134c20║出。所出者何？經云：諸佛世尊以種種因緣、譬喻、言
X56n0923_p0134c21║詞演說諸法，是法皆為一佛乘故。此相待妙之所
X56n0923_p0134c22║出也。又云：種種因緣、譬喻、言詞演說諸法，是法非
X56n0923_p0134c23║思量分別之所能解。此絕待妙之所出也。不此指
X56n0923_p0134c24║示，往往有一生而不知者，可怪！可怪！
X56n0923_p0135a01║八者、破會不同。若依化儀，必先破後會，如先斥小，後
X56n0923_p0135a02║方會圓。故方等．般若廣破偏小，次至法華，方會入實。
X56n0923_p0135a03║約人約行，破會同時，如照權了實，照權名破，了實名
X56n0923_p0135a04║會。是故今文為顯理故，不同玄文專在判教。凡有釋
X56n0923_p0135a05║義，破必居先，故今偏圓，借彼釋名，次第則別。
X56n0923_p0135a06║釋曰：此一段文所明破會三義不同：一、約化儀；二、
X56n0923_p0135a07║約人行；三、約譬喻。一、約化儀，云如先斥小，後方會
X56n0923_p0135a08║圓，故方等乃至方會入實，化儀次第理數然也。二、
X56n0923_p0135a09║約人行，從破會同時至了實名會，明同時也。是故
X56n0923_p0135a10║今文為顯理故，不同玄文專在判教。凡有釋義，破
X56n0923_p0135a11║必居先，此明止觀與玄不同。此唯顯三千實理成
X56n0923_p0135a12║絕妙觀，彼為判教，是故一一先待後絕。三者、順蓮
X56n0923_p0135a13║華喻，云故今偏圓，借彼釋名次第則別者，偏圓大
X56n0923_p0135a14║章在第五也。彼借蓮華之喻以釋止觀之名，借彼
X56n0923_p0135a15║釋名次第則別者，先開後廢也。雖此先後，厥意在
X56n0923_p0135a16║同時故也。
X56n0923_p0135a17║九者、解行不同，如五略、生起、分別、十章、引證、破古、問
X56n0923_p0135a18║答、料簡等，多為生解。若十法總別，十境互發，十禪離
X56n0923_p0135a19║合，十境發相，專在於行，是故先識，方可造修。
X56n0923_p0135a20║釋曰：言解行不同者，且約止觀一部而分解行，未
X56n0923_p0135a21║論餘也。如五略生起者，大意生起云：云何發大心？
X56n0923_p0135a22║眾生昏倒，不自覺知，勸令醒悟，上求下化，發大心
X56n0923_p0135a23║也。雖復發心，望路不動，永無達期，故勸令牢強精
X56n0923_p0135a24║進，行四三昧，此修大行也。雖不求梵天，梵天自應
X56n0923_p0135b01║稱揚妙報，慰悅初心，此感大果也。種種經論，開人
X56n0923_p0135b02║眼目，融通經論，解結出籠，此裂大網也。若知法界
X56n0923_p0135b03║無有始終，豁然大朗，無礙自在，此歸大處也。此生
X56n0923_p0135b04║起次第，為生解也。言分別十章者，十章亦有生起，
X56n0923_p0135b05║上文已引。止觀云：分別十章功德，如囊中有寶，不
X56n0923_p0135b06║探示人，人無見者。分別云：今十章幾真？幾俗？幾非
X56n0923_p0135b07║真俗？幾聖說默？非說非默？乃至云：幾橫豎？幾非橫
X56n0923_p0135b08║非豎等？如此分別，為生解故。引證、破古、料簡等，生
X56n0923_p0135b09║解可見。言十法總別，十境互發等，有十法之總；三
X56n0923_p0135b10║千三觀，十法之別。由三根故，乃有十乘，故云十法
X56n0923_p0135b11║總別。又隨修一乘而得入者，十乘具足，則以一乘
X56n0923_p0135b12║為總，十乘為別。具斯二義，方識十法總別之相。十
X56n0923_p0135b13║境發相，在下文第四大章總別例中，下文當釋，此
X56n0923_p0135b14║不預伸。言十禪開合者，祇就此論，自有三種，謂五
X56n0923_p0135b15║門、十五、十禪。初五門者，即五停心也。此五一一復
X56n0923_p0135b16║開為三，即十五禪。如數息法開出特勝．通明，此自
X56n0923_p0135b17║三也；不淨法開背捨及大不淨，此自三也；慈心開
X56n0923_p0135b18║出生緣．無緣，此自三也；因緣開出三世輪轉，此自
X56n0923_p0135b19║三也；念佛開念三身，此自三也。開即離也。若依此
X56n0923_p0135b20║開，恐義濫理，是故去理而存於事，乃為十禪。是知
X56n0923_p0135b21║不淨．數息各開為三，慈心．念佛．因緣各守其本，足
X56n0923_p0135b22║前六為九，神通祇是九禪所發，故名十禪。又復應
X56n0923_p0135b23║知，五門合也，十五開也，十禪亦開亦合，如禪境中
X56n0923_p0135b24║明。餘文可見，不復釋也。
X56n0923_p0135c01║十者、舉例從略，如道品．攝法．假中空例破餘陰，餘使
X56n0923_p0135c02║餘品以例初品，相續相待以例因成，則細尋廣意以
X56n0923_p0135c03║申餘文，歷法先思方不昧旨。若十法成觀，但於陰入
X56n0923_p0135c04║委識根由，餘九待發方可設觀，故九境中但分別境，
X56n0923_p0135c05║境下十觀不細委分，但隨境轉照非關廣說。
X56n0923_p0135c06║釋曰：言舉例從略者，乃舉一其一而例於諸，使文
X56n0923_p0135c07║約而義豐耳。不爾，則文文太繁也。且如調道品中，
X56n0923_p0135c08║應具四教道諦三十七品。天台舉例從略，但明無
X56n0923_p0135c09║作道諦三十七品，為成一心三觀之義。復於無作
X56n0923_p0135c10║三十七中，但釋一界四念處法，餘九法界但云亦
X56n0923_p0135c11║復如是。舉無作一，例前三諸道品而已。此道品中
X56n0923_p0135c12║舉例從略也。言攝法者，大章第四攝法有六：初攝
X56n0923_p0135c13║一切理中，云理是諦法，指前諸諦開合。指前者，體
X56n0923_p0135c14║相中也。攝一切智中，亦指前文諸智開合，亦指體
X56n0923_p0135c15║相中也。攝一切行，指下助道中。此攝法中舉例從
X56n0923_p0135c16║略也。言假中空例者，以入假觀中有五因緣：一者
X56n0923_p0135c17║大悲，二者大誓，三者利智，四者方便，五者精進。故
X56n0923_p0135c18║破法徧文末問云：入假中有因緣，入空何意無？答：
X56n0923_p0135c19║亦有略，故不說耳。乃出其有相云：為解脫（大悲也），為
X56n0923_p0135c20║脫他（大誓也），為慧命（利智也），為無漏（方便也），為法位（精進也），
X56n0923_p0135c21║為無漏者，為無漏神通也。餘可解。是則空中有五，
X56n0923_p0135c22║同入假之五，略不說耳。此則以後假觀例前空觀
X56n0923_p0135c23║也。恐人未了，今更說之。祗是假觀中有五因緣，用
X56n0923_p0135c24║此例前空觀，亦有此五，故云空例。纂者見法不明，
X56n0923_p0136a01║以此例字，猶豫兩向。又以假字下中字而為語詞，
X56n0923_p0136a02║全無意味。須知此中字者，乃是指法之詞，豈語詞
X56n0923_p0136a03║邪？言破餘陰、餘使、餘品以例初品者，亦破徧文末
X56n0923_p0136a04║也。故止觀云：前來所說，但觀識陰作如此說，餘四
X56n0923_p0136a05║陰亦如是，十二入、十八界亦如是。此三科皆果報
X56n0923_p0136a06║法也。餘品者，此從思辨。使者，貪瞋癡邪見能驅役
X56n0923_p0136a07║人，故云使也。一往而分屬見惑。品者，類也。界繫煩
X56n0923_p0136a08║惱，品類不同，三界九地，地地九品，則有八十一品，
X56n0923_p0136a09║此一往屬思惑也。若從通說，見思二惑皆名為使，
X56n0923_p0136a10║如云九十八使是也。亦可見惑通名為品，如破有
X56n0923_p0136a11║見有八十八，無見乃至雙非亦八十八，有無等品
X56n0923_p0136a12║數不同，故亦名品也。言例初品者，亦破思假文。初
X56n0923_p0136a13║品既用三段四句觀法推撿，其餘諸品例皆用之，
X56n0923_p0136a14║故云以例初品。破使亦然，有見既用三假四句以
X56n0923_p0136a15║破八十八使，單四複四，乃至無言亦復如是。此破
X56n0923_p0136a16║陰、破使、破思，舉例從略也。言相續相待以例因成
X56n0923_p0136a17║者，亦破思假文也。因成之中既用四句推撿，或伏
X56n0923_p0136a18║或斷，相續相待亦復如是。此三假中舉例從略也。
X56n0923_p0136a19║言細尋廣意以申餘文，歷法先思方不昧旨者，荊
X56n0923_p0136a20║谿誡於尋讀者、講說者，須細尋廣文之意以申略
X56n0923_p0136a21║文，復須歷於道品．攝法乃至三假，先研思之，方不
X56n0923_p0136a22║昧於略文之旨。言若十法成觀，但於陰入委識根
X56n0923_p0136a23║由者，此亦舉例從略之謂也。創心修觀，祇觀陰入
X56n0923_p0136a24║三千實相，被三根性，故有十乘。既於陰境委明十
X56n0923_p0136b01║乘，此則已識觀法之根本，入道之元由也。餘九待
X56n0923_p0136b02║發方可設觀，故九境中但分別境。分別境相既昭
X56n0923_p0136b03║著已，境下十觀不委細分，但隨境轉照者，只用前
X56n0923_p0136b04║來觀陰十乘移觀發境，此自可曉。
X56n0923_p0136b05║
X56n0923_p0136b06║止觀義例隨釋卷第一