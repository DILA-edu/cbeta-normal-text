X56n0923_p0152a01║
X56n0923_p0152a02║
X56n0923_p0152a03║
X56n0923_p0152a04║止觀義例隨釋卷第三
X56n0923_p0152a05║永嘉沙門　處元　述
X56n0923_p0152a06║釋十乘立意之餘。
X56n0923_p0152a07║二、發心五者：一、為解理者仍須願故，二、為明發心攝
X56n0923_p0152a08║法徧故，三、為欲辨異諸偏小故，四、為明中根發方悟
X56n0923_p0152a09║故，五、為下八法作行始故。
X56n0923_p0152a10║釋曰：一、為解理者仍須願故者，此明中根入道之
X56n0923_p0152a11║人也。既於初乘修無所獲，良由未發等法界心，上
X56n0923_p0152a12║求下化，是故依於三千妙理無作四諦，發四弘誓。
X56n0923_p0152a13║夫度生斷惑，下化境也，以悲為體；學法成佛，上求
X56n0923_p0152a14║境也，以慈為體。慈能與樂，一樂一切樂，三千為樂
X56n0923_p0152a15║體也；悲能㧞苦，一苦一切苦，三千為苦體也。是則
X56n0923_p0152a16║苦外無樂，樂外無苦，則名㧞性德之苦與性德之
X56n0923_p0152a17║樂。此苦此樂，苦無苦相，樂無樂相，無非實相。今更
X56n0923_p0152a18║示之：下化者，苦、集二諦也。苦則十界果報，集則十
X56n0923_p0152a19║界惑業。生死即涅槃，滅諦也；煩惱即菩提，道諦也。
X56n0923_p0152a20║圓實四諦，苦、集即道、滅，道滅即苦、集，則十界、百界
X56n0923_p0152a21║因果融處，自名為道，當體寂絕，自名為滅，故云苦、
X56n0923_p0152a22║集即道、滅，道滅即苦、集。以要言之，只是修觀行者
X56n0923_p0152a23║依此妙境，哽痛自他，以成妙觀，故云為解理者仍
X56n0923_p0152a24║須願故。又復應知，此發心者，乃定內之所發也。若
X56n0923_p0152b01║修觀前，不無發心，如五略中發大心是也。所發雖
X56n0923_p0152b02║同，定內、定外不無異焉。二、為明發心攝法徧故者，
X56n0923_p0152b03║發心既依三千妙境，即是無作四諦。在一念中，無
X56n0923_p0152b04║作四諦緣之發心，豎窮三諦，橫周法界，攝法周徧，
X56n0923_p0152b05║無越此也。三、為欲弁異諸偏小故者，今圓發心，緣
X56n0923_p0152b06║無作諦，起四弘誓，是故名為真正發心。簡非三教
X56n0923_p0152b07║菩薩．兩教二乘及九非心，皆非真正，故云弁異諸
X56n0923_p0152b08║偏小故。文中弁字，傳寫之訛。却作弁者，周朝以皮
X56n0923_p0152b09║為冠，故謂之弁，乃去聲呼；辨別也，乃上聲呼。聲字
X56n0923_p0152b10║俱非，不可不正。下去例爾。四、為明中根發方悟故
X56n0923_p0152b11║者，初乘觀法，久而不入，為之奈何？由此之故，或方
X56n0923_p0152b12║等師教之，或自識進否，是故依境發菩提心。由發
X56n0923_p0152b13║方悟，功由誓願。五、為下，八、作行始故者，願為行始。
X56n0923_p0152b14║始，本也。本立則行生，故云發僧那於始心，終大悲
X56n0923_p0152b15║以赴難。是故始於安心，乃至正助，通名填願。次位
X56n0923_p0152b16║下，三、雖非觀法，由觀力故，通名為觀。觀即是行，故
X56n0923_p0152b17║知發心為行始也。
X56n0923_p0152b18║三、安心五者：一、為明有願仍須行故；二、為弁中根難
X56n0923_p0152b19║安故；三、為示法同隨人異故；四、為示凡夫自他安故；
X56n0923_p0152b20║五、為示開總出別安故。
X56n0923_p0152b21║釋曰：一、為有願仍須行故者，有願無行，名為狂願。
X56n0923_p0152b22║以行填願，願行相副，佛道可期。此亦且從一期相
X56n0923_p0152b23║生而說，若前已入，豈須此邪？二、為弁中根難安故
X56n0923_p0152b24║者，夫安心中，大略有二：一者、總安；二者、別安。總安
X56n0923_p0152c01║者，唯止與觀，故云法性寂然名止，寂而常照名觀。
X56n0923_p0152c02║物機多途，不可齊一，故隨其所欲，逐而安之。以四
X56n0923_p0152c03║悉檀用止用觀，故有六十四番。譬如一網而有千
X56n0923_p0152c04║目，至獲魚者，唯在一目。雖一目得，必假眾目，六十
X56n0923_p0152c05║四番方之可見。三、為示法同隨人異故者，法謂三
X56n0923_p0152c06║千妙止妙觀，厥體本同，不可有異。隨人異者，謂總
X56n0923_p0152c07║安別安，根性殊故，則有空有有，有雙亦有雙，非四
X56n0923_p0152c08║門四悉，信行法行，一向相資，回轉等殊。故知法只
X56n0923_p0152c09║一念，三千隨事，乍爾有異。若悟入者，同異何有？四、
X56n0923_p0152c10║為示凡夫自他安故者，凡夫者，凡師也。五品十信，
X56n0923_p0152c11║名曰凡師；破無明惑，方曰聖師。是知師者，難其人
X56n0923_p0152c12║也。今之鄙夫比比，當此任者，能無差乎？自他安者，
X56n0923_p0152c13║凡師自行三十二番，凡師教他三十二番。言三十
X56n0923_p0152c14║二者，且如空門有止有觀，各有四悉，則有八番。止
X56n0923_p0152c15║觀一門有八，四門則有三十二番。自行既爾，化他
X56n0923_p0152c16║亦然，則有六十四番安心，故云凡夫自他安也。五、
X56n0923_p0152c17║為示開總出別安故者，既以法性妙止妙觀總而
X56n0923_p0152c18║安之，昏散之心彌增暗動，故須開總，別別安之，則
X56n0923_p0152c19║是四門四悉，自他六十四矣。
X56n0923_p0152c20║四、破法徧五者：一、為弁此門，偏用慧故；二、隨用一門，
X56n0923_p0152c21║橫豎徧故；三、為初心者，依教門故；四、示初心者，依無
X56n0923_p0152c22║生故；五、三諦圓融，破方徧故。此中五意，後之三意別
X56n0923_p0152c23║在今文，前之二意通在初後。
X56n0923_p0152c24║釋曰：治眾生病，用藥不同，不可以一藥能治眾病。
X56n0923_p0153a01║上安心中，以眾生散病多故，乃用定法，是用有慧
X56n0923_p0153a02║之定也。若已悟入者，不須餘藥。既不悟入，藥力無
X56n0923_p0153a03║功，故須轉藥以治厥疾，是故此門偏用慧故。慧為
X56n0923_p0153a04║藥者，治昏病也。此乃即是有定之慧，適時用與，斯
X56n0923_p0153a05║之謂也。二、隨用一門，橫豎偏故者，圓四門中，隨用
X56n0923_p0153a06║一門，即空、有乃至非空、非有。如用空門，從假入空，
X56n0923_p0153a07║自空入假，自假入中，此空門中之豎也。此一門中，
X56n0923_p0153a08║自有橫論四諦．因緣．六度等法。一門既爾，諸門亦
X56n0923_p0153a09║然，故云隨用一門，橫豎徧故。三、為初心者，依教門
X56n0923_p0153a10║故者，止觀云：然破法須依門。經說門不同，所謂教
X56n0923_p0153a11║門．行門．智門．理門。今止觀但依教門者，教能通至
X56n0923_p0153a12║行、智、理故。復於教中簡藏等三，正在圓門論破法
X56n0923_p0153a13║徧。應知今用教之一門，即是上文空、有等四種門
X56n0923_p0153a14║也。四、示初心者，依無生故者，此正明止觀部意唯
X56n0923_p0153a15║依無生，故知正修十乘觀法皆無生也。若修不入，
X56n0923_p0153a16║方乃度入餘三門耳。五、三諦圓融，破方徧故者，以
X56n0923_p0153a17║破徧中有豎有橫及非橫豎，乃是寄次第觀以明
X56n0923_p0153a18║行相。如初空觀論破法徧，若非三觀一心中用，破
X56n0923_p0153a19║則不徧。空觀既然，假、中亦爾。是故文中六處示妙，
X56n0923_p0153a20║良在此也。此中五意，後之三意別在今文者，意在
X56n0923_p0153a21║破法令徧，已如上釋。前之二意通在初後者，謂始
X56n0923_p0153a22║從觀於妙境，終至離似法愛，無非用於有定之慧，
X56n0923_p0153a23║及隨用一門橫豎破惑。然此亦且從於一期通途
X56n0923_p0153a24║之說。若上安心既是有慧之定，或已悟入，豈須更
X56n0923_p0153b01║用有定之慧耶？此但從於未悟者之為言耳。
X56n0923_p0153b02║五、通塞五者：一、為示撿挍非一節故；二、為示橫豎通
X56n0923_p0153b03║仍塞故；三、為示一心仍有塞故；四、為示寶渚是為所
X56n0923_p0153b04║通故；五、兼消經文過五百故。
X56n0923_p0153b05║釋曰：言通塞者，凡有二種：一者、通途通塞；二者、別
X56n0923_p0153b06║途通塞。通途通塞者，一、豎中，以三惑為塞，三觀為
X56n0923_p0153b07║通。二、橫中，以苦、集、無明、十二緣生、六蔽為塞，道、滅、
X56n0923_p0153b08║無明、十二緣滅、六度為通。三、橫、別通塞者，止觀引
X56n0923_p0153b09║大品云：有菩薩初發心與空相應。又云：有菩薩初
X56n0923_p0153b10║發心遊戲神通。又云：有菩薩初發心即坐道場。同
X56n0923_p0153b11║初發心，橫也；分屬三人，別也。論通塞者，望下為通，
X56n0923_p0153b12║望上為塞，思之可見。四、一、心通塞者，止觀云：若於
X56n0923_p0153b13║一一法、一一能、一一所，皆即空、假、中，具諦、緣、度，是
X56n0923_p0153b14║名無通無塞，雙照通塞。若於此法微有所著，是名
X56n0923_p0153b15║為塞，塞則不通。言撿挍非一節者，於此四中，一一
X56n0923_p0153b16║皆以四句推撿，即是撿挍，無別撿也。若四通處而
X56n0923_p0153b17║起塞者，必須破塞而存於通。譬如用兵，以將破賊，
X56n0923_p0153b18║將若為賊，此賊亦破；賊若為將，此將亦護。三觀為
X56n0923_p0153b19║將，三惑為賊；將若為賊，只是於通而起塞耳。節節
X56n0923_p0153b20║撿挍，方之可知。二、為示橫豎，通仍塞故者，三觀相
X56n0923_p0153b21║望，展轉論之。如空能破有，得名為通；假能破空，得
X56n0923_p0153b22║名為通。空為假破，空又成塞；假雖勝空，得名為通。
X56n0923_p0153b23║若望中道，亦名為塞；中勝二邊，得名為通，隔小故
X56n0923_p0153b24║塞。此約豎論，通仍名塞。若橫論三觀，通仍塞者，如
X56n0923_p0153c01║上文引大品，三人發心是同，三觀為別，各於當分
X56n0923_p0153c02║為通，不相收為塞。法相淺深任運自有通塞，況復
X56n0923_p0153c03║於中起苦集無明蔽等，寧非塞邪？三為示一心仍
X56n0923_p0153c04║有塞故者，一心三觀本無通塞。止觀云：若於無塞
X56n0923_p0153c05║無通起苦集無明障蔽者，非但失於神通，亦失馬
X56n0923_p0153c06║步。神通馬步文出大論，此三本喻橫別三觀：神通，
X56n0923_p0153c07║中觀也；馬，假觀也；步，空觀也。一心起著尚失於空，
X56n0923_p0153c08║而況中邪？是則三觀皆失，此是一心別相之塞。此
X56n0923_p0153c09║塞須用四句推撿破塞令通，故云為示一心仍有
X56n0923_p0153c10║塞故。四為示寶渚是所通故者，寶渚之名文出涅
X56n0923_p0153c11║槃，寶所之名文出法華，譬同語異皆譬證理為渚
X56n0923_p0153c12║為所。證理淺深有分有滿，淺分在於初住，深滿在
X56n0923_p0153c13║於究竟，今文之意且在初住耳。五兼消經文過五
X56n0923_p0153c14║百故者，經文明滅化城趣寶所，須過五百由旬險
X56n0923_p0153c15║難之塞方達通也。言五百由旬者，有三義焉：一約
X56n0923_p0153c16║果報生死之處，二約生因煩惱之惑，三約觀智能
X56n0923_p0153c17║過五百。生死處者，三界為三百，方便土為四百，實
X56n0923_p0153c18║報土為五百。生因煩惱者，見惑為一百五，下分結
X56n0923_p0153c19║為二百五，上分結為三百，塵沙為四百，無明為五
X56n0923_p0153c20║百。觀智能過者，空觀能過三百，假觀能過四百，中
X56n0923_p0153c21║觀能過五百，應知只是一念。十界百界因果不二，
X56n0923_p0153c22║即空假中彈指能過五百由旬，無塞可破無通可
X56n0923_p0153c23║護，即是通塞之正意也。
X56n0923_p0153c24║六、道品五者：一、為示須用道品調故；二、為示調停異
X56n0923_p0154a01║偏小故；三、為示念處是陰境故；四、為示道品攝諸行
X56n0923_p0154a02║故；五、為示品後必有門故。
X56n0923_p0154a03║釋曰：一、為須道品調故者，道品有四種：一者、相生；
X56n0923_p0154a04║二者、當分；三者、相攝；四者、對位。今明調品唯相生
X56n0923_p0154a05║一，餘三非是調停也。所以須此調停者，上雖破徧
X56n0923_p0154a06║及識通塞，若不調停道品，何能疾與真法相應？是
X56n0923_p0154a07║故三、四、二、五、隻七、單八，調而停之，至三脫門，得入
X56n0923_p0154a08║真理，功由調故。若上五乘已得入者，不須於此，故
X56n0923_p0154a09║云為須道品調故也。二、為示調停異偏小故者，止
X56n0923_p0154a10║觀云：諸道諦三十七品，今不具記，但明無作道諦
X56n0923_p0154a11║三十七品，成於一心三觀義故。既云但明無作道
X56n0923_p0154a12║品異偏小義，於茲可見矣。三、為示念處是陰境故
X56n0923_p0154a13║者，乃圓陰境者，亦即不思議，亦名為陰入。故止觀
X56n0923_p0154a14║念處文中，先示一念心起不思議，乃十界陰入不
X56n0923_p0154a15║相妨礙，是重舉第一不思議境為念處境。前總觀
X56n0923_p0154a16║陰既不悟入，是故離總出別，而為身．受．心．法四境
X56n0923_p0154a17║而調停之。故知前之五乘并觀於陰，故破徧後例
X56n0923_p0154a18║餘陰入者，乃是預為通塞道品之本也。故知自破
X56n0923_p0154a19║徧後，通塞道品等皆悉具觀五陰故也。故云為示
X56n0923_p0154a20║念處是陰境也。四、為示道品攝諸行故者，謂四教
X56n0923_p0154a21║行不出道品，如止觀引大經云：三十七品是涅槃
X56n0923_p0154a22║因，非大涅槃因者，乃三十七品攝前三教之行也。
X56n0923_p0154a23║又云：無量阿僧祇助菩提法是大涅槃因。此圓教
X56n0923_p0154a24║三十七道品也。又淨名云：道品善知識，由是成正
X56n0923_p0154b01║覺。此道品攝因果也。又若別以四念處攝一切法
X56n0923_p0154b02║者，如云：念處是法界，攝一切法。此獨以四念處一
X56n0923_p0154b03║法攝一切法也。又以七科互相攝者，如舉念處一
X56n0923_p0154b04║法收餘六科，乃至若舉八正亦收一切，此如相攝
X56n0923_p0154b05║道品通攝四教行故，故云道品攝諸行也。五、為示
X56n0923_p0154b06║品後必有門故者，此明三十七品將到無為城，城
X56n0923_p0154b07║有三門，若入此門即得發真，所謂空．無相．無作門
X56n0923_p0154b08║也，亦名三三昧，此實道品功能而致之也。
X56n0923_p0154b09║七、正助五者：一、為示重蔽者必須助故，二、為示事度
X56n0923_p0154b10║能治蔽故，三、為示助道攝法徧故，四、為示正助合行
X56n0923_p0154b11║相故，五、為示三教俱是助故。
X56n0923_p0154b12║釋曰：正助者，正家之助，故云正助。以前正觀，修而
X56n0923_p0154b13║不入，必須助道。如世澣衣，以水澣之，垢既不去，必
X56n0923_p0154b14║假灰皂以助清水，垢方去焉。言一、為重蔽者，必須
X56n0923_p0154b15║助故者，蔽謂六蔽，塞六度門，故云蔽也。一、恡蔽，蔽
X56n0923_p0154b16║布施度門故；二、貪蔽，蔽持戒度門故；三、嗔蔽，蔽忍
X56n0923_p0154b17║辱度門故；乃至愚癡蔽，蔽智慧度門故。此六蔽障，
X56n0923_p0154b18║人皆有之，但有輕重。今明助道，乃治重者也。是故
X56n0923_p0154b19║止觀四句簡之：一者、根利無遮，易入清涼池，不須
X56n0923_p0154b20║對治；二者、根利有遮，但專三脫門，不須助故；三者、
X56n0923_p0154b21║根鈍無遮，但用道品調適，轉鈍為利，亦不須治；四
X56n0923_p0154b22║者、根鈍遮重，牽破觀心，為此根性，故須對治。故云
X56n0923_p0154b23║為重蔽者，必須助也。二、為示事度，能治蔽故者，以
X56n0923_p0154b24║通塞中，以蔽為塞，以度為通。今明對治，故宜用之。
X56n0923_p0154c01║以由此六對治便故，是故用之。然此亦且言於對
X56n0923_p0154c02║治，若乃轉治．兼治．具治．第一義治，此亦未論，具如
X56n0923_p0154c03║止觀本文，此但大略而已。三、為示助道攝法徧故
X56n0923_p0154c04║者，此乃同體之權以為助道，方能徧攝一切諸法，
X56n0923_p0154c05║故止觀本文中略明攝諸品調伏六根、十力、四無
X56n0923_p0154c06║所畏乃至八十隨形好及一切法。今謂若非同體
X56n0923_p0154c07║之權，正助合行，助道之外更無一法，豈能攝諸法
X56n0923_p0154c08║徧邪？四、為示正助合行相故者，正三觀也，助六度
X56n0923_p0154c09║也。合行者，圓實行人了一切法無非法界三千實
X56n0923_p0154c10║相，用度破蔽，蔽即法界，度亦法界，法界無外無二
X56n0923_p0154c11║無別，如此之說乃總而言之也。若別論者，且如布
X56n0923_p0154c12║施破慳蔽者，能施之心、所施之物、能受之人三處
X56n0923_p0154c13║皆空，無非實相三千妙理。布施既爾，乃至智慧破
X56n0923_p0154c14║癡亦復如是，合行之相大率略爾。五、為示三教俱
X56n0923_p0154c15║是助故者，佛出世意本在一圓，施三教權為助圓
X56n0923_p0154c16║實，是故大車譬中前之六乘乃是車體，及以具度
X56n0923_p0154c17║第七乃是有多僕從，故止觀中明事六度具列藏、
X56n0923_p0154c18║通、別教，故知三教皆助道也。法華云：更以異方便，
X56n0923_p0154c19║助顯第一義。斯之謂也。若以四教相望展轉為助，
X56n0923_p0154c20║還須圓實以為所助，必不可以圓而助三也。
X56n0923_p0154c21║八、次位五者：一、為示妙位使不濫故；二、為示妙位德
X56n0923_p0154c22║難思故；三、為示慕果令思齊故；四、為增上慢知非聖
X56n0923_p0154c23║故；五、為逗眾生宜樂者故。
X56n0923_p0154c24║釋曰：位者，行之所階也。道不浪階，隨功所涉，故謂
X56n0923_p0155a01║之位。聖人於無為法中而有差別，是故天台於一
X56n0923_p0155a02║代教立四教位。前三教位，非今所論；圓妙之位，乃
X56n0923_p0155a03║今所辨。言妙位者，不明六即，非圓妙位。所言即者，
X56n0923_p0155a04║一念即是，免退屈自鄙之過。於此即中，高下甄分，
X56n0923_p0155a05║免於叨濫，故謂之六。吾祖妙談盡理盡事，無過此
X56n0923_p0155a06║也。嗟夫！世有濫學大乘之者，不覧佛教，不知佛旨，
X56n0923_p0155a07║自謂即心是佛，無修無證，我己是佛，佛與我齊，自
X56n0923_p0155a08║誤誤他，良可悲痛。今明圓妙之位，乃不思議之位
X56n0923_p0155a09║也。不分而分，乃有六焉：一者、理即位。謂一切眾生
X56n0923_p0155a10║依報、正報，無非實相三千三諦。此但是理，殊未有
X56n0923_p0155a11║修。所謂法身體素，天龍之所忽劣，正斯謂也。或善
X56n0923_p0155a12║知識教，或彼圓頓乘，聞於理性三千三諦，深而解
X56n0923_p0155a13║之，此名字即位也。依而觀之，得入五品，名觀行即
X56n0923_p0155a14║位也。由此觀行，進入六根清淨，名相似即位。由此
X56n0923_p0155a15║相似，得入初住，名分真即位。分真即長，則涉住．行．
X56n0923_p0155a16║向．地．等覺，俱名分真即位。妙覺一位，名究竟即。又
X56n0923_p0155a17║復應知，六即之位，位位無外，皆不思議，方名妙位。
X56n0923_p0155a18║故云：為示妙位，使不濫故。若識六即，絲毫不濫矣。
X56n0923_p0155a19║二、為示妙位德難思故者，位位功德皆不思議。且
X56n0923_p0155a20║如五品，初隨喜品聞經一句展轉教人，至第五十
X56n0923_p0155a21║置前四十九人，只將第五十而為挍量。經云：若四
X56n0923_p0155a22║百萬億阿僧祇世界六趣四生，如是等在眾生數
X56n0923_p0155a23║者，有人求福，隨其所欲娛樂之具皆給與之，一一
X56n0923_p0155a24║眾生與滿閻浮提七寶布施，及七寶宮殿樓閣等。
X56n0923_p0155b01║如是布施滿八十年已，又作是念：然此眾生皆已
X56n0923_p0155b02║衰老年過八十，我當以佛法而訓導之，一時皆得
X56n0923_p0155b03║初二三四果。於汝意云何？是大施主所得功德寧
X56n0923_p0155b04║為多否？彌勒答云：甚多。世尊！佛告彌勒：我今分明
X56n0923_p0155b05║語汝，是人以一切樂具施於四百萬億阿僧祇世
X56n0923_p0155b06║界一切眾生，又令得阿羅漢果不？如是第五十人
X56n0923_p0155b07║聞法華經一偈，隨喜功德百分不及一，千萬億分
X56n0923_p0155b08║不及其一。嗚呼！初品功德尚猶如此，何況第二品
X56n0923_p0155b09║五品，其功德又如何哉？五品尚爾，十信．十住乃至
X56n0923_p0155b10║妙覺，又豈可挍量耶？故云為示妙位德難思故。三、
X56n0923_p0155b11║為示慕果令思齊故者，次位之設高下，焉有因果？
X56n0923_p0155b12║欲令修觀行者勤䇿觀道，希慕聖果自強不息，是
X56n0923_p0155b13║故云也。四為斥增上慢知非聖故者，示圓修者行
X56n0923_p0155b14║有所尅各有相狀，如入五品者應須得定獲持，若
X56n0923_p0155b15║入十信應須六根互用，如法華中說此凡位證相。
X56n0923_p0155b16║如此聖位者，初住一發一切發，發一切功德、發一
X56n0923_p0155b17║切智慧、發一切境界，真六根發見聞覺知等，乃百
X56n0923_p0155b18║佛三千大千世界，亦百佛三千大千世界，須彌鐵
X56n0923_p0155b19║圍於身中現。二住已去倍倍增益，如何微有無生
X56n0923_p0155b20║法塵與意作對，及得少禪自謂真聖，豈非增上慢
X56n0923_p0155b21║邪？邇世亦有不曾無生法塵與意作對，而復不曾
X56n0923_p0155b22║獲得少禪，自向人說我已證得，此非上慢乃大妄
X56n0923_p0155b23║語人，罪結四重。增上慢者其罪猶輕，可不驚乎？五
X56n0923_p0155b24║為逗眾生宜樂故者，大乘小乘經論所出次位不
X56n0923_p0155c01║同，有開有合皆為是機，苟執一途於法成諍。且如
X56n0923_p0155c02║圓位自有開前合後，如三十三天皆服甘露不死
X56n0923_p0155c03║之藥；自有開後合前，如十四夜月；自有前後俱開，
X56n0923_p0155c04║如四十二字；自有前後俱合，如開示悟入。若非被
X56n0923_p0155c05║物，安有如此多少不同？若執一文為是，則三文皆
X56n0923_p0155c06║非，悉檀逗物方為通見。
X56n0923_p0155c07║九安忍五者，一為示內外障須安忍故、二為斥鄙夫
X56n0923_p0155c08║擅師位故、三為示行者內外術故、四為示先賢安忍
X56n0923_p0155c09║軌故、五為令䇿進相似位故。
X56n0923_p0155c10║釋曰：內外障須安忍故者，內障謂諸煩惱，強賊也。
X56n0923_p0155c11║外障謂名譽利養，輭賊也。此內外障若不安忍，能
X56n0923_p0155c12║壞觀心，是故示之。二為斥鄙夫擅師位故者，師者
X56n0923_p0155c13║人之模範，深沈大度，能忍違順，鎮鎮不動，方堪為
X56n0923_p0155c14║師。那得見少善則喜，見少惡則憂，輕毛隨風，非愚
X56n0923_p0155c15║鄙之夫邪？三為示行者內外術故者，術謂法術，有
X56n0923_p0155c16║內外故。內三術者，謂即空假中之三觀，治三惑也。
X56n0923_p0155c17║外三術者，一莫受莫著，治於外障，名聞利養眷屬
X56n0923_p0155c18║等故。二縮德露玼，治於外障，名譽黏繫等故。三一
X56n0923_p0155c19║舉萬里，治於輭賊。三觀之心，必為牽破，五品之位，
X56n0923_p0155c20║何由增進？吾祖親證，用此教人，豈虗也哉？四為示
X56n0923_p0155c21║先賢安忍軌故者，止觀引南嶽歎曰：一生望入銅
X56n0923_p0155c22║輪，領徒太早，所求不尅。嘗著發願文云：若有國王
X56n0923_p0155c23║大臣等請建講者，擇擇擇擇，高勝垂軌，可以鏡焉。
X56n0923_p0155c24║天台指南嶽師為高勝士。四言擇擇者，殷勤垂誡，
X56n0923_p0156a01║欲令後學善須決擇。然不唯南嶽垂誡若此，天台
X56n0923_p0156a02║垂終，亦有此恨。不早領徒，位階十信。嗚呼！吾祖以
X56n0923_p0156a03║領徒為患，今人以領徒為得，何相反之如此耶？五
X56n0923_p0156a04║為令䇿進相似位故者，安忍之位，在於五品，果能
X56n0923_p0156a05║有上能安之法，則強輭二賊，不能為害。觀道增進，
X56n0923_p0156a06║可入六根，故云為令䇿進相似位故。止觀云：修行
X56n0923_p0156a07║至此，審自斟酌。若智力彊盛，須廣利益。若其不然，
X56n0923_p0156a08║且當安忍，深修三昧，行成力著，為化未晚。六根位
X56n0923_p0156a09║成，一音徧滿，聞者歡喜，自利利他，其功大矣。
X56n0923_p0156a10║十離愛五者，一為令離於頂墮位故、二為示大小乘
X56n0923_p0156a11║頂墮別故、三為示似愛非真愛故、四為示功用異偏
X56n0923_p0156a12║小故、五為令䇿進入初住故。
X56n0923_p0156a13║釋曰：法愛者，行上九法，過內外障，應入初住，真證
X56n0923_p0156a14║中道，以由愛味似中道故，不克前進。相似中道與
X56n0923_p0156a15║真中道，如瓜比瓠，如鍮比金，人杭蟲塵，難可辨別，
X56n0923_p0156a16║以故生愛，不入分真。若離此愛，直入真證，離於頂
X56n0923_p0156a17║墮。言頂墮者，不進不退，名為頂墮，則是住著，名為
X56n0923_p0156a18║頂墮，非謂退墮得斯名也。二、為示大小乘頂墮別
X56n0923_p0156a19║故者，大小偏圓，皆有頂墮，名同位別，不以教簡。若
X56n0923_p0156a20║為分判，小乘三藏阿毗曇云：煖法猶退。五根若立，
X56n0923_p0156a21║上忍發真，則不論退。此明二位：一、退；二、不退。自煖
X56n0923_p0156a22║入頂，瞻望四諦，境界分明，多生愛心，應入不入，退
X56n0923_p0156a23║為四重及五逆等，是為藏教頂墮位也。通乾慧退，
X56n0923_p0156a24║忍位不退，乾慧入忍，應入不入，同藏頂義，故論頂
X56n0923_p0156b01║墮。別頂墮位，與藏．通殊，頂在十行，故無墮義。若於
X56n0923_p0156b02║行．向縱起著心，終無起過造惡之義，故云名同位
X56n0923_p0156b03║別。今論圓人，位至十信，若於中道而生愛著，不入
X56n0923_p0156b04║初住，而住六根清淨之位，雖定不退墮二乘中，則
X56n0923_p0156b05║以不進名為頂墮，終無起過造惡等也。問：圓十信
X56n0923_p0156b06║人與別十住斷惑位齊，巧拙雖殊，功用無異。圓十
X56n0923_p0156b07║信人無退墮義，故云終無起過造逆等事。別十住
X56n0923_p0156b08║人初住斷見，二住至七住斷思，名位不退。此不退
X56n0923_p0156b09║者，不墮二乘及以惡道，況初住斷見，已不墮惡，如
X56n0923_p0156b10║何身子六心猶退邪？曰：只此一文，今昔講學，持論
X56n0923_p0156b11║不同。其一曰：六心者，乃是別教六信，謂之六心。此
X56n0923_p0156b12║位有退，起過墮惡。今謂若別六信，退墮造惡，此乃
X56n0923_p0156b13║修常，安足議論邪？其一曰：此六心者，乃是別教十
X56n0923_p0156b14║住，十住位中各有十心。今六心者，乃是初住位中
X56n0923_p0156b15║十心未滿，至第六心，故有退者。若十心滿，見惑既
X56n0923_p0156b16║斷，豈有退菩提心墮惡道邪？今謂此說亦非。若初
X56n0923_p0156b17║住中十境界心至六退者，亦修常之義，安足論邪？
X56n0923_p0156b18║荊谿釋此，不敢明斷，故云恐是爾前見思俱斷，豈
X56n0923_p0156b19║是初住位中第六心邪？今釋此文，定是別教第六
X56n0923_p0156b20║住位名為六心，以從初住至第六住有退義故，至
X56n0923_p0156b21║第七住方名不退。問：何謂恐是爾前見思俱斷耶？
X56n0923_p0156b22║曰：俱斷之言，人多不曉，乃謂不分理事斷惑，謂之
X56n0923_p0156b23║俱斷。見惑障理，思惑障事，見思同斷，故云俱也。予
X56n0923_p0156b24║謂必無此理，見惑先落，思惑後除，法爾而然。必無
X56n0923_p0156c01║二惑同時斷者，縱使大超一呼善來，頓證四果，於
X56n0923_p0156c02║此頓中一念斷結，亦必見惑先落，思惑後去。圓頓
X56n0923_p0156c03║行人，三觀圓修，三惑圓伏，至入十信，亦乃見惑先
X56n0923_p0156c04║落，思惑次除，決無俱斷之理。若爾，俱斷之言如何
X56n0923_p0156c05║消耶？曰：於二惑中各有俱義。此言俱者，通總之謂
X56n0923_p0156c06║也。且如見惑，若歷三界、上下、八諦，次第研窮而斷
X56n0923_p0156c07║之者，此斷精詳，非俱斷也。於思惑中，若歷三界、九
X56n0923_p0156c08║地、地地、九品，研窮而斷之者，此斷精詳，非俱斷也。
X56n0923_p0156c09║應知自有精詳斷者，自有通總斷者。通總斷者既
X56n0923_p0156c10║不精詳，故有退義。其故何耶？夫菩薩有二種：一者、
X56n0923_p0156c11║智增菩薩；二者、悲增菩薩。智增者，先於自行斷惑
X56n0923_p0156c12║力彊，則無退義。悲增者，先於化他利物心強，斷惑
X56n0923_p0156c13║力弱。是故至六心時而有退者，亦由拙智力微，故
X56n0923_p0156c14║使爾耳。若圓信實斷，無此事也。纂者引菩薩戒疏
X56n0923_p0156c15║法才王子六心猶退云：舊云即十住第六心也。北
X56n0923_p0156c16║釋論師及金剛般若論師等皆云是十信之六心，
X56n0923_p0156c17║及引文句借別名通之義，乃云：方知身子六心猶
X56n0923_p0156c18║退是別教十信第六信心。請以此文詳菩薩戒疏。
X56n0923_p0156c19║又文句記云六心退者，準瓔珞意，身子於十住中
X56n0923_p0156c20║第六心退。今問纂者：何不以此文詳菩薩戒疏是
X56n0923_p0156c21║十住第六心退，而却令依借別名通等？今依此文
X56n0923_p0156c22║詳菩薩戒疏，令六心退是十信第六心耶？攻乎異
X56n0923_p0156c23║端，心多掘強，雖煩援引，不知文文之所以，豈非狂
X56n0923_p0156c24║妄乎？三、為示似愛非真愛故者，真愛無著，似愛有
X56n0923_p0157a01║著。夫似愛者，以由從初伏忍入柔順忍，初發似解
X56n0923_p0157a02║功德、不染三法，謂相似智慧、功德法身。在當位中，
X56n0923_p0157a03║望前五品，名為不染；望後初住，智慧猶雜無明、愛、
X56n0923_p0157a04║取，功德猶雜行、有之業，法身猶雜名色、生死。應離
X56n0923_p0157a05║此愛，故名離於似愛。若過於此，即入初住真三法
X56n0923_p0157a06║中。雖望二住已上，尚有法愛，既已真證，而不染著，
X56n0923_p0157a07║任運流入後諸次位，故云為示似愛非真愛也。四、
X56n0923_p0157a08║為示功用異偏小故者，圓頓似人，三觀力著，得入
X56n0923_p0157a09║分真。故此功用異偏小者，不言可知也。五、為䇿進
X56n0923_p0157a10║入初住故者，於信位中，若起法愛，則名頂墮，墮則
X56n0923_p0157a11║不進。故今鞭䇿似位三觀，令入初住，其功大矣。
X56n0923_p0157a12║此一一五並以初文而為正意，下四並是文中兼具。
X56n0923_p0157a13║若預了此五，則對文可識。
X56n0923_p0157a14║釋曰：此當第二結十例五意，有兼有正，在文可見，
X56n0923_p0157a15║不復記也。二出今所立異於諸家二：初敘意分科。
X56n0923_p0157a16║二釋有二：初總釋，二別釋二：初立意，二正別釋。
X56n0923_p0157a17║次明所立異於諸家，及今學者讀文昧旨，不知所立
X56n0923_p0157a18║唯順圓融，若不了之，修習無分。於中又二：先總，次別。
X56n0923_p0157a19║釋曰：此當初文敘意分科。云今所立異諸家者，天
X56n0923_p0157a20║台大師建立佛乘修證行門，依經則有四種三昧．
X56n0923_p0157a21║事、理二觀．十種境界以為所觀，十乘觀法以為能
X56n0923_p0157a22║觀，永異諸家。暗禪證枯木，為眾體心踏心。及梁、陳
X56n0923_p0157a23║之世行禪法者，別傳云：他處禪堂人夢黃衣滿路，
X56n0923_p0157a24║表邪道也；天台禪眾人夢駕乘白象，表正行也。異
X56n0923_p0157b01║於諸家，故可驗也。又復應知，今此止觀、十乘觀法．
X56n0923_p0157b02║四種三昧尅當常坐三昧，事、理二觀專在理觀。泛
X56n0923_p0157b03║泛之徒，學無根柢，紊亂多矣。知之！言及今學者讀
X56n0923_p0157b04║文昧旨者，此指僻解清涼觀師也。從荊谿學，錯解
X56n0923_p0157b05║宗乘，故今斥之。讀文昧旨，不知所立，唯順圓融，謂
X56n0923_p0157b06║此止觀為漸圓觀。如斯之人，於此圓乘修習無分，
X56n0923_p0157b07║寄彼僻解以誡今人，是故立此永異諸家，及斥僻
X56n0923_p0157b08║解以救茲弊。
X56n0923_p0157b09║所言總者，略列十條：一、須知乘體無發無到；二、須知
X56n0923_p0157b10║乘體通因通果；三、須知圓乘具於十法；四、須知大車
X56n0923_p0157b11║唯喻十法；五、須知諸法皆具十乘；六、須知諸教門門
X56n0923_p0157b12║具十；七、須知開顯唯妙十法；八、須知簡體與具度別；
X56n0923_p0157b13║九、須知觀心立十法義；十、須知白牛異黑牛故。
X56n0923_p0157b14║釋曰：此當第二、正釋二中，初、總釋也。總列十條，冠
X56n0923_p0157b15║下別釋，則使下十一一皆具此十故也。一、須知乘
X56n0923_p0157b16║體無發無到者，乘體即三千實相也。此三千體，有
X56n0923_p0157b17║佛不增，無佛不減，眾生失之不為下，諸佛得之不
X56n0923_p0157b18║為高，法界絕待，有何能發及所到耶？夫言發者，寄
X56n0923_p0157b19║修門說，名字即人，依解起行，故謂之發。從此起修，
X56n0923_p0157b20║乃至分真，皆名發也。以性奪修，諸行無作，故一一
X56n0923_p0157b21║位無非三千實相，何發之有？故云無發。妙覺究竟，
X56n0923_p0157b22║名之為到，亦可初住等分名為到，此到無到，無非
X56n0923_p0157b23║三千，何到之有？故云無到。故知約六則有發有到，
X56n0923_p0157b24║約即則無發無到。六而常即，無發無到；即而常六，
X56n0923_p0157c01║有發有到。今為示體，故云無發無到。妙玄文中，圓
X56n0923_p0157c02║教以真性軌而為乘體，故引大品云：是乘不動不
X56n0923_p0157c03║出。又云：真性不動不出，非運非不運。觀照資成，能
X56n0923_p0157c04║動能出，則名為運。故知運即非運．非不運．非運非
X56n0923_p0157c05║不運即運，全波是水，全水是波，方之可曉矣。二、須
X56n0923_p0157c06║知乘體通因通果者，乘體既是三千，是則始從名
X56n0923_p0157c07║字，終至等覺，並以三千而為觀法，此乃乘體通因
X56n0923_p0157c08║也。三千果成，咸稱常樂，此乃乘體通果也。是則因
X56n0923_p0157c09║是非因非果之因，果是非因非果之果。普賢觀云：
X56n0923_p0157c10║大乘因者，諸法實相。因既諸法實相，因能尅果，果
X56n0923_p0157c11║豈非耶？三、須知圓乘具於十法者，圓乘即三千實
X56n0923_p0157c12║相也，三千實相即三大乘也。三千即中理乘也，即
X56n0923_p0157c13║不思議境；三千即空隨乘也，即發心乃至道品；三
X56n0923_p0157c14║千即假得乘也，即對治助開。後之三乘，但是乘之
X56n0923_p0157c15║所歷，顯前七乘之功用耳。此一即三，此三即一，故
X56n0923_p0157c16║云圓乘具於十法。又亦可十法一一皆具十乘，故
X56n0923_p0157c17║云圓乘具於十法。四、須知大車唯喻十法者，此乃
X56n0923_p0157c18║荊谿達天台之深旨，窮佛化之本源。法華會上，上
X56n0923_p0157c19║根既利，直聞開顯三千實相不思議境，即得入道，
X56n0923_p0157c20║則十乘備矣。中根智鈍，須聞再說，故舉大車曉訓
X56n0923_p0157c21║十乘，故云其車高廣以譬不思議境，幰蓋以譬發
X56n0923_p0157c22║心，乃至白牛、道品、儐從、對治等（已見上文，故不繁引）。故知大
X56n0923_p0157c23║車唯譬法說十乘觀法，是故天台於十境之下皆
X56n0923_p0157c24║設十乘，十乘之後皆引大車譬法相顯，理無二途，
X56n0923_p0158a01║故云大車唯喻十法也。五者、須知諸法皆具十乘
X56n0923_p0158a02║者，諸法之言包羅眾矣。一者、十境一一皆具十法；
X56n0923_p0158a03║二者、色、心、十二入、十八界皆具十法；三者、眾生、諸
X56n0923_p0158a04║佛及以我心、依報、正報皆具十法；四者、物機無量，
X56n0923_p0158a05║車體無窮，各賜諸子等一大車。具斯眾義，故云須
X56n0923_p0158a06║知諸法皆具十乘也。六、須知諸教門門具十者，此
X56n0923_p0158a07║乃通指法華已前顯．密．不定，不出藏．通．別．圓四教。
X56n0923_p0158a08║於此四中各有四門，門門各有十乘觀法，十乘名
X56n0923_p0158a09║同，為體各異，思之可見。七、須知開顯唯妙十法者，
X56n0923_p0158a10║指今摩訶止觀十乘觀法，唯依法華開權顯實三
X56n0923_p0158a11║千實相而為觀體，更無別途，如何荊谿門人、清涼
X56n0923_p0158a12║觀師謂此圓妙為漸圓耶？八、須知簡體與具度別
X56n0923_p0158a13║者，高廣大車不思議境，妙觀之正體也。此體乃是
X56n0923_p0158a14║所依之體，下九望此乃是具度當體之體，故此乘
X56n0923_p0158a15║體非因非果。昔光宅師乃以佛果究竟盡．無生二
X56n0923_p0158a16║智為體，不知佛果自屬於宗，非乘體也。莊嚴師云：
X56n0923_p0158a17║因總萬法以為乘體。此師亦誤以宗為體，須知行
X56n0923_p0158a18║始為因，行終為果，因非乘體也。今家正以諸法實
X56n0923_p0158a19║相以為車體，其餘莊嚴皆具度耳。是故正簡出體
X56n0923_p0158a20║云：三軌成乘，不縱不橫，不即不離。須揀觀照資成，
X56n0923_p0158a21║唯取真性以為乘體，餘諸三法準此例之，故知車
X56n0923_p0158a22║體與具度異。九、須知觀心立十法義者，觀法非十，
X56n0923_p0158a23║為對三根，故有十也。次位下三，雖非觀法，並由觀
X56n0923_p0158a24║力相從名觀，故名十法。約生起說，附文次第以對
X56n0923_p0158b01║三根。若一乘得入，無非具十，以十全故，方始入道，
X56n0923_p0158b02║故云若無十法，名壞驢車，斯之謂也。十、須知白牛
X56n0923_p0158b03║異黑牛故者，此語密斥慈恩師也。以慈恩師謂大
X56n0923_p0158b04║白牛只是三車之中第三牛車耳，是故凡言菩薩
X56n0923_p0158b05║便是大乘。今謂不以四教判菩薩位，寧知偏小菩
X56n0923_p0158b06║薩空假二智全是無明黑染之法？由不知故，乃謂
X56n0923_p0158b07║法華開顯只開二乘，不開菩薩，廣如文句記總別
X56n0923_p0158b08║駁之，不能具引。此總十中一一皆言須知者，荊谿
X56n0923_p0158b09║尊者深誡學止觀者先須知此總十條義，以總冠
X56n0923_p0158b10║下別文，上下相成，可解可修矣。
X56n0923_p0158b11║所言別者，於一一法各具四意，縱有一兩似前附文，
X56n0923_p0158b12║為欲辨異他所立故。
X56n0923_p0158b13║釋曰：此當第二、正釋二：初、立意；二、正釋。初文者，前
X56n0923_p0158b14║文總十不分十乘，實通於十故云通也。今言別者，
X56n0923_p0158b15║於十乘中一一具於四釋，故言別也。於十四中縱
X56n0923_p0158b16║有一兩似上附文者，為欲辨異他師所立是故爾
X56n0923_p0158b17║耳，且非繁詞稠沓之過。
X56n0923_p0158b18║妙境四者：一、於無情境立佛乘故。若無佛乘，佛法身
X56n0923_p0158b19║體為徧不徧？亦不應云：佛法身體同於無情及以不
X56n0923_p0158b20║同。是故應云：法名不覺，佛名為覺。佛即是法，法即是
X56n0923_p0158b21║眾，豈可條然？
X56n0923_p0158b22║釋曰：小乘教中分情無情，以器世間牆壁瓦石謂
X56n0923_p0158b23║為無情，以正報五陰抱血氣者為眾生世間名為
X56n0923_p0158b24║有情。小乘權說，不談理本，是故分於情無情別。若
X56n0923_p0158c01║頓教實說，色心依正二俱隨緣，並皆不變，豈有情
X56n0923_p0158c02║與無情之為二耶？故云一色一香無非中道。今言
X56n0923_p0158c03║於無情境立佛乘者，乃破昔計，約對治說，故言於
X56n0923_p0158c04║無情境而立佛乘。昔計者，以自古諸師不知涅槃
X56n0923_p0158c05║部中有權有實，赴權機說，暫立三有以斥三非，執
X56n0923_p0158c06║為實說，便謂牆壁瓦石永無佛性，而不見於一切
X56n0923_p0158c07║世間無非虗空。對於虗空實說之文，天台大師得
X56n0923_p0158c08║法華開權顯實之意，解經諸法實相，乃云：諸法必
X56n0923_p0158c09║十界，實相必含三諦。是則十界界界，十界界界，一
X56n0923_p0158c10║一復具十如，乃成百界千如。復約三種世間，乃成
X56n0923_p0158c11║三千實相。三千一一而復三千，其猶帝網依正重
X56n0923_p0158c12║重無盡，不可思議，不分而分。生．陰二千屬正，國土
X56n0923_p0158c13║一千屬依，且以依報謂之無情。依正既居一心，一
X56n0923_p0158c14║心豈分能所？為破昔計，約對治說，故云於無情境
X56n0923_p0158c15║立佛乘也。是則十界依正，一色一香乃至一極微
X56n0923_p0158c16║色，無非三千具足全分。是故止觀始終十乘，用此
X56n0923_p0158c17║三千而為觀法，金錍用此以破藏師。故今摩訶止
X56n0923_p0158c18║觀為著外重者，故令觀於內心具三千法，一切無
X56n0923_p0158c19║非內心三千。若上界眾生多著內心，故令觀於外
X56n0923_p0158c20║色，內既趣外，一切無非外色三千。三千無內外，約
X56n0923_p0158c21║人觀之，則有內外。故知修內觀者，亦是於無情境
X56n0923_p0158c22║而立佛乘；修外觀者，亦是於無情境而立佛乘。佛
X56n0923_p0158c23║乘者何？三千實相也。今文特云於無情境立佛乘
X56n0923_p0158c24║者，只由古人不知三千而為觀體，而謂無情永無
X56n0923_p0159a01║佛性，是故特有此謂也。應知金錍而談無情有佛
X56n0923_p0159a02║性者，正破藏師割一真如而為兩派。彼云：真如隨
X56n0923_p0159a03║緣，在有情邊，名為佛性；在無情邊，名為法性。法名
X56n0923_p0159a04║不覺，佛名為覺。故謂有情有佛性故，而能修行，至
X56n0923_p0159a05║於成佛。無情無知無覺，不能修行，不能成佛。此正
X56n0923_p0159a06║所謂情想分別，心慮不亡，故為荊谿之所破也。故
X56n0923_p0159a07║知金錍之意，正彰色具三千。纂者淺學，不達祖師
X56n0923_p0159a08║之意，唯見文中云只是一一有情性徧心徧，而謂
X56n0923_p0159a09║無情有佛性者，約有情佛性徧於無情，是故得云
X56n0923_p0159a10║無情有性。如此之說，情想不亡，非圓實旨。故今問
X56n0923_p0159a11║云：苟如汝之所說，只有有心性而為能徧於無情，
X56n0923_p0159a12║不見無情佛性徧於有情，正是一偏之見。且法法
X56n0923_p0159a13║各具，法法互具，如何解耶？色香中道，豈待眾生佛
X56n0923_p0159a14║性往而徧之，方始徧耶？謬哉！若爾，金錍之文，一一
X56n0923_p0159a15║有情性徧心徧，如何消耶？曰：此乃荊谿尊者對執
X56n0923_p0159a16║迷者作此指示，令知無情具有佛性，故云一一有
X56n0923_p0159a17║情性徧心徧。既知此已，物我一如，誰情無情無非
X56n0923_p0159a18║佛性？故知此是破昔計故，約對治說，豈可偏執此
X56n0923_p0159a19║文，妨於唯心之教，互具互趣之文耶？一塵報色，一
X56n0923_p0159a20║念凡心，無不具足，又如何解耶？嗚呼！纂者心不根
X56n0923_p0159a21║道，學非明師，閉眼穿鑿，知解既錯，已張不卸，故使
X56n0923_p0159a22║教門大綱悉皆顛亂，雖多撰述，一無可取。用撰述
X56n0923_p0159a23║為言，若無佛乘佛法身體為徧不徧者，此以三千
X56n0923_p0159a24║即中法身理體而質古人。何故作此質耶？以由古
X56n0923_p0159b01║人亦許法身體徧故也。若許徧者，豈非無情即是
X56n0923_p0159b02║佛乘三千佛性耶？亦不應云同於無情者，同則有
X56n0923_p0159b03║能有所，非法身也。同尚不可，豈可得云異無情耶？
X56n0923_p0159b04║此乃遮情之說也。恐學佛者謂法身體徧於無情
X56n0923_p0159b05║及以不徧，是故須知一切諸法本是法身，豈有無
X56n0923_p0159b06║情名之與實邪？對執迷者作此指示，事不得已也。
X56n0923_p0159b07║是故金錍云：不覺寱云：無情有性。以大教中無無
X56n0923_p0159b08║情名，為對迷故，作此點示。云無情有，其猶寱語。然
X56n0923_p0159b09║如此說者，且以即三而一之法身以質古人。涅槃
X56n0923_p0159b10║經中三因既皆名為佛性，不獨緣．了名為佛性。法
X56n0923_p0159b11║身若徧，即佛性徧，如何乃謂法身但名法性，不名
X56n0923_p0159b12║佛性耶？況法身處二身常在，故下即云：法名不覺，
X56n0923_p0159b13║佛名為覺。佛即是法，法即是眾。舉一即三，舉三即
X56n0923_p0159b14║一，如何執云法身徧於無情，但名法性，不名佛性？
X56n0923_p0159b15║豈三身條然邪？應知不思議境三千觀法，即是十
X56n0923_p0159b16║界百界依正不二，同居一念而為能觀，情與無情
X56n0923_p0159b17║同一佛乘。為斥古人云無情無者，故此示之，令知
X56n0923_p0159b18║絕待唯一三千實相法界而為同觀耳。
X56n0923_p0159b19║二、眾生性德，具三因故。若無三因，則緣．了始有。始有
X56n0923_p0159b20║無常，如何無常而立常果？大經破外，用別教意，非此
X56n0923_p0159b21║所論。
X56n0923_p0159b22║釋曰：此質古人但謂正因法身體徧情無情，在無
X56n0923_p0159b23║情邊，但名法性，不名佛性。是故今以理性具三而
X56n0923_p0159b24║反質之。若一切法獨有正因性者，是則緣．了由修
X56n0923_p0159c01║始有，以始有故，非常住法。如何無常之因能立常
X56n0923_p0159c02║住果邪？應知正因若徧，即佛性徧，何謂草木瓦石
X56n0923_p0159c03║無佛性耶？況此正因乃是即三而一之正因，體圓
X56n0923_p0159c04║妙故。是故當知，若性若修，三因皆徧。故金碑云：一
X56n0923_p0159c05║切眾生本有三道，三理元徧，達性成修，修三亦徧。
X56n0923_p0159c06║如何但謂正因性徧，緣．了二修而不徧邪？纂者於
X56n0923_p0159c07║初文中廣引諸文，曲成己見。無情佛性約有情說，
X56n0923_p0159c08║其如文意，天地相懸，徒費言詞，終無其理，何益於
X56n0923_p0159c09║己他邪言？大經破外用別教意，非此所論者，經第
X56n0923_p0159c10║三十五陳如品中，有外道闍提首那至佛所，難佛
X56n0923_p0159c11║云：因無常故，果亦無常。佛反質答云：汝因是常而
X56n0923_p0159c12║果無常，何妨我因無常而果是常邪？此乃別教教
X56n0923_p0159c13║權證實也。因無常者，地前次第三觀也。果常者，證
X56n0923_p0159c14║道實故，故果常也。不可以破外道之權文便謂緣．
X56n0923_p0159c15║了無常也。故應了知性徧、修徧三因皆常，方為實
X56n0923_p0159c16║說。
X56n0923_p0159c17║三、依正二報在一念故。他人咸知一切唯識，不知身
X56n0923_p0159c18║土居乎一心，故知心體即常寂光，寂光諸土無二無
X56n0923_p0159c19║別，遮那之身與土相稱，法與報應一體無差。
X56n0923_p0159c20║釋曰：三千妙境，依正不二，一念即是，故云在一念
X56n0923_p0159c21║故。文雖云在，實無能在及以所在，故云一念即三
X56n0923_p0159c22║千，三千即一念，非相含而然，非相生而然。如物之
X56n0923_p0159c23║八相，水之八德，雖生．陰二千屬正，國土一千屬依。
X56n0923_p0159c24║既法法互具，法法互趣，豈有國土世間牆壁瓦石
X56n0923_p0160a01║無佛性耶？言他人咸知一切唯識者，此乃由有唯
X56n0923_p0160a02║識論故，致使古今諸師皆知一切無非一識。言唯
X56n0923_p0160a03║識者，唯乃遮外之言，故云唯遮外境；識乃顯自之
X56n0923_p0160a04║語，故云識表自心。既知一切唯識，而不知身土居
X56n0923_p0160a05║乎一心，豈非徒云唯一識也？故即示云：心體即常
X56n0923_p0160a06║寂光，寂光諸土無二無別。此乃且以依報自論不
X56n0923_p0160a07║二也。心即無明之心，體不可思議也。心體妙故，即
X56n0923_p0160a08║常寂光。常即法身，寂即解脫，光即般若，此土體也。
X56n0923_p0160a09║體即用故，故有實報．方便．同居三土之殊；用即體
X56n0923_p0160a10║故，一一無非常寂光土。又復應知，雖分體用，實匪
X56n0923_p0160a11║異途，以圓體用。體即體用之體，用即體用之用，此
X56n0923_p0160a12║亦一往謂之依報，其實依正已不二也。言遮那之
X56n0923_p0160a13║身與土相稱，法與報應一體無差者，此約身土相
X56n0923_p0160a14║即也。遮那即法身也，與寂光土無二無別。古人云：
X56n0923_p0160a15║法身體徧，但名法性，不名佛性。而不知法身正因
X56n0923_p0160a16║即是佛性，此迷名也。況法身處二身常在，豈獨法
X56n0923_p0160a17║邪？是故三身即一而三，即三而一；四土亦乃即一
X56n0923_p0160a18║而四，即四而一。身土無偏，無非法界三千妙境，身
X56n0923_p0160a19║土不二，在一念矣。然亦且順止觀觀心，云在一念。
X56n0923_p0160a20║若從宜觀外色者說，亦可云依正二報同在一色、
X56n0923_p0160a21║一香、一味等也。
X56n0923_p0160a22║四、佛本不斷性惡法故，性惡若斷，普現色身從何而
X56n0923_p0160a23║立？但使分得常住法身，不動而動，徧應身土。具如觀
X56n0923_p0160a24║音玄文及第五記。
X56n0923_p0160b01║釋曰：由性惡故，方具三千，成乎一念不思議境。此
X56n0923_p0160b02║境若立，十法皆成。言性惡者，惡即性故，惡不可改，
X56n0923_p0160b03║故名性惡。惡若可改，惡若可斷，則界如漸減，乃至
X56n0923_p0160b04║成佛，唯一佛界，豈有三千成乘，自因至果耶？言性
X56n0923_p0160b05║惡若斷，普現色身，從何而立者，意云乃成無本之
X56n0923_p0160b06║應。無本之應，本無今有，是無常法，則成作意神通，
X56n0923_p0160b07║非如大鑑臨物，不謀而化也。故天台妙談解行，所
X56n0923_p0160b08║以抗折百家者，以由三千性惡法門故也。荊谿云：
X56n0923_p0160b09║忽都未聞性惡之名，安能信有性德之行？是故須
X56n0923_p0160b10║聞性惡，方是圓修。自古人師，唯以本淨真如而為
X56n0923_p0160b11║理體，則同吾宗別教，但中解行，緣理斷九，非最上
X56n0923_p0160b12║乘，非圓極行也。又復應知，天台謂之性惡，南嶽謂
X56n0923_p0160b13║之性染。其說雖異，理趣無殊，不異而異，惡局染通。
X56n0923_p0160b14║染則十界三千俱染，故云三千在理，同名無明，此
X56n0923_p0160b15║染通也。惡局者，次第相望，互為善惡。四趣為惡，人
X56n0923_p0160b16║天為善；六道為惡，二乘為善；二乘為惡，菩薩為善；
X56n0923_p0160b17║九界併惡，佛界為善。如此辨惡，惡之際也；如此辨
X56n0923_p0160b18║善，善之極也。然應了知，猶是修善修惡可思議境。
X56n0923_p0160b19║若乃九界即佛界，無惡可斷；佛界即九界，無善可
X56n0923_p0160b20║顯。法法圓具，方成三千實相妙境。所以偏語性惡，
X56n0923_p0160b21║不言性善者，恐濫別故。是故性惡，體即三千，決不
X56n0923_p0160b22║可斷。若其斷者，果上大用，歷九界時，則無本矣。問：
X56n0923_p0160b23║性惡以何為體耶？曰：有人云：以性具九界為體。予
X56n0923_p0160b24║曰：不然。必以三千非善非惡之惡而為其體，方識
X56n0923_p0160c01║天台談性惡意。言但使分得常住法身，不動而動，
X56n0923_p0160c02║徧應身土者，分得法身初住已去，且一品無明既
X56n0923_p0160c03║破，一分法性現前，故能百佛世界分身作佛，普化
X56n0923_p0160c04║一切。不動者，不動本住法性也。而動者，隨機利見，
X56n0923_p0160c05║無方用也。身則十界之身，土則淨穢諸土，功由性
X56n0923_p0160c06║惡而成就也。言具如觀音玄文及第五記者，即今
X56n0923_p0160c07║現行第八記也。彼云：若見觀音玄文意者，則事理、
X56n0923_p0160c08║凡聖、自他、始終、修性等意，一切可見。彼玄料簡云：
X56n0923_p0160c09║如來不斷性惡，闡提不斷性善。點此一意，眾滯自
X56n0923_p0160c10║消。性善者，依緣因本有也。緣因若其本有，了因豈
X56n0923_p0160c11║本無耶？然應了知別教性德亦具緣．了，乃是但中
X56n0923_p0160c12║法身德耳。但中之理，其體照明，了因般若德也。但
X56n0923_p0160c13║中之理，本來清淨，緣因解脫德也。雖有二德，橫在
X56n0923_p0160c14║佛界，必待別修緣．了，嚴本法身圓。緣了者，即以九
X56n0923_p0160c15║界之惑而為了因，九界之業而為緣因。體了．修惡
X56n0923_p0160c16║即性惡，故為解為行。故云：須聞性惡，方是圓修。即
X56n0923_p0160c17║是了性為行，三千實相為觀法也。彼文料簡，文義
X56n0923_p0160c18║甚廣，不能備引，可以意了。纂者至此，只欲掩人之
X56n0923_p0160c19║長，反揚己短，廣破法智云：四明但知性具之惡，普
X56n0923_p0160c20║現色身，相相宛然。不曉具惡之性，普現之本，空中
X56n0923_p0160c21║理體，亡泯寂絕。致使所談一念三千，即空假中，三
X56n0923_p0160c22║身四土，皆是有相。（上全彼文）此乃纂者不達全修在性，
X56n0923_p0160c23║致茲妄謂。若乃理本唯具惡性，不具相者，是則木
X56n0923_p0160c24║中唯具火性，而無焚燎之相耶？且焚燎時，自何而
X56n0923_p0161a01║有耶？又如鏡體，不可但有現像之性，而不具於現
X56n0923_p0161a02║像之相。應知性惡，具性具相，普現色身，全理而起，
X56n0923_p0161a03║方免本無今有之過。豈可空中寂絕，泯然無物，而
X56n0923_p0161a04║為普現之本耶？荊谿云：若本無因，熏亦徒設。斯之
X56n0923_p0161a05║謂也。三身四土皆是有相者，此由岳師誤以法身
X56n0923_p0161a06║寂光為寂絕理，泯然無相。是故法智為救此義，故
X56n0923_p0161a07║云：諸文之中，言法身無相者，乃是已盡染礙之相，
X56n0923_p0161a08║非如太虗空無一物。亦豈謂法身寂光決有相狀？
X56n0923_p0161a09║此乃一時救弊之說。故大論云：為著空眾生，說法
X56n0923_p0161a10║身有相；為著有眾生，說法身無相。至論法身者，非
X56n0923_p0161a11║有相非無相，離四句不離四句，不可思議。豈以有
X56n0923_p0161a12║相無相而定言耶？法身．寂光既爾，二身三土豈唯
X56n0923_p0161a13║有相耶？故應了知二身三土事也。事即理故，一切
X56n0923_p0161a14║無相；理即事故，一切有相。論其體性，一切無非雙
X56n0923_p0161a15║非雙照，平等不可思議。豈可定以無相有相而名
X56n0923_p0161a16║之耶？亦如三千，又豈可定以三諦中一假攝耶？應
X56n0923_p0161a17║知三千實相，相相叵得故空，相相不混故假，相相
X56n0923_p0161a18║不偏故中。如何固執空中之理無三千耶？纂者後
X56n0923_p0161a19║時又見諸文皆云：三千即空假中。自知己非，乃轉
X56n0923_p0161a20║計云：空中之理，具足三千妙假。故今問之：若是妙
X56n0923_p0161a21║假，何須空以泯之，中以非之？豈非自語相違乎？岳
X56n0923_p0161a22║師已壞之義，纂者拾之為己所得，何其謬也如此。
X56n0923_p0161a23║二、發心四者：一、發心先思所託之境。如十種發心，各
X56n0923_p0161a24║四解不同，乃至當分跨節不同。
X56n0923_p0161b01║釋曰：先思所託之境者，謂生滅．無生．無量．無作境
X56n0923_p0161b02║也。今修止觀行人，正在圓頓無作境耳。如十種發
X56n0923_p0161b03║心各四解不同者，此指第一卷五略中發大心文
X56n0923_p0161b04║也。彼云：發心凡有十種：一、推理；二、覩佛相好；三、見
X56n0923_p0161b05║神通；乃至第十、見他受苦。於茲十中且推理發心
X56n0923_p0161b06║者，如推生滅四諦之理發菩提心，乃至推無作四
X56n0923_p0161b07║諦之理發菩提心。覩佛相好，亦依四教解佛相好；
X56n0923_p0161b08║發菩提心，乃至第十、見他受苦，亦依四教見苦發
X56n0923_p0161b09║心等。言乃至當分、跨節不同者，在當分則相待止
X56n0923_p0161b10║觀義成，語跨節則絕待止觀義成。釋籤云：當分乃
X56n0923_p0161b11║成今經相待，跨節乃成今經開權。又云：當分通於
X56n0923_p0161b12║一代，於今便成相待；跨節唯在今經，佛意非適今
X56n0923_p0161b13║也。故發心文中雖具四教當分，於今乃成，以相待
X56n0923_p0161b14║而顯絕待耳。
X56n0923_p0161b15║二、念念具足四弘誓故，以總冠別，一一行願，從茲而
X56n0923_p0161b16║立。故知無作四諦，只一念心為依，此境徧於多念。
X56n0923_p0161b17║釋曰：念念具足四弘誓者，只一念心具足三千，即
X56n0923_p0161b18║無作四弘也。恐人未了，故細示之。何者？見一念心
X56n0923_p0161b19║具十界不思議，將此分別四諦，令義可見。如一念
X56n0923_p0161b20║中具九界法，即苦、集也；具佛界法，即道、滅也。九界
X56n0923_p0161b21║即佛界，苦、集、無作也；佛界即九界，道、滅、無作也。是
X56n0923_p0161b22║則一念三千，念念具足四弘誓願。以總冠別者，一
X56n0923_p0161b23║念四弘，總也。以由四弘是總願故，總亦通也。一切
X56n0923_p0161b24║菩薩莫不皆發此四弘誓，故云通也。冠別者，一切
X56n0923_p0161c01║行願，別也。如彌陀因中四十八願、大悲十願，藥師
X56n0923_p0161c02║經中十二上願、梵網十大願，華嚴經中隨事發願
X56n0923_p0161c03║等，皆別願也。故此別願，一一皆從總願流出，故云
X56n0923_p0161c04║從茲而立。故知只一念圓心是無作四諦之境，為
X56n0923_p0161c05║依此境徧於多念，多念無非無作行也。
X56n0923_p0161c06║三、於一念心以弁能所。以此能所悲己悲他，他一念
X56n0923_p0161c07║心生佛理等，是故菩薩依斯起誓。
X56n0923_p0161c08║釋曰：於一念心以弁能所者，只一念心，三千具足，
X56n0923_p0161c09║是所觀境，是能觀觀，故云能所。用此能所，悲自悲
X56n0923_p0161c10║他，我心三千，均生均佛，平等法界，理既未顯，此悲
X56n0923_p0161c11║己也。九界眾生，一念三千，等佛等生，平等之理，全
X56n0923_p0161c12║體而迷，此悲他也。哽痛自他，䇿進觀道，豈不由起
X56n0923_p0161c13║無作誓乎？
X56n0923_p0161c14║四、圓發。仍須徧立徧破，離能著已，方契所依。
X56n0923_p0161c15║釋曰：夫圓發者，無發無不發，而發而不發，名為圓
X56n0923_p0161c16║發。大率只是依乎三千中道妙境，發菩提心，故名
X56n0923_p0161c17║徧破。何者？謂緣三千實相之理，一發一切發，名徧
X56n0923_p0161c18║立也。誓體虗融，心無依倚，無發可得，名為徧破。只
X56n0923_p0161c19║此發心，離有四句，離無四句，名為離著。離此著已，
X56n0923_p0161c20║方契妙境，一念三千之所依也。
X56n0923_p0161c21║三、安心四者：一、圓頓止觀。據行仍開六十四番，不立
X56n0923_p0161c22║多番，逗會不足。
X56n0923_p0161c23║釋曰：一念三千，以為圓頓止觀之體，赴機之異，故
X56n0923_p0161c24║有六十四番之多。何者？信行根性，宜止宜觀，則各
X56n0923_p0162a01║有世界等四，故有八番也。法行根性，宜止宜觀，亦
X56n0923_p0162a02║有八番，則成一十六番。信行轉為法行，而有八番，
X56n0923_p0162a03║法行轉為信行，亦有八番，足前則成三十二番。化
X56n0923_p0162a04║他既有三十二番，自行亦有三十二番，乃成六十
X56n0923_p0162a05║四番之止觀也。此且論於一向根性六十四也。若
X56n0923_p0162a06║更論於信．法相資亦六十四。何者？信行資法行八
X56n0923_p0162a07║番，法行資信行八番，信行資法行轉為信行八番，
X56n0923_p0162a08║法行資信行轉為法行，亦有八番，成三十二。自行
X56n0923_p0162a09║既有三十二，化他亦三十二，成六十四。二六十四，
X56n0923_p0162a10║成一百二十八。又約次第，三止觀各一百二十八，
X56n0923_p0162a11║則成三百八十四。又有一心止觀六十四番，則成
X56n0923_p0162a12║五百一十二番。為逗機緣不同，故設多番止觀。其
X56n0923_p0162a13║文雖繁，對病施藥，實不繁也。
X56n0923_p0162a14║二。一念止觀，須了能所，定慧諦境，諸行宛然。所以離
X56n0923_p0162a15║總出別，別皆有總，雖異而同，雖同而異。
X56n0923_p0162a16║釋曰：一念三千即是法性，法性寂然，名之為止；寂
X56n0923_p0162a17║而常照，名之為觀。須以止為能寂，觀為能照，法性
X56n0923_p0162a18║三千而為所寂及以所照，故云須了能所。言定慧
X56n0923_p0162a19║諦境者，重顯能所也。定慧只是止觀，因名止觀，果
X56n0923_p0162a20║名定慧。以止繫諦成而名定，以觀照境成而名慧，
X56n0923_p0162a21║故云繫緣法界。一念法界，斯之謂也。諸行宛然者，
X56n0923_p0162a22║此顯離總出別也。故安心中有總有別，總乃但以
X56n0923_p0162a23║法性寂照而為能安，法性諦境以為所安，利根只
X56n0923_p0162a24║此即可入道。中根多品，夙習既殊，是故信行、法行
X56n0923_p0162b01║一向回轉，則有六十四番等。故知離開雖異，而於
X56n0923_p0162b02║法性妙止、妙觀未嘗異也；總安雖同，而於六十四
X56n0923_p0162b03║番未嘗闕也。故云雖異而同，雖同而異也。觀師不
X56n0923_p0162b04║達隨機之宜，輒謂漸觀，豈識天台之妙意耶？
X56n0923_p0162b05║三、寂照相即，初心可修。他以用權，在於極果。初後不
X56n0923_p0162b06║二，其教徒施。
X56n0923_p0162b07║釋曰：三千實相，非寂非照，而寂而照，不可思議，名
X56n0923_p0162b08║為相即。對病設藥，故有寂照、止觀之殊。應知宜用
X56n0923_p0162b09║止者，乃是止觀不二之止，以治散病；宜用觀者，乃
X56n0923_p0162b10║是止觀不二之觀，以治昏病。如此方識寂照相即，
X56n0923_p0162b11║初心行人修之有分。他以用權在於極果，而昧於
X56n0923_p0162b12║菩薩先人後己，豈得至果方用權耶？用權者，化他
X56n0923_p0162b13║也。初後不二，其教徒施者，意云圓人初後不二，照
X56n0923_p0162b14║理不妨於化他，化他不妨於照理。若乃專待至果
X56n0923_p0162b15║用者，初後不二之教徒然設也。作此說者，意在開
X56n0923_p0162b16║下凡師化導也。
X56n0923_p0162b17║四、凡師為他，仍須問彼，同設一位，未見益方，縱轉弄
X56n0923_p0162b18║好異，尚新而已，隨順己見，何關適他？受者非機，語見
X56n0923_p0162b19║增長，所以同宗，枝派乖各，理觀既薄，矛盾遂滋。今家
X56n0923_p0162b20║辨師，先分凡聖，六根淨位，尚曰凡流，五品弟子，理非
X56n0923_p0162b21║真應，問他設教，依病立方，四悉便宜，二行互益，何須
X56n0923_p0162b22║固執，終朝守株？
X56n0923_p0162b23║釋曰：師有二種：一曰凡師，二曰聖師。凡指五品六
X56n0923_p0162b24║根，聖指初住已去。今文意在凡師設止觀化，凡師
X56n0923_p0162c01║非聖，法眼未開不知人根，故須問彼：汝於定慧為
X56n0923_p0162c02║志何等？言同設一位者，乃槩視根性也。若也不分
X56n0923_p0162c03║信法相資，迴轉止觀四悉安心之相，但以一法以
X56n0923_p0162c04║逗眾機，故言設一位終無利益。言縱轉弄好異尚
X56n0923_p0162c05║新而已者，此斥世間人師。汝既法眼未開不知根
X56n0923_p0162c06║性，而又不問於他定慧之中志於何等，化既無益
X56n0923_p0162c07║徒勞轉變，言辭好異綺飾尚新而已。如此乃是隨
X56n0923_p0162c08║順己見，何關適他？此斥能授師也。受者非機語見
X56n0923_p0162c09║增長者，藥不應病反增他疾，故令受者增長語見。
X56n0923_p0162c10║止觀云：譬如養生或飲或食，又如治病或丸或散。
X56n0923_p0162c11║飲以譬止，食以譬觀，丸以譬止，散以譬觀，別化他
X56n0923_p0162c12║宜適時而用，豈專守一耶？言所以同宗枝派乖各
X56n0923_p0162c13║者，輔行釋常坐三昧云：昔信禪師元用文殊說問
X56n0923_p0162c14║二般若經以為心要，後人承用情見不同，理觀既
X56n0923_p0162c15║薄矛盾遂滋。此顯同宗一經情見既異，分枝別派
X56n0923_p0162c16║自相違反，故云矛盾滋甚。言矛盾者，昔宋國有人
X56n0923_p0162c17║家賣矛盾，有人買矛則曰：此矛甚利，所刺皆陷。有
X56n0923_p0162c18║人買盾則曰：此盾甚堅，無能陷者。買者曰：用子之
X56n0923_p0162c19║矛刺子之盾，如之何因而絕對？此斥自語相違也。
X56n0923_p0162c20║今家弁師先分凡聖，六根清淨尚曰凡流，五品外
X56n0923_p0162c21║凡弟子知非真應。五品曰凡，五住全在六根比住，
X56n0923_p0162c22║雖曰內凡，已破見思及塵沙惑，若比藏佛此已過
X56n0923_p0162c23║勝，故云同除四住此處為齊，若伏無明三藏則劣。
X56n0923_p0162c24║而云凡師者，在圓位中自比挍耳。言問他設教依
X56n0923_p0163a01║病立方者，如輔行云：汝於定慧為志何等？此問他
X56n0923_p0163a02║也。既答所志依病立方，方，法也。夫有散病者立以
X56n0923_p0163a03║止方，有昏病者立以觀方，於茲止觀更須審諦，信
X56n0923_p0163a04║行法行一向回轉，方成止觀四悉之益，如此方是
X56n0923_p0163a05║凡師用事。如何古人專以一法而化他耶？專守一
X56n0923_p0163a06║法為指何人耶？故止觀云：一種禪師不許作觀，唯
X56n0923_p0163a07║專用止。引偈云：思思徒自思，思思徒自苦，息思即
X56n0923_p0163a08║是道，有思終不覩。又一種禪師不許作止，唯專於
X56n0923_p0163a09║觀。引偈云：止止徒自止，昏闇無所以，止止即是道，
X56n0923_p0163a10║觀觀得會理。此正所謂同設一位，唯設一法而化
X56n0923_p0163a11║羣機，安能稱會於多機耶？守株待兔非斯人乎？
X56n0923_p0163a12║四、破徧四者：一、初無生心，橫豎雖徧，復須後位。六、即
X56n0923_p0163a13║豎窮，若橫若豎，無不即理。橫門一一無不具豎及非
X56n0923_p0163a14║橫豎。
X56n0923_p0163a15║釋曰：破法徧中，大略有三：一、豎；二、橫；三、非橫。豎即
X56n0923_p0163a16║不二也。今文初明豎破法徧，圓無生門，初獲無生
X56n0923_p0163a17║法忍，故云初無生心也。所言豎者，文寄次第，先空，
X56n0923_p0163a18║次假，後中。文雖次第，理實圓融，理雖圓融，猶居初
X56n0923_p0163a19║住，故云橫豎雖徧。雖之一字，含縱奪也。初住雖徧，
X56n0923_p0163a20║而於二住以去，猶未徧也，復須後位六即豎窮。然
X56n0923_p0163a21║若從此去，只應但用分真究竟，而云六即者，乃是
X56n0923_p0163a22║兼舉前四及以後二，一一皆悉理同故即，事異故
X56n0923_p0163a23║六。言若橫若豎，無不即理者，此語證初住已，歷後
X56n0923_p0163a24║諸位，或用豎觀，或用橫觀，一一無不橫豎不二，故
X56n0923_p0163b01║云即理。豎門既爾，橫門之中，一一無不具豎及非
X56n0923_p0163b02║橫豎。若曉六處示妙之意，對此釋然，無復疑也。
X56n0923_p0163b03║二、須知他門他門理等。
X56n0923_p0163b04║釋曰：無生為自，餘門為他，自他雖四，理無異途。何
X56n0923_p0163b05║者？初無生門，豎破徧中，既具橫豎及非橫豎，其餘
X56n0923_p0163b06║三門，理觀亦等。言三門者，謂生．亦生亦無生．非生
X56n0923_p0163b07║非無生。由根有四，故門有四，用觀契理，何嘗有殊？
X56n0923_p0163b08║故云他門理等也。
X56n0923_p0163b09║三、度入他門，諸法無差。若用一門，諸門融入。況涅槃
X56n0923_p0163b10║釋義，佛藏示相，楞伽釋成，地持對教，咸隨法相，度入
X56n0923_p0163b11║諸門。又以一念心，該冠兩門，高廣大車，不動而運。
X56n0923_p0163b12║釋曰：上第二科以無生門望餘三門，門門理等，乃
X56n0923_p0163b13║成於橫。今文度入他門，諸法無差，乃成豎義。何者？
X56n0923_p0163b14║修止觀人於無生門託陰入境，修十乘觀，研窮至
X56n0923_p0163b15║理，久而無益，故須轉變，度入他門。或入生門，或入
X56n0923_p0163b16║雙亦，或入雙非，所轉入處，皆須十境。十乘但是以
X56n0923_p0163b17║前境觀轉變而用，故云度入。若用一門，諸門融入
X56n0923_p0163b18║者，此明隨用一門也。如用無生一門，乃一門也。一
X56n0923_p0163b19║空一切空，生亦空，雙亦亦空，雙非亦空，一切皆無
X56n0923_p0163b20║生也。若用生門，乃一門也。一有一切有，空亦有，雙
X56n0923_p0163b21║亦亦有，雙非亦有，乃至雙非門亦然，故云若用一
X56n0923_p0163b22║門融入。況涅槃釋義者，經云：生生不可說，生不生
X56n0923_p0163b23║不可說，不生生不可說，不生不生不可說。經先問
X56n0923_p0163b24║起曰：何故不可說？經自釋曰：生生即不生故。既即
X56n0923_p0163c01║不生，亦即不生生，亦即不生不生。生生既具四句，
X56n0923_p0163c02║乃至不生不生亦具四句。今文是用無生一門，則
X56n0923_p0163c03║諸門融入。無生一門既爾，度入諸門，一一皆然，故
X56n0923_p0163c04║云涅槃釋義也。佛藏示相者，經云：劫火起時，菩薩
X56n0923_p0163c05║一唾，火滅一吹，世界即成。非先滅後成，只一唾中
X56n0923_p0163c06║即滅即成。今無生門破徧亦爾，即破徧即立徧，破
X56n0923_p0163c07║立同時，不須二念。無生門既爾，生門乃至非生非
X56n0923_p0163c08║不生門亦然，示相義昭然可見。楞伽釋成者，經云：
X56n0923_p0163c09║我從成道夜，終至涅槃夜，不曾說一字。以由如理
X56n0923_p0163c10║而說，說即無說，乃是釋成。生即無生，無生即生也。
X56n0923_p0163c11║地持對教者，論有四種成熟，謂聲聞種性．緣覺種
X56n0923_p0163c12║性．菩薩種性．佛種性。聲聞，藏也；緣覺，通也；菩薩，別
X56n0923_p0163c13║也；佛，圓也。若約當分，別有四教，故云對教。若論相
X56n0923_p0163c14║即，一一皆四，無不融通，皆與諸門融入義同。咸隨
X56n0923_p0163c15║法相度入諸門者，指上諸文，始於涅槃四句，終至
X56n0923_p0163c16║地持四句，一一皆悉度入諸門，融通無礙，與無生
X56n0923_p0163c17║門等無有異。又以一念心該冠兩門者，即第三、非
X56n0923_p0163c18║橫非豎一心止觀也。輔行云：不二門中具攝諸橫，
X56n0923_p0163c19║名為橫周；無不圓極，名為豎深。一門既爾，度入諸
X56n0923_p0163c20║門無不皆然。引大車譬者，以證諸門止觀，無不豎
X56n0923_p0163c21║窮三諦故高，橫周法界故廣。既以三千而為觀法，
X56n0923_p0163c22║則不動而動，階位宛然；不運而運，運至寶所矣。
X56n0923_p0163c23║四、入住應徧，方名假徧及以真徧。爾前雖觀圓融三
X56n0923_p0163c24║諦，但是自行觀行相似，約位仍在若俗若真，是故雖
X56n0923_p0164a01║圓，未名破徧。住後尚須節節離愛，方能令淨餘位無
X56n0923_p0164a02║明。
X56n0923_p0164a03║釋曰：入住應徧者，由真證得中道理本，故能一念
X56n0923_p0164a04║普現色身，百佛世界隨機利見，名為假徧。言及以
X56n0923_p0164a05║真徧者，由內證真，俗假方徧。真徧故假徧，假徧故
X56n0923_p0164a06║真徧，理極事徧，斯之謂也。若不二門云：自行唯在
X56n0923_p0164a07║空中，化他三千赴物者，乃是合三諦而為自他也。
X56n0923_p0164a08║俗諦，化他也。今文亦是合三之為二諦也。雖分二
X56n0923_p0164a09║諦，厥體無殊，應知只一法性，點示為三為二。從照
X56n0923_p0164a10║體邊，則三千之理泯然無相，尚無無相，豈存有相？
X56n0923_p0164a11║從化他邊，則三千因果相相宛然，絲毫不濫。自行
X56n0923_p0164a12║即化他，化他即自行，二法雙流，非前非後，真俗不
X56n0923_p0164a13║二。說非行時，於茲見矣。纂者不達祖師之意，確謂
X56n0923_p0164a14║空中蕩然無相，俗諦之體定有三千。嗚呼！斯人非
X56n0923_p0164a15║但不識空中，亦乃不識俗諦，濫學吾教，於道何益
X56n0923_p0164a16║耶？登圓初住，真徧俗徧。既其若此，二住已去，真假
X56n0923_p0164a17║益明，因可知矣。爾前雖觀圓融三諦等者，却以登
X56n0923_p0164a18║住反顯住前未證真時，但是自行進修觀行及以
X56n0923_p0164a19║相似。雖有五品真假之徧，六根真假之徧，當分自
X56n0923_p0164a20║論，非真徧也。是故約位，若俗若真。初信斷見，二信
X56n0923_p0164a21║至七，斷三界思，真也。八、九、十信，斷除塵沙，俗也。此
X56n0923_p0164a22║真此俗，若望登住，皆名為俗。初住真俗，同名為真。
X56n0923_p0164a23║是故住前三觀雖圓，未名破徧。言住後尚須節節
X56n0923_p0164a24║離愛，方能令淨餘位無明者，此明入住之後，而於
X56n0923_p0164b01║住住及諸位之前，修真十乘。真十乘中，第十離愛，
X56n0923_p0164b02║故云離愛。非是爾前離似法愛，名離愛也。
X56n0923_p0164b03║五、通塞四者：一、三止三觀在一心中，仍了開權諸法
X56n0923_p0164b04║無外，節節撿挍能著之心，無撿無著方乃名通。
X56n0923_p0164b05║釋曰：通塞有二：一者、通途，則三觀為通，三惑為塞；
X56n0923_p0164b06║二者、別途，即是於通而起於塞，譬如用將，將反為
X56n0923_p0164b07║賊。故此通塞只在一念，仍了開權，通外無塞，塞外
X56n0923_p0164b08║無通，三千絕待，故云諸法無外。節節者，豎論通塞，
X56n0923_p0164b09║橫論通塞，不二通塞，節節撿挍，乃至無觀為通，無
X56n0923_p0164b10║著為塞，方名一念止觀通也。
X56n0923_p0164b11║二、一心止觀，仍須善達通中之塞，塞中苦集無明蔽
X56n0923_p0164b12║等，無非法界成於無作諦緣度也。
X56n0923_p0164b13║釋曰：一心止觀，乃是非塞非通之通也。若乃修觀
X56n0923_p0164b14║行人味著此通，通還成塞，故云通中之塞也。此塞
X56n0923_p0164b15║若起，即是苦集無明蔽也。應了此塞，一一當體無
X56n0923_p0164b16║非法界，即諦緣度。苦集即道滅，苦集無作也；道滅
X56n0923_p0164b17║即苦集，道滅無作也。故知若了一念三千無作，四
X56n0923_p0164b18║諦煥然可見。四諦既爾，無作緣度準此可知矣。
X56n0923_p0164b19║三、初心寶渚，六即甄分，故得毫善皆成佛因。
X56n0923_p0164b20║釋曰：止觀明一心通塞竟，即結判云：是為初心過
X56n0923_p0164b21║五百由旬，應明六即。故知圓人初心一解，三千實
X56n0923_p0164b22║相法界無外，即便超過三乘權學，七方便上與佛
X56n0923_p0164b23║如來無二無別，故云初心一步已涉長途。然解雖
X56n0923_p0164b24║若此，行位未階，不以六即甄之，恐生叨濫。是則理
X56n0923_p0164c01║即能過五百名字，圓解能過五百觀行相似，乃至
X56n0923_p0164c02║究竟皆過五百，故知能過之智即是三觀，所過五
X56n0923_p0164c03║百無非三惑。以此分之，不使凡夫望崖無分，不使
X56n0923_p0164c04║暗禪謂己均佛，六即分位，功莫大焉。故得毫善皆
X56n0923_p0164c05║成佛因者，善無大小，體皆法界，由凡情故，自分大
X56n0923_p0164c06║小。法華開顯一毫之善尚是佛因，況積大善，宜如
X56n0923_p0164c07║何耶？過去佛章低頭舉手咸已成佛，六即甄之，亦
X56n0923_p0164c08║可見矣。
X56n0923_p0164c09║四、須了能破轉為所破，謂賊為將，此喻可知。若不爾
X56n0923_p0164c10║者，不見說觀然成或過，乃成菩薩旃陀羅也。
X56n0923_p0164c11║釋曰：能破轉為所破者，正是於通而起於塞，為害
X56n0923_p0164c12║慧命，故名為賊。賊者，老子云：天下之大害也。若其
X56n0923_p0164c13║不了，則認為將傷法身、害慧命，過莫大焉。以故展
X56n0923_p0164c14║轉破塞令通，將若為賊，此將須破；賊若為將，此賊
X56n0923_p0164c15║須護，故云此喻可知。言不見說觀者，謂不見破通
X56n0923_p0164c16║破塞之妙意，以取著心為他說觀，故云不見說觀。
X56n0923_p0164c17║然成或過者，然者，是也，是成或過矣。或過者，叨濫
X56n0923_p0164c18║之謂也。若不得天台六即之意，望崖絕分。絕分者，
X56n0923_p0164c19║不及也。不及者，失之以即也。叨濫者，失之以六也。
X56n0923_p0164c20║不達通塞諸意，乃成過也。若過若不及，皆乃為失。
X56n0923_p0164c21║今文正斥於若過者，故云或過。或過之徒，即是菩
X56n0923_p0164c22║薩旃陀羅也。不獨自殺法身，亦乃害他慧命。若乃
X56n0923_p0164c23║妙得通塞之意，無此過也。
X56n0923_p0164c24║六、道品四者：一、為示聞觀。大小俱須講者，唯約小位
X56n0923_p0165a01║弁之，尚失小乘相生相攝，況復餘耶？大乘觀者大小
X56n0923_p0165a02║俱弃，將何以為所行之軌？
X56n0923_p0165a03║釋曰：道品者，乃三十七道之品類，故云道品。言示
X56n0923_p0165a04║聞觀大小俱須者，聞則聞於大小，道品之教由之
X56n0923_p0165a05║生解；觀則行於大小，道品之行由之顯理。非偏小
X56n0923_p0165a06║無以顯於圓大，非圓大無以成於偏小，故云俱須。
X56n0923_p0165a07║言講者唯約小位弁之，尚失小乘相生相攝者，道
X56n0923_p0165a08║品有四：一、當分；二、相攝；三、約位；四、相生。此四通論，
X56n0923_p0165a09║俱通大小。別而言之，第三唯小，餘三在大。若其唯
X56n0923_p0165a10║用約位辨之，尚失小乘相生相攝，況餘三教三種
X56n0923_p0165a11║道品耶？此斥講者之失也。言大乘觀者者，此斥濫
X56n0923_p0165a12║學大乘暗證之流，大乘小乘權實道品一切俱弃。
X56n0923_p0165a13║點𮌎自謂：吾禪宗中不立文字，以心傳心，豈復須
X56n0923_p0165a14║此支離之說耶？嗚呼！涅槃會上如來遺囑，當依四
X56n0923_p0165a15║念處行道。若其大小俱弃，則是不遵如來之囑，將
X56n0923_p0165a16║何以為所行軌法耶？
X56n0923_p0165a17║二、須用諸品展轉調停。諸家縱修，唯云念處，後品何
X56n0923_p0165a18║妨而不用之？
X56n0923_p0165a19║釋曰：四道品中正用第四相生道品而為調停，故
X56n0923_p0165a20║止觀云：如修念處能生正勤，正勤能發四如意足，
X56n0923_p0165a21║乃至七覺能生八正。即是止觀展轉調適也。言諸
X56n0923_p0165a22║家縱修，唯云念處等者，與而言之也。若乃唯修四
X56n0923_p0165a23║念處者，餘三十三何故不修耶？應餘六科非入道
X56n0923_p0165a24║之門耶？當知諸家不知四種道品各自有意，不知
X56n0923_p0165b01║相生是今文調停之法，唯修念處，餘何不修耶？
X56n0923_p0165b02║三、圓道品後，明三空門。他既不明，能通何在？如世行
X56n0923_p0165b03║道至無門可入。
X56n0923_p0165b04║釋曰：凡修道品，將諧調適，至八正道，安穩無礙，近
X56n0923_p0165b05║到無漏之城。城有三門，謂空．無相．無作，亦名三解
X56n0923_p0165b06║脫門，亦名三三昧門。若入此門，即得發真門者，能
X56n0923_p0165b07║通也。發真無漏者，所通也。他既但云修念處觀，不
X56n0923_p0165b08║修餘品，安能修於三解脫等？故云能通何在。言如
X56n0923_p0165b09║世行道至無門可入者，舉譬曉也。如世間人行於
X56n0923_p0165b10║道路，將到其處，故云至也。無門可入者，意云不修
X56n0923_p0165b11║空等三門，實無緣入。故知圓道品後，不修三空，無
X56n0923_p0165b12║由入理。
X56n0923_p0165b13║四、與一切行名異體同，具如攝法文中廣明。
X56n0923_p0165b14║釋曰：無作道品與一切行名異體同者，如諸名離
X56n0923_p0165b15║合之謂也。名異故離，體同故合，具如攝法文中廣
X56n0923_p0165b16║明者，此攝法文非十大章第四攝法，乃是大章第
X56n0923_p0165b17║七十乘之中第七對治中攝法文也。彼明六度攝
X56n0923_p0165b18║法，初文乃是攝諸道品調伏諸根、十力．四無所畏
X56n0923_p0165b19║乃至三十二相．八十種好等（〔此上標攝文也〕）。至下釋中，乃
X56n0923_p0165b20║約道品攝於十力．四無所畏．十八不共．四無礙智．
X56n0923_p0165b21║六神通．四攝．陀羅尼．三十二相．八十種好等，皆是
X56n0923_p0165b22║道品所攝。故道品與一切行名異體同，故相攝也。
X56n0923_p0165b23║七、正助四者：一、圓頓仍須助開三脫，近代修者得語
X56n0923_p0165b24║為證，是故不論助治開門。
X56n0923_p0165c01║釋曰：言正助者，以助助正，故曰正助。故上六乘不
X56n0923_p0165c02║須助正，故止觀云：根利無遮，根利有遮，根鈍無遮。
X56n0923_p0165c03║此三人者，不須助治，根鈍遮重，乃須對治。何者？由
X56n0923_p0165c04║根鈍故，不能即開三解脫門；以遮重故，牽破觀心，
X56n0923_p0165c05║是故須用對治為開門法。言近代修者，得語為證
X56n0923_p0165c06║等者，此荊谿斥於當時暗證之流，以語相勝之者。
X56n0923_p0165c07║如此之徒，豈識心觀妨障，用治方能開脫門耶？
X56n0923_p0165c08║二、別教教道，仍名為事，乃至用圓，猶名理助，助成理
X56n0923_p0165c09║發，案位勝進。
X56n0923_p0165c10║釋曰：助道開門，通事通理，用前三教六度為助，名
X56n0923_p0165c11║之為事。所言仍者，以藏六度本名為事，望通為理，
X56n0923_p0165c12║展轉至別，以圓望之，故云仍名為事。乃至用圓猶
X56n0923_p0165c13║名理助者，以正修三觀，觀力有功，激起蔽障，還用
X56n0923_p0165c14║本教六度治之。若論度蔽相對，義須屬事，以本教
X56n0923_p0165c15║屬理，故云猶名理助。言助成理發，案位勝進者，助
X56n0923_p0165c16║成有微著，理發有淺深，淺則住前十信案位也，深
X56n0923_p0165c17║則初住已去勝進也。
X56n0923_p0165c18║三、雖用三教而為助治，仍須委用對轉兼具，他無一
X56n0923_p0165c19║番況復諸句。
X56n0923_p0165c20║釋曰：雖用三教而為助治等者，顯上所說未為委
X56n0923_p0165c21║悉，故今覆疎詳言治相，故云仍須委用等也。言委
X56n0923_p0165c22║用者，謂對治．轉治．兼治．具治。對治者，如正修觀，觀
X56n0923_p0165c23║既有力，激起慳蔽，用檀治之，乃至或起愚癡，用智
X56n0923_p0165c24║治之，藥病相對，厥疾得除，此名對治也。言轉治者，
X56n0923_p0166a01║由於對治無四悉益，故須轉藥以治蔽病。如慳貪
X56n0923_p0166a02║蔽，用檀治之，久而無益，或轉用尸，乃至或轉用智。
X56n0923_p0166a03║此轉治中，自有藥病俱轉，名為轉治；自有藥轉病
X56n0923_p0166a04║不轉，名為轉治；自有病轉藥不轉，名為轉治；藥病
X56n0923_p0166a05║俱不轉，乃對治耳。思之可知。言兼治者，或兼一，或
X56n0923_p0166a06║兼二，或兼三四，皆名為兼。若至五者，乃名具治。又
X56n0923_p0166a07║轉治者，於一病中轉用藏五，及以轉用通．別．圓三，
X56n0923_p0166a08║三六成十八，并藏之五成二十三度，六蔽各有二
X56n0923_p0166a09║十三度，合成一百三十八治。助治之道如此委曲，
X56n0923_p0166a10║安可廢邪？他無一番況復諸句者，復斥暗證之徒
X56n0923_p0166a11║以語為證，正道猶尚無聞，況以助助正耶？一番論
X56n0923_p0166a12║治尚無，況識諸治之相及第一義耶？
X56n0923_p0166a13║四、六度乃至一十二條成道．轉法輪．入涅槃等，俱須
X56n0923_p0166a14║四教事理合行。
X56n0923_p0166a15║釋曰：十二條者，十二科也。助道攝法中云略明攝
X56n0923_p0166a16║諸道品調伏諸根、十力、四無所畏，乃至第十二攝
X56n0923_p0166a17║八十種好，一一道品正助合行，助外無正故云事
X56n0923_p0166a18║理合行。言成道、轉法輪、入涅槃等，俱須四教事理
X56n0923_p0166a19║合行者，蓋言不獨因中修行事理合行，乃至成道、
X56n0923_p0166a20║轉大法輪、化導羣生至入涅槃，無不皆用不二四
X56n0923_p0166a21║教事理合行矣。
X56n0923_p0166a22║八、次位四者：一、始終不二，仍須六即，弘教修觀咸須
X56n0923_p0166a23║委知，方免初住稱為妙覺。
X56n0923_p0166a24║釋曰：圓人初心頓解發生，與佛如來無二無別。然
X56n0923_p0166b01║解雖若此，行位未階，故須六即甄而分之。夫弘教
X56n0923_p0166b02║者與修觀者，咸須委細知此六即，則免自行叨濫
X56n0923_p0166b03║之失，亦免謬謂華嚴經中初發心時便成正覺為
X56n0923_p0166b04║妙覺過。弘華嚴人不知六即，以見經文便成正覺
X56n0923_p0166b05║謂為妙覺，故特示之，乃是分真初住位耳。須歷二
X56n0923_p0166b06║住已去乃至等覺方入妙覺，豈可初發是妙覺耶？
X56n0923_p0166b07║二、他又不立五品六根法華之文，便為無用。
X56n0923_p0166b08║釋曰：他宗既以華嚴初住便為妙覺，則初住之後
X56n0923_p0166b09║不立諸位也。既據發心便成正覺，是則住前無位
X56n0923_p0166b10║可論。天台大師依法華經立內外凡：五品，外凡位
X56n0923_p0166b11║也；十信，內凡位也。內外凡位宛如符契，由品入信，
X56n0923_p0166b12║由信入住。若無此者，初住之位自何得耶？
X56n0923_p0166b13║三、約陰界入而弃次位。
X56n0923_p0166b14║釋曰：止觀云：今此一章是觀陰界入境，須約陰入
X56n0923_p0166b15║而判次位。所謂黑陰入界即三惡道位，白陰入界
X56n0923_p0166b16║即三善道位，善方便陰入界即小乘似位，無漏陰
X56n0923_p0166b17║入界即二乘真位，變易陰入界即五人位，法性常
X56n0923_p0166b18║色常受想行識陰入界即佛位。言無漏陰入界即
X56n0923_p0166b19║二乘真位者，且據斷惑證真未出界者而為言也。
X56n0923_p0166b20║言變易陰入界即五人位者，變易之言須該方便．
X56n0923_p0166b21║實報二土，兩教二乘惑盡出界生方便土，通．別菩
X56n0923_p0166b22║薩見思盡者，及圓十信四住已斷，此三菩薩皆生
X56n0923_p0166b23║方便。圓初住去，別登地去，捨報亦生變易之土，乃
X56n0923_p0166b24║實報也。總而言之，只是果地二乘及衍三教斷惑
X56n0923_p0166c01║菩薩生界外者，名為五人，唯取妙覺為佛位耳。
X56n0923_p0166c02║四六時五悔為入位方便，他不明之，將何以為圓行
X56n0923_p0166c03║之始。
X56n0923_p0166c04║釋曰：止觀云：四種三昧修習方便，通如上說。唯法
X56n0923_p0166c05║華中別約六時、五悔重作方便，乃至云：今於道場
X56n0923_p0166c06║日夜六時勤行五悔，助開觀門，一心三諦豁爾開
X56n0923_p0166c07║明，圓解成就，正信堅固。即初隨喜位也。初品既爾，
X56n0923_p0166c08║乃至五品及以十信，五悔益勤，三諦愈發。五十挍
X56n0923_p0166c09║計經云：等覺菩薩猶修五悔，求入至極。世有無慙
X56n0923_p0166c10║之人見修行者，指目而笑。況茲五悔出自大乘法
X56n0923_p0166c11║華五悔普賢觀說？豈普賢菩薩知識位行不及爾
X56n0923_p0166c12║耶？他宗不明，灼然無以為圓行始。
X56n0923_p0166c13║九、安忍四者：一、雖行六度，事理相即，即位未深，因生
X56n0923_p0166c14║違順。他不弁此，牽破觀心，不入六根，良由於此。
X56n0923_p0166c15║釋曰：雖行六度，事理相即，結前也。即位未深者，生
X56n0923_p0166c16║後也。始於觀陰，逮今識知次位，所修觀法已歷八
X56n0923_p0166c17║乘，蔽障雖息，觀慧雖明，或未入品，或入初品，故云
X56n0923_p0166c18║即位未深。以未深故，因生違順，違即惡也，順即善
X56n0923_p0166c19║也。止觀云：那得薄證片禪，即以為喜？才見少惡，即
X56n0923_p0166c20║以為憂？又名譽、利養、眷屬等，是輭賊也；煩惱、見、慢
X56n0923_p0166c21║等，是強賊也。違順可知。故令行者深知違順，苦到
X56n0923_p0166c22║求哀，策進觀法，得入五品及以六根。他宗縱有明
X56n0923_p0166c23║觀行者，而不辨此違順之相，牽順觀心尚不入品，
X56n0923_p0166c24║況六根耶？
X56n0923_p0167a01║二、事理雖即，須知此位煩惱全在，豈以麤心暫時少
X56n0923_p0167a02║息，便計此相而為果頭？若歎為果頭慙不敢受，若降
X56n0923_p0167a03║為凡下仍復鄙之，二楹中間無所名也。是故當知，初
X56n0923_p0167a04║品挍量他己無分。
X56n0923_p0167a05║釋曰：煩惱全在等者，此明名字，即人發深陰解，或
X56n0923_p0167a06║得片禪，見思．塵沙．無明三惑宛然全在，雖猶觀力，
X56n0923_p0167a07║麤心少息，無謂此相便為果頭。果頭者，證果之極，
X56n0923_p0167a08║故云果頭。若有人來讚嘆於己為果頭者，深生慙
X56n0923_p0167a09║愧，不敢當之。若為他人，降為凡下，仍又鄙惡，不肯
X56n0923_p0167a10║甘之。上非佛果，下非凡下，兩楹中間無所名也。二
X56n0923_p0167a11║楹者，兩柱之間也。當知此人若以初品撿校忖量，
X56n0923_p0167a12║尚已無分，況餘品餘位耶？
X56n0923_p0167a13║三、內外違順俱安忍，故須明識能忍所忍。
X56n0923_p0167a14║釋曰：見慢煩惱，內也，違也，所安忍也。一心三觀，能
X56n0923_p0167a15║安忍也。名譽利養眷屬等，外也，順也，所安忍也。莫
X56n0923_p0167a16║著莫受，縮德露玼，一舉萬里，能安忍也。故云明識
X56n0923_p0167a17║能忍所忍。
X56n0923_p0167a18║四、以三術自安，令入後位。
X56n0923_p0167a19║釋曰：三術有內外，內謂三觀，外謂莫著等。能以此
X56n0923_p0167a20║術善安止觀，則內外妨障寂然不生，穩入後位，六
X56n0923_p0167a21║根淨矣。
X56n0923_p0167a22║十離愛四者，一、三界愛斷，仍受愛名。
X56n0923_p0167a23║釋曰：能安忍故，得入十信六根清淨，三界見愛悉
X56n0923_p0167a24║已除斷，愛味相似中道法塵，此愛即是別愛故也。
X56n0923_p0167b01║二、此頂墮名不同退墮。
X56n0923_p0167b02║釋曰：十信相似名為頂墮，此墮但取著相似中，不
X56n0923_p0167b03║進後位名之為墮。既斷見思長別苦海，故無退墮
X56n0923_p0167b04║惡道之義。若小乘頂位則有二墮：一者不進不退
X56n0923_p0167b05║名為頂墮，二者造業墮惡名為退墮。今非退墮，故
X56n0923_p0167b06║云不同。通別二教比說可知。
X56n0923_p0167b07║三、受此互用，得法愛名。
X56n0923_p0167b08║釋曰：受此互用者，既破見思入相似位，故能六根
X56n0923_p0167b09║更相互用。且如肉眼能見大千麤細之色，山川石
X56n0923_p0167b10║壁不能為障，眼亦能聞大千界聲，眼亦能齅大千
X56n0923_p0167b11║界香，眼亦能了大千界味，眼亦能覺大千界觸，眼
X56n0923_p0167b12║亦能思大千界法。眼根既爾，餘根皆然。功由相似
X56n0923_p0167b13║三諦顯發，初入此位勝用如此，耽味愛著故名法
X56n0923_p0167b14║愛。
X56n0923_p0167b15║四、此位向後復須入位。
X56n0923_p0167b16║釋曰：此位向後者，此位乃指六根清淨。若於相似
X56n0923_p0167b17║中道妙理不生愛著，名離似愛。似愛離已，得入真
X56n0923_p0167b18║位。真位復須位位離愛，名離真愛。位位深觀，捨當
X56n0923_p0167b19║位著，至入妙覺，方得究竟豁同真淨耳。
X56n0923_p0167b20║
X56n0923_p0167b21║止觀義例隨釋卷第三