X56n0925_p0304a01║
X56n0925_p0304a02║
X56n0925_p0304a03║No. 925
X56n0925_p0304a04║十不二門義
X56n0925_p0304a05║
X56n0925_p0304a06║然此迹門談其因果及以自他。使一代教門融通入
X56n0925_p0304a07║妙。故凡諸義釋皆約四教及以五味。意在開教悉入
X56n0925_p0304a08║醍醐。觀心乃是教行樞機。仍且略點寄在諸說。或存
X56n0925_p0304a09║或沒非部正意。故縱有施設詫事附法。或辨十觀列
X56n0925_p0304a10║名而已。所明理境智行位法能化所化。意有能詮。詮
X56n0925_p0304a11║中咸妙。為辨詮內始末自他。故具演十妙搜括一化
X56n0925_p0304a12║出世大意。罄無不盡。故不可不了十妙大經。故撮十
X56n0925_p0304a13║妙為觀法大體。若解迹妙本妙非遙。應知但是離合
X56n0925_p0304a14║異耳。因果義一自他何殊。故下文云。本迹雖殊不思
X56n0925_p0304a15║議一。況體宗用只是自他因果法故。況復教相只是
X56n0925_p0304a16║分別前之四章。使前四章與諸文永異。若曉斯旨則
X56n0925_p0304a17║教有歸。一期縱橫不出一念三千世間即空假中理
X56n0925_p0304a18║境。乃至利益咸爾。則止觀十乘成今自行因果。起教
X56n0925_p0304a19║一章成今化他能所。則彼此照著法華行成。使功不
X56n0925_p0304a20║唐捐所詮可識。故更以十門收攝十妙。何者。為實施
X56n0925_p0304a21║權則不二而二。開權顯實則二而不二。法既教部咸
X56n0925_p0304a22║開成妙。故此十門不二為目一一門下以六即檢之
X56n0925_p0304a23║本文已廣引誠證。此下但直申一理。使一部經旨晈
X56n0925_p0304a24║在目前。一者色心不二門。二者內外不二門。三者修
X56n0925_p0304b01║性不二門。四者因果不二門。五者染淨不二門。六者
X56n0925_p0304b02║依正不二門。七者自他不二門。八者三業不二門。九
X56n0925_p0304b03║者權實不二門。十者受潤不二門。是中第一從境妙
X56n0925_p0304b04║立名。第二第三從智行立名。第四從位法立名。第五
X56n0925_p0304b05║第六第七從感應神通立名。第八第九從說法立名。
X56n0925_p0304b06║第十從眷屬利益立名。一色心不二門者。且十如境
X56n0925_p0304b07║乃至無諦一一皆有總別二意。總在一念。別分色心。
X56n0925_p0304b08║何者。初十如中相唯在色。性唯在心。體．力．作．緣義兼
X56n0925_p0304b09║心色。因果唯心。報唯約色。十二因緣苦業兩兼。惑唯
X56n0925_p0304b10║在心。四諦則三兼色心。滅唯在心。二諦三諦皆俗具
X56n0925_p0304b11║色心。真中唯心。一實及無准此可見。既知別已攝別
X56n0925_p0304b12║入總。一切諸法無非心性。一性無性三千宛然。當知
X56n0925_p0304b13║心之色心即心名變。變名為造。造謂體同。是則非色
X56n0925_p0304b14║非心而色而心唯色唯心。良由於此。故知但識一念
X56n0925_p0304b15║遍見己他。他生他佛尚與心同。況己心生佛寧乖一
X56n0925_p0304b16║念。故彼彼境法差而不差。二者內外不二門者。凡所
X56n0925_p0304b17║觀境不出內外外。謂託彼依正色心即空即中。空中
X56n0925_p0304b18║妙故心色體絕。唯一實性無空假中。色心宛然豁同
X56n0925_p0304b19║真淨。無復眾生七方便異。不見國土淨穢差品。而帝
X56n0925_p0304b20║網依正終日炳然。所言內者。先了外色心一念無念。
X56n0925_p0304b21║唯內體三千即空假中。是則外法全為心性。心性無
X56n0925_p0304b22║外攝無不周。十方諸佛法界有情。性體無殊一切咸
X56n0925_p0304b23║遍。誰云內外色心己他。此即用向色心不二門成。三
X56n0925_p0304b24║修性不二門者。性德只是界如一念。此內界如三法
X56n0925_p0304c01║具足。性雖本爾藉智曰修。由修照性由性發修。在性
X56n0925_p0304c02║則全修成性。起修則全性成修。性無所移。修常宛爾。
X56n0925_p0304c03║修又二種。順修逆修。順謂了性為行。逆謂背性成迷。
X56n0925_p0304c04║迷了二心心雖不二。逆順二性性事恒殊。可由事不
X56n0925_p0304c05║移心則令迷修成了。故須一期迷了。照性成修見性
X56n0925_p0304c06║修心二修俱泯。又曉順修對性有離有合。離謂修性
X56n0925_p0304c07║各三。合謂修二性一。修二各三共發性三。是則修雖
X56n0925_p0304c08║具九九只是三。為對性明修故合修為二。二與一性
X56n0925_p0304c09║如水為波。二亦無二亦如波水。應知性指三鄣是故
X56n0925_p0304c10║具三。修從性成成三法爾。達無修性唯一妙乘。無所
X56n0925_p0304c11║分別法界洞朗。此由內外不二門成。四因果不二門
X56n0925_p0304c12║者。眾生心因既具三軌。此因成果名三涅槃。因果無
X56n0925_p0304c13║殊始終理一。若爾因德已具何不住因。但由迷因各
X56n0925_p0304c14║自謂實。若了迷性實唯住因。故久研此因因顯名果。
X56n0925_p0304c15║只緣因果理一。用此一理為因。理顯無復果名。豈可
X56n0925_p0304c16║仍存因號。因果既泯理性自亡。只由亡智親疎。致使
X56n0925_p0304c17║迷成厚薄。迷厚薄故。強分三惑義開六即。名智淺深。
X56n0925_p0304c18║故知夢勤加功空名惑絕。幻因既滿鏡像果圓。空像
X56n0925_p0304c19║雖即義同而空虗像實。像實故稱理本有。空虗故迷
X56n0925_p0304c20║轉性成。是則不二而二立因果殊。二而不二始終體
X56n0925_p0304c21║一。若謂因異果。因亦非因。曉果從因因方尅果。所以
X56n0925_p0304c22║三千在理同名無明。三千果成咸稱常樂。三千無改
X56n0925_p0304c23║無明即明。三身並常俱體俱用。此以修性不二門成。
X56n0925_p0304c24║五染淨不二門者。若識無始即法性為無明。故可了
X56n0925_p0305a01║今即無明為性法。法性之無明遍造諸法名之為染。
X56n0925_p0305a02║無明之法性遍應眾緣號之為淨。濁水清水波濕無
X56n0925_p0305a03║殊。清濁雖由緣而濁成本有。濁雖本有而全體是清。
X56n0925_p0305a04║以二波理通舉體是用。故三千因果俱名緣起。迷悟
X56n0925_p0305a05║緣起不離剎那剎那。性常緣起理一一理之內而分
X56n0925_p0305a06║淨穢別則六穢四淨。通則十通淨穢。故知剎那染體
X56n0925_p0305a07║悉淨。三千未顯驗體仍迷。故相似位成六根遍照。照
X56n0925_p0305a08║分十界各具灼然。豈六根淨人謂十定十。分真垂迹
X56n0925_p0305a09║十界亦然。乃由果成等彼百界。故須初心而遮而照。
X56n0925_p0305a10║照故三千恒具。遮故法爾空中。終日雙亡終日雙照。
X56n0925_p0305a11║不動此念遍應無方。隨感而施淨穢斯泯忘淨穢故。
X56n0925_p0305a12║以空以中仍由空中轉染為淨。由了染淨空中自亡。
X56n0925_p0305a13║此以因果不二門成。六依正不二門者。已證遮那一
X56n0925_p0305a14║體不二。良由無始一念三千。以三千中生．陰二千為
X56n0925_p0305a15║正。國土一千屬依。依正既居一心一心豈分能所。雖
X56n0925_p0305a16║無能所依正宛然。是則理性．名字．觀行已有不二正
X56n0925_p0305a17║依之相。故使自他因果相攝。但眾生在理果雖未弁。
X56n0925_p0305a18║一切莫非遮那妙境。然應復了諸佛法體非遍而遍。
X56n0925_p0305a19║眾生理性非局而𡱈。始終不改大小無妨。因果理同
X56n0925_p0305a20║依正何別。故淨穢之土勝劣之身。塵身與法身量同。
X56n0925_p0305a21║塵國與寂光無異。是則一一塵剎一切剎。一一塵身
X56n0925_p0305a22║一切身。廣狹勝劣難思議。淨穢方所無窮盡。若非三
X56n0925_p0305a23║千空假中。安能成茲自在用。如是方知生佛等。彼此
X56n0925_p0305a24║事理㸦相收。此以染淨不二門成。七自他不二門者。
X56n0925_p0305b01║隨機利他事乃憑本。本謂一性具足自他方至果位。
X56n0925_p0305b02║自即益他。如理性三德三諦三千。自行唯在空中。利
X56n0925_p0305b03║他三千赴物。物機無量不出三千。能應雖多不出十
X56n0925_p0305b04║界。界界轉現不出一念。土土互生不出寂光。眾生由
X56n0925_p0305b05║理具三千故能感諸佛。由三千理滿故能應應遍。機
X56n0925_p0305b06║遍欣赴不差。不然豈能如鏡現像。鏡有現像之理。形
X56n0925_p0305b07║有生像之性。若一形對不能現像。則鏡理有窮形事
X56n0925_p0305b08║未通。若與鏡隔則容有是理。無有形對而不像者。若
X56n0925_p0305b09║鏡未現像由塵所遮。去塵由人磨。像非關磨者。以喻
X56n0925_p0305b10║觀法大旨可知。應知理雖自他具足。必藉緣了為利
X56n0925_p0305b11║他功。復由緣了與性一合。方能稱性施設萬端。則不
X56n0925_p0305b12║起自性化無方所。此由依正不二門成。八三業不二
X56n0925_p0305b13║門者。於化他門事分三密。隨順物理得名不同。心輪
X56n0925_p0305b14║鑒機二輪設化。現身說法未曾毫差。在身分於真應。
X56n0925_p0305b15║在法分於權實。二身若異何故乃云即是法身。二說
X56n0925_p0305b16║若乖何故乃云皆成佛道。若唯法身應無垂世。若唯
X56n0925_p0305b17║佛道誰施三乘。身尚無身說必非說。身口平等等彼
X56n0925_p0305b18║意輪。心色一如不謀而化。常冥至極稱物施為。豈非
X56n0925_p0305b19║百界一心。界界無非三業。界尚一念三業豈殊。果用
X56n0925_p0305b20║無虧因必稱果。若信方知三密本有。百界三業俱空
X56n0925_p0305b21║假中。故使稱宜遍赴為果。一一應色一一言音。無不
X56n0925_p0305b22║百界三業具足。化復作化斯之謂歟。故一念凡心已
X56n0925_p0305b23║有理性三密相海。一塵報色同在本理毗盧遮那。方
X56n0925_p0305b24║乃名為三無差別。此以自他不二門成。九權實不二
X56n0925_p0305c01║門者。平等大慧常鑒法界。亦由理性九權一實。實復
X56n0925_p0305c02║九界權亦復然。權實相冥百界一念。不可分別任運
X56n0925_p0305c03║常然。至果乃由契本一理。非權非實而權而實。此即
X56n0925_p0305c04║如前心輪自在。致令身口赴權實機。三業一念無乖
X56n0925_p0305c05║權實。不動而施豈應隔異。對說即以權實立稱。在身
X56n0925_p0305c06║則以真應為名。三業理同權實冥合。此以三業不二
X56n0925_p0305c07║門成。十受潤不二門者。物理本來性具權實。無始薰
X56n0925_p0305c08║習或實或權。權實由薰理恒平等。遇時成習行願所
X56n0925_p0305c09║資。若無本因薰亦徒設。遇薰自異非由性殊。性雖無
X56n0925_p0305c10║殊必藉幻發。幻機幻感幻應幻赴。能應所化並非權
X56n0925_p0305c11║實。然由生具非權非實成權實機。佛亦果具非權非
X56n0925_p0305c12║實為權實應。物機契應身土無偏。同常寂光無非法
X56n0925_p0305c13║界。故知三千同在心地。與佛心地三千不殊。四微體
X56n0925_p0305c14║同故權實益等。此以權實不二門成。是故十門門門
X56n0925_p0305c15║通入色心。乃至受潤咸然。故使十妙始終理一。如境
X56n0925_p0305c16║本具三依理生解。故名為智智解導行。行解契理。三
X56n0925_p0305c17║法相符不異而異。而假立淺深設位簡濫三法。只是
X56n0925_p0305c18║證彼理三。下之五章三法起用。三法既是一念三千
X56n0925_p0305c19║既空假中成故有用。若了一念十方三世諸佛之法
X56n0925_p0305c20║本迹非遙。故重述十門令觀行可識。首題既爾。覧別
X56n0925_p0305c21║為總符文可知。
X56n0925_p0305c22║
X56n0925_p0305c23║十不二門義（終）
X56n0925_p0305c24║
X56n0925_p0306a01║點本云。元久元年六月二十八日依朱點本移點
X56n0925_p0306a02║畢　沙門心性（云云）
X56n0925_p0306a03║
X56n0925_p0306a04║
X56n0925_p0306a05║
X56n0925_p0306a06║傳教大師將來台州錄云。十不二門義一卷
X56n0925_p0306a07║同越州錄云。十不二科文一卷
X56n0925_p0306a08║智證大師將來目錄云。十不二門義一卷（妙樂）
X56n0925_p0306a09║諸師製作書目錄云。十不二門義一卷（妙樂大師）
X56n0925_p0306a10║諸宗書籍目錄（延喜十四年玄日大法師奉勅撰）云。十不二門義。
X56n0925_p0306a11║止觀和尚述
X56n0925_p0306a12║大師撰述目錄（修禪和尚所記）云。十不二義集（一卷
X56n0925_p0306a13║十二紙）
X56n0925_p0306a14║
X56n0925_p0306a15║
X56n0925_p0306a16║
X56n0925_p0306a17║考異
X56n0925_p0306a18║十不二門義示珠指作法華十妙不二門。註十
X56n0925_p0306a19║不二門作法華本迹十不二門。指要鈔．文心解及
X56n0925_p0306a20║明藏本並作十不二門。顯妙解作法華玄記十不
X56n0925_p0306a21║二門○今謂義同四種四諦義。七種二諦義。三諦
X56n0925_p0306a22║義。四悉檀義。十法界義等之義。義字不可無也。
X56n0925_p0306a23║然此近刻本點然字讀シカルニ或シカモ古
X56n0925_p0306a24║本不讀然字。然此二合訓コノ者。與今本同○今
X56n0925_p0306b01║案然此合訓。例猶論語如示諸斯（文）。其斯之謂（文）。
X56n0925_p0306b02║廣韻．龍龕手鑑並云。然。語助也。又如也。是也（文）。又
X56n0925_p0306b03║案禮記云。穆公召縣子而問然曰（文）。注云。然。之言
X56n0925_p0306b04║焉也（文）。嘉應元年清原氏點本禮記。問字讀トフ
X56n0925_p0306b05║テ。而於然字傍細注不讀。
X56n0925_p0306b06║皎註十．文心．顯妙．明本．永正書寫本並作皎。寬
X56n0925_p0306b07║喜書寫本．示珠弘安板釋籤．貞治書寫釋籤．元和
X56n0925_p0306b08║活板科本釋籤．惠心僧都點板本科籤．寬永書寫
X56n0925_p0306b09║科籤並與今本同。
X56n0925_p0306b10║心色註十．顯妙．明本並作色心。寬喜本．示珠．宋
X56n0925_p0306b11║藏．釋籤．弘籤．貞籤．科籤諸本並與今同。
X56n0925_p0306b12║及無顯妙無字下加諦字。
X56n0925_p0306b13║體同註十．指要．文心．顯妙．明本．日遠記．宋籤並
X56n0925_p0306b14║作體用。寬喜本．永正本．示珠猪熊鈔．惠海談．日朝
X56n0925_p0306b15║記．弘籤．貞籤．科籤諸本並與今同○今謂下。有尚
X56n0925_p0306b16║與心同因果理同四微體同之語。文義一轍也。作
X56n0925_p0306b17║用之訛可知。
X56n0925_p0306b18║己他註十．指要．文心．顯妙．明本．宋籤並他字下
X56n0925_p0306b19║加生佛二字。寬喜本．示珠．日朝．弘籤．貞籤．科籤諸
X56n0925_p0306b20║本並與今同○今謂己即心法三千。他者生佛三
X56n0925_p0306b21║千。於遍見字其義自見。何煩添字為。
X56n0925_p0306b22║即空即中妙故心色註十．指要．文心．明本．宋籤
X56n0925_p0306b23║並作即空假中即空假中妙故色心。寬喜本．永本．
X56n0925_p0306b24║示珠．猪熊．日朝．弘籤．貞籤．科籤諸本並與今同○
X56n0925_p0306c01║今謂下有法爾空中以空以中乃至唯在空中之
X56n0925_p0306c02║語。皆以空中對假而說。妄加假字者。義不穩也。
X56n0925_p0306c03║終曰炳焉註十．指要．文心．顯妙．明本．宋籤並日
X56n0925_p0306c04║作自。寬喜本．示珠．猪熊．弘籤．貞籤．科籤諸本並與
X56n0925_p0306c05║今同○今謂以下終日雙亡終日雙照對見。此文
X56n0925_p0306c06║不見差品即雙亡也。終日炳焉義當雙照。日字之
X56n0925_p0306c07║允可見○近刻本日形長作。古本曰形方作。與今
X56n0925_p0306c08║同○今案陀羅尼對譯嚩曰哩字作方形。但明藏
X56n0925_p0306c09║經曰作長形耳。凡唐已上書曰【圖】二字俱作方形。
X56n0925_p0306c10║是故古書遇二字或相疑之。尚書云。即命曰記功
X56n0925_p0306c11║（文）。毛詩云。豈不曰戒（文）。並陸氏釋文云【圖】音越。一
X56n0925_p0306c12║音人實反（文）。又案。說文云。【圖】以口一象形【圖】。古文
X56n0925_p0306c13║象形（文）。篇韻貫珠集云。六書之法一【圖】。象形象物
X56n0925_p0306c14║之形作字。日月之字是也【圖】【圖】（文）。口作方形則曰
X56n0925_p0306c15║形須然者。又說文云【圖】从口乙聲。亦象口氣出也。
X56n0925_p0306c16║凡【圖】之屬皆以【圖】（文）。書家者流說云。曰者口左隅
X56n0925_p0306c17║相連。【圖】者缺隅不連。以分兩字云云。毛晉校刊說
X56n0925_p0306c18║文揩字曰【圖】。如書家說。
X56n0925_p0306c19║智【圖】修註十．指要．文心．顯妙．明本．宋籤並作智
X56n0925_p0306c20║起修。寬喜本智作知。而傍書智。示珠智作知。猪熊．
X56n0925_p0306c21║惠海．日朝．弘籤．貞籤．科籤諸本並與今同○今謂
X56n0925_p0306c22║修性即為理智。故云由修照性。若作起修。則下發
X56n0925_p0306c23║修語煩重也。
X56n0925_p0306c24║一期示珠期作其。寬喜本作其。而傍書期。自餘
X56n0925_p0307a01║諸本與今同。
X56n0925_p0307a02║二修註十．指要並作二心。
X56n0925_p0307a03║曉註十作了。
X56n0925_p0307a04║波水寬喜本．註十並作波為水。
X56n0925_p0307a05║知夢示珠．註十．指要．顯妙．明本．宋籤並作如夢。
X56n0925_p0307a06║寬喜本．弘籤．貞籤．科籤諸本並與今同。
X56n0925_p0307a07║空名註十作空冥。
X56n0925_p0307a08║像々實々一本作像實々々。其餘諸本作像實
X56n0925_p0307a09║像實○今案。古卷本毛詩作嗟々嘆々之不足故。
X56n0925_p0307a10║詠々歌々之不足故（文）。振々君子歸々哉々（文）。十
X56n0925_p0307a11║三經本作嗟歎之嗟歎之（乃至）永歌之永歌之（文）。歸
X56n0925_p0307a12║哉歸哉（文）。善相公奉菅家書政事要略作努々力
X56n0925_p0307a13║々。本朝文粹作努力努力。敺陽侚書幸々甚々。弘
X56n0925_p0307a14║法大師書所々望々莫々責々。古書存者皆一例
X56n0925_p0307a15║也。
X56n0925_p0307a16║性成註十．指要．文心．顯妙．明本並作成性。宋籤
X56n0925_p0307a17║作應成性。寬喜本．示珠．猪熊．弘籤．貞籤．科籤諸本
X56n0925_p0307a18║並與今同。
X56n0925_p0307a19║因異果寬喜本作因果異。而傍書異果。
X56n0925_p0307a20║三身並註十．指要．文心．顯妙．明本並身作千。寬
X56n0925_p0307a21║喜本．示珠．宋籤．弘籤．貞籤．科籤諸本並與今同○
X56n0925_p0307a22║今謂此門初舉三軌三涅槃至此結之。若結三軌。
X56n0925_p0307a23║以陰生土則不親也。守護章云。實教三身俱體俱
X56n0925_p0307a24║用。可見不許三身俱體俱用者。同麤食者執見矣。
X56n0925_p0307b01║法性之（乃至）明之註十．指要．文心．顯妙．明本．宋籤
X56n0925_p0307b02║並二之字下有與字○今謂。古文之法詳曰之與。
X56n0925_p0307b03║略曰與。曰之。其義是同。例如七之與八。或為七與
X56n0925_p0307b04║八。或為七之八也。
X56n0925_p0307b05║號註十作名。
X56n0925_p0307b06║雖由註十．顯妙並作雖即由。
X56n0925_p0307b07║正依寬喜本．示珠．註十．文心．顯妙並作依正。宋
X56n0925_p0307b08║籤．弘籤．貞籤．科籤諸本與今同。
X56n0925_p0307b09║能應註十作能化。
X56n0925_p0307b10║與鏡文心．元和科籤並作形與鏡。
X56n0925_p0307b11║像非示珠．宋籤並作像現非。註十．文心．顯妙．明
X56n0925_p0307b12║本並作現像非。寬喜本作像現非。而現字墨抹。弘
X56n0925_p0307b13║籤．貞籤．科籤諸本並與今同。
X56n0925_p0307b14║化無示珠．宋籤並作應無。
X56n0925_p0307b15║界一心示珠心作念。
X56n0925_p0307b16║若信註十．指要．文心．顯妙．科籤諸本並信字下
X56n0925_p0307b17║加因果二字。寬喜本．示珠．弘籤．貞籤並與今同。
X56n0925_p0307b18║本有示珠．註十．指要．顯妙．明本．宋籤並作有本。
X56n0925_p0307b19║寬喜本．文心．弘籤．貞籤．科籤諸本並與今同。
X56n0925_p0307b20║斯之寬永科籤之作以。
X56n0925_p0307b21║亦由一古本由字無。寬喜本有由而墨抹。
X56n0925_p0307b22║念不註十作念亦不。
X56n0925_p0307b23║則以一古本則字無。示珠．文心．顯妙．明本．宋籤
X56n0925_p0307b24║並則作即。
X56n0925_p0307c01║或實或權註十．文心．明本並作或權或實。寬喜
X56n0925_p0307c02║本．示珠．顯妙．宋籤．弘籤．貞籤．科籤諸本並與今同
X56n0925_p0307c03║○今謂上文心色正依此之實權。例之諸經。人天
X56n0925_p0307c04║天人互用。孝經感應曰應感。其他如呂律陰陽。西
X56n0925_p0307c05║東小大等。或依言便。或約義便。上下互用之類不
X56n0925_p0307c06║尠。
X56n0925_p0307c07║理恒明本恒作常。
X56n0925_p0307c08║幻赴註十脫。
X56n0925_p0307c09║生具文心作性具。
X56n0925_p0307c10║契應註十．文心．顯妙．明本並作應契。
X56n0925_p0307c11║故權示珠．註十．文心．顯妙並脫故字。
X56n0925_p0307c12║本具註十．文心．顯妙．明本．宋籤並作本來具。
X56n0925_p0307c13║三法既註十脫三法。
X56n0925_p0307c14║既空示珠．註十．文心．明本並作即空。寬喜本．顯
X56n0925_p0307c15║妙．弘籤．貞籤．科籤諸本並與今同。
X56n0925_p0307c16║覽文心．顯妙．會本指要並作攬。寬喜本．示珠．註
X56n0925_p0307c17║十．明藏指要．明本．永正本．弘籤．貞籤．科籤諸本並
X56n0925_p0307c18║與今同○上曰攝別入總。今謂攝覽二字俱訓為
X56n0925_p0307c19║取。文選文賦云。覽營魂以探賾。濵連珠云。覽影偶
X56n0925_p0307c20║質不能解獨（文）。攬又訓觀。羲之蘭亭帖云。後之攬
X56n0925_p0307c21║者亦將有感斯文（文）。覽攬音同義通。猶成城解懈
X56n0925_p0307c22║頻嚬章慞諸字音義俱通也。陸氏經典釋文云。音
X56n0925_p0307c23║堪互用。義可並行（文）。蓋謂此類也。
X56n0925_p0307c24║
X56n0925_p0308a01║
X56n0925_p0308a02║No. 925-A
X56n0925_p0308a03║
X56n0925_p0308a04║右十不二門義。以大原如來藏中古板本所翻刻
X56n0925_p0308a05║也。此本傳為以根本大師手書所鏤板者。字樣之
X56n0925_p0308a06║古雅。筆勢之飛動。與山家本法華經及開結二經
X56n0925_p0308a07║無差毫末。則真大師手迹而存今千歲之後者。可
X56n0925_p0308a08║謂無價寶珠也哉。如其訓點及元久等數字。葢後
X56n0925_p0308a09║人以朱所加也。又有一本尾記云。以慈覺大師之
X56n0925_p0308a10║點點之。訓點亦出於祖師。可尚也。猪熊抄云。本朝
X56n0925_p0308a11║古本者。山家將來本也。對䆳滿（二師）而稟承之本。故
X56n0925_p0308a12║雖一字不可有謬也。良大師航海之行。意在求善
X56n0925_p0308a13║本教乘。故瑯瑘道䆳座主勾當書寫。台州陸淳刺
X56n0925_p0308a14║史印記目錄。此書儼然載其目錄。又延喜年間勅
X56n0925_p0308a15║撰目錄亦載此書也。可見山家本者本朝初傳之
X56n0925_p0308a16║古本而為第一善本也。若宋僧知禮於指要鈔叨
X56n0925_p0308a17║議本朝教乘者。葢依不知本朝有此善本矣。況示
X56n0925_p0308a18║珠指之作在宋雍熈三年丙戌。則後於延曆將來
X56n0925_p0308a19║者百八十年。後於延喜目錄者七十餘年也。既有
X56n0925_p0308a20║先傳之善本。何據後人之杜撰。指要所云不亦妄
X56n0925_p0308a21║乎。今刻此善本。更對挍諸本。彼此照著使是非皎。
X56n0925_p0308a22║凡宋本竄改不止。此書別作古本．宋本．明本優劣
X56n0925_p0308a23║辨詳之。庶幾學者開擇法之眼。正得道之針云爾。