X56n0928_p0340a01║
X56n0928_p0340a02║
X56n0928_p0340a03║
X56n0928_p0340a04║
X56n0928_p0340a05║No. 928
X56n0928_p0340a06║十不二門文心解
X56n0928_p0340a07║
X56n0928_p0340a08║沙門　仁岳　述
X56n0928_p0340a09║玄義申經。記釋玄義文已三矣。詎假染筆以四其
X56n0928_p0340a10║說。良由妙法難解。圓宗牢通。在乎上智文若過矣。
X56n0928_p0340a11║至於中人猶若不及。歷觀荊谿著撰。尤得意於十
X56n0928_p0340a12║門。辭實體要。覽之使人見佛慧之淵乎。且釋者數
X56n0928_p0340a13║家。莫能一貫。義學之士未免持疑。故因講次輙復
X56n0928_p0340a14║箋解。矢石之論者得以辨之。帝虎之訛者亦以正
X56n0928_p0340a15║之。豈曰無考。蓋率由先訓也。章安云。玄意述於文
X56n0928_p0340a16║心。文心莫過迹本。十門既接迹本。今解遂以文心
X56n0928_p0340a17║命題。分節科目具在別紙。
X56n0928_p0340a18║然此迹門。談其因果及以自他。
X56n0928_p0340a19║迹者望本為名。皆從喻立也。如人從本處則有行
X56n0928_p0340a20║來之迹。故因其迹以通其本。塵點劫前成佛之事
X56n0928_p0340a21║猶本處也。華嚴已降設教之相猶行迹也。法華既
X56n0928_p0340a22║開近顯遠。如來已因迹通本。今智者談迹中諸法
X56n0928_p0340a23║以成十妙。十妙不出因果自他。因謂境智行位。果
X56n0928_p0340a24║謂三法。自即能化。他即所化。感應具能所。神通說
X56n0928_p0340b01║法是能化。眷屬利益是所化也。他釋前五妙為自。
X56n0928_p0340b02║後五妙為他。此不應爾。以自他不二門正從感應
X56n0928_p0340b03║等立。雖玄義約前五為自因果。後五為他能所。建
X56n0928_p0340b04║言有異未必例同。
X56n0928_p0340b05║使一代教門融通入妙。
X56n0928_p0340b06║理境乃至利益既是教下所詮之法。故開法妙則
X56n0928_p0340b07║使教融。教何所融。融其情耳。
X56n0928_p0340b08║故凡諸義釋皆約四教及以五味。意在開教悉入醍
X56n0928_p0340b09║醐。
X56n0928_p0340b10║約教簡於其法。體則三麤一妙。約味辯於其化。意
X56n0928_p0340b11║則四麤一妙。此相待判也。若判餘經。但用四教於
X56n0928_p0340b12║義即足。若釋法華。不辯五味其旨永失。言開教入
X56n0928_p0340b13║醍醐者。即開前四味三教入醍醐純圓之教。此絕
X56n0928_p0340b14║待判也。
X56n0928_p0340b15║觀心乃是教行樞機。
X56n0928_p0340b16║觀者圓修三觀。心者通指四陰。文句記云。創心修
X56n0928_p0340b17║觀莫不皆以第六王數為發觀之始。縱使觀境圓
X56n0928_p0340b18║融不二。其如麤惑尚未先落。乃至未淨六根已來。
X56n0928_p0340b19║未離王數。應知理性如火。四陰如燧。三觀如鑽。火
X56n0928_p0340b20║非燧而無寄。燧非鑽而不燃。故理無所存徧在於
X56n0928_p0340b21║事。即事顯理者其唯觀心乎。樞機者。易曰。言行君
X56n0928_p0340b22║子之樞機。樞謂戶樞。機謂弩牙。戶樞之轉。弩牙之
X56n0928_p0340b23║發。皆為要也。譬教之所歸。行之所由。要在觀心。下
X56n0928_p0340b24║文云。若了一念十方三世諸佛之法本迹非遙。教
X56n0928_p0340c01║之要也。又云。眾生心因既具三軌。此因成果名三
X56n0928_p0340c02║涅槃。行之要也。
X56n0928_p0340c03║仍且略點寄在諸說。或存或沒非部正意。
X56n0928_p0340c04║寄猶附也。諸說之後有附法一相及附事相義明
X56n0928_p0340c05║觀心者。皆略點示耳。存沒者。且如境妙七科四諦
X56n0928_p0340c06║十二因緣則存。二諦三諦等則沒。以玄義正釋經
X56n0928_p0340c07║題廣談化意。非約行之宗故。
X56n0928_p0340c08║故縱有施設託事附法。
X56n0928_p0340c09║止觀義例云。夫觀心者義唯三種。一者從行。唯於
X56n0928_p0340c10║萬境觀一心。萬境雖殊。妙觀理等。如觀陰等即其
X56n0928_p0340c11║意也。二約法相。如約四諦五行之文入一念心以
X56n0928_p0340c12║為圓觀。三託事相。如王舍耆山名從事立。借事為
X56n0928_p0340c13║觀以導執情。如方等．普賢其例可識。今十妙中託
X56n0928_p0340c14║事即感應神通等。附法即義例所指。然此二觀皆
X56n0928_p0340c15║備。學者即聞而修。故玄義云。觀心十妙即得行用。
X56n0928_p0340c16║不如貧人數果頭實。又記云。隨聞一句接事成理。
X56n0928_p0340c17║不待觀境方名修觀。近人謂事法二觀不通修者。
X56n0928_p0340c18║無乃相反乎。雖義例中有破邪師依十二部經觀
X56n0928_p0340c19║心之文。但由此師偏指一句兩句以為頓頓。十境
X56n0928_p0340c20║十乘以為漸頓。是故破之。若於託附之文以廣決
X56n0928_p0340c21║略。何往不通。故文句記釋王舍耆山觀後云。應於
X56n0928_p0340c22║此中辨方便正修。簡境及心等。苟不通修。何須簡
X56n0928_p0340c23║辨。
X56n0928_p0340c24║或辯十觀列名而已。
X56n0928_p0341a01║位妙中五品十信皆有十觀。斯乃泛論。約行之相
X56n0928_p0341a02║正由辯位。故但列名也。
X56n0928_p0341a03║所明理境智行位法能化所化意在能詮。詮中咸妙。
X56n0928_p0341a04║能詮之文該乎一化。詮中咸妙功在法華。
X56n0928_p0341a05║為辨詮內始末自他故具演十妙。搜括一化出世大
X56n0928_p0341a06║意罄無不盡。
X56n0928_p0341a07║始因末果自他如前。是故不談十妙攝法不周。不
X56n0928_p0341a08║論一化示妙不徧。言其廣則河沙無以喻其法。語
X56n0928_p0341a09║其要則指掌可以觀其妙。斯是三昧發旋總持。不
X56n0928_p0341a10║同文字之師尋經安布。
X56n0928_p0341a11║故不可不了十妙大綱。
X56n0928_p0341a12║群經如網。十妙如綱。故攬為所觀。故先勸此解。
X56n0928_p0341a13║故撮十妙為觀法大體。
X56n0928_p0341a14║十妙之法唯極果之所究盡。若不用為觀體。於己
X56n0928_p0341a15║徒施。觀體者何。即下文一念三千等是。
X56n0928_p0341a16║若解迹妙。本妙非遙。應知但是離合異耳。因果義一
X56n0928_p0341a17║自他何殊。
X56n0928_p0341a18║玄義云。迹中因開而果合。合習果報果為三法妙。
X56n0928_p0341a19║本中因合而果開。因合者束境智行位為一本。因
X56n0928_p0341a20║妙也。果開者開習果出報果。離三法妙為國土涅
X56n0928_p0341a21║槃壽命三妙也。感應等五妙名同迹門。
X56n0928_p0341a22║故下文云。本迹雖殊不思議一。
X56n0928_p0341a23║語出叡公九徹。肇亦承之。彼第六本迹無生徹云。
X56n0928_p0341a24║多寶為本。釋迦為迹。本既不滅迹豈有生。本迹雖
X56n0928_p0341b01║殊不思議一。今家但借其語不用其事。故下本門
X56n0928_p0341b02║云。非今所明。久遠之本無以垂於已說之迹。非已
X56n0928_p0341b03║說之迹豈顯今本。本迹雖殊等。
X56n0928_p0341b04║況體宗用祇是自他因果法故。況復教相祇是分別
X56n0928_p0341b05║前之四章。使前四章與諸文永異。
X56n0928_p0341b06║玄義云。釋名通論自行化他。體非自非他。宗是自
X56n0928_p0341b07║行。用是化他。教相分別自他。又云。釋名通論因果。
X56n0928_p0341b08║顯體非因非果。宗自因果。用教他因果。教相分別
X56n0928_p0341b09║上法耳。問。體既雙非。今那況指。答。若尅論實相。則
X56n0928_p0341b10║名教宗用並非其類也。若通論所依。則自他因果
X56n0928_p0341b11║皆由此立也。故大乘因果皆是實相。三千理滿自
X56n0928_p0341b12║乃益他。當知其體即諸法之本也。又迹門境妙即
X56n0928_p0341b13║體之異名。玄義復以自因收之。今意亦爾。
X56n0928_p0341b14║若曉斯旨則教有歸。
X56n0928_p0341b15║若曉十妙貫徹五章。教法雖多但以自心妙境觀
X56n0928_p0341b16║之。其歸一揆。
X56n0928_p0341b17║一期縱橫。
X56n0928_p0341b18║能仁出世為一期。五味相生故縱。四教各被故橫。
X56n0928_p0341b19║不出一念三千世間即空假中。
X56n0928_p0341b20║一念者能造之心也。三千世間者所造之法也。在
X56n0928_p0341b21║理則心性本具。在事則因緣所生。即空故一相不
X56n0928_p0341b22║存。即假故諸法皆立。即中故妙絕無寄。此三即一。
X56n0928_p0341b23║體不可分也。即一而三。相不可混也。三皆名諦。為
X56n0928_p0341b24║不思議境。全境發觀。為不思議智。雖發觀之始皆
X56n0928_p0341c01║依王數。苟順凡情尚無並慮。何三千之可具乎。今
X56n0928_p0341c02║反常情方合妙理。介爾有心。心體即具。具即是假。
X56n0928_p0341c03║假即空中。妙法之門不遠而入矣。或問三千世間
X56n0928_p0341c04║為只心具。色亦具耶。答曰。心性即色。色性即心。心
X56n0928_p0341c05║色一如無復別體。彼彼法界何局唯心。故四念處
X56n0928_p0341c06║云。非但唯識亦乃唯色唯聲唯香唯味等。又輔行
X56n0928_p0341c07║云。從事則分情與非情。從理則無情非情別。是故
X56n0928_p0341c08║情具。無情亦然。當知色心不出三千。三千但是俗
X56n0928_p0341c09║諦。若論互具並由即真。故記云。俗則百界千如。真
X56n0928_p0341c10║則同居一念。若但指俗事不論真理。何但外色不
X56n0928_p0341c11║具。抑亦內心不融。故止觀明世人取著一念不具
X56n0928_p0341c12║三千。輔行云。能了妄念無一異相。達此無相具足
X56n0928_p0341c13║三千。今謂真如隨緣變造三千。想澄為色。知覺為
X56n0928_p0341c14║心。若望真如俱非即離。非即故皆是幻有。非離故
X56n0928_p0341c15║無非一性。性既無外。豈有此具彼不具耶。誠由因
X56n0928_p0341c16║通易知果隔難顯。心為造法之本。譬如畫師之手。
X56n0928_p0341c17║故諸教所明具法多指歸心。往人未明。乃生異執
X56n0928_p0341c18║難曰。有情心具則能隨緣變造十界。無情既具胡
X56n0928_p0341c19║不起善作惡造十界耶。釋曰。若言造十。灼然唯心。
X56n0928_p0341c20║今言具十。須於一塵一念不前不後而論具耳。若
X56n0928_p0341c21║非即理安得頓收。以緣生之心。難法性之色。不知
X56n0928_p0341c22║其可也。或復以不輕唯禮四眾。涅槃唯記有心偏
X56n0928_p0341c23║計心具者。斯是人情。何關佛性理。章安明一念具
X56n0928_p0341c24║十法界云。法性自爾非作所成。亦何必對境覺知
X56n0928_p0342a01║異乎木石然後為具耶。
X56n0928_p0342a02║理境乃至利益咸爾。
X56n0928_p0342a03║境妙即性德三千空假中也。智行依此而修。位法
X56n0928_p0342a04║由此而證。感應等五從三千空中起三千化事。十
X56n0928_p0342a05║妙雖廣。三諦無殊。三諦非遙。一念即是。
X56n0928_p0342a06║則止觀十乘成今自行因果。起教一章成今化他能
X56n0928_p0342a07║所。
X56n0928_p0342a08║十乘初觀不思議境。境為所觀即理境也。觀為能
X56n0928_p0342a09║觀即智行也。上根一觀即入位法。中根未悟更修
X56n0928_p0342a10║餘乘或二或七。下根障重須具十法。輔行云。觀法
X56n0928_p0342a11║非十對根有殊。雖復根殊但是一不思議觀觀不
X56n0928_p0342a12║思議境。應知止觀十章前六是十乘之解。果報是
X56n0928_p0342a13║三法之相。旨歸是息化之理。今故不言。但舉正觀
X56n0928_p0342a14║成前五妙。及指起教成後五妙。然起教一章雖廣
X56n0928_p0342a15║文不說。準望五略即裂大網是也。舊云。裂網之文
X56n0928_p0342a16║泛論生起雖在果後化他。細尋其意多明初心自
X56n0928_p0342a17║行。故文云種種經論開人眼目。執此疑彼是一非
X56n0928_p0342a18║諸。今融通經論解結出籠。豈非始行能裂他網。又
X56n0928_p0342a19║文云若人善用止觀觀心。則內慧明了通達漸頓
X56n0928_p0342a20║諸教等。豈非自行起教。故知能修起教之觀則能
X56n0928_p0342a21║成就應機說法之用。若云但修十乘果用自顯者。
X56n0928_p0342a22║則合云十乘成今化他耳。今謂不然。若自裂網則
X56n0928_p0342a23║通初心。若裂他網須至果後。故輔行釋化他不思
X56n0928_p0342a24║議境云。初心依理生解為他說者。與起教不同。此
X56n0928_p0342b01║唯實報八相被物發起權實施開廢等。何得云始
X56n0928_p0342b02║行能裂他網乎。抑又起教之言須起八教徧逗群
X56n0928_p0342b03║機而反用自裂之文作自行起教者。不亦謬濫乎。
X56n0928_p0342b04║又令修起教之觀成說法之用。不許但修十乘果
X56n0928_p0342b05║用自顯者。且輔行云。若不善用不思議觀觀不思
X56n0928_p0342b06║議境。何由可裂執教大疑。豈非但是修十乘耶。況
X56n0928_p0342b07║今文云理境乃至利益咸爾。故知起教更無異塗。
X56n0928_p0342b08║若謂十乘不該果用。後之五妙更須別修。是則眾
X56n0928_p0342b09║寶之車翻同壞驢之運。但以起教之義正明感應
X56n0928_p0342b10║等事。彼此相顯故曰成今。止觀云。起教一章轉其
X56n0928_p0342b11║自心利益於他。輔行云。自證妙理稱機說法。教由
X56n0928_p0342b12║機生故云起教。
X56n0928_p0342b13║則彼此昭著法華行成。
X56n0928_p0342b14║彼觀此教二說交映。其猶目足互相資成。則法華
X56n0928_p0342b15║三昧由斯可入矣。
X56n0928_p0342b16║使功不唐捐所詮可識。
X56n0928_p0342b17║以教資觀故功不唐捐。以觀成教故所詮可識。
X56n0928_p0342b18║故更以十門收攝十妙。
X56n0928_p0342b19║述作之意不逾二焉。一為攝教成觀。即前文云故
X56n0928_p0342b20║撮十妙為觀法大體。二為觀略知廣。即後文云使
X56n0928_p0342b21║一部經旨皎在目前。然其後意亦成前意。故十門
X56n0928_p0342b22║竟復總結云令觀行可識。
X56n0928_p0342b23║何者。為實施權則不二而二。開權顯實則二而不二。
X56n0928_p0342b24║出世本懷唯為一實。物機未熟故說三權。在理雖
X56n0928_p0342c01║融於教且隔。故云不二而二。法華開顯理教齊均。
X56n0928_p0342c02║即指三權無非一實。實復何有假名一乘。故云二
X56n0928_p0342c03║而不二。
X56n0928_p0342c04║法既教部咸開成妙。故此十門不二為目。
X56n0928_p0342c05║妙名不可思議。不二乃妙之異名。門名能通。通於
X56n0928_p0342c06║所通。當以觀行為能。心性為所。何者。玄義迹門之
X56n0928_p0342c07║後判前十妙權實。凡有所說皆名為麤。唯取悟理
X56n0928_p0342c08║方名為妙。荊谿於是明觀法大體。故建茲十門。儻
X56n0928_p0342c09║三觀不修則十門仍塞。舊云。十妙法相該愽學者
X56n0928_p0342c10║難入。此文撮要徑。顯彼意。以略顯廣。以易顯難。義
X56n0928_p0342c11║立能通所通者。尚失於能況得其所。
X56n0928_p0342c12║一一門下以六即檢之。
X56n0928_p0342c13║十門所詮咸歸不二。三千事異故六。空中理同故
X56n0928_p0342c14║即。然則門門之下皆有理即不二。乃至究竟不二。
X56n0928_p0342c15║以此檢之。不生上慢。不自下屈。
X56n0928_p0342c16║本文已廣引誠證。此下但直申一理。使一部經旨皎
X56n0928_p0342c17║在目前。
X56n0928_p0342c18║迹門之初廣引法華證成十妙。所以為生信也。今
X56n0928_p0342c19║但撮其梗槩。直指十妙權實之法歸乎一心。是使
X56n0928_p0342c20║學者覧斯妙文明了經旨。
X56n0928_p0342c21║一者色心不二門。二者內外不二門。三者修性不二
X56n0928_p0342c22║門。四者因果不二門。五者染淨不二門。六者依正不
X56n0928_p0342c23║二門。七者自他不二門。八者三業不二門。九者權實
X56n0928_p0342c24║不二門。十者受潤不二門。
X56n0928_p0343a01║十門名義亦復不出因果自他。前四從因至果。後
X56n0928_p0343a02║六以自化他。生起倫次下文備矣。
X56n0928_p0343a03║是中第一從境妙立名。
X56n0928_p0343a04║色心二法是一切世出世法之根本。能生一切法。
X56n0928_p0343a05║能攝一切法。是故以此二法收彼七境。
X56n0928_p0343a06║第二第三從智行立名。
X56n0928_p0343a07║境分內外者。乃發智起行之所由也。修即智行。性
X56n0928_p0343a08║即前境。由修照性故此屬焉。
X56n0928_p0343a09║第四從位法立名。
X56n0928_p0343a10║因該五即之位。果通分滿之法。記云。位妙若立。實
X56n0928_p0343a11║通因果。為對三法且從因說。又云。三法屬果。義可
X56n0928_p0343a12║通因。即指初住為因。妙覺為果也。他釋位是住前
X56n0928_p0343a13║所歷故屬因法。是登住分證故屬果。今文正示初
X56n0928_p0343a14║心觀體所以唯指初住為果。正與止觀文同。以彼
X56n0928_p0343a15║感大果只是初住故也。今謂不爾。且因果門中義
X56n0928_p0343a16║開六即。又云幻因既滿鏡像果圓。染淨門云分真
X56n0928_p0343a17║垂迹十界亦然。乃至果成等彼百界。此等豈非因
X56n0928_p0343a18║該五即果通分滿耶。而欲例同止觀唯指分果。其
X56n0928_p0343a19║可得乎。應知彼感大果蓋示行人當報之相。故且
X56n0928_p0343a20║言其初也。今明三法乃是佛地已證之德。故須顯
X56n0928_p0343a21║其終也。豈以果法太高使乖於初心觀體耶。
X56n0928_p0343a22║第五第六第七從感應神通立名。
X56n0928_p0343a23║染淨二法所以對辨者。為示染體攝於淨用也。淨
X56n0928_p0343a24║用之事屬乎應通。應通之相在乎依正。此為能化
X56n0928_p0343b01║必對所化。故有自他。自即應通。他即機感。
X56n0928_p0343b02║第八第九從說法立名。
X56n0928_p0343b03║說必三業俱運。法乃權實迭興。
X56n0928_p0343b04║第十從眷屬利益立名。
X56n0928_p0343b05║眷屬即受化之人。利益即蒙潤之相。
X56n0928_p0343b06║一色心不二門者。且十如境乃至無諦。一一皆有總
X56n0928_p0343b07║別二意。總在一念。別分色心。
X56n0928_p0343b08║色心萬法通論其理。一一法體無非是總。以由別
X56n0928_p0343b09║相唯心所生。如枝派之有根源。故的指一念而為
X56n0928_p0343b10║總也。此中雙標則先總後別。下文各釋則先別後
X56n0928_p0343b11║總者。蓋非別無以明總。即以生顯具之義也。問。十
X56n0928_p0343b12║如境乃至三諦可有總別。一實及無總別安在。答。
X56n0928_p0343b13║玄義雖說一無亦對事辨。故一諦中引涅槃。二諦
X56n0928_p0343b14║其實是一。無諦中引法華諸法常寂滅相。故知是
X56n0928_p0343b15║並就色心之境以顯一無之理。總別二意例亦有
X56n0928_p0343b16║焉。
X56n0928_p0343b17║何者。初十如中。相唯在色。性唯在心。體．力．作．緣義兼
X56n0928_p0343b18║心色。因．果唯心。報唯約色。
X56n0928_p0343b19║不言本末究竟等者。本末只是前之九如。指所歸
X56n0928_p0343b20║處為究竟等。歸處者三諦也。下文云。俗具色心。真
X56n0928_p0343b21║中唯心。今正約俗諦而判。
X56n0928_p0343b22║十二因緣。苦業兩兼。惑唯在心。
X56n0928_p0343b23║問。前十如境報唯約色。今因緣境苦何兩兼。答。苦
X56n0928_p0343b24║報二名大同小異。報據酬因可云唯色。苦通三受
X56n0928_p0343c01║不可無心。然又報非無心。從習果受稱也。
X56n0928_p0343c02║四諦則三兼色心。滅唯在心。
X56n0928_p0343c03║滅以滅無為義。若論所滅即苦集二境色心兩亡
X56n0928_p0343c04║也。若論能滅即道滅二智。以道有正助故兼於色。
X56n0928_p0343c05║滅唯約證故但屬心。
X56n0928_p0343c06║二諦三諦皆俗具色心。真中唯心。
X56n0928_p0343c07║二諦有複俗之義。空雖在俗不可云色。今色且從
X56n0928_p0343c08║假為言耳。然真中二理本非色心。而心法虗通有
X56n0928_p0343c09║名無狀。由茲悟理故曰唯心。若下文唯心色之義
X56n0928_p0343c10║非同此例。
X56n0928_p0343c11║一實及無准此可見。
X56n0928_p0343c12║此謂真中。
X56n0928_p0343c13║既知別已攝別入總。一切諸法無非心性。
X56n0928_p0343c14║七境色心緣起差別。若了心性差別同趣。止觀大
X56n0928_p0343c15║意云。隨緣不變故為性。不變隨緣故為心。是則即
X56n0928_p0343c16║理之事名心。心生故一即一切。即事之理名性。性
X56n0928_p0343c17║融故一切即一。須彌入芥子正顯於斯。當知此文
X56n0928_p0343c18║既云攝別入總。祇是攝事入理。若乃理具三千本
X56n0928_p0343c19║非色心。何必令其攝別入總。下文一性無性三千
X56n0928_p0343c20║宛然等。即是開總出別全理造事。不須更立兩重
X56n0928_p0343c21║總別也。問。舊云非謂約事論別以理為總。今何違
X56n0928_p0343c22║之。答。此語偏矣。文句記指此為事理不二門。豈非
X56n0928_p0343c23║理總而事別耶。但是指事即理以理為總。自異偏
X56n0928_p0343c24║指清淨真如。若只以事中一念為總。豈有攝別之
X56n0928_p0344a01║義乎。如淨名疏釋須彌入芥子云。若得芥子真性
X56n0928_p0344a02║之小能容須彌之大。得須彌真性之大不礙芥子
X56n0928_p0344a03║之小。輔行云。然此真性遍於法界。迷謂內外。悟唯
X56n0928_p0344a04║一心。是故四眼二智萬像森然。佛眼種智真空冥
X56n0928_p0344a05║寂。今雖初觀豈令順迷。制心從理無非心性。由是
X56n0928_p0344a06║明之舊說訛矣。
X56n0928_p0344a07║一性無性三千宛然。
X56n0928_p0344a08║對別云一一復成待。待對俱絕是謂空中。空中之
X56n0928_p0344a09║體且非斷無。三千色心妙假斯立。應知心性之理
X56n0928_p0344a10║雖具三千。以未曾變造故所有假法同名空中也。
X56n0928_p0344a11║三千之事雖即真性。以全體起用。故所有空中皆
X56n0928_p0344a12║屬假法也。問。若據下文修性之義。但云離謂修性
X56n0928_p0344a13║各三。合謂修二性一。若如向說事理之義。應云離
X56n0928_p0344a14║謂事理各三。合謂事一理二耶。答。實如所問。故玄
X56n0928_p0344a15║義明事理本迹則以實相真諦為理本。森羅俗諦
X56n0928_p0344a16║為事迹。記云。即指三千為其森羅。又文句明事理
X56n0928_p0344a17║權實亦以諸法實相為實理。如是相等為權事。記
X56n0928_p0344a18║云。空中為理。假法為事。斯皆合義也。下文觀內外
X56n0928_p0344a19║二境各云即空假中。豈非離義耶。當知若約諦境
X56n0928_p0344a20║而論。須合真中為理。俗但名事。若約順修對性而
X56n0928_p0344a21║辨。須合諦境為一。分智行為二。各有其致。學者詳
X56n0928_p0344a22║之。又復須曉三千之法定屬於假。空中之體斷非
X56n0928_p0344a23║數量。故止觀云。第一義中一法不可得。況三千法。
X56n0928_p0344a24║世諦中一心尚具無量法。況三千耶。又輔行云。三
X56n0928_p0344b01║諦無形俱不可見。然即假法可寄事辨。人之多僻。
X56n0928_p0344b02║見諸文云三千空中。便謂空中亦有數量。競執理
X56n0928_p0344b03║體有差別者。幾許誤哉。殊不知約假以立空中。妄
X56n0928_p0344b04║認世諦而為臻極。淨名記釋行於非道通達佛道
X56n0928_p0344b05║云。三千世間皆名非道。不離空中方名佛道。庶觀
X56n0928_p0344b06║此解用格前非。
X56n0928_p0344b07║當知心之色心。
X56n0928_p0344b08║上心字是總。下色心是別。前云一念。此單云心。皆
X56n0928_p0344b09║指心念之性也。
X56n0928_p0344b10║即心名變。變名為造。造謂體用。
X56n0928_p0344b11║心性變造三千色心。即全體起用也。變義從性。造
X56n0928_p0344b12║義從心。性非心而所變無因。心非性而能造無體。
X56n0928_p0344b13║變造相顯體用方成。他本云造謂體同者。誤。釋者
X56n0928_p0344b14║云。祇由理具方有事用。此事即理。所以徧觀所造
X56n0928_p0344b15║唯見理具。故云造謂體同。若言體用但得從理變
X56n0928_p0344b16║事之談。而失指事即理之義。今試辨之。且文中三
X56n0928_p0344b17║句皆迭相釋成耳。初即心名變。乃成上心之色心
X56n0928_p0344b18║也。次以造釋變。後以用釋造。若不爾者則名謂二
X56n0928_p0344b19║字並無所以。責云失指事即理之義者。上文攝別
X56n0928_p0344b20║入總。下文結示三諦。豈非其義耶。祇緣中間開總
X56n0928_p0344b21║出別。全理造事成三千色心。即點此色心而為三
X56n0928_p0344b22║諦。文理婉順何事固迷。
X56n0928_p0344b23║是則非色非心。
X56n0928_p0344b24║真也。
X56n0928_p0344c01║而色而心。
X56n0928_p0344c02║俗也。
X56n0928_p0344c03║唯色唯心。
X56n0928_p0344c04║中也。一切法趣色趣心故謂之唯。
X56n0928_p0344c05║良由於此。
X56n0928_p0344c06║良。實也。此指理事之境也。由事即理故色心本常。
X56n0928_p0344c07║由理即事故變造無礙。後總結云如境本來具三。
X56n0928_p0344c08║義見於此。
X56n0928_p0344c09║故知但識一念。遍見己他生佛。
X56n0928_p0344c10║還就總念示觀體之要。前明變造之用不逾生佛
X56n0928_p0344c11║之法。己造他造事雖有殊。但識一念三諦。三千遍
X56n0928_p0344c12║見。己他無二無別。言己他生佛者。己即自心。他即
X56n0928_p0344c13║生佛。為顯他性各具生佛。故此言之。有本無生佛
X56n0928_p0344c14║二字者。誤。
X56n0928_p0344c15║他生他佛尚與心同。況己心生佛寧乖一念。故彼彼
X56n0928_p0344c16║境法差而不差。
X56n0928_p0344c17║境法即三法權實所造也。
X56n0928_p0344c18║二內外不二門者。凡所觀境不出內外。
X56n0928_p0344c19║他釋己心名內。生佛名外。前門自己色心雖已融
X56n0928_p0344c20║一。對外生佛尚成二法。故示己心三千攝彼生佛
X56n0928_p0344c21║以成不二也。原夫前門從境妙而立。此門約智行
X56n0928_p0344c22║而談。豈可境妙唯明心法。三千智行方明三無差
X56n0928_p0344c23║別。況復前門顯示一念遍見己他生佛。何忽尚成
X56n0928_p0344c24║二法之見耶。今詳究文義。祇以前門總在一念為
X56n0928_p0345a01║內。別分色心為外。前釋總別既前別後總。今釋內
X56n0928_p0345a02║外亦先外後內。外觀云託彼依正色心。豈非指前
X56n0928_p0345a03║十如等七境色心耶。內觀云是則外法全為心性。
X56n0928_p0345a04║豈非同前一切諸法無非心性耶。況一家教觀以
X56n0928_p0345a05║理事為內外。其文非一。如止觀不思議境破四性
X56n0928_p0345a06║中以法性為內無明為外。又輔行釋觀煩惱境中
X56n0928_p0345a07║云。理性為內諸法為外。又文句記釋如來入定履
X56n0928_p0345a08║歷法緣云。履歷即歷事對境。法緣即內緣真理。又
X56n0928_p0345a09║涅槃疏釋十功德非內非外云。非真故非內。非俗
X56n0928_p0345a10║故非外。斯等明據足顯此門所立之義也。應知內
X56n0928_p0345a11║外二境即占察經中唯識真如二種觀境也。彼經
X56n0928_p0345a12║云。學唯識觀者。於一切時處。隨身口意所有作業
X56n0928_p0345a13║悉當觀察。知唯是心。習真如觀者。思惟心性無生
X56n0928_p0345a14║無滅。不住見聞覺知。永離一切分別之相。輔行云。
X56n0928_p0345a15║唯識歷事。真如觀理。又曰觀於十界四運。義當占
X56n0928_p0345a16║察一切唯心。由是而知。彼之所觀即今之二境也。
X56n0928_p0345a17║明矣。諸文有以生佛依正等為內外者。隨義甄分
X56n0928_p0345a18║不可一準。此門消釋歷代不同。吾宗達人試與評
X56n0928_p0345a19║品。在理或當。能無從乎。
X56n0928_p0345a20║外謂託彼依正色心。
X56n0928_p0345a21║境也。
X56n0928_p0345a22║即空假中。
X56n0928_p0345a23║觀也。他本作即空即中者。誤。
X56n0928_p0345a24║即空假中。妙故色心體絕。
X56n0928_p0345b01║三觀冥理故云妙。色心即性故云體絕。所言絕者。
X56n0928_p0345b02║非無體斷絕之義。如義例云。諸色心現時。如金銀
X56n0928_p0345b03║隱起。金處異名生。與金無前後。今觀隱起純是一
X56n0928_p0345b04║金。則異名體絕矣。他本但云空中妙故心色體絕。
X56n0928_p0345b05║釋者謂此中但明空中二觀不言假觀者。以此門
X56n0928_p0345b06║正指前門即假三千之心收彼外境。故此但以空
X56n0928_p0345b07║中亡之。令內體顯也。且前門云彼彼境法差而不
X56n0928_p0345b08║差。已攝生佛亦示泯亡。如何至此方收外境始顯
X56n0928_p0345b09║內體耶。況復文云外謂託彼依正等。而今反顯於
X56n0928_p0345b10║內者。名義甚疎也。
X56n0928_p0345b11║唯一實性無空假中。
X56n0928_p0345b12║上文色心體絕。亡其事境也。今云唯一實性。顯於
X56n0928_p0345b13║諦理也。無空假中。泯乎觀照也。下文色心宛然等。
X56n0928_p0345b14║只是點示外境三諦淨相耳。
X56n0928_p0345b15║色心宛然。豁同真淨。
X56n0928_p0345b16║外境顯時。三諦皆離妄染之相。故曰真淨。亦可空
X56n0928_p0345b17║中為真。假法為淨。應知此義通於淺深。今意且約
X56n0928_p0345b18║住前而說。以記主用智妙對名字。行妙對觀行．相
X56n0928_p0345b19║似。此門既從二妙而立。故未可濫同分真淨相。然
X56n0928_p0345b20║又雖通住前。若據豁同真淨之言。合是六根淨位。
X56n0928_p0345b21║無復眾生七方便異。不見國土淨穢差品。
X56n0928_p0345b22║此下釋成上義。眾生總示假名。七方便略舉正報
X56n0928_p0345b23║國土。通收依果即三種世間也。斯等皆即空中。故
X56n0928_p0345b24║云無異及不見也。
X56n0928_p0345c01║而帝網依正終自炳然。
X56n0928_p0345c02║空中即假。如帝釋珠網光影交錯體相自分。有本
X56n0928_p0345c03║作終日炳然者。誤。如玄義云。諸大乘經雖明法界
X56n0928_p0345c04║平等。而菩薩行位終自炳然。
X56n0928_p0345c05║所言內者。先了外色心一念無念。唯內體三千即空
X56n0928_p0345c06║假中。
X56n0928_p0345c07║心性何在。徧在色心。若欲觀內必先了外。內外雖
X56n0928_p0345c08║異實性本融。是故三千色心同居一念。念無念相
X56n0928_p0345c09║三諦現前。當知觀外三千亦見心性空中之理。觀
X56n0928_p0345c10║內心性亦見三千即假之事。故義例云。本末相映
X56n0928_p0345c11║事理不二。輔行云。修三昧者於此二塗一不可廢。
X56n0928_p0345c12║甞試研覈止觀十境。初陰入界或唯觀理。下之九
X56n0928_p0345c13║境隨發而觀多是歷事。且初境中揀去界入。的就
X56n0928_p0345c14║識心觀不思議境。此屬於理。若例餘陰等遍修三
X56n0928_p0345c15║觀亦屬於事。義例云。修觀次第必先內心。內心若
X56n0928_p0345c16║淨。以此淨心歷一切法任運䐇合。若爾外觀必須
X56n0928_p0345c17║內心淨後方可修耶。此有二意。一者如義例所示。
X56n0928_p0345c18║即不思議境後歷一切法是也。二者自有內心未
X56n0928_p0345c19║淨復修外觀。如破法遍末歷餘陰入界是也。故文
X56n0928_p0345c20║云。若總無明心未必是宜。更歷餘心等。問。所觀識
X56n0928_p0345c21║心及餘陰等。並是達事即理。何故分對事理二觀
X56n0928_p0345c22║耶。答。識心未起分別之時。此與真如內體彌近。其
X56n0928_p0345c23║用觀者如伐樹得根。故可唯達法性更不餘陰也。
X56n0928_p0345c24║餘陰既是根塵和合所生之法。其用觀者如尋條
X56n0928_p0346a01║知本。故今專照起心四性叵得也。雖復體達若對
X56n0928_p0346a02║若起不出法界。此即已當從末從事而觀。應知內
X56n0928_p0346a03║心不起而已。起則十界之中必屬一運。觀此一運
X56n0928_p0346a04║即具十界百果千如。即空即中未必具足。推撿四
X56n0928_p0346a05║運方名唯識。況占察無四運之說。蓋今家依龍樹
X56n0928_p0346a06║觀道。為防末代深計。故以正起之心形於三運委
X56n0928_p0346a07║悉而破。若了斯義。則內外二境事理二觀無相奪
X56n0928_p0346a08║倫。不同舊云內外各有二觀之相也。
X56n0928_p0346a09║是則外法全為心性。心性無外。攝無不周。
X56n0928_p0346a10║輔行云。但觀理具俱破俱立。俱是法界。任運攝得
X56n0928_p0346a11║權實所觀。
X56n0928_p0346a12║十方諸佛法界有情。性體無殊一切咸遍。
X56n0928_p0346a13║前明心性遍彼生佛。今例生佛之性互遍亦然。金
X56n0928_p0346a14║錍云。以無始來心體本遍故佛體遍。由生性遍是
X56n0928_p0346a15║則諸佛無異心。故復其性而已矣。
X56n0928_p0346a16║誰云內外色心己他。
X56n0928_p0346a17║以理遣情。
X56n0928_p0346a18║此則用向色心不二門成。
X56n0928_p0346a19║用向總別二境。成今內外二境。
X56n0928_p0346a20║三修性不二門者。性德只是界如一念。
X56n0928_p0346a21║百界千如同居一念。理具常樂我淨。故名性德。
X56n0928_p0346a22║此內界如。三法具足。
X56n0928_p0346a23║界如即空性般若。界如即假性解脫。界如即中性
X56n0928_p0346a24║法身。此即前門內觀之境。故云此內。下文云理性
X56n0928_p0346b01║三德三諦三千。蓋指其義。
X56n0928_p0346b02║性雖本爾。藉智起修。
X56n0928_p0346b03║至理玄微非智莫顯。故依理起智。以智導行。二修
X56n0928_p0346b04║若立一性乃彰。他本云藉知曰修。釋者云知訓照
X56n0928_p0346b05║也。如妙樂記釋知法常無性云。知者照也。今觀智
X56n0928_p0346b06║者並荊谿之意。並不以知字為修。故文句釋欲令
X56n0928_p0346b07║眾生咸得聞知。云聞知即聞思二慧也。記云。既有
X56n0928_p0346b08║二慧必入修慧。但以知釋修未可全當。明文若此。
X56n0928_p0346b09║豈今著述特反其言乎。雖憑訓照之文。全皆非修
X56n0928_p0346b10║之義。親疎可驗。何苦諍鋒。彼又云。若言藉智起修
X56n0928_p0346b11║即成行三是修。智三非修也。今恐斯難非理。智起
X56n0928_p0346b12║即修誰此分隔。
X56n0928_p0346b13║由修照性。由性發修。
X56n0928_p0346b14║以智照於境則一性而三性。以境發於智則修二
X56n0928_p0346b15║而各三。
X56n0928_p0346b16║在性則全修成性。起修則全性成修。
X56n0928_p0346b17║二修在性則般若．解脫全成法身一性。一性起修
X56n0928_p0346b18║則法身全成般若．解脫。
X56n0928_p0346b19║性無所移。修常宛爾。
X56n0928_p0346b20║性雖起修其體不動。修雖即性其用彌彰。
X56n0928_p0346b21║修又二種。順修．逆修。
X56n0928_p0346b22║此門攝智行二妙。彼之修相不出二種。智妙中有
X56n0928_p0346b23║二十智。始從世智洎乎別教佛智。皆逆修也。圓教
X56n0928_p0346b24║五品至於妙覺。則順修也。行妙中約四教明行。前
X56n0928_p0346c01║三是逆修。唯圓為順。問。別教佛智何名為逆耶。答。
X56n0928_p0346c02║此約教道悉是權施故。
X56n0928_p0346c03║順謂了性為行。
X56n0928_p0346c04║五品已上。即三障之事。了三德之性。而為行也。
X56n0928_p0346c05║逆謂背性成迷。
X56n0928_p0346c06║世智著有二乘。取空菩薩以二邊為因。別佛以但
X56n0928_p0346c07║中為果。皆背性也。
X56n0928_p0346c08║迷了二心。心雖不二。
X56n0928_p0346c09║心體即理故二而不二。
X56n0928_p0346c10║逆順二性。性事但殊。
X56n0928_p0346c11║性變成事故不二而二。
X56n0928_p0346c12║可由事不移心則令迷修成了。
X56n0928_p0346c13║責於以理混事。
X56n0928_p0346c14║故須一期迷了照性成修。
X56n0928_p0346c15║一期猶一往也。故須一往且分迷了。變迷修而順
X56n0928_p0346c16║了修也。他本作一其。字誤。縱為巧釋。終非文意。
X56n0928_p0346c17║見性修心。二修俱泯。
X56n0928_p0346c18║初住見性真修體融。復何分於迷了之異乎。故文
X56n0928_p0346c19║句記云。若至初住。修性一合無復分張。今言俱泯。
X56n0928_p0346c20║由合性故也。
X56n0928_p0346c21║又曉順修對性有離有合。離謂修性各三。合謂修二
X56n0928_p0346c22║性一。
X56n0928_p0346c23║玄義明智行二妙與前境妙一而論三。三而論一。
X56n0928_p0346c24║記曰。一謂涅槃。三謂三德。境是法身。智是般若。行
X56n0928_p0347a01║是解脫。當知祇一涅槃而論此三。又境即理。三智
X56n0928_p0347a02║即名字。三行即觀行相似三也。當知九只是三。三
X56n0928_p0347a03║只是一。一尚無一豈有九三。
X56n0928_p0347a04║修二各三。共發性三。
X56n0928_p0347a05║此釋離義也。即以修六為能發。性三為所發。性三
X56n0928_p0347a06║既為三障所覆。故須修六顯發三德。德障雖一。發
X56n0928_p0347a07║覆且殊不分而分。修九之義於茲立矣。
X56n0928_p0347a08║是則修雖具九。
X56n0928_p0347a09║覆唯在性。發乃由修。以所從能。故云具九。
X56n0928_p0347a10║九祇是三。
X56n0928_p0347a11║性中智脫全成二修。修中法身即是一性。義雖具
X56n0928_p0347a12║九。體祇是三。
X56n0928_p0347a13║為對性明修故合修為二。
X56n0928_p0347a14║此釋合義也。離既各三。合何一二。良修中法身其
X56n0928_p0347a15║性無作。故合修三但名智行。亦應例云。為對修明
X56n0928_p0347a16║性故合性為一。以性中智脫非修勿功。故合性三
X56n0928_p0347a17║但名理境。
X56n0928_p0347a18║二與一性如水為波。
X56n0928_p0347a19║一性起修。
X56n0928_p0347a20║二亦無二亦如波水。
X56n0928_p0347a21║二修即性。
X56n0928_p0347a22║應知性指三障。是故具三。
X56n0928_p0347a23║陰入界共即法身。貪恚癡性即般若。業行繫縛即
X56n0928_p0347a24║解脫。
X56n0928_p0347b01║修從性成。成三法爾。
X56n0928_p0347b02║性三如水具火性氷具水體。修三如火生於木冰
X56n0928_p0347b03║融於水。
X56n0928_p0347b04║達無修性唯一妙乘。
X56n0928_p0347b05║對性辨修皆是權巧。苟契神於不二。何修性之有
X56n0928_p0347b06║乎。如是乃能受賜大車悟入中道矣。
X56n0928_p0347b07║無所分別。
X56n0928_p0347b08║中道亦亡。
X56n0928_p0347b09║法界洞朗。
X56n0928_p0347b10║三諦俱照也。
X56n0928_p0347b11║此由內外不二門成。
X56n0928_p0347b12║因觀內外故有智行。
X56n0928_p0347b13║四因果不二門者。眾生心因既具三軌。
X56n0928_p0347b14║玄義明性德三軌云。凡心一念具十法界。一一界
X56n0928_p0347b15║悉有三道性相體。即是三軌性相體。
X56n0928_p0347b16║此因成果名三涅槃。
X56n0928_p0347b17║文句明位中若研性德三法入於十信。名如是力
X56n0928_p0347b18║如是作。若入四十一地名如是因如是緣。若至佛
X56n0928_p0347b19║地名如是果如是報。初三名本。後三名末。初後同
X56n0928_p0347b20║是三德名究竟等。問。性中三軌但是性相體三。修
X56n0928_p0347b21║中因果唯有力作等七。然則十如是法修性互闕
X56n0928_p0347b22║耶。答。性具力作等。只是全修在性。修中性相體只
X56n0928_p0347b23║是發彼性三。理事相收十如無減。言三涅槃者即
X56n0928_p0347b24║三德異名也。大經云。三德具足名大涅槃。故知性
X56n0928_p0347c01║圓方便皆具常樂我淨。
X56n0928_p0347c02║因果無殊始終理一。
X56n0928_p0347c03║因果俱三。始終不二。
X56n0928_p0347c04║若爾。因德已具何不住因。
X56n0928_p0347c05║據理難事。
X56n0928_p0347c06║但由迷因。各自謂實。
X56n0928_p0347c07║記云。方便諸乘皆悉不知無始藏理一心三法。故
X56n0928_p0347c08║各於一法少分起計並謂究竟。方便尚爾。況凡夫
X56n0928_p0347c09║乎。
X56n0928_p0347c10║若了迷性實唯住因。
X56n0928_p0347c11║金錍云。果佛具自他之因性。我心具諸佛之果德。
X56n0928_p0347c12║果上以佛眼佛智觀之則唯佛無生。因中若實慧
X56n0928_p0347c13║實眼冥符亦全生是佛。故知了性則無別修。
X56n0928_p0347c14║故久研此因。因顯名果。
X56n0928_p0347c15║此因者即前眾生心因也。如大經以十二因緣為
X56n0928_p0347c16║因性。記主指為理性三因。故知果上祇顯此因。其
X56n0928_p0347c17║猶磨鏡發光。光非外得。
X56n0928_p0347c18║祇緣因果理一。用此一理為因。
X56n0928_p0347c19║即觀心因而起修因。
X56n0928_p0347c20║理顯無復果名。豈可仍存因號。因果既泯。理性自亡。
X56n0928_p0347c21║夫因果者取理之幻事。故得理而亡事。理性者取
X56n0928_p0347c22║證之假名。故得證而亡名。大論曰。佛坐道場時。不
X56n0928_p0347c23║得一法實。空拳誑小兒。誘度於一切。
X56n0928_p0347c24║祇由亡智親疎致使迷成厚薄。
X56n0928_p0348a01║上言泯亡且寄理顯。須知亡智通乎始終。祇由親
X56n0928_p0348a02║疎隨功涉位。如六即位後之五即。由亡智故所以
X56n0928_p0348a03║俱即。由親疎故所以分五。他釋唯以初住為親。相
X56n0928_p0348a04║似為疎。又以親疎配屬利鈍。此不應爾。下文義開
X56n0928_p0348a05║六即。何止分真強分三惑。寧關利鈍。但約一人。五
X56n0928_p0348a06║即迭論親疎。於義自允也。
X56n0928_p0348a07║迷厚薄故強分三惑。
X56n0928_p0348a08║圓人初緣實相。造境即中。不斷而斷。本斷無明。以
X56n0928_p0348a09║由二惑任運先除。故說初信斷見。七信斷思等。其
X56n0928_p0348a10║實見思體是無明。故文句云。性德之理而為通別
X56n0928_p0348a11║二惑之所染著。難可了知。記曰。二惑叵分故云難
X56n0928_p0348a12║了。今言強分蓋由此耳。
X56n0928_p0348a13║義開六即。
X56n0928_p0348a14║記云。約理則證法無名。約事則不無諸位。今言義
X56n0928_p0348a15║開六即其意也。
X56n0928_p0348a16║名智淺深。
X56n0928_p0348a17║親疎從行。淺深約位。
X56n0928_p0348a18║故知夢勤加功空名惑絕。
X56n0928_p0348a19║勤加三智泯絕三惑。他釋引大論云。空但有名而
X56n0928_p0348a20║無真實。惑即法性亦但有名。故用空名以喻惑妄。
X56n0928_p0348a21║幻因既滿。鏡像果圓。
X56n0928_p0348a22║因果位通。故以圓滿言之。所舉夢空幻像四喻者。
X56n0928_p0348a23║前三喻體不可得。後一喻任運所現。
X56n0928_p0348a24║空像雖即義同而空虗像實。
X56n0928_p0348b01║體虗雖同。然空無形而像可見。以像望空虗復名
X56n0928_p0348b02║實。
X56n0928_p0348b03║像實故稱理本有。
X56n0928_p0348b04║喻理具三千果滿即現。
X56n0928_p0348b05║空虗故迷轉成性。
X56n0928_p0348b06║喻無明轉故即變為明。他本云性成者。誤。
X56n0928_p0348b07║是則不二而二立因果殊。二而不二始終體一。若謂
X56n0928_p0348b08║因異果。因亦非因。
X56n0928_p0348b09║因不具德此非圓因。
X56n0928_p0348b10║曉果從因。因方尅果。
X56n0928_p0348b11║果藉圓修方獲妙果。
X56n0928_p0348b12║所以三千在理同名無明。
X56n0928_p0348b13║果德三千在理名三道。法身為苦。般若為惑。解脫
X56n0928_p0348b14║為業。今略言惑也。又無明是無住之本。業苦是所
X56n0928_p0348b15║立之法。今云在理。舉本攝末故也。
X56n0928_p0348b16║三千果成咸稱常樂。
X56n0928_p0348b17║因理三千至果稱三德。苦成法身。惑成般若。業成
X56n0928_p0348b18║解脫。皆具四德。今略云二也。又常樂屬法身。淨屬
X56n0928_p0348b19║般若。我屬解脫。今云果成。舉體攝用故。
X56n0928_p0348b20║三千無改。無明即明。
X56n0928_p0348b21║釋上句。以三千法性隨緣不變。故曰無改。
X56n0928_p0348b22║三千並常。俱體俱用。
X56n0928_p0348b23║釋下句。以三千全是法身之體二法之用。故曰並
X56n0928_p0348b24║常。此又從略耳。
X56n0928_p0348c01║此以修性不二門成。
X56n0928_p0348c02║修性為因。因成名果。問。前修性門攝智行二妙。記
X56n0928_p0348c03║以智行對住前三即。今以修性為因亦合因屬住。
X56n0928_p0348c04║前果在初住。何故此門有因滿果圓之說。答。記云
X56n0928_p0348c05║今言行者多在住前。故知所對且據一往。又記云
X56n0928_p0348c06║若至初住名隨分果。又云境智行三歷六即位以
X56n0928_p0348c07║至於果。故知他人唯指初住為果者。局之甚也。
X56n0928_p0348c08║五染淨不二門者。若識無始即法性為無明。故可了
X56n0928_p0348c09║今即無明為法性。
X56n0928_p0348c10║欲明染淨緣起。先示無始無住之本也。記云法性
X56n0928_p0348c11║即無明。法性無住處。無明即法性。無明無住處。無
X56n0928_p0348c12║明法性雖皆無住。而與一切諸法為本。今既示其
X56n0928_p0348c13║觀體。是故須了無明即法性。以法性為本。若識其
X56n0928_p0348c14║本。則所立一切染淨之法在乎剎那。
X56n0928_p0348c15║法性之與無明。徧造諸法。名之為染。
X56n0928_p0348c16║法性隨無明。緣實造九界。皆是三道流轉。故名為
X56n0928_p0348c17║染。而云與者。地論云。唯真不生。單妄不成。真妄和
X56n0928_p0348c18║合方有所為。又圓人未破無明已還。雖造佛界亦
X56n0928_p0348c19║名為染。以今明淨法唯取果後應用也。故文句記
X56n0928_p0348c20║釋事理權實中。謂心意識等淨不淨業是染緣立
X56n0928_p0348c21║一切法。釋體用權實中。謂初住分果百界之用是
X56n0928_p0348c22║淨緣立一切法。記自指云。如染淨不二門明。
X56n0928_p0348c23║無明之與法性。遍應眾緣。號之為淨。
X56n0928_p0348c24║無明感法性。應權造十界。並是果中勝用。故名為
X56n0928_p0349a01║淨。亦云與者。輔行明聖人變化所造。亦令眾生變
X56n0928_p0349a02║心所見。又輔行云。自行由觀染因緣生。化他則以
X56n0928_p0349a03║淨因緣生。自他相對則以染淨和合因緣而生。此
X56n0928_p0349a04║中既云遍應眾緣。正是染淨和合也。故知與字不
X56n0928_p0349a05║可闕之。他本無二與字者。恐往人不善其義妄有
X56n0928_p0349a06║除削耳。
X56n0928_p0349a07║濁水清水波濕無殊。清濁雖即由緣。
X56n0928_p0349a08║清濁二水皆由風故起於二波。染淨二體並由妄
X56n0928_p0349a09║故起於二用。
X56n0928_p0349a10║而濁成本有。
X56n0928_p0349a11║眾生無始唯有煩惱業苦而已。
X56n0928_p0349a12║濁雖本有而全體是清。
X56n0928_p0349a13║三道全是理性三因。
X56n0928_p0349a14║以二波理通。舉體是用。故三千因果俱名緣起。迷悟
X56n0928_p0349a15║緣起不離剎那。
X56n0928_p0349a16║合上濁水清水波濕無殊。此攝事歸理也。無謂剎
X56n0928_p0349a17║那非真是妄。
X56n0928_p0349a18║剎那性常。緣起理一。
X56n0928_p0349a19║合上二波理通舉體是用。此指理融事也。但合初
X56n0928_p0349a20║後。中間自明。
X56n0928_p0349a21║一理之內而分淨穢。
X56n0928_p0349a22║即就緣起理一之內。而分緣起淨穢之相。
X56n0928_p0349a23║別則六穢四淨。
X56n0928_p0349a24║此言十界當分也。
X56n0928_p0349b01║通則十通淨穢。
X56n0928_p0349b02║此言十界互具也。如章安問十界互相有為因為
X56n0928_p0349b03║果。答。俱相有因。果隔難顯因通易知。如慈童女以
X56n0928_p0349b04║地獄界發佛心等。他釋十界相望。地獄唯穢。佛界
X56n0928_p0349b05║唯淨。中八展轉。望下為淨。望上為穢。既互有淨穢
X56n0928_p0349b06║故名為通。其實八通。總舉言十。故知通義方是今
X56n0928_p0349b07║文染淨意也。則唯佛界名淨。九俱通染。今謂若如
X56n0928_p0349b08║是者。祇合云別則九穢一淨。通則十通淨穢。以謂
X56n0928_p0349b09║染淨與淨穢同故反顯別義。方是今意也。應知染
X56n0928_p0349b10║淨從迷悟體用而言。淨穢約凡聖界如而辨。在迷
X56n0928_p0349b11║以無明為體。造九為用。則淨穢界如皆悉染也。在
X56n0928_p0349b12║悟以法性為體。造十為用。則淨穢界如皆悉淨也。
X56n0928_p0349b13║故知剎那染體悉淨。
X56n0928_p0349b14║既了十通淨穢。故知剎那無明染體悉同聖人法
X56n0928_p0349b15║性淨體。以法性任運具十界故。言剎那者。舉至促
X56n0928_p0349b16║之念也。如止觀云。無心而已。介爾有心即具三千。
X56n0928_p0349b17║三千未顯。驗體仍迷。
X56n0928_p0349b18║見思未破偏得迷名。爾雅云。仍。因也。
X56n0928_p0349b19║故相似位成。六根徧照。
X56n0928_p0349b20║七信已上肉眼具五眼故。即能遍照十界。乃至意
X56n0928_p0349b21║根亦爾。問。身根如何遍照。答。十界色像皆身中現。
X56n0928_p0349b22║又以普現三昧而化十界。即其相也。當知六根徧
X56n0928_p0349b23║照。即因果具十之義彰矣。章安謂因通果隔者。蓋
X56n0928_p0349b24║約前三即為言耳。
X56n0928_p0349c01║照分十界。各具灼然。
X56n0928_p0349c02║照既似真。十必成百。界兼假實。任運三千。請觀各
X56n0928_p0349c03║具灼然。以驗十通淨穢。
X56n0928_p0349c04║豈六根淨人謂十定十。
X56n0928_p0349c05║以法師功德品文未委示十界互具之相。恐人定
X56n0928_p0349c06║謂。故此釋之。
X56n0928_p0349c07║分真垂迹十界亦然。
X56n0928_p0349c08║相似徧照猶屬緣修。初住已上真修體顯。證法身
X56n0928_p0349c09║之本。垂十界之迹。名不思議應也。
X56n0928_p0349c10║乃至果成等彼百界。
X56n0928_p0349c11║妙覺果成無別所顯。只是與彼理體百界究竟齊
X56n0928_p0349c12║等。他本作乃由果成者。誤。釋者云。由分證佛果故
X56n0928_p0349c13║能於百世界八相成道。今謂百界縱爾。等彼如何。
X56n0928_p0349c14║豈不以前文云三千未顯驗體仍迷。故約相似已
X56n0928_p0349c15║來明乎體顯。故知等彼須指前文。況似位中云。照
X56n0928_p0349c16║分十界各具灼然。斯亦照前百界之相耳。又下文
X56n0928_p0349c17║云。三法只是證彼理三。百界成道諒非此意。
X56n0928_p0349c18║故須初心而遮而照。
X56n0928_p0349c19║所顯百界雖推上位。能顯三觀要在初心。
X56n0928_p0349c20║照故三千恒具。遮故法爾空中。
X56n0928_p0349c21║三千是權。空中是實。即法華諸法實相也。實相必
X56n0928_p0349c22║諸法故云恒具。諸法必實相故云法爾。蓋顯三觀
X56n0928_p0349c23║同時也。問。一家圓教二諦。多以空假為俗。中道為
X56n0928_p0349c24║真。何故權實復以假法為權。空中為實。答。真俗約
X56n0928_p0350a01║中邊而辨。權實約事理而分。當知空者若望中道。
X56n0928_p0350a02║中既絕待空猶對假。故屬俗諦。若望權法。權是建
X56n0928_p0350a03║立。法空須泯。亡故屬實相。然則不思議空。體即中
X56n0928_p0350a04║道。以其名義涉於修成。是故同俗也。
X56n0928_p0350a05║終日雙亡。終日雙照。
X56n0928_p0350a06║此復亡前遮照。照前遮照亦顯同時。故云終日。如
X56n0928_p0350a07║文句云。非空假中照空假中。又如止觀云。非三而
X56n0928_p0350a08║三三而不三。複疎成妙其例非一。
X56n0928_p0350a09║不動此念徧應無方。
X56n0928_p0350a10║此念之體。廓周十界徹三際。果上徧應何莫由斯。
X56n0928_p0350a11║易曰。神無方而易無體。𬉧康伯曰。不可以一方一體
X56n0928_p0350a12║明也。
X56n0928_p0350a13║隨感而施。淨穢斯泯。
X56n0928_p0350a14║施應由照。泯相由遮。
X56n0928_p0350a15║亡淨穢故以空以中。仍由空中轉染為淨。
X56n0928_p0350a16║空中二觀。不獨亡於所造之法。抑亦轉於能造之
X56n0928_p0350a17║體。何者。無明非空中不轉。法性非空中不顯。非但
X56n0928_p0350a18║無明法性體性不二。空中二觀即無明是。自非即
X56n0928_p0350a19║惑成智。何由轉染為淨。問。圓破無明只應中道。何
X56n0928_p0350a20║用於空。答。空是中觀之用。中是空觀之體。空無中
X56n0928_p0350a21║道未異偏真。中道不空安能蕩相。是故諸文所說
X56n0928_p0350a22║中觀觀無明顯生法二空者。良由此也。問。假觀何
X56n0928_p0350a23║不轉染為淨。答。假破塵沙。塵沙障事。事屬化他。非
X56n0928_p0350a24║自行迷理之惑。其實三觀修在一心。今就別論是
X56n0928_p0350b01║故唯二。
X56n0928_p0350b02║由了染淨空中自亡。
X56n0928_p0350b03║斷德為了。智德為亡。前明亡相則云淨穢。後明轉
X56n0928_p0350b04║義乃言染淨。若謂同者。那反其文。
X56n0928_p0350b05║此以因果不二門成。
X56n0928_p0350b06║因觀染體。果獲淨用。但前屬自行。此攝化他也。
X56n0928_p0350b07║六依正不二門者。已證遮那。一體不二。
X56n0928_p0350b08║法身所住名常寂光。法身非陰入之形。寂光無莊
X56n0928_p0350b09║嚴之相。淨名疏云。真如佛性非身非土而說身土。
X56n0928_p0350b10║離身無土。離土無身。名身土者。一法。二義。今舉遮
X56n0928_p0350b11║那身必兼土。故曰一體不二。況毗盧遮那遍一切
X56n0928_p0350b12║處。當知一切諸法無非佛法。金錍云。一佛成道。法
X56n0928_p0350b13║界無非此佛之依正。一體不二又此義焉。
X56n0928_p0350b14║良由無始一念三千。
X56n0928_p0350b15║等彼百界。
X56n0928_p0350b16║以三千中生．陰二千為正。國土一千屬依。
X56n0928_p0350b17║大論立三種世間。謂眾生住處五陰也。眾生世間
X56n0928_p0350b18║即於五陰實法之中假立名字妄生宰主。十界凡
X56n0928_p0350b19║聖無不依此三種世間造十如是法。
X56n0928_p0350b20║依正既居一心。一心豈分能所。雖無能所。依正宛然。
X56n0928_p0350b21║遮那身土如鏡如器。三千依正如像如飯。鏡器常
X56n0928_p0350b22║一故無能所。像飯常異故云宛然。
X56n0928_p0350b23║是則理性．名字．觀行已有不二依正之相。
X56n0928_p0350b24║舉此三位者。即同前文三千未顯驗體仍迷。所言
X56n0928_p0350c01║相者。即佛法界如是相也。
X56n0928_p0350c02║故使自他因果相攝。
X56n0928_p0350c03║自心因果及生佛因果常無間然。
X56n0928_p0350c04║但眾生在理。果雖未辨。一切莫非遮那妙境。
X56n0928_p0350c05║問。此與前文理性等已有不二依正之相何別。答。
X56n0928_p0350c06║前一向明理具。今徧指事造即是妙境。如金錍云。
X56n0928_p0350c07║眾生自於佛依正中而生殊見。
X56n0928_p0350c08║然應復了。諸佛法體非遍而遍。眾生理性非局而局。
X56n0928_p0350c09║法體非遍約證云遍。理性非局隨情曰局。問。局義
X56n0928_p0350c10║可爾。法何不遍耶。答。理絕百非。何遍之有。蓋從迷
X56n0928_p0350c11║悟事說強分兩端。不二之性奚甞暫異。
X56n0928_p0350c12║始終不改。大小無妨。
X56n0928_p0350c13║此約生佛各辨。諸佛化他始終法體不改。眾生自
X56n0928_p0350c14║行始終理性不改。而皆大小依正無所妨礙。
X56n0928_p0350c15║因果理同。依正何別。
X56n0928_p0350c16║此約生佛合論。恐疑者云。諸佛大小無妨。固其然
X56n0928_p0350c17║矣。眾生既局安得無妨。故此釋之。
X56n0928_p0350c18║故淨穢之土。勝劣之身。
X56n0928_p0350c19║同居．方便．實報皆有淨穢之相。尊特為勝。生身為
X56n0928_p0350c20║劣。又通佛為勝。藏佛為劣。又丈六為勝。隨類為劣。
X56n0928_p0350c21║他釋淨謂寂光。穢謂塵國。勝謂法身。劣謂塵身。同
X56n0928_p0350c22║居雖有淨土。比寂光還穢。應身雖有勝應。比法身
X56n0928_p0350c23║還劣。今觀他意。既寂光外唯言同居。必法身外但
X56n0928_p0350c24║論生身耳。是則佛佛之化用豈有三千依正耶。又
X56n0928_p0351a01║若通取方便．實報為穢。尊特為劣者。諸無此例。況
X56n0928_p0351a02║此中身土正談自在之相。安可以寂光為淨法身
X56n0928_p0351a03║為勝乎。
X56n0928_p0351a04║塵身與法身量同。塵國與寂光無異。
X56n0928_p0351a05║身之與國皆言塵者。顯無數量也。如文句記云。寂
X56n0928_p0351a06║光既徧。遮那亦等。諸身既與法身量同。諸國亦與
X56n0928_p0351a07║寂光不異。以彼例此諸塵義同。非謂舉劣況勝。
X56n0928_p0351a08║是則一一塵剎一切剎。一一塵身一切身。
X56n0928_p0351a09║身剎化事。事既即理。理無礙故事亦無礙。良由諸
X56n0928_p0351a10║佛已得即事之理。所以身剎重重互現。眾生但有
X56n0928_p0351a11║即理之事。是故依正各各不融。問。眾生雖自不融。
X56n0928_p0351a12║何不見佛互現。答。是盲者過。非日月咎。故無明未
X56n0928_p0351a13║破縱生方便猶有障礙。若至實報非但見佛亦復
X56n0928_p0351a14║自融。仍須知此互具現之相。由無明未盡見如是
X56n0928_p0351a15║事。無明若盡法身究顯則無彼此色相迭相見矣。
X56n0928_p0351a16║故文句記曰。若云塵剎重重相入。重重相有。重重
X56n0928_p0351a17║事等。重重說等。為未了者以事顯理。
X56n0928_p0351a18║廣狹勝劣難思議。
X56n0928_p0351a19║國之廣狹既即寂光身之勝劣。既即法身故難思
X56n0928_p0351a20║議也。此結前二句。
X56n0928_p0351a21║淨穢方所無窮盡。
X56n0928_p0351a22║淨穢方所亦必兼正報。既一即一切。故無窮盡也。
X56n0928_p0351a23║此結後二句。
X56n0928_p0351a24║若非三千空假中。安能成茲自在用。
X56n0928_p0351b01║應如染淨門云。故須初心而遮而照等。今但略示
X56n0928_p0351b02║非專理具而已。由觀三千空中而證法身寂光。由
X56n0928_p0351b03║觀三千即假而現塵身塵剎。
X56n0928_p0351b04║如是方知生佛等。彼此事理互相收。
X56n0928_p0351b05║前云故使自他因果相攝。言其理也。今云如是方
X56n0928_p0351b06║知等者。謂其證也。不思議理理則勝事故互相收。
X56n0928_p0351b07║此以染淨不二門成。
X56n0928_p0351b08║轉染為淨。淨用之相故有依正。
X56n0928_p0351b09║七自他不二門者。隨機利他事乃憑本。本謂一性具
X56n0928_p0351b10║足自他。方至果位自即益他。
X56n0928_p0351b11║由性本不二。故事用相即。
X56n0928_p0351b12║如理性三德三諦三千。
X56n0928_p0351b13║三千真俗中皆名為理俱。以不改為性。此指果人
X56n0928_p0351b14║已顯之性。故以三德三諦言之。記云。德若無諦德
X56n0928_p0351b15║無所依。諦若無德諦不得顯。故以修成之德顯於
X56n0928_p0351b16║理性之諦。今若不作此解。如何消釋下文。
X56n0928_p0351b17║自行唯在空中。利他三千赴物。
X56n0928_p0351b18║常在寂光。遍赴三土。
X56n0928_p0351b19║物機無量不出三千。能應雖多不出十界。
X56n0928_p0351b20║機應之相不出十界。十界之法不出三土。若曉此
X56n0928_p0351b21║已方會下文不出寂光之意。何者。且十如是中報
X56n0928_p0351b22║最居末。六凡界報止在同居。兩教二乘報在方便。
X56n0928_p0351b23║菩薩界報兼於二土。三藏同凡。通如二乘。別教空
X56n0928_p0351b24║假亦齊方便。唯佛果報則屬實報。謂別圓修中地
X56n0928_p0351c01║住所感也。問。寂光何得無報耶。答。有二種。若自受
X56n0928_p0351c02║用則屬寂光。即自行空中也。若他受用則屬實報。
X56n0928_p0351c03║即利他赴物也。今論機應必須約他。但以實造為
X56n0928_p0351c04║機權造為應。義斯見矣。
X56n0928_p0351c05║界界轉現不出一念。土土互生不出寂光。
X56n0928_p0351c06║轉現即十界機應正報之相也。互生即三土機應
X56n0928_p0351c07║依報之相也。斯皆指事即理。正明自他不二。問。轉
X56n0928_p0351c08║現互生合是能應。無記化化之用那通物機耶。答。
X56n0928_p0351c09║眾生身土亦是唯識變現隨緣發生。不定係於一
X56n0928_p0351c10║界一土。故言轉言互耳。他釋四土互生皆是果上
X56n0928_p0351c11║之用。意謂身既現十土須生四。而不思佛身有相。
X56n0928_p0351c12║寂土無形。又若以寂土為生。亦合以法身為用也。
X56n0928_p0351c13║眾生由理具三千故能感。諸佛由三千理滿故能應。
X56n0928_p0351c14║理具三千以佛感佛。三千理滿以生應生。方諸挹
X56n0928_p0351c15║水陽燧引火。類同則相親。氣同則相合。
X56n0928_p0351c16║應徧機徧欣赴不差。
X56n0928_p0351c17║機發為欣。應益為赴。
X56n0928_p0351c18║不然豈能如鏡現像。
X56n0928_p0351c19║普門玄義云。若依地人明闡提斷善盡為阿梨耶
X56n0928_p0351c20║識所熏更能起善。梨耶即無記無明善惡依持。為
X56n0928_p0351c21║一切種子。闡提不斷無明無記故還生善。佛斷無
X56n0928_p0351c22║記無明盡無所可熏。故惡不復生。若欲以惡化物。
X56n0928_p0351c23║但作神通變現度眾生耳。此則作意方能起惡。如
X56n0928_p0351c24║人畫諸色像。非是任運如明鏡不動色像自形。可
X56n0928_p0352a01║是不思議理能應惡。若作意者與外道何異。
X56n0928_p0352a02║鏡有現像之理。
X56n0928_p0352a03║諸佛三千有起應之理。異乎作意神通也。
X56n0928_p0352a04║形有生像之性。
X56n0928_p0352a05║眾生三千有致感之性。異乎梨耶所熏也。
X56n0928_p0352a06║若一形對不能現像。則鏡理有窮。形事不通。
X56n0928_p0352a07║若一眾生機發感動。諸佛不應。則理有所窮。感而
X56n0928_p0352a08║不通也。問。上句既云形有生像之性。此中合云形
X56n0928_p0352a09║性不通。何謂形事耶。答。上據理性。今即取事行。如
X56n0928_p0352a10║玄義明冥顯二機並由過現。善修三業方能感應。
X56n0928_p0352a11║豈可唯藉理具端拱待應乎。他本云形事未通釋
X56n0928_p0352a12║者。仍節此句屬於下文。非但喻義不全。亦乃文勢
X56n0928_p0352a13║不便。
X56n0928_p0352a14║若形與鏡隔則容有是理。
X56n0928_p0352a15║若機未交感則容有不應之理。問。如佛為闡提說
X56n0928_p0352a16║法。將非無機亦能致應耶。答。玄義明闡提阿鼻不
X56n0928_p0352a17║斷性善亦可為機。但今正約顯機為論。故非冥非
X56n0928_p0352a18║顯機不取也。
X56n0928_p0352a19║無有形對而不像者。若鏡未現像。由塵所遮。
X56n0928_p0352a20║理具三千未能顯應。由三惑所覆故。見思．無明障
X56n0928_p0352a21║自行空中。塵沙障利他三千。
X56n0928_p0352a22║去塵由人磨。現像非關磨者。
X56n0928_p0352a23║去惑雖由三觀。現應實唯心性。故麤垢先落則似
X56n0928_p0352a24║像已彰。無明後除則真應斯顯。
X56n0928_p0352b01║以喻觀法大旨可知。
X56n0928_p0352b02║觀字音觀察之觀。
X56n0928_p0352b03║應知理雖自他具足。必藉緣了為利他功。
X56n0928_p0352b04║果上利他之用不出智斷二德。此但由因中修了
X56n0928_p0352b05║因故方獲智德。修緣因故乃成斷德。今推果從因。
X56n0928_p0352b06║意在觀行也。
X56n0928_p0352b07║復由緣．了與性一合。
X56n0928_p0352b08║緣．了二因不但能成利他之功。亦復自行。由茲顯
X56n0928_p0352b09║理。了因智慧正破三惑。緣因福德助顯三諦。二修
X56n0928_p0352b10║泯性故云一合。
X56n0928_p0352b11║方能稱性施設萬端。則不起自性化無方所。此由依
X56n0928_p0352b12║正不二門成。
X56n0928_p0352b13║三千依正若望自行空中已屬於他。若望所赴物
X56n0928_p0352b14║機仍屬於自。
X56n0928_p0352b15║八三業不二門者。於化他門事分三密。隨順物理得
X56n0928_p0352b16║名不同。
X56n0928_p0352b17║淨名記云。密者一一界中各具十故。不可以一界
X56n0928_p0352b18║測。不可以多界測。即名為密。又文句記曰。凡云三
X56n0928_p0352b19║密必約應化。自受用報平等法身何所論密。
X56n0928_p0352b20║心輪鑒機。二輪設化。
X56n0928_p0352b21║玄義明三輪示現之相。身輪示藥珠二身。藥喻可
X56n0928_p0352b22║畏破惡之形。珠喻可愛生善之狀。口輪示毒天二
X56n0928_p0352b23║毫。毒喻說破惡法。天喻說生善法。心輪示隨自他
X56n0928_p0352b24║意。隨自如珠如天。隨他如藥如毒。然而身輪本屬
X56n0928_p0352c01║前門。此門正在口密。文舉三者。相帶而明也。
X56n0928_p0352c02║現身說法未曾毫差。
X56n0928_p0352c03║身說無差必由心鑒。
X56n0928_p0352c04║在身分於真應。
X56n0928_p0352c05║真即法身。應兼勝劣。所以但言二身。蓋約相無相
X56n0928_p0352c06║分。不論報化之別。故自受用報同名真身。他受用
X56n0928_p0352c07║報乃隨類化身。皆屬應攝。若據現身說法實唯應
X56n0928_p0352c08║身。今對真身辨者。為欲從應顯真。相即非相。以成
X56n0928_p0352c09║三業不二故也。
X56n0928_p0352c10║在法分於權實。
X56n0928_p0352c11║說前三教七方便法皆名為權。說圓教唯一佛乘
X56n0928_p0352c12║法稱為實。
X56n0928_p0352c13║二身若異。何故乃云即是法身。
X56n0928_p0352c14║涅槃云。吾今此身即是法身。法華云。微妙淨法身。
X56n0928_p0352c15║具相三十二。亦此義也。當知圓應皆即真身。前三
X56n0928_p0352c16║教佛俱無是理。
X56n0928_p0352c17║二說若乖。何故乃云皆成佛道。
X56n0928_p0352c18║法華明布施持戒等皆已成佛道。乃至開方便門
X56n0928_p0352c19║示真實相。並即權顯實也。
X56n0928_p0352c20║若唯法身應無垂世。
X56n0928_p0352c21║通論之十界色像皆名垂世。別語之且是王宮丈
X56n0928_p0352c22║六身也。
X56n0928_p0352c23║若唯佛道誰施三乘。
X56n0928_p0352c24║兩教二乘三教菩薩正屬施權。以人天乘非出世
X56n0928_p0353a01║教。故且略之。
X56n0928_p0353a02║身尚無身。說必非說。身口平等。等彼意輪。
X56n0928_p0353a03║上明應即是法身已融矣。權皆成實。但是所說已
X56n0928_p0353a04║融。未顯能說無異。故今以身例說。以二例意。三皆
X56n0928_p0353a05║平等方名不二。
X56n0928_p0353a06║心色一如不謀而化。
X56n0928_p0353a07║三業即法故一如。即法而化故不謀。
X56n0928_p0353a08║常冥至極。稱物施為。
X56n0928_p0353a09║法化俱時。欣赴無失。
X56n0928_p0353a10║豈非百界一心。界界無非三業。界尚一念。三業豈殊。
X56n0928_p0353a11║顯前果上三業不二本。由因中百界尚一心。以界
X56n0928_p0353a12║無別法唯是依正。三業但在正報而已。界尚融一。
X56n0928_p0353a13║業豈定三。
X56n0928_p0353a14║果用無虧因必稱果。若信因果。方知三密本有。
X56n0928_p0353a15║若信因心而具果用。方知三密事乃憑本。有本若
X56n0928_p0353a16║信下無因果二字。義雖無損。語似不全。
X56n0928_p0353a17║百界三業俱空假中。故使稱宜徧赴為果。
X56n0928_p0353a18║三觀功成。百界用顯。
X56n0928_p0353a19║一一應色一一言音。無不百界三業具足。
X56n0928_p0353a20║但舉應色言音而不云心者。以身口是赴物之相
X56n0928_p0353a21║故。又上云稱宜徧赴。即心輪鑒機之義也。
X56n0928_p0353a22║化復作化。斯之謂歟。
X56n0928_p0353a23║地持處明九種大禪。菩薩成道轉法輪等並在其
X56n0928_p0353a24║中。第六一切行禪中有無記化。化禪即化復作化
X56n0928_p0353b01║也。玄義云。不須作意故名無記。
X56n0928_p0353b02║故一念凡心已有理性三密相海。
X56n0928_p0353b03║前云因必稱果。蓋明諸佛之本也。今云一念凡心。
X56n0928_p0353b04║正示眾生之德也。攝為觀體諸門並然。學者臨文
X56n0928_p0353b05║無忘鄭重。理性三密者。如來藏云。一切眾生貪恚
X56n0928_p0353b06║癡中有如來身結跏趺坐。此語甚熟。而解者無幾。
X56n0928_p0353b07║靈味小亮云。生死之中本有真神佛體萬德咸具。
X56n0928_p0353b08║而為煩惱所覆。若能斷惑佛體自現。章安引古破
X56n0928_p0353b09║云。若言眾生身中已有佛果。此則因中有果。食中
X56n0928_p0353b10║有糞。童女有兒等。此見講者不了一家談具之義。
X56n0928_p0353b11║往往有過靈味之說。指性善則謂二嚴己著。點性
X56n0928_p0353b12║惡則謂三毒長存。計未出於自生。道何殊於常見。
X56n0928_p0353b13║傳習滋蔓傷如之何。應知三密相海乃是不思議
X56n0928_p0353b14║解脫妙用果上普現。四性推覓尚不可得。況因中
X56n0928_p0353b15║所具相貌奚陳。良以無明之心體即是明已有解
X56n0928_p0353b16║脫妙用之性。有非實有。無非斷無。雖撿之未形而
X56n0928_p0353b17║修之可發。請尋止觀不思議境三喻之文。當解其
X56n0928_p0353b18║理。
X56n0928_p0353b19║一塵報色同在本理毗盧遮那。
X56n0928_p0353b20║三密是遮那之用。遮那是三密之體。心色互舉二
X56n0928_p0353b21║必相兼。一塵報色者。此舉身業之至微也。身必兼
X56n0928_p0353b22║口。則三業俱妙。肇師曰。聖遠乎哉。體之即神。
X56n0928_p0353b23║方乃名為三無差別。此以自他不二門成。
X56n0928_p0353b24║以自化他必用三業。
X56n0928_p0353c01║九權實不二門者。平等大慧常鑒法界。
X56n0928_p0353c02║語出瓔珞。平等者。權實二智同時而照也。法界者。
X56n0928_p0353c03║二智所照權實之境也。若准餘文。實照空中。權照
X56n0928_p0353c04║於假。則以三法為界。若據下文九權一實。即於權
X56n0928_p0353c05║假之中自分權實。空中乃屬非權非實。是則但取
X56n0928_p0353c06║十法為界。以今正對所化之機故也。
X56n0928_p0353c07║亦由理性九權一實。實復九界。權亦復然。
X56n0928_p0353c08║九界十如皆變真常故名為權。佛界十如皆合中
X56n0928_p0353c09║道故名為實。十界互具。故曰實復九界等。
X56n0928_p0353c10║權實相冥。百界一念。不可分別。
X56n0928_p0353c11║即下文一理非權非實。
X56n0928_p0353c12║任運常然。
X56n0928_p0353c13║而權而實。
X56n0928_p0353c14║至果乃由契本一理。非權非實而權而實。
X56n0928_p0353c15║此門從說法立名。權實之相須約對機設教而辯。
X56n0928_p0353c16║准玄義所明。對六道說人天教。對四法界說四教。
X56n0928_p0353c17║若四教本云三藏教。明世間布施持戒禪定。即人
X56n0928_p0353c18║天教。又輔行云。人天亦三藏攝。是則約機即九權
X56n0928_p0353c19║一實。約教即三權一實也。
X56n0928_p0353c20║此即如前心輪自在。致令身口赴權實機。三業一念
X56n0928_p0353c21║無乖權實。不動而施豈應隔異。
X56n0928_p0353c22║能說既一。所說何殊。
X56n0928_p0353c23║對說即以權實立稱。在身即以真應為名。
X56n0928_p0353c24║說權在應。說實名真。真非離應。應即真故。
X56n0928_p0354a01║三業理同。權實冥合。
X56n0928_p0354a02║上云不動而施以明權實相即。今言理同冥合意
X56n0928_p0354a03║顯二法雙非。苟曰不然辭則煩重。
X56n0928_p0354a04║此以三業不二門成。
X56n0928_p0354a05║雖通三業。正由口論成茲法妙。
X56n0928_p0354a06║十受潤不二門者。物理本來性具權實。
X56n0928_p0354a07║權實亦約十界言之。何者。此門攝眷屬利益。玄義
X56n0928_p0354a08║明四種眷屬獲七番利益。四種豈非十界之機。七
X56n0928_p0354a09║番亦是十界之益。此機此益物性具焉。問。四趣云
X56n0928_p0354a10║何利益耶。答。因益破惡。果益離苦。具如玄文。
X56n0928_p0354a11║無始熏習或權或實。權實由熏。理恒平等。
X56n0928_p0354a12║熏習之義備乎起信。彼云。如世間衣服。實無於香
X56n0928_p0354a13║氣。若人以香而熏習故則有香氣。此亦如是。真如
X56n0928_p0354a14║淨法實無於染。但以無明而熏習故則有染相。無
X56n0928_p0354a15║明染法實無淨業。但以真如而熏習故則有淨用。
X56n0928_p0354a16║前云性具權實。即是真如無明也。以此二法但有
X56n0928_p0354a17║二名而無二體。雖具權實之性。實無權實之相。今
X56n0928_p0354a18║云無始熏習等者。即是真如以無明熏故則生九
X56n0928_p0354a19║權。無明以真如熏故則是起一實。然其二義皆是
X56n0928_p0354a20║內熏。必假外熏方得成就。論明熏習染法即以妄
X56n0928_p0354a21║境界六塵為緣。熏習淨法即以諸佛菩薩善知識
X56n0928_p0354a22║等為緣。如是內外二熏。眾生無始孰不由此成權
X56n0928_p0354a23║實機。機雖有殊。理本無二。
X56n0928_p0354a24║遇時成習。行願所資。
X56n0928_p0354b01║此明熏習增長。既云行願所資。乃是別示外熏之
X56n0928_p0354b02║義也。
X56n0928_p0354b03║若無本因。熏亦徒設。遇熏自異。非由性殊。
X56n0928_p0354b04║輔行云。以內具故他竟能熏。故觀所熏唯見理具。
X56n0928_p0354b05║若觀理具則識真如常熏內具。諸論教道不見此
X56n0928_p0354b06║實。雖內外熏以立種子。不了新熏本有之意。是故
X56n0928_p0354b07║種子但同冥初。問。輔行之意將非指斥起信之說
X56n0928_p0354b08║乎。答。是何言毀。豈不聞攝大乘云。法性不為惑所
X56n0928_p0354b09║染。不為真所淨。故法性非依持。言依持者。阿梨耶
X56n0928_p0354b10║是也。無沒無明盛持一切種子。又唯識宗說真如
X56n0928_p0354b11║無知無覺凝然不變。但說八識種子生滅。又小乘
X56n0928_p0354b12║經部亦有假立種子之義。記主所斥蓋是此耳。起
X56n0928_p0354b13║信談依如來藏故有生滅心。豈與攝論等同耶。兩
X56n0928_p0354b14║誤哉。然復須知諸論所說。或云真如生法。或云梨
X56n0928_p0354b15║耶生法。皆是隨順悉檀赴物之意。儻專四性安論
X56n0928_p0354b16║二空。故止觀云。天親龍樹內鑒冷然。外適時宜。各
X56n0928_p0354b17║權所據。今有傳山門教者。確執具義彈射華嚴．起
X56n0928_p0354b18║信宗師。謂無圓滿之解者。一何傷乎。況彼宗法性
X56n0928_p0354b19║圓融具德。真如隨緣。即義潺然。但未如天台委示
X56n0928_p0354b20║理具善惡之性。抑同別教殊昧通方。如止觀明地
X56n0928_p0354b21║論師以法性持真妄。真妄依法性。即心具一切法
X56n0928_p0354b22║也。賢首清涼等所說。不亦如是耶。荊谿云。弘法利
X56n0928_p0354b23║他之功不補非法毀人之失。後昆慎之。
X56n0928_p0354b24║性雖無殊。必藉幻發。
X56n0928_p0354c01║大論云。幻化象馬及種種物。雖知無實然色可見。
X56n0928_p0354c02║下文四幻所喻咸同。
X56n0928_p0354c03║幻機幻感幻應幻赴。
X56n0928_p0354c04║可發為機。通聖曰感。現身名應。說法云赴。
X56n0928_p0354c05║能應所化並非權實。
X56n0928_p0354c06║夫能應說權實之法。所化得權實之益。並依染淨
X56n0928_p0354c07║二緣之所建立。染淨如幻。權實亦然。故玄義云。若
X56n0928_p0354c08║取悟理。理則非權非實。不見一法。
X56n0928_p0354c09║然由性具非權非實成權實機。佛亦果具非權非實
X56n0928_p0354c10║為權實應。
X56n0928_p0354c11║珠非水火。水火從緣。理非權實。權實隨物。
X56n0928_p0354c12║物機應契。
X56n0928_p0354c13║物既內熏而機發。應即外熏而契之。此如自他門
X56n0928_p0354c14║云欣赴不差也。有本作契應者。誤。
X56n0928_p0354c15║身土無偏同常寂光。無非法界。
X56n0928_p0354c16║十界之身無非法界。三土之體咸同寂光。機應皆
X56n0928_p0354c17║然。故曰無偏也。
X56n0928_p0354c18║故知三千同在心地。與佛心地三千不殊。
X56n0928_p0354c19║請以上文非權非實之理。解此心地三千。則依俙
X56n0928_p0354c20║識具矣。觀心論疏云。若定謂一念之心具含萬法
X56n0928_p0354c21║是如來藏者。即同迦毗羅外道因中先有果計。若
X56n0928_p0354c22║定謂心無萬法修之方有者。即同漚樓僧迦外道
X56n0928_p0354c23║因中無果之計。乃至云聞心具萬法是如來藏即
X56n0928_p0354c24║謂如囊沙。聞心無萬法即謂如兔角。斯並永執邪
X56n0928_p0355a01║見之人。何可論道。
X56n0928_p0355a02║四微體同。權實益等。
X56n0928_p0355a03║夫一地四微生諸卉木。卉木雖異四微元同。喻一
X56n0928_p0355a04║理三千起諸權實。權實雖別三千不殊。既以受潤
X56n0928_p0355a05║為名。故茲取譬。問。玄義以四微喻四德。今何故喻
X56n0928_p0355a06║三千耶。答。此則前文三德三諦三千其理是一也。
X56n0928_p0355a07║此以權實不二門成。
X56n0928_p0355a08║以說法故乃受潤也。
X56n0928_p0355a09║是故十門。門門通入色心。乃至受潤咸然。
X56n0928_p0355a10║十門樞要咸備觀心。觀為能通。心即所通。方是記
X56n0928_p0355a11║主立門之意。豈上高談不二虗論三千。而令色心
X56n0928_p0355a12║等自然流入耶。前敘云。一一門下以六即撿之。當
X56n0928_p0355a13║知通入非專上位。
X56n0928_p0355a14║故使十妙始終理一。
X56n0928_p0355a15║玄義所談妙則妙矣。然復未以一念三千而為指
X56n0928_p0355a16║南。故今約彼止觀不思議境三千三諦之文述此
X56n0928_p0355a17║十門。今十門所通無非一理。門既攝妙。故使始終
X56n0928_p0355a18║一以貫之。
X56n0928_p0355a19║如境本來具三。依理生解故名為智。智解導行。行解
X56n0928_p0355a20║契理。
X56n0928_p0355a21║境既具三。生解導行必須具六。六發境三故云行
X56n0928_p0355a22║解契理。
X56n0928_p0355a23║三法相符不異而異。而假立淺深設位簡濫。
X56n0928_p0355a24║境智行妙雖始終相符。而智行有淺深。故位妙有
X56n0928_p0355b01║高下。約事暫異。據理常同。故云假立。玄義曰。平等
X56n0928_p0355b02║法界尚不論悟與不悟。孰辨淺深。既得論悟與不
X56n0928_p0355b03║悟。何妨論於淺深。
X56n0928_p0355b04║三法祇是證彼理三。
X56n0928_p0355b05║三法妙顯祇是境妙。三軌開發正屬究竟。傍通分
X56n0928_p0355b06║真。
X56n0928_p0355b07║下之五章三法起用。
X56n0928_p0355b08║感應等五妙。前三正是起用。後二乃是用之所被。
X56n0928_p0355b09║又三法之中。法身．般若用之體也。解脫體之用也。
X56n0928_p0355b10║又般若有權實二智。實智真理為體。權智鑒物為
X56n0928_p0355b11║用。
X56n0928_p0355b12║三法既是一念三千即空假中成故有用。
X56n0928_p0355b13║牒前十妙始終三法。悉是因觀心性成故有用。成
X56n0928_p0355b14║謂從因至果。因以自化他。
X56n0928_p0355b15║若了一念。十方三世諸佛之法本迹非遙。故重述十
X56n0928_p0355b16║門。令觀行可識。
X56n0928_p0355b17║觀行者即十境十乘也。十境雖異。皆以一念為所
X56n0928_p0355b18║觀。十乘雖殊。皆以三法為所顯。應知非玄義無以
X56n0928_p0355b19║成智妙。非止觀無以成行妙。兼而示之者在茲十
X56n0928_p0355b20║門也。又未撿玄義則不知十門所攝。未尋止觀亦
X56n0928_p0355b21║不了十門之所通。今之重述。為令彼此撿尋者。闚
X56n0928_p0355b22║數紙之文。覩二部之奧也。梁肅云。求珠問影之類。
X56n0928_p0355b23║稍見罔象功。信不謹矣。
X56n0928_p0355b24║首題既爾。攬別為總。符文可知。
X56n0928_p0355c01║首題是總。經文為別。既而攬彼別文談斯總義。故
X56n0928_p0355c02║可將此總義符其別文。以至文句但粗分章段者。
X56n0928_p0355c03║蓋有玄義總冠於別也。故文句記云。所以釋題不
X56n0928_p0355c04║可卛爾。題下別釋理非容易。前敘以迹例本。又以
X56n0928_p0355c05║名例四。義已備矣。是故結云首題既爾。
X56n0928_p0355c06║
X56n0928_p0355c07║十不二門文心解（終）
X56n0928_p0355c08║
X56n0928_p0355c09║自天聖六年冬十月寓錢唐石室蘭若。隨講私解。
X56n0928_p0355c10║至皇祐四年秋八月於吳興西溪草堂。因門人請
X56n0928_p0355c11║勤版次。方再治定。見此注者可別新故。