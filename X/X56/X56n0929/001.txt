X56n0929_p0356a01║
X56n0929_p0356a02║
X56n0929_p0356a03║
X56n0929_p0356a04║
X56n0929_p0356a05║No. 929
X56n0929_p0356a06║法華玄記十不二門顯妙（并序）
X56n0929_p0356a07║
X56n0929_p0356a08║永嘉沙門釋　處謙　述
X56n0929_p0356a09║聖人之教或廣或略存諸眾典。原其化意盡歸於法
X56n0929_p0356a10║華者。大藏群經根此也。然聖人出世本以己證導諸
X56n0929_p0356a11║群緣。蓋物機情別未可一之於道。由是權之於前本
X56n0929_p0356a12║之於後。使循其迹而歸之源。至於斯經也畢矣。文云。
X56n0929_p0356a13║雖設種種道。其實為佛乘。特令揆昔昭然可見也。吾
X56n0929_p0356a14║祖親承斯旨。九旬敷唱允叶聖心。洎荊溪記之。尚患
X56n0929_p0356a15║十妙文繁觀道難通。於是撮乎妙旨十門點示。意深
X56n0929_p0356a16║言遠。文而雖迂舊解不詳。各固所是繁於異論雜乎
X56n0929_p0356a17║粹旨。余不揆疎昧深所惜哉。故特遵先範。去諸異同
X56n0929_p0356a18║專取文旨。再為注解。目為顯妙。且符記主之意也。文
X56n0929_p0356a19║云。此下但直申一理。使一部經旨皎在目前。根於此
X56n0929_p0356a20║者不其然歟。若夫分文對相。辨正舛訛。存此舊解。此
X56n0929_p0356a21║不復云。
X56n0929_p0356a22║時
X56n0929_p0356a23║皇宋熈寧四年冬十一月既望日於錢塘淨住方丈
X56n0929_p0356a24║東軒序
X56n0929_p0356b01║法華玄記十不二門顯妙解
X56n0929_p0356b02║
X56n0929_p0356b03║然此迹門談其因果及以自他。
X56n0929_p0356b04║因等法相玄義備矣。
X56n0929_p0356b05║使一代教門融通入妙。
X56n0929_p0356b06║直申一理經旨在茲。原夫聖人為一施三。群情麤
X56n0929_p0356b07║別。至此而復情祑理妙。一代融通百界成佛。出世
X56n0929_p0356b08║大意妙盡於此。
X56n0929_p0356b09║故凡諸義釋。皆約四教及以五味。
X56n0929_p0356b10║待對教味一代相形。權巧調引俾機識妙。苟能了
X56n0929_p0356b11║妙即了是開。豈容別求。
X56n0929_p0356b12║意在開教悉入醍醐。
X56n0929_p0356b13║了妙開麤待對教味一切成絕。絕尚無狀豈復滯
X56n0929_p0356b14║麤。判而即開絕無過此。四十餘年未暢厥旨。今經
X56n0929_p0356b15║一啟聖意。獨彰妙教醍醐。心佛眾生一而矣。
X56n0929_p0356b16║觀心乃是教行樞機。仍且略點寄在諸說。
X56n0929_p0356b17║上開妙解已一代融通。今示用解觀心。全心即名
X56n0929_p0356b18║妙觀。非此觀心教將何設。行依何行。故曰觀心乃
X56n0929_p0356b19║教行樞機也。教既純圓純妙。行必諸妄惑除。依教
X56n0929_p0356b20║立行此之謂也。故記主云。陰等十境唯在三教。舊
X56n0929_p0356b21║云。對偏則無。圓常教有。且夫相對妙教麤頂在昔。
X56n0929_p0356b22║豈絕待圓融反却在妄心也。正名此名不正行將
X56n0929_p0356b23║安寄。
X56n0929_p0356b24║或存或沒非部正意。
X56n0929_p0356c01║行門雖要。部非正談。故存沒互出。止觀專論則行
X56n0929_p0356c02║相方備。
X56n0929_p0356c03║故縱有施設託事附法。或辨十觀列名而已。
X56n0929_p0356c04║觀即是心。能所無二。理絕觀圓。義復何陰。今約觀
X56n0929_p0356c05║大義唯斯三種。或用託事依觀見理。從行．附法二
X56n0929_p0356c06║種亦然。義雖開三種觀唯一。本文觀心雖則非正
X56n0929_p0356c07║三相備有。故此列示。矧以五祖親承有在。了一代
X56n0929_p0356c08║之教意。宗法華為根本。述本之要唯教與觀。記主
X56n0929_p0356c09║得意。深叶祖承教觀之設。唯斯數句斷盡化源根
X56n0929_p0356c10║乎本要。釋或失措教觀從設。
X56n0929_p0356c11║所明理境智行位法能化所化。意在能詮。詮中咸妙。
X56n0929_p0356c12║為辨詮內始末自化。
X56n0929_p0356c13║上已總敘。此下別陳。總別相顯聖旨彌彰。然本文
X56n0929_p0356c14║廣談境智及以自化為解首。顯能詮教也。能詮之
X56n0929_p0356c15║妙權別為總。一部咸然何法是妙。乃以境智始末
X56n0929_p0356c16║自他示其妙相。
X56n0929_p0356c17║故具演十妙。搜括一化出世大意。罄無不盡。
X56n0929_p0356c18║出世大意為妙而興。今既談妙罄乎佛旨。佛旨者
X56n0929_p0356c19║何。眾生性是。依性談教豈復別途。教觀一致諸法
X56n0929_p0356c20║實相遮那體徧。經文如是。因果俱妙始絕絕麤。一
X56n0929_p0356c21║化功畢意盡於此。
X56n0929_p0356c22║故不可不了十妙大綱。
X56n0929_p0356c23║十妙大綱唯佛究了。初心若達與佛何殊。眾生開
X56n0929_p0356c24║佛知見在茲。稟斯教者必也。如然雖有肉眼名為
X56n0929_p0357a01║佛眼。此其證也。
X56n0929_p0357a02║故撮十妙為觀法大體。
X56n0929_p0357a03║若了十妙即此了心。是觀大體。用此造境無不真
X56n0929_p0357a04║實世間相常。觀與經合文義相符。
X56n0929_p0357a05║若解迹妙本妙非遙。應知但是離合異耳。因果義一
X56n0929_p0357a06║自他何殊。故下文云。本迹雖殊不思議一。
X56n0929_p0357a07║既達迹妙豈與本殊。離合雖異妙理元同。引證分
X56n0929_p0357a08║明宜加識信。
X56n0929_p0357a09║況體宗用祇是自他因果法故。況復教相祇是分別
X56n0929_p0357a10║前之四章。使前四章與諸文永異。
X56n0929_p0357a11║上了釋名。本迹咸等。了四章與名無別。總三為名
X56n0929_p0357a12║體等何異。舉一例諸不俟終目。
X56n0929_p0357a13║若曉斯旨則教有歸。
X56n0929_p0357a14║經言。雖設種種道。其實為佛乘。佛乘者何。妙而已
X56n0929_p0357a15║矣。
X56n0929_p0357a16║一期縱橫。
X56n0929_p0357a17║期猶代也。一代即縱橫也。時縱教橫約顯談。法華
X56n0929_p0357a18║之前縱橫白固未知所歸。來至今經顯談歸本群
X56n0929_p0357a19║情驚駭。妙教一興大事發明。次文見矣。
X56n0929_p0357a20║不出一念三千世間即空假中。
X56n0929_p0357a21║直申妙旨顯示佛乘。一念三千即空假中在此而
X56n0929_p0357a22║已。夫一念心起必對一境。心不並慮逐境而生。生
X56n0929_p0357a23║滅交遷未曾蹔捨。權乘眾教雖復斷之不能除根。
X56n0929_p0357a24║情境猶存與教共住。縱橫既存妙性莫彰。今點一
X56n0929_p0357b01║念與三千同。其同如何。一念是理。三千世間即空
X56n0929_p0357b02║假中。妙符念性念根即除。真尚永絕豈復存妄。真
X56n0929_p0357b03║妄俱宿不二門開。諸法實相入佛境界。三無差別
X56n0929_p0357b04║一性咸同。含生本具非造所成。妙法堂奧上根直
X56n0929_p0357b05║入即登初住。縱橫之相一切歸源。一門歸然諸門
X56n0929_p0357b06║皆爾。此唯得意功忌存情。或封執語言而謂了達。
X56n0929_p0357b07║其猶緣木求魚應無得理。
X56n0929_p0357b08║理境乃至利益咸爾。
X56n0929_p0357b09║境理既然。下九由此十法皆妙皆成佛乘。今經題
X56n0929_p0357b10║目立此妙名。
X56n0929_p0357b11║則止觀十乘成今自行因果。起教一章成今化他能
X56n0929_p0357b12║所。
X56n0929_p0357b13║則者連上辭也。則知止觀十乘行此自行因果。起
X56n0929_p0357b14║教一章用此化他能所。方見兩部文名義成一致。
X56n0929_p0357b15║則彼此昭著法華行成。使功不唐捐所詮可識。
X56n0929_p0357b16║照明著顯以行成教以教輔行。功不唐捐者。教行
X56n0929_p0357b17║斯在。如此所詮故云可識。
X56n0929_p0357b18║故更以十門収攝十妙。
X56n0929_p0357b19║欲教成行非門不入。教既妙矣。舉教而行豈復異
X56n0929_p0357b20║途。故下文云。重述十門令觀行可識。
X56n0929_p0357b21║何者。為實施權則不二而二。開權顯實則二而不二。
X56n0929_p0357b22║就今經談設化之意。施則全實成權。開則權全是
X56n0929_p0357b23║實。權實不二妙在化源。以此為門入乎佛乘如指
X56n0929_p0357b24║諸掌。
X56n0929_p0357c01║法既教部咸開成妙。故此十門不二為目。
X56n0929_p0357c02║宮嗇不得其門不見宗庿之美。至道不得其門不
X56n0929_p0357c03║覩妙法堂奧。不二為門豈容情見。門立不見誰之
X56n0929_p0357c04║過與。
X56n0929_p0357c05║一一門下以六即撿之。
X56n0929_p0357c06║門既成妙入者作佛。故一一門撿以六即。顯佛高
X56n0929_p0357c07║下不生功濫。門之功也。
X56n0929_p0357c08║本文已廣引誠證。此下但直申一理。使一部經旨皎
X56n0929_p0357c09║在目前。
X56n0929_p0357c10║一理直了不難異途。經旨在目豈虗言哉。
X56n0929_p0357c11║一者色心不二門。二者內外不二門。三者修性不二
X56n0929_p0357c12║門。四者因果不二門。五者染淨不二門。六者依正不
X56n0929_p0357c13║二門。七者自他不二門。八者三業不二門。九者權實
X56n0929_p0357c14║不二門。十者受潤不二門。是中第一從境妙立名。第
X56n0929_p0357c15║二第三從智行立名。第四從位法立名。第五第六第
X56n0929_p0357c16║七從感應神通立名。第八第九從說法立名。第十從
X56n0929_p0357c17║眷屬利益立名。
X56n0929_p0357c18║十妙對門多少不同皆從義便。雖則各從於義。不
X56n0929_p0357c19║忘本數。咸立十也。
X56n0929_p0357c20║一色心不二門者。且十如境乃至無諦。一一皆有總
X56n0929_p0357c21║別二意。總在一念。別分色心。
X56n0929_p0357c22║色心一門從境妙立。境有七科法相甚廣。今以色
X56n0929_p0357c23║心然而攝之。攝之之相下文可見。分色心者。不二
X56n0929_p0357c24║成二妄之境也。其體一者。二即不二妙之門也。故
X56n0929_p0358a01║以總別斷盡十門二不二相。使麤妙昭著門旨不
X56n0929_p0358a02║壅。是知境妙不二之門在乎一念色心體一。得此
X56n0929_p0358a03║之門寶乘即乘道場而至。此一既爾。下之九門觸
X56n0929_p0358a04║類而達達。不俟再思。
X56n0929_p0358a05║何者。初十如中。相唯在色。性唯在心。體．力．作．緣義兼
X56n0929_p0358a06║色心。因．果唯心。報唯約色。
X56n0929_p0358a07║此十如境分色心也。下之六境分對色心各從於
X56n0929_p0358a08║義。在文其詳。
X56n0929_p0358a09║十二因緣苦業兩兼惑唯在心。四諦則三兼色心滅
X56n0929_p0358a10║唯在心。二諦三諦皆俗具色心真中唯心。一實及無
X56n0929_p0358a11║諦准此可見。
X56n0929_p0358a12║如此分對。七科法相既成二。皆情境也。真如隨緣
X56n0929_p0358a13║成於九界。佛性斯隱不二門閉。今示此境俾曉情
X56n0929_p0358a14║相。為下不二入門之本。然真中一實皆理境也。何
X56n0929_p0358a15║情之有。法雖屬理分對在情。但破其情一時歸性。
X56n0929_p0358a16║次文可見矣。
X56n0929_p0358a17║既知別已。攝別入總。
X56n0929_p0358a18║既知別已。結上也。攝別入總。起後也。
X56n0929_p0358a19║一切諸法無非心性。一性無性三千宛然。
X56n0929_p0358a20║此釋總相也。上既已示別相。了別為總乃直示云
X56n0929_p0358a21║一切諸法無非心性等。此即攝別入總了總即性。
X56n0929_p0358a22║故使七科咸成不二。即此是門達乎佛乘。佛必三
X56n0929_p0358a23║身。點示三相彰一妙體。心性中也。無性空也。三千
X56n0929_p0358a24║假也。故云夫三諦者天然性德。今用此為門。上根
X56n0929_p0358b01║一觀直入初住或內外凡。三諦妙理始終如此。一
X56n0929_p0358b02║部經旨初後咸然。此門若了至下不難也。
X56n0929_p0358b03║當知心之色心即心名變。變名為造。造謂體用。
X56n0929_p0358b04║此愽釋上為二異名。上分色心即是心性之一。變
X56n0929_p0358b05║為色心之二。妄無別妄全真成妄。亦名事造亦名
X56n0929_p0358b06║迷用。全水為波其例恒然。故此示之。
X56n0929_p0358b07║是則非色非心而色而心唯色唯心。良由於此。
X56n0929_p0358b08║此重釋上了妄成真也。上既全真作妄。全即了妄
X56n0929_p0358b09║全真。三障即三德。波是水種。一切皆成。故非色非
X56n0929_p0358b10║心而下封三諦顯矣。宛轉相成良由於此。
X56n0929_p0358b11║故知但識一念。徧見己他生佛。他生他佛尚與心同。
X56n0929_p0358b12║況己心生佛寧乖一念。
X56n0929_p0358b13║若如此識一念之心全三德性。自他生佛即此念
X56n0929_p0358b14║是。學者若然。佛從誰有耶。
X56n0929_p0358b15║故彼彼境法差而不差。
X56n0929_p0358b16║未到今經三法成差。差即不差妙名益顯也。
X56n0929_p0358b17║二內外不二門者。凡所觀境不出內外。
X56n0929_p0358b18║內外分境唯約所觀妄境成二。非謂不二却分內
X56n0929_p0358b19║外。文云。迷謂內外悟唯一心。然內外之相此三法
X56n0929_p0358b20║分咸。諸文隨諸法相立內外者。來至今經咸成不
X56n0929_p0358b21║二皆可入理。名理為門。
X56n0929_p0358b22║外謂託彼依正色心即空假中妙。故色心體絕唯一
X56n0929_p0358b23║實性無空假中。
X56n0929_p0358b24║託彼依正立外色心。今達此境空假中妙。此境即
X56n0929_p0358c01║絕唯是一性。空假中相亦須無狀。卓然妙性與誰
X56n0929_p0358c02║對待立外依正耶。
X56n0929_p0358c03║色心宛然豁同真淨。無復眾生七方便異。不見國土
X56n0929_p0358c04║淨穢差品。
X56n0929_p0358c05║色心宛然同真清淨。順妙空蘊無復眾生。淨穢國
X56n0929_p0358c06║土依正俱泯。色心外相一切空淨。
X56n0929_p0358c07║而帝綱依正終自炳然。
X56n0929_p0358c08║蘊而即立妙假斯成。說雖前後圓融一時。直申一
X56n0929_p0358c09║理門門如此。
X56n0929_p0358c10║所言內者。先了外色心一念無念。唯內體三千即空
X56n0929_p0358c11║假中。
X56n0929_p0358c12║一念若存內外成隔。剎那無亡色心相。一體圓性
X56n0929_p0358c13║全乎三千空假中是。
X56n0929_p0358c14║是則外法全為心性。心性無外攝無不周。十方諸佛
X56n0929_p0358c15║法界有情。性體無殊一切咸徧。
X56n0929_p0358c16║妄念既除外即同內。諸佛與性一尚不立曷分二
X56n0929_p0358c17║焉。一切咸徧豈作意乎。
X56n0929_p0358c18║誰云內外色心己他。此則用向色心不二門成。
X56n0929_p0358c19║妙旨一貫以彼成此。復何爽哉。
X56n0929_p0358c20║三修性不二門者。性德祇是界如一念。此內界如三
X56n0929_p0358c21║法具足。
X56n0929_p0358c22║圓融三諦之謂性。一一常樂之謂德。性德至理即
X56n0929_p0358c23║界如。念念方絕跡。以此為門。修性不二始終若此。
X56n0929_p0358c24║性雖本爾。藉智起修。
X56n0929_p0359a01║上已明性。此論興修。無別修解性之心即名為修。
X56n0929_p0359a02║下觀行去盡立修名。名同義別。順善明達不可雷
X56n0929_p0359a03║同。
X56n0929_p0359a04║由修照性。由性發修。
X56n0929_p0359a05║同體照發更互相成。不害修性天然妙理。
X56n0929_p0359a06║在性則全修成性。起修則全性成修。性無所移。修常
X56n0929_p0359a07║宛然。
X56n0929_p0359a08║全性成修則性無所移。全修成性則修常宛爾。修
X56n0929_p0359a09║性名分。體常不二。
X56n0929_p0359a10║修有二種。順修．逆修。
X56n0929_p0359a11║修有二種。須揀順逆方免混濫。
X56n0929_p0359a12║順謂了性為行。逆謂背性成迷。
X56n0929_p0359a13║以了為行豈行異性。以為修與性天隔。
X56n0929_p0359a14║迷了二心心雖不二。逆順二性性事恒殊。
X56n0929_p0359a15║迷了性同。逆順事別。
X56n0929_p0359a16║可由事不移心則令迷修成了。
X56n0929_p0359a17║豈可迷了二修使同。謂迷心是了。斯為大錯。故特
X56n0929_p0359a18║示之。
X56n0929_p0359a19║故須一期迷了照性成修。
X56n0929_p0359a20║須分照性之心。示為明了。
X56n0929_p0359a21║見性修心。二修但泯。
X56n0929_p0359a22║見性無性豈復立修。若不了性修何由泯。
X56n0929_p0359a23║又曉順修對性有離有合。
X56n0929_p0359a24║置逆論順。理必妙融。離合之相順理而成。
X56n0929_p0359b01║離謂脩性各三。合謂修二性一。
X56n0929_p0359b02║修性體圓各具三者。離之狀也。修性分對共為三
X56n0929_p0359b03║者。合之相也。離合同時未嘗少間。性脩體一不曾
X56n0929_p0359b04║暫別。妙性之文不思議旨自然而然。安以情見而
X56n0929_p0359b05║分別之。故終曰離合一相。頗得波水之況。下文備
X56n0929_p0359b06║矣。
X56n0929_p0359b07║修二各三共發性三。是則修雖具九九祇是三。
X56n0929_p0359b08║能發所發雖各論三而有九數。九祇是三。離即是
X56n0929_p0359b09║合。不二之狀顯矣。
X56n0929_p0359b10║為對性明修故合修為二。
X56n0929_p0359b11║離合雖一分對從義。義雖分對不違妙理。性雖緣
X56n0929_p0359b12║了對修無功。合而說一。修雖有性欲顯其能。故唯
X56n0929_p0359b13║論二。雖此分對體常自一。
X56n0929_p0359b14║二與一性如水為波。二亦無二亦如波水。
X56n0929_p0359b15║波水之喻親而可鑒。性與一乘既如波水。二修之
X56n0929_p0359b16║事理亦如然。以喻得解請詳斯旨。
X56n0929_p0359b17║應知性指三障是故具三。修從性成成三法爾。
X56n0929_p0359b18║修若無性如木無根。佛若無本從何而成生。本是
X56n0929_p0359b19║妙病不能求求而即得。速豈過此。
X56n0929_p0359b20║達無修性唯一妙乘。無所分別法界洞朗。
X56n0929_p0359b21║達無修性至洞朗者。文雖在此意實通前。上論修
X56n0929_p0359b22║性豈是未達而分別耶。是知正談性修實無取捨。
X56n0929_p0359b23║分別咸亡法界常朗。妙不二相始終一實。言雖前
X56n0929_p0359b24║後不可情迷。若此明了方可論道。
X56n0929_p0359c01║此由內外不二門成。四因果不二門者。眾生心因既
X56n0929_p0359c02║具三軌。此因成果名三涅槃。
X56n0929_p0359c03║因果不二亦祇全指一念具足三軌妙理。是知不
X56n0929_p0359c04║指三軌念無由破。念既不破因果永殊。了念即理
X56n0929_p0359c05║因果俱均。若達此者十門咸成。故色心門云。總在
X56n0929_p0359c06║一念別分色心。亦可例云。總在一念別分因果。因
X56n0929_p0359c07║果諸門兼同。不可情滯。
X56n0929_p0359c08║因果無殊始終理一。若爾。因德已具何不住因。
X56n0929_p0359c09║此由理一乃至斯疑。因若已具住因即足。何故立
X56n0929_p0359c10║果改因受果。因德何在。
X56n0929_p0359c11║但由迷因各自謂實。若了迷性實唯住因。
X56n0929_p0359c12║迷執謂實因果乃殊。了性住因與果何爽。
X56n0929_p0359c13║故久研此因。因顯名果。
X56n0929_p0359c14║既若住因。圓人何故復立果稱。故此解云。但久研
X56n0929_p0359c15║此因因顯名果。無別果也。
X56n0929_p0359c16║祗緣因果理一。用此一理為因。理顯無復果名。豈可
X56n0929_p0359c17║仍存因號。
X56n0929_p0359c18║辨之則毫髮不差。亡之則始終而一。本末如此。方
X56n0929_p0359c19║得六處皆名即佛。
X56n0929_p0359c20║因果既泯。理性自亡。祇由亡智親疎。致使迷成厚薄。
X56n0929_p0359c21║即惑成智。智力淺深。由迷厚薄。薄厚約迷。智常圓
X56n0929_p0359c22║足。
X56n0929_p0359c23║迷厚薄故強分三惑。義開六即名智淺深。
X56n0929_p0359c24║惑豈非一。厚薄分三。理同事異。豈非厚薄淺深之
X56n0929_p0360a01║義歟。
X56n0929_p0360a02║故如夢勤加空名惑絕。
X56n0929_p0360a03║行雖如夢不可暫亡。惑雖空名非行不絕。勤加深
X56n0929_p0360a04║薄相脩而成。蓋由契理皆如幻也。
X56n0929_p0360a05║幻因既滿鏡像果圓。空像雖即義同而空虗像實。
X56n0929_p0360a06║空名之惑。鏡像之果。義雖是同。迷悟虗實情性相
X56n0929_p0360a07║隔。
X56n0929_p0360a08║像實故稱理本有。空虗故迷轉成性。
X56n0929_p0360a09║像現稱理全性具以無窮。空虗本無隨智光而輪
X56n0929_p0360a10║轉。
X56n0929_p0360a11║是則不二而二立因果殊。二而不二始終體一。若謂
X56n0929_p0360a12║因異果。因亦非因。曉果從因。因方克果。
X56n0929_p0360a13║非實相之因無以成圓極之果。形端影直心也始
X56n0929_p0360a14║然。
X56n0929_p0360a15║所以三千在理同名無明。三千果成咸稱常樂。
X56n0929_p0360a16║剎那心起百界同作。無明一念附根三千。咸稱常
X56n0929_p0360a17║樂。經云。凡夫賢聖人。平等無高下。但在心垢淨。取
X56n0929_p0360a18║證如反掌。心念若存。如掌不反。
X56n0929_p0360a19║三千無改。無明即明。三千並常。俱體俱用。
X56n0929_p0360a20║金碑云。而此三千性是中道。不當有無。有無自爾。
X56n0929_p0360a21║苟能見全上作無明之念。俱為至明之體用不二。
X56n0929_p0360a22║理亦由斯。上四節文皆云。三千方見一而無二。
X56n0929_p0360a23║此以修性不二門成。
X56n0929_p0360a24║此上四門攝自行因果同一念心。圓觀可了。向下
X56n0929_p0360b01║六門攝化他相。準意可知。
X56n0929_p0360b02║五染淨不二門者。
X56n0929_p0360b03║染淨之相法豈然乎。但由物機迷悟之耳。故下文
X56n0929_p0360b04║云。三千未顯驗體仍迷。此之謂歟。迷情若除淨相
X56n0929_p0360b05║自彰。
X56n0929_p0360b06║若識無始即法性為無明。故可了今即無明為法性。
X56n0929_p0360b07║若知無始無明全法性是。了今無明豈不然乎。今
X56n0929_p0360b08║無明在法性何。夫病在不知無明得便。或能了達
X56n0929_p0360b09║全法界迷為我智體。故染淨對機不差毫末自爾
X56n0929_p0360b10║而成。
X56n0929_p0360b11║法性之與無明。徧造諸法名之為染。無明之與法性。
X56n0929_p0360b12║徧應眾緣號之為淨。
X56n0929_p0360b13║染淨同體感應任緣。故群生感心中諸佛。諸佛應
X56n0929_p0360b14║心內群生。機應相對方得如聲答響者也。
X56n0929_p0360b15║濁水清水波濕無殊。清濁雖即由緣。
X56n0929_p0360b16║以喻化之。若了濕性清淨何殊。濁即同清感焉異
X56n0929_p0360b17║應。道交之義識可見矣。
X56n0929_p0360b18║而濁成本有。
X56n0929_p0360b19║物機無始未曾離合。
X56n0929_p0360b20║濁雖本有而全體是清。以二波理通。舉體是用。
X56n0929_p0360b21║波理既通。體用咸一。安得不然。
X56n0929_p0360b22║故三千因果俱名緣起。迷悟緣起不離剎那。
X56n0929_p0360b23║此舉法體合上二水顯性無殊。剎那見性緣起咸
X56n0929_p0360b24║同。
X56n0929_p0360c01║剎那性常。緣起理一。
X56n0929_p0360c02║見性體一猶波理通。合初後中可例知。
X56n0929_p0360c03║一理之內而分淨穢。
X56n0929_p0360c04║剎那即性分乎淨穢。方見百界含心三千自己。
X56n0929_p0360c05║別則六穢四淨。通則十通淨穢。
X56n0929_p0360c06║六穢四淨直約十界分。十通淨穢互就百界弁。雖
X56n0929_p0360c07║此通別與剎那性平等無殊。指歸妙境出自法華
X56n0929_p0360c08║言顯於斯。
X56n0929_p0360c09║故知剎那染體悉淨。三千未顯驗仍迷故。相似位成
X56n0929_p0360c10║六根徧照。照分十界各具灼然。
X56n0929_p0360c11║以悟顯迷。迷若未了由剎那在。剎那見性染體方
X56n0929_p0360c12║淨。性淨若何。淨三千性。若了斯旨方合本經。知法
X56n0929_p0360c13║常無性也。
X56n0929_p0360c14║豈六根淨人謂十定十。分真迹垂十界亦然。乃至果
X56n0929_p0360c15║成等彼百界。
X56n0929_p0360c16║成何所成。成性百界。應何所應。應機彼群。百界是
X56n0929_p0360c17║己。感他豈緣。其心淨則佛土淨。
X56n0929_p0360c18║故須初心而遮而照。照故三千恒具。遮故法爾空中。
X56n0929_p0360c19║初心理觀遮照同時。空中三千剎那具足。
X56n0929_p0360c20║終日雙亡。終日雙照。
X56n0929_p0360c21║皆云終日是顯同時。
X56n0929_p0360c22║不動此念徧應無方。隨感而施淨穢斯泯。
X56n0929_p0360c23║念全三千何動之有。普應群機無心即徧。應隨感
X56n0929_p0360c24║施淨穢何局。
X56n0929_p0361a01║亡淨穢故以空以中。仍由空中轉染為淨。
X56n0929_p0361a02║亡轉雖曰空中。妙假纖塵不易。
X56n0929_p0361a03║空中自亡。
X56n0929_p0361a04║染淨即觀得名為了。病者去藥亡一切俱蕩。妙性
X56n0929_p0361a05║之體法爾如然。
X56n0929_p0361a06║此以因果不二門成。
X56n0929_p0361a07║非上因果莫成此用。承躡相由未甞少間。
X56n0929_p0361a08║六依正不二門者。已證遮那一體不二。良由無始一
X56n0929_p0361a09║念三千。
X56n0929_p0361a10║遮那非徧徧生之局。群生非局局彼之徧。局徧局
X56n0929_p0361a11║殊體自純一。果證無證證彼局性。以果驗因顯因
X56n0929_p0361a12║本有。徧非因有證復何從。
X56n0929_p0361a13║以三千中生陰二千為正。國土一千屬依。依正既居
X56n0929_p0361a14║一心。一心豈分能所。雖無能所依正宛然。
X56n0929_p0361a15║遮那極證依正妙融。妙融之相全由性具之徧不
X56n0929_p0361a16║出三千。三千依正全三諦理。理實何在。在迷剎那。
X56n0929_p0361a17║剎那性顯依正宛然能所俱絕。
X56n0929_p0361a18║是則理性．名字．觀行已有不二依正之相。故使自他
X56n0929_p0361a19║因果相攝。但眾生在理果雖未辨。一切莫非遮那妙
X56n0929_p0361a20║境。
X56n0929_p0361a21║三即俱有。意亦不同。理即全迷名字．觀行。解行論
X56n0929_p0361a22║有有雖不同俱皆未顯。但遮那妙體依妙常融。雖
X56n0929_p0361a23║復俱融不可混同。順此區別。
X56n0929_p0361a24║然應復了諸佛法體非徧而徧。眾生理性非局而局。
X56n0929_p0361b01║始終不改大小無妨。因果理同依正何別（已見上注）。
X56n0929_p0361b02║故淨穢之土勝劣之身。塵身與法身量同。塵國與寂
X56n0929_p0361b03║光無異。是則一一塵剎一切剎。一一塵身一切身。廣
X56n0929_p0361b04║狡勝劣難思議。淨穢方所無窮盡。
X56n0929_p0361b05║三諦妙境空假中觀。契性應變安局方所。塵身至
X56n0929_p0361b06║細非法體而何興。塵剎雖微非理土而何有。應本
X56n0929_p0361b07║如此修成乃彰。所以一多相入身剎重重。符空假
X56n0929_p0361b08║中之妙觀。合無差別之果理。法華大教不二之門
X56n0929_p0361b09║成則稱性妙矣。
X56n0929_p0361b10║若非三千空假中。安能成茲自在用。如是方知生佛
X56n0929_p0361b11║等。彼此事理互相收。
X56n0929_p0361b12║若非三千攝境不徧。不空假中。境不是性。故須三
X56n0929_p0361b13║千咸空假中方見諸法實相。因佛體性生心均一。
X56n0929_p0361b14║絕待妙融俱成佛道。乃得一攝一切一切攝一。是
X56n0929_p0361b15║以法華大事純顯斯旨。振古少如獨　今家解由
X56n0929_p0361b16║妙旨。並以三千而為指南。可謂盡開權顯實之旨。
X56n0929_p0361b17║極三無差別之理。經題妙法敘之妙名不可思議。
X56n0929_p0361b18║法則略舉界如具攝三千。妙歎於法。法祇是妙。故
X56n0929_p0361b19║記釋妙境云。三千即空性了因等。其文分明。上文
X56n0929_p0361b20║又云。不出一念三千世間即空假中。及斯點示節
X56n0929_p0361b21║節如此。學者不見。覧執三千有無相攻。違祖背宗
X56n0929_p0361b22║及成法怨。為之柰何。
X56n0929_p0361b23║此以染淨不二門成。
X56n0929_p0361b24║眾聖淨用既曰由生具。故得初心觀已。一念隨位
X56n0929_p0361c01║彰顯。方乃染淨依正融攝相成。
X56n0929_p0361c02║七自他不二門者。隨機利他事乃憑本。本謂一性具
X56n0929_p0361c03║足自他。方至果位自即益他。
X56n0929_p0361c04║一性自他本自常存。本既我心自他豈別。纔有感
X56n0929_p0361c05║即應未始毫差。非修成而方爾。實一本之天然。
X56n0929_p0361c06║如理性三德三諦三千。
X56n0929_p0361c07║理性三德示其性體。三諦三千顯其圓具。一一圓
X56n0929_p0361c08║具三千性體。方得果證稱性施為。以自益他豈有
X56n0929_p0361c09║二別。
X56n0929_p0361c10║自行唯在空中。利他三千趣物。
X56n0929_p0361c11║三諦既其一心。自他豈應有異。莫以情見逐語分
X56n0929_p0361c12║張違不二旨。
X56n0929_p0361c13║物機無量不出三千。能應雖多不出十界。轉現不出
X56n0929_p0361c14║一念。土土互生不出寂光。
X56n0929_p0361c15║三千而攝物機。十界而統應化。語辭之異感應咸
X56n0929_p0361c16║均。轉現不離一念。土互不出寂光。豈非全性全同
X56n0929_p0361c17║理性。以此鑑照。自他之相豈存而乎。門門合於題
X56n0929_p0361c18║旨。
X56n0929_p0361c19║眾生由理具三千故能感。諸佛由三千理滿故能應。
X56n0929_p0361c20║應遍機徧欣赴不差。不然豈能如鏡現像。鏡有現像
X56n0929_p0361c21║之理。形有生像之性。
X56n0929_p0361c22║生理同佛而感。佛證齊生而應。纔欣即赴如影隨
X56n0929_p0361c23║形。或謂不然。鏡像之喻經論所陳。為何法設耶。鏡
X56n0929_p0361c24║有現像之理。猶佛三千理滿。形有生像之性。喻生
X56n0929_p0362a01║三千理感。感應道交欣赴不差。法喻相符如函合
X56n0929_p0362a02║蓋。焉不信哉。
X56n0929_p0362a03║若一形對不能現像。則鏡理有窮形事未通。若與鏡
X56n0929_p0362a04║隔則容有是理。無有形對而不像者。
X56n0929_p0362a05║若一機興感應而不赴。則應體有窮形事不通。若
X56n0929_p0362a06║與鏡隔容有是理。既其形對無不像者。反此乃知
X56n0929_p0362a07║應無不徧法無不通。然今家所明感應不差。由生
X56n0929_p0362a08║理與應體一。不同諸論黎耶熏變。彼權此實。輔行
X56n0929_p0362a09║弁之矣。
X56n0929_p0362a10║若鏡未現像由塵所遮。去塵由人磨。現像非關磨者。
X56n0929_p0362a11║鏡未現像由塵所遮。理未趣應為惑所覆。磨塵雖
X56n0929_p0362a12║假於功。現像全由於內。名字．觀行雖常感應。見思
X56n0929_p0362a13║當存顯應未彰。須藉功成應方內啟。然今家所談
X56n0929_p0362a14║感交互成三十六句。有何一法而非應耶。但顯應
X56n0929_p0362a15║妙能在功成耳。
X56n0929_p0362a16║以喻觀法。
X56n0929_p0362a17║觀字平聲。
X56n0929_p0362a18║大旨可知。應知理雖自他具足。必藉緣了為利他功。
X56n0929_p0362a19║緣了無功。性何由發。性德緣了發性利他。功莫大
X56n0929_p0362a20║矣。
X56n0929_p0362a21║復由緣了與性一合。方能稱性施設萬端。則不起自
X56n0929_p0362a22║性應無方所。
X56n0929_p0362a23║性雖備足未契同凡。順性緣了而合性者。方能普
X56n0929_p0362a24║應施設萬端。分證之位雅斯符旨。
X56n0929_p0362b01║此由依正不二門成。八三業不二門者。於化他門事
X56n0929_p0362b02║分三密。隨順物理得名不同。
X56n0929_p0362b03║三密一際豈可分張。對機事別故此異陳。了應同
X56n0929_p0362b04║法一體無殊。不二之門允斯而成。
X56n0929_p0362b05║心輪鑒機。二輪設化。現身說法未曾毫差。在身分於
X56n0929_p0362b06║真應。在法分於權實。
X56n0929_p0362b07║身分真應。法開權實。在昔施權身法未合。故此離
X56n0929_p0362b08║合明來至今經即三而一。身法俱融。次文明矣。
X56n0929_p0362b09║二身若異何故乃云即是法身。二說若乖何故乃云
X56n0929_p0362b10║皆成佛道。若唯法身應無垂世。若唯佛道誰施三乘。
X56n0929_p0362b11║垂世施權雖屬為機。而於理性妙體常融。今經談
X56n0929_p0362b12║性。權實正軌一體平等。三業身法豈違不二。
X56n0929_p0362b13║身尚無身說必非說。身口平等等彼意輪。色心一如
X56n0929_p0362b14║不謀而化。常冥至極稱物施為。
X56n0929_p0362b15║冥極施為不動此念徧應無方。無記化他出生何
X56n0929_p0362b16║盡。
X56n0929_p0362b17║豈非百界一心。界界無非三業。界尚一念。三業豈殊。
X56n0929_p0362b18║百界三業既居一念。妙豈過此。非開顯至教曷此
X56n0929_p0362b19║宜揚。
X56n0929_p0362b20║果用無虧。因必稱果。若信因果方知三密有本。百界
X56n0929_p0362b21║三業俱空假中。故使稱宜徧赴為果。
X56n0929_p0362b22║不談百界俱空假中。未見成佛稱性之相。
X56n0929_p0362b23║一一應色一一言音。無不百界三業具足。化復作化
X56n0929_p0362b24║斯之謂歟。
X56n0929_p0362c01║應色言音咸皆百界。同生念性至果顯發。以斯應
X56n0929_p0362c02║用豈有窮乎。
X56n0929_p0362c03║故一念凡心已有理性三密相海。一塵報色同在本
X56n0929_p0362c04║理毗盧遮那。方乃名為三無差別。
X56n0929_p0362c05║三密相海妙性遮那。並指下凡心色本具。乃合經
X56n0929_p0362c06║文三無差別。是知無差妙旨須符念性。色心不二
X56n0929_p0362c07║妙境可觀。故本文云。一切諸法中。悉有安樂性。記
X56n0929_p0362c08║至云結束開意。以諸法中有妙理故方可論開。點
X56n0929_p0362c09║示眾生本有覺藏。心佛眾生無差別。既云諸法豈
X56n0929_p0362c10║非九界色心耶。有安樂性豈非遮那妙境耶。今依
X56n0929_p0362c11║妙解直示斯旨令成初心圓觀體相。用此觀察見
X56n0929_p0362c12║遮那性與果無別。故輔行云。心造一切。三無差別。
X56n0929_p0362c13║文理分明此旨。焉可別生穿鑿耶。
X56n0929_p0362c14║此以自他不二門成。
X56n0929_p0362c15║九權實不二門者。平等大慧常鑒法界。亦由理性九
X56n0929_p0362c16║權一實。實復九界。權亦復然。
X56n0929_p0362c17║實不可二故唯一也。權不可一故言九也。此直示
X56n0929_p0362c18║其相。若圓互具百界常然。名雖百界一性無差。群
X56n0929_p0362c19║情隔礙權實乃乖。若依今經顯斯至理。同一佛乘
X56n0929_p0362c20║空假中妙。所以調達悟此而受記。龍女了此而作
X56n0929_p0362c21║佛。並由大慧契合法界權實正軌。
X56n0929_p0362c22║權實相冥。百界一念。不可分別。任運常然。
X56n0929_p0362c23║分別若生此旨全失。任運之然唯在絕念。
X56n0929_p0362c24║至果乃由契本一理。非權非實而權而實。此即如前
X56n0929_p0363a01║心輪自在。致令身口赴權實機。三業一念無乖權實。
X56n0929_p0363a02║不動而施豈應隔異。
X56n0929_p0363a03║雙非之理不異權實。權實之應全雙非是。
X56n0929_p0363a04║對說即以權實立稱。在身即以真應為名。三業理同
X56n0929_p0363a05║權實冥合。此以三業不二門成。
X56n0929_p0363a06║十受潤不二門者。物理本來性具權實。
X56n0929_p0363a07║性具權實與性無殊。故其熏發全性而興。
X56n0929_p0363a08║無始熏習或實或權。權實由熏。理常平等。
X56n0929_p0363a09║性雖本具不熏無發。熏何所熏。還熏一性合性熏
X56n0929_p0363a10║發。在昔猶昧於今猶明。群生佛種從因緣起。師教
X56n0929_p0363a11║為緣。全表理性立修發名。不稟妙教發性無從。縱
X56n0929_p0363a12║有發生乃成權隔。六道三乘沈迷可復。
X56n0929_p0363a13║遇時成習。行願所資。若無本因熏亦徒設。遇熏自異
X56n0929_p0363a14║非由性殊。
X56n0929_p0363a15║成習若異三草二木能為事殊。能潤教兩權乘亦
X56n0929_p0363a16║別。至今經開成一地而受潤俱同。理歸一致。故依
X56n0929_p0363a17║今經無一善根不性佛道。低頭舉手童子戲沙。並
X56n0929_p0363a18║在斯典照然可鑒。
X56n0929_p0363a19║性雖無殊必藉幻發幻機幻感幻應幻赴。能應所化
X56n0929_p0363a20║並非權實。
X56n0929_p0363a21║機感應赴皆如幻者。修全在性理必如幻。雖即如
X56n0929_p0363a22║幻感應益彰。故使物機應契僉同寂光。無非法顯。
X56n0929_p0363a23║然由生具非權非實成權實機。佛亦果具非權非實
X56n0929_p0363a24║為權實應。物機應契身土無偏同常寂光。無非法界。
X56n0929_p0363b01║文理分明。解不合旨徒目云云無由顯發。如水至
X56n0929_p0363b02║冷飲者方知。此須明解執言奚為。
X56n0929_p0363b03║故知三千同在心地。與佛心地三千不殊。四微體同
X56n0929_p0363b04║權實益等。
X56n0929_p0363b05║受益之權了斯經旨。達己心地三千妙性。與佛果
X56n0929_p0363b06║證妙性豈殊。方合四微同體皆一地之所生。三草
X56n0929_p0363b07║二木感一雨之所潤。實纖塵而無爽。何一法而非
X56n0929_p0363b08║真。普使一切感成佛道。豈虗也哉。故復經云。無有
X56n0929_p0363b09║一人獨得滅度。皆以如來滅度而滅度之。大哉至
X56n0929_p0363b10║教潤物成功也如此。
X56n0929_p0363b11║此以權實不二門成。是故十門門門通入色心。乃至
X56n0929_p0363b12║受潤咸然。故使十妙始終理一。
X56n0929_p0363b13║本文為解妙字不設十相。妙無始終不語三千性
X56n0929_p0363b14║體不圓。既圓且妙方乃因果自他咸同一本。十門
X56n0929_p0363b15║交通一一相入。豈是作意。理自當然。
X56n0929_p0363b16║如境本來具三。依理生解故名為智。智解導行。行解
X56n0929_p0363b17║契理。三法相符不異而異。假立淺深設位簡濫。三法
X56n0929_p0363b18║祇是證彼三理。
X56n0929_p0363b19║自行因果五章已立一妙無殊。化他全此始末分
X56n0929_p0363b20║明。鏡智行位一而無爽。不二之門昭然在目。
X56n0929_p0363b21║下之五章三法起用。三法既是一念三千。既空假中
X56n0929_p0363b22║成故有用。若了一念。十方三世諸佛之法本迹非遙。
X56n0929_p0363b23║故重述十門令觀行可識。
X56n0929_p0363b24║大式妙解開佛知見。苟不如此。出世妙旨其何以
X56n0929_p0363c01║宣。然雖至歎不離一念。若依今經而了念者。則一
X56n0929_p0363c02║部妙旨皎然自心。十方佛體全我本性。誠堪信矣。
X56n0929_p0363c03║摩訶止觀一念三千而為妙境。直指介爾全三千
X56n0929_p0363c04║性。而立佛乘明不思議。文理顯然也。噫。世之輪扁
X56n0929_p0363c05║賤藝。妙尚子不能傳。況出世至道豈易了之。然上
X56n0929_p0363c06║所言蓋筌罤也。苟不體道。如闕魚免焉妄執滯耶。
X56n0929_p0363c07║故大意云。若欲修習並須口決。今此亦爾。若欲解
X56n0929_p0363c08║乎妙旨。非口決而難通。苟無妙解其何以行。重述
X56n0929_p0363c09║十門令觀行可識。言在此。焉不信哉。
X56n0929_p0363c10║首題既爾。攬別為總符文可知。
X56n0929_p0363c11║釋題是總。釋文是別。總別相貫妙旨一如也。
X56n0929_p0363c12║
X56n0929_p0363c13║法華玄記十不二門顯妙（終）