X56n0930_p0364a01║
X56n0930_p0364a02║
X56n0930_p0364a03║
X56n0930_p0364a04║
X56n0930_p0364a05║No. 930-A
X56n0930_p0364a06║ 十不二門樞要敘
X56n0930_p0364a07║
X56n0930_p0364a08║十不二門解釋而眾者。安不由文以意為主。悟意不
X56n0930_p0364a09║侔文隨意變。故諸先達不克自默。今亦然也。十門之
X56n0930_p0364a10║作正為于觀。故曰觀心。乃是教行樞機。輙以樞要名
X56n0930_p0364a11║云。
X56n0930_p0364a12║紹興戊午八月丙辰墨禪齋敘
X56n0930_p0364a13║
X56n0930_p0364a14║
X56n0930_p0364a15║
X56n0930_p0364a16║
X56n0930_p0364a17║No. 930
X56n0930_p0364a18║十不二門樞要卷上
X56n0930_p0364a19║
X56n0930_p0364a20║東掖虎溪沙門　了然　述
X56n0930_p0364a21║十不二門
X56n0930_p0364a22║或曰。既是後人錄出。詎可私安此題。釋曰。天台目
X56n0930_p0364a23║錄有六即義一卷。十如是義一卷。今入太部。由從
X56n0930_p0364a24║大部流出別行。故有此稱。今可例之。秪以十不二
X56n0930_p0364b01║門四字別題無爽。況云故此十門不二為目。實雖
X56n0930_p0364b02║名其所作。恐亦意乎別行。然此文興致正為於觀。
X56n0930_p0364b03║教觀傍正須知二意。一約三部所自之文。二約一
X56n0930_p0364b04║家傳通之旨。三部所自則傍正互有。如義例云。凡
X56n0930_p0364b05║欲釋義先思部類。如法華玄雖諸義之下皆立觀
X56n0930_p0364b06║心。然文本意明五重玄義出諸教上。則教正觀傍
X56n0930_p0364b07║託事興觀義立觀心。若今止觀縱用諸教。意在十
X56n0930_p0364b08║法以成妙觀則觀正教傍。一家傳通則惟觀為正。
X56n0930_p0364b09║是故三部皆以觀心而為正要。蓋天台申經非數
X56n0930_p0364b10║他寶。故遵佛囑須立觀心。若不立觀。季世根機無
X56n0930_p0364b11║由入道。如佛囑云。若人信汝所說則為見我。亦見
X56n0930_p0364b12║於汝及比丘僧。是以天台立觀專據此囑。文文之
X56n0930_p0364b13║下皆可修觀求其旨者。以佛世滅後。信法二行分
X56n0930_p0364b14║其根性從多為論。若非法行無由趣入。況法行思
X56n0930_p0364b15║惟其義尚通。當了諸法悉惟是心。應以觀心為其
X56n0930_p0364b16║正要。以從文故。玄既觀傍故於十妙觀有存沒。今
X56n0930_p0364b17║從旨故玄亦觀正。故撮十妙為此十門。門門既乃
X56n0930_p0364b18║即心。妙妙無非是觀。若談觀文言望於止觀。此中
X56n0930_p0364b19║極略。若談宗旨望於止觀。今文頗周。以止觀宗旨
X56n0930_p0364b20║無出三千即在一念。今以三千不二點示一心。心
X56n0930_p0364b21║全是妙妙不出十。若曉十妙則止觀可知。故云一
X56n0930_p0364b22║期縱橫不出一念三千世間即空假中。理境乃至
X56n0930_p0364b23║利益咸爾。則止觀十乘成今自行因果。起教一章
X56n0930_p0364b24║成今化他能所。若不先了不二法體。欲申十門恐
X56n0930_p0364c01║其未可。一者三諦為不二體。如云若非三千空假
X56n0930_p0364c02║中。二者空中為不二體。如云亡淨穢故以空以中。
X56n0930_p0364c03║三者中道為不二體。如云非權非實。四者一性為
X56n0930_p0364c04║不二體。如云本謂一性。或曰。不二之體妙絕言思。
X56n0930_p0364c05║如何進退有四不同。答。妙絕言思即一體也。但以
X56n0930_p0364c06║三諦即一。空中即一。中道即一。　即不二。故此四
X56n0930_p0364c07║焉即是一法為不二體。若謂為一亦非不一。淨名
X56n0930_p0364c08║真入其在斯歟。然不二之名本出淨名。今特取之
X56n0930_p0364c09║以為目者。蓋玄迹門十妙之後乃約悟理方名開
X56n0930_p0364c10║顯。故云若取悟理者理即非權非實。不見一法空
X56n0930_p0364c11║拳誑小兒。說權說實是則為麤。理則非權非實是
X56n0930_p0364c12║故為妙。籤云。一切諸法亡泯不二。更約悟理開前
X56n0930_p0364c13║十妙。權實同成一理心性。所謂悟理者開權顯實。
X56n0930_p0364c14║若悟實理理非權實則權實不二。故疏云。今還悟
X56n0930_p0364c15║入三一不二。即知佛說三一無分別也。記云。次文
X56n0930_p0364c16║約理故有權有實為權。權實不二為實。此第二釋
X56n0930_p0364c17║秪是顯前實教之理。理是權實不二。苟不如此。豈
X56n0930_p0364c18║得文云開權顯實二而不二耶。其稱門者。不二即
X56n0930_p0364c19║門。該理教行。即不二理為言詮。即不二理為觀行。
X56n0930_p0364c20║皆可稱門。止觀云。止觀是行。無生門是教。依教修
X56n0930_p0364c21║行通至無生法忍。因位具足。淨名三十二菩薩各
X56n0930_p0364c22║說入不二門。此以不二門為教也。玄文云。約行者
X56n0930_p0364c23║泥洹真法實眾生從種種門入。三十二菩薩各入
X56n0930_p0364c24║不二法門。此以不二門為行也。妙句云。實相亦二
X56n0930_p0365a01║義。一當體虗通故名之為門。如淨名入不二門。二
X56n0930_p0365a02║能通方便作門。記云。只一實理從二得名。由虗通
X56n0930_p0365a03║故令他所歸。此以不二門為理也。今從別論。以不
X56n0930_p0365a04║二觀入不二理。惟觀稱門。故曰重述十門令觀行
X56n0930_p0365a05║可識。如淨名廣記解疏用於十種四句釋不二門
X56n0930_p0365a06║云。第十四句者純約觀門。雖徒多門意在於觀。故
X56n0930_p0365a07║使觀門最在後說。然門是能通乃有二義。一者就
X56n0930_p0365a08║妙自論能通。以不二觀通不二理。二者對麤以論
X56n0930_p0365a09║能通。以不二觀而通於二。使二而入不二之門。即
X56n0930_p0365a10║於諸法見不二理。須了觀之與理不離一心。以心
X56n0930_p0365a11║入心心無二相當處絕待。實無能入及於所入。無
X56n0930_p0365a12║所拘滯通而不壅亦無所住方可名門。或曰。以十
X56n0930_p0365a13║門為能通。十妙為所通。可乎。答。若約能申所申。其
X56n0930_p0365a14║亦可云今立十門申通十妙。故撮十妙成此十門。
X56n0930_p0365a15║但不可認門之一字云從圓通十妙而立。
X56n0930_p0365a16║△釋文為三。初總序二。初敘玄文二。初敘教。二初敘。
X56n0930_p0365a17║然此迹門談其因果及以自他。使一代教門融通入
X56n0930_p0365a18║妙。
X56n0930_p0365a19║玄云。上來四妙名為圓因。三法祕藏名為圓果。籤
X56n0930_p0365a20║云。上四妙為因者。位妙若立實通因果。為對三法
X56n0930_p0365a21║且從因說。又曰。若從別說。當位高深自是一意。是
X56n0930_p0365a22║則五妙有橫有竪。橫則當位高深俱通因果。竪則
X56n0930_p0365a23║迷悟對論局分因果。竪中前三一向因後。一一向
X56n0930_p0365a24║果。位妙一往通因果。二往局在因。局在因者又有
X56n0930_p0365b01║通局。通則該乎觀行相似。籤云。行之所階則有諸
X56n0930_p0365b02║位。若即行所階為位。不獨位通觀行。亦乃行通相
X56n0930_p0365b03║似。若從行所階為位。行局觀行。位局相似。由行所
X56n0930_p0365b04║階方有諸位。位居行後故局十信。舊釋自他二說
X56n0930_p0365b05║不同正義。以前五妙為自。後五妙為他。指要．文心．
X56n0930_p0365b06║圓通同以後之五妙能化為自。所化為他。今曰正
X56n0930_p0365b07║義得其法體失文所從。其指要等得文所從失其
X56n0930_p0365b08║法體。何者。若約法體自即空中同前自行。如籤八
X56n0930_p0365b09║云。如釋十妙自有從因至果自行化他。故知今云
X56n0930_p0365b10║談其因果及以自他者。自之一字即自行也。若文
X56n0930_p0365b11║所從今在後五。論其感應。能化所化即體（自也）利他
X56n0930_p0365b12║（他也）。是故乃云及以自他。至自他門當見。今說一代
X56n0930_p0365b13║教門者。五時四教也。其迹門所談因果自他者。使
X56n0930_p0365b14║知四時三教之麤。融入法華圓教之妙。△二證。
X56n0930_p0365b15║故凡諸義釋。皆約四教及以五味。意在開教悉入醍
X56n0930_p0365b16║醐。
X56n0930_p0365b17║玄文凡於因果自他諸義解釋。皆約四教及以五
X56n0930_p0365b18║味者。意在開四味三教之麤。入醍醐圓教之妙。是
X56n0930_p0365b19║以向云。使一代教門融通入妙。言不虗矣。二敘觀
X56n0930_p0365b20║二。初敘一家以觀為正。
X56n0930_p0365b21║觀心乃是教行樞機。
X56n0930_p0365b22║玄文因果自他等曰。入道須約觀心。若非觀心入
X56n0930_p0365b23║道無門。豈非觀心為教行要。故知今文以觀為正。
X56n0930_p0365b24║指要云。一切教行皆以觀心為要。皆自觀心而發。
X56n0930_p0365c01║觀心空故一切皆空等。四意以入道具德為要。文
X56n0930_p0365c02║心云。教之所歸。行之所自。要在觀心。下文云。若了
X56n0930_p0365c03║一念。十方三世諸佛之法本迹非遙。教之要也。又
X56n0930_p0365c04║眾生心因既具三軌。此因成果名三涅槃。行之要
X56n0930_p0365c05║也。斯是文心承用指要。正義云。教無觀心乃成徒
X56n0930_p0365c06║施。行無觀心從何發起。於教於行。若戶之有樞。弩
X56n0930_p0365c07║之有機。言其要也。圓通云。問。聖人被下名之為教。
X56n0930_p0365c08║如何以觀心為樞機。答。聖人設教要令觀心。若不
X56n0930_p0365c09║觀心名數他寶。又問。行即觀心。如何觀心為行樞
X56n0930_p0365c10║機。答。妙行必以觀心為要。若不觀心非行機本。故
X56n0930_p0365c11║止觀去丈就尺去尺就寸。置色等四但觀識陰。識
X56n0930_p0365c12║陰者即是觀心。如灸病得穴伐樹得根。豈非觀心
X56n0930_p0365c13║方是妙行之樞要乎。斯是圓通承用正義諸師之
X56n0930_p0365c14║說。皆不以一家傳通之旨。今日入道觀為正要。且
X56n0930_p0365c15║圓通雖云聖人說教要令觀心。及下却云灸病得
X56n0930_p0365c16║穴。豈非觀心方是行要。然圓通之失有二。一者不
X56n0930_p0365c17║知三部皆觀為正。二者既然不許十不二門教傍
X56n0930_p0365c18║觀正。如何却云教若無觀名數他寶。今只問云。還
X56n0930_p0365c19║可得云妙教。乃是觀心之樞機。不若不可者。豈非
X56n0930_p0365c20║教傍觀正者耶。△二示部類以觀為傍二。初示觀
X56n0930_p0365c21║傍二。初通示二。初對他部名廣略。
X56n0930_p0365c22║仍且略點寄在諸說。
X56n0930_p0365c23║對止觀之廣則玄文為略。以此略點寄在玄文。諸
X56n0930_p0365c24║妙後說。籤云。若觀心十並皆附在諸文之末。又玄
X56n0930_p0366a01║文觀心且略點者。由觀心義寄在止觀并四念處
X56n0930_p0366a02║及小止觀諸說故也。△二就今部辯存沒。
X56n0930_p0366a03║或存或沒非部正意。
X56n0930_p0366a04║以由玄文以觀是傍。其觀心文故或存沒。籤云。本
X56n0930_p0366a05║迹各十具列在文。若觀心十或存或沒不別開章。
X56n0930_p0366a06║△二別示。
X56n0930_p0366a07║故縱有施設託事附法。或辯十觀列名而已。
X56n0930_p0366a08║前通示存沒。今別示所存。縱或存者其所施設不
X56n0930_p0366a09║出託事附法或辯從行。而此三種既然非正故但
X56n0930_p0366a10║列名。又列名者別語從行。問。十觀者十乘也。若託
X56n0930_p0366a11║事附法亦修十觀。今何別指為從行耶。答。十乘者
X56n0930_p0366a12║三種觀法之通體也。託事附法從行者三種觀法
X56n0930_p0366a13║之別相也。以依表託之事修十乘者曰託事觀。以
X56n0930_p0366a14║依法門之相修十乘者曰附法觀。除前二外以依
X56n0930_p0366a15║萬境修十乘者曰從行觀。荊溪之文乃攬十乘通
X56n0930_p0366a16║體而為從行別名。故從行觀云十乘如別章。△二
X56n0930_p0366a17║明教正三。初辯妙字。
X56n0930_p0366a18║所明理境智行位法能化所化。意在能詮。詮中咸妙。
X56n0930_p0366a19║能詮即今經妙法之名。詮中即始七科諦境終十
X56n0930_p0366a20║番利益。各該時教。以開顯故咸受妙名。△二辯十
X56n0930_p0366a21║字。
X56n0930_p0366a22║為辯詮內始末自他。故具演十妙。
X56n0930_p0366a23║玄云。法雖無量十義意圓。圓即周具。正義云。自行
X56n0930_p0366a24║以境妙為始。三法為末。化他以感應為始。利益為
X56n0930_p0366b01║末。今為證之。玄云。前五約自行。因果具足。後五約
X56n0930_p0366b02║化他。能所具足。自他始末皆悉究竟。籤云。結成自
X56n0930_p0366b03║行化他各有始終。既云各有。故可為證。又始則自
X56n0930_p0366b04║行因果故有其五。末則化他能所故亦有五。以由
X56n0930_p0366b05║今文先舉始末與玄文殊。△三結法華。
X56n0930_p0366b06║搜括一化出世大意。罄無不盡。
X56n0930_p0366b07║既演十妙則一化之事周窮。一化既窮則出世之
X56n0930_p0366b08║意罄盡。若非法華妙詮。化意何由可盡。△二敘今
X56n0930_p0366b09║作四。初攬教成觀。
X56n0930_p0366b10║故不可不了十妙大綱。故撮十妙為觀法大體。
X56n0930_p0366b11║正明教則十妙可盡。欲入道則須了大綱。十妙之
X56n0930_p0366b12║教如網目。觀心之要如大綱。前文以觀心為樞機。
X56n0930_p0366b13║今文以觀法為綱體。豈非觀心為入道之本。大綱
X56n0930_p0366b14║者即是十妙。有此大綱。色心不二是境妙大綱。乃
X56n0930_p0366b15║至受潤不二是眷屬．利益二妙大綱。以十門不二
X56n0930_p0366b16║之觀法為十妙教網之大綱。可以此綱統攝十妙。
X56n0930_p0366b17║故云更以十門収攝十妙。即是撮十妙之大綱為
X56n0930_p0366b18║觀法之大體。△二會通諸法二。初約迹會本。
X56n0930_p0366b19║若解迹妙本妙非遙。應知但是離合異爾。因果義一
X56n0930_p0366b20║自他何殊。故下文云。本迹雖殊不思議一。
X56n0930_p0366b21║以迹會本細釋如他。△二約名會四。
X56n0930_p0366b22║況體宗用秖是自他因果法故。況復教相秪是分別
X56n0930_p0366b23║前之四章。使前四章與諸文永異。
X56n0930_p0366b24║△三結成觀要二。初以三千結要二。初結一代。
X56n0930_p0366c01║曉斯旨則教有歸。一期縱橫不出一念三千世間即
X56n0930_p0366c02║空假中。
X56n0930_p0366c03║四章即釋名本。妙即迹妙。迹妙即括一化。一化即
X56n0930_p0366c04║該十方。而十方必包三世。若了斯旨則一代時教
X56n0930_p0366c05║乃有所歸。不出歸乎一念三千。故曰一期縱橫不
X56n0930_p0366c06║出一念三千世間。一期者即五時也。今據籤文釋
X56n0930_p0366c07║玄一期化道事理俱圓云。始自寂場終乎鶴樹故
X56n0930_p0366c08║曰一期。誘物入實故曰化導。一代教法咸歸本實。
X56n0930_p0366c09║亦同涅槃疏荊溪私謂云。細將六門以括一部。願
X56n0930_p0366c10║以一部統収一期。縱橫者即教法也。教有顯密。密
X56n0930_p0366c11║橫顯縱。顯中又二。一類竪稟之教屬縱。所被增減
X56n0930_p0366c12║之教屬橫。又不別分對但言一期。所有教法被物
X56n0930_p0366c13║不同。故曰縱橫。意在見其被物之教無方自在。云
X56n0930_p0366c14║縱橫爾。問。或以時縱教橫何如。答。一者文繁。一期
X56n0930_p0366c15║即時。二者義局。時亦有橫。如通五時。問。圓通一期
X56n0930_p0366c16║者一往也。一往言之。五章十妙一一相生名縱。各
X56n0930_p0366c17║各相望名橫。五章十妙實非縱橫。但一往耳。又引
X56n0930_p0366c18║例云。如玄義云。復次百界千如縱橫甚多。以經論
X56n0930_p0366c19║偈結之令其易解。記云。實非縱橫。義言縱橫。又指
X56n0930_p0366c20║理境利益咸爾為歷妙。結境乃云。既歷十妙。結成
X56n0930_p0366c21║三千。何但約於四教五味以釋縱橫。故知消文須
X56n0930_p0366c22║觀前後。収束結撮承躡有由。今曰不然。一者不可
X56n0930_p0366c23║以一期為一往。今文一期須同玄文一期化導并
X56n0930_p0366c24║輔行云一期佛教。故知一期是時也。佛教即教法
X56n0930_p0367a01║也。二者不合以玄為例。彼談百界千如故曰實非
X56n0930_p0367a02║縱橫。三者正違歷結之文。何得却以為證。何者。若
X56n0930_p0367a03║縱橫已是十妙。指為三千既畢。何以復云利益咸
X56n0930_p0367a04║爾。若云歷妙結者咸爾之言深為未便。如云一期
X56n0930_p0367a05║理境利益不出一念三千。又更結云理境利益咸
X56n0930_p0367a06║爾。可乎。△二例十妙。
X56n0930_p0367a07║理境乃至利益咸爾。
X56n0930_p0367a08║前文通結一化不出一念三千。今文例點十妙亦
X56n0930_p0367a09║何出此一念三千。△二以止觀會同。
X56n0930_p0367a10║則止觀十乘成今自行因果。起教一章成今化他能
X56n0930_p0367a11║所。則彼此昭著法華行成。使功不唐捐所詮可識。
X56n0930_p0367a12║立行修觀無出止觀。既點玄文十妙即止觀十章。
X56n0930_p0367a13║則顯彼此皆法華行。使十妙功不唐捐。十妙本釋
X56n0930_p0367a14║能詮之名。名既即觀。名下所詮無非觀道。故云可
X56n0930_p0367a15║識。問。起教一章廣文雖闕裂網一略。義即足焉。還
X56n0930_p0367a16║於初心可修習乎。答。諸師異論備在他文。今曰從
X56n0930_p0367a17║文生起自行化他兩種裂網皆在果上。自行亦果
X56n0930_p0367a18║者。行始為因。行終為果。果即自行之證。故輔行云。
X56n0930_p0367a19║如此自他皆由妙觀契於妙境。是故能有如此妙
X56n0930_p0367a20║用。良由自行於真證位契乎妙境。自行裂網也。故
X56n0930_p0367a21║方有於妙用之能他裂網也。若入心成觀。則自行
X56n0930_p0367a22║化他二種裂網皆在初心即可修習。一者三觀對
X56n0930_p0367a23║論。修於空中自行裂網。修於假觀化他裂網。二者
X56n0930_p0367a24║三觀通論。修三觀者入以照理自行裂網。出以照
X56n0930_p0367b01║物化他裂網。若得此旨用格諸師。自見臧否不暇
X56n0930_p0367b02║廣陳。問。入心成觀唯修十乘復修起教。若只修十
X56n0930_p0367b03║乘。其起教一章不用修耶。答。起教一章文雖在後。
X56n0930_p0367b04║入心成觀法理在初。由修十乘既有假觀。豈非即
X56n0930_p0367b05║是起教一章初心修耶。問。若約法理只修十乘已
X56n0930_p0367b06║攝起教。何故復云起教一章成今化他能所。答。今
X56n0930_p0367b07║從別攝文相以說。△四正示今作四。初示十門。
X56n0930_p0367b08║故更以十門収攝十妙。
X56n0930_p0367b09║由今作者於十妙中撮其大綱成此十門。若爾故
X56n0930_p0367b10║可以十門觀法之大綱而收攝十妙教法之網目。
X56n0930_p0367b11║△二示立名。
X56n0930_p0367b12║何者。為實施權則不二而二。開權顯實則二而不二。
X56n0930_p0367b13║法既教部咸開成妙。故此十門不二為目。
X56n0930_p0367b14║二而不二者。開權見實實亦不立方名不二。問。為
X56n0930_p0367b15║實施權不二而二。為同體耶為異體耶。若異。何云
X56n0930_p0367b16║不二而二。若同。何云而二屬麤。答。雖然不二而二。
X56n0930_p0367b17║其奈二即是麤。問。二雖是麤。其奈不二為二。答。約
X56n0930_p0367b18║佛意說故云不二而二。當施權時眾生但見於二。
X56n0930_p0367b19║豈知不二為二。故釋籤云。眾生得即理之事。聖人
X56n0930_p0367b20║得即事之理。聖人知即。眾生不知。△三示通入。
X56n0930_p0367b21║一一門下以六即撿之。
X56n0930_p0367b22║十門皆觀。且置境等生起之說。是故當門各有淺
X56n0930_p0367b23║深。特名門者。由通入故。乃自理入至究竟入。△四
X56n0930_p0367b24║示所申。
X56n0930_p0367c01║本文已廣引誠證。此下但直申一理。使一部經旨皎
X56n0930_p0367c02║在目前。
X56n0930_p0367c03║今所申者為成觀故。即不二理成不二觀。以不二
X56n0930_p0367c04║觀申不二理。理既不二故云一理。即是經旨。開權
X56n0930_p0367c05║顯實諸法實相。三諦四句皆即一故。而此一理即
X56n0930_p0367c06║我當念。以念如境境全是心。以境照心心全是境。
X56n0930_p0367c07║故此一理皎在目前。△二正說二。初列十門對妙
X56n0930_p0367c08║二。初列門。
X56n0930_p0367c09║一者色心不二門（至）十者受潤不二門。
X56n0930_p0367c10║△二對妙。
X56n0930_p0367c11║是中第一從境妙立名（至）第十從眷屬利益立名。
X56n0930_p0367c12║△二正說十。初色心不二二。初標。
X56n0930_p0367c13║一色心不二門者。
X56n0930_p0367c14║此門一性為不二體。故曰一切諸法無非心性。以
X56n0930_p0367c15║無覺知之色。對有想念之心。當體一如是名不二。
X56n0930_p0367c16║△二釋二。初通約自己示色心不二三。初開總出
X56n0930_p0367c17║別二。初約七境通示總別。
X56n0930_p0367c18║且十如境乃至無諦。一一皆有總別二意。總至一念。
X56n0930_p0367c19║別分色心。
X56n0930_p0367c20║十如是境以十界因果為別。十二因緣境以三道
X56n0930_p0367c21║為別。四諦境以世出世間二種因果為別。二三一
X56n0930_p0367c22║無諦境通而言之以三諦為別。問。一實及無如何
X56n0930_p0367c23║是別。答。一實及無乃屬於心。此心對色為二成別。
X56n0930_p0367c24║問。總在一念念即是心。何不名別。答。總在一念之
X56n0930_p0368a01║心。乃是色心不二之心。蓋非對色辯心之心。豈可
X56n0930_p0368a02║得名為別。問。如上之別。事耶理耶。答。通而說之。十
X56n0930_p0368a03║如是境既是十界因果之法。據輔行云。不談十界
X56n0930_p0368a04║收事不遍。屬事別也。又鏡明性十理具三千。即理
X56n0930_p0368a05║別也。像生修十變造三千即事別也。十二因緣既
X56n0930_p0368a06║是三道即事別也。又性具三道即理別也。修造三
X56n0930_p0368a07║道即事別也。四諦境中苦集二諦即事別也。道滅
X56n0930_p0368a08║二諦即理別也。又苦集道三即事別也。滅唯理別。
X56n0930_p0368a09║又四既名諦。諦即是理。皆理別也。又理具四諦即
X56n0930_p0368a10║理別也。修中四諦即事別也。二三一無皆理別也。
X56n0930_p0368a11║又俗諦事別也。真諦理別也。又俗諦事別也。真中
X56n0930_p0368a12║理別也。又真俗事別也。中道理別也。又真俗中三
X56n0930_p0368a13║皆事別也。一實及無準真中說。問。真俗中者三諦
X56n0930_p0368a14║之理。何名事別。答。以對亡三不二為理。故使照三
X56n0930_p0368a15║而二為事。如輔行云。三諦無形俱不可見。然即假
X56n0930_p0368a16║法可寄事辨。乃至假立中名。假立空稱。假立假號。
X56n0930_p0368a17║指三為假。假即事也。而又明云可寄事辨。豈非照
X56n0930_p0368a18║三為事者耶。問。夫三諦者天然性德。事義何在。答。
X56n0930_p0368a19║三諦事理義不一途。若約過德則三諦為理。三惑
X56n0930_p0368a20║為事。是故得云天然性德。若約亡照則一性為理。
X56n0930_p0368a21║三名為事。是故得云。然即假法可寄事辨。可執過
X56n0930_p0368a22║德而難亡照。苟謂不然。大師或以中道為理真俗
X56n0930_p0368a23║為事。或真中是理俗諦為事。荊溪何云三皆性德。
X56n0930_p0368a24║問。照三為事。事即情矣。空假中三應屬情耶。答。三
X56n0930_p0368b01║惑三道體乃是情如璞如垢。空假中三如砧如鎚。
X56n0930_p0368b02║因治三惑。於一性上立三假名。名由情得。故空假
X56n0930_p0368b03║中為情所累遂得事名。然空假中自非情也。上約
X56n0930_p0368b04║能具一性而立三名以說。若約所具空假二邊。體
X56n0930_p0368b05║是無明亦屬情攝。又性本亡名。但以為緣附世假
X56n0930_p0368b06║立。如大師云。佛本無身無壽亦無於量。隨順世間
X56n0930_p0368b07║而論三身三壽三量。既順世間立三名字。世非事
X56n0930_p0368b08║耶。今亦例然。又荊溪云。如來名號十萬不同。般若
X56n0930_p0368b09║一法說種種名。解脫亦爾多諸名字。是名隨情。今
X56n0930_p0368b10║亦例爾。問。可以照三為真理否。可以德三為由情
X56n0930_p0368b11║否。答。大卛學佛須善法體。法體不明則隨文生解。
X56n0930_p0368b12║隨文生解則心理錯亂。當知真俗中三只一法體。
X56n0930_p0368b13║隨義分判故有過德亡照等殊。若從此三即性是
X56n0930_p0368b14║三。故三為理。若從此三附事立三。故三為事。且如
X56n0930_p0368b15║照三豈可不是即性是三。且如德三豈可不是附
X56n0930_p0368b16║事立三。但為區別義各有從。故於亡照取附事邊
X56n0930_p0368b17║立三屬名。故於過德取即性邊立三屬體。若於亡
X56n0930_p0368b18║照取以即性為三體邊。是故照三亦名真理。若於
X56n0930_p0368b19║過德取以附事為三名邊。是故德三亦名情事。問。
X56n0930_p0368b20║三名可云由事而立。名下之體本所有者。云何由
X56n0930_p0368b21║事。又三能詮名可云是事。三所詮理如何是事。答。
X56n0930_p0368b22║究竟剋實有三體否。有三理否。若云有者。祖師何
X56n0930_p0368b23║云雖有三名而無三體。雖是一體而立三名。既許
X56n0930_p0368b24║三名是事。故知三即事也。既云名下之體及名所
X56n0930_p0368c01║詮理號之為理。且夫體理既然非三。信知一性乃
X56n0930_p0368c02║是理也。請明心者細為思之。若不許者今復可問。
X56n0930_p0368c03║夫三諦者天然性德。既是天然即本有也。未審本
X56n0930_p0368c04║有有三名耶。有三體耶。若云本有有三名者。輔行
X56n0930_p0368c05║何云理本無名強為立號。若云本有有三體者。止
X56n0930_p0368c06║觀何云雖有三名而無三體。請為答之。問。三諦之
X56n0930_p0368c07║體若是一者。輔行何云諦體恒三。答。此約隨名辨
X56n0930_p0368c08║體以說。若其剋實以論於體。故曰雖有三名而無
X56n0930_p0368c09║三體。問。附事之三為圓融耶。為隔歷耶。答。以三即
X56n0930_p0368c10║體故三屬圓融。以三附事故三屬差別。然此差別
X56n0930_p0368c11║乃平等之差別。圓融之隔歷。何者。由是一體立三
X56n0930_p0368c12║名故。問。圓頓教中何有隔歷。答。妙玄明圓教法門
X56n0930_p0368c13║眷屬云。隨情一諦三諦為權。又云。化他一諦三諦
X56n0930_p0368c14║為權。妙句釋圓教方便云。權有差別。又釋圓教權
X56n0930_p0368c15║用云。立一切法差降不同。既以圓教三諦為權。既
X56n0930_p0368c16║云圓權而是差別。是亦可云圓教三諦為差別矣。
X56n0930_p0368c17║況章安於涅槃疏明以一諦即三諦是無差別差
X56n0930_p0368c18║別。是故今曰平等之差別。況差別者即隔歷也。豈
X56n0930_p0368c19║不名為圓融之隔歷。故輔行中料揀圓教三諦四
X56n0930_p0368c20║諦而文乃云。問前三四容可橫竪。圓融三四如何
X56n0930_p0368c21║橫竪。答實如所問。今言橫竪者。如三諦中且據開
X56n0930_p0368c22║一以為二三。即名二三以為方便。方便望實亦得
X56n0930_p0368c23║名竪。開權顯實無復二三。何所論竪。既於一實不
X56n0930_p0368c24║分而分分為三諦。何妨此三非橫非竪而名為竪。
X56n0930_p0369a01║四諦亦然。約方便教可說為橫。無作四諦本來相
X56n0930_p0369a02║即與誰論橫。亦是不分而分分為四諦。何妨非橫
X56n0930_p0369a03║非竪而名為橫。如六即位非橫非竪而名為竪。諸
X56n0930_p0369a04║波羅蜜非橫非竪而名為橫。故知橫竪高廣不二。
X56n0930_p0369a05║問。前所論別。何云通說。答。剋從法體唯事為別。別
X56n0930_p0369a06║即差別。非不二矣。豈非事耶。問。理性十界既亦為
X56n0930_p0369a07║別。豈是事耶。答。剋從法體理豈有十。緣以此理是
X56n0930_p0369a08║圓具之理能具十界。所具十界體即是事。由理具
X56n0930_p0369a09║故故名理十。十法剋體還是事別。良由就理辨具
X56n0930_p0369a10║此十。故此之十名理具爾。剋從法體具無別具。乃
X56n0930_p0369a11║具變造隨義詮辨。在理曰具。在事曰造。問。總義何
X56n0930_p0369a12║如。答。從文通說總在一念。念即妄心故事為總。攝
X56n0930_p0369a13║別入總一切諸法無非心性。性即理性故理為總。
X56n0930_p0369a14║若剋從法體唯理為總。總即無差乃是不二。豈非
X56n0930_p0369a15║理耶。問。復何事總。答。剋從法體。妄之為念即取著
X56n0930_p0369a16║心。是斯迷妄生滅之心。豈總諸法常住不二。由就
X56n0930_p0369a17║妄念了念即性。性既不二。故此妄念能總諸法。就
X56n0930_p0369a18║法論總即是事總。功歸論總即是理總。然就法論
X56n0930_p0369a19║總何獨妄心。妄色亦總。今從觀心故指妄念。然此
X56n0930_p0369a20║總別若通途泛示。凡有其六義。一者事總事理別。
X56n0930_p0369a21║如云總在一念。即事總也。別分色心。既該理性色
X56n0930_p0369a22║心事造色心。故事理別也。二者理總事理別。如云
X56n0930_p0369a23║一切諸法無非心性。心性即理總也。一切諸法即
X56n0930_p0369a24║指向文別分色心。既向色心有理有事。故事理別
X56n0930_p0369b01║也。三者理總理別。如云心之色心。上之心字即理
X56n0930_p0369b02║總也。下色心字即理別也。四事總事別。如云即心
X56n0930_p0369b03║名變。心即事總。變即事別。五事總理別。亦可心之
X56n0930_p0369b04║色心。上之心字推功雖理。就法即是凡夫一念。亦
X56n0930_p0369b05║事總也。下色心字即理別也。六理總事別。亦可即
X56n0930_p0369b06║心名變。心之一字就近而指雖是妄心。推功而論
X56n0930_p0369b07║由心是性即性名變全體為用。故即心字乃是理
X56n0930_p0369b08║總。變即事別。通途泛示雖有此六。若剋法體。以理
X56n0930_p0369b09║為總以事為別。問。若克體理總事別。與昔何殊。答。
X56n0930_p0369b10║意不同也。正義事別但為所破。今謂彼說其妨有
X56n0930_p0369b11║二。一者妨圓佛用。由彼不知即眾生事是佛大用。
X56n0930_p0369b12║如何一向為所破耶。淨名疏以眾生實疾亦乃不
X56n0930_p0369b13║除。蓋是果後大用者也。二妨圓即義。即事是理何
X56n0930_p0369b14║破之有。圓通乃以事別屬於不可思議三千妙假。
X56n0930_p0369b15║但為所顯。其妨亦二。一者妨於現文。因緣是三道
X56n0930_p0369b16║為別。四諦有苦集之別。何以一向為所顯耶。二者
X56n0930_p0369b17║妨於事屬差別。既是不二而二。正同理即事。故一
X56n0930_p0369b18║一境相差別不同。豈非思議。此亦可問學指要者。
X56n0930_p0369b19║指要先示四時三教色心為二。法華圓教乃名不
X56n0930_p0369b20║二。及總別二種三千皆是於妙。且三千之別為色
X56n0930_p0369b21║心二耶。為不二耶。若云不二與總何殊。若云是二
X56n0930_p0369b22║三千豈妙。問。今論總別。為妙為麤。答。義不一向須
X56n0930_p0369b23║善法理。若取即總而別即別而總。既皆相即故總
X56n0930_p0369b24║別事理悉得為妙。若置相即但取總別。故總妙別
X56n0930_p0369c01║麤。乃至不二而二二而不二皆例此說。問。以總妙
X56n0930_p0369c02║別麤者。且三千之別出自止觀不思議境。豈可屬
X56n0930_p0369c03║陰境耶。答。取總別相即故出妙境。若取三千所攝
X56n0930_p0369c04║之法。既然攝於別分色心。亦該陰境。又正義專以
X56n0930_p0369c05║十界為事別。三諦為理總。妨於現文三諦是別。文
X56n0930_p0369c06║心圓通專以俗諦為事別。妨於現文以二三一無
X56n0930_p0369c07║諦等為別。△二約七境則示色心。
X56n0930_p0369c08║何者。初十如中。相唯在色。性唯在心。體．力．作．緣義兼
X56n0930_p0369c09║色心。因．果唯心。報唯約色。十二因緣苦業兩兼。惑唯
X56n0930_p0369c10║在心。四諦則三兼色心。滅唯在心。二諦三諦皆俗具
X56n0930_p0369c11║色心。真中唯心。一實及無准此可見。
X56n0930_p0369c12║細釋如他。△二攝別入總二。初示攝別入總。
X56n0930_p0369c13║既知別已攝別入總。一切諸法無非心性。一性無性
X56n0930_p0369c14║三千宛然。
X56n0930_p0369c15║真心理性即平等性。心性之言是其總也。此平等
X56n0930_p0369c16║性亦名一性。同自他門本謂一性也。若今文中一
X56n0930_p0369c17║性中也。無性空也。三千假也。此三名別。斯約尅體
X56n0930_p0369c18║以分總別。若從文意。應知今文意在論總。一切諸
X56n0930_p0369c19║法既即心性。故此心性即空假中。而此之三皆是
X56n0930_p0369c20║心性。心性是總故三即總。圓妙難思豈同差別。是
X56n0930_p0369c21║以上文總在一念別分色心者。雖然談總意在論
X56n0930_p0369c22║別。乃同為實施權不二而二。又同隔歷三諦麤法
X56n0930_p0369c23║也。今文既知別已攝別入總等。雖然談別意在論
X56n0930_p0369c24║總。乃同開權顯實二而不二。又同圓融三諦妙法
X56n0930_p0370a01║也。是以前三為別。今三為總。前三為別者即一而
X56n0930_p0370a02║三名也。今三為總者即三而一體也。△二示事理
X56n0930_p0370a03║二義二。初理。
X56n0930_p0370a04║當知心之色心。
X56n0930_p0370a05║既一切法無非心性。此之心性即具色心。若本不
X56n0930_p0370a06║具何由變造。欲論變造之源。是故先示理具。△二
X56n0930_p0370a07║事。
X56n0930_p0370a08║即心名變。變名為造。造謂體用。
X56n0930_p0370a09║理本不遷變名何得。性本無作造義亦非。故知變
X56n0930_p0370a10║造之稱乃是偏情。事體但以圓理頓具變造不遺。
X56n0930_p0370a11║若知即理而事皆是圓故。使偏情而麤無不妙。是
X56n0930_p0370a12║以今文即具為變。變已知源。且夫變名為造。造謂
X56n0930_p0370a13║作為。若直從名還未解旨。全體為用造始識真。荊
X56n0930_p0370a14║溪行文可謂高密。問。圓通云。然輔行中明二種造
X56n0930_p0370a15║謂理及事。造既有二變亦應然。今何定體以變為
X56n0930_p0370a16║事。答。圓通乃迷輔行造字。何者。由止觀中引華嚴
X56n0930_p0370a17║經但說心造。造乃屬事以事顯理。是故引之。輔行
X56n0930_p0370a18║意謂。造本是事故在事曰造。具本是理故在理曰
X56n0930_p0370a19║具。既引造文而證於理。故其造字即是具也。於是
X56n0930_p0370a20║乃云造即是具。本意談理曰具。不可名造。故云造
X56n0930_p0370a21║即是具。如何却云理亦名造。問。理具而不具造耶。
X56n0930_p0370a22║答。語能具爾。此深有意且略示之。理性為能具。事
X56n0930_p0370a23║造為所具。所具之事不出三世變造之十界也。能
X56n0930_p0370a24║具之理不出平等祕藏之一性也。此一性者亦名
X56n0930_p0370b01║三諦。亦名空中。亦名中道。以此一性即是十界。是
X56n0930_p0370b02║故十界界界互融乃成三千。纔語三千必該一性
X56n0930_p0370b03║與十界也。今於三千中舉能融之一性而為能具。
X56n0930_p0370b04║舉所成之三千而為所具。故此一性能具三千。足
X56n0930_p0370b05║見一性乃是圓具三千之一性。蓋非別教但理淳
X56n0930_p0370b06║一之一性也。是故一性不在前。三千不在後。如物
X56n0930_p0370b07║之八相離計之縱橫。今止觀中直從近要。即指妄
X56n0930_p0370b08║念全是此性。故曰介爾有心三千具足。是以一念
X56n0930_p0370b09║能具三千。今修觀者但觀能具一念三千。任運攝
X56n0930_p0370b10║其所具變造。故權造實造無不顯現。復次應知。既
X56n0930_p0370b11║識一念能具三千。念與三千不前不後。其用觀時
X56n0930_p0370b12║心無並慮但觀一念。此之一念便是三千。以輔行
X56n0930_p0370b13║破立法界悉皆云俱。余患言不盡意。覽斯說者宜
X56n0930_p0370b14║自補解。△三通結總別。
X56n0930_p0370b15║是則非色非心。
X56n0930_p0370b16║結總在一念。
X56n0930_p0370b17║而色而心。
X56n0930_p0370b18║結別分色心。
X56n0930_p0370b19║唯色唯心。
X56n0930_p0370b20║結一切諸法無非心性。以由全性為此色心。故一
X56n0930_p0370b21║切法趣而無外。
X56n0930_p0370b22║良由於此。
X56n0930_p0370b23║良由一性之體不礙色心之別。事理既色心無外。
X56n0930_p0370b24║然色心總別即三千法門。諸師異論紛然不同。今
X56n0930_p0370c01║略辨之。先示三千。次約三千以示總別。示三千者。
X56n0930_p0370c02║或云理有事無。謂三千者即是三諦非相之理。是
X56n0930_p0370c03║故此理而有三千。若其十界乃是緣生情㒵之事。
X56n0930_p0370c04║則非三千。或文於事說三千者。此乃寄事顯理以
X56n0930_p0370c05║生顯具爾。或云事有理無。謂俗諦建立可具十界。
X56n0930_p0370c06║空中之體既絕數㒵豈有三千。或云若事若理各
X56n0930_p0370c07║有三千。謂理有三千即鏡明性十。事有三千即像
X56n0930_p0370c08║生修十。今曰此之異論並恐未達三千正體。當知
X56n0930_p0370c09║單理獨事豈是三千。必須事理融攝方曰三千。此
X56n0930_p0370c10║乃根以明文原以開顯只舉三千。則事理因果迷
X56n0930_p0370c11║悟權實一切諸法蘊乎其中。出三千外若更有法。
X56n0930_p0370c12║豈是法華之極談。豈曰吾祖之己道。何得事是而
X56n0930_p0370c13║理非。何得理是而事非。又何得事理而各有。荊溪
X56n0930_p0370c14║豈不云。於一念心。不約十界收事不徧。不約三諦
X56n0930_p0370c15║攝理不周。不語十如因果不備。無三世間依正不
X56n0930_p0370c16║盡。故甞輒以四義而談三千。一融攝無不徧。二歸
X56n0930_p0370c17║趣無不極。三能詮無不圓。四所成無不俗。具如別
X56n0930_p0370c18║章。若以三千論總別者。攝無不徧。側三千中蘊總
X56n0930_p0370c19║蘊別。故荊溪云。三千總別咸空假中趣無不極。則
X56n0930_p0370c20║三千趣一性故總。總外無法。三千趣諸法故別。別
X56n0930_p0370c21║外無法。斯亦可云三千俱總三千俱別。詮無不圓。
X56n0930_p0370c22║則三千總別唯圓詮。非前三教之所詮述。圓詮別
X56n0930_p0370c23║者猶云法華是詮迷教。故荊溪云。若非圓心不攝
X56n0930_p0370c24║三千成無不俗。則三千皆別。故荊溪云。今文未論
X56n0930_p0371a01║諸土體者。為成世間差別義故。得今諸義。似合祖
X56n0930_p0371a02║文所談三千而圓旨恐顯。△二別約生佛示色心
X56n0930_p0371a03║不二三。初通示己他。
X56n0930_p0371a04║故知但識一念。徧見己他生佛。
X56n0930_p0371a05║或謂前文但明一念攝色攝心。未明一念該生該
X56n0930_p0371a06║佛。今文方是攝生攝佛。今曰不然。本明色心一體。
X56n0930_p0371a07║却成三法無殊。不惟濫同內外一門。其抑分開色
X56n0930_p0371a08║心二節。何者。此門始終莫不為明色心不二。前文
X56n0930_p0371a09║但示一念所具自己生佛色心。未示具於他之生
X56n0930_p0371a10║佛色心。今兼示之。若自己生佛色心。若他之生佛
X56n0930_p0371a11║色心。悉在一念皆不二也。而今文中不云色心者。
X56n0930_p0371a12║此門本辨色心不二。以前冠之可曉故。若知後人
X56n0930_p0371a13║不善一門始終皆是色心不二。想荊溪當時必下
X56n0930_p0371a14║色心云。或曰。圓通云。前文心之色心當知即是己
X56n0930_p0371a15║心生佛。故今乃明他生他佛。同歸剎那。以彰三法
X56n0930_p0371a16║無差妙旨。此說可乎。今曰不可。一者不可認於色
X56n0930_p0371a17║心而為三法。三法無差屬下內外。非今文意。二者
X56n0930_p0371a18║不可認其所具而為能具。當知今文乃蘊二重能
X56n0930_p0371a19║所之義。一者己他為能具己他。各有生佛色心為
X56n0930_p0371a20║所具。二者上來能所皆為所具。俱在一念。念為能
X56n0930_p0371a21║具。圓通乃失初重能所。不合直認他之一字為所
X56n0930_p0371a22║具耳。今元文意但識一念。既見自己所具自己生
X56n0930_p0371a23║佛色心。於此一念亦見他生所具生佛色心。并見
X56n0930_p0371a24║他佛所具生佛色心。故今須約心佛眾生各有生
X56n0930_p0371b01║佛色心。同在自己一念而不二矣。此義幽遠覽者
X56n0930_p0371b02║宜詳。若了今說。方善消於輔行。文云。彼彼三千者
X56n0930_p0371b03║生佛各有生佛也。互遍亦爾者。生佛之生佛。在自
X56n0930_p0371b04║己之一念也。輔行中說於三法三千。今文乃說三
X56n0930_p0371b05║法色心。雖然色心亦是三千。隨意辨義各有所從。
X56n0930_p0371b06║問。圓通云。若得自己心法總別不二之旨。則能通
X56n0930_p0371b07║達他生他佛。所以謂之故知但識一念。遍見己他
X56n0930_p0371b08║生佛。圓通既以己心總別通達生佛。況總別者即
X56n0930_p0371b09║是色心。豈非會於三法色心不二者耶。答。圓通之
X56n0930_p0371b10║見但以色心三千總別會於三法以成無差。不曉
X56n0930_p0371b11║文意會三法中色心不二。何者。由他意謂色心二
X56n0930_p0371b12║千既是十界必該生佛也。色心三千既在一念是
X56n0930_p0371b13║故生佛不離剎那。故圓通云。生佛之義有己有他。
X56n0930_p0371b14║己他生佛不出十界色心三千。前文既明剎那總
X56n0930_p0371b15║別一念三千心之色心。當知即是己心生佛。自心
X56n0930_p0371b16║生佛既居一念。他生他佛豈異我心。故今乃明他
X56n0930_p0371b17║生他佛同歸剎那。以彰三法無差妙旨。豈非乃以
X56n0930_p0371b18║色心總別而收生佛皆在一念。但成三法無差者
X56n0930_p0371b19║耶。而乃不知辨三法中色心不二。可謂毫𨤲意差
X56n0930_p0371b20║天地懸隔。△二以他況己。
X56n0930_p0371b21║他生他佛尚與心同。況己心生佛寧乖一念。
X56n0930_p0371b22║且佛之生色心與眾生之生色心。并佛之佛色心
X56n0930_p0371b23║與眾生之佛色心。此等生佛色心尚與自己心同。
X56n0930_p0371b24║皆是不二。況自己之生色心與自己之佛色心。安
X56n0930_p0371c01║不同在當念而不二耶。△三別約於他。
X56n0930_p0371c02║故彼彼境法差而不差。
X56n0930_p0371c03║彼彼者生佛也。境法者即生佛亦有七科諦境色
X56n0930_p0371c04║心之法也。差而不差者。生佛色心雖二。當處即是
X56n0930_p0371c05║一念之總成不二也。不於生佛以明色心。境法之
X56n0930_p0371c06║言如何消耶。信知前文辨自己所具生佛七科諦
X56n0930_p0371c07║境之色心。今文辨生佛所具生佛七科諦境之色
X56n0930_p0371c08║心。故三法各有生佛色心。悉在一念皆不二矣。△
X56n0930_p0371c09║初標。
X56n0930_p0371c10║二內外不二門者。
X56n0930_p0371c11║此門乃以三諦一實為不二體。故內外二境皆云
X56n0930_p0371c12║即空假中。復云惟一實性。此中內外。據下所釋不
X56n0930_p0371c13║出三法色心者也。問。前色心門亦談三法色心。何
X56n0930_p0371c14║以為異。答。色心是三法之通體。三法是色心之別
X56n0930_p0371c15║相。上約三法辨色心故云色心不二。今約色心辨
X56n0930_p0371c16║三法故云內外不二。不見此意徒或云云。△二釋
X56n0930_p0371c17║又三。初總標。
X56n0930_p0371c18║凡所觀境不出內外。
X56n0930_p0371c19║圓通云。能觀之觀雖然無別。所觀之境須分內外。
X56n0930_p0371c20║乃同輔行理即事故故有陰等十境之別。不可以
X56n0930_p0371c21║事即理故而一一境皆不思議而為難也。乃至云
X56n0930_p0371c22║苟順凡情而分別爾。今曰內外之二既是思議順
X56n0930_p0371c23║情分別。何故色心之二是不思議而却順於三千
X56n0930_p0371c24║法門。若指分別色心既是圓妙三千。何故別分內
X56n0930_p0372a01║外却是思議妄境。若云今順所觀之境者。且夫色
X56n0930_p0372a02║心不是所觀之境者耶。若云上明色心乃是妙境
X56n0930_p0372a03║者。既是妙境合當不二。何色心二是妙境耶。若云
X56n0930_p0372a04║纔云妙境色心不二者。何故却以別分色心為三
X56n0930_p0372a05║千妙境耶。言內外者乃該三法及以色心。何者。既
X56n0930_p0372a06║以生佛為外。故自己為內（此通三法）。既以自己之心為
X56n0930_p0372a07║內。故以自己之色為外（此通色心）。若從文的辨。則以自
X56n0930_p0372a08║己心法為內。生佛依正色心為外。亦非三法。亦非
X56n0930_p0372a09║色心。良由今文乃於自己依正之色置而不說。若
X56n0930_p0372a10║約義通收。故使自己依正之色可該內外。以三法
X56n0930_p0372a11║論則屬內也。以色心論則屬外也。若以文比顯是。
X56n0930_p0372a12║則今文乃當三法以分內外。何者。據下文云。誰云
X56n0930_p0372a13║內外色心己他。且內色心為己。外色心為他。豈非
X56n0930_p0372a14║三法而分內外。若其上文所以不語己色法者。以
X56n0930_p0372a15║從近要觀己心耳。故但於己示念無念惟內三千。
X56n0930_p0372a16║其實己色望於生佛亦是內也。故云內外色心己
X56n0930_p0372a17║他。其觀音玄與今文同。彼云。境復為二所謂自他。
X56n0930_p0372a18║他者謂眾生佛。自者即心而具。而於自己亦不言
X56n0930_p0372a19║色。又同念處若外觀十法界即見內心十界生佛。
X56n0930_p0372a20║故云外見自己心故云內。其於自己亦不言色。又
X56n0930_p0372a21║同輔行縱知內心具三千法。不知我心遍彼三千。
X56n0930_p0372a22║乃至結云心佛眾生。豈非己心為內生佛為外。而
X56n0930_p0372a23║於自己亦不言色。△二正釋又二。初釋外又二。初
X56n0930_p0372a24║示境觀。
X56n0930_p0372b01║外謂訖彼依正色心即空假中。
X56n0930_p0372b02║他生他佛各具依正色心屬外。然此之境。未達屬
X56n0930_p0372b03║妄。達之即真。何以故。即三諦故。△二示亡照二。初
X56n0930_p0372b04║示二。初示亡。
X56n0930_p0372b05║即空假中妙故色心體絕。唯一實性無空假中。
X56n0930_p0372b06║己心之體有隨名辯體有克實論體。若隨名辨體
X56n0930_p0372b07║即是生佛依正色心名下所詮差別之體。其差別
X56n0930_p0372b08║者。有生有佛有依有正有色有心各各有體。若克
X56n0930_p0372b09║實論體則眾生與佛依正色心同一真性而為其
X56n0930_p0372b10║體。實無差別。今云色心體絕者。乃是隨名辨體此
X56n0930_p0372b11║體可絕。若其克實論體體何可絕。祖師云。非謂空
X56n0930_p0372b12║無心體。然生佛依正差別體絕者。功用三觀妙故
X56n0930_p0372b13║方絕。何者。以了生佛依正色心即空假中圓融妙
X56n0930_p0372b14║一。故能絕於差別妄體。妄體既絕實性斯彰。故曰
X56n0930_p0372b15║惟一實性無空假中。言無空假中者。一者三觀本
X56n0930_p0372b16║為照於妄境令境即真。今境既真觀亦何用。二者
X56n0930_p0372b17║以觀觀境境有真妄。今於所觀真境而論。若以真
X56n0930_p0372b18║境為三諦。能觀之觀即空假中。若以真境為一實。
X56n0930_p0372b19║能觀之觀非空假中。是故能觀惟一實觀。斯由真
X56n0930_p0372b20║境有亡有照。亡則非真俗中惟是一性。照則有真
X56n0930_p0372b21║俗中而云三諦。今於真境既然亡三惟一實性。故
X56n0930_p0372b22║能觀亦乃亡三無空假中。△二示照。
X56n0930_p0372b23║色心宛然豁同真淨。
X56n0930_p0372b24║上示亡故色心體絕惟一實性。今示照故色心宛
X56n0930_p0372c01║然豁同真淨。既色心宛然故三觀俱照。以空觀照
X56n0930_p0372c02║生佛色心。色心豁同空真而淨。以假觀照生佛色
X56n0930_p0372c03║心。色心豁同俗真而淨。以中觀照生佛色心。色心
X56n0930_p0372c04║豁同中真而淨。良以三觀俱照色心宛然之處。能
X56n0930_p0372c05║使色心豁同三諦真理而淨。又豁同真淨一句屬
X56n0930_p0372c06║下釋。又此文意。色心體絕惟一實性者。約對治說
X56n0930_p0372c07║破昔計故。令於色心純見一性。色心宛然豁同真
X56n0930_p0372c08║淨者。若見一性則見一性純是色心。△二釋二。初
X56n0930_p0372c09║釋亡。
X56n0930_p0372c10║無復眾生七方便異。不見國土淨穢差品。
X56n0930_p0372c11║故此釋出亡依正相。云眾生者言正報也。通亡十
X56n0930_p0372c12║界故云無復眾生。大論云。眾生無上者佛是。故知
X56n0930_p0372c13║眾生乃該十界。別舉三乘故云七方便異。云國土
X56n0930_p0372c14║者言依報也。通亡四土故云不見國土。別語淨穢
X56n0930_p0372c15║故云淨穢差品。△二釋照。
X56n0930_p0372c16║而帝網依正終自炳然。
X56n0930_p0372c17║以諭顯照。△二釋內又二。初了外歸內。
X56n0930_p0372c18║所言內者。先了外色心一念無念。
X56n0930_p0372c19║從迷定境有內外異。約悟為觀內外一如。故知色
X56n0930_p0372c20║心全是一念。當處平等內念亦亡。故云無念。△二
X56n0930_p0372c21║就內釋相。
X56n0930_p0372c22║唯內體三千即空假中。
X56n0930_p0372c23║內體即己心妄境。三千乃所顯三諦。故云即空假
X56n0930_p0372c24║中。又內體三千是因緣生法。點茲緣生即三諦理。
X56n0930_p0373a01║故云即空假中。問。諸文或云三千即空假中。或但
X56n0930_p0373a02║云即空即中。或但是假者何。答。先須了知三千法
X56n0930_p0373a03║體。方識諸文指用進否。以由三千單理不成單事
X56n0930_p0373a04║不具。必以空中之理而融十界之事。然後界如互
X56n0930_p0373a05║具。方曰三千。是故三千體通三諦。其三千內有空
X56n0930_p0373a06║假中。通舉其體乃曰三千。點體具德名空假中。故
X56n0930_p0373a07║有文中舉三千已復云即空假中。問。未審三千之
X56n0930_p0373a08║內。何法是空中。何法是俗假。答。於三千內趣舉一
X56n0930_p0373a09║法。即乃具該空假中矣。且如舉相者假也。此相即
X56n0930_p0373a10║空中為相。故相乃融。是故此相即具空中。已上乃
X56n0930_p0373a11║約三千法體攝無不遍具空假中。若取空中之理
X56n0930_p0373a12║融十界之事乃成三千。故能成是空中。所成是俗
X56n0930_p0373a13║事。置於能成但取所成。故三千惟俗。由是諸文或
X56n0930_p0373a14║以三千一向名假。此約所成無不俗也。於此之俗
X56n0930_p0373a15║復通二向。一者乃取此俗即性為俗。是故號為不
X56n0930_p0373a16║思議俗。若爾纔舉三千已是妙假。是故但云即空
X56n0930_p0373a17║即中。若更即假則成重繁。如義例云。觀此一運即
X56n0930_p0373a18║具十界百界千如即空即中。二者乃取此俗雖然
X56n0930_p0373a19║即性。且置性邊但取其俗。俗即緣生。然此緣生又
X56n0930_p0373a20║通二義。一者克從法體。故緣生之俗與三諦中不
X56n0930_p0373a21║思議俗法體是同。既然法體是同。故舉緣生已是
X56n0930_p0373a22║俗諦。是亦只云即空即中。二者隨義詮辨。則緣生
X56n0930_p0373a23║之俗與妙假殊復有二義。俗若不即性故號緣生。
X56n0930_p0373a24║非三千也。俗若即性乃是三千而非緣生。屬妙假
X56n0930_p0373b01║也。如義例云。觀此一運。此乃緣生也。即具十界百
X56n0930_p0373b02║界千如。此乃妙假也。又云。雖觀十界四運。此乃緣
X56n0930_p0373b03║生也。亡界亡運唯觀三千。此乃妙假也。二者雖是
X56n0930_p0373b04║三千亦名緣生。故舉三千緣生俗已。然後點此三
X56n0930_p0373b05║千緣生即是三諦。是故復云即空假中。故觀音玄
X56n0930_p0373b06║云。十界相互則有千法。如是等法皆是因緣生法。
X56n0930_p0373b07║乃至我說即是空。亦名為假名。亦名中道義。問。以
X56n0930_p0373b08║三千結為緣生。為是思議。為不思議。答。法體只一。
X56n0930_p0373b09║名通二向。但取緣生故是思議。若取緣生既然互
X56n0930_p0373b10║具。故不思議。如止觀云。若觀法性因緣生。故一種
X56n0930_p0373b11║一切種等。記中指為不思議也。雖不思議。由取緣
X56n0930_p0373b12║生。故止觀中復點三諦。問。何以得知於緣生俗通
X56n0930_p0373b13║此二義。答。據止觀云。因緣生法即空即中。記中釋
X56n0930_p0373b14║云。但云空中者。且以法性空中對幻假說。其實須
X56n0930_p0373b15║云幻假即是不思議假（此約義異乃有二〔段〕）。何者。今但以此
X56n0930_p0373b16║假即是空中。此假任運成不思議。故不別說。此約
X56n0930_p0373b17║體同只是一假。但即不即異故分二別。今取體同
X56n0930_p0373b18║是故別無不思議假。只指緣生即是空中。故此緣
X56n0930_p0373b19║生成妙假也。然此文意幽隱難曉。當求文中兩云
X56n0930_p0373b20║此假。自見義異體同之說。問。學者多云偏假妙假
X56n0930_p0373b21║二體殊分。偏圓自別故破偏假顯妙假也。但以圓
X56n0930_p0373b22║中約即論破。故諸文中即偏緣生為圓妙假。其輔
X56n0930_p0373b23║行文乃是此意。若謂二假體一。何故文云其實者
X56n0930_p0373b24║耶。答。二假之體云有殊者。自昔乃有二見不同。一
X56n0930_p0373c01║云緣生是事有相。妙假是性非相。一云緣生乃是
X56n0930_p0373c02║情相。妙假乃是具相。今謂初說但得能具之性為
X56n0930_p0373c03║妙假耳。可云非相。其次說者失於所具法體只一。
X56n0930_p0373c04║何者。且如須彌入芥。必當以人天報得須彌即諸
X56n0930_p0373c05║佛妙用須彌。而有二種須彌體也。以此而求只一
X56n0930_p0373c06║須彌。由此須彌未即空中故非妙假。纔即空中則
X56n0930_p0373c07║名妙假。豈有二體。文云其實者。自約義異云其實
X56n0930_p0373c08║爾。意謂二假之義既異。其實須云因緣生法即空
X56n0930_p0373c09║即假。然若約體同。而亦得云其實幻假即是妙假。
X56n0930_p0373c10║如輔行。問。此不思議還只次第以釋十界。與思議
X56n0930_p0373c11║何別。答。其實無別。思議乃作從心生說。不思議作
X56n0930_p0373c12║一心具說。以生顯具何須更問。心生豈非同幻假。
X56n0930_p0373c13║心具豈非同妙俗（云云）。△三結不二二。初別結二。
X56n0930_p0373c14║初結以內攝外。
X56n0930_p0373c15║是則外法全為心性。心性無外攝無不周。
X56n0930_p0373c16║以自己心性能攝生佛依正色心。△二結以外攝
X56n0930_p0373c17║內。
X56n0930_p0373c18║十方諸佛法界有情。性體無殊一切咸通。
X56n0930_p0373c19║生佛性體既與自己性體無殊。自己性體既攝生
X56n0930_p0373c20║佛。故生佛性體亦攝自己依正色心。故云一切咸
X56n0930_p0373c21║遍。△二通結。
X56n0930_p0373c22║誰云內外色心己他。
X56n0930_p0373c23║既以自己心性攝生佛之外則無外矣。復以生佛
X56n0930_p0373c24║心性攝自己之內則無內矣。內外既亡。己他何有。
X56n0930_p0374a01║△三結。
X56n0930_p0374a02║此即用向色心不二門成。
X56n0930_p0374a03║色心依境妙而立。外內依智行而談。由境發智故
X56n0930_p0374a04║云用向色心者也。又上門約三法而論色心。今論
X56n0930_p0374a05║約色心而辨三法。故云成也。△初標。
X56n0930_p0374a06║三修性不二門者。
X56n0930_p0374a07║此門乃以平等一性為不二體境性觀修。境觀即
X56n0930_p0374a08║一以論不二。故下文云。達無修性唯一妙乘。由平
X56n0930_p0374a09║等性為乘體故。又其境觀各有修性。性具三千為
X56n0930_p0374a10║性境。修用三千為修境。性德三觀為性觀。修德三
X56n0930_p0374a11║觀為修觀。問。上內外中已有境觀。與此何揀。答。內
X56n0930_p0374a12║外雖該境觀。且在解知境邊。既未行修。自與今異。
X56n0930_p0374a13║△二釋二。初示二。初修性相狀二。初通示二。初示
X56n0930_p0374a14║修性。
X56n0930_p0374a15║性德秪是界如一念。此內界如三法具足。性雖本爾
X56n0930_p0374a16║藉智起修。
X56n0930_p0374a17║且四德之性只是界如。而此界如即在一念。此念
X56n0930_p0374a18║中界如三德三軌無不圓足。故云此內界如三法
X56n0930_p0374a19║具足。內猶中也。指法之詞。不同前文內境之內。性
X56n0930_p0374a20║雖本來有三。必須藉智力起於修性。是境三即法
X56n0930_p0374a21║身中三。故云本爾。依境發智即智三也。乃般若中
X56n0930_p0374a22║三。故云藉智。由智導行即行三也。乃解脫中三。故
X56n0930_p0374a23║曰起修。起修者即茲性三。由智照故而起進趣乃
X56n0930_p0374a24║成修三。如下當辨。△二轉釋。
X56n0930_p0374b01║由修照性。
X56n0930_p0374b02║轉釋藉智起修何為。良由此修能照性故。
X56n0930_p0374b03║由性發修。
X56n0930_p0374b04║轉釋性雖本爾。性若不具修何以發。
X56n0930_p0374b05║在性則全修成性。
X56n0930_p0374b06║轉釋由性發修何者。且性何能發。良由在性之時
X56n0930_p0374b07║全修成性。是故此性而發修。
X56n0930_p0374b08║起修則全性成修。
X56n0930_p0374b09║轉釋由修照性。修何能照。良由起修之時乃全性
X56n0930_p0374b10║為修。是故此修而能照性。
X56n0930_p0374b11║性無所移。
X56n0930_p0374b12║轉釋起修則全性成修。既成修已應無性耶。當知
X56n0930_p0374b13║雖然成修。性何改易。
X56n0930_p0374b14║修常宛爾。
X56n0930_p0374b15║轉釋在性則全修成性。既成性已應無修耶。當知
X56n0930_p0374b16║雖然成性。修自宛然。△二別示二。初示逆順二。初
X56n0930_p0374b17║示。
X56n0930_p0374b18║修又二種。順修逆修。
X56n0930_p0374b19║△二釋五。初逆順二義。
X56n0930_p0374b20║順謂了性為行。逆謂背性成迷。
X56n0930_p0374b21║一者約於善惡法體以分逆順。從究極謂。九界是
X56n0930_p0374b22║逆修。佛界為順修。天然體性本具善惡。具善則佛
X56n0930_p0374b23║界之順。稱之為悟。具惡乃九界之逆。號之為迷。二
X56n0930_p0374b24║者約知不知以分逆順。善惡十界既性本具。發而
X56n0930_p0374c01║為修。能了善惡之修全性本具者名為順悟。不知
X56n0930_p0374c02║善惡之修全性而起者名為逆迷。問。了善可爾。了
X56n0930_p0374c03║惡如何。亦名順耶。答。只恐不了。其若了者。惡全是
X56n0930_p0374c04║性即見性體。本非善惡所以名順。傳四明者皆謂
X56n0930_p0374c05║修惡只是性惡。便以此惡而為觀體。斯殊不知當
X56n0930_p0374c06║於修惡之暗。達見修善之明。良由惑智皆即是性。
X56n0930_p0374c07║是故非但惑性無殊。只如惑智亦乃一體。是故得
X56n0930_p0374c08║云能觀觀智即無明是。如此了已。若相體俱即故
X56n0930_p0374c09║方可云惡是觀體。其荊溪云。忽都未聞性惡之名。
X56n0930_p0374c10║安能信有性德之行者。非謂以惡為性德行。況性
X56n0930_p0374c11║德行者三因善行也。由無作故名為性德。良由此
X56n0930_p0374c12║行非但自體修即性故名為無作。其所斷惡。惡即
X56n0930_p0374c13║是性無所斷故。故能斷行得名無作。乃以所治顯
X56n0930_p0374c14║其能治。所治之惡既然即性。故可信其能治之行
X56n0930_p0374c15║亦即是性。所謂性惡者即指前文三道流轉。所謂
X56n0930_p0374c16║性行者即指前文修德三因。由開權故於權見實。
X56n0930_p0374c17║故三道三因皆名性矣。故乃得云性德緣了。△二
X56n0930_p0374c18║迷了性同逆順事異。
X56n0930_p0374c19║迷了二心心雖不二。逆順二性性事恒殊。
X56n0930_p0374c20║迷了二心即妄心也。以無明之心為能迷能了之
X56n0930_p0374c21║二心耳。心雖不二者。點其妄心即是真理。故云不
X56n0930_p0374c22║二。逆順二性即真性也。以真如之性為所逆所順
X56n0930_p0374c23║之二性耳。性事恒殊者。即其真性為逆順事。故云
X56n0930_p0374c24║恒殊。又上心是妄。下心是真。點妄心成真心。故云
X56n0930_p0375a01║不二。上性是真。下性是妄。變真性為妄性。故曰恒
X56n0930_p0375a02║殊。△三不改迷逆無由成了。
X56n0930_p0375a03║可由事不移心。則令迷修成了。
X56n0930_p0375a04║欲令迷修成了。必須革逆歸順。豈可逆事不移便
X56n0930_p0375a05║令迷心成了。△四改逆成順。
X56n0930_p0375a06║故須一期迷了照性成修。
X56n0930_p0375a07║期。約也。始名字。終究竟。此一期中皆須轉迷成了。
X56n0930_p0375a08║以了了迷。使迷即性。照性成修。問。修性一門只可
X56n0930_p0375a09║通該智行二妙。於迷了達即智妙也。照性成修即
X56n0930_p0375a10║行妙也。尚非位妙。何以釋於迷了成修通究竟耶。
X56n0930_p0375a11║答。從文生起故在名觀。當門高深須該六即。理即
X56n0930_p0375a12║是所了。名等是能了。名字約解轉迷成了。五品約
X56n0930_p0375a13║行轉迷成了。乃至果佛究竟照性成修。其修究成
X56n0930_p0375a14║矣。通論雖然。若別論者。智了行修修屬妙行。正是
X56n0930_p0375a15║今文辨修性也。或謂一其。或訓一往。皆非文意。△
X56n0930_p0375a16║五逆順俱亡。
X56n0930_p0375a17║見性修心。二心俱泯。
X56n0930_p0375a18║逆順二心若能見性。性本亡泯復何迷了。△二示
X56n0930_p0375a19║離合二。初總標。
X56n0930_p0375a20║又曉順修對性有離有合。
X56n0930_p0375a21║或謂離是各義。如云離為修性各三。合是對義。如
X56n0930_p0375a22║云為對性明修。故合修為二。今謂對各皆通離合。
X56n0930_p0375a23║對通離合者。既云順修對性有離有合。離豈非對
X56n0930_p0375a24║耶。各有離合者。離如他引。各通合者。如玅記云。故
X56n0930_p0375b01║束性三俱為正因。緣了各合俱名為一。△二別釋
X56n0930_p0375b02║二。初法二。初三六論離合。
X56n0930_p0375b03║離謂修性各三。合謂修二性一。
X56n0930_p0375b04║然此修性。人見文云第二第三依智行立。故辨修
X56n0930_p0375b05║性皆約境智行三而為離合。謂得所自。其或全引
X56n0930_p0375b06║玄籤境三智三行三之文消今離合。今恐未然。應
X56n0930_p0375b07║知內外修性二門。通而言之各具智行。內外門云。
X56n0930_p0375b08║凡所觀境不出內外。觀非行耶。又云先了外色心
X56n0930_p0375b09║一念無念。了非智耶。修性門云。順謂了性為行。了
X56n0930_p0375b10║即智也。行即行也。若從別說。內外一門別在智妙
X56n0930_p0375b11║以辨內外。修性一門別在行妙以辨修性。何者。蓋
X56n0930_p0375b12║由文云性雖本爾藉智起修。意謂藉於智妙而起
X56n0930_p0375b13║行妙。故指行妙而為修耳。以行妙之修對界如之
X56n0930_p0375b14║理。故立修性不二門也。以此驗知雖該智妙。若辨
X56n0930_p0375b15║修性當在行妙。故一門始終除逆修。修字之外。凡
X56n0930_p0375b16║有修字皆行妙矣。問。智非修耶。答。智是名字。望於
X56n0930_p0375b17║理即亦屬於修。但以解知為修。非觀行修也。今辨
X56n0930_p0375b18║修性者乃觀行之修。故當別指行妙為修。若謂不
X56n0930_p0375b19║然。奈文但云藉智起修。而不以智為修。明矣。無謂
X56n0930_p0375b20║從強。問。若以行為修。乃同正義所難者耶。答。正義
X56n0930_p0375b21║不合改智為知。意以今文該智為修。若識今文以
X56n0930_p0375b22║行為修。不改乃當。問。文心通於正義。難云智起即
X56n0930_p0375b23║修。誰此分隔。豈非智亦修耶。答。今謂文心。徒文其
X56n0930_p0375b24║言。意還墮難。何者。所云智起即修者。此一修字為
X56n0930_p0375c01║智為行。若云是智。則違見文修字是行。故云藉智
X56n0930_p0375c02║而起於修。若云是行。是則還成行妙名修。故知此
X56n0930_p0375c03║文正是約位竪論。不可執橫為難（云云）。圓通云。荊
X56n0930_p0375c04║溪語巧。須善會通。欲以修性二名收於境智行三。
X56n0930_p0375c05║是故謂之性雖本爾籍智起修也。所以不言籍智
X56n0930_p0375c06║起行者。其意在茲故也。今謂不然。若如他說。是則
X56n0930_p0375c07║返成荊溪語拙。何者。既欲以修收於智行。但可語
X56n0930_p0375c08║云藉智起行。對上性雖本爾之言。是故智行可俱
X56n0930_p0375c09║為修。如何別語所起之行而為起修。豈是語巧。問。
X56n0930_p0375c10║智非離合耶。答。智妙亦乃辯於離合。如釋籤云。境
X56n0930_p0375c11║即理三。智即名字三。行即觀行相似三。當知九秪
X56n0930_p0375c12║是三。三秪是一。但今文中正就行三而對境三以
X56n0930_p0375c13║辨離合。問。行無智耶。答。約位竪論。智屬名字。行妙
X56n0930_p0375c14║乃屬觀行相似。是故行妙而乃非智。約法橫辨。其
X56n0930_p0375c15║行玅中而有般若。豈非智耶。但此之智皆在行收。
X56n0930_p0375c16║是故得云約於行妙名之為修而辨離合。知此義
X56n0930_p0375c17║已然後消釋修性離合。義皆宛順。修性各三者。性
X56n0930_p0375c18║亦有三。修亦有三。故云各三。乃以行妙修三照界
X56n0930_p0375c19║如性三。性三修三六法相也。修二性一者。以行妙
X56n0930_p0375c20║之三從強受稱。但以解脫．般若為修合行。法身同
X56n0930_p0375c21║名修二。以境妙之三從強受稱。但以法身而為於
X56n0930_p0375c22║性。故合境中般若．解脫同名性一。人以境三智三
X56n0930_p0375c23║行三釋今離。謂修性各三者。有二不可二者。且今
X56n0930_p0375c24║文云修性各三。修之一字豈非上文藉智起修之
X56n0930_p0376a01║修字耶。如何却以智三釋修二者。若使今文已是
X56n0930_p0376a02║修六性三。又與下文修二各三共發性三其文何
X56n0930_p0376a03║別。無謂重釋。△二三九論離合。
X56n0930_p0376a04║修二各三共發性三。是則修雖具九。九祇是三。為對
X56n0930_p0376a05║性明修。故合修為二。
X56n0930_p0376a06║人謂修二各三共發性三釋上離義。今謂不然。上
X56n0930_p0376a07║離是修性各三。今離是修中具九。以由錯認以六
X56n0930_p0376a08║為九。故釋下文義成乖芿。何者。其實上文行三是
X56n0930_p0376a09║修。境三是性。斯乃離則修性各三。合則修但有二。
X56n0930_p0376a10║性但為一。文意乃是修性通論三六離合。今文於
X56n0930_p0376a11║修但有二中。復各具三。故為修六。以此修六照發
X56n0930_p0376a12║性三。故性亦屬修。故云修雖具九。離雖具九。合但
X56n0930_p0376a13║為三。故云九只是三。斯乃修九以論離合。故與上
X56n0930_p0376a14║文二義不同。一者上文修性通論。今文單約修論。
X56n0930_p0376a15║文雖該性。攝屬在修。由於修二離出六法發性三
X56n0930_p0376a16║故。二者上文三六法相。今文乃是三九法相。然離
X56n0930_p0376a17║合之義。從名則離合異途。從旨則總別一貫。又通
X56n0930_p0376a18║論具德故離。專隨功用故合。具如別章。△二喻。
X56n0930_p0376a19║二與一性如水為波。二亦無二亦如波水。
X56n0930_p0376a20║一性喻水。二修喻波。全一性為二修。修外無性。如
X56n0930_p0376a21║全水為波。波外無水。了二修即一性。性外無修。如
X56n0930_p0376a22║了波為水。水外無波。故云二亦無二亦如波水。以
X56n0930_p0376a23║修比性故於法喻各云亦也。又上云。二與一性者。
X56n0930_p0376a24║二之一字是二修之二。下云二亦無二者。二之一
X56n0930_p0376b01║字是修性之二。上文論修性相即。如水即波。如波
X56n0930_p0376b02║即水。下文論修性體亡。如波為水故無波。水為波
X56n0930_p0376b03║故無水。故云二亦無二亦如波水。△二修性所
X56n0930_p0376b04║從。
X56n0930_p0376b05║應知性指三障是故具三。修從性成成三法爾。
X56n0930_p0376b06║此文當指性三修三。終不可云此修三者二修各
X56n0930_p0376b07║三。然從三障而有性三。乃從性三而起修三。若以
X56n0930_p0376b08║修還性。以性還迷。豁悟真源廓然無寄。豈不以一
X56n0930_p0376b09║性之體本非三一。由對生迷而談性體所具之源。
X56n0930_p0376b10║乃云三爾。光明句云。有事必有理。既有事理必有
X56n0930_p0376b11║非事非理。如此三法皆由無明故有。及金錍云。汝
X56n0930_p0376b12║無始來唯有煩惱業苦而已。即此全是理性三因。
X56n0930_p0376b13║其文泯同。指要云。問。性三本具。那言對障名三。答。
X56n0930_p0376b14║本具妙理若定是三。不能作一及無量故。故知立
X56n0930_p0376b15║則一多宛然。亡則修性寂矣。今就亡說。豈得將立
X56n0930_p0376b16║以難之。今究其意。何不答云。為從近要示立觀慧。
X56n0930_p0376b17║故指三障性方具三。而云就亡者不有旨耶。必以
X56n0930_p0376b18║妙理性本寂絕一法不立。方能即一即三即無量
X56n0930_p0376b19║矣。故使纔云性三從立說也。復次。若直云三。但得
X56n0930_p0376b20║性用失於性體。△二結不二。
X56n0930_p0376b21║達無修性唯一妙乘。無所分別法界洞朗。
X56n0930_p0376b22║亡修亡性咸歸平等。若有分別法界成迷。△三結。
X56n0930_p0376b23║此由內外不二門成。
X56n0930_p0376b24║從文生起通途而明。內外修性並由智行。故從內
X56n0930_p0376c01║外立修性門。若的別而說。內外是智。修性是行。由
X56n0930_p0376c02║智立行故能成此。若從意辨。內外一門雖有境觀
X56n0930_p0376c03║對於修性。但是所知三法之境以辨不二。屬今性
X56n0930_p0376c04║字。今欲融於境觀不二。故次而立。問。必應境智未
X56n0930_p0376c05║不二耶。答。觀從智起。觀既與境而乃不二。智豈尚
X56n0930_p0376c06║殊。△初標。
X56n0930_p0376c07║四因果不二門者。
X56n0930_p0376c08║此門乃以三軌即一三千趣常為不二體。因果如
X56n0930_p0376c09║上。今復辯之。一者此門既從位法二立。故位因法
X56n0930_p0376c10║果。又位法之二各通因果。文云。義開六即。乃位通
X56n0930_p0376c11║因果。又云。眾生心因既具三軌。此因成果名三涅
X56n0930_p0376c12║槃。乃法通因果。因果之義括歸三向。一者通論。十
X56n0930_p0376c13║界各有因果。如地獄界十惡為因。苦報為果。乃至
X56n0930_p0376c14║佛界自有因果。今圓詮之皆是妙性。是故各名因
X56n0930_p0376c15║果不二。二者別論。別在圓教佛界因果。三者對論。
X56n0930_p0376c16║九界為因。佛界為果。今於別論復有三向。一者五
X56n0930_p0376c17║即為因。妙覺為果。指要用此。二者四即為因。初住
X56n0930_p0376c18║為果。正義用此以。今觀之。此之二說互有傍正。游
X56n0930_p0376c19║於四方直至道場。妙覺為正。若開聲聞初住作佛。
X56n0930_p0376c20║分果為正。故妙玄云。性德三軌冥伏不縱不橫。修
X56n0930_p0376c21║德三軌彰顯不縱不橫。籤云。彰顯即是究竟。今不
X56n0930_p0376c22║云究竟者。義通初住。豈非由果通於分極。故但云
X56n0930_p0376c23║彰顯。意有含畜耶。三者理即為因。妙覺為果。且置
X56n0930_p0376c24║中間是今正用。由當文云。眾生心因既具三軌。心
X56n0930_p0377a01║因之言即指愽地凡夫者也。又下文云。若了迷性
X56n0930_p0377a02║實惟住因。乃名字位了於理即因迷之性。又玄文
X56n0930_p0377a03║中明始終者。不取五品教乘為始。乃取凡地一念
X56n0930_p0377a04║之心具十法界十種性相為三法始。籤云。不動凡
X56n0930_p0377a05║夫三法而成聖人究竟三法。此文正同文句約位
X56n0930_p0377a06║釋十如中理性三德。乃理即也。故妙記云。初三為
X56n0930_p0377a07║理。位定在凡。據此諸文並指始因。局乎愽地對究
X56n0930_p0377a08║竟果。問。第三對論九界為因佛界為果。與圓佛界
X56n0930_p0377a09║自論因果。為同為異。答。法理是同。得名處別。因之
X56n0930_p0377a10║為言。通過通德。若指九界所迷為因。即是實相。實
X56n0930_p0377a11║相即佛。是故得云佛界之因。若取能迷而為因者。
X56n0930_p0377a12║迷即無明。無明即九。是故得云九界為因。佛界為
X56n0930_p0377a13║果。△二釋二。初示因果不二。
X56n0930_p0377a14║眾生心因既具三軌。
X56n0930_p0377a15║圓通以三軌為果。文心以三軌為因。一往似爾。覈
X56n0930_p0377a16║之皆非。應知三法若約實體。一切三法只一妙性
X56n0930_p0377a17║非因非果。若從立名。三因三識在因。涅槃三德在
X56n0930_p0377a18║果。其三軌者非因非果而通因果。以通果故。由是
X56n0930_p0377a19║玄文以三法妙而在於果。以通因故。玄文或云從
X56n0930_p0377a20║性德三法起名字三法。因名字之三法修觀行之
X56n0930_p0377a21║三法。所以十種三法之內無三軌者。由十種別對
X56n0930_p0377a22║迷悟。三軌通在十中。篤論其體乃非因果。今明不
X56n0930_p0377a23║二。正約三軌非因非果以辨不二。或唯在因。或唯
X56n0930_p0377a24║在果。則因果異矣。故今文意。三軌在因名為三因。
X56n0930_p0377b01║三軌在果名三涅槃。不顯云者。既云心因即是三
X56n0930_p0377b02║因。故不別提三之一字。以軌顯之。又且從無明心
X56n0930_p0377b03║因以說。故無明心因能具三軌。
X56n0930_p0377b04║此因成果名三涅槃。
X56n0930_p0377b05║文心以三軌為因者。既云此因乃是指前三軌之
X56n0930_p0377b06║因。似合此文。細究文意是大不然。此因二字乃指
X56n0930_p0377b07║心因。何故。心因能成於果。由此心因既具三軌。軌
X56n0930_p0377b08║通果故。故成果時名三涅槃。圓通不了三軌通果。
X56n0930_p0377b09║却定在果。
X56n0930_p0377b10║因果無殊始終理一。
X56n0930_p0377b11║因之與果皆是三軌。故云無殊。籤云。前文明位之
X56n0930_p0377b12║始終。則約凡位一始終（五品始相似終）。聖位一始終（初住始妙
X56n0930_p0377b13║覺終）。今明三法始終。故須始凡夫一念。終在顯彰聖
X56n0930_p0377b14║位。故今別以理即為因。其在斯矣。今文乃以三軌
X56n0930_p0377b15║即一為不二爾。△二立疑解釋二。初立疑。
X56n0930_p0377b16║若爾。因德已具。何不住因。
X56n0930_p0377b17║果所證者證於三德。因已具軌軌即三德。何不住
X56n0930_p0377b18║因。然對果有因。既在事異豈可永住。必當求果也。
X56n0930_p0377b19║因所具德乃是理同。縱至於果。亦不離於因所具
X56n0930_p0377b20║德。故下文云。實惟住因也。△二解釋二。初釋二。初
X56n0930_p0377b21║略釋二不二二。初別釋二。初釋二。
X56n0930_p0377b22║但由迷因各自謂實。
X56n0930_p0377b23║迷之為言通該能所。三道為能。三軌為所。一者由
X56n0930_p0377b24║迷心因之三軌。遂於能迷之三道各計為實。二者
X56n0930_p0377c01║所迷三軌本如來藏一心三法六道。菩薩迷心因
X56n0930_p0377c02║之三軌。各於資成少分計實。聲聞．緣覺迷心因之
X56n0930_p0377c03║三軌。各於觀照少分計實。△二釋不二。
X56n0930_p0377c04║若了迷性實惟住因。
X56n0930_p0377c05║孤山乃以了屬名字。故正義云。若了迷心即三諦
X56n0930_p0377c06║性實。惟住佛界名字之因。今曰。了之一字克從法
X56n0930_p0377c07║體。即是究竟果佛之智。而為能了從位通辨。可通
X56n0930_p0377c08║名字已上五即而為能了。從別而論。以研為修。以
X56n0930_p0377c09║了為解。雖了屬名字。亦不可以住因。因字為名字
X56n0930_p0377c10║位。名字能了理即之因。故曰住因。其迷性者。即是
X56n0930_p0377c11║理即所迷之性。雖然名字亦通為迷。迷之法體還
X56n0930_p0377c12║是九界。屬理即爾。△二總釋。
X56n0930_p0377c13║故久研此因。因顯名果。
X56n0930_p0377c14║故久研此理即之因。由此心因具三軌故。是故可
X56n0930_p0377c15║研此因。若顯名之為果。既云因顯名果。必對未顯
X56n0930_p0377c16║名因成因果二。又既是因顯名果。斯則果全是因。
X56n0930_p0377c17║故因果不二。故此一節乃當總釋二與不二。△二
X56n0930_p0377c18║廣釋二不二二。初釋不二。
X56n0930_p0377c19║祇緣因果理一。用此一理為因。
X56n0930_p0377c20║一理之體非因非果。因之與果皆不出此。故云理
X56n0930_p0377c21║一。因既全是此體。故云用此一理為因。果亦全是
X56n0930_p0377c22║此體。故亦應云用此一性為果。其不云者。下云理
X56n0930_p0377c23║顯。顯乃是果。義同用此一理為果。
X56n0930_p0377c24║理顯無復果名。豈可仍存因號。
X56n0930_p0378a01║一理非果。無復果名。亦是非因。復何因號。
X56n0930_p0378a02║因果既泯。理性自亡。
X56n0930_p0378a03║因果即理故泯。理亦無名故亡。△二釋二。初法。
X56n0930_p0378a04║秪由亡智親疎。致使迷成厚薄。
X56n0930_p0378a05║圓通云。亡智者亡理之智。此偏失也。指要云。即上
X56n0930_p0378a06║事理頓亡之智。此其得也。今曰。亡於因果之事。并
X56n0930_p0378a07║亡理性之理。指此事理能亡之智。故曰亡智。圓通
X56n0930_p0378a08║云。理何自亡須由智泯。今曰。理若本不是亡。此智
X56n0930_p0378a09║何由可泯。由稱理為智。故智可亡理。文心云。上言
X56n0930_p0378a10║泯亡且寄理顯。須知亡智通乎始終。今曰。稱理之
X56n0930_p0378a11║智亦無始終。言親疎者。正義約利鈍二人合為諸
X56n0930_p0378a12║師。不取言厚薄者。有對有各。對則三惑全在為厚。
X56n0930_p0378a13║除去一二為薄。各則三惑各歷斷位。厚薄可知。圓
X56n0930_p0378a14║通云。親疎淺深可通六即。迷有厚薄唯在五即。由
X56n0930_p0378a15║妙覺無惑。今曰。約位論斷亦通妙覺。有最後品名
X56n0930_p0378a16║之為薄。文心云。由疎親故所以分五。今曰。應該六
X56n0930_p0378a17║即。以下文云義開六即名智淺深。則全淺全疎屬
X56n0930_p0378a18║理即也。指要云。以智分惑。今曰。從文雖然。約意不
X56n0930_p0378a19║爾。智是順理之智。即以頓亡為體。豈可分惑為厚
X56n0930_p0378a20║薄耶。約情說智故有親疎。由智親疎分惑厚薄。親
X56n0930_p0378a21║疎之言。就法在智。功歸有情。
X56n0930_p0378a22║迷厚薄故強分三惑。義開六即名智淺深。
X56n0930_p0378a23║迷有厚薄故三惑斯分。智有淺深故六即而揀。惑
X56n0930_p0378a24║本一體故曰強分。理本無位故曰義開。△二喻二。
X56n0930_p0378b01║初通喻四法。
X56n0930_p0378b02║故如夢勤加功。空名惑絕。幻因既滿。鏡像果圓。
X56n0930_p0378b03║夢喻智也。空喻惑也。幻喻因也。像喻果也。夢體雖
X56n0930_p0378b04║虗夢事宛爾。實相之智。智體雖亡而智用不失。以
X56n0930_p0378b05║用即性。性即無作。故同夢中所為。其實不曾作作。
X56n0930_p0378b06║以空喻惑。空但有名而無真實。問。空名者能喻也。
X56n0930_p0378b07║惑絕者所喻也。為將空名直喻於惑。為喻惑絕。答。
X56n0930_p0378b08║且置於名。今乃以空直喻於惑。惑絕之處如無於
X56n0930_p0378b09║空。以空體本無。無無所無。惑體本絕。絕無所絕。不
X56n0930_p0378b10║同圓通惑但有名。名即叵得泯絕不生。若依彼意。
X56n0930_p0378b11║以名喻惑幻。像喻因果者。喻前文義開六即。因滿
X56n0930_p0378b12║果圓者。圓通云。別在妙覺方名果圓。今曰。此門因
X56n0930_p0378b13║果有通有別。若一向別。如前所示。理即為因。妙覺
X56n0930_p0378b14║為果。若通論者。因通真似。果通分極。今文因果乃
X56n0930_p0378b15║約通論。若以似因為滿。故初住果亦得名圓。文心
X56n0930_p0378b16║云。前三喻體不可得。後一喻任運所見。今曰。像雖
X56n0930_p0378b17║任見。而今文意喻叵執取。指要云。勤修慧行如夢
X56n0930_p0378b18║作為都無所辨。惑但有名。如空無實。知無即絕。因
X56n0930_p0378b19║無能感故如幻。果非所克故如像。解脫稱實四皆
X56n0930_p0378b20║無作。因果既爾何有二耶。今曰。義理雖爾。文意不
X56n0930_p0378b21║然。今文意者。雖如夢幻空像。不妨法法宛然。是以
X56n0930_p0378b22║用智斷惑因滿果圓。故下別釋空像中云。像實故
X56n0930_p0378b23║稱理本有。空虗故迷轉成性。豈非文意在不二而
X56n0930_p0378b24║二耶。△二別辦空像二。初通明同異。
X56n0930_p0378c01║空像雖即義同。而空虗像實。
X56n0930_p0378c02║云義同者。皆叵執取。虗空與像如何執捉。喻惑與
X56n0930_p0378c03║果不可取著。而空虗像實者。言其異也。空則無相
X56n0930_p0378c04║故虗。像則有相故實。以相皃之有無。喻二種之法
X56n0930_p0378c05║體。剋實論體。惑乃無體如空無相。理乃有體如像
X56n0930_p0378c06║有相。上云果圓者。即以所證之理為果圓也。正義
X56n0930_p0378c07║云。性虗故同。文心云。體虗雖同。指要云。空惑像果
X56n0930_p0378c08║不實之義雖同。圓通云。空但有名而無實法。像不
X56n0930_p0378c09║可得亦但有名。是則空像其義不殊。以今說比之
X56n0930_p0378c10║皆恐不合。以果理之體為虗。同於惑體為虗耳。豈
X56n0930_p0378c11║知像體有相以喻果理之實哉。△二別釋其異。
X56n0930_p0378c12║像實故稱理本有。
X56n0930_p0378c13║非謂空無心體。證此心體即名為果。故果本有。
X56n0930_p0378c14║空虗故迷轉成性。
X56n0930_p0378c15║惑體既無。故轉成性則無惑也。問。像喻果者。果有
X56n0930_p0378c16║三身。此喻何身。答。因以三智圓修。果必三身圓顯。
X56n0930_p0378c17║故知像喻通喻所證三身之理。問。今文鏡像。與妙
X56n0930_p0378c18║記中鏡明性十像生修十。云何異同。答。有同有異。
X56n0930_p0378c19║同則二處佛界皆是自行所感之果。異則彼通十
X56n0930_p0378c20║界。今但在佛。問。又與下文如鏡現像。為同為異。答。
X56n0930_p0378c21║下是化他所起之應用。今是自行所感之實果。若
X56n0930_p0378c22║爾。前云通喻三身。法報可云自行。應身化他安得
X56n0930_p0378c23║不同。然三身自他不可一槩。若以三身對分自他。
X56n0930_p0378c24║可如所疑。今以三身通分自他。證此三身一向屬
X56n0930_p0379a01║自。特以化物一向屬他。今取三身皆屬自行。問。像
X56n0930_p0379a02║實故稱理本有。本有之言為鏡明性。為像生修。若
X56n0930_p0379a03║云像生。何言本有。若云鏡明。不應喻像。答。妙記以
X56n0930_p0379a04║鏡明喻性。像生喻修。今文雖置鏡明之言。但取像
X56n0930_p0379a05║生以喻果德。然此果德約能證是修。所證是性。故
X56n0930_p0379a06║以像實通喻此果即性成修。猶即明為像。故云本
X56n0930_p0379a07║有。問。於四喻中。何以只揀空像不釋夢幻。答。圓通
X56n0930_p0379a08║云以果例因。以因例智。由夢有夢中之事。幻有幻
X56n0930_p0379a09║作之物。惟有惑絕不可更生。猶如空名永無其實。
X56n0930_p0379a10║今曰。惑絕不可更生。即反顯因滿可更生因耶。然
X56n0930_p0379a11║只可云。今取唯過唯德相對以辨。由是四喻只語
X56n0930_p0379a12║空像。若其智因者。智有淺深。因涉凡下。是故此二
X56n0930_p0379a13║置而不辨。△二結二。初通結二不二二。初結二。
X56n0930_p0379a14║是則不二而二。立因果殊。
X56n0930_p0379a15║此結義開六即。△二結不二。
X56n0930_p0379a16║二而不二。始終體一。
X56n0930_p0379a17║此結因果既泯。
X56n0930_p0379a18║若謂因異果。因亦非因。
X56n0930_p0379a19║因若異果。非但果不從因而得。抑亦因非克果之
X56n0930_p0379a20║因。
X56n0930_p0379a21║曉果從因。因方尅果。
X56n0930_p0379a22║若了果必自因。方見因能尅果。△二示二與不二
X56n0930_p0379a23║所以二。初示二之所以。
X56n0930_p0379a24║所以三千在理同名無明。三千果成咸稱常樂。
X56n0930_p0379b01║咸語三千者。三千正體攝無不周。於此體中。迷悟
X56n0930_p0379b02║因果并事理等不在體外。但舉一法三千咸趣。若
X56n0930_p0379b03║於三千體中舉眾生之迷妄。是故三千未顯在理
X56n0930_p0379b04║即中咸趣無明。若於三千體中舉諸佛之悟證。是
X56n0930_p0379b05║故三千已顯在果德中咸趣常樂。迷是無明。悟是
X56n0930_p0379b06║常樂。是以因果殊也。其所以殊者。良以三千趣因
X56n0930_p0379b07║果之事異。故成不二而二也。△二示不二所以。
X56n0930_p0379b08║三千無改。無明即明。
X56n0930_p0379b09║上於三千中舉迷悟之事。是故三千乃趣此事。所
X56n0930_p0379b10║以乃成三千事異。今於三千中舉平等之理。其理
X56n0930_p0379b11║既常。是故三千咸趣此常。號為無改。況因迷三千
X56n0930_p0379b12║與果悟三千既是無改。豈可遷因為果。是故無明
X56n0930_p0379b13║即明。
X56n0930_p0379b14║三千並常。俱體俱用。
X56n0930_p0379b15║三千並常者。常即無改。乃變文耳。言體用者。用屬
X56n0930_p0379b16║九界。故指因迷而為用也。體屬佛界。故指果悟而
X56n0930_p0379b17║為體也。上乃指因即果。今乃指果即因。是以因果
X56n0930_p0379b18║不二者也。其所以不二者。良由三千咸趣理故。故
X56n0930_p0379b19║此二句乃以三千趣因果之理同。故成二而不二
X56n0930_p0379b20║也。問。今云因果理同。與理同故即何殊。答。理義雖
X56n0930_p0379b21║等。即義有殊。彼約六即橫論即佛。今約竪論九界
X56n0930_p0379b22║即佛。佛即九界。問。何以指用為九。指體為佛。答。於
X56n0930_p0379b23║十界中論體用者。義不一途。若以十界皆假。是故
X56n0930_p0379b24║佛界亦在於用。如下染淨悉皆是用。若以九界為
X56n0930_p0379c01║假。是故佛界乃屬於體。如淨名疏。非道是用。佛道
X56n0930_p0379c02║是體。今此亦爾。但今之文與淨名文。法體雖同辨
X56n0930_p0379c03║或有異。一者彼文約於所成無不俗義。故三千屬
X56n0930_p0379c04║用名為非道。其佛道之體不曰三千。今文約於歸
X56n0930_p0379c05║趣無不極義。故三千趣體。是故其體亦曰三千。二
X56n0930_p0379c06║者彼文點用即體。今文點體即用。然俱體俱用多
X56n0930_p0379c07║說不同。正義云。迷悟各有體用。迷中以無明為體。
X56n0930_p0379c08║造九界為用。悟中以法性為體。造佛界為用。文心
X56n0930_p0379c09║云。三千全是法身之體。二德之用。圓通云。因果三
X56n0930_p0379c10║千並皆常住。既稱為體又得為用。指要云。理具三
X56n0930_p0379c11║千俱名為體。變造三千俱名為用。因果三千之體
X56n0930_p0379c12║俱能起用。則因中三千起於染用。果上三千起於
X56n0930_p0379c13║淨用。今曰。諸師皆於因果事異之上各論體用。但
X56n0930_p0379c14║見體用不二。未見因果不二。縱云因果既然各有
X56n0930_p0379c15║體用。故因體用與果體用相即不二。例金錍云。迷
X56n0930_p0379c16║悟雖殊事理體一者。以今論之。約意雖通。就文不
X56n0930_p0379c17║順。上句既點因即果故。無明之因即覺明果。下句
X56n0930_p0379c18║何以因果各論。必須點果即因方順文體。恐皆由
X56n0930_p0379c19║昧果上之用。剋體言之。用屬九界法體是因也。然
X56n0930_p0379c20║釋今文。應以俱體是果。俱用是因。點果即因故云
X56n0930_p0379c21║俱體俱用。若就諸師評其得失。正義意以三千唯
X56n0930_p0379c22║體。今言用者。良以點用即法性體。全體三千而為
X56n0930_p0379c23║用也。是故事用乃非三千。失今俱用。則指要得之。
X56n0930_p0379c24║文心．圓通但以三千為用。失今俱體。所謂俱者即
X56n0930_p0380a01║三千也。若點三千。空中無相如何言俱。亦指要得
X56n0930_p0380a02║之。問。指要云。以除無明有差別故。以說體中三千
X56n0930_p0380a03║宛然。又云。空中名遮一相不立。假觀名照三千宛
X56n0930_p0380a04║然。一手制述何爾相違。有人答云。相有情法。以除
X56n0930_p0380a05║無明有差別故。乃於體中而有法相。一相不立乃
X56n0930_p0380a06║亡情相。今可問之。假觀名照三千宛然。還亡情否。
X56n0930_p0380a07║若云不亡。三千何顯。若云亦亡。應亦假觀一相不
X56n0930_p0380a08║存耶。應知四明所云體中有差別者。乃約即義。良
X56n0930_p0380a09║由指要正對他宗不識即義。故有其說。問。體中差
X56n0930_p0380a10║別。為是性惡。為是修惡。答。今所云義通修通性。從
X56n0930_p0380a11║惡當體即是修惡。從惡即性即是性惡。故知云具
X56n0930_p0380a12║性惡者。由即修是性故具性惡。所以別教無性具
X56n0930_p0380a13║者。由不談即故性不具。圓既談即是故性具。此乃
X56n0930_p0380a14║約惡說性。是故可云。若不談即具義不成。若約性
X56n0930_p0380a15║說惡。別教但中不能具惡。既但中之性非具惡之
X56n0930_p0380a16║性。是故修惡不能即性。圓教返是。由圓中之性是
X56n0930_p0380a17║具惡之性。是故修惡而能即性。斯亦可云。若不談
X56n0930_p0380a18║具即義不成。二義雖異其旨無殊。又復當了。一家
X56n0930_p0380a19║教門於九界權法有情相體三。情即九界各各而
X56n0930_p0380a20║有妄執之情。相即九界差別之相。體乃有二。一者
X56n0930_p0380a21║隨相辨體。乃有九界差別之體。二者剋實論體。故
X56n0930_p0380a22║九界差別但有其相實無自體。同以一性為九界
X56n0930_p0380a23║體。此體常即。
X56n0930_p0380a24║
X56n0930_p0380b01║十不二門樞要卷上