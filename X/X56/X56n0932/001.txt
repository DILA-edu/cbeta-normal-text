X56n0932_p0490a01║
X56n0932_p0490a02║No. 932-A
X56n0932_p0490a03║ 序
X56n0932_p0490a04║
X56n0932_p0490a05║金剛錍者，圓實教觀之標準，而令羣迷決却無明
X56n0932_p0490a06║之眼瞙，見得佛性之指頭之玄論也。盖摩訶衍諸教
X56n0932_p0490a07║中宣揚此宗，無盛於雙林極唱矣。而其文浩博散漫，
X56n0932_p0490a08║傍洎帶權說，故其學之者，或隔礙互融之旨，躊躇偏
X56n0932_p0490a09║固之域，不亦謬乎？荊溪尊者為之痛惻，一時託夢𥧌
X56n0932_p0490a10║寄野客，循環研覈，至矣盡矣。其中教誡諄諄處，有文
X56n0932_p0490a11║理鬱乎叵辨者，及剡川曠公私記出，分科精悉，釋義
X56n0932_p0490a12║簡遠，彼鬱乎者，於是乎豁如也。然舊本頗多錯脫，讀
X56n0932_p0490a13║者憾焉。張府辯才學生因講次訂之補之，會之論文
X56n0932_p0490a14║為一本，以流于世，世能用焉，則體會性遍，教觀庶乎
X56n0932_p0490a15║不難矣。剞劂業成，請敘於余，余也有舊，不得固拒，援
X56n0932_p0490a16║筆隨喜焉，以誌歲月云。
X56n0932_p0490a17║文化二年太歲次乙丑春正月既望賜紫前立政澹
X56n0932_p0490a18║空應廷瑞書于琵琶湖東薝蔔園中
X56n0932_p0490a19║
X56n0932_p0490a20║
X56n0932_p0490a21║
X56n0932_p0490a22║凡例
X56n0932_p0490a23║此論流布者數本互有少異，今簡其優者而從之。
X56n0932_p0490a24║私記山家論註本互有同異，彼是而此非者依彼
X56n0932_p0490b01║改之，義涉兩可者標之上方，兩本俱誤者敢依義
X56n0932_p0490b02║正之。
X56n0932_p0490b03║論記中引用諸文多取意引之，然其義不通者據
X56n0932_p0490b04║本文改之。
X56n0932_p0490b05║私記科目間有缺遺者，傍取性庵息公或以曾所
X56n0932_p0490b06║聞私補之，仍上加△、下加﹂以分之。
X56n0932_p0490b07║論題私記云金錍論，註本云金剛錍論，其餘竝云
X56n0932_p0490b08║金剛錍，今從註本。以有偏權疑碎，加之以剛之言
X56n0932_p0490b09║也。
X56n0932_p0490b10║註本不載撰號，以起首六字當撰號也。今從之不
X56n0932_p0490b11║立撰號科，蓋為是也。
X56n0932_p0490b12║凡例畢。
X56n0932_p0490b13║
X56n0932_p0490b14║
X56n0932_p0490b15║
X56n0932_p0490b16║
X56n0932_p0490b17║No. 932
X56n0932_p0490b18║金剛錍論私記會本卷上
X56n0932_p0490b19║
X56n0932_p0490b20║唐　天台沙門　荊谿大師　撰
X56n0932_p0490b21║門人　明曠法師　記
X56n0932_p0490b22║日域張府　釋　辯才　會
X56n0932_p0490b23║○就文為二：初題目，次入文解釋。△初又二。初題
X56n0932_p0490b24║目。
X56n0932_p0490c01║金剛錍論。
X56n0932_p0490c02║言金錍者，涅槃第八如來性品：迦葉問佛：云何佛
X56n0932_p0490c03║性難見難入？佛言：如百盲人，為治眼故，造詣良醫。
X56n0932_p0490c04║良醫即以金錍抉其眼瞙，一指示之。問言：見不？答
X56n0932_p0490c05║言：不見。復以二指、三指示之。問言：見不？答言：少見。
X56n0932_p0490c06║章安云：初指如空觀，故云不見。三指譬圓教十住，
X56n0932_p0490c07║三觀分證，故云少見。別教十住，猶未能見也。○次
X56n0932_p0490c08║註解題目。
X56n0932_p0490c09║圓伊金錍，以抉四眼無明之瞙，令一切處悉見遮那
X56n0932_p0490c10║佛性之指。偏權疑碎，加之以剛，假夢寄客，立以賓主，
X56n0932_p0490c11║觀者恕之。
X56n0932_p0490c12║言圓伊等者，圓伊即金錍，竝譬三德之教。西方伊
X56n0932_p0490c13║字猶如鐺脚，仍有遊𮈔相伴可譬。圓教三德不縱
X56n0932_p0490c14║不橫義通六即，見開顯理名為佛眼。故大經云：學
X56n0932_p0490c15║大乘者雖是肉眼名為佛眼，迷此理教名餘四眼。
X56n0932_p0490c16║煩惑雖多無明攝盡，四眼見別由同體無明，故以
X56n0932_p0490c17║金剛教錍抉四眼之無明，令歸佛眼種智。性外無
X56n0932_p0490c18║法故云悉見，破偏小執故立剛名，絕四離百故夢
X56n0932_p0490c19║為表，心遊理外而立客號，緣性決疑乃稱為主也。
X56n0932_p0490c20║○次入文解釋，為三：初序分，次曾於下正宗，三於
X56n0932_p0490c21║是下流通。初又二：初謙己述意二：初謙己。
X56n0932_p0490c22║天台沙門湛然，自濫霑釋典，積有歲年，未甞不以佛
X56n0932_p0490c23║性義經懷。
X56n0932_p0490c24║嘗，猶曾也。以，猶用也。○次述意
X56n0932_p0491a01║恐不了之，徒為苦行。
X56n0932_p0491a02║有二義：一迷自己，何故以佛性經懷為萬行之本？
X56n0932_p0491a03║二兼他，若自他不了，竝行無理印，乃同魔外，故云
X56n0932_p0491a04║徒。為徒者，空也。○次、正明功能二：初、總明佛性。
X56n0932_p0491a05║大教斯立，功在於茲。
X56n0932_p0491a06║為顯文教所依，是故云大。○次明為諸法歸趣二：
X56n0932_p0491a07║初雙舉法譬，明行法所歸。
X56n0932_p0491a08║萬派之通途，眾流之歸趣，諸法之大旨，造行之所期。
X56n0932_p0491a09║○次示自他宗趣。
X56n0932_p0491a10║若是思之，依而觀之，則凡聖一如，色香泯淨。阿鼻依
X56n0932_p0491a11║正，全處極聖之自心。毗盧身土，不逾凡下之一念。
X56n0932_p0491a12║百界三千，剎那體具，故云阿鼻。依正全處，極聖之
X56n0932_p0491a13║自心處猶在也。非但凡下在極聖，極聖亦在凡下。
X56n0932_p0491a14║問：凡具聖性，阿鼻燒煑，其性如何？答：從事從迷，有
X56n0932_p0491a15║燒不燒。從理從悟，無燒不燒。若爾，凡下竝事，性遍
X56n0932_p0491a16║云何？答：言性遍者，謂理性也。覺智家性，故名佛性。
X56n0932_p0491a17║如火家性，遍於竹木。淹破竹木，火性何傷？燒煑眾
X56n0932_p0491a18║生，性理天然，不受衰惱。若爾，生性佛性，如何相即？
X56n0932_p0491a19║答：木性火性，本來相即。水流竹木，火性宛然，而無
X56n0932_p0491a20║淹失。由理在於事，故得凡下燒煑之名。若全事成
X56n0932_p0491a21║理，云何彼此？若爾，涅槃何故對生論性？答：恐生迷
X56n0932_p0491a22║性，是故對論。約證約理，譬如虗空，空外無法。若爾，
X56n0932_p0491a23║但燒眾生，不燒佛性。正燒生時，其體如何？答：體性
X56n0932_p0491a24║形如空，燒熱無當。燒時達燒，燒即非燒。順事受燒，
X56n0932_p0491b01║性乃隨緣，理無失沒。如人縛賊，縛惡身心。善性隨
X56n0932_p0491b02║心，本不受縛，縛亦虗設。若執若縛，心遊天際也。
X56n0932_p0491b03║○次正宗又二△初、正因體遍四：初、無情有性三：
X56n0932_p0491b04║初、問答二：初、立問由。
X56n0932_p0491b05║曾於靜夜，久而思之，思之未已，恍焉如睡，不覺寱云：
X56n0932_p0491b06║無情有性。
X56n0932_p0491b07║言靜夜等者。達事唯性為靜，無明全在名夜，積集
X56n0932_p0491b08║此觀云久，緣理愍物不計性實，如睡了說實相，實
X56n0932_p0491b09║相體寂故云不覺也。○次、正述問答二：初、問二：初、
X56n0932_p0491b10║總標問人之名。
X56n0932_p0491b11║仍於睡夢，忽見一人云：僕野客也。
X56n0932_p0491b12║○次述所表
X56n0932_p0491b13║容儀麤獷，進退不恒，逼前平立，謂余曰：向來忽聞無
X56n0932_p0491b14║情有性，仁所述耶？
X56n0932_p0491b15║麤獷，表心遊理外。不恒，表身口疎遺。逼前平立，表
X56n0932_p0491b16║自恃輕他。○次略答
X56n0932_p0491b17║余曰：然。
X56n0932_p0491b18║△二問答二。初執涅槃權文為難。
X56n0932_p0491b19║客曰：僕忝尋釋教，薄究根源，盛演斯宗，豈過雙林？最
X56n0932_p0491b20║後極唱究竟之談，而云佛性非謂無情，仁何獨言無
X56n0932_p0491b21║情有性耶？
X56n0932_p0491b22║○次答二：初、引古縱斥。
X56n0932_p0491b23║余曰：古人尚云一闡提無，云無情無，未足可怪。
X56n0932_p0491b24║○次引正教示。
X56n0932_p0491c01║然以教分大小，其言碩乖。若云無情，即不應云有性；
X56n0932_p0491c02║若云有性，即不合云無情。
X56n0932_p0491c03║碩，大也。若云等者，迷悟相奪，從迷從事，謂情無情，
X56n0932_p0491c04║何性之有？從悟從理，情無一如，孰分彼此？更計情
X56n0932_p0491c05║無，故云不合。△三、問答二：初、重徵。
X56n0932_p0491c06║客曰：涅槃部大，云何竝列？
X56n0932_p0491c07║涅槃部屬大乘，何故竝明墻壁非性？○次重答二：
X56n0932_p0491c08║初敘意總非。
X56n0932_p0491c09║余曰：以子不閑佛性進否、教部權實，故使同於常人
X56n0932_p0491c10║疑之。今具為子委引經文，使後代好引此文證佛性
X56n0932_p0491c11║非無情者，善得經旨，不昧理性，知余所立善符經宗。
X56n0932_p0491c12║○次引經二：初、總引證同。
X56n0932_p0491c13║今立眾生正因體徧，經文竝以虗空譬之。
X56n0932_p0491c14║○次正引二：初引佛說會正因同。
X56n0932_p0491c15║故三十一迦葉品云：眾生佛性，猶如虗空，非內非外。
X56n0932_p0491c16║若內外者，云何得名一切處有？請觀有之一字，虗空
X56n0932_p0491c17║何所不収？故知經文不許唯內專外，故云非內外等，
X56n0932_p0491c18║及云如空。既云眾生佛性，豈非理性正因？
X56n0932_p0491c19║○次明迦葉設難二：初明難由。
X56n0932_p0491c20║次迦葉問曰：云何名為猶如虗空？佛乃以果地無礙
X56n0932_p0491c21║而答。迦葉豈非正因？因果不二，由佛果答。迦葉乃以
X56n0932_p0491c22║權智斷果，果上緣了，悉皆是有。難佛空喻，法喻不齊。
X56n0932_p0491c23║如來說圓實果力無畏等。答：虗空喻迦葉，舉權教
X56n0932_p0491c24║果，難使不齊。○次明迦葉立難二：初立難。
X56n0932_p0492a01║故迦葉云：如來佛性涅槃是有，虗空應當亦是有耶？
X56n0932_p0492a02║○次明佛答二：初雙標兩意。
X56n0932_p0492a03║佛先順問答，次復宗明空，
X56n0932_p0492a04║○次、雙釋二：初、釋初意二：初、引經權文三義。
X56n0932_p0492a05║先順問云：為非涅槃說為涅槃？非涅槃者，謂有為煩
X56n0932_p0492a06║惱。為非如來說為如來？非如來者，謂闡提、二乘。為非
X56n0932_p0492a07║佛性說為佛性？非佛性者，謂墻、壁、瓦、石。
X56n0932_p0492a08║○次、問出經意有權有實二：初、問出經意。
X56n0932_p0492a09║今問：若瓦石永非，二乘煩惱亦永非耶？故知經文寄
X56n0932_p0492a10║方便教說三對治，暫說三有以斥三非。故此文後便
X56n0932_p0492a11║即結云：一切世間無非虗空對於虗空。佛意以瓦石
X56n0932_p0492a12║等三以為所對，故云對於虗空，是則一切無非如來
X56n0932_p0492a13║等三。
X56n0932_p0492a14║○次重難四：初難，令空成有，順權智斷。
X56n0932_p0492a15║迦葉復以四大為竝，令空成有。故迦葉云：世間亦無，
X56n0932_p0492a16║非四大對。四大是有，虗空是無對，何不名有？迦葉意，
X56n0932_p0492a17║以空無對故，有之大也。
X56n0932_p0492a18║初言世間亦無者，迦葉見佛對大虗空，立世間空。
X56n0932_p0492a19║世間之空，名四大空，以為所對。大虗之空，是一大
X56n0932_p0492a20║空，以為能對。所對空者，良由能對，故云世間亦無
X56n0932_p0492a21║等。世間即四大空，非四大對即大虗空。四大下，竝
X56n0932_p0492a22║四大是有。對法對空，亦名空大。虗體無對，對四大
X56n0932_p0492a23║應名有。故文結云：空無對故，有之大也。例如正因，
X56n0932_p0492a24║雖譬虗空，空非斷無，亦可類權緣了而得名有。文
X56n0932_p0492b01║中四空為竝。初兩句，牒佛所立四大二句。兩竝難：
X56n0932_p0492b02║何不名有？結空成有。初意者，非大對大，令世亦無
X56n0932_p0492b03║（非大即大虗，世間即四大）。次意者，四大有虗無對，對大亦有，故
X56n0932_p0492b04║云何不名有？餘二如文。○二、明佛順答。
X56n0932_p0492b05║佛於此後捨喻從法，廣明涅槃不同虗空。若涅槃不
X56n0932_p0492b06║同，餘二亦異。
X56n0932_p0492b07║○三引前結難會歸實意。
X56n0932_p0492b08║故知經以正因結難，一切世間何所不攝，豈隔煩惱
X56n0932_p0492b09║及二乘乎？虗空之言何所不該，安棄墻壁瓦石等耶？
X56n0932_p0492b10║○四、辨實正因異權緣了。
X56n0932_p0492b11║佛後復云：空與涅槃雖俱非世攝，涅槃如來有證有
X56n0932_p0492b12║見，虗空常故，是故不然。豈非正與緣了不同？
X56n0932_p0492b13║如來涅槃，權教緣了，常住虗空，即實理正因，故不
X56n0932_p0492b14║同也。○次復宗三：初、出邪空遮於外計三：初、舉來
X56n0932_p0492b15║意。
X56n0932_p0492b16║次佛復宗顯空非有，故恐世人以邪計空為佛性喻，
X56n0932_p0492b17║更以一十復次而遮其非。
X56n0932_p0492b18║○次正明邪空，自有十文。△初、破心所
X56n0932_p0492b19║初云：世人言虗空者，名為無色、無對、不可見。佛言：此
X56n0932_p0492b20║即心所，三世所攝。語似心所，故佛破之。世言身內，何
X56n0932_p0492b21║殊心所？
X56n0932_p0492b22║初言語似等者，無色等故，似無表色不相應行心
X56n0932_p0492b23║所法也。一一文云世言者，結斥偏執有情為佛性
X56n0932_p0492b24║者。△二破光明
X56n0932_p0492c01║復次，外道言：虗空者即是光明。佛言：亦是色法。世言
X56n0932_p0492c02║身內何殊色法？
X56n0932_p0492c03║第二、計空是光明也。△三、破住處。
X56n0932_p0492c04║有云住處，世言身內，豈非住處？
X56n0932_p0492c05║第三計空，住於空處。△四破次第
X56n0932_p0492c06║有云：次第世言身內，必須隨身剎那時運。
X56n0932_p0492c07║第四、計空次第不亂，故舉剎那隨滅隨空而難世
X56n0932_p0492c08║執。△五、破三處。
X56n0932_p0492c09║有云：不離三法：一、空，二、實，三、空、實。佛言：若言空者，有
X56n0932_p0492c10║處無故；若言實者，空處無故；若言空、實，二處無故。世
X56n0932_p0492c11║言：身內猶闕外，計空及二俱。
X56n0932_p0492c12║第五三法者，一、計空處是空，二、計實處是空，三、俱
X56n0932_p0492c13║計二皆空。△六破可作
X56n0932_p0492c14║有云：作法如去舍等，世言身沒與真相應，則同作法。
X56n0932_p0492c15║第六、言作法者，除物方空，類如造作，故以除舍而
X56n0932_p0492c16║用釋之。△七、破無礙處。
X56n0932_p0492c17║有云：無礙處。佛言：有分有具。若具分者，餘處無故，世
X56n0932_p0492c18║言身內餘處則無。
X56n0932_p0492c19║第七、言無礙處者，顯有處無空也。言有分有具者，
X56n0932_p0492c20║如身舍中空名為分空，大虗中空是具空也。△八、
X56n0932_p0492c21║破與有竝合。
X56n0932_p0492c22║有云：與有竝合。佛言：合有三種：一、如鳥投樹，二、如羊
X56n0932_p0492c23║相觸，三、如二指已合。世言：身內如二指合。
X56n0932_p0492c24║第八言與有竝合者，空與有竝也。故佛舉三義難
X56n0932_p0493a01║之，雖俱是竝，竝義不同，其義自壞。初義一動一不
X56n0932_p0493a02║動，第二二物俱動，第三二物俱不動。良由有邊有
X56n0932_p0493a03║空，故得二指竝合。△九、破器中
X56n0932_p0493a04║有云：如器中空，世言身內，何異器中？
X56n0932_p0493a05║第九可見。△十、破指處。
X56n0932_p0493a06║有云：所指之處，佛言則有方面，世言身中，豈非方面？
X56n0932_p0493a07║第十指處者，隨指方空，不指誰空也。○三結歸。
X56n0932_p0493a08║佛總結云：從因緣生皆是無常，故此一十邪計虗空
X56n0932_p0493a09║非佛性喻，是無常故，三世攝故。
X56n0932_p0493a10║如文。○次結示正空。
X56n0932_p0493a11║虗空異彼，徧一切處。此違迦葉問，復宗符空以喻正
X56n0932_p0493a12║因。
X56n0932_p0493a13║如文。○三、結責五：初、責同邪空。
X56n0932_p0493a14║世人何以棄佛正教，朋於邪空？
X56n0932_p0493a15║○次責將權果緣，了難實因果正因。
X56n0932_p0493a16║云何乃以智斷果上緣了佛性以難正因？如來是智
X56n0932_p0493a17║果，涅槃是斷果，故智斷果上有緣了性。所以迦葉難
X56n0932_p0493a18║云：如來、佛性、涅槃是有。
X56n0932_p0493a19║○三、結釋引文意。
X56n0932_p0493a20║世人多引涅槃為難，故廣引之，以杜餘論。子應不見
X56n0932_p0493a21║涅槃之文，空効世人瓦石之妨。緣了難正，殊不相應。
X56n0932_p0493a22║此即子不知佛性之進否也。
X56n0932_p0493a23║○四況出權意。
X56n0932_p0493a24║況復以空譬，正緣了猶局。如迦葉所引三皆有者，此
X56n0932_p0493b01║乃涅槃帶權門說，故佛順迦葉三皆是有。
X56n0932_p0493b02║○五、明圓三性修性不二二：初、正示。
X56n0932_p0493b03║若頓教實說，本有三種，三理元遍，達性成修，修三亦
X56n0932_p0493b04║徧。
X56n0932_p0493b05║主伴順物，顯覆適時。○次明權示之意二：初正明
X56n0932_p0493b06║權示之意。
X56n0932_p0493b07║欲示眾生本有正性，且云正徧猶如虗空。欲赴末代
X56n0932_p0493b08║以順迦葉，豈非迦葉知機設疑，故佛覆實述權緣了。
X56n0932_p0493b09║○次、引教廣責二：初、總責。
X56n0932_p0493b10║此子不知教之權實，故涅槃中佛性之言不唯一種。
X56n0932_p0493b11║○次、別責二：初、引佛性異名。
X56n0932_p0493b12║如迦葉品下文云：言佛性者，所謂十力、無畏、不共、大
X56n0932_p0493b13║悲、三念、三十二相、八十種好。子何不引此文，令一切
X56n0932_p0493b14║眾生亦無，何獨瓦石？
X56n0932_p0493b15║力等佛性凡下竝無，何不咸言有情無性，獨云瓦
X56n0932_p0493b16║石而無性耶？言十力者，一是處非處力，佛知一切
X56n0932_p0493b17║眾生善惡果報處不謬故。二業智力，佛知一切眾
X56n0932_p0493b18║生三世諸業故。三定力，佛知一切眾生諸禪定故。
X56n0932_p0493b19║四根力，佛知一切眾生上中下根故。五欲力，佛知
X56n0932_p0493b20║一切眾生欲樂故。六性力，佛知一切眾生諸性不
X56n0932_p0493b21║同故。七至處道力，佛知一切道至處近遠故。八宿
X56n0932_p0493b22║命力，佛知宿命百千萬億劫故。九天眼力，佛以天
X56n0932_p0493b23║眼見諸細色故。十漏盡力，佛無漏慧四智具足無
X56n0932_p0493b24║能勝故。無畏者，四無畏也。一一切智無畏，佛自說
X56n0932_p0493c01║言是一切智人他莫能壞也。二漏盡無畏，同前。三
X56n0932_p0493c02║說障道無畏，佛說障能障道無畏相也。四說盡苦
X56n0932_p0493c03║道無畏，佛說聖道能出世間而無微畏也。不共者，
X56n0932_p0493c04║十八不共法也。一身無失，二口無失，三念無失，四
X56n0932_p0493c05║無異想，五無不定心，六無不知己捨，七欲無減，八
X56n0932_p0493c06║精進無減，九念無減，十慧無減，十一解脫無減，十
X56n0932_p0493c07║二解脫智見無減，十三十四十五身口意業隨智
X56n0932_p0493c08║慧行，十六十七十八智慧知過去未來現在無礙。
X56n0932_p0493c09║大悲者，大慈大悲也。一大慈，佛住無緣大慈，能與
X56n0932_p0493c10║眾生世出世樂。二大悲，能拔眾生分段變易生死
X56n0932_p0493c11║之苦。三念者，一不一心聽法不以為憂，二一心聽
X56n0932_p0493c12║法不以為喜，三常行捨行能說所說無示無聞故
X56n0932_p0493c13║名捨也。三十二相者：一、足下安平滿；二、足下千輻
X56n0932_p0493c14║輪；三、手足指纖長；四、手足指柔輭；五、手足指合縵；
X56n0932_p0493c15║六、足跟具滿好；七、足趺高相稱；八、伊泥延鹿膞膓；
X56n0932_p0493c16║九、平立手摩膝；十、陰藏如馬王；十一、身縱廣等；十
X56n0932_p0493c17║二、一一孔一毛生；十三、毛青而右旋；十四、金色光
X56n0932_p0493c18║其相妙；十五、身光面各一丈；十六、皮膚細輭不受
X56n0932_p0493c19║塵物；十七、兩足手肩項中七處滿；十八、兩腋下安
X56n0932_p0493c20║平；十九、身上如師子；二十、身端直；二十一、肩圓好；
X56n0932_p0493c21║二十二、口四十齒；二十三、齒白而根深；二十四、牙
X56n0932_p0493c22║白而大；二十五、方頰車如師子；二十六、咽中津液
X56n0932_p0493c23║得味中上味；二十七、吐舌至髮際；二十八、梵音深
X56n0932_p0493c24║遠；二十九、眼色如金精；三十、眼𥇒如牛王；三十一、
X56n0932_p0494a01║眉間白毫如兜羅綿；三十二、頂肉髻。八十種好者：
X56n0932_p0494a02║一、無人見頂；二、鼻高孔不現；三、眉紺如初月；四、耳
X56n0932_p0494a03║輪埵相成；五、身堅實；六、鉤鏁骨；七、迴身如象王；八、
X56n0932_p0494a04║足去地四寸印文現；九、爪如赤銅色而細；十、膝骨
X56n0932_p0494a05║堅圓好；十一、身清潔；十二、身柔輭；十三、身不曲；十
X56n0932_p0494a06║四、指長圓；十五、指文莊嚴；十六、脈不現；十七、踝不
X56n0932_p0494a07║現；十八、身潤澤；十九、身不委迤；二十、身滿足；二十
X56n0932_p0494a08║一、識處滿足；二十二、容儀滿足；二十三、住處安無
X56n0932_p0494a09║動；二十四、威振一切；二十五、一切樂見；二十六、面
X56n0932_p0494a10║不長大；二十七、容貌正；二十八、面具滿；二十九、脣
X56n0932_p0494a11║赤好；三十、言音遠；三十一、臍深圓；三十二、毛右旋；
X56n0932_p0494a12║三十三、手足滿；三十四、手足如意；三十五、手文明
X56n0932_p0494a13║直；三十六、手文長；三十七、手紋不斷闕；三十八、惡
X56n0932_p0494a14║人見和悅；三十九、面廣姝好；四十、面如滿月；四十
X56n0932_p0494a15║一、隨眾生意和悅與語；四十二、毛孔出香；四十三、
X56n0932_p0494a16║口出無上香；四十四、容儀如師子；四十五、進止如
X56n0932_p0494a17║象王；四十六、行步如鵝王；四十七、頭如摩陀那果；
X56n0932_p0494a18║四十八、一切聲分具足；四十九、四牙白利；五十、舌
X56n0932_p0494a19║色赤好；五十一、舌薄；五十二、毛色紅；五十三、毛輭
X56n0932_p0494a20║淨；五十四、廣長眼；五十五、孔門相具；五十六、手足
X56n0932_p0494a21║色如紅蓮華；五十七、臍不出；五十八、腹不現；五十
X56n0932_p0494a22║九、腹細澤；六十、身不傾動；六十一、身堅重；六十二、
X56n0932_p0494a23║其身大；六十三、其身長；六十四、手足輭澤；六十五、
X56n0932_p0494a24║面光各一丈；六十六、光照身而行；六十七、等視眾
X56n0932_p0494b01║生；六十八、不輕眾生；六十九、隨眾生聲而不增減；
X56n0932_p0494b02║七十、說法無差；七十一、隨眾生言而為說法；七十
X56n0932_p0494b03║二、發音報眾聲；七十三、次第有緣說法；七十四、一
X56n0932_p0494b04║切眾生莫盡其辯；七十五、觀無厭足；七十六、髮長
X56n0932_p0494b05║好；七十七、髮不亂；七十八、髮旋好；七十九、髮色青；
X56n0932_p0494b06║八十、手足具德。此等相好，功由萬行，萬行緣理，一
X56n0932_p0494b07║一互融，是故相好等皆佛性也。○次展轉縱難六：
X56n0932_p0494b08║初、舉依難正。
X56n0932_p0494b09║若言此是果德，眾生有此果性，果性身土何不沾於
X56n0932_p0494b10║瓦石等耶？
X56n0932_p0494b11║果性徧於依正，何隔無情？○次難世人執教偏語。
X56n0932_p0494b12║又若許因有果性者，世何但云十方諸佛同一法身
X56n0932_p0494b13║力無畏等，而不云生佛亦同法身力無畏等，使一塵
X56n0932_p0494b14║一心無非三身三德之性種耶？
X56n0932_p0494b15║言偏意圓，三不並別也。○三引教三身難。
X56n0932_p0494b16║若言但有果地法身性者，何故經云十力、無畏乃至
X56n0932_p0494b17║相好？
X56n0932_p0494b18║力等相好，竝徧報應，咸遍因果，○四、引經四句難。
X56n0932_p0494b19║又復經中闡提善人四句辨性，子云：眾生有性。為何
X56n0932_p0494b20║眾生有何等性？瓦石為復無四句耶？
X56n0932_p0494b21║二人俱有正因性，二人俱無不退性。善根人有修
X56n0932_p0494b22║善無修惡，闡提人有修惡無修善。此之四句，依正
X56n0932_p0494b23║總收焉。除瓦礫。○五引。偏小五味難。
X56n0932_p0494b24║又第六、第九及三十二，皆以雜血五味，用對凡夫、三
X56n0932_p0494c01║乘及佛，何故佛性在人，差降不同？
X56n0932_p0494c02║出名同體異，令知權實分途。故第六云：凡夫如乳，
X56n0932_p0494c03║須陀洹如酪，斯陀含如生蘇，阿那含如熟蘇，羅漢、
X56n0932_p0494c04║支佛、佛如醍醐。此譬三藏五味。三十三云：眾生如
X56n0932_p0494c05║雜血乳，須斯二果如淨乳，阿那含如酪，阿羅漢如
X56n0932_p0494c06║生蘇，支佛如孰蘇，佛如醍醐。譬通五味，只為教權
X56n0932_p0494c07║在人差降，人並有情性何不等？○六引圓。佛性難，
X56n0932_p0494c08║小八正。
X56n0932_p0494c09║又二十七云：若修八正，即見佛性。婆沙、俱舍悉有八
X56n0932_p0494c10║正，乃至諸經咸有道品。為修何八正？見何佛性？故知
X56n0932_p0494c11║子不知佛性進否。
X56n0932_p0494c12║○次問權緣了何不言徧二：初問。
X56n0932_p0494c13║客曰：何故權教不說緣、了二因徧耶？
X56n0932_p0494c14║○次答二：初明不徧之意。
X56n0932_p0494c15║余曰：眾生無始計我、我所，從所計示，未應說徧。涅槃
X56n0932_p0494c16║經中帶權說實，故得以空譬正，未譬緣了。若教一向
X56n0932_p0494c17║權，則三因俱局，如別初心，聞正亦局。藏性、理性，一切
X56n0932_p0494c18║俱然，所以博地聞無情無。依迷示迷，云能造是；附權
X56n0932_p0494c19║立性，云所造非。
X56n0932_p0494c20║言計我我所等者，謂於神我計陰能所，計一為能，
X56n0932_p0494c21║四陰為所，互計能所亦復如此。能謂能造宰主，所
X56n0932_p0494c22║謂僕從莊嚴，能嚴所嚴，常等四句，隨計隨著。若聞
X56n0932_p0494c23║說徧逆其計，謂生謗墮苦，故云未應等。云三因俱
X56n0932_p0494c24║局者，正亦前後互不相通，如別教教道仰信登地，
X56n0932_p0495a01║中道正因為境也。前緣修向後方顯藏性者，藏謂
X56n0932_p0495a02║俗理，理即真理。若事若行，次第不融，名藏性局；三
X56n0932_p0495a03║理初後，名理性局。故知行性不遍無情，即別義也。
X56n0932_p0495a04║故權教博地，宜聞無情無性之說，不云依報有性，
X56n0932_p0495a05║順彼情計，是故云無。所除無性，即是佛性。○次遠
X56n0932_p0495a06║騰一期，顯涅槃立權所以，以判斥迷心。
X56n0932_p0495a07║又復一代已多顯頓，如華嚴中依正不二，普賢、普眼
X56n0932_p0495a08║三無差別，大集染淨一切融通，淨名不思議毛孔含
X56n0932_p0495a09║納，思益、網明無非法界，般若諸法混同無二，法華本
X56n0932_p0495a10║末實相皆如，涅槃唯防像末，謬執分正緣，了別指方
X56n0932_p0495a11║隅。若執實迷權尚失於實，執權迷實則權實俱亡。驗
X56n0932_p0495a12║子尚昧小乘由心，故暗大教心外無境。
X56n0932_p0495a13║心外無境者，無情非性。心外有境，則非大教。大教
X56n0932_p0495a14║依正，染淨唯心。以心觀心，境觀無二。焉於心外，別
X56n0932_p0495a15║棄無情。△三、舉涅槃問二：初、問。
X56n0932_p0495a16║客曰：涅槃豈唯兼帶耶？
X56n0932_p0495a17║涅槃何故兼偏帶半？○次答二：初總答。
X56n0932_p0495a18║余曰：約部通云一切兼帶。
X56n0932_p0495a19║部具四教，故云一切。○二、別答五：初、答出權實。
X56n0932_p0495a20║部中品內或實或權，如申迦葉難，別為末代一機而
X56n0932_p0495a21║已，則權實竝明。若一向權，如恒河中七種眾生；若一
X56n0932_p0495a22║向實，如三點、二鳥、三慈、十德等。他皆準知，不可具述。
X56n0932_p0495a23║如云色常色言，豈不收於一切依正，何故制空今局
X56n0932_p0495a24║限耶？世人不知教之權實，如二乘人處處聞大，尚至
X56n0932_p0495b01║法華方信己性，悔來至此財非己有，此豈非子不知
X56n0932_p0495b02║父性耶？聞開權已，方云口生、化生有分，故涅槃中猶
X56n0932_p0495b03║恐未來一分有情不信己身有如來性，及謂闡提未
X56n0932_p0495b04║來永斷，示令知有及以不斷，豈部內諸文全無頓耶？
X56n0932_p0495b05║初言七種眾生者，一、闡提，二、外凡，三、內凡，四、四果，
X56n0932_p0495b06║五、支佛，六、菩薩，七、佛。河譬見思，徧觀四方譬觀四
X56n0932_p0495b07║諦，竝是權也。三點從字譬以說，二鳥俱遊譬常無
X56n0932_p0495b08║常二而不二。十功德者，竝初地已上真證功德。此
X56n0932_p0495b09║例甚多，故云他皆準知等。父性者，譬佛性也。言口
X56n0932_p0495b10║生等者，經云：從佛口生，從法化生，得佛法分。
X56n0932_p0495b11║○次廣示圓意。
X56n0932_p0495b12║今搜求現未，建立圓融，不弊性無，但困理壅。故於性
X56n0932_p0495b13║中點示體徧，傍遮偏指，清淨真如尚失，小真佛性安
X56n0932_p0495b14║在？他不見之空爭，無常性之有無，不曉一家立義大
X56n0932_p0495b15║旨，故達唯心了體具者，焉有異同？若不立唯心，一切
X56n0932_p0495b16║大教全為無用。若不許心具，圓頓之理乃成徒施。信
X56n0932_p0495b17║唯心具，復疑有無，則疑己心之有無也。故知一塵一
X56n0932_p0495b18║法即一切生佛之心性，何獨自心之有無耶？以共造
X56n0932_p0495b19║故，以共變故，同化境故，同化事故，故世不知教之權
X56n0932_p0495b20║實。以子不思佛性之名從何教立，無情之稱局在何
X56n0932_p0495b21║文，已如前說。
X56n0932_p0495b22║言不弊等者，佛教宗體，天然常住，終無異轍，故云
X56n0932_p0495b23║不弊。迷理者眾，故云但困理壅。傍遮等者，示徧為
X56n0932_p0495b24║正，遮偏為傍，別指他境，名淨名如。未曾觀陰，心具
X56n0932_p0495c01║佛性，真如徧淨。小乘猶觀六界之心而真而淨，豈
X56n0932_p0495c02║向外求？故云尚失等。若信心具真如佛性，復疑無
X56n0932_p0495c03║情有無，無情全是自心，則成疑己心之有無也。言
X56n0932_p0495c04║共造共變者，不出二意：一者約理，造即具；二者約
X56n0932_p0495c05║事，不出三世。三世又三世：一者過造於現，過現造
X56n0932_p0495c06║當，如無始來及以現在，乃至造於盡未來際一切
X56n0932_p0495c07║諸業，不出十界、百界、千如、三千世間。二者現造於
X56n0932_p0495c08║現，即是現在同業所感，逐境心變，名之為造。以心
X56n0932_p0495c09║有故，一切皆有；空故，一切皆空。如世一官，或畏或
X56n0932_p0495c10║愛，是親是怨，隨福隨觀，隨緣不同，故使爾耳。三者
X56n0932_p0495c11║聖人變化所造，亦令眾生變心所見，竝由理具，方
X56n0932_p0495c12║有事用。如法界上種種變通，亦令眾生變心所見，
X56n0932_p0495c13║可由法體令生無變，可由生變使體生滅，同佛化
X56n0932_p0495c14║境，同佛化事。佛用若此，良由理具，生理與佛理何
X56n0932_p0495c15║殊？但觀理具三千，一一無非生佛心性，心塵法界，
X56n0932_p0495c16║何有異耶？○三、明建立所以
X56n0932_p0495c17║余患世迷，恒思點示，是故寱言無情有性。何謂點示？
X56n0932_p0495c18║一者、示迷元從性變，二者、示性令其改迷，是故且云
X56n0932_p0495c19║無情有性。
X56n0932_p0495c20║且云者，從第二意，仍云無情，故云且也。若從初意，
X56n0932_p0495c21║一性無二，性情一如，可從所變而忘其本也。
X56n0932_p0495c22║○四簡教分齊。
X56n0932_p0495c23║若分大小，則隨緣不變之說，出自大教；木石無心之
X56n0932_p0495c24║語，生乎小宗。
X56n0932_p0496a01║隨緣等者，真如隨緣性體無變，如火隨木火性無
X56n0932_p0496a02║移，全木是性如即佛性。○五、結斥勸信二：初、譬斥。
X56n0932_p0496a03║子欲執小道而抗大逵者，其猶螳螂乎？何殊井蛙乎？
X56n0932_p0496a04║逵亦道也。螳螂者，亦云石蜋，亦云蛣𧏙，丸糞虫也。
X56n0932_p0496a05║蛙者，小蝦蟆也。但知井中深廣，焉測海之無涯？
X56n0932_p0496a06║○次、正勸信二：初、舉事勸信三：初、法。
X56n0932_p0496a07║故子應知，萬法是真如，由不變故；真如是萬法，由隨
X56n0932_p0496a08║緣故。子信無情無佛性者，豈非萬法無真如耶？故萬
X56n0932_p0496a09║法之稱，寧隔於纖塵？真如之體，何專於彼我？
X56n0932_p0496a10║初言由隨緣者，從事說也。○次譬
X56n0932_p0496a11║是則無有無波之水，未有不濕之波。在濕詎間於混
X56n0932_p0496a12║澄，為波自分清濁。雖有清有濁，而一性無殊。
X56n0932_p0496a13║水譬身也，波譬用也，濕譬體性，眾生起惑為用，如
X56n0932_p0496a14║濁水之波，如來變化為用，如清水之波，故云無有
X56n0932_p0496a15║無波之水等。○三合
X56n0932_p0496a16║縱造正造依，依理終無異轍。若許隨緣不變，復云無
X56n0932_p0496a17║情有無，豈非自語相違耶？故知果地依正融通，竝依
X56n0932_p0496a18║眾生理本故也。此乃事理相對以說。
X56n0932_p0496a19║造依造正俱通生佛，合水合波理無異轍，合濕性
X56n0932_p0496a20║而一。若許隨緣不變，性外無復無情，猶云無情有
X56n0932_p0496a21║無，即是自言違反。事理相對者，濕譬心性之理，波
X56n0932_p0496a22║水譬身心之用，竝譬於事。○次約理辨迷二：初、譬
X56n0932_p0496a23║二：初、譬從理。
X56n0932_p0496a24║若唯從理，只可云水本無波，必不得云波中無水。如
X56n0932_p0496b01║迷東謂西，只可云東處無西，終不得云西處無東。
X56n0932_p0496b02║○次譬於迷事。
X56n0932_p0496b03║若唯從迷說，則波無水名，西失東稱。
X56n0932_p0496b04║○次例合二：初合情性。
X56n0932_p0496b05║情性合譬，思之可知。
X56n0932_p0496b06║初文者，情謂事情如波，性即理性如水，只可得云
X56n0932_p0496b07║性本非事情，必不得云唯情無性。○次合無情有
X56n0932_p0496b08║無。
X56n0932_p0496b09║無情有無，例之可見。
X56n0932_p0496b10║無情有無者，無有唯性如水，無情無性如波，只可
X56n0932_p0496b11║得云性無無情，必不得云無情無性，望譬易解，故
X56n0932_p0496b12║云可見。○四、內心將順，濫聽途說，引論再徵二：初、
X56n0932_p0496b13║問。
X56n0932_p0496b14║於是野客恭退昃跪而諮曰：波水之譬，其理實然。僕
X56n0932_p0496b15║曾聞人引大智度論云：真如在無情中，但名法性；在
X56n0932_p0496b16║有情內，方名佛性。仁何故立佛性之名？
X56n0932_p0496b17║可解。○次答三：初答，文無。
X56n0932_p0496b18║余曰：親曾委讀，細撿論文，都無此說，或恐謬引章疏
X56n0932_p0496b19║之言，世共傳之。
X56n0932_p0496b20║○次縱而為通。
X56n0932_p0496b21║汎為通之，此乃迷名而不知義。法名不覺，佛名為覺。
X56n0932_p0496b22║眾生雖本有不覺之理，而未曾有覺不覺智，故且分
X56n0932_p0496b23║之令覺不覺。豈覺不覺，不覺猶不覺耶？反謂所覺離
X56n0932_p0496b24║能覺耶？
X56n0932_p0496c01║次言迷名等者，名謂法佛二名，義即名下之旨。法
X56n0932_p0496c02║從諦理，且言不覺；佛約觀智，對法名覺。智既已覺，
X56n0932_p0496c03║境觀徧融，一體三寶，更何差別？故淨名云：佛即是
X56n0932_p0496c04║法，法即是眾生。生約心體和合，法約心體離染，佛
X56n0932_p0496c05║約心體覺知。體一對殊，名三義徧。迷名惑旨，故云
X56n0932_p0496c06║不知等。○三、約果難因二：初、問。
X56n0932_p0496c07║客曰：若爾，至佛方會，凡離何乖？
X56n0932_p0496c08║初問意者，由前云眾生無有覺智，覺智當有應唯
X56n0932_p0496c09║極果，凡夫分對亦復何乖？離字平聲也。○次答二：
X56n0932_p0496c10║初正答。
X56n0932_p0496c11║余曰：子為學佛？為學凡耶？理本無殊，凡謂之離，故示
X56n0932_p0496c12║眾生令覺彼不覺，故覺不覺自會一如。故知覺無不
X56n0932_p0496c13║覺，不名佛性；不覺無覺，法性不成；覺無不覺，佛性寧
X56n0932_p0496c14║立？
X56n0932_p0496c15║○次判大小二：初正判。
X56n0932_p0496c16║是則無佛性之法性，容在小宗；即法性之佛性，方曰
X56n0932_p0496c17║大教。
X56n0932_p0496c18║○次、舉佛性異名，反難前義二：初、雙立。
X56n0932_p0496c19║故今問。子、諸經論中法界、實際、實相、真性等為同法
X56n0932_p0496c20║性，在無情中為同真如，分為兩派。
X56n0932_p0496c21║分為兩派者，諸教之內，不見無情為法界等。○次
X56n0932_p0496c22║雙難二：初難同真如。
X56n0932_p0496c23║若同真如諸教，不見無情、法界及實際等。
X56n0932_p0496c24║在無情但名法性，若在有情名為佛性。○次難同
X56n0932_p0497a01║法性二：初引五文。
X56n0932_p0497a02║若在無情但名法性非佛性者，何故華嚴須彌山頂
X56n0932_p0497a03║偈讚品云：了知一切法，自性無所有，若能如是解，則
X56n0932_p0497a04║見盧舍那。豈非諸法本有舍那之性耶？又云：法性本
X56n0932_p0497a05║空寂，無取亦無見，性空即是佛，不可得思量。又精進
X56n0932_p0497a06║慧云：法性本清淨，如空無有相，此亦無所修，能見大
X56n0932_p0497a07║牟尼。豈於無性又云無修能見牟尼？又真實慧云：一
X56n0932_p0497a08║切法無相，是則真佛體。
X56n0932_p0497a09║在無情中不名佛性者，華嚴諸文何故法佛義無
X56n0932_p0497a10║兩途，故引五文以之為證。○次結示二：初示體同
X56n0932_p0497a11║名異。
X56n0932_p0497a12║既真佛體在一切法，請子思之，當免迷教及迷佛性
X56n0932_p0497a13║之進否也。故真如隨緣，即佛性隨緣。佛之一字，即法
X56n0932_p0497a14║佛也。故法佛與真如，體一名異。
X56n0932_p0497a15║○次、引證釋，成二：初、引佛性論。
X56n0932_p0497a16║故佛性論第一云：佛性者，即人法二空所顯真如。當
X56n0932_p0497a17║知真如即佛性異名。
X56n0932_p0497a18║破四性名為人空，無四假名為法空，所空之理體
X56n0932_p0497a19║一，即佛性也。初引論竟。○次重引華嚴證情無情
X56n0932_p0497a20║即是法界佛性等異名，其體無二二：初華嚴。
X56n0932_p0497a21║華嚴又云：眾生非眾生，二俱無真實，如是諸法性，實
X56n0932_p0497a22║義俱非有。言眾生非眾生，豈非情與無情，二俱隨緣，
X56n0932_p0497a23║竝皆不變，故俱非有。所以法界實際，一切皆然。故知
X56n0932_p0497a24║法性之名，不專無情中之真如也。以由世人共迷法
X56n0932_p0497b01║相，名異體一故也。
X56n0932_p0497b02║○次、辨同異二：初、判三義三：初、判性名在凡在理。
X56n0932_p0497b03║然雖體同，不無少別。凡有性名者，多在凡在理，如云
X56n0932_p0497b04║佛性、理性、真性、藏性、實性等。
X56n0932_p0497b05║○次判法界等名，徧通一切。
X56n0932_p0497b06║無性名者，多通凡聖、因果、事理，如云法界及實相等。
X56n0932_p0497b07║○三、判極證定慧唯在果。
X56n0932_p0497b08║如三昧、陀羅尼、波羅蜜等，則唯在於果。
X56n0932_p0497b09║初略判三義竟。○次、釋出修性二：初、正明修性。
X56n0932_p0497b10║所以因名名佛性等者，眾生實未成佛，得理證真，開
X56n0932_p0497b11║藏以煩惱生死是佛等性，示令修習，名佛等性。而諸
X56n0932_p0497b12║教之中，諸名不互立。涅槃經中多云佛性者，佛是果
X56n0932_p0497b13║人，言一切眾生皆有果人之性，故偏言之。世人迷故，
X56n0932_p0497b14║而不從果，云眾生有，故失體徧。
X56n0932_p0497b15║初世人等者，謂不順經示言一切眾生有果人依
X56n0932_p0497b16║正不二之性也。○次約於色心示性體徧二：初明
X56n0932_p0497b17║徧心。
X56n0932_p0497b18║又云徧者，以由煩惱心性體徧，云佛性徧。故知不識
X56n0932_p0497b19║佛性徧者，良由不知煩惱性徧。故唯心之言，豈唯真
X56n0932_p0497b20║心？
X56n0932_p0497b21║○次明徧色二：初示色徧。
X56n0932_p0497b22║子尚不知煩惱心徧，安能了知生死色徧？色何以徧？
X56n0932_p0497b23║色即心故。何者？依報共造，正報別造，豈信共徧，不信
X56n0932_p0497b24║別徧耶？能造、所造既是唯心，心體不可局方所故。所
X56n0932_p0497c01║以十方佛土皆有眾生理性心種，以性喻空，具如涅
X56n0932_p0497c02║槃一十。復次：
X56n0932_p0497c03║色心不二，對迷且分。○次斥失三：初斥。
X56n0932_p0497c04║故知不曉大小教門名體同異，此是學釋教者之大
X56n0932_p0497c05║患也。
X56n0932_p0497c06║○次引權名證。
X56n0932_p0497c07║故身子云：我等同入法性，及亦得解脫等。
X56n0932_p0497c08║○三、寄悟辨迷，比決優劣五：初、約外道。
X56n0932_p0497c09║子初不達余之義旨，故聞之驚駭。為子申己，理合釋
X56n0932_p0497c10║然。故知世人局我遮那唯陰質內，而直云諸法是無
X56n0932_p0497c11║情者，則有二種不如外道。外道尚云我大色小、我徧
X56n0932_p0497c12║虗空，叉外道猶計眾塵所成，亦不直云無情而已。
X56n0932_p0497c13║○次約三藏小乘。
X56n0932_p0497c14║又有二種不如小乘，小乘尚云：由業力造，造徧三界。
X56n0932_p0497c15║又小乘猶知諸法無常，亦不直云無情而已。
X56n0932_p0497c16║○三、約通三乘人。
X56n0932_p0497c17║又有二種，不如共乘。共乘尚知造心幻化，幻徧三界，
X56n0932_p0497c18║又知諸法體性即真。
X56n0932_p0497c19║○四、約於別教。
X56n0932_p0497c20║若次第乘，故非所擬。
X56n0932_p0497c21║○五、引示通塞
X56n0932_p0497c22║子聞是已，亦合薄知教法權實，佛性進否。
X56n0932_p0497c23║
X56n0932_p0497c24║金剛錍論私記會本卷上