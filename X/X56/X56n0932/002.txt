X56n0932_p0498a01║
X56n0932_p0498a02║
X56n0932_p0498a03║金剛錍論私記會本卷下
X56n0932_p0498a04║
X56n0932_p0498a05║唐　天台沙門　荊谿大師　撰
X56n0932_p0498a06║門人　明曠法師　記
X56n0932_p0498a07║日域張府　釋　辯才　會
X56n0932_p0498a08║○次解一疑三二：初、問二：初、結前。
X56n0932_p0498a09║客曰：仁善分別，實壞重疑，信一切法皆正因性。
X56n0932_p0498a10║重疑者，重字平聲，疑理疑教竝決，故云也。○次生
X56n0932_p0498a11║後
X56n0932_p0498a12║而云：正中三因，種徧、修徧、果徧。又云：一塵一心，即一
X56n0932_p0498a13║切生佛之心。性情猶未決。
X56n0932_p0498a14║○次答二：初通所迷之意。
X56n0932_p0498a15║余曰：良由自昔不善，徧攬因果自他依正，觀於己心
X56n0932_p0498a16║心佛眾生。亦由不閑諸教大旨，不曉佛說果德之意，
X56n0932_p0498a17║不達佛現互融之由。
X56n0932_p0498a18║良由昔觀不攬十如因果，不攬自他十界，不攬依
X56n0932_p0498a19║報正報，入一念心已，心佛及眾生無非法界，故云
X56n0932_p0498a20║不善等。又為暗諸教大意歸會妙理，故云亦由等。
X56n0932_p0498a21║又緣迷於佛說果德之性令生修習，故云不曉等。
X56n0932_p0498a22║又由不曉佛現神變互融無礙，由因觀具無非一
X56n0932_p0498a23║心，故云不達等。○次引問曉迷四：初敘問意。
X56n0932_p0498a24║余欲開導子之情懷，更以四十六問而問於子。子若
X56n0932_p0498b01║能曉余之一問，則眾滯自消，法界融通，釋然大觀，洞
X56n0932_p0498b02║見法界，生佛依正，一念具足，一塵不虧。
X56n0932_p0498b03║○次正列問。△二、初攻解八：初佛性五問。
X56n0932_p0498b04║問：佛性之名，從因從果，從因非佛，果不名性。
X56n0932_p0498b05║答：初問者，因果不二，佛性寧偏？
X56n0932_p0498b06║問：佛性之名，常無常耶？無常非性，常不應變。
X56n0932_p0498b07║二者、佛性常住，變不名性；
X56n0932_p0498b08║問：佛性之名，共耶？別耶？別不名性，共不可分。
X56n0932_p0498b09║三者、非共非別，共別不二。
X56n0932_p0498b10║問：佛性之名，大小教耶？小無性名，大無無情。
X56n0932_p0498b11║四者、大小內外，其理一如。大教所詮，性外無法，雖
X56n0932_p0498b12║云無情，情無俱實。
X56n0932_p0498b13║問：佛性之名，有權實耶？對體辨異，其相何耶？
X56n0932_p0498b14║五者、權體真性遍於六道，實教實體必遍三千，無
X56n0932_p0498b15║非遮那，非竝非別。△次約無情五問。
X56n0932_p0498b16║問：無情之名大小教耶？大教大部有權實耶？
X56n0932_p0498b17║六者無情之名，出偏小教。設出大教，亦權所詮。圓
X56n0932_p0498b18║實之義，性外無法。
X56n0932_p0498b19║問：無情無者，無情為色、為非色耶？為二俱耶？
X56n0932_p0498b20║七者、言無情。無者，非極實說。極實說者，色心不二，
X56n0932_p0498b21║絕四離百。
X56n0932_p0498b22║問：無情色等，佛見爾耶？為生見耶？為共見耶？
X56n0932_p0498b23║八者、佛見無情色唯法界生，自見異，非共離耳。
X56n0932_p0498b24║問：無情敗壞故無性者，陰亦敗壞，性亦然耶？
X56n0932_p0498c01║九者情陰性常，迷謂敗壞，我土不毀，常在靈山，身
X56n0932_p0498c02║土一如，可以為證。
X56n0932_p0498c03║問：無情是色法界處，色為亦無耶？為復有耶？
X56n0932_p0498c04║十者法界之色徧於情無有無理寂。△三、約唯心
X56n0932_p0498c05║五。問：
X56n0932_p0498c06║問：唯心之言，子曾聞耶？唯只是心異，不名唯。
X56n0932_p0498c07║十一者、一切唯心竝唯一切色；
X56n0932_p0498c08║問：唯心之言，凡聖心耶？若凡若聖，二俱有過。
X56n0932_p0498c09║十二者、凡聖約事，唯心從理，若凡若聖，二理號殊。
X56n0932_p0498c10║問：唯心唯心，亦唯色耶？若不唯色，色非心耶？
X56n0932_p0498c11║十三者、心色無二，唯即俱唯，唯水唯氷，二無二體，
X56n0932_p0498c12║一體總心。
X56n0932_p0498c13║問：唯心名心，造無心耶？唯造心耶？二俱有過。
X56n0932_p0498c14║十四者、能造、所造無二無別；
X56n0932_p0498c15║問：唯心所造，唯依與正，依正能所，同耶異耶？
X56n0932_p0498c16║十五者、依正不二，同異何之？△四、約眾生五問。
X56n0932_p0498c17║問：眾生量異、性隨異耶？不爾。非內爾，不名性。
X56n0932_p0498c18║十六者、眾生量異，約事為言，性非內外，無若干也。
X56n0932_p0498c19║問：眾生惑、心、性、徧、不徧、神、我四句為同異耶？
X56n0932_p0498c20║十七者、惑性咸徧，百界三千，無非三德。神、我四句，
X56n0932_p0498c21║約陰、色、心，是故云徧。
X56n0932_p0498c22║問：眾生有性，唯應身性、亦法性、亦報性耶？
X56n0932_p0498c23║十八者、眾生性德，三因具足，如竹中火，溫身熟食，
X56n0932_p0498c24║照用及熱，三性必俱，不縱不橫，此喻可解。
X56n0932_p0499a01║問：眾生本迷，迷佛悟耶？佛既悟已，悟生迷耶？
X56n0932_p0499a02║十九者、眾生本迷，非已悟之性。佛既悟已，必無迷。
X56n0932_p0499a03║如木成火，火不成木，生佛之性，彼彼咸具。
X56n0932_p0499a04║問：眾生一身幾佛性耶？一佛身中幾生性耶？
X56n0932_p0499a05║二十者，若權若實，互通互融，非數非量。△五、約佛
X56n0932_p0499a06║土五問。
X56n0932_p0499a07║問：佛國土身為始本耶？始本同耶？為復異耶？
X56n0932_p0499a08║二十一者、佛國土身初後無二，依正理一。
X56n0932_p0499a09║問：佛土佛身，為一異耶？一無能所，異則同凡。
X56n0932_p0499a10║二十二者、身土唯心，誰分能所？
X56n0932_p0499a11║問：佛土界分生亦居耶？為各所居佛無土耶？
X56n0932_p0499a12║二十三者、眾生土界即佛土界分，佛土界分即眾
X56n0932_p0499a13║生界分，眾生界分即佛土界分，互居互徧。
X56n0932_p0499a14║問：佛土所攝為遠近耶？何土與生一異共別？
X56n0932_p0499a15║二十四者、身土皆如寂光土體非近非遠，餘之三
X56n0932_p0499a16║土隨取不同。譬如諸天共寶器食，於生成異，寂理
X56n0932_p0499a17║恒同，何近何遠？
X56n0932_p0499a18║問：佛、佛土體為同異耶？娑婆之處為共別耶？
X56n0932_p0499a19║二十五者、佛佛土體，常理無殊，娑婆即淨，非共非
X56n0932_p0499a20║別。△六、約果成五。問：
X56n0932_p0499a21║問：佛成道時，土亦成耶？成廣狹耶？不成，有過。
X56n0932_p0499a22║二十六者，一成一切成，一位一切位，何隔依正而
X56n0932_p0499a23║不能融？剎說塵說良由成證，彼彼法界廣狹何之？
X56n0932_p0499a24║仍從化儀立塵剎稱。問：成通因果四十二位，一具
X56n0932_p0499b01║一切，用餘位為？答：如一首詩四十二字，誦者要須
X56n0932_p0499b02║四十二徧方得入心。徧徧雖具，後後加前，一徧咸
X56n0932_p0499b03║具四十二字。如一成一切成，後後方極，如須諸位。
X56n0932_p0499b04║又如闇室，大分此闇為四十二品，一炷之燈先破
X56n0932_p0499b05║一品，餘四十一品一分麤闇已除，故云一破一切
X56n0932_p0499b06║破。更加一炷破第二品，餘四十品明亦隨徧，乃至
X56n0932_p0499b07║加於四十二炷，細闇方盡。一破一切破，不失因果，
X56n0932_p0499b08║諸位仍殊。約智論成，約惑論破，智斷不二，成破俱
X56n0932_p0499b09║時，燈生暗滅，譬之可解。
X56n0932_p0499b10║問：佛成見性與生見處為同異耶？離二不可。
X56n0932_p0499b11║二十七者、佛究竟成生，即約理所見無二，能見自
X56n0932_p0499b12║殊。
X56n0932_p0499b13║問：佛成、土成，與彼彼成、彼彼不成，為一異耶？
X56n0932_p0499b14║二十八者、一佛土成，望他佛成及眾生成實無增
X56n0932_p0499b15║減，生自計異有成不成。淨名云：但以世俗文字數
X56n0932_p0499b16║故說有三世，非謂菩提有去來今。
X56n0932_p0499b17║問：佛成三身，與彼彼果及彼彼生為一異耶？
X56n0932_p0499b18║二十九者、佛成三身，與他果三及生性三，天然湛
X56n0932_p0499b19║一，理無同異。
X56n0932_p0499b20║問：佛成身土，成何眼智？見自他境，初後如何？
X56n0932_p0499b21║三十者、佛成土成，成佛眼智，自他境一，初後理融。
X56n0932_p0499b22║△七、約真如五問。問：
X56n0932_p0499b23║問：真如所造互相攝耶？不相攝耶？二俱如何？
X56n0932_p0499b24║三十一者、真如約理，所造從事，事理體一，若融若
X56n0932_p0499c01║攝，其理叵分。
X56n0932_p0499c02║問：真如之體通於修性，修性身土等不等耶？
X56n0932_p0499c03║三十二者，真如之理，理體本無，生滅修性，性常平
X56n0932_p0499c04║等。
X56n0932_p0499c05║問：真如隨緣變為無情，為永無耶？何當有耶？
X56n0932_p0499c06║三十三者、言真如變，從迷從末，如言水變，濕性恒
X56n0932_p0499c07║然。
X56n0932_p0499c08║問：真如隨緣隨已，與真為同異耶？為永隨耶？
X56n0932_p0499c09║三十四者、隨已真如與不隨如，本體無二，迷謂為
X56n0932_p0499c10║永，悟理非遙。
X56n0932_p0499c11║問：真如本有，為本無耶？與惑共住，同異如何？
X56n0932_p0499c12║三十五者，真如本有非有非無，惑智竝如非同非
X56n0932_p0499c13║異。△八、約譬喻五。問：
X56n0932_p0499c14║問：波水同異，前後得失，真妄同異，法譬如何？
X56n0932_p0499c15║三十六者、波水名異，濕性無殊，前後必俱，真妄亦
X56n0932_p0499c16║爾。
X56n0932_p0499c17║問：病眼見華，華處空處，同異存沒，法譬如何？
X56n0932_p0499c18║三十七者、其名雖殊，佛性焉別？
X56n0932_p0499c19║問：鏡像明體，本始同異，前後存沒，法譬如何？
X56n0932_p0499c20║三十八者、鏡像明體，一三俱時，體同名異。三身三
X56n0932_p0499c21║德，亦復如是。法身譬明，應身譬像，報身譬體。言一
X56n0932_p0499c22║則三，三不離一。一尚非一，三何住三？三一雙亡，一
X56n0932_p0499c23║三俱寂。
X56n0932_p0499c24║問：帝網之譬，唯譬果耶？亦譬因耶？果無因耶？
X56n0932_p0500a01║三十九者、華嚴、帝網譬圓心性，若因若果，何隔異
X56n0932_p0500a02║耶？
X56n0932_p0500a03║問：如意珠身，身在土耶？唯在果耶？通因如何？
X56n0932_p0500a04║四十者、如意珠身，譬生眾善，眾善自性，性具三千
X56n0932_p0500a05║一多身土，非前非後，不增不減，因果咸然，非內非
X56n0932_p0500a06║外。△次攻行六。問：
X56n0932_p0500a07║問：行者觀心，心即境耶？能所得名，同異如何？
X56n0932_p0500a08║四十一者、一念具足妙心，三千所具為境，三千能
X56n0932_p0500a09║了名之為觀。
X56n0932_p0500a10║問：行者觀心一耶？多耶？一多心境同異如何？
X56n0932_p0500a11║四十二者、觀境唯心，心無能所，能所唯性，境觀何
X56n0932_p0500a12║殊？
X56n0932_p0500a13║問：行者觀心，為唯觀心，亦觀身耶？亦觀土耶？
X56n0932_p0500a14║四十三者，觀一念心，體徧三千，三千唯性，性體叵
X56n0932_p0500a15║得，一多之理，同異皆空，借以別教，假立能所，色心
X56n0932_p0500a16║不二，心體徧收，依正總心，無二差別。
X56n0932_p0500a17║問：行者觀心在惑、業、苦，內耶？外耶？同耶？異耶？
X56n0932_p0500a18║四十四者、圓觀三道，即是三德：惑即般若，業即解
X56n0932_p0500a19║脫，苦即法身。內外斯亡，意如前說。
X56n0932_p0500a20║問：行者觀心，心中佛性為本淨耶？為始淨耶？
X56n0932_p0500a21║四十五者、言心體淨，但云性淨。如云：銅體本淨，實
X56n0932_p0500a22║未現於面像，雖未現像，性亘始終。
X56n0932_p0500a23║問：行者觀心，心佛眾生，因果身土，法相融攝，一切同
X56n0932_p0500a24║耶？
X56n0932_p0500b01║四十六者，心佛眾生，三無差別，因果身土何隔？情
X56n0932_p0500b02║與無情，一切融通，互徧互攝（云云）。○三、指廣結要。
X56n0932_p0500b03║如是設問，不可窮盡，為斷子疑，且示爾許。
X56n0932_p0500b04║○四、徵列數之意二：初、問。
X56n0932_p0500b05║客曰：何以不多不少，唯四十六？
X56n0932_p0500b06║如文。○次答四：初約利根減數答。
X56n0932_p0500b07║余曰：攻惑攻疑，攻行攻理，通教通義，通自通他，一問
X56n0932_p0500b08║即足。
X56n0932_p0500b09║攻者，破也。緣理破惑，修行達理，顯教通義，若自若
X56n0932_p0500b10║他，解於一問，徧通多問，故云即足。○次答文意。
X56n0932_p0500b11║為對鈍根故四十六，及對六即分證離為四十一位，
X56n0932_p0500b12║兼前及後故四十六。
X56n0932_p0500b13║言兼對等者，兼前理即名，字觀行相位，四即竝究
X56n0932_p0500b14║竟，即成四十六。○三明互融
X56n0932_p0500b15║應知一問亦皆能收餘四十五，餘一一位仍須皆具
X56n0932_p0500b16║餘四十五，乃至無量亦復如是。
X56n0932_p0500b17║問問成極，猶如帝珠，故云皆具等。○四、述客領解
X56n0932_p0500b18║二：初、領二：初、略二：初、領今。
X56n0932_p0500b19║客曰：仁所立義，灼然異僕於昔所聞。
X56n0932_p0500b20║○次說昔。
X56n0932_p0500b21║僕初聞之，乃謂一草一木，一礫一塵，各一佛性，各一
X56n0932_p0500b22║因果，具足緣了。若其然者，僕實不忍。何者？草木有生
X56n0932_p0500b23║有滅，塵礫隨劫有無，豈唯不能修因得果，亦乃佛性
X56n0932_p0500b24║有滅有生。世皆謂此以為無情，故曰無情不應有性。
X56n0932_p0500c01║僕乃悞以世所傳習難仁至理，失之甚矣，過莫大矣。
X56n0932_p0500c02║昔謂一一修因，別別得果，說法度人，不曉唯心，心
X56n0932_p0500c03║外無法，法體融妙，名為佛，故云悞以等。○次廣領
X56n0932_p0500c04║四：初略責。
X56n0932_p0500c05║余曰：子何因猶存無情名？
X56n0932_p0500c06║○二、答出今意。
X56n0932_p0500c07║客曰：僕乃重述初迷之見，今亦粗知。仁所立理，只是
X56n0932_p0500c08║一一有情，心徧性徧，心具性具，猶如虗空，彼彼無礙，
X56n0932_p0500c09║彼彼各徧，身土因果，無所增減。故法華云：世間相常
X56n0932_p0500c10║住。世間之言，凡聖因果，依正攝盡。
X56n0932_p0500c11║○三、印可答前向之所問。
X56n0932_p0500c12║余曰：觀子所見，似知大旨，何不試答向之一問？
X56n0932_p0500c13║○四、正答前問二：初、略申答意。
X56n0932_p0500c14║客曰：仁向自云：若思一問，眾滯自消。僕若答者，則以
X56n0932_p0500c15║一答徧答眾問，何一問之有？
X56n0932_p0500c16║○次正命，其答二：初正命。
X56n0932_p0500c17║余曰：請述其旨。
X56n0932_p0500c18║○次答二：初略答。
X56n0932_p0500c19║客曰：僕還攬向諸問意答，若消眾滯，即名為答，何假
X56n0932_p0500c20║曲申一一問耶？何者？眾問豈不由僕不受無情有性
X56n0932_p0500c21║之說？僕今受之，此即是答。
X56n0932_p0500c22║○次廣答二：初抑之令答。
X56n0932_p0500c23║余曰：大略雖爾，未曉子情。
X56n0932_p0500c24║○次廣答二：初略述進否。
X56n0932_p0501a01║客曰：仁所立義，關諸大教，難可具陳，僕略論之，冀垂
X56n0932_p0501a02║聽覽。
X56n0932_p0501a03║○次正領三：初領名體因果互融，互即遮照自在。
X56n0932_p0501a04║豈非曉最後問三無差別，即知我心彼彼眾生，一一
X56n0932_p0501a05║剎那無不與彼遮那果德，身心依正自他互融互入
X56n0932_p0501a06║齊等，我及眾生皆有此性，故名佛性。其性徧造徧變
X56n0932_p0501a07║徧攝，世人不了大教之體，唯云無情，不云有性，是故
X56n0932_p0501a08║須云無情有性。了性徧已，則識佛果具自他之因性，
X56n0932_p0501a09║我心具諸佛之果德。果上以佛眼佛智觀之，則唯佛
X56n0932_p0501a10║無生。因中若實慧實眼冥符，亦全生是佛，無別果佛。
X56n0932_p0501a11║故生外無佛，眾生以我執取之即無佛，唯生初心能
X56n0932_p0501a12║信教仰理亦無生。唯佛亡之則無生，無佛照之則因
X56n0932_p0501a13║果昭然。
X56n0932_p0501a14║○二、領生佛所得同異。
X56n0932_p0501a15║應知眾生但理，諸佛得事；眾生但事，諸佛證理。是則
X56n0932_p0501a16║眾生唯有迷中之事理，諸佛具有悟中之事理。迷悟
X56n0932_p0501a17║雖殊，事理體一。
X56n0932_p0501a18║○三領諸佛體，同生自計異。
X56n0932_p0501a19║故一佛成道，法界無非此佛之依正。一佛既爾，諸佛
X56n0932_p0501a20║咸然。眾生自於佛依正中而生殊見，苦樂昇沉，一一
X56n0932_p0501a21║皆計為己身土，淨穢宛然，成壞斯在。仁所問意，豈不
X56n0932_p0501a22║略爾？
X56n0932_p0501a23║○次述成二：初、略述二：初、述。
X56n0932_p0501a24║余曰：善哉！善哉！快領斯旨，實可總知諸問綱格。此即
X56n0932_p0501b01║已答百千萬問，何獨四十六耶？
X56n0932_p0501b02║○次受旨
X56n0932_p0501b03║客曰：幾不遇仁，此生空喪，必依此見獲勝果耶？
X56n0932_p0501b04║○次示廣教法二：初示。
X56n0932_p0501b05║余曰：必欲修習教法未周，若不善解一家宗途，未可
X56n0932_p0501b06║委究行門始末，安能徧括教行事理、惑智因果、依正
X56n0932_p0501b07║心法，用為凡夫初心觀首？然子所領似虗其情，計子
X56n0932_p0501b08║觀道猶為罔象。
X56n0932_p0501b09║初言教行等者，教謂權實諸教，行即偏圓之觀，事
X56n0932_p0501b10║謂諸教俗諦，理謂偏圓真理，惑即見思塵沙無明，
X56n0932_p0501b11║智謂大小諸智，因即十界如是相性體力作及因
X56n0932_p0501b12║緣，果謂十界如是果報，依即一千國土，正謂眾生
X56n0932_p0501b13║五陰二千世間，心即十界識陰心王，法謂王外成
X56n0932_p0501b14║法，雖多差別，剎那體含，含即實相，實相即佛性，名
X56n0932_p0501b15║異體同，凡心依之，名學大乘。學大乘者，雖是肉眼，
X56n0932_p0501b16║名為佛眼，眼必具智，知見所依，妙心佛性，即實相
X56n0932_p0501b17║境，了境即智，智境唯心，凡心佛心，及眾生心，性體
X56n0932_p0501b18║無二，無二即中，中體所具即假，中體無相即空，雖
X56n0932_p0501b19║三而一，雖一而三，亦雙亡一三，如是圓觀，凡聖理
X56n0932_p0501b20║同未修，名理三觀，圓解無謬，名字三觀，剎那無間，
X56n0932_p0501b21║觀行三觀，六根清淨，相似三觀，初住已上，訖至等
X56n0932_p0501b22║覺，分證三觀，妙覺一位，智斷俱圓，究竟三觀。初心
X56n0932_p0501b23║觀此，即五品初之氣分也。自非博解，措心難當，故
X56n0932_p0501b24║云安能等○次徵二。初正徵。
X56n0932_p0501c01║客曰：觀道者何？仁師誰耶？法依何耶？
X56n0932_p0501c02║○次答二：初答。
X56n0932_p0501c03║余曰：豈不聞天台大師靈山親承，大蘇妙悟是余師
X56n0932_p0501c04║也，摩訶止觀所承法也。以二十五法為前方便，十法
X56n0932_p0501c05║成乘，觀於十境，十境互發，觀時進否？此觀道之大略
X56n0932_p0501c06║也。諸問且令識十乘初妙境而已，餘乘諸境不暇論
X56n0932_p0501c07║之。
X56n0932_p0501c08║初言天台等者，天有六星，名三台星。此山對之，故
X56n0932_p0501c09║日天台。天台大師俗姓陳氏，荊州人也。承光託陰，
X56n0932_p0501c10║神僧告云：寄生弘道。及乎誕夜，夜現神光，兼輝隣
X56n0932_p0501c11║室。七歲，口授普門，一徧便熟。雖父母遏絕不聽，數
X56n0932_p0501c12║往伽藍，而於宅內抄寫經像，禮懺精誠，舉身投地，
X56n0932_p0501c13║怳焉如夢。見極高山臨於大海，山上有一僧招手
X56n0932_p0501c14║喚上。須臾，申臂至乎山足，接引令登。見所造像在
X56n0932_p0501c15║彼殿內，而復示之：汝當居此，汝當終此。逮受具足，
X56n0932_p0501c16║律藏精通，意好禪慧，怏怏江東，無足可問。獨往光
X56n0932_p0501c17║州，詣大蘇山慧思禪師，諮受北面。初獲頂拜，思乃
X56n0932_p0501c18║歎云：昔與靈山同聽法華，宿緣所追，今復來矣。即
X56n0932_p0501c19║示普賢道場，令入法華三昧，誦經行道。至藥王品，
X56n0932_p0501c20║諸佛同讚：是真精進，是名真法供養如來。到此一
X56n0932_p0501c21║句，寂然入定，身心豁開。照了法華，若高輝之臨幽
X56n0932_p0501c22║谷；達諸法相，似長風之遊大虗。辯類懸河，智方日
X56n0932_p0501c23║月。將以問師，師云：此證法華中道總持陀羅尼耳。
X56n0932_p0501c24║於說法人中最為第一，故云妙悟。餘如別傳。二十
X56n0932_p0502a01║五法、十法、十境等，略如佛性觀中（云云）。初妙境者，
X56n0932_p0502a02║即前所含一念實境，即佛性理是也。○次明客諮
X56n0932_p0502a03║受二：初、諮受設疑。
X56n0932_p0502a04║客曰：善哉！僕當慕之，以為永劫之仗託也。客曰：屢聞
X56n0932_p0502a05║講說大乘，諸師猶以無情佛性為一別見，何耶？
X56n0932_p0502a06║○次答二：初答三：初法。
X56n0932_p0502a07║余曰：此有由也。斯等曾覩小乘無情之名，又見大乘
X56n0932_p0502a08║佛性之語，亡其所弘融通之談，而棄涅槃虗空之喻，
X56n0932_p0502a09║不達修性三因離合，不思生佛無差之旨，謬斆傳習
X56n0932_p0502a10║無情之言，反難己宗唯心之教，專引涅槃瓦石之說，
X56n0932_p0502a11║不測時部出沒之意。
X56n0932_p0502a12║○次譬
X56n0932_p0502a13║如福德子而無壽命，弱喪徒歸猶迷本族，如受貴位
X56n0932_p0502a14║不識祖宗，亦如死人而著瓔珞，用福德為？用瓔珞為？
X56n0932_p0502a15║福位瓔珞，譬講大乘。無壽迷祖及死人等，竝譬迷
X56n0932_p0502a16║性。弱喪者，嬰兒失故鄉也，既少失鄉里而迷性族。
X56n0932_p0502a17║歸亦空歸，譬向寶山而無所得。○三、合結。
X56n0932_p0502a18║法相徒施，全迷其本，忽遇斯等，應以如上諸意問之。
X56n0932_p0502a19║所弘之典，大小乘耶？尚失小乘，已如前說。
X56n0932_p0502a20║尚失小乘者，小乘知心造於三界六道因果，滅證
X56n0932_p0502a21║法性，不言無情。○次、更請為騰權實教旨二：初、請。
X56n0932_p0502a22║客曰：斯失者眾，聞仁所宗四教釋義，可得聞耶？
X56n0932_p0502a23║○次答二：初文愽難談。
X56n0932_p0502a24║余曰：此四教關涉五時，牢籠八教，十方三世大小乘
X56n0932_p0502b01║法咸攝其中，豈可卒爾談其始末？
X56n0932_p0502b02║初言五時等者，通歷諸味故云關涉五時，義該名
X56n0932_p0502b03║廣故云牢籠八教。應知五時約會、八教隨機，機會
X56n0932_p0502b04║不同故分五八，八徧於五多少分途，大而言之不
X56n0932_p0502b05║出權實。法華開會殊途同歸，唯一圓乘五八咸妙，
X56n0932_p0502b06║妙體愽遠故云咸攝。其中言五時者，佛初應代託
X56n0932_p0502b07║陰摩耶，主伴互為純被大機說圓別法，約五味譬
X56n0932_p0502b08║名之為乳，故涅槃云從佛出十二部經，譬從牛出
X56n0932_p0502b09║乳。以初對初不約濃淡，二乘機器於此非宜，雖復
X56n0932_p0502b10║在座，初會口眼竝無見無說，故譬盲啞便不動寂
X56n0932_p0502b11║場。冠日託生應乎丈六之質，示初成於鹿苑，轉生
X56n0932_p0502b12║滅四諦法輪，唯被三藏小乘，約味而譬於酪，故涅
X56n0932_p0502b13║槃云從十二部經出修多羅，譬從乳出酪。次說方
X56n0932_p0502b14║等諸部四教，竝明歎大褒圓折小彈偏，約譬乃名
X56n0932_p0502b15║生蘇，故涅槃云從修多羅出方等典，譬從酪出生
X56n0932_p0502b16║蘇。次說諸部般若，衍門淘汰不明三藏，約譬名為
X56n0932_p0502b17║熟蘇，故涅槃云從方等出般若，譬從生蘇出熟蘇。
X56n0932_p0502b18║既心漸通泰機情已動，次會姓與記，捨諸方便唯
X56n0932_p0502b19║說圓乘涅槃，最後明常仍以權教蘇息。此之二說
X56n0932_p0502b20║咸譬醍醐，故涅槃云從般若出涅槃，法華譬從熟
X56n0932_p0502b21║蘇出醍醐，即五時也。言八教者，初說華嚴，未遊諸
X56n0932_p0502b22║會，唯被大機。譬如日出，先照高山，名頓；應物現形，
X56n0932_p0502b23║說次三味，名漸。法華圓會，非頓、漸攝。餘之六教，徧
X56n0932_p0502b24║在頓、漸之中，同聽異聞，互不相知，名為秘密。若互
X56n0932_p0502c01║相知，但名不定。不定、秘密亦不出於藏、通、別、圓，對
X56n0932_p0502c02║顯及定，且名為二。此之四教，名為化方，譬如藥方。
X56n0932_p0502c03║藏、通、別、圓，喻如藥味，名為化法。約顯雖乃有多有
X56n0932_p0502c04║少，約密不定，味味具八。三藏滅色歸真，三乘無復
X56n0932_p0502c05║異轍。四果乃是聲聞之位，緣覺共受支佛之名。菩
X56n0932_p0502c06║薩三祇百劫所修菩提樹下三十四心，斷結成道，
X56n0932_p0502c07║名佛通，謂通學般若，共行十地。體陰即真，發心自
X56n0932_p0502c08║行，兼人不同，故有三乘差別。乾慧性地，名內外凡
X56n0932_p0502c09║八人。見地共斷見惑，竝對初果。薄地斷欲六品思
X56n0932_p0502c10║惟，對斯陀含。離欲地斷欲思九品，名第三果。第七
X56n0932_p0502c11║地名已辦俱斷三界思惟，即阿羅漢、八支佛地、九
X56n0932_p0502c12║菩薩地、第十佛地。後無等覺、妙覺，初無內外七賢。
X56n0932_p0502c13║類上非別非圓，比下法位天隔。約於當分三人，行
X56n0932_p0502c14║學大同，故立通號。別教者，證諸因果，次第修成四
X56n0932_p0502c15║十二位，三賢十聖。初緣界外，地上中理，別於若藏
X56n0932_p0502c16║若通，空假非即，中道佛性，又別圓教，故名為別。圓
X56n0932_p0502c17║人六即，即理何殊？約事分六，不別而別。初心畢竟
X56n0932_p0502c18║具性俱融，境圓、智圓、修圓、性圓，故名為圓。略示旨
X56n0932_p0502c19║歸，具如別說也。○二、請對權實明性通塞略示綱
X56n0932_p0502c20║要二：初、請。
X56n0932_p0502c21║客曰：若爾，可能以此四教略判佛性、無情、有無、心造、
X56n0932_p0502c22║心變、具不具耶？
X56n0932_p0502c23║○三、答三：初、答無情有無。
X56n0932_p0502c24║余曰：略示方隅，斯亦可矣。何者？自法華前，藏、通、三乘
X56n0932_p0503a01║俱未稟性，二乘憚教，菩薩不行。別人初心，教權理實，
X56n0932_p0503a02║以教權故，所稟未周，故此七人可云無情，不云有性。
X56n0932_p0503a03║圓人始末，知理不二，心外無境，誰情無情？法華會中，
X56n0932_p0503a04║一切不隔，草木與地，四微何殊？舉足脩塗，皆趣實渚，
X56n0932_p0503a05║彈指合掌，咸成佛因，與一許三，無乖先志，豈至今日
X56n0932_p0503a06║云無情無？
X56n0932_p0503a07║初言與一許三者，口許三車，意與一大，遂本願故，
X56n0932_p0503a08║故曰無乖。○二、答心造心變。
X56n0932_p0503a09║言：心造、心變，咸出大宗。小乘有言，而無其理。然諸大
X56n0932_p0503a10║乘中，其名雖同，義亦少別。有共造依報，各造正報；有
X56n0932_p0503a11║共造正報，各造依報。眾生迷故，或謂自然、梵天等造；
X56n0932_p0503a12║造已，或謂情與無情。故造名猶通，應云心變；心變復
X56n0932_p0503a13║通，應云體具。以無始來心體本徧，故佛體徧，由生性
X56n0932_p0503a14║徧。徧又二種：一、寬廣徧，二、即狹徧。所以造通於四，變
X56n0932_p0503a15║義唯二，即具唯圓及別後位。故藏、通造六，別、圓造十。
X56n0932_p0503a16║言心造等者，國土砂礫，同業所感，故云共造。一一
X56n0932_p0503a17║色身，妍醜聰鈍，差別等異，名為各造。共造正報者，
X56n0932_p0503a18║約他正報也，如共僕使等。各造依報者，所感田宅，
X56n0932_p0503a19║眷屬隨人也。寬廣徧者，理體本然，始終無二。即狹
X56n0932_p0503a20║徧者，一念實相，法界量同也。○三、答具不具二：初、
X56n0932_p0503a21║正答。
X56n0932_p0503a22║此六及十，括大小乘教法罄盡，由觀解異，故十與六
X56n0932_p0503a23║各別二別。藏見六實，通見無生，別見前後生滅，圓見
X56n0932_p0503a24║事理一念具足。論生兩教，似等明具，別教不詮種具
X56n0932_p0503b01║等義，非此可述，故別佛性滅九方見。圓人即達九界
X56n0932_p0503b02║三道，即見圓伊三德體徧。
X56n0932_p0503b03║初言十與六者，六即六道，十加四聖。言似等者，次
X56n0932_p0503b04║與不次約數同十，故云似也。明具等者，教道之中
X56n0932_p0503b05║不即觀具而為一心，故云不詮。○次問具所以二：
X56n0932_p0503b06║初問。
X56n0932_p0503b07║客曰：如何能攝依正因果？
X56n0932_p0503b08║○次答二：初、正答具意。
X56n0932_p0503b09║余曰：一家所立不思議境，於一念中理具三千，故曰
X56n0932_p0503b10║一念中具有因果、凡聖、大小、依正、自他，故所變處無
X56n0932_p0503b11║非三千。而此三千性是中理，不當有無，有無自爾。何
X56n0932_p0503b12║以故？俱實相故。實相法爾具足諸法，諸法法爾性本
X56n0932_p0503b13║無生，故雖三千有而不有、共而不雜、離亦不分，雖一
X56n0932_p0503b14║一徧亦無所在。
X56n0932_p0503b15║初、言理具者，體理含攝，如一袋麵，體具多食，巧拙
X56n0932_p0503b16║見殊，觀有明昧，亦復如是。如一剎那，體能毀戒，即
X56n0932_p0503b17║地獄心；體能慳貪，即餓鬼心；體能無慚愧，即畜生
X56n0932_p0503b18║心；體能諂誑，即修羅心；體能義讓，即人道心；體能
X56n0932_p0503b19║十善，即天道心；體能自度，即二乘心；體具慈悲四
X56n0932_p0503b20║德，即菩薩佛心。此十交互，即有百界，百界十如，即
X56n0932_p0503b21║有千如，千如各有五陰、眾生、國土三種世間，千如
X56n0932_p0503b22║即有三千世間，剎那體具，故云具有等。因果只是
X56n0932_p0503b23║十如，凡聖即是十界，菩薩佛界為大，二乘為小，依
X56n0932_p0503b24║正即攝。三千具已，三千名自，具餘九界，三千名他，
X56n0932_p0503c01║雖徧若空，無在不在。○次問所依部教二：初問。
X56n0932_p0503c02║客曰：其理必然，僕深仰之。此為憑教，為通依諸部，為
X56n0932_p0503c03║專在一經？
X56n0932_p0503c04║○次答二：初、答二：初、通許初問。
X56n0932_p0503c05║余曰：斯問甚善，能使其理永永不朽。
X56n0932_p0503c06║○次卷權歸實，專示妙經二：初引經絕歎之境，釋
X56n0932_p0503c07║出性體。
X56n0932_p0503c08║雖則通依一切大部，指的妙境出自法華，故方便品
X56n0932_p0503c09║初佛歎十方三世諸佛所得微妙難解之法，所謂諸
X56n0932_p0503c10║法實相、如是相等。
X56n0932_p0503c11║○次釋經意。
X56n0932_p0503c12║當知如是相等，即是轉釋諸法實相。以諸法故，故有
X56n0932_p0503c13║相等。以實相故，相等皆是。實相無相，相等皆如。
X56n0932_p0503c14║○次問前三千二。初問：
X56n0932_p0503c15║客曰：云何三千？
X56n0932_p0503c16║○二、答四：初、總答。
X56n0932_p0503c17║余曰：實相必諸法，諸法必十如，十如必十界，十界必
X56n0932_p0503c18║身土。
X56n0932_p0503c19║初言諸法者，通指界如三千也。十如等者，未明千
X56n0932_p0503c20║如百界，但云十如十界身土等，故是總答三千如
X56n0932_p0503c21║前。○次引教答釋三千。
X56n0932_p0503c22║又依大經及以大論立三世間，故有三千，具如止觀
X56n0932_p0503c23║及廣記中。
X56n0932_p0503c24║○三、結歎。
X56n0932_p0504a01║故知因果凡聖恒具三千，是故歎云：唯佛與佛乃能
X56n0932_p0504a02║究盡。滿十方界稻麻二乘，如恒河沙不退菩薩，竝不
X56n0932_p0504a03║能知。此義少分，即指前七種人也。
X56n0932_p0504a04║如文。○四、示妙性為本迹三周所顯之境二：初、明
X56n0932_p0504a05║為妙經本迹等所託。
X56n0932_p0504a06║是故身子三請慇懃，十方三世諸佛開顯，釋迦仰同
X56n0932_p0504a07║無復異趣。大車譬此宿世，示此壽量久本唯證，於此
X56n0932_p0504a08║根敗適復獲記，由此菩薩疑除損生增道，始初發心
X56n0932_p0504a09║終訖補處，豈有餘途竝託於此？由前四時兼，但對帶
X56n0932_p0504a10║部非究竟故，推功法華涅槃兼權，意如前說。
X56n0932_p0504a11║○次示性即體，辨體功能三：初明功能。
X56n0932_p0504a12║當知一乘十觀，即法華三昧之正體，普賢色身之所
X56n0932_p0504a13║依也。正因，佛性由之。果用緣了，行性由之。能顯性德，
X56n0932_p0504a14║緣了所開發也。涅槃，真伊之所喻也。法華，大車之所
X56n0932_p0504a15║至也。
X56n0932_p0504a16║正因由性證果，神用自在緣了，智行由性能顯，性
X56n0932_p0504a17║德緣了合名正因。性體無殊，體即所開及所發也。
X56n0932_p0504a18║能開能發屬修緣了，真伊之字本喻涅槃三德佛
X56n0932_p0504a19║性圓融，七寶大車到性極處，舉譬對法故竝云所
X56n0932_p0504a20║也。○次舉例
X56n0932_p0504a21║諸大乘意，准例可知。
X56n0932_p0504a22║故知般若無住行檀，華嚴法界，帝網淨名，入門不
X56n0932_p0504a23║二，立佛性一乘之異名耳。○三、結勸。
X56n0932_p0504a24║子得聞之，可謂久種，勤而習之，無使焦敗。願未來世
X56n0932_p0504b01║諸佛會中，與子相遇。
X56n0932_p0504b02║○三、流通，分四：初、以轉說名法供養，用申咨受之
X56n0932_p0504b03║恩。
X56n0932_p0504b04║於是野客悲喜交集，曰：投身莫報，粉骨寧酬？唯以此
X56n0932_p0504b05║義隨方轉說，以報所聞如何？
X56n0932_p0504b06║初文者，悲昔未聞，喜今方悟，故云交集。○次、示弘
X56n0932_p0504b07║傳方軌二：初、示聖化多端四：初、令以權助實。
X56n0932_p0504b08║余曰：佛有誠誡，自可為規。經云：若但讚佛乘，眾生沒
X56n0932_p0504b09║在苦，我寧不說法，疾入於涅槃。尋念方便，先小後大，
X56n0932_p0504b10║此乃以偏助圓，方可為說。
X56n0932_p0504b11║○二示令簡人。
X56n0932_p0504b12║又云：當來世惡人，破法墮惡道，志求佛道者，廣讚一
X56n0932_p0504b13║乘道。此則簡人方可為說。
X56n0932_p0504b14║○三令答以大
X56n0932_p0504b15║然末代施化復未知根，亦可如安樂行中但以大答，
X56n0932_p0504b16║亦可如不輕喜根而強毒之。故首楞嚴中聞生謗者
X56n0932_p0504b17║後終獲益，如人倒地還從地起，應運大悲無惱他說。
X56n0932_p0504b18║如喜根菩薩為居士說欲體性即道本性，被勝意
X56n0932_p0504b19║謗而作擯法。喜根知其即現受報，強為說於大法
X56n0932_p0504b20║毒之，為作久遠聞法之種。不輕四眾，類例亦然，故
X56n0932_p0504b21║引楞嚴以之為證。倒地譬因謗墮苦，地起譬於遠
X56n0932_p0504b22║益也。○四結。
X56n0932_p0504b23║子應從容觀時進否，將護彼意順佛本懷。
X56n0932_p0504b24║○次正明化法五：初示未稟權教之機，逗之以大
X56n0932_p0504c01║六：初示種性而有三因。
X56n0932_p0504c02║若有眾生未稟權教者，來至汝所，先當語云：汝無始
X56n0932_p0504c03║來，唯有煩惱業苦而已。即此全是理性三因，由未發
X56n0932_p0504c04║心，未曾加行，故性緣了，同名正因，故云眾生皆有正
X56n0932_p0504c05║性。
X56n0932_p0504c06║○次示此三因，體量俱徧。
X56n0932_p0504c07║既信己心有此性已，次示此性非內外、徧虗空、同諸
X56n0932_p0504c08║佛、等法界。
X56n0932_p0504c09║○三、示一剎那徧於自他。百界三千，一多相即，體
X56n0932_p0504c10║具三德。
X56n0932_p0504c11║既信徧已，次示徧具。既同諸佛等於法界，故此徧性
X56n0932_p0504c12║具諸佛之身，一身一切身。如諸佛之感土，一土一切
X56n0932_p0504c13║土。身土相即，身說土說，大小一多，亦復如是。有彼性
X56n0932_p0504c14║故，故名有性。
X56n0932_p0504c15║○四、釋世三疑三：初、疑生無緣了。
X56n0932_p0504c16║若世人云：眾生唯有清淨之性，加修萬行為功用體，
X56n0932_p0504c17║故至果時方有大用。此乃佛有眾生之性，不名眾生
X56n0932_p0504c18║有佛性也。三無差別，斯言有徵。寄言說者，勿負斯教。
X56n0932_p0504c19║不曉初義。○二、疑性三因，不徧三身。
X56n0932_p0504c20║若言眾生有正因性，與法身等、不與報化等者，還成
X56n0932_p0504c21║眾生、與眾生等。何者？若除報化，猶是眾生。
X56n0932_p0504c22║不曉次義。○三疑性。三因體。性不具三身三德。
X56n0932_p0504c23║又若言等於有報化之法身，其如法身非報化外。以
X56n0932_p0504c24║是言之，故須悉等。
X56n0932_p0505a01║但云等於有報應之法身也。○五、結示三意。
X56n0932_p0505a02║今此示有是示種性，示徧是示體量，示具是示體德。
X56n0932_p0505a03║略如佛性觀中。○六、示令緣理三性為一體三寶，
X56n0932_p0505a04║發菩提心。
X56n0932_p0505a05║既示三已，次令緣於一體三寶，發四弘誓，進受菩薩
X56n0932_p0505a06║清淨律儀。一一緣向理性三因，修行填誓，如向所聞，
X56n0932_p0505a07║種必相續，世世生處，以人天身，佛會再聞，而得解脫。
X56n0932_p0505a08║正因即法寶，了因即佛寶，緣因即僧寶。佛性無二，
X56n0932_p0505a09║故云一體。性體覺知即佛，性體離染即法，性體無
X56n0932_p0505a10║諍即僧。此之三寶，即具百界三千。百界三千，惟圓
X56n0932_p0505a11║佛性。性體恒具，非物造之，名無作境。境謂四諦。百
X56n0932_p0505a12║界三千，生死即苦。達此生死即涅槃，名眾生無邊
X56n0932_p0505a13║誓願度。百界三千，具足三惑。達此煩惱即是菩提，
X56n0932_p0505a14║名煩惱無數誓願斷。生死即涅槃，證圓佛性，即佛
X56n0932_p0505a15║道無上誓願成。惑即菩提，無非般若，即法門無盡
X56n0932_p0505a16║誓願知。惑智無二，生佛體同。苦集唯心，四弘融攝。
X56n0932_p0505a17║一即一切，斯言有徵。緣性發心，與㧞該括。離偏小
X56n0932_p0505a18║外，名為真正。四弘屬願，願須行填。進受律儀，律儀
X56n0932_p0505a19║當報。人天所緣，佛性大乘，因茲值佛聞法。人天見
X56n0932_p0505a20║佛聞法，功由乘戒兩兼。萬行乘戒為先，故標此二
X56n0932_p0505a21║居首。餘之六度，伏惑利生，見性證真，竝酬前願，故
X56n0932_p0505a22║云填願。餘三如文。○次示已稟權教之機，順行開
X56n0932_p0505a23║顯。
X56n0932_p0505a24║若有已稟方便教者，若聞若行，若伏若斷，隨其所得，
X56n0932_p0505b01║點示體具。故經云：汝等所行，是菩薩道。故法華中，五
X56n0932_p0505b02║章開權，一一但云：是法皆為一佛乘故，眾生聞已，皆
X56n0932_p0505b03║得種智。
X56n0932_p0505b04║○三用四隨，逗以文學。
X56n0932_p0505b05║散心講授者，隨宜設化。
X56n0932_p0505b06║○四、隨禪者，示其本觀三千唯性。
X56n0932_p0505b07║一種觀心者，從心示之。
X56n0932_p0505b08║○五、憚教三：初、示不輕法。
X56n0932_p0505b09║若有憚教生諍競者，應當語云：聞已成種，不敢輕汝。
X56n0932_p0505b10║汝等行道，皆當作佛。
X56n0932_p0505b11║○二、引文和諍。
X56n0932_p0505b12║故大師判教末云：佛法不思議，唯教相難解，二乘及
X56n0932_p0505b13║菩薩，尚所不能測，何況諸凡夫，而欲判此事？譬如生
X56n0932_p0505b14║盲人，分別日輪相，欲判虗空界，一切諸色像，而言了
X56n0932_p0505b15║達者，畢竟無此事。是故有智者，各生慚愧心，自責無
X56n0932_p0505b16║明暗，捨戲論諍競。
X56n0932_p0505b17║○三、結勸流通。
X56n0932_p0505b18║大師親證判已，尚自謙喻後輩。余今准此，一家宗途，
X56n0932_p0505b19║獎導於子，非師亡見，子亦順教，如是流行。
X56n0932_p0505b20║○三明夢客辭退。
X56n0932_p0505b21║野客於是歡喜頂受：自今永劫，唯奉持之，所在弘演，
X56n0932_p0505b22║不違尊命。歛容再拜，安庠而出。
X56n0932_p0505b23║再拜。表五陰圓伏，安庠表自行柔和，而出表轉為
X56n0932_p0505b24║他說。○四體夢歸性，自他咸一。
X56n0932_p0505c01║忽然夢覺，問者答者，所問所答，都無所得。
X56n0932_p0505c02║夢覺表化功歸已，能說所聽無得，故云問者答者
X56n0932_p0505c03║等。餘有料簡，略如佛性含融中。
X56n0932_p0505c04║
X56n0932_p0505c05║金剛錍論私記會本卷下
X56n0932_p0505c06║
X56n0932_p0505c07║
X56n0932_p0505c08║
X56n0932_p0505c09║
X56n0932_p0505c10║No. 932-B
X56n0932_p0505c11║ 金剛錍論私記會本䟦
X56n0932_p0505c12║
X56n0932_p0505c13║荊谿大師撰金剛錍，其文不滿萬言，而佛性徧滿之
X56n0932_p0505c14║旨發揮無餘。其徒剡川法師為作私記，簡易明暢，可
X56n0932_p0505c15║謂善於紹述者矣，學台教者不可不究也。但憾舊刻
X56n0932_p0505c16║脫悞頗多，讀者病之。今茲吾師玅空和尚應眾請，講
X56n0932_p0505c17║此論於西山光明會上，因分會、論、記合為一本，且訂
X56n0932_p0505c18║正脫悞，以便講演。頃者，書賈永田某欲壽諸梓，因請
X56n0932_p0505c19║之和尚以與之云。
X56n0932_p0505c20║旹
X56n0932_p0505c21║文化二年乙丑春正月　弟子（及粹明鳳）謹誌