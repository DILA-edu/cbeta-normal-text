X56n0935_p0515a01║
X56n0935_p0515a02║
X56n0935_p0515a03║
X56n0935_p0515a04║
X56n0935_p0515a05║No. 935
X56n0935_p0515a06║金剛錍顯性錄卷第一
X56n0935_p0515a07║
X56n0935_p0515a08║孤山沙門釋　智圓　集
X56n0935_p0515a09║金剛錍者，荊谿大師宗圓頓教所著論也。發揮佛旨，
X56n0935_p0515a10║擬議圓宗，融萬法於一心，息異論於千古。抑又開後
X56n0935_p0515a11║昆之智眼，喻金錍以立名，敘前代之權疑，寄野客而
X56n0935_p0515a12║興問。其道甚大，嘉言孔彰，俾佛性昭昭，無為昏情所
X56n0935_p0515a13║隱者，其此論矣。圓躭味沉翫，有年數焉。於是採摭群
X56n0935_p0515a14║言，敷暢厥旨，所期自照，敢貽他人。既錄本宗要文，顯
X56n0935_p0515a15║此佛性妙義，因命為顯性錄也。時皇宋景德三年歲
X56n0935_p0515a16║次丙午秋望日序。
X56n0935_p0515a17║此論正由世人執涅槃權文，謂瓦石無性，故荊谿運
X56n0935_p0515a18║乎慈心，愍斯倒惑，乃依止觀不思議境所明，剎那心
X56n0935_p0515a19║中具三千法，染淨、依正、因果、自他，攝無不盡。剎那既
X56n0935_p0515a20║徧，佛性遂周，則了瓦石唯我心性。斯論興致，其意如
X56n0935_p0515a21║此。今泛例諸經，仰則吾祖，輙陳五義，聊釋首題。初總
X56n0935_p0515a22║示五義，次別示五義。
X56n0935_p0515a23║總示為五：一、標名，二、生起，三、通別，四、引證，五、釋疑。標
X56n0935_p0515a24║名者，一、譬喻為名，二、佛性為體，三、觀行為宗，四、破迷
X56n0935_p0515b01║為用，五、醍醐為教。二、生起者，將談至理，必也正名，故
X56n0935_p0515b02║彰大教之功，乃立金錍之號，故先釋名。聞名識體，得
X56n0935_p0515b03║魚忘筌，不滯譬喻之名，要達佛性之理，故次釋體。雖
X56n0935_p0515b04║明佛性之體，備顯圓融，不論妙行之宗，無由契會，故
X56n0935_p0515b05║次明宗。自行曰宗，化他曰用，自行既著，外用乃彰，故
X56n0935_p0515b06║次明用。以四義指南，復須教相區別，不然，則淄澠之
X56n0935_p0515b07║水莫分，虎豹之鞹孰辨？欲偏圓不濫，時部甄分，故後
X56n0935_p0515b08║明教相。三、通別者，天竺諸祖，震旦人師，各申佛經，俱
X56n0935_p0515b09║造諸論，若解題目，五章則通。又宗釋不同，大小有異，
X56n0935_p0515b10║若解題目，五章則別。四、引證者，文云：圓伊金錍，以決
X56n0935_p0515b11║四眼無明之瞙。故用譬喻為名。文云：今立眾生正因
X56n0935_p0515b12║體徧，經文亦以虗空譬之。故用佛性為體。文云：是而
X56n0935_p0515b13║思之，依而觀之。又云：摩訶止觀所承法也。故用觀行
X56n0935_p0515b14║為宗。文云：若思一問，眾滯自消。又云：二者示性，令其
X56n0935_p0515b15║改迷。故用破迷為用。文云：搜求現未，建立圓融。（現，法華；未，
X56n0935_p0515b16║涅槃。）又云：指的妙境，出自法華。故用醍醐為教相也。五、
X56n0935_p0515b17║釋疑者，或曰：論本通經，經立五義，論無聞焉。今謂不
X56n0935_p0515b18║爾。論有二種：一者宗論，二者釋論。若釋論名與經同，
X56n0935_p0515b19║義無別趣，則五義措；諸宗論名與經別，義有別趣，則
X56n0935_p0515b20║五章用矣。此金剛錍，即宗論也。
X56n0935_p0515b21║二、別示五義。初、釋名者，復分為二：初、合釋，二、離釋。初、
X56n0935_p0515b22║合釋者，夫諸論立名，各有所以，今論即依涅槃金錍
X56n0935_p0515b23║喻以立名也。故如如來性品云：譬如百盲人，為治目
X56n0935_p0515b24║故，造詣良醫。是時良醫即以金錍決其眼瞙，以一指
X56n0935_p0515c01║示之，問言：見否？盲人答言：我猶未見。復以二指、三指
X56n0935_p0515c02║示之，乃言：少見。一指示之，答言：不見者，譬入真諦，不
X56n0935_p0515c03║見佛性。二指不見者，譬空、假二諦，亦不見佛性。三指
X56n0935_p0515c04║示之，答言：少見者，此譬一諦、三諦，即空、假、中，方見佛
X56n0935_p0515c05║性。若准經文，良醫即以金錍決其眼瞙，一指示等，即
X56n0935_p0515c06║金錍之喻，猶通偏教。是故論主復取二十三卷中金
X56n0935_p0515c07║剛三昧所擬無不碎壞之文，乃於金錍之間，義加剛
X56n0935_p0515c08║字。金剛為錍，決瞙最利，有異常金，以喻圓融，方為盡
X56n0935_p0515c09║善。今附文依義，以能對所，各成三意：以能決金剛錍，
X56n0935_p0515c10║喻圓頓教行理；以所治之眼瞙，喻偏淺教行理。故文
X56n0935_p0515c11║云：圓伊金錍，以決四眼無明之瞙，令一切處悉見遮
X56n0935_p0515c12║那佛性之指也。或曰：教詮三德，故曰圓伊；能破權疑，
X56n0935_p0515c13║故喻金錍；決瞙令見佛性，故云三指。豈非金錍但喻
X56n0935_p0515c14║於教，何故復喻行理邪？答：三德之教，能破偏執，尚喻
X56n0935_p0515c15║金錍；圓觀除惑，圓理虗通，決瞙之義，亦何傷乎？況聞
X56n0935_p0515c16║教破疑，必因解理，解理必修觀行，故用三義釋金剛
X56n0935_p0515c17║錍。又圓融教中，開偏教成圓教，故法華云皆為一佛
X56n0935_p0515c18║乘故，即教有決瞙義。開偏行成圓行，如云汝等所行
X56n0935_p0515c19║是菩薩道，即行有決瞙義。開偏理成圓理，如云開方
X56n0935_p0515c20║便門，示真實相，即理有決瞙義。問：見三指本喻三德
X56n0935_p0515c21║之理，今既以金錍喻理，三指復云何？答：了無明即佛
X56n0935_p0515c22║性，即金錍決瞙義。而此佛性即一而三，即見三指義。
X56n0935_p0515c23║必以義會文，無以文害義也。初喻教者，且如此方孔、
X56n0935_p0515c24║老二教，唯談人及畜等稟氣而生，傳體相續，西方俗
X56n0935_p0516a01║教異說（云云）。洎佛法肇興，為最下機，說於人天教，明
X56n0935_p0516a02║乎三界依正皆由業力所感，由善惡業異，故感六道
X56n0935_p0516a03║依正差別不同。此等尚未談於諸法無常，況佛性周
X56n0935_p0516a04║徧耶？皆是肉天二眼所見，猶如眼瞙全在，尚未以一
X56n0935_p0516a05║指示之，固不見於三指也。若藏、通二教，唯談心生六
X56n0935_p0516a06║道依正，藏見六實，通見即空。覈其大旨，唯詮真諦，如
X56n0935_p0516a07║始決其瞙，以一指示之，稟教修行，止得慧眼，不見佛
X56n0935_p0516a08║性，如答言不見。別教乃談心生十界依正之法，先滅
X56n0935_p0516a09║有入無，次滅無入有。雖談本有佛性，不知本具三千；
X56n0935_p0516a10║雖談中道妙理，乃云至果顯發。覈其教道，唯詮二諦，
X56n0935_p0516a11║如以二指示之，稟教修行，止得慧法二眼，不見一念
X56n0935_p0516a12║三千正因佛性，如答言不見。總前諸教，雖深淺有殊，
X56n0935_p0516a13║據彼未談佛性，未得佛眼，俱如眼瞙耳。圓教所談一
X56n0935_p0516a14║念三千，心外無境，即空即中，三一相即，如彼真伊。此
X56n0935_p0516a15║教若興，權說俱廢，偏執咸遣，眾滯自消。故今圓教獨
X56n0935_p0516a16║得金錍之名，能決諸教四眼無明之瞙也。學大乘者，
X56n0935_p0516a17║雖有肉眼，名為佛眼，達空、假、中，如見三指。故下文示
X56n0935_p0516a18║未稟權教者，唯心具足，乃決肉、天二眼無明之瞙；若
X56n0935_p0516a19║示已稟權教者，隨位體具，乃決慧、法二眼無明之瞙。
X56n0935_p0516a20║故文云：圓伊金錍，以決四眼無明之瞙也。次喻行者，
X56n0935_p0516a21║稟俗教，修五常等行；稟人、天教，修五戒、十善等行；稟
X56n0935_p0516a22║藏、通教，修折空、體空觀行；稟別教，修次第三觀行。總
X56n0935_p0516a23║前諸行，但得四眼，全是無明，譬如眼瞙。若修圓行，三
X56n0935_p0516a24║觀一心，即偏淺行，成圓頓行，即四眼是佛眼，但觀無
X56n0935_p0516b01║明即是佛性。故今獨以圓行喻金剛錍，能決諸行四
X56n0935_p0516b02║眼無明之瞙也。三、喻理者，俗教及人、天教所詮世間
X56n0935_p0516b03║之理，藏、通詮出世真空之理，別教詮次第三諦之理。
X56n0935_p0516b04║總前諸理，即四眼所見，全是無明，障於佛眼，譬如眼
X56n0935_p0516b05║瞙。不見三德佛性之理，如不見三指。若見圓理，即達
X56n0935_p0516b06║無明當體不變，三千三諦徧一切處。大經云：見佛性
X56n0935_p0516b07║故，諸結煩惱所不能繫。故以圓理喻金剛錍，能決偏
X56n0935_p0516b08║淺諸理無明之瞙，能見三諦佛性之指。離釋者，謂離
X56n0935_p0516b09║三字對教、行、理也。金喻圓理，剛喻圓行，錍喻圓教。何
X56n0935_p0516b10║者？佛性之理，隨緣不變，如金體無改。若解此理，稱理
X56n0935_p0516b11║而觀，三觀一心，能所不二，無惑不破，如金有堅剛之
X56n0935_p0516b12║用，所擬皆碎也。修一心三觀，觀與境冥，能以所證說
X56n0935_p0516b13║示於他，令他破惑，解三諦理，如金剛為錍，為他決瞙，
X56n0935_p0516b14║見於三指。故文云：曾於靜夜，久而思之，不覺寱云，無
X56n0935_p0516b15║情有性。故以錍字喻圓教也。前合釋，約自行故，先教，
X56n0935_p0516b16║次行，次理。謂稟教修觀，觀成契理。次離釋，約化他故，
X56n0935_p0516b17║先理，次行，次教。謂依理脩觀，觀契於理，能以己心所
X56n0935_p0516b18║證說示於他。又前合釋，順義故，先教。後離釋，順題故，
X56n0935_p0516b19║先理。於此離合釋中，即具體、宗、用三義。合釋中，理金
X56n0935_p0516b20║剛錍即佛性體，行金剛錍即觀行宗，教金剛錍即破
X56n0935_p0516b21║迷用。離釋中，金字喻理即體，剛字喻行即宗，錍字喻
X56n0935_p0516b22║教即用。釋名總論三法，良在此矣。問：此論興致，正破
X56n0935_p0516b23║弘大乘者執無情無性，何故作以圓頓破偏淺釋邪？
X56n0935_p0516b24║答：縱弘圓頓教典，儻不了性具三千，徧一切處者，則
X56n0935_p0516c01║全屬偏解。然此猶是全與，若全奪者，尚不如小乘及
X56n0935_p0516c02║以外道，如文中（云云）。問：何故但以三字為題，而不安
X56n0935_p0516c03║論字邪？答：若問答研覈涅槃金錍喻者，則金錍是所
X56n0935_p0516c04║評之義，可安論字。而今文三因佛性，正是所評。若題
X56n0935_p0516c05║為佛性論，斯則可矣。但為簡異古佛性論，仍顯今論
X56n0935_p0516c06║能評之文有破迷用，故取金剛錍為題。是則三字全
X56n0935_p0516c07║是論字義，不須復安論字也。問：若爾，他論既亦破迷，
X56n0935_p0516c08║可云金剛錍否？答：他論既不顯示無情有性，豈堪當
X56n0935_p0516c09║此題邪？又前後著述，各自立名，區以別矣，豈宜混一
X56n0935_p0516c10║乎？
X56n0935_p0516c11║二、佛性為體。體者，主質為義。三德佛性，為論主質。而
X56n0935_p0516c12║此佛性，即五陰是。五陰不出色心，色從心造，全體是
X56n0935_p0516c13║心。此之能造，具足諸法，所以唯指剎那妄心。即是佛
X56n0935_p0516c14║性妙理，遍攝一切，不隔無情，即今論正體也。欲令顯
X56n0935_p0516c15║了，三義明之：一、種性，二、體量，三、體德。種性者，三障即
X56n0935_p0516c16║三德，障即德種。如波為水種，水即波性，故名種性。體
X56n0935_p0516c17║量者，謂此心性，非內外，徧虗空，同諸佛，等法界。如指
X56n0935_p0516c18║一波之水，體徧百川，故名體量。體德者，謂此徧性，具
X56n0935_p0516c19║諸佛之身，一身一切身；如諸佛之感土，一土一切土。
X56n0935_p0516c20║身土相即，能所互融，有彼性故，故名佛性。如指水性，
X56n0935_p0516c21║本具眾波，此體德也。世人唯立眾生本有淨性，不了
X56n0935_p0516c22║具足三千，則闕體德。具斯三義，方稱圓理。當知體者，
X56n0935_p0516c23║即名之所詮，行之所詣，用之所依，教之所辨。若江漢
X56n0935_p0516c24║之宗海，如日月之麗天，故以佛性為論正體也。
X56n0935_p0517a01║三、觀行為宗。宗者，要義。十法成觀，為發真趣極之要
X56n0935_p0517a02║也。夫十法對根則殊，研其所以，但是用不思議三觀，
X56n0935_p0517a03║觀不思議三諦耳。若無十法，名壞驢車，正南而遊。若
X56n0935_p0517a04║具十法，名白牛車，直至道場。故用觀行為宗也。
X56n0935_p0517a05║四、破迷為用。用謂力用，滅惡故言力，生善故言用。決
X56n0935_p0517a06║無明瞙，力也；見佛性指，用也。自行、化他，俱論力用。自
X56n0935_p0517a07║行者，始從名字，信教仰理，決無明瞙，見佛性指；終乎
X56n0935_p0517a08║究竟，發真歸源，決無明瞙，見佛性指。一一位中，俱有
X56n0935_p0517a09║力用。化他者，名字位人既信教仰理，即能愽教餘人，
X56n0935_p0517a10║令他決瞙是力，見指是用，乃至究竟起教化他。力用
X56n0935_p0517a11║亦爾，囊括始終用義。雖然，而今論正約名字，觀行位
X56n0935_p0517a12║人化他破迷之用，教以破迷為用也。
X56n0935_p0517a13║五、醍醐為教相。教者，聖人被下之言；相者，分別同異。
X56n0935_p0517a14║今論雖伸涅槃瓦石之妨，所宗之義通依一切大乘，
X56n0935_p0517a15║如文云華嚴依正不二，大集染淨融通等。覈其文旨，
X56n0935_p0517a16║正在二經：一、宗法華顯實；二、宗涅槃談常。故文云：今
X56n0935_p0517a17║搜求現未，建立圓融也。又雖正在二經，然其要的唯
X56n0935_p0517a18║宗法華，故文云：指的妙境出自法華也。是故雖用華
X56n0935_p0517a19║嚴三無差別，涅槃、虗空、佛性皆為成於法華諸法實
X56n0935_p0517a20║相耳。當知約時則正宗第五時，約教則唯宗圓極教，
X56n0935_p0517a21║故以醍醐為教相也。二、注文示意二：初、正釋二：初、明
X56n0935_p0517a22║題目指歸二：初、依經立圓伊者。圓融三德，如彼真伊，
X56n0935_p0517a23║故曰圓伊。大經云：秘密之藏猶如伊字，三點若並，則
X56n0935_p0517a24║不成伊。縱亦不成，如摩醯首羅面上三目乃得成伊。
X56n0935_p0517b01║我亦如是，解脫之法亦非涅槃，如來之身亦非涅槃，
X56n0935_p0517b02║摩訶般若亦非涅槃，三法各異亦非涅槃，此乃三德
X56n0935_p0517b03║即一而三，名大涅槃也。金錍者，此三德教能破權疑，
X56n0935_p0517b04║故喻金錍也。以決至之瞙者，明教有滅惡用。決，破也。
X56n0935_p0517b05║瞙者字，統云目不明也。四眼全是無明，不見佛性，如
X56n0935_p0517b06║眼有瞙。今聞妙教，達無明即佛性，雖有四眼，名為佛
X56n0935_p0517b07║眼，故曰以決四眼無明之瞙。令一至之指者，明教有
X56n0935_p0517b08║生善用。因聞妙教，即了唯心；若了唯心，即見一切。何
X56n0935_p0517b09║者？依正皆由心造，全體是心。此能造心，性具諸法，生
X56n0935_p0517b10║佛互徧，理事相融，皆空、假、中，如見三指。如斯解者，名
X56n0935_p0517b11║識正因。故曰悉見遮那佛性之指。委解如釋題中。偏
X56n0935_p0517b12║權下，二、以義加。經文但云金錍決瞙，本無剛字。論主
X56n0935_p0517b13║准師子吼品金剛三昧義，以加剛字也。故經云：譬如
X56n0935_p0517b14║金剛所擬之處，無不碎壞，而是金剛無有損折。金剛
X56n0935_p0517b15║三昧亦爾，所擬無不碎壞，而是三昧無有損折。故以
X56n0935_p0517b16║金剛所擬皆碎，堪喻圓教能破偏權。又文字即解脫，
X56n0935_p0517b17║即無有損折也。依文淮義，故加剛字，非謂無文可據
X56n0935_p0517b18║為義加也。故南山製鈔諸部，無文淮文立義，乃名義
X56n0935_p0517b19║補耳。有本權字作摧字，而云偏摧疑碎，或通此義，即
X56n0935_p0517b20║可以偏摧約偏教破，疑碎約偏執亡也。又有本權字
X56n0935_p0517b21║不改，但以疑字作擬字，謂偏權擬碎，於喻似便。若據
X56n0935_p0517b22║下文攻惑攻疑之文，須作疑字。既豕亥斯訛，應以義
X56n0935_p0517b23║定。剛者，文選？甘泉賦云：攪道德之精剛。剛，金石中之
X56n0935_p0517b24║堅也。假夢下，二、示本文興致。夫欲示唯心以辨惑，申
X56n0935_p0517c01║妙義以閇邪，故假設睡夢，寄寅野客，賓主立矣，問答
X56n0935_p0517c02║興焉。觀者下，二、謙己。依經立題，假夢發起，欲申圓旨，
X56n0935_p0517c03║以救迷徒。覬觀覽斯文者，容我此志也。故曰恕之。恕，
X56n0935_p0517c04║尸預反。蒼頡篇云：恕，如也。聲類：以心度物曰恕。三、能
X56n0935_p0517c05║作人號。天台，即所居之山。沙門，出家之通稱。梵云沙
X56n0935_p0517c06║門那，此翻勤息，謂勤勞息斷煩惱故。或翻乏道，故大
X56n0935_p0517c07║經云：沙門名乏，那者名道。斷一切乏，斷一切道。以是
X56n0935_p0517c08║義故，名八正道為沙門那。從是道中獲得果故，名沙
X56n0935_p0517c09║門果。是故沙門之名，通乎因果。今論主即圓中觀行
X56n0935_p0517c10║沙門因人明矣。又經云：如世下人能作上人，是名沙
X56n0935_p0517c11║門。今召沙門為上人者，無乃有憑乎？又應言釋，方為
X56n0935_p0517c12║盡善。何者？有是沙門非釋者，如西方外道；有是釋非
X56n0935_p0517c13║沙門者，如西方釋種。非釋非沙門，如二土之俗；是釋
X56n0935_p0517c14║是沙門，如二土之僧。是故須云沙門釋也。然此方外
X56n0935_p0517c15║道絕沙門之號，俗士無釋迦之種。單言沙門，或單言
X56n0935_p0517c16║釋，亦已簡濫。故今論主但稱沙門耳。次名諱，即別稱
X56n0935_p0517c17║也。且西方以稱名為尊，故子名有兼於父母者，而後
X56n0935_p0517c18║世稱之。中夏以避名為尊，父母既亡，聞名則心瞿（音句，
X56n0935_p0517c19║驚悲也），故人與諱之。然廟中不諱，臨文不諱。湛然者，即
X56n0935_p0517c20║論主之名也。華嚴云：清淨妙法身，湛然應一切。法身
X56n0935_p0517c21║即佛性之殊稱，依佛性理而立名矣。事跡如皇朝高
X56n0935_p0517c22║僧傳。述者，真諦云：佛說經曰撰，菩薩造論直申佛經
X56n0935_p0517c23║曰述。亦如仲尼述而不作也。
X56n0935_p0517c24║二、釋本文。泛例諸經以為三分：明曠從文初至下凡
X56n0935_p0518a01║之一念為序分，曾於下為正宗分，於是野客下訖文
X56n0935_p0518a02║為流通分。今謂曾於下正序緣起猶屬序文，故從文
X56n0935_p0518a03║初至逼前平立為序分，謂余下為正宗分，流通同古。
X56n0935_p0518a04║序中分二：初、通序綱要，分二：初、序佛性為教行所依
X56n0935_p0518a05║二：初、述己所宗。自，從也。詩云：自西自東。濫，泛濫於水，
X56n0935_p0518a06║不深也。抱朴子云：寸鮪泛濫於跡水之中。則謂無四
X56n0935_p0518a07║海之廣。今謂教海淵深，不能盡究，但浮泛霑染而已，
X56n0935_p0518a08║蓋謙耳。通指一代佛經，名為釋與爾雅典經也。積有
X56n0935_p0518a09║歲年者，夏曰歲，取歲星行一次；商曰禩，取四時一終；
X56n0935_p0518a10║周曰年，取禾一熟；唐虞曰載，取物終更始。謂從泛染
X56n0935_p0518a11║佛經已來，至于今日，年歲積疊，故云積有歲年。未甞
X56n0935_p0518a12║至經懷者，正述所宗。甞，曾也。經，巡也。謂權實大小之
X56n0935_p0518a13║經，雖皆徧覽，而未曾不以一家所立不思議境，一念
X56n0935_p0518a14║三千，正因佛性之義，巡歷懷抱。良由佛性是立教之
X56n0935_p0518a15║本意，修行之大旨。故論主臨終𮨇謂學徒云：夫一念
X56n0935_p0518a16║無相謂之空，無法不備謂之假，不一不異謂之中。在
X56n0935_p0518a17║凡為三因，在聖為三德。爇炷則初後同相，涉海則淺
X56n0935_p0518a18║深異流。善利利人，在此而已。爾其志之！佛性義經懷，
X56n0935_p0518a19║彌為可信，是故臨終只以此義曉示於他。故輔行云：
X56n0935_p0518a20║若不示人境，觀不任依止。又此義正是一家所傳之
X56n0935_p0518a21║的旨，故輔行云：南岳唯授天台圓頓之理也。然此二
X56n0935_p0518a22║句既冠一文，必有所擬，且作四依義釋之。夫不依人
X56n0935_p0518a23║語，唯依教法，故曰濫霑釋典，即依法不依人。而復不
X56n0935_p0518a24║滯言詮，深求義理，故曰佛性義經懷，即依義不依語。
X56n0935_p0518b01║又濫霑釋典者，釋典名通，通於大小。佛性之義，非大
X56n0935_p0518b02║不詮，即依了義教，不依不了義教。又佛性義經懷者，
X56n0935_p0518b03║佛性之義，非智不鑑，即依智不依識。問：何故爾邪？答：
X56n0935_p0518b04║人無常故不可依，以法常故故可依。法有小大，大法
X56n0935_p0518b05║了義，是故須依語。若生著故不須依，了語下義，義體
X56n0935_p0518b06║無著，是故須依識。著智解，是故依智。故涅槃經云：法
X56n0935_p0518b07║即法性，義即如來常住不變智，知一切眾生悉有佛
X56n0935_p0518b08║性，了義了達大乘經典。故此論文從始至末，以了義
X56n0935_p0518b09║教為指南，以常住法為歸趣，按實義以印定，用圓解
X56n0935_p0518b10║以分別，四依無失，妙理斯通。恐不下。二、明所宗之意。
X56n0935_p0518b11║所以但以佛性經懷者，有二意故：一者、依之修行免
X56n0935_p0518b12║邪倒故；二者、大聖立教正為此理。故儻不了之，二義
X56n0935_p0518b13║俱失。於中先明佛性為行本，次明佛性為教本。有人
X56n0935_p0518b14║於了之字下妄加者字，若有者字則屬為他。今據佛
X56n0935_p0518b15║性義經懷及思之觀之等言且在自行，不覺寱云已
X56n0935_p0518b16║去方屬為他。徒為苦行者。大經云：有四法為涅槃近
X56n0935_p0518b17║因：一、親近善友；二、聽聞正法；三、思惟其義；四、如說修
X56n0935_p0518b18║行。若言勤修苦行是大涅槃近因緣者，無有是處。故
X56n0935_p0518b19║知因聞解理、依理起行，修性不二正助合行，理觀稍
X56n0935_p0518b20║明苦行可矣。故薩埵飼虎、藥王燒身，並由內有理觀
X56n0935_p0518b21║之功、外無邪僻之誚，是故依理起行方免徒為。又涅
X56n0935_p0518b22║槃之誡正為初心，藥王等行俱在聖位，故初心者且
X56n0935_p0518b23║脩理觀苦行未遲。設內觀一無而投崖赴火者，此乃
X56n0935_p0518b24║雖欲效嚬於聖人，蓋不知嚬之所以美也。大教下。為
X56n0935_p0518c01║教本者。茲，此也。謂建立圓融大教，正為顯示此三千
X56n0935_p0518c02║正因之性也。非由能詮之教方有所詮之理，以有所
X56n0935_p0518c03║故令能有功，還由於能令所可識，故云功在於茲。下
X56n0935_p0518c04║文云：若不立唯心，一切大教全為無用。即此意也。萬
X56n0935_p0518c05║派下。二、引喻釋成二：初、喻。說文云：水別流曰派。途，道
X56n0935_p0518c06║也。王彪之水賦云：委輸而作四海，決道而流百川。今
X56n0935_p0518c07║以萬派雖別同出於源，眾流雖殊同歸于海，故以萬
X56n0935_p0518c08║派喻教、眾流喻行。佛性之理如源如海，依理立教如
X56n0935_p0518c09║源出於派，修行詣理如流歸於海。次合者。然此合文
X56n0935_p0518c10║語約意廣，今先對喻，次重釋文。諸法合萬派，大旨合
X56n0935_p0518c11║通途，造行合眾流，所期合歸趣。次更委釋。言諸法之
X56n0935_p0518c12║大旨者，此顯佛性為眾教所依，諸法即眾教也。偏小
X56n0935_p0518c13║諸教皆依此性，故至法華無偏不圓，眾麤成妙，故知
X56n0935_p0518c14║佛性是諸教之大旨也。此約跨節而論。若當分說者，
X56n0935_p0518c15║藏、通二教唯示偏真，別教雖談，無情尚隔，故知佛性
X56n0935_p0518c16║唯在圓教。是則大經始終三德，法華開顯，十方三世
X56n0935_p0518c17║同說三軌，三軌妙故，故云妙法。華嚴法界、淨名解脫、
X56n0935_p0518c18║不共般若，與此一家所立三千三諦一體無殊。若識
X56n0935_p0518c19║此意，今文可了。十方佛法在一剎那，諸法大旨於斯
X56n0935_p0518c20║見矣。言造行之所期者，造，七倒反。說文云：造，就也。廣
X56n0935_p0518c21║雅：造，詣也。此顯佛性為諸行所依，造修起行必須依
X56n0935_p0518c22║乎佛性也。然造行之言，泛通徧小，的在圓融。何者？偏
X56n0935_p0518c23║小諸行順彼迷情，雖各自謂實從佛本意，但與作圓
X56n0935_p0518c24║頓佛性之方便耳。故至法華就位開顯，彈指合掌皆
X56n0935_p0519a01║成佛因，汝等所行是菩薩道。是知偏小造行亦以佛
X56n0935_p0519a02║性為所期也。若的論者，即圓人修三種止觀之行，故
X56n0935_p0519a03║曰造行。三行雖殊，俱為佛性，故曰所期。故止觀云：天
X56n0935_p0519a04║台傳南岳三種止觀，謂漸次、不定、圓頓。同是大乘，俱
X56n0935_p0519a05║名止觀，俱緣實相，實相即佛性也。是故漸次解頓行，
X56n0935_p0519a06║漸不定解頓行，或頓漸圓頓則解行俱頓。三行雖殊，
X56n0935_p0519a07║以解頓故，初心俱知佛性，近期分真開發，遠期妙覺
X56n0935_p0519a08║究竟，故曰造行之所期也。
X56n0935_p0519a09║問：何故作二義釋教行耶？答：依下流通分中，對已稟
X56n0935_p0519a10║權教者，隨其行位點示體具，故須初義釋教行；對未
X56n0935_p0519a11║稟權教者，直示圓融，故作次義釋教行。
X56n0935_p0519a12║若是下。二、序教行能顯佛性二：初、明教行有能顯之
X56n0935_p0519a13║功。信教仰理，聞而能思，故曰是而思之。如理而觀，思
X56n0935_p0519a14║而能修，故曰依而觀之。義例云：先了萬法唯心，方可
X56n0935_p0519a15║觀心。即斯意也。又思之，即如止觀前之六章，依教開
X56n0935_p0519a16║解。修之，即正修依解立行。此即論主自敘。若依一家
X56n0935_p0519a17║所明，依教開解，依解而觀者，則三無差別之旨，於茲
X56n0935_p0519a18║可了。無情有性之說，無在致疑。故下文云：摩訶止觀
X56n0935_p0519a19║所承法也。
X56n0935_p0519a20║則凡下。二、約無差示解行所顯之理。則者，承上之辭。
X56n0935_p0519a21║由依教而解，依解而觀，了於己心具三千法，彼彼生
X56n0935_p0519a22║佛心地各具三千，以我三千徧彼三千，三無差別，斯
X56n0935_p0519a23║之謂矣。文有六句：初二句總明，次四句別示。初總明，
X56n0935_p0519a24║即用淨名及大品經語。淨名云：一如無二如。大品云：
X56n0935_p0519b01║一色一香，無非中道。於中，初句明正報，次句明依報。
X56n0935_p0519b02║凡聖之名，義通多釋。凡謂六凡，聖謂四聖。又凡謂九
X56n0935_p0519b03║界，聖謂佛界。圓人名字已上，亦佛界收。又凡聖者，圓
X56n0935_p0519b04║中五即，通名為凡。故五凡夫論等覺菩薩名聖，慧凡
X56n0935_p0519b05║夫普賢名賢，其意亦爾。則九界五即，皆名眾生法也。
X56n0935_p0519b06║唯取究竟果佛名聖，即佛法也。前二全非今意，後義
X56n0935_p0519b07║雖的，亦非今意。今文意者，欲令易解。且以理即名凡，
X56n0935_p0519b08║目彼彼眾生；究竟名聖，目彼彼果佛。此言生佛正報
X56n0935_p0519b09║也。色香即所對之塵。略舉色香，意該餘四，謂眾生所
X56n0935_p0519b10║對之六塵，果佛所對之六塵。此言生佛之依報。塵由
X56n0935_p0519b11║心造，全塵是心，即心具法，即攝一切。是以生佛無量，
X56n0935_p0519b12║一一三千具足，各各依正唯心。然境法雖差，今觀我
X56n0935_p0519b13║心三千，攝無不徧，了彼外境，依正全成。自心三千，即
X56n0935_p0519b14║空即中，故云一如。及泯淨等，生心佛心，互融互攝，其
X56n0935_p0519b15║意亦爾。當知今文正序，稱理而解，稱理而觀，三無差
X56n0935_p0519b16║別，內外不二之旨也。內謂己心三千，外謂彼彼生佛
X56n0935_p0519b17║心地三千。故觀音玄義云：他者，謂眾生佛。自者，即心
X56n0935_p0519b18║而具。不二門云：外謂託彼依正色心。餘文或以自己
X56n0935_p0519b19║色等為外者，蓋一往附法而言，非的示觀境也。問：止
X56n0935_p0519b20║觀陰境，既去尺就寸，唯觀識心。義例又云：先觀內心。
X56n0935_p0519b21║豈非自己色身依報，俱屬外耶？答：此但偶得止觀揀
X56n0935_p0519b22║境之文，殊不了其旨。今試論之：所以止觀唯揀識心
X56n0935_p0519b23║者，只由諸法皆由心變故。故大意云：色由心造，全體
X56n0935_p0519b24║是心。義例云：當知一切由心分別，諸法何曾自謂同
X56n0935_p0519c01║異？是故止觀的揀識心。義例仍示此旨，故云先觀內
X56n0935_p0519c02║心。既了此心具三千法，則見自己依正，居乎一心。是
X56n0935_p0519c03║故諸文，咸指三千一心，名為內境。彼彼生佛依正，乃
X56n0935_p0519c04║名外境。當知內心三千，唯是自己依正。是故了三千
X56n0935_p0519c05║一心者，須知理體三無差別，方名凡聖一如，內外不
X56n0935_p0519c06║二。故輔行云：又復學者，從知內心具三千法，不知我
X56n0935_p0519c07║心徧彼三千。彼彼三千，互徧亦爾。苟順凡情，生內外
X56n0935_p0519c08║見，應照理體，本無四性，心佛眾生，三無差別。能知此
X56n0935_p0519c09║者，依俙識心。比見有人以內心理具三千為內，自己
X56n0935_p0519c10║色質、自己依報及生佛依正俱名為外者，得非失旨
X56n0935_p0519c11║乖文乎？又若專據止觀揀境之文，不求其旨者，何必
X56n0935_p0519c12║依報色陰是外，則三陰之心亦應屬外。諸有智者，一
X56n0935_p0519c13║為思之。他人又據輔行理事二造及義例淨心遍歷
X56n0935_p0519c14║等文，乃謂約教開解，雖一切唯心，若脩觀時，唯觀內
X56n0935_p0519c15║心理造三千，未關事造外境。若修內觀，恐心外向；若
X56n0935_p0519c16║修外觀，恐心內向。如修內觀者，須待內心理顯，方以
X56n0935_p0519c17║理顯淨心遍歷外事；若相似顯，乃以相似淨心遍歷。
X56n0935_p0519c18║若分真顯亦然，如修內觀，須待外色理顯，方以一塵
X56n0935_p0519c19║淨色遍歷內心及餘塵等。今問：若心具三千，不關事
X56n0935_p0519c20║造者，則事造敻居心外，理境但在身中，正同外道器
X56n0935_p0519c21║果之計也。若然者，伐樹得根、灸病得穴之喻，甚為無
X56n0935_p0519c22║用。何者？既內心惑滅理顯，不關外色，須以內淨心徧
X56n0935_p0519c23║歷方泯合者，此乃伐一根已死，枝條全生，更須遍斬
X56n0935_p0519c24║千枝，千枝方死；灸一穴病差，六分病全在，更須徧燒
X56n0935_p0520a01║六分，百病方差。既千枝全活，何名伐得其根？既百病
X56n0935_p0520a02║全存，何名灸得其穴？豈唯止觀喻意虗設，仍顯今論
X56n0935_p0520a03║全是徒施。以今論文依不思議境介爾三千，示草木
X56n0935_p0520a04║有性故，故云依而觀之。下文又云：今立眾生正因體
X56n0935_p0520a05║徧。又云：良由自昔不善，徧攬因界自他依正，觀於己
X56n0935_p0520a06║心等。又云：許唯心具，復疑有無，乃疑己心有無。又云：
X56n0935_p0520a07║達唯心了體具者，焉有異同？乃至四十六問，皆約觀
X56n0935_p0520a08║心具足三千而示無情有性。又野客問：云何能攝依
X56n0935_p0520a09║正因果？乃答云：一家所立不思議境，於一念中具三
X56n0935_p0520a10║千等。據此等文，既觀心具三千，便了無情有性，何曾
X56n0935_p0520a11║理具不關事造邪？況無情草木正是事造。又論文始
X56n0935_p0520a12║終只談一念三千，便收事造，不離一念，曾無一處言
X56n0935_p0520a13║觀成理顯方歷事造也。問：若觀理造即融事造者，何
X56n0935_p0520a14║故義例云：修觀次第必先內心，內心若淨，以此淨心
X56n0935_p0520a15║遍歷諸法，即任運泯合。既以內淨心遍歷諸法方云
X56n0935_p0520a16║泯合，豈非觀理造時未融事造邪？答：先觀內心者，蓋
X56n0935_p0520a17║依正之色皆由心造，全體是心，所以但觀內心本具
X56n0935_p0520a18║三千，攝無不徧，即空即中，故云內心若淨。既了心具
X56n0935_p0520a19║三千已，然後隨對事境，若自己依正，若他生佛依正，
X56n0935_p0520a20║皆了不出我心三千、三諦、三無差別，故云徧歷及泯
X56n0935_p0520a21║合也。故占察云：依一實境界修二種觀：一者唯心識
X56n0935_p0520a22║觀，謂於外諸境界知唯是心；二者真如實觀，謂觀心
X56n0935_p0520a23║性無生無滅。真如觀理，唯識歷事，理事相即，二觀互
X56n0935_p0520a24║收。一實境界即一心三千三諦也，真如觀即內心若
X56n0935_p0520b01║淨也，唯識觀即遍歷諸法也。故真如觀成得心寂三
X56n0935_p0520b02║昧，唯識觀成得色寂三昧。應知二觀投足雖異，所照
X56n0935_p0520b03║心性一體無殊。觀事既須即理，觀理豈不收事？他人
X56n0935_p0520b04║見內心若淨之言，便謂是入相似分真後方能徧歷
X56n0935_p0520b05║事造者，甚為乖謬。輔行云：所言歷者，謂巡撿也。豈分
X56n0935_p0520b06║真位人巡撿觀察外境方泯合邪？諒其所失尤多，略
X56n0935_p0520b07║說有六，謂枉凡、誣聖、背悟、順迷、乖文、失旨。初心所觀
X56n0935_p0520b08║一念，三千該收無外，故能隨對事境咸了唯心。今謂
X56n0935_p0520b09║初心不觀事境，則事在心外，枉凡也。三千分顯得其
X56n0935_p0520b10║事用，如鑒現像任運周遍，豈待將分顯之心遍歷方
X56n0935_p0520b11║泯合邪？此誣聖也。迷謂內外，悟唯一心。若謂內外懸
X56n0935_p0520b12║殊，順迷也。不許一心徧攝，背悟也。諸文不說理顯方
X56n0935_p0520b13║始徧歷，今論仍談內具全攝事境。若謂內具不關外
X56n0935_p0520b14║事，理顯方乃徧歷，乖文也。但見理事二造之文先內
X56n0935_p0520b15║次外之語不能一貫，便謂條然，失旨也。所失既大，不
X56n0935_p0520b16║覺文煩。理事二造，下文當釋。
X56n0935_p0520b17║次別示中，初二句別示。彼彼果佛，心具三千，的指究
X56n0935_p0520b18║竟，故云極聖。文從簡約，舉重略輕。於十界中，別舉地
X56n0935_p0520b19║獄無間燒煑依正，尚全在果佛心中，況餘九界依正
X56n0935_p0520b20║邪？豈非一心具足十界？既具十界，百界可知。以界界
X56n0935_p0520b21║互具，不出十故。又百界之法，不出依正，即三世間。依
X56n0935_p0520b22║即國土世間，正即假實二種世間。一一依正，各有因
X56n0935_p0520b23║果，因果之法，不出十如。是知文雖略舉果佛心中具
X56n0935_p0520b24║地獄依正，其實三千具足，義意宛然。毗盧下，次二句
X56n0935_p0520c01║別示。彼彼眾生心具三千，今以眾生之法別指理即，
X56n0935_p0520c02║理即一位所攝寬多。別教初心既未曉三千一心，亦
X56n0935_p0520c03║是理即人也。今於理即人中，別指地獄界心耳。毗盧
X56n0935_p0520c04║謂佛界之身，寂光即佛界之土，依正不二。身即土故，
X56n0935_p0520c05║故云毗盧身土；土即身故，亦可云寂光身土。四土三
X56n0935_p0520c06║身體雖不二，今從勝從體，故指法身寂光也。逾，越也。
X56n0935_p0520c07║地獄居六凡之下，故曰下凡。文亦從略，以勝況劣。佛
X56n0935_p0520c08║界依正最勝，尚不越地獄一念之心，況餘界依正邪？
X56n0935_p0520c09║三千一心，准前可見。是故今文明眾生法，約位則別
X56n0935_p0520c10║指理即，義通諸位；明佛法，約位則別指究竟。今了己
X56n0935_p0520c11║心所具三千，徧彼生佛心中所具三千，是以言我三
X56n0935_p0520c12║千攝無不盡。故向文云依而觀之，則凡聖一如等。又
X56n0935_p0520c13║果佛心具地獄依正，由不斷性惡故。地獄心具佛果
X56n0935_p0520c14║身土，由不斷性善故。當知心、佛、眾生，三無差別，是一
X56n0935_p0520c15║家觀道之綱格，諸文圓解之指歸。名雖有三，義不出
X56n0935_p0520c16║二。何者？以己望他，他名生佛，己從的示，故名為心。他
X56n0935_p0520c17║生望己，己還名生，佛對餘二，只是生佛。又復應知各
X56n0935_p0520c18║具三千者，須言己心、眾生心、佛心，各具三千也。何者？
X56n0935_p0520c19║自己依正及生佛依正，皆由心造故，皆由心具故。文
X56n0935_p0520c20║云：極聖自心，下凡一念。又云：一一有情心徧。又云：彼
X56n0935_p0520c21║彼剎那不二。門云：三千同在心地，與佛心地三千不
X56n0935_p0520c22║殊。皆須指心，方裨觀道。他人不解，皆本於心。雖云不
X56n0935_p0520c23║但心造三千，生佛亦造三千，不知皆指生佛心也。又
X56n0935_p0520c24║云國土自具三千，不知國土全是心故。此乃正同下
X56n0935_p0521a01║文迷者，謂草木瓦礫各一因果也。若了有情心徧性
X56n0935_p0521a02║遍，則無情佛性，無情成佛，炳然易見。請袪情滯，細讀
X56n0935_p0521a03║斯文。
X56n0935_p0521a04║曾於下。二、別序緣起。將欲顯示圓宗，折衝異論，故設
X56n0935_p0521a05║睡夢以發言，立野客以興問，皆託事明理，寓言表法
X56n0935_p0521a06║爾。於中分二：初、明發問之由。靜夜者，無明如夜，三觀
X56n0935_p0521a07║圓觀，達無明即佛性，故曰靜夜。依圓頓解，修三觀行，
X56n0935_p0521a08║達此一心，具三千法，研習已久，故曰久而思之。前文
X56n0935_p0521a09║云：未甞不以佛性義經懷也。念念圓觀，無有間斷，故
X56n0935_p0521a10║曰思之未已。問：前釋是而思之，既約開解，此文久而
X56n0935_p0521a11║思之，何故作修觀釋邪？答：既久解此理，豈不修觀邪？
X56n0935_p0521a12║故以久思表觀行也。下文斥野客云：良由自昔不善，
X56n0935_p0521a13║徧攬因果，等觀於己。心既斥他，不觀自觀明矣。又前
X56n0935_p0521a14║文云：依而觀之。又若初脩妙觀，則猶是名字位人；若
X56n0935_p0521a15║觀道已成，則當觀行人也。進退二途，未敢的取。恍焉
X56n0935_p0521a16║如睡者。焉，然也。如，而也。謂至理寂滅，本無言說，亦非
X56n0935_p0521a17║自他，為彼迷徒強興問答，假立賓主。猶如心本無夢
X56n0935_p0521a18║眠法，法心乃成於夢，心如自悟，眠喻彼迷。又如，似也。
X56n0935_p0521a19║醒以表悟，睡以表迷，迷故分情無情，悟唯一性而已。
X56n0935_p0521a20║今言無情者，語似於迷，既云有性，非實迷也。猶如恍
X56n0935_p0521a21║惚似睡，非實睡也，故曰恍焉如睡也。雖通兩釋，前義
X56n0935_p0521a22║為正。不覺寱云者，寱，牛世反。通俗文：夢語謂之寱。說
X56n0935_p0521a23║文：眠言也。聲類：不覺妄言也。或作藝字，非今所用。無
X56n0935_p0521a24║說而說，故曰不覺；說而無說，故曰寱云。無情有性者，
X56n0935_p0521b01║若一向就悟，則但云有佛性理，不論情與無情，此如
X56n0935_p0521b02║圓宗所說。若一向就迷，則但分依正之別，不論有佛
X56n0935_p0521b03║性理，此如偏教所談。今言無情，復云有性者，有二意
X56n0935_p0521b04║故：一者、示迷元從性變，故曰無情；二者、示性令其改
X56n0935_p0521b05║迷，故曰有性。乃是令了所執無情全是我之心性也。
X56n0935_p0521b06║故此一句為論文之大體，作發問之元由也。
X56n0935_p0521b07║乃於下。二、明能問之者二：初、敘名字。雖一性周徧，而
X56n0935_p0521b08║彼昧者日用不知，故曰忽見一人。迷實執權，心遊理
X56n0935_p0521b09║外，故稱野客。容儀下。二、述外儀。容儀即容止，謂威儀
X56n0935_p0521b10║也。孝經云：容止可觀，進退可度。詩云：淑人君子，其儀
X56n0935_p0521b11║不忒。今進退失次，威儀差忒，故曰麤獷。獷古猛及強
X56n0935_p0521b12║也。說文：獷，犬不可附也。又作穬，穀芒也。穬非字體。進
X56n0935_p0521b13║退下。示麤獷相。易云：進退無恒，非離群也。今但借其
X56n0935_p0521b14║語，不用彼義，此句總為下文外儀之張本也。今文逼
X56n0935_p0521b15║前平立，即進也。下文恭退𣅳跪，即退也。執權難實，故
X56n0935_p0521b16║曰逼前。恃解輕他，故曰平立。
X56n0935_p0521b17║謂余下，二、正宗，分二：初、往復徵難。正示佛性遍義四：
X56n0935_p0521b18║初、正述無情佛性六：初、總問定前所說。述字下，應作
X56n0935_p0521b19║邪字，有作也字者，誤。
X56n0935_p0521b20║余曰下。二、略答示適。非虗然者，謂向實言無情有性
X56n0935_p0521b21║也。方言云：誇，𠮱然也。郭璞注云：皆應聲也。誇呼瓜反。
X56n0935_p0521b22║𠮱音干。
X56n0935_p0521b23║客曰下。三、執大經權文，難忝辱也。根源謂所詮之理，
X56n0935_p0521b24║即佛性也。忝尋、薄究皆謙詞。斯宗謂佛性，盛談佛性
X56n0935_p0521c01║莫越涅槃。雙林者，即娑羅林，此云堅固，在俱尸竭城，
X56n0935_p0521c02║四方各雙故曰雙林。佛垂涅槃，以二月十五日晨朝，
X56n0935_p0521c03║於此林中聲光召眾，開演常宗廣談圓極，故曰最後
X56n0935_p0521c04║極唱。是了義教，故曰究竟之談。而云至無情者，而彼
X56n0935_p0521c05║經云：為非佛性說名佛性，非佛性者謂牆壁瓦礫。如
X56n0935_p0521c06║此聖言依憑有在，仁今獨謂無情有性，頓爾違經固
X56n0935_p0521c07║難信順，故曰仁何獨言等。
X56n0935_p0521c08║余曰下，四、以大小甄分答二：初、引古縱難。古人者，古
X56n0935_p0521c09║之法師不欲指斥其名，但云古人耳。下文云世人等
X56n0935_p0521c10║皆然。一闡提者，大經約七義釋：初云一闡名信，提名
X56n0935_p0521c11║不具，不具信故，名一闡提；次約善、方便、進、念、定、慧、無
X56n0935_p0521c12║常、善等，解闡提名，廣如初句。是則闡提一名具含眾
X56n0935_p0521c13║惡，古來諸德未見的翻，唯河西道朗翻為極欲，謂極
X56n0935_p0521c14║惡欲之邊故。或云信不具，則失餘義。既含眾惡，不可
X56n0935_p0521c15║偏翻，況復經云最極惡者，名一闡提。一闡提是有情，
X56n0935_p0521c16║古人尚云無性，子執經文云牆壁無性，不足可嫌。然
X56n0935_p0521c17║古人俱見經文多明闡提不得作佛，及云無有善根
X56n0935_p0521c18║等，乃云無性。且介爾有心，三千具足正因之性，其孰
X56n0935_p0521c19║無之？況復經文自云一切眾生及一闡提悉有佛性，
X56n0935_p0521c20║或云佛性闡提人無者，蓋無修善耳。故經云：改惡修
X56n0935_p0521c21║善，乃可得道也。然以下，二、示大小甄分。說大小教對
X56n0935_p0521c22║權實機，以機宜不同，故所談大異。小教說心外有草
X56n0935_p0521c23║木無情之境，則不論佛性也，如正法念及阿含等經。
X56n0935_p0521c24║大教說有情性徧心外無境，不攝纖塵，如華嚴及大
X56n0935_p0522a01║集等經。故小教絕佛性之名，大宗泯無情之稱。然此
X56n0935_p0522a02║為成野客次難，故且一往判其部類大小，以定有無。
X56n0935_p0522a03║至下領解文中請談四教，方乃委用四教甄其情無，
X56n0935_p0522a04║故知今云大教的在於圓，小教之言兼乎通別。
X56n0935_p0522a05║客曰下。五、引大教濫小難。問云：小教不談佛性，大教
X56n0935_p0522a06║不說無情者，涅槃一經乃是大教，只合純談佛性，何
X56n0935_p0522a07║故亦說無情？既二義雙陳，則甄分何在？故曰云何並
X56n0935_p0522a08║列。
X56n0935_p0522a09║余曰下。六、引經文示義廣答三：初、總斥敘意。閑者，爾
X56n0935_p0522a10║雅云：習也。佛性謂三因也。經文於實教中唯談正因
X56n0935_p0522a11║故曰進，不明緣了故曰否。教部權實者，明實正因徧
X56n0935_p0522a12║於一切，說權緣了隔乎瓦石。是故涅槃部雖是大，而
X56n0935_p0522a13║部內之教有權有實，故所談實教三因有進有否。若
X56n0935_p0522a14║閑習此旨，終不以部內並為疑也。今且下。敘立義之
X56n0935_p0522a15║意。今委引經文區別同異者，意令後代好別牆壁瓦
X56n0935_p0522a16║石之說，證無情無性之人善得大經權實進否之旨。
X56n0935_p0522a17║既得此旨，知瓦石之說為權，虗空之喻為實，則不昧
X56n0935_p0522a18║實教正因理性徧一切也。乃知我所立義符順經宗。
X56n0935_p0522a19║宗，本也，主也。部雖帶權，而以實教正因為主為本，故
X56n0935_p0522a20║今明正因體徧善順經宗也。
X56n0935_p0522a21║今立下，二、標立義宗，符合經旨。今立等者，謂依止觀
X56n0935_p0522a22║第五陰境之初，所立一念三千不思議境也。當知彼
X56n0935_p0522a23║文是一家所傳之的旨。論主發解脩觀既依彼文，故
X56n0935_p0522a24║今樹立圓頓義宗，顯示無情有性的依彼文也。眾生
X56n0935_p0522b01║者，揀異木石，謂介爾有心，三千具足，三千無外，依正
X56n0935_p0522b02║齊收，故曰正因體徧。雖性具緣了，以無始來未曾發
X56n0935_p0522b03║心加行，故同名正因也。涅槃經文正談此性體量周
X56n0935_p0522b04║徧，故以虗空喻之。當知一家所立有情心具三千，該
X56n0935_p0522b05║收依正者，深窮佛旨也。學斯教者既昧厥旨，但見唯
X56n0935_p0522b06║色唯香及色外無法等言，不了色心體一，便謂草木
X56n0935_p0522b07║國土自具三千，殊不求文始末之意。且如今文初標
X56n0935_p0522b08║義宗，乃云眾生正因體徧，及下野客領解，仍云只是
X56n0935_p0522b09║有情心徧性徧。是故中間諸文，凡有泛論皆可意得，
X56n0935_p0522b10║況復明言色即心故。又云一塵一心即一切生佛之
X56n0935_p0522b11║心性等，豈非皆談有情心徧具三千邪？是故止觀發
X56n0935_p0522b12║心，明揀草木精要及以肉團，唯取慮知之心。至乎正
X56n0935_p0522b13║觀妙境，仍指識心。記文又云：以生顯具，若國土自具
X56n0935_p0522b14║三千者，草木瓦石應有心生。此則正同大經所破，凡
X56n0935_p0522b15║夫眾生謂佛性離陰而有也。況一代大乘唯談心性，
X56n0935_p0522b16║故云：凡有心者皆當作佛。又云：三界無別法，唯是一
X56n0935_p0522b17║心作。又云：雖說無量諸法以為佛性，然不離陰界入
X56n0935_p0522b18║也。是以聖記罔沾於瓦石，不輕唯禮於眾生。一家圓
X56n0935_p0522b19║修，唯觀識陰，乃至九境，皆名為心。如云：煩惱心、病心、
X56n0935_p0522b20║業心等。伐樹得根之喻，良可信哉！矚斯聖言，而猶迷
X56n0935_p0522b21║者，深可悲也。問：若不許草木等自具三千者，何故止
X56n0935_p0522b22║觀第七約識陰用十乘訖，乃例餘陰、入，歷緣對境，皆
X56n0935_p0522b23║修十乘，若色、若香，俱云具法邪？答：彼文陰境之初，先
X56n0935_p0522b24║示識心能造諸法。而能造者，由此妄心即三諦理，理
X56n0935_p0522c01║具諸法，方能遍造。故於次文，即示心性本具三千。既
X56n0935_p0522c02║全色是心，則知識心三千攝法，已徧十乘。文末例餘
X56n0935_p0522c03║界、入者，但為欲融諸法，示觀境徧耳。況復餘陰、餘入，
X56n0935_p0522c04║若色、若香，只是陰境。文初所明識心所造之法，既全
X56n0935_p0522c05║色是心，何妨色、香一一具法？當知色具即心具也。故
X56n0935_p0522c06║義例明圓融所談三處具法（三處謂內心、內色、外色）。故云：既知
X56n0935_p0522c07║具法，諸法徧攝，豈隔色邪？色攝入心，心即是色。當知
X56n0935_p0522c08║圓人既知心具三千，豈隔外色？唯心、唯色，旨在於茲。
X56n0935_p0522c09║問：若不許獨頭草木自具三千，須了色即是心，方能
X56n0935_p0522c10║具法者，是則色法但為能趣，則非所趣。經云：一切法
X56n0935_p0522c11║趣色，若為消通？答：色既即心，色即所趣。能趣、所趣，心
X56n0935_p0522c12║性何殊？波水相收，無非水濕。問：輔行引四念處云：非
X56n0935_p0522c13║但唯識，亦即唯色。又下界著色，制令觀心；上界著心，
X56n0935_p0522c14║制令觀色。豈非依報等色自具三千邪？答：既言著色
X56n0935_p0522c15║著心者，只是妄情計著色心之異，故有取捨，不了內
X56n0935_p0522c16║色外色全是自心。儻宜觀色，亦只了色即心，色具三
X56n0935_p0522c17║千，即心具也。況輔行引念處，正示止觀歷緣對境皆
X56n0935_p0522c18║是妙理。大意既云色由心造，全體是心，當曉緣之與
X56n0935_p0522c19║境皆所造也，皆即心也。況輔行文即自結云：心即菩
X56n0935_p0522c20║提、諸佛解脫、心行中求等。色即心故，何以固迷？問：輔
X56n0935_p0522c21║行既云非但唯識，亦即唯色，今若謂全色是心，方云
X56n0935_p0522c22║具法，何殊他宗但云唯識邪？答：今家既明心性具足
X56n0935_p0522c23║諸法，諸法徧攝，不隔於色，故得圓轉而談，乃云唯色
X56n0935_p0522c24║唯香等，只由色香全是心性本具故也。他言唯識，但
X56n0935_p0523a01║得心生之義，故無唯色等言。義例云：他人雖云一切
X56n0935_p0523a02║唯識，不了身土居于一念。問：涅槃談佛性，乃云非內
X56n0935_p0523a03║非外；止觀示三千，乃云非因非緣。今專立內因心具
X56n0935_p0523a04║法，豈非反經違教邪？答：涅槃云非內非外，正指一切
X56n0935_p0523a05║無非有情心性，故不可唯內專外緣。而解止觀，正示
X56n0935_p0523a06║心具三千，徧該一切，不可偏謂內因外緣。是則約心
X56n0935_p0523a07║性體徧，遣滯忘情故耳。何者？為彼迷徒則示云：諸法
X56n0935_p0523a08║由心造，全諸法是心。既了一切唯心，實無待對。唯心
X56n0935_p0523a09║尚泯，內外豈存？故文云：若云有性，不合云無情。又
X56n0935_p0523a10║云：達唯心，了體具者，焉有異同？不可謬解涅槃等文，
X56n0935_p0523a11║便謂瓦石各各自能具法。由心之義，其言孔彰。涅槃
X56n0935_p0523a12║云：眾生佛性，猶如虗空。豈非有情性徧邪？止觀云：介
X56n0935_p0523a13║爾有心，三千具足。既揀草木無心，豈非有情性徧邪？
X56n0935_p0523a14║況念處所明上界觀色者，只是令有情修觀，體達外
X56n0935_p0523a15║色即是自心。不然者，則草木各一佛性，各一因果也。
X56n0935_p0523a16║於戲！膠手易著，寐夢難醒。既昧一心，終成兩派。問：若
X56n0935_p0523a17║不許草木自具三千者，且如止觀，既許觀心不悟，仍
X56n0935_p0523a18║觀於色。若色即是心，更何所觀？答：借使有此機緣，宜
X56n0935_p0523a19║觀色者，即是體色即心。豈見宜樂不同，便謂心色永
X56n0935_p0523a20║異？例如修觀不悟，即令修止；修止不悟，即令修觀。豈
X56n0935_p0523a21║止體離觀，觀體體止邪？又如於無生門不入者，令依
X56n0935_p0523a22║生門。豈二門體不相即邪？當知心色雖則同時，而色
X56n0935_p0523a23║由心造，全體是心。故觀能造，即見諸法，以諸法全是
X56n0935_p0523a24║心故。所以止觀陰境，十乘前之四法，唯約識心不為
X56n0935_p0523b01║少；通塞已去，具約五陰不為多。以唯約能造識心，即
X56n0935_p0523b02║攝所造諸法故。如輔行云：欲融諸法，示觀境徧。是故
X56n0935_p0523b03║下文例餘界入。若論境體，觀心即足。通塞已去，雖具
X56n0935_p0523b04║約五陰，以全所造之法是能造故。如輔行云：陰不離
X56n0935_p0523b05║心，心不出陰。陰從能覆，心從能造。造親覆疎，並心為
X56n0935_p0523b06║境。是以觀心觀色，雖宜樂不同，並了諸法唯心耳。所
X56n0935_p0523b07║以若觀一心，即攝一切。當知不了有情心徧性徧，而
X56n0935_p0523b08║謂草木自具三千。依此所解，而欲證道者，其猶探鷲
X56n0935_p0523b09║巢而求鳳，入坎井以捕鯨。雖加至勤，非其所也。
X56n0935_p0523b10║故三下，三、引經示義二：初、明佛性進否，教部權實二：
X56n0935_p0523b11║先、明佛性進否，次、明教部權實。進否約法，權實約教。
X56n0935_p0523b12║然進否文中非不明權實之教，權實文中非不明三
X56n0935_p0523b13║因之法。何者？非權實無以定其進否，非進否無以顯
X56n0935_p0523b14║其權實故也。初、明佛性進否三：初、正引經文，委示義
X56n0935_p0523b15║趣二：初、引經示正因義二：初、明眾生正因二：初、引經
X56n0935_p0523b16║文。三十三者，誤。文在三十一卷中。然此經世有南北
X56n0935_p0523b17║二本。初曇無讖於北涼玄始三年譯成四十卷，凡十
X56n0935_p0523b18║三品，傳於北方，故號北本。至宋文帝勑慧嚴、慧觀、謝
X56n0935_p0523b19║靈運更共治定，成二十五品，制三十六卷，行於江南，
X56n0935_p0523b20║故號南本。今之南本，藏外別行一家疏記，擾引經文，
X56n0935_p0523b21║指斥卷次，皆以南本為定。有不知者，但撿北本，見卷
X56n0935_p0523b22║次不同，往往謂疏記所指乖誤。今之所引虗空喻文，
X56n0935_p0523b23║即南本第三十一卷迦葉品文也。佛順迦葉難云：一
X56n0935_p0523b24║切眾生雖復無常，而是佛性常住無變。是故我於此
X56n0935_p0523c01║經中說，眾生佛性非內非外，猶如虗空非內非外。如
X56n0935_p0523c02║其虗空有內外者，虗空不名為一為常，亦不得言一
X56n0935_p0523c03║切處有。虗空雖復非內非外，而諸眾生悉皆有之，眾
X56n0935_p0523c04║生佛性亦復如是。經稱虗空非內非外者，謂虗空徧
X56n0935_p0523c05║一切處，非唯在眾生身內，亦非唯在眾生身外。一言
X56n0935_p0523c06║虗空依正攝盡眾生皆悉有之者，謂一切眾生身中
X56n0935_p0523c07║有於空大也。眾生既有，餘處豈無？餘處若無，則不名
X56n0935_p0523c08║虗空。合法者，佛性非六根故非內，非六塵故非外。雖
X56n0935_p0523c09║非內外，體徧內外，而諸眾生定有此性，故云悉皆有
X56n0935_p0523c10║之。是知佛性該攝，豈揀情無？虗空周徧，何專內外？豈
X56n0935_p0523c11║隔牆壁瓦礫邪？請觀下。二、釋經義。既云虗空一切處
X56n0935_p0523c12║有，則知心性徧收，安隔瓦礫？故云何所不收？故知等
X56n0935_p0523c13║者，不許執佛性唯在內六入中，亦不許執佛性專在
X56n0935_p0523c14║外六入中，故云非內外。意顯佛性體徧內外，故云徧
X56n0935_p0523c15║一切處有也。文中云非內外等者，等取一切處有句
X56n0935_p0523c16║故。三十二經亦云：我為眾生得開解故，說言佛性非
X56n0935_p0523c17║內非外。何以故？凡夫眾生或言佛性住五陰中，如器
X56n0935_p0523c18║中有果；或言離陰而有，猶如虗空，是故如來說於中
X56n0935_p0523c19║道。眾生佛性非內六入、非外六入，內外合故，名為中
X56n0935_p0523c20║道，是故宣說佛性即中道。經稱佛性為中道者，豈有
X56n0935_p0523c21║無真俗之中名為佛性邪？是故佛性、中道、佛性咸徧，
X56n0935_p0523c22║故一經多處論。徧既言雙，非復應雙，是故經中又云
X56n0935_p0523c23║亦內亦外。若無雙是，云何言徧？故斥凡夫或言佛性
X56n0935_p0523c24║如器中果及如虗空。世言佛性唯在有情者，如器果
X56n0935_p0524a01║耳，尚未能計如虗空，安能曉了非內非外？況經文自
X56n0935_p0524a02║釋根塵合故，乃名中道。根塵合者，豈非體一？豈非相
X56n0935_p0524a03║即？豈非性徧？豈同器果？今問佛性為是塵邪？為是根
X56n0935_p0524a04║邪？為二合邪？為雙非邪？若雙非者，亦非五陰，何但牆
X56n0935_p0524a05║壁？及云如空者，既云佛性猶如虗空，空既徧收，不專
X56n0935_p0524a06║內外。既云下，二、結示在因。既云眾生，在迷明矣。是知
X56n0935_p0524a07║非內非外、亦內亦外之性，只是有情心性遍耳，不可
X56n0935_p0524a08║滯言而不求
X56n0935_p0524a09║次迦下，二、明佛果正因二：初、引經文二：初、牒因義問。
X56n0935_p0524a10║迦葉問云等者，此文在第三十三因前。第三十一卷
X56n0935_p0524a11║中，如來以虗空喻正因佛性，故迦葉至三十三卷中
X56n0935_p0524a12║方問此義也。故經云：迦葉菩薩言：世尊！如佛所說，眾
X56n0935_p0524a13║生佛性猶如虗空。云何名為如虗空邪？佛乃下。二、佛
X56n0935_p0524a14║以果義答果地無礙等者。然佛答迦葉，經有三段，俱
X56n0935_p0524a15║約果義。先明佛性同虗空，非三世攝。故經云：善男子！
X56n0935_p0524a16║虗空無故，非三世攝；佛性常故，非三世攝。善男子！如
X56n0935_p0524a17║來已得三菩提，所有佛性、一切佛法常無變易。以是
X56n0935_p0524a18║義故，無有三世，猶如虗空。次明同虗空非內非外。經
X56n0935_p0524a19║云：善男子！虗空無故，非內非外；佛性常故，非內非外。
X56n0935_p0524a20║故說佛性猶如虗空。三、明同虗空無罣礙。經云：善男
X56n0935_p0524a21║子！如世間中無𦊱礙處，名為虗空。如來得三菩提已，
X56n0935_p0524a22║於一切佛法無有罣礙，故言佛性猶如虗空。以是因
X56n0935_p0524a23║緣，我說佛性猶如虗空。今文中但云果地無礙者，正
X56n0935_p0524a24║引後段，意兼前二，以三段經文皆約果地為答故也。
X56n0935_p0524b01║豈非下。二、結不二。良由因果互融三無差別，故迦葉
X56n0935_p0524b02║問眾生正因，佛以果義而答，意顯因果不二故也。
X56n0935_p0524b03║由佛下，二、引經示權緣了難正因義二：初、明迦葉難
X56n0935_p0524b04║二：初、敘難意。由佛果答者，因佛以實教果地無礙，答
X56n0935_p0524b05║其空喻也。權智斷果者，謂權教修得了因成智果，修
X56n0935_p0524b06║得緣因成斷果，即智果有了性，斷果有緣性，故云果
X56n0935_p0524b07║上緣了。此之二果，皆有證有見，故云悉皆是有。法喻
X56n0935_p0524b08║不齊者，法即緣了是有，喻即虗空是無，有無大異，即
X56n0935_p0524b09║不齊也。此乃以別教緣了之法，難圓教正因之喻，即
X56n0935_p0524b10║迦葉正為末代根緣，宜聞權教，故此難也。故迦葉下。
X56n0935_p0524b11║二、引經文。如來即智果，涅槃即斷果，智果是了性，斷
X56n0935_p0524b12║果是緣性，故云佛性。當知佛性之言更無別體，所以
X56n0935_p0524b13║佛性居中義兼上下，雖有三名只是緣了，乃權教修
X56n0935_p0524b14║二也。
X56n0935_p0524b15║佛先下，二、佛答二：初、雙標二意。迦葉執有既為末代
X56n0935_p0524b16║權機，故順問而答，仍為實機廣明理徧，故復前宗明
X56n0935_p0524b17║虗空喻不同邪計也。先順下，二、歷示經文二：初、順問
X56n0935_p0524b18║明有答二：初、引經文。為對煩惱非寂滅，說有涅槃寂
X56n0935_p0524b19║滅之理，故云為非等。餘二例爾。今問下。二、示經義二：
X56n0935_p0524b20║初、牒計反質。文有二句：初句牒計，次句反難。難意者，
X56n0935_p0524b21║若執瓦石永非佛性者，則令二乘闡提永無成佛之
X56n0935_p0524b22║分，有為煩惱永無寂滅之期，以經文三皆云非故。若
X56n0935_p0524b23║許煩惱體即涅槃，二乘性即如來者，何得專執瓦石
X56n0935_p0524b24║永非佛性邪？須知經文皆權說耳。
X56n0935_p0524c01║故知下，二、判釋經意二：初、明帶權明實意二：初、正判
X56n0935_p0524c02║帶權。寄方便教者，涅槃正談圓實正因，今對機宜暫
X56n0935_p0524c03║說權教緣了，故云寄也。說三對治者，即折挫煩惱云
X56n0935_p0524c04║非涅槃，折挫二乘云非如來，折挫瓦石云無佛性，即
X56n0935_p0524c05║對治也，皆敦逼有情耳。暫說三有者，釋上寄方便教
X56n0935_p0524c06║句。對機暫爾明權，結文即明實義，故云暫說。斷煩惱
X56n0935_p0524c07║盡有涅槃果，離二乘外有如來人，佛性唯在有情，此
X56n0935_p0524c08║皆權談，故云三有。以斥三非，釋上說三對治也。且據
X56n0935_p0524c09║經有三文，故云三耳。其實唯有緣了二性義，已如向
X56n0935_p0524c10║說。又別教非但緣了佛性隔於瓦石，正因亦然。但迦
X56n0935_p0524c11║葉正以權果緣了，難實正因耳。故此下，二、引結文明
X56n0935_p0524c12║實二：初、引經文。無非等者，非猶不也。謂世間無有一
X56n0935_p0524c13║物不是虗空所攝，所以虗空絕於待對，故云無非虗
X56n0935_p0524c14║空對於虗空也。此乃還喻實教心性，三千正因之理
X56n0935_p0524c15║徧一切處。問：既順權機說權緣了，何故仍用實教正
X56n0935_p0524c16║因喻結邪？答：如來將護末代權機，不宜聞於生死即
X56n0935_p0524c17║涅槃、二乘是如來、瓦礫是佛性，故寄方便教說緣了
X56n0935_p0524c18║性。忽有實機，不可不說，故以實教正因喻結之。佛意
X56n0935_p0524c19║下，二、釋經意。瓦石等三以為所對者，謂瓦石、二乘、煩
X56n0935_p0524c20║惱是所對，佛性、如來、涅槃是能對。前對權機，則謂所
X56n0935_p0524c21║對非能對；今對實機，則全所是能。故知瓦石即佛性、
X56n0935_p0524c22║二乘即如來、煩惱即涅槃，則佛性等三之外更無瓦
X56n0935_p0524c23║石等殊，猶如虗空無有待對，故云一切世間無非虗
X56n0935_p0524c24║空等。又復應知，佛性等三即三而一，一三融即不出
X56n0935_p0525a01║自心。三千即假，是緣因性即涅槃也；三千即空，是了
X56n0935_p0525a02║因性即如來也；三千即中，是正因性即佛性也。況此
X56n0935_p0525a03║三千三諦，依正染淨攝無不周，豈有瓦石等三唯在
X56n0935_p0525a04║心外？虗空之喻豈不然乎？故云一切無非如來等三。
X56n0935_p0525a05║問：前消經文，虗空之喻但約正因，因果不二。今消結
X56n0935_p0525a06║文，何以具含三法？答：前從合說，合元具開；今約開論，
X56n0935_p0525a07║開不離合。問：果上豈唯正因性邪？答：且指究竟所顯
X56n0935_p0525a08║三千為果上正因耳。其實緣了與性一合，分證尚爾，
X56n0935_p0525a09║況究竟邪？
X56n0935_p0525a10║迦葉下，二、難空成有二：初、迦葉據喻難三：初、標示。復
X56n0935_p0525a11║以四大為並者，因佛上答結云：無非虗空對於虗空。
X56n0935_p0525a12║即設並云：如來向云虗空無對即是無者，四大無對
X56n0935_p0525a13║亦應是無；四大無對而是有者，虗空無對亦應是有。
X56n0935_p0525a14║故云令空是有故。迦葉下，二、引經文。世間亦無非四
X56n0935_p0525a15║大等者，謂此四大之性徧一切處，無有一處不是四
X56n0935_p0525a16║大，而與四大作待對者。此約四大性徧，故得為難，非
X56n0935_p0525a17║約四大相也。是則四大性徧既得名有，虗空體徧何
X56n0935_p0525a18║不名有？迦葉下，三、示經意。有之大者，四大無對既得
X56n0935_p0525a19║名有，虗空無對亦得名有。此有無過，故云有之大也。
X56n0935_p0525a20║佛於下，二、佛捨喻答三：初、牒經以例三種俱權。捨喻
X56n0935_p0525a21║從法者，迦葉雖復以四大作並，佛竟不答，故云捨喻。
X56n0935_p0525a22║但牒虗空以對涅槃，故云從法。問：何故不答？答：亦有
X56n0935_p0525a23║深意。迦葉本云：四大無對是故名有，虗空亦應無對
X56n0935_p0525a24║是有。今明四大雖無外計，非四大來對於四大，而四
X56n0935_p0525b01║大中自有相待，如地、水等各自相對，而虗空中更無
X56n0935_p0525b02║有物自相對者，所以是無。此並虗出，故佛不答。廣明
X56n0935_p0525b03║涅槃不同虗空者，涅槃有十五義，不同虗空。如經言：
X56n0935_p0525b04║善男子，若言涅槃三世攝，虗空亦爾者，是義不然。何
X56n0935_p0525b05║以故？涅槃（一）是有，（二）可見，（三）可證，（四）是色，（五）足跡，（六）
X56n0935_p0525b06║章向，（七）是有，（八）是相，（九）是緣，（十）是歸依處，（十一）寂靜，（十二）
X56n0935_p0525b07║光明，（十三）安隱，（十四）彼岸，（十五）是故得名非三世攝。虗空之
X56n0935_p0525b08║性無如是法，是故名無。若有離如是等法更有法者，
X56n0935_p0525b09║應三世攝。虗空若同是有法者，不得非是三世所攝
X56n0935_p0525b10║（已上經文）。是則涅槃有十五句，所以有；虗空無十五句，所
X56n0935_p0525b11║以無。故云廣明涅槃不同虗空也。若涅槃不同等者，
X56n0935_p0525b12║經既廣談涅槃與虗空不同，例知佛性與如來亦與
X56n0935_p0525b13║虗空不同。涅槃十五句中，意含餘二，乃成三法俱有，
X56n0935_p0525b14║與虗空之喻永異，豈非寄方便教說邪？故知下，並向
X56n0935_p0525b15║結文，是正因實義。此中經文既云涅槃等與虗空不
X56n0935_p0525b16║同者，則權教智斷之性與實教正因義殊也。驗向結
X56n0935_p0525b17║文，既云一切世間無非虗空對於虗空，則知如來等
X56n0935_p0525b18║三與虗空之喻泯齊，乃是就實教正因而結也。一切
X56n0935_p0525b19║世間等者，世間之言，豈過五陰假名國土等邪？況陰
X56n0935_p0525b20║界入色、大小兩乘，不唯正報。是知經文經云一切世
X56n0935_p0525b21║間無非虗空對於空虗者，國土等三無非佛性二乘
X56n0935_p0525b22║煩惱，其旨可知。既云一切，豈不攝於煩惱二乘乎？則
X56n0935_p0525b23║知煩惱即涅槃，二乘即如來矣。虗空等者，虗空該廣，
X56n0935_p0525b24║不可棄於牆壁瓦石，則知瓦石即佛性矣。然一切世
X56n0935_p0525c01║間無非虗空對於虗空，本是一義，但顯虗空體徧，如
X56n0935_p0525c02║向所說。今以一切攝二乘，虗空收瓦石者，綺互其言，
X56n0935_p0525c03║文體然爾。問：以虗空結喻，則顯瓦石等三即佛性等
X56n0935_p0525c04║三，豈非實教三因俱徧？此中何以但云正因結難邪？
X56n0935_p0525c05║答：為對權教緣了，且就合云正因爾。況合必具開，則
X56n0935_p0525c06║三因俱徧。故大經第十三云：虗空無為，是故為常。虗
X56n0935_p0525c07║空者即是佛性，佛性即是如來，如來即無為，無為即
X56n0935_p0525c08║常。經稱佛性即正因，如來即了因，無為是涅槃，異名
X56n0935_p0525c09║即緣因。此乃即一而三，三性俱徧之誠證也。佛後下，
X56n0935_p0525c10║三、更示實教正因異權緣了。佛後復云等者，即是廣
X56n0935_p0525c11║明涅槃不同虗空文。此文在正因結難文後，故云後
X56n0935_p0525c12║復云也。經文如向引。然文中所引經文，止撮其梗槩，
X56n0935_p0525c13║兼加義釋，故與經文稍異。今引經對釋，令文旨可見。
X56n0935_p0525c14║空與涅槃雖俱非世攝者，經云涅槃是有下，列十五
X56n0935_p0525c15║句訖，乃云是故得名非三世攝。又云虗空若同是有
X56n0935_p0525c16║法者，不得非是三世所攝。今文但云空與涅槃俱非
X56n0935_p0525c17║世攝也。涅槃如來有證有見者，即經中明涅槃十五
X56n0935_p0525c18║句中云是有可見可證也。今更義加如來，以由涅槃
X56n0935_p0525c19║是斷果，如來是智果，斷必具智，故義加如來也。虗空
X56n0935_p0525c20║常故者，經云虗空之性無如是法，是故名無。今云常
X56n0935_p0525c21║者，常即無義。故章安云：空只是無，無即是常。是故不
X56n0935_p0525c22║然者，虗空無證無見也。即經云無如是法。豈非等者，
X56n0935_p0525c23║涅槃如來有證有見，即權教緣了；虗空常故無證無
X56n0935_p0525c24║見，即實教正因，故云不同。是知一段經文所談三因，
X56n0935_p0526a01║權實對論。以權修對實性，則合權修為二，故云緣了；
X56n0935_p0526a02║以實性對修，則合實性為一，故云正因。若權實各論，
X56n0935_p0526a03║權修自三，故前文云如來佛性涅槃是有。實性亦三，
X56n0935_p0526a04║故前文云一切世間無非虗空對於虗空。然據經意，
X56n0935_p0526a05║正對一分根緣，合權修為二，此二不徧，容隔無情；合
X56n0935_p0526a06║實性為一，此一乃徧，寧棄瓦石？況復實教雖合，合乃
X56n0935_p0526a07║具開，即正因性具緣了性。在性則全修成性，起修則
X56n0935_p0526a08║全性成修。故性三既徧，修三亦然。性徧故三千在理，
X56n0935_p0526a09║故云無情佛性；修徧故三千果成，即是無情成佛。因
X56n0935_p0526a10║果不二，依正何殊？請曉三千，方知體一。不應信於無
X56n0935_p0526a11║情有性，而疑於無情成佛也。
X56n0935_p0526a12║
X56n0935_p0526a13║金剛錍顯性錄卷第一