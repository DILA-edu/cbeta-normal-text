X56n0935_p0546c05║
X56n0935_p0546c06║
X56n0935_p0546c07║金剛錍顯性錄卷第四
X56n0935_p0546c08║
X56n0935_p0546c09║孤山沙門釋　智圓　集
X56n0935_p0546c10║客曰下，七、野客咨審三：初、咨審行門二：初、咨審四：初、
X56n0935_p0546c11║正咨審。幾，近也，巨機反，又居祈反，又祈冀反，皆通。然
X56n0935_p0546c12║用去聲為雅。必依此見等者，謂定依向者所答而修，
X56n0935_p0546c13║獲得分果及究竟果否。
X56n0935_p0546c14║余曰下，二、泛示行門二：初、明行門未備。一家宗途者，
X56n0935_p0546c15║脩行之門，教法周備，委窮始末者，唯止觀耳。教行至
X56n0935_p0546c16║心法，總有六雙：教謂大小諸教，行謂偏圓諸行，事理
X56n0935_p0546c17║即諸教真俗。又體相是理，體相所攝是事。惑謂三惑，
X56n0935_p0546c18║智謂權實諸智。凡聖各有因果，因果各有依正。心謂
X56n0935_p0546c19║能生心，法謂所生法。輔行云：心謂能計假名之心，法
X56n0935_p0546c20║謂所計五陰實法。若未善解止觀十章始末，安能周
X56n0935_p0546c21║徧搜括六雙之義，攝入己心，觀於心性三千，融攝自
X56n0935_p0546c22║在，以為初心行人修觀之端首乎？又輔行云：故須善
X56n0935_p0546c23║曉前諸大章鈎鎖冠帶，收攝文旨，攬入一心，仍須十
X56n0935_p0546c24║法和合成乘，一一調停，境境研覈，借使未悟，可為妙
X56n0935_p0547a01║因。是知未善止觀，安可修心？益見諸文託附觀心，未
X56n0935_p0547a02║堪修習，觀法旁正，深可思量。故義例云：凡欲釋義，先
X56n0935_p0547a03║思部類，知法華玄。雖諸義之下皆立觀心，然文本意
X56n0935_p0547a04║明五重玄義出諸教相，則教正觀旁，託事興觀，義立
X56n0935_p0547a05║觀心。託事觀心既是義立，豈可便堪修證？況義、例、喻、
X56n0935_p0547a06║疑、示三種觀相，明示託事未可修習，故云十二部觀
X56n0935_p0547a07║寄事立名。雖有三觀之名，十境、十乘不列，一部名下，
X56n0935_p0547a08║唯施一句，豈此一句能申觀門？（古人非但別立頓頓，兼謂事觀可修一句
X56n0935_p0547a09║者，如十二部觀云：觀心空假中，名長行直說等。）若此一句足得修行，十境十
X56n0935_p0547a10║乘便成煩芿。今人謂事法觀心便可修習，不假止觀
X56n0935_p0547a11║者，豈不全同往代邪？師謂十二部觀便可脩行邪？況
X56n0935_p0547a12║復論主於釋籤及文句記中，指示觀心須依止觀，非
X56n0935_p0547a13║不分明。仍於今論明其所以，寄言學者當取信於宗
X56n0935_p0547a14║師，無取信於未習。然子下，二、與奪結示。似虗其情者，
X56n0935_p0547a15║謂據前答問所領之義，但是圓解空其執情耳。解猶
X56n0935_p0547a16║未備，故曰似也。觀道猶為罔像者，以未聞止觀行門
X56n0935_p0547a17║故。罔像亦可云仿像，未審貌。此即與其解，奪其行也。
X56n0935_p0547a18║客曰下，三、徵行門祖承。文有三問：一、總問何名觀道；
X56n0935_p0547a19║二、問此觀道從誰傳授；三、問此觀道在何教法所明。
X56n0935_p0547a20║余曰下，四、答行門祖承二：初、答祖承。向問仁師誰邪，
X56n0935_p0547a21║今答天台智者是我之師，觀道從彼傳授也。靈山親
X56n0935_p0547a22║承等，具如別傳。是余師也者，智者滅後，章安集成此
X56n0935_p0547a23║止觀法門，傳于縉雲威，縉雲傳東陽小威，東陽傳左
X56n0935_p0547a24║谿朗，左谿傳論主。智者望於論主，即第六代祖師耳，
X56n0935_p0547b01║非父師也。
X56n0935_p0547b02║摩訶下，二、答行門二：初、示行法。向問：法依何邪？今答：
X56n0935_p0547b03║摩訶止觀，即詮觀道之教法也。指此教法為所傳，故
X56n0935_p0547b04║云所承法也。問：若爾，乃是傳言教，何言傳心觀乎？答：
X56n0935_p0547b05║心觀在乎內證，豈得相傳？夫言傳授者，但傳其言，令
X56n0935_p0547b06║學者體言見心，其猶斵輸之藝，其藝可傳，其妙不可
X56n0935_p0547b07║傳也。故有始聞即悟，又有久習無成。若心觀可傳，不
X56n0935_p0547b08║應有久習無成者也。有智思之，故山家六代相承，唯
X56n0935_p0547b09║傳十卷之文為行法耳。問：智者已前，止觀之法未形
X56n0935_p0547b10║文墨，可云傳心否？答：既云北齊慧文依論立觀口授，
X56n0935_p0547b11║南嶽口授，豈非言教邪？以二十五下，宗示止觀行法
X56n0935_p0547b12║之意。於十章中且置前五，以全屬依教開解故。方便
X56n0935_p0547b13║雖猶屬解，以二十五法稍堪為行始故，故今示之。是
X56n0935_p0547b14║則一部之意，正以二十五法而為前導，十乘十境以
X56n0935_p0547b15║為正修，境觀相融，令有所到。故義例云：止觀縱用諸
X56n0935_p0547b16║教，意在十法以成妙觀。又云：脩行俱須二十五法以
X56n0935_p0547b17║為方便，十乘十境以為正修。若無十境，乘則無體；若
X56n0935_p0547b18║無十法，名壞驢車。故今所答，唯示正脩，兼論方便耳。
X56n0935_p0547b19║十法成乘者：一、觀不思議境；二、起慈悲心；三、巧安止
X56n0935_p0547b20║觀；四、破法徧；五、識通塞；六、修道品；七、對治助開；八、知
X56n0935_p0547b21║次位；九、能安忍；十、無法愛。此之十法即能觀，觀一念
X56n0935_p0547b22║三千三諦即所觀境。為對三根，故觀有十：上根只觀
X56n0935_p0547b23║不思議境，即入初住，或內外凡；中根更假發心，乃至
X56n0935_p0547b24║對治；下根復須善知位次，乃至若入似位，法愛不生，
X56n0935_p0547c01║圓真方顯。然次位下三，只是乘之所涉，若無所涉，運
X56n0935_p0547c02║義不成，是故十法通名乘也，故云成乘。經云：乘是實
X56n0935_p0547c03║乘，遊於四方，直至道場。斯之謂矣。十境者：一、陰入；二、
X56n0935_p0547c04║煩惱；三、病患；四、業相；五、摩事；六、禪定；七、諸見；八、增上
X56n0935_p0547c05║慢；九、二乘；十、菩薩。此十境通能覆障。陰居初者，二義：
X56n0935_p0547c06║一、現前；二、依經。大品云：聲聞人依四念處行道，菩薩
X56n0935_p0547c07║初觀色等。故不違經。又行人受身，誰不陰入現前？是
X56n0935_p0547c08║故依經准行，初觀陰境，下之九境隨發而觀，一一皆
X56n0935_p0547c09║用十乘觀法。觀彼十境，不離一心三千三諦也，故云
X56n0935_p0547c10║觀於十境。十境互發者，陰境現觀，則不論發陰，解有
X56n0935_p0547c11║發義。如觀煩惱境時，於煩惱上圓解不生，而却通達
X56n0935_p0547c12║五陰發於圓解，名發境解，此名互發。共觀陰境發陰
X56n0935_p0547c13║解者，則不名互發。若觀陰境發煩惱等境，或發煩惱
X56n0935_p0547c14║解等，並名互發。餘境例爾。是則陰境不論發，陰解得
X56n0935_p0547c15║論發，餘九境境解俱論發。若讀止觀九雙七隻互發
X56n0935_p0547c16║文，須知此意。觀時進否者，餘之九境發時則觀，不發
X56n0935_p0547c17║者則不觀，故云進否。是故博地初心唯觀陰境而已。
X56n0935_p0547c18║甞試思之，止觀以陰境現觀九境待發者，此約博地
X56n0935_p0547c19║初心大分而說。若已稟權教修行，或在伏位或在斷
X56n0935_p0547c20║位，忽聞圓法起圓信心，若欲造修應先觀二乘菩薩，
X56n0935_p0547c21║餘境待發方觀也。又一種凡夫，此世已曾得四禪者，
X56n0935_p0547c22║應先觀禪定。若四大由來違反者，應先觀病患。若四
X56n0935_p0547c23║分已自增多者，應先觀煩惱。故輔行釋修發中云：況
X56n0935_p0547c24║復隨人作意，欲修有發不發。故下九境通名修發。然
X56n0935_p0548a01║四分由來增多等，既不因修觀而發，則但是陰境所
X56n0935_p0548a02║收。今言煩惱等境者，必須因觀而發，宿習方乃別受。
X56n0935_p0548a03║境名大略者，略不具也。則止觀之文為初心修觀者，
X56n0935_p0548a04║略舉綱格而統明大理耳。
X56n0935_p0548a05║諸問下。二、對顯。今文諸問即前四十六問，此四十六
X56n0935_p0548a06║問於止觀十境中且示陰境，於十乘中且示觀不思
X56n0935_p0548a07║議境也，故云且令識十乘初妙觀而已。餘乘即陰境
X56n0935_p0548a08║中起慈悲心等九乘，諸境即煩惱等九境。請觀今文
X56n0935_p0548a09║四十六問已示不思議境，尚云必欲修習觀法未周，
X56n0935_p0548a10║況諸文託事附法，曾未略示三千，應知未可修習。他
X56n0935_p0548a11║又救云：講授諸文之次，豈遏觀行之機？故須懸取止
X56n0935_p0548a12║觀之境，來消事法觀文所堪。或曰：槃特唯誦一偈尚
X56n0935_p0548a13║獲聖果，事法觀心豈令彼機緣依而修習？若然者，乃
X56n0935_p0548a14║是以止觀隨機面授，深違大師遺囑也。遺囑云：止觀
X56n0935_p0548a15║不須面授，私記時為人說。輔行釋云：囑意正言隨機
X56n0935_p0548a16║面授，非後代可不任脩證乎？又百錄訓知事中，備明
X56n0935_p0548a17║往人依事法脩觀得入也。今試通之。且槃特是佛世
X56n0935_p0548a18║機緣，今論末代根性。又槃特所證是小，今之所取是
X56n0935_p0548a19║圓。如諸聲聞位登極果，方等彈斥，般若被加，來至法
X56n0935_p0548a20║華。三請四止，猶須廣略，法譬因緣，殷勤鄭重，仍有未
X56n0935_p0548a21║了，來至涅槃。豈有末代鈍根，唯依一二句事法觀心，
X56n0935_p0548a22║便能證理邪？況止觀十章，備明行相，取於妙理，尚恐
X56n0935_p0548a23║難當。故輔行云：借使未悟，可為妙因。又百錄所明，自
X56n0935_p0548a24║論宿習，今之所議，乃約現修。況諸文觀心，直列一二
X56n0935_p0548b01║句而已。十乘未辨，造趣無方，十觀未明，異相安別？闕
X56n0935_p0548b02║十乘則焉稱妙運？迷十境則豈免隨邪？自貽驢車之
X56n0935_p0548b03║譏，公違慈父之囑。若了諸文觀心，止存二意，自曉浮
X56n0935_p0548b04║沉。信夫大小兩乘，未有不修十乘而證道果者也。安
X56n0935_p0548b05║知槃特而不用乎？願捨異端，審思大義。
X56n0935_p0548b06║客曰下，二、受旨。
X56n0935_p0548b07║客曰下。二、咨審迷者之由二：初、問。為一、別見者。他謂
X56n0935_p0548b08║今宗無情有性之談，非通方盡理之論，故云別見。此
X56n0935_p0548b09║乃當時弘大乘師未信斯教，故設此問。問其元由，何
X56n0935_p0548b10║故不信？故云何邪？
X56n0935_p0548b11║余曰下。二、答二：初、正答三：初、正釋二：初、正立所因。曾
X56n0935_p0548b12║覩至之語者。只由不知隨緣不變之說出自大教，木
X56n0935_p0548b13║石無情之語生于小宗，是故雖談佛性，復說無情，大
X56n0935_p0548b14║小不分，因茲謬執。亡其下，二、示迷倒二：初、失圓意；謬
X56n0935_p0548b15║斆下，二、執權文。謬斆者，謂不斆所弘是大，而謬斆小
X56n0935_p0548b16║宗說無情也。部時出沒者，法華、涅槃雖俱是第五時
X56n0935_p0548b17║教，而二部出沒不同。法華立實廢權，故云沒；涅槃為
X56n0935_p0548b18║末代機，仍帶權說，故云出。由二經對機不同，故權教
X56n0935_p0548b19║出沒有異。又涅槃部中自有出沒，或出實沒權，如三
X56n0935_p0548b20║點二鳥等；或出權沒實，如恒河中七眾生及瓦石無
X56n0935_p0548b21║性等。又瓦石無性之文，只據迦葉重難、如來重答一
X56n0935_p0548b22║段經文，即是出權沒實。若望初段，以果地無礙答迦
X56n0935_p0548b23║葉文及結，無非虗空對虗空文。此前後文既是實義，
X56n0935_p0548b24║以望中間瓦石之說，乃成帶權明實也。他不見此，專
X56n0935_p0548c01║執瓦石無性之權文，以拒一切唯心之實義，故云不
X56n0935_p0548c02║測也。
X56n0935_p0548c03║如福下，二、舉喻。如福德子等者，涅槃第二云：譬如巨
X56n0935_p0548c04║富長者生子，相師占之，有短壽相。父母聞已，知其不
X56n0935_p0548c05║任紹繼家嗣，不復愛重，視之如草。弱喪徒歸者，少失
X56n0935_p0548c06║覆蔭，萍然異國，謂之弱喪。雖歸鄉黨，既迷本族，名空
X56n0935_p0548c07║歸也。㽵子云：弱喪而不知歸。如受貴位等者，梁史云：
X56n0935_p0548c08║候景既篡位，國號漢，年稱太始王。候請立七廟，景問：
X56n0935_p0548c09║何為七廟？偉曰：古者天子祭七代祖考，故置七廟。并
X56n0935_p0548c10║請七代諱，太常具祭祀之禮。景曰：前代吾不復憶，唯
X56n0935_p0548c11║記阿爺名史抵，具在朔州，伊那得來此噉之？眾聞咸
X56n0935_p0548c12║笑。此即不識祖宗也。死人纓絡者，月燈三昧經云：譬
X56n0935_p0548c13║如死人，著金纓絡。多聞破戒，亦復如是。今以福德、歸
X56n0935_p0548c14║鄉、貴位、纓絡，喻所弘大教。以無壽命、迷本族、不識祖
X56n0935_p0548c15║宗死人，喻弘大教者不知心性周徧之義。用是下，略
X56n0935_p0548c16║結初後兩喻。中間例者，應云用歸鄉為？用貴位為？今
X56n0935_p0548c17║弘大教者，既不達依正唯心，用大心為？皆言為者，平
X56n0935_p0548c18║聲呼，猶語助，即問人待答之意。論語云：何以伐為？漢
X56n0935_p0548c19║書？外戚傳：昭儀曰：陛下自知是不食為？
X56n0935_p0548c20║法相下。三、結斥。法相者，即所弘大教中法相也，如三
X56n0935_p0548c21║無差別虗空佛性等。既不達依正唯心，則所弘經論
X56n0935_p0548c22║中圓融法相皆成空設，故云徒施。依正唯心之理是
X56n0935_p0548c23║大教之根本，今既不了，故曰全迷其本。如此弘通大
X56n0935_p0548c24║乘，何殊死人而著纓絡？
X56n0935_p0549a01║忽遇下。二、教用對治。如上諸意，即四十六問也。尚失
X56n0935_p0549a02║小乘者，小乘尚云造遍三界故。
X56n0935_p0549a03║客曰下。咨審四教四：初、領向所說。願聞四教，斯失者
X56n0935_p0549a04║眾，即領向所說也。
X56n0935_p0549a05║余曰下，二、示文旨浩博難陳。關涉等者，鄭玄注禮記
X56n0935_p0549a06║云：關，境上門也。月令章句云：關在境，所以察出禦入。
X56n0935_p0549a07║涉謂津涉。詩云：濟有深涉。郭璞注爾雅謂濟渡之處。
X56n0935_p0549a08║四教橫在五時，如關如涉，言得其要也。撈籠者，撈，取
X56n0935_p0549a09║也，非今所用，應作牢。韻集云：養牛馬欄也。喻意可知。
X56n0935_p0549a10║八教即化法、化儀各四也。化儀四：頓、漸、秘密、不定也。
X56n0935_p0549a11║華嚴時即頓教，鹿苑、方等、般若即漸教。不定、秘密更
X56n0935_p0549a12║無別體，但於頓、漸教中約化法四教而論，是故藏等
X56n0935_p0549a13║四名能牢籠於八教也。三藏即小乘法，通、別、圓即大
X56n0935_p0549a14║乘法，諸佛施教不出此四，故云咸攝其中。
X56n0935_p0549a15║客曰下。三、再請略判四義。無情有無等者，請判四教
X56n0935_p0549a16║中何教無情有性、何教無情無性、幾教論造、幾教論
X56n0935_p0549a17║變、何教心具諸法、何教不具等。
X56n0935_p0549a18║余曰下，四、許可答釋二：初、許可。何者下，二、答釋二：初、
X56n0935_p0549a19║答無情有無義二：初、約四味泛論。俱未稟性者，未受
X56n0935_p0549a20║圓頓教故，未了一念三千佛性之理也。憚，徒案反。方
X56n0935_p0549a21║言云：憚，怒也。又云：憚，惡也。二乘以惡憚圓頓教故，不
X56n0935_p0549a22║受佛性唯心之旨也。如迦葉自敘云：我等長夜於佛
X56n0935_p0549a23║智慧無復志願，於所得法謂是究竟。故云憚教也。菩
X56n0935_p0549a24║薩不行者，藏、通菩薩雖聞圓頓無惡憚心，而不依之
X56n0935_p0549b01║修行，是故不通寶所。所以兩教、三乘俱未稟性。別教
X56n0935_p0549b02║初心不知性具，由教權也；證道同圓，由理實也。所稟
X56n0935_p0549b03║未周者，但了心生，不了心具，故云未周。始謂名字，末
X56n0935_p0549b04║謂究竟，三千理同，故云不二。依正唯心，故云心外無
X56n0935_p0549b05║境。
X56n0935_p0549b06║法華下。二、約開顯結責二：初、明開顯。開前三教咸成
X56n0935_p0549b07║圓極，九界即佛界，故云一切不隔。草木等者。草謂三
X56n0935_p0549b08║草，木謂二木，總喻七善。下草人天，中草二乘，上草六
X56n0935_p0549b09║度菩薩。小樹通菩薩，大樹別菩薩，草木俱依一地，色
X56n0935_p0549b10║香味觸與地無殊，七善同會一如，常樂我淨與如不
X56n0935_p0549b11║別。皆趣寶渚者。爾雅：水中可居曰洲，小洲曰渚。今取
X56n0935_p0549b12║陸極水際曰渚也。然寶渚喻本出大經，與法華寶所
X56n0935_p0549b13║喻意泯同，故諸文中多名寶所為寶渚也。既開顯已
X56n0935_p0549b14║知城是化，乃了始於舉足期往寶所，況已行三百乎？
X56n0935_p0549b15║彈指等即緣因，類種開已即成緣因，故云咸成佛因。
X56n0935_p0549b16║與一許三者。此就語便，若就義便應云許三與一。許
X56n0935_p0549b17║三即宅中所許羊鹿牛三車也。與一即諸子於宅外
X56n0935_p0549b18║露地坐時，從父索所許三車，乃各賜與諸子等一大
X56n0935_p0549b19║白牛車也。無乖先志者。釋其與一也。如來出世本欲
X56n0935_p0549b20║示與一佛乘，但為機宜未堪，恐其謗法墮苦，故於鹿
X56n0935_p0549b21║苑始說三乘，後於法華會三歸一，方暢出世本懷，故
X56n0935_p0549b22║云無乖先志。豈至下。二、結責。法華開顯偏小皆圓，教
X56n0935_p0549b23║被此方誰不受暢，云何今講大乘者固執小教無情
X56n0935_p0549b24║之言邪？
X56n0935_p0549c01║言心造下。二、答造變具義二：初、標示。大宗的指圓教，
X56n0935_p0549c02║小乘兼於通別。有言無理者，三教雖有心造心變六
X56n0935_p0549c03║界十界之言，而不談理變理造三千之義也。
X56n0935_p0549c04║然諸下，二、正釋。初、泛明三義通局二：初、正論展轉通
X56n0935_p0549c05║局。諸乘，謂偏小諸經論也。其名等者，謂造名雖同，造
X56n0935_p0549c06║義則別也。有共去，正示別義。共造、別造等者，謂三毒
X56n0935_p0549c07║擊意，發動身口，造一切業，故受三界苦樂等處。此即
X56n0935_p0549c08║同業所感，故云共造依報。受五道苦樂等身，即別業
X56n0935_p0549c09║所感，故云各造正報。以同業故，同感人身，故云共造
X56n0935_p0549c10║正報。以別業故，所感貧富差殊，窟宅優劣，故云各造
X56n0935_p0549c11║依報。諸趣例爾。是知諸乘所說造義，不出此之共別
X56n0935_p0549c12║也。眾生去，示外道所計造義。自然造者，此土如蒙莊
X56n0935_p0549c13║所計，西方外道亦多計自然。梵天等造者，大經云：所
X56n0935_p0549c14║謂梵天、自在天、八臂天、性、時、微塵、法及非法，是造化
X56n0935_p0549c15║主也。疏釋云：梵即初禪主，自在二禪主，八臂護世主，
X56n0935_p0549c16║性謂冥初性，時謂計時生萬物，塵謂計微塵生麤果，
X56n0935_p0549c17║法及非法謂計善惡行生苦樂受。各計所執為萬物
X56n0935_p0549c18║因，故云是造化主。今云梵天等者，謂等取自在天乃
X56n0935_p0549c19║至法及非法也。造已去，總結偏小諸乘及與外道。其
X56n0935_p0549c20║間所見，多執依正之別，故云或謂情與無情。造名猶
X56n0935_p0549c21║通者，華嚴圓頓教中雖云心造，諸如來一切唯心造
X56n0935_p0549c22║等，造名既濫偏小及與邪外，是故應以變名簡之。心
X56n0935_p0549c23║變復通者，楞伽雖云不思議變，變名復濫別教，心生
X56n0935_p0549c24║十界亦名變故。是故須以心具簡之，方顯圓理。如大
X56n0935_p0550a01║集云：一念具十二內緣。楞嚴云：若燒一塵，具足眾氣。
X56n0935_p0550a02║大論云：一念具足六度及一切法。起信云：如來藏具
X56n0935_p0550a03║足無量性功德。皆談圓頓之理也。所以一家獨以心
X56n0935_p0550a04║具之名用簡偏小。以無下，二、以遍義釋具。以無始心
X56n0935_p0550a05║性本具三千，徧彼生佛之三千故也。是故言具，方顯
X56n0935_p0550a06║性遍。由生性遍者，以果地融通，並由眾生理本也。寬
X56n0935_p0550a07║廣遍者，即指性體三千徧一切處。即狹遍者，只指一
X56n0935_p0550a08║色一香亦遍一切。何者？色香元從性變故，色香由妄
X56n0935_p0550a09║心分別不同故。色香既即心性，心性既遍一切，色香
X56n0935_p0550a10║亦徧一切也。上文云：一心一塵即一切生佛之心性。
X56n0935_p0550a11║又云：生死色徧，色何以遍？色即心故。皆即狹遍義。是
X56n0935_p0550a12║知寬廣約理，即狹約事。事即理故，即狹能遍。
X56n0935_p0550a13║所以下。二、結示三義通局二：初、示三義。對教變下，等
X56n0935_p0550a14║字恐誤，應作義字。即是唯圓者，是字恐誤，應云即具
X56n0935_p0550a15║唯圓，以此文正揀造變具三義故。如上文云心變復
X56n0935_p0550a16║通，應云體具。文句記亦云：唯圓即觀一念三千三諦
X56n0935_p0550a17║具足，是故須云即具唯圓也。及別後位者，以登地同
X56n0935_p0550a18║圓故。故文句記云：別教初心亦且破陰，後心能見帝
X56n0935_p0550a19║網之土也。
X56n0935_p0550a20║故藏下，二、釋成三：初、約四教明造義。以造名通於四
X56n0935_p0550a21║教，故約所造多少更區別之。別圓造十者，須知所造
X56n0935_p0550a22║十界雖同，而別教但有事造義，圓教有理事二造義。
X56n0935_p0550a23║然由理具方有事用，觀事即理彼彼互融，故圓教論
X56n0935_p0550a24║造即是具義，廣如前說。此六及十等者，謂心造六界
X56n0935_p0550b01║依正，如藏通所談；心造十界依正，如別圓所談。括，結
X56n0935_p0550b02║也。大小乘法不出四教，故云罄盡。由觀去，釋出四教
X56n0935_p0550b03║所以。先標示觀解者，謂依教開解、依解起觀，四種不
X56n0935_p0550b04║同故云異也。各分二別者，界內雖同以六道為境，而
X56n0935_p0550b05║即不即有殊；界外雖同以十界為境，而一心異心有
X56n0935_p0550b06║異，故云各分也。藏見去，釋出二別相狀。藏見六實者，
X56n0935_p0550b07║謂六道依正皆是實有，折滅方空。通見無生者，謂體
X56n0935_p0550b08║六道當體即空，如幻如化本自不生，今則無滅。別見
X56n0935_p0550b09║前後生滅者，但了心為迷解之本，滅九方見正因也。
X56n0935_p0550b10║事理一念具足者，事境無邊三千收盡，事由理變全
X56n0935_p0550b11║事即理，三千一念故云具足。二造相融，此文可信。
X56n0935_p0550b12║論生下，二、對簡別、圓。由此二教俱以十界為境，既易
X56n0935_p0550b13║相濫，故須簡之。論生者，謂別、圓俱明心生十界，故云
X56n0935_p0550b14║似等。既具、不具，異、非齊等也。輔行云：大、小乘俱云心
X56n0935_p0550b15║生，以教權故，不云心具。當知心生即事變、事造異名，
X56n0935_p0550b16║而言論生，不云論變、造者，略其文耳。明具別教不詮
X56n0935_p0550b17║者，心造十界雖通於別，心具十界唯在圓融，是以別
X56n0935_p0550b18║教心生但是事變、事造，圓教心具三千方名理變、理
X56n0935_p0550b19║造。變、造之名既濫，故須以具簡之。種具等義者，種具
X56n0935_p0550b20║謂種性，等即等取體量、體德二義，故云等義。委在一
X56n0935_p0550b21║家教文，故云非此可述。又下文當辨，此未暇言，故云
X56n0935_p0550b22║非此可述。滅九方見者，別教初心亦了迷悟、事理、始
X56n0935_p0550b23║末、自他同依一法界，但謂真如在迷，能生九界，以覆
X56n0935_p0550b24║理無明為九界因，故自行、化他皆須斷九，九盡方名
X56n0935_p0550c01║緣了具足，足故方乃正因究顯。所以然者，由別教中
X56n0935_p0550c02║無性德九，故自他皆斷，別修緣了，而嚴本有常住法
X56n0935_p0550c03║身，故云滅九方見。心生十界，良在此矣。即達九界等
X56n0935_p0550c04║者，以圓教中具性德九故，故達九界三道即佛界三
X56n0935_p0550c05║德，三德性融，具足一切，故云體徧。
X56n0935_p0550c06║客曰下。三、再徵具義三：初、正問具義二：初、問。問意者，
X56n0935_p0550c07║前段諸文及以諸問，雖言心體具攝依正因果三無
X56n0935_p0550c08║差別，次云諸問且令識妙境而已，至此又云即具唯
X56n0935_p0550c09║圓，並未點示具之所以，故今問之。
X56n0935_p0550c10║余曰下，二、答。答意者，正由一念妄心即三諦理，具足
X56n0935_p0550c11║三千，所以能攝自他、依正、因果之法。文復為三：初、示
X56n0935_p0550c12║三千該廣。一家所立等者，即指止觀陰境之初觀不
X56n0935_p0550c13║思議境文也。理具三千者，止觀問云：一念具十界，為
X56n0935_p0550c14║作念具？為任運具？答云：法性自爾，非作所成，如一微
X56n0935_p0550c15║塵具十方分。又行人必先了心生十界，方信心具三
X56n0935_p0550c16║千。心能生者，良由體具。體若不具，云何能生？其猶水
X56n0935_p0550c17║具波性，方能生波。是故先了水能生波，方信水具波
X56n0935_p0550c18║性。止觀以思議顯不思議，即此意也。故輔行云：思議
X56n0935_p0550c19║乃作從心生說，不思議作一心具說。以生顯具也。古
X56n0935_p0550c20║師既昧此旨，遂棄思議之文，如輔行委破。故曰去，正
X56n0935_p0550c21║申彼問。由念具三千故，是故前云具有因果等也。是
X56n0935_p0550c22║知一家學者若不精解止觀不思議境，若性、若修、若
X56n0935_p0550c23║結、若譬七科文旨者，云何談無情有性？云何示一切
X56n0935_p0550c24║唯心？云何了三無差別？云何明諸法實相？既猶昧此，
X56n0935_p0551a01║若釋玄義，文句任運失趣；若曉斯旨，諸文有歸。良由
X56n0935_p0551a02║止觀正顯所傳，所以委的明其心體；諸文正明教義，
X56n0935_p0551a03║曾未點示。故須攬此妙旨，往通諸文。乃至止觀雖廣
X56n0935_p0551a04║開十章，論其旨趣，全歸妙境。七科之義，鹿幾後德，一
X56n0935_p0551a05║以貫之。因果只是界界十如，六界為凡，四界為聖。於
X56n0935_p0551a06║四聖中，二乘法界為小，菩薩佛界為大。依即國土一
X56n0935_p0551a07║千，正即假實二千。己心三千名自，生佛三千名他。既
X56n0935_p0551a08║我三千，徧彼三千，所以一念具於自他依正等法。不
X56n0935_p0551a09║二門云：他生他佛，尚與心同。即此意也。所變處無非
X56n0935_p0551a10║三千者，一性本具是能變，即理造也；十界依正是所
X56n0935_p0551a11║變，即事造也。不變隨緣，理即事故，十界依正，炳然差
X56n0935_p0551a12║別；隨緣不變，事即理故，界界三千，未始改移。故云所
X56n0935_p0551a13║變處無非三千也。當知言心性能造諸法者，豈可如
X56n0935_p0551a14║匠造物，有能有所邪？是則全所是能，能所俱泯。故終
X56n0935_p0551a15║日隨緣，終日不變，變處無非三千，意在此也。若曉斯
X56n0935_p0551a16║旨，始可與言心性已矣。
X56n0935_p0551a17║而此下。二、示三千即三諦。三千不離心性，故是中理。
X56n0935_p0551a18║輔行云：心性不動，假立中名也。心若定有，不可令無；
X56n0935_p0551a19║心若定空，不可令有。故云不當有無。以不定空故，三
X56n0935_p0551a20║千宛然；以不定有故，當體亡泯。故云有無自爾。自爾
X56n0935_p0551a21║即自然也。請觀今文，全指事造即是心性，故云所變
X56n0935_p0551a22║處無非三千等。如此了知，方識無情有性。故觀音玄
X56n0935_p0551a23║云：若觀心空，從心所起，一切皆空，假、中亦爾。所起即
X56n0935_p0551a24║今文所變也。良由所變全是心性，所以觀心空、假、中
X56n0935_p0551b01║即諸法空、假、中也。言觀理造時未收事造者，幾許誤
X56n0935_p0551b02║哉！幾許誤哉！何以去。釋成三諦相實。相謂心性，雖空
X56n0935_p0551b03║雖假，不離心性，三一本融，故云俱實相，故釋成中諦
X56n0935_p0551b04║也。既三千即心性，故知心性即是三千，故云法爾具
X56n0935_p0551b05║足諸法，釋成俗諦也。而此三千當體亡泯，故云法爾
X56n0935_p0551b06║性本無生，釋成真諦也。三諦一心，怡然理順，法爾亦
X56n0935_p0551b07║自然也。
X56n0935_p0551b08║故雖下，三、結體性融即。有而不有者，三千即空中，故
X56n0935_p0551b09║輔行云：空中二體，二無二也。心性不動，假立中名；亡
X56n0935_p0551b10║泯三千，假立空稱。是故今言不有即空中也。共而不
X56n0935_p0551b11║雜者，雖三法互遍，而彼我宛然。大意云：一一身土體
X56n0935_p0551b12║常同，何妨心佛眾生異？離亦不分者，如我一念具三
X56n0935_p0551b13║千法，彼彼亦然，所謂地獄眾生無量，一一三千，乃至
X56n0935_p0551b14║諸佛無量，一一三千，以我三千攝，無不遍故。大意云：
X56n0935_p0551b15║故我身心剎塵遍，諸佛眾生亦復然。亦無所在者，雖
X56n0935_p0551b16║各各互遍，而遍無遍相，故無所在。大意云：諸法諸塵
X56n0935_p0551b17║諸剎身，其體寂然無自性也。
X56n0935_p0551b18║客曰下。二、問所依部教二：初、問。於中先領解其理者，
X56n0935_p0551b19║即指心具三千三諦之理也。決定如是故云必然。此
X56n0935_p0551b20║為憑教者，謂信仰此說以作永劫依憑之教法也。下
X56n0935_p0551b21║文云自爾永劫唯奉持之為通等者，正問所依部教
X56n0935_p0551b22║也。如上所談三千之法，為通依諸部大乘立義？為專
X56n0935_p0551b23║在一經立義邪？
X56n0935_p0551b24║余曰下。二、答二：初、明所依旁正。於中先歎所問。言甚
X56n0935_p0551c01║善者，謂能問三千之理所依經教，則令後代知一家
X56n0935_p0551c02║所立三千之義出自妙經非師己見，既與經合則使
X56n0935_p0551c03║聞此理者信心彌篤久久流通，誠由此問故歎云甚
X56n0935_p0551c04║善。雖則去。正明旁正。通依一切大部者，謂華嚴依正
X56n0935_p0551c05║不二，大集染淨融通，乃至涅槃佛性周遍等文，立此
X56n0935_p0551c06║一念三千之義也。然諸部雖俱有此義文旨顯著，其
X56n0935_p0551c07║唯法華良由開顯故也。故今所立正依法華，故云指
X56n0935_p0551c08║的。
X56n0935_p0551c09║故方下。二、正引法華二：初、引經文。如是相等者。等取
X56n0935_p0551c10║餘九。如是謂如是性體乃至本末。當知下，二、釋經意，
X56n0935_p0551c11║即是轉釋。諸法實相者，既云諸法，故實相即十；既云
X56n0935_p0551c12║實相，故十即實相。故指十如，名為轉釋。此即天台大
X56n0935_p0551c13║師依義讀文，凡為三轉：初以如為句，即空也；次以相
X56n0935_p0551c14║性等為句，相性不同，即假也；次以是為句，如於中道
X56n0935_p0551c15║實相之是，即中也。以一一界具三諦故，今文從便，小
X56n0935_p0551c16║不次第。實相無相等者，只中道無二邊相，名為空耳。
X56n0935_p0551c17║當知空中體一名異。問：圓融三諦，其體即一，何但空
X56n0935_p0551c18║中體一邪？答：實爾。今且就即假獨是建立，空中俱是
X56n0935_p0551c19║亡泯，故云空中體一也。
X56n0935_p0551c20║客曰下。三、問三千二：初、問。謂所依部教十如之義雖
X56n0935_p0551c21║聞命矣，三千之法今猶暗然，故問云何三千。
X56n0935_p0551c22║余曰下，二、答二：初、正答二：初、正示三千三：初、正示三
X56n0935_p0551c23║千義二：初、依法華明界如。實相必諸法者，法華既云
X56n0935_p0551c24║諸法實相，當知實相必具諸法，如舉摩尼必具眾寶。
X56n0935_p0552a01║諸法必十如者，一言諸法不出十如因果法也。以南
X56n0935_p0552a02║嶽讀文皆以如為句末，故云十如也。十如必十界者，
X56n0935_p0552a03║若非十界，約誰論於相、性、體、力等？既有十界，必有陰
X56n0935_p0552a04║身及所居土諸法實相。其意若是，三千之說則可知
X56n0935_p0552a05║矣。又依下。二、依大經、大論立三世間。十界雖必有身
X56n0935_p0552a06║土，而法華無文，故准大經、大論立三世間。故大論釋
X56n0935_p0552a07║百八三昧中至釋能照一切世間三昧云：得是三昧
X56n0935_p0552a08║故，能照三種世間，謂眾生世間、住處世間、五陰世間。
X56n0935_p0552a09║至釋一切住處三昧云：得是三昧者，樂住世間、不樂
X56n0935_p0552a10║住非世間，以世間有無常過故。世間有三種，亦如前
X56n0935_p0552a11║列。非世間者，無一切法大可畏處。且指有漏名為世
X56n0935_p0552a12║間，二乘所依名非世間，故云可畏。大經？十六梵行品
X56n0935_p0552a13║釋十號中至釋世間解中云：有六種世間：一者、世間
X56n0935_p0552a14║名五陰（五陰世間），又世間者十方阿僧祇世界（國土世間），又世
X56n0935_p0552a15║間者一切凡夫（六界眾生），又世間者名蓮華（二乘），又世間者
X56n0935_p0552a16║謂諸菩薩（亦攝二乘），又世間者名為五欲（更立因法世間）。故知六
X56n0935_p0552a17║種雖加因法，亦不出三，以十如中含因法故。今家依
X56n0935_p0552a18║義開十法界各三世間。文云世界者，間即界義。故有
X56n0935_p0552a19║三千者，夫一念心具十法界，一法界又具十法界，即
X56n0935_p0552a20║百法界。一法界具三十種世間，以三世間皆具相性
X56n0935_p0552a21║等故。百法界即具三千種世間，若非三千攝則不徧，
X56n0935_p0552a22║若非圓心不攝三千。故三千總別空假中，具如止觀
X56n0935_p0552a23║及廣記。中者，即指陰入境初觀不思議文，並此段輔
X56n0935_p0552a24║行記文也。今文略指三千出於經論，廣引文義如輔
X56n0935_p0552b01║行中，故云廣記。
X56n0935_p0552b02║故知下。二、結三千理徧。因謂九界，果謂佛界。又因謂
X56n0935_p0552b03║五即，果謂究竟，凡謂六凡，聖謂四聖。恒具三千者，止
X56n0935_p0552b04║觀云：三千在一念心，若無心而已。介爾有心，即具三
X56n0935_p0552b05║千。亦不言一心在前、一切法在後，亦不言一切法在
X56n0935_p0552b06║前、一心在後，故云恒具。而此三千，彼彼互遍。
X56n0935_p0552b07║是故下。三、引經結歎，顯三千圓極。唯佛即釋迦，與佛
X56n0935_p0552b08║即十方三世，三千究顯故，故云究盡。二乘謂兩教二
X56n0935_p0552b09║乘，菩薩謂三教菩薩，六度菩薩義同人天。通教不退
X56n0935_p0552b10║斷界內惑不知別理，別教地前亦有證位不退行不
X56n0935_p0552b11║退，良以前三教人未聞開顯，並不能知此一念中具
X56n0935_p0552b12║足三千三諦之理也。
X56n0935_p0552b13║是故下。二、結示三千二：初、結示三千理性為大教之
X56n0935_p0552b14║本二：初、正明法華。當以是故二字貫下諸句，謂七軸
X56n0935_p0552b15║之文若機若慈若法若喻，本證迹施莫不皆以三千
X56n0935_p0552b16║三諦而為宗本。是知身子三請，由未解一念三千理
X56n0935_p0552b17║故，如來略廣開權明出世意，正為顯示此三千理故。
X56n0935_p0552b18║諸佛既爾，釋迦亦然，故云仰同等。復為中根舉高廣
X56n0935_p0552b19║大車為喻，以廣喻其三千，以高喻其三諦。下根未曉，
X56n0935_p0552b20║乃次宿世因緣示之，謂昔大通佛時覆講法華正談
X56n0935_p0552b21║此理，又以寶所而曉喻之。唯證於此者，明三千為本，
X56n0935_p0552b22║久本者也，謂復得長遠壽。由證此三千理故根敗等
X56n0935_p0552b23║者，次、明為機緣獲益之本。根敗適復者，適近也始也，
X56n0935_p0552b24║此乃法華之前謂二乘為根敗，洎至法華開顯云汝
X56n0935_p0552c01║等所行是菩薩道，根始還生故云適復，受八相記故
X56n0935_p0552c02║云獲記，皆由二乘本具三千理故，故能適復及受記
X56n0935_p0552c03║等，此即明三千為迹門得益之本也。菩薩疑除等者。
X56n0935_p0552c04║若除權疑，則菩薩獲益通於迹門，今文正約除近疑
X56n0935_p0552c05║耳。故下句即云損生增道，謂聞佛壽長遠，損變易生
X56n0935_p0552c06║增圓妙道，入真因位則分顯三千。初發心即初住，訖
X56n0935_p0552c07║補處即等覺，如經云一生當得菩提等，如分別功德
X56n0935_p0552c08║品疏文所明。豈有餘途者。謂除三千外更無別途，故
X56n0935_p0552c09║云並託於此，即明三千為本門得益之本。若正宗可
X56n0935_p0552c10║識，豈迷流通？一句一偈之言彌可信也，三德三軌之
X56n0935_p0552c11║說皎若目前。若得此意，廣演於八年不出乎一念，經
X56n0935_p0552c12║五十小劫詎動於剎那？例知一代逗機居于心性，十
X56n0935_p0552c13║方佛事宛然矚目，法界根性覽而易通，隨宜所說咸
X56n0935_p0552c14║歸藏理。由前下。二、簡前四味。謂四味非不談圓頓三
X56n0935_p0552c15║千之理，鹿菀雖復但小，約秘密論有聞圓之者，但由
X56n0935_p0552c16║兼等未暢本懷，故云部非究竟。法華既其開顯，故獨
X56n0935_p0552c17║推功，所以向云指的妙境出自法華也。涅槃雖是醍
X56n0935_p0552c18║醐，為末代故兼權而說。前文備明
X56n0935_p0552c19║當知下，二、結示一家行法得大教之源。謂一念三千
X56n0935_p0552c20║既是大教之本，故知一家所立十乘觀法得其宗源。
X56n0935_p0552c21║言一乘十觀者，開顯圓乘具此十法，是故大車唯喻
X56n0935_p0552c22║此十，故曰一乘十觀。三昧正體只是三千三諦之理，
X56n0935_p0552c23║是知觀法非十，對根有殊。雖復根殊，但是一不思議
X56n0935_p0552c24║觀觀不思議境，乃至離愛不離境故，況復不思議境
X56n0935_p0553a01║智即境是觀，是故十法是其正體。普現色身之所依
X56n0935_p0553a02║者，由於十觀觀於三千三諦，故成道時稱此本理，一
X56n0935_p0553a03║身一念徧於法界。由之果用者，因用十觀觀一念三
X56n0935_p0553a04║千正因之理，故至果上顯發，有其大用。緣了行性由
X56n0935_p0553a05║之能顯者，此即修德緣了。以十法成乘，具兼脩性，性
X56n0935_p0553a06║種正行為了，助開為緣，十法能成緣了，故云由之能
X56n0935_p0553a07║顯。性德緣了所開發也者，性德雖本具緣了，由未加
X56n0935_p0553a08║行但名正因，若十觀圓觀即本具緣了自然開發，以
X56n0935_p0553a09║其理具轉成修具，一一脩具咸即理具故也。真伊所
X56n0935_p0553a10║喻，正喻所觀三千三諦之理也。大車所至者，所至即
X56n0935_p0553a11║極果究竟三千之理，是知大車通該六即理性，車體
X56n0935_p0553a12║具度資成白牛觀照，如此三軌在一念心即理性也。
X56n0935_p0553a13║聞名起觀名為等賜，諸子乘乘入位不同，故有觀行
X56n0935_p0553a14║相似等別，乃至四方直至道場，故指道場以為所至。
X56n0935_p0553a15║當知文中七句雖顯十觀而能所不同，正體所依、所
X56n0935_p0553a16║開發、所喻、所至皆約十觀，所觀三千之理由之果用
X56n0935_p0553a17║及由之能顯即全約能觀，十觀能所交映其旨可知。
X56n0935_p0553a18║諸大乘意准例可知者，一家所立十乘觀法，非但得
X56n0935_p0553a19║法華、涅槃之宗極，亦得華嚴、大集諸圓頓經之宗極
X56n0935_p0553a20║也，故云可知。
X56n0935_p0553a21║子得下。二、結勸。可謂久種者，沉運居像末，聞此圓乘，
X56n0935_p0553a22║自非宿植善根，誠為難遇。我等心遊理外，即野客也。
X56n0935_p0553a23║得聞此論，由久種也。再思良導，永佩大恩，中心藏之，
X56n0935_p0553a24║何日忘之。勤而習之者，勸如說而觀，令其成熟，未來
X56n0935_p0553b01║相遇，必定得脫。
X56n0935_p0553b02║於是下，三、流通，分五：初、願傳此法欲報大恩。悲喜交
X56n0935_p0553b03║集者，悲昔不悟喜今得聞，悲他不聞喜已得悟，故云
X56n0935_p0553b04║交集。投身莫報者，謂縱如雪山童子投身酬羅剎偈
X56n0935_p0553b05║者，亦莫能報今日獎導之恩。粉骨寧酬者，縱如波崘
X56n0935_p0553b06║為見曇無竭出髓賣身者，亦不能酬今日教授之德
X56n0935_p0553b07║也。故涅槃後分須跋自敘云：蒙如來因得入正法，竊
X56n0935_p0553b08║自惟忖累劫碎軀未能報須臾之恩。唯以此義等者，
X56n0935_p0553b09║既投身粉骨不能酬報，唯應以此一念三千之義，隨
X56n0935_p0553b10║其方處轉為他說以報德耳。故經云：若不傳法化眾
X56n0935_p0553b11║生，除此無能報恩者。質其可否，故云如何。
X56n0935_p0553b12║余曰下，二、為示流通方軌二：初、引聖教為證二：初、引
X56n0935_p0553b13║教明聖位鑒機，泛證方軌；然未下，二、引教明凡位未
X56n0935_p0553b14║鑒，正證方軌。亦可者，不定之意，謂末代凡師既未知
X56n0935_p0553b15║機，應從容設化，令彼獲益。又有二意：一者、樂法難問
X56n0935_p0553b16║者，即依安樂行；二者、不樂欲與結緣，即依常不輕等。
X56n0935_p0553b17║但以大答者，經云：有所難問，不以小乘法答，但以大
X56n0935_p0553b18║乘而為解說。故疏釋云：若見無大機而說小，得方便
X56n0935_p0553b19║益；若不見無大而說小，妨其大緣等。是不見但說大，
X56n0935_p0553b20║無咎。不輕憙根而強毒之者，法華云：乃至遠見四眾，
X56n0935_p0553b21║亦復故往禮拜、讚歎，而作是言：我不敢輕於汝等，汝
X56n0935_p0553b22║等皆當作佛。四眾之中有生瞋恚心不淨者，惡口罵
X56n0935_p0553b23║詈，乃至云：彼時四眾以瞋恚輕賤我故，二百億劫常
X56n0935_p0553b24║不值佛、不聞法、不見僧，千劫於阿鼻獄受大苦惱。畢
X56n0935_p0553c01║是罪已，復遇常不輕菩薩教化阿耨多羅三藐三菩
X56n0935_p0553c02║提。大論云：過去師子音王佛滅後，有二比丘：一名、憙
X56n0935_p0553c03║根，二名、勝意。喜根容儀質直，不捨世法，亦不分別善
X56n0935_p0553c04║法、惡法。喜根弟子聰明，樂聞深義。其師不讚少欲、持
X56n0935_p0553c05║戒、頭陀等，但說諸法實相，語弟子言：婬欲、癡相即是
X56n0935_p0553c06║實相，無所𦊱礙。以是方便，於眾人中無瞋無悔，得無
X56n0935_p0553c07║生忍，於意法中不動如山。勝意持戒頭陀四禪，弟子
X56n0935_p0553c08║鈍根多求分別，乃至勝意語諸比丘：當知喜根誑惑
X56n0935_p0553c09║諸人入邪見中，其言婬欲是無礙法。是時喜根作是
X56n0935_p0553c10║念言：是人大瞋，惡業所覆，當墮大罪。我今當為說甚
X56n0935_p0553c11║深法，作後世因。即集眾僧，一時說偈云婬欲即是道，
X56n0935_p0553c12║恚癡亦復然等，七十餘行偈。三萬天子得無生忍，八
X56n0935_p0553c13║千聲聞皆得解脫。勝意即時身陷地獄，受千萬億歲
X56n0935_p0553c14║苦，出生人中。七十四萬世常被誹謗，無量劫中不聞
X56n0935_p0553c15║佛名。是罪漸薄，得聞佛法，出家為道，而復捨戒。如是
X56n0935_p0553c16║六萬二千世常捨於戒，無量世中雖作沙門，雖不捨
X56n0935_p0553c17║戒，諸根暗鈍。喜根今於東方作佛，土號寶嚴，佛號光
X56n0935_p0553c18║逾日月，爾時勝意即我身是。當知不輕喜根皆是疆
X56n0935_p0553c19║為宣說圓頓之法，彼實不樂，與作遠因。初雖謗法墮
X56n0935_p0553c20║苦，後終得脫，猶如置毒食中。心性正因，譬之於食，聞
X56n0935_p0553c21║了因法，猶如置毒，後時毒發，必死無疑，故而云而強
X56n0935_p0553c22║毒之。首楞嚴者，即首楞嚴三昧經，羅什翻者，今引此
X56n0935_p0553c23║經證不輕喜根強毒之事。謗法墮獄，如因地倒。又因
X56n0935_p0553c24║果種未來得脫，如因地起。
X56n0935_p0554a01║應運下。二、正示流通方軌二：初、勸誡應運。大悲等者。
X56n0935_p0554a02║謂起大悲，愍傷未悟，順彼所習，點示心具。若為勝他，
X56n0935_p0554a03║以圓訶偏，名惱他說。何者？既未知機，儻本無大機，疆
X56n0935_p0554a04║以圓訶，乖心成惱。偏既被訶，圓復未解，前疑後悔，偏
X56n0935_p0554a05║圓俱失，豈非惱他？若在聖位，善鑒機緣，知因折伏而
X56n0935_p0554a06║得益者，方可彈訶。觀時進否者。彼若信心順教，即為
X56n0935_p0554a07║點示心具；彼若憚教成諍，應用不輕之法，故云進否。
X56n0935_p0554a08║順彼所習，名護彼意。故安樂行云：不樂說人及經典
X56n0935_p0554a09║過。況安樂行中，正示末代流通之式，示彼心具，名順
X56n0935_p0554a10║本懷，以佛出世，本意在此。
X56n0935_p0554a11║若有下。二、正示方軌二：初、對順教求益者用安樂行
X56n0935_p0554a12║所示方法四：初、對未稟權教者直示大法二：初、直示
X56n0935_p0554a13║佛性妙理二：初、顯示三義三：初、示種性全是理性。三
X56n0935_p0554a14║因者，煩惱即了因性，結業即緣因性，苦道即正因性。
X56n0935_p0554a15║此從當體敵對相翻，即事理、因果、迷悟、縛脫等始終
X56n0935_p0554a16║理一，波水之義准望可知。又復應知百界三道皆即
X56n0935_p0554a17║三因，三一相融不離一念。然百界即屬體德，今且示
X56n0935_p0554a18║種性令其知有耳。申未等者，發心謂聞名識體，即起
X56n0935_p0554a19║圓信也。加行謂加修正助，即立圓行也。由未曾發心
X56n0935_p0554a20║故無脩德了因，由未曾加行故無修德緣因。上句省
X56n0935_p0554a21║曾，下句省由，文之體也。由未或作由來者，誤。同名正
X56n0935_p0554a22║因者，眾生無始性雖具三，以在迷故從理立名，故理
X56n0935_p0554a23║中三皆為迷攝，故合性為一同名正因。種類之三亦
X56n0935_p0554a24║為所合，所以涅槃亦從合說，故云正性。問：發心加行
X56n0935_p0554b01║為在何位？答：即名字位中依圓頓解立十乘行也。若
X56n0935_p0554b02║爾，何故前云智三是名字位，合而為一是了因邪？答：
X56n0935_p0554b03║名字位既發心加行，則實具緣了。若望觀行成就入
X56n0935_p0554b04║五品中，則名字但受了名，五品十信別得緣稱。與奪
X56n0935_p0554b05║雖爾，其實緣了位位有之。且如五品六根俱用十乘，
X56n0935_p0554b06║即此十乘兼乎脩性性種，正行為了、助開為緣，故緣
X56n0935_p0554b07║了所照即是正因。斯則理性之三轉成修境，智、行各
X56n0935_p0554b08║三，良由於此。但從強受名，並束三從一，二修一性，約
X56n0935_p0554b09║位如前。是故諸文約修以說緣、了各三。或但論理性，
X56n0935_p0554b10║始終具三，如云三道、三德、三佛性等。又一家緣、了之
X56n0935_p0554b11║位，深淺與奪非止一途。若法華壽量疏文，則住前通
X56n0935_p0554b12║是緣因初住，真證顯了乃是了因，以約聲聞聞經得記，
X56n0935_p0554b13║即入初住故。若藥草疏文，至于究竟名為智三，中間
X56n0935_p0554b14║四即悉為行三所攝，以順經文究竟至於一切智地
X56n0935_p0554b15║故。若玄文行妙之初，以理即為性三，名字為智三，觀
X56n0935_p0554b16║行相似為行三，以三法妙顯在初住故，故以緣、了並
X56n0935_p0554b17║在住前。故不二門云境本具三，依理生解，故名智等。
X56n0935_p0554b18║是故一家所談不出諸意。若的示初心修性須依玄
X56n0935_p0554b19║文，而與今文其意正等。又修性之名通於別教，別教
X56n0935_p0554b20║雖有修性之語，三皆在性而不互融，故成別義。若三
X56n0935_p0554b21║皆在修前後，而得道理成縱，當知圓教若性若修，三
X56n0935_p0554b22║皆圓妙。此修性是一家喉衿之義，後學多惑，故此勤
X56n0935_p0554b23║勤。問：止觀十法成乘，安忍唯約五品，離愛但在六根，
X56n0935_p0554b24║向何故云名字等位修十乘邪？答：有通有別。通則位
X56n0935_p0554c01║位俱修十法，即如法華玄義，一實位中始自名字修
X56n0935_p0554c02║行十乘，得入初品，乃至分真皆須用十。止觀為對三
X56n0935_p0554c03║根，故作別說，以通貫別，彼此互明。
X56n0935_p0554c04║既信下。二、示體量。先示種性，如指一波即水。次示體
X56n0935_p0554c05║量，如示水遍百川。內謂六根，外謂六塵。以心性體遍
X56n0935_p0554c06║外內，不唯專內外，故非內外。遍虗空者，虗空雖廣，心
X56n0935_p0554c07║性亦遍。與諸佛體同，故云同諸佛。與眾生性等，故云
X56n0935_p0554c08║等法界。故不二門云：十方諸佛，法界有情，一切無殊，
X56n0935_p0554c09║性體咸徧也。
X56n0935_p0554c10║既信下，三、示體德二：初、正示體德常具三千。既了性
X56n0935_p0554c11║德，須知本徧之性常具三千，依正融通與佛無二。如
X56n0935_p0554c12║了水遍百川，須知一波水處本具百川眾波之性也。
X56n0935_p0554c13║是知談法界指真如者，意不及此。具諸佛等者，諸佛
X56n0935_p0554c14║已成，眾生但具。諸佛得互融之用，眾生具互融之理，
X56n0935_p0554c15║故舉果成以示性具。塵身與法身量同，故一身即一
X56n0935_p0554c16║切身；塵國與寂光無異，故一土即一切土。此即三身
X56n0935_p0554c17║不二，四土體一。身土相即者，上之二句猶是依正各
X56n0935_p0554c18║自論融，復須曉了依正不二。四土即三身，三身即四
X56n0935_p0554c19║土，三四互融不離心性，故身說時即名土說。講者但
X56n0935_p0554c20║云剎說、眾生說，而不思剎及眾生皆為能說所被者
X56n0935_p0554c21║誰，良由不思眾生剎性。若得此意，彼此互明。大小一
X56n0935_p0554c22║多者，即八自在中二也。大經二十一云：一者一多，示
X56n0935_p0554c23║一身以為多身，身數大小如微塵充滿十方。如來身
X56n0935_p0554c24║實非塵，以自在故現微塵身。二者小大，示一塵身滿
X56n0935_p0555a01║大千界。三者輕重，以滿大千之身輕舉飛空，實無輕
X56n0935_p0555a02║重。四者色心，如來一心安住不動，所可示化無量形
X56n0935_p0555a03║類。五者根，六根互用。六者得，得一切法，如來之心亦
X56n0935_p0555a04║無得想。七者說，演一偈經無量劫，義亦不盡。八者身，
X56n0935_p0555a05║如來徧滿一切處，如虗空不可得見。文中略舉前二，
X56n0935_p0555a06║意該後六。眾生雖無八種自在之用，而具自在之性，
X56n0935_p0555a07║例如具身土，故云亦復如是。諸佛得斯大用，正由三
X56n0935_p0555a08║千理顯。眾生理具三千，與佛既等，故云有性。
X56n0935_p0555a09║若世下，二、兼斥他宗唯立淨性三：初、第一重三：初、敘。
X56n0935_p0555a10║唯有清淨性者，但謂真如自性清淨隨緣能為染淨，
X56n0935_p0555a11║不了真如淨性本具三千染淨依正等法，其猶但謂
X56n0935_p0555a12║水濕能為清濁波水，不了水濕本具清濁波水之性
X56n0935_p0555a13║也。加彼萬行者，彼字恐誤，應作修字。為功用體者，如
X56n0935_p0555a14║他云：真如之法體性空淨，被無明煩惱垢染，故須持
X56n0935_p0555a15║戒定慧種種薰修，至果方有淨用。此即因中萬行為
X56n0935_p0555a16║果上功用之體也。此乃當途宗教所談，學者共知。此
X56n0935_p0555a17║乃下。二、破佛果。既只是本來淨性有用，則反成佛有
X56n0935_p0555a18║生性。果上大用既是修成，則眾生在迷但有淨性。淨
X56n0935_p0555a19║性既不具大用，何名眾生有佛性邪？況涅槃極唱正
X56n0935_p0555a20║示生有佛性，云何立義特違彼經？是知若了今家生
X56n0935_p0555a21║佛三千始終一貫，既諸佛得互融之事，故眾生有互
X56n0935_p0555a22║融之理，則眾生有佛性之說坦然明白。既了生具佛
X56n0935_p0555a23║性，亦知佛具生性。以生具佛性故，遇緣善發，成佛界
X56n0935_p0555a24║人；以佛具生性故，為機所擊，起九界應。他人明闡提
X56n0935_p0555b01║斷善盡，為阿黎邪識所薰，更能起善。黎邪即是無記、
X56n0935_p0555b02║無明，善惡依持為一切種子。闡提不斷無記、無明，故
X56n0935_p0555b03║還生善；佛斷無記、無明盡，無所可薰，故惡不復還生。
X56n0935_p0555b04║若欲以惡化物，但作神通變現度眾生耳。此乃作意
X56n0935_p0555b05║方能起惡，非任運化，全是思議之事，何異外道邪通？
X56n0935_p0555b06║無謀而化之言翻成妄矣，如鏡現像之喻無所用焉。
X56n0935_p0555b07║諒此未聞性惡之名，抑亦全昧性善之理。須知佛果
X56n0935_p0555b08║有性惡，故名不斷；無修惡，故名不常。若脩性俱盡，則
X56n0935_p0555b09║全是斷，不得為不斷不常也。是則闡提性善不斷，還
X56n0935_p0555b10║生善根；如來性惡不斷，還能起惡。雖起於惡，而是解
X56n0935_p0555b11║心。是故如來達而不染，闡提染而不達，此為異也。一
X56n0935_p0555b12║家學者，請以修性善惡之義，不常不斷之言，一一甄
X56n0935_p0555b13║分，勤勤簡別，則因理果用，思過半矣。不斷而斷，旨在
X56n0935_p0555b14║其中。三無下。三、勸。華嚴既示心造諸法，乃結會生佛
X56n0935_p0555b15║皆然。豈非理性各造三千，彼此互徧，方名無差？乃順
X56n0935_p0555b16║涅槃有性之義。若謂眾生但有淨性，佛果修成大用
X56n0935_p0555b17║者，則差別宛然，各造安在？徵，證也，驗也。今云生佛俱
X56n0935_p0555b18║具三千，乃有無差之文為其證驗。寄言於講說之者，
X56n0935_p0555b19║勿負背此經，而云但立淨性也。問：華嚴既云心造種
X56n0935_p0555b20║種，豈非本有淨性，能隨緣造作邪？何須堅立性中具
X56n0935_p0555b21║諸法乎？答：性若不具，云何能造？當知能造，全由性具。
X56n0935_p0555b22║譬如水能造波，只由水具波性。是以一家所立，永異
X56n0935_p0555b23║諸宗。靈鷲親聞，良在此矣。故知他宗所談，雖至融即，
X56n0935_p0555b24║既不論具，融義未明。若望今宗，非圓非別，復非藏通
X56n0935_p0555c01║比斥。雖然，與而論之，得一分圓義也。
X56n0935_p0555c02║若言下，二、第二重二：初、敘。此由前難而生，縱彼轉計
X56n0935_p0555c03║故云若言。前有淨性至果有用，既乖眾生有性之說，
X56n0935_p0555c04║復背三無差別之文，故轉計云：凡言眾生有佛性者，
X56n0935_p0555c05║乃是眾生本有正因，淨性與果佛法身理等，故云眾
X56n0935_p0555c06║生有性。正因與法身既等三無差別，其義亦成，但不
X56n0935_p0555c07║等報、化二身，故云加修萬行至果方有大用也。大用
X56n0935_p0555c08║即報、化。還成下。二、破。猶是眾生者。言果者，正由有報
X56n0935_p0555c09║化大用故，孤然法身何殊眾生？縱正因等此法身者，
X56n0935_p0555c10║雖免佛有生性之𠎝，仍成生有生性之過，未是眾生
X56n0935_p0555c11║有佛性義也。
X56n0935_p0555c12║又若下，三、第三重二：初、敘。謂所等法身非是孤然，乃
X56n0935_p0555c13║是等於有報化大用之法身，故成眾生有佛性義。其
X56n0935_p0555c14║如下，二、破。既許法身有報化用，是知法身非離報化，
X56n0935_p0555c15║報化之處全是法身，故普賢觀云：釋迦牟尼名毗盧
X56n0935_p0555c16║遮那。以是言之，眾生之性悉具果佛三身，是故不可
X56n0935_p0555c17║云但有淨性不具三千也。須了性具三千，故至果時
X56n0935_p0555c18║乃有大用。以三千即假是應身性，三千即空是報身
X56n0935_p0555c19║性，三千即中是法身性，眾生心具三千即三身性，故
X56n0935_p0555c20║云眾生有佛性耳。
X56n0935_p0555c21║今此下。二、結示三名。向云無始唯有煩惱、業、苦，故云
X56n0935_p0555c22║示有。即此全是理性三因，故云是示種性。此即三道
X56n0935_p0555c23║是三性之種，故名種性。有生性故，故名為種。生時此
X56n0935_p0555c24║種純變為修，脩性一如，無復別體，始終理一，故名為
X56n0935_p0556a01║性。波是水種，水是波性，豈不信哉？又種義復有二別：
X56n0935_p0556a02║一者、相對論種，如向文中；二者、就類論種，類謂類例，
X56n0935_p0556a03║亦修得也。眾生無始恒居三道，於中誰無一毫種類？
X56n0935_p0556a04║是故一切低頭舉手，即解脫種；一切世智三乘解心，
X56n0935_p0556a05║即般若種；夫有心者皆當作佛，即法身種。問：若爾，般
X56n0935_p0556a06║若、解脫有於種類及以對論，法身種類與對論種為
X56n0935_p0556a07║同？為異？答：理一、義異。言理一者，只緣理一，是故性、修
X56n0935_p0556a08║相對離合。言義異者，對生死邊名為相對，理池本淨
X56n0935_p0556a09║名為種類。又聞能觀智名為了種，聞所緣理名為正
X56n0935_p0556a10║種，即是理淨與事淨為類。若約教者，別教唯有種類
X56n0935_p0556a11║之種而無相對，於中法身種類仍別，始終常淨，唯不
X56n0935_p0556a12║從覆，故得種名。藏、通兩教全無此義，但約當教，其名
X56n0935_p0556a13║非無。因時三學為五分種，達分即為二解脫種，念處
X56n0935_p0556a14║即為般若種也。隱顯並別，具如止觀第二記。示遍者，
X56n0935_p0556a15║即向云非內外遍虗空等，此即示種性之體，其量廣
X56n0935_p0556a16║大，乃是無量而言量耳，故云體量。示具者，即向云故
X56n0935_p0556a17║此遍性具諸佛之身等，此即示種性之體，非但周遍
X56n0935_p0556a18║而有具法之德，故云體德。此蓋論主依止觀不思議
X56n0935_p0556a19║境立此三義，以為示他心性之式。一義有闕，心性未
X56n0935_p0556a20║明；三義俱陳，妙境方顯。若望他宗唯立淨性者，大用
X56n0935_p0556a21║既假修成，顯無體德。前之二義一往或通，以彼有理
X56n0935_p0556a22║事無礙之談，體用相即之說故也。所以一家明義，須
X56n0935_p0556a23║論體德簡顯方明，故論主於此義中方斥他說。當知
X56n0935_p0556a24║種等三名唯出今論，足可揀餘宗未了之說，足可顯
X56n0935_p0556b01║一家盡理之談。後學牢知，誠堪愍矣！幸希同見，常用
X56n0935_p0556b02║照懷。
X56n0935_p0556b03║既示下。二、勸依理起行。一體三寶者，即向所示種性
X56n0935_p0556b04║三因。了因即佛，正因即法，緣因即僧。即一即三，不離
X56n0935_p0556b05║心性，故云一體。又此三寶，有隱有顯。我及眾生名隱，
X56n0935_p0556b06║唯佛名顯。今若緣之，須了隱顯不二，三無差別。如此
X56n0935_p0556b07║三寶，即是三諦融妙，無縛無脫，一法界耳。而眾生於
X56n0935_p0556b08║此無縛法中，而思想作縛，謂有凡聖真俗，有情無情
X56n0935_p0556b09║等。於無脫法中，而求解脫，謂捨生死，取涅槃，離二邊，
X56n0935_p0556b10║觀中道等。所以起慈悲，興誓願。謂眾生無邊誓願度，
X56n0935_p0556b11║生死即涅槃故。煩惱無數誓願斷，煩惱即菩提故。法
X56n0935_p0556b12║門無盡誓願知，即惑成智故。佛道無上誓願成，即生
X56n0935_p0556b13║成滅故。故云發四弘誓。此四弘誓，即依無作四諦而
X56n0935_p0556b14║發。四諦三諦，同體異名。既發誓已，必須脩行填願，進
X56n0935_p0556b15║受大乘律儀，修習十乘觀法。皆緣三性，事理齊融，即
X56n0935_p0556b16║名修行填誓。借使此生未證，能令乘種不斷。若聞而
X56n0935_p0556b17║不行，但得為其遠種。如淨名記所明，具足十乘，方名
X56n0935_p0556b18║乘種（云云）。由持戒故，獲人天身。由乘種故，值佛聞法。
X56n0935_p0556b19║即乘戒俱急也。相似分真，俱名得脫。問：此云發誓，與
X56n0935_p0556b20║十乘中發心何異？答：聞圓頓已，必先發心，方乃進行。
X56n0935_p0556b21║故止觀五，略發大心，在修大行之前也。若十乘中發
X56n0935_p0556b22║心者，乃由觀境未悟，重為成觀，故須緣理益他。
X56n0935_p0556b23║若有已下，二、對已稟權教者隨位開顯二：初、正示。已
X56n0935_p0556b24║稟方便教者者，已稟前三教修觀入位成三乘人。若
X56n0935_p0556c01║散心信教者，如次文所明。若聞若行者，約藏通是外
X56n0935_p0556c02║凡人，若伏約藏通是內凡。約別教者，聞行伏俱在十
X56n0935_p0556c03║信，以十信位能伏見思故。若斷者，藏通即聖人，約別
X56n0935_p0556c04║即初住已去斷見思故，證道同圓理非所化。隨其所
X56n0935_p0556c05║得等者，若在凡位即點示凡心具足三千三諦，令了
X56n0935_p0556c06║權實不離唯心，聖位例然。既知權實唯心，則了即權
X56n0935_p0556c07║是實。若依之修者，兩教二乘應觀二乘境，三教菩薩
X56n0935_p0556c08║應觀菩薩境，若凡若聖隨位斟量。經云：聞已諦思惟，
X56n0935_p0556c09║得近無上道。其斯謂乎？故知不可一例觀五取陰也。
X56n0935_p0556c10║止觀正為末代凡夫，故云現觀陰境耳。又若據通義
X56n0935_p0556c11║乃至無漏亦名五陰，則三乘凡聖依圓修行亦觀陰
X56n0935_p0556c12║境，然依別義方可甄分。故經下，二、引證。五章謂法華？
X56n0935_p0556c13║方便品中五佛章也。是法即指偏小之法，是則雖施
X56n0935_p0556c14║偏小元為佛乘。權既即實而權，實乃即權而實，當知
X56n0935_p0556c15║此二段經但明開顯不事彈訶，故今引之。故教他者，
X56n0935_p0556c16║但可示權即實，不應以實訶權。若以實訶名惱他說，
X56n0935_p0556c17║若示即實名護彼意。
X56n0935_p0556c18║散心下。三、對講授者。示本習即是散心者，謂未能修
X56n0935_p0556c19║觀入位也。隨宜設化者，若講方便大乘，即為示大乘
X56n0935_p0556c20║之教不離心性，以三千中本具菩薩法界故。若竪立
X56n0935_p0556c21║清淨真如，當如向文善為開示，令了心性本具諸法。
X56n0935_p0556c22║講小乘者，為示小乘之教不離心性，以三千中本具
X56n0935_p0556c23║二乘法界故。
X56n0935_p0556c24║一種下。四、對禪觀者，示心具諸法。暗證禪人雖復觀
X56n0935_p0557a01║心，不了心具，故令示彼心具三千，故云從心示之。此
X56n0935_p0557a02║亦隨宜也。示彼稟權講授禪觀者，應須具以種性等
X56n0935_p0557a03║三義示之，委如前段。於中種性乃屬類種，以隨彼所
X56n0935_p0557a04║習而示故。
X56n0935_p0557a05║若有憚下。二、對執偏毀圓者。用常不輕所用方軌二：
X56n0935_p0557a06║初、正明方法。雖不彈訶於彼，而彼權執既深怒憚圓
X56n0935_p0557a07║教，如勝意破喜根，若生諍競應起大悲，當効不輕與
X56n0935_p0557a08║作遠種。故大下。二、引文結勸判教。末云者，即淨名玄
X56n0935_p0557a09║義判教相後大師說偈也。凡十六句：初二句標難解，
X56n0935_p0557a10║次十句示非凡所知，後四句結勸。於十句中，初四句
X56n0935_p0557a11║舉聖況凡，次六句正譬凡夫。大師示居五品即外凡
X56n0935_p0557a12║人，靈嶽親承道場契悟，故云親證。喻，曉也。大師判釋
X56n0935_p0557a13║時教妙盡佛心，尚於判教文末露謙損之語曉喻後
X56n0935_p0557a14║學，故令流通圓理以教於他，他若成諍但可撝謙，用
X56n0935_p0557a15║不輕語恣彼訕謗亦為遠種。故大經三十師子吼言：
X56n0935_p0557a16║是大眾中有八萬五千億人，於是經中不生信心，是
X56n0935_p0557a17║故是經名不思議。佛言：如是之人於未來亦當信是
X56n0935_p0557a18║經典，見於佛性得三菩提。又善住天子經聞法生謗
X56n0935_p0557a19║雖墮地獄，從地獄出還得聞法，是故今雖未信亦為
X56n0935_p0557a20║未來熟脫之種。
X56n0935_p0557a21║余今下。三、結勸流通。一家宗途等者，即論主自敘尚
X56n0935_p0557a22║之所談，一念三千互融互攝，及示修習須依止觀等
X56n0935_p0557a23║者，蓋依准天台宗途弉勸，導引於予作此說耳。依憑
X56n0935_p0557a24║有在，故云非師已見。當順我所說以教於他，使圓理
X56n0935_p0557b01║之水從今注當，故云順教如是流行。
X56n0935_p0557b02║野客下。四、野客辭還。圓信成就解三諦理，是故歡喜
X56n0935_p0557b03║即名字歡喜也。信心如頂，信心領義即頂受也。自從
X56n0935_p0557b04║爾此也。謂從此日去當永永奉傳此法，故云唯奉持
X56n0935_p0557b05║之。所在者。三蒼云：所，處也。謂在處宣弘順所囑𠼱，故
X56n0935_p0557b06║云不違尊命。歛容等者。敘外儀也。斂容亦可云檢容，
X56n0935_p0557b07║謂收斂撿束容儀，皆恭敬之貌。再拜安庠示斂容相，
X56n0935_p0557b08║庠謂庠序，安庠即徐緩次第之貌。如經云：安庠而起、
X56n0935_p0557b09║安庠而坐。故安庠字不應從言，從言者乃審詳覆察
X56n0935_p0557b10║也。覆察屬心非身儀也。初刖容儀麤獷總表於迷，今
X56n0935_p0557b11║則斂容總表於悟。初則平立表持權輕實，次則𣅳跪
X56n0935_p0557b12║表知權解偏局，今則再拜表發生權實不二之解，冥
X56n0935_p0557b13║伏實相唯心之地。初云逼前表執權難實，次云恭退
X56n0935_p0557b14║表權執漸薄，今云安庠而出表權執盡除。又恭及安
X56n0935_p0557b15║庠皆翻前麤獷也。問：前以野客表心遊理外，今既開
X56n0935_p0557b16║悟何故猶存野客之號邪？答：且從本受名耳。
X56n0935_p0557b17║忽然下。五、明一性融泯。至理一如，本無言說及以自
X56n0935_p0557b18║他。以他迷故，故強興言說，如眠法法心，遂成於夢。今
X56n0935_p0557b19║他迷既悟，如眠法已除，故云忽然夢覺。覺，居效反。問
X56n0935_p0557b20║者、答者是人，所問、所答是法。又問者所問是他，他所
X56n0935_p0557b21║問之法故；答者所答是自，自所答之法故。今他既悟，
X56n0935_p0557b22║同了三千即空即中，彼我互融，語默咸一，三無差別，
X56n0935_p0557b23║唯一妙性。妙性尚泯，況復自他？故云都無所得。
X56n0935_p0557b24║
X56n0935_p0557c01║金剛錍顯性錄卷第四（終）