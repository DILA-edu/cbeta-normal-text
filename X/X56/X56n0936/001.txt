X56n0936_p0558a01║
X56n0936_p0558a02║
X56n0936_p0558a03║
X56n0936_p0558a04║
X56n0936_p0558a05║No. 936
X56n0936_p0558a06║金剛錍義解之中
X56n0936_p0558a07║
X56n0936_p0558a08║四明沙門　善月　述
X56n0936_p0558a09║今搜求現未，建立圓融，不弊性無，但困理壅。故於性
X56n0936_p0558a10║中點示體徧，傍遮偏指，清淨真如尚失，小真佛性安
X56n0936_p0558a11║在？佗不見之空論，無情性之有無，不曉一家立義大
X56n0936_p0558a12║旨，故達唯心了體具者，焉有異同？若不立唯心，一切
X56n0936_p0558a13║大教全為無用；若不許心具，圓頓之理乃成徒施。信
X56n0936_p0558a14║唯心具，復疑有無，則疑己心之有無也。故知一塵一
X56n0936_p0558a15║心，即一切生佛之心性，何獨自心之有無耶？以共造
X56n0936_p0558a16║故，以共變故，同化境故，同化事故。
X56n0936_p0558a17║自上今立正因體徧至此，總是申通涅槃經旨，未
X56n0936_p0558a18║為一家建立之義，故復於此申以唯心體具之說，
X56n0936_p0558a19║葢已示三千為之張本故也。此雖一家建義，然必
X56n0936_p0558a20║依文立宗，故曰今搜求現未，建立圓融。現即法華
X56n0936_p0558a21║正被當機，未即涅槃兼為末代，依此二經以立一
X56n0936_p0558a22║念三千唯心體具，為今所明佛性之大宗也。若有
X56n0936_p0558a23║一義之偏則非圓，若有一法之異則非融，故今言
X56n0936_p0558a24║圓融二字，則所以佛性破立之旨盡之矣。而是佛
X56n0936_p0558b01║性非以今示故有，亦非以不示故無，非以佗宗失
X56n0936_p0558b02║旨故虧，亦非以今宗得意故圓，葢有佛無佛，性相
X56n0936_p0558b03║常然之佛性也。所以明之者，不弊性無，言不以心
X56n0936_p0558b04║性無是之理為患也，但困理壅言，所患在於體徧
X56n0936_p0558b05║之說有所不通耳。故因其所已知，推其所未通，故
X56n0936_p0558b06║曰故於性中點示體徧。若論佛性體徧一切，則諸
X56n0936_p0558b07║法平等不二，互具互徧，互攝互生，無適不可，但近
X56n0936_p0558b08║從心性點示則易，故於性中了體徧已，不妨頭頭
X56n0936_p0558b09║物物無非法界，所以情具無情亦然，十界依正無
X56n0936_p0558b10║非是者。而世人乃偏計之，且謂真如有情無情之
X56n0936_p0558b11║異，於是引而斥之，則曰旁遮偏指，清淨真如。旁遮
X56n0936_p0558b12║謂遮於無情非是佛性，偏指謂指於有情始是佛
X56n0936_p0558b13║性，下文所謂真如之體，何專於彼我。又曰為同真
X56n0936_p0558b14║如，分為兩派。豈非於一清淨真如，旁遮而偏指乎。
X56n0936_p0558b15║故此偏指等言，不可以常途釋之，以非今文破立
X56n0936_p0558b16║之意故也。如是計者，尚失小真，佛性安在。葢小教
X56n0936_p0558b17║所詮之真，尚不容有異。豈圓頓佛性真如之理，乃
X56n0936_p0558b18║反旁遮偏指邪。佗不見之者，以彼不見今約性示
X56n0936_p0558b19║徧之意。故雖欲論無情有無佛性之義，而不曉一
X56n0936_p0558b20║家立佛性之大旨，乃成徒論而已。所以大旨者，即
X56n0936_p0558b21║文所謂唯心體具之說。夫唯心，則約心以論具。一
X56n0936_p0558b22║切法趣心，心外無餘，名之曰唯。唯者，無外之義。即
X56n0936_p0558b23║止觀一念三千，唯心觀體是也。體具，則約法法論
X56n0936_p0558b24║具。故諸法雖異，一性本融。以其本融，則法法各具。
X56n0936_p0558c01║即四念處，六塵皆唯是也。所以指要文中，先明體
X56n0936_p0558c02║具，次示唯心。葢從通向別，為成觀體故也。如彼文
X56n0936_p0558c03║曰云云，先後之旨，於是可知。今則先言唯心，次云
X56n0936_p0558c04║體具。葢自別之通，約性示徧故也。故以唯心體具
X56n0936_p0558c05║言之，則依正色心，情無情境，皆唯心所具。亦全體
X56n0936_p0558c06║互融，未嘗不與心俱而性一者矣。故曰故達等。然
X56n0936_p0558c07║同異之言，或約事自論，或事理對說。苟達唯心體
X56n0936_p0558c08║具之妙，則此等同異，一切皆泯。尚不當同，豈得有
X56n0936_p0558c09║異。而所以與同併遣之者，葢有同則有異。同異待
X56n0936_p0558c10║對，曾不足以造於非同非異之境。故雙遣之，則佛
X56n0936_p0558c11║性大旨，於是彰矣。若不立唯心等者，此復以失顯
X56n0936_p0558c12║得，言一家唯心體具之旨，不可失也。失之則教無
X56n0936_p0558c13║所歸，理無所成。立言此，許言彼，葢互見耳。既言唯
X56n0936_p0558c14║心，又曰心具，按文恐誤，應作體具，方映上文。由是
X56n0936_p0558c15║言之，唯心體具之說，不可不信也。而曰信唯心具
X56n0936_p0558c16║者，葢兼言之耳，具即體具故也。既信心具，則無適
X56n0936_p0558c17║而非心，若猶疑其有無，是於自己心中，自成胡越，
X56n0936_p0558c18║豈心具之謂也？故知一塵等者，則又推此唯心體
X56n0936_p0558c19║具之理，即彼生佛心性，成三法互即也。亦應例云，
X56n0936_p0558c20║既信心具，復疑有無，是亦徧疑一切生佛心性之
X56n0936_p0558c21║有無也，故曰何獨等。苟知一塵一心，即一切生佛
X56n0936_p0558c22║之心性，則不應復疑其有無也。何以故？以其心性
X56n0936_p0558c23║三千，不容有異故。然言三千均一心性足矣，而又
X56n0936_p0558c24║言共造等者，葢以事造三千，顯夫理造心性，唯事
X56n0936_p0559a01║與理，更相表發，則其旨愈明。以共造共變者，心也。
X56n0936_p0559a02║化境化事者，生與佛也。既皆以共言，而同亦共也。
X56n0936_p0559a03║是則雖有十界三千之異，以心則諸法皆心，言生
X56n0936_p0559a04║言佛，莫不同趣。所以能造能變者，心性也。所造所
X56n0936_p0559a05║變者，亦心性也。以全所造，是能造故。既無非心性，
X56n0936_p0559a06║安有所謂情無情邪？造變等義，後當更明。
X56n0936_p0559a07║故世不知教之權實，以子不思佛性之名從何教立？
X56n0936_p0559a08║無情之稱局在何文？已如前說。余患世迷，恒思點示，
X56n0936_p0559a09║是故䆿言無情有性。何謂點示？一者、示迷元從性變，
X56n0936_p0559a10║二者、示性令其改迷，是故且云無情有性。若分大小，
X56n0936_p0559a11║則隨緣不變之說出自大教，木石無心之語生于小
X56n0936_p0559a12║宗。子欲執小道而抗大逵者，其猶螳蜋乎？何殊井蛙
X56n0936_p0559a13║乎？
X56n0936_p0559a14║此不知教之權實等文，前以為結斥，今以為生下，
X56n0936_p0559a15║意各有在，故重出之。所以余患下，指迷點示者，良
X56n0936_p0559a16║由世人不知教之權實、佛性進否故也。即自以子
X56n0936_p0559a17║不思下四句，所謂佛性進否也。亦應反云所以迷
X56n0936_p0559a18║於佛性進否者，由不知教之權實，故並如前說。由
X56n0936_p0559a19║是患之，常思指迷點示也。是亦本上不覺䆿云之
X56n0936_p0559a20║文，而重申於此。何謂等者，重徵上點示之言，不出
X56n0936_p0559a21║二意，故曰：一者、示迷元從性變，此謂言無情也。若
X56n0936_p0559a22║論所迷，何直無情，而云示迷從無情邪？葢有情之
X56n0936_p0559a23║性，世所共許，故偏迷者，無情而已。今從偏迷以示，
X56n0936_p0559a24║則有情可知。性變之說亦爾，若論一性變為諸法，
X56n0936_p0559b01║則無有間異。有情性變既有佛性，無情性變那得
X56n0936_p0559b02║非乎？故亦偏示之，即下文所謂不變隨緣義也。二
X56n0936_p0559b03║者、示性令其改迷者，此謂言佛性也。以一佛性示
X56n0936_p0559b04║之，不分情、無情之別，令其改迷從悟也。又此示性、
X56n0936_p0559b05║示迷之言，雖分二意，義歸一揆，莫非為顯無情佛
X56n0936_p0559b06║性，故以且言之。且者，一往指迷點示云爾。若教分
X56n0936_p0559b07║大小，此又映上其言碩乖之文，以示無情有性，言
X56n0936_p0559b08║各有歸，故不應執小以難大也。則曰隨緣不變之
X56n0936_p0559b09║說等，大小之義已如上明。子欲執木石無心之小
X56n0936_p0559b10║道，而抗隨緣不變之大逵者，亦見其不知量也。故
X56n0936_p0559b11║曰其猶螳蜋乎。井蛙、螳蜋二事，竝出莊子云云，皆
X56n0936_p0559b12║所以喻執小抗大耳。
X56n0936_p0559b13║故子應知，萬法是真如，由不變故；真如是萬法，由隨
X56n0936_p0559b14║緣故。子信無情無佛性者，豈非萬法無真如耶？故萬
X56n0936_p0559b15║法之稱，寧隔於纖塵？真如之體，何專於彼我？是則無
X56n0936_p0559b16║有無波之水，未有不溼之波。在溼詎間於混澄，為波
X56n0936_p0559b17║自分於清濁。雖有清有濁，而一性無殊。縱造正造，依
X56n0936_p0559b18║理終無異轍。若許隨緣不變，復云無情有無，豈非自
X56n0936_p0559b19║語相違耶？故知果地依正融通，竝依眾生理本故也。
X56n0936_p0559b20║此乃事理相對以說。若唯從理，秪可云水本無波，必
X56n0936_p0559b21║不得云波中無水。如迷東為西，祇可云東處無西，終
X56n0936_p0559b22║不得云西處無東。若唯從迷，則波無水名，西失東稱。
X56n0936_p0559b23║情性合譬，思之可知；無情有無，例之可見。
X56n0936_p0559b24║既斥小不足以抗大，故復寄彼隨緣不變之說，以
X56n0936_p0559c01║申明今無情佛性之旨，使其理愈彰，其說益信，葢
X56n0936_p0559c02║是彼宗所立義門故也。於中先立云云。彼明真如
X56n0936_p0559c03║對無明而說，真如有不變隨緣之義，無明有體空
X56n0936_p0559c04║成事之義，更各有種種義門，互相成攝，委如彼文
X56n0936_p0559c05║（云云）。今竝置之。姑取真如中二義：一、不變義，即真
X56n0936_p0559c06║如守於自性，未論緣起諸法時也。二、隨緣義，即真
X56n0936_p0559c07║如不守自性，故隨染淨兩緣，起於十界諸法。約相
X56n0936_p0559c08║分別，其義雖爾，約性相即，理乃不然。故曰：萬法是
X56n0936_p0559c09║真如，由不變故，此謂於隨緣處，體即不變，故指萬
X56n0936_p0559c10║法無非真如也。真如是萬法，由隨緣故，此謂全不
X56n0936_p0559c11║變性而為隨緣，故指真如是於萬法也。今此借顯
X56n0936_p0559c12║以明佛性之旨，則唯圓而已。四明兼彼宗途判之，
X56n0936_p0559c13║則該於圓別。故指要云：故知若不談體具者，隨緣
X56n0936_p0559c14║與不隨緣，皆屬別教。何者？如云黎耶生一切法，或
X56n0936_p0559c15║云法性生一切法，豈非別教有二義邪？而自來說
X56n0936_p0559c16║者，於四明別理隨緣有可否之論，今因略明之。然
X56n0936_p0559c17║指要等文，所以立別理有隨緣義者，非謂別立有
X56n0936_p0559c18║二義故：一、以教理當然。葢別與圓，同詮真如變造，
X56n0936_p0559c19║但約即不即、具不具以分教別。若非隨緣，安能生
X56n0936_p0559c20║法？是則生法乃隨緣之末，隨緣乃生法之本，理之
X56n0936_p0559c21║所在，孰曰非邪？二者、判佗屬別。然而彼宗雖明不
X56n0936_p0559c22║變即隨緣等，以不談具，則非全體而造，雖曰相即，
X56n0936_p0559c23║還成離義，以非即具之即故也。故今判之，但至別
X56n0936_p0559c24║教而已。然約理實，亦得言即，而以教權，故不言具
X56n0936_p0560a01║耳。彼既云即，而不云具，故知義屬別教，非圓詮也。
X56n0936_p0560a02║是不唯隨緣義顯，抑亦教權理實，其旨甄明。而或
X56n0936_p0560a03║者謂四明所據諸文，但是生法，而非隨緣者，此知
X56n0936_p0560a04║其末，而不知其本也。殊不知若非隨緣，何以生法？
X56n0936_p0560a05║豈別教生法，本於業惑所造邪？若亦真如，唯有二
X56n0936_p0560a06║義而已，則別理未有不須隨緣而自生法者。然則
X56n0936_p0560a07║四明亦據黎耶生法之文，有不隨緣者矣。今何槩
X56n0936_p0560a08║言之？曰：今約教旨大體而說，無得以彼文相偏明
X56n0936_p0560a09║為難也。此雖略明，大槩盡矣（云云）。子信無情等者，
X56n0936_p0560a10║結斥正示也。信恐作言，然則無情言其偏，萬法舉
X56n0936_p0560a11║其全，既即萬法性是真如，豈有無情無性者哉？故
X56n0936_p0560a12║立理正示曰：萬法之稱等，萬乃諸法之總名，總故
X56n0936_p0560a13║無所不攝，塵至於極微，亦不離其內，豈有無情在
X56n0936_p0560a14║其外邪？故曰：寧隔於纖塵。真如體在萬法，不即不
X56n0936_p0560a15║離，無遣無立，若專彼我，則真如之體有虧，故舉波
X56n0936_p0560a16║水譬之，可謂玅盡圓旨也。波喻萬法，水喻真如，波
X56n0936_p0560a17║分清濁，譬法有依正，濕無混澄，譬理無間異，清濁
X56n0936_p0560a18║常途，本喻染淨，今從文旨及下合文，乃譬依正也。
X56n0936_p0560a19║故曰：無有無波之水至依理終無異轍。文多一依
X56n0936_p0560a20║字，釋義雖通，終成繁長，略之可也。細合可知，不俟
X56n0936_p0560a21║詳釋。若許等者，此又因上法譬，以其理曉然而結
X56n0936_p0560a22║斥也。無情有無者，正應云無情無性，有無之言從
X56n0936_p0560a23║容言耳。然亦且示因心而已，未明果地之相，故復
X56n0936_p0560a24║以果會因，彰因果不二，乃曰故知等。依正融通，如
X56n0936_p0560b01║華嚴云云。所以然者，葢其說有二：一則以果上融
X56n0936_p0560b02║通之相顯於因中，依正亦本具此理，則無情佛性
X56n0936_p0560b03║自然可知；二則對斥佗宗，但談性起，不言性具。今
X56n0936_p0560b04║則不然，果必由因，如曰談法界者未窮斯妙，致使
X56n0936_p0560b05║惑果事而迷因理是也。此乃等者，結上文旨，總不
X56n0936_p0560b06║出事理相對之義。雖云相對，即在其中，亦為生下
X56n0936_p0560b07║從理等文故也。言唯從理者，然約圓論，固無一向
X56n0936_p0560b08║從理之說，但一往言之，理尚可無事，事必須有理，
X56n0936_p0560b09║故以波水譬於事理也。合法言之，秪可云佛性無
X56n0936_p0560b10║情，無情必不得云無情無佛性也。如迷東為西者，
X56n0936_p0560b11║此又為迷悟作譬也。語勢似同，其意則別，圓覺所
X56n0936_p0560b12║謂四方易處是也。東本非西，迷而為西，故秪可云
X56n0936_p0560b13║東處無西。雖迷為西，西元是東，故終不得云西處
X56n0936_p0560b14║無東。若云波無水名，西失東稱，則迷而已矣，何關
X56n0936_p0560b15║法理者耶？故曰若唯從迷等。情性等者，情兼無情，
X56n0936_p0560b16║性即佛性，合上波水，其義可知。無情有無者，合上
X56n0936_p0560b17║東西譬。若言無情有者，正同西處不可無東也。若
X56n0936_p0560b18║言無情無者，是西失東稱，迷方者也。故曰例之可
X56n0936_p0560b19║見。
X56n0936_p0560b20║於是野客恭退，吳跪而諮曰：波水之譬，其理實然。僕
X56n0936_p0560b21║曾聞人引大智度論云：真如在無情中，但名法性；在
X56n0936_p0560b22║有情內，方名佛性。仁何故立佛性之名？余曰：親曾委
X56n0936_p0560b23║讀，細撿論文，都無此說。或恐謬引章疏之言，世共傳
X56n0936_p0560b24║之，泛為通之，此乃迷名而不知義。法名不覺，佛名為
X56n0936_p0560c01║覺。眾生雖本有不覺之理，而未曾有覺不覺智，故且
X56n0936_p0560c02║分之，令覺不覺。豈覺不覺，不覺猶不覺耶？反謂所覺
X56n0936_p0560c03║離能覺耶？客曰：若爾，至佛方會，凡離何乖？余曰：子為
X56n0936_p0560c04║學佛，為學凡耶？理本無殊，凡謂之離，故示眾生，令覺
X56n0936_p0560c05║不覺，故覺不覺自會一如。故知覺無不覺，不名佛性；
X56n0936_p0560c06║不覺無覺，法性不成；覺無不覺，佛性寧立？是則無佛
X56n0936_p0560c07║性之法性，容在小宗；即法性之佛性，方曰大教。
X56n0936_p0560c08║野客既聞示喻，於是退伏咨詢，既領而復請也。恭
X56n0936_p0560c09║退吳跪，異乎夢中初接之時也。恭則非麤獷矣，退
X56n0936_p0560c10║則非不恒矣，吳跪則非逼前平立矣，即其退伏可
X56n0936_p0560c11║知也。彼聞波水之譬，曉然無可疑者，而猶以其師
X56n0936_p0560c12║承之說，故不能無惑而再咨之也，故曰僕曾聞人
X56n0936_p0560c13║等。據此，豈非正斥清涼承之於師云爾。其文本出
X56n0936_p0560c14║起信論疏釋歸敬三寶之文云云。然則文出於其
X56n0936_p0560c15║師，又言本於今家所承之智論，其固執也宜矣。若
X56n0936_p0560c16║以佛性、法性為一，則不應分情、無情異；若以為異，
X56n0936_p0560c17║則無情果不可名佛性邪？故曰仁何故等。余曰：等
X56n0936_p0560c18║者，述者示之，乃分二意：先折其無文，則曰親曾委
X56n0936_p0560c19║讀等。然大論百卷之文既無此說，或恐謬引佗家
X56n0936_p0560c20║章疏之言，世共以論文傳之耳。若直謂無文，亦未
X56n0936_p0560c21║足折其異論，苟有其義，何必求文？況大經亦有法
X56n0936_p0560c22║名不覺等之言，故次泛通其名義，以示無方之說，
X56n0936_p0560c23║則曰汎為通之。然彼以在有情名佛性等者，葢見
X56n0936_p0560c24║有大經之文，遂謂覺即有情，不覺即無情，因詫大
X56n0936_p0561a01║論以行其說，所謂迷名而不知義也。殊不知彼文
X56n0936_p0561a02║乃一往暫分之義，所以法名不覺者，以三義故：一
X56n0936_p0561a03║者、從性，則理非能所，體絕覺知，故名不覺；二者、從
X56n0936_p0561a04║迷，即文所謂眾生雖本有不覺之理是也；三者、形
X56n0936_p0561a05║奪，葢法即真如之性，佛是覺智之修，以修奪性，故
X56n0936_p0561a06║一往得不覺之名，不可二皆名覺，故佛名為覺。反
X56n0936_p0561a07║上可知，故曰故且分之，意令眾生以能覺之智覺
X56n0936_p0561a08║不覺之理。既覺不覺，則不覺全覺，豈此不覺猶守
X56n0936_p0561a09║迷而不覺？抑謂所覺離能覺邪？苟不離者，不覺即
X56n0936_p0561a10║覺矣。一往乍分，終歸一致，非謂以覺不覺分情無
X56n0936_p0561a11║情也。更以一義表發之，如起信論有二覺：一、不覺
X56n0936_p0561a12║之義；三者、次第相依。若以配今佛法義者，則本覺
X56n0936_p0561a13║不覺以配法，始覺以配佛。既法兼本覺，則亦有覺
X56n0936_p0561a14║義，但於眾生邊全為不覺。今以始覺之智照之，則
X56n0936_p0561a15║全不覺復本覺性，始本一合，同一覺源矣。以彼例
X56n0936_p0561a16║此，其義善成，能所等義亦悉皆成。客曰等者，則又
X56n0936_p0561a17║躡上文以為難也。令覺不覺，凡離何乖？既覺不覺，
X56n0936_p0561a18║至佛方會，何妨今從凡離言之？余曰下，亦先折之
X56n0936_p0561a19║以理，曰子為學佛等。今號稱圓頓學者，豈反捨佛
X56n0936_p0561a20║而學凡邪？苟為學佛，則必以上品寂光而為觀體，
X56n0936_p0561a21║抑亦因中實慧宜符，全生是佛，故曰理本無殊。凡
X56n0936_p0561a22║謂之離者，葢以情分別，無法而不離也，豈直情無
X56n0936_p0561a23║情、覺不覺而已哉？故覺不覺自會一如，即全不覺
X56n0936_p0561a24║復本覺之性。起信所謂心體離念，離念相者，等虗
X56n0936_p0561b01║空界，無所不徧。法界一相，即是如來平等法身。依
X56n0936_p0561b02║此法身，說名本覺。既復本覺，尚泯覺不覺之異，何
X56n0936_p0561b03║情無情之有乎？故曰一如。一如即佛性矣。故知覺
X56n0936_p0561b04║無不覺等者，既會一如，豈復更施覺不覺之名邪？
X56n0936_p0561b05║故復以本會末，約名偏義圓而結成之。然以一如
X56n0936_p0561b06║之本，會覺不覺之末，則知覺不覺，名皆出乎一如，
X56n0936_p0561b07║言偏也。其理相成而不可㸦無者，義圓也。以其義
X56n0936_p0561b08║圓言之，則覺乃非覺非不覺之覺，不覺亦非覺非
X56n0936_p0561b09║不覺之不覺也。而言覺無不覺，不名佛性者，謂此
X56n0936_p0561b10║覺若非法性之不覺，則不名能覺之佛性。不覺無
X56n0936_p0561b11║覺，法性不成者，謂此不覺若非能覺之佛性，則無
X56n0936_p0561b12║以成法性之不覺。據理四句足矣。而又言覺無不
X56n0936_p0561b13║覺，佛性寧立者，義不異前，存亦無咎。然則覺與不
X56n0936_p0561b14║覺，義必相有，不有不足以為今佛性法性也。假有
X56n0936_p0561b15║此說，則小教名詮，非大教也。故曰是則等。以小教
X56n0936_p0561b16║不詮佛性中道，故法性之名容非佛性。大教異是，
X56n0936_p0561b17║故得相即。文如後見。
X56n0936_p0561b18║故今問子：諸經論中，法界、實際、實相、真性等，為同法
X56n0936_p0561b19║性在無情中？為同真如分為兩派？若同真如，諸教不
X56n0936_p0561b20║見無情法界及實際等；若在無情，但名法性非佛性
X56n0936_p0561b21║者，何故華嚴？須彌山頂偈讚品云：了知一切法，自性
X56n0936_p0561b22║無所有，若能如是解，則見盧舍那。豈非諸法本有舍
X56n0936_p0561b23║那之性耶？又云：法性本空寂，無取亦無見，性空即是
X56n0936_p0561b24║佛，不可得思量。又精進慧云：法性本清淨，如空無有
X56n0936_p0561c01║相，此亦無所修，能見大牟尼。豈於無性又云無修能
X56n0936_p0561c02║見牟尼？又真實慧云：一切法無相，是則真佛體。既真
X56n0936_p0561c03║佛體在一切法，請子思之，當免迷教及迷佛性之進
X56n0936_p0561c04║否也。
X56n0936_p0561c05║向雖汎通無非實義，猶恐野客未即為然，故復例
X56n0936_p0561c06║諸圓頓名詮以難。先就彼計通別定之，為同法性
X56n0936_p0561c07║在無情者，別定也；為同真如分為兩派者，通定也。
X56n0936_p0561c08║若據初義，本自次義中出而別定之者，此義正當
X56n0936_p0561c09║破立之本故也。次雙難之，先難通義云：若同真如
X56n0936_p0561c10║等，亦應云分為兩派，但文略耳。而諸教中既無無
X56n0936_p0561c11║情法界等言，安得獨分於真如耶？次偈引經委難
X56n0936_p0561c12║別義，則有多文之妨，故曰：何故華嚴等一一皆引
X56n0936_p0561c13║文結示？大約四處經文皆即法性而見佛性，何嘗
X56n0936_p0561c14║但在無情而名法性邪？更隨文釋之，文云：了知一
X56n0936_p0561c15║切法，自性無所有者，謂一切法以無所有為自性，
X56n0936_p0561c16║以無所有故則能淨滿徧照，故從梵語曰盧舍那，
X56n0936_p0561c17║即報身也。若能於一切境了達性無所有者，即見
X56n0936_p0561c18║舍那，見修即見性，見相即達理，故曰：豈非諸法本
X56n0936_p0561c19║有舍那之性邪？不聞在無情名法性而已。次偈與
X56n0936_p0561c20║上大同，但加無取亦無見及不可得思量，亦其理
X56n0936_p0561c21║然也。即是佛者，雖不顯指何身，而結示寄於次文，
X56n0936_p0561c22║是亦應佛而已。又精進慧云者，偈意與上亦不異，
X56n0936_p0561c23║但云清淨如虗空，兼彰性德故。無所修能見大牟
X56n0936_p0561c24║尼者，以名準身，即應身也。豈於等者，於字應作非
X56n0936_p0562a01║字之誤，以此兩句雙結二文。無性即上性空，無修
X56n0936_p0562a02║即無所修。而能見牟尼者，以了性空及無所修即
X56n0936_p0562a03║是真覺，故云能見。又真實慧云無相者，非直無相，
X56n0936_p0562a04║無相亦無，方名無相。故無相之相是名實相，實相
X56n0936_p0562a05║即是佛體。如曰：凡所有相皆是虗妄，若見諸相非
X56n0936_p0562a06║相，即見如來。以身言之，既云真體，真則非應，體則
X56n0936_p0562a07║非用，故知法身明矣。既三身一體，故見一即見三，
X56n0936_p0562a08║見三即達一。文雖從別，體無增減。故結示云：既真
X56n0936_p0562a09║佛體在一切法，豈有情無情之間耶？請子思之。總
X56n0936_p0562a10║結上四文。若思法性即佛性之旨，則不迷於此等
X56n0936_p0562a11║教文也，亦曉佛性之進否矣。進否云者，意與上異，
X56n0936_p0562a12║在文當以向法性即不即為今佛性進否也。
X56n0936_p0562a13║故真如隨緣，即佛性隨緣。佛之一字，即法佛也。故法
X56n0936_p0562a14║佛與真如，體一名異。故佛性論第一云：佛性者，即人
X56n0936_p0562a15║法二空所顯真如。當知真如，即佛性異名。華嚴又云：
X56n0936_p0562a16║眾生非眾生，二俱無真實。如是諸法性，實義俱非有。
X56n0936_p0562a17║言眾生非眾生，豈非情與無情，二俱隨緣，竝皆不變，
X56n0936_p0562a18║故俱非有。所以法界實際，一切皆然。故知法性之名，
X56n0936_p0562a19║不專無情中之真如也。以由世人共迷法相，名異體
X56n0936_p0562a20║一故也。
X56n0936_p0562a21║既示法性即佛性矣，則不當分情無情別，復以真
X56n0936_p0562a22║如會同佛性，皆同出而異名，故真如隨緣即佛性
X56n0936_p0562a23║隨緣也。佛之一字既即法佛性，即不變性矣，法佛
X56n0936_p0562a24║與真如豈容異乎？苟為不異，則隨緣之處，情與無
X56n0936_p0562b01║情皆佛性也。而特云法佛者，此約能隨不變性說。
X56n0936_p0562b02║若報應二身，則緣起邊事，故偏從法佛以會真如，
X56n0936_p0562b03║亦約理名便故也。道理雖然，非文不信，故復引論
X56n0936_p0562b04║證之。論即天親所造，文凡四卷，題標佛性，而云即
X56n0936_p0562b05║人法二空所顯真如，豈非即所顯真如是佛性異
X56n0936_p0562b06║名乎？又引華嚴以證法性亦有隨緣之義，徧於情
X56n0936_p0562b07║無情境，故云眾生非眾生等。經意一往以隨緣為
X56n0936_p0562b08║妄，故二俱無實；法性不變為真，故實義俱非有。俱
X56n0936_p0562b09║非有者，遮於隨緣妄中諸法也。故述者釋曰：二俱
X56n0936_p0562b10║隨緣，即釋俱無實句；竝皆不變，結釋次句可知。所
X56n0936_p0562b11║以法界等者，例上所列諸名，既名異體一，故隨緣
X56n0936_p0562b12║不變亦悉然也。由是論之，既法性之名不專無情
X56n0936_p0562b13║中之真如，則佛性之稱寧專有情之真如邪？故結
X56n0936_p0562b14║斥云云。
X56n0936_p0562b15║然雖體同，不無小別。凡有性名者，多在凡在理，如云
X56n0936_p0562b16║佛性、理性、真性、藏性、實性等。無性名者，多通凡聖、因
X56n0936_p0562b17║果、事理，如云法界及實相等，如三昧、陀羅尼、波羅蜜
X56n0936_p0562b18║等，則唯在於果。所以因名佛性等者，眾生實未成佛，
X56n0936_p0562b19║得理證真開藏，以煩惱生死是佛等性，示令修習，名
X56n0936_p0562b20║佛等性，而諸教中諸名互立。
X56n0936_p0562b21║此又仍上以示體同而名別者，以其義異故也。然
X56n0936_p0562b22║言小別則大同矣。所以異者，名則有性無性，義則
X56n0936_p0562b23║有凡聖因果事理之別，故云凡有性名等。在理云
X56n0936_p0562b24║者，一往約義是性理之理，非事理之理。六即通局
X56n0936_p0562c01║即，思之可知。佛等五名通言性者，文自釋云眾生
X56n0936_p0562c02║實未成佛等，以一實未之言，貫下得理證真開藏
X56n0936_p0562c03║皆實未，故通得性名。謂其全乏解行證即，但具理
X56n0936_p0562c04║性而已。文雖不言實性，亦可以煩惱生死是佛等
X56n0936_p0562c05║性之文兼之，即實性義也。示性所以在修，故曰示
X56n0936_p0562c06║令修習。餘名法界及實相等，即詮理之名，故通於
X56n0936_p0562c07║凡聖因果事理。如三昧陀羅尼等，則彰其德用，故
X56n0936_p0562c08║唯在於果。然此分別亦且一往，而諸文中諸名互
X56n0936_p0562c09║立，亦不一向也。
X56n0936_p0562c10║涅槃經中多云佛性者，佛是果人，言一切眾生皆有
X56n0936_p0562c11║果人之性，故偏言之。世人迷故，而不從果，云眾生有，
X56n0936_p0562c12║故失體徧。又云徧者，以由煩惱心性體徧，云佛性徧。
X56n0936_p0562c13║故知不識佛性徧者，良由不知煩惱性徧故。唯心之
X56n0936_p0562c14║言，豈唯真心？子尚不知煩惱心徧，安能了知生死色
X56n0936_p0562c15║徧？色何以徧？色即心故。
X56n0936_p0562c16║向以佛性之名在理，此言眾生有果人之性，皆偏
X56n0936_p0562c17║言之也。若論佛性之體，不當因果，而名或從因，或
X56n0936_p0562c18║從果者，葢佛則極性，故寄果言之；性則本凡，故從
X56n0936_p0562c19║因言之。偏言之意，如是而已。而惑者迷名，因失體
X56n0936_p0562c20║徧，故今以名正其偏失。故云世人迷故而不從果
X56n0936_p0562c21║者，不知佛是果人之稱謂，但在於因，則失果徧。云
X56n0936_p0562c22║眾生有者，不知佛性徧於依正，而謂唯在眾生，則
X56n0936_p0562c23║失依徧。此所以失於體徧也。又云徧者，重示體徧
X56n0936_p0562c24║之所以也。然佛性本徧，豈必由於煩惱心徧邪？但
X56n0936_p0563a01║就迷就近示之。故上文云以煩惱生死是佛等性
X56n0936_p0563a02║是也。所以徧者，略如止觀三喻中明云云。意謂佛
X56n0936_p0563a03║性之理，縱遠而難示，豈煩惱心徧近而不自得邪？
X56n0936_p0563a04║故約煩惱以示體徧，良有以也。然亦不離煩惱起
X56n0936_p0563a05║處即是心源，心源即是佛性，故佛性徧於是彰矣。
X56n0936_p0563a06║然則不識佛性徧者，是不知煩惱性徧，亦不達唯
X56n0936_p0563a07║心之旨，故復以唯心難之。凡言唯心，必即妄示具。
X56n0936_p0563a08║若唯真心，真心已是法界，豈必更言唯耶？子尚不
X56n0936_p0563a09║知等者，此復況斥野客及示色心俱徧即佛性偏
X56n0936_p0563a10║之意。然以情言之，信煩惱心徧則易，了生死色徧
X56n0936_p0563a11║則難。彼尚不知其易，況達其難乎？雖然，以一佛性
X56n0936_p0563a12║言之，色徧即心徧，心徧即色徧，復何難易之有？而
X56n0936_p0563a13║文特偏言色即心故者，良由承上徵釋，文勢當爾。
X56n0936_p0563a14║圓意言之，何往不可？亦猶止觀大意云：色由心造，
X56n0936_p0563a15║全體是心。是亦言偏而意圓也。所以意圓者，既均
X56n0936_p0563a16║即一性，必色心相即，亦色心相造，豈即一性是同，
X56n0936_p0563a17║而有可否之異？然則今言色即心者，乃即即性之
X56n0936_p0563a18║心也，何妨心即色者，亦即即性之色乎？而四明於
X56n0936_p0563a19║此有所謂因易解難，以心例色之說，則又圓旨教
X56n0936_p0563a20║意兩得之矣。
X56n0936_p0563a21║何者？依報共造，正報別造，豈信共徧，不信別徧耶？能
X56n0936_p0563a22║造所造既是唯心，心體不可局方所故，所以十方佛
X56n0936_p0563a23║土皆有眾生理性心種，以性論空，具如涅槃一十。復
X56n0936_p0563a24║次，故知不曉大小教門名體同異，此是學釋教者之
X56n0936_p0563b01║大患也。故身子云：我等同入法性，及亦得解脫等。
X56n0936_p0563b02║然既以色即心示色徧之義，因恐惑者徒信色徧
X56n0936_p0563b03║而不信心徧，故反以共造別造而徵難之。意其文
X56n0936_p0563b04║外潛有此義，是亦色心相顯之意也。不然，何得至
X56n0936_p0563b05║此反云信共而不信別耶？依報共造者，世界國土
X56n0936_p0563b06║則同也。正報各造者，有情軀命則異也。然依報非
X56n0936_p0563b07║無異義，正報非無同義，且一往耳。既各由心造，豈
X56n0936_p0563b08║一信一不信耶？苟共別俱徧，則佛性無偏，故曰能
X56n0936_p0563b09║造所造等。然由向色何以徧？色即心故言之，則能
X56n0936_p0563b10║造是心也。由今依報共造等言之，則所造是心也。
X56n0936_p0563b11║既能所皆心，則心體皆徧，是故佛性非方所之可
X56n0936_p0563b12║局也，非情無情所得異也。所以十方佛土等者，惟
X56n0936_p0563b13║其所造無非心體，故雖十方佛土亦在所造之內，
X56n0936_p0563b14║以其各各因心方感佛土故也。如楞嚴所謂外洎
X56n0936_p0563b15║山河大地，咸是妙明真心中物，亦其理也。故指所
X56n0936_p0563b16║造無非理性，即此理性是為正因，成佛種子，故曰
X56n0936_p0563b17║理性心種。體徧一切，無所罣礙，故向以虗空譬之，
X56n0936_p0563b18║而曰具如一十復次者，葢舉其所遮即所顯之空
X56n0936_p0563b19║可知也。文旨深流，既自上文明名體同異而來，故
X56n0936_p0563b20║還以此義而結斥之。或名同體異，當以實而正名。
X56n0936_p0563b21║或名異體同，無以名而惑法。若迷名失旨，則解行
X56n0936_p0563b22║俱非，此所以為學者之大患也。上既引華嚴以見
X56n0936_p0563b23║即佛性之法性，故此復出身子敘昔之文以證非
X56n0936_p0563b24║佛性者，則小教法性而已。然已開顯知無別有及
X56n0936_p0563c01║解脫等，亦同此意。
X56n0936_p0563c02║子初不達余之義旨，故聞之驚駭，為子申己，理合釋
X56n0936_p0563c03║然。故知世人局我遮那唯陰質內，而直云諸法是無
X56n0936_p0563c04║情者，則有二種不如外道，外道尚云我大色小我徧
X56n0936_p0563c05║虗空，又外道猶計眾塵所成，亦不直云無情而已。又
X56n0936_p0563c06║有二種不如小乘，小乘尚云由業力造造徧三界，又
X56n0936_p0563c07║小乘猶知諸法無常，亦不直云無情而已。又有二種
X56n0936_p0563c08║不知共乘，共乘尚知造心幻化幻徧三界，又知諸法
X56n0936_p0563c09║體性即真，若次第乘故非所擬。子聞是已，亦合薄知
X56n0936_p0563c10║教法權實佛性進否。
X56n0936_p0563c11║從初至此，反覆開喻，佛性體徧，理極於斯，故追述
X56n0936_p0563c12║昔迷以顯今解，故曰子初不達，即不達於文初所
X56n0936_p0563c13║謂無情有性之旨，所以聞之驚駭，遂至於執經為
X56n0936_p0563c14║難也。為子申己者，既以佛性進否教部權實申之，
X56n0936_p0563c15║又以一家唯心體具申之，又以示迷示性申之，又
X56n0936_p0563c16║約不變隨緣申之，又為汎通大論申之，又以名體
X56n0936_p0563c17║同異申之，又以煩惱心徧性徧申之，其諄諄誨示
X56n0936_p0563c18║如此，自非頑冥無知，必合釋然而曉解也。釋然語
X56n0936_p0563c19║出莊子云云，亦猶所謂煥然冰釋，然野客縱得無
X56n0936_p0563c20║疑，猶恐世人有此之見，故復約諸教相以斥不及，
X56n0936_p0563c21║故曰故知世人等。然遮那法身體徧一切，世人乃
X56n0936_p0563c22║以佛性唯在有情，則是局遮那於陰質之內，豈法
X56n0936_p0563c23║身之謂哉？彼既直以諸法唯是無情，而不知有佗
X56n0936_p0563c24║意者，則尚不如外道所計，況佛法大小教乎？故曰
X56n0936_p0564a01║則有二種不如外道。外道有計神我之我，我大而
X56n0936_p0564a02║色小者，及我徧一切無非我者，二計大同，故合為
X56n0936_p0564a03║一。又有計此身微塵所成者，雖所計不同，皆於無
X56n0936_p0564a04║情等色有我徧之義，不直無情而已。又有二種不
X56n0936_p0564a05║如小乘者，小乘詮業力搆造，業出於心，故義當心
X56n0936_p0564a06║攝一切。又云諸法無常，豈直無情邪？共乘，即通教
X56n0936_p0564a07║也。通教所詮能造之心，如幻化相，幻徧三界，何所
X56n0936_p0564a08║不該？及諸法體空，亦不止云無情而已。次第乘者，
X56n0936_p0564a09║即別教也。別詮佛性中道，雖所造法非，而心生理
X56n0936_p0564a10║徧，言非所擬，則圓固可知。今以教相比決，而不用
X56n0936_p0564a11║藏通等名者，葢對斥外宗云爾。此雖通斥世人，不
X56n0936_p0564a12║妨兼示野客，故曰子今聞已。然權實等義，豈向未
X56n0936_p0564a13║領，而猶言薄知耶？是亦逼令其必信故也。
X56n0936_p0564a14║客曰：仁善分別，實壞重疑。信一切法皆正因性，而云
X56n0936_p0564a15║正中三因，種徧、修徧、果徧。又云一塵一心，即一切生
X56n0936_p0564a16║佛之心性，情猶未次。余曰：良由自昔不善，徧攬因果，
X56n0936_p0564a17║自佗依正，觀於己心。心佛眾生，亦由不閑諸教大旨，
X56n0936_p0564a18║不曉佛說果德之意，不達佛現互融之由。余欲開導
X56n0936_p0564a19║子之情懷，更以四十六問而問於子。子若能曉余之
X56n0936_p0564a20║一問，則眾滯自消，法界融通，釋然大觀，洞見法界，生
X56n0936_p0564a21║佛依正，一念具足，一塵不虧。
X56n0936_p0564a22║已聞比決，頗知諸法不直無情，故先美而稱之，而
X56n0936_p0564a23║再咨決也，則曰仁善分別等。然信一切法皆正因
X56n0936_p0564a24║性，而猶疑於三因種徧及一塵一心之說者，葢信
X56n0936_p0564b01║具正因則易，信具緣了則難；信法身性徧則易，信
X56n0936_p0564b02║報應性徧則難；信果德互融則易，信因心本具則
X56n0936_p0564b03║難；信一心即諸法則易，信一塵具諸法則難。故於
X56n0936_p0564b04║其文情猶未決也。殊不知信一而不信諸者，一亦
X56n0936_p0564b05║未通也；疑彼而不疑此者，雖此亦未也。何以故？以
X56n0936_p0564b06║其理一故也。還即此理以示之曰：良由自昔不善
X56n0936_p0564b07║等。究其所以疑者，其皆出於不善一家教觀大旨，
X56n0936_p0564b08║故以是而斥之，乃所以而示之。然言總攬因果等
X56n0936_p0564b09║者，即向所謂一念三千佛性大旨。覽彼諸法，趣入
X56n0936_p0564b10║一心，即於此心，觀具三千，三千理一，生佛無殊。苟
X56n0936_p0564b11║善斯旨，豈復更疑耶？不閑等三，皆斥彼之辭，變其
X56n0936_p0564b12║文耳。所以諸教大旨者，即上文所謂若教一向權，
X56n0936_p0564b13║則三因俱局，若圓頓實說，則本有三種，三理元徧，
X56n0936_p0564b14║是則三法一法，種徧修徧之說，不足疑也。如一代
X56n0936_p0564b15║教中，已多顯頓，佛說果德，意在因心，果現互融，由
X56n0936_p0564b16║於理本，是則果徧之說，又不足疑也。故通則徧通，
X56n0936_p0564b17║其理一致。雖然，猶恐野客執情未解，故更設四十
X56n0936_p0564b18║六問以開決之，使眾滯之情消，法界之理顯，則佛
X56n0936_p0564b19║性之旨，於是乎得，故曰余欲開導等。所以若曉一
X56n0936_p0564b20║問而能消於眾滯者，蓋今所問，本出一理，由一理
X56n0936_p0564b21║未明，故四十六問得以設焉。苟能因是之問，反而
X56n0936_p0564b22║思之，忽有得於眾問之外，則四十六問，皆渙然冰
X56n0936_p0564b23║釋，復何疑情於其間哉？故曰法界融通，釋然大觀。
X56n0936_p0564b24║亦猶不二門所謂法界洞朗，無所分別，而帝網依
X56n0936_p0564c01║正，終自炳然，即其旨也。一念具足，一塵不虧者，到
X56n0936_p0564c02║此方知一家唯心體具之妙，亦不疑向一塵一心，
X56n0936_p0564c03║即一切生佛之心性矣。宜善思之，宜善照之。
X56n0936_p0564c04║問：佛性之名，從因從果，從因非佛，果不名性。問：佛性
X56n0936_p0564c05║之名，常無常耶？無常非性，常應不變。問：佛性之名，共
X56n0936_p0564c06║耶別耶？別不名性，共不可分。問：佛性之名，大小教耶？
X56n0936_p0564c07║小無性名，大無無情。問：佛性之名，有權實耶？對體辨
X56n0936_p0564c08║異，其相何耶？
X56n0936_p0564c09║此下凡四十六問，今節為九段：第一、五問，總問佛
X56n0936_p0564c10║性之名。且初問從因從果者，意顯佛性之名，不可
X56n0936_p0564c11║偏於因果，所以眾生具佛之性，佛徧眾生之心。果
X56n0936_p0564c12║既依正互融，因必色心俱徧，無情有性，其理昭然，
X56n0936_p0564c13║此問之所以得也。下去例爾。次約常無常問者，問
X56n0936_p0564c14║雖雙覈，旨必常住，常即不變，不變之性，豈隔無情？
X56n0936_p0564c15║故前文曰：萬法是真如，由不變故。即其意也。三、約
X56n0936_p0564c16║共別問者，此共別義，應約生佛相對論之，雖亦雙
X56n0936_p0564c17║覈，正約共難。蓋佛性是一，豈容生佛之別？故云別
X56n0936_p0564c18║不名性。若唯共論，則眾生諸佛，性一而已，苟不可
X56n0936_p0564c19║分，那獨信果而不信因徧邪？四、約大小教旨問者，
X56n0936_p0564c20║此與上大小意別。上為申通涅槃經旨，故得大小
X56n0936_p0564c21║兼明，今問意在野客，捨小從大。然則小無性名，固
X56n0936_p0564c22║當捨小，如曰從大，豈得更存無情之見？五、約權實
X56n0936_p0564c23║問者，意亦令其從實識體，故先覈其名有權實。果
X56n0936_p0564c24║通權實，則名下之體，豈得不異？故曰對體辨異。亦
X56n0936_p0565a01║可云對辨體異，文之倒耳。苟能辨異，終不以實濫
X56n0936_p0565a02║權，若實者，豈更無情？
X56n0936_p0565a03║問：無情之名大小教邪？大教大部有權實耶？問：無情
X56n0936_p0565a04║無者，無情為色？為非色耶？為二俱耶？問：無情色等，佛
X56n0936_p0565a05║見爾耶？為生見耶？為共見耶？問：無情敗壞故無性者，
X56n0936_p0565a06║陰亦敗壞，性亦然耶？問：無情是色法界處，色為亦無
X56n0936_p0565a07║耶？為復有耶？
X56n0936_p0565a08║第二、五問總約無情為問。初問無情之名。上云大
X56n0936_p0565a09║無無情，而此復約大小問者，蓋上對佛性，從別言
X56n0936_p0565a10║之，今約名中自論，故復通大小。而於大教言無情
X56n0936_p0565a11║者，權邪？實邪？權非所從，實則何有無情之名？次問
X56n0936_p0565a12║無情無者，意問若以色為無情故無性者，有情亦
X56n0936_p0565a13║色，那得無性？若以非色為無情者，非色即心，豈無
X56n0936_p0565a14║性邪？若色非色俱無情者，則二法外尚無有情，安
X56n0936_p0565a15║求性邪？三問無情色等者，等即等上非色，亦可等
X56n0936_p0565a16║於餘塵，如是色非色境，為佛見邪？為生見邪？佛見
X56n0936_p0565a17║無二，二則生見，今為順迷？為順悟邪？若共見者，則
X56n0936_p0565a18║二無二，元無自性，豈定有情無情、色非色之異邪？
X56n0936_p0565a19║四問無情敗壞者，若以有敗壞故非佛性者，有情
X56n0936_p0565a20║之陰亦歸敗壞，性豈然邪？五問無情是色者，如陰
X56n0936_p0565a21║界八本皆有色，而特舉於法界處色者，蓋法界處
X56n0936_p0565a22║色少分而已，舉少況多為難耳。如是之色，謂無性
X56n0936_p0565a23║則同於無情，謂有性則彼此皆色，何得一有一無？
X56n0936_p0565a24║故皆無所逃其非也。
X56n0936_p0565b01║問：唯心之言，子曾聞邪？唯秖是心，異不名唯。問：唯心
X56n0936_p0565b02║之言，凡聖心邪？若聖若凡，二俱有過。問：唯心名心，造
X56n0936_p0565b03║無心邪？唯造心耶？二俱有過。間：唯心唯心，亦唯色耶？
X56n0936_p0565b04║若不唯色，色非心耶？問：唯心所造，唯依與正，依正能
X56n0936_p0565b05║所，同邪異邪？
X56n0936_p0565b06║第三、五問，總問唯心。初問直約其名難之。先言子
X56n0936_p0565b07║曾聞者，蓋佗宗亦有唯識之言，所謂唯遮外境，識
X56n0936_p0565b08║表自心。況乎今家唯心之談，一切法趣，無非法界，
X56n0936_p0565b09║又安得而不聞邪？果聞之也，則一心之外，更無餘
X56n0936_p0565b10║法，豈容異邪？異不名唯矣。如彼之見，異乎不異，當
X56n0936_p0565b11║自知之。次問：唯心之心，是凡是聖者，雖云二俱有
X56n0936_p0565b12║過，意實正示凡心。故前文云：唯心之言，豈唯真心？
X56n0936_p0565b13║苟於妄念達唯心者，何得更分情無情異？此則違
X56n0936_p0565b14║於凡言唯心之過也。但凡心唯處，即是聖心，聖若
X56n0936_p0565b15║異凡，非唯心也。（亦可云：聖心唯處，了無聖凡。）故知唯無凡聖，不
X56n0936_p0565b16║妨凡聖皆唯。若此明之，何過之有？三問：唯心名造
X56n0936_p0565b17║者，文誤作心字。然言唯心名造，即不二門所謂心
X56n0936_p0565b18║之色心，即心名變，變名為造，但文略耳。既全唯心
X56n0936_p0565b19║而造，則造處當體無非是心，謂無心得乎？既全造
X56n0936_p0565b20║是心，豈復有二？謂無情得乎？故二皆有過。言唯造
X56n0936_p0565b21║心邪者，是亦文略，應言唯造是心邪？四問：唯心唯
X56n0936_p0565b22║色者，文疊言唯心，下唯心字，對色言之。然六塵法
X56n0936_p0565b23║界，色等皆唯，故四念處有非但唯識，亦乃唯色之
X56n0936_p0565b24║文。蓋圓論諸法，理之必然。若不許唯色，則色非心
X56n0936_p0565c01║矣。色若非心，則色心相外，何但色非法界，抑亦唯
X56n0936_p0565c02║心不成？若唯色者，其執自亡。五問：唯心所造者，不
X56n0936_p0565c03║出依正，而此依正，有能有所。今問同耶？異耶？謂異
X56n0936_p0565c04║則唯心所造，謂同則如依正何？依正若同，佛性何
X56n0936_p0565c05║別？
X56n0936_p0565c06║問：眾生量異，性隨異邪？不爾非內，爾不名性。問：眾生
X56n0936_p0565c07║惑心，性徧不徧？神我四句，為同異耶？問：眾生有性，唯
X56n0936_p0565c08║應身性，亦法性耶？亦報性耶？問：眾生本迷，迷佛悟耶？
X56n0936_p0565c09║佛既悟已，悟生迷耶？問：眾生一身，幾佛性耶？一佛身
X56n0936_p0565c10║中，幾生性耶？
X56n0936_p0565c11║第四、五問，總就彼計眾生邊問也。若謂有情有佛
X56n0936_p0565c12║性者，秪如眾生數量種種差別，是應佛性亦隨異
X56n0936_p0565c13║邪？謂異則不可，不爾則非內矣。彼云身內，豈得非
X56n0936_p0565c14║異乎？次問眾生惑心徧者，如前文曰：以由煩惱心
X56n0936_p0565c15║性體徧，云佛性徧。然言不徧則不可，徧則與彼外
X56n0936_p0565c16║計神我四句，我大色小等，為同為異？同亦不可，謂
X56n0936_p0565c17║異則反不如外。然則何自而可？必曰唯心體徧，則
X56n0936_p0565c18║自異乎外計也。三、問眾生佛性有通局者，然圓論
X56n0936_p0565c19║三身佛性，未始暫離此難。眾生有情性邊，故自應
X56n0936_p0565c20║身通乎法報，則不隔無情。若問無情性邊，當以法
X56n0936_p0565c21║身達乎報應，則不止法身。言各有當，所顯則一。四、
X56n0936_p0565c22║問生佛迷悟者，意顯生佛雖殊，迷悟無別。眾生迷
X56n0936_p0565c23║處即諸佛悟處，諸佛悟處即眾生迷處。佛既顯悟，
X56n0936_p0565c24║身土融徧，以悟顯迷，迷中佛性豈得不然？五、問佛
X56n0936_p0566a01║性一多者，生佛之性固各互具，而以幾言者，此以
X56n0936_p0566a02║非問為問，意必反之。生佛性一，豈有幾邪？則將亦
X56n0936_p0566a03║曰佛性是一，豈有情非情之異邪？諸家浪釋，皆不
X56n0936_p0566a04║知此，述者之意，得無隱乎？
X56n0936_p0566a05║問：佛國土身為始本邪？始本同耶？為復異耶？問：佛土
X56n0936_p0566a06║佛身為一異耶？一無能所，異則同凡。問：佛土界分生
X56n0936_p0566a07║亦居耶？為各所居佛無土耶？問：佛土所攝為遠近耶？
X56n0936_p0566a08║何土與生一異共別？問：佛佛土體為同異耶？娑婆之
X56n0936_p0566a09║處為共別耶？
X56n0936_p0566a10║第五、五問，總約佛土問也。初問佛國土身為始本
X56n0936_p0566a11║者，言國土身即華嚴十身舍那之一也，而彼有十
X56n0936_p0566a12║身牙現之相，即依正不二是也。今問此國土身為
X56n0936_p0566a13║始有邪？為本有邪？為始本同邪？為復異邪？謂異而
X56n0936_p0566a14║始有者固非，謂同而本有者則既因中已有不二
X56n0936_p0566a15║之相矣，何謂無情無佛性邪？次問身土一異者，意
X56n0936_p0566a16║以佛果身土之融，用顯眾生依正亦即，依正若即，
X56n0936_p0566a17║豈有無情異於佛性邪？三問佛土界分共別者，雖
X56n0936_p0566a18║設三端為問，正顯生佛共居，以生則身土雖殊，以
X56n0936_p0566a19║佛則依正無別，惟其無別驗彼常融，以佛顯生執
X56n0936_p0566a20║情自釋。四問佛土所攝遠近者，佛必四土俱攝，言
X56n0936_p0566a21║其遠近次第論之亦應可見。今此問者但問何土
X56n0936_p0566a22║與生一異共別，然與生之言通於三土別在同居，
X56n0936_p0566a23║一異共別意顯如上（云云）。五問佛佛土體者，上與
X56n0936_p0566a24║生對問，今約佛自問，若一往論佛佛土體為同異
X56n0936_p0566b01║者必曰同，若論娑婆之處為共別者必曰別。雖然，
X56n0936_p0566b02║未見所顯者何旨，故須更知所謂。若兼體同一切
X56n0936_p0566b03║皆四，則同實未甞同，仍知橫豎秪在一處，則異實
X56n0936_p0566b04║未甞異，是則法界終日常同、終日常異，何同何異？
X56n0936_p0566b05║誰共誰別？究竟而言，求身土了不可得，尚何情無
X56n0936_p0566b06║情之有邪？
X56n0936_p0566b07║問：佛成道時，土亦成邪？成廣狹邪？不成有過。問：佛成
X56n0936_p0566b08║見性與生見處，為同異邪？離二不可。問：佛成土成，與
X56n0936_p0566b09║彼彼成、彼彼不成，為一異耶？問：佛成三身，與彼彼果
X56n0936_p0566b10║及彼彼生，為一異耶？問：佛成身土，成何眼智？見自佗
X56n0936_p0566b11║境，初後如何？
X56n0936_p0566b12║第六五問，總約佛成身土問也。初問佛土成否者，
X56n0936_p0566b13║夫成道之說至難言也，今於不可言中試略言之。
X56n0936_p0566b14║其必於一切法證夫大圓覺體，得法界之大用，始
X56n0936_p0566b15║可謂之道成。所以一成一切成，依隨正轉，山河國
X56n0936_p0566b16║土靡不皆成，是之謂毗盧身土，非分別情量所可
X56n0936_p0566b17║擬議者也。故曰：一佛成道，法界無非此佛之依正。
X56n0936_p0566b18║又曰：三千果成，咸稱常樂。皆理之固然，非一家之
X56n0936_p0566b19║私言也。今述者乃問以土亦成邪？成廣狹邪？是亦
X56n0936_p0566b20║非問之問。彼如曰不成則已，成則豈有廣狹邪？苟
X56n0936_p0566b21║無廣狹，豈分情無情乎？不成有過者，有背身土俱
X56n0936_p0566b22║成之過也。次問佛成見性與生見處同異者，謂異
X56n0936_p0566b23║則處同，謂同則見別，以同考異，必一實一虗。亦可
X56n0936_p0566b24║佛見性則同，生所見則異，抑若見異，異即同凡，如
X56n0936_p0566c01║其見同，那分情等？如是二義，非異即同，不可更有
X56n0936_p0566c02║非同非異，故曰離二不可。三問以一佛土成對彼
X56n0936_p0566c03║彼生佛有成不成，而言一異者，謂異固不可，謂一
X56n0936_p0566c04║不可分。四問意同上，但約三身對彼彼果，果即成
X56n0936_p0566c05║也，及彼彼生，生即不成，言之異耳。五問總上身土
X56n0936_p0566c06║所成眼智，即佛眼種智明矣。自佗境者，即上生佛
X56n0936_p0566c07║等境也。然以佛眼種智觀之，則自佗一如，初後不
X56n0936_p0566c08║二，豈容有身土差別見耶？
X56n0936_p0566c09║問：真如所造，互相攝邪？不相攝邪？二俱如何？問：真如
X56n0936_p0566c10║之體，通於修性，修性身土，等不等耶？問：真如隨緣，變
X56n0936_p0566c11║為無情，為永無耶？何當有耶？問：真如隨緣，隨已與真，
X56n0936_p0566c12║為同異耶？為永隨耶？問：真如本有，為本無耶？與惑共
X56n0936_p0566c13║住，同異如何？
X56n0936_p0566c14║第七五問，總約真如為問也。初問真如所造相攝
X56n0936_p0566c15║不相攝者，此相攝等言，該於二向。若事理對論，則
X56n0936_p0566c16║真如理也，所造事也。謂攝必事理俱融，謂不攝則
X56n0936_p0566c17║豈應隔異。若約事以論，則十界依正，莫非真如。隨
X56n0936_p0566c18║緣所造，攝不攝等，准上難之。二俱如何，義不兩立。
X56n0936_p0566c19║次問真如等不等者，然真如無別自體，以一切法
X56n0936_p0566c20║為體，故該於修性，徧於身土，葢無適而非真如也。
X56n0936_p0566c21║既修性身土莫非真如，豈有等不等於其間邪。等
X56n0936_p0566c22║猶可爾，不等尤非。三問性變無情為有無者，若許
X56n0936_p0566c23║無情元從性變，變豈永無。若亦當有，則將來果成，
X56n0936_p0566c24║還顯此性。以其初後驗今佛性，知非永無也。何當
X56n0936_p0567a01║作為字之誤。四問真如隨緣者，此該二問。一問為
X56n0936_p0567a02║隨緣已，還為真邪，為永隨邪。一問能隨之真，與所
X56n0936_p0567a03║隨之法，為同異邪。若知隨緣即不變，不變即隨緣，
X56n0936_p0567a04║則此二問，自然可釋。問意乃顯萬法之真如矣。五
X56n0936_p0567a05║問真如有無者，問雖雙覈，意歸本有。若本有者，則
X56n0936_p0567a06║惑性元同。而言與惑共住，同異如何者，以彼不知
X56n0936_p0567a07║圓即圓具之旨，故一往難之，同異俱非。若知真妄
X56n0936_p0567a08║同源，則可依正一本，復何情性之異耶。
X56n0936_p0567a09║問：波水同異，前後得失，真妄同異，法譬如何？問：病眼
X56n0936_p0567a10║見華，華處空處，同異存沒，法譬如何？問：鏡像明體，本
X56n0936_p0567a11║始同異，前後存沒，法譬如何？問：帝網之譬，唯譬果耶？
X56n0936_p0567a12║亦譬因耶？果無因耶？問：如意珠身，身有土耶？唯在果
X56n0936_p0567a13║邪？通因如何？
X56n0936_p0567a14║第八、五問，約諸譬喻為問也。初問波水同異者，即
X56n0936_p0567a15║上文曰：在濕詎間於混澄，為波自分於清濁。此所
X56n0936_p0567a16║謂波水同異也。又曰：秪可云水本無波，必不得云
X56n0936_p0567a17║波中無水。此所謂前後得失也。若以合今真妄同
X56n0936_p0567a18║異者，亦應云：秪可云真本無妄，必不得云妄中無
X56n0936_p0567a19║真。然則今見有依正情無情異者，妄也。豈無佛性
X56n0936_p0567a20║真同者邪？故曰：法譬如何？任其自答，得失可知。次
X56n0936_p0567a21║問空華存沒者，意以空喻覺性，華喻依正。然空本
X56n0936_p0567a22║無華，由眼病故有；覺無依正，由情見故有。是則空
X56n0936_p0567a23║處即華處，華滅則空存。苟依正之見未妄，則覺性
X56n0936_p0567a24║之空自隱。若言無情無佛性者，大類見華而不見
X56n0936_p0567b01║空也。是得為解乎？為迷乎？三問鏡像者，然鏡像一
X56n0936_p0567b02║喻，諸文或以譬三法，或以譬修性（云云）。今竝不爾，
X56n0936_p0567b03║直取鏡中之像以喻依正，鏡之明體以喻佛性。然
X56n0936_p0567b04║必依明而有像，故一往鏡明為本，現像為始。由象
X56n0936_p0567b05║以顯明，故象前而明後。若約此以論同異者，謂異
X56n0936_p0567b06║則離明無象，謂同則象心有明。然象有存沒，而鏡
X56n0936_p0567b07║明常存。惟其常存，故有象則有明。以法言之，則依
X56n0936_p0567b08║正等亦皆有性可也。使象而非明，則雖有情，亦無
X56n0936_p0567b09║性矣。以喻合法，思之可知。四問帝網之譬者，帝網
X56n0936_p0567b10║所以喻依正互融，舉一全收，彼彼無礙。若唯譬果，
X56n0936_p0567b11║則無因。若亦譬因，因必攝果。故依正融通，豈唯果
X56n0936_p0567b12║上身土耶？五問如意珠身者，此本譬果上隨類現
X56n0936_p0567b13║形，有若雨寶。然而諸文或以對藥樹王身，示有善
X56n0936_p0567b14║惡之異。今不取此意，正譬身必有土而已。因果通
X56n0936_p0567b15║局，難意同上。已上四十重問，雖各據名相，所問不
X56n0936_p0567b16║同。竝覽諸大教，約以圓旨，正顯無情佛性之義。苟
X56n0936_p0567b17║得斯旨，不唯佛性義明，抑圓宗大體，觸類長之，亦
X56n0936_p0567b18║莫不明矣。
X56n0936_p0567b19║問：行者觀心，心即境邪，能所得名，同異如何？問：行者
X56n0936_p0567b20║觀心，一邪多耶？一多心境，同異如何？問：行者觀心，為
X56n0936_p0567b21║唯觀心？亦觀身耶？亦觀土耶？問：行者觀心，在惑業苦，
X56n0936_p0567b22║內耶外耶？同耶異耶？問：行者觀心，心內佛性，為本淨
X56n0936_p0567b23║耶？為始淨耶？問：行者觀心，心佛眾生，因果身土，法相
X56n0936_p0567b24║融攝，一切同耶？
X56n0936_p0567c01║第九六問，專約觀心問也。對上乃成教觀二門，亦
X56n0936_p0567c02║所以示野客一家解行相濟之意，則佛性之道得
X56n0936_p0567c03║以入也。初問心境同異者，意問觀心，心即是境。既
X56n0936_p0567c04║許以心為境，何妨境即是心？義例所謂以心為境，
X56n0936_p0567c05║心亦能照，能所俱心，心體俱徧。但從不二而二，能
X56n0936_p0567c06║所得名，豈可定分境觀之異？苟為不異，則依正自
X56n0936_p0567c07║融，佛性顯矣。次問心境一多者，方謂之一，通於萬
X56n0936_p0567c08║境；方謂之多，不出一心。既於萬境而觀一心，是則
X56n0936_p0567c09║一心徧於萬境，萬境豈非情與無情？一心豈非佛
X56n0936_p0567c10║性？非同即異，得失可知。三問觀心通局者，若唯觀
X56n0936_p0567c11║心，小乘何甞不觀心邪？若於觀心，亦觀身土，其理
X56n0936_p0567c12║更明。況淨名云：觀身實相，觀佛亦然。既觀身然，觀
X56n0936_p0567c13║土亦爾，無非實相，非佛性何？四問觀心三道同異
X56n0936_p0567c14║者，凡論觀心，自非偏指清淨真如，必依三道，故曰
X56n0936_p0567c15║在惑業苦內。同邪？異邪者。意問觀心若同三道，則
X56n0936_p0567c16║全色心體是佛性，有何無情更在三道之外？若異
X56n0936_p0567c17║三道，別顯佛性，殊非圓觀矣。五、問觀心佛性為始
X56n0936_p0567c18║本淨者。意問性若本淨，則無染礙，無礙則融，豈待
X56n0936_p0567c19║更觀方始淨邪？若始淨者，非由性發，又豈得因中
X56n0936_p0567c20║已有依正不二之相？故以本始覈而難之，要必歸
X56n0936_p0567c21║於因德本淨可也。六、問觀心三法融者。按下野客
X56n0936_p0567c22║述答，乃知此問總前四十五問，悉入其中，故得以
X56n0936_p0567c23║一徧答眾問也。所以問意者，一家論觀，雖揀難取
X56n0936_p0567c24║易，唯觀於心，然必約無差之旨，故雖觀心而攝彼
X56n0936_p0568a01║生佛，故曰心佛眾生等。因果身土，亦約上三法言
X56n0936_p0568a02║之。如是法相皆悉融攝者，以理體經旨然也。若一
X56n0936_p0568a03║切皆同，則因果不二，身土互融，無情有性，豈得不
X56n0936_p0568a04║信？四十六問，旨在於斯。
X56n0936_p0568a05║如是設問，不可窮盡，為斷子疑，且至爾許。客曰：何以
X56n0936_p0568a06║不多不少，唯四十六？余曰：攻惑、攻疑、攻行、攻理、通教、
X56n0936_p0568a07║通義、通自、通佗，一問亦足，為對鈍根，故四十六。及對
X56n0936_p0568a08║六，即分證離為四十一位，兼前及後，故四十六。應知
X56n0936_p0568a09║一問亦皆能攻餘四十五，餘一一位仍須皆具四十
X56n0936_p0568a10║六問，乃至無量亦復如是。
X56n0936_p0568a11║凡問出於疑，疑而不問，其為疑也，終莫能解。疑既
X56n0936_p0568a12║無量，問亦無窮，但其例有二：或以自疑故問，或以
X56n0936_p0568a13║佗疑故問。今從後例，此問所以能斷子之疑。然今
X56n0936_p0568a14║所疑，直無情有性而已，而必至於四十六重，何也？
X56n0936_p0568a15║故客曰云云。余曰等者，對下鈍根則利者得旨，一
X56n0936_p0568a16║問即足，謂攻惑等雖有多義之異，一問一答可盡
X56n0936_p0568a17║也。攻之，猶言破也。惑，謂惑於涅槃進否之旨。疑，則
X56n0936_p0568a18║疑於無情有性之言。此二竝從教起，故繼之以攻
X56n0936_p0568a19║行、攻理。然行、理本無可攻，亦攻行、理上疑惑耳。其
X56n0936_p0568a20║惑既去，故能通涅槃之教；其疑既亡，故能通佛性
X56n0936_p0568a21║之義。不唯通野客之自行，亦將展轉通於化佗。是
X56n0936_p0568a22║則雖有八義，要之疑惑乃能迷之情，行理即起迷
X56n0936_p0568a23║之所，教義是其所通，自佗乃其能通，所以通者，其
X56n0936_p0568a24║唯行耳。作此區別，文旨煥然，亦可約義別對上九
X56n0936_p0568b01║重之問，思之可知。次為鈍根所以必備至於四十
X56n0936_p0568b02║六者，則又為表六即及分證諸位，故一往以數對
X56n0936_p0568b03║之，然亦不定以問對位也。所以一問能攻眾疑者，
X56n0936_p0568b04║融上若問若位，皆悉互攝，故今四十六問雖所攻
X56n0936_p0568b05║各異，而所顯則一，是故一問義當徧攻眾疑。一問
X56n0936_p0568b06║既然，以問對位，則位位悉具於眾問，況約圓位，初
X56n0936_p0568b07║後不二，舉一攝諸，以此妙位而表問者，則何問不
X56n0936_p0568b08║具？何理不彰？故曰云云。然則義雖無量，要不出此，
X56n0936_p0568b09║故今四十六問亦能總於無量法門也。
X56n0936_p0568b10║
X56n0936_p0568b11║金剛錍義解之中
X56n0936_p0568b12║
X56n0936_p0568b13║日東天台山沙門亮潤校閱