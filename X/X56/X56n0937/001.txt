X56n0937_p0568c01║
X56n0937_p0568c02║
X56n0937_p0568c03║
X56n0937_p0568c04║
X56n0937_p0568c05║No. 937
X56n0937_p0568c06║金剛錍釋文卷上
X56n0937_p0568c07║
X56n0937_p0568c08║荊谿尊者湛然撰後學玄箸海眼會
X56n0937_p0568c09║天台沙門時舉釋後學新伊大真校
X56n0937_p0568c10║四明十義書云：荊谿立於無情有性，正為顯圓妄
X56n0937_p0568c11║染即佛性，旁遮偏指清淨真如。據此，則四明已斷
X56n0937_p0568c12║盡金錍述作之意。故此文首於題下，先示抉膜之
X56n0937_p0568c13║旨。後於偏權疑碎而下，方示旁遮野客之意。又濫
X56n0937_p0568c14║霑釋典下，亦先明佛性正義。自曾於靜夜下，方對
X56n0937_p0568c15║野客耳。以此則知一書始末，正為顯圓妄染即佛
X56n0937_p0568c16║性義剛之一字，乃旁遮野客之偏執。使山家學大
X56n0937_p0568c17║乘者，毋惑於彼無情無性之見，而失徧具之旨。故
X56n0937_p0568c18║於性中點示體遍也。
X56n0937_p0568c19║金剛錍（圓【圖】金𮢋，以抉四眼無明之膜，令一切處悉見遮那佛性之指。偏權疑碎，加之以刪。假夢
X56n0937_p0568c20║寄客，立以賓主。觀者恕之。）
X56n0937_p0568c21║圓伊三點，不縱不橫，以喻圓融三德大教，示於佛
X56n0937_p0568c22║性體徧。四眼二智，萬象森羅；佛眼種智，真空冥寂。
X56n0937_p0568c23║以九界眾生雖有四眼，而無明未破，佛性不顯，故
X56n0937_p0568c24║以圓伊三德大教，以抉九界四眼無明之膜，使其
X56n0937_p0569a01║佛眼開明，見佛性之妙體也。九界三土之性既顯，
X56n0937_p0569a02║九界即遮那，三土即寂光，則一切之言合該十界，
X56n0937_p0569a03║故曰圓人即達九界三道，而見圓伊三德體徧。下
X56n0937_p0569a04║文亦云：一切世間，何所不攝？指義本於大經云：爾
X56n0937_p0569a05║時良毉即以金錍抉其眼膜，初以一指示之，問言：
X56n0937_p0569a06║見不？答言：未見。此抉見思之膜，示以真諦之指，未
X56n0937_p0569a07║見中道所證真理全是無明。復以二指示之，問言：
X56n0937_p0569a08║見不？答言：我猶未見。此抉塵沙之膜，示以俗諦之
X56n0937_p0569a09║指，未見中道猶是無明。復以三指示之，問言：見不？
X56n0937_p0569a10║答言：少見。此抉無明之膜，示以中道遮那佛性之
X56n0937_p0569a11║指，以圓人分破無明，分證中道，故云少見。故輔行
X56n0937_p0569a12║引涅槃疏云：既譬佛性，不應餘解，即以三諦而為
X56n0937_p0569a13║三指。初指如空，故云不見；三指如十住，故云少見，
X56n0937_p0569a14║即圓十住也。如是開決，則知四眼即佛眼，無明即
X56n0937_p0569a15║佛性，九界即佛界，空假即中道，有何一法而非遮
X56n0937_p0569a16║那佛性？圓伊雖具三德，乃即一論三，遮那即一，中
X56n0937_p0569a17║道之理乃即三而一。若知正因體徧，三一相即，何
X56n0937_p0569a18║所不徧也？但他宗惑於經中偏權之說，今直示以
X56n0937_p0569a19║圓實佛性，使其偏權之疑惑消滅，故喻之以剛，所
X56n0937_p0569a20║擬之處，無不碎壞也。蓋宗有所異，為護時情，不欲
X56n0937_p0569a21║正斥，故假夢寄客，立以賓主。觀此書者，必母罪也，
X56n0937_p0569a22║故曰恕之。此謙辭耳。
X56n0937_p0569a23║自濫霑釋典，積有歲年，未甞不以佛性義經懷，恐不
X56n0937_p0569a24║了之徒為苦行。大教斯立，功在於茲。萬派之通途，眾
X56n0937_p0569b01║流之歸趣，諸法之大旨，造行之所期。
X56n0937_p0569b02║然佛性之說，乃具徧之旨，自非潛心積學，不能通
X56n0937_p0569b03║明。濫霑釋典，積有歲年，非積學歟？未甞不以佛性
X56n0937_p0569b04║義經懷，非潛心歟？由斯二者，則涅槃佛性之文，得
X56n0937_p0569b05║以申通。若了此佛性，則可為教行之本。教行以此
X56n0937_p0569b06║為本，故超過諸說，不墮邪見。次舉譬中通途合大
X56n0937_p0569b07║旨，歸趣合所期。蓋教詮佛性之源，示眾生之本有，
X56n0937_p0569b08║如水發源，故曰通途。行則從因至果，趣於極果，如
X56n0937_p0569b09║流之歸海，故曰歸趣。
X56n0937_p0569b10║若是而思之，依而觀之，則凡聖一如，色香泯淨。阿鼻
X56n0937_p0569b11║依正，全處極聖之自心。毗盧身土，不逾下凡之一念。
X56n0937_p0569b12║若是，乃承上之辭。苟能了知如上佛性之旨，為教
X56n0937_p0569b13║行之本，則達一切諸法無非三千，有何一法非佛
X56n0937_p0569b14║性具之義？亦未始有一念而越三千之外。上言濫
X56n0937_p0569b15║霑釋典，即聞慧。能如是思，即思慧。能如是觀，即修
X56n0937_p0569b16║慧。即聞思修之三也。若然，尚何凡聖色香之異？又
X56n0937_p0569b17║雖依正各說，意實依正㸦融。凡聖者，或作六凡四
X56n0937_p0569b18║聖說。下文既約九一分，此不當四六分。雖曰色香，
X56n0937_p0569b19║則六塵在其中矣。佛性是一，故名一。如一色一香，
X56n0937_p0569b20║無非中道，則離染礙，故云泯淨。阿鼻依正下，佛界
X56n0937_p0569b21║具九界。且就極下界說，云阿鼻耳。毗盧身土下，九
X56n0937_p0569b22║界具佛界。既九一依正，互具互遍，即一念三千之
X56n0937_p0569b23║法。文雖未明言三千，而三千之旨在其中矣。故阿
X56n0937_p0569b24║鼻依正下，佛具三千諸法。毗盧身土下，乃生具三
X56n0937_p0569c01║千諸法。只一三千，心佛眾生，一一具足，三無差別。
X56n0937_p0569c02║此之四句，為下文對他宗破立佛性之張本也。暨
X56n0937_p0569c03║下文以此三千妙旨破立之後，而野客方知一家
X56n0937_p0569c04║所立不思議境，一念三千之功。始陳請之曰，云何
X56n0937_p0569c05║三千？是知今雖不明言三千，而三千之旨在其中
X56n0937_p0569c06║矣。
X56n0937_p0569c07║曾於靜夜，久而思之，思之未已，怳焉如睡，不覺寱云：
X56n0937_p0569c08║無情有性。
X56n0937_p0569c09║荊谿將顯圓宗，折衝異論，故設睡夢以發言，立野
X56n0937_p0569c10║客以發問，皆托事明理，強立問答，假立賓主，恍惚
X56n0937_p0569c11║似睡，非實睡也，故曰恍焉如睡。
X56n0937_p0569c12║仍於睡夢，忽見一人云：僕野客也，容儀麤獷，進退不
X56n0937_p0569c13║恒，逼前平立。
X56n0937_p0569c14║此下對斥外人所計言之。野則鄙之之辭，客則外
X56n0937_p0569c15║之之意。言其未領佛性以來，有若野客容儀等者，
X56n0937_p0569c16║則敘情狀如此。由其未深圓理，不能住於柔和善
X56n0937_p0569c17║順之地，故見之於容儀麤獷爾。由其不守宗途，出
X56n0937_p0569c18║入彼此進退失據，故見之去就不常耳。直欲與今
X56n0937_p0569c19║爭衡竝驅，故云逼前平立。
X56n0937_p0569c20║謂余曰：向來忽聞無情有性，仁所述耶？余曰：然。
X56n0937_p0569c21║彼將欲挾其所承之說，與夫涅槃斥非之文，以難
X56n0937_p0569c22║一家建義，故先定其宗旨云。向來等言然者，汎應
X56n0937_p0569c23║之也。
X56n0937_p0569c24║客曰：僕恭尋釋教，薄究根源，盛演斯宗，豈過雙林？最
X56n0937_p0570a01║後極唱究竟之談，而云佛性非謂無情，仁何獨言無
X56n0937_p0570a02║情有耶？
X56n0937_p0570a03║恭尋薄究，亦謙辭耳。他以涅槃為極唱，由古人立
X56n0937_p0570a04║涅槃為第五時極唱，謂法華談萬善同歸，未及雙
X56n0937_p0570a05║樹佛性極唱也。故今云豈過雙樹等涅槃。既曰瓦
X56n0937_p0570a06║石非佛性，仁何獨言無情有性也。
X56n0937_p0570a07║余曰：古人尚云一闡提無，云無情無，未足可怪。然以
X56n0937_p0570a08║教分大小，其言碩乖。若云無情，即不應云有性；若云
X56n0937_p0570a09║有性，即不合云無情。
X56n0937_p0570a10║古人尚云闡提無者，指彼三無二有之家，言闡提
X56n0937_p0570a11║無佛性也。如此則成有情，亦無佛性。汝云無情無
X56n0937_p0570a12║性，未足可怪，此且與之。在古人雖然，若今家以教
X56n0937_p0570a13║分大小，其言大乖。此之大小，當約偏圓以分。如下
X56n0937_p0570a14║文云：藏通三乘俱未稟性，別人初心所稟未周，故
X56n0937_p0570a15║此七人可云無情，不云有性。圓人始末知理不二，
X56n0937_p0570a16║心外無境，誰情無情？如此則無情無性之言屬前
X56n0937_p0570a17║三教，是權是小？無情有性屬於圓教，雖不明言四
X56n0937_p0570a18║教，而四教之義在其中矣。至下文野客具知其義，
X56n0937_p0570a19║方請問云：聞仁所宗四教釋義，可得聞耶？
X56n0937_p0570a20║客曰：涅槃部大，云何竝列？余曰：以子不閑佛性進否、
X56n0937_p0570a21║教部權實，故使同於常人疑之。
X56n0937_p0570a22║此文由上教分大小而生。若云大無無情，涅槃豈
X56n0937_p0570a23║非大教？何以無情、佛性竝列野客在前？不知佛性
X56n0937_p0570a24║體徧。荊谿以教別大小而覈之，野客於此又執部
X56n0937_p0570b01║難教，乃謂涅槃部大。部既是大，只可列有性之大，
X56n0937_p0570b02║云何又列無情之小？荊谿於此又以其不解教部
X56n0937_p0570b03║權實、佛性進否而斥之。蓋涅槃部雖是大，部中談
X56n0937_p0570b04║教有權有實，所以佛性有進有否。故曰：以子不閑
X56n0937_p0570b05║佛性進否、教部權實，故使同於常人疑之。何者？涅
X56n0937_p0570b06║槃部屬醍醐，其如部中談教，有權教之小，有實教
X56n0937_p0570b07║之大。大教中正因佛性徧一切處名進，權教中緣
X56n0937_p0570b08║了佛性局在有情名否。以子不思部中談教有權
X56n0937_p0570b09║有實，遂乃執權緣了難實，正因疑於實教，正因不
X56n0937_p0570b10║遍瓦石，故同於常人疑之也。
X56n0937_p0570b11║今且為子委引經文，使後代好引此文，證佛性非無
X56n0937_p0570b12║情者，善得經旨，不昧理性，知余所立，善符經宗。
X56n0937_p0570b13║今且為子委引涅槃經中瓦石緣了不遍之權文，
X56n0937_p0570b14║證佛性非無情者，善得經中權教緣了不遍之旨，
X56n0937_p0570b15║不昧實教正因體遍之宗，知余所立眾生正因體
X56n0937_p0570b16║遍，善符合於經文所談佛性之宗。
X56n0937_p0570b17║今立眾生正因體徧，經文亦以虗空譬之。故三十一
X56n0937_p0570b18║迦葉品云：眾生佛性猶如虗空，非內非外。若內外者，
X56n0937_p0570b19║云何得名一切處有？請觀有之一字，虗空何所不收？
X56n0937_p0570b20║故知經文不許唯內專外，故云非內外等，及云如空。
X56n0937_p0570b21║既云眾生佛性，豈非理性正因？
X56n0937_p0570b22║今立眾生正因體徧，荊谿立也。經文亦以虗空譬
X56n0937_p0570b23║之，符經宗也。經談常住佛性為宗，佛性之體徧一
X56n0937_p0570b24║切處，故以虗空譬之。虗空喻文出迦葉品。眾生佛
X56n0937_p0570c01║性非內非外，猶如虗空非內非外。眾生心中本有
X56n0937_p0570c02║佛性，遍一切處無有𦊱礙，故以虗空為譬。所喻佛
X56n0937_p0570c03║性，非局於心之內，非局於色之外；能喻虗空，非局
X56n0937_p0570c04║此內，非局彼外。若局內外者，云何得名一切處有？
X56n0937_p0570c05║今請野客觀經中有之一字，虗空何所不收？故云
X56n0937_p0570c06║經文不許惟局內心及專外色，是故得名非內非
X56n0937_p0570c07║外一切處有等，及云佛性猶如虗空。既云眾生佛
X56n0937_p0570c08║性，豈非因心理性之具？非內非外即是中道正因，
X56n0937_p0570c09║故曰豈非理性正因。所言佛性者，因不名佛，果不
X56n0937_p0570c10║名性，因人具有果人之性，故曰佛性。在荊谿則曰
X56n0937_p0570c11║眾生正因，在經文則曰眾生佛性；在荊谿則曰體
X56n0937_p0570c12║遍，在迦葉則曰猶如虗空。既云佛性本來周遍，何
X56n0937_p0570c13║假今立？良由野客但知權教緣了局在有情，不知
X56n0937_p0570c14║實教正因體遍瓦石等。對其不知，故云立也。雖云
X56n0937_p0570c15║正徧，非但中理本有三種，三理元遍，達性成修，修
X56n0937_p0570c16║三亦遍。但為了因未曾發心，緣因未曾加行，性雖
X56n0937_p0570c17║具三，以在迷故，開乃成合，故但同名理性正因而
X56n0937_p0570c18║已。一切眾生皆有正性，與下文即此全是理性三
X56n0937_p0570c19║因未發心等是同。但野客不了此意，却作權教緣
X56n0937_p0570c20║了而說，故以緣了難正也。
X56n0937_p0570c21║次迦葉問：云何名為猶如虗空？佛乃以果地無礙而
X56n0937_p0570c22║答。迦葉！豈非正因因果不二？
X56n0937_p0570c23║然佛性之體，具足諸法，非內外，遍虗空，同法界，無
X56n0937_p0570c24║有罣礙。是以前三十一卷迦葉品中，如來以虗空
X56n0937_p0571a01║為佛性喻。由迦葉權機，不曉虗空喻徧之旨故。至
X56n0937_p0571a02║三十三卷中，問云：眾生佛性，云何名為猶如虗空？
X56n0937_p0571a03║今但略引一句爾。此是問因。以迦葉不但不解所
X56n0937_p0571a04║喻佛性，仍復不解能喻之空，迷實執權。如來爾時，
X56n0937_p0571a05║欲顯實教正因，因果不二，不將因答，乃以果地依
X56n0937_p0571a06║正融通無礙之事，而答迦葉。章安科此文云：佛性
X56n0937_p0571a07║虗空，文有三節：先明佛性同虗空，非三世攝；二明
X56n0937_p0571a08║佛性同虗空，非內外；後明佛性同虗空，無罣礙。即
X56n0937_p0571a09║今云果地無礙，而答迦葉。迦葉問因，如來答果。以
X56n0937_p0571a10║由迦葉權機，惑果事而迷因理，齊已領解故。以果
X56n0937_p0571a11║上緣，了是有為。問
X56n0937_p0571a12║由佛果？答：迦葉乃以權智斷果，果上緣了悉皆是有。
X56n0937_p0571a13║難：佛空喻法喻不齊，故迦葉云：如來、佛性、涅槃是有，
X56n0937_p0571a14║虗空應當亦是有耶？佛先順問答，次復宗明空。先順
X56n0937_p0571a15║問云：為非涅槃說為涅槃？非涅槃者，謂有為煩惱。為
X56n0937_p0571a16║非如來說為如來？非如來者，謂闡提、二乘。為非佛性
X56n0937_p0571a17║說為佛性？非佛性者，謂牆壁、瓦礫。今問：若瓦石永非，
X56n0937_p0571a18║二乘煩惱亦永非耶？故知經文寄方便教說三對治，
X56n0937_p0571a19║暫說三有以斥三非。
X56n0937_p0571a20║此大經文章，安科為佛性異虗空？述者於斯，先敘
X56n0937_p0571a21║出難意，而後引文。迦葉通舉因果三法為難者，蓋
X56n0937_p0571a22║由如來以果答因，意顯因果不二。迦葉以果推因，
X56n0937_p0571a23║因果俱有，故舉三法以難虗空。法喻有無不齊，如
X56n0937_p0571a24║來從而亦順問而答之以三。故記主首敘云：迦葉
X56n0937_p0571b01║乃以權智斷果，即如來、涅槃二法也，此即是果。果
X56n0937_p0571b02║上緣了，乃佛性之一，此即是因。迦葉不了佛答，乃
X56n0937_p0571b03║實教正因。因果不二，乃認為權智斷果，有緣了性
X56n0937_p0571b04║也。此之智斷，有證有見，果由因尅。以因修緣，故果
X56n0937_p0571b05║尅斷；以因修了，故果尅智。因中惡法破盡，而證是
X56n0937_p0571b06║果。是果者，功由別修，豈非在因有修，在果有證？因
X56n0937_p0571b07║果既喻虗空，虗空是無，法喻不齊，乃成佛性異虗
X56n0937_p0571b08║空之喻也。故迦葉云：如來、佛性、涅槃是有，虗空應
X56n0937_p0571b09║當亦是有耶？如來以果驗因，皆如虗空；迦葉以果
X56n0937_p0571b10║驗因，與虗空異。教部權實，佛性進否，由之而有，所
X56n0937_p0571b11║以科分佛性與虗空同異者在此。故記主有帶權
X56n0937_p0571b12║說實，分正緣了之語，與夫尋常一向權實各說三
X56n0937_p0571b13║因之義不同也。何者？迦葉難權即緣了，佛性與虗
X56n0937_p0571b14║空異，是佛性之否也；如來說實即是正因，佛性與
X56n0937_p0571b15║虗空同，是佛性之進也。迦葉既以權為難，佛亦順
X56n0937_p0571b16║以權為答，則三非之文，正是帶權說三，二果一因
X56n0937_p0571b17║也。如來、涅槃，果也；佛性，因也。只緣錯認權教智斷
X56n0937_p0571b18║之果，乃謂緣了之因有修，智斷之果有證。虗空之
X56n0937_p0571b19║體是無，何得以虗空之無，喻佛性之有？只緣權教
X56n0937_p0571b20║因果不即，能所不忘，故至果時不忘因性，所以智
X56n0937_p0571b21║斷二果與果上緣了悉皆是有。難：佛空喻法喻不
X56n0937_p0571b22║齊，只緣迦葉權機，先則迷因，次則迷果，因合而果
X56n0937_p0571b23║開，是故雙挾因果併問。故云：如來佛性涅槃是有，
X56n0937_p0571b24║虗空是無。云何以虗空之無喻佛性之有？虗空應
X56n0937_p0571c01║當亦是有耶？此辯佛性異虗空也。如來說因果在
X56n0937_p0571c02║實，以空喻遍；迦葉解因果為權，以空喻無。迦葉既
X56n0937_p0571c03║不曉實教之中因果不二，故佛覆實順權答三：先
X56n0937_p0571c04║權順問而答三非，次則復於實教佛性之宗以明
X56n0937_p0571c05║虗空喻遍之旨。先順問云：為非涅槃說為涅槃，非
X56n0937_p0571c06║涅槃者，謂有為煩惱，佛證於果方是涅槃，因中有
X56n0937_p0571c07║為煩惱非是涅槃，此以涅槃之果斥於煩惱之因
X56n0937_p0571c08║也。為非如來說為如來，非如來者，謂闡提、二乘，佛
X56n0937_p0571c09║證於果方是如來，因中闡提、二乘非是如來，此以
X56n0937_p0571c10║如來之果斥於二乘之因也。以由權教因果不即，
X56n0937_p0571c11║是故以果而斥於因。為非佛性說為佛性，非佛性
X56n0937_p0571c12║者，謂墻壁瓦礫有情中方有佛性，瓦石無情不有
X56n0937_p0571c13║佛性，以此有情之因斥無情之因。由權教色心不
X56n0937_p0571c14║即，故以有情斥無情也。今問：若瓦石永無佛性，應
X56n0937_p0571c15║闡提、二乘永非如來，有為煩惱永非涅槃也。故知
X56n0937_p0571c16║經文正意在圓，佛寄方便權教說三對治：說果上
X56n0937_p0571c17║有涅槃，對斥煩惱非涅槃；暫說果上有如來，對斥
X56n0937_p0571c18║二乘非如來；暫說有情有佛性，對斥瓦石非佛性。
X56n0937_p0571c19║故曰：暫說三有以斥三非，權用三教以為蘇息，實
X56n0937_p0571c20║不保權以為究竟。故此權後便用實教之義，而總
X56n0937_p0571c21║結云：一切世間無非虗空對於虗空等。自古於此
X56n0937_p0571c22║有辯三非之難，乃謂迦葉問三，如來答三，顯然各
X56n0937_p0571c23║有三法。何故荊谿在後結斥，野客但作緣了二法
X56n0937_p0571c24║而敘，乃曰：緣了難正，殊不相應。須知迦葉問三者，
X56n0937_p0572a01║乃云：如來佛性涅槃是有，虗空應當亦是有耶？此
X56n0937_p0572a02║即迦葉問三也。為非涅槃說為涅槃等，此是如來
X56n0937_p0572a03║答三也。若知經中佛意與記中荊谿之意，則可知
X56n0937_p0572a04║矣。經意通因果，祖意唯局因。如迦葉問三，如來答
X56n0937_p0572a05║三，有因有果，此乃經意通因果也。荊谿與野客所
X56n0937_p0572a06║辯者，不辯如來涅槃之果，只辯瓦石非性之因。野
X56n0937_p0572a07║客亦不執如來涅槃而難，乃執瓦石一非性文而
X56n0937_p0572a08║難，故曰：祖意局在因。是故荊谿在前但云：不覺寱
X56n0937_p0572a09║云無情有性。野客亦只執瓦石非性之權文而難
X56n0937_p0572a10║曰：而云佛性非謂無情，仁何獨言無情有耶？此乃
X56n0937_p0572a11║以權緣了難實正因，是故斥其不知教之權實，云：
X56n0937_p0572a12║緣了難正，殊不相應。應知只一佛性之言，在如來
X56n0937_p0572a13║則為實教正因；在迦葉認為權教緣了只一佛性
X56n0937_p0572a14║之言，在荊谿則為實教正因。墻壁瓦礫有佛性，在
X56n0937_p0572a15║野客執為權教緣了墻壁瓦礫無佛性，是故斥云：
X56n0937_p0572a16║緣了難正，殊不相應。若孤山佛性居中，義兼上下，
X56n0937_p0572a17║與夫澄子照之說，不欲敘破
X56n0937_p0572a18║故此文後便即結云：一切世間無非虗空對於虗空。
X56n0937_p0572a19║佛意以瓦石等三以為所對，故云對於虗空，是則一
X56n0937_p0572a20║切無非如來等三。迦葉復以四大為竝，令空成有。故
X56n0937_p0572a21║迦葉云：世間亦無非四大對。四大是有，虗空無對，何
X56n0937_p0572a22║不名有？迦葉意以空無對故，有之大也。佛於此後捨
X56n0937_p0572a23║喻從法，廣明涅槃不同虗空。若涅槃不同，餘二亦異。
X56n0937_p0572a24║故知經以正因結難：一切世間何所不攝，豈隔煩惱
X56n0937_p0572b01║及二乘乎？虗空之言何所不該，安棄墻壁瓦石等耶？
X56n0937_p0572b02║佛後復云：空與涅槃雖俱非世攝，涅槃、如來有證有
X56n0937_p0572b03║見，虗空常故，是故不然。豈非正與緣了不同？
X56n0937_p0572b04║佛先順問答，乃暫說三有，以斥三非。故今不容不
X56n0937_p0572b05║以實教正因，結顯歸源虗空體遍之圓宗也。故結
X56n0937_p0572b06║云：一切世間無非虗空對於虗空。既是無非虗空
X56n0937_p0572b07║對於虗空，此明虗空無待對也。既是無非涅槃對
X56n0937_p0572b08║於涅槃，涅槃無待對也。既是無非如來對於如來，
X56n0937_p0572b09║如來無待對也。既是無非佛性對於佛性，佛性無
X56n0937_p0572b10║待對也。無其三非，此三皆是，即是三非，而為三是
X56n0937_p0572b11║非對。是說涅槃疏中作此消經，不可以無非作無
X56n0937_p0572b12║不消也。佛意以瓦石等三為所對，虗空為能對，故
X56n0937_p0572b13║云對於虗空。虗空喻如來果遍為能對，闡提二乘
X56n0937_p0572b14║為所對，則闡提即是如來。虗空喻涅槃果遍為能
X56n0937_p0572b15║對，有為煩惱為所對，則有為煩惱即是涅槃。虗空
X56n0937_p0572b16║喻佛性周遍，即佛性為能對，牆壁瓦石為所對，則
X56n0937_p0572b17║墻壁瓦石即是佛性。是則一切無非如來，一切世
X56n0937_p0572b18║間皆是如來；一切無非涅槃，一切皆是涅槃；一切
X56n0937_p0572b19║無非佛性，一切皆是佛性。是則一切無非如來等
X56n0937_p0572b20║三。一切世間無非虗空對於虗空，虗空無對，是故
X56n0937_p0572b21║名無。迦葉在前，以法喻不齊，難空非有，乃云：如來、
X56n0937_p0572b22║佛性、涅槃是有，虗空應當亦是有耶？今來迦葉復
X56n0937_p0572b23║有四大無對，難空非無，令空成有。故迦葉難云：不
X56n0937_p0572b24║但無非虗空對於虗空，一切世間亦乃無非四大
X56n0937_p0572c01║對於四大。四大無對，既得是有；虗空無對，何不名
X56n0937_p0572c02║有？迦葉意以四大無對，是故有之小；虗空無對，是
X56n0937_p0572c03║故有之大也。雖作此難，佛竟不答。迦葉本以四大
X56n0937_p0572c04║無對名有，難於虗空無對亦應是有。若四大無對
X56n0937_p0572c05║言之，但無外道所計，非四大來對四大，故名為無。
X56n0937_p0572c06║而四大中，地、水、火、風各有相對，但以四大無對，得
X56n0937_p0572c07║名為有。若虗空之中，更無一佛相對，得名為無。難
X56n0937_p0572c08║既不成，故佛不答。迦葉既不曉實教虗空之喻，故
X56n0937_p0572c09║佛於此復捨實教虗空之喻，從於權教涅槃之法，
X56n0937_p0572c10║廣明權教涅槃之法不同。實教虗空之喻具有一
X56n0937_p0572c11║十五句，明其不同，故曰廣明。若權教涅槃不同實
X56n0937_p0572c12║教虗空，則權教如來佛性亦不同實教虗空，故餘
X56n0937_p0572c13║二亦異。如是則權教因果皆不遍矣。故知前來經
X56n0937_p0572c14║文乃以正因結難，乃云一切世間無非虗空，對於
X56n0937_p0572c15║虗空正喻實教因果皆遍。一切世間之言非獨攝
X56n0937_p0572c16║於瓦石，故云何所不攝，豈隔煩惱及二乘乎？虗空
X56n0937_p0572c17║之言不獨該於二乘煩惱而已，故云何所不該，安
X56n0937_p0572c18║棄墻壁瓦礫等耶？佛以正因結難之後，復以實教
X56n0937_p0572c19║虗空、權教涅槃雖則俱非三世所攝，權教如來有
X56n0937_p0572c20║證有見，具有一十五句，所以是有；實教虗空常住
X56n0937_p0572c21║不變，故無證無見，無一十五句，所以是無。是故不
X56n0937_p0572c22║然。故總結云：豈非正與緣了不同？若據涅槃經，但
X56n0937_p0572c23║云涅槃有證有見，不云如來有證有見。今文例顯，
X56n0937_p0572c24║是故通云涅槃如來。上文則曰：若涅槃不同，餘二
X56n0937_p0573a01║亦異。涅槃如來是所尅之果，既其是權；緣了佛性
X56n0937_p0573a02║是能尅之因，亦即是權。能喻虗空以常住故，既其
X56n0937_p0573a03║是實；所喻正因以體遍故，亦只是實。豈非實教正
X56n0937_p0573a04║因與權教緣了不同？此乃結示經文，斥於野客消
X56n0937_p0573a05║文釋義之失。
X56n0937_p0573a06║次佛復宗顯空非有，故恐世人以邪計空為佛性喻，
X56n0937_p0573a07║更以一十復次而遮其非。
X56n0937_p0573a08║前文云：佛先順問答，次復宗明空。先順問答，已如
X56n0937_p0573a09║前說。次復宗明空，今當辯之。復本說實教眾生佛
X56n0937_p0573a10║性非內非外之宗，顯於虗空之喻。以其虗空無待
X56n0937_p0573a11║故，故云非有，非同權教有待對而說三。有由佛性
X56n0937_p0573a12║無待對故，遍一切處，喻如虗空無待對故，遍一切
X56n0937_p0573a13║處。若其外道所計邪空，已有局限，非佛性喻，故恐
X56n0937_p0573a14║世人以外道所計邪空為佛性喻，故更以一十復
X56n0937_p0573a15║次而遮其非。遮其邪空，顯於正教。以情分別，一切
X56n0937_p0573a16║皆邪，正教亦邪；離情分別，一切皆正，邪空皆正。若
X56n0937_p0573a17║以理言之，魔界如、佛界如，而邪正體一，何邪正之
X56n0937_p0573a18║有？外道邪空之計，即性惡法門一十復次所遮其
X56n0937_p0573a19║非，全是佛性所遍之處，誰言邪空非是佛性？若佛
X56n0937_p0573a20║性外更有邪空，魔能說之，即同魔事。今取明於圓
X56n0937_p0573a21║常大覺之宗，豈有邪正是非分別之相？以情從理，
X56n0937_p0573a22║故有邪正之分；以理簡情，乃有邪正之辯。邪正既
X56n0937_p0573a23║其不同，是故邪空非佛性喻，故用復次而遮其非。
X56n0937_p0573a24║大意各有三：初牒外計，次牒佛斥，後斥世同邪。然
X56n0937_p0573b01║文有存略，或略佛斥，或廣經文，亦不須一一對經
X56n0937_p0573b02║攷證，蓋述者貴義易顯故也。
X56n0937_p0573b03║初云：世人言虗空者，名為無色、無對、不可見。佛言：此
X56n0937_p0573b04║即心所，三世所攝。語似心所，故佛破之。世言身內，何
X56n0937_p0573b05║殊心所？
X56n0937_p0573b06║世人者，非今所斥，乃經中佛斥者也。既空為非現
X56n0937_p0573b07║見有對之色，此語全似心所法矣。故佛斥言：此即
X56n0937_p0573b08║心所，非性空無礙，莫喻佛性。今他宗計佛性，惟局
X56n0937_p0573b09║有情身內，不徧無情，何殊外道所計虗空似心所
X56n0937_p0573b10║耶？
X56n0937_p0573b11║復次，外道言：虗空者即是光明。佛言：亦是色法。世言
X56n0937_p0573b12║身內何殊色法？
X56n0937_p0573b13║邪計光明即是於空。佛斥光明乃是色法，外人不
X56n0937_p0573b14║知光明乃空所容之色，法色無常，豈無礙空？今世
X56n0937_p0573b15║人計佛性局在身內，昧於佛性之體遍一切處，不
X56n0937_p0573b16║隔情與無情。若在身內，正同外計，但以空中光色
X56n0937_p0573b17║而為空也。
X56n0937_p0573b18║有云住處，世言身內，豈非住處？
X56n0937_p0573b19║計空有處所，如東西二室，一滿一空。佛斥若有住
X56n0937_p0573b20║處，即亦是色法三世所攝，非常住空。世人執佛性
X56n0937_p0573b21║局於身內，不遍無情，即邪計空有於住處，滿室無
X56n0937_p0573b22║空，空室有空。
X56n0937_p0573b23║有云：次第世言身內，必須隨身剎那時運。
X56n0937_p0573b24║疏云：次第，如簫管中及空門向內。數人云：牕內見
X56n0937_p0573c01║於牕外之空，先於第一牕櫺中見，次於第二、第三
X56n0937_p0573c02║中見，故是次第。世人計佛性在有情身內，此之佛
X56n0937_p0573c03║性必須隨於身內剎那之心，念念生滅，未念、欲念、
X56n0937_p0573c04║正念、念已，四運次第，時時遷運，佛性隨身即有次
X56n0937_p0573c05║第，正同外道所計虗空而有次第。
X56n0937_p0573c06║有云：不離三法：一、空，二、實，三者、空、實。佛言：若言空者，
X56n0937_p0573c07║有處無故；若言實者，空處無故；若言空、實，二處無故。
X56n0937_p0573c08║世言：身內猶闕外，計空及二俱。
X56n0937_p0573c09║經云：有言：夫虗空者，不離三法，止空及二俱。疏云：
X56n0937_p0573c10║一、空在空處，有中無空；二、空在有處，無處無空；三、
X56n0937_p0573c11║在有無處，如濕爛物，當爛未爛。當爛即義當於空，
X56n0937_p0573c12║未爛即義當於實。即空實處明有空，佛斥可見。今
X56n0937_p0573c13║世人計有情有性，即但得外計有處有空之義，而
X56n0937_p0573c14║尚缺於空及二俱也。
X56n0937_p0573c15║有云：作法如去舍等，世言身沒與真相應，即同作法。
X56n0937_p0573c16║言造作法，如去屋舍、去樹林而作虗空。世人言佛
X56n0937_p0573c17║性在有情身內，正屬別教破九界而顯佛界。破九
X56n0937_p0573c18║界，故云身沒；顯佛界故，故云與真相應。若云破九
X56n0937_p0573c19║界方顯佛性，即同外道所計去舍拔樹方見虗空
X56n0937_p0573c20║也。
X56n0937_p0573c21║有云：無礙處。佛言：有分有具，餘處無故。世言身內，餘
X56n0937_p0573c22║處則無。
X56n0937_p0573c23║有云：虗空即無礙處。佛言：此無礙處，為分有十方
X56n0937_p0573c24║空耶？為具有十方空耶？若言此處具有虗空，其餘
X56n0937_p0574a01║諸處無虗空。世人云：有情身內有佛性，無情色上
X56n0937_p0574a02║無佛性。正同外道所計，此處具有虗空，餘處則無
X56n0937_p0574a03║於虗空也。
X56n0937_p0574a04║有云：與有竝合。佛言：合有三種：一、如鳥投樹；二、如羊
X56n0937_p0574a05║相𧢻；三、如二指已合。世言：身內如二指合。
X56n0937_p0574a06║有云：虗空與有竝合。佛言：合有三種：一、如鳥投樹，
X56n0937_p0574a07║有情之鳥、無情之樹，其業有異，名異業合；二、如羊
X56n0937_p0574a08║相𧢻，則彼此是羊，名共業合；三、如二雙指合在一
X56n0937_p0574a09║處，空體用已合，如一雙指已合，物體用已合，亦如
X56n0937_p0574a10║一雙指已合，兩種已合共業為一處，名已合共合。
X56n0937_p0574a11║今文且云如二指已合，此是文略。世人言有情身
X56n0937_p0574a12║內有佛性者，正如外道所計空之體用與所計物
X56n0937_p0574a13║之體用各自已合，今共合為一處，如此則同彼身
X56n0937_p0574a14║內與佛性共為一處也。
X56n0937_p0574a15║有云：如器中空，世言身內，何異器中？
X56n0937_p0574a16║外計空在器中，如果在器。今直言如器中空，欲使
X56n0937_p0574a17║文義易顯故也。佛斥云：如是虗空，先無器時，在何
X56n0937_p0574a18║處住？若有住處，虗空則多。如其多者，云何言常、言
X56n0937_p0574a19║一、言遍？世言身內有性，先無身時，性在何處住？若
X56n0937_p0574a20║有住處，佛性則多。如其多者，云何言常、言一、言遍？
X56n0937_p0574a21║有云：所指之處，佛言則有方面，世言身中，豈非方面？
X56n0937_p0574a22║外計即所指之處，便為虗空。佛斥所指處，不出四
X56n0937_p0574a23║方。今云方面，即四方也。空無方所，世言身內有性，
X56n0937_p0574a24║局於方所，同彼邪空。佛性不爾，遍一切處，非內非
X56n0937_p0574b01║外。
X56n0937_p0574b02║佛總結云：從因緣生，皆是無常。故此一十邪計虗空
X56n0937_p0574b03║非佛性喻，是無常故，三世攝故，虗空異彼，徧一切處。
X56n0937_p0574b04║此違迦葉問，復宗符空以喻正因。
X56n0937_p0574b05║佛於一十復次之後，總結斥云：有法若從因緣生
X56n0937_p0574b06║者，皆是無常。既從邪無因緣而起妄計，云何能常？
X56n0937_p0574b07║故此邪空不可以喻正因佛性。佛性是常，邪空是
X56n0937_p0574b08║無常，三世攝故。佛性是遍，邪空質礙，局方所故。自
X56n0937_p0574b09║非開宗所說空性無礙，非內非外，遍一切處者，何
X56n0937_p0574b10║以喻今正因佛性？唯此正因佛性，方可取喻無礙
X56n0937_p0574b11║之空。此所以違迦葉之問，復說實教之宗，方符體
X56n0937_p0574b12║徧之空，足喻正因之性。故曰故此一十邪計虗空
X56n0937_p0574b13║等邪。
X56n0937_p0574b14║世人何以棄佛正教，明於邪空？云何乃以智斷果上，
X56n0937_p0574b15║緣了佛性，以難正因？如來是智果，涅槃是斷果，故智
X56n0937_p0574b16║斷果上，有緣了性。所以迦葉難云：如來佛性，涅槃是
X56n0937_p0574b17║有。世人多引涅槃為難，故廣引之，以杜餘論。子應不
X56n0937_p0574b18║見涅槃之文，空斆世人瓦石之妨，緣了難正，殊不相
X56n0937_p0574b19║應。此即子不知佛性之進否也。
X56n0937_p0574b20║此破野客偏權之執，顯佛性進否之旨。云何乃以
X56n0937_p0574b21║智斷果上緣了佛性以難正因？此斥野客以權難
X56n0937_p0574b22║實也。何謂智果？如來是智果。何謂斷果？涅槃是斷
X56n0937_p0574b23║果。何謂緣了佛性？故智斷果上有緣了性。故迦葉
X56n0937_p0574b24║前難云：如來佛性，涅槃是有。以由權教，如來涅槃
X56n0937_p0574c01║是所尅之果，緣了佛性是能尅之因，因果不亡，故
X56n0937_p0574c02║名為有。良由世人多引涅槃經中瓦石非性之權
X56n0937_p0574c03║文為難，故荊谿廣引經中權實之文，以杜絕後代
X56n0937_p0574c04║執無情無性之餘論也。吾子野客，想應不見涅槃
X56n0937_p0574c05║經中權實之文，空效世人瓦石之妨，正當以權教
X56n0937_p0574c06║緣了難實教正因，故云緣了難正，殊不相應。若知
X56n0937_p0574c07║實教正因體遍名進，權教緣了不遍名否，則不以
X56n0937_p0574c08║權難實也。只由荊谿與野客所辯佛性之因，故斥
X56n0937_p0574c09║云：此即子不知佛性之進否也。
X56n0937_p0574c10║況復以空譬正緣了，猶局如迦葉所引三皆有者，此
X56n0937_p0574c11║乃涅槃帶權門說，故佛順迦葉三皆是有。若頓教實
X56n0937_p0574c12║說本有三種，三理元徧，達性成修，修三亦徧，欲示眾
X56n0937_p0574c13║生本有正性，且云正徧猶如虗空，欲赴末代以順迦
X56n0937_p0574c14║葉，豈非迦葉知機設疑？故佛覆實述權緣了，此子不
X56n0937_p0574c15║知教之權實。
X56n0937_p0574c16║此佛性之進否，由教之有權實。前已明佛性進否，
X56n0937_p0574c17║故今以教權實次之，即帶權說實也。若一向權實，
X56n0937_p0574c18║則三因俱局俱遍。今言一遍二不遍者，正是帶權
X56n0937_p0574c19║說實之義。故先云佛性如虗空，正譬實教正因體
X56n0937_p0574c20║遍。次云為非佛性是墻壁瓦礫，即是權教緣了不
X56n0937_p0574c21║遍，局在有情。權未即實，故名猶局。豈特緣了佛性
X56n0937_p0574c22║之因是權，如來涅槃亦皆是權。故繼之云如迦葉
X56n0937_p0574c23║所引三皆是有者，此乃涅槃經中帶權門說。即迦
X56n0937_p0574c24║葉問三在權，故佛順迦葉答三。三皆是有，有修有
X56n0937_p0575a01║證，局在有情，此乃如來說三在權。若頓教實說，眾
X56n0937_p0575a02║生心中本有正因佛種，本有了因佛種，本有緣因
X56n0937_p0575a03║佛種，此之三因能生果上之三德，故名為種。以無
X56n0937_p0575a04║始來唯有煩惱業苦而已，即此全是理性三因，故
X56n0937_p0575a05║三佛種即是三理。此三理性元遍一切，性三既遍，
X56n0937_p0575a06║達性成修，修三亦遍，是知三因之體本來周遍。由
X56n0937_p0575a07║了因未曾發心，緣因未曾加行，故性緣了同名正
X56n0937_p0575a08║因。佛示眾生本有正因佛性，且云正因猶如虗空。
X56n0937_p0575a09║於此實教正因之後，又說權教緣了，欲赴末代權
X56n0937_p0575a10║機，以順迦葉之權問。豈非迦葉知機在權，故設疑
X56n0937_p0575a11║問，疑其佛性喻於虗空，佛性是有，虗空應當亦是
X56n0937_p0575a12║有耶？既不曉實教正因虗空之喻，故以覆於實教
X56n0937_p0575a13║正因虗空之喻，述於權教緣了之性。子以緣了難
X56n0937_p0575a14║正，即是以權難實也。此即子不知教之權實也。
X56n0937_p0575a15║故涅槃中佛性之言不唯一種，如迦葉品下文云：言
X56n0937_p0575a16║佛性者，所謂十力、無畏、不共、大悲、三念、三十二相、八
X56n0937_p0575a17║十種好。子何不引此文令一切眾生亦無，何獨瓦石？
X56n0937_p0575a18║若云此是果德，眾生有此果性者，果性身土何不霑
X56n0937_p0575a19║於瓦石等耶？又若許因有果性者，世何但云十方諸
X56n0937_p0575a20║佛同一法身、力、無畏等，而不云生佛亦同法身、力、無
X56n0937_p0575a21║畏等，使一塵一心無非三身三德之性種也？若言但
X56n0937_p0575a22║有果地法身性者，何故經云十力、無畏乃至相好？又
X56n0937_p0575a23║復經中闡提等人四句辨性，子言眾生有性，為何眾
X56n0937_p0575a24║生有何等性？瓦石為復無四，何耶？又第六、第九及三
X56n0937_p0575b01║十二，皆以雜血五味用對凡夫、三乘及佛，何故佛性
X56n0937_p0575b02║在人差降不同？又二十七云：若修八正，即見佛性。婆
X56n0937_p0575b03║沙、俱舍悉有八正，乃至諸經咸有道品。為修何八正？
X56n0937_p0575b04║見何佛性？故子不知佛性進否。
X56n0937_p0575b05║此乃通引涅槃一經之中佛性之義，斥其不知佛
X56n0937_p0575b06║性之進否。故涅槃經中佛性之言，不但有緣，了不
X56n0937_p0575b07║遍瓦礫一種而已。言佛性處凡有多種，如迦葉品
X56n0937_p0575b08║之下文，即下第六、第九、第二十九、第三十二卷等
X56n0937_p0575b09║文，並有佛性之義。且迦葉品下文云：言佛性者，所
X56n0937_p0575b10║謂十力是佛性，無畏是佛性，十八不共法、大悲、三
X56n0937_p0575b11║念、三十二相、八十種好亦是佛性。雖是佛性，並是
X56n0937_p0575b12║果上所顯之德。有情眾生既無三十二相等，何不
X56n0937_p0575b13║引此文言一切眾生亦無佛性？何獨於瓦石非性
X56n0937_p0575b14║之文執無情無性耶？十力等並如法界次第，此乃
X56n0937_p0575b15║第一番反難野客有情無佛性也，以由野客但執
X56n0937_p0575b16║有情有佛性故。若云三十二相等乃果上所顯之
X56n0937_p0575b17║德，因中有情眾生有此果性者，果上身土互融、因
X56n0937_p0575b18║性本具，則因佛性遍身遍土，何故執其佛性不沾
X56n0937_p0575b19║於墻壁瓦石等耶？此乃第二難正顯有情有佛性
X56n0937_p0575b20║也。及若許眾生之因有果人性者，世人所弘華嚴
X56n0937_p0575b21║經中，何故但云十方諸佛同一法身力無畏等，而
X56n0937_p0575b22║不云眾生之因與諸佛之果亦同法身力無畏等？
X56n0937_p0575b23║果上三身依正互具，眾生心因有此果性，則使眾
X56n0937_p0575b24║生依報中一塵無情之色、正報中一念有情之心，
X56n0937_p0575c01║無非三德三身之性種，豈可云無情無佛性耶？此
X56n0937_p0575c02║是第三難其不曉佛說果德之意。佛說果上依正
X56n0937_p0575c03║融通，意在眾生因中本具，所謂談法界者未窮斯
X56n0937_p0575c04║妙，致使惑果事而迷因理，即此類也。又復若云眾
X56n0937_p0575c05║生但有果上法身性，而無報、應二身性者，何故經
X56n0937_p0575c06║云十力、無畏乃至三十二相、八十種好？十力、無畏
X56n0937_p0575c07║豈非報身？三十二相豈非應身？既是三身皆言佛
X56n0937_p0575c08║性，佛是果人，則一切眾生皆有果人之性，即是具
X56n0937_p0575c09║足三身佛性。法身報、應未嘗離於法身，豈可無報、
X56n0937_p0575c10║應二身之義耶？此是第四難其三身佛性體本相
X56n0937_p0575c11║即。又復大經三十二卷中，闡提、善人四句辯性：或
X56n0937_p0575c12║有佛性，闡提人有，善根人無，此辯修惡性；或有佛
X56n0937_p0575c13║性，善根人有，闡提人無，此辯修善性；或有佛性，二
X56n0937_p0575c14║人俱有，此辯性德性，即性善、性惡二人俱有；或有
X56n0937_p0575c15║佛性，二人俱無，此辯不退性，未入似位，故二人俱
X56n0937_p0575c16║無也。子但執云有情、眾生方有佛性，為是何等眾
X56n0937_p0575c17║生？為闡提眾生耶？為善根眾生耶？此乃難其不知
X56n0937_p0575c18║人有善、惡。言有性者，為是何等性？修善性耶？修惡
X56n0937_p0575c19║性耶？性德性耶？此乃難其不知性有善、惡。修性之
X56n0937_p0575c20║義，闡提起於修惡，則諸法皆惡，無一法在於修惡
X56n0937_p0575c21║外，則瓦、石之法亦有修惡之性；善根之人起於修
X56n0937_p0575c22║善，則諸法皆善，無有一法在於修善外，則瓦、石諸
X56n0937_p0575c23║法亦有此修善之性；闡提、善人俱有性、德性，則諸
X56n0937_p0575c24║法皆性，無有一法在於性、德外，則瓦、石諸法亦有
X56n0937_p0576a01║性、德性；二人俱無不退性，則瓦、石亦無不退性。如
X56n0937_p0576a02║是，則瓦、石亦可以此四句而辯於性，瓦、石為復無
X56n0937_p0576a03║四句耶？正彰其有。此乃難其不知瓦石可辯四句。
X56n0937_p0576a04║圓詮諸法色心不二，有情之心既有四句，無情之
X56n0937_p0576a05║色亦有四句。若然，則有情無情皆有佛性也。文中
X56n0937_p0576a06║雖未明言三千之相，而三千之旨在其中矣。此第
X56n0937_p0576a07║五番難其不知四句辯性之旨。如云：果性身土沾
X56n0937_p0576a08║於瓦石。又云：一塵一心無非三身三德之種性。復
X56n0937_p0576a09║云：四句辯性遍於瓦石。莫非性遍，故名為進。又第
X56n0937_p0576a10║六卷明藏教佛性，第九卷明別教佛性，及三十二
X56n0937_p0576a11║卷明通教佛性。此止觀以三教判三處，經文竝以
X56n0937_p0576a12║雜血五味用對凡夫、聲聞、緣覺及對於佛，何故三
X56n0937_p0576a13║教佛性在人差降不同？三教既其各異，佛性亦應
X56n0937_p0576a14║有殊，此是權教佛性不遍無情名之為否。又二十
X56n0937_p0576a15║七卷若修八正道即見佛性，修圓八正道此是能
X56n0937_p0576a16║觀觀也，即見佛性所顯之理也。此之佛性遍於諸
X56n0937_p0576a17║法名之為進。若三藏、婆沙論與俱舍論悉有八正，
X56n0937_p0576a18║見於佛性不遍諸法名之為否。乃至諸經若權若
X56n0937_p0576a19║實咸有八正道，見於佛性遍一切處名之為進。為
X56n0937_p0576a20║修權教八正，見於佛性不徧諸法名之為否耶？為
X56n0937_p0576a21║修何八正，見何佛性？既不能明此等權實教中所
X56n0937_p0576a22║談佛性有進有否，所以將權緣了難實正因，故曰：
X56n0937_p0576a23║此子不知佛性之進否也。已上通約涅槃經中所
X56n0937_p0576a24║明佛性之義，斥其不知佛性通否也。如此
X56n0937_p0576b01║客曰：何故權教不說緣、了二因遍耶？余曰：眾生無始
X56n0937_p0576b02║計我、我所，從所計示，未應說徧。涅槃經中帶權說實，
X56n0937_p0576b03║故得以空譬正，未譬緣、了。若教一向權，則三因俱局，
X56n0937_p0576b04║如別初心聞正亦局，藏性、理性一切俱然，所以博地
X56n0937_p0576b05║聞無情無。依迷示迷，云能造是；附權立性，云所造非。
X56n0937_p0576b06║又復一代已多顯頓，如華嚴中依、正不二，普賢、普眼
X56n0937_p0576b07║三無差別，大集染、淨一切融通，淨名不思議毛孔含
X56n0937_p0576b08║納，思益、網明無非法界，般若諸法混同無二，法華本、
X56n0937_p0576b09║末、實相皆如。涅槃唯防像、末謬執，分正、緣、了，別指方
X56n0937_p0576b10║隅。若執實迷權，尚失於實；執權迷實，則權、實俱迷。驗
X56n0937_p0576b11║子尚昧小乘由心，故暗大教心外無境。客曰：涅槃豈
X56n0937_p0576b12║唯兼帶說耶？余曰：約部通云一切兼帶，部中品內或
X56n0937_p0576b13║實、或權，如申迦葉難，別為末代一機而已，則權、實竝
X56n0937_p0576b14║明。若一向權，如恒河中七種眾生；若一向實，如三點、
X56n0937_p0576b15║二鳥、三慈、十德等。他皆准知，不可具述。如云色常、色
X56n0937_p0576b16║言，豈不收於一切依、正？何故制空令局限耶？此世人
X56n0937_p0576b17║不知教之權、實，
X56n0937_p0576b18║此通引一代權實之文，斥其不知教之權實。因前
X56n0937_p0576b19║文云：以空譬正，緣了猶局。故今野客問云：何故權
X56n0937_p0576b20║教不說二因佛性遍無情耶？余曰：蓋由眾生無始
X56n0937_p0576b21║以來，計於假名之我，及以五陰實法之我，所由於
X56n0937_p0576b22║此假名五陰而生計執，迷於佛性，故從其所計陰
X56n0937_p0576b23║心，點示緣了佛性，未應說遍無情。此乃涅槃經中
X56n0937_p0576b24║帶權緣了說實正因，故得以空譬實教正因，未譬
X56n0937_p0576c01║權教緣了，即帶權說實之文。所以權教只說緣了，
X56n0937_p0576c02║實教只說正因也。若教一向在權，則說三因俱局，
X56n0937_p0576c03║豈但緣了而已。如別教初心之人，聞正亦局，豈但
X56n0937_p0576c04║三因局在有情。至如名藏性、名理性、法界、實際，亦
X56n0937_p0576c05║竝約有情，故曰一切俱然。所以博地凡夫，定於無
X56n0937_p0576c06║情無佛性。依迷示迷者，就他所迷點示，云能造心
X56n0937_p0576c07║中具有佛性。附權教立性，云所造色而非佛性。此
X56n0937_p0576c08║是涅槃帶權之義，正意在於圓頓之實。此之圓頓，
X56n0937_p0576c09║不止涅槃，一代之中，已多顯圓體遍之旨。中間雖
X56n0937_p0576c10║有權小，正意在頓，故舉諸經云：如華嚴經中，依中
X56n0937_p0576c11║現正，正中現依，普賢行願無邊際，普眼廣大境界
X56n0937_p0576c12║身，以一剎種入一切，一切入一亦復然，心佛眾生
X56n0937_p0576c13║三無差別等，此豈非圓頓佛性之義耶？大集經中，
X56n0937_p0576c14║十界染淨，一切融通，此豈非圓頓佛性之義？淨名
X56n0937_p0576c15║經中，不思議品，須彌內芥子，芥子內須彌，毛孔含
X56n0937_p0576c16║納，此豈非圓頓佛性之義？思益經中，珠網光明，光
X56n0937_p0576c17║光相攝，一攝一切，一切攝一，諸法互融，無非法界，
X56n0937_p0576c18║此豈非圓頓佛性之義？般若經中，一切諸法，混同
X56n0937_p0576c19║無二，此豈非圓頓佛性之義？法華經中，諸法實相，
X56n0937_p0576c20║本末皆如，此豈非圓頓佛性之義？如上諸大乘經，
X56n0937_p0576c21║已被現在機緣。圓頓佛性之義，唯涅槃經中，為防
X56n0937_p0576c22║如來滅後，於像法末法之中，有謬執權實之機，須
X56n0937_p0576c23║明示權實之方隅，使其不昧。故於三因之中，分正
X56n0937_p0576c24║因性，別指於實，分緣了性，別指屬權，故云分正緣
X56n0937_p0577a01║了。苟權實不明，則權實互執。若執實教之正因，迷
X56n0937_p0577a02║於權教之緣了，不能了權即實，尚失於實，何況於
X56n0937_p0577a03║權而不失乎？若執權教緣了，迷於實教正因，則權
X56n0937_p0577a04║實俱亡矣。野客於涅槃頓教之中，尚迷權實之義，
X56n0937_p0577a05║驗子亦迷小乘諸法由心之義，則六道依正諸法，
X56n0937_p0577a06║由心所造，感果不虗，尚昧此意，何況圓實大教，萬
X56n0937_p0577a07║法唯心，心外無境，而能了達耶？若有一法從心外
X56n0937_p0577a08║生，則不名唯心即佛性，則萬法無非佛性，何間無
X56n0937_p0577a09║情？此野客不知四權教實，故特以三藏極小而斥
X56n0937_p0577a10║之，貶之極也。野客由前文云：涅槃經中帶權說實，
X56n0937_p0577a11║故得以空譬正，緣了猶局。故今問云：涅槃經中，合
X56n0937_p0577a12║應權則三因俱權，實則三因俱實，豈唯帶權緣了，
X56n0937_p0577a13║說實正因？故曰：涅槃豈唯兼帶說耶？余曰：蓋有由
X56n0937_p0577a14║也。若曰：通論部談四教，兼帶偏權而說圓實，故云
X56n0937_p0577a15║約部通云一切兼帶。若逐品各說，部中品內，或實
X56n0937_p0577a16║或權，權實非一，有權實兼帶說者，有一向權實者。
X56n0937_p0577a17║若兼帶說者，如迦葉品中，由答迦葉之難，初則難
X56n0937_p0577a18║實，如云：眾生佛性，云何名為猶如虗空？次則難權，
X56n0937_p0577a19║如云：如來佛性涅槃是有，虗空應當亦是有耶？此
X56n0937_p0577a20║則別為末代一機而說，宜於實教但說正因，宜於
X56n0937_p0577a21║權教但說緣了，此則權實兼帶而說也。若一向權，
X56n0937_p0577a22║如恒河中七種眾生者，約魚為喻也。魚等唯四，開
X56n0937_p0577a23║對有七，以喻從人云七種耳，謂常沒及暫出。常沒
X56n0937_p0577a24║如大魚，以喻闡提及凡夫有小善根者。出已則住
X56n0937_p0577b01║如坻彌魚，喻四念處并煖法人。出已觀方，觀方已
X56n0937_p0577b02║行，行已復住如䱜魚，喻頂法及須陀洹、斯陀含、阿
X56n0937_p0577b03║那含。到彼岸如神龜，水陸俱行喻阿羅漢并支佛。
X56n0937_p0577b04║經意以通教涅槃喻之若河，而以別破之云：此七
X56n0937_p0577b05║人皆不能修身戒心慧，故知是權也。若一向實，如
X56n0937_p0577b06║哀歎品中伊字三點以喻圓融三德，如鳥喻中明
X56n0937_p0577b07║二鳥雙遊以喻圓融二用，如梵行品明圓教眾生
X56n0937_p0577b08║法無緣之三慈，如德王品中明圓教十種三諦之
X56n0937_p0577b09║功德。已上諸品實義甚多，故名為等。其他品內所
X56n0937_p0577b10║明實義，準此可知，不可具述。此乃通指實教三因
X56n0937_p0577b11║之外，又復別指陳如品中因滅是色獲得常色之
X56n0937_p0577b12║言，豈不收於一切依正之色？此乃常住佛性之體，
X56n0937_p0577b13║是則佛性之體遍於有情無情，猶如虗空遍一切
X56n0937_p0577b14║處，何故局定佛性於有情身內？何故節制虗空令
X56n0937_p0577b15║局限耶？若以權緣了難實正因，此世人不知教之
X56n0937_p0577b16║權實。此約一代以斥野客不知教之權實者若此，
X56n0937_p0577b17║蓋荊谿深得一代權實之旨，故能斥於野客不知
X56n0937_p0577b18║佛性之進否也。
X56n0937_p0577b19║如二乘人處處聞大，尚至法華方信己性，悔來至此
X56n0937_p0577b20║財非己有，此豈非子不知父性耶？聞開權已方云口
X56n0937_p0577b21║生化生有分，故涅槃中猶恐未來一分有情不信己
X56n0937_p0577b22║身有如來性，及謂闡提未來永斷，示令知有及以不
X56n0937_p0577b23║斷，豈部內諸文全無頓耶？
X56n0937_p0577b24║此以佛世現在之機，況出未來之機，明於涅槃帶
X56n0937_p0577c01║權說實之意。如二乘人，在華嚴中，以大擬之，不信
X56n0937_p0577c02║於大；於方等中，以大彈斥，猶執小果。般若轉教，付
X56n0937_p0577c03║財二乘，自謂自是菩薩法門，非己所有。至法華聞
X56n0937_p0577c04║三周開顯，五佛會同，方信己身有如來性，故引經
X56n0937_p0577c05║證。悔來至此者，乃信解品文。此約小機，於華嚴不
X56n0937_p0577c06║受大化，故曰悔來。如云：窮子見父有大力勢，即懷
X56n0937_p0577c07║恐怖，悔來至此。財非己有者，如領付科中云：領知
X56n0937_p0577c08║眾物金銀珍寶等，而無希取一餐之意。方云口生
X56n0937_p0577c09║化生者，如譬喻品云：今日乃知真是佛子，從佛口
X56n0937_p0577c10║生，從法化生。得佛法分現在之機，尚至法華方信
X56n0937_p0577c11║有性，何況佛滅度後，未來一類障重根鈍眾生，必
X56n0937_p0577c12║能使之自信己身有佛性耶？故涅槃猶恐未來一
X56n0937_p0577c13║分有情，不信己身有如來性。非但不信自己身中
X56n0937_p0577c14║有佛性，及謂闡提眾生，以極惡故，於未來世，永無
X56n0937_p0577c15║佛性。為此機故，故於有情心中，點示佛性，令其知
X56n0937_p0577c16║有。迦葉知機設疑，正是知此未來不信有情有性，
X56n0937_p0577c17║故如來附於權教，而說佛性局在有情。乃曰非佛
X56n0937_p0577c18║性者，謂墻壁瓦礫，則顯有情有佛性。帶權之意，在
X56n0937_p0577c19║此涅槃部內，旁則帶於權門，正則在於圓頓。況復
X56n0937_p0577c20║一代之中，已多顯頓，所以部內眾生佛性，猶如虗
X56n0937_p0577c21║空之文，及三點二鳥等文，此等竝是部內之頓。故
X56n0937_p0577c22║云：豈部內之文，全無頓耶？如是則法華本迹，顯於
X56n0937_p0577c23║圓頓，被未來機，以此二經，同醍醐故。
X56n0937_p0577c24║
X56n0937_p0578a01║金剛錍釋文上卷
X56n0937_p0578a02║
X56n0937_p0578a03║音釋
X56n0937_p0578a04║錍（音披【圖】梵書伊字。）抉（一穴切，音淵入聲。挑也。）膜（音莫。）怳（呼徃切。）寱（音刈，睡語
X56n0937_p0578a05║也。）獷（音鑛，鉤猛切。）𧢻（音觸，牴也，據也，突也。）
X56n0937_p0578a06║
X56n0937_p0578a07║No. 937-A
X56n0937_p0578a08║金錍一書，昔讀之，冥若夜遊，莫知所向。邇者達空
X56n0937_p0578a09║上人偶得釋文一冊，即金錍之註解也。因借讀之
X56n0937_p0578a10║數四，似知一二，則向之冥若，今皆朗然，其喜躍可
X56n0937_p0578a11║勝言哉！但恨板存外省，眾求頗艱，昺遂拉其同志，
X56n0937_p0578a12║托諸木以廣之。伏翼見聞之者，知妄染即佛性，了
X56n0937_p0578a13║世相皆常住，則祖師一場寐語，使大地眾生皆有
X56n0937_p0578a14║以惺其瞌唾已乎！茲因落成，聊記來自云爾。
X56n0937_p0578a15║天啟元年孟夏月佛旦日董岩經閣僧圓昺謹識