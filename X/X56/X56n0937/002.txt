X56n0937_p0578a16║
X56n0937_p0578a17║
X56n0937_p0578a18║金剛錍釋文卷中
X56n0937_p0578a19║
X56n0937_p0578a20║荊谿尊者湛然撰後學玄箸海眼會
X56n0937_p0578a21║天台沙門時舉釋後學新伊大真校
X56n0937_p0578a22║今搜求現未，建立圓融，不弊性無，但困理壅。故於性
X56n0937_p0578a23║中點示體遍，傍遮偏指，清淨真如尚失，小真佛性安
X56n0937_p0578a24║在？他不見之空論，無情性之有無，不曉一家立義大
X56n0937_p0578b01║旨，故達唯心了體具者，焉有異同？若不立唯心，一切
X56n0937_p0578b02║大教全為無用。若不許心具，圓頓之理乃成徒施。信
X56n0937_p0578b03║唯心具，復疑有無，則疑己心之有無也。故知一塵一
X56n0937_p0578b04║心，即一切生佛之心性，何獨自心之有無耶？以共造
X56n0937_p0578b05║故，以共變故，同化境故，同化事故。
X56n0937_p0578b06║今家依法華、涅槃二經，建立圓融佛性周遍唯心
X56n0937_p0578b07║體具之旨，而復示於立宗實意，使歸乎一實。以法
X56n0937_p0578b08║華正為現世機緣，開權顯實，明常住之義；涅槃為
X56n0937_p0578b09║未來機緣，談常住佛性。二經相對而分，故摩訶止
X56n0937_p0578b10║觀依此二經建立圓融之行。故義例云：散引諸文，
X56n0937_p0578b11║該乎一代；文體正意，唯歸二經。今荊谿亦效止觀
X56n0937_p0578b12║建立圓融佛性之旨，不同野客無情無佛性之弊，
X56n0937_p0578b13║故云不弊。性無困者，病也。但病而不解佛性之理，
X56n0937_p0578b14║於此實理壅而不通，正見唯局佛性於有情，不遍
X56n0937_p0578b15║無情。故今於眾生煩惱妄染心體，示其本有正因
X56n0937_p0578b16║佛性，非內外遍虗空能解是義，任運不隔於無情，
X56n0937_p0578b17║則成無情有於佛性矣。故云故於性中點示體遍，
X56n0937_p0578b18║正是眾生正因體遍也。旁遮偏指清淨真如者，旁
X56n0937_p0578b19║者，對正為言。今之所以點示體徧者，正為顯圓妄
X56n0937_p0578b20║染即佛性，義在此而不在彼也。蓋他宗偏指眾生
X56n0937_p0578b21║有清淨性，但局有情，不遍無情，由失於唯心體具
X56n0937_p0578b22║之旨。故今建立圓融，遮防其謬執也。偏指之言，含
X56n0937_p0578b23║於二義：一者、惑果事而迷因理，謂眾生因中但有
X56n0937_p0578b24║其性而無其事，不知果地依正融通，蓋由眾生理
X56n0937_p0578c01║本具足也。二者、佛性融通，豈間無情，而云有情有
X56n0937_p0578c02║性、無情無性耶？不但其解如此，及其立行，亦直觀
X56n0937_p0578c03║清淨真如為境。若其然者，小乘偏真，亦滅苦集而
X56n0937_p0578c04║復證真。苟直觀真如，豈但昧於大教心境，尚乃失
X56n0937_p0578c05║於小真，佛性安在哉。此以圓教對偏中三藏小乘
X56n0937_p0578c06║而說。他不見之者，正指其不見佛性。圓具融即心
X56n0937_p0578c07║佛眾生三無差別之旨空論。夫果事方融，無情則
X56n0937_p0578c08║有。因理既隔，無情則無。若知果體遍由生性，遍及
X56n0937_p0578c09║一家，立乎大旨，在於唯心體具者，則不致於空論
X56n0937_p0578c10║矣。故達唯心了體具者，止之有無也。點出不分情
X56n0937_p0578c11║無情之圓旨。唯心體具，即徧具二義。若了萬法唯
X56n0937_p0578c12║心，心外無境，則知此心遍一切法，不間情無情異。
X56n0937_p0578c13║此之唯心，既遍一切，即體量也。若知此體具一切
X56n0937_p0578c14║法，豈分情無情異。此具字，即體德也。故下文云，示
X56n0937_p0578c15║遍是（量，示具是示體）德。若達此二，則法法皆唯，法法皆具，
X56n0937_p0578c16║有何彼此同異之分耶。若信唯心體具，復疑有無，
X56n0937_p0578c17║是於自心疑有無耳。則心佛眾生三無差別之旨，
X56n0937_p0578c18║全然不曉。故結云，故知止同化事故。若知心佛眾
X56n0937_p0578c19║生三無差別，則無情至微之一塵，眾生介爾之一
X56n0937_p0578c20║心，即一切生佛之依正。汝既疑己心之有無，豈非
X56n0937_p0578c21║疑一切生佛之有無耶。何獨疑於自心哉。抑又何
X56n0937_p0578c22║但因理不融不遍矣。以由造則三法共造，以體元
X56n0937_p0578c23║妙故，此是理造。變則三法全體共變，此是事變。所
X56n0937_p0578c24║化之境，約機而言。能化之事，約應而言。以由十界
X56n0937_p0579a01║本同，故皆云同。所謂能應雖多，不出十界。物機無
X56n0937_p0579a02║量，不出三千。如是則機應事理，同一佛性。佛性周
X56n0937_p0579a03║徧圓具，攝情無情，義無不明，豈復疑於有無耶。
X56n0937_p0579a04║故世不知教之權實，以子不思佛性之名從何教立？
X56n0937_p0579a05║無情之稱局在何文？已如前說。余患世迷，恒思點示，
X56n0937_p0579a06║是故䆿言無情有性。何謂點示？一者、示迷元從性變，
X56n0937_p0579a07║二者、示性令其改迷，是故且云無情有性。若分大小，
X56n0937_p0579a08║則隨緣不變之說出自大教，木石無心之語生於小
X56n0937_p0579a09║宗。子欲執小道而抗大逵者，其猶螳螂乎？何殊井蛙
X56n0937_p0579a10║乎？
X56n0937_p0579a11║前來既以圓實大教，唯心體具，示其佛性，周遍已
X56n0937_p0579a12║畢。今須欲明點示之意，故重結責。由世人不知教
X56n0937_p0579a13║有權實，故執權教緣了，不遍無情。以子不思正因
X56n0937_p0579a14║體遍，佛性之名，從何教立？無情之稱，局在何文？前
X56n0937_p0579a15║文若云無情，即不應云有性，屬前三教。若云有性，
X56n0937_p0579a16║即不合云無情，局在圓教。又云：眾生佛性，猶如虗
X56n0937_p0579a17║空。又云：為非佛性，說為佛性。非佛性者，謂墻壁瓦
X56n0937_p0579a18║礫，已如前說。如上說者，余患世人迷此佛性之旨，
X56n0937_p0579a19║所以常思點示。不覺寱云：無情有性，點示有二：一
X56n0937_p0579a20║者示迷，元從性變，即從真起妄之義。二者示性，令
X56n0937_p0579a21║其改迷，即返妄歸真之義。故且云無情有性。然法
X56n0937_p0579a22║法平等，本來清淨，何分有無？但迷者不覺，流而忘
X56n0937_p0579a23║返，故茲點示耳。若以教分大小，此約偏圓分大小，
X56n0937_p0579a24║已如前說。不變是理，隨緣是事，事即是理，理即是
X56n0937_p0579b01║事。如此，則隨緣時，誰情無情？若然，則不當別立無
X56n0937_p0579b02║情之名。若在小宗，則容有木石無心之語。隨緣該
X56n0937_p0579b03║別，非今所論，亦屬小宗也。子欲執小道而抗大逵
X56n0937_p0579b04║等者，他宗執墻壁非佛性之小道，抗大教佛性之
X56n0937_p0579b05║大逵，其猶螳螂拒轍，井蛙輕海。語出莊子，更不繁
X56n0937_p0579b06║引。
X56n0937_p0579b07║故子應知：萬法是真如，由不變故；真如是萬法，由隨
X56n0937_p0579b08║緣故。子信無情無佛性者，豈非萬法無真如耶？故萬
X56n0937_p0579b09║法之稱，寧隔於纖塵？真如之體，何專於彼我？是則無
X56n0937_p0579b10║有無波之水，未有不濕之波。在濕詎間於混澄？為波
X56n0937_p0579b11║自分於清濁。雖有清有濁，而一性無殊。縱造正造依，
X56n0937_p0579b12║依理終無異轍。若許隨緣不變，復云無情有無，豈非
X56n0937_p0579b13║自語相違耶？故知果地依正融通，並依眾生理本故
X56n0937_p0579b14║也。此乃事理相對以說。若唯從理，只可云水本無波，
X56n0937_p0579b15║必不得云波中無水。如迷東為西，只可云東處無西，
X56n0937_p0579b16║終不得云西處無東。若唯從迷說，則波無水名，西失
X56n0937_p0579b17║東稱。情性合譬，思之可知；無情有無，例之可見。
X56n0937_p0579b18║此文乃用彼所立而斥於彼也。良由起信論於一
X56n0937_p0579b19║心門中開真如、生滅二門，藏師於藏疏中却以真
X56n0937_p0579b20║如門明不變、隨緣二義。彼雖立隨緣之義，但以一
X56n0937_p0579b21║理隨緣而性具隨緣非彼所知，四明所以立別理
X56n0937_p0579b22║隨緣而格量之也。故今以彼所立斥之。萬乃諸法
X56n0937_p0579b23║之總稱，子乃指萬法是真如由於不變，豈非真如
X56n0937_p0579b24║隨緣為萬法時當體不變？故萬法是真如也。真如
X56n0937_p0579c01║從理立稱，既指真如是萬法由於隨緣，豈非萬法
X56n0937_p0579c02║不變處是真如全體隨緣？故真如是萬法也。子既
X56n0937_p0579c03║知此矣，復不信無情有佛性者，豈非萬法無真如
X56n0937_p0579c04║耶？萬法之稱等者，以一家圓教真如隨緣之義破
X56n0937_p0579c05║之。既全真如為萬法，萬法豈隔纖塵？又真如之體
X56n0937_p0579c06║本來平等，何局我之有情隔彼之無情？既不專於
X56n0937_p0579c07║彼我，豈有情有、無情無耶？次以波水喻之。波喻萬
X56n0937_p0579c08║法，水濕喻真如。濕無混澄喻性不變，波分清濁以
X56n0937_p0579c09║喻依正。波雖有清濁之殊而濕性無殊，雖有依正
X56n0937_p0579c10║之別而佛性無異。轍依理之依字者，依乃據也。若
X56n0937_p0579c11║許下，以其所立而結責之。謂藏疏既明真如隨緣，
X56n0937_p0579c12║是則隨緣為萬法處當體不變。萬法既該依正，依
X56n0937_p0579c13║正無非佛性。復云無情有無者，豈非自語相違耶？
X56n0937_p0579c14║故知果地依正融通者，果事也。竝依眾生理本者，
X56n0937_p0579c15║因理也。果事之所以融通自在者，其由在於眾生
X56n0937_p0579c16║性體元遍故也。若不由眾生理本，却成本無今有，
X56n0937_p0579c17║是無常法也。他不達佛現互融之由，由在於此，故
X56n0937_p0579c18║惑果事而迷因理，執無情無佛性之疑。要知凡聖、
X56n0937_p0579c19║因果、依正、自他，體同性遍，無非眾生因心本具者
X56n0937_p0579c20║也。心佛眾生三無差別，斯言有在。此乃等者，總結
X56n0937_p0579c21║上文隨緣不變波水互論，不出一往約事理相對
X56n0937_p0579c22║論之云也。若惟從理下，全約喻顯，不順迷情。直約
X56n0937_p0579c23║理說，只可云理本無事。何者？法法即性，何適而非
X56n0937_p0579c24║理也？世間相常住，斯之謂歟？必不當云事中無理。
X56n0937_p0580a01║東西亦然，本是東也，迷之謂西。今直從東說，只可
X56n0937_p0580a02║云東處無西，迷而為西，西元是東，終不當云西處
X56n0937_p0580a03║無東也。若惟迷說，則情迷於理，唯迷而已。所謂波
X56n0937_p0580a04║無水名，西失東稱者，但見情無情有差別，則不復
X56n0937_p0580a05║見於佛性矣。情性合辯，四句如前。若從理說，水喻
X56n0937_p0580a06║理，波喻事，但可云佛性無迷情之事，必不得云迷
X56n0937_p0580a07║情無佛性之理。東西亦然，從迷而論，但見有迷情
X56n0937_p0580a08║之事，不復見佛性之理，如波無水名，西失東稱。此
X56n0937_p0580a09║約情性合譬，於從理從迷之說，無情有無例之者。
X56n0937_p0580a10║若從理論，誰情無情？從迷而說，情無情隔，無情無
X56n0937_p0580a11║佛性矣。
X56n0937_p0580a12║於是野客恭退，𣅳跪而諮曰：波水之譬，其理實然。僕
X56n0937_p0580a13║曾聞人引大智度論云：真如在無情中，但名法性；在
X56n0937_p0580a14║有情內，方名佛性。仁何故立佛性之名？餘曰：親曾委
X56n0937_p0580a15║讀，細撿論文，都無此說。或恐謬引章疏之言，世共傳
X56n0937_p0580a16║之，汎為通之，此乃迷名而不知義。法名不覺，佛名為
X56n0937_p0580a17║覺。眾生雖本有不覺之理，而未曾有覺不覺智，故且
X56n0937_p0580a18║分之，令覺不覺。豈覺不覺，不覺猶不覺耶？反謂所覺
X56n0937_p0580a19║離能覺耶？客曰：若爾，至佛方會，凡離何乖？余曰：子為
X56n0937_p0580a20║覺佛，為覺凡耶？理本無殊，凡謂之離，故示眾生，令覺
X56n0937_p0580a21║不覺，故覺不覺，自會一如。故知覺無不覺，不名佛性；
X56n0937_p0580a22║不覺無覺，法性不成；覺無不覺，佛性寧立？是則無佛
X56n0937_p0580a23║性之法性，容在小宗；即法性之佛性，方曰大教。
X56n0937_p0580a24║已上約波水之喻，合於真如隨緣。野客聞此，不復
X56n0937_p0580b01║如前麤獷而不退伏，於是退跪而諮曰：其理實然，
X56n0937_p0580b02║不敢疑而不信矣。雖然，其所宗真如分為兩派，不
X56n0937_p0580b03║能無礙，此正據賢首、清涼妄引大論在有情名佛
X56n0937_p0580b04║性，在無情名法性，仁何於無情名佛性耶？汎為通
X56n0937_p0580b05║之。此乃迷佛性、法性之名，而不知佛性、法性之義，
X56n0937_p0580b06║故今汎通大經佛名為覺，法名不覺之旨，而復會
X56n0937_p0580b07║乎佛性、法性、真如等名，並是圓詮，名異體一也，可
X56n0937_p0580b08║謂其迷名不知義歟？法名不覺，即本覺之理；佛名
X56n0937_p0580b09║為覺，即始覺之智。智為能覺，理為所覺，而此本覺，
X56n0937_p0580b10║誰人不具？何法不然？但由迷情流轉，無真不俗，失
X56n0937_p0580b11║於圓聞，一向不覺，條然相乖。由佛說故，此性可修；
X56n0937_p0580b12║佛若不說，眾生不知。故一往分之，令其以能覺之
X56n0937_p0580b13║智覺所覺之理。既能覺、所覺，能所相即，修性一如，
X56n0937_p0580b14║豈已覺其不覺，猶守迷而不覺也？抑謂所覺與能
X56n0937_p0580b15║覺離耶？苟為不離，不覺即覺，覺即不覺，佛性、法性
X56n0937_p0580b16║不可隔異也。客曰下。野客意謂：若爾，則佛翻為覺，
X56n0937_p0580b17║能覺、不覺，至佛方會。今眾生在凡，不覺、離覺，復何
X56n0937_p0580b18║所乖？余曰下。以理折之。子號弘通大乘，今起是見
X56n0937_p0580b19║者，為學佛耶？為學凡耶？若學於凡，則謂之離；若學
X56n0937_p0580b20║於佛，則佛之知見，開眾生之本有。初心則能用佛
X56n0937_p0580b21║眼智，稱本覺理，照一切法，同一覺體，生佛無差，依
X56n0937_p0580b22║正融泯。如此則理本無殊，凡謂之離爾。故示眾生
X56n0937_p0580b23║下，複疎前來令覺不覺句。只由眾生妄謂覺離不
X56n0937_p0580b24║覺，故令其以能覺之智，覺其所覺之理。既全所覺
X56n0937_p0580c01║為能覺，故覺不覺自會一如矣。若非全不覺為覺，
X56n0937_p0580c02║全本為始，全性成修，則何足以名佛性者哉？故曰：
X56n0937_p0580c03║故知覺無不覺，不名佛性。此句結上覺無不覺即
X56n0937_p0580c04║佛性義。不覺無覺下四句，明佛性法性二義互即，
X56n0937_p0580c05║方是大教所詮之佛性法性也。克體言之，名義偏
X56n0937_p0580c06║強，法是所覺，佛是能覺。然則全修在性，全始為本，
X56n0937_p0580c07║境外無智，方名法性。故曰：不覺無覺，法性不成。全
X56n0937_p0580c08║性成修，全本為始，智外無境，方名佛性。故曰：覺無
X56n0937_p0580c09║不覺，佛性寧立也？結云：是則無佛性之法性，容在
X56n0937_p0580c10║小宗。即三藏四含，容有是義。真諦法性，滅苦集而
X56n0937_p0580c11║後會真也。今立無情有於佛性者，蓋本大教所詮，
X56n0937_p0580c12║全不覺為覺，即法性為佛性也。故曰：即法性之佛
X56n0937_p0580c13║性，方曰大教。如是則法性佛性，名異體一。苟能了
X56n0937_p0580c14║此覺不覺義，則其謬托大論，以行其兩派之說，不
X56n0937_p0580c15║攻而自壞矣。
X56n0937_p0580c16║故今問子：諸經論中，法界、實際、實相、真性等，為同法
X56n0937_p0580c17║性在無情中？為同真如分為兩派？若同真如，諸教不
X56n0937_p0580c18║見無情法界及實際等；若在無情，但名法性非佛性
X56n0937_p0580c19║者，何故華嚴？須彌山頂偈讚品云：了知一切法，自性
X56n0937_p0580c20║無所有，若能如是解，則見盧舍那。豈非諸法本有舍
X56n0937_p0580c21║那之性耶？又云：法性本空寂，無取亦無見，性空即是
X56n0937_p0580c22║佛，不可得思量。又精進慧云：法性本清淨，如空無有
X56n0937_p0580c23║相，此亦無所修，能見大牟尼。豈於無性又云無修能
X56n0937_p0580c24║見牟尼？又真實慧云：一切法無相，是則真佛體。既真
X56n0937_p0581a01║佛體在一切法，請子思之，當免迷教及迷佛性之進
X56n0937_p0581a02║否也。
X56n0937_p0581a03║佛性、法性，名異體同，無可疑者。然經中圓詮之名，
X56n0937_p0581a04║所出非一。法界、實際等名，今欲引而徵之，使歸乎
X56n0937_p0581a05║一揆。汝執法性在無情中，且法界等名，還與法性
X56n0937_p0581a06║同耶？異耶？若曰法界等與真如同，分為兩派，偏情、
X56n0937_p0581a07║無情，而諸教中不見有無情、法界、實際等。縱汝所
X56n0937_p0581a08║執無情但有法性，無有覺悟，不得云佛性者，汝之
X56n0937_p0581a09║所弘，乃自華嚴，華嚴何嘗言法性局在無情？故引
X56n0937_p0581a10║舊經四偈云：初偈一切之言，徧收依正色心，以本
X56n0937_p0581a11║性空故，故無所有。能如是解，即見舍那。豈非諸法
X56n0937_p0581a12║本有舍那之性？何故執無情但有法性，名為不覺，
X56n0937_p0581a13║不名佛性耶？第二偈云：法性本空寂，即畢竟空。離
X56n0937_p0581a14║四性故，不可以四句取，即是性空。離四句外，不可
X56n0937_p0581a15║以四句見，即是相空。如此法性，本自二空，故即是
X56n0937_p0581a16║佛。如此則豈非諸法本有覺佛之性，名法性耶？此
X56n0937_p0581a17║與前偈結，皆報身性，故不再結。三、精進慧云：法性
X56n0937_p0581a18║本清淨。謂法性之體本來清淨，猶如虗空，離一切
X56n0937_p0581a19║相。既本無相，更何所修？見牟尼，即應身也。汝執法
X56n0937_p0581a20║性名為不覺，專在無情，與佛性異者，何故今於法
X56n0937_p0581a21║性本淨、無相、無修，能見牟尼耶？四、真實慧云：無相
X56n0937_p0581a22║即法身。離染礙之相，故云無相。真佛體，即法身也。
X56n0937_p0581a23║法身遍處，二身常在，三一融即，未始暫離。若見法
X56n0937_p0581a24║身，豈容乖二？前之二身，亦復如是。文從別說耳。既
X56n0937_p0581b01║了真佛之體在一切法，不當分情、無情，佛性、法性
X56n0937_p0581b02║之異也。請子思之，仍以迷教進否而責之。由野客
X56n0937_p0581b03║迷無情專名法性，不當立佛性之名。故今從實，以
X56n0937_p0581b04║法性即佛性而申之，即前來大經說實教佛性之
X56n0937_p0581b05║進也。若不許於無情上立佛性之名者，此乃前來
X56n0937_p0581b06║帶權而說佛性之否也。意質野客，必信無情有佛
X56n0937_p0581b07║性矣。
X56n0937_p0581b08║故真如隨緣，即佛性隨緣。佛之一字，即法佛也。故法
X56n0937_p0581b09║佛與真如，體一名異。故佛性論第一云：佛性者，即人
X56n0937_p0581b10║法二空所顯真如。當知真如，即佛性異名。華嚴又云：
X56n0937_p0581b11║眾生非眾生，二俱無真實。如是諸法性，實義俱非有。
X56n0937_p0581b12║言眾生非眾生，豈非情與無情，二俱隨緣，竝皆不變，
X56n0937_p0581b13║故俱非有。所以法界實際，一切皆然。故知法性之名，
X56n0937_p0581b14║不專無情中之真如也。以由世人共迷法相，名異體
X56n0937_p0581b15║一故也。
X56n0937_p0581b16║既示法性即是佛性，則了佛性不專有情也。不但
X56n0937_p0581b17║法性即是佛性，而隨緣之真如亦即佛性異名。為
X56n0937_p0581b18║破彼計真如隨緣遍情非情，有佛性法性之異，今
X56n0937_p0581b19║通會之，故云真如隨緣即佛性隨緣，佛之一字即
X56n0937_p0581b20║法佛也。法即法身，以法身是理，會真如名，便符上
X56n0937_p0581b21║立宗正因體遍之義故也。他宗但知法身遍，不知
X56n0937_p0581b22║真如隨緣即是法身體遍，法身體遍即佛性體遍，
X56n0937_p0581b23║故記主以法佛之性會真如名，令成一轍也。佛性
X56n0937_p0581b24║論文凡四卷，天親所造，言佛性即人法二空所顯
X56n0937_p0581c01║真如，故今引會名異體同。人法二空即能顯之觀
X56n0937_p0581c02║智也，真如佛性所顯之理體也，故結會云當知真
X56n0937_p0581c03║如即佛性異名也。次引華嚴法性隨緣會真如，而
X56n0937_p0581c04║顯體同眾生非眾生，即情與無情二俱隨緣，雖俱
X56n0937_p0581c05║隨緣當處不變，若了不變則隨緣之相自泯，故曰
X56n0937_p0581c06║並皆不變，故俱非有。所以下，通例。前來所列法界
X56n0937_p0581c07║等名，並與真如名異體同，悉有隨緣不變等義，皆
X56n0937_p0581c08║不隔情與無情，是知法性之名不專於無情中之
X56n0937_p0581c09║真如，此世人迷於法相體一名異，故割真如為兩
X56n0937_p0581c10║派，使佛性法性之碩乖矣。
X56n0937_p0581c11║然雖體同，不無小別。凡有性名者，多在凡在理，如云
X56n0937_p0581c12║佛性、理性、真性、藏性、實性等。無性名者，多通凡聖、因
X56n0937_p0581c13║果、事理，如云法界及實相等，如三昧、陀羅尼、波羅蜜
X56n0937_p0581c14║等，則唯在於果。所以因名佛性等者，眾生實未成佛，
X56n0937_p0581c15║得理證真開藏，以煩惱生死是佛等性，示令修習，名
X56n0937_p0581c16║佛等性。而諸教之中，諸名互立。
X56n0937_p0581c17║上示諸經論中，凡明所詮法界等名，並是名異體
X56n0937_p0581c18║同。然於同中，不無少別。以由諸名，有性名，無性名。
X56n0937_p0581c19║如佛性五名，多在凡在理。多之為言，乃從偏強而
X56n0937_p0581c20║說。多必對少，亦有通義。若法界等無性名者，多通
X56n0937_p0581c21║於凡聖因果事理。蓋陀羅尼，即果人所得總持祕
X56n0937_p0581c22║要之法。波羅蜜，即果人所至究竟涅槃彼岸也。如
X56n0937_p0581c23║三昧等名，惟局在果後，別示因名。佛性等，由眾生
X56n0937_p0581c24║實未成佛得理，證真開藏。以其煩惱生死，是修惡
X56n0937_p0582a01║故，從無始來，全性而起。故今指此修惡，性是性惡，
X56n0937_p0582a02║示令稱性修習，故名佛性。理性等諸教，諸名互立
X56n0937_p0582a03║者。如前有性無性果德之名，在諸教中，諸名互立，
X56n0937_p0582a04║亦不一向也。
X56n0937_p0582a05║涅槃經中多云佛性者，佛是果人，言一切眾生皆有
X56n0937_p0582a06║果人之性，故偏言之。世人迷故，而不從果，云眾生有，
X56n0937_p0582a07║故失體徧。又云徧者，以由煩惱心性體徧，云佛性徧。
X56n0937_p0582a08║故知不識佛性徧者，良由不知煩惱性徧故。唯心之
X56n0937_p0582a09║言，豈唯真心？子尚不知煩惱心徧，安能了知生死色
X56n0937_p0582a10║徧？色何以徧？色即心故。
X56n0937_p0582a11║然大總相法門之體，本無高下。而涅槃經中，偏於
X56n0937_p0582a12║性字之上，加一佛字者，由眾生背覺合塵，是以特
X56n0937_p0582a13║唱此名，寄果立因。言一切眾生，皆有果人之性，無
X56n0937_p0582a14║二無別。欲其改迷向悟，從因至果，同佛受用，故偏
X56n0937_p0582a15║言之。此果上依正融通，並由眾生理本具足。世人
X56n0937_p0582a16║迷此，而不從果上依正融通之義，但云有情眾生
X56n0937_p0582a17║有佛性，無情無佛性。若知果上依正融通，因心本
X56n0937_p0582a18║具，豈分情無情之別，而失體遍之旨耶？又云遍者
X56n0937_p0582a19║下，約經遍義，以斥其疑。所以遍者，良由眾生煩惱，
X56n0937_p0582a20║心性體遍，云佛性遍。故上云：眾生佛性，猶如虗空。
X56n0937_p0582a21║由無始以來，全性起修，名為煩惱之儔。即生時，此
X56n0937_p0582a22║種純變為修者也。是故今來，指修即性。一切眾生，
X56n0937_p0582a23║有此性故。此是如來種性元遍，名佛性遍也。故知
X56n0937_p0582a24║不識佛性遍者，良由偏指清淨真如，不知煩惱性
X56n0937_p0582b01║遍，即佛性遍也。所謂唯心者，正唯煩惱心也。非但
X56n0937_p0582b02║不識佛性體遍，亦失惟心之義。故使用觀，亦直觀
X56n0937_p0582b03║真心。子尚不知煩惱心遍，安知生死色遍？由色即
X56n0937_p0582b04║心，故依正一如，同居一念。所以眾生，正因體遍也。
X56n0937_p0582b05║四明得之，則曰：若信諸色即心，則成無情，有於佛
X56n0937_p0582b06║性義也。生死色者，即分段變易之色，故云生死。若
X56n0937_p0582b07║約十界，則屬九界之色。由無明未盡，故曰生死。故
X56n0937_p0582b08║吾祖云：寂五住，滅二死也。
X56n0937_p0582b09║何者？依報共造，正報別造，豈信共徧，不信別徧耶？能
X56n0937_p0582b10║造所造既是唯心，心體不可局方所故，所以十方佛
X56n0937_p0582b11║土皆有眾生理性心種，以性喻空，具如涅槃一十。復
X56n0937_p0582b12║次，故知不曉大小教門名體同異，此是學釋教者之
X56n0937_p0582b13║大患也。故身子云：我等同入法性，及亦得解脫等。
X56n0937_p0582b14║至此徵起，以釋上文色遍融於即心之義。色何以
X56n0937_p0582b15║遍？良由依之與正，竝是隨緣變造之事。如山河國
X56n0937_p0582b16║土，依報也；五陰色質，正報也；同業所感，砂礫荊棘，
X56n0937_p0582b17║共造也；異業所感，巨細殊形，別造也。造雖共別，既
X56n0937_p0582b18║同出一源，二則俱二，一則俱一，此二相即，心遍故
X56n0937_p0582b19║色亦遍，豈信共遍？不信別遍者，非斥野客之辭，意
X56n0937_p0582b20║謂有情別造之正報，無情共造之依報，並是全體
X56n0937_p0582b21║隨緣變造而有，於隨緣中造分能所，心色異耳。今
X56n0937_p0582b22║明色遍，正論平等法體，色心不二，顯妙境遍。若信
X56n0937_p0582b23║隨緣之色體性元遍，豈有不信隨緣之心體者耶？
X56n0937_p0582b24║此述者之意。此依之與正，雖隨緣邊造分能所，既
X56n0937_p0582c01║皆惟心，心體遍故，橫亘竪窮，詎可以方所局之分
X56n0937_p0582c02║有無耶？世人局遮那於陰質內，則有於方所矣。所
X56n0937_p0582c03║以十方佛土皆有眾生理性心種者，此也。所謂理
X56n0937_p0582c04║性心種者，本有三道，指修即性，即三佛性。由未曾
X56n0937_p0582c05║發心加行，名理性也。種者，能生為義，煩惱之儔，是
X56n0937_p0582c06║如來種，即本有三種。三理元遍，是今心體，能生一
X56n0937_p0582c07║切依正。故經云：眾生佛性，非內非外，猶如虗空，無
X56n0937_p0582c08║有罣礙。以性喻空，具如涅槃一十。復次者，歸元佛
X56n0937_p0582c09║性，斥邪顯正，亦所以寄斥世人及野客者也。故知
X56n0937_p0582c10║下，以名體同異而結責之。大小教門，名同體異。名
X56n0937_p0582c11║異體同，如法性、解脫等；大小名同，其體永異，如大
X56n0937_p0582c12║教佛性、真如等。其名雖異，其體乃同。學釋教者苟
X56n0937_p0582c13║不達此，是大患也。故引法華等證我等同入法性，
X56n0937_p0582c14║乃真諦法性，其名雖同，其義則異。解脫亦然。
X56n0937_p0582c15║子初不達余之義旨，故聞之驚駭，為子申己，理合釋
X56n0937_p0582c16║然。故知世人局我遮那唯陰質內，而直云諸法是無
X56n0937_p0582c17║情者，則有二種不如外道，外道尚云我大色小我徧
X56n0937_p0582c18║虗空，又外道猶計眾塵所成，亦不直云無情而已。又
X56n0937_p0582c19║有二種不如小乘，小乘尚云猶業力造造遍三界，又
X56n0937_p0582c20║小乘猶知諸法無常，亦不直云無情而已。又有二種
X56n0937_p0582c21║不如共乘，共乘尚知造心幻化幻徧三界，又知諸法
X56n0937_p0582c22║體性即真，若次第乘故非所擬。子聞是已，亦合薄知
X56n0937_p0582c23║教法權實佛性進否。
X56n0937_p0582c24║子初聞無情有性惑耳驚心者，以不達余所立之
X56n0937_p0583a01║義旨故也。今既為子始自大經進否權實，終於名
X56n0937_p0583a02║體同異，委曲而詳申之，已合渙然冰釋。世人局遮
X56n0937_p0583a03║那佛性於有情陰質內，直云諸法是無情者，不但
X56n0937_p0583a04║迷於大教體遍之旨，如邪外偏小亦皆不及矣。如
X56n0937_p0583a05║外道二種：一計神我之我，我大色小者，及我遍虗
X56n0937_p0583a06║空一切無非我者，又有計我身微塵所成者，雖所
X56n0937_p0583a07║計不同，皆於無情等色有我遍之義，不直云無情
X56n0937_p0583a08║而已。又如小乘二種：一者詮業力搆造三界，業由
X56n0937_p0583a09║於心，義當心造，即實有俗也。又知法性無常，即真
X56n0937_p0583a10║諦也。此以小乘二諦言之，亦不直云無情也。如共
X56n0937_p0583a11║乘即通教二種：一者詮能造心如幻如化，幻徧三
X56n0937_p0583a12║界，何所不該，即幻有俗也。又知諸法體性當體即
X56n0937_p0583a13║空，真諦也。此以共乘二諦而言，豈直云無情耶？若
X56n0937_p0583a14║次第乘之別教，詮一真徧造諸法，心生理徧，故非
X56n0937_p0583a15║所擬。又聞是已者，擬上多番往復開導，亦合薄知
X56n0937_p0583a16║教法權實佛性進否之義。此再擊之，欲其開解耳。
X56n0937_p0583a17║客曰：仁善分別，實壞重疑，信一切法皆正因性，而云
X56n0937_p0583a18║正中三因，種徧、修徧、果徧，又云一塵一心，即一切生
X56n0937_p0583a19║佛之心性，情猶未決。余曰：良由自昔不善，徧攬因果、
X56n0937_p0583a20║自他、依正，觀於己心，心佛眾生，亦由不閑諸教大旨，
X56n0937_p0583a21║不曉佛說果德之意，不達佛現互融之由。余欲開導
X56n0937_p0583a22║子之情懷，更以四十六問而問於子，子若能曉余之
X56n0937_p0583a23║一問，則眾滯自消，法界融通，釋然大觀，洞見法界，生
X56n0937_p0583a24║佛依正，一念具足，一塵不虧。
X56n0937_p0583b01║自野客以大經無情非性執難以來，述者為判涅
X56n0937_p0583b02║槃權實之文，佛性進否之義，兼示唯心唯色之旨，
X56n0937_p0583b03║示煩惱性遍修遍等義，節節復疎。至此方解瓦石
X56n0937_p0583b04║無性是權，虗空體遍是實，故曰仁善分別實壞。重
X56n0937_p0583b05║疑偏，權疑碎，理實然也。雖解此意，解而未解。如上
X56n0937_p0583b06║文有種遍、修遍、果遍，一塵一心，即一切生佛之心
X56n0937_p0583b07║性等。若不具以一家不思議境圓具之旨而廣示
X56n0937_p0583b08║之，終未能盡圓解之妙。故又以情猶未決為辭，而
X56n0937_p0583b09║生起下文也。只一具字，彌顯今宗，抗折百家，超過
X56n0937_p0583b10║諸說。述者於觀心中，明凡聖一如，色香泯淨，乃至
X56n0937_p0583b11║不逾下凡之一念者，由具故也。無情遍者，此也。昔
X56n0937_p0583b12║計佛性，唯局有情。今蒙開示，知正因性遍，情與無
X56n0937_p0583b13║情。故云信一切法皆正因性，猶疑緣了性遍、修遍、
X56n0937_p0583b14║果遍。此指前文。若頓教實說，本有三種，三理元遍，
X56n0937_p0583b15║達性成修，修三亦遍。雖不云果，既曰修遍，則必訂
X56n0937_p0583b16║果，果在其中矣。所以前云十方佛土，皆有眾生理
X56n0937_p0583b17║性心種也。言三因種者，即性三也。修遍者，則修二
X56n0937_p0583b18║亦各具三也。果徧者，即一佛成道，法界無非此佛
X56n0937_p0583b19║之依正也。故云三千果成，咸稱常樂。前云正因遍，
X56n0937_p0583b20║雖已粗曉，但云三因俱遍等，疑猶未決。余曰下。謂
X56n0937_p0583b21║以由不達教觀圓具之旨故。今以觀言之，由自昔
X56n0937_p0583b22║不善徧攬因果、自他、依正，觀於己心，心、佛、眾生三
X56n0937_p0583b23║無差別之旨，是故昧於種遍等義。此由不善觀心
X56n0937_p0583b24║具之失也。文云：因果、自他、依正三雙，通而言之，即
X56n0937_p0583c01║一念三千之旨；別而言之，不善徧攬因果，觀於己
X56n0937_p0583c02║心，所以不解種徧、修遍、果遍；不善徧攬自他、依正，
X56n0937_p0583c03║所以不解一塵一心即一切生佛之心性也。以教
X56n0937_p0583c04║言之，一代顯頓諸教大旨，示眾生本有性種，合依
X56n0937_p0583c05║解立行，全性成修。既不閑此，所以不解種遍、修遍，
X56n0937_p0583c06║說佛果德，意在因心本具。既不曉此，所以不解果
X56n0937_p0583c07║遍，佛現融通，全由理本。故云佛說果上，依正融通，
X56n0937_p0583c08║並由眾生理本。既不達此，所以不解一塵一心即
X56n0937_p0583c09║生佛心性。雖有此四，不出教觀二義。教則為下四
X56n0937_p0583c10║十問張本，觀則為下觀心六問張本，是以更設四
X56n0937_p0583c11║十六問而徵之。於一一問，無不顯三千圓具之旨，
X56n0937_p0583c12║以見無情有佛性義。於諸問中，若解一問無滯不
X56n0937_p0583c13║銷，則了諸法皆是法界。法界圓融，故不見有一法
X56n0937_p0583c14║之隔。法界虗通，故不見有一法之礙。豈非大覺？是
X56n0937_p0583c15║以洞見法界生佛依正，一色一心，無非法界。所以
X56n0937_p0583c16║前云：一念具足，一塵不虧。一念具足，即唯心三千
X56n0937_p0583c17║也。一塵不虧，即唯色三千也。色法不二，依正體一。
X56n0937_p0583c18║文雖不明言三千，三千之旨在其中矣。此四十六
X56n0937_p0583c19║問，不無生起次第。佛性是所立之宗，故先徵之。無
X56n0937_p0583c20║情是所破之執，故居其次。已上情性，既皆唯心，故
X56n0937_p0583c21║次示心法。心法屬自，生佛屬他，故次心問生。心生
X56n0937_p0583c22║在因，佛法在果，故次生問佛。佛是正報，佛既屬悟，
X56n0937_p0583c23║依正兼明，故次問土成道之別。心佛眾生，不出變
X56n0937_p0583c24║造，十界諸法，並屬所隨之緣。而能隨者，全是真如，
X56n0937_p0584a01║故次之真如之問。上之七義，皆屬法說。利根雖解，
X56n0937_p0584a02║鈍根未明，故更以譬問。前四十問，乃約教開解為
X56n0937_p0584a03║問，對前不了教旨之失。後之六問，約依解立行為
X56n0937_p0584a04║問，對前不觀心具之失。若約總別言之，前四十五
X56n0937_p0584a05║問是別，後之一問是總。如下文云：豈非曉最後問，
X56n0937_p0584a06║三無差別？文
X56n0937_p0584a07║問：佛性之名，從因從果，從因非佛，果不名性。問：佛性
X56n0937_p0584a08║之名，常無常耶？無常非性，常不應變。問：佛性之名，共
X56n0937_p0584a09║耶別耶？別不名性，共不可分。問：佛性之名，大小教耶？
X56n0937_p0584a10║小無性名，大無無情。問：佛性之名，有權實耶？對體辯
X56n0937_p0584a11║異，其相何耶？
X56n0937_p0584a12║初、問因果。當知佛唯在果，性多在因，因具果性，故
X56n0937_p0584a13║名佛性。果上依正融通，並由眾生因中本具，因果
X56n0937_p0584a14║不二，佛性寧偏？何執情與無情、有性無性？故大經
X56n0937_p0584a15║云：是果非因，名為涅槃；是因非果，名為佛性。一切
X56n0937_p0584a16║眾生即大涅槃，是約因從果；佛性名因，是約果從
X56n0937_p0584a17║因。二、問常無常。佛性不變，應是他宗執在無情偏
X56n0937_p0584a18║名法性者，却見佛性是無常耶？三、問共別。佛性平
X56n0937_p0584a19║等，一切眾生同共有之，遍一切處，非內非外，大小
X56n0937_p0584a20║內外，其理一如，何得分情無情、有性無性耶？四、問
X56n0937_p0584a21║大小。小教乃存無情之說，無佛性之名；大教唯有
X56n0937_p0584a22║佛性之談，無無情之說。今佛性既屬大教所詮，豈
X56n0937_p0584a23║復存無情無佛性之稱耶？五、問權實者。此問因涅
X56n0937_p0584a24║槃經中云瓦石非性，故以權實為徵。涅槃瓦石非
X56n0937_p0584b01║性之文，則有帶權說實，故有緣了難正之文。實則
X56n0937_p0584b02║正因體遍，權則緣了不遍。若一向實，如三點二鳥
X56n0937_p0584b03║等；若一向權，如恒河中七種眾生等。如是則權實
X56n0937_p0584b04║各有所歸。
X56n0937_p0584b05║問：無情之名大小教耶？大教大部有權實耶？問：無情
X56n0937_p0584b06║無者，無情為色？為非色耶？為二俱耶？問：無情色等，佛
X56n0937_p0584b07║見爾耶？為生見耶？為共見耶？問：無情敗壞故無性者，
X56n0937_p0584b08║陰亦敗壞，性亦然耶？問：無情是色法界處，色為亦無
X56n0937_p0584b09║耶？為復有耶？
X56n0937_p0584b10║問大小教部者，前約佛性問大小，今約無情分大
X56n0937_p0584b11║小，乃就經部中用權實分大小耳。無情之名局在
X56n0937_p0584b12║小宗，亦遍大部，由大部中有於權實，權有無情之
X56n0937_p0584b13║名，實教不分情無情異。二問：非色即心，此以今家
X56n0937_p0584b14║色心一體而詰之。子執無情無性，若云無情是色，
X56n0937_p0584b15║無佛性；若云無情即心，與俱遍色心，色心相即，豈
X56n0937_p0584b16║非佛性耶？三問：無情色等，即等於色非色異，為佛
X56n0937_p0584b17║見耶？佛眼佛智真空冥寂，不應有二，為生見耶？生
X56n0937_p0584b18║既迷妄，所見故二，子為順迷？為順悟耶？若生佛共
X56n0937_p0584b19║見者，佛見既其不二，生見豈定異耶？四問：若以生
X56n0937_p0584b20║滅色法有敗壞故無佛性者，有情陰質亦有敗壞，
X56n0937_p0584b21║身內亦應爾耶？五問：以無情是色者，約根塵相對，
X56n0937_p0584b22║十八界中色聲等雖屬外五塵，於法界法塵中少
X56n0937_p0584b23║分轉入意地緣慮之色，為當有耶？無耶？若有佛性，
X56n0937_p0584b24║內色既有，草木之色何無耶？若云此色無者，且此
X56n0937_p0584c01║無色一分屬心，心若無者，却見有情亦無耶？
X56n0937_p0584c02║問：唯心之言，子曾聞耶？唯只是心，異不名唯。問：唯心
X56n0937_p0584c03║之言，凡聖心耶？若聖若凡，二俱有過。問：唯心名心，造
X56n0937_p0584c04║無心耶？唯造心耶？二俱有過。問：唯心唯心，亦唯色耶？
X56n0937_p0584c05║若不唯色，色非心耶？問：唯名心，造無心耶？唯造心耶？
X56n0937_p0584c06║二俱有過。問：唯心所造，唯依與正，依正能所，同耶異
X56n0937_p0584c07║耶？
X56n0937_p0584c08║初問：一切唯心，文出華嚴，豈不聞乎？既曰唯心，則
X56n0937_p0584c09║心外無法，只一心而已。謂情無情，苟曰有異，唯義
X56n0937_p0584c10║不成。二問：唯心只是法界，依正一體，聖凡一致。若
X56n0937_p0584c11║執凡心，聖在凡外；若執聖心，凡與聖隔。故曰：若聖
X56n0937_p0584c12║若凡，二俱有過。只緣他執眾生唯有清淨真如，正
X56n0937_p0584c13║是棄凡唯聖，即唯聖心之過。若如今家了一念三
X56n0937_p0584c14║千之旨，則無是過也。三問：造有能所，心為能造？色
X56n0937_p0584c15║為所造？唯者，無外之稱。既曰唯心，即能造所造，全
X56n0937_p0584c16║色是心，心外無色，色心不二。今唯心之言，唯造於
X56n0937_p0584c17║色（無心是色）？為只造心（造心是心）？若執一邊，則色心隔異，非
X56n0937_p0584c18║唯心也。四問：既名唯心，為復只是唯心？為亦唯色？
X56n0937_p0584c19║色非心者，大教唯心，心色不二，色即是心，心即是
X56n0937_p0584c20║色，一體不二，何得心外有色耶？五問：唯心所造，不
X56n0937_p0584c21║出依正，正是能依，依是所依。若云同者，豈可佛性
X56n0937_p0584c22║一無一有？若云異者，能造既唯一心，所造豈應有
X56n0937_p0584c23║異？
X56n0937_p0584c24║問：眾生量異，性隨異耶？不爾非內，爾不名性。問：眾生
X56n0937_p0585a01║惑心，性徧不徧？神我句四，為同異耶？問：眾生有性，唯
X56n0937_p0585a02║應身性，亦法性耶？亦報性耶？問：眾生本迷，迷佛悟耶？
X56n0937_p0585a03║佛既悟已，悟生迷耶？問：眾生一身，幾佛性耶？一佛身
X56n0937_p0585a04║中，幾生性耶？
X56n0937_p0585a05║初、問：眾生量異，謂眾生形量巨細、長短異狀。若佛
X56n0937_p0585a06║性隨異，異不名性；若佛性不隨量異者，却不局眾
X56n0937_p0585a07║生身內。故曰：不爾非內，爾不名性者。若謂佛性隨
X56n0937_p0585a08║眾生量者，佛性是一，豈有變遷量異不同？二、問：眾
X56n0937_p0585a09║生惑心等者，謂無明惑心之性為徧不徧？惑性若
X56n0937_p0585a10║徧，佛性安得不徧無情？若云不徧，與外道四句為
X56n0937_p0585a11║同為異？若謂是同，外道自云：我大色小，我遍虗空。
X56n0937_p0585a12║今云不徧，那得與同？若云異者，尚不及外，況圓頓
X56n0937_p0585a13║教耶？三、問：眾生有性，佛性有三。今問他云：眾生有
X56n0937_p0585a14║性。必竟有何性耶？若云法身性者，法身體遍，法身
X56n0937_p0585a15║遍在一切處，何隔無情？若云有報、應性，三身相即，
X56n0937_p0585a16║無暫離時。如妙樂云：法身徧處，二身常在。故云：性
X56n0937_p0585a17║具三，不可遍一。義解云：此難眾生有情性邊，故自
X56n0937_p0585a18║應身遍乎法、報也。四、問：眾生本迷者，生佛迷悟。眾
X56n0937_p0585a19║生無始背覺合塵，濁成本有，迷成不覺；諸佛究竟
X56n0937_p0585a20║背塵合覺，返本還源，迷名永失。是則生惟迷佛之
X56n0937_p0585a21║悟，佛乃悟生之迷。迷悟雖殊，事理體一。佛既依正
X56n0937_p0585a22║融通，生豈情無情異？五、問：眾生佛身者，三千妙性
X56n0937_p0585a23║圓融遍入，生佛互具。悟之成佛，迷之成生，一一生
X56n0937_p0585a24║佛即具一切生佛之性，豈可計於一生幾佛、一佛
X56n0937_p0585b01║幾生耶？
X56n0937_p0585b02║問：佛國土身為始本耶？始本同耶？為復異耶？問：佛土
X56n0937_p0585b03║佛身為一異耶？一無能所，異則同凡。問：佛土界分生
X56n0937_p0585b04║亦居耶？為各所居佛無土耶？問：佛土所攝為遠近耶？
X56n0937_p0585b05║何土與生一異共別？問：佛佛土體為同異耶？娑婆之
X56n0937_p0585b06║處為共別耶？
X56n0937_p0585b07║初、問國土者，乃他宗所弘華嚴之經現十身舍那
X56n0937_p0585b08║之一也。由其執國土無情無性，故難云：此國土身
X56n0937_p0585b09║為在果上始有？為因中本有？若果上始有者，乃本
X56n0937_p0585b10║無今有，是無常法。若云眾生身中本具國土身，即
X56n0937_p0585b11║見有情有國土之色，何云國土無性乎？始本同者，
X56n0937_p0585b12║因果不二。因果既其不二，果既依正融通，因亦不
X56n0937_p0585b13║當分情無情之別。若言異者，非圓頓所詮。二、問佛
X56n0937_p0585b14║依正者，如來所依之土、能依之身為一為異？一則
X56n0937_p0585b15║無能依所正之別，異則同於凡夫身土差別。子為
X56n0937_p0585b16║學佛？為學凡耶？三、問佛土界分等者，其意有三：佛
X56n0937_p0585b17║土界分生亦居耶者，此問為是佛土許生同居耶？
X56n0937_p0585b18║為各所居者，此問生佛還各有土而自居耶？佛無
X56n0937_p0585b19║土者，此問生所居土為佛與居佛身無土耶？問雖
X56n0937_p0585b20║有三，正顯生佛共居。佛既依正相即，生豈不然？以
X56n0937_p0585b21║佛驗生，無情性顯。四、問佛既三身，土必攝四。言遠
X56n0937_p0585b22║近者，若分別為言，方便在同居外，乃至寂光在實
X56n0937_p0585b23║報外，故名為遠。若即事而真，即此娑婆，或見方便，
X56n0937_p0585b24║或見實報，豈離伽耶別求常寂？非寂光外別有娑
X56n0937_p0585c01║婆。故知橫竪只在一處，故名為近。一既攝四，何土
X56n0937_p0585c02║與生一異共別？一異約土，共別約人。土既非一非
X56n0937_p0585c03║異，人誰共居別居？以佛互融，顯生不二也。豈可若
X56n0937_p0585c04║共若別，理固不可；若一若異，佛性寧分？五、問：佛佛
X56n0937_p0585c05║土體者，前以生佛對論同異，今以佛自問，所謂若
X56n0937_p0585c06║兼體同，一切皆四，則同實未嘗同。又知橫竪只在
X56n0937_p0585c07║一處，則異實未嘗異。如是則法界終日常同，終日
X56n0937_p0585c08║常異，何同何異？究竟而言，求其身土了不可得，何
X56n0937_p0585c09║情無情之有耶？此通約四土論同異也。第二、別約
X56n0937_p0585c10║釋迦同居與諸土論同異。為別是釋迦之土？為復
X56n0937_p0585c11║即同諸佛之土？然土體既一，一必成同，同則無異，
X56n0937_p0585c12║何得分情無情耶？
X56n0937_p0585c13║問：佛成道時，土亦成耶？成廣狹耶？不成有過。問：佛成
X56n0937_p0585c14║見性與生見處，為同異耶？離二不可。問：佛成土成，與
X56n0937_p0585c15║彼彼成、彼彼不成，為一異耶？問：佛成三身，與彼彼果
X56n0937_p0585c16║及彼彼生，為一異耶？問：佛成身土，成何眼智見自他
X56n0937_p0585c17║境？初後如何？
X56n0937_p0585c18║初、問佛成土成。凡佛成道，三惑究盡，四德圓明，法
X56n0937_p0585c19║界之體究竟極，證得法界之大用，依隨正轉，山河
X56n0937_p0585c20║國土靡不成矣。所謂一成一切成，法界無非此佛
X56n0937_p0585c21║之依正，尚可成否廣狹之問耶？若計不成，過莫大
X56n0937_p0585c22║矣。二、問佛成見性者。佛成道時，佛眼所見皆毗盧
X56n0937_p0585c23║體，眾生肉眼所見自成差別。今是佛成道，所見有
X56n0937_p0585c24║何情無情異？然依正色心之境雖同，而能見自有
X56n0937_p0586a01║迷悟之異，同異二義不可離也。三、問佛成土成。即
X56n0937_p0586a02║依正也。彼彼十方諸佛果成，即理事一也。彼彼不
X56n0937_p0586a03║成，即是眾生有異。圓宗所詮三無差別，豈應異耶？
X56n0937_p0586a04║四、問生佛三身者。前第三問通就身土，今別就三
X56n0937_p0586a05║身為問。佛成三身，遍其依正，與彼十方果成三身，
X56n0937_p0586a06║事理一也；與彼彼眾生，理一事異也。既理是一，豈
X56n0937_p0586a07║分情無情異？五、問身土既成，畢竟成何眼智？身既
X56n0937_p0586a08║遮那，土既寂光，非四眼二智森羅，即佛眼種智真
X56n0937_p0586a09║空冥寂，豈復境有自他初後之殊？既自他初後不
X56n0937_p0586a10║二，豈分情無情耶？
X56n0937_p0586a11║問：真如所造，互相攝耶？不相攝耶？二俱如何？問：真如
X56n0937_p0586a12║之體，通於修性，修性身土，等不等耶？問：真如隨緣，變
X56n0937_p0586a13║為無情，為永無耶？何當有耶？問：真如隨緣，隨已與真，
X56n0937_p0586a14║為同異耶？為永隨耶？問：真如本有，為本無耶？與惑共
X56n0937_p0586a15║住，同異如何？
X56n0937_p0586a16║初問真如所造相攝不相攝者，真如隨緣造於萬
X56n0937_p0586a17║法，若互相攝，則依正不二；若不相攝，能隨既一，所
X56n0937_p0586a18║隨豈異？二俱如何者，豈攝不攝義兩立耶？二問真
X56n0937_p0586a19║如通修性者，此問正同妙樂，修德四德為能依，性
X56n0937_p0586a20║德四德為所依，能所竝有能依之身，依於所依之
X56n0937_p0586a21║土，二義齊等，方是毗盧遮那身土之相。今所問意
X56n0937_p0586a22║既是毗盧遮那身土之相，何云無情依報無性矣？
X56n0937_p0586a23║三問情無情竝是真如全體，不變而變，變為有情，
X56n0937_p0586a24║而有性變為無情，則無性者為永無耳。既從性變，
X56n0937_p0586b01║那得永無？若也永無，那得將來佛果當成依正融
X56n0937_p0586b02║攝？果既融攝，因驗不無。四問真如隨緣同異者，蓋
X56n0937_p0586b03║問能隨之真如為所隨之真如，為同為異？故云隨
X56n0937_p0586b04║己與真為同異耶？為復永隨不與真如同耶？謂異
X56n0937_p0586b05║則非圓頓大教所詮，謂同則不當分情無情之別。
X56n0937_p0586b06║五問以真如有無為問，當知真如佛性本自有之，
X56n0937_p0586b07║非適今也，故曰本有。若謂本無，則因不稱果；若也
X56n0937_p0586b08║共住，為同為異？真妄同源，惑性體即，惟同非異，誰
X56n0937_p0586b09║情無情？未發心前，無真不俗，唯異非同，固非所論
X56n0937_p0586b10║耳。
X56n0937_p0586b11║問：波水同異，前後得失，真妄同異，法譬如何？問：病眼
X56n0937_p0586b12║見華，華處空處，同異存沒，法譬如何？問：鏡像明體，本
X56n0937_p0586b13║始同異，前後存沒，法譬如何？問：帝網之譬，唯譬果耶？
X56n0937_p0586b14║亦譬因耶？果無因耶？問：如意珠身，身有土耶？唯在果
X56n0937_p0586b15║耶？通因如何？
X56n0937_p0586b16║初問：波水之喻，在濕詎間於混澄，水同也；為波自
X56n0937_p0586b17║分於清濁，波異也。前後得失者，若論波濕同時，未
X56n0937_p0586b18║始前後。一往言之，全水為波為前，全波為水為後。
X56n0937_p0586b19║水本無波，得也；波無水，名失也。合法言之，從真起
X56n0937_p0586b20║妄名前，返妄歸真名後。若從悟理名得，若從迷事
X56n0937_p0586b21║名失。問：意在於真本無妄，豈隔無情？二問：空本無
X56n0937_p0586b22║華，由眼病故，華存空泯；眼病若除，空存華沒。於空
X56n0937_p0586b23║同處，見華成異，由眼病故。即華異處，見空元同，由
X56n0937_p0586b24║眼病除故。是則空同空異，若並存沒。合法言之，病
X56n0937_p0586c01║喻妄情，空喻佛性，華喻依正。真如境上，依正元融，
X56n0937_p0586c02║由無明妄情，於融成隔，但見差別，不見無差，如華
X56n0937_p0586c03║存空沒。妄情若除，隔即融泯，故所見處，差即無差，
X56n0937_p0586c04║如空存華沒。唯一佛性而已，何間無情？三、問：鏡像
X56n0937_p0586c05║明體者，謂鏡像之體、鏡明之體本始同異者，鏡明
X56n0937_p0586c06║性，十界本也；像生修，十界始也。明體則同，像分妍
X56n0937_p0586c07║醜。前後存沒者，本前始後，明存則像沒，明沒則像
X56n0937_p0586c08║存。以法言之，若論佛性，不存依正，依正佛性寧存？
X56n0937_p0586c09║四、問：帝網之珠，帝網喻依正互融，舉一全收，彼彼
X56n0937_p0586c10║無礙。若唯譬果，成果異因；若亦譬因，因必攝果。故
X56n0937_p0586c11║依正融通，豈唯果上身土耶？五、問：如意珠身者，此
X56n0937_p0586c12║珠狀如芥粟，七寶琳琅，非內畜、非外入，稱意豐儉，
X56n0937_p0586c13║降雨穰穰。今以之喻，隨所應度，現十界身。譬如意
X56n0937_p0586c14║珠王，隨意雨寶，說法利生，故名如意珠身。身必有
X56n0937_p0586c15║土，故云身有土耶？若謂如意珠身唯在果者，却見
X56n0937_p0586c16║此果無因。若通因者，請示其旨，故曰通因。如何？若
X56n0937_p0586c17║知果既身土不二，因何依正差別？
X56n0937_p0586c18║問：行者觀心，心即境耶？能所得名，同異如何？問：行者
X56n0937_p0586c19║觀心，一耶？多耶？一多心境，同異如何？問：行者觀心，為
X56n0937_p0586c20║唯觀心？亦觀身耶？亦觀土耶？問：行者觀心，在惑業苦，
X56n0937_p0586c21║內耶？外耶？同耶？異耶？問：行者觀心，心內佛性，為本淨
X56n0937_p0586c22║耶？為始淨耶？問：行者觀心，心佛眾生，因果身土，法相
X56n0937_p0586c23║融攝，一切同耶？
X56n0937_p0586c24║良由世人不閑諸教大旨，故前以四十問為其開
X56n0937_p0587a01║解，亦由世人不善遍攬因果、自他、依正，觀於己心。
X56n0937_p0587a02║今更以六問問於觀心，意謂既能妙解，須立妙行，
X56n0937_p0587a03║解行相資，凉池可到矣。當用觀時，以此心為所觀，
X56n0937_p0587a04║復即此心為能觀，能所俱心，境智互照，俱三千故，
X56n0937_p0587a05║各攝一切。境之與觀，不分而分，得名有異；二而非
X56n0937_p0587a06║二，其體復同。故義例云：以心為境，心亦能照。若能
X56n0937_p0587a07║所不二，境觀一如，豈分情、無情之異耶？二、問：心境
X56n0937_p0587a08║一多者，行者唯於萬境觀一心，豈非一心遍於萬
X56n0937_p0587a09║境？故不以一多求之。蓋由行者即於當念觀具三
X56n0937_p0587a10║千，故一念即三千，三千即一念，妙不決定。不可以
X56n0937_p0587a11║一求之，故不同也；不可以多求之，故不異也。三、問：
X56n0937_p0587a12║行者觀心，了自他、依正之法無非心具。若只觀心，
X56n0937_p0587a13║不觀身土，則成差別，不得名為不思議境。觀不二
X56n0937_p0587a14║門云：依正既居一心，一心豈分能所？雖無能所，依
X56n0937_p0587a15║正宛然，豈分情無情耶？四問：苦惑業三圓人，了達
X56n0937_p0587a16║三道即是三德，不可於三道外別求三德。若離三
X56n0937_p0587a17║道別求清淨真如，如何名為圓具一體不二？五問：
X56n0937_p0587a18║心內佛性為本淨始淨者，由眾生本理清淨，依正
X56n0937_p0587a19║一如，是故始覺果成身土，融通自在。六問：此以心
X56n0937_p0587a20║佛眾生因果身土融攝為問者，若了心佛眾生同
X56n0937_p0587a21║一三千，三無差別，則因之與果，身之與土，一切法
X56n0937_p0587a22║相互相融攝，未始有一法之不同。苟能如是解而
X56n0937_p0587a23║觀之，則凡聖一如，色香泯淨，阿鼻依正全處極聖
X56n0937_p0587a24║之自心，毗盧身土不逾下凡之一念，如此則豈計
X56n0937_p0587b01║無情無佛性耶？是知此一問總前諸問，若了無差
X56n0937_p0587b02║之旨，則一問中可消眾滯，一答之中則為遍答眾
X56n0937_p0587b03║問。故下文云：豈非曉最後問三無差別，即知我心
X56n0937_p0587b04║彼彼眾生，一一剎那無不與彼遮那果德身心依
X56n0937_p0587b05║正自他互融互入齊等。
X56n0937_p0587b06║如是記問，不可窮盡，為斷子疑，且至爾許。客曰：何以
X56n0937_p0587b07║不多不少，唯四十六？余曰：攻惑攻疑，攻行攻理，通教
X56n0937_p0587b08║通義，通自通他，一問亦足。為對鈍根，故四十六；及對
X56n0937_p0587b09║六，即分證離為四十一位；兼前及後，故四十六。應知
X56n0937_p0587b10║一問亦皆能攻餘四十五，餘一一位仍須皆具四十
X56n0937_p0587b11║六問，乃至無量亦復如是。
X56n0937_p0587b12║不可窮盡者，以略例廣，謂若也搜括一家教觀深
X56n0937_p0587b13║旨，設於問端不可窮盡，客擬止爾，故且至爾許。客
X56n0937_p0587b14║所擬者，以教言之，由其不閑教旨，因果互融，遂不
X56n0937_p0587b15║了無情佛性三法無差，真如變造，如全水為波等，
X56n0937_p0587b16║故有前四十問。以觀言之，由其不善徧攬因果自
X56n0937_p0587b17║他依正，觀於己心心佛眾生，但觀清淨真如，故有
X56n0937_p0587b18║後之六問耳。設復客問以不多不少為辭，生下答
X56n0937_p0587b19║文，若利根者，則若惑疑行理，一問亦足，眾滯自消，
X56n0937_p0587b20║何待四十六問？所謂攻者，即攻破也。通者，即通達
X56n0937_p0587b21║也。他所惑者，由惑果事而迷因理，不了因心本具，
X56n0937_p0587b22║至果方融，此惑當攻。既疑無情無性，此疑當攻。不
X56n0937_p0587b23║但其解如此，及其立行用觀，亦直觀於清淨真如，
X56n0937_p0587b24║此行當攻。其將真如變造依正，分為兩派，此理當
X56n0937_p0587c01║攻。若攻此四，則通權實之教，通佛性進否之義。若
X56n0937_p0587c02║能妙解一念三千，依之立行，無復直觀清淨真如，
X56n0937_p0587c03║則自行無壅而通矣。自行既立，無復踵於真如兩
X56n0937_p0587c04║派之說，而障後學佛之知見，故曰通他。此對利者
X56n0937_p0587c05║而言。次對鈍根，故四十六及對六即也。為對鈍根
X56n0937_p0587c06║等者，當知利根之人，於一問中，即能袪滯，釋然大
X56n0937_p0587c07║觀，解行俱通。若鈍根者，以四十六問，備該圓頓因
X56n0937_p0587c08║果，及以經論所明身土觀境互融之義，方能解了
X56n0937_p0587c09║依正一如，始終理一。及對六即者，謂非但唯對鈍
X56n0937_p0587c10║根而已，仍兼乎六即之位故也。理同故即，事異故
X56n0937_p0587c11║六。如指要分證，離為四十一位者，初住至等覺，兼
X56n0937_p0587c12║前理即名字，觀行相似，及後究竟，共為四十六也。
X56n0937_p0587c13║以問對位，其數雖同，非謂直以一問對一位，在問
X56n0937_p0587c14║則無不遍攻，在位則無不具攝，亦理然也。又復應
X56n0937_p0587c15║知諸問，自佛性至觀心，就其所攻義異，故曰一能
X56n0937_p0587c16║攻餘。攻者，斷其疑也。若論能攻之問，只是一念三
X56n0937_p0587c17║千，教則解此三千，行則觀此三千，豈復更自相攻
X56n0937_p0587c18║耶？乃至無量，亦復如是。此結上不可窮盡之意。
X56n0937_p0587c19║
X56n0937_p0587c20║金剛錍釋文卷中