X56n0938_p0598a01║
X56n0938_p0598a02║
X56n0938_p0598a03║
X56n0938_p0598a04║
X56n0938_p0598a05║No. 938
X56n0938_p0598a06║始終心要注
X56n0938_p0598a07║
X56n0938_p0598a08║荊溪大師　湛然　述
X56n0938_p0598a09║永嘉沙門　從義　注
X56n0938_p0598a10║在因名始，至果為終，因果雖殊，諦德無別。圓頓上
X56n0938_p0598a11║乘，旨歸於此，所以荊溪立於心要。
X56n0938_p0598a12║夫三諦者，天然之性德也。
X56n0938_p0598a13║上句標指，下句發歎。天然者，如天之然亦名自然。
X56n0938_p0598a14║問：此與外道所計何別？答：外道所執已為三藏所
X56n0938_p0598a15║破，那忽謂同圓頓諦理？復次應知，若從破計須蕩
X56n0938_p0598a16║自然，破計雖爾理必自然，是則自行乃遣執惰，隨
X56n0938_p0598a17║緣無妨作斯說也。至於下文含生本具，祕藏不顯
X56n0938_p0598a18║由三惑覆，亦應準今料簡顯示，舉一例諸無勞委
X56n0938_p0598a19║述。
X56n0938_p0598a20║中諦者，統一切法。真諦者，泯一切法。俗諦者，立一切
X56n0938_p0598a21║法。
X56n0938_p0598a22║別示解釋三諦相也。中者，不偏二邊也。諦者，審而
X56n0938_p0598a23║無虗也。統者，總也。一切法者，二邊之法也。真者，無
X56n0938_p0598a24║偽妄也。泯，亡泯也。一切法者，三千之法也。俗者，世
X56n0938_p0598b01║俗也。立者，建立也。一切法者，百界之法也。當知此
X56n0938_p0598b02║約三諦別明。若從通說，應云一中一切中，無真無
X56n0938_p0598b03║俗而不中，則三諦皆統理而絕待也。一真一切真，
X56n0938_p0598b04║無中無俗而不真，則三諦俱亡泯而無相也。一俗
X56n0938_p0598b05║一切俗，無中無真而不俗，則三諦並建立而宛然
X56n0938_p0598b06║也。
X56n0938_p0598b07║舉一即三，非前後也。含生本具，非造作之所得也。
X56n0938_p0598b08║上兩句示三諦融即，顯非縱橫之殊異也。下二句
X56n0938_p0598b09║明三諦本具，彰無作之妙法也。舉一即三者，舉其
X56n0938_p0598b10║中諦非真非俗，當體泯法復名真諦，常自建立又
X56n0938_p0598b11║為俗諦。中諦之一即三既然，真俗之二即三亦爾。
X56n0938_p0598b12║準諸祖誥亦應更云：即三而一有可相離，即一而
X56n0938_p0598b13║三不可相混，非三非一三一宛然，會之彌分派之
X56n0938_p0598b14║常合，橫之復高竪之又廣。明鏡等譬真好研詳，勿
X56n0938_p0598b15║見三一相即之故，便乃不許俗諦世法，真諦亡泯
X56n0938_p0598b16║中諦絕，俗言洋洋豈可誣哉？
X56n0938_p0598b17║悲夫！祕藏不顯，盖三惑之所覆也。
X56n0938_p0598b18║三諦微妙，眾生不了，稱之為祕。法界包用不可盡，
X56n0938_p0598b19║目之為藏。性雖微妙，濁成本有，譬如鏡天，喻若塵
X56n0938_p0598b20║雲。今此總明，次文別爾。
X56n0938_p0598b21║故無明翳乎法性，塵沙障乎化導，見思阻乎空寂。
X56n0938_p0598b22║無明者，不了法界無所明也。塵沙者，譬無知之數
X56n0938_p0598b23║多也。見思者，從解等立名也。應知三惑皆是性具，
X56n0938_p0598b24║同體為障難可了知。文云翳障阻者，異其文耳。
X56n0938_p0598c01║然茲三惑，乃體上之虗妄也。
X56n0938_p0598c02║結指惑障，都非真實，空華之譬，其在茲乎。
X56n0938_p0598c03║於是大覺慈尊喟然歎曰：
X56n0938_p0598c04║大覺，即妙覺。喟然，歎聲也。
X56n0938_p0598c05║真如界內，絕生佛之假名；平等慧中，無自他之形相。
X56n0938_p0598c06║通指三諦以為真如及平等慧，絕名離相。
X56n0938_p0598c07║但以眾生妄想，不自證得，莫之能返也。由是立乎三
X56n0938_p0598c08║觀，破乎三惑，證乎三智，成乎三德。
X56n0938_p0598c09║眾生在迷，未能復性，是故須明惑、觀等說。全性起
X56n0938_p0598c10║脩，性無所移；全脩在性，脩常宛爾。一家所立三諦，
X56n0938_p0598c11║文在瓔珞．仁王兩經；三觀，文出瓔珞經下卷；三惑，
X56n0938_p0598c12║準大品、大論而開；三智，具如大品三智品中；三德，
X56n0938_p0598c13║備在大涅槃經。
X56n0938_p0598c14║空觀者，破見思惑，證一切智，成般若德。假觀者，破塵
X56n0938_p0598c15║沙惑，證道種智，成解脫德。中觀者，破無明惑，證一切
X56n0938_p0598c16║種智，成法身德。
X56n0938_p0598c17║一念無相謂之空。無法不備謂之假。不一不異謂
X56n0938_p0598c18║之中。知一切法空寂一相名一切智。知十法界諸
X56n0938_p0598c19║種差異為道種智。知於二邊無非中道名一切種
X56n0938_p0598c20║智。照明為般若。解縛名解脫。清淨名法身。皆具常
X56n0938_p0598c21║樂我淨謂之德。
X56n0938_p0598c22║然茲三惑．三觀．三智．三德，非各別也，非異時也，天然
X56n0938_p0598c23║之理具諸法故。
X56n0938_p0598c24║上文別示，恐謂縱橫，故茲融即，顯非別異。是故當
X56n0938_p0599a01║知，三惑一念中破，三觀一心中脩，三智一念而證，
X56n0938_p0599a02║三德一心而成。惑觀一如，智德無別，苟非性具，寧
X56n0938_p0599a03║免異殊？山門教觀，永異諸家，超過眾說，良在茲焉。
X56n0938_p0599a04║然此三諦，性之自爾。
X56n0938_p0599a05║重歎三諦，非作所成。
X56n0938_p0599a06║迷茲三諦，轉成三惑，惑破藉乎三觀，觀成證乎三智，
X56n0938_p0599a07║智成成乎三德。
X56n0938_p0599a08║自迷之悟，展轉相由。文中五三，秪是一三。無前無
X56n0938_p0599a09║後，因果理同。
X56n0938_p0599a10║從因至果，非漸修也。
X56n0938_p0599a11║性德之行，異乎歷別。
X56n0938_p0599a12║說之次第，理非次第。
X56n0938_p0599a13║言不頓顯，故有前後。若論其理，實在剎那。其理者
X56n0938_p0599a14║何？三千三諦。
X56n0938_p0599a15║大綱如此，網目可尋矣。
X56n0938_p0599a16║諦德宏深，故曰大綱。諸法廣多，號為網目。華嚴名
X56n0938_p0599a17║法界，方等為實相，般若稱佛母，法華號髻珠，涅槃
X56n0938_p0599a18║名佛師。三諦是一法，佛說種種名。龍猛悟之而造
X56n0938_p0599a19║論，智者得之以開拓，荊溪傳之為心要。是則十方
X56n0938_p0599a20║大覺諸祖所傳，莫不歸乎諦德祕藏。像末惰澆，信
X56n0938_p0599a21║心寡薄，如斯法門，不能宗重，而更別求心要之術，
X56n0938_p0599a22║良由近代習大乘者雜濫故也。
X56n0938_p0599a23║
X56n0938_p0599a24║始終心要注（終）