X56n0939_p0624c08║
X56n0939_p0624c09║
X56n0939_p0624c10║五百問論卷中（一百三十五問）
X56n0939_p0624c11║
X56n0939_p0624c12║毗陵沙門　湛然　述
X56n0939_p0624c13║○譬喻品
X56n0939_p0624c14║問：譬喻品何故身子居初？答曰：身子上根是先悟者，
X56n0939_p0624c15║故在品初。今謂初周悟兼餘眾，豈獨身子？如八部四
X56n0939_p0624c16║眾。又曰：中根待況，即四人也。今謂領解雖四人，豈可
X56n0939_p0624c17║一向全無他眾？上根尚有，中下非無。
X56n0939_p0624c18║問：論文七喻，所對如何？答曰：論將譬為七種對治，治
X56n0939_p0624c19║於七種增上慢人，及為三種無煩惱人三昧解脫見
X56n0939_p0624c20║等染慢，即為治此說三平等。又於餘殘修多羅中明
X56n0939_p0624c21║十無上，顯二十六品。然此七譬各在一品，至文當點。
X56n0939_p0624c22║三平等者有九品，謂譬喻、授記、五百學無學法師勸
X56n0939_p0624c23║持調達不輕寶塔。初之八品名乘平等寶塔，說涅槃
X56n0939_p0624c24║平等及身平等。十無上有二十一品，初九無上有七
X56n0939_p0625a01║品，謂譬喻、化城、五百弟子見寶塔安樂行踊出壽量。
X56n0939_p0625a02║中間五品各一無上，初後二品各二無上，餘殘修多
X56n0939_p0625a03║羅是第十無上。謂餘十四品，於中有二力：一法力、二
X56n0939_p0625a04║修行力。法力三品，謂分別功德、隨喜法師功德。修行
X56n0939_p0625a05║力有七品，合十品。於修行力有七：一持力，有三品，謂
X56n0939_p0625a06║法師安樂勸持也；二說力，謂神力品；三苦行力，謂藥
X56n0939_p0625a07║王；四教化眾生苦行力，謂妙音；五護眾生力，謂普門
X56n0939_p0625a08║陀羅尼；六功德勝力，謂嚴王；七護法力，謂勸發及後
X56n0939_p0625a09║品。故第十無上是九無上殘。今謂十中前九在正，殘
X56n0939_p0625a10║屬流通，如何違論乃以壽量而為流通？故知三周已
X56n0939_p0625a11║後皆成菩薩，故論乃云十皆無上。又論云：七譬為具
X56n0939_p0625a12║足煩惱，治七種增上慢。又為三種無煩惱人三昧解
X56n0939_p0625a13║脫見等染慢。何知為七？一、求勢人說火宅治，二、求聲
X56n0939_p0625a14║聞解脫人說窮子譬，三、為大乘人說雨譬，四、為有定
X56n0939_p0625a15║人說化城譬，五、為無定人說繫珠譬，六、為集功德人
X56n0939_p0625a16║說解髻珠譬，七、為不集功德人說醫師譬。今謂論文
X56n0939_p0625a17║先暫約別，別為對治，須曉其旨，不可迷旨。何者？本為
X56n0939_p0625a18║三乘說火宅譬，窮子本領火宅之旨，藥艸本述五乘
X56n0939_p0625a19║不虗，化城還為聲聞下根，繫珠只是下根領解，唯解
X56n0939_p0625a20║髻一在迹流通，若為一正仍在於正，唯醫子譬別屬
X56n0939_p0625a21║本門，若依他釋亦在流通，豈可七譬各為一人？所治
X56n0939_p0625a22║不同，與經違妨，應知此乃隨其文勢。若附文勢，則父
X56n0939_p0625a23║如國王，求見父故，名求勢人。聲聞自領，名求聲聞。其
X56n0939_p0625a24║雨一味，名求大乘。專為求小異，名有定人。即以化城
X56n0939_p0625b01║權赴其計，先大後小，故云無定。若其作差別消者，亦
X56n0939_p0625b02║不論文一雨之意，至城必進，名為定人。故知論文不
X56n0939_p0625b03║遮定性，繫後不知還能發，故名無定。始行之輩求弘
X56n0939_p0625b04║經益，名集功德。不肎服藥，見父不覲，名不集功德。故
X56n0939_p0625b05║知不可生於別見。
X56n0939_p0625b06║問：三乘之差，為由佛說，為由生異？答曰：諸乘皆不能
X56n0939_p0625b07║了一切法故，實非種智，故說羊鹿。今謂不了，故種智
X56n0939_p0625b08║說三。若不說三，諸文何故皆云佛說？及趣波羅奈，於
X56n0939_p0625b09║一佛乘，佛以方便力等。
X56n0939_p0625b10║問：踊躍何義？答曰：依俗釋云：踊者跣也，躍者跳也，跣
X56n0939_p0625b11║足跳者喜之極也。今謂斯言太甚，字訓雖爾，豈舍利
X56n0939_p0625b12║弗大阿羅漢，復聞深法理水潤心，而生喜踊跣足跳
X56n0939_p0625b13║耶？經文只云踊躍歡喜，方從座起合掌白佛，何得未
X56n0939_p0625b14║起先跣足跳？縱重釋云：聞真道已即能超權，故云踊
X56n0939_p0625b15║躍。即顯聞法超權跣跳。今問：在般若時為聞不聞？若
X56n0939_p0625b16║不聞者，加說義壞。尚云：我等雖為諸佛子等說菩薩
X56n0939_p0625b17║法，而於是法永無願樂。豈自不聞，能為他說？須菩提
X56n0939_p0625b18║云：我從昔來所得惠眼，未曾得聞如是之經。何故乃
X56n0939_p0625b19║云而今從佛聞所未聞，今日乃知真是佛子等？故知
X56n0939_p0625b20║古人所釋妙得其旨。若云得記為未曾者，此中乃是
X56n0939_p0625b21║未得記時。
X56n0939_p0625b22║問：喜有何義？答曰：三義故喜：一、聞法心安，知佛非魔，
X56n0939_p0625b23║所以歡喜。今問：昔小乘教已知世尊不同天魔及諸
X56n0939_p0625b24║外道，豈至法華方始知非？豈得見於將非之言，謂聞
X56n0939_p0625c01║法華方知魔別？二者、得聞一實，解昔三權而為一因，
X56n0939_p0625c02║所以歡喜。今問：何不云二而言三權？三為一因，菩薩
X56n0939_p0625c03║非實，信三須會，何待固辭？三、聞佛說千二百羅漢悉
X56n0939_p0625c04║亦當作佛，所以歡喜。今謂準此三周，全無會於支佛
X56n0939_p0625c05║之文，將何以為會二文耶？故準子說，只會其聲聞歸
X56n0939_p0625c06║婆沙菩薩，況復此文正當領解之辭而生歡喜？文中
X56n0939_p0625c07║未有領千二百，何須加之？文領三世及以五時，何不
X56n0939_p0625c08║論之而却別取千二百耶？
X56n0939_p0625c09║問：從所以者何？我昔下是何義耶？答曰：釋歡喜所以。
X56n0939_p0625c10║文為四：初、失大法以興嗟。今謂何處失大，此中述耶？
X56n0939_p0625c11║二、世尊下，處小階而起歎。今問見頞鞞後，何處起歎？
X56n0939_p0625c12║三、世尊！我從下，喜今聞而惱盡。今謂惱之言，事在極
X56n0939_p0625c13║果。既云惱盡，何得但至十信初耶？既云惱盡，何須更
X56n0939_p0625c14║令供佛修行？四、今日下，知佛子而道成。今問何等道
X56n0939_p0625c15║成，而引論云為令決定聲聞之人知當作佛，又曰同
X56n0939_p0625c16║入佛法體類之中。今問體是法身，即是已入法身之
X56n0939_p0625c17║位。若不了，復與道成之語相違，況復惱盡不得法身，
X56n0939_p0625c18║何異小乘三界惑盡？
X56n0939_p0625c19║問：待說所因為何義耶？答曰：承望希須生渴仰也。今
X56n0939_p0625c20║謂譯者何以大屈曲耶？只云待說所因成菩提者，佛
X56n0939_p0625c21║必以大而度脫之，故不應云渴仰所因，故知不及古
X56n0939_p0625c22║人作待對、停待釋也。
X56n0939_p0625c23║問：必以大乘而得度脫者，大乘位在何許耶？答曰：七
X56n0939_p0625c24║地四菩薩行。四菩薩行者，一菩提分、二波羅蜜、三諸
X56n0939_p0626a01║神通、四熟有情。今問：今日迴心始入初信，豈昔渴仰
X56n0939_p0626a02║即齊七地？若也大乘只是四菩薩行者，何須初釋方
X56n0939_p0626a03║便名、釋真實中及釋一大事中太煩雜耶？又必以之
X56n0939_p0626a04║言，應指與此開權同類。若直只指四菩薩智，昔日諸
X56n0939_p0626a05║經何處不明？又此四智何必七地？初地初住悉皆得
X56n0939_p0626a06║之，乃至行向豈不得耶？況但云分及神通等三祇亦
X56n0939_p0626a07║得，有何奇耶？又云有三種：一厭有為、二求菩提、三深
X56n0939_p0626a08║念眾生。此三乃是四階三祗亦能得之，何關法華？況
X56n0939_p0626a09║厭有為非菩薩道，不捨生死而入涅槃，不斷五欲而
X56n0939_p0626a10║淨諸根，安得但見菩薩之言便一槩判？甚不可也。
X56n0939_p0626a11║問：曾聞人問，疑生分別，入見即除，悔多憂俱，離欲已
X56n0939_p0626a12║捨，如何身子今二方除？答曰：煩惱之疑預流即盡，煩
X56n0939_p0626a13║惱伴悔離欲已除。今法執之疑，如阿羅漢不識黑鹽
X56n0939_p0626a14║之輩。今問：若身子等至今法華已除法執，異熟之疑
X56n0939_p0626a15║與佛何別？若言但有因果之別，則應亦是等覺已下。
X56n0939_p0626a16║如迴心人只在初信，況復法執，豈識黑鹽以為其類？
X56n0939_p0626a17║問：云何名為真佛子耶？答曰：瑜伽八十四有六句，謂
X56n0939_p0626a18║是大師子、佛腹所生、佛口所生、佛法所生、佛法所化、
X56n0939_p0626a19║得法等分。論自釋云：初一句總，後五句別。釋云：腹生
X56n0939_p0626a20║簡異，卑劣子故。得聖者者，是佛腹生。異生即是所養
X56n0939_p0626a21║之子，一切眾生佛不親生，非腹生故。今問：窮子曾為
X56n0939_p0626a22║異生來不？若也曾為，何故今日長者自言我之所生？
X56n0939_p0626a23║若言得法為腹生者，得法乃是示昔腹生，因迷背父，
X56n0939_p0626a24║後遇見之。若一切眾生皆非腹生，當知爾後假指他
X56n0939_p0626b01║子，故知論意在折挫時。又云：如二乘等，非是婦生，乃
X56n0939_p0626b02║是妾生。今謂正是大母真遺體生，豈以中逃降為妾
X56n0939_p0626b03║子？不然，一切眾生皆妾生也。又曰：下文云若如我子，
X56n0939_p0626b04║今問：何以引彼除糞之時挫言如子？何不引至法華
X56n0939_p0626b05║之文會親族云我之所生？豈故會諸王認此妾子為
X56n0939_p0626b06║己子耶？次云：說法為口生，福慧為化生，無漏法財為
X56n0939_p0626b07║法分也。今問：若必腹生方是子者，化生何關親腹生
X56n0939_p0626b08║耶？口生、腹生復應別耶？行為、法生復不同腹，無漏乃
X56n0939_p0626b09║是二乘舊得，何須今日云得分耶？若言今得大乘無
X56n0939_p0626b10║漏，何以復云但是決定，未得道證？故知不曉六句是
X56n0939_p0626b11║一子而已。又曰：論自釋云：諸句顯示增上生圓滿及父
X56n0939_p0626b12║相似法故。故五句中，前三句顯生圓滿，後二句顯父
X56n0939_p0626b13║相似法。今謂若爾，只是共成一佛子義，何得蹔聞腹
X56n0939_p0626b14║生之言，優降異生，言非腹生？故論自釋，於理不違。況
X56n0939_p0626b15║論自云：後之二句，襲父遺體。遺體云襲，乃是本有，非
X56n0939_p0626b16║為造化。況諸經論，佛子之言，隨事各別。小乘經中，聲
X56n0939_p0626b17║聞為真子，菩薩為似子；大乘經中，菩薩為真子，聲聞
X56n0939_p0626b18║為似子。故知究竟實說，無非佛子。即今經文云：一切
X56n0939_p0626b19║眾生皆是吾子，愛無偏儻。然論取結緣之後，方立子
X56n0939_p0626b20║名，故與今經親疎少別，何得以權而證實說？亦可論
X56n0939_p0626b21║中腹生通指一切，口生、法生方從成就，故論云生圓
X56n0939_p0626b22║滿故。又曰：攝論云：非如二乘無智，猶如妾子。今謂論
X56n0939_p0626b23║文亦是折挫之語，
X56n0939_p0626b24║問：經云金色三十二去頌，其意如何？答曰：失大法興
X56n0939_p0626c01║嗟。今問：婆沙論亦釋三十二相、十力等義，何大之有？
X56n0939_p0626c02║問：身子得記差別如何？答曰：有二種，初是因記、當得
X56n0939_p0626c03║果記。初因記者，未入信心尚二萬劫，況起心後時應
X56n0939_p0626c04║遠，故此第一先經多劫方遇諸佛。今問：前云惑盡道
X56n0939_p0626c05║成證真無我，此中何以所得未深？
X56n0939_p0626c06║問：受記得名，其名不同，何以然耶？答曰：理非一準，如
X56n0939_p0626c07║釋迦彌勒因觀先佛以立名故，身子外飡祕法已內
X56n0939_p0626c08║發智光，故名華光。今謂經無正文義須從別，方是名
X56n0939_p0626c09║因內發智光。中下皆爾，如何獨是華光別名？乍可云
X56n0939_p0626c10║聞法內照先入真因，故曰華光。又云如大論諸天子
X56n0939_p0626c11║見佛土莊嚴而發心得記，名莊嚴王佛。又云舌相品
X56n0939_p0626c12║十萬億人見十方菩薩來以華供養而發心得記，名
X56n0939_p0626c13║為覺華。今謂此等並是別因，因華因嚴、名華名嚴，故
X56n0939_p0626c14║知身子與中下根同飡祕法，必非因此得華光名。經
X56n0939_p0626c15║文既其略無名因，須苦立
X56n0939_p0626c16║問：釋授記義差別如何？答曰：六門分別：一、記由；二、能
X56n0939_p0626c17║記；三、所記；四、差別；五、釋妨；六、聲聞類異。初言由者，論
X56n0939_p0626c18║云：一、生聲聞決定心故，非成法性，亦非已證。今謂此諸
X56n0939_p0626c19║聲聞至此聞法，雖入無生，未知如來決定許不？故佛
X56n0939_p0626c20║記之，令生定解。言未證者，只是未證究竟佛果，非謂
X56n0939_p0626c21║不證初住無生，故非法性。意亦如是。若不爾者，何故
X56n0939_p0626c22║名為不求自得？二、為顯佛法身平等故。今謂若身子
X56n0939_p0626c23║不得法身，將何顯同？言顯同者，同有八相，故知身子
X56n0939_p0626c24║已得一分平等法身，故佛記之，顯其已得。若其未得，
X56n0939_p0627a01║何所顯耶？若許未得，一切眾生皆悉同等，何獨身子
X56n0939_p0627a02║耶？三、為除菩薩疑心故，謂久疑聲聞不得作佛。今謂
X56n0939_p0627a03║此是四階、三祇及以三乘共位菩薩，久謂二乘與己
X56n0939_p0627a04║同觀、同位、同證，而二乘人於法華前自謂滅種，不求
X56n0939_p0627a05║於大，是故久疑。必非華嚴、大集、大品等中諸大菩薩
X56n0939_p0627a06║而有是疑，豈文殊、普賢疑諸聲聞不得作佛，須佛記
X56n0939_p0627a07║已，方除疑耶？四、忻佛者，見記自忻。今謂此則可爾。五、
X56n0939_p0627a08║說一乘十義所以。今謂十義已如前問。次明能記有
X56n0939_p0627a09║三：謂所依記、體記、用記。初所依者，論云：六處示現五
X56n0939_p0627a10║佛：一、菩薩。五佛中別記，如身子等；同記，如五百；後記，
X56n0939_p0627a11║如學、無學。四、無怨記，如提婆等；通行記，如龍女等，示
X56n0939_p0627a12║女人可成佛故。五具因記是菩薩記，如不輕示諸眾
X56n0939_p0627a13║生皆有佛性故。今謂前五可然，第六如何不輕示有
X56n0939_p0627a14║佛性？後代判於一分，永無不輕不及後代見耶？若不
X56n0939_p0627a15║爾者，一切眾生豈皆不作決定性耶？次記體者，為他
X56n0939_p0627a16║受用化身五陰隨宜為體。今謂體謂主宰，應指所證
X56n0939_p0627a17║依得記者以之為體，記用可知。三所記者有二：一所
X56n0939_p0627a18║依、二體性。所依即六處，體性謂因體，即無漏善根通
X56n0939_p0627a19║現及種因所得。果體通五陰，多是化身及他受用，顯
X56n0939_p0627a20║慈悲故、顯德高故。今謂此是何位化身？更經若干劫
X56n0939_p0627a21║數供養若干諸佛即得究竟三種身者，亦不應爾。地
X56n0939_p0627a22║踊菩薩經中自指本時所化，仍於此中更獲增道損
X56n0939_p0627a23║生之益，豈聲聞人只經爾所劫數諸佛即證妙覺三
X56n0939_p0627a24║身果耶？又觀諸土並是化身非他受用身，受用身處
X56n0939_p0627b01║華王界或色究竟寂滅道場。又無漏之名亦濫於小，
X56n0939_p0627b02║四差別中如楞嚴四記，寶雲經同瑜伽六記：一已發
X56n0939_p0627b03║心、二未發心、三現在前、四不現在前，此四同楞嚴五
X56n0939_p0627b04║定時限、六不定時限。又如大經八六四二，今謂前文
X56n0939_p0627b05║可爾，若引涅槃八六四二，此則不然，雖似授記其意
X56n0939_p0627b06║則別，以諸經中無有文明二乘發心，此中既因法華
X56n0939_p0627b07║記已，故明定性發心時限，顯滅種義權，故非授記。又
X56n0939_p0627b08║云：經爾所劫方入信心，以於佛道迂迴故，不如初心
X56n0939_p0627b09║即修菩薩行，由此故言過無量無邊劫。今問：若爾，一
X56n0939_p0627b10║切聲聞應皆過於無量無邊，何故乃至增減不同？若
X56n0939_p0627b11║云不如初發大者，理必如之降入初信，此則未爾。又
X56n0939_p0627b12║曰：有三決定：一、種性定，遇緣便能證得正覺；二、發心
X56n0939_p0627b13║定，發大心已更不退轉；三、不虗行定，得自在已，於利
X56n0939_p0627b14║有情終不空過。今依初意。今謂雖即獨記聲聞，準三
X56n0939_p0627b15║周中，三周得益不唯在小，記通菩薩，何妨第二、第三
X56n0939_p0627b16║人耶？若指迹門，雖妨可下文菩薩得道數倍，故不可
X56n0939_p0627b17║云在遇緣。遇緣乃在瓔珞經中，無數菩薩從於無垢
X56n0939_p0627b18║入妙覺位，正當其人。五、釋妨者。問云：諸聲聞人為成
X56n0939_p0627b19║佛故記？為不成佛？若成佛者，諸菩薩等何故於無量
X56n0939_p0627b20║劫修習功德？若不爾者，此記成虗。答曰：論云：令彼聲
X56n0939_p0627b21║聞得決定心，非成就法性。釋云：此意說令聲聞得決
X56n0939_p0627b22║定心進修行，非已證會二空法性真如之理。今謂論
X56n0939_p0627b23║云：非成就者，非究竟法身。了此自是一途，未為通難，
X56n0939_p0627b24║與菩薩為妨。只如經中所供佛時，未足顯遠位未極，
X56n0939_p0627c01║更修何疑？但未證二空，為在何位？若二乘未證，則菩
X56n0939_p0627c02║薩皆得；若唯在佛，菩薩無分。何以前云除二障，得二
X56n0939_p0627c03║空，惱盡道成，證真無我？又曰：聲聞身盡，云何與記，經
X56n0939_p0627c04║三僧祇，方得菩提？答：顯揚論說：依變化身，非業報身。
X56n0939_p0627c05║成唯識云：即是變化生死別名。釋曰：未發心前，現身
X56n0939_p0627c06║有限，由受記後，誓求菩提，度有情類，便入邊際無漏
X56n0939_p0627c07║勝定，資昔所作，顯今報身，令其長時與果不絕。此所
X56n0939_p0627c08║資業，由無漏資，展轉微妙，舊麤異熟，漸漸微細，廣大
X56n0939_p0627c09║殊勝，異於本故。猶如變化，名為變易生死，數數資長，
X56n0939_p0627c10║乃至成佛。由是義故，分段生死，雖皆永盡，說過三百
X56n0939_p0627c11║由旬，化作一城；變易未盡，說更行二百，方至寶渚。趣
X56n0939_p0627c12║寂聲聞，便無此事。今謂經不曾云得記聲聞，必經三
X56n0939_p0627c13║祗，何須此問？答中，初引顯揚之文，依變化身，非業報
X56n0939_p0627c14║身，此乃論文分明。誠證業報之身，則不得久捨報身。
X56n0939_p0627c15║已入變化者，方可經於長時至果，何以強釋云：留報
X56n0939_p0627c16║身無漏，資令長時耶？又成唯識：此是變化生死別名。
X56n0939_p0627c17║正言長時，只變化生死別名，何故引論文而復改苦，
X56n0939_p0627c18║強異解耶？如舍利弗等，聞受記已，何處修邊際定耶？
X56n0939_p0627c19║得聞會三一乘常住，此法自是常住邊定，故殃掘云：
X56n0939_p0627c20║得不壞常住與生死邊際等，即是邊際定別耳，豈可
X56n0939_p0627c21║棄此別修無邊際定？此定若異會三之一，此乃還用
X56n0939_p0627c22║小乘四禪，乃是不受顯一之言。若本先有無漏勝定，
X56n0939_p0627c23║只依本有，何求聞於一乘妙理？若以此定，則令此身
X56n0939_p0627c24║與果不絕，故知不假一乘法也。又舍利弗等何以滅
X56n0939_p0628a01║度？若滅度者，長時何在？若爾，此界則應多有過去勝
X56n0939_p0628a02║定資身之人，曾無一人云是長時變易壽者。若分段
X56n0939_p0628a03║死，復云永盡，則無漸漸勝妙之理，況復化城通有餘
X56n0939_p0628a04║無餘？若此生前進，於有餘身即改觀故；若無餘者，已
X56n0939_p0628a05║捨分段入變易者，豈存報身以進二百至成佛耶？故
X56n0939_p0628a06║知乃是通教權設之言，定計乃成，事同魔說。況諸經
X56n0939_p0628a07║論並皆說有變化之土，何須安著分段中耶？若言但
X56n0939_p0628a08║是同質別見，則一切佛土並在此中，然須辨別方明
X56n0939_p0628a09║同見。又曰：勝鬘云：無明住地為緣，無漏業為因，謂二
X56n0939_p0628a10║乘、大力菩薩三種意生身。廣如瑜伽、佛地、唯識。今謂
X56n0939_p0628a11║且勝鬘文正明界外變化土中別稟因緣，不同分段
X56n0939_p0628a12║三界因緣，亦不云分段之身漸成佛果，不捨分段終
X56n0939_p0628a13║無是理，以無教文三種意生在分段故。
X56n0939_p0628a14║問：論四聲聞，其二與記、二不與記，根未熟故，應當此
X56n0939_p0628a15║二後時熟耶？答曰：未者不也，永不與故。今謂論文但
X56n0939_p0628a16║云根未熟故如來未記，此唯現在未記名不。論又云
X56n0939_p0628a17║菩薩與記，菩薩方便令發心故，故知不得云永不發。
X56n0939_p0628a18║故知論文真得經旨，故以滅想彼土得聞，如何曲釋
X56n0939_p0628a19║以未為永？若爾，應當種未熟時名為不熟，懷任未生
X56n0939_p0628a20║名為不生，如人未死名不死耶？
X56n0939_p0628a21║問：理必然耶？更有別途。答曰：準理應云趣寂之人不
X56n0939_p0628a22║愚於法，信根未熟佛不與記，菩薩乃與諳含通記，有
X56n0939_p0628a23║理佛性方便令發信大乘心，上慢亦爾。今合為一人，
X56n0939_p0628a24║言根未熟者非趣寂者，當可成立。今謂論云定性未
X56n0939_p0628b01║熟乃云不熟，自思不穩，却更釋云趣寂之人不愚於
X56n0939_p0628b02║法，復輒合之以為一人，却云未熟非趣寂之者，翻覆
X56n0939_p0628b03║難定實無可依，故依古德決定此土則云未熟，若於
X56n0939_p0628b04║彼發熟在於彼，故此云未，不須紛紜強為多釋。
X56n0939_p0628b05║問：為依所判定若是耶？更有誠教。答曰：如莊嚴論云：
X56n0939_p0628b06║餘人善根涅槃時盡，菩薩不盡。今謂此亦不閑折挫
X56n0939_p0628b07║之文，故使所引前後互違，重引還違向所立義。云趣
X56n0939_p0628b08║寂者不愚於法，亦違論文未熟之語。故不應將折挫
X56n0939_p0628b09║之教，用證法華真實之說。故法華前一切菩薩，對二
X56n0939_p0628b10║乘人須云滅種。
X56n0939_p0628b11║問：更有教耶？答曰：亦如涅槃八六四二。今謂此亦正
X56n0939_p0628b12║當趣寂，能發何事？節節前後迴惑。若云八六四二，亦
X56n0939_p0628b13║云不解我意，諍論之事已如前問。又曰：故知趣寂定
X56n0939_p0628b14║不作佛。今謂定說正當諍論之文，此乃不知佛意兩
X56n0939_p0628b15║遮遮於雙諍。若得佛意乃名雙是，趣寂不發施權故
X56n0939_p0628b16║是，若言能發顯實故是，若引諍論之文還成諍論之
X56n0939_p0628b17║事，如此豈成體佛意耶？故一家判一切實等四句不
X56n0939_p0628b18║同，成前逗後彌復可依，知論弘權方了教旨。
X56n0939_p0628b19║問：論中云應化聲聞，於此經中其誰是耶？答曰：有人
X56n0939_p0628b20║云：身子及四大弟子為上根，五百為中根，學無學為
X56n0939_p0628b21║下根。今解不然。華嚴經初說身子是化，入法界品云
X56n0939_p0628b22║將六千弟子從自房出，文殊為說十種之法發菩提
X56n0939_p0628b23║心，即此經中授記者是，故非應化。今問：華嚴是佛初
X56n0939_p0628b24║成道說，身子於彼已能發心，何故初見頞鞞方除邪
X56n0939_p0628c01║見，淨名訶斥宴坐非真，至般若中被加方說，法華之
X56n0939_p0628c02║始疑悔欲除，聞方便會三乃稱歎領解？若彼文是化，
X56n0939_p0628c03║豈此說却非？亦由不了華嚴長遠，復由不見聾啞之
X56n0939_p0628c04║文。聾啞望法界品文，當部乃自相翻，曉相違之大旨，
X56n0939_p0628c05║不會法亦自通，未達八教之宗，同亦久成永別。
X56n0939_p0628c06║問：應化聲聞，為唯化作退大聲聞，亦能化作入滅者
X56n0939_p0628c07║耶？答曰：攝論楞伽等文，並云聲聞多劫入於涅槃飲
X56n0939_p0628c08║三昧酒，後從彼起發心向大者，並是諸佛菩薩化作
X56n0939_p0628c09║誘彼餘類。今謂此乃決定性人之誠教也，暗者不知。
X56n0939_p0628c10║化者既其久住三昧，然後發心誘彼餘類，信知餘者
X56n0939_p0628c11║則非應化，同共入滅故名為類。故知教文甚自分明，
X56n0939_p0628c12║釋者異見致有諸說。
X56n0939_p0628c13║問：經云：有八交道。其相如何？答曰：修八齋戒，行八聖
X56n0939_p0628c14║道。今謂若彼圓極無作八正，乃感難思虗空寂光。寂
X56n0939_p0628c15║光諸土，一多多一而現諸土，豈獨八交化土而已？又
X56n0939_p0628c16║云：東西四，南北四，或一方各八，或八方名八。今謂此
X56n0939_p0628c17║釋罔像而知。
X56n0939_p0628c18║問：七寶行樹所表如何？答曰：修七聖財，今謂亦不全
X56n0939_p0628c19║爾，應隨教別。
X56n0939_p0628c20║問：云何名為若欲行時寶華承足？答曰：以七淨華。今
X56n0939_p0628c21║謂若不云觀及以所表，不可專輒作此釋也。若作所
X56n0939_p0628c22║表，須依土體以立行相。
X56n0939_p0628c23║問：云何名為正像等耶？答曰：正法時教行證三皆悉
X56n0939_p0628c24║具有，像法無證、末法無行，唯有教在。今謂約此三法
X56n0939_p0629a01║以判正像，唯此穢土其理必然。唯今華光及諸聲聞
X56n0939_p0629a02║並是淨土，何以無行但有教耶？未審淨土至末法時，
X56n0939_p0629a03║即生慳貪破戒等耶？若有此等不名淨土。
X56n0939_p0629a04║問：初周既訖，譬周如何？答曰：從此已去譬喻說周，文
X56n0939_p0629a05║分為四：初佛喻化，二中周領，三藥艸述，四佛記。今問：
X56n0939_p0629a06║前後依論，此中何不依論以立對治平等等名，仍不
X56n0939_p0629a07║分判不依之意？故知論判本在於同。
X56n0939_p0629a08║問：經從是諸千二百至疑惑者，其義何耶？答曰：已得
X56n0939_p0629a09║決定，復聞佛說捨權就實。今謂捨權就實，與前教何
X56n0939_p0629a10║殊？而經但云一切皆成佛道，及以一切皆為佛乘，何
X56n0939_p0629a11║以將於取捨之言，用釋即權而實之教？
X56n0939_p0629a12║問：何名國邑聚落？答曰：化佛但化三千國土，國如大
X56n0939_p0629a13║千、邑如中千、聚如小千。廣雅云：聚落者，居也、聚也。人
X56n0939_p0629a14║所聚居落，亦庭院太窄。長者既大，大於垢衣。大既三
X56n0939_p0629a15║千，為所居土。垢衣所居為寬狹耶？此與信解門內長
X56n0939_p0629a16║者為同異耶？
X56n0939_p0629a17║問：長者之義有差別不？答曰：長者有三：一可承長者，
X56n0939_p0629a18║喻慈普慧圓妙決疑網；二者耆敬長者，喻佛道羣聖
X56n0939_p0629a19║神通莫測；三可親輔長者，喻佛智滿。今謂雖有慧圓
X56n0939_p0629a20║智滿之言，若滿若圓何教無之？決疑等言仍須教判。
X56n0939_p0629a21║曾見古德以十德消帖經文甚為周悉，於十德中仍
X56n0939_p0629a22║為三釋，謂世出世及以觀心。又云：以異熟識為宅，佛
X56n0939_p0629a23║處其中，故宅中火起。今問：為佛居眾生異熟識中？為
X56n0939_p0629a24║佛自居佛異熟識？為是種子變為三界？佛入眾生所
X56n0939_p0629b01║變識中，為是誰宅大火起耶？若屬眾生，何故云今此
X56n0939_p0629b02║三界皆是我有？
X56n0939_p0629b03║問：門有幾耶？答曰：有五，唯有一門，火宅門狹小，門在
X56n0939_p0629b04║門外，佛教門。今問唯一，只是火宅之門狹小，還指火
X56n0939_p0629b05║並喻教，教即是法，何須云五？豈以分五處即出五門
X56n0939_p0629b06║耶？
X56n0939_p0629b07║問：其火宅門，其數只然更有別途。答曰：又有二門：一
X56n0939_p0629b08║者、大門，即一乘教；二、小側門，即二乘教。今問：出宅只
X56n0939_p0629b09║有一門而已，何以輒立大小兩門？初以三車出火宅
X56n0939_p0629b10║竟，諸子方乃從父來索車，索三既無父唯賜大，故知
X56n0939_p0629b11║大車於宅外得，如何大小俱是宅門？若爾，宅門即長
X56n0939_p0629b12║者之門。若即是者，出宅之時應當已得大乘教法，何
X56n0939_p0629b13║故得小四十餘秊方受大化？
X56n0939_p0629b14║問：曾聞人問：經云安穩得出，出在子前，何故下文云
X56n0939_p0629b15║若不時出，必為所焚？答曰：下文譬云聞已驚入，合譬
X56n0939_p0629b16║中云為度眾生而生三界。大經云：譬如長者其家失
X56n0939_p0629b17║火從舍而出，為諸子故還旋赴救不顧其難，佛菩薩
X56n0939_p0629b18║亦爾。今謂若消却入，其理則爾，忽不時出，佛豈焚耶？
X56n0939_p0629b19║問：經從舍利弗至從舍出之等，其義何耶？答曰：分為
X56n0939_p0629b20║四段：此初、從此至出之為大乘果化。今謂此始思惟
X56n0939_p0629b21║辭用於大，如何即云用果化耶？況判下文方屬果段。
X56n0939_p0629b22║二、復更思惟至而復狹小為大乘因化。今謂此是思
X56n0939_p0629b23║惟欲息大化，何名因化？三、從諸子至為火所燒為大
X56n0939_p0629b24║乘行化。今謂此乃諸子無有大機，故云幼稚未有所
X56n0939_p0629c01║識，如何名為大乘行化？又行只是因，如何因行以分
X56n0939_p0629c02║兩化？四、從我當為說至所燒害為無悕取大乘之化。
X56n0939_p0629c03║今謂此是長者為說五濁怖畏之文，不名無悕取文
X56n0939_p0629c04║也。作此消文不順經語，故不用之，況對四比與前違
X56n0939_p0629c05║反。
X56n0939_p0629c06║問：經從父知諸子至情必樂著，為何義耶？答曰：正明
X56n0939_p0629c07║為說三乘喻。此初，知機也。三乘種性各別，故今謂既
X56n0939_p0629c08║受大化，何以為說三乘？故知此三俱非大也。若不爾
X56n0939_p0629c09║者，何故不云為說二耶？而次子乃云三車也。翫者，弄
X56n0939_p0629c10║也，亦戲也，亦翫習也，好也。當知不受於一，唯翫方便
X56n0939_p0629c11║之三。
X56n0939_p0629c12║問：曾聞人問：何故與城之中不云先好，與車乃言好？
X56n0939_p0629c13║答曰：車是遍趣行，機學可言好；城但是息苦，非生不
X56n0939_p0629c14║名好。車是修生，城是修顯，故車說好，城不說之。今問：
X56n0939_p0629c15║車苦應不息，城應無趣行，車既至宅外，豈可不息苦？
X56n0939_p0629c16║城始勸令入，何得不論行？故知說城時，有好故能入；
X56n0939_p0629c17║聞說三車時，息苦故方好。豈可無好言，即云無好義？
X56n0939_p0629c18║見車有好字，却置息苦理。況復三乘俱為息苦，故俱
X56n0939_p0629c19║翫好，故息苦乘非究竟乘。而告之言去，知即見是昔
X56n0939_p0629c20║日賜三車也。三既在昔，故非今日等賜一大。故婆沙
X56n0939_p0629c21║中四階成道同在小部，人不思之，故令意悞。
X56n0939_p0629c22║問：曾有人問：何故方便品權實理智因果雙彰，下之
X56n0939_p0629c23║二周理智因果各互偏說？答曰：初周根利雙盡玄宗，
X56n0939_p0629c24║中根一聞微知權實，取捨雖辨未識取因，故說三車
X56n0939_p0630a01║令識一乘之行，隱果中之覺寂，說因內之智車，祕因
X56n0939_p0630a02║位之理乘，遣修生於種智，理微解故智未閑故。下根
X56n0939_p0630a03║雖聞權實及與智果，果理猶迷，更彰理有假真，說本
X56n0939_p0630a04║令其取捨，隱果中之智品，藏因位之雙嚴，應機不同
X56n0939_p0630a05║三周少異。今謂文辭至美於理未彰，譬中初敘三車
X56n0939_p0630a06║權也，後與一大實也。三車敘昔一大在今，豈非譬中
X56n0939_p0630a07║俱說三一各賜諸子？諸子各乘遊於四方因也，直至
X56n0939_p0630a08║道場果也，其車高廣理也，有大白牛智也，長者為說
X56n0939_p0630a09║教也，各得遊戲行也，具遊四方位也。果即覺寂何隱
X56n0939_p0630a10║之有？車從理立安祕之耶？中根具聞此之四法，下根
X56n0939_p0630a11║三聽四法彌精，豈以言之廣略便以增減判之？事似
X56n0939_p0630a12║稍殊於理不異，不爾則不名三周，若前後增減乃成
X56n0939_p0630a13║一周。何謂為三周？謂周迊即三迊，說入於人理等。況
X56n0939_p0630a14║復三周俱說於教，不可巳於教下所詮，故知四文一
X56n0939_p0630a15║不可廣，故請後學開眼思之。
X56n0939_p0630a16║問：曾聞有人於此立五問。云何為五？答：一問云：智中
X56n0939_p0630a17║有虗實，三種並名車。理中有假真，城名遍三種。何故
X56n0939_p0630a18║大涅槃，不名為城名寶所？二問：二乘學智果，智果分
X56n0939_p0630a19║羊鹿。二乘學滅果，滅果城應二。三問：何故城嶮，而車
X56n0939_p0630a20║在門外？四問：何故車則云遊戲，而城云安穩？五問：何
X56n0939_p0630a21║故化城勸前進，今車云速出？彼亦具有答，答還不盡
X56n0939_p0630a22║理，是故不能述。今謂凡設問者，必須使答能破大疑，
X56n0939_p0630a23║方可置問。若不爾者，虗增費辭。且如初問，智中虗實，
X56n0939_p0630a24║為從何處得虗實名耶？良由不分菩薩殊四階，不名
X56n0939_p0630b01║為實。理中有假真，真名無簡判。聲聞證真實，一切教
X56n0939_p0630b02║皆然。如何說無真，而獨稱為假？城名遍三種，三種並
X56n0939_p0630b03║在昔。是故大涅槃，須別名寶渚。不分大小殊，故有如
X56n0939_p0630b04║斯問。智果從人分，滅果從理一。道理必須然，何勞設
X56n0939_p0630b05║此問？從人以論理，理亦隨人異。智果從義同，智果亦
X56n0939_p0630b06║無二。城未出二死，二死未安穩。車從分段出，是故須
X56n0939_p0630b07║云外。城從分段說，城亦三百外。車無二死說，車亦名
X56n0939_p0630b08║在嶮。不了相望殊，徒勞設此問。車能運諸子，出苦名
X56n0939_p0630b09║遊戲。城從息勞苦，故得名安穩。城既息苦已，城中亦
X56n0939_p0630b10║遊戲。車已出流轉，車亦名安穩。守名迷於義，是故生
X56n0939_p0630b11║此問。城從已入邊，故勸更前進。車從未上義，是故勸
X56n0939_p0630b12║速出。速出望離苦，前進投寶所。所望永不同，何須作
X56n0939_p0630b13║此問？
X56n0939_p0630b14║問：經從爾時諸子至爭出火宅，何等義耶？答曰：子免
X56n0939_p0630b15║難也，稱悅三乘所忻心故。今謂此亦三乘在昔之文，
X56n0939_p0630b16║免難三乘與賜一乘。若是一者，出宅之時即是得大，
X56n0939_p0630b17║何須更云願賜我等三種寶車？既云各各，各各即是
X56n0939_p0630b18║三乘，俱出俱索俱無故須等賜，故知昔三俱非一乘。
X56n0939_p0630b19║所以節節點出文者，執者重故、迷除遠故，故子消於
X56n0939_p0630b20║長者歡喜之文。亦云父遂心安離灾度難名曰安穩，
X56n0939_p0630b21║出宅三乘並觀四諦故云四衢，故知並觀即皆在昔。
X56n0939_p0630b22║所以小衍兩乘諦別觀別、行別位別、惑別果別，如何
X56n0939_p0630b23║俱出俱觀俱得安穩並從索車？即云但是會二歸一，
X56n0939_p0630b24║言大不須會，必無是理。又云大乘之人已入初地，得
X56n0939_p0630c01║無生忍住大涅槃，伏諸煩惱離分段死，名露地坐無
X56n0939_p0630c02║隨礙也。今問：俱出俱坐何得大乘獨入初地？準於瓔
X56n0939_p0630c03║珞、華嚴、仁王並離二死，破障真如微細無明方入初
X56n0939_p0630c04║地，如何伏諸煩惱但離分段得入初地？若三乘共位
X56n0939_p0630c05║初乾慧地，伏尚未極何能斷耶？若也俱坐之處與二
X56n0939_p0630c06║乘同，菩薩獨得初地名者，二乘迴心即應入地，何以
X56n0939_p0630c07║乃云始入信心？
X56n0939_p0630c08║問：經從時諸子等至願時賜與，此為何義？答曰：此分
X56n0939_p0630c09║為四：初、諸子索三，二、但與一，三、釋成父志，四、越子本
X56n0939_p0630c10║心。今謂此亦三在昔文：乘三方便出，被斥俱失三，是
X56n0939_p0630c11║故俱詣父，索昔所許三。昔三既俱虗，故俱父不與。故
X56n0939_p0630c12║知於昔大小外方，乃等賜一妙乘。又云：二乘出宅求
X56n0939_p0630c13║證諸法，名索羊鹿。菩薩之人依於本論，初地已上雖
X56n0939_p0630c14║離分段，未證解脫，不名入城。不疲倦故，不入無餘，是
X56n0939_p0630c15║故不說菩薩入城。今謂若言初地已入平等法界海，
X56n0939_p0630c16║何以而言未入城？若未入城，猶在分段，豈可伏惑能
X56n0939_p0630c17║離分段？縱以法執為惑，亦不應言伏能入地。若爾，與
X56n0939_p0630c18║小不同，亦不俱坐。又曰：無住涅槃亦息分段，縱名入
X56n0939_p0630c19║城，不乖道理。若也無住是大涅槃，豈同二乘入於化
X56n0939_p0630c20║城？則大顛倒，焉不乖理？況復取菩薩不入化城為正
X56n0939_p0630c21║義者，為入城已更入生死，名為不入？為由有惑故不
X56n0939_p0630c22║入耶？若由有惑，還同凡夫，尚在宅內，何關無住大涅
X56n0939_p0630c23║槃耶？却入生死，亦不得名不入化城。
X56n0939_p0630c24║問：曾有人問：三乘俱出分段苦，二乘獨稱入化城，大
X56n0939_p0631a01║子亦應俱出苦，亦應相與入化城。答曰：大子無倦不
X56n0939_p0631a02║厭苦，亦離生死故出宅。今謂三十四心，前為惑潤生，
X56n0939_p0631a03║故未離生死，信知道樹前，未曾出火宅。若也大菩薩，
X56n0939_p0631a04║應不住二死，亦不住無明，如何未斷惑，名為不厭生？
X56n0939_p0631a05║問：曾有人問：若大不入城，何故亦上車？二子若入城，
X56n0939_p0631a06║何故不上車？答曰：厭苦求息故入城，大不厭苦故不
X56n0939_p0631a07║入，見息止處故說二，是故明大不入城。今謂問中自
X56n0939_p0631a08║乖理，如何令他答？三乘俱出宅，出宅即入城，俱出俱
X56n0939_p0631a09║索車，云何上不上？二子不上車，應當仍在宅，菩薩不
X56n0939_p0631a10║斷惑，何曾云上車？二乘已斷惑，却云不上車，大小既
X56n0939_p0631a11║顛倒，於理難消通。答中云：大不厭苦不入城，若不入
X56n0939_p0631a12║城車豈上？又問：門外設三車，車中許有三，中路設化
X56n0939_p0631a13║城，何因但設二？答曰：車本對大因，門外三車設，權城
X56n0939_p0631a14║對實果，中路化城施。今謂徒立此問答，義亦不相應，
X56n0939_p0631a15║小車對大因，車應但有二，權二對實一，化城應有三，
X56n0939_p0631a16║況復文中城，導師云化一。亦更有人置多問答，殊無
X56n0939_p0631a17║別旨，誑制文言，只見煩辭，不申經意。又曰：索車不索
X56n0939_p0631a18║城等。今問：車對賜大初，是故得有索，城中始初入，云
X56n0939_p0631a19║何即云索？車據初說時，車亦無索語，城唯說化事，非
X56n0939_p0631a20║實亦須索。依義不依語，何為當守株？
X56n0939_p0631a21║問：大車以何為體？答曰：果車以後得智為體，因車以
X56n0939_p0631a22║妙觀察智、平等性智中種智為體。今謂智有四別，何
X56n0939_p0631a23║義取三而棄於一？況果因體別，雖從因成不至於果，
X56n0939_p0631a24║若不至於果體應殊。況復智是白牛全非車體，若是
X56n0939_p0631b01║白牛尚不應替。經云：遊於四方直至道場。豈乘因牛
X56n0939_p0631b02║不至於果，中路迴換因果二耶？況復因體亦不應別，
X56n0939_p0631b03║別非體故，如何二智而為車體？縱云二智各取種智，
X56n0939_p0631b04║又亦應問：二智既不同，其中種智云何不別？二智種
X56n0939_p0631b05║智如其各別，別相如何？故知種智所照雖殊能照不
X56n0939_p0631b06║別，故所引經究竟皆得一切種智。故知皆得只是一
X56n0939_p0631b07║種，不應分於兩種智也。又云：今取後得智為車體，根
X56n0939_p0631b08║智為白牛。今謂車體本不動，牛動故車動。根本智不
X56n0939_p0631b09║動，後得方有動。如何以不動，却能引於動？是則只成
X56n0939_p0631b10║兩牛相牽，未有車體。車體在理，理無去來。由智證體，
X56n0939_p0631b11║智有淺深。故知白牛從始至末，車體本來未曾去住。
X56n0939_p0631b12║又云：同涅槃及以勝鬘，唯取真如而為車體。今謂涅
X56n0939_p0631b13║槃、勝鬘一乘若異，容可車體彼此不同。若一乘同，前
X56n0939_p0631b14║義自壞。今亦問云：真如體唯一，如何云各賜？真如無
X56n0939_p0631b15║去來，如何至道場？真如無遲疾，何故疾如風？若由牛
X56n0939_p0631b16║所引，引即通初後。如何後得智，及以根本智，從初至
X56n0939_p0631b17║後耶？又問：真如與二智，為一為異耶？若同無能所，若
X56n0939_p0631b18║別非境智。如是妨甚多，請為通斯旨。
X56n0939_p0631b19║問：若得車時，位在何處？答曰：頓悟大乘從初發心雖
X56n0939_p0631b20║亦是車，今取八地已去不退因行，七地已前猶分段
X56n0939_p0631b21║故。今問：今賜一乘豈唯不退？初聞一句亦與授記，況
X56n0939_p0631b22║七地分段尚是共乘，共乘六地同羅漢故。華嚴初住
X56n0939_p0631b23║已得法身，若得法身即除二死，復過行向得入七地，
X56n0939_p0631b24║如何六地仍在分段？何故引論大乘入地證無生忍？
X56n0939_p0631c01║無生忍位豈更有退？言七地退，此應不然。若言頓悟
X56n0939_p0631c02║須取八地，與初地伏惑能離分段復大相違，至八方
X56n0939_p0631c03║悟，何名為頓？又引下文不退菩薩，今謂此由前文不
X56n0939_p0631c04║知之人亦有不退，故今不退亦合悉入。若此法華唯
X56n0939_p0631c05║為不退諸菩薩者，只合在於法性土說，不應住此娑
X56n0939_p0631c06║婆界中，令諸眾生開示悟入。若獨入地及不退者，則
X56n0939_p0631c07║隨喜功德、法師功德、提婆達多並是凡夫，為經所棄，
X56n0939_p0631c08║佛已取之。何以棄之？
X56n0939_p0631c09║問：其車高廣，齊至何處？答曰：佛種智體高於三界。今
X56n0939_p0631c10║謂若佛種智只高三界，此與羅漢種智出宅二乘何
X56n0939_p0631c11║別？故知止是四階之果。會二歸此，斯言不虗。
X56n0939_p0631c12║問：曾聞古釋丹枕者，是涅槃也。有人非之。何者？既在
X56n0939_p0631c13║車上，明非涅槃，乃取滅定而為丹枕。今問：既在大乘
X56n0939_p0631c14║車內，何有小乘定耶？滅定不動，安隨車運？
X56n0939_p0631c15║問：云何名為其疾如風？答曰：初地已上能速進修，觀
X56n0939_p0631c16║空觀有不稽留故。今謂得車之時已入八地，乘車疾
X56n0939_p0631c17║進却初地耶？況觀空有全未見於平等中理，第一義
X56n0939_p0631c18║諦菩薩偏有、二乘偏空，二俱不名平等大運。若也雙
X56n0939_p0631c19║觀，即是瓔珞十迴向位，前何故云七地猶退，退則不
X56n0939_p0631c20║名其疾如風？如風乃是進中之極，理既不立，何可依
X56n0939_p0631c21║耶？
X56n0939_p0631c22║問：經從所以者何至諸子，其義何耶？答曰：此釋賜所
X56n0939_p0631c23║以匱者。乏，盡也。以此一乘假設遍授一佛國土，五道
X56n0939_p0631c24║眾生有性無性及以定性尚不匱乏，何況唯與有大
X56n0939_p0632a01║乘性者及不定性佛之真子，恐不足耶？今謂若以五
X56n0939_p0632a02║道無性定性同為一類，若定性不記，即名為匱。若不
X56n0939_p0632a03║記三類，五道何辠？若不記五道，又亦無分。人若無分，
X56n0939_p0632a04║經為化誰？身子記後，天龍八部及四眾等為是何耶？
X56n0939_p0632a05║故知不匱正與經會。若定性不與，何須況耶？況經文
X56n0939_p0632a06║中只云一國，即以無性定性加之，故知經云一性一
X56n0939_p0632a07║種，不須專輒改換加足。
X56n0939_p0632a08║問：經從是時諸子至非本所望，其義何耶？答曰：既云
X56n0939_p0632a09║各乘明知各得，不同化城眾共同入。今謂化城從人
X56n0939_p0632a10║亦是各得，大車從法豈不同耶？故知城語雖同亦是
X56n0939_p0632a11║各得，城若共入即名為同，三乘同入亦名為同，菩薩
X56n0939_p0632a12║乃與二乘同證，菩薩何故獨不會耶？故知纔見各各
X56n0939_p0632a13║之言，即作各各之釋。若各各者其車無量，無量何故
X56n0939_p0632a14║云賜一車？會一之言便為無用，由迷各各言而亡等
X56n0939_p0632a15║一之語，故知化城息處說二大車咸證一乘，豈可以
X56n0939_p0632a16║各共之言而分大小？
X56n0939_p0632a17║問：經從舍利弗至非虗妄，其義何耶？答曰：凡夫離欲，
X56n0939_p0632a18║伏諸煩惱，名免火難；離三惡苦，名全軀命；未免人天，
X56n0939_p0632a19║名為火宅。今謂此是以小況大。長者問云：先三後一，
X56n0939_p0632a20║非虗妄耶？何得乃以人天不虗為答？只云乃至不與
X56n0939_p0632a21║最小一車猶不虗妄，不云不與人天猶不虗妄。若爾，
X56n0939_p0632a22║何得下釋從世尊已下文云況得大乘而成虗妄？
X56n0939_p0632a23║問：經從大慈大悲去，其義如何？答曰：合年邁衰老，老
X56n0939_p0632a24║人之相，愍念逾深。今謂慈悲入惡，同事利生，乃示稚
X56n0939_p0632b01║小之形，安得現於老相？
X56n0939_p0632b02║問：八苦等相其義如何？答曰：委在婆沙、俱舍、正法念、
X56n0939_p0632b03║大涅槃等。今謂示廣實爾，然須說意。此中點示今昔
X56n0939_p0632b04║始末，何暇妄論八苦等相？
X56n0939_p0632b05║問：經從舍利弗至雖復身手有力乃至珍寶大車，其
X56n0939_p0632b06║義何耶？答曰：但以言說方便勸勉濟度諸子火宅已
X56n0939_p0632b07║後，方乃與一大乘。今謂既云後與一大，驗知昔三非
X56n0939_p0632b08║一，故釋今經不分今昔三一同異，何能免悞？
X56n0939_p0632b09║問：經從而作是言至無所依求，為何義耶？答：分四：初、
X56n0939_p0632b10║勸厭三界，二、勸取三乘，三、引己為證，四、歎乘勝德。今
X56n0939_p0632b11║謂厭於三界、勸取三乘，故知三乘並治三界，大乘與
X56n0939_p0632b12║小並厭、並忻、同時勸取，即是四階成道菩薩，亦可取
X56n0939_p0632b13║於共乘菩薩，豈大菩薩與二同厭？又引三皆同證，已
X56n0939_p0632b14║為是誰？何處同證？何經何位？若華嚴經毗盧遮那，豈
X56n0939_p0632b15║與二乘同厭、同取？況復並云如來以是方便誘進眾
X56n0939_p0632b16║生，是則勸三乘俱是誘進，所歎三乘與二乘一，何曾
X56n0939_p0632b17║異於菩薩別耶？故下三人皆言出宅，他不見此，奈何！
X56n0939_p0632b18║奈何！又曰：言保任者，保，當也，信也。任亦保也，安也，可
X56n0939_p0632b19║也，持也。今謂保任之言通三乘，不若其通者，安有別
X56n0939_p0632b20║途？若有別途，安可信也？
X56n0939_p0632b21║問：經云：緣覺乘中云自然智。其相云何？答曰：不求與
X56n0939_p0632b22║佛同時出世，非見佛已方得果故。有經云：釋迦出世，
X56n0939_p0632b23║五百獨覺從山中出來至佛所。仁王經中有獨覺眾，
X56n0939_p0632b24║先成道已後遇世尊，非如聲聞佛處得道。瑜伽論云：
X56n0939_p0632c01║或觀待緣而證聖果名為緣覺，即觀十二因緣而超
X56n0939_p0632c02║證果。華嚴云：菩薩在兜率天將下生時有十相現，第
X56n0939_p0632c03║三相云：右手出光明名嚴淨世界，於大千中若獨覺
X56n0939_p0632c04║人遇光即便入滅，若不入者光力移之。此異緣覺也。
X56n0939_p0632c05║若聲聞解脫分作獨覺者，可得百劫入四善根；作獨
X56n0939_p0632c06║覺者，乃成部行小故也。
X56n0939_p0632c07║問：經云：於一佛乘分別說三。何以於一而說三耶？答：
X56n0939_p0632c08║由上所說得道因緣，於一乘體分別說有三教不同，
X56n0939_p0632c09║於一極果說有三因，實無三體、三乘極也。今問：若唯
X56n0939_p0632c10║二權，但只應云無二體極，何故皆云無三極耶？何不
X56n0939_p0632c11║經云於一佛乘分別說二？
X56n0939_p0632c12║問：經云：其宅久故。三界無常，安得久故？答曰：猶如幻
X56n0939_p0632c13║事，名為久故。今問：幻事儵忽，豈得久故？既云無常，安
X56n0939_p0632c14║得如幻？
X56n0939_p0632c15║問：何名頓弊？答曰：非漸漸滅，名為頓弊。今謂三界成
X56n0939_p0632c16║壞是漸非頓，況此之頓是頓乏頓，非漸頓頓，如何乃
X56n0939_p0632c17║作頓漸釋耶？故公羊傳云：行頓者，進退出頓以實下。
X56n0939_p0632c18║此意云：行時𬁻脛下虗不實，名為頓乏。
X56n0939_p0632c19║問：經云：墻壁等文字義如何？答曰：圮，普美反，坼裂也。
X56n0939_p0632c20║阤，池爾反，說文云：奪衣作褫。切韻：山崩曰陊。玉篇：析
X56n0939_p0632c21║薪隨木理曰掟，或為䝞。不知所從，今應作阤。今謂釋
X56n0939_p0632c22║此字義，但依應法師經音，自有數訓。
X56n0939_p0632c23║問：聞有人言，有人是誰？答曰：聞有二義：一自他影彰，
X56n0939_p0632c24║故不自見眾生沒苦，亦聞三世佛所傳說親疎相顯。
X56n0939_p0633a01║問：先因遊戲等，其義何耶？答曰：背理乖真義名來入，
X56n0939_p0633a02║非先出故今始名入。斯釋得理，仍闕事釋。今謂大通
X56n0939_p0633a03║佛所發菩提心義之言出，退大流轉義之如入，對彼
X56n0939_p0633a04║理解事理具足，二解之中寧可存事？豈可唯理而失
X56n0939_p0633a05║於事？
X56n0939_p0633a06║問：經云：吾為汝等造作此車。車為何造？答：涅槃寶所
X56n0939_p0633a07║無為本有，不云我作。車是菩提有為之體，所以言作。
X56n0939_p0633a08║牛車種智從教行生，羊鹿二車名教施設，故並云作。
X56n0939_p0633a09║雖並是作，牛車作體、羊鹿作名。今問：經文直云此三
X56n0939_p0633a10║皆作，誰分名體？強為別之。三車俱作非本有，真如大
X56n0939_p0633a11║車無邊不匱，咸知諸子本有，故開眾生本有。理佛知
X56n0939_p0633a12║見聞名乃能進行從證，並契真如涅槃無別。
X56n0939_p0633a13║問：諸子聞說至離諸苦難，為何義耶？答曰：互相勸勉
X56n0939_p0633a14║馳走而出。今問：自爾已前，二乘曾無勸諸菩薩令出
X56n0939_p0633a15║三界，而云互相，但三俱到空地坐耳。俱到既同，與不
X56n0939_p0633a16║斷惑菩薩為妨；但知三乘須會，而不知與菩薩為妨。
X56n0939_p0633a17║自法華經前，一切菩薩無有過於聲聞位耶？若有過
X56n0939_p0633a18║者，云何俱出？亦無菩薩始初發心未能出耶？
X56n0939_p0633a19║問：何名到於空地？答曰：隨其所應，離於三障。處二空
X56n0939_p0633a20║地，即二無學及初地也。今問：二無學位與地同耶？初
X56n0939_p0633a21║地為即具二空耶？七地有退，為住何空？仍齊二乘，空
X56n0939_p0633a22║安得別？其位既齊，二空應等。菩薩百劫未曾斷惑，如
X56n0939_p0633a23║何初地即證二空？況四階之初乃至百劫，三十四心
X56n0939_p0633a24║都不曾聞十地之號，如何專輒將十地位釋四階耶？
X56n0939_p0633b01║若其無別，釋於婆沙、俱舍等文，得將十地向行住名
X56n0939_p0633b02║用消釋不？若不得者，如何不別？
X56n0939_p0633b03║問：諸子至四面俱起，其義何耶？答曰：善根難起，名為
X56n0939_p0633b04║生育甚難。今謂為指何處為初生育？但著生育之言，
X56n0939_p0633b05║而不明其大小。若以結緣而為生育，久已曾生，不名
X56n0939_p0633b06║難起。若以理性而為諸子，本來自生，誰論其起？生論
X56n0939_p0633b07║生子，育在善根，生已入火，良由不畏。不畏乃由闕於
X56n0939_p0633b08║善根，因育根生，故云生育。
X56n0939_p0633b09║問：經從爾時諸子至三種寶車，其為何理耶？答曰：頌
X56n0939_p0633b10║諸子索三，今謂諸表非一，故三俱索。二乘之人被斥
X56n0939_p0633b11║無實，是故即索先所許車。菩薩既實，何須亦索？索即
X56n0939_p0633b12║非實，驗三俱權。故下文云：以是方便為說三乘。何故
X56n0939_p0633b13║不云以是方便為說第二、若第三耶？
X56n0939_p0633b14║問：經云見有讀誦書持經者等，為有幾人？答曰：此成
X56n0939_p0633b15║四人，於此四人起於四惡，謂輕、賤、憎、嫉。今問與餘經
X56n0939_p0633b16║何別，而獨此經不得輕賤等耶？
X56n0939_p0633b17║問：此所墮苦，為幾趣攝？答曰：此中前文明五趣義，六
X56n0939_p0633b18║門分別已說三門，三門在此更為分別。今謂前之三
X56n0939_p0633b19║門已四五紙，今更三門復應不少，只是處所果報壽
X56n0939_p0633b20║量等耳。故請止之，妨論要旨。
X56n0939_p0633b21║問：經從若狗野干去，分為幾法？答曰：應為十果，始從
X56n0939_p0633b22║𩑔瘦至死，被瓦石於野干身。自四惡果：一、疥癩；二、無
X56n0939_p0633b23║一目；三、打擲；四、致死蟒身。五果：一、身大；二、聾；三、騃，騃
X56n0939_p0633b24║者癡也；四、無足；五、小蟲食。應作𠯗字，子合反。若作唼
X56n0939_p0633c01║者，鳥食。
X56n0939_p0633c02║問：經若得為。人至無所依怙，如何分節？答曰：此中十
X56n0939_p0633c03║頌得惡人果，有二：初七行有惡報，後三行無善果。初
X56n0939_p0633c04║中四：初三頌惡形，次一頌無依，次二頌薄祐，次一頌
X56n0939_p0633c05║橫羅其殃。初文有十七果：一鈍；二痤；三醜；四𤼣，𤼣，手
X56n0939_p0633c06║拘也；五躄，躄，足拘也；六盲；七聾；八傴，傴，脊曲也；九人
X56n0939_p0633c07║皆不信；十口氣臭；十一鬼著；十二貧窮；十三下賤；十
X56n0939_p0633c08║四他使；十五多病；十六痟瘦；十七無怙，或開瘦成；十
X56n0939_p0633c09║八雖親附人下二果，若修醫道下二果。抄掠者，強取
X56n0939_p0633c10║物也。竊，祕取也。次從如斯罪人下頌無善果，有三：一
X56n0939_p0633c11║頌不見佛，一頌不聞法，一頌常根。缺無數劫至諸根
X56n0939_p0633c12║不具，頌八難也。初頌有一，佛前佛後難。第二六難，地
X56n0939_p0633c13║獄、畜生、餓鬼、北洲、長壽天為生難，處世智辯聰難，為
X56n0939_p0633c14║狂聾心亂永不聞法。今謂世智辯聰不必狂聾心亂，
X56n0939_p0633c15║亦非永不聞法，但聞而不受。第三一頌諸根不具，合
X56n0939_p0633c16║八難也。今謂一往似具亦未全當，但只依經自成惡
X56n0939_p0633c17║果，何須苦將對八難耶？若得為人下，四、頌惡人果，有
X56n0939_p0633c18║四：一、頌惡嚴；一、頌惡服；半、頌惡狀；一、頌半惡行。啞字
X56n0939_p0633c19║非說文，大笑聲耳。若有利根下，一頌半分為六德：一、
X56n0939_p0633c20║利根；二、智慧；三、明了；四、多聞；五、強識；六、為說法華。今
X56n0939_p0633c21║謂此不須開以為六德，開亦無失。若人曾見下，十、頌
X56n0939_p0633c22║六度。初一行半頌曾施者，今謂諸善德本豈獨施耶？
X56n0939_p0633c23║一頌進可然，一頌半定習者，離愚兼慧。又三頌戒者，
X56n0939_p0633c24║亦未全然，以初一頌通論親近善友，非專戒也。若見
X56n0939_p0634a01║佛子下，一頌半恐是戒耳。若人無嗔下，一頌半忍者，
X56n0939_p0634a02║此稍可爾。次復有佛子下，二、頌慧者，亦或可爾。若有
X56n0939_p0634a03║比丘至可為說者，善戒經云：內學大乘，若未究竟，不
X56n0939_p0634a04║得學餘乘。餘明若內學究竟，於日日中二分，一分學
X56n0939_p0634a05║內，一分學餘，況此中不許學餘經一偈。今謂但依梵
X56n0939_p0634a06║網，不許捨大而學於小，乃至今經須依安樂行也。
X56n0939_p0634a07║○釋信解品
X56n0939_p0634a08║初、明來意，有二：一、鶖子聞上根而喜領；四、人中品承
X56n0939_p0634a09║喻曉而開悟。若準七譬應依論文，今謂論文自是一
X56n0939_p0634a10║途已前說。
X56n0939_p0634a11║問：何名信解？答：一、除疑名信，破迷名解。四人昔疑自
X56n0939_p0634a12║不作佛，今謂夫疑緣兩境，或作、不作。迦葉頭陀精進
X56n0939_p0634a13║第一，昔於何處生此疑耶？若引在座身體疲懈，為在
X56n0939_p0634a14║何座而生疲懈？言疲懈者，䇿而不進，懈故生疲，名為
X56n0939_p0634a15║疲懈。昔於何教䇿令發心而稱疲懈，不肎修於菩薩
X56n0939_p0634a16║行耶？二、信除不信，解破不解。昔即解三而不信一，或
X56n0939_p0634a17║復信三而不解一；今亦解一而亦信三，解三而亦信
X56n0939_p0634a18║一。心淨復知，故名信解。能入之心曰信解，乃所達之
X56n0939_p0634a19║理明，解深信淺，初後並說。今問：二乘之人只應當教，
X56n0939_p0634a20║自云昔日論信、論解，云何言三？若言三人學解，名為
X56n0939_p0634a21║昔日解三、信三，何故復以三、一對說？若三皆昔解三、
X56n0939_p0634a22║信三，二乘於昔何處教中解三而不信一，信三而不
X56n0939_p0634a23║解一等耶？鹿苑則自知已教，淨名之中雖聞一，如聾、
X56n0939_p0634a24║如盲；般若之中雖復信一，而無悕取。何嘗將於三乘
X56n0939_p0634b01║與一對為信、解，互有闕耶？況若解三，豈能知一、解一
X56n0939_p0634b02║方乃知三？況復不知三是一外之三、為復一內之三？
X56n0939_p0634b03║一復為是三外之一、為是即三之一？若三外一，昔亦
X56n0939_p0634b04║曾聞，而無互信、互解之理；若三內一，與今法華其相
X56n0939_p0634b05║何別？若言法華即是三內之一，何故令其捨權取實？
X56n0939_p0634b06║若權即實，捨權即是捨實故也。即一之三，準例以說。
X56n0939_p0634b07║故知信、解具足，即是一、三不二；若二，即是信、解未周。
X56n0939_p0634b08║又曰：信顯由他，解明自悟。今謂從他若唯信無解，自
X56n0939_p0634b09║悟若唯解無信，故信解二俱不成，故但由他令我信
X56n0939_p0634b10║解。又曰：以四句料簡，根鈍正見信而不解，利根邪見
X56n0939_p0634b11║解而不信，利根正見亦信亦解，鈍根邪見不信不解。
X56n0939_p0634b12║今問見體如何？信相深淺？若邪在外道，不應對今互
X56n0939_p0634b13║論有無，故外道見鹿苑久亡，佛法之信昔日先具，如
X56n0939_p0634b14║何用之以釋今品？又曰：凡夫信而未解，十地證而已
X56n0939_p0634b15║信，地前趣入由信而解，一闡提輩不信不解。今謂闡
X56n0939_p0634b16║提亦是解而不信，若以第二句為今品名，二乘迴心
X56n0939_p0634b17║始在初信尚未入住，況復乃至初地九地，當知即屬
X56n0939_p0634b18║信而無解，何能釋成今品目耶？
X56n0939_p0634b19║問：經從但念空無相者，其義如何？答曰：是說般若時。
X56n0939_p0634b20║今問：般若之中，空等三昧如何取異小乘中三？若還
X56n0939_p0634b21║只是小乘中三，昔日已聞，何不只云鹿苑之三？而告
X56n0939_p0634b22║云：般若若異者，何殊法華安樂行中觀一切法空如
X56n0939_p0634b23║實相？若不異者，昔於般若先已聞之，何須三請更欲
X56n0939_p0634b24║聞也？又云：我從昔來所得慧眼，未曾得聞如是之經。
X56n0939_p0634c01║故所領法異，豈同法華？若同法華，則已會權，應已授
X56n0939_p0634c02║記，何故昔聞而不與記？又若聞今經無別勝法，但與
X56n0939_p0634c03║授記異諸經者，何故今經更說三周以被三根？但須
X56n0939_p0634c04║直與其記而已。故今復問：會與不會，其相何別？既將
X56n0939_p0634c05║十六行對三三昧，故知正是小乘三空。若是小乘者，
X56n0939_p0634c06║般若經中斥小如螢，何得更有小三空也？若言引於
X56n0939_p0634c07║小十六行出異解者，仍不見有別出大相。除此異解，
X56n0939_p0634c08║唯取般若，即有前過，故又指云：此十六行是小乘觀。
X56n0939_p0634c09║若大菩提分法，四念乃至八正道等亦大。今還問言：
X56n0939_p0634c10║大小四念乃至八正道別相，如何不見分別，而令後
X56n0939_p0634c11║學迷宗本也？
X56n0939_p0634c12║問：云何名為遊戲神通？淨佛國土其相如何？答曰：華
X56n0939_p0634c13║嚴經十種神通，於八相中加第五苦行、第七降魔；今
X56n0939_p0634c14║謂淨土行之神通，非八相之神通。淨土神通是菩薩
X56n0939_p0634c15║行，八相乃是果上感應；今謂應須，具如淨名、淨土因
X56n0939_p0634c16║果。
X56n0939_p0634c17║問：出入息利乃遍他國，他國者何？答曰：生死國也。今
X56n0939_p0634c18║謂出入言何別？息利之相如何？故知生死之名既通
X56n0939_p0634c19║二死變易，又分方便與報，盡是菩薩利他之所。若只
X56n0939_p0634c20║分段，諸小菩薩皆悉能作。
X56n0939_p0634c21║問：經從秊既長大，至遇到本國，何名本國？答曰：未退
X56n0939_p0634c22║大前，更重見佛。今謂若未退大，則不應離，本發心師
X56n0939_p0634c23║未曾相離，何名更見？又若未退大，豈住他國？未離生
X56n0939_p0634c24║死，復非向本，復不應云加復窮困。求出苦道，為求衣
X56n0939_p0635a01║食，何故後以此文為子長大還本？長謂善根智慧增
X56n0939_p0635a02║進，若其增進，則無窮困。復於此中開為六位，而分此
X56n0939_p0635a03║文云：一、根漸長，為習種性；二、未修福慧，為加復窮困。
X56n0939_p0635a04║今謂既退大已，何以不修？三、輪轉四生，為馳騁四方。
X56n0939_p0635a05║今問若馳四生，入惡道不？若入惡道，何名未退？復不
X56n0939_p0635a06║應云輪轉四生。四、規出苦道，以求衣食。今謂規出苦
X56n0939_p0635a07║道，以求衣食，即是退大，何名未退？五、成聞思慧，由種
X56n0939_p0635a08║性逼，日日生善，為漸遊行。今問聞思二慧，為大為小？
X56n0939_p0635a09║若小聞思，何名未退？若大聞思，已是本國，何名遇向？
X56n0939_p0635a10║豈於小乘求出苦道，而能生於大乘聞思？況聞思長，
X56n0939_p0635a11║即應入修。六、幸逢佛法，遇向本國。今謂非意而逢曰
X56n0939_p0635a12║遇，本未退大，何得名遇？
X56n0939_p0635a13║問：云何名為其父先來求子不得，至中止一城？答曰：
X56n0939_p0635a14║父者化身。今問：若未退大則未離父，子不曾迷，何謂
X56n0939_p0635a15║為離而令父求云不得？若是化身，其家不應財寶無
X56n0939_p0635a16║量、僮僕眾多。
X56n0939_p0635a17║問：經從時貧窮子至所止之城，何耶？答曰：內道三乘
X56n0939_p0635a18║名為聚落，已遊三乘名遊聚落。今問：若遊三乘，乃是
X56n0939_p0635a19║大小悉皆具足，何須父念？又曰：所有說法神通之事，
X56n0939_p0635a20║名為國邑。又云：或聽法之淺深，或神通之勝劣。今問：
X56n0939_p0635a21║未見父前從誰聞法，仍覩神通之勝劣，兼辨勝劣？又
X56n0939_p0635a22║曰：識眾聖以否臧，還至佛法大乘教內，名到父城。今
X56n0939_p0635a23║問：若言值小名到父城，父城乃是大乘家業；若云值
X56n0939_p0635a24║小，又云未退，又云即是中途還逢大乘。今謂：若云未
X56n0939_p0635b01║退，何謂還逢？又復與前馳騁為妨。
X56n0939_p0635b02║問：經從未曾向人說如此事，其義何耶？答曰：我自昔
X56n0939_p0635b03║來未曾對眾說我曾教發大乘心，今者常念望欲與
X56n0939_p0635b04║之。今問：為退大後？為退大前？若退大前，本未退大，何
X56n0939_p0635b05║以乃云未曾對眾說曾教大？若退大後，為過、為現？若
X56n0939_p0635b06║言過去諸聲聞人，自爾已前亦未稟小，或居外道、或
X56n0939_p0635b07║在凡夫，為不向誰說未曾教？若言今世，故須應辨諸
X56n0939_p0635b08║經差別，何得華嚴、深密等經並第三時？
X56n0939_p0635b09║問：經從自念老朽至每憶其子，其相何耶？答曰：佛道
X56n0939_p0635b10║先圓為老朽，未化聲聞為無子。今問爾前何處未化
X56n0939_p0635b11║聲聞？爾前復云但教大乘，如華嚴中身子見文殊而
X56n0939_p0635b12║獲益，說方等時第二第三授聲聞記，說楞伽時密記
X56n0939_p0635b13║聲聞，說般若時六十比丘聞法發心，及須菩提涕淚
X56n0939_p0635b14║悲泣。若謂鹿苑已前云未化者，此乃未化小乘，何處
X56n0939_p0635b15║曾談老朽？若言佛道先圓為老朽者，對此小乘機尚
X56n0939_p0635b16║未發，何須自念先所證耶？況於生死相遇以大化之，
X56n0939_p0635b17║何以乃言未化聲聞名為無子？既未退大，乃是猶有
X56n0939_p0635b18║菩薩之子，何須但念無小子耶？乃由不知頓大在初，
X56n0939_p0635b19║對聲聞人不受大化，故使釋義闕此一途，則成迴惑，
X56n0939_p0635b20║何可復論？
X56n0939_p0635b21║問：經從爾時至住立門側，何義理耶？答曰：見父驚走，
X56n0939_p0635b22║身心精進，以求出苦，為傭賃故，非是本心，名為遇到。
X56n0939_p0635b23║今問：鹿苑已前尚在外道，爾前何曾身心精進而求
X56n0939_p0635b24║出苦？若未退大，復不於小而求出苦；若退大後，在外
X56n0939_p0635c01║道中，復無小乘出苦之義。又曰：以大乘種子近生遠
X56n0939_p0635c02║熟，子幸初逢，於中更值了義大乘，名到父舍。教詮理
X56n0939_p0635c03║果，故名為門；分聽小修，名為門側。今謂亦與退不等，
X56n0939_p0635c04║二義相違。又曰：小機未會於大，名為門側。今問：向云
X56n0939_p0635c05║於大小修名為門側，此何以云小乘未會名為門側，
X56n0939_p0635c06║大小相違？
X56n0939_p0635c07║問：經從爾時至遙見其父，何等義耶？答曰：去不退位
X56n0939_p0635c08║及真理遙，名為遙見。今謂此亦與前教詮理違，仍未
X56n0939_p0635c09║退大，何遙之有？門側與遙相去幾何？四禪為牀？何佛
X56n0939_p0635c10║所坐？無何貪嗔？之几為承？何佛之足？何等剎利圍繞
X56n0939_p0635c11║何王？
X56n0939_p0635c12║問：窮子見父至悔來至此，為何義耶？答曰：此明却走。
X56n0939_p0635c13║見者比知，非眼見也。非智證見，聞思比知。今謂何以
X56n0939_p0635c14║聞思之人見化佛走耶？又或以眼見佛大神通名為
X56n0939_p0635c15║見勢，非己能修能證，故懷恐怖。今亦問之：何以聞思
X56n0939_p0635c16║菩薩而不能修？化身正當地前所見，何足怖耶？況復
X56n0939_p0635c17║眼見即是證得，尚非修慧，何怖之耶？又云：此見化佛
X56n0939_p0635c18║淨土之相，由勸作佛不能行之，故云悔來。前文既云
X56n0939_p0635c19║馳騁四方，復云生死，何以此中即云淨土？淨土多種，
X56n0939_p0635c20║何淨土耶？若末退大本求作佛，何須更勸却云不能？
X56n0939_p0635c21║問：經云王王等者，何耶？答曰：法身為王，報身為等。適
X56n0939_p0635c22║云化身，那即云法及以報耶？爾前何曾於此化身上
X56n0939_p0635c23║生法報疑？況未說真化，何明法報耶？
X56n0939_p0635c24║問：經云父遙見之至莫復與語者，何也？答曰：化二乘
X56n0939_p0636a01║教發心也。今謂經云莫復與語，乃是捨教，何謂教權？
X56n0939_p0636a02║況中止淨土，那得此化？未述退大之時，何以忽施小
X56n0939_p0636a03║化？
X56n0939_p0636a04║問：何故名為冷水灑面？答曰：勿強將來用二乘權歸
X56n0939_p0636a05║戒之教，以被其心，如冷水灑，且令制伏十纏之惑，暫
X56n0939_p0636a06║息八難之苦，得生人天。小微厭苦，復本所忻，名為醒
X56n0939_p0636a07║悟。今謂人天非伏惑息苦之藥，正當十纏八難之時，
X56n0939_p0636a08║況復人天亦非厭苦，況復微厭苦未復所忻，所忻之
X56n0939_p0636a09║時非關厭苦，何更不受大乘之化，便即用於小乘之
X56n0939_p0636a10║權？況復人天俱非小乘權之與實，小乘自以照無常
X56n0939_p0636a11║等名之為權，照真無漏名之為實。若不受大，即須用
X56n0939_p0636a12║小，何須但用人天教耶？人天復墮無性之限，何得更
X56n0939_p0636a13║以無性化之？或可爾前恐有此化，終非冷水灑面之
X56n0939_p0636a14║時。
X56n0939_p0636a15║問：云何名為所以者何至云是我子。答曰：令聲聞性
X56n0939_p0636a16║遠生近熟名意下劣，自德甚大為子所難。今問：化身
X56n0939_p0636a17║正當聲聞所見，豈得甚大為小所難？
X56n0939_p0636a18║問：經從窮子歡喜至以求衣食，何耶？答曰：彼興小意
X56n0939_p0636a19║適本機宜，初發小心故云得未曾有，於生死中發菩
X56n0939_p0636a20║提心名從地起。今問：放捨乃是大小俱失，何名發小？
X56n0939_p0636a21║從地起已趣於貧里，何名發大？況上句發小、下句即
X56n0939_p0636a22║大，小在何土？大在何時？即小即大未習其理。此諸聲
X56n0939_p0636a23║聞鹿苑已前，於何方土遇大小化？何以大小二初並
X56n0939_p0636a24║設？況與貧里放捨相背？
X56n0939_p0636b01║問：經從爾時，長者至無威德者，何耶？答曰：實無二體。
X56n0939_p0636b02║設有二教，故言密遣。方便之教教二乘人，故云二人。
X56n0939_p0636b03║今謂不聞捨淨土之勝質，忽現起穢邪之劣形，復無
X56n0939_p0636b04║息大教之明文，即施小教於茲國。
X56n0939_p0636b05║問：經從其父見子，愍而恠之，何耶？答曰：愍無相好福
X56n0939_p0636b06║德，恠無求大之心。今問：小尚未生，安恠無大？若恠無
X56n0939_p0636b07║大，二使徒施。欲設小乘之儀，何須愍無相福？種相為
X56n0939_p0636b08║佛道之因，福德是人天所習。小果成就，尚無種於相
X56n0939_p0636b09║因；小志未成，何責相福之業？
X56n0939_p0636b10║問：經從又以他日至汙穢不淨，為何義耶？答曰：此下
X56n0939_p0636b11║身近也。即有二義：一見子，二身同。此初見子也。除糞
X56n0939_p0636b12║已上是遠世，解脫滿位已下是近世。創以小教入四
X56n0939_p0636b13║善根位，異前解脫分，名為他日。今問：爾前所居淨土
X56n0939_p0636b14║應無小化，何以令種解脫分耶？況淨土見於化身，豈
X56n0939_p0636b15║合生於畏避？若淨土見畏，此土豈安？況復種於解脫
X56n0939_p0636b16║分善，何有除糞之言及以共作之語？何得遣二使於
X56n0939_p0636b17║他土，自身同於此邦？何以棄舍那之寂場，空指遠世
X56n0939_p0636b18║淨土？況未明宿世，豈輒領前？況昔既入於外凡，今何
X56n0939_p0636b19║全同外道？
X56n0939_p0636b20║問：經云過是已後，心相體信，入出無難者，何耶？答曰：
X56n0939_p0636b21║金剛道後成無學已得親近佛，識達生空同得見佛。
X56n0939_p0636b22║今謂二十秊中常令除糞者，前云尋與除糞為除糞
X56n0939_p0636b23║之始，至此文中但指前說，何得以尋與之文權屬種
X56n0939_p0636b24║解脫分？此騰始末方判正除，故知判文太成疎遠也。
X56n0939_p0636c01║問：經從世尊爾時至體，此意其義如何？答曰：此是示
X56n0939_p0636c02║大不悕喻，有二：初示大、後不悕。初文云疾者，十二秊
X56n0939_p0636c03║後眾生惑增，佛亦有疾。此法華會前知涅槃時近，所
X56n0939_p0636c04║應度者皆得度訖，名知死不久。今謂十二秊後惑應
X56n0939_p0636c05║漸薄，何名惑增？現疾是涅槃唱滅之始，不應以十二
X56n0939_p0636c06║秊後釋之。故知既以如來涅槃為終，必不得以眾生
X56n0939_p0636c07║惑增為疾，亦不得云示同苦集，此乃通方現生之由
X56n0939_p0636c08║耳。故十二秊後法華已前，凡說幾許大乘經典，此等
X56n0939_p0636c09║皆是惑薄緣，但從若佛久住於世方是現疾之勢耳。
X56n0939_p0636c10║問：經從其中多少所應取與，汝悉知之者，何耶？答曰：
X56n0939_p0636c11║大乘許多、二乘許少，如來許多、菩薩許少，無為許多、
X56n0939_p0636c12║有為許少，自利為取、利他為與。今謂此四不判教時
X56n0939_p0636c13║處所，便即判云多少取與。聲聞之人昔於何處能知
X56n0939_p0636c14║大小、有為無為、自他取與、多少等耶？若聲聞人於昔
X56n0939_p0636c15║已知菩薩及佛自他多少，何須至此更請三周，而不
X56n0939_p0636c16║分判同異得失？徒現多釋以惑他人。
X56n0939_p0636c17║問：經從復經少時至自鄙先心者，何耶？答曰：般若之
X56n0939_p0636c18║後至法華中，少長進故，故名漸已。已解二空，其意弘
X56n0939_p0637a01║遠，名為通泰。通謂開達，泰謂安泰。今問：既云般若已
X56n0939_p0637a02║後至法華中，今法華中與般若中未曾得聞如是之
X56n0939_p0637a03║經，奚嘗自鄙之言亦通初後，與淨名等中乘等？於此
X56n0939_p0637a04║大乘已如根敗，有何別耶？既言至法華中已解二空，
X56n0939_p0637a05║何故乃云始臨初信？何故復云實未證得？但為決定
X56n0939_p0637a06║諸聲聞人令知當得，當得已解，二言相違。若言但解
X56n0939_p0637a07║未能證得，此與般若中聞解何別？
X56n0939_p0637a08║問：經從臨欲終時，其義何也？答曰：法華之後去涅槃
X56n0939_p0637a09║時纔有五秊，名命終時。命昔退大聲聞之子，今謂何
X56n0939_p0637a10║經說於法華之後去涅槃時但五秊耶？若準初命，其
X56n0939_p0637a11║子即應合在法華經初。若法華後五秊之內為說何
X56n0939_p0637a12║法？於法華前般若融通諸法互入，何不於彼會族示
X56n0939_p0637a13║子？
X56n0939_p0637a14║問：伶俜者，字義何耶？答，上郎丁反，下匹丁反。俾倉云：
X56n0939_p0637a15║猶聯翩也，亦孤獨貌。切韻行不正作竛𥩵，郎丁反，普
X56n0939_p0637a16║丁反，亦作跉䟓，即令檉音。
X56n0939_p0637a17║問：經從忽於是間至是子所知者，為何義耶？答曰：此
X56n0939_p0637a18║告也。如佛地論云：法華會上，不定種性，根機成熟，應
X56n0939_p0637a19║捨分段，受變易身，迴心向大。故言忽於此間，會遇得
X56n0939_p0637a20║之。今謂此論，正言捨此至彼。若能依之，何患議斥？既
X56n0939_p0637a21║有誠教，何須固違？云：不捨分段，漸漸微細，以至佛果。
X56n0939_p0637a22║虗繁紙墨，浪費言辭。正義若行，令後有軌。況復論明
X56n0939_p0637a23║法華會上，正語此會得益之人。論云：不定性。然復應
X56n0939_p0637a24║知，若定性者，於是此定，於彼不定。八六四二，即其人
X56n0939_p0637b01║也。況八六等，教仍是權。一切眾生，皆當作佛，豈法華
X56n0939_p0637b02║會一分成？故知論捨分段之言，涅槃一切之說，真有
X56n0939_p0637b03║依也，是有憑也。
X56n0939_p0637b04║問：經從往來者眾，其義如何？答曰：四眾八部往來者
X56n0939_p0637b05║眾，今謂諸阿羅漢亦為四眾八部所歸依，何足以顯
X56n0939_p0637b06║大富長者？故知羣臣豪族不但四眾八部而已。故知
X56n0939_p0637b07║若四若八以名通難辨，從德從位乃可甄分。
X56n0939_p0637b08║問：經從爾時長者至注配券疏，其義何耶？答曰：計算
X56n0939_p0637b09║者，諸聖作論，分別計度諸聖財故。今謂淨土，何須菩
X56n0939_p0637b10║薩作論？注記等者，諸師作疏，修撰文記。廣雅云：注，記
X56n0939_p0637b11║也。今謂淨土，何有諸師作疏？
X56n0939_p0637b12║問：眇目者何？答曰：一目少也，視不正也。又目匡陷急
X56n0939_p0637b13║曰眇，眇亦少也。今謂何不合譬？
X56n0939_p0637b14║問：經云薦蓆厚𤏙，為何義耶？答曰，無垢稱經，四禪為
X56n0939_p0637b15║牀座，淨命為裍褥。今問，何以將金粟之牀蓐，為作人
X56n0939_p0637b16║之薦席。若以釋長者師子座之茵蓐，此則可然。況淨
X56n0939_p0637b17║名只云，四禪牀座從淨命生，何曾淨命為茵蓐耶。
X56n0939_p0637b18║○藥艸喻品
X56n0939_p0637b19║問：此品來意如何？答曰：佛法雖同，機修有異，故說此
X56n0939_p0637b20║品。今謂此品述成信解，信解領譬始終不殊，何以將
X56n0939_p0637b21║異而述於同？只緣昔異令同，反更別同令異，非但領
X56n0939_p0637b22║述差𤘆，亦乃開廢乖張。論中上慢言無二者，恐人一
X56n0939_p0637b23║向撥無所會，所會即是能會之本，於一佛乘分別說
X56n0939_p0637b24║三，三外無一、一外無三，今會三歸一、三一不二，若撥
X56n0939_p0637c01║無三還成撥一。如眾藥為丸，丸即是藥，若不信藥豈
X56n0939_p0637c02║信於丸？存實捨權過亦如是。
X56n0939_p0637c03║問：更有何途？答曰：譬喻品說乘三體一，四人領解實
X56n0939_p0637c04║一假三。今此會門，門即阿含，教同機異，名會其門。如
X56n0939_p0637c05║說四諦，三根俱聞，依陰、處、界、緣起三性，觀修有異，名
X56n0939_p0637c06║曰三乘。故曰教同而機異也。今問：教為能詮？體為所
X56n0939_p0637c07║詮？若教體一，昔教三異，已論一乘，何須法華若破若
X56n0939_p0637c08║會？況論體教，能所不成。故乘三體一之言，在昔三乘
X56n0939_p0637c09║共行，或在三祇百劫。教、理對言之，若彼兩三對於圓
X56n0939_p0637c10║極，大小永隔，能所天殊。如大經云：我與彌勒共論世
X56n0939_p0637c11║諦，五百聲聞謂說真諦。故知二乘但知其名而不知
X56n0939_p0637c12║義，螢光之智無照大千，共學之乘預圓妙。今既會教
X56n0939_p0637c13║而不會機，又機異之言為唯藥艸，亦在法、譬及宿世
X56n0939_p0637c14║耶？若唯藥艸，述領不成；述既不成，三周天隔。況教本
X56n0939_p0637c15║被物，空教何為？是則佛自說同，眾生常異，用會教為？
X56n0939_p0637c16║若言同聞四諦，三根不同以為例者，不同之教非摩
X56n0939_p0637c17║訶衍。如殃掘云：云何名四？所謂四諦。此聲聞宗非摩
X56n0939_p0637c18║訶衍，豈得將於會教而不會機？將不會機證於會教？
X56n0939_p0637c19║何況本論但云雨譬，不云艸木，艸木表異，一雨顯同，
X56n0939_p0637c20║況同是即異而同？故使治謗無別，經論泯合，釋強令
X56n0939_p0637c21║乖。又論云：不離我身是無上義。故知不離艸木即是
X56n0939_p0637c22║一地，由是乃名無上故也。
X56n0939_p0637c23║問：何名藥艸？答曰：治疾神功名藥，受潤之形名艸。有
X56n0939_p0637c24║藥是艸，有藥非艸，有艸非藥，非艸非藥，所喻亦爾。理、
X56n0939_p0638a01║教、行、果俱名為藥，今取行、藥稟教修生，不取餘名，不
X56n0939_p0638a02║能生長世、出世種。能生長者俱名為艸，但取五乘，不
X56n0939_p0638a03║取生死惡道種艸。今謂大小各有理、教、行、果，若以大
X56n0939_p0638a04║治小，則四俱非藥；轉小為大，則四俱生長。若行獨長
X56n0939_p0638a05║而三不長，應當小行轉成大行，而人仍住小理、小果。
X56n0939_p0638a06║若本已得大理、大果，則教、行二種亦不須長，況言行
X56n0939_p0638a07║長而稟於教，還稟小教，行亦無長？故知教轉成大，其
X56n0939_p0638a08║行方長，況言長者小轉成大，迷轉成悟，既存差別，當
X56n0939_p0638a09║其自位，何須增長？況復本立經唯為小，安得更存人、
X56n0939_p0638a10║天差別？應當亦是為人、天耶？況復今經云為二乘令
X56n0939_p0638a11║其轉小，豈直令其但得小耶？故知此經唯獨佛乘，不
X56n0939_p0638a12║須餘釋。
X56n0939_p0638a13║問：曾聞人問：準論，此經以雨為譬，何故題云藥艸喻
X56n0939_p0638a14║耶？答曰：論取能潤，經取能喻之體，以破彼疑。今謂能
X56n0939_p0638a15║潤是佛之大教，所譬是物昔機殊，何不云機殊是一
X56n0939_p0638a16║教所雨？所譬本在於潤同，若殊機稟同仍恒各別，則
X56n0939_p0638a17║未受大化非此中取，豈以不受之差用為此品題目？
X56n0939_p0638a18║若也此品既其差別，方便對昔昔教仍存，三車一車
X56n0939_p0638a19║猶在，窮子父子客作不移，授記聲聞元來敗種，故知
X56n0939_p0638a20║窮子所領佛述徒施。
X56n0939_p0638a21║問：曾聞人問：此品亦有二木，何不標艸木品耶？答：據
X56n0939_p0638a22║理實爾。今問：縱以二木為藥，成艸木品，此之艸木為
X56n0939_p0638a23║是能治？為成所治？若所治，順差別性；若成能治，則順
X56n0939_p0638a24║一雨。既存差別，此經應更新得小果及人天耶？如其
X56n0939_p0638b01║無者，差別不成。若只重敘差別不同，何經無之，更須
X56n0939_p0638b02║此教？又云：艸寬木狹，艸小木大。顯通三乘，不唯於大；
X56n0939_p0638b03║顯潤生長，不唯成就。今謂等作差別，艸乃人天二乘，
X56n0939_p0638b04║大艸仍為菩薩。二木雖後，後攝於前，能攝則寬，所攝
X56n0939_p0638b05║則狹。應云：三艸名寬體狹，二木名狹體寬。又三艸名
X56n0939_p0638b06║寬位短，二木名狹位長。艸通大小，人天不應唯小；木
X56n0939_p0638b07║通大小，菩薩名則唯大。故此所潤不能顯於差別。若
X56n0939_p0638b08║言不顯成就，此亦不能增長。本為成熟，豈有長而不
X56n0939_p0638b09║成？是故文云：華艸敷實，皆一地所生。故知皆以地
X56n0939_p0638b10║為成熟。若地非成，記亦非熟。又云：古人有釋云：藥者
X56n0939_p0638b11║是雨，法藥能滋；艸者是機，所滋生性。藥法成機，二既
X56n0939_p0638b12║雙彰，便無難矣。文雖不然，理亦何爽？今謂此釋會理
X56n0939_p0638b13║唯小，艸木得雨，轉為藥王，與地冥符，同為一揆。文體
X56n0939_p0638b14║正爾，於理復齊，故此釋已差，別義墮爾。若許理然，文
X56n0939_p0638b15║必順理。又云：前譬有所厭火宅、所忻三車，合譬但可
X56n0939_p0638b16║總言，此以所潤機殊，破彼執一之病，故唯以藥為喻。
X56n0939_p0638b17║今謂若許古釋，何須復違？譬中以宅對車，車宅悉皆
X56n0939_p0638b18║敘昔，故云三車出於火宅。今此藥艸以對地雨，艸木
X56n0939_p0638b19║敘昔，地雨顯今，會昔從今，功歸地雨。義當譬中三一
X56n0939_p0638b20║相對，今一昔三，會昔從今，咸皆等賜。故知但不可以
X56n0939_p0638b21║火宅忻厭例此施開，故古人言正當其理，得名能所，
X56n0939_p0638b22║具如向云。
X56n0939_p0638b23║問：經從爾時世尊至說不能盡，其理如何？答曰：品文
X56n0939_p0638b24║分三：初讚印，迦葉當知下陳述，三品末二頌結成說
X56n0939_p0638c01║實。今問：若其讚印會實及以陳述廢權，品後偈文結
X56n0939_p0638c02║成說實，何以品內專辨不同？科文與義其相既殊，故
X56n0939_p0638c03║知判釋未能稱理，所以不可以差而述於會。又曰：顯
X56n0939_p0638c04║彼所言尚未窮德，故更自歎佛同長者、汝同窮子。今
X56n0939_p0638c05║謂若以窮子、長者顯同，理須彼此會實，故彼會窮子、
X56n0939_p0638c06║此存出生，水火既殊安可異述？
X56n0939_p0638c07║問：經從於一切法至一切智地，何義耶？無。答：今謂何
X56n0939_p0638c08║不各從艸木而以至於智地？故經云：於諸法乃至一
X56n0939_p0638c09║切智慧。又云：佛知根緣，初與三乘，後示佛智。眾生不
X56n0939_p0638c10║爾，何理能知？下喻及合皆有此勢。今謂遍撿部內，無
X56n0939_p0638c11║有眾生不爾之文，亦無眾生不知之說，何以不達論
X56n0939_p0638c12║旨，判為不會之文？正示令其咸知地雨，反以不知倒
X56n0939_p0638c13║判經文，請後學者分明勿謬。余雖不慜，所承有由。
X56n0939_p0638c14║問：山川何義？玉篇云：山者，產也，生萬物故。川者，穿故。
X56n0939_p0638c15║今謂若釋字義，何往不然？法相如何？
X56n0939_p0638c16║問：經從諸樹大小至各有所受，其相云何？答：此竪長
X56n0939_p0638c17║也。論說大木不離我身是種子無上，大艸之中分大
X56n0939_p0638c18║小樹，不退位前名為小樹，不退位後名為大樹。此文
X56n0939_p0638c19║二義：一七地已前名為小樹，八地已上名為大樹，具
X56n0939_p0638c20║四不退故。準下頌文，但為二木分上中下，故合二木
X56n0939_p0638c21║以分三品，謂五地已前名下，六七八為中，九十為上，
X56n0939_p0638c22║此不攝地前故。又取地前純有漏修故名為下，初七
X56n0939_p0638c23║名中有漏無漏二雜修故，八地已上純無漏修故。又
X56n0939_p0638c24║云地前為小、地上為大，證不退故。又云二樹各立三
X56n0939_p0639a01║品，住行向為小樹中三，信入初住，初住成八相。大樹
X56n0939_p0639a02║三者，初二三地下，四五六中七八九十上，名超二乘。
X56n0939_p0639a03║又於三艸各分三位，今謂所釋甚多，理無二是，佛意
X56n0939_p0639a04║何必令多釋耶？然論云大樹不離我身是種子無上
X56n0939_p0639a05║者，此有深旨，於艸木中大樹居末，仍云種子是生長
X56n0939_p0639a06║義。言不離我身者，即知此位明於常住。若云七地已
X56n0939_p0639a07║前為小樹者，與二乘何別？若七地已前與二乘同，八
X56n0939_p0639a08║地已上但同大艸，是則二木無安置處。若云頌文二
X56n0939_p0639a09║木各三者，對前成九，既云各三須各增長，如何前約
X56n0939_p0639a10║地位判耶？何故復云不攝地前？既知不攝，何須苦立？
X56n0939_p0639a11║縱兼地前及以登地，亦同前破七地同二乘等，以言
X56n0939_p0639a12║八地已上純無漏故。況復二木更各有三，過分太雜，
X56n0939_p0639a13║故知艸木始從種子終至菓實，各各生長華菓不同，
X56n0939_p0639a14║故得以上艸之中分於二木。
X56n0939_p0639a15║問：經云一雲所雨至華菓敷實者，何耶？答曰：稟潤差
X56n0939_p0639a16║異，今謂破意同前。經云所受各異者，述法華前如法
X56n0939_p0639a17║說三乘，譬說三車信解窮子，豈由指昔即令法華成
X56n0939_p0639a18║差別耶？
X56n0939_p0639a19║問：經云：破有法王。其義如何？答曰：或破一有，三界一
X56n0939_p0639a20║業之所有故。或破二有，謂本有中有三四五九，具如
X56n0939_p0639a21║前說。今謂推此增數意義不殊作尺，此破此有與四
X56n0939_p0639a22║阿含破有何別？故知今經是二十五王三昧，破二十
X56n0939_p0639a23║五有見、二十五有我性，豈可與阿含同秊哉？
X56n0939_p0639a24║問：頌中慧雲含潤，其義如何？答曰：雲有七德：一、慧雲
X56n0939_p0639b01║含潤，喻佛慈雲內含萬德，待生機而降迹，應器熟而
X56n0939_p0639b02║宣揚。今問：一代教旨無不通然，何以明於法華幽致？
X56n0939_p0639b03║應云：隱實本而含潤，開權迹以遍灑。二、電光晃曜，喻
X56n0939_p0639b04║佛化導。今謂此亦通濫一代佛智，應云：開顯光而並
X56n0939_p0639b05║曜，令權迹以瞑息。三、雷聲遠震驚覺有情，喻佛出世
X56n0939_p0639b06║諸魔恐怖。今問：怖魔始感已當斯號，況又復不知與
X56n0939_p0639b07║涅槃八魔、華嚴十魔云何同異？若直爾言破，只是道
X56n0939_p0639b08║場破天子耳，乃是四階現成之相，都非法華振驚之
X56n0939_p0639b09║儀，況魔怖在昔雲潤於今。四、令眾悅預，預喜逸也。眾
X56n0939_p0639b10║喜雲興悅當蔭覆，喻佛舟航五趣也。今謂若只舟航
X56n0939_p0639b11║五趣，運載通於二乘，尚乃兼於人天，何能出諸不退？
X56n0939_p0639b12║應云：蔭一乘之慈雲，令七善而悅豫。五、日光掩蔽，喻
X56n0939_p0639b13║除煩惱。華嚴云：掩邪見光。小乘有部已破邪見，既大
X56n0939_p0639b14║乘圓常須除偏小。六、地上清涼，喻令有情居生死地
X56n0939_p0639b15║得涅槃故。此亦化城二地，何關開會一乘？應云：令於
X56n0939_p0639b16║二死之地得實相之清涼。七、靉靆垂布如可承攬，喻
X56n0939_p0639b17║佛降靈慈悲興盛。今謂應迹與降靈大同，一代始終
X56n0939_p0639b18║並屬斯意，然須分別初後不同，佛慈暢遂降靈意周。
X56n0939_p0639b19║廣雅云：雲，盛貌也。如上略述為對他辭，古人消申意
X56n0939_p0639b20║不全爾。雲本蔭於艸木，今皆稟於一潤，一潤理顯七
X56n0939_p0639b21║義可從，佛慧斯亡分張何益？
X56n0939_p0639b22║問：經從山川至百穀並茂，其義何耶？答：穀者，續也。楊
X56n0939_p0639b23║泉物理論云：粱者，黍稷之總名；稻者，粇糯之通號；菽
X56n0939_p0639b24║者，眾豆之總稱。三穀各二十，合有六十。蔬菓之實是
X56n0939_p0639c01║助穀，亦各二十，凡為百穀。詩云：播厥百穀。周易曰：百
X56n0939_p0639c02║穀灑於地。蒲桃應作萄。張騫西域使還，得石榴、胡桃、
X56n0939_p0639c03║蒲桃。廣誌曰：蒲桃有白、黑、黃、小艸，無種性，得譬人天。
X56n0939_p0639c04║今謂前釋品題，即以人天為生長。若是無性，如何更
X56n0939_p0639c05║生？論云：六道之中，唯有人天最勝，發菩提心。豈以新
X56n0939_p0639c06║發心者，即判為無性？舊在人天者，即為有性？彼發心
X56n0939_p0639c07║者，後生人天，還應無性；決定無性，後生餘國，必須有
X56n0939_p0639c08║性。故法華已前，諸聲聞人，無非無性。何經簡彼發心
X56n0939_p0639c09║之餘，名為定性？不信法華真實之說，而執權論方便
X56n0939_p0639c10║之文。論自弘法華前經，或探取於法華，對昔而用，定
X56n0939_p0639c11║判聲聞不發，故不可也。執實謗權，尚招重譴；執權謗
X56n0939_p0639c12║實，意在何之？
X56n0939_p0639c13║問：其雲所出至皆得鮮澤，其義何耶？答曰：上中下根
X56n0939_p0639c14║既並在樹，故二木並三，故知並有根等四義總喻因
X56n0939_p0639c15║果。今謂當知昔教木艸既殊、因果復別，何以通用一
X56n0939_p0639c16║種因果而釋二木等耶？
X56n0939_p0639c17║問：經如其大小至各得滋茂，其義何耶？答曰：三乘差
X56n0939_p0639c18║別。今問：何不知所潤是一？若爾，徒云取實，無實可論。
X56n0939_p0639c19║問：經從以一妙音至而作因緣者，何耶？答曰：為大乘
X56n0939_p0639c20║也。設說二權皆為種智，今謂種種之言本在於昔，若
X56n0939_p0639c21║更存三，何會之有？
X56n0939_p0639c22║問：經從一切眾生至住於諸地，其義何耶？答曰：諸者
X56n0939_p0639c23║三乘十地，謂乾慧乃至佛地。今謂諸言不一，何為獨
X56n0939_p0639c24║列乾慧等名？況復乾慧之名不關歡喜等位，故知三
X56n0939_p0640a01║乘共地不與五十二位相關，況諸地之言豈必云地？
X56n0939_p0640a02║意語隨所依者皆名為地。若不爾者，何須置於隨力
X56n0939_p0640a03║之言？
X56n0939_p0640a04║問：經從又諸佛子至名為大樹者，何耶？答曰：此即大
X56n0939_p0640a05║艸分為此二，今謂只聞從大出小，不聞從艸生樹，況
X56n0939_p0640a06║復地前而為小樹，小樹之前無位可論。若爾，小艸既
X56n0939_p0640a07║分為二木，則小艸之位全無以別攝，總但有二艸二
X56n0939_p0640a08║木而已，或但三艸而無二木。又辨不知中，七地猶屬
X56n0939_p0640a09║不知之人，非今經攝，何以此中小艸人天悉皆受潤？
X56n0939_p0640a10║若云各不自知，十地亦非今經所攝，若唯佛能知，等
X56n0939_p0640a11║覺亦在不知之限，況知與不知佛咸為說，說與不說
X56n0939_p0640a12║如來能知，應當此經佛自顯實，故恐不穩。又以地前
X56n0939_p0640a13║而為大艸，七地已下而為小木，八地已上而為大木，
X56n0939_p0640a14║多釋意擬収羅，不意反成迴惑。又曰：或初發心而成
X56n0939_p0640a15║正覺，此經八生至一生得。或云：三祇方得。諸師於此
X56n0939_p0640a16║眾義不同。然本論說：劫有晝、夜、月、時、秊。諸能超者，雖
X56n0939_p0640a17║超前劫，不超後劫。今問：彌勒超九劫，為超何劫、幾夜、
X56n0939_p0640a18║幾時、幾月等耶？故此說者不達論旨。論中因釋經中
X56n0939_p0640a19║日、月、燈明無量劫壽，即列晝等五劫，名意顯總，非指
X56n0939_p0640a20║前四。故論云：彼無量無邊劫故。故不可以秊等四劫
X56n0939_p0640a21║消通妨難。言不超者，但論語小教，當教不可超於當
X56n0939_p0640a22║教，應指別劫以為超義。若大超於小，頓超於漸，豈有
X56n0939_p0640a23║言超，但超月、時等五耶？況引諸文，不能會通同異之
X56n0939_p0640a24║意。三祇自在，婆沙小教，或在大乘僧祇，後別初心成
X56n0939_p0640b01║佛自在。華嚴圓教，初住八生乃至一生，具歷諸地。損
X56n0939_p0640b02║生不同，何須比望教教辨異？
X56n0939_p0640b03║○授記品
X56n0939_p0640b04║問：授記品來意如何？答曰：論云：為三種無煩惱人染
X56n0939_p0640b05║慢說三平等，初說乘平等故授記。故知上來佛說乘
X56n0939_p0640b06║體有異，便有人執乘體定異，為此說記莂顯乘平等，
X56n0939_p0640b07║故有此品。今謂不許執於乘體定異，若不執者方堪
X56n0939_p0640b08║授記，豈可前文更說差別令生別解，至此方云顯乘
X56n0939_p0640b09║平等？若論說平等，佛說仍差別，乃是菩薩很𱝲於佛。
X56n0939_p0640b10║若於前品定須異者，聲聞之人於前品後及今品前，
X56n0939_p0640b11║何處執異而今品破之？故知此品但是記前得解之
X56n0939_p0640b12║人，得解即是解前所說差即無差，至今會已無差即
X56n0939_p0640b13║差。
X56n0939_p0640b14║問：此品之名有何差別？答曰：有云在小無勝劣，在大
X56n0939_p0640b15║則有之，如五百弟子同是無學，成佛轉次而得授記。
X56n0939_p0640b16║二在小有勝劣，在大無勝劣，如學無學同時成佛。三
X56n0939_p0640b17║小劣大勝，如阿難學地成佛在羅云之前。四小勝大
X56n0939_p0640b18║劣，反上。今此四人不依根性同於初句，同是無學前
X56n0939_p0640b19║後作佛，如迦葉覲三百萬億佛，須菩提覲三百萬億
X56n0939_p0640b20║那由他，迦旃延初覲八千億後值二萬億，大目連初
X56n0939_p0640b21║覲八千億後覲二百萬億。今謂此明覲佛多少，豈此
X56n0939_p0640b22║即辨成佛前後？故值佛多成佛應速，如四依位供佛
X56n0939_p0640b23║多少，多者速成，故八恒位高、初恒位下。又若例四依
X56n0939_p0640b24║供佛多少，則四位不同，今此四人為同為異？又云供
X56n0939_p0640c01║佛少者是退心之人，非樂久行，今謂若退即供少而
X56n0939_p0640c02║得速成，只須退行即得速成，何須更立精進超劫？況
X56n0939_p0640c03║復若將四依供佛多少望於四人，四人成佛只如瞬
X56n0939_p0640c04║頃。何者？二萬億數未有半稔許砂，豈可聲聞不須供
X56n0939_p0640c05║多、菩薩即供佛多耶？又若供多應在後者，義亦有妨，
X56n0939_p0640c06║如身子得記過無量無邊不可思議劫，供養若干千
X56n0939_p0640c07║萬億佛應在最後，何以最前滿願不云供佛多少？但
X56n0939_p0640c08║云過去諸佛所說法人中最為第一，應最前記，何以
X56n0939_p0640c09║最後阿難、羅云並不云供佛，但云於當來世？應前反
X56n0939_p0640c10║後，以人不知涅槃存權，此文約實及以供佛，是淨土
X56n0939_p0640c11║行與物結緣。
X56n0939_p0640c12║問：何以迦葉名為光明？答曰：此說自體覩毫光而生
X56n0939_p0640c13║明慧，聽法義而瑩金光，況久修因金光自飾，故名光
X56n0939_p0640c14║明。今謂此乃通因，非關別號。又久修者從別得名，故
X56n0939_p0640c15║云過去以金飾迦葉佛，自爾已來身常金色暎蔽餘
X56n0939_p0640c16║光，故名光明。堆者聚土也。阜者陵也。玉篇云：高平曰
X56n0939_p0640c17║陵，大陵曰阜。阜土也、肥也、長也。
X56n0939_p0640c18║問：經從如從飢國來至乃敢食者，何耶？答曰：小乘匱
X56n0939_p0640c19║乏大乘之法，名為飢國。佛之一乘，名大王饌。今者得
X56n0939_p0640c20║聞，名為忽遇。疑己無分，不敢修行，名未敢食。與授佛
X56n0939_p0640c21║記，名得王教。授後領納大乘修行，忻當作佛，名乃敢
X56n0939_p0640c22║食。今謂此中得記，由聞譬周，次自領解，三由印述，四
X56n0939_p0640c23║人俱聞俱領俱述。四中迦葉已與記訖，餘三未蒙，故
X56n0939_p0640c24║引譬乞索，表已忻慕乃遇記緣。如忽遇王饌，如四客
X56n0939_p0641a01║俱至，一已親聞，餘三曉知。大王通設，故重請命方乃
X56n0939_p0641a02║進飡，故佛與其名號時節，名為王教。領受所記，名乃
X56n0939_p0641a03║敢食。若以乏大乘法食名飢，乃是全未聞於法譬。若
X56n0939_p0641a04║以修行待於王教，汝等所行是菩薩道，道行已具，何
X56n0939_p0641a05║須更修？若以當修供佛為行，既聞大法即已發心，發
X56n0939_p0641a06║心即須修菩薩行，豈待記耶？故知乏大乃在三請之
X56n0939_p0641a07║初，不關今記。
X56n0939_p0641a08║問：經從我等亦如是至快樂者，何耶？答曰：此合喻也。
X56n0939_p0641a09║義理同前，此即請也。聞佛音聲說一乘理，總言我當
X56n0939_p0641a10║作佛，如見王食未蒙別記，領受修行忻當佛果，名未
X56n0939_p0641a11║敢食。蒙別授記如蒙王教，即望修行忻當作佛，名之
X56n0939_p0641a12║為食。今謂大旨同前，一乘之理二處已飡，法說之初
X56n0939_p0641a13║咸蒙教食，謂善思念之。譬說之初云：諸有智者以譬
X56n0939_p0641a14║喻得解，豈可聞法未飡待記？故知請記非請當行。若
X56n0939_p0641a15║前未有行，何故乃云始於今日得其果報？
X56n0939_p0641a16║問：須菩提中記名云何？答曰：解體相空，但有假名，故
X56n0939_p0641a17║名名相。今謂此諸聲聞誰不體空？若言偏解，應云無
X56n0939_p0641a18║相，何名名相？色空相即，空勝色劣，只應從勝，何得從
X56n0939_p0641a19║劣？又若以假名顯空，只可光明顯慧。下去準此。或云：
X56n0939_p0641a20║名之與相，二義俱空，故名名相。今謂名之與相，二義
X56n0939_p0641a21║俱空，應名相空，何名名相？又云：假名相以授法，一切
X56n0939_p0641a22║俱然。
X56n0939_p0641a23║問：記旃延名義如何？答曰：過去掃僧地，身常金色，又
X56n0939_p0641a24║目覩毫光等，故名閻浮金光。今謂前文可爾，次文猶
X56n0939_p0641b01║通。又曰：瞻部提，樹名，在此洲無熱池岸側。有經云：在
X56n0939_p0641b02║此洲北岸，近樹有紫金光暎蔽日月。
X56n0939_p0641b03║問：目連，名義如何？答曰：多摩羅䟦旃檀香者，多是性
X56n0939_p0641b04║義，阿摩羅是無垢義，梵聲含故遂略去。阿跋陀羅是
X56n0939_p0641b05║賢義，檀香是唐音，由大目連煩惱輕微名性無垢，仁
X56n0939_p0641b06║德如香可重如賢。今謂已證無學後方聞一乘，一切
X56n0939_p0641b07║羅漢誰不爾也？不審目連斷何煩惱？何煩惱輕？又亦
X56n0939_p0641b08║應云，未得果前金光賢香俱由供塔，於理未損。
X56n0939_p0641b09║○化城喻品
X56n0939_p0641b10║問：化城品來意如何？答曰：論解七對治中第四有定。
X56n0939_p0641b11║人實無定而有增上慢，以有世間三昧三摩䟦提實
X56n0939_p0641b12║無涅槃而生涅槃想，治此想故說化城喻。釋曰：有學
X56n0939_p0641b13║凡夫為說往事令憶念故，此所起慢或在欲界分別、
X56n0939_p0641b14║或是上界煩惱。三昧城者，謂有學凡夫專心所求，在
X56n0939_p0641b15║無學身盡無生智後，世間禪定所變解脫，離能變無
X56n0939_p0641b16║總名三昧，此定有漏名為世間。此中意說，佛說三事名
X56n0939_p0641b17║大涅槃，三乘同得擇滅解脫，即是無學道中所證生
X56n0939_p0641b18║空理。由此後時惑苦不生名為解脫，佛說此脫名為
X56n0939_p0641b19║化城。生空智證名為暫入，以息眾苦名為方便入涅
X56n0939_p0641b20║槃城，引至寶所方至大涅槃城。二乘之人加行智求
X56n0939_p0641b21║變作此想，至於無學解脫道中，正證解脫都無分別。
X56n0939_p0641b22║出此解脫復入世間定心重緣所得，以心麤故不知
X56n0939_p0641b23║所證，但見加行所求涅槃解脫相狀，便謂涅槃實滅，
X56n0939_p0641b24║豈非假解是世間定？故云以有世間三昧實無而起
X56n0939_p0641c01║涅槃想。凡夫有學聞此假名不識知故，謂實有涅槃
X56n0939_p0641c02║起堅執心作意忻趣，故今破之。彼所證者猶如化城，
X56n0939_p0641c03║此之有漏及世間定皆是法執，出彼心後方起執故。
X56n0939_p0641c04║今謂法執若只執於定小涅槃，涅槃若破法執應盡。
X56n0939_p0641c05║又一切教大小聖人，莫不皆知己所得法，安得必須
X56n0939_p0641c06║入世定耶？故法說周為利根人，但云若但讚佛乘眾
X56n0939_p0641c07║生沒在苦等，即趣波羅奈等，廣得五佛章門，聞已即
X56n0939_p0641c08║領。中根少遲，須明有於三車之由，所謂火宅。三車劣
X56n0939_p0641c09║弱所趣非遙，車體不廣闕莊嚴具，牛非肥壯僕從不
X56n0939_p0641c10║多，故出宅已更與一大。下根更鈍說理不逮，須示遠
X56n0939_p0641c11║遠。初結大緣所經長時，義如五百所斯未達，而於中
X56n0939_p0641c12║道生疲極想，接以化城令生安穩想。導師知息䇿進
X56n0939_p0641c13║本期，說城非實，實在前途感應道通，對於法說仙苑
X56n0939_p0641c14║為便，對於火宅可助三車，敘於遠緣宜須立化。然應
X56n0939_p0641c15║須知，若身子、若四人、若五百，皆是昔日結緣之眾，並
X56n0939_p0641c16║於于今住聲聞地，是則車譬城譬理一義三，滅想咸
X56n0939_p0641c17║同趣寂無二，何須至此方云謂實？論對置化故，著實
X56n0939_p0641c18║言城。既實無故，二乘所得全成世法，何須曲釋解脫
X56n0939_p0642a01║等耶？況論不云凡夫、學人，不應輒異增加其曲。又引
X56n0939_p0642a02║論十無上中為修行無上，說大通本事。釋曰：修行難
X56n0939_p0642a03║成，非如二乘易修疾得，故說大通道場十劫。及佛自
X56n0939_p0642a04║說彼為王子，今方始成；及以聲聞於彼發心，今方乃
X56n0939_p0642a05║熟。故大因行非卒修成，名行無上，不說大通佛之行
X56n0939_p0642a06║也。雖說今品號，往因亦在乎其中。今謂行無上者，論
X56n0939_p0642a07║意不以難成而為無上，但云結緣之始即在乎真乘，
X56n0939_p0642a08║種子無過，感今大化，故云無上。今此聲聞還依無上
X56n0939_p0642a09║之因，方獲無上之果，故云無上。又云：十無上中第三、
X56n0939_p0642a10║示現增長力無上，故說商主喻。前說化城，已知非滅，
X56n0939_p0642a11║商主能引至於寶所，故今說之。今謂論中但云增長，
X56n0939_p0642a12║何須必以佛果而為寶所？寶所義通，意在圓極，故此
X56n0939_p0642a13║一品，論以商主為名。若無寶所，城未說化，知寶所者，
X56n0939_p0642a14║良由商主，故從極說商主為名。雨譬亦然，可以意得。
X56n0939_p0642a15║問：經從我以如來知見力故至猶若今日者，其義如
X56n0939_p0642a16║何？答曰：此顯已能見，以宿智知、以慧眼見故。今謂經
X56n0939_p0642a17║文現云如來知見，見即是眼、知是智，佛眼及一切種
X56n0939_p0642a18║智何須苦以宿命智力及慧眼耶？若爾，佛眼智唯知
X56n0939_p0642a19║見，於中道實理往事應以宿命智知。以宿命慧眼等
X56n0939_p0642a20║名名濫於小，佛之眼智名局於大，大能兼小、小不通
X56n0939_p0642a21║大，故須從大，依經勿改。
X56n0939_p0642a22║問：曾有人問：釋迦修行不越三祇，經此多劫，彼時猶
X56n0939_p0642a23║為王子？彼答云：意趣有四：一平等意趣，謂佛言：我於
X56n0939_p0642a24║爾時曾名勝觀，以法身平等故。二別時意趣，謂願生
X56n0939_p0642b01║極樂皆得往生，暫念無垢光佛名，定得不退菩提。三
X56n0939_p0642b02║別義意趣，謂說一切法皆無自性，無生滅等本來涅
X56n0939_p0642b03║槃。四眾生意樂意趣，謂一善根或讚或毀令增進故。
X56n0939_p0642b04║今此依於平等意趣，說餘佛事即是我身，身平等故。
X56n0939_p0642b05║若不爾者，云何乃言爾所劫數？今謂說他為我即名
X56n0939_p0642b06║平等，未必說我必是他人，良由不知三祇數權迹中
X56n0939_p0642b07║近事。若爾，但是說遠即屬他身，致令說遠無可承信。
X56n0939_p0642b08║故於此中即成二過：一於迹門不識教過、二於此經
X56n0939_p0642b09║違本門過，致使問答並無所從。故諸大乘經一切菩
X56n0939_p0642b10║薩皆悉依於無量僧祇，何只三耶？而王子時遙使指
X56n0939_p0642b11║他事，壽量之說何足簡他？故陶師之因不應無實，大
X56n0939_p0642b12║乘實行豈必三祇？特由佛壽久成大通在迹，故不可
X56n0939_p0642b13║以而為實因，復與三祇而為比況。勝觀迹佛，迹中近
X56n0939_p0642b14║事，己他之事，未足校量。若必王子而為他身，何得指
X56n0939_p0642b15║為修行無上？又云：善心相續，劫滿三祇。諸心通論，何
X56n0939_p0642b16║妨爾許劫？今謂亦由不了本迹近遠，徒更此釋，增足
X56n0939_p0642b17║懸尤。且約實論，初二僧祇，尚自有退，何得初劫，即云
X56n0939_p0642b18║無退？故大論等文，至第三祇，方離惡道，是其一焉。第
X56n0939_p0642b19║三始得不生惡道，豈於三祇善心，即令相續不斷？又
X56n0939_p0642b20║云：依晝等劫，何妨爾許時？仍三祗內，假令一日以為
X56n0939_p0642b21║一塵，積日為月，為秊為劫，三千塵點，亦在三祇之外，
X56n0939_p0642b22║不可數劫。況復曲判，未為順文。況四意趣，未為了教。
X56n0939_p0642b23║若言了者，則一切經往生之文，便為無用。成佛久近，
X56n0939_p0642b24║全是虗談。一切諸法，皆有自性，本非涅槃。眾生意樂，
X56n0939_p0642c01║理數應爾。故知通論前三，莫非隨於眾生意樂，何但
X56n0939_p0642c02║第四？
X56n0939_p0642c03║問：經中何佛應有子耶，而言佛子有十六王子？答曰：
X56n0939_p0642c04║他受用身有父母等，如法皷音聲王經：阿彌陀佛亦
X56n0939_p0642c05║有父母，父名月上，母名殊勝妙顏，有子有魔等。釋曰：
X56n0939_p0642c06║若化七地已前分段生死，須有父母等。若化八地已
X56n0939_p0642c07║上變易生死，理無此事，不生死故。他受用身與輪王
X56n0939_p0642c08║俱出，故此佛祖轉輪聖王。今謂他受用義雖通報化，
X56n0939_p0642c09║語他受用應指報身，對報辨異須云化身。故彼彌陀
X56n0939_p0642c10║化分九品，上品上生既是無生，即當初地已上位也。
X56n0939_p0642c11║故登地已上即見報身，即他受用地前所見即是化
X56n0939_p0642c12║身。化中仍須分別於優劣，隨見異故不可雷同。是知
X56n0939_p0642c13║下之三生須聞劣教，以初生彼在小果故。故知此等
X56n0939_p0642c14║始從華出，須見父母生身故也。豈上三品見父母身？
X56n0939_p0642c15║故應須知化佛化土有淨有穢，穢即娑婆、淨即安養，
X56n0939_p0642c16║淨中有穢復應多品，以由乘戒不等故也。且如妙喜、
X56n0939_p0642c17║阿閦以對安養即淨不同，娑婆對餘下類穢土即穢
X56n0939_p0642c18║不同，只此方尚諸菩薩唯見今佛乘栴檀閣入於母
X56n0939_p0643a01║胎，豈實母胎乘閣入耶？故即父母而非父母，彼亦準
X56n0939_p0643a02║知。況七地等言未成通鑒，瓔珞初地已得法身，仁王
X56n0939_p0643a03║經中初住已入毗盧遮那，華嚴亦爾，豈至七地仍見
X56n0939_p0643a04║佛身反在分段？凡父母身須現父母行向入變易生
X56n0939_p0643a05║身，豈須見於化父母？若言變易不生死者，亦如是變
X56n0939_p0643a06║易猶久生死，故地持、涅槃並以初地離五怖畏、破二
X56n0939_p0643a07║十五有見於佛性，豈見佛性而生分段，唯見化身父
X56n0939_p0643a08║母生身？又曰泣者，無聲出淚也。眾生常苦惱，苦諦也；
X56n0939_p0643a09║盲冥無導師，集諦也；不識苦盡道，道諦；不知求解脫，
X56n0939_p0643a10║滅諦也。蔽人目令不見，故名為瞑。
X56n0939_p0643a11║問：經從大通智勝佛嘿然受請者，其義如何？答曰：涅
X56n0939_p0643a12║槃嘿然不受，今此嘿然許之，以觀佛顏有舒斂故，乃
X56n0939_p0643a13║令請者知佛說許否。又云：以佛身光表知許否。又受
X56n0939_p0643a14║食法理須呪願，故嘿然者知佛不許。今謂經云：佛及
X56n0939_p0643a15║弟子常行二事，若說若嘿皆具四義，謂受不受各四
X56n0939_p0643a16║故也。
X56n0939_p0643a17║問：勉出諸群生為何義耶？答曰：有作勉，勗也，勵也。有
X56n0939_p0643a18║作挽同。國語云：父勉其子，兄勉其弟。猶勉強也。
X56n0939_p0643a19║問：云何名為轉四諦法輪？答曰：應為五門分別：一、出
X56n0939_p0643a20║體；二、釋名；三、廢立；四、釋妨；五、諸門。初出體中，如對法
X56n0939_p0643a21║云：真如聖道，煩惱不生，名之為滅。此說滅諦，依於能
X56n0939_p0643a22║滅正智所證真如境上有漏法滅，假實合論，是滅諦
X56n0939_p0643a23║相。無漏五陰為道諦，依道自性及道眷屬以顯道諦，
X56n0939_p0643a24║由此四諦攝諸法盡。又涅槃云：所未說者，如林中葉。
X56n0939_p0643b01║乃至四諦有無量相，非諸聲聞、緣覺所知等。又喻伽
X56n0939_p0643b02║云：四諦之外，說非安立諦。且依種類，總說四諦。若依
X56n0939_p0643b03║法體，有麤有細；能知之智，有上有下。勝鬘依義，說有
X56n0939_p0643b04║八諦，謂有作、無作各四故也。今謂若以煩惱不生名
X56n0939_p0643b05║為滅者，一切眾生即涅槃相，名為何等？無漏五陰為
X56n0939_p0643b06║道諦者，與初果人所得何別？若言四諦攝諸法盡，一
X56n0939_p0643b07║切眾生、一切煩惱、理性、真如、菩提、涅槃，乃至諸行，從
X56n0939_p0643b08║因至果，若正若助，可非諸法，如何但指無漏五陰及
X56n0939_p0643b09║以煩惱而云攝盡？具如涅槃有四，四諦攝在何許？況
X56n0939_p0643b10║經中四諦，是彼佛敘昔，非大乘中遍攝四諦，徒勞高
X56n0939_p0643b11║尚，藥不治病。釋名可見。次明廢立中，立四廢餘，無第
X56n0939_p0643b12║五故。如醫治病知病，病因病除，除法即足故也。今問：
X56n0939_p0643b13║凡廢立者，並是有法，不應指無。應言立大則小廢，立
X56n0939_p0643b14║小則廢大，大小本無第五諦法，何名廢立？故為實施
X56n0939_p0643b15║權則實廢，引權歸實則廢權，即法華經意。若廢小立
X56n0939_p0643b16║大，則華嚴意。廢大立小，即鹿苑意。大小並明，淨名、般
X56n0939_p0643b17║若意。明知廢立，須了根原。
X56n0939_p0643b18║問：經從我於餘國作佛至得聞是經者，何耶？答云於
X56n0939_p0643b19║餘國作佛者，菩薩處胎經云：從此滅度於十方面各
X56n0939_p0643b20║三十二億姟諸佛國土，而復成佛教化眾生。下醫喻
X56n0939_p0643b21║中具顯此義。今謂醫師辨過現，處胎明當來，此中明
X56n0939_p0643b22║利小；醫師顯本迹，處胎通設化，此文逼小根。並不相
X56n0939_p0643b23║關何得引用？況今餘國別指二乘滅度之處，非關諸
X56n0939_p0643b24║方。
X56n0939_p0643c01║問：何故名為雖生滅想入於涅槃？答曰：於我有緣，我
X56n0939_p0643c02║以神力接之，於彼遇我得聞是經。今謂準此一切生
X56n0939_p0643c03║滅想者，無不值佛得發大心，何須自立滅想不發？又
X56n0939_p0643c04║云：或是凡夫若是有學，求於有餘無餘涅槃，將此謂
X56n0939_p0643c05║為生實滅想，求入證此二種涅槃修二乘行，種性所
X56n0939_p0643c06║排慈悲所引，生彼遇我求佛智慧。或我從此餘國作
X56n0939_p0643c07║佛，是人於我生滅度想，謂我入於無餘涅槃，我引至
X56n0939_p0643c08║彼令求佛慧。若無此緣，亦蒙他佛菩薩教化，聞是經
X56n0939_p0643c09║典當得作佛。亦說潛化，今是顯化。今謂是人之言必
X56n0939_p0643c10║指無學有餘之人，此土已於自身及佛皆生滅想，如
X56n0939_p0643c11║何至彼更於變易法性佛身而生滅想？經文既云我
X56n0939_p0643c12║於餘國，何須更云他佛菩薩？凡夫有妨，與無學違。涅
X56n0939_p0643c13║槃八六四二等人，亦於彼土得聞是經，故知佛教大
X56n0939_p0643c14║旨難了。又云：平等意趣遇於餘佛亦說是我。今謂經
X56n0939_p0643c15║文但云餘佛，何須苦云餘佛是我？皆是曲會未顯真
X56n0939_p0643c16║文。當知論文且據現化，故云退大，若於彼聞即得授
X56n0939_p0643c17║記。
X56n0939_p0643c18║問：經從云唯以佛乘而得度脫至方便說法者，何耶？
X56n0939_p0643c19║答曰：滅是涅槃，如德王品有涅槃、有大涅槃。云何大
X56n0939_p0643c20║涅槃？如聲聞經八六四二等之所住者名為涅槃，法
X56n0939_p0643c21║王所得名大涅槃。古人解此住無餘後起迴向心，如
X56n0939_p0643c22║楞伽云：佛所化作亦經爾所時後起迴向心。今謂不
X56n0939_p0643c23║然，彼於先時未迴心前已得有餘名為涅槃。非二乘
X56n0939_p0643c24║者，諸有學位已經八六四二故，已入涅槃亦非無學。
X56n0939_p0644a01║入無餘依身智並無，入無餘已更起身智，經二萬等
X56n0939_p0644a02║修行大行。今問：初二三果在於何處，發心之後更經
X56n0939_p0644a03║爾所劫數行道？經文只云：經爾所劫至發心處或得
X56n0939_p0644a04║菩提。若未發心安能行行？何教相中言未發心前而
X56n0939_p0644a05║行大行？又云：阿羅漢身在何處，不入無餘而住於世，
X56n0939_p0644a06║二萬劫等行菩薩行？又曰：如信解品：我等長夜持佛
X56n0939_p0644a07║淨戒，乃至住最後身有餘涅槃，則為已得報佛之恩。
X56n0939_p0644a08║今謂此是迦葉等於此迴心、於此入涅槃，若何得將
X56n0939_p0644a09║證八六四二？況復信解已成菩薩，如何以證無餘無
X56n0939_p0644a10║學？若引莊嚴論云：二乘人若入涅槃，善根盡者，云何
X56n0939_p0644a11║經於八萬劫等，更修大行，始入信心，後經三祇，方得
X56n0939_p0644a12║菩提？然三祇百劫，俱未斷惑，云何斷惑無餘羅漢，更
X56n0939_p0644a13║至信心，復入不斷惑三僧祇位？又云：本識既無，無識
X56n0939_p0644a14║持種，本識既盡，將何修行？誰得菩提？今問：識法為可
X56n0939_p0644a15║滅？為不可滅？若可滅者，即應可生；若可生者，即同俗
X56n0939_p0644a16║計。陰陽氣合，眾生始生；陰陽氣謝，心識還滅。雖不語
X56n0939_p0644a17║陰陽，乃同有生滅。又曰：善根若在，非但違教，亦違正
X56n0939_p0644a18║理。身智既在，何名無餘？不同如來無漏智在，有漏依
X56n0939_p0644a19║盡，名無餘依。今謂此亦引折挫之教，證常住之文。如
X56n0939_p0644a20║父責子，無心識人，非即如木；云無眼之人，非即是盲；
X56n0939_p0644a21║云不堪教，非即永息。非是我子，豈即他生？如迦葉於
X56n0939_p0644a22║淨名中，自稱敗種；於法華會中，根獲記。論申權經，機
X56n0939_p0644a23║權宜折。如何以申權折之論，用釋圓妙之經？又若心
X56n0939_p0644a24║可盡，一切諸佛，皆有始終；若有始終，生滅如上。又曰：
X56n0939_p0644b01║如勝鬘云：得涅槃者，是佛方便。成唯識云：不得無住，
X56n0939_p0644b02║名為方便。或住有餘迴心，不得無餘，名為方便。今謂
X56n0939_p0644b03║方便之言，對非究竟，如何以對入無餘耶？引成唯識，
X56n0939_p0644b04║則可通行。又曰：古釋八六四二等，從本為名，故名須
X56n0939_p0644b05║陀洹等。前之三人，凡身得果，聖身涅槃。後之二人，凡
X56n0939_p0644b06║身得果，凡身涅槃。經生多者則鈍，經生少者則利。又
X56n0939_p0644b07║菩提流支云：仍以非想劫壽為一日夜，積此成歲為
X56n0939_p0644b08║劫，彼壽無量大劫，過此發心。驗此釋之，未為典據。經
X56n0939_p0644b09║釋初果者，七生斷結，得入涅槃，其經八萬，始發大心。
X56n0939_p0644b10║至十信初，誰言八萬劫住於涅槃？此阿羅漢，名須陀
X56n0939_p0644b11║洹，經八萬劫，始得發心，大成可笑。今謂七生斷結，經
X56n0939_p0644b12║八萬劫，可笑更甚可知。且如初果，七反人天，人必三
X56n0939_p0644b13║洲，天通指欲。且與生天，常居第六，人定北洲，七人只
X56n0939_p0644b14║成七千歲耳，七天只成七箇一萬六千歲耳。縱以人
X56n0939_p0644b15║間五十秊為一晝夜，亦只五十倍增之，尚未當一增
X56n0939_p0644b16║減之劫，如何得成八萬劫耶？若不爾者，經七生後，復
X56n0939_p0644b17║亦仍名須陀洹耶？若也亦名須陀洹者，何以笑他須
X56n0939_p0644b18║陀洹之阿羅漢耶？今亦笑其須陀洹人七生之後無
X56n0939_p0644b19║住處也。乃至羅漢不入無餘，為住何處經二萬劫？如
X56n0939_p0644b20║釋迦滅後人壽可知，此劫唯有十一減在，劫壞空時
X56n0939_p0644b21║羅漢報身何處活耶？緣覺一萬亦復如是，邊際定力
X56n0939_p0644b22║不當如前。又言佛有漏盡得無漏智，此智與小有何
X56n0939_p0644b23║差別？無漏若同智不應別，無餘若等徒分二文。若大乘
X56n0939_p0644b24║中過於無漏真如圓滿，方可佛智異於羅漢，故小乘
X56n0939_p0644c01║中度五人竟，乃云世間有六羅漢，故小乘中佛與羅
X56n0939_p0644c02║漢惑斷處同，故大乘中惑並未盡，並未盡故身智不
X56n0939_p0644c03║滅，以不滅故亦非無餘，非無餘故仍有變易，故小乘
X56n0939_p0644c04║中無變易名。大小既乖不應漫判，以此而言真為可
X56n0939_p0644c05║笑，如前所釋只謂諳含。又更重云如八萬劫須陀洹
X56n0939_p0644c06║者，實是彼果，非阿羅漢以彼名說，亦非羅漢有經生
X56n0939_p0644c07║者，故彼經意總說羅漢實是學人發心向大，復經幾
X56n0939_p0644c08║時？由是應以涅槃等經同瑜伽等最為善說。今經羅
X56n0939_p0644c09║漢即云有學，大經說小猶有生處，乃引權判違佛云
X56n0939_p0644c10║無，故不可引權宜之論以判涅槃真實之說。
X56n0939_p0644c11║問：經云了達空法者，何耶？答曰：具足二空。今問法空，
X56n0939_p0644c12║為空何法消經欲盡，永不曾見判其淺深？雖有依他
X56n0939_p0644c13║圓成之言，永無分別能所功用。
X56n0939_p0644c14║問：經從諸比丘至深入禪定者，何耶？答曰：上說宿因
X56n0939_p0644c15║令念退大以就小，下顯今果令知捨權以取實。文分
X56n0939_p0644c16║為二：先明今實，次顯先權所由。初知機熟，後說一乘。
X56n0939_p0644c17║機熟有五：一涅槃時到；二眾又清淨；三信解堅固；四
X56n0939_p0644c18║了達空法；五深入禪定，謂四禪九定。今謂涅槃時到
X56n0939_p0644c19║乃是應終，餘四即是機發故也。又於四中若已清淨
X56n0939_p0644c20║乃至深入，此名受益竟，何謂為機？況上三義混於事
X56n0939_p0644c21║禪，豈可以此為法華機？又云聲聞具五方可會權，今
X56n0939_p0644c22║謂此五既小，十二秊前應已入實。若此五在大乃成
X56n0939_p0644c23║已會，何須處會？
X56n0939_p0644c24║問：經從便集諸菩薩至得滅度耳者何？答曰：此說一
X56n0939_p0645a01║乘，乘既說四而為了義，說一而為方便。如解深密云：
X56n0939_p0645a02║相生勝義無自性，如是我皆已顯示，若不知佛此密
X56n0939_p0645a03║意，失壞正道不能往，故於其中立一乘，非有情性無
X56n0939_p0645a04║差別。又勝鬘云：攝受正法善男子等，堪任荷負四種
X56n0939_p0645a05║重任，喻如大地，謂無聞慧非法眾生，以人天善根而
X56n0939_p0645a06║成就之，即是此說。三艸中，小艸二乘合是中艸，求大
X56n0939_p0645a07║乘者即是大艸。如來隨彼意方便說，唯有一乘無有
X56n0939_p0645a08║餘乘，故知據理說一為權、說四為實。解深密云：非有
X56n0939_p0645a09║情性無差別故。今此經中為化退已還發大心，故說
X56n0939_p0645a10║一實而二是權；待根機熟五緣具足，方說無二唯一
X56n0939_p0645a11║佛乘。涅槃中說：諸聲聞人皆得作俛不得作佛，佛皆
X56n0939_p0645a12║悉云不解我意，故能如是了知經意，亦能善順佛菩
X56n0939_p0645a13║薩心。然今此會多皆退性，故說一實而二為權。會權
X56n0939_p0645a14║實之名通於人法，若從法為語，定須以一為實、二三
X56n0939_p0645a15║為權；若從人言之，則大小不定，宜者即實不宜權。今
X56n0939_p0645a16║謂豈可以人不宜之言判法顛倒？昔教機別故四實
X56n0939_p0645a17║一權，今教機同故須四權一實，故解深密及以勝鬘
X56n0939_p0645a18║在法華前一乘機生故一權四實，如何釋熟而引於
X56n0939_p0645a19║生？不令一人獨得滅度，皆以如來滅度而滅度之。若
X56n0939_p0645a20║一人獨度我則墮慳貪，此事為不可，如何引慳貪之
X56n0939_p0645a21║教判大施主之經？故知勝鬘解深密小機未熟，故彼
X56n0939_p0645a22║部中得於小果者，故須以四赴彼眾機各各皆實，故
X56n0939_p0645a23║云四實。至法華會一切皆實，故一實四權。故此經中
X56n0939_p0645a24║更無有人得小果者，妙莊嚴品名同義異，不可判之
X56n0939_p0645b01║以為小果。若言必定一乘為權，應當深密勝鬘在諸
X56n0939_p0645b02║教之上，如法華中藥王所願。若言此經唯為退大法
X56n0939_p0645b03║師品初分別功德，為記聲聞、為記菩薩？為聲聞多、為
X56n0939_p0645b04║菩薩多？以多為正、少為正耶？為從正判、為從謗判？涅
X56n0939_p0645b05║槃諍論二俱非者，亦破昔經逗物之教，眾生不解故
X56n0939_p0645b06║成諍論。此中定判入滅不成正當諍論，引諍證諍於
X56n0939_p0645b07║理何益？已如前說，況所引教不曉今昔。
X56n0939_p0645b08║問：經從五百至珍寶處，其義何也？答曰：正法華云：五
X56n0939_p0645b09║道為嶮難，五怖畏為怖畏處。釋曰：正法華中出嶮道
X56n0939_p0645b10║體，非釋五百數。言五百者，分段生死惑業苦為三百，
X56n0939_p0645b11║變易生死無明苦為二百。今問：若五道是體，體皆嶮
X56n0939_p0645b12║惡，嶮惡過已即珍寶處，應過五道即是寶所，何妨正
X56n0939_p0645b13║法華五即是百，乃至自釋亦五無百？若先知變易在
X56n0939_p0645b14║分段外有無明苦以為二百，何以前諸釋義並只但
X56n0939_p0645b15║云離生死耶？又分段生死何故三？變易生死何故二？
X56n0939_p0645b16║分段之惑亦無明，無明對苦亦為二，分段之惑開於
X56n0939_p0645b17║業變易，故知不但二。變易無明對於苦，分段無明應
X56n0939_p0645b18║亦然，故知他釋不曉開合。
X56n0939_p0645b19║問：經從導師多諸方便至一城者，此義云何？答曰：攝
X56n0939_p0645b20║大乘云：如末尼天皷，無思成自事。釋曰：雖無勉勵思，
X56n0939_p0645b21║亦有任運思，實無思假稱思。今謂等是無思，何故苦
X56n0939_p0645b22║以有思釋之，復云實無等耶？思非任運，任運非思，乃
X56n0939_p0645b23║以凡心測於聖境，故使此論便成小教，豈法華中三
X56n0939_p0645b24║佛慧耶？又曰：一切諸佛晝三夜三觀眾生機。今謂此
X56n0939_p0645c01║正當於婆沙中義，尚不可以釋餘大乘，況法華耶？又
X56n0939_p0645c02║曰：過三百者，或云過五趣為五百，此但過分段三百
X56n0939_p0645c03║而已。或令出三惡為三百，實論初已斷於分段，雖亦
X56n0939_p0645c04║出於人天變易，猶人天攝不名無出。若依實說，過分
X56n0939_p0645c05║段為三百由旬，涅槃在於無學位故。今謂無學在三
X56n0939_p0645c06║百由旬外，即成四百立化城也，是則違經。經意只出
X56n0939_p0645c07║分段入變易，出變易入佛地，佛地即是寶所果也。若
X56n0939_p0645c08║也變易却在人天，佛果即却在於生死，生死亦應却
X56n0939_p0645c09║在三惡。
X56n0939_p0645c10║問：經云是時疲極之眾至安穩想者，何耶？答曰：正起
X56n0939_p0645c11║生空智證法空理，後煩惱不生，名為入城。當此之時
X56n0939_p0645c12║無此二想，後世俗定起，却觀前位即生此想，涅槃假
X56n0939_p0645c13║滅二乘已證，故云前入化城。二車種智本來無故，二
X56n0939_p0645c14║子出宅車仍未上，車是不繫出宅而索，城於路施故
X56n0939_p0645c15║云前入。今謂諸妨已如前問。
X56n0939_p0645c16║問：經從若眾生至於一佛乘，分別說三，為何義耶？答
X56n0939_p0645c17║曰：勝鬘明二乘有餘生法不盡故有生，有餘梵行不
X56n0939_p0645c18║成因、不純事、不究竟故，當有所作道聖諦智也。今謂
X56n0939_p0645c19║何不云於一說二之所以耶？若但二乘未極未竟，何
X56n0939_p0645c20║以不云於一佛乘分別說二而云三耶？卷中