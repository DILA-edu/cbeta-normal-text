X56n0939_p0646a01║五百問論卷下（一百二十五問）
X56n0939_p0646a02║毗陵沙門　湛然　述
X56n0939_p0646a03║○五百弟子受記品
X56n0939_p0646a04║問：五百弟子受記品，其義如何？答：論七喻治七增上
X56n0939_p0646a05║慢中，第五無定人於下劣心生虗妄解增上慢，為說
X56n0939_p0646a06║繫寶珠喻。釋曰：謂彼散亂心實無有定者，宿有大善，
X56n0939_p0646a07║不自覺知，不求於大，於下劣心生虗妄解，為第一乘。
X56n0939_p0646a08║對治此故，說繫珠喻。今謂論意指前入城以為其人，
X56n0939_p0646a09║然不得以餘意消文，以如前說。故論文云：第五人者，
X56n0939_p0646a10║顯示過去善根，令憶念故，教入三昧。故他釋云：此是
X56n0939_p0646a11║凡夫有學未得定心，執二乘道以為究竟，不知過去
X56n0939_p0646a12║大乘善根。今令入三昧，憶念彼時，如醉臥繫珠。今問：
X56n0939_p0646a13║二乘之人既以小定能知宿種，得小果已，即應自知。
X56n0939_p0646a14║若不爾者，今入何定？若有大乘定可入者，乃是已入
X56n0939_p0646a15║大門已，應證大理，小乘法中無此定故。況今只是為
X56n0939_p0646a16║應得記者說於往緣，即是令其憶念，何須加足入定
X56n0939_p0646a17║之言？若云佛加，令入令見，方有是理。論文不云凡夫
X56n0939_p0646a18║及以學人入定，何用加之？論第四無上云：令解無上，
X56n0939_p0646a19║說繫珠喻。謂說往緣，令生覺解。今謂義同佛加，則能
X56n0939_p0646a20║領解。言令入三昧者，令知彼時也。又曰：十無上及七
X56n0939_p0646a21║喻中，但云繫珠不云五百。授記者，根熟即記後方說
X56n0939_p0646a22║喻，從初為名故名授記。今謂不然，但由文狹入此品
X56n0939_p0646a23║中，豈可未記而不領耶？領謂領法，非專領記。若此中
X56n0939_p0646a24║領記但領法者，即應有過，故知不要如是通難。若領
X56n0939_p0646b01║記者，何以上中領前記後？當知此意不須更通。又曰：
X56n0939_p0646b02║下根滿慈前已領解，五百已下記訖更陳，重明本意
X56n0939_p0646b03║解悟分明。今謂滿慈內懷大行外現小迹，故今世尊
X56n0939_p0646b04║為發實本，非領解也。又曰：此品滿慈千二百皆記，何
X56n0939_p0646b05║得唯云記五百耶？答曰：有四解：一、在會不在會，二、佛
X56n0939_p0646b06║與傳與，三、別與轉次、總與無轉次，四、有領解無領解。
X56n0939_p0646b07║滿慈一人少故不記，今謂不假初義。
X56n0939_p0646b08║問：從爾時至神通之力者何耶？答曰：此滿慈心念領
X56n0939_p0646b09║解，今謂非領如前。丘者，玉篇云：大阜也。又丘陵塚也。
X56n0939_p0646b10║㵎，水名。廣深四尺曰溝。壑者，谷也，深也，坑也，虗也，窟
X56n0939_p0646b11║室也。
X56n0939_p0646b12║問：經云法食等者，何耶？答曰：攝論四食，一不清淨、二
X56n0939_p0646b13║清淨、三淨不淨、四示現依止住食。餘諸經論四食者，
X56n0939_p0646b14║謂觸、思、識段。增一阿含九種食，四是世間、五是出世
X56n0939_p0646b15║間。世間謂前四，出世謂一禪食、二願食、三念食、四解
X56n0939_p0646b16║脫食、五喜食。常共當除世食得出世，五世食資出世
X56n0939_p0646b17║食。破裂有漏，於有漏不名為食。又佛地經二食，謂廣
X56n0939_p0646b18║大味，喜樂所持可然。
X56n0939_p0646b19║問：經從五百至名普明者，何人耶？答曰：有云即千二
X56n0939_p0646b20║百中五百，二云別也。前解正也。又云：親友家者，真善
X56n0939_p0646b21║友。故友者，同志親也。禮記云：僚友稱其悌，執友稱其
X56n0939_p0646b22║仁。鄭玄云：僚友同官，執友同志可爾。
X56n0939_p0646b23║問：經云官事等，其義何耶？答曰：餘處行化，名官事當
X56n0939_p0646b24║行。亦如泛駛舟而東邁，矚凝沼而西流，其實不行，自
X56n0939_p0646c01║背真化，自謂佛去。今謂文辭好，屬對佳。
X56n0939_p0646c02║問：云何名無價寶珠？答曰：寶珠有三：一水精、二如意、
X56n0939_p0646c03║三吐金。吐金有三：一下品吐一得千、二中品吐一得
X56n0939_p0646c04║萬、三上品吐一得無量喻。於一佛乘分別說三，從小
X56n0939_p0646c05║至大如次配之。今謂能吐所吐既殊於一，出三復定，
X56n0939_p0646c06║本乘不動不與三同。又問：此珠吐已更能收不？収入
X56n0939_p0646c07║一時，能入所入同耶別耶？又曰：彼以末那相應名為
X56n0939_p0646c08║醉臥，今以第六不共無明名為醉臥之體。今謂若以
X56n0939_p0646c09║不共無明名為醉者，若共無明應是醉醒。若取通途
X56n0939_p0646c10║迷真起妄而為醉者，以異生位一切無明皆為醉體。
X56n0939_p0646c11║又醉與內衣其相何別？既以意識為衣，正是醉時，意
X56n0939_p0646c12║識與彼不共無明何別？若其不別，應當繫醉，何名繫
X56n0939_p0646c13║衣？若醉即是衣，醉醒應脫。若醉非衣，不共之時如何
X56n0939_p0646c14║取別？
X56n0939_p0646c15║問：經云：我昔欲令汝，得安樂五欲。五欲者何耶？答曰：
X56n0939_p0646c16║即五安樂：一、自性安樂；二、因安樂；三、斷受安樂；四、苦
X56n0939_p0646c17║對安樂；五、無惱安樂。或云：佛果五法，清淨法界及以
X56n0939_p0646c18║四智。今謂不爾，若等以五欲合五，應云色清淨故般
X56n0939_p0647a01║若清淨，餘四亦然。五法清淨即五解脫，解脫即涅槃，
X56n0939_p0647a02║涅槃即是安樂。五種解脫悕向慕樂，義當於欲。五義
X56n0939_p0647a03║及欲復是安樂，三義俱成。故知五種安樂非圓極義，
X56n0939_p0647a04║不得作於法華因果。
X56n0939_p0647a05║○授學無學人記品
X56n0939_p0647a06║問：來意云何？答：下根之徒略有二類：名高之輩，前品
X56n0939_p0647a07║與記；名非高輩，此品與記。今謂不然，亦高亦名或在
X56n0939_p0647a08║前，高而不名多在此中，名而不高非記所攝，何況前
X56n0939_p0647a09║耶？然諸聖本豈有高卑？迹示前後安將判記？
X56n0939_p0647a10║問：經從爾時至三菩提者，其義何耶？答曰：初說始因
X56n0939_p0647a11║也。俱舍云：於三無數劫，逆次逢勝觀，燃燈寶髻佛，初
X56n0939_p0647a12║釋迦牟尼。今說中途隨一所逢，非最初也。今謂若釋
X56n0939_p0647a13║俱舍得作此說，今釋法華應如壽量，壽量之外應皆
X56n0939_p0647a14║云迹，既其迷空王之遠，乍可指寶藏之近。今一代教
X56n0939_p0647a15║中行有多種，如舍那因即釋迦因也。迷權之說與理
X56n0939_p0647a16║相乖，佛化尚自存權，弟子如何執實？
X56n0939_p0647a17║問：經從阿難常樂多聞至斯記，文相如何？答：此陳後
X56n0939_p0647a18║行也。華嚴云：譬如貧窮人等故，不唯多聞而能超越，
X56n0939_p0647a19║要行助故。彼經又云：若欲求除滅，無量諸過患，應當
X56n0939_p0647a20║一切時，發勇猛精進，即能得菩提，要假聞為導。又云：
X56n0939_p0647a21║多聞能引樂，多聞攝眾善，多聞捨無義，多聞得涅槃。
X56n0939_p0647a22║故知此文且據一相。又云：亦同眾生意樂意趣。今謂
X56n0939_p0647a23║若以阿難為非而引證者，只應引初譬如貧窮人、譬
X56n0939_p0647a24║如聾聵人等，何事須引讚多聞偈及聞行相假文耶？
X56n0939_p0647b01║夫引文證義，先定義宗，次定所引大小、偏圓、同異，況
X56n0939_p0647b02║佛引意亦非全毀，只云難與多聞成之前後。阿難雖
X56n0939_p0647b03║後持我法藏，故次授記。
X56n0939_p0647b04║○法師品
X56n0939_p0647b05║問：來意云何？答：初一品序述因由，次八品是正宗。如
X56n0939_p0647b06║前信解品云：今此經中唯說一乘。此品又云：開方便
X56n0939_p0647b07║門，顯真實相。即以一乘正為經宗，逗不定性，并與授
X56n0939_p0647b08║記。後十九品名為流通，非正逗二乘退大心者，更開
X56n0939_p0647b09║權顯實，正說一乘之處。雖此品及持微有一乘八部
X56n0939_p0647b10║四眾授記，其因言總記略，非更說一乘，逗令修學而
X56n0939_p0647b11║與授記，故皆流通。今謂若不正逗，即應傍逗，傍正則
X56n0939_p0647b12║應俱是正宗。若是流通，但通於正，何論一乘有之與
X56n0939_p0647b13║無？若言八品唯為退大藥艸，何故却更施三而為真
X56n0939_p0647b14║實，反以法華而為權耶？故知此品正開三乘之方便，
X56n0939_p0647b15║以顯一乘之真實；又是雙開三一之方便，顯非三一
X56n0939_p0647b16║之真實。故五佛章及以譬說宿世因緣，只是別明逗
X56n0939_p0647b17║彼三根，今此總明重顯別妙。若總非顯實，別亦安是？
X56n0939_p0647b18║況一代教中未曾顯遠，父母之壽不可不知，始於此
X56n0939_p0647b19║中方顯遠本。若以權望實，實正權傍；若以迹望本，迹
X56n0939_p0647b20║權本實。如何以一經之正軌反為流通？前八品內已
X56n0939_p0647b21║有正宗，至安樂行為流通分，豈必說遠壽方令迹門
X56n0939_p0647b22║正說為流通耶？但恐才當一國，不識父母之秊，所失
X56n0939_p0647b23║雖小，所辱至大。若不知父母之遠，復迷父統之邦，徒
X56n0939_p0647b24║謂才能全非人子，況因果疑妨，非發迹不裁。況二乘
X56n0939_p0647c01║得記其數可知，菩薩損生界塵為量。夫說教者本擬
X56n0939_p0647c02║利人，如何以益多為流通、益少為正說？若言分別功
X56n0939_p0647c03║德品中所得益者，亦是前三周中人。重更得益為流
X56n0939_p0647c04║通者，初周已益，下二亦是重益，何不以為流通？況三
X56n0939_p0647c05║周中得益能幾？三周外者為是何人？若流通者，只應
X56n0939_p0647c06║直爾流通正經。何故？逸多因地踊而䖍請，世尊因有
X56n0939_p0647c07║請而頻誡。誡請多於前經所說，昔未曾有。若也此非
X56n0939_p0647c08║正說，金剛藏所請，豈得是正？一切經中，不見流通，更
X56n0939_p0647c09║有誡請。不見斯旨，徒勞釋經。故法師已下，直爾讚說
X56n0939_p0647c10║受持之功，此則正屬流通明矣。未審以開三而糅一
X56n0939_p0647c11║實，抑本正而雜流通，如是抑糅，福利何在？故古人尚
X56n0939_p0647c12║分以為二段，前十四品為言方便、言真實，後十四品
X56n0939_p0647c13║為身方便、身真實，約說約身俱有開顯，如何後段判
X56n0939_p0647c14║無一乘？故古德所分為今昔本迹，況微有一乘即是
X56n0939_p0647c15║正宗，未審全無，聞何得道？故品品中皆有總說，一品
X56n0939_p0647c16║若闕，流通不成。若言流通但指前正，則應品品皆須
X56n0939_p0647c17║指之，指則不無，何謂無也？故知但有法華之名，則顯
X56n0939_p0647c18║一部具足，所以法師功德即以五師為總，隨喜功德
X56n0939_p0647c19║以說聽為總，不輕一句為總，藥王供養為總，妙音觀
X56n0939_p0647c20║音三輪為總，囑累付授為總，神力勸發各以四法樞
X56n0939_p0647c21║要為總，故神力舉樞要以付之，勸發攬樞要以重示。
X56n0939_p0647c22║況復從法師去，品品三軌，軌法也，法玅也，他不見之，
X56n0939_p0647c23║何須破立？又曰：於十九品中又分為三：初之四品讚
X56n0939_p0647c24║重流通，讚法讚人可尊可重令生喜仰；次安樂行下
X56n0939_p0648a01║七品學行流通，學弘此經正行助行令無傷損；後之
X56n0939_p0648a02║八品付授流通，示相付囑稟命令行。今謂初後可爾，
X56n0939_p0648a03║中間不然。初後即是本迹二流通也，中間除壽量分
X56n0939_p0648a04║別已餘亦流通。言學行者，指安樂及法師功德已下
X56n0939_p0648a05║文者可然，豈可本地久行及顯久遠之壽，及以聞壽
X56n0939_p0648a06║之益而判為學行耶？安樂行品明迹中行只可自利，
X56n0939_p0648a07║迹中之人與彼本屬深淺永別。
X56n0939_p0648a08║問：曾聞他問：餘經流通何少？此經何多？答曰：下文云
X56n0939_p0648a09║我所說諸經乃至千萬億，其中此經最難信解，諸佛
X56n0939_p0648a10║祕要常自護之，從昔已來未曾顯說，義旨深遠生信
X56n0939_p0648a11║者難，故流通文多。又化大機易、化迴心難，故多流通
X56n0939_p0648a12║種種勸勵。今謂義旨與前諸大乘經相貌何別？而此
X56n0939_p0648a13║經獨云從昔已來未曾顯說，不判所以但云深耶？又
X56n0939_p0648a14║化二乘迴心之人所化既難，能化之法與昔何別？若
X56n0939_p0648a15║言會實，實義不成，已如前說。藥艸更為三實，實義不
X56n0939_p0648a16║成，亦如前問。十方三世無不已說，何曾祕之？言祕復
X56n0939_p0648a17║要，其義何耶？等引文證，何不更引已說、當說、今說？而
X56n0939_p0648a18║於其中此經第一，深固幽遠無人能到，未聞未解不
X56n0939_p0648a19║名善行，於諸經中最在其上，逆罪得記、龍女果成，肉
X56n0939_p0648a20║身淨根現聞獲益，極至一生滅後一句咸皆與記，如
X56n0939_p0648a21║是等例諸經所無。小既聞法與記，何須多置流通？況
X56n0939_p0648a22║復流通不專在小，弘經者不許獨深，毀呰者安非高
X56n0939_p0648a23║上？
X56n0939_p0648a24║問：法師之名，其義何耶？答曰：可軌可持為法，可習可
X56n0939_p0648b01║範為師。此教可軌、此理可持雙名為法，此法可習名
X56n0939_p0648b02║為法師。今問：此理何以不得軌名？此教何以不得持
X56n0939_p0648b03║稱？故知今品正語五種法師受持讀誦法華之教，故
X56n0939_p0648b04║軌與持不可離判。
X56n0939_p0648b05║問：經從何況盡能至廣演此經，其義何耶？答曰：大論
X56n0939_p0648b06║云：不退菩薩深愛樂故。問：深愛樂者，其相如何乃名
X56n0939_p0648b07║不退？答：聞則深心身毛皆豎，念佛慈悲惻愴流淚，若
X56n0939_p0648b08║聞深法則大歡喜。如軍敗怖懼倒地閟絕死者，親族
X56n0939_p0648b09║見之欲知活者，以杖鞭之則起隱軫，不爾則死。菩薩
X56n0939_p0648b10║亦爾，聞說佛功德妙理，歡喜毛豎色異悲泣，當知是
X56n0939_p0648b11║輩必得菩提。異此無分引文甚切，然於所聞不能辨
X56n0939_p0648b12║異，四階菩薩豈不然耶？何處教中以倒地等辨菩薩
X56n0939_p0648b13║異耶？
X56n0939_p0648b14║問：經云是如來使，如來所遣，行如來事者，何耶？答曰：
X56n0939_p0648b15║三業順佛，故成使等。使，意業也；遣，語業也；事，身業也。
X56n0939_p0648b16║又云：傳佛教故名使，用佛語故名遣，同佛行故名事。
X56n0939_p0648b17║今謂義未必爾，佛以三輪加，弟子以三業受。佛三輪
X56n0939_p0648b18║者，現身為身輪，口遣為口輪，意加為意輪。故佛三輪
X56n0939_p0648b19║為能遣，弟子三業為所遣，即意業恭順，身業奉命，口
X56n0939_p0648b20║業宣傳。即使義成，不傳他事，唯傳佛事，佛以因果而
X56n0939_p0648b21║為事也。佛雖具三業，正以語業為能遣；弟子雖具三
X56n0939_p0648b22║業，正以語業宣傳。
X56n0939_p0648b23║問：經從藥王至其罪深重者，何耶？答曰：毀持經者罪
X56n0939_p0648b24║多於佛者，惡世損多。故大集云：毀呰犯戒比丘，過出
X56n0939_p0648c01║萬億佛身血。今謂大集通方，此中從別。若以為況，而
X56n0939_p0648c02║云何況毀呰持法華者，其義則同。又勝天王會云：殺
X56n0939_p0648c03║大千塵數佛其罪尚輕，毀謗此經罪多於彼，永入地
X56n0939_p0648c04║獄無有出期。毀呰讀誦者亦復如是。今謂亦應更云
X56n0939_p0648c05║何況毀謗持法華者。若無此言，雖知經有獨顯之言，
X56n0939_p0648c06║未了經有出過之旨。又云：毀佛不損二利故，毀人反
X56n0939_p0648c07║此。又云：佛無憎愛。又云：毀佛難。又云：佛在世時，眾生
X56n0939_p0648c08║根勝等。今謂並有此理，然並未有法華之意。又大集
X56n0939_p0648c09║云：毀呰發菩提心者，罪過五無間。五無間逆，不毀一
X56n0939_p0648c10║切佛法故也。毀發菩提心者，毀壞一切佛法。今謂應
X56n0939_p0648c11║引如來藏經。
X56n0939_p0648c12║問：經從所以者何至三菩提者，其理何耶？答曰：由此
X56n0939_p0648c13║法華最深密故不付阿難，唯付藥王等極祕密故。今
X56n0939_p0648c14║問：只是教化數千聲聞令入一乘，一乘之文處處有
X56n0939_p0648c15║之，何以獨此不付阿難耶？華嚴、涅槃亦皆不付，何獨
X56n0939_p0648c16║此經？阿難過去護持法藏，亦護將來諸佛法藏，何以
X56n0939_p0648c17║此生此經不付？為過未法、劣此法耶？又曰：用毒為藥，
X56n0939_p0648c18║大醫所堪，小師不能。今問誰為大醫？何者名為以毒
X56n0939_p0648c19║為藥？若以此經一乘名毒，諸經亦有一乘之法。
X56n0939_p0648c20║問：經從爾時世尊至供養持經者，乃至盡偈，其義何
X56n0939_p0648c21║耶？答曰：此明法華功高一切。今謂準此等文前後非
X56n0939_p0648c22║一，皆云法華出諸教上，弘者何事却引俱舍、婆沙等
X56n0939_p0648c23║文而釋妙經？
X56n0939_p0648c24║問：經偈後長行初云爾時，佛復告至難信難解者，何
X56n0939_p0649a01║耶？答曰：直云三世經中，此經難信解。令捨權就實，無
X56n0939_p0649a02║生而有生，道理幽玄，迂𢌞而方證，故難信解。今謂若
X56n0939_p0649a03║言令捨權就實，如淨名中亦五百聲聞皆被彈者，皆
X56n0939_p0649a04║令捨權。又華嚴中法界品初如聾如瘂，後見文殊逝
X56n0939_p0649a05║多林出，悉皆就實。般若中云：若有聲聞能發心者，我
X56n0939_p0649a06║亦隨喜。豈非捨權就實文耶？大集云：第二第三授聲
X56n0939_p0649a07║聞記。豈非就實？涅槃十仙皆悉入實。言迂迴者，此亦
X56n0939_p0649a08║非奇。經云：行大直道，無留難故。何故乃以迂迴釋直？
X56n0939_p0649a09║問：經云藥王至手摩其頭，其義何耶？答曰：此明由法。
X56n0939_p0649a10║其人成師勝德有七：一佛衣覆，柔和忍辱衣具慚愧
X56n0939_p0649a11║故，為佛慈之所覆故；二佛護念，由此根熟佛善護念
X56n0939_p0649a12║諸菩薩故；三有大信；四有大志願；五有善根；六佛共
X56n0939_p0649a13║宿，同住慈悲室空慧勝義舍故；七佛手摩其頭，佛教
X56n0939_p0649a14║被心佛攝受故。今謂經文但云佛滅度後書持讀誦
X56n0939_p0649a15║供養及說，則為衣覆乃至手摩，應須全指書持讀誦
X56n0939_p0649a16║而為衣等之所覆也，如何乃云柔和等耶？若言佛衣
X56n0939_p0649a17║是柔和等者，書持如何名佛衣等？佛滅度後此等皆
X56n0939_p0649a18║是退大迴心人耶？又前段長行初求二乘者、求菩薩
X56n0939_p0649a19║者，聞皆得記亦迴心耶？天龍八部亦是退大迴心者
X56n0939_p0649a20║耶？
X56n0939_p0649a21║問：經從藥王至尊重讚歎，其義何耶？答曰：明是法身
X56n0939_p0649a22║舍利應可供養。初列若說等五處，次所以者何下釋
X56n0939_p0649a23║也。初顯是全身舍利，明理智皆滿即具足法報二身，
X56n0939_p0649a24║由此反照開示悟入佛之知見，通取菩提涅槃事理
X56n0939_p0649b01║雙盡矣。今謂智即是行、理即是教、滿即是果，何以四
X56n0939_p0649b02║法去二存二？次釋又復四法具足，又與無量義辨同
X56n0939_p0649b03║異等乖耶？又此四法與諸大乘四法何別？又云佛教
X56n0939_p0649b04║造像書寫法身舍利安於像中，云諸法從因生，如來
X56n0939_p0649b05║說是因，彼法從緣滅，大沙門所說，是為法身舍利。今
X56n0939_p0649b06║謂此是身子聞頞鞞述佛所說，乃是小乘四諦中三。
X56n0939_p0649b07║言法身者，乃是小乘五分法身之舍利，引證法華常
X56n0939_p0649b08║住法身之舍利，真為可笑。況安泥素之中，使此泥素
X56n0939_p0649b09║義同五分，與此經文全不相關，大小兼獨別故、權實
X56n0939_p0649b10║開施異故。又問：若以書偈例於經卷，所住義如入塔
X56n0939_p0649b11║者，若說若讀，亦入塔耶？此中文意但有五處，即須起
X56n0939_p0649b12║塔，塔中義當已有法身、全身舍利。若引異名堅固舍
X56n0939_p0649b13║利，此則可然；若引金光明、如如、如如智名法身者，此
X56n0939_p0649b14║是法身，非法身舍利。此中只云法華之教是法身舍
X56n0939_p0649b15║利，故說等處即舍利處，誰云在人所證法身？在人即
X56n0939_p0649b16║在釋迦身中，何須乃云法華經耶？
X56n0939_p0649b17║問：經從藥王至菩薩道者，何耶？答曰：是正因故，已入
X56n0939_p0649b18║劫數名為善行。今問：若入婆沙初阿僧祇，此與法華
X56n0939_p0649b19║永不相關，此之菩薩正當未聞未解之流，聞竟還只
X56n0939_p0649b20║入於初祗，尚未及於共菩薩地後心之位，故非法華
X56n0939_p0649b21║聞思菩薩。若言未聞未解此法華經為未善行，則聞
X56n0939_p0649b22║解思惟淨名、般若、楞伽、思益皆非善行。
X56n0939_p0649b23║問：經從其有眾生至三菩提者，其義如何？答曰：見聞
X56n0939_p0649b24║此經，得近初地正覺。聞是聞慧，信解是思慧，受持是
X56n0939_p0649c01║修慧。今問：此段上來總有三節，唯於中節但有說等，
X56n0939_p0649c02║前後並有書持之言，為此並是修慧等耶？豈以受持
X56n0939_p0649c03║即名修慧，書持豈可全無慧耶？前多處文皆云七地，
X56n0939_p0649c04║在於分段生死與二乘齊等，此中何故即近正覺？豈
X56n0939_p0649c05║地前伏惑，初地即得成正覺耶？又復初地為歡喜耶？
X56n0939_p0649c06║為乾慧耶？華嚴初住已得法身，何故此中入地方乃
X56n0939_p0649c07║近於正覺？
X56n0939_p0649c08║問：經藥王譬如至知水必近者，何也？答曰：論云：喻佛
X56n0939_p0649c09║性水成菩提故，即教所詮理性，初地菩提須規求也。
X56n0939_p0649c10║廣平曰原，喻佛正法覆四生，森羅萬像出過諸道，以
X56n0939_p0649c11║難陟為高原，以外道教為平川，平川之中有高原，以
X56n0939_p0649c12║妙慧為先達，三業為作具，簡擇推尋求菩提故。二乘
X56n0939_p0649c13║昔教無大覺相名為水遠，施功不已者二利不息，故
X56n0939_p0649c14║般若空教為濕土有菩提勢，故聞此經為知水必近，
X56n0939_p0649c15║即顯二乘教以為遠、大乘教以為近，空教為疎、中教
X56n0939_p0649c16║為親。今問正法為平原、外教為平川，平川有平原，應
X56n0939_p0649c17║當外教有佛法，二乘昔於何處以慧簡擇而求菩提？
X56n0939_p0649c18║法華已前復指何處為昔日耶？若有二乘已有二利，
X56n0939_p0649c19║何須更用迴心求大？二乘於昔其心已死，何處能施
X56n0939_p0649c20║功不已？般若中空與小何別？般若中空何以無中？中
X56n0939_p0649c21║教復指何者是耶？若今教是中應當見水，而但云親
X56n0939_p0649c22║耶？般若自濕有菩提勢，何關二乘耶？又言勢者，為已
X56n0939_p0649c23║發心、為未發心？若已發心，何假法華？
X56n0939_p0649c24║問：經從所以者何至而為開示，何耶？答曰：大菩提法
X56n0939_p0650a01║有因有果、有近正因、有遠傍因，教理行果及智相性
X56n0939_p0650a02║五種智慧並屬此經，由經得故、此經攝故。開方便門
X56n0939_p0650a03║者即攝遠傍，昔說二乘教理行果故。顯真實相即攝
X56n0939_p0650a04║近正，今說一乘教理行果一切皆盡故，並攝此經。今
X56n0939_p0650a05║問：應當開門未顯真實。若開即示者，遠傍即是近正，
X56n0939_p0650a06║今此經中何文先開而未示耶？何處經文方是示耶？
X56n0939_p0650a07║若指方便品三世佛說三車一車化城寶所等而為
X56n0939_p0650a08║開示，如何對無量義四法分張，此中即云四法具足？
X56n0939_p0650a09║問：經云深固幽遠，為何義耶？答曰：深謂妙而難測，固
X56n0939_p0650a10║謂不可破壞，大劫修因妙智證故、非佛不剋，故無人
X56n0939_p0650a11║能到窮真邊際。今化菩薩，故為開示。今謂前何故云
X56n0939_p0650a12║唯化退大迴心者耶？若唯化小，何故方便品中云但
X56n0939_p0650a13║化諸菩薩？皆為化菩薩故，故不唯化於聲聞迴心者
X56n0939_p0650a14║也。故知但見一途而已。若唯佛能到，等覺無分，故知
X56n0939_p0650a15║此經只是佛為佛說，何關下地？何以正宗唯為二乘
X56n0939_p0650a16║及令眾生開佛知見？
X56n0939_p0650a17║問：入如來室至法空座，為何義耶？答曰：教示儀軌，如
X56n0939_p0650a18║十住毗婆沙云：說法之人，處師子座，有於四法：一、應
X56n0939_p0650a19║先恭敬禮拜大眾；二、眾有女人，應觀不淨；三、威儀瞻
X56n0939_p0650a20║禮，有大人相，顏色和悅，不說外道經書，心無所畏；四、
X56n0939_p0650a21║於惡言問難，當行忍辱。復有四法：一、不輕自身，二、不
X56n0939_p0650a22║輕聽者，三、不輕所說，四、不為利養。今謂此事甚善，然
X56n0939_p0650a23║亦所引不當此經。此經寂忍衣、大悲室、法空座，乃引
X56n0939_p0650a24║二四，都不釋經。
X56n0939_p0650b01║○見寶塔品
X56n0939_p0650b02║問：初來意云何？答：如論云：三平等除三染慢。三染慢
X56n0939_p0650b03║者：一、信種種乘異，二、信生死、涅槃異，三、信彼此身異。
X56n0939_p0650b04║三平等者，一乘平等，如前已說。今謂既云如前，即指
X56n0939_p0650b05║前品，非獨法師。若前已破信種種乘，何得藥艸更立
X56n0939_p0650b06║差別？次為除信生死、涅槃異故，說現寶塔，如來涅槃
X56n0939_p0650b07║已後現身故。三、為破彼此身異，顯多寶佛攝一切佛
X56n0939_p0650b08║身。論云：略者，多寶如來一法身體，示現攝取一切佛
X56n0939_p0650b09║身。由平等身，但說一身攝一切身。又二佛同坐塔，顯
X56n0939_p0650b10║二身無差，釋迦分身、集身無異，故彼佛身即是我身。
X56n0939_p0650b11║又論十無上中，第五、示現清淨國土。無上示現多寶
X56n0939_p0650b12║如來塔，踊分身佛集，佛放一光，見於東方五百萬億
X56n0939_p0650b13║那由他恒河沙國土，頗利為地，八方各四百萬億那
X56n0939_p0650b14║由他國清淨等，顯佛法勝。不唯穢土，亦於淨土，佛土
X56n0939_p0650b15║元淨，故有此品來。今謂準論釋之，無法不通。
X56n0939_p0650b16║問：曾聞此品有妨難云：問：何不依清淨土為二乘說，
X56n0939_p0650b17║說已證法方有淨土？答曰：欲顯二乘趣於大故，初穢
X56n0939_p0650b18║後淨。今謂若爾，二乘迴已不復更退，應當其土永淨
X56n0939_p0650b19║不穢。故知二乘得授記時，各各皆得淨土之記，則了
X56n0939_p0650b20║化土淨穢為生，不待此淨方為所表。蹔淨還穢即表
X56n0939_p0650b21║入實，於淨名中亦見如來足指按地，淨已復穢仍證
X56n0939_p0650b22║初果。故知今經土淨為坐分身說法，所表乃居空土，
X56n0939_p0650b23║正表二乘得授記已入無生忍，分證法身分入空土，
X56n0939_p0650b24║故以表之。乃至般若中放光所見諸土，所表準知。況
X56n0939_p0650c01║復此明塔踊證經，經力已令所被入寂，故居常寂而
X56n0939_p0650c02║以表之，不須餘釋。
X56n0939_p0650c03║問佛：何故現無量身耶？答：論云：示現彼此所作事業
X56n0939_p0650c04║無差別故，初權後實所作同故。今謂若前序中因光
X56n0939_p0650c05║所見，及以文殊引古佛答，已表一切先權後實。此中
X56n0939_p0650c06║分身本為開塔，塔表只是證於開顯。如其不開，徒云
X56n0939_p0650c07║先權及以後實，何益於此開妙意耶？故知所表不得
X56n0939_p0650c08║雷同。
X56n0939_p0650c09║問：有人問：云何故塔踊昇空而不變土，分身佛集始
X56n0939_p0650c10║變土耶？答曰：多寶示順二乘，現居穢土之相；分身為
X56n0939_p0650c11║順菩薩，所以始變淨土。今謂多寶處空，土何用淨？分
X56n0939_p0650c12║身在地，故土須嚴。嚴於化處，表諸佛所居元皆淨土；
X56n0939_p0650c13║空表法體，以時眾新證悉等於空。若言多寶為順二
X56n0939_p0650c14║乘，即令始穢終穢；分身為順菩薩，令始淨終淨。當土
X56n0939_p0650c15║淨時多寶亦在，當土穢時菩薩亦在，同穢同淨何以
X56n0939_p0650c16║分張？況復塔踊在空不曾居穢，何以居穢而為並難？
X56n0939_p0650c17║況云法華專為二乘，只令始終一切俱穢？況與前穢
X56n0939_p0650c18║後淨義復相違？又多寶為聽法華經故，經既通益菩
X56n0939_p0650c19║薩聲聞，何但順聲聞而違菩薩？土淨不專菩薩，故知
X56n0939_p0650c20║順義不成。又曰：多寶為順二乘之初位故居穢土，分
X56n0939_p0650c21║身為順二乘之後位故居淨土。今謂分身順後義已
X56n0939_p0650c22║如前，多寶順前何不順後？空不涉穢已如前說，故前
X56n0939_p0650c23║後二釋義旨相違。又聲聞法華前後若別，菩薩本在
X56n0939_p0650c24║何位而令後淨耶？既云七地已前同於分段，聞經增
X56n0939_p0651a01║道方乃後淨，亦同二乘何須別說？又若二乘人因聞
X56n0939_p0651a02║故淨，三周之後即應已淨，何為至此因集分身？故知
X56n0939_p0651a03║謬矣。
X56n0939_p0651a04║問：又有人問：主變有三時，客坐但二位。答曰：顯分身
X56n0939_p0651a05║數多。今謂此亦非答客多，何妨三位？又曰：顯次第至
X56n0939_p0651a06║三方極，顯此一乘三乘極故。今問：若淨至三表三極
X56n0939_p0651a07║者，應當三極一不極耶？又云：方便對藥艸，三一二俱
X56n0939_p0651a08║極，前後互相破，三一俱不極。故知淨所表，何關於所
X56n0939_p0651a09║聞？又曰：本穢顯凡位，初變表聲聞，次變表緣覺，三變
X56n0939_p0651a10║表菩薩，出二至一位，滿足故不多。今問：何以穢前屬
X56n0939_p0651a11║聲聞，此穢屬凡夫？所表既無定，良由所釋非。若言客
X56n0939_p0651a12║主及客多，亦未成正答，是故多少答，非答於二三，故
X56n0939_p0651a13║知三坐亦不妨多。又若三變用表三一，何得對坐二
X56n0939_p0651a14║三為問？又一變至三淨無差別，三乘深淺所斷義異，
X56n0939_p0651a15║故知不可用表三乘。況復今經既本會三，何須更用
X56n0939_p0651a16║三別為表？
X56n0939_p0651a17║問：又有問言客，佛何以再坐？答：欲令三變至於道故。
X56n0939_p0651a18║今謂此亦不答問，以不答故，故更設問：何不三坐？答：
X56n0939_p0651a19║再證法華，文義深故。今謂文義至三，文義應淺，以答
X56n0939_p0651a20║不了。又更自云：并多寶坐，亦是三也。今謂本問三變
X56n0939_p0651a21║坐，那將變前答？若據此問詞，元來不須問，何須苦建
X56n0939_p0651a22║立？述答又不明。今謂客佛再坐，表應勝劣；三淨無異，
X56n0939_p0651a23║表圓三智，圓破三惑。諸佛所依，咸依三諦；能坐諸佛，
X56n0939_p0651a24║三智無虧。多寶先已處於實空，欲見多寶，須證三淨。
X56n0939_p0651b01║故知非具三智無以見，非破三惑無以開。
X56n0939_p0651b02║問：經從唯留此會至他土者，如何？答曰：堪聞有緣者
X56n0939_p0651b03║留，不堪聞無緣者去。今謂三千之外，八方各移四百
X56n0939_p0651b04║萬億，此等是今釋迦化外，本來不論有緣無緣，何以
X56n0939_p0651b05║移之？以論可否？又八部何以在會？人天何以被移？應
X56n0939_p0651b06║有所以，不見判之。
X56n0939_p0651b07║問：又有人問：諸佛侍者何以各一？答：但證開塔，不假
X56n0939_p0651b08║侍者，傳信軌儀，一人足辦。今謂傳信軌儀，一人足辦，
X56n0939_p0651b09║理實如然。將對開塔，理非穩便。開塔理須集於分身，
X56n0939_p0651b10║分身理應有於侍者，親疎似別，非全不假。是則一侍
X56n0939_p0651b11║者表眷屬，無雜主伴，並為開塔之緣。又曰：侍者何處
X56n0939_p0651b12║坐？答：何須坐？今謂共教聲聞迹近於佛是故令坐，菩
X56n0939_p0651b13║薩形儀疎遠故立。若大乘中菩薩則坐、聲聞乃立，此
X56n0939_p0651b14║中侍者傳信與欲理合未迴，經無却迴之文、共成開
X56n0939_p0651b15║塔之事，是則同坐空座、同表寂光，坐處高深何謂不
X56n0939_p0651b16║坐？又曰：淨名待客座假燈王，釋迦延賓侍者無座。答：
X56n0939_p0651b17║彼俗此佛是故不同。今謂淨名挫小故空室而待，今
X56n0939_p0651b18║表已空寂故借座於燈王，為挫小愚折而還與。若言
X56n0939_p0651b19║彼俗應辦座以侍賓，何以知客應來而除去所有，日
X56n0939_p0651b20║時欲至而中饌落然，不辦供須而反責於客？怪無牀
X56n0939_p0651b21║座推過在他，故知不應俗情為並。又曰：變土有五：一
X56n0939_p0651b22║變土量，二變惡生，三變淨相，四變惡土，五變土嚴。今
X56n0939_p0651b23║謂量相如經，其事可爾。生移非變，嚴乃新來。又曰：下
X56n0939_p0651b24║文云：令諸菩薩於靈山散華，以不變會處故也。上文
X56n0939_p0651c01║唯留此會眾，此理不然。上文云：唯留據堪聞法者，豈
X56n0939_p0651c02║待變淨留穢示客？事亦不然。據實而言，山處皆變，於
X56n0939_p0651c03║山散華，說舊名耳。今謂此解甚善，但帶世情，縱留靈
X56n0939_p0651c04║山少穢，用表舊化之境，以對分身諸佛，有何恥客之
X56n0939_p0651c05║慚？仍舊無失，移山未放。又曰：以淨覆穢，名之曰移。未
X56n0939_p0651c06║發心見穢，已發心見淨，隱穢彰淨，名之曰移。移相移
X56n0939_p0651c07║心，故但云移諸天人，不云移處。今謂處本不移，何須
X56n0939_p0651c08║並難？覆不名變，何用曲消？凡言覆者，下穢仍在，後若
X56n0939_p0651c09║復穢，羯却新來，有去有取，乃名為覆。又言覆者，淨從
X56n0939_p0651c10║他得，復穢將去，故名為覆。若不爾者，徒勞虗立。況心
X56n0939_p0651c11║之與相，但可云變，不應云移。又若天人，但移心相，此
X56n0939_p0651c12║亦違經。經現云移，即是移身，何名移相？故但順教，理
X56n0939_p0651c13║自宛然。留山移眾，二相灼然，何關辨心移淨彰隱？又
X56n0939_p0651c14║曰：如文殊欲至華現山中，何處有山？山已移訖。若作
X56n0939_p0651c15║不移，宛然仍在。今謂既置若作之言，豈非從來無決？
X56n0939_p0651c16║當知本自猶豫，何須難必移山？鑰者，玉篇云：戶鍵也。
X56n0939_p0651c17║關東謂之鍵，關西謂之𨷲。鑰古字耳。
X56n0939_p0651c18║問：經從釋迦至結跏趺坐者，何耶？答曰：論云：示現化
X56n0939_p0651c19║佛、非化佛、法佛、報佛等，皆為成大事故也，即一大事
X56n0939_p0651c20║因緣也。又曰：表三乘同坐一乘座。今謂人是能依，座
X56n0939_p0651c21║是所依。若約事責，二乘之人出家與菩薩同坐一牀，
X56n0939_p0651c22║有何可恠？若從理責，解脫為從所耶？能耶？所脫是惑，
X56n0939_p0651c23║得空既異，所脫豈同？若言七地已前齊於二乘名同
X56n0939_p0651c24║坐者，此乃大品三乘共位，未足釋此同坐之儀。若至
X56n0939_p0652a01║法華無三乘號，亦不得立同坐之言。
X56n0939_p0652a02║問：經從身出妙香，令法久住者，何耶？答曰：顯身出香、
X56n0939_p0652a03║利生說法，或釋迦自出、或分身佛出。乍長讀文，似分
X56n0939_p0652a04║身佛出長行，但有釋迦燒香以待客，非客出香以待
X56n0939_p0652a05║主。今謂等近世情，如世設食，主客更宜復有何失？故
X56n0939_p0652a06║全近世情，非釋聖理。
X56n0939_p0652a07║問：經從諸餘經典至是則為難者，何耶？答曰：總有六
X56n0939_p0652a08║難，皆有對比：初五行說難、次二行書難、次二行讀難、
X56n0939_p0652a09║次二行說難、次三行聽難、次五行持難。今謂分文甚
X56n0939_p0652a10║善，何以不見述難所由？為諸經並然，獨此法華耶？若
X56n0939_p0652a11║其並然，經非奇異，獨此有以，何不云耶？
X56n0939_p0652a12║問：經云若有能持，即持佛身者，何耶？答曰：此結持勝。
X56n0939_p0652a13║今問：何不釋持名持佛身之所以耶？若持餘經，持佛
X56n0939_p0652a14║身不？
X56n0939_p0652a15║問：經從若佛滅後至應供養者，何耶？答曰：如華嚴經
X56n0939_p0652a16║偈云：若以三千大千世界，頂戴一劫中不動，彼之所
X56n0939_p0652a17║作未為難，信是法者是為難。大千塵數眾生類，一切
X56n0939_p0652a18║供養諸樂具，彼之功德未為難，信是法者為殊勝。若
X56n0939_p0652a19║以掌持十方剎，於虗空中住一劫，彼之所作未為難，
X56n0939_p0652a20║信是法者為甚難。十佛剎塵眾生類，一切供養諸樂
X56n0939_p0652a21║具，彼之功德未為難，信是法者為殊勝。今謂此之殊
X56n0939_p0652a22║勝以讚彼經，彼經為即此經以不？此經若異，何以引
X56n0939_p0652a23║來？若即此經，如何辨異？況彼華嚴但以福比，不同此
X56n0939_p0652a24║經以法比之，故云乃至不受餘經一偈。人不思之，徒
X56n0939_p0652b01║引何益？
X56n0939_p0652b02║○提婆達多品
X56n0939_p0652b03║問：品意云何？答：論云：六記之中，即無怨記也。今謂無
X56n0939_p0652b04║怨者，明怨本無，非為無怨而方與記。又曰：為顯持人
X56n0939_p0652b05║可尊重故，又顯此經成道疾故，即龍女是。今謂何不
X56n0939_p0652b06║云為顯師承為妙果因，為顯聞品得大利益，為開調
X56n0939_p0652b07║達非定惡人，為顯佛迹所稟不同？
X56n0939_p0652b08║問：品名何義？答曰：佛之堂弟、斛飯之子從天乞得，故
X56n0939_p0652b09║名天授。今謂若直作此釋，與下文違。若準此世從天
X56n0939_p0652b10║乞得，則不應為釋迦之師，故應須云天授迹也。證天
X56n0939_p0652b11║然理，應授萬物本也。故知此經不可卒爾而消釋之。
X56n0939_p0652b12║問：有人問云：此品有龍女成佛。何以獨云調達品耶？
X56n0939_p0652b13║答曰：引天授之良緣，乃釋迦之師傅，餘雖顯勝，非佛
X56n0939_p0652b14║往因，故不題品。今謂經題品名，隨事不定，或離或合，
X56n0939_p0652b15║並可通行，忽餘文多，亦可別目。
X56n0939_p0652b16║問：有人問龍女，何不別題品耶？答曰：文殊順緣之善
X56n0939_p0652b17║友，諸經或同，天授不然，顯經可重，故以違緣而為品
X56n0939_p0652b18║目，故不以順緣而為品名。今謂亦不全爾，此品意說
X56n0939_p0652b19║釋迦之師，顯釋迦之尊法，故引調達昔事，智積請還
X56n0939_p0652b20║如來留之，知文殊應至顯所持法，勝畜尚須臾而成
X56n0939_p0652b21║佛，驗以早契而辨教功，而苦以違順二緣挍題品目。
X56n0939_p0652b22║若也順緣不合題品，妙音、觀音、法師、藥王豈並逆耶？
X56n0939_p0652b23║況復諸教造逆之緣不關本時，弘經之事同在迹中
X56n0939_p0652b24║所顯仍別，故知受經之日還是順緣，造逆之時不云
X56n0939_p0652c01║弘法，逆順迹異本非異緣，故勸持經非專順逆，何以
X56n0939_p0652c02║將末而談本耶？阿私，此云無比。蓏，力菓反，作苽音讀。
X56n0939_p0652c03║今謂鄉音謂之為鄙，經語不可輒移，國土所譏隨宜
X56n0939_p0652c04║亦善。玉篇云：菓謂桃李之屬，蓏謂苽蓏之屬。又云：有
X56n0939_p0652c05║核曰菓，無核曰蓏。又木實曰菓，艸實曰蓏。又云：木上
X56n0939_p0652c06║曰菓，地上曰蓏。
X56n0939_p0652c07║問：有人問云：智積何故白多寶佛而釋迦留？答曰：待
X56n0939_p0652c08║者請還故白多寶，賓主之道釋迦留之。今謂雖附世
X56n0939_p0652c09║情不無端鄙，欲還應白本佛，理合如之。留住屬在利
X56n0939_p0652c10║緣，非直專存賓主，知事弟子方可從師，深達外儀應
X56n0939_p0652c11║物設則。知證前已白去，曉起後以白還，故佛留之令
X56n0939_p0652c12║待妙德。
X56n0939_p0652c13║又有人問經首及。答：並在會中，何故此中始龍宮出？
X56n0939_p0652c14║答：利物多端去住咸益，佛創說一乘便即隱而不現，
X56n0939_p0652c15║今為證驗方出龍宮。今謂此中小違自昔共質，乃緣
X56n0939_p0652c16║經無去語，是以眾共置疑，只云創說而隱，何成釋疑？
X56n0939_p0652c17║但名為法王事迹難測，故海會之質豈待此迴？不可
X56n0939_p0652c18║二身並設，故潛此彰彼，非隱而隱此須無形，不來而
X56n0939_p0652c19║來言從海出，儻宜並現如集分身，忽俱不宜如佛告
X56n0939_p0652c20║滅。問：又有人問：分身既在不獨兩尊，何故文殊獨禮
X56n0939_p0652c21║二聖？答：逐近偏歸未必須普，故知東方聖人偏禮二
X56n0939_p0652c22║尊，西方開士寶但分二，分身尚在亦復何𠎝？今謂分
X56n0939_p0652c23║身若在理雖無爽，今既已去問答不成，故不可以施
X56n0939_p0652c24║寶為例。若以施寶而為例者，以後例前誠為非理，驗
X56n0939_p0653a01║施寶分二必分身已還，今分身未還故文殊不爾，所
X56n0939_p0653a02║以文殊來時其塔未閇，故云敬禮二世尊足，東來西
X56n0939_p0653a03║聖二義永殊。妙音來時請釋迦為示，觀音施寶與塔
X56n0939_p0653a04║非人，故於二緣𨳲而尚住，分身諸佛由此而還，若引
X56n0939_p0653a05║以為儔失之甚矣。
X56n0939_p0653a06║問：經從智積菩薩至其數幾何？其文何耶？答曰：此有
X56n0939_p0653a07║二益：一成道速、二轉惡身。去畜生之貌、轉女人之質，
X56n0939_p0653a08║皆是經之所致也。今謂身子得記八部猶同，何以此
X56n0939_p0653a09║女獨成正覺？況四眾人類悉無所階，人畜相形為何
X56n0939_p0653a10║所以？又此龍女先得經力應先已成，何故會中獻珠
X56n0939_p0653a11║表速乃成？獻珠速達，何關經力令成？以此諸途希聞
X56n0939_p0653a12║與決。為餘經亦爾？為唯獨法華？若唯獨法華，釋迦昔
X56n0939_p0653a13║日曾為王子，未云成佛尚覆講經，而於于今始八方
X56n0939_p0653a14║作佛。若餘經亦然，何足可歎？因智積問別求速得，文
X56n0939_p0653a15║殊別引以證速成，見佛獻珠五礙疑盡，忽然變化徑
X56n0939_p0653a16║往南方，釋迦何遲經茲塵劫？豈王子弘法劣畜女耶？
X56n0939_p0653a17║請答。
X56n0939_p0653a18║問：經云仁往仁者，何耶？答曰：周禮云：仁者有六德，一
X56n0939_p0653a19║曰仁。鄭玄云：愛人及物曰仁，上下相親曰仁，貴賢親
X56n0939_p0653a20║親曰仁，殺身成人曰仁。仁者，忍也。好生惡殺，善惡含
X56n0939_p0653a21║忍曰仁。此俗人之仁，非文殊之德。以文殊勝德合之，
X56n0939_p0653a22║有何不可？
X56n0939_p0653a23║問文殊師利至能得何耶。答曰：文殊答中有十六德：
X56n0939_p0653a24║一龍；二女；三小；四慧利；五知根；六得陀羅尼，即聞持
X56n0939_p0653b01║也；七得定；八了法；九不退；十辯才；十一慈念；十二具
X56n0939_p0653b02║德；十三迅辯；十四所說深遠；十五仁慈謙讓；十六和
X56n0939_p0653b03║雅。今謂此十六德無以顯速，但經列之應有深旨，除
X56n0939_p0653b04║第一第二餘須辨異。初二雖除，應云何以居龍而小，
X56n0939_p0653b05║有餘十四令速成耶？若唯由經，經誰不得？羅漢得記
X56n0939_p0653b06║經劫供佛，而此畜女如何速成？請答。
X56n0939_p0653b07║問：經從舍利弗至是事難信，為何義耶？答：身子申疑。
X56n0939_p0653b08║次所以者何至速得成佛者。釋曰：一、身穢不得；二、時
X56n0939_p0653b09║少不得；三、障重不得。又如超日明三昧經云：上度比
X56n0939_p0653b10║丘語慧施曰：不可女身得成佛，有三事隔、五事礙故
X56n0939_p0653b11║也。三事隔者，謂在家由父母、出嫁由夫主、夫死從子，
X56n0939_p0653b12║亦同俗書三從之義。五事同今，但彼云梵王須淨行
X56n0939_p0653b13║四等。今文意者，女人欲重故；帝釋須勇猛少欲，女人
X56n0939_p0653b14║多態故；魔王須具十善、尊三寶、事父母師長，女人輕
X56n0939_p0653b15║慢教故；輪王須十善崇德，女人無淨行故。今問：既引
X56n0939_p0653b16║經廣述，知不得作竟，有何因緣龍女得作？若指法華，
X56n0939_p0653b17║其行似何？請答：
X56n0939_p0653b18║問：經從時龍王女至速於此者，何耶？答曰：龍女成佛
X56n0939_p0653b19║有二：初獻珠喻，後示成佛。初又分四：一獻珠，二反問，
X56n0939_p0653b20║三直答，四結喻。今問：獻珠何能斷二聖疑？若二聖難
X56n0939_p0653b21║當，則龍女事非；若龍女事真，則二聖難謬。難謬則引
X56n0939_p0653b22║經無據。問：當乃龍女嘿屈不釋，所以直云獻珠耶？請
X56n0939_p0653b23║答。
X56n0939_p0653b24║問：經從當時眾會至妙法，其義何耶？答曰：示現成道。
X56n0939_p0653c01║又二：一、見因；二、見果。今謂言示現者，為久先成？為今
X56n0939_p0653c02║始現？若今始遂，何因果耶？不釋智積所疑，而但直云
X56n0939_p0653c03║因果，請答。
X56n0939_p0653c04║問：經從無量至得受記者，何耶？答曰：但彼此得益。今
X56n0939_p0653c05║謂聞說何法速得益耶？若說餘法，豈引法華行因以
X56n0939_p0653c06║證法華行速？若說法華，此等益眾從何處來？為皆悉
X56n0939_p0653c07║是退大迴心耶？請答。
X56n0939_p0653c08║○持品
X56n0939_p0653c09║問：品目如何？答：論云：持力有三，謂法師、安樂、行、勸持。
X56n0939_p0653c10║釋曰：法師通能、所，安樂唯所持，此品唯能持。今謂論
X56n0939_p0653c11║文但云持力有三，故一持字通於能、所，故知三品皆
X56n0939_p0653c12║通能、所。如法師是人，師從故法；安樂是行，藉能行人；
X56n0939_p0653c13║勸持灼然，義兼能、所。法師無法，非法師故。安樂是果，
X56n0939_p0653c14║行是能趣，望果行因，有人方達。勸持是人，所勸是法，
X56n0939_p0653c15║如何偏判各云能、所？
X56n0939_p0653c16║問：能所既爾，請更釋名。答曰：持任持，令不壞故。書寫
X56n0939_p0653c17║乃至修行，皆名為持。今問：既云書等，書等即所，何謂
X56n0939_p0653c18║為能？亦單云持，義亦如是。若勸持雙標，即前是佛勸，
X56n0939_p0653c19║而今持之。或云：此品是佛。顧菩薩勸持，理雖未爽，經
X56n0939_p0653c20║多單題。今謂等欲依論，何不順論？復云：經多單題，非
X56n0939_p0653c21║單亦是。寧可雙是，焉可從單？
X56n0939_p0653c22║問：經從於惡世至遠離解脫者，何耶？答曰：明惡有六：
X56n0939_p0653c23║一、土；二、生；三、根生；四、多煩惱；五、貪名利；六、不欲解脫。
X56n0939_p0653c24║今謂六惡雖爾，應云緣別，化物在機。
X56n0939_p0654a01║問：經從復有至不實者，何耶？答曰：此土有八惡：一、處
X56n0939_p0654a02║惡；二、人弊；三、慢惡；四、德惡；五、瞋惡；六、濁惡，近外道故；
X56n0939_p0654a03║七、諂惡，起諭諂故；八、不實。今謂同是此土，何以前六，
X56n0939_p0654a04║此即八耶？
X56n0939_p0654a05║○安樂行品
X56n0939_p0654a06║問：此品下文何義理耶？答：三流通中，上四品讚重流
X56n0939_p0654a07║通，此下七品學行流通。今問：學行屬能，如何屬所？又
X56n0939_p0654a08║曰：雖復前已讚重，若不說學能行弘經之行，末代多
X56n0939_p0654a09║難，頻生傷毀，不能弘通。準此釋，豈判屬所？又曰：於七
X56n0939_p0654a10║品中，安樂一品是所學弘經之行，誦出等六能持經
X56n0939_p0654a11║之人。人由法以成德，法藉人以弘宣。若無所學之行，
X56n0939_p0654a12║其人何由建德？故安樂為所學之行。若無能行之人，
X56n0939_p0654a13║其法何由廣布？今謂若此品為弘經之行，此則可然。
X56n0939_p0654a14║如前所釋云：身子、文殊、彌勒為三處請主。此則不爾。
X56n0939_p0654a15║何者？凡有請者，皆是請正。此中自判以為流通，文殊
X56n0939_p0654a16║但云：於後惡世，菩薩摩訶薩云何能說是經？故知不
X56n0939_p0654a17║得為經緣起。緣起在於初中，流通居後，故不例也。故
X56n0939_p0654a18║知安樂行是迹門，始行弘於迹經。云何釋言云是涌
X56n0939_p0654a19║出菩薩之行，安令本地久成，反學迹中始行？若實學
X56n0939_p0654a20║於迹中始行，如何彌勒不識一人，乃問受持誰經、集
X56n0939_p0654a21║何佛法、從誰發心？因如來答說醫師喻，父少子老乃
X56n0939_p0654a22║至住入出於百千三昧，如何得云伽耶佛化？集此佛
X56n0939_p0654a23║法始離惡緣，不說他人好惡長短等，方始夢見當入
X56n0939_p0654a24║諸位，故壽量品唯說如來本地久成久遠眷屬，豈應
X56n0939_p0654b01║反學迹中始行？如八十老人為教玄孫令讀孝經，如
X56n0939_p0654b02║何令子反讀此典？又分別功德但論聞於長壽獲益
X56n0939_p0654b03║經文，何曾令學四種之行？縱八界塵是初發心亦是
X56n0939_p0654b04║聞遠，非聞安樂行而發心也。隨喜功德彼自挍量，第
X56n0939_p0654b05║五十人以淺況深，淺法以為法師品本，不輕自明往
X56n0939_p0654b06║弘一句得淨六根，亦非專修四安樂行。若通方云引
X56n0939_p0654b07║於法華，此乃可爾。又學無學已前諸品，既是一實唯
X56n0939_p0654b08║為聲聞，豈令地踊久行菩薩反學聲聞入實行耶？究
X56n0939_p0654b09║竟不知何為六品所學行耶？又曰：論云：為七慢人中
X56n0939_p0654b10║第六集功德人，謂有功德人說大乘法，而取非大乘
X56n0939_p0654b11║增上慢，為此人說髻中明珠。釋云：求三乘果者，名集
X56n0939_p0654b12║功德人。昔日總相說於大乘，彼心未定，退取二乘，取
X56n0939_p0654b13║非大乘，得功勳小，但賜餘物。今謂論中直云非大乘，
X56n0939_p0654b14║不云小者，非大之言，義兼大中漸次等也。兼取安樂
X56n0939_p0654b15║弘經之行，是非大乘之對治也。應取此行，退取於小，
X56n0939_p0654b16║即非大乘也。又論但云：說大乘法，以此法門同十地
X56n0939_p0654b17║滿，諸佛如來密與授記。乃釋云：令二乘同十地行，佛
X56n0939_p0654b18║密授記。今謂論說初心四安樂行同十地滿，即是發
X56n0939_p0654b19║心、畢竟二不別也。義同賜珠，如十地滿，初心一句尚
X56n0939_p0654b20║堪記故，況弘經者而不記耶？此經二乘顯露得記，是
X56n0939_p0654b21║微密之密，非祕密也。
X56n0939_p0654b22║問：四安樂中為有幾行？答曰：四行之中具有二行，但
X56n0939_p0654b23║在初行中說之耳。又云有二行：一妄，二真。應無所行，
X56n0939_p0654b24║捨諸妄想。今謂初行觀於實相，實相不當空有真妄。
X56n0939_p0654c01║四行既其總名安樂，安樂即是四行之果。一一行中
X56n0939_p0654c02║具足四句，不當四句，以實相果非四故也。
X56n0939_p0654c03║問：經從菩薩至變現之戲者，何耶？答曰：此中有三：一、
X56n0939_p0654c04║損害緣；二、惡見緣；三、壞亂緣。菩薩雖為普化之緣，始
X56n0939_p0654c05║行之人應為簡擇。今謂此中既云始行之人，何以分
X56n0939_p0654c06║品云踊出修學？又云：律中入王宮者有十種過失：吳
X56n0939_p0654c07║主同輦一代為榮，秦王讓妻千齡受恥。今謂吳主同
X56n0939_p0654c08║輦永代光榮，秦王讓妻千齡莫測，何不自誡譏斥先
X56n0939_p0654c09║賢？尼乾子離繫外道，既云是後六品之行，豈地踊眾
X56n0939_p0654c10║須此誡耶？言文筆者，謂詩歌之類為文，碑誌之屬為
X56n0939_p0654c11║筆。言路伽耶陀者，先言惡答對人，正言路迦也，底迦
X56n0939_p0654c12║云順世外道。逆路伽耶陀者，惡徵問人，正云縛摩路
X56n0939_p0654c13║迦，夜底迦云左順世外道。執與前乖者名左順世也
X56n0939_p0654c14║者，言貫上二處。那羅者，文畫其身變現。獻者，作幻術
X56n0939_p0654c15║等。阿含云：智常懷憂如似獄囚，愚常喜悅猶如光音
X56n0939_p0654c16║天。今謂此不許觀，何論作耶？扠，刃佳反，以拳加人。經
X56n0939_p0654c17║文云不親近至律儀者，旃陀羅，此云殺者，不律儀也。
X56n0939_p0654c18║正云旃荼羅，此云嚴飾惡事，自嚴行持以為標幟，搖
X56n0939_p0654c19║鈴持竹為自標故。此中舉六雜心十二，謂殺羊、養鷄、
X56n0939_p0654c20║養猪、捕魚、捕鳥、獵師、作賊、魁膾、守獄、呪龍、屠牛犬、伺
X56n0939_p0654c21║獵。涅槃十六，牛羊猪鷄為利故買肥已轉賣，為利故
X56n0939_p0654c22║買已屠殺，即為八九釣魚、十獵師、十一劫奪、十二魁
X56n0939_p0654c23║膾、十三捕鳥、十四兩舌、十五獄卒、十六呪龍。對法第
X56n0939_p0654c24║八有十四：屠羊、養猪、捕鳥、捕魚、獵鹿、罝兔、劫盜、魁膾、
X56n0939_p0655a01║害牛、縛象、立檀、呪龍、守獄、讒構、好為損等。正言意思
X56n0939_p0655a02║廣重損害寔深。𩵾亦捕也，亦可作漁。
X56n0939_p0655a03║問：經從又親近至無所希求者，何耶？答曰：如大經云：
X56n0939_p0655a04║菩薩怖畏二乘，如惜命人。如寂調音天子所問經云：
X56n0939_p0655a05║佛告文殊：譬如有飢渴羸瘦，寧忍飢渴，不食雜毒之
X56n0939_p0655a06║食。菩薩亦爾，寧慳嫉破戒，惡口懶墯，妄念無智，終不
X56n0939_p0655a07║悕求二乘果地。佛告天子：如貧人食，是輪王毒。故二
X56n0939_p0655a08║乘者，持戒精進，即是菩薩破戒懶墯，故不親近來者
X56n0939_p0655a09║說法，不願親狹利養恭敬。今謂彼經譏刺彈斥，不同
X56n0939_p0655a10║此經，不共住止，亦不捨離，故於是人不讚其美，不說
X56n0939_p0655a11║其惡，故知與彼一向不同。於此二乘皆當作佛，故不
X56n0939_p0655a12║與彼滅種經同。人不知之，徒引何益？
X56n0939_p0655a13║問：經從文殊師利至以為親厚者，何耶？答曰：有二：一、
X56n0939_p0655a14║長染緣，二、非器緣。十誦云：譬如熟食，人所愛食。一切
X56n0939_p0655a15║女人亦復如是，令人愛著，不能捨故。智論云：清風無
X56n0939_p0655a16║形猶可捉，毒蛇含毒猶可觸，女人之心難可近，捉劒
X56n0939_p0655a17║向歒猶可勝，女賊害人難可禁。四分律：數往俗家有
X56n0939_p0655a18║五過：一、數見女人，二、數相親，三、轉相親狹，四、便生欲
X56n0939_p0655a19║想，五、或時致死，次死苦惱。今謂大小乃殊，所防可爾。
X56n0939_p0655a20║然須分別二教意殊：小為自行，此為弘經；彼為成小，
X56n0939_p0655a21║此為棄小；彼唯制無開，此亡犯興利。
X56n0939_p0655a22║問：從不獨入他家至不樂與同師者，何耶？答曰：此有
X56n0939_p0655a23║三：一、譏呵緣；二、非軌緣；三、散亂緣。瑜伽論云：應離十
X56n0939_p0655a24║四垢業，藏隱六方，遠四惡友，攝四善友。言十四者，長
X56n0939_p0655b01║含云：身語惡業有四，謂婬、殺、盜、妄；惡因有四，謂貪、瞋、
X56n0939_p0655b02║癡、慢。離六損財法：一、躭酒；二、愽戲；三、放蕩；四、迷著伎
X56n0939_p0655b03║樂；五、惡友相損；六、漸隨彼說。今謂此乃常誡於安樂
X56n0939_p0655b04║行，其事太麤，豈安樂行者有酒愽耶？藏隱六方者，如
X56n0939_p0655b05║長含云：羅閱城中有長者子，名善生，積世相傳，清旦
X56n0939_p0655b06║禮六方，令六神常護。父死後，忽然值佛，問：有法義不？
X56n0939_p0655b07║佛言：有，與汝不同。父母為東方，師長為南方，妻子為
X56n0939_p0655b08║西方，親友為北方，僕使為下方，沙門高德為上方。今
X56n0939_p0655b09║此始行弘經，但不許親近，何得以俗中邪計，遇佛正
X56n0939_p0655b10║法化耶？乃至四惡友、四善友，却非安樂行人之所離
X56n0939_p0655b11║也。又曰：膾，割也，細切為膾。衒者，行賣也，亦自媒也。里
X56n0939_p0655b12║者，五家為隣，五隣為里，二十五家為里。居也，方居一
X56n0939_p0655b13║里之中也。乞食法有十三種：一住正戒，二住正威儀，
X56n0939_p0655b14║三住正命，四住正見，五依法，六依時，七依處，八依次，
X56n0939_p0655b15║九離貪，十離取著，十一離瞋惱，十二離麤獷，十三離
X56n0939_p0655b16║憍心。初四正住乞，次四住軌則，次五捨煩惱。又有二
X56n0939_p0655b17║種：一自利，二利物。纓絡二十種寶雲經：乞食得已，分
X56n0939_p0655b18║為四分：一分奉同梵行者，一分擬與貧下乞兒，一分
X56n0939_p0655b19║擬施水陸眾生，一分自食，然以一食供諸佛等。今謂
X56n0939_p0655b20║十三之中，前八可爾，後五小法，今不用之。安樂行人，
X56n0939_p0655b21║自有離著，深妙觀行，非離而離，而行乞食。乞食具於
X56n0939_p0655b22║三德之法，具如古疏釋迦葉中。
X56n0939_p0655b23║問：經從衣服、臥具至安樂供養者，何耶？答曰：如大論
X56n0939_p0655b24║四法師偈，偈後又云：得入旃檀林，而取於臭葉；既入
X56n0939_p0655c01║七寶山，而但取水精。有人入佛法，不取涅槃樂，反求
X56n0939_p0655c02║利供養，是皆為自欺，亦欺他人。今謂此乃誡於貪名
X56n0939_p0655c03║利者，亦非誡於安樂行人。今此自有安樂大利，但為
X56n0939_p0655c04║護於弘經行者，恐有退緣。
X56n0939_p0655c05║問：何名輪王威耶？答曰：瑜伽有四輪王：金輪望風自
X56n0939_p0655c06║伏，銀輪遣使方降，銅輪振威乃伏，鐵輪奮戈始降。如
X56n0939_p0655c07║次以配法身，自受用、他受用、化身。今是化身化二乘
X56n0939_p0655c08║人，故是鐵輪。今問：論文何以具列三身？此經既其只
X56n0939_p0655c09║化二乘，論文具列，論則有失。又用化身化二乘人，何
X56n0939_p0655c10║以乃云破變易魔？況釋行相與涌出行相永乖耶？
X56n0939_p0655c11║○踊出品
X56n0939_p0655c12║問：來意如何？答：文中有三，此品正明具安樂行流通
X56n0939_p0655c13║之人壽量及以分別功德，因釋此疑展轉生起隨喜
X56n0939_p0655c14║及以法師功德，明於助正依安樂行流通之人所得
X56n0939_p0655c15║功德，常不輕明佛自身往居因位，以安樂行及忍辱
X56n0939_p0655c16║等流通此經勸物修學，故此品來。今謂壽量及分別
X56n0939_p0655c17║功德釋疑故來，應以踊出而為正也。若爾，方便品等
X56n0939_p0655c18║亦證彌勒疑故來，何者？文殊答竟恐因起，豈證弘經
X56n0939_p0655c19║不虗，須明佛壽長遠？故召下之意本在發疑，疑為正
X56n0939_p0655c20║由此之謂也。
X56n0939_p0655c21║問：論何所云？答：論云：七者、教化眾生無上，故地踊出
X56n0939_p0655c22║無量菩薩摩訶薩。今謂論釋甚當，正明如來住昔所
X56n0939_p0655c23║化，所化既久，眷屬數多，稟法非小，受者功大，召昔遠
X56n0939_p0655c24║以示近，令弘經以益當，化無過此，故云無上，何須苦
X56n0939_p0656a01║云行安樂人及以因起等耶？若爾，應當踊出無安樂
X56n0939_p0656a02║行。答曰：從通則有，據別乃無，安樂果通，其行亦遍。今
X56n0939_p0656a03║乃從始，始則從別，果通因別，行始果終，豈令極人更
X56n0939_p0656a04║行始行？故知此是緣理修習弘經之行，理即三德，故
X56n0939_p0656a05║稱涅槃，即與法師三法持品被鎧等同。故自法師來，
X56n0939_p0656a06║皆緣理立行，以弘大法，故彼菩薩一一皆是唱導之
X56n0939_p0656a07║首，居極三德，而弘三軌之妙教也。
X56n0939_p0656a08║問：此踊出品，踊字亦跣足耶？答曰：若作此踊亦跣足
X56n0939_p0656a09║義，此如水漫應從水作。今謂亦不必爾，所言踊者只
X56n0939_p0656a10║是騰躍，身子心喜如上騰也，何必須以跣足義耶？乍
X56n0939_p0656a11║可稍如水踊故也。
X56n0939_p0656a12║問：曾有人云何不云從傍而來，乃言踊出？答曰：明依
X56n0939_p0656a13║四行以持經，踊出生死之地。今問：此諸菩薩一一皆
X56n0939_p0656a14║是唱導之首，各將六萬，身皆金色，三十二相，位居補
X56n0939_p0656a15║處。既出生死之地，不應修於始行；若出生死之地，何
X56n0939_p0656a16║以住於下方？事問理答，於義未通。為何時中修此四
X56n0939_p0656a17║行，今方出於生死之地？
X56n0939_p0656a18║問：爾時，佛告至廣說此經者，何耶？答曰：顯佛化功止
X56n0939_p0656a19║他不許，縱令他護亦有何𠎝？今謂作此說者不無其
X56n0939_p0656a20║妨。一者不知壽量以踊出為序，兼令地踊弘經。二者
X56n0939_p0656a21║不知化境從緣所弘處別。
X56n0939_p0656a22║問：經從諸菩薩至謂如半日者，何耶？答曰：此經所說
X56n0939_p0656a23║劫者，或晝夜月時秊。此以晝夜合數不廢，二十五夜
X56n0939_p0656a24║成五十小劫，或五十日五十月及以時秊。讚德逾深
X56n0939_p0656b01║時長可悉，受讚神力亦等。讚時神力變其本心聖通
X56n0939_p0656b02║延促光景，眾生受法以是忘疲，況聖冥加輒生勞厭。
X56n0939_p0656b03║故諸四眾謂如食頃，法食資持神通制御，故經多劫
X56n0939_p0656b04║年命不虧。今謂只云五十晝夜，或時秊等謂如食頃，
X56n0939_p0656b05║有何不可？何須云劫以亂大劫？勞子巧解迂回曲通，
X56n0939_p0656b06║為佛智力神通竭耶？不能令其五十小劫如食頃耶？
X56n0939_p0656b07║又何不直云經五十劫而云小耶？是則應云小夜時
X56n0939_p0656b08║月秊等。若爾，何者以為大晝大夜時秊月耶？小本對
X56n0939_p0656b09║大，大即八十，小一增減。若只夜等而以為劫，何須復
X56n0939_p0656b10║著變心聖加延促等語？論雖通明時等，意舉通以取
X56n0939_p0656b11║別。又日若名劫，淨名中只應云七劫以為一劫、一劫
X56n0939_p0656b12║以為七劫，而以七日對於一劫為延促耶？為諸經論
X56n0939_p0656b13║但是延促皆日時等，而以為劫只此中耶？故此中解
X56n0939_p0656b14║不可信也。
X56n0939_p0656b15║問：經從我於此眾至決眾疑者，何耶？答曰：此不識也。
X56n0939_p0656b16║今問：何以釋迦補處不識行四安樂行者耶？應云阿
X56n0939_p0656b17║氏多阿逸者，訛也。
X56n0939_p0656b18║問：經從娑婆至悉當得成佛者，何耶？答曰：顯住處智
X56n0939_p0656b19║深。於此伽耶化處，乃知昔化非今伽耶，故云常在靈
X56n0939_p0656b20║鷲山等。今問：既非今化，何時行此四安樂行？況處別
X56n0939_p0656b21║智深。故此四行非教此眾，況劫壞後伽耶應改。縱使
X56n0939_p0656b22║劫劫皆名伽耶，乃是名同其體必別，如何得云我常
X56n0939_p0656b23║在此？又問：常在之伽耶與成壞之伽耶，同耶？別耶？不
X56n0939_p0656b24║成不壞名伽耶不？不成不壞名華藏不？處名華藏是
X56n0939_p0656c01║報身不？又曰：佛生伽耶，道成摩竭，相去非遙，故云不
X56n0939_p0656c02║遠。
X56n0939_p0656c03║問：經從從是已來四十餘秊者，何耶？答曰：如本起因
X56n0939_p0656c04║緣經云：十九出家。思惟無相三昧經云：三十成道。智
X56n0939_p0656c05║論：佛臨涅槃告須跋陀羅：我十九出家，出家已後過
X56n0939_p0656c06║五十秊，不說成道之時。是則佛秊八十矣。有云：十九
X56n0939_p0656c07║出家後，五秊事仙、六秊苦行、三十成道，故告須䟦過
X56n0939_p0656c08║五十秊。故今云四十餘秊，即七十餘矣。亦有諸部大
X56n0939_p0656c09║乘經中二十九出家、三十五成道等。又增一、中含、雜
X56n0939_p0656c10║含、出曜和須蜜論並二十九出家，悲華經、善見論並
X56n0939_p0656c11║三十五成道。本起經云：出家時指耶輸腹：却後六秊
X56n0939_p0656c12║汝當生男。遂懷羅云：佛六秊苦行，成道之夜始生羅
X56n0939_p0656c13║云。但云六秊在胎，不說十一秊在胎。故知二十九出
X56n0939_p0656c14║家、三十五成道，六秊之內苦行事仙。菩提流支引經
X56n0939_p0656c15║偈云：八秊作嬰孩，七秊作童子，四秊學五明，十秊受
X56n0939_p0656c16║五欲，六秊行苦行，三十五成道，四十五秊中，教化諸
X56n0939_p0656c17║眾生。真諦及西域記並說二十九出家、三十五成道。
X56n0939_p0656c18║金光明云：佛壽八十。今言四十餘秊，即七十有五，并
X56n0939_p0656c19║初成道秊，合四十一秊，名過四十。今謂佛生時節、涅
X56n0939_p0656c20║槃住處、身相說法，諸部不同，乃由見別，不須定判。故
X56n0939_p0656c21║古德消經漸中更加不定祕密，良由於此。若不爾者，
X56n0939_p0656c22║豈可決判本起等經而為非耶？亦不應以多說之文
X56n0939_p0656c23║而證為定。若多說為定，上座部應非，況諸不同皆是
X56n0939_p0656c24║佛說。同聽異解，斯之謂也。
X56n0939_p0657a01║問：經從譬如至難信者，何耶？答曰：舉喻難信。色美喻
X56n0939_p0657a02║佛相好莊嚴，髮黑表佛設秊八十而無老相，於一切
X56n0939_p0657a03║時好巡舊處。故大般若說八十種好中云：有常、少、不
X56n0939_p0657a04║老。今問：是諸菩薩亦有三十二相，必有八十種好，何
X56n0939_p0657a05║以即老？上云：修安樂、行安樂，乃名涅槃，涅槃無老。故
X56n0939_p0657a06║第七經云：能持是經，不老、不死。是則合譬，譬法不成。
X56n0939_p0657a07║二老相違，兩少乖互。又曰：秊二五表佛出生死不居
X56n0939_p0657a08║二十五有，今謂是諸菩薩從地出已即詣虗空，亦表
X56n0939_p0657a09║不居二十五有，何以譬於百歲人耶？又曰：已上表佛
X56n0939_p0657a10║成道近。設秊八十但如二十五，今謂此諸菩薩可即
X56n0939_p0657a11║如老人耶？況復但云出二十五，有義理未成。
X56n0939_p0657a12║問：經指百歲人者，何耶？答曰：表所化菩薩高高位遠
X56n0939_p0657a13║百福莊嚴，云我生育令其道長，是事難信。今謂佛亦
X56n0939_p0657a14║百福莊嚴之身，亦應百歲，德高位遠可過於佛。若菩
X56n0939_p0657a15║薩位高，何以令行始行安樂？
X56n0939_p0657a16║問：經從佛亦如是至甚為難有者，何耶？答曰：初牒佛
X56n0939_p0657a17║成道時促，後明菩薩七德。七德者：一、脩時長；二、勤精
X56n0939_p0657a18║進；三、定自在；四、得神通；五、久修行；六、能習法；七、巧問
X56n0939_p0657a19║答。今問：既具七德，如何誡之令勿酒愽遠畜養等，及
X56n0939_p0657a20║遠不男魁膾等耶？
X56n0939_p0657a21║問：經從譬如少壯人至舉世所不信，其義何耶？答曰：
X56n0939_p0657a22║此與長行互相影顯。父言色美髮黑，具相巡舊之徵；
X56n0939_p0657a23║子稱髮白面皺，久修猶缺之相。髮白有聖道久修之
X56n0939_p0657a24║徵，面皺帶相好未圓之兆。今謂未圓即少，那云子老？
X56n0939_p0657b01║巡舊即老，那云父少？故知佛垂化身而設化，表以色
X56n0939_p0657b02║美髮黑之秊；菩薩住法身而稟法，表以面皺期頥之
X56n0939_p0657b03║兆。是則化望於報，相乃未圓；不斷惑因，修時行缺。是
X56n0939_p0657b04║諸菩薩七德已圓，望彼四階，故父翻少；久修為子，事
X56n0939_p0657b05║正相當。
X56n0939_p0657b06║○壽量品
X56n0939_p0657b07║問：來意如何？答：此中大眾因見菩薩位高眾大生疑，
X56n0939_p0657b08║今辨法身本無起滅，化佛近成報身久證，化於此眾
X56n0939_p0657b09║何所疑哉？故次前品來也。今謂此品化誰故來？增道
X56n0939_p0657b10║損生盡皆退大以不？故知非可直云是今報身，法身
X56n0939_p0657b11║應云久遠所證法身，故論列報身即引經中壽量為
X56n0939_p0657b12║證，故知不得云今日也。若獨云法報，何經無之？華嚴
X56n0939_p0657b13║云毗盧遮那，淨名云佛身者即法身也，又云金剛之
X56n0939_p0657b14║身，經云佛真法身猶如虗空實相般若等，諸例甚眾，
X56n0939_p0657b15║何不先以地踊立疑令識真化？聞法之眾何不皆如
X56n0939_p0657b16║分別功德？何以苦蔽久遠之功，但云此品釋疑故來？
X56n0939_p0657b17║應信久遠之談一代所覆，來至此品方發近成，釋中
X56n0939_p0657b18║雖有久證之言，而不識於說遠之意。釋分別功德品
X56n0939_p0657b19║文亦云聞佛壽命長遠之益，而對面不覺說遠功深，
X56n0939_p0657b20║何不只云聞佛法身空寂之益，而云聞於長遠益耶？
X56n0939_p0657b21║又云若十九品為正宗者，下之五品明一乘果，又分
X56n0939_p0657b22║為二：初之二品明已滿果，後之三品明未滿果。初已
X56n0939_p0657b23║滿中又二：初正明滿，後辨時眾因此獲證不同。今謂
X56n0939_p0657b24║流通與正二義元乖，何得兩度分文二義相反？況三
X56n0939_p0657c01║周說法得記果圓，方便品初廣明果智，十方三世滿
X56n0939_p0657c02║果義同，長者耆秊正譬於果，信解失子之日其果已
X56n0939_p0657c03║成，藥艸印述之時果智久滿，化城導師之號信是果
X56n0939_p0657c04║人，示五百之衣珠明非因友，開輪王之頂髻果義已
X56n0939_p0657c05║張。故立壽量之言，為發昔果之近，令知昔果所化不
X56n0939_p0657c06║多，久遠先成眷屬難測，徒自多說不曉旨南。問：論云：
X56n0939_p0657c07║治第七無功德人，於第一乘不集善根，說第一乘不
X56n0939_p0657c08║取為第一，為第七增上慢？為對治此說醫師喻。論又
X56n0939_p0657c09║云：第七人者根未熟故，為令熟故示現涅槃量。釋云：
X56n0939_p0657c10║現在未集善根者名根未熟，令集善根悕取一乘，示
X56n0939_p0657c11║現涅槃分限名量，令集善根後方調熟。今謂準此論
X56n0939_p0657c12║文，既闕釋疑之言，又無果疑之語，久成本果復不指
X56n0939_p0657c13║今。若但指今，今果曾說，何須踊出以釋果疑？若只辨
X56n0939_p0657c14║果以對於因，諸經常談何足出轍？而增道損生數倍
X56n0939_p0657c15║餘經，驗一代所無，信人情咸暗。論文既云未熟，信知
X56n0939_p0657c16║本迹義殊，豈有方便開權？復聞藥艸開出入流通分，
X56n0939_p0657c17║仍曰機生，故知迹熟本生須聞長遠。所以雖曉迹中
X56n0939_p0657c18║開顯，不達久遠一乘，故示本地益人，令知久成先熟。
X56n0939_p0657c19║功德具足成就數多，數數唱生涅槃非一，非一故表
X56n0939_p0657c20║滅非滅，涅槃故表生非生，故實成已來生滅為物，伽
X56n0939_p0657c21║耶始現知生非生。一代教中咸云始滿，久說誠為不
X56n0939_p0657c22║易，今古誦迷津故。論云：八者示現成大菩提無上故，
X56n0939_p0657c23║示現三種佛菩提有此品來。故知論意欲總明自受
X56n0939_p0657c24║用報為報佛菩提，智所契法以為法佛菩提，對今應
X56n0939_p0658a01║化及以中間唱生唱滅咸屬化佛菩提，故自受用一
X56n0939_p0658a02║向在遠，此中應化一向在近，他受用身近遠無定。又
X56n0939_p0658a03║若今世實滿則自受用無俟遠談，若實久成事須實
X56n0939_p0658a04║說，是則自受用報不併長時，豈並如釋迦咸喻茲塵
X56n0939_p0658a05║界？而論文簡要但直語三身，久遠之言具指經本，論
X56n0939_p0658a06║釋此本遠近共論三身具足，人不見之但云從果，果
X56n0939_p0658a07║若實近三並非遙，果若實遙三並非近。今對近示遠
X56n0939_p0658a08║本具三遙，故知迹經咸示三近，若不發近何能識遙？
X56n0939_p0658a09║故一代不知事不徒爾，今方顯示誠非易知。然近遠
X56n0939_p0658a10║約事理無本今，應尚不當於本今，法報豈專於遠近？
X56n0939_p0658a11║故知論云成道無上者，成中顯極故云無上，故論三
X56n0939_p0658a12║佛義兼本今。論又云：九者示現涅槃無上，故說醫師
X56n0939_p0658a13║喻。釋云：除七慢中說醫師喻者，化根未熟示現入滅，
X56n0939_p0658a14║令其根熟佛入涅槃，化滅非滅非如二乘，故名無上。
X56n0939_p0658a15║今謂此是中間滅非滅耳，今既未滅而說滅喻，實成
X56n0939_p0658a16║後化滅非真故，一代教中未說爾前有曾成處，何滅
X56n0939_p0658a17║之有？諸經所無，故云無上。故知論意深契經宗，但時
X56n0939_p0658a18║代釋人違背教旨。又前釋經緣起中云：此品為酬彌
X56n0939_p0658a19║勒之請。夫酬請者皆是正經，流通但云發誓弘法，若
X56n0939_p0658a20║以酬於身子之請而為例者，此則可然，本迹義殊何
X56n0939_p0658a21║須別說？
X56n0939_p0658a22║問：品名如來，其義何耶？答：如來者法報應化之通名，
X56n0939_p0658a23║壽者所受之命，量謂齊限，故此品明三種佛身命體
X56n0939_p0658a24║齊限，住法性理顯應群機，即受用自體。今謂若依三
X56n0939_p0658b01║身釋品契論符經，何惜豎論詮量本迹？況釋壽上聲，
X56n0939_p0658b02║量字平聲，謂貶量校量三佛壽量，褒貶計校三佛之
X56n0939_p0658b03║壽。今謂貶者退也減也損也，褒謂取也起也亦稱歎
X56n0939_p0658b04║也，故三佛之壽長劫稱美，未得一毫一念貶量，其過
X56n0939_p0658b05║莫大。呪復不云有量無量長短同異，但云褒貶得失
X56n0939_p0658b06║便生，應化有終法報豈爾？法報無量應化不然，故知
X56n0939_p0658b07║品文豎論久遠三佛之壽，對迹三佛同異詮量，具如
X56n0939_p0658b08║古德所釋品目。
X56n0939_p0658b09║問：有人問：何不以醫師為品號，而以壽量為名耶？乃：
X56n0939_p0658b10║答云：因壽量舉醫，譬去末從本。今謂壽量是法，醫師
X56n0939_p0658b11║是喻，舉法攝喻，非本末也。
X56n0939_p0658b12║問：又有問云：初科文云先陳壽量，除根未熟等，何故
X56n0939_p0658b13║非是法華正宗，乃名流通分攝耶？乃答云：當機一乘
X56n0939_p0658b14║正逗聲聞，以示滅後化初根未熟故，故非正宗。雖說
X56n0939_p0658b15║壽量不記聲聞，雖說醫師亦無記小，以此智積前者
X56n0939_p0658b16║請歸，不爾中途請還何速？由斯此品但是流通，說為
X56n0939_p0658b17║正宗便有此妨。今謂不集功德已如前述，理須屬正
X56n0939_p0658b18║豈待固論？故知此師懼義不穩，假生此問以塞他疑，
X56n0939_p0658b19║徒施從來理竟無準。若云不記聲聞便不屬正，今亦
X56n0939_p0658b20║反難未顯本壽應非正收，良由不曉本迹二門，致令
X56n0939_p0658b21║判文進退，是則本門一向永異諸教，迹門由可有異
X56n0939_p0658b22║有同，故迹門中以今望昔則今正昔傍，本門望迹則
X56n0939_p0658b23║本正迹傍，二門傍正俱名為正，二正之外方在流通，
X56n0939_p0658b24║故一經之中以本為主。未發迹時而以伽耶為實成
X56n0939_p0658c01║者，機未熟故，故以三周且生根敗，令成菩薩方說久
X56n0939_p0658c02║成，故增道損生益至補處。示滅在乎雙樹，醫師指於
X56n0939_p0658c03║涅槃，涅槃本示滅即是生，故舉中間以指本滅。智積
X56n0939_p0658c04║發起文殊化事，唱去密意以待留緣，豈有古佛侍人
X56n0939_p0658c05║不知文殊應至，不知本經未訖唱去留仍住耶？若以
X56n0939_p0658c06║請還之緣判屬流通，受留聞經故須屬正，何法師一
X56n0939_p0658c07║品、寶塔半章判屬流通令經破碎？故古德所判本迹
X56n0939_p0658c08║各三，本迹理彰三義彌顯，故知流通屬正為失乃輕，
X56n0939_p0658c09║正屬流通失當機益。
X56n0939_p0658c10║問：經云：爾時佛告至誠諦之語。其義何耶？答：此品有
X56n0939_p0658c11║三：一釋迦，三敕，次彌勒，四請，後如來正告。此初文也。
X56n0939_p0658c12║三身妙體位在果窮，上智猶不能思，下愚何由可解？
X56n0939_p0658c13║恐彼心疑口謗，因法而致毀傷。三勅丁寧方申正說，
X56n0939_p0658c14║亦恐耳不專於法教，意不仰於玄宗。又眾生性鈍，聞
X56n0939_p0658c15║不能解令法入心，再三告示表示三身。今謂若屬流
X56n0939_p0658c16║通只通前法，前法只是一乘權實，何須至此三告懃
X56n0939_p0658c17║懃？前聲聞求向判屬正，此在菩薩寧屬流通？況前請
X56n0939_p0658c18║但三此中至四，靳固於初却屬流通。又未審三身與
X56n0939_p0658c19║前一乘為同為異？同則已聞竟，如何上智不測得記
X56n0939_p0658c20║作佛，仍自不知不測三身為是何等？若言異者，何故
X56n0939_p0658c21║前令入無三身之一乘耶？無三之一與小何別？若言
X56n0939_p0658c22║果法下不測上，唯佛與佛下豈測耶？前既已成，何須
X56n0939_p0658c23║至今方云在果？故知未達仍在下愚，猶謗猶疑尚傷
X56n0939_p0658c24║尚毀，不名一乘徒云得記，況耳不聽意失玄宗，性鈍
X56n0939_p0659a01║無聞真法未入，全屬凡散得記成虗，故三身之言意
X56n0939_p0659a02║在久遠，人不曉此浪置諮章，故知爾前已說三身，稟
X56n0939_p0659a03║者固應不待三告，誰不知佛伽耶始成？豈有補處上
X56n0939_p0659a04║智三周下愚，至此品聞三身方具，故知三周得記二
X56n0939_p0659a05║生當圓，尚恐生疑聞品傷毀，經為誰說令誰益耶？況
X56n0939_p0659a06║疑謗之惑傷毀之𠎝，初果已無方等先盡，豈流通分
X56n0939_p0659a07║方乃誠耶？又若必屬流通，何故乃云方陳正說？待請
X56n0939_p0659a08║正說信非流通，故玄宗之言不唯於此，是知近釋無
X56n0939_p0659a09║可為憑，三告四請以勅誠諦，一代特出其言有由。
X56n0939_p0659a10║問：經云是時諸菩薩至佛語者，其義何耶？答：此四請
X56n0939_p0659a11║文也。佛既慈悲，三告大眾，何得虗然？故加四請，表悕
X56n0939_p0659a12║法心重。故三告示，以說三身各祈四德，悕四智，濟四
X56n0939_p0659a13║生。今謂酬佛慈悲，三告大眾，不可虗然，狀似人事相
X56n0939_p0659a14║酬，祇對四海而已。所以至此告多加請者，如人求物，求
X56n0939_p0659a15║頻必物貴；如與人物，囑重必物珍。若但表四智三身，與
X56n0939_p0659a16║前何別？況但濟四生，則不通無色，變易永乖，損生無分。
X56n0939_p0659a17║問：經從爾時至之力，其義何耶？答：此如來正告也。
X56n0939_p0659a18║言祕密者法報二身，神通者化身，佛所藏護名祕，
X56n0939_p0659a19║義深難解名密。今謂前說實相，一乘諸佛權實二
X56n0939_p0659a20║智，若未關三身，祕密三周所領者何？若不領悟三身，
X56n0939_p0659a21║仍同小乘五分，五分先得何待三周？爾前祕之信未
X56n0939_p0659a22║曾說，至今仍護豈非邪解？故方便品初諸法實相即
X56n0939_p0659a23║法身也，佛所成就即報身也，方便等言即應化也。故
X56n0939_p0659a24║知爾前已聞伽耶之應身應必有法，未辨久遠之法
X56n0939_p0659b01║報垂今應身，告請重重良有以也。彼師又引對法論
X56n0939_p0659b02║中有四祕密，於方廣中佛之所祕皆應決了。所言四
X56n0939_p0659b03║者：一者令入祕密，謂為聲聞說色有為令無怖畏，漸
X56n0939_p0659b04║入聖教非一切有。今謂此是有為權教，覆實為祕。二
X56n0939_p0659b05║相祕密，謂依三自性說一切法皆無自性無生無滅
X56n0939_p0659b06║等，破所執有相說之為無。今謂既是破執之無，猶是
X56n0939_p0659b07║以權覆實，故知實理三性同時無生無滅，不當有無。
X56n0939_p0659b08║三者對治祕密，佛為除諸障故說種種教，且為除八
X56n0939_p0659b09║障：一為除輕佛障；二除輕法障，故說我曾名勝，觀法
X56n0939_p0659b10║身同故；三除懈怠，如說願生極樂皆得往生等；四除
X56n0939_p0659b11║少善喜足，於一善根或讚或毀；五除貪行障，稱讚淨
X56n0939_p0659b12║土富樂莊嚴；六除慢行，稱讚諸佛或有增勝；七除惡
X56n0939_p0659b13║悔修善障，說於佛等雖輕毀我，然彼有情亦生天趣。
X56n0939_p0659b14║八除不定性障，令捨聲聞下劣意樂，記當作佛。又說
X56n0939_p0659b15║一乘更無第二。今謂八中前之七治猶種種故，未會
X56n0939_p0659b16║一實，故權覆實而名為祕。故以聲聞作佛最後說之，
X56n0939_p0659b17║前不堪故，故名為祕。以此準知，聲聞根敗尚得作佛，
X56n0939_p0659b18║況餘善根。自餘七中皆權對治，故不可以平等之言
X56n0939_p0659b19║以證今說，以今經文皆實說故。四轉變祕密，如說覺
X56n0939_p0659b20║不堅為堅，善住於顛倒，極煩惱所惱，得最上菩提。今
X56n0939_p0659b21║謂後時方得其實體，是密說後時，故名為祕。論云：如
X56n0939_p0659b22║是等祕密名言解之令異。此中祕密即是第三，由輕
X56n0939_p0659b23║佛德及貪慢行者，說他佛身以為自身，稱讚於佛。如
X56n0939_p0659b24║下文云：於是中間我說燃燈佛等。今謂聲聞者屬前
X56n0939_p0659c01║三周，餘文尚非前三周意，何況此中。若引證此，前已
X56n0939_p0659c02║說竟，何須慇懃三告四請，恐不信耶。故知畢定法華
X56n0939_p0659c03║已前，釋迦牟尼已曾成佛，是故不可一切皆作平等
X56n0939_p0659c04║意趣，以說此久成屬事故也。若指佛身為平等者，亦
X56n0939_p0659c05║未成等，應云心佛眾生三無差別方名平等。故知彼
X56n0939_p0659c06║論所說報身非久遠報，餘經尚闕，況彼論耶。
X56n0939_p0659c07║問：經云一切世間至三菩提者，何耶？答：正說壽量，今
X56n0939_p0659c08║謂何不云流通之初？況此中準論但為二段：初明菩
X56n0939_p0659c09║提無上，次從諸善男子至所成壽命重顯報化二身
X56n0939_p0659c10║差別之相涅槃無上。於初文中論分三段示三佛菩
X56n0939_p0659c11║提：一者應化佛菩提，隨所見者而為示現，如經皆謂
X56n0939_p0659c12║如來出釋氏宮去伽耶城不遠，坐於道場得三菩提。
X56n0939_p0659c13║二者報佛菩提，十地行滿常樂涅槃，如經善男子！我
X56n0939_p0659c14║實成佛已來無量無邊百千萬億那由他劫。三者法
X56n0939_p0659c15║佛菩提，謂如來藏性淨，涅槃常恒清淨不變故，如經
X56n0939_p0659c16║如來如實知見三界之相，乃至不如三界見於三界
X56n0939_p0659c17║故。所以者何已下文是。今謂論文分明指久，人不見
X56n0939_p0659c18║者但云三身，故三身義通、指久意別，故引經云無量
X56n0939_p0659c19║無邊等，故不指久但語三身，則昔教之三身也。以迷
X56n0939_p0659c20║久故判屬流通，諸經未論寧知永異？論文甚妙釋者
X56n0939_p0659c21║自迷，所以涅槃無上須指三德寂滅後在，久本圓常
X56n0939_p0659c22║諸教所無，故云無上。彼師復引經論所明多少不同
X56n0939_p0659c23║以證三佛，或唯一佛寶或二佛，如佛地論謂生法，又
X56n0939_p0659c24║如般若論真非真。或三佛，如此論。或四佛，如楞伽：一
X56n0939_p0660a01║化佛、二功德佛、三智慧佛、四如如佛。金光明亦四佛：
X56n0939_p0660a02║一、化非應；二、應非化；三、亦應亦化；四、非應非化。地論
X56n0939_p0660a03║亦四：一、受用非變化，即自受用；二、變化非受用，謂地前；
X56n0939_p0660a04║三、亦變化亦受用，即他受用，謂登地所見；四、非受用
X56n0939_p0660a05║非變化，即法身。驗此判地自與前違。若華嚴中有十
X56n0939_p0660a06║身佛：一、無著佛，安住世間故；二者、願佛，願出生故；三
X56n0939_p0660a07║者、業報佛，信成就故；四者、住持佛，隨順世間不斷故；
X56n0939_p0660a08║五者、涅槃佛，示滅度故；六者、法界佛，於一切處無不
X56n0939_p0660a09║現故；七者、心佛，善安住故；八者、三昧佛，成就無量功
X56n0939_p0660a10║德故；九者、性佛，善決定故；十者、如意佛，以普覆故。乃
X56n0939_p0660a11║判云：前五世俗佛，後五勝義佛。今謂徒勞廣引諸數
X56n0939_p0660a12║不同，未足以證久成之說，況華嚴十佛二五離張？故
X56n0939_p0660a13║華嚴經文意在融即，令知世俗不離勝義，若更分張
X56n0939_p0660a14║深違經旨。世不達者，問云：天台何以立於四佛？今問：
X56n0939_p0660a15║何故此中立二諦佛？故所引教更無一文有久遠說
X56n0939_p0660a16║信，法華特立識者應知，況不可引近而證於遠？又云：
X56n0939_p0660a17║以承文便故略明之。今謂遠近叵同，既於文不便，何
X56n0939_p0660a18║須明之以惑時聽？又云：今以類通莫過二種：一、真；二、
X56n0939_p0660a19║化。今謂若知離合何必定二？定二為正，餘應是邪。故
X56n0939_p0660a20║知若置久遠一言自蔽諸說，徒勞立異經旨彌遙。
X56n0939_p0660a21║問：經云：諸善男子！至那由他劫。為何義耶？答：此下正
X56n0939_p0660a22║明三乘不知，於中分三：初標成道來久，次解成來時
X56n0939_p0660a23║節，後結成前說。初從我成佛來甚大久遠，即初文也。
X56n0939_p0660a24║論釋但云報佛成道修生覺滿名成法身，今問三乘
X56n0939_p0660b01║不知，何但此中方便品中身子支佛發心不退皆不
X56n0939_p0660b02║能知，何待至此？故知不曉本迹二門，不知遠近義別，
X56n0939_p0660b03║故使爾耳。真身與一乘異同已如前辨，況復此品全
X56n0939_p0660b04║無二乘，何須更著三乘不知？若得記已尚名聲聞，應
X56n0939_p0660b05║聲聞時已得受記；若聲聞時已得授記，自茲已往何
X56n0939_p0660b06║文記耶？現待法華明知義別，本迹時異乘義永乖，況
X56n0939_p0660b07║復本迹二文菩薩不知義別？若云不別，彌勒已從文
X56n0939_p0660b08║殊釋妨，何故到此疑請更多？故前解後迷二文義異，
X56n0939_p0660b09║況復彌勒位居等覺，等覺不了唯佛自知。若不爾者，
X56n0939_p0660b10║何故說壽量得益？葢廣得益者，誰猶有地前？地前仍
X56n0939_p0660b11║在不知之限，豈補處上人不知真應？況二乘得記不
X56n0939_p0660b12║知三身，何得記於非真之佛？不異小乘三周徒施，
X56n0939_p0660b13║問：經云譬如五百至數不知者，其理如何？答：解成佛
X56n0939_p0660b14║來時節，於中有二：初、明說報佛菩提成道來久，為物
X56n0939_p0660b15║說近。今問：準經既云報佛成久，所說成久亦順經文，
X56n0939_p0660b16║何事苦掩正說久成？但作流通三佛之解，只闕此一，
X56n0939_p0660b17║所失甚深。又云：從復次，善男子！如來所演經典下，密
X56n0939_p0660b18║說法身。由證此故，成佛實久，應物權現。初是證智，後
X56n0939_p0660b19║是證理。今謂論文彰灼已對三身，何須此中復更論
X56n0939_p0660b20║密？理即法身，豈非顯說？
X56n0939_p0660b21║問：經云自從是來至導利眾生者，何耶？答：恒所住處
X56n0939_p0660b22║自受用身，實遍法界相狀難見，仍約隨情以釋自體，
X56n0939_p0660b23║舉用顯之故云自在。今謂他受用身尚非情見，況自
X56n0939_p0660b24║受用隨情能知，法身義顯何須云密？又云：有起用處
X56n0939_p0660c01║法身即在，故亦如虗空廣邊無礙。今謂此中意明本
X56n0939_p0660c02║迹大用，用即屬事，虗空屬理，不當本迹，何得引理而
X56n0939_p0660c03║證於事？若先達事方可論理，理無本迹不思議同。
X56n0939_p0660c04║問：經云諸善男子至方便分別者，何耶？答：此中為三，
X56n0939_p0660c05║謂標、釋、結。此初標也。他眾疑云：成道既久，常此教化，
X56n0939_p0660c06║中間所有燃燈佛等說法度生，復是誰耶？故今釋云：
X56n0939_p0660c07║於是中間，我說燃燈佛等成道入滅，皆是方便善巧
X56n0939_p0660c08║分別說於他佛，非離我身無別彼佛。今謂釋迦且敘
X56n0939_p0660c09║一身，誰論不許他異？他異自在迹化，安用本果消之？
X56n0939_p0660c10║若言所指皆是他身，豈得三千五百塵點一切皆以
X56n0939_p0660c11║他為我身？若爾，序中橫見萬八千土及以豎見二萬
X56n0939_p0660c12║燈明，方便品中十方三世、神力品中十方諸佛，何曾
X56n0939_p0660c13║皆說是釋迦耶？若許有他身，不得須此判，故如不假
X56n0939_p0660c14║如斯曲申。
X56n0939_p0660c15║問：經云諸善男子至鈍根，其義何耶？答：為二：初明所
X56n0939_p0660c16║由，次隨所應度至歡喜心顯差別也。此初文者，願見
X56n0939_p0660c17║佛者名為來至，所觀五根利鈍差別，為利根者說久
X56n0939_p0660c18║成，為鈍根者說現成。今謂若以本迹二門言之，自爾
X56n0939_p0660c19║已前一切皆鈍，故知此品獨讚久成，對昔近成以辨
X56n0939_p0660c20║利鈍，何故獨以三身言之？仍云釋疑因便等故，故知
X56n0939_p0660c21║迹會望今猶鈍。從品初來未別集眾，何處即得如許
X56n0939_p0660c22║利根？若是舊人還是鈍攝，何須分於鈍利根耶？是故
X56n0939_p0660c23║不應正說中利，至此流通悉皆成鈍。只聞正已發誓
X56n0939_p0660c24║弘經名為流通，不聞流通故鈍成利，當知釋倒非經
X56n0939_p0661a01║倒也。又云為利說成、為鈍說滅，今謂應當鹿苑一切
X56n0939_p0661a02║俱利，至於鵠樹一切俱鈍，中間生滅亦利亦鈍，聞說
X56n0939_p0661a03║久成三界皆如非利非鈍，何得獨判成利滅鈍耶？況
X56n0939_p0661a04║聞三身不滅應一切俱利，見寶塔唱滅應一切俱鈍，
X56n0939_p0661a05║為是義故斯判不明。
X56n0939_p0661a06║問：次隨所應下明差別者，其義何耶？答：由諸來者根
X56n0939_p0661a07║性異故，世尊自說名字不同，成道已來久近秊記大
X56n0939_p0661a08║小身量不同，成道已來說一二乘、三四乘法方便不
X56n0939_p0661a09║同故也。今謂應須先指久本，餘在中間，何須以久近
X56n0939_p0661a10║相望，例諸大小生滅等耶？經文自云中間大小，若指
X56n0939_p0661a11║本者，殊不相應，只為爾前迷於久成，故使彌勒不識
X56n0939_p0661a12║本眾，為欲令知，示不識人，因問說之，方知成久，乃示
X56n0939_p0661a13║中間大小不等。如是不等，皆非久成，何得更以久近
X56n0939_p0661a14║相對，而云大小逗利鈍耶？又云：只如澄空璧彩，洞曉
X56n0939_p0661a15║無崖，任水旋光，暉華有極，水清而月影便現，水濁而
X56n0939_p0661a16║月影便沈，全破器現不同，明暗猶來有別，此乃報化
X56n0939_p0661a17║之差別。此有二釋：一者、不廢釋迦實成道久，化現新
X56n0939_p0661a18║成；二者、何廢釋四意趣中平等意趣、四祕密中對治
X56n0939_p0661a19║祕密，除輕佛法障，并破慢行，說他為自。今謂二釋相
X56n0939_p0661a20║違，是非相覆，若許久成，則意趣義壞；若許意趣，則久
X56n0939_p0661a21║成義非，何得雙存以惑後輩？故知論中意趣未涉法
X56n0939_p0661a22║華，諸經尚無，論何所述？是故不可用論權說，隱蔽真
X56n0939_p0661a23║經。聲聞尚自不輕佛法，既已得記，一切慢除，四意趣
X56n0939_p0661a24║中通折染慢及論對治，除法報上近成之憍，若不區
X56n0939_p0661b01║分，混和難辨，不了本迹，良由於茲。
X56n0939_p0661b02║問：經云：諸善男子至作如是說。為何義耶？答：此結前
X56n0939_p0661b03║也。善少故德薄，罪多故垢重，應小器而近登正覺，對
X56n0939_p0661b04║大根而實成來久。今謂此中以何而對大小？華嚴經
X56n0939_p0661b05║首始成正覺，法華壽量方說久成，乃成彼小，此為大
X56n0939_p0661b06║也。況一代諸說未說遠成，應當一切皆屬小耶？鹿苑
X56n0939_p0661b07║可然，寂場非類，況今經內爾前未明，應當前後而分
X56n0939_p0661b08║大小？況罪福之語義在輪迴，豈對今經而分大小？豈
X56n0939_p0661b09║法華外本門之前，一切諸機咸皆德薄，三周之後尚
X56n0939_p0661b10║垢重耶？既不許以壽量長遠而為正宗，安得對之以
X56n0939_p0661b11║分大小？故一切教無三乘外更分大小，請細思之，何
X56n0939_p0661b12║須固執？
X56n0939_p0661b13║問：經云諸善男子至不虗者，其義何耶？答：身謂內體，
X56n0939_p0661b14║事即事業。己身，謂說我曾為薩埵尸毗王等。他身，謂
X56n0939_p0661b15║說彌勒往為一切智光仙人，阿彌陀佛作法藏比丘
X56n0939_p0661b16║等。示己身者，現為釋迦身自出世，勝鬘請佛，佛現空
X56n0939_p0661b17║中等。示他身者，現為毗婆尸佛等現出世間，如開塔
X56n0939_p0661b18║見多寶佛等。己事者，現為釋迦降魔等事。他事者，謂
X56n0939_p0661b19║示作大通智勝佛等動地放光。今謂先說久成，久成
X56n0939_p0661b20║之後，中間所現，並是釋迦現作己他，他身何必須指
X56n0939_p0661b21║大通？況大通近事，所現不多，未足全顯中間之迹。若
X56n0939_p0661b22║其己他身只如此，何不續前直爾說之？何須先以眷
X56n0939_p0661b23║屬發疑，靳固前却，方述本事？故己他事，若身若說，不
X56n0939_p0661b24║出三身，則佛佛皆然，於理易顯，何為單指應身己他？
X56n0939_p0661c01║亦如嬰兒，未知尊劣，乃謂父母與己同秊，凡有言說，
X56n0939_p0661c02║論己所見，父母恐招四海譏議，為說八十秊事。及子
X56n0939_p0661c03║未生之時，後時其子轉說父言，還攬未生之前，以為
X56n0939_p0661c04║生後之說。豈不識者所𠷣，鄉隣切論？若佛自無遠壽，
X56n0939_p0661c05║容可隨宜指他，如何一代極談，反作逗機之說？
X56n0939_p0661c06║問：經云所以者何至無錯謬，何耶？答曰：證法身故，然
X56n0939_p0661c07║真理本無此事也。今謂如此等文，須附先德，改頭換
X56n0939_p0661c08║後，何益者耶？但依論文，堪為準的。論云：三界相者，說
X56n0939_p0661c09║眾生界即涅槃界，不離眾生界有如來藏。第二句，論
X56n0939_p0661c10║云：無有生死若退若出，謂常恒清淨不變故也。第三
X56n0939_p0661c11║句者，論云：亦無在世及滅度者者，謂如來藏真如之
X56n0939_p0661c12║體，不即眾生界，不離眾生界，非實非虗，非如非異者，
X56n0939_p0661c13║論云：謂離四種相故，四種相者是常住故。不如三界
X56n0939_p0661c14║見於三界者，論云：如來能證能見真如常住，法身凡
X56n0939_p0661c15║夫不能見故。如來明見，無有錯謬。但依此解，其理自
X56n0939_p0661c16║深。若信餘談法華非妙，仍須簡云：此是本地，實成如
X56n0939_p0661c17║來所證所知故也。且如近代釋初句云：如方便品世
X56n0939_p0661c18║間相常住，此則可然。釋第二句云：退謂輪迴，出謂出
X56n0939_p0661c19║離，生死謂生死法有退出故。今謂此釋如來始出分
X56n0939_p0661c20║段生死，全同二乘，何足可歎？釋第四句云：生相實有，
X56n0939_p0661c21║滅相是無，住相為如，變相為異，法身無四，故四皆非。
X56n0939_p0661c22║今謂法身非四，道理實然，但所非非深，能非焉遠？若
X56n0939_p0661c23║令四相通至變易，方令法身稱於常住。
X56n0939_p0661c24║問：經云諸善男子至復倍上數，其義何耶？答：本立誓
X56n0939_p0662a01║願，度眾生盡，方入無餘。生無盡期，故壽不盡，復倍上
X56n0939_p0662a02║數。今謂論釋三身具足，如何唯說化身？經意唯論過
X56n0939_p0662a03║去，何得輙指未來？況中間示生，凡經幾度，示入無餘？
X56n0939_p0662a04║只緣眾生尚多，所以數唱生滅。豈獨應身不滅，與生
X56n0939_p0662a05║俱窮？今現告終，應當生盡。若然，又復言其入於涅槃，
X56n0939_p0662a06║則是眾生已盡不耶？論文但云我本行菩薩道，今猶
X56n0939_p0662a07║未滿者，以本願故，生界未盡，願非究竟。言未滿者，非
X56n0939_p0662a08║謂菩提。是故論云所成壽命今未盡者，示現如來常
X56n0939_p0662a09║住壽命，不云應身住世不盡。
X56n0939_p0662a10║問：經云今非滅度至化眾生者，何耶？答：報身不滅，化
X56n0939_p0662a11║相滅度。今謂報本不滅，何俟更論？經文正言即此化
X56n0939_p0662a12║身非滅唱滅，故云今非實滅。今指伽耶，何曾云報，而
X56n0939_p0662a13║便於此以報加之？
X56n0939_p0662a14║問：經云所以者何至網中者，其文如何？答：此二，初明
X56n0939_p0662a15║本性惡，後明更生惡。此初惡有六：一者薄德，離勝人
X56n0939_p0662a16║法；二不種善根，無因感果；三貧無財法，志意下劣；四
X56n0939_p0662a17║者下賤，自輕劣故；五者著欲，煩惱昏醉；六入憶想見
X56n0939_p0662a18║網，邪詐聰明，錯行亂學。今謂若云性者，應一切皆然，
X56n0939_p0662a19║豈一切人並具斯六？故與後六不須別分。次若見如
X56n0939_p0662a20║來至恭敬之心。即更生惡，復有五也：一憍恣放逸；二
X56n0939_p0662a21║懷厭，不樂親近；三懷懈怠，不能自察；四不生難遭想，
X56n0939_p0662a22║見佛不生悕遇之心；五不生恭敬心，不生渴慕心。今
X56n0939_p0662a23║謂此段由不唱滅，於前六上更生此五。若唱滅已，前
X56n0939_p0662a24║六存耶？經文並是唱滅之由，何須分擗性、生二種？以
X56n0939_p0662b01║後望前，後五亦性，性憍恣故，性不敬故。
X56n0939_p0662b02║問：經云又善男子至不虗者，為屬何文？答：報身法爾
X56n0939_p0662b03║願度一切，化身隨順眾生愛憎忻厭示有生死。故涅
X56n0939_p0662b04║槃經云假使鳥與鵄，同共一處栖，猶如親兄弟，爾乃
X56n0939_p0662b05║永涅槃等，總有四偈。今謂此中經意明唱滅有益，故
X56n0939_p0662b06║不應引不滅之文。彼經正唱不滅有益，故引證謬也。
X56n0939_p0662b07║問：醫師譬文總為幾段？答：離十二句。今謂言辭似玅
X56n0939_p0662b08║而不明本迹及本迹意，何由可消十二句文？經云：我
X56n0939_p0662b09║淨土不毀而眾見燒盡。論釋云：此報佛如來真實淨
X56n0939_p0662b10║土第一義諦所攝。論云：第九示現涅槃無上說醫師
X56n0939_p0662b11║喻，第十示現勝妙力無上說餘殘修多羅。今謂自此
X56n0939_p0662b12║已下方名餘殘者，即正說餘名餘殘也。故知以壽量
X56n0939_p0662b13║中涅槃無上判為流通，雙違經論。
X56n0939_p0662b14║○分別品
X56n0939_p0662b15║問：品初來意，其相云何？答：初意者，一者二品傍釋踊
X56n0939_p0662b16║出疑。今謂踊出乃是開壽量端，當知為壽量故踊出，
X56n0939_p0662b17║踊出故生疑。不應却以踊出為正，亦由不了長遠特
X56n0939_p0662b18║出，故使分文詺章前却。若爾，亦應身子懷疑為正，三
X56n0939_p0662b19║周與記為傍。涅槃經初二十六問為正，佛答迦葉為
X56n0939_p0662b20║傍。淨名長者獻葢為正，佛答淨土因果為傍。
X56n0939_p0662b21║問：此中正因地踊出疑，佛為釋疑，豈得為正？答：此中
X56n0939_p0662b22║前說權實兩佛、理智二身，今謂應當涅槃，純陀論議
X56n0939_p0662b23║因茲發問，承此佛答亦不名正。淨名合葢亦復如是，
X56n0939_p0662b24║分別功德因聞長壽辨得益異，故亦屬正，故知他判
X56n0939_p0662c01║傍正翻倒。故論云：一者證，如經我說如來壽命長遠
X56n0939_p0662c02║時等，前為發起後辨得益，故並為正，壽量定非流通
X56n0939_p0662c03║故也。彼師又云：總萬德之鴻基，綰三明之極體，聞之
X56n0939_p0662c04║者悟契，融之者道證。今謂萬德鴻基三明極體，豈過
X56n0939_p0662c05║十方三世化等？故方便品已廣明之。譬及因緣至再
X56n0939_p0662c06║至三，藥艸喻品佛已述竟，此但明遠非專鴻基，雖云
X56n0939_p0662c07║本行菩薩等，豈過方便波羅蜜等？如何至此方讚鴻
X56n0939_p0662c08║基？得益之位倍倍於前，人不見之徒自疲苦。又論云：
X56n0939_p0662c09║此品已去法力有五門：一證、二信、三供養、四聞法、五
X56n0939_p0662c10║讀誦持說。證謂菩薩聞於壽量，有十一位證聖不同。
X56n0939_p0662c11║信謂八界塵數發心信解。供養謂天雨華等。上之三
X56n0939_p0662c12║門在此品中。後二長行偈頌并隨喜品，聞法歡喜讀
X56n0939_p0662c13║誦持說謂法師功德品。論自解云：初四門彌勒品示
X56n0939_p0662c14║現，皆告彌勒故；後一門常精進品示現，唯告常精進
X56n0939_p0662c15║故。今謂由證信之功大，故獻供之事廣。然三周中唯
X56n0939_p0662c16║法說末八部四眾散衣奏樂，諸天雨華其事猶微，此
X56n0939_p0662c17║中所供養橫至八方豎極梵世，故知本門事重報德
X56n0939_p0662c18║不輕，判為流通全不可也。又論云：次修行力攝十一
X56n0939_p0662c19║品：一法師、二持、三安樂行、四神力、五藥王、六妙音、七
X56n0939_p0662c20║觀音、八陀羅尼、九嚴王、十普賢、十一囑累，皆屬第十
X56n0939_p0662c21║勝力無上。而勝妙力無上中乃兼本正，故論不立流
X56n0939_p0662c22║通之言，等用論文何不盡依？故知論文勝妙之言兼
X56n0939_p0662c23║於二段，是故無上勝妙等言並是歎於經部故也。故
X56n0939_p0662c24║別簡三品餘名修行，故不應以壽量之文而為流通，
X56n0939_p0663a01║故修行言屬在利他弘經之相。
X56n0939_p0663a02║問：何名功德？答：功謂功勞聞法力用，德謂道德分別
X56n0939_p0663a03║可知。今謂雖作此釋，不辨與前功勞共別，將何以簡
X56n0939_p0663a04║與三周異？
X56n0939_p0663a05║問：有人問云：云何聲聞聞實權而領悟乃為授記，菩
X56n0939_p0663a06║薩聞真化而解知不為授記？有人答云：菩薩之記佛
X56n0939_p0663a07║已數彰，但說證因不說當果。今謂何以不明所聞之
X56n0939_p0663a08║法與迹不同，而但辨能聞得益差別？況辨差別但論
X56n0939_p0663a09║因果，何故不云法記應記二相不同，不辨淺深與平
X56n0939_p0663a10║等異？又亦不明生數所以，況辨能聞豈專因果？前聲
X56n0939_p0663a11║聞中供佛為因，安得獨果？後菩薩中當得是果，豈但
X56n0939_p0663a12║專因？況聲聞領悟俱成菩薩，此更獲益其位彌深，況
X56n0939_p0663a13║壽量中亦明中間處處權實，前三周中佛乘即是真
X56n0939_p0663a14║化故也。亦由不了本迹之旨，故二處領悟俱屬正宗
X56n0939_p0663a15║咸名授記，亦不應判記不記別。故知若不了於本門
X56n0939_p0663a16║深遠，則真化何謝於實權？小悟何劣於大解？若解本
X56n0939_p0663a17║妙與迹永殊，則真化之言有歸、權實之語有據。又若
X56n0939_p0663a18║云聲聞與菩薩得記，但言有劫國無劫國等異者，此
X56n0939_p0663a19║則可然，以聲聞人爾前未曾與其授記，故以劫定之。
X56n0939_p0663a20║問：有人問：云何因說乘權實，菩薩記證雙無；說身真
X56n0939_p0663a21║化，聲聞記證雙闕？乃答云：菩薩無取捨，聲聞未證故。
X56n0939_p0663a22║今謂若以佛果為證，菩薩亦無；若以小果為證，則聲
X56n0939_p0663a23║聞已得；若以期佛而為取捨，菩薩反有；若以見取為
X56n0939_p0663a24║取，二乘先無；若以證位為證，菩薩先有；若以佛果為
X56n0939_p0663b01║證，菩薩亦無。是故問答俱非，徒費言論。然教內之事，
X56n0939_p0663b02║何以存而不言？說身真化，聲聞已為菩薩，菩薩得益，
X56n0939_p0663b03║何殊聲聞益耶？說乘權實，菩薩非無記證，故法師品
X56n0939_p0663b04║首云皆與記。與記必證，不得云無。故知三周雖語聲
X56n0939_p0663b05║聞，義沾菩薩。所以至法師品重述向因，以少況多，令
X56n0939_p0663b06║多可識。聲聞根鈍，須委言之。菩薩先聞，未假劫國。若
X56n0939_p0663b07║云兩雙互闕，乃是迷旨惑名。故知菩薩先知權實，聞
X56n0939_p0663b08║身何妨更證？聲聞未聞本化，聞已理合道增。若菩薩
X56n0939_p0663b09║取捨先無，聞身何得生損？何以不問經首但列八萬
X56n0939_p0663b10║人俱，至此聞法益中而數倍千萬？
X56n0939_p0663b11║問：有人問：何故說權實以記聲聞，乃為正宗；說真化
X56n0939_p0663b12║以記菩薩，乃屬流通？乃答云：法華開秀，正對權實陳
X56n0939_p0663b13║宗，不說真應，豈說身為宗旨？今謂大事因緣出現於
X56n0939_p0663b14║世，豈非真應？三祇菩薩被會權開，豈非華秀？故知別
X56n0939_p0663b15║說則迹華本蓮，總論乃二文咸具，雙題二字，豈可分
X56n0939_p0663b16║張？深鑒之流，於茲取信。故知本迹雙美，華實敷榮，顯
X56n0939_p0663b17║一代都無，總斯經咸妙。
X56n0939_p0663b18║問：經云爾時至法輪者，何耶？答：初明證得，後明信發。
X56n0939_p0663b19║論云：無生忍者，謂初地八生至一生者，諸凡夫決定
X56n0939_p0663b20║能證初地，隨力隨分，八生乃至一生。證初地故者，前
X56n0939_p0663b21║六門依位證，後五門依生證。而云無生者是境，無所
X56n0939_p0663b22║執生故；法者是教，詮無生教。地前昔聞，未能智證，今
X56n0939_p0663b23║始智證，名無生法忍。忍者，證義。今謂若準智論及大
X56n0939_p0663b24║品云：於聲聞名果，於菩薩名忍。故忍者是因，讓佛從
X56n0939_p0663c01║果，聲聞果促，處處有之。若立證名，與果何別？故生是
X56n0939_p0663c02║所無，法是所證，證無生之法，位猶在因，故名為忍。又
X56n0939_p0663c03║曰：即三無生，名無生忍。徧計所執，名相無生；依他起
X56n0939_p0663c04║生，名自然無生；圓成實性，惑苦無生。今謂若相無生，
X56n0939_p0663c05║未除惑苦，何曰無生？依他未證圓成，則無自然之稱。
X56n0939_p0663c06║若以淨法緣起為自然者，灼然須證圓理，方號自然。
X56n0939_p0663c07║今謂應云：無遍計者，是見修無生；無依他者，是無知
X56n0939_p0663c08║無生；證圓成者，是無明無生。次與不次，隨義準知。初
X56n0939_p0663c09║地、初住，分得、全得，例餘可知。又有人引地論云：聞持
X56n0939_p0663c10║三地或五地，樂說五地或九地，旋陀羅尼七地或十
X56n0939_p0663c11║地，不退法輪八地，清淨法輪十地。仍云不必次第。今
X56n0939_p0663c12║謂一論一經，各有深淺，如何引論，令失方隅？未敢自
X56n0939_p0663c13║專，仍著或字。
X56n0939_p0663c14║問：經從阿逸多至一切種智等文相如何？答：分此長
X56n0939_p0663c15║行乃為七段：初、行者功德無邊能生種智；二、從阿逸
X56n0939_p0663c16║多至深信，為見佛報身淨土；三、從又復如來至頂戴
X56n0939_p0663c17║如來，為即頂戴如來；四、阿逸多至供養眾僧，為行者
X56n0939_p0663c18║即為起佛塔僧坊供養；五、況復有人至一切種智，為
X56n0939_p0663c19║行者兼行六度自利疾得菩提；六、若人讀誦至道場
X56n0939_p0663c20║樹下，為兼行六度為利他故趣於道場；七、阿逸多至
X56n0939_p0663c21║如佛之塔，為在處起塔供養。今謂若不以四信五品
X56n0939_p0663c22║分文，但逐文強詺非不一途，故應問言：何以現在與
X56n0939_p0663c23║滅後通為七文？意趣難明乃成繁芿。
X56n0939_p0663c24║○隨喜功德品
X56n0939_p0664a01║問：來意如何？答：此之七品學行流通，於中此品是傍
X56n0939_p0664a02║修行法師功德，常不輕正依行功德。今謂此經始自
X56n0939_p0664a03║散心終乎補處，莫非正行悉成佛道，豈有聞經勸聽
X56n0939_p0664a04║判之為傍，不輕專弘為正？故法師不輕良由隨喜功
X56n0939_p0664a05║德，隨喜勸聽竝淨六根，況隨喜品是校量前經劣行
X56n0939_p0664a06║以為六根遠因，獲淨六根且為隨喜近果，位雖深淺
X56n0939_p0664a07║不等，不可傍正分之。況隨喜中與陀羅尼共生一處，
X56n0939_p0664a08║百千萬世終不喑啞，乃至人相皆悉具足，如何以此
X56n0939_p0664a09║而為傍耶？若此為傍，下二非正。又應問言：判傍正者，
X56n0939_p0664a10║為約能弘之人、為約所弘之法？若能弘師，此品是佛、
X56n0939_p0664a11║次品常人、後品菩薩，何得以佛為傍、餘者為正？況復
X56n0939_p0664a12║初品初依之初，後之二品初依之末，豈以初末分傍
X56n0939_p0664a13║正耶？若從所益判傍正者，此品總持共生一處，六根
X56n0939_p0664a14║功德勝化四百萬億四生，令得五位與六根淨，雖劣
X56n0939_p0664a15║少多與不輕謗其事乃隔。若所弘法則一槩法華，若
X56n0939_p0664a16║但流通又非優劣。
X56n0939_p0664a17║問：有人問：此品自行兼人，何故不名勸人他？答云：從
X56n0939_p0664a18║本為名。今謂舉劣兼勝以況校量，從劣為言不須餘
X56n0939_p0664a19║說。言瘡胗者，胗音棊忍反，脣上瘡也。若作緊者，是緊
X56n0939_p0664a20║慢字。
X56n0939_p0664a21║○法師功德品
X56n0939_p0664a22║問：品名如何？答：依法修行可為軌範故名法師，非所
X56n0939_p0664a23║行法名為法師。今謂有所行法人方可軌，除所行法
X56n0939_p0664a24║可軌義虧，行法師功故名法師功德。
X56n0939_p0664b01║問：經云是人當得至皆令得清淨者，何耶？答：古有二
X56n0939_p0664b02║解：一云十善互資有百，自行、教人、讚法、讚行，四行三
X56n0939_p0664b03║品故千二百，三根勝故三品具足，千二百三根劣故，
X56n0939_p0664b04║但有下中故但八百。故今難云：若十善為首，諸經皆
X56n0939_p0664b05║然，何獨法華？故華嚴十種六根，此經不應增減。有人
X56n0939_p0664b06║云：六根具百福，一一皆十善，故成一千，但有二三增
X56n0939_p0664b07║減不等。亦有人引莊嚴論正法華各一千。有人難云：
X56n0939_p0664b08║理安在耶？有人云：百福各十善，十善之因所感之果，
X56n0939_p0664b09║今謂以因足數未見所由，本論之中唯有三根各千
X56n0939_p0664b10║二百、三根各八百，不得以莊嚴論等例同此經。今問：
X56n0939_p0664b11║正妙雖殊梵文無別，承前依論至此何乖？梵本雖同
X56n0939_p0664b12║譯者雙立，既無深致徒生去留。乃為四釋：一者此經
X56n0939_p0664b13║修十法行：一書寫、二供養、三施他、四聽聞、五持讀、六受
X56n0939_p0664b14║持、七開演、八諷誦、九思惟、十修習，一一相資故成百
X56n0939_p0664b15║也。對自他讚等言為四百，各各三品成一千二百。二
X56n0939_p0664b16║者十行對十善，餘文同上。今謂論文云於一根中悉
X56n0939_p0664b17║有聞等五用，如此釋者善得經旨。論文又云在地前
X56n0939_p0664b18║位中，此釋甚符古德妙旨，故知既云父母所生，豈有
X56n0939_p0664b19║一生以至迴向？信前六十劫、信中萬劫是義難消，況
X56n0939_p0664b20║復三賢無一生辦，故須依於華嚴圓釋，以地為住信
X56n0939_p0664b21║即六根，具如古人消通甚便。又云此義有二：一互用
X56n0939_p0664b22║在十地位，但引唯識證互非關地前，故知但依本論
X56n0939_p0664b23║一切竝通，終無反求滅種之論以釋佛乘生敗之經。
X56n0939_p0664b24║有人又不知華嚴六根一一互用，與此法華淺深位
X56n0939_p0664c01║別。二云唯在十地，若加行力分得六根亦許地前，故
X56n0939_p0664c02║本論云凡夫者此言至妙，鼻根中準華嚴經亦聞無
X56n0939_p0664c03║色諸定之香（云云）。
X56n0939_p0664c04║○常不輕品
X56n0939_p0664c05║問：此中來意，其義如何？答：未得滿果，故次此品來。今
X56n0939_p0664c06║謂下去諸品何者果滿？又云：前說六根清淨，未知得
X56n0939_p0664c07║者是誰。今說我身往行，彼行得之，復將此得勸勵時
X56n0939_p0664c08║眾，故此品來。今謂六根清淨圓位之始，入位之法多
X56n0939_p0664c09║門不同，或廣或略、有相無相，相與無相二雙竝資。廣
X56n0939_p0664c10║如法師功德品中五種不同，略如此品一句利物。有
X56n0939_p0664c11║相如五種法師，無相如初安樂行。故知法師功德不
X56n0939_p0664c12║必須禮四眾，不輕雖禮終須讀說圓經。故不輕菩薩
X56n0939_p0664c13║臨終之日具聞此經，二十千萬億偈悉能受持。故使
X56n0939_p0664c14║前品讀誦即六根清淨之行，何待此禮四眾？不輕通
X56n0939_p0664c15║記以望聞經，但是事中同異而已。是故只可以大同
X56n0939_p0664c16║小異而為來意，何須專以能行之人而與前品為次
X56n0939_p0664c17║第耶？又云：欲顯安樂行威勢無比，我為不輕行安樂
X56n0939_p0664c18║行。眾生于時損害於我，初雖受苦還由我力竝得道
X56n0939_p0664c19║成，何況親自行而不能作佛？今說此事以逗時眾，故
X56n0939_p0664c20║此品來。故知安樂行中安處法座隨問為說，此中遠
X56n0939_p0664c21║見故往禮拜。又彼有所難問方乃為答，此瓦石打擲
X56n0939_p0664c22║猶強為宣。又彼常好坐禪在空閑處，此不專讀誦入
X56n0939_p0664c23║眾宣通。又彼深愛法者不為多說，此被虗妄謗猶強
X56n0939_p0664c24║稱揚。又彼初問云讀誦此經，此但流通作佛一句。又
X56n0939_p0665a01║彼唯是如來所說，此獨是菩薩申弘。又彼初修一十
X56n0939_p0665a02║八空，此但懷一句之解。又彼聞化佛所說詮虗空身，
X56n0939_p0665a03║此聞虗空身所說以表化事。又彼以夢表遠果，此乃
X56n0939_p0665a04║口宣當得。又彼約解髻喻開二乘之權，此約結緣表
X56n0939_p0665a05║顯一乘之實。又彼以順化故存於軌儀，此以逆化故
X56n0939_p0665a06║忘於恒迹。又彼舉行法以取人，此立行人以通法。如
X56n0939_p0665a07║是十異略舉事端，理同事殊不可具舉，如何以此為
X56n0939_p0665a08║安樂行人？若言逆化而顯經力及所詮理為一乘境，
X56n0939_p0665a09║以益於他冥熏下類者，是義可然。泥洹真法入門不
X56n0939_p0665a10║同，利生之儀寧拘定格？下去諸品化儀不同，即其事
X56n0939_p0665a11║也。
X56n0939_p0665a12║問：經云最初威音王去，文相如何？答：可分為八：一、惡
X56n0939_p0665a13║人益勢；二、善士增勤；三、語加能忍；四、身害能受；五、善
X56n0939_p0665a14║名既起；六、勝果遂生；七、惡人從化；八、善士增道。問：若
X56n0939_p0665a15║爾，初義如何？答：言菩薩、比丘者，顯是菩薩而非比丘，
X56n0939_p0665a16║及是比丘而非菩薩，皆非此行。今問：簡是比丘而非
X56n0939_p0665a17║菩薩，此理可然；簡是菩薩而非比丘，義不全爾。文中
X56n0939_p0665a18║雖云菩薩、比丘，何即簡是菩薩而非比丘？故俗菩薩
X56n0939_p0665a19║遠禮四眾，正曰不輕。今此比丘是菩薩故，俗眾尚禮，
X56n0939_p0665a20║況道眾耶？故偏名不輕，良由此也。若出家常儀，禮分
X56n0939_p0665a21║位次，大小兩眾，一切悉然。今忘其事檢，冀通彼至理。
X56n0939_p0665a22║但緣起在於緇位，紹行何甄於素流？所以俗眾安樂
X56n0939_p0665a23║行人，於聲聞道流尚不同止，故往禮拜，乃為宣通。故
X56n0939_p0665a24║在家菩薩能集斯行，亦越恒儀，是以得受不輕之稱。
X56n0939_p0665b01║況出家菩薩行說此者，非不輕乎？故不必簡非比丘
X56n0939_p0665b02║也。
X56n0939_p0665b03║問：經云：汝等皆行菩薩道，當得作佛。其義何耶？答：有
X56n0939_p0665b04║種性者，若起習性，發心修行，必得作佛。今謂但見必
X56n0939_p0665b05║禮，皆云作佛。若應簡於無種性人，凡經錯禮幾許無
X56n0939_p0665b06║性，誤授幾滅證之人，下文得道禮者皆然。經自不云
X56n0939_p0665b07║除無種性，故杖木打擲之輩，當時正當無性之徒，況
X56n0939_p0665b08║四眾中有聲聞人。故虗妄授記之說，亦當無種之人，
X56n0939_p0665b09║後時教化，皆成不退。故無性之語，折挫於其時，當得
X56n0939_p0665b10║之言，終窮之極。說如親兄弟，言真是奴，豈光益於二
X56n0939_p0665b11║親，詎榮顯於三世。故俗教尚不獨子於其子，豈釋典
X56n0939_p0665b12║同親而敗貶之，乃令子不親其親，離張骨肉。是則非
X56n0939_p0665b13║但疑弟無識，亦表長兄愚癡。準斯喻之，合喻可識。又
X56n0939_p0665b14║云：唱不輕者，為生眾生諸善根故。今問乃是滅彼正
X56n0939_p0665b15║因之善，徒生小善，何益化儀，還未能令為見佛因。故
X56n0939_p0665b16║知正是圓了因毒而強逼之，亦不由其現生受
X56n0939_p0665b17║問：有人問比丘：云何禮俗？答云：菩薩不作是禮，即是
X56n0939_p0665b18║有犯，禮即不犯。今謂此義，前已明竟，今更為通，故更
X56n0939_p0665b19║問云：梵網何條，制令禮俗？安樂捨惡，但在空閑，何不
X56n0939_p0665b20║制令常禮俗眾，而不故往問訊等耶？又云：菩薩於性
X56n0939_p0665b21║罪必持，於遮罪有越。今問：菩薩禮俗，為制為遮？若言
X56n0939_p0665b22║遮禮，何名有犯？若言制禮，何名遮罪？進退有過，𱎴像
X56n0939_p0665b23║非真，況禮俗非性，何以必持？故知大小兩乘比丘，定
X56n0939_p0665b24║遮禮俗，忘犯利物，方順所開。又云：禮四眾而不犯，禮
X56n0939_p0665c01║一眾而有虧。今謂此深不曉教門，況亦未知經旨。經
X56n0939_p0665c02║云：凡有所見，意在無簡異同，以眾攝諸，豈專待眾？期
X56n0939_p0665c03║心禮四，亦結愚癡。若眾若獨，唯禮所尊，於不輕未成
X56n0939_p0665c04║立行，故不輕之號，從俗從卑，故大漫判虧盈，徒論持
X56n0939_p0665c05║犯，尚非大小常則，何關不輕之儀？又云：敬佛性，非禮
X56n0939_p0665c06║身。今問：何不先簡無性？無性則身性俱棄，有性則禮
X56n0939_p0665c07║性，除身況存性，除身則非佛性，況道俗在服，復不名
X56n0939_p0665c08║身？故知服身名色，色外名心，無始色心，未嘗相離，一
X56n0939_p0665c09║切諸法，但色與名，名色諸陰，無非佛性。故此菩薩，若
X56n0939_p0665c10║謂身非佛性，禮此亦無根淨之期。故此經云：世間常
X56n0939_p0665c11║住位相，咸如生死涅槃、煩惱般若。故應問此：非身之
X56n0939_p0665c12║性，內耶外耶？俱內外耶？離內外耶？若言在內，遍不遍
X56n0939_p0665c13║耶？若言遍者，即耶離耶？若言離者，等不等耶？若不等
X56n0939_p0665c14║者，如豆等耶？故除身禮性，眾過尤多。又云：既不專讀
X56n0939_p0665c15║誦，亦不專禮拜，即是讀誦又禮，是故云也。今謂此語
X56n0939_p0665c16║現背經文，但云不專讀誦，何以輒添既字，致使後句
X56n0939_p0665c17║令禮不專？經云但行禮拜，但是專之異名，以兼釋但，
X56n0939_p0665c18║情所未可，顯佛性之語，因果義通。顯佛性故，出經之
X56n0939_p0665c19║正體；通因果故，辨經正宗；記四眾故，出經之大用。體
X56n0939_p0665c20║宗用足，功由一言，讀誦之儀，自在前品，徒加於此，貶
X56n0939_p0665c21║挫行功。又云：新學比丘禮維摩詰足，未有知故，非舊
X56n0939_p0665c22║學故。今謂若全無知，亦不知犯，何以知犯而不識罪？
X56n0939_p0665c23║懼佛威大，請決同徒，圓頓機成，感斯妙應。持律之上，
X56n0939_p0665c24║莫測病源，白衣沙門，善除患本。故波離以小術求悔，
X56n0939_p0666a01║居士以大理忘𠎝，除患既超於小儀，設禮亦泯其少
X56n0939_p0666a02║事。准他不見斯妙悟，但謂二德無知。若其不然，非但
X56n0939_p0666a03║顯二德之少識，亦乃增波離之無知。若爾，何不責淨
X56n0939_p0666a04║名超分，輙議出家律儀？若也責二比丘無知，何不恠
X56n0939_p0666a05║身子之禮座？況諸弟子皆被彈訶，應竝舊人咸是新
X56n0939_p0666a06║學。又引地論云：不行讀誦，但為禮拜。即反難云：亦應
X56n0939_p0666a07║言不讀誦經，何用專字？故知不專亦是不但。今謂何
X56n0939_p0666a08║以憂不專即兼讀誦？何不慮不但以妨於但，不專以
X56n0939_p0666a09║對他專？但行表行，無雜乍可，對曾讀誦，名曰不專。今
X56n0939_p0666a10║專禮名但，義從不雜，彼此無妨，順經從但。
X56n0939_p0666a11║○如來神力品
X56n0939_p0666a12║問：此經文為屬何等？答曰：自下八品方屬流通。今謂
X56n0939_p0666a13║依第二科文，正宗甚遠，已如前破。前文又云取初科
X56n0939_p0666a14║為定，至此何以惑耶？
X56n0939_p0666a15║問：何名如來神力耶？答：分身能寂俱號如來，妙用無
X56n0939_p0666a16║方曰神，威勢能摧為力。今謂此力諸經咸有，何足以
X56n0939_p0666a17║題今文？故付囑餘經未足為難，囑此法華諸經未有
X56n0939_p0666a18║（云云）。
X56n0939_p0666a19║問：有人問云：踊出曾稟佛化，何假現通信生乃？答云：
X56n0939_p0666a20║踊出久信不假現通，勸發初機須現神力。今謂流通
X56n0939_p0666a21║此典豈獨初心，況十方通同所表法門非近，彈指謦
X56n0939_p0666a22║咳亦爾，宣通不輕，故知不須此問，是故答亦徒張。何
X56n0939_p0666a23║者踊出？初但發誓弘經，亦自欲得真淨大法，次從爾
X56n0939_p0666a24║時下方為文殊等舊住諸眾現大神力，現神力竟因
X56n0939_p0666b01║告踊出，明弘經功深成前發誓，乃重舉四法之要，何
X56n0939_p0666b02║得云神力令踊出生信？又云：信有淺深、付有輕重，若
X56n0939_p0666b03║不現通直付，恐謂所付猶輕，若不更令深信，恐彼生
X56n0939_p0666b04║信尚微，悕法易行故現神力。今謂踊出位在何許而
X56n0939_p0666b05║云淺耶？況前判云過於四恒，此中云何乃言無信？
X56n0939_p0666b06║問：有人問云：此經現通付囑餘經。何故不然？答：此經
X56n0939_p0666b07║祕密，會二歸宗，餘經不然，故無神力。今謂華嚴不會
X56n0939_p0666b08║法界虗融，但會二乘，何足可恠？二乘被會，尚須現通，
X56n0939_p0666b09║忽會菩薩，更現何相？
X56n0939_p0666b10║問：經云出廣長舌至無量光明，為何義耶？答云：自古
X56n0939_p0666b11║相傳現七神力：一、出舌，二、放光，三、謦咳，四、彈指，五、地
X56n0939_p0666b12║動，六、合葢，七、變土。今加為八，謂示現令他方遙見。今
X56n0939_p0666b13║謂不如古德現十神力。
X56n0939_p0666b14║問：八相何表？答：出舌相者，論云：令憶念故，如施佛䊩
X56n0939_p0666b15║水，緣吐舌覆面。今謂吐舌雖同，緣宜各別。彼記斷外
X56n0939_p0666b16║道之傍，今相顯圓常之典。引而簡之，其事可爾；取而
X56n0939_p0666b17║混之，於理不爾。論云：謦咳者，說偈令聞，是故聞已，如
X56n0939_p0666b18║說而行。今謂此令流通教法為本，教行方乃可修。此
X56n0939_p0666b19║文既然，上下皆爾。
X56n0939_p0666b20║○囑累品
X56n0939_p0666b21║問：何故有此囑累品來？答：此有二意：一、依今時次第，
X56n0939_p0666b22║神力品令信付囑，此品摩頂付囑；二、依本論，云在普
X56n0939_p0666b23║賢品後。今謂若論為正，初釋義非；若向釋有信，依論
X56n0939_p0666b24║未可。理無雙是，俱立互違。
X56n0939_p0666c01║問：何名囑累？答：囑謂付託，累謂重疊。再三付託，令其
X56n0939_p0666c02║護持。今問：何不述於再三之意，令異諸教？
X56n0939_p0666c03║問：經云如來至勿生慳恡者，為何義耶？答：成實論中
X56n0939_p0666c04║慳有五種：一、住處慳；二、家慳；三、施慳；四、稱讚慳；五、法
X56n0939_p0666c05║慳。初住處慳又五：一、未來勿來；二、已來者不喜；三、令
X56n0939_p0666c06║早去；四、藏僧施物；五、於僧施生我所心。次家慳亦五：
X56n0939_p0666c07║一、憂白衣事；二、與白衣同喜；三、喜白衣有富貴；四、令
X56n0939_p0666c08║白衣勿施；五、生其家為廁蟲。施慳亦五：一、常乏資生；
X56n0939_p0666c09║二、令施者不得為福；三、令受者不得財利；四、毀呰善
X56n0939_p0666c10║人；五、心常憂惱當生地獄，設生人中常處貧窮。次稱
X56n0939_p0666c11║讚慳亦五：一、聞讚他人心常憂動；二、毀呰善人；三、自
X56n0939_p0666c12║高卑他；四、常被惡名；五、於未來世常無淨心。法慳者，
X56n0939_p0666c13║於正法生慳，欲我獨知不欲他勝，及自祕而不說。此
X56n0939_p0666c14║過有七：一、所生常盲；二、常愚癡；三、多怨中生；四、退失
X56n0939_p0666c15║聖胎；五、諸佛怨賊；六、善人遠離；七、無惡不造。今謂如
X56n0939_p0666c16║此之慳兄者比是，如何以釋法華經中最後大捨耶？
X56n0939_p0666c17║又問：如來至此云無諸慳恡，未審爾前為有是慳無
X56n0939_p0666c18║是慳耶？有乃二經何別，無亦請說其途。
X56n0939_p0666c19║○藥王品
X56n0939_p0666c20║問：此去何耶？答：下去流通，準本論文分之為五：初藥
X56n0939_p0666c21║王自行苦行力以流通，妙音教化眾生苦行力以流
X56n0939_p0666c22║通，觀音陀羅尼護眾生諸難力以流通，嚴王功德勝
X56n0939_p0666c23║力以流通，普賢及囑累護法力以流通。今問：若前科
X56n0939_p0666c24║為與此經合，故亦付囑相次而來，若云護法狀似稍
X56n0939_p0667a01║乖，勸發即護相分明，囑累則都無護相，但有佛述因
X56n0939_p0667a02║行三付三摩，重舉無慳令斆先習，菩薩所以三受三
X56n0939_p0667a03║度發言，次佛告分身令各還本土，故知護義唯在普
X56n0939_p0667a04║賢。言後品者，如餘所述。
X56n0939_p0667a05║問：何故有若干千塔？答：準僧祇律，有舍利者名為塔
X56n0939_p0667a06║婆，無舍利名曰支提。準瑜伽等，有舍利者名窣都婆，
X56n0939_p0667a07║無舍利者但名制多。塔婆訛也。
X56n0939_p0667a08║問：經云後五百歲，其義如何？答：依大集云：佛滅度後，
X56n0939_p0667a09║初、五百解脫堅固，二、五百禪定，三、五百多聞，四、五百
X56n0939_p0667a10║福德，五、五百鬬諍。今謂不應辨此。
X56n0939_p0667a11║○妙音品
X56n0939_p0667a12║問：經云爾時至劣想，何耶？答：如思益經思惟梵天菩
X56n0939_p0667a13║薩欲來娑婆，日月光佛告曰：汝應以十法遊於彼土，
X56n0939_p0667a14║一於毀譽心無增減，二聞善惡心無分別，三於愚智
X56n0939_p0667a15║等以悲心，四於上下眾生意常生平等，五於供養毀
X56n0939_p0667a16║呰心無有二，六於他闕失不見其過，七見種種乘皆
X56n0939_p0667a17║是一乘，八聞三惡道亦勿驚懼，九於諸菩薩生世尊
X56n0939_p0667a18║想，十佛出五濁生希有想。無垢稱經香臺佛誡，文勢
X56n0939_p0667a19║大同。
X56n0939_p0667a20║○觀音品
X56n0939_p0667a21║問：經云無盡意至功德之利者，文相何耶？答：此有二
X56n0939_p0667a22║解：一云經是論錯，應以菩薩而為校量，何得以佛比
X56n0939_p0667a23║量菩薩？以論云受持觀世音菩薩名者，及受持六十
X56n0939_p0667a24║二億恒河沙佛名，彼諸福平等者，有二種義：一者信
X56n0939_p0667b01║力故；二者畢竟知力故。信力復二：一者求我身如觀
X56n0939_p0667b02║音，畢竟信故；二者生恭敬心，如彼功德我亦畢竟得
X56n0939_p0667b03║故。二畢竟知者，決定法界故。法界者名為法性，彼法
X56n0939_p0667b04║性初地能證一切佛菩薩平等身故。平等身者謂真
X56n0939_p0667b05║如法身，是故佛名與觀音無差。今謂論文消經，經云
X56n0939_p0667b06║六十二億菩薩盡形供養與一時供養觀音福等，論
X56n0939_p0667b07║舉況釋尚與佛等，況菩薩耶？言佛等者，論自釋云法
X56n0939_p0667b08║身等故。若以因果相奪，而論只可云與初地八相六
X56n0939_p0667b09║十二億佛等。若與而言，雖觀音分明與究竟同，亦可
X56n0939_p0667b10║與其究竟果佛法身同等，發心畢竟二不別故。又若
X56n0939_p0667b11║依經言菩薩者，此則優劣相望以偏比圓。若論文錯，
X56n0939_p0667b12║此則不厭。等云論錯，何不云普賢品末無復後品，前
X56n0939_p0667b13║一一品皆悉列名至此囑累，何惜兩字但云後耶？又
X56n0939_p0667b14║引十輪中以地藏比彌勒，乃至文殊觀音亦不比諸
X56n0939_p0667b15║佛。若不爾者，應佛功德劣於菩薩。今謂若準論意，假
X56n0939_p0667b16║使更過六十二億至遍法界法身亦等，何但六十二
X56n0939_p0667b17║億即云劣耶？又云依論亦無爽，觀音已久成佛，而不
X56n0939_p0667b18║捨於菩薩之行示為菩薩，何得不比於佛？只如觀音
X56n0939_p0667b19║成佛國土勝於無量壽佛，佛身豈可劣於觀音耶？故
X56n0939_p0667b20║知但是勸信之語。雖經校量，以菩薩比佛亦無過咎。
X56n0939_p0667b21║今謂論文云我身如觀音者，意明念者供者即是凡
X56n0939_p0667b22║夫，尚令其信已同觀音，何妨觀音身與佛等？故知經
X56n0939_p0667b23║以法身理等，不須更將化佛國土及觀音久成以比
X56n0939_p0667b24║同異，及以勸信之語釋之。此則降於觀音之德，德實
X56n0939_p0667c01║不與六十二億菩薩盡形供福同等。若云勸信之言，
X56n0939_p0667c02║此甚迷教。若云久成可得比佛者，此亦經顯菩薩為
X56n0939_p0667c03║大，以多菩薩校之。若佛佛相校、菩薩菩薩相校，竝不
X56n0939_p0667c04║應立多少之語。若菩薩不得引佛為校量者，華嚴何
X56n0939_p0667c05║故初住菩薩過牟尼尊？他又解云：論釋成中有二釋：
X56n0939_p0667c06║一者信力，二者畢竟知力。信力有二：一求我身如觀
X56n0939_p0667c07║音畢竟信故，謂求六十二億恒河沙佛與觀音信心
X56n0939_p0667c08║無別。今謂論但云釋不云釋成，故知求我之言義當
X56n0939_p0667c09║心佛及以眾生三無差別，以是觀力念於觀音故與
X56n0939_p0667c10║佛等，故但依論不須別求他人。又云：十輪第一云：假
X56n0939_p0667c11║使彌勒、妙吉祥、觀自在、普賢類，而是上首殑伽沙諸
X56n0939_p0667c12║大菩薩，百劫中至心歸依稱念禮拜供養以求諸所
X56n0939_p0667c13║願，不如有人於一念頃至心歸依稱名供養地藏菩
X56n0939_p0667c14║薩，求所願一切悉皆速得滿足。彼乃釋云有緣所宜。
X56n0939_p0667c15║今謂經釋觀音最勝，反引地藏形之不達，二經相違
X56n0939_p0667c16║不能融通教旨。如此引者未成釋經，隨宜之言何經
X56n0939_p0667c17║不有？末足以釋優劣之妨。
X56n0939_p0667c18║問：何名長者？答：心平性直，語實行敦，齒邁財盈，名為
X56n0939_p0667c19║長者。今謂不如十德。又曰：守道自怡，寡欲蘊德，名為
X56n0939_p0667c20║居士；處位莅人，名為宰官。大莊嚴論云：若能展手施，
X56n0939_p0667c21║此手名嚴勝；受者能縮手，嚴勝復過彼。若言我施與，
X56n0939_p0667c22║是語價難量；受者言我足，難量更過彼。今謂論言甚
X56n0939_p0667c23║善，然用釋觀音，亦令縮手。只恐經意不然，使無盡意
X56n0939_p0667c24║展臂，終成未稱教旨。無盡意施寶，乃稱法施；觀世音
X56n0939_p0668a01║受財，而云愍生。何得以兩凡之破慳貪，用釋二聖之
X56n0939_p0668a02║利彼我？又引天請問：經云：施者名得利，受者名失利。
X56n0939_p0668a03║故菩薩不受，愍物而受。今謂菩薩所為，無不利物。今
X56n0939_p0668a04║經意者，縱是利物，應分偏圓，何以直云利他而已？
X56n0939_p0668a05║問：頌文如何分擗？答，於中分二：初一頌問，次二十五
X56n0939_p0668a06║頌佛答。答中分四：初三行總標許說，次十二行答名
X56n0939_p0668a07║因，次三行答行化，後七行頌歎德勸歸。初文又三：初
X56n0939_p0668a08║一行敘答總標，應諸方所名行雙說；次一行談往因
X56n0939_p0668a09║行，發願逢緣長劫修行；後一行許陳名行。次答名因
X56n0939_p0668a10║中分為九段：一除火難，二除水難，三除山難，四除刀
X56n0939_p0668a11║難，五除拘繫難，六除詛詈難。呪，囑也，以善惡之辭相
X56n0939_p0668a12║囑也，使人行事阻限於言。有作咀嚼者非此義，如巧
X56n0939_p0668a13║醫師初動其病後令痊瘉，故初著本人後令發勝意。
X56n0939_p0668a14║今謂此釋未為全當，具如阿含文也。七一行除惡人
X56n0939_p0668a15║難，八二行除惡獸難，九一行除天灾難。雲雷皷者，西
X56n0939_p0668a16║域呼為雲聲。掣電者，此方云陰陽氣擊輝。釋名云：掣
X56n0939_p0668a17║者，引也。雷，殄也。謂乍現即殄。雹者，鄭玄註禮記云：陽
X56n0939_p0668a18║為雨，陰氣脅之，凝而為雹。後七行中分之為六：一、標
X56n0939_p0668a19║五種觀：一、明大慈即能滅灾難；一、明法施能除煩惱。
X56n0939_p0668a20║大悲誡如似雷震，言警勅也。方言云：誡，備也。無畏，施
X56n0939_p0668a21║也。一、明施財；二、勸念禮。第三段、地持讚。寶雲經：菩薩
X56n0939_p0668a22║有十法名為持地三昧：一者、如地廣大無量無邊，菩
X56n0939_p0668a23║薩亦爾。二者、如地為眾生依止所欲稱意，菩薩亦爾。
X56n0939_p0668a24║三者、如地無好無惡不忻不恨，菩薩亦爾。四者、如地
X56n0939_p0668b01║受天雨，菩薩亦爾，而受諸佛法雨。五者、生艸木為眾
X56n0939_p0668b02║生所依，菩薩亦爾，一切眾生修行皆悉依之。六者、一
X56n0939_p0668b03║切種子依之而生，菩薩亦爾，生一切法。七者、能生眾
X56n0939_p0668b04║寶，菩薩亦爾，能生眾德。八者、出生眾藥，菩薩亦爾，能
X56n0939_p0668b05║出法藥。九者、大風不動眾生無虧，菩薩亦爾，諸緣不
X56n0939_p0668b06║能動。十者、師子等吼而不能驚，菩薩亦爾，諸外道等
X56n0939_p0668b07║而不能驚。非不一途而闕約教。
X56n0939_p0668b08║○嚴王品
X56n0939_p0668b09║問：善知識者，其義何耶？答：如涅槃云：佛及三乘俱名
X56n0939_p0668b10║知識，乃至十善不自殺、不教他殺等，名真知識。今謂
X56n0939_p0668b11║於法華經名知識魔。
X56n0939_p0668b12║○勸發品
X56n0939_p0668b13║他云：準普賢觀經，行此有五：一、三七日見；二、七七日
X56n0939_p0668b14║見；三、一生見；四、二生見；五、三生見。又說六法：一、嚴道
X56n0939_p0668b15║場；二、洗身；三、六時禮；四、啟請六師；五、晝夜讀誦大乘；
X56n0939_p0668b16║六、思惟甚深空法。作是觀時，即見普賢能滅百千萬
X56n0939_p0668b17║億阿僧祇劫生死重罪。今謂雖引觀經，不知此經結
X56n0939_p0668b18║於法華，亦不知令修觀法與法華觀有何別耶？亦不
X56n0939_p0668b19║知欲修法華觀，投心何所？終日徒說，竟無所歸。貧人
X56n0939_p0668b20║數寶，未足為喻，一朝冥目，色心何依？況始自經初，終
X56n0939_p0668b21║極末軸，不見一言依經立觀，寄言後輩勤學不如擇
X56n0939_p0668b22║師。余亦不愍，但依古釋，悲其悞耳。余亦不是閑其宗
X56n0939_p0668b23║途，因一觀之，見其錯失，仍錄之以為自鏡，非欲興毀
X56n0939_p0668b24║而自他故。
X56n0939_p0668c01║
X56n0939_p0668c02║五百問論下（畢）
X56n0939_p0668c03║
X56n0939_p0668c04║
X56n0939_p0668c05║
X56n0939_p0668c06║No. 939-B
X56n0939_p0668c07║
X56n0939_p0668c08║開成四年六月，於大唐台州國清寺日本新堂書
X56n0939_p0668c09║寫此本。會昌三年三月三日，付僧仁好等送上。日
X56n0939_p0668c10║本國延曆寺徒眾大德三綱，宿德耳。圓載記上。
X56n0939_p0668c11║大唐開成四年，於台州天台國清寺日本新院，書
X56n0939_p0668c12║寫此本於本學。天台人令知大師教迹，勝過別宗，
X56n0939_p0668c13║學者知之。
X56n0939_p0668c14║文永八年索秋之比，自延曆寺宗澄法印之灌頂，
X56n0939_p0668c15║借寄此書。同九年中夏之候，託當寺叡舜顯興房，
X56n0939_p0668c16║令書寫之畢。同晚夏之初，託宗成少輔公，令一校
X56n0939_p0668c17║畢。
X56n0939_p0668c18║同六月七日（于時），於東大寺尊勝院護摩堂南西新
X56n0939_p0668c19║學問所，手自書直謬字畢，為興隆佛法，勸學傳燈
X56n0939_p0668c20║也。權僧正　宗性（年齡七十一，夏﨟五十九。）
X56n0939_p0668c21║
X56n0939_p0668c22║
X56n0939_p0668c23║
X56n0939_p0668c24║
X56n0939_p0669a01║
X56n0939_p0669a02║No. 939-C
X56n0939_p0669a03║ 䟦
X56n0939_p0669a04║
X56n0939_p0669a05║古人曰：一代藏經，唯一心字註脚。況法華終窮極說，
X56n0939_p0669a06║自非觀心，則本迹玄關可由何而入乎？故今家立四
X56n0939_p0669a07║釋也，仍言前三望觀屬事。若慈恩玄贊，豈不洪愽而
X56n0939_p0669a08║淵奧乎？而毗陵造論問難之，凡五百條，雖義理繁衍，
X56n0939_p0669a09║其要亦在責義觀不備也。故曰：不見一言，依經立觀。
X56n0939_p0669a10║製論之由，其可見矣焉爾。此論舊刻疑誤甚多，讀者
X56n0939_p0669a11║病焉。惜夫希代至寶，遂棄在塵篋也。先師篤翁和尚
X56n0939_p0669a12║殫力讎訂，至其艱深者，則略箋釋，以便初學。亦惟昆
X56n0939_p0669a13║岡片玉、桂林一枝，雖未為盡善，而其美亦不可掩焉。
X56n0939_p0669a14║不肖（昌宗）叨紹其志，與本論合刻，廣于世學者。倘依
X56n0939_p0669a15║此研求，則益知觀心之為先務，而庶乎免說食之誚
X56n0939_p0669a16║矣。區區所以報先師之恩耳云爾。
X56n0939_p0669a17║寬政七年乙卯二月佛泥洹日　法孫釋（昌宗）謹識