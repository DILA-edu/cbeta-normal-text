X56n0940_p0669b01║
X56n0940_p0669b02║
X56n0940_p0669b03║
X56n0940_p0669b04║
X56n0940_p0669b05║No. 940
X56n0940_p0669b06║學天台宗法門大意
X56n0940_p0669b07║
X56n0940_p0669b08║天台沙門　行滿
X56n0940_p0669b09║今依大師教門，五時說經，八教釋義。如來出世，一代
X56n0940_p0669b10║化儀，不出此八，收攝具足。言五時者，依大經云：從牛
X56n0940_p0669b11║出乳，喻佛說十二部經，圓滿修多羅。華嚴頓教最初
X56n0940_p0669b12║之說，名第一時。次從乳出酪，喻佛從修多羅說四阿
X56n0940_p0669b13║含十二年前小乘三藏，名第二時。次從酪出生蘇，喻
X56n0940_p0669b14║佛十二年後說方等典，名第三時。次從生蘇出熟蘇，
X56n0940_p0669b15║喻佛從方等後說諸部般若，始自色心，終乎種智，皆
X56n0940_p0669b16║摩訶衍，名第四時。次從熟蘇出醍醐，喻佛從摩訶般
X56n0940_p0669b17║若說大涅槃。法華開權，同一醍醐，五味具足。法華一
X56n0940_p0669b18║乘，開前四味，會三歸一，無非佛乘，成醍醐教，獨得妙
X56n0940_p0669b19║名（云云）。言八教者，謂頓、漸、不定、祕密、藏、通、別、圓。頓等
X56n0940_p0669b20║四教，是佛化儀；藏等四教，是佛化法。會漸歸頓，更無
X56n0940_p0669b21║餘乘（云云）。藏等四教，出自天台，亦云神僧授與，亦云
X56n0940_p0669b22║大師義立。是故大經云：下智觀故，得聲聞菩提；中智
X56n0940_p0669b23║觀故，得緣覺菩提；上智觀故，得菩薩菩提；上上智觀
X56n0940_p0669b24║故，得諸佛菩提。即其義也（云云）。言三觀者，依中論四
X56n0940_p0669c01║句偈云：因緣所生法，我說即是空，亦名為假名，亦是
X56n0940_p0669c02║中道義。三觀一心中得，故云一心三觀耳。因中用心，
X56n0940_p0669c03║名為三觀；果時證得，名為三德，入祕密藏。是故經云：
X56n0940_p0669c04║安置諸子祕密藏中，我亦不久自住其中。四教用觀，
X56n0940_p0669c05║各有區分，巧拙不同。藏教拙度，折色名空，空觀猶拙。
X56n0940_p0669c06║通教巧度，體色名空，猶來入似。根有利鈍，利根菩薩，
X56n0940_p0669c07║八地已上，道觀雙流，接入初住，三觀具足。別教菩薩，
X56n0940_p0669c08║次第而修，先空、次假、後中，用前二觀為方便道，得入
X56n0940_p0669c09║中道第一義諦。別別而修，未能圓融，故云別耳。別小
X56n0940_p0669c10║別大，亦名為別，得三觀名。圓教用觀者，初心之人，一
X56n0940_p0669c11║心三觀，觀於三諦。三諦是境，名為所觀；是觀，名為能
X56n0940_p0669c12║觀。境觀具足，證三智理，初後不二。大論燋炷，即其義
X56n0940_p0669c13║也。論言：三智實是一心中得。說時次第，令人易解，故
X56n0940_p0669c14║分次第耳。涅槃、法華，同醍醐教。大之與妙，一體異名。
X56n0940_p0669c15║大師判之，涅槃稱為捃拾教，扶律說常。何者？法華開
X56n0940_p0669c16║權，三周記莂，上中下根，皆悉入實。如秋收冬藏，更無
X56n0940_p0669c17║所作。大陣已破，餘黨不難。涅槃終窮，無非常住。十仙
X56n0940_p0669c18║外道，增上之徒，廣開常宗，純陀妙義，皆以得悟。捃拾
X56n0940_p0669c19║之說，其在茲乎（云云）。摩訶止觀一部，大意不出法華
X56n0940_p0669c20║三昧之異名。依經修觀，非數他寶。期心有地，四種四
X56n0940_p0669c21║諦，簡非顯是，發菩提心。後約六即，令朱紫不濫，六位
X56n0940_p0669c22║具足，初後不二。夫言六者，簡其濫；即者，簡其顯。不同
X56n0940_p0669c23║他云即佛濫於上位，故以六即簡定發菩提心。四弘
X56n0940_p0669c24║之說，依境發心，上求下化，誓豈境？如壞驢車，正南而
X56n0940_p0670a01║遊。略述大猷，廣在諸文云。
X56n0940_p0670a02║貞元二十年十月二十日，因日本國求法僧最澄
X56n0940_p0670a03║故記。
X56n0940_p0670a04║此依大師教門，華嚴法華同是一乘之伴不異。若論
X56n0940_p0670a05║開權，華嚴別教主伴未融猶不自在，法華白牛開漸
X56n0940_p0670a06║歸頓，別教主伴即是法華白牛。一乘無別名不次第，
X56n0940_p0670a07║華嚴別教名為次第，未證白牛法華開顯皆同，頓說
X56n0940_p0670a08║前後之殊耳。
X56n0940_p0670a09║
X56n0940_p0670a10║天台宗法門大意一卷