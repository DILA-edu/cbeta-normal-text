X56n0942_p0671c01║
X56n0942_p0671c02║
X56n0942_p0671c03║
X56n0942_p0671c04║
X56n0942_p0671c05║No. 942-1
X56n0942_p0671c06║ 天台宗未決　問答十
X56n0942_p0671c07║
X56n0942_p0671c08║最澄在唐日問　䆳座主決義
X56n0942_p0671c09║一　有別教菩薩登二地已，上位迴入圓位乎？
X56n0942_p0671c10║二　通教第十地菩薩迴入圓教何位？
X56n0942_p0671c11║三　帶方便圓教為具四一。
X56n0942_p0671c12║四　造境，即中造字訓。
X56n0942_p0671c13║五　三乘入住時有優劣否？
X56n0942_p0671c14║六　小乘者，未斷所知障，亦未滿地前利他功德。
X56n0942_p0671c15║何等二利菩薩乘乎？
X56n0942_p0671c16║七　三車四車，從來有諍。今天台所傳，其車數何？
X56n0942_p0671c17║八　天台與華嚴四車同異。
X56n0942_p0671c18║九　唯識與一心同異。
X56n0942_p0671c19║十　唯識與唯心同異。
X56n0942_p0671c20║一、最澄問曰：別教菩薩三賢位究竟入初地時，即
X56n0942_p0671c21║迴入圓教初住，更不涉二地、三地（云云）。今所疑，若
X56n0942_p0671c22║有別教菩薩登二地乃至十地及等覺位，迴入圓
X56n0942_p0671c23║教位乎？
X56n0942_p0671c24║座主答曰：大師教中有其二說：一者教道說，二者證
X56n0942_p0672a01║道說。別人初地即是初住，以證道同故，更無二三等
X56n0942_p0672a02║地也。此約證道說也。教道說者，為有一分機緣，宜聞
X56n0942_p0672a03║淺深隔歷不融之法，則說十地深淺證位各異，下地
X56n0942_p0672a04║不知上地功德，但有教道無人也。
X56n0942_p0672a05║二、最澄問曰：通教第十地者名佛地，若到此地，菩
X56n0942_p0672a06║薩迴入圓教何位乎？
X56n0942_p0672a07║座主答曰：此菩薩入有二種：一、接入圓。先既得空，發
X56n0942_p0672a08║此心時，若破塵沙，位在十信；若破無明，即入初住。雖
X56n0942_p0672a09║是圓解，麤垢先落，故如此也。若至法華以開顯，即並
X56n0942_p0672a10║入初住，故云汝等所行是菩薩道也。
X56n0942_p0672a11║三、最澄問：華嚴、方等、大品等所說帶方便圓教，為
X56n0942_p0672a12║具四一，為當不具乎？
X56n0942_p0672a13║座主答曰：諸經圓說，圓人行之不隔漸，四一無殊，偏
X56n0942_p0672a14║機情隔，不能得入，隨權人增減之異，故有諸教不同
X56n0942_p0672a15║也。
X56n0942_p0672a16║四、最澄問曰：造境即中者，造字訓未得也。
X56n0942_p0672a17║座主答曰：造詣，詣於理故，即中也。圓人觀一念因緣
X56n0942_p0672a18║生心，即具一法界，一法互具，即十界百界，即三千性
X56n0942_p0672a19║相，二千正報，一千依報，三千只一念中心，悉皆具足，
X56n0942_p0672a20║情與無情，本來不二。若言二者，則一心外更有法，若
X56n0942_p0672a21║別有法，則不成圓觀。此一念依正不二，三觀觀之，並
X56n0942_p0672a22║是法界，如來藏法性，即佛性不異也。故華嚴塵剎說
X56n0942_p0672a23║法，國土說法，眾生說法也。
X56n0942_p0672a24║五、最澄問曰：三乘人同入初住時，若有優劣否？
X56n0942_p0672b01║座主答曰：疏中自云無別也。
X56n0942_p0672b02║六、最澄問曰：或人問曰：小乘者未斷所知障，亦未
X56n0942_p0672b03║滿地前利他功德，何等二利菩薩乘乎？
X56n0942_p0672b04║座主答曰：被法華開一切權同歸一實，一實外無法
X56n0942_p0672b05║無空，假中殊故，利鈍人證理不異也。
X56n0942_p0672b06║七、最澄問曰：三車四車，從來有諍。今天台所傳，其
X56n0942_p0672b07║車數何？
X56n0942_p0672b08║座主答曰：天台所傳，其車數有四，師師相傳，此義不
X56n0942_p0672b09║謬也。
X56n0942_p0672b10║八、最澄問曰：若天台所傳車數有四者，與華嚴宗
X56n0942_p0672b11║法藏師所立四車同異如何？
X56n0942_p0672b12║座主答曰：大異少同也。藏公所立四車者，相對三乘，
X56n0942_p0672b13║別立一車，即於同時有四車也。未會三乘，故天台所
X56n0942_p0672b14║傳四車，以所開三車，合能開一車，為先三後一，以為
X56n0942_p0672b15║四車。是故先三之時，一車隱三，更無一車；後一之時，
X56n0942_p0672b16║三車泯一，更無三車。是以不同彼藏公所立四車也。
X56n0942_p0672b17║九、最澄問曰：唯識與一心同異如何？
X56n0942_p0672b18║座主答曰：唯識與一心，其義不同。唯識者，未泯境故；
X56n0942_p0672b19║唯心，心境不二故。
X56n0942_p0672b20║十、最澄問曰：唯識與唯心廣狹如何？
X56n0942_p0672b21║座主答曰：唯識者亦狹亦淺。所以者何？存境故。唯心
X56n0942_p0672b22║者亦廣亦深。何以故？不存境故。
X56n0942_p0672b23║
X56n0942_p0672b24║
X56n0942_p0672c01║已上十問者，最澄𩓂還學求法。到入大唐國，向
X56n0942_p0672c02║天台山，宿台州龍興寺極樂淨土院。值遇天台
X56n0942_p0672c03║座主道䆳和尚，所學問決義如右。
X56n0942_p0672c04║大唐貞元二十一年二月二十九日
X56n0942_p0672c05║最澄并義真等記