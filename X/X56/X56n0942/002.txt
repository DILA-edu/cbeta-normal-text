X56n0942_p0672c06║
X56n0942_p0672c07║
X56n0942_p0672c08║
X56n0942_p0672c09║
X56n0942_p0672c10║No. 942-2
X56n0942_p0672c11║
X56n0942_p0672c12║圓澄疑問
X56n0942_p0672c13║一　法華為八教攝之，為不攝耶？
X56n0942_p0672c14║二　毗盧舍那經何部何時何教攝之？
X56n0942_p0672c15║三　光宅因果六義，今家所破。
X56n0942_p0672c16║四　為破因果之實體，為破邪執。
X56n0942_p0672c17║五　佛果隔生有無。
X56n0942_p0672c18║六　圓十二因緣，生滅不生滅，
X56n0942_p0672c19║七　別教傍正伏斷義，據何經論？
X56n0942_p0672c20║八　五忍次第如仁王，大師配位不相似。
X56n0942_p0672c21║九　圓人經歷二住已去歟。
X56n0942_p0672c22║十　實佛本師本時別號。
X56n0942_p0672c23║十一　一家多用四教，今更立三教，何為正義？
X56n0942_p0672c24║十二　退座五千，涅槃中收者，不見明文。
X56n0942_p0673a01║十三　私錄異聞者從誰聞法。
X56n0942_p0673a02║十四　定法在法華授記，何故初釋云彼土得聞？
X56n0942_p0673a03║十五　依法華疏，尸棄初禪。何淨名疏云：二禪王。
X56n0942_p0673a04║十六　身子六心中退是何位退？
X56n0942_p0673a05║十七　無情應發修成覺，何故不爾？
X56n0942_p0673a06║十八　苦集即滅道者，為滅苦集名道乎？
X56n0942_p0673a07║十九　六即何等聖教的出其名。
X56n0942_p0673a08║二十　唯識唯心同異二師所立，其趣如何？
X56n0942_p0673a09║二十一　法華三昧證相門。九種證相出何經論？
X56n0942_p0673a10║二十二　圓頓中道期寂光，何故實報以為其期？
X56n0942_p0673a11║二十三　體相章出六師所立，不審其人與所據。
X56n0942_p0673a12║二十四　圓伊三點，何故釋與經意異？
X56n0942_p0673a13║二十五　乘急人無戒不備，何故名為戒緩？
X56n0942_p0673a14║二十六　癡迷與無明，此二有何殊？
X56n0942_p0673a15║二十七　五品、十信差別不同，諸忍位號亦異。
X56n0942_p0673a16║二十八　見思即無明矣，何故文云二信已去斷
X56n0942_p0673a17║思？
X56n0942_p0673a18║二十九　自初品至初住可一生修證者，誰為其
X56n0942_p0673a19║人？
X56n0942_p0673a20║三十　六氣一一作氣，其如何等？
X56n0942_p0673a21║已上
X56n0942_p0673a22║
X56n0942_p0673a23║
X56n0942_p0673a24║
X56n0942_p0673b01║
X56n0942_p0673b02║
X56n0942_p0673b03║
X56n0942_p0673b04║
X56n0942_p0673b05║
X56n0942_p0673b06║
X56n0942_p0673b07║日本國三十問，謹案科直答如後
X56n0942_p0673b08║天台沙門　廣修　撰
X56n0942_p0673b09║第一疑。引籤云今法華是顯露等者，對非祕密，故
X56n0942_p0673b10║云顯露。於顯露七中，通奪而言之，並非七也；別與
X56n0942_p0673b11║而言之，但非前六。何者？七中雖有圓教，以兼帶故，
X56n0942_p0673b12║是故不同，此約部說也。彼七中圓與法華圓，其體
X56n0942_p0673b13║不別，故但簡六，此約教說也（已上文也）。今尋文意，若約
X56n0942_p0673b14║與義，則法華經同八中圓。若爾，此經亦為頓漸化
X56n0942_p0673b15║儀攝之？為不攝耶？又約奪義，則非八攝。若爾者，此
X56n0942_p0673b16║法華經為何化儀？為化法？此義如何（已上本疑）？
X56n0942_p0673b17║謹案：法華是顯露，非前七之中有華嚴一頓，與法華
X56n0942_p0673b18║同。下文云：其體不別，約部說。如文示知，故但簡六，此
X56n0942_p0673b19║約教說。今謂與義約部，奪義約宗，所疑則法華同八
X56n0942_p0673b20║中圓者，非也。只合云七中圓，以藏教中無圓故。如文
X56n0942_p0673b21║云：七中雖有圓，以兼帶故。言此經亦為頓漸化儀所
X56n0942_p0673b22║攝，奪非八者，亦應言七。問意：為何化儀？為何化法？則
X56n0942_p0673b23║攝此法華經者，尋意如此。今答：前七約部，此圓與法
X56n0942_p0673b24║華同。何以知？同一圓故，圓門內無別法施於兼，但對
X56n0942_p0673c01║帶之事，故得圓名。今法華圓與前七中圓無二無別，
X56n0942_p0673c02║但當體自圓，非相待故，猶得稱妙之意如此。若問為
X56n0942_p0673c03║何化儀？為何化法者，且云五時八教之法，如來應病
X56n0942_p0673c04║設藥，化儀即有漸、頓、祕密、不定，化法即有藏、通、別、圓。
X56n0942_p0673c05║今若約部，不論漸、頓，教中化各有儀，一一教中化各
X56n0942_p0673c06║有法，隨部對事，一一具八藏，故亦具儀法。何者？且如
X56n0942_p0673c07║鹿園是漸教，化儀本為漸人，八萬諸天便發大道，此
X56n0942_p0673c08║是密得不定之得，此教用漸法，故無頓機謂也。密不
X56n0942_p0673c09║定儀，此非教本意。所得者，機也。單用藏教宗，但是漸
X56n0942_p0673c10║一教，餘七宗皆不用。通、別、圓中用、不用，類例比知亦
X56n0942_p0673c11║如是，具如四教圖中可解。名言法華何化儀？何化法
X56n0942_p0673c12║者，此是圓教宗，化儀唯圓，化法唯頓，故稱圓頓。在法
X56n0942_p0673c13║華中獨得稱妙，如前說。餘華嚴、方等、般若，若據所化
X56n0942_p0673c14║各有儀，亦各有法教，法教之中皆具八教，但有用、不
X56n0942_p0673c15║用殊，此義應知。
X56n0942_p0673c16║第二、問：毗盧遮那經五時、四教、八所不說，為法華
X56n0942_p0673c17║前說？為法華後說？此義如何？
X56n0942_p0673c18║答：一切經題，得名不同。以大師說，不離人法喻三，或
X56n0942_p0673c19║複或單，或具足者，皆可隨名定實，以解一切經義。已
X56n0942_p0673c20║上大師意也。今經題稱毗盧遮那者，此經從教主以
X56n0942_p0673c21║題名，豈非人攝？名下定體，即有其理。毗盧遮那，西天
X56n0942_p0673c22║本號，唐翻為遍一切處。此是三身之一號，即法身如
X56n0942_p0673c23║來也。既是如來所說經義，理亦遍一切處。既一切處
X56n0942_p0673c24║總被（去聲呼）此經所攝，教必逗機，必有四種根性，於此
X56n0942_p0674a01║得悟。既有四教機根，豈不為第三時攝，方等教收？以
X56n0942_p0674a02║理撿之，即知是法華前說，并八教之中並攝。
X56n0942_p0674a03║第三、問：引光宅因果六義，謂昔因狹，位下用短；今
X56n0942_p0674a04║因廣，位高用長。今破若取昔因總判，為說華嚴頓
X56n0942_p0674a05║教因非狹，華嚴位非下，華嚴用非短，方等、般若亦
X56n0942_p0674a06║然。
X56n0942_p0674a07║徵言：若如汝判狹下短，只判得藏教一途，餘三教中
X56n0942_p0674a08║謂華嚴兼方等前三、般若前二，則可同為狹下短。若
X56n0942_p0674a09║華嚴圓、方等圓、般若圓與法華圓不別，此並是廣高
X56n0942_p0674a10║長，何以同判為狹下短？汝判諸教為狹下短，獨判法
X56n0942_p0674a11║華為廣高長，法華實如所判，且前諸教非不廣、非不
X56n0942_p0674a12║高、非不長，何以單約三藏判？如此因果六義，到今日
X56n0942_p0674a13║咸成四一，既四皆成一，何事定昔教皆狹下短，獨今
X56n0942_p0674a14║法華是廣高長？故四六二十四失，則是今家所判光
X56n0942_p0674a15║宅之失意也。
X56n0942_p0674a16║第四、問：約所疑者，謂破實體，為破邪執？
X56n0942_p0674a17║答：此義不然。所破者，只破他不解教意。只四教之中，
X56n0942_p0674a18║若如前所判，只定判得藏教通、別、圓，在前四時有廣、
X56n0942_p0674a19║高、長，何以同於藏教一判？故非也。不論破體及邪執，
X56n0942_p0674a20║可破下文。今家正釋，借彼三名，顯於妙義，因果俱異，
X56n0942_p0674a21║如文可見。若言此六義與蓮華六喻若為相對者，此
X56n0942_p0674a22║釋借彼義名，顯今家釋妙本非相對，當與法華相對
X56n0942_p0674a23║為釋意。若釋華喻，自如別論，必若義求，亦同不可思。
X56n0942_p0674a24║如因義者，一法界具九法界，是體廣如，為蓮故華，蓮
X56n0942_p0674b01║是法界，華是十界，只此一華，十界具足，故是體廣義。
X56n0942_p0674b02║九法界即佛法界，如華開蓮現，只此一華，便具佛界，
X56n0942_p0674b03║佛界豈非位高？十法界即空、假、中，如華落蓮成，明此
X56n0942_p0674b04║華有蓮能華，蓮能落能成。華喻於空，蓮喻於假，落成
X56n0942_p0674b05║喻於中。既體具三軌，此即用長，此三一不異，故稱為
X56n0942_p0674b06║妙，此因義也。如文云如此，是推義配之，非文有也。如
X56n0942_p0674b07║此相對，當意具玄文。
X56n0942_p0674b08║第五、問佛果十。如是約現生後報論九。論十者，有
X56n0942_p0674b09║現報故名為有報，無生後故亦言無報。始自初入
X56n0942_p0674b10║變易土中受法性身，既並無復隔生之義，故無生
X56n0942_p0674b11║後。二報者，疑云：無漏為因、無明為緣，生彼變易。若
X56n0942_p0674b12║無隔生者，妙覺位佛損生受時，無明為緣，所感之
X56n0942_p0674b13║身何為真實？若棄捨者，既有隔生，以何為無隔（已上
X56n0942_p0674b14║問也）？
X56n0942_p0674b15║答：如疑中云：妙覺位佛損生受時，無明為緣。此何疑
X56n0942_p0674b16║也？既云損生受，何處更有無明為緣？復云虗妄和合
X56n0942_p0674b17║所感之身？此問今都疑，非問也。未測高意何謂也？夫
X56n0942_p0674b18║生變易是無漏人，不更漏落三界內也。此人唯有界
X56n0942_p0674b19║外無明塵沙惑在，假無明是因，生於變易土。緣無明
X56n0942_p0674b20║未盡，故招變易，生四十二位。四十二位進入易，麤入
X56n0942_p0674b21║細。緣無明故，到於變易土，受法性身。一受已後，不復
X56n0942_p0674b22║是生死身，故無隔生義。不如界內果身滅亡，更受後
X56n0942_p0674b23║身。若界內果報身故，名為有報。虗妄所感，便是分段
X56n0942_p0674b24║身，非變易身，灼然無隔生義。不得疑分段生是變易
X56n0942_p0674c01║應知。
X56n0942_p0674c02║第六、問：圓教二諦，但點法性為真諦，無明十二因
X56n0942_p0674c03║緣為俗諦（文）。疑云：此十二因緣，為生滅？為不生滅？
X56n0942_p0674c04║若生滅者，何故名圓十二因緣？
X56n0942_p0674c05║答：圓教法性是真，無明十二因緣是俗。既明圓教真
X56n0942_p0674c06║俗同體，無復差別，且無明十二因緣俗，即俗而真，即
X56n0942_p0674c07║真而俗，故以真諦不異，一一法皆不生不滅故，而亦
X56n0942_p0674c08║能生能滅。以能生能滅故，故名於圓。文云不可思議，
X56n0942_p0674c09║正斯義也。若生定是生，滅定是滅者，小乘法耳。今大
X56n0942_p0674c10║乘不可思議，即生能滅，即滅能生，生滅隨機，不定之
X56n0942_p0674c11║一，故不同聲聞之二諦也。所問何故名假觀者，此法
X56n0942_p0674c12║性具一切法，何獨十二因緣？既具一切法，即是假觀
X56n0942_p0674c13║境也。達此假時，體本空故，即是空觀。觀冥中道，即中
X56n0942_p0674c14║觀也。能知世間生滅法相，如實而見，復名入假觀。三
X56n0942_p0674c15║觀不出法性，一法是真，一法能具一切法是俗。如此
X56n0942_p0674c16║真俗，故是圓宗真俗之二諦也。
X56n0942_p0674c17║第七問：諸經論中，無此傍正伏斷之文，請示誠文
X56n0942_p0674c18║者。
X56n0942_p0674c19║答：玄文云：別教非前二非後一。前二者非藏通也，非
X56n0942_p0674c20║後一者非最後圓也。此等之中正就恒沙佛法當名，
X56n0942_p0674c21║然實通諸四諦，謂四教四諦。此別教中總通緣具有，
X56n0942_p0674c22║今據次第為論不無傍正者，且當教以恒沙佛法當
X56n0942_p0674c23║名是正，餘三教中四諦是傍，四教之中修伏進斷亦
X56n0942_p0674c24║各各不同，亦一一據當教之中為正，望餘三悉是傍，
X56n0942_p0675a01║故云傍正斷也。所言初心緣諸無量發心，初正以生
X56n0942_p0675a02║滅四諦伏通見思，傍修無生無量無作，即藏通別三
X56n0942_p0675a03║種四諦也。今別教正以無生破見思，傍修別圓無量
X56n0942_p0675a04║無作，次正以無量四諦慧破內外塵沙，次亦將此慧
X56n0942_p0675a05║伏無明，次正以無作破此，此是四教之中階級次第
X56n0942_p0675a06║伏破之分。伏破之教教中分伏分破，四教相望即是
X56n0942_p0675a07║傍正。大師用義以理推顯於理自明，旨須更別求經
X56n0942_p0675a08║論覓此證據。諸經論中伏破之名處處皆有，大師准
X56n0942_p0675a09║用理絕於疑，學人應知。亦如文句中明三周中定三
X56n0942_p0675a10║根性，一周之中具有三說。彼文云各有傍正，此義亦
X56n0942_p0675a11║然。當教是正，望餘三教伏斷為傍，其理如然，豈更求
X56n0942_p0675a12║證知？
X56n0942_p0675a13║第八問：引忍位號不同者，五忍名位次第如仁王。
X56n0942_p0675a14║答：大師配位釋名，隨處取理，故有不同。仁王經據別，
X56n0942_p0675a15║法華中用義據圓。且大師立義，凡諸所釋，皆有通別
X56n0942_p0675a16║兩途。若准通釋，初伏忍名極，至等覺總名伏忍，下四
X56n0942_p0675a17║忍名亦如是。其第五寂滅忍，從初伏其伏處，煩惱不
X56n0942_p0675a18║起，分得寂滅之名，亦名寂滅忍，此是分寂滅義。餘四
X56n0942_p0675a19║亦如是。已上通釋。若別釋者，從初伏忍乃至寂滅，是
X56n0942_p0675a20║妙覺位，此即終極為寂滅忍。今依通義，故忍名處處
X56n0942_p0675a21║不同，亦是圓別位言，故使不同也。仁王中有一往義，
X56n0942_p0675a22║亦有再往義。今一往者，從十信至十向名伏，即十地
X56n0942_p0675a23║名信、順、無生三忍。據下再往中，即第十與佛同寂滅
X56n0942_p0675a24║忍，此是一往義。若再往者，於五十位中分別五忍，謂
X56n0942_p0675b01║四十心為伏，十地初三為信，四、五、六地為順，次三為
X56n0942_p0675b02║無生忍，第十與佛同為寂滅忍。言第十與佛同，此位
X56n0942_p0675b03║開兩，即等覺及妙覺也。又言今家釋但言伏，亦無信
X56n0942_p0675b04║忍者，即下文取住行向為順，文在此也。既取住行向
X56n0942_p0675b05║為順，明知取十住為信忍也。今師取住行向為順忍，
X56n0942_p0675b06║五品為伏，十信為信，即至住行向正是順忍。如此次
X56n0942_p0675b07║第，故不相違，其趣如是。文云：彼經取四十心為信忍，
X56n0942_p0675b08║今此圓位取五品為伏忍。彼經舉四五六地為順忍，
X56n0942_p0675b09║今圓位取十信為順忍。此亦是一往判，即是通途義
X56n0942_p0675b10║耳。應知圓位中伏即是信，信即是順，順即無生，無生
X56n0942_p0675b11║即是寂滅。但舉一忍名，即具初後足。今只言十信為
X56n0942_p0675b12║順忍，尚讓五品為伏忍。但如此釋，亦是據別家義。且
X56n0942_p0675b13║一途分（去聲呼）釋，而未全是圓家義。自但得圓家義，諸
X56n0942_p0675b14║不同自望不疑。
X56n0942_p0675b15║第九問：若有為門，從門證果，三德具足，不縱不橫。
X56n0942_p0675b16║因亦如是，一法門具足一切法門，通至佛地。華嚴
X56n0942_p0675b17║從初地具足諸地功德，大品初阿後荼，餘三門亦
X56n0942_p0675b18║如是，是為圓教四門相（已上本文）。牒所疑云：一地既具
X56n0942_p0675b19║諸地功德，圓人但居初位，不應歷二住已去。若經
X56n0942_p0675b20║歷者，何故云一地具諸地功德？一一字表一一位
X56n0942_p0675b21║等。
X56n0942_p0675b22║答：此圓人初發心入圓見解，用一心三觀普見始終，
X56n0942_p0675b23║一一法門無物不具，即一觀而三觀，即一心而一切
X56n0942_p0675b24║心，圓具萬德是如來藏法，名實相體具眾德，不應先
X56n0942_p0675c01║後見小分毫。此謂實相理具修行之失，若能圓見無
X56n0942_p0675c02║先後際，故初發心即具足故。所言初阿後荼，此是舉
X56n0942_p0675c03║況釋耳。雖分地位亦無地位，雖無地位地位宛然，故
X56n0942_p0675c04║增道損生分別功德所具現其相即，雖為前後前後
X56n0942_p0675c05║宛然，故涅槃經舉月為喻，月體非偏而晦朔之異，晦
X56n0942_p0675c06║朔自異非月體異，亦如初發心時具諸地功德。如疏
X56n0942_p0675c07║中言雖即具足，細尋非不明晦，此明修行之士初以
X56n0942_p0675c08║圓知此法無二無別，獨自皆是不分明晦，對機被事
X56n0942_p0675c09║明晦宛然，只為眾生未盡見思無明，故使用與差別
X56n0942_p0675c10║不應，難只令居初發心位，不容更進後後位也。今更
X56n0942_p0675c11║舉況釋示，如日本人知天台山在大唐國，尋記傳知
X56n0942_p0675c12║此是南岳弟子智者大師住處，一一事相無不分明，
X56n0942_p0675c13║即論初發心位也。若不假彼船筏進趣往去，即不可
X56n0942_p0675c14║云我到彼見了，於中進趣漸遠漸近，豈非四十位中
X56n0942_p0675c15║差別之相既到彼台山中，差別之相既到彼台山，與
X56n0942_p0675c16║元在日本國時傳見不異，此論最後位也。初傳未見
X56n0942_p0675c17║不了道元，若只傳聞不來，亦名初見亦非後見，到後
X56n0942_p0675c18║見時與初傳見不別，豈非先後一如？今圓位初後亦
X56n0942_p0675c19║復如是，不可住初心便言是後心也。故一一字表一
X56n0942_p0675c20║一位，斯理明矣。
X56n0942_p0675c21║第十疑。問：誠成三妙，是本時因，妙非跡也。（已上本文）疑
X56n0942_p0675c22║云：此等實佛，從何等如來最初發心本行大道時，
X56n0942_p0675c23║其別號如何者？
X56n0942_p0675c24║答：經曰：我本行菩薩道時。此是經自立本，何疑之有？
X56n0942_p0676a01║夫言本者，有近有遠，本通在一家宗教中，不在更引。
X56n0942_p0676a02║若欲定指，應信經語。第四卷授學無學人記品云：我
X56n0942_p0676a03║與阿難等同時於空王佛所發菩提心。且據此語為
X56n0942_p0676a04║最初發心，可不是分明。此即當經誠文，更疑也。若更
X56n0942_p0676a05║徵其遠本，經中舉微塵數，微塵數尚不可知，更求何
X56n0942_p0676a06║佛何名而發心耶？彼疏云本跡者，立本中云：今取最
X56n0942_p0676a07║初成佛時以立為本。彼舉諭釋，猶如大樹，同宗一根，
X56n0942_p0676a08║不得傳傳相指，但取最故成佛為其本也。如此經文
X56n0942_p0676a09║及疏消釋，斯理已明，可見耳。
X56n0942_p0676a10║第十一、問：判教相為六。文云：一、舉大綱乃至六、增
X56n0942_p0676a11║數明教。大綱三種：一、頓；二、漸；三、不定。此三名同，舊
X56n0942_p0676a12║義異也。疑云：一家文中多用四教判一代教，今至
X56n0942_p0676a13║此文更立三教，何為正義者？
X56n0942_p0676a14║答：此問失前大綱意。所言大綱三種，謂佛一化之中，
X56n0942_p0676a15║大途綱要之法，不出頓、漸、不定之三也。今有祕密，只
X56n0942_p0676a16║可屬佛道，祕密不傳，故無也。此大綱三法，四教之中，
X56n0942_p0676a17║一一教中，各有此三具。且如華嚴頓部，兼其一別，即
X56n0942_p0676a18║是漸，亦有不定機，如經可尋。鹿苑但漸部亦有頓，八
X56n0942_p0676a19║萬諸天是也，亦有不定機，般若亦如是。此三是佛法
X56n0942_p0676a20║之大綱，四教各各具有，知之耶？
X56n0942_p0676a21║第十二、設五千起去被移人天，不許涅槃中收者，
X56n0942_p0676a22║意謂不見明文，謂彼不收。
X56n0942_p0676a23║答：義云法華收機猶如大陳，涅槃捃拾猶如殘黨，法
X56n0942_p0676a24║華未入理在後收，但是涅槃得度之機，理然在教何
X56n0942_p0676b01║得更疑？若一一今經文對，當知相承方為是者，如佛
X56n0942_p0676b02║本說亦不妨有，譯人隨要翻之略不稍出無妨矣。
X56n0942_p0676b03║第十三疑云：私錄異聞者，今疑從誰聞法示其人？
X56n0942_p0676b04║答：此段章安稱異聞，非記大師語，故稱異聞也。　疑
X56n0942_p0676b05║者言從誰聞者，如釋籤云不關記於大師說也。有者，
X56n0942_p0676b06║謂此一段文中所擇錄異，總攬大師所傳教法一期
X56n0942_p0676b07║大意，章節科折，求古引今，決判是非。今文義周足，不
X56n0942_p0676b08║混易見，自是章安一意，故非大師如此說也。故籤云
X56n0942_p0676b09║不關記大師語也。亦不妨章安於異時處，傍參講席，
X56n0942_p0676b10║處處不一，所聞之說，故得為異。章安既自不的指其
X56n0942_p0676b11║人，傳者亦何須更覓？故不然也。言就中義門繁多，為
X56n0942_p0676b12║聞不用？為面用者？　答：此是章安一段要義。若辨同
X56n0942_p0676b13║異，明離合，四教名義，五時七階，此並是扶大師釋教，
X56n0942_p0676b14║意則證據。但所錄擇諸處義，因有相應處，便與引用。
X56n0942_p0676b15║淮章安私記異聞中，如此之說，普並可用乎？然可用
X56n0942_p0676b16║耶？然行藏之意，取探隨宜，不得一向用，不得一向不
X56n0942_p0676b17║用，又不得一向用，亦不得不簡用，其義如是。
X56n0942_p0676b18║第十四疑。問：以迦葉等既名定性，今在法華授記，
X56n0942_p0676b19║何故初釋云定性者彼土得聞故？此義如何？
X56n0942_p0676b20║答：定性者，在法華會定得授記，許其無；不在此會，亦
X56n0942_p0676b21║聞得記。如經，可知。今疏判言定性者，彼土得故者，可
X56n0942_p0676b22║以進、退消文。然聖得授記。何以故？根利、鈍故，前、後悟
X56n0942_p0676b23║理。然如是，請定所疑。餘如疏記以廣釋。若迦葉已於
X56n0942_p0676b24║法華中授記訖，故四大聲聞領解如來一代時，敢藥
X56n0942_p0676c01║草喻中如來讚述與記，更無疑也。以斯之微，甚善！
X56n0942_p0676c02║第十五、問：依法華，尸棄是初禪王。淨名疏云：望法
X56n0942_p0676c03║華序，恐是二禪王。此義如何者？
X56n0942_p0676c04║答：法華經云：娑婆世界主梵天王，尸棄大梵、光明大
X56n0942_p0676c05║梵等。疏釋云：經標梵王，復舉尸棄，似兩人。依釋論，正
X56n0942_p0676c06║以尸棄為王。今經舉位顯名，恐目一人耳。又云：光明
X56n0942_p0676c07║者，二禪天也。及淨名疏中云：望法華序，恐是二禪王。
X56n0942_p0676c08║今若從釋論取，釋棄定是初禪王。今大師經文稱梵
X56n0942_p0676c09║天王，復舉尸棄師云似兩人，亦不定判是初禪王，即
X56n0942_p0676c10║引釋論定位下云恐目一人。若尋大師意，淨名疏又
X56n0942_p0676c11║云恐是二禪王，亦不定判。何故？為尋釋論解故。今尋
X56n0942_p0676c12║意，既前云似中恐，淨名疏又云恐，此皆不定判也。若
X56n0942_p0676c13║以世界主梵天王，准經即是初禪王，便敘云初禪有
X56n0942_p0676c14║梵眾、梵輔、大梵，今舉主攝諸也。既舉大梵，即定知是
X56n0942_p0676c15║世主。既大梵是世主，故知是初禪主也。言尸棄者，彼
X56n0942_p0676c16║梵天有三位，無尸棄名。依憑釋論，故云舉位顯名，恐
X56n0942_p0676c17║目一人耳。若將位攝名，尸棄定是初禪王。若分名位，
X56n0942_p0676c18║即有兩人，尸棄即是二禪王也。二禪亦有三人，謂小
X56n0942_p0676c19║光天、無量光、極光。既云尸棄大梵是二禪王，光明大
X56n0942_p0676c20║梵即是二禪中無量光、極光天也。何以知？以義求之。
X56n0942_p0676c21║言梵者，淨義，可通諸天。二禪中諸天雖無梵名，目天、
X56n0942_p0676c22║天身莫不並淨。更據初禪，又無光明之名。既云光明
X56n0942_p0676c23║大梵，即恐是二禪天也。大師證位之人，三界諸天必
X56n0942_p0676c24║定知委。今不定判，兩處互指，皆下恐字以釋光明之
X56n0942_p0677a01║名，以二禪天名。又見大梵兩字，似初禪天名。釋論既
X56n0942_p0677a02║是西天菩薩所作，定言尸棄是王。且依釋論，心有進
X56n0942_p0677a03║退，故著似著。恐於法華疏云初禪王，淨名疏云是二
X56n0942_p0677a04║禮王，但尋文取意，即既相違，具如上敘。
X56n0942_p0677a05║第十六問：身子六心中退，是何位退？
X56n0942_p0677a06║答：據本業經云：即十住中第六住退，亦示實行故退，
X56n0942_p0677a07║非實退也。何者？從十信至初住即不退，今言至六住
X56n0942_p0677a08║中猶況於下輩也。彼本業經云：七住已前名為退分，
X56n0942_p0677a09║若不值善知識者，若一劫乃至十劫退菩提心，如淨
X56n0942_p0677a10║目天子、法才王子、舍利弗等，欲入第七住，其間值惡
X56n0942_p0677a11║知識因緣退故，入凡夫不善惡中，乃至廣說，具案彼
X56n0942_p0677a12║經。起信論疏云：但是權教，非實退也。天台意權必引
X56n0942_p0677a13║實，況進名信為住，此但諸家立義各異，任彼所言亦
X56n0942_p0677a14║不應有是非，今並是據名約理消通，未有見機人也。
X56n0942_p0677a15║准大論謂十信中位位皆有退義，至第十信成就時
X56n0942_p0677a16║便進入初住，入住位即不退也。故本業經云：言身子
X56n0942_p0677a17║六住退者，權引實，恐下
X56n0942_p0677a18║第十七、說圓頓觀文，一色一香無非中道。疑云：若
X56n0942_p0677a19║三身性遍諸法者，何故在有情身有知覺義，在非
X56n0942_p0677a20║情身中無耶？有情發修成佛，無情亦應發修成覺，
X56n0942_p0677a21║何故不爾？又約戒罪福不同，微如何耶者？
X56n0942_p0677a22║答：輔行記中已引釋佛性具三身，不可獨云有應身
X56n0942_p0677a23║性。若具三身，法身許遍，何隔無情？二、從體。三身相即，
X56n0942_p0677a24║未甞相離。如如法身遍一切，佛性該有情。此土有言：
X56n0942_p0677b01║青青翠竹，總是法身；鬱鬱黃華，無非般若。先賢教語，
X56n0942_p0677b02║非是悞虗。理事相遊，故有此說。圓教緣於實相，造境
X56n0942_p0677b03║即中，無不真實。故云：繫緣亦是法界，一念亦是法界，
X56n0942_p0677b04║何甞相離？何以故？圓體具故。不簡有情、無情，同一法
X56n0942_p0677b05║體故。若簡無情是法體，即偏非圓也。今疑有情有發、
X56n0942_p0677b06║修、成佛義，無情無者不爾。無情亦發、修、成佛。何者？是
X56n0942_p0677b07║隨有情成佛故。一成、一切成，何甞簡無情？若言無情
X56n0942_p0677b08║不發、修、不成佛，有情亦不發、修、亦不成佛。何以故？俱
X56n0942_p0677b09║不發故。一發、一切發，體不相離故。今說但同一體上
X56n0942_p0677b10║求，不須外覓。外覓即遠，約體易見。且如人耳目是有
X56n0942_p0677b11║情，亦自是無情，更何須外計？何者？重約事釋。亦有情
X56n0942_p0677b12║能為無情，無情能為有情，有情、無情，更互有無。故四
X56n0942_p0677b13║大能成於身，即身為四大所成也。身是有情，四大是
X56n0942_p0677b14║無情。即此身全是有情，即此身全是無情。此身若發
X56n0942_p0677b15║修成佛，四大亦同發修成佛也。此有情無情，俱發俱
X56n0942_p0677b16║成。故云：一發一切發，一成一切成。更何疑於無情不
X56n0942_p0677b17║發耶？更何疑殺不得罪，何輕何重也？今若殺此有情
X56n0942_p0677b18║無情，俱重俱輕，其義如是。故淨名曰：是身無知，如草
X56n0942_p0677b19║木瓦礫。豈非全是無情？雖同草木瓦礫，而為五蘊所
X56n0942_p0677b20║持，即有情也。內身既爾，外境咸然。是故如來修業感
X56n0942_p0677b21║成之身，一切無情草木，隨所至方，悉皆傾頭向眾會。
X56n0942_p0677b22║先化內無情成佛，而外無情是所依故。以所依故，有
X56n0942_p0677b23║內無情，悉同成佛也。妙記云：法身何嘗不遍？法身不
X56n0942_p0677b24║獨未甞離報應之不單，須得其本。本法身既具一切
X56n0942_p0677c01║法，明知報應悉具一切法。以一切具故，不隔情無。如
X56n0942_p0677c02║先說，何不得重者？且如帛錢，體是無情，盜之滿之，得
X56n0942_p0677c03║波羅夷。此豈非有情耶？亦望有情為至故犯。此豈非
X56n0942_p0677c04║有情無情合，而有此罪？亦如身與四大合故，殺戒亦
X56n0942_p0677c05║爾。以情無情合故，殺即得重。若斬截死屍，不得殺罪。
X56n0942_p0677c06║豈非無情不犯重乎？其理如此，智者熟思之。彌陀佛
X56n0942_p0677c07║土，水鳥樹林，皆能說法，便具上不能的犯。一樹一石，
X56n0942_p0677c08║定成佛而說法乎？
X56n0942_p0677c09║第十八疑云：引文云：陰入皆如，無苦可捨；無明塵
X56n0942_p0677c10║勞，即是菩提，無集可斷；邊邪皆中正，無道可修；生
X56n0942_p0677c11║死即涅槃，無滅可證。　答：已下文談於圓常無極
X56n0942_p0677c12║之體，即此陰入便是法身，故無苦可捨，無明塵勞
X56n0942_p0677c13║即是菩提。淨名云：塵勞之儔，皆如來種。故圓機之
X56n0942_p0677c14║人無心而斷煩惱，但觀一法界，麤惑自去，真諦自
X56n0942_p0677c15║顯。故　答論中冶鐵成銅，麤垢自落，非故意先除
X56n0942_p0677c16║也。是以煩惱即菩提，諸業即解脫，生死即涅槃。吾
X56n0942_p0677c17║今此身即是常身，不老不死。體既如是，更有何集
X56n0942_p0677c18║所合斷之？更有何道而合修之？更有何滅而合滅
X56n0942_p0677c19║之？無邊邪觸，境皆中中，不分而分，分而不分，圓滿
X56n0942_p0677c20║若此，自在轉變，無所𦊱礙，其義如是。澄神靜思之，
X56n0942_p0677c21║可得之即圓體也。今據疑情云：所定苦集即滅道
X56n0942_p0677c22║者，為滅苦滅集名道乎？
X56n0942_p0677c23║答：此問是藏教意，故非即是。所言即是滅道者，圓意
X56n0942_p0677c24║既言即是，亦即不是。何以故？煩惱菩提各各別故。即
X56n0942_p0678a01║是者，菩提煩惱體非二故。以體具故，能即是、能即不
X56n0942_p0678a02║是。何者？圓體之上能應萬機，凡有機召悉皆赴之。藏
X56n0942_p0678a03║中作生滅說，通中作無生說，別中作次第說，圓中作
X56n0942_p0678a04║不次第說。若次第說，除苦斷集、修道證滅，折說體說、
X56n0942_p0678a05║說空說假、說中說圓、說權說實，說一一執定者，即可
X56n0942_p0678a06║云苦集滅道定有如此。引起信論中大海水因風波
X56n0942_p0678a07║動，大海水即圓法，百川同歸復本名故。此喻法身本
X56n0942_p0678a08║體實相一法，因風波動即是隨機赴應。又云眾生自
X56n0942_p0678a09║性清淨心因無明風動，釋眾生自性清淨心者，即正
X56n0942_p0678a10║因理實。此實體不動，隨境起惑故，動即非寂，故即眾
X56n0942_p0678a11║生起業處。若動不妨寂、寂不妨動，體明一如，故無煩
X56n0942_p0678a12║惱即菩提也。此義如是。
X56n0942_p0678a13║第十九疑。問：六即云藏等三教所明歷位，各有證
X56n0942_p0678a14║文，今此六即義致圓滿，未見經論誠文，何等聖教
X56n0942_p0678a15║的出其名？請示者。
X56n0942_p0678a16║答：涅槃一論，師分六釋。又三因正性，出自大經。正因
X56n0942_p0678a17║之性，豈非理即？緣因之性，豈非觀行即？了因之性，豈
X56n0942_p0678a18║非究竟即？見經文中，有此三因之性，豈非名字即？信
X56n0942_p0678a19║有此理，依行向修，斷煩惱諸分分果，案揩入位，豈非
X56n0942_p0678a20║相似即？得聖人氣分，斷四十一品無明，豈非分真即？
X56n0942_p0678a21║故止觀文中，引貧女寶藏為論師，以六即通釋，更何
X56n0942_p0678a22║疑也？若疑不見即字，故覓誠文。今即還取涅槃三佛
X56n0942_p0678a23║性義，即三即有文，餘三即案義。大師又引釋論五菩
X56n0942_p0678a24║提證，豈之非有文？懿實若斯，更求何文？即是大師說
X56n0942_p0678b01║義，具書進上。文云：有文有義，常人用之；無文有義，智
X56n0942_p0678b02║者用之；無文無義，愚者用之。故四依中，依義不依語，
X56n0942_p0678b03║依了義不依了義也。南山宣律師云：以理為正。彼引
X56n0942_p0678b04║五百羅漢論，先敘根本，次及句義。復觀法師語曰：以
X56n0942_p0678b05║意方便，度用今文。天台大師尋所用義，亦合斯矩。況
X56n0942_p0678b06║大師證，復說有過。於是文云：說己心中所證法門，實
X56n0942_p0678b07║非聰講量次比。幸與修多羅合，故引為證。故文云：無
X56n0942_p0678b08║文有義，智者用之。又如金光明疏云：古云：俗諦有文
X56n0942_p0678b09║字，真諦無文字。大師云：真諦有文字，依俗諦無文字。
X56n0942_p0678b10║何以故？若無真理，俗何所依？故知一切文字皆從真
X56n0942_p0678b11║而生故。此是立義，異古來聞。若非法華方便陀羅尼
X56n0942_p0678b12║力，誰敢如此顛倒宣說，使理炳然，有無不濫？今之六
X56n0942_p0678b13║即大師證說，更何疑也？若傍有人不肯信者，自是闡
X56n0942_p0678b14║提一輩，非菩薩說無。一切文字皆是可說，一切文字
X56n0942_p0678b15║皆不可說。如此之理，十聖三賢仰信而已。執瓦礫者，
X56n0942_p0678b16║寧知瑠璃乎？
X56n0942_p0678b17║第二十疑，問唯識唯心義。輔行云：一者唯識，謂一
X56n0942_p0678b18║切唯心。二者實觀，謂觀真如。唯識歷事，真如觀理。
X56n0942_p0678b19║疑云：唯識唯心，其趣全同，更無差別。䆳和尚所判
X56n0942_p0678b20║唯識唯心，其義不同。唯識者，未泯緣境故。唯心，心
X56n0942_p0678b21║境不二故。唯識者，亦狹亦淺。所以者何？存境故。唯
X56n0942_p0678b22║心者，亦廣亦深，以不存境故。已上䆳和尚釋今所
X56n0942_p0678b23║據疑情，謂其義全異。二師所立，其趣如何？
X56n0942_p0678b24║答：唯識、唯心，輔行記中釋是別義，非是同義，但媿尋
X56n0942_p0678c01║文未審耳。文云：一者、唯識，謂一切唯心；二者、實觀，謂
X56n0942_p0678c02║觀真如。唯識歷事，真如觀理。此謂心是主，識是心家
X56n0942_p0678c03║用，用故是事，主故是真，從主起用，故稱一切唯心。此
X56n0942_p0678c04║兩義從來差別非一，故𨗉和尚解云：唯識者，未泯境
X56n0942_p0678c05║故；唯心者，心境不二故。即是泯其識境歸心，故不二
X56n0942_p0678c06║了。即是輔行中真如，即心王、心所，內外合故，故稱不
X56n0942_p0678c07║二。若未泯境，故是未合；若未合時，炳然是二。言唯識
X56n0942_p0678c08║者，亦狹亦淺者，狹者，從心起用，一心對一境，故是狹；
X56n0942_p0678c09║淺者，未泯境故，以存境，故是淺。言唯心者，亦深亦廣
X56n0942_p0678c10║者，此心王是能應萬機，非一非二，故是廣；此心能會
X56n0942_p0678c11║眾境，同歸不二，不二之理，極至淵底，故是深也。二師
X56n0942_p0678c12║解義，理實相扶，炳然不異，請細心會之。
X56n0942_p0678c13║第二十一疑。問：法華三昧證相之門，約上中下，各
X56n0942_p0678c14║出三品，三品合九疑，情情證相，必當須依佛菩薩
X56n0942_p0678c15║說，未知此等證相，出何經論？
X56n0942_p0678c16║答：佛無二法，但隨眾生相而有眾多，以眾生種類若
X56n0942_p0678c17║干，階級悉異故。今修道次位萬途，一一苦啟二見，於
X56n0942_p0678c18║眾生未識，唯佛獨有心，所以將可知之法說。尚眾生
X56n0942_p0678c19║從初發心、五停心、別想、總想、四向、四果、三賢、十聖、等
X56n0942_p0678c20║覺、妙覺、立初、立後階位差分，若更於事細分，非說能
X56n0942_p0678c21║了，粗陳總別念處、四向、四果，況於初果更開十八學
X56n0942_p0678c22║人、三賢、十聖、五十二位悉大綱，非謂佛法只定如致
X56n0942_p0678c23║故。約眾生塵勞之門非一，略指八萬四千，約對此為
X56n0942_p0678c24║憑，故云八萬四千法門也。若具足說，或有人聞，心則
X56n0942_p0679a01║犯亂，狐疑不信，此之謂也。今師謹案：修證略述三三
X56n0942_p0679a02║九階位，近程其問，細派亦復應有多種，今乃粗說耳。
X56n0942_p0679a03║正法如是，豈可以定一求，更結餘疑，言須依佛菩薩
X56n0942_p0679a04║也？大師的承佛旨，親稟靈山，有說更疑，復更却求餘
X56n0942_p0679a05║證，故不應也。如何見有文者生，無文者死？應知實相
X56n0942_p0679a06║之理，本無名字，如來逗機，赴四教名字說，本體既非
X56n0942_p0679a07║一物，何處而有眾多？教開五七九乘，定從何處生出？
X56n0942_p0679a08║今師只作三三九說，故不應疑。但從理具，不可單求
X56n0942_p0679a09║事相，具如上說。勸莫疑師，莫疑法。
X56n0942_p0679a10║第二十二疑。問：引文云為明菩薩清淨大果報故，
X56n0942_p0679a11║說是止觀者，行順中道，即有勝妙果報。記文云果
X56n0942_p0679a12║報者，在實報無障礙土，必方便有餘。外者疑云：圓
X56n0942_p0679a13║頓中道期寂光土，何故實報以為其期？順道法愛
X56n0942_p0679a14║為因，無明為緣，生彼土故，非所期果也。
X56n0942_p0679a15║答：圓觀修行理本期於常寂，餘所期故，如所問合為
X56n0942_p0679a16║總。圓見約行進修，為此無明為緣故，任運受果報生，
X56n0942_p0679a17║非本期也。若據圓觀中道，即不生彼實報修行之便，
X56n0942_p0679a18║路次逕過，非故過也。何以故？四十一位分分斷分分
X56n0942_p0679a19║證，此斷此證故在實報土中。若最後一品盡入妙覺
X56n0942_p0679a20║即是寂光，若圓說初後不二，初發心便是寂光。何故
X56n0942_p0679a21║居實報者，如前說。且界外三土，方便有餘土，即二乘
X56n0942_p0679a22║所居；實報無障礙，即三賢十聖所居。故仁王經云：三
X56n0942_p0679a23║賢十聖住果報，唯佛一人居淨土。即此義也。又此四
X56n0942_p0679a24║土，竪論次第應爾，橫論亘彼八方。今如此說者，約機
X56n0942_p0679b01║悟淺深，隨根性對說。若以圓常一理本非橫竪，只一
X56n0942_p0679b02║土中備有四土不離同居，即上界三土宛然。如文云：
X56n0942_p0679b03║我實見此土安穩，天人常充滿，而見尊常在靈鷲山
X56n0942_p0679b04║及餘諸住處，共大菩薩聲聞眾圍遶說法。即方便土
X56n0942_p0679b05║相也。又觀見娑婆如瑠璃為地坦然平正，諸臺樓觀
X56n0942_p0679b06║眾寶所成，純諸菩薩咸處其中。此即言娑婆是實報
X56n0942_p0679b07║也。只此淨穢同居土中既是實報，定非即是寂光。為
X56n0942_p0679b08║分別令人易解故，分為四相說，亦凡聖階漸作次第
X56n0942_p0679b09║說。若一圓觀中道，不可思議法中即不可說不可示，
X56n0942_p0679b10║況復論所期土處有是非耶？
X56n0942_p0679b11║第二十三、疑問引文，釋不縱不橫義。大小乘師各
X56n0942_p0679b12║有三者：
X56n0942_p0679b13║答：此明其各是偏證，非圓意也。此是依義立。又明此
X56n0942_p0679b14║三解，若不識圓，將法偏況顯出圓理。若欲得經論所
X56n0942_p0679b15║出，但尋上品師之文出處，便依此等六釋。大小六師，
X56n0942_p0679b16║即古輩先德人師立義，皆有二意：大、護謙故，不出其
X56n0942_p0679b17║人；二、簡繁從要故，義用是急，人名是傍。若要須微求
X56n0942_p0679b18║出經論處，且當宗學人，大唐一國皆同稟一實見，悉
X56n0942_p0679b19║信大師所錄，依教奉行。文外餘詞，大師不通，致令後
X56n0942_p0679b20║學並不根尋。必經論有者，任撿經論而自傳錄，亦如
X56n0942_p0679b21║大論數有其例。彼論云：又有人云：如此等例不少，亦
X56n0942_p0679b22║譯人簡要，以理為正。餘意屬事門故收，何必須成覺
X56n0942_p0679b23║也？且當宗中如此之例亦復不少，何但此一收也？知
X56n0942_p0679b24║之。
X56n0942_p0679c01║第二十四疑問。三點圓，伊不縱不橫，不並不別。舉
X56n0942_p0679c02║橫川走火火縱橫，縱橫並並別。
X56n0942_p0679c03║答：今見疑問，不見用法，單見事求，何也？本此圓伊三
X56n0942_p0679c04║點，元喻三德法身。案光明疏：凡一十箇三法，皆一三
X56n0942_p0679c05║無異。在果時，謂三德、三身、三解脫；在因時，云三德、三
X56n0942_p0679c06║煩惱、三識等。如此之三法，一一此中，體不相離。三一
X56n0942_p0679c07║身三，身三不定，離則非一，合亦非三，名不可思議之
X56n0942_p0679c08║三一也。即舉圓伊以為其喻，三因以比其功耳。若云
X56n0942_p0679c09║橫川，即竪四教意；若云走火，即橫四教意。如此分橫
X56n0942_p0679c10║竪，故非圓法。我今如來藏智三德法身，何甞次第？何
X56n0942_p0679c11║甞不次第？何甞偏？何甞圓？何甞不偏？何甞不圓？今此
X56n0942_p0679c12║圓中，其法如此，故能次第、能不次第、能偏、能圓，故名
X56n0942_p0679c13║不可思議。如圓伊三點，其法如是，今不見法，況但見
X56n0942_p0679c14║事求？故云非宜也。文中云：三點具足，即成圓伊。如今
X56n0942_p0679c15║但取一點自體相即，那得非得伊？非伊何得不縱不
X56n0942_p0679c16║橫？只是一分點字。若如此見，無情只說一點，何處有
X56n0942_p0679c17║三？若爾，何只有一身，無三身也？只有一德，無三德也？
X56n0942_p0679c18║眾生只有一性，無三性也？只有一煩惱業，無三業也？
X56n0942_p0679c19║如此三數，邐迆配之，但此一而二三也。若云秤互相
X56n0942_p0679c20║即，只得其名，此何名也？此名何所召？召何理也？若言
X56n0942_p0679c21║橫川走火，亦復點字者，亦非也。本將偏以顯圓，明橫
X56n0942_p0679c22║川走火非；今將點字稱雖難，此何顯名？故知非也。古
X56n0942_p0679c23║德釋祕密藏云：解脫之法，亦非涅槃；如來之身，亦非
X56n0942_p0679c24║涅槃；摩訶般若，亦非涅槃；釋三法各異，亦非涅槃。我
X56n0942_p0680a01║今安住如是三法，為眾生故，名入涅槃。如世伊字，三
X56n0942_p0680a02║點若並，則不成伊，縱亦不成。更舉喻釋，如摩醯首羅
X56n0942_p0680a03║面上三目，乃得成伊。三目三相：一、在額上；二、如人眼。
X56n0942_p0680a04║故舉此況伊也。三點若別，亦不成伊，故結云我亦如
X56n0942_p0680a05║是。今故只取一點作不互，為不縱不橫義。云今釋與
X56n0942_p0680a06║經異者，具如先述。應知仁者用心，大論取意太過，失
X56n0942_p0680a07║圓伊義。今若作此釋，只得一點，不得三點。若爾，與為
X56n0942_p0680a08║論，只單得一分法身，並無報應；只云一分能應德，般
X56n0942_p0680a09║若、解脫並無。此是孤獨解脫，無諸權用。聲聞一法尚
X56n0942_p0680a10║非具足，況如來圓常耶？
X56n0942_p0680a11║第二十五疑。問：引文云：乘戒四句：破事戒，受三惡
X56n0942_p0680a12║身；持理觀，見佛得道。又案持相文云：前來諸戒，律
X56n0942_p0680a13║儀防止，故名不具足；中道之戒，無戒不備，故名具
X56n0942_p0680a14║足。又云：理觀觀心，論持戒者，具足能持上十戒也。
X56n0942_p0680a15║疑云：若准此文，乘急之人，無戒不備，何故名為戒
X56n0942_p0680a16║緩，亦名為破事戒受三惡身者？
X56n0942_p0680a17║答：以理觀觀心，具足持十戒者，理中無造作，何論持
X56n0942_p0680a18║破？又云：中道之戒，無戒不備。此理與中道，左右異名，
X56n0942_p0680a19║無二體也。既無造作，但名理戒。持之是乘，乘於此乘，
X56n0942_p0680a20║見佛聞法。而事戒律儀之中，違犯七聚。以違犯事戒
X56n0942_p0680a21║故，的須受三惡身。何以故？違事戒故。以乘急故，於惡
X56n0942_p0680a22║道身，見佛聞法。今問：乘急之人，無戒不備，何故名戒
X56n0942_p0680a23║緩者？　答：單觀此乘緩事戒否。乘戒兩事各別，體不
X56n0942_p0680a24║相關，不得將乘戒為事戒。故四句中，各具乘緩急義。
X56n0942_p0680b01║為（去聲呼）有緩急故，報有昇沉。乘是理戒，戒是事戒。若
X56n0942_p0680b02║事理合持，是第一句受人天身，於華嚴中見佛聞法，
X56n0942_p0680b03║豈有三惡道受？餘如常談。今何事事單守一理？既無
X56n0942_p0680b04║造作，此理何所至到？若爾，此理具無記之體，守此為
X56n0942_p0680b05║三惡之根，何謂是持？戒不應爾。
X56n0942_p0680b06║第二十六疑。問：引文云：無明癡惑，本是法性，以癡
X56n0942_p0680b07║迷故，法性變作無明，起諸顛倒等。疑云：癡迷與無
X56n0942_p0680b08║明，此二有何殊？而云癡迷故，法性作無明？又元初
X56n0942_p0680b09║無明，為從法性起？為從法性外起？若法性起，法喻
X56n0942_p0680b10║不合；若外起者，無明癡迷，法本非法性也。又元初
X56n0942_p0680b11║法性，由何等因緣而起癡迷也？
X56n0942_p0680b12║答：此難意太過。文云：無明癡惑，本是法性。以癡迷故，
X56n0942_p0680b13║法性變作無明，起顛倒善不善等。彼舉喻，如寒來結
X56n0942_p0680b14║水為氷，水本非氷，被寒所加。法性本非癡迷，被無明
X56n0942_p0680b15║所加，變作癡迷。迷生故，造作諸惡業，如寒。寒重故，以
X56n0942_p0680b16║水結成氷。所問為癡迷與無明，此亦何殊者。　答：無
X56n0942_p0680b17║明與法性，淨穢無乖的。迷悟論，此即無二。元理既一，
X56n0942_p0680b18║無明與癡迷，不是兩物。何名無明？何名癡迷？　答：觸
X56n0942_p0680b19║事不知，名為無明。只緣觸事不知，名之為癡。以癡不
X56n0942_p0680b20║知故，不識是非，故名為迷。為此無明，不知不識，不知
X56n0942_p0680b21║是，不識非，造作諸業，招生死果，十二因緣，三世輪轉，
X56n0942_p0680b22║此即是迷。若法性者，本是清淨，一如真諦，諦備萬德，
X56n0942_p0680b23║不是癡迷。今只為無明所覆，法性不明，全此法愛作
X56n0942_p0680b24║無明。無明若明，朗然大照，此無明全是法性，此法性
X56n0942_p0680c01║全是無明。何以故？迷故、悟故。下文云：無明即是法性，
X56n0942_p0680c02║見思破即是無明破，無明破即是見法性，何曾是二？
X56n0942_p0680c03║如人迷東為西，至可悟時，即上來迷西處便是東，無
X56n0942_p0680c04║別東也。不得離無明外覓法性，不得離法性外別覓
X56n0942_p0680c05║無明。先問：元初癡迷，為從法性起？為法性外起？此合
X56n0942_p0680c06║即是兩體。更喻說，如一人具解種種妓，得種種名，尅
X56n0942_p0680c07║名定實，非二人也。應知不得言從四句起，皆妄計也。
X56n0942_p0680c08║中論所破（云云）。
X56n0942_p0680c09║第二十七、疑問五品十信差別不同，諸忍位號亦
X56n0942_p0680c10║異者。
X56n0942_p0680c11║答：五忍名位次第，如仁王大師配位釋名，隨處取理
X56n0942_p0680c12║故有不同。仁王據別，法華中用義據圓，大師立義具
X56n0942_p0680c13║准經文。法華經中所列五品十信，文相挌量非不分
X56n0942_p0680c14║明，乃約如來在世滅後之異。佛世時四信弟子，佛滅
X56n0942_p0680c15║後名五品弟子。若約修證論，其階位無差別。大師云：
X56n0942_p0680c16║約佛世滅後之異耳。又云：初隨喜品是入信心位，分
X56n0942_p0680c17║一品為兩心，五品即十信心，即是鐵輪六根清淨位
X56n0942_p0680c18║也。已上並是大師說法意，應𠗦取解，何更搆疑？若於
X56n0942_p0680c19║大師至疑更從誰受法耶？言忍位不同者，大師立義，
X56n0942_p0680c20║凡諸所釋皆通別兩途。若准通釋，初伏忍名極，至等
X56n0942_p0680c21║覺總名伏忍，下四忍亦如是。其第五品寂滅忍，從初
X56n0942_p0680c22║伏忍隨其伏處煩惱不起，分得寂滅忍之名，亦寂滅
X56n0942_p0680c23║忍，此是分寂滅義。餘四亦如是。已上通釋。若別釋者，
X56n0942_p0680c24║從初伏忍終至寂滅是妙覺位，此則終極為寂滅忍
X56n0942_p0681a01║也。今依通義，故忍名處處不同，亦是圓別異故不同
X56n0942_p0681a02║也。仁王中有一往義，亦有再往義。一往者，從十信至
X56n0942_p0681a03║十向名伏忍，即十地名信順無生三忍。據下再往中，
X56n0942_p0681a04║即第十與佛同為寂滅忍，此是一往義。若再往者，於
X56n0942_p0681a05║十地中分別五忍，謂前四十心為伏，十地初三為信，
X56n0942_p0681a06║四五六地為順，次三為無，第十與佛同為寂滅忍。言
X56n0942_p0681a07║第十與佛同者，此位開兩，即等覺菩薩及妙覺也。又
X56n0942_p0681a08║言今家釋但言伏亦無信忍者，下文取住行向為順，
X56n0942_p0681a09║文在此。既取住行向為順，明知取十信為信忍也，此
X56n0942_p0681a10║理明（矣）。今取住行向為順忍，五品為伏為信，即至住
X56n0942_p0681a11║行向正是順忍。如此次第故不相違，其趣如是望不
X56n0942_p0681a12║疑也。若圓位中初伏即是後寂滅，即信即順即寂滅，
X56n0942_p0681a13║但舉一忍名即具初後，是但得圓宗意，諸不同自更
X56n0942_p0681a14║何疑也。
X56n0942_p0681a15║第二十八疑。問：引文破法遍中，見思即是無明，無
X56n0942_p0681a16║明即是法性。疑云：見思惑即無明，何故文云初信
X56n0942_p0681a17║斷見，二信已去斷思惟惑，八、九、十信斷界內外塵
X56n0942_p0681a18║沙惑也，十信已去斷無明。又見思等即無明者，初
X56n0942_p0681a19║信位應見中道，何故待至初住方得見乎？輔行釋
X56n0942_p0681a20║意不明者。
X56n0942_p0681a21║答：止觀本文中總相說，亦名圓說。輔行中別相說。總
X56n0942_p0681a22║相說者，見思即無明，同一體故。只為有無明故，便生
X56n0942_p0681a23║見生思。若無無明，見思無處生。無明本是法性，只為
X56n0942_p0681a24║迷故，法性變作無明。無明若明，法性即顯。法性若顯，
X56n0942_p0681b01║無明即破。無明破，即見法性入實相空。既入實相，何
X56n0942_p0681b02║法不空？與非破遍，何也？輔行中別相說者云：若從文
X56n0942_p0681b03║說，見思障真，無明障中。若從意說，見思之外，無別無
X56n0942_p0681b04║明。何者？體法性，見思豈離法性？故云亦即法性。何故？
X56n0942_p0681b05║以同體故。如此銷釋，甚為分明。不測高意，如何取別？
X56n0942_p0681b06║稱意不明，請細尋之（云云）。
X56n0942_p0681b07║第二十九疑。問：引文云：始自初品終至初住，一生
X56n0942_p0681b08║可修一生可證者，誰為其人？若龍女是。應先世種
X56n0942_p0681b09║修，非一生修證之例也。又引起信論云：是菩薩或
X56n0942_p0681b10║示超地速成正覺，以為怯弱眾生故，說於無量阿
X56n0942_p0681b11║僧祇劫當成佛道。又云：以為懈怠眾生故，示如是
X56n0942_p0681b12║無數方便不可思議。而實菩薩種性根等、發心亦
X56n0942_p0681b13║等、所證亦等，無有超過之法，以一切菩薩皆經三
X56n0942_p0681b14║阿僧祇劫故。但隨眾生世界不同，所見所聞根欲
X56n0942_p0681b15║性異，故示所行亦有差別者。
X56n0942_p0681b16║答：如此二說本非相乖，只為機悟不同。如來種種方
X56n0942_p0681b17║便，為對懈怠眾生說佛道長遠，久受勤苦方可得成，
X56n0942_p0681b18║為治厭長眾生，故云佛道易得。然諸佛一法本無長
X56n0942_p0681b19║短亦非難易，皆是隨機性也。為怯弱者說法長劫，故
X56n0942_p0681b20║下文證為懈怠者示。如是無數方便不可思議，而實
X56n0942_p0681b21║菩薩根性發心所證並皆俱等，此文證上上機也。有
X56n0942_p0681b22║言無有超過之法，一切菩薩皆經三阿僧祇劫者，此
X56n0942_p0681b23║證隨機說法示中機也。所所但隨眾生世界不同，故
X56n0942_p0681b24║所見所聞根欲性異，故示所行亦有差別者，此即俱
X56n0942_p0681c01║證頓漸之機，是悉檀隨機性施益之義也。釋隨眾生
X56n0942_p0681c02║世界不同者，即有三五七九乘機緣不同也，釋隨云
X56n0942_p0681c03║文明矣。斷見者，約機且分四品，謂上上、上中、下上。上
X56n0942_p0681c04║機乘上，上乘即見實相理，具一切佛法無缺少也，即
X56n0942_p0681c05║圓頓入也。上機見實相事，一切法無非實相，故此人
X56n0942_p0681c06║得事不同理，謂須假緣修方便，顯出此理次第修行，
X56n0942_p0681c07║故此別教也。中機見體法空真，下下機折空真，隨見
X56n0942_p0681c08║聞處悟解脫破惡故，是對治也；隨見聞處歡喜，是為
X56n0942_p0681c09║人也；隨見聞處得入理，是第一義也。故立根欲性異，
X56n0942_p0681c10║根即世界，欲即為人，性即對治，異即第一義也。願見
X56n0942_p0681c11║長者示長，願見短者云短，如此悟解在機，故菩薩示
X56n0942_p0681c12║亦超四悉檀之益也。更別示者，前本文云一生可證
X56n0942_p0681c13║者，約理也；經云龍女者，約事也。且理者，圓極之理，無
X56n0942_p0681c14║初中後，一念備足，無所闕少。頗有凡夫初發心時便
X56n0942_p0681c15║登正覺者，此理即有，此事即無也。能知此理具足圓
X56n0942_p0681c16║滿者，此身心而是三身三德、十界三法具足，一心三
X56n0942_p0681c17║觀是了了分明見，具足無減修。若備此知，即是一生
X56n0942_p0681c18║可修、一生可證之義。離此修外，無復別論；離此證外，
X56n0942_p0681c19║無復可證，即是此生得義，不待進位登到初住，方破
X56n0942_p0681c20║無明耳。夫無明是出假名，若知無明即是明，明了何
X56n0942_p0681c21║處更有無明？只為朝夕行住坐臥即全是無明。若能
X56n0942_p0681c22║了達，即此朝夕行住坐臥便是明了，不得將明了了
X56n0942_p0681c23║見之是無明。若爾者，眾生作明白之見行，既非是明，
X56n0942_p0681c24║菩薩更示何法而令求解脫耶？可云發心畢竟二不
X56n0942_p0682a01║別，是其義也。今理既備心，令此知依法行，即是到妙
X56n0942_p0682a02║覺地，豈假歷別方便諸教，簡麤顯妙，千徹萬途耶？我
X56n0942_p0682a03║今能如是知，亦如是行，如是證，任運如是，觀智恒隨，
X56n0942_p0682a04║彌又彌明，轉深轉固，功德智顯，故四十一位始末並
X56n0942_p0682a05║如。即大品云：初阿後荼，無二無別。此是理具頓見頓
X56n0942_p0682a06║修，非謂不修而自進路，名之曰修。故經云：煩惱即菩
X56n0942_p0682a07║提，結業即解脫，生死即法身，不待斷然後證。故是頓，
X56n0942_p0682a08║故是圓也。舉龍女答是事也，終不以不修而自得果。
X56n0942_p0682a09║今且舉此事作答，證其圓頓得，而有積修之義者，正
X56n0942_p0682a10║是龍女初發心時，一發一切發，圓見中道理，能依圓
X56n0942_p0682a11║而修，但於事戒緩，而受於龍報，而於圓乘急，於彼法
X56n0942_p0682a12║華中，而現作佛事，故於此生而速證圓位之義如此，
X56n0942_p0682a13║故不應別覓其證也。如此說者，可以意會之，不可以
X56n0942_p0682a14║事求之。難云：
X56n0942_p0682a15║第三十疑。問：止觀中用氣治病文，謂吹、呼、嚂、呵、噓、
X56n0942_p0682a16║𡀗，皆於脣吻吐納轉側，牙舌徐運，心帶想作氣者，
X56n0942_p0682a17║疑云：此等六氣，一一作氣，其如何等？
X56n0942_p0682a18║答：如文。○吹去冷，鼻徐內溫，並是一一作，乃至𡀗去
X56n0942_p0682a19║勞乏，鼻內和補，皆出於口門。吹者，其相如吹火法，是
X56n0942_p0682a20║鼻中徐徐納其冷氣，內於腹中。帶想者，帶涼冷之想，
X56n0942_p0682a21║想其涼冷之氣，從鼻湍入，至齊輪繞香輪，又還到鼻，
X56n0942_p0682a22║帶其涼冷之想，想其氣出入所到。一畢已，又更作重
X56n0942_p0682a23║吹重納，取鉢中綃了，覺以噓涼也。是以一法也。呼氣
X56n0942_p0682a24║者，依名作氣呼（虎胡反），呼法如此。此經舉出盡後，還出
X56n0942_p0682b01║鼻中，徐徐納，同得體涼。此兩氣共治乏，用鼻內和補。
X56n0942_p0682b02║嚂氣亦如呼氣法，盡氣任去。依嚂名，依氣治，法如文。
X56n0942_p0682b03║呵、噓、[諿-耳+可]，各依名呼召之即是也。但依虗言呼喚，依字
X56n0942_p0682b04║呼之即是。只為彼方言不同，故未語耳。又疑云：各各
X56n0942_p0682b05║作氣，其如何者？若勞乏，即用吹呼氣治病，及除風，用
X56n0942_p0682b06║嚂氣治。一一依文用氣，次一一和補，但覺稍稍有効，
X56n0942_p0682b07║可即帶想除之補之是也。又息有四伴，如文細心推
X56n0942_p0682b08║之即是，無別法也。又則則、則勞、則定，言上三不是息，
X56n0942_p0682b09║守之則散則結，即勞守息則定。今應去上三伴守第
X56n0942_p0682b10║四息，大師果果之，命人識知，如文可解，請細詳之即
X56n0942_p0682b11║是。又出入有盡有不盡者，文具細委之，非言示面對
X56n0942_p0682b12║方決。又云別運十二息者，帶假想心，若有上來六種
X56n0942_p0682b13║疾病，此吐納，以吐六并納六共十二息，以共治之。帶
X56n0942_p0682b14║假想者，如冷須帶暖想，若熱須帶冷想，想此冷熱息
X56n0942_p0682b15║到其病處，此謂假想也，故名依息帶想，即能治病也。
X56n0942_p0682b16║然此六氣、四伴、十二息想，如文已細作了，若得之，見
X56n0942_p0682b17║文合得，雖然甚難至難，此須面對口決，文字中傳示
X56n0942_p0682b18║難會也，知之。