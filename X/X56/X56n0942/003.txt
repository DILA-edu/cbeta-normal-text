X56n0942_p0682c01║
X56n0942_p0682c02║
X56n0942_p0682c03║
X56n0942_p0682c04║
X56n0942_p0682c05║No. 942-3
X56n0942_p0682c06║
X56n0942_p0682c07║六月一日，天台山僧維蠲，謹獻書於
X56n0942_p0682c08║郎中使君（閣下）。維蠲言：去歲不稔，人無聊生。皇帝憂
X56n0942_p0682c09║勤，擇賢救疾。朝端選於眾，得郎中以恤之。伏惟
X56n0942_p0682c10║郎中，天仁神智，澤潤台野。新張千里之幬，再活百靈
X56n0942_p0682c11║之命。風雨應祈，稼穡鮮茂。凡在品物，罔不悅服。南嶽
X56n0942_p0682c12║高僧思大師，生日本為王。天台教法，大行彼國。是以
X56n0942_p0682c13║內外經籍，一法於唐。約二十年，一來朝貢。貞元中，僧
X56n0942_p0682c14║最澄來會。僧道䆳為講義，陸使君給判印歸國，大闡
X56n0942_p0682c15║玄風。去年，僧圓載奉　　本國命，送　　太后納袈
X56n0942_p0682c16║裟，供養　　大師影　　聖德太子。法華經疏，鎮天
X56n0942_p0682c17║台藏。賷眾疑義五十科，來問抄寫所欠經論。禪林寺
X56n0942_p0682c18║僧廣脩答一本，已蒙　　前使李端公判印竟。維蠲
X56n0942_p0682c19║答一本，并付經論疏義三十本。伏乞
X56n0942_p0682c20║郎中，賜以判印。光浮日宮，丕冐遐裔。恩流永劫，道德
X56n0942_p0682c21║日新。煩黷　　聽覽，不任悚懼。僧維蠲謹言。
X56n0942_p0682c22║
X56n0942_p0682c23║
X56n0942_p0682c24║
X56n0942_p0683a01║開士維蠲弘傳天台　　智顗大師教，教跡貫微妙
X56n0942_p0683a02║門，了最上乘旨，繞諸經諸論之祕密，得先佛後佛之
X56n0942_p0683a03║定慧，非天與玄機，神授朗智，雖白首枯心，不能了達。
X56n0942_p0683a04║今維蠲上人者，傳此教已十餘年，決疑義如泉流，導
X56n0942_p0683a05║幽樞若氷釋，聽者受者甚聞韶之甘，利根鈍根同一
X56n0942_p0683a06║雨之潤，豁圓載之來叩，答　　彼土之遙仰，兩地空
X56n0942_p0683a07║齋，一朝玲瓏，仁智相逢，一何盛也！煙波萬里，掬玄珠
X56n0942_p0683a08║而還雲山，巋然搖風期之念，又二十載，何其敻耶！邁
X56n0942_p0683a09║佩竹符於名嶽之下，聆高僧之嘉話，洗浙煩慮，如揖
X56n0942_p0683a10║靈泉，深戁䛣才，不稱所請。開成五年八月十三日，朝
X56n0942_p0683a11║議郎、使持節、台州刺史、上柱國、賜緋魚袋膝邁白。
X56n0942_p0683a12║
X56n0942_p0683a13║
X56n0942_p0683a14║
X56n0942_p0683a15║圓載闍梨是東國至人，洞西竺妙理。梯山航海，以月
X56n0942_p0683a16║繫時。涉百餘萬道途之勤，歷三大千世界之遠。經文
X56n0942_p0683a17║翻於貝葉，鄉路出於扶桑。破後學之昏迷，為空門之
X56n0942_p0683a18║標表。遍禮白足，淹留赤城。遊巡既周，巾錫將返。懇求
X56n0942_p0683a19║印信，以為公憑。行業眾知，須允其請。
X56n0942_p0683a20║開成五年　月　日朝議郎使持節台州刺史上
X56n0942_p0683a21║柱國賜緋魚袋漆邁給。
X56n0942_p0683a22║
X56n0942_p0683a23║
X56n0942_p0683a24║
X56n0942_p0683b01║付日本國經論目。
X56n0942_p0683b02║大悲經三卷新譯般若心經一卷
X56n0942_p0683b03║唐梵對書佛頂一卷仁王經疏一卷
X56n0942_p0683b04║金剛經疏一卷菩薩戒疏二卷
X56n0942_p0683b05║念經儀法一卷隨自意三昧一卷
X56n0942_p0683b06║四十二字門一卷小止觀一卷
X56n0942_p0683b07║華嚴義海二卷華嚴還源觀一卷
X56n0942_p0683b08║華嚴十玄門一卷注法界觀一卷
X56n0942_p0683b09║注止觀偈一卷止觀科節一卷
X56n0942_p0683b10║止觀科文一卷六妙門一卷
X56n0942_p0683b11║釋氏血脉譜一卷修禪法行一卷
X56n0942_p0683b12║還源集三卷佛窟集一卷
X56n0942_p0683b13║大師口決一卷陳宣帝書一本
X56n0942_p0683b14║圓式論一本義要一卷
X56n0942_p0683b15║中道因緣論一卷形神不滅論一卷
X56n0942_p0683b16║法王詔一本心王賦一本
X56n0942_p0683b17║答日本國問一卷
X56n0942_p0683b18║問：釋籤云今法華是顯露等者，對非祕密，故云顯
X56n0942_p0683b19║露。於顯露七中，通奪而言之，並非七也；別與而言
X56n0942_p0683b20║之，但非前六。何者？七中雖有圓教，以兼帶故，是故
X56n0942_p0683b21║不同，此約部說也。彼七中圓與法華圓，其體不別，
X56n0942_p0683b22║故但簡六，此約教說也（已上文也）。今尋文意，若約與義，
X56n0942_p0683b23║則法華經同八中圓。若爾，此經亦為頓漸化儀攝
X56n0942_p0683b24║之？為不攝耶？又約奪義，則非八攝。若爾者，此法華
X56n0942_p0683c01║經為何化儀？為化法？此義如何？
X56n0942_p0683c02║答：玄文云：餘經赴緣取益，法華唯論布教之元意。經
X56n0942_p0683c03║云：我本立誓願，欲令一切眾，如我等無異。誓以一乘
X56n0942_p0683c04║化物也。眾生根鈍，未堪純一，順十方佛於一乘道開
X56n0942_p0683c05║出三乘八教，接引調熟四十餘年，八教未合，不得稱
X56n0942_p0683c06║意也。今正是其時，決定說一乘，化一切眾生，皆令入
X56n0942_p0683c07║佛道，如我昔所願，今者已滿足。佛意暢也。終從一而
X56n0942_p0683c08║歸一，廢諸方便，唯圓實一乘，故八教不攝也。圓人佛
X56n0942_p0683c09║眼所見眾生，即圓滿法身佛也。五義釋題不同諸經，
X56n0942_p0683c10║諸經有圓，圓即是妙，妙體無異。將部往望，彼有兼但
X56n0942_p0683c11║對帶之麤，法華唯圓，故獨稱妙，八不攝也。實相為體，
X56n0942_p0683c12║體亦無二。將部往望，諸經實者自實，權者自權，隔歷
X56n0942_p0683c13║不融，未同一實，今則一相一味，故非八也。一乘因果
X56n0942_p0683c14║為宗，散心小善，二乘偏行，悉是圓因；壽量、塵點、本地
X56n0942_p0683c15║三身，方是妙果，八教之所未開也。斷疑生信為用，燋
X56n0942_p0683c16║種根敗能生華菓，如聾如瘂咸得聰明，必死之人更
X56n0942_p0683c17║賜壽命，如斯之用八教所無也。名體宗用既別，教相
X56n0942_p0683c18║固合不同，故法華經非八教攝也。然離八教外無別
X56n0942_p0683c19║一教，復對化儀化法辯也。儀者，威儀布致次第也。頓
X56n0942_p0683c20║漸不定祕密，頓漸對五時，不定祕密約頓漸中義立
X56n0942_p0683c21║耳。化法有四：藏、通、別、圓，揩定軌範不移易也。儀中用
X56n0942_p0683c22║法，法須約儀參而不雜也。若單約化儀，華嚴唯頓，餘
X56n0942_p0683c23║經唯漸。文云：鹿苑至涅槃漸也。又云：從牛出乳五味
X56n0942_p0683c24║皆漸也。諸如此文，且約化儀法華漸也。玄文第一卷
X56n0942_p0684a01║判教相云：今經若法被緣名漸圓教者，漸即約儀，圓
X56n0942_p0684a02║即約法。文句云：華嚴頓，鹿苑至般若漸，法華是會漸
X56n0942_p0684a03║歸頓。諸如此文，頓是約法，此儀法合辨也。已今當說
X56n0942_p0684a04║法華第一，一乘圓妙迥異餘妙，牛食肥膩即出醍醐，
X56n0942_p0684a05║圓頓機擊出無作法輪。復有一行是如來行，今當為
X56n0942_p0684a06║汝說實最事。諸如上文，此唯約法明也。學人細尋方
X56n0942_p0684a07║免雜亂。
X56n0942_p0684a08║問：大毗盧遮那經一部七卷，薄伽梵住如來加持
X56n0942_p0684a09║廣大金剛法界宮，為一切持金剛者演說之也。大
X56n0942_p0684a10║唐中天竺國三藏輸波迦羅唐言善無畏譯。今疑
X56n0942_p0684a11║如來所說，始從華嚴，終至涅槃無為，五時四教所
X56n0942_p0684a12║不該攝。今以此毗盧遮那經，何部何時何教攝之？
X56n0942_p0684a13║又為法華前說？為當法華後說？此義如何？
X56n0942_p0684a14║答：謹尋經文，屬方等部，行聲聞、緣覺，故與不空羂索、
X56n0942_p0684a15║大寶積、大集、大方等、金光明、維摩、楞伽、思益等經同
X56n0942_p0684a16║味，具四教、四佛、四土。今顯毗盧遮那於法界宮說，乃
X56n0942_p0684a17║是法身寂光土，從勝受名也。前後可詳。
X56n0942_p0684a18║問：玄義第二云：今家破光宅因果之六義，一一難
X56n0942_p0684a19║之，具以四一，四六二十四。今疑：若難昔因果時，為
X56n0942_p0684a20║破因果之實體？為破因果上邪執？若難今因果，亦
X56n0942_p0684a21║復然也。為破因果之實體？為破因果上邪執？
X56n0942_p0684a22║答：光宅判五時，法華當第四時，對前三稱妙，對涅槃
X56n0942_p0684a23║未得常住。大師判法華與涅槃同味，前四時只一酪，
X56n0942_p0684a24║味唯麤，餘三味有圓，圓即是妙，却成十二妙。光宅言
X56n0942_p0684b01║法華妙，妙未常住，未常是麤，成十二麤。此破執昔麤
X56n0942_p0684b02║今妙，因果俱實，義俱不成也。
X56n0942_p0684b03║問：又云正論，今意為二：先略用彼名，顯於妙義。因
X56n0942_p0684b04║具三義者，一法界具九法界，名體廣；九法界即佛
X56n0942_p0684b05║法界，名位高；十法界即空、即假、即中，名用長。即一
X56n0942_p0684b06║而論三，即三而論一，非各異，亦非橫，亦非一，故稱
X56n0942_p0684b07║妙也。果體具三義者，體遍一切處，名體廣；又已成
X56n0942_p0684b08║佛，久久遠遠，名位高；從本垂迹，過、現、未來三世益
X56n0942_p0684b09║物，名用長。是為因果六義異於餘經，是故稱妙。今
X56n0942_p0684b10║疑此因果六義與蓮華六譬若有相對耶？
X56n0942_p0684b11║答：玄文第七釋蓮華處云：二門六譬各有所擬，如文
X56n0942_p0684b12║次第取為蓮故華。對此六也。
X56n0942_p0684b13║問：又釋籤中釋佛界十如是文云：又約現生後論
X56n0942_p0684b14║九論十者，有現報故名為有報，無生後故亦言無
X56n0942_p0684b15║報。始自初入變易土中受法身性，既並無復隔生
X56n0942_p0684b16║之義，故無生後二種報也。今疑無漏為因、無明為
X56n0942_p0684b17║緣，生彼變易。若無隔生者，妙覺位佛損生竟時，無
X56n0942_p0684b18║明為緣，所感之身為不棄捨、為當棄捨？若不捨者，
X56n0942_p0684b19║虗妄和合所感之身何為真身？若棄捨者，既有隔
X56n0942_p0684b20║生，何為無隔？此義如何？
X56n0942_p0684b21║答：妙覺位佛，覺一切法，悉是真實，虗妄和合，元本清
X56n0942_p0684b22║淨，無可棄捨，無生可隔。達法性源，本無生死，名損生
X56n0942_p0684b23║竟。空中無華，何必用遣？但佛眼未明，謂真可證，謂妄
X56n0942_p0684b24║可捨耳。
X56n0942_p0684c01║問：法華玄義判釋圓教二諦義云：取意存略，但點
X56n0942_p0684c02║法性為真諦，無明十二因緣為俗諦。今疑此十二
X56n0942_p0684c03║緣為是生滅？為不生滅？若生滅者，何故明圓十二
X56n0942_p0684c04║緣？文云：不思議不生不滅十二因緣。若不生滅者，
X56n0942_p0684c05║何故明圓假觀？文云：達此空時，觀冥中道，能知世
X56n0942_p0684c06║間生滅法相，如實而見，名入假觀。
X56n0942_p0684c07║答：圓人解生滅即不生滅，不生滅即生滅，生滅即俗，
X56n0942_p0684c08║俗即真，世間相常住也。能知世間生滅相，真即俗也。
X56n0942_p0684c09║但尋大師釋，法本不生，今則無滅，義自分明。
X56n0942_p0684c10║問：又玄義云：別教無量四諦，非前二非後一，正說
X56n0942_p0684c11║恒沙佛法當名。然實通緣諸四諦，次第為論不無
X56n0942_p0684c12║傍正。初心緣諸無量發心誓願，初正以生滅四諦
X56n0942_p0684c13║伏通見思傍修三種，次正以無生破通見思謗修
X56n0942_p0684c14║兩種，次正以無量破內外塵沙，次正用無作伏無
X56n0942_p0684c15║明，次正用無作破無明（已上文也）。今疑此斷伏義據何
X56n0942_p0684c16║經論？華嚴、瓔珞、仁王、新金光明、勝天王、大品、涅槃
X56n0942_p0684c17║等經，十地攝、大乘地持、十住、婆沙、大智等論，如是
X56n0942_p0684c18║經論雖明地位，而未有此傍正伏斷，請示誠文。
X56n0942_p0684c19║答：別人徧學四教，初以生滅伏見思，此最淺故。別人
X56n0942_p0684c20║不以此斷，用無生斷見思，未能即中，故用無量，最後
X56n0942_p0684c21║方斷無明。經論四疑，當人各各伏斷。今偏語別人學
X56n0942_p0684c22║四伏斷，深淺互入，不專一文，所列諸經，何足為證？信
X56n0942_p0684c23║有別人徧學四教，義自明白。
X56n0942_p0684c24║問：今疑彼瓔珞經未有忍名。然今案仁王般若經，
X56n0942_p0685a01║初四十心咸為伏忍，今家解釋但信為伏，亦無信
X56n0942_p0685a02║忍。又復彼經意，十地初三以為信忍，四、五、六地以
X56n0942_p0685a03║為順忍，而今家判取住、行、向名為順忍。如此相違，
X56n0942_p0685a04║其趣如何？又至明圓教位用五忍名，不似誠文。今
X56n0942_p0685a05║疑仁王是明別、圓二位。若准彼經，初四十心以為
X56n0942_p0685a06║伏忍，今此圓位取五品位名為伏忍，彼經便舉四、
X56n0942_p0685a07║五、六地以為順忍。今此圓位十信為順，彼經即以
X56n0942_p0685a08║十地初三而為信忍，次三順忍，次三無生，第十與
X56n0942_p0685a09║佛同為寂滅。今義即舉住、行、向、地、等覺為無生忍，
X56n0942_p0685a10║但佛獨以為寂滅忍。非但別教忍名相違，圓位忍
X56n0942_p0685a11║號亦不相似。是義如何？
X56n0942_p0685a12║答：四十心為伏者，正是別義。地前未斷無明，故得伏
X56n0942_p0685a13║名。初三為信，得四不壞信理，亦別義也。四、五、六為順，
X56n0942_p0685a14║順中也。圓家住、行、向，正同此三地經。四十心為伏，忍
X56n0942_p0685a15║通初後說也。圓五品為伏，伏初也。十信為順，趣向為
X56n0942_p0685a16║順也。但圓教初心即具五忍，且借別位分高位耳。既
X56n0942_p0685a17║是暫借，何必全同經次第也？智者依義不依語也。
X56n0942_p0685a18║問：又云：若有為門，從門證果，三德具足，不縱不橫。
X56n0942_p0685a19║因亦如是，一法門具足一切法門，通至佛地。華嚴
X56n0942_p0685a20║云：從初一地具足諸地功德。大品云：初阿字具足
X56n0942_p0685a21║四十一字功德。三門亦如是，是為圓四門相。今疑：
X56n0942_p0685a22║若云一地具足諸地功德者，圓人但居初發心位，
X56n0942_p0685a23║不應經歷二住已去。若經歷者，何故今云一地具
X56n0942_p0685a24║足諸地功德也？又釋：一一字以表一一位，如何？
X56n0942_p0685b01║答：圓人一住，即攝法界盡，住外更無一法可得。阿之
X56n0942_p0685b02║言無，無即無住，無生無上，無為無得，四十二字。四十
X56n0942_p0685b03║二位，只是一無住法耳，此即空真諦也。雖一位一字，
X56n0942_p0685b04║具一切位，具一切字，此即假俗諦也。真俗不二，而能
X56n0942_p0685b05║照二，即中諦也。點空證位，位位皆空，日行空中，何廢
X56n0942_p0685b06║朝夕。如人受戒，一受不退，常寂然，何妨夏臘，猶存小
X56n0942_p0685b07║大。此准南岳四十二字門，附往自看。
X56n0942_p0685b08║問：又第七卷明本因文云本因妙者，經言我本行
X56n0942_p0685b09║菩薩道時所成壽命者，慧命即本時智妙。我本行
X56n0942_p0685b10║者，行是進趣，即本行妙也。菩薩道時者，是因人復
X56n0942_p0685b11║顯位妙也。一句文證成三妙，三妙即本時因妙，非
X56n0942_p0685b12║迹因也（已上文也）。今疑諸大小乘經論明釋迦迹因能
X56n0942_p0685b13║化與所化名號甚分明，今此本實佛從何等如來
X56n0942_p0685b14║最初發大心也？本行大道時其別號如何？
X56n0942_p0685b15║答：三世諸佛道同，同開三顯一，開近顯遠。開竟，三即
X56n0942_p0685b16║一，近即遠。經云：我於伽耶城，菩提樹下坐。近也。教令
X56n0942_p0685b17║初發心，涌出初發心。遠也。我於道場中，說壽亦如是。
X56n0942_p0685b18║此彌勒同釋迦也。同即是同體，大悲含一切，無復自
X56n0942_p0685b19║他，遠近無差別。國劫名號，一切佛通名。毗盧遮那國
X56n0942_p0685b20║通名寂光，通名實報，亦無界分壽量，但云無始無終。
X56n0942_p0685b21║毗盧遮那經云：我一切本初，號名世所依，說法無等
X56n0942_p0685b22║比，本寂無有上。皆同壽命、同種子、同依處、同救世者，
X56n0942_p0685b23║即我今一念圓解，全盡三千，三千外無一毫法授記
X56n0942_p0685b24║作佛，悉迹中事耳。
X56n0942_p0685c01║問：判教相文云判教相者即為六：一、舉大綱乃至
X56n0942_p0685c02║六、增數明教。一、大綱三種：一、頓；二、漸；三、不定。此三
X56n0942_p0685c03║名同，舊義異也。今疑一家文中多用四教判一代
X56n0942_p0685c04║教，今至此文更立三教，何為正義？
X56n0942_p0685c05║答：大綱即化儀也。頓中廣引諸經說頓，結云此教相
X56n0942_p0685c06║頓，非部頓也。恐人濫化儀，故此結也。教即法教，部唯
X56n0942_p0685c07║華嚴，此乃儀中引法比說也。但三不四者，祕密非文
X56n0942_p0685c08║可傳，存義而已。今論文部，故此略也。
X56n0942_p0685c09║問：又云：法華八千聲聞、無量損生菩薩，即是前熟
X56n0942_p0685c10║菓實，於法華中收，更無所作。若五千自起、人天被
X56n0942_p0685c11║移，皆是後熟涅槃中收。今疑彼涅槃中未有退座
X56n0942_p0685c12║五千被移、人天得果之文，何為涅槃中收？請示其
X56n0942_p0685c13║文。
X56n0942_p0685c14║答：此准義，入涅槃是捃拾教。三告大眾，有疑當問，眾
X56n0942_p0685c15║皆默然無疑。五千人天是佛弟子，四眾之數，聞一切
X56n0942_p0685c16║眾生悉有佛性，悉皆作佛，而默然者，義當收也。
X56n0942_p0685c17║問：玄義第十末文云記者私錄異同（云云），釋籤云：
X56n0942_p0685c18║從記者私錄異同下，是章安雜錄記異聞，不關於
X56n0942_p0685c19║記大師說也，故不依文。次亦無淺深，於中為二：初
X56n0942_p0685c20║雜記異聞，次惟文下述已推師結前生後。初文為
X56n0942_p0685c21║四：初料簡般若與法華以辨同異，二明經論諸藏
X56n0942_p0685c22║離合，三明四教名義所憑，四破古五時七階不同。
X56n0942_p0685c23║今疑此文既云不關於記大師說也，今此異聞為
X56n0942_p0685c24║從誰聞？請示其人。又尋籤意，初從記者私錄已下
X56n0942_p0686a01║至訖一無二焉，是當正明異聞文紙數稍及五六
X56n0942_p0686a02║枚也。然就其中義門繁多，為用不用？為當簡用？此
X56n0942_p0686a03║義如何？
X56n0942_p0686a04║答，異聞補讚防毀，極為藻鏡。況章安助釋不共，般若
X56n0942_p0686a05║亦授記聲聞。大師未出，不共即圓。圓人知一切法有
X56n0942_p0686a06║安樂性，聲聞何不作佛，般若未明說耳。
X56n0942_p0686a07║問：今疑若依後釋者，以迦葉等既名定性，令在法
X56n0942_p0686a08║華授菩提記，何故初釋云若定性者，彼土得故、未
X56n0942_p0686a09║來得故？此義如何？
X56n0942_p0686a10║答，定性未來得，是不預法華會，不遇佛人，自謂滅度。
X56n0942_p0686a11║更於餘國，謂方便土也。敗種是通彈呵，非謂便是定
X56n0942_p0686a12║性。迦葉是最尊重弟子，尚是定性，何處更有不定性。
X56n0942_p0686a13║依疏說好。
X56n0942_p0686a14║問：又法華疏第二云：尸棄者，此翻為頂髻。又外國
X56n0942_p0686a15║喚火為樹提尸棄。此王本修火光定，破欲界惑，從
X56n0942_p0686a16║德立名。然經標梵王，復舉尸棄，似兩人。依釋論，正
X56n0942_p0686a17║以尸棄為王。今經舉位顯名，恐目一人耳。乃至云
X56n0942_p0686a18║初禪有梵眾、梵輔、大梵，今舉主攝諸也。光明者，二
X56n0942_p0686a19║禪也。（已上文句文也。）淨名疏第二云：尸棄者，此云火，或云
X56n0942_p0686a20║火首，又言蠡髻，似蠡故也。望法華序，恐是二禪王。
X56n0942_p0686a21║所言等者，三、四禪也。（已上淨名疏文。）今疑：若依法華疏者，
X56n0942_p0686a22║尸棄是初禪主，何故淨名疏云望法華序是二禪
X56n0942_p0686a23║王？此義如何？
X56n0942_p0686a24║答：梵王為三界主，二十五有別立一名，住在初禪。初
X56n0942_p0686b01║禪不全攝，如一刕刺史，不得攝為一刕人。或住諸禪，
X56n0942_p0686b02║亦管欲界。梵云尸棄，唐翻火頂。天竺自有二說：一云
X56n0942_p0686b03║火謂火灾，頂如頭頂，此初禪也；一云頂謂頂蓋，火不
X56n0942_p0686b04║到處，二禪也。大師依天竺，具此二說。
X56n0942_p0686b05║問：疏第五云：如身子，六心中退。大記云：六心中退
X56n0942_p0686b06║者，准瓔珞意，身子於十住中第六心退。恐是爾前
X56n0942_p0686b07║見、思俱斷，至六心時，見猶未盡，六心尚退。今疑：若
X56n0942_p0686b08║別位者，初破見，正入初住；從二住至七住，破於思
X56n0942_p0686b09║假；八、九、十住，正是侵習。若圓教位者，初破見假，正
X56n0942_p0686b10║是初信；從第二信至第七信，是破思假；八信至十
X56n0942_p0686b11║信，斷正習盡；十住已上斷無明，或分身成佛。今言
X56n0942_p0686b12║六心見猶未盡者，是何位？
X56n0942_p0686b13║答：大師菩薩戒疏云：身子六住退。有云：是六信六住，
X56n0942_p0686b14║義終難成。既墮邪見，六住無此義，只應呼信為住耳。
X56n0942_p0686b15║別教七住斷見，六未斷見，墮邪義成。
X56n0942_p0686b16║問：摩訶止觀第一明圓頓觀文云：圓頓者，初緣實
X56n0942_p0686b17║相，造境即中，無不真實。繫緣法界，一念法界，一色
X56n0942_p0686b18║一香，無非中道。輔行記云：自山家教門所明中道，
X56n0942_p0686b19║唯有二義：一、離斷常，屬前二教；二者、佛性，屬後二
X56n0942_p0686b20║教。於佛性中，教分權實，故有即離。今從即義，故云
X56n0942_p0686b21║色香無非中道。此色香等，世人咸謂以為無情，然
X56n0942_p0686b22║亦共許色香中道、無情佛性，惑耳驚心。今且以十
X56n0942_p0686b23║義評之，使於理不惑，餘則例知。一者、約身，言佛性
X56n0942_p0686b24║者，應具三身，不可獨云有應身性。若具三身，法身
X56n0942_p0686c01║許遍，何隔無情？二者、從體，三身相即，無暫離時。既
X56n0942_p0686c02║許法身遍一切處，報應未甞離於法身，況法身處
X56n0942_p0686c03║二身常在？故知三身遍於諸法，何獨法身？若徧，尚
X56n0942_p0686c04║具三身，何獨法身？乃至十者、隨教，三教云無，圓說
X56n0942_p0686c05║遍有，具如彼記。今疑如云：若三身性遍諸法者，何
X56n0942_p0686c06║故在有情身有知覺義，在非情中無知覺義？又如
X56n0942_p0686c07║有情發修成佛，無情亦應發修成覺，何故不爾？復
X56n0942_p0686c08║如殺害有情得罪，伐無情等亦應得重，故何不爾？
X56n0942_p0686c09║此義如何？
X56n0942_p0686c10║答：大師要決者，一心三觀也。一念心起，起無起相，徹
X56n0942_p0686c11║應唯空，三際寂然，了不可得，無見聞覺知相，無眼耳
X56n0942_p0686c12║鼻舌身意相，空觀也。一念心起，有三千世間相：國土
X56n0942_p0686c13║世間一千，山河大地、日月星辰是也；五陰世間一千，
X56n0942_p0686c14║染淨一切色心是也；眾生世間一千，六凡四聖假質
X56n0942_p0686c15║是也。一念心起，三千性相一時起也；一念心滅，三千
X56n0942_p0686c16║性相一時滅也。念外無一毫法可得，法外無一毫念
X56n0942_p0686c17║可得也。此心性圓明，一而能多，小而能大，染而能淨，
X56n0942_p0686c18║因而能果，有而能無。故一一色，一一香，一一念，介爾
X56n0942_p0686c19║有心，即具三千也。一處見多，多處見一，一念即多劫，
X56n0942_p0686c20║多劫即一念，重重互現，喻天帝珠網，此假觀也。一念
X56n0942_p0686c21║心起，起而無起，三際寂然，無起而起，起三千性相，非
X56n0942_p0686c22║空非假，雙照空假，此中觀也。說即有三名字，照時不
X56n0942_p0686c23║作三一解，只念念見自心性，任運非三非一，亦不用
X56n0942_p0686c24║破除身心，亦不要安立境觀，念想斷處，一切時中，任
X56n0942_p0687a01║運心常，三觀也。人無圓機，自謂我是凡穢，我多煩惱，
X56n0942_p0687a02║我智慧劣布，我是生死人，乃翳眼見空華，空中實無
X56n0942_p0687a03║華也。圓人觀明，觸事全同古佛，非分同也。何以故？法
X56n0942_p0687a04║性圓理，三德三身，只是一念，不可分故。此圓理亦無
X56n0942_p0687a05║次位，為人未能任運常觀，觀有斷續，我性未破，破而
X56n0942_p0687a06║未盡，故分六即四十□位，點空接引，令自強不息。或
X56n0942_p0687a07║謂凡人但有佛法身性，未有報化德用，此乃別教中
X56n0942_p0687a08║解，非圓意也。圓觀惑業苦三，本自無性，全是三德，三
X56n0942_p0687a09║德本無住處，住惑業苦中，三身三道，悉是假名，畢竟
X56n0942_p0687a10║空中，了不可得，無惡可捨，無道可證，纔見有一毫理
X56n0942_p0687a11║可依泊者，便是妄境牽生心，三觀不明也。學人嫌惡
X56n0942_p0687a12║貪嗔癡，作意斷除，殊不知此嫌惡心，自是惑也。若纔
X56n0942_p0687a13║覺起，即照此起處自無性，不可取捨，三觀明也。若別
X56n0942_p0687a14║作對治，別作真如實相解，別作佛菩薩想，別運身心
X56n0942_p0687a15║遍法界想，此並非圓意，前三教用心人也。圓人即念
X56n0942_p0687a16║無念耳。若謂能覺所識別者，是心苗，非心性。心性者，
X56n0942_p0687a17║三觀中所明是也。三觀明時，不見有情無情，佛與眾
X56n0942_p0687a18║生，若罪若福，在我觀內，在我觀外，在我觀中，皆不可
X56n0942_p0687a19║也。
X56n0942_p0687a20║問：又云：陰入皆如，無苦可捨；無明塵勞即是菩提，
X56n0942_p0687a21║無集可斷；邊邪皆中正，無道可修；生死即涅槃，無
X56n0942_p0687a22║滅可證。今疑言苦集即滅道者，為滅苦集名滅道
X56n0942_p0687a23║耶？若爾者，何為即是？又三乘權教亦滅苦集以為
X56n0942_p0687a24║滅道，與此何異？又若不滅苦集二諦為滅道者，迷
X56n0942_p0687b01║解混亂，何為四諦？此義如何？又撿起信論云：如大
X56n0942_p0687b02║海水因風波動，如是眾生自性清淨心因無明風
X56n0942_p0687b03║動。若依此文，風即非水，何為無明即是菩提？此義
X56n0942_p0687b04║如何？
X56n0942_p0687b05║答，金口誠言，誰敢不信。須知我今一念圓解，現時徹
X56n0942_p0687b06║三際，包十方，染淨罪福，悉在念中。念無住處，全在染
X56n0942_p0687b07║淨處。念即中理，更何染淨而不中乎。罪福若在念外，
X56n0942_p0687b08║念未中也。若在念中，有何混乱。念中不見有苦集，故
X56n0942_p0687b09║言斷。苦集本無，復言不斷。圓人不斷而斷也。
X56n0942_p0687b10║問：又約六即顯是。文云：若無信，高推聖境，非己智
X56n0942_p0687b11║分；若無智，起增上慢，謂己均佛，初後俱非。為此事
X56n0942_p0687b12║故，須知六即，謂理即、名字即、觀行即、相似即、分真
X56n0942_p0687b13║即、究竟即（已上文也）。今疑藏等三教，明所歷位，各有誠
X56n0942_p0687b14║文。今此六即，義致圓滿，未有經論分明誠文，何等
X56n0942_p0687b15║聖教的出其名？請示誠文。
X56n0942_p0687b16║答：如大師引釋論五菩提證即義，豈非證文？華嚴圓
X56n0942_p0687b17║聞、圓信、圓行、圓位、圓莊嚴、圓建立，既言圓，圓乃即之
X56n0942_p0687b18║異名。若別有經，大師應指。今既義立，學者何疑？
X56n0942_p0687b19║問：輔行決第二引占察經云：觀有二種：一者唯識，
X56n0942_p0687b20║謂一切唯心；二者實觀，謂觀真如。唯識歷事，真如
X56n0942_p0687b21║觀理。文今觀於十界四運，義當占察一切唯心（云
X56n0942_p0687b22║云）。今准此等文，唯識唯心，其趣全同，更無差別。然
X56n0942_p0687b23║今案大唐天台山道䆳和上決云：唯識與唯心，其
X56n0942_p0687b24║義不同。唯識者，未泯境故；唯心，心境不二故。唯識
X56n0942_p0687c01║者，亦狹亦淺。所以者何？存境故。唯心者，亦廣亦深。
X56n0942_p0687c02║何以故？不存境故。今疑：若准此決，唯識唯心，其義
X56n0942_p0687c03║全異。二師所立，其趣如何？
X56n0942_p0687c04║答：心意識三，體性是同，名相有異。若言積集名心，思
X56n0942_p0687c05║量名意，了別為識，此對六七八識得名也。若言一切
X56n0942_p0687c06║唯心造，心生則種種法生，此意識總名心也。若言識
X56n0942_p0687c07║性平等，識別已來，此心意總名識也。若言非意所圖，
X56n0942_p0687c08║思量不及，此心識並名意也。若言稽首唯識，性即佛
X56n0942_p0687c09║性，佛性是常，心是無常，此識深心淺也。若言心性即
X56n0942_p0687c10║法性，法性即真如，八識波浪，此心深識淺也。此心意
X56n0942_p0687c11║識性，並真如理相，並分別事相，識淺心深。此四悉隨
X56n0942_p0687c12║宜為說無妨。
X56n0942_p0687c13║問：法華三昧身開遮中分別十門，至其第十證相
X56n0942_p0687c14║之門，約上中下各出三品三三九。今疑然修證相
X56n0942_p0687c15║必當須依佛菩薩說，未知此等九種證相出何經
X56n0942_p0687c16║論？請示誠文。
X56n0942_p0687c17║答：大師親證，豈得不信？上上品即初住，豈無經文？下
X56n0942_p0687c18║下品諸經，或云聞異香精神爽利，豈非誠言？
X56n0942_p0687c19║問：果報章云第三為明菩薩清淨大果報故說是
X56n0942_p0687c20║止觀者，若行違中道即有二邊果報，若行順中道
X56n0942_p0687c21║即有勝妙果報。記云言果報者在實報土，若言實
X56n0942_p0687c22║報無障礙土，必出方便有餘之外。今疑圓頓中道
X56n0942_p0687c23║正觀本破無明期寂光土，何故實報以為其期？彼
X56n0942_p0687c24║實報土順道法愛為因、無明為緣生彼土故，應非
X56n0942_p0688a01║中觀所期果故。
X56n0942_p0688a02║答：四教對四土，教道說也。差證法身時，一切法界中，
X56n0942_p0688a03║事為實報土，事事無礙也。約理名寂光也。寂光對法
X56n0942_p0688a04║身，實報對報身，報身稱法界，身土可分乎？約智名報
X56n0942_p0688a05║身，約境名實報土，約理名法身。法身寂而常照，名常
X56n0942_p0688a06║寂光土。照只照三界處，四身四土，豈在東西？無明為
X56n0942_p0688a07║緣，生方便土，非實報，實報用三觀為緣耳。
X56n0942_p0688a08║問：體相章云：明字義縱橫不縱橫，小乘有三師，大
X56n0942_p0688a09║乘亦三師，其所立義具如止觀。今疑文中雖出大
X56n0942_p0688a10║小六師所立，未審其人何等經論出此立義？請示
X56n0942_p0688a11║所據及以其人。
X56n0942_p0688a12║答：諸師縱橫。既言諸師，固不專一經一論。作此解者，
X56n0942_p0688a13║今人極多。將此勘人，看誰免過？
X56n0942_p0688a14║問：又云：一而三故不橫，即三而一故不縱，不三而
X56n0942_p0688a15║三故不一，不一而一故不異。此約字用釋也。真伊
X56n0942_p0688a16║字義為若此。輔行記云：下約字義釋者，只是三點
X56n0942_p0688a17║同是一伊，顯是一伊而有三點，是故伊字非縱非
X56n0942_p0688a18║橫，不同舊義，故曰真伊。今尋文意，不縱不橫只是
X56n0942_p0688a19║點字，𤘆牙相即只得其名。若爾，橫川走火亦復點
X56n0942_p0688a20║字相應，即得名為不縱不橫，何用新伊？此義如何？
X56n0942_p0688a21║又涅槃經？哀歎品云：何等名為秘密之藏？猶如伊
X56n0942_p0688a22║字，三點若並則不成伊，縱亦不成。如摩醯首羅面
X56n0942_p0688a23║上三目乃得成伊，三點若別亦不成伊。我亦如是，
X56n0942_p0688a24║解脫之法亦非涅槃，如來法身亦非涅槃，摩訶般
X56n0942_p0688b01║若亦非涅槃，三法各異亦非涅槃。我今安住如是
X56n0942_p0688b02║三法，為眾生故名入涅槃，如世伊字。今尋經意，只
X56n0942_p0688b03║約三點明不並等，非點與字𤘆牙得為不縱橫等。
X56n0942_p0688b04║何故今釋與經意異？此義如何？
X56n0942_p0688b05║答：今出梵字樣∵此梵書伊也。川，此橫川也。灬，此走
X56n0942_p0688b06║火也。氵，此瀝水也。橫川、走火、瀝水豈同∵也∵此並
X56n0942_p0688b07║合也∵此點𤘆牙也。字喻既明，三德可想。
X56n0942_p0688b08║問：方便章明乘戒四句，文云：二、戒緩。乘急者，是人
X56n0942_p0688b09║德薄垢重，煩惱所使。是諸事戒，皆為羅剎毀食，專
X56n0942_p0688b10║守理戒，觀行相續，如上覺意六蔽中用心。乃至云：
X56n0942_p0688b11║破事戒故，受三惡身；持理觀故，見佛得道。今案持
X56n0942_p0688b12║相文云：前來諸戒，律儀防止，故名不具足；中道之
X56n0942_p0688b13║戒，無戒不備，故名具足。又云：理觀觀心，論持戒者，
X56n0942_p0688b14║具能持得上十戒也。若准此文，乘急之人，無戒不
X56n0942_p0688b15║備，何故名為戒緩？亦名為破事戒故，受三惡身。
X56n0942_p0688b16║答：急有圓分。分者，對自身事戒全無，且有解心，故名
X56n0942_p0688b17║為急。若對俱急人，此乘猶緩，未榮修故，解成種子，未
X56n0942_p0688b18║免三途。若圓急人，即成妙覺，況有墮落？應知緩急有
X56n0942_p0688b19║千萬品，不局四句。
X56n0942_p0688b20║問：安心章云：無明癡惑本是法性，以癡迷故法性
X56n0942_p0688b21║變作無明，起諸顛倒善不善等，如寒來結水變作
X56n0942_p0688b22║氷堅。今疑癡迷與無明此二有何殊？而云癡迷故
X56n0942_p0688b23║法性作無明。又元初癡為從法性起？為法性外起？
X56n0942_p0688b24║苦法性起者，法喻既不合，若云外起者，無明癡迷
X56n0942_p0688c01║法本非法性也。又元初法性由何等因緣而起癡
X56n0942_p0688c02║迷也？此義如何？
X56n0942_p0688c03║答：涅槃云：無明與明，愚人謂二。智者了達其性無二，
X56n0942_p0688c04║無二之性即是佛性。十界中，九界，愚人也；佛界，智者
X56n0942_p0688c05║也；佛界不偏，果佛圓人開佛眼者也。圓眼所見無明
X56n0942_p0688c06║本無，是法性也；九界未有佛眼，所見法性悉是無明
X56n0942_p0688c07║也。亦何定一？亦何定異？觀行人佛眼同古佛見也。
X56n0942_p0688c08║問：次位末引文云：能為他人種種解說清淨持戒
X56n0942_p0688c09║柔和者，而共同止，忍辱無嗔，志念堅固，常貴坐禪，
X56n0942_p0688c10║得諸深定，精進勇猛，攝諸善法，利根智慧。當知是
X56n0942_p0688c11║人已趣道場，近三菩提。若爾，五品之位在十信前，
X56n0942_p0688c12║若依普賢觀，即以五品為十信五心。但佛意難知，
X56n0942_p0688c13║赴機異說，借此開解，何勞苦諍？今疑所引經文甚
X56n0942_p0688c14║不分明，如何今判五品在十信前？又普賢觀何等
X56n0942_p0688c15║文中以五品位為十信五心？此義如何？
X56n0942_p0688c16║答：五品出自天台，經論無的名。大師既住其位，附法
X56n0942_p0688c17║華、普賢出此名目，文不分明，實如來難，欲存別圓出
X56n0942_p0688c18║入說耳。五品對四教，藏對五停，心通對乾慧，性地別
X56n0942_p0688c19║對十信。十信有兩文出：一云七信斷見，八去斷思；一
X56n0942_p0688c20║云十信伏惑，十住斷見思。圓人初信斷見，五品是假
X56n0942_p0688c21║名伏位，故是信前也。若五品即五信，或十信即一品，
X56n0942_p0688c22║分二信，可約別教也。
X56n0942_p0688c23║問：又破遍文云：就文字論，乃當如此。意則不然。見、
X56n0942_p0688c24║思即是無明，無明即是法性。見、思破即是無明破，
X56n0942_p0689a01║無明破即是見法性，入實相空，方名破法遍也。記
X56n0942_p0689a02║云：若從文說，見、思障真，無明障中；若從意說，見、思
X56n0942_p0689a03║之外，無別無明。無明體性既即法性，當知見、思亦
X56n0942_p0689a04║即法性。若見、見、思、無明、法性，是約名等五即論徧。
X56n0942_p0689a05║若取見性，應至五即論破，何須必至分證究竟名
X56n0942_p0689a06║徧（已上文也）？今問：若見、思惑即無明者，何故文云初信
X56n0942_p0689a07║斷見，二信已去斷思惟惑，八、九、十信斷界內外塵
X56n0942_p0689a08║沙惑也，十住已去斷無明惑？又見、思等即無明者，
X56n0942_p0689a09║初信位應見中道，何故待至初住方得見耶？又輔
X56n0942_p0689a10║行記釋意不明，其趣如何？
X56n0942_p0689a11║答：圓人無心斷惑，但作一真法界觀。麤惑先去，真諦
X56n0942_p0689a12║先立名為十信；無明後斷，中道方立受十住名。元只
X56n0942_p0689a13║一心，誰云去取？煩惱尚菩提，偏真豈非耶？
X56n0942_p0689a14║問：又釋修中位文云：始自初品終至初住，一生可
X56n0942_p0689a15║修一生可證，不待位登七地爾乃修習，何暇歡喜
X56n0942_p0689a16║始入雙流？今疑：若始自初品終至初住位，一生修
X56n0942_p0689a17║證者，誰為其人耶？若龍女者，龍女是應前世種修，
X56n0942_p0689a18║是非一生修證之例。何者？此是戒緩乘急人故。若
X56n0942_p0689a19║無其例，此義何成？又起信論云：是菩薩或示超地
X56n0942_p0689a20║速成正覺，以為怯弱眾生故；或說我於無量阿僧
X56n0942_p0689a21║祇劫當成佛道，以為懈怠眾生故。能示如是無數
X56n0942_p0689a22║方便不可思議，而實菩薩種性果等、發心則等、所
X56n0942_p0689a23║證亦等，無有超過之法，以一切菩薩皆經三阿僧
X56n0942_p0689a24║祇劫故。但隨眾生世界不同，所見所聞根欲性異，
X56n0942_p0689b01║故示所行有差別（已上文也）。若爾，速成是方便說，何故
X56n0942_p0689b02║文云一生可修一生可證？
X56n0942_p0689b03║答，決定三阿僧祇，決定一生得，皆對機破病言耳。華
X56n0942_p0689b04║嚴九世十世在一念中，亦何長短遠近。杜順是文殊
X56n0942_p0689b05║化身云，一念照入於多劫，一一念劫收一切，時處帝
X56n0942_p0689b06║網現重重，一切智通無礙礙。華嚴相海品云，地獄天
X56n0942_p0689b07║子聞天皷音，悉登十地，何曾要待三祇。若不信者，縱
X56n0942_p0689b08║過三祇，亦恐未證一性，往望誰權誰實。上人能問，那
X56n0942_p0689b09║知不近佛來。且據今身言一生耳。
X56n0942_p0689b10║問：氣治文云：用氣治者，謂吹、呼、𡁱、呵、噓、𡀗，皆於脣
X56n0942_p0689b11║吻吐納，轉側牙舌，徐詳運心，帶想作氣。今疑此等
X56n0942_p0689b12║六氣，一一作氣，其如何等？又云：口吹去冷，鼻徐內
X56n0942_p0689b13║溫；口𡁱去痛除風，鼻內和安；噓去滿脹，鼻內安銷；
X56n0942_p0689b14║𡀗去勞乏，鼻內和補（已上文也）。言內溫和安、安銷和補
X56n0942_p0689b15║者，各各作氣，其如何也？又云：息有四伴：有聲曰風，
X56n0942_p0689b16║守之則散；結滯曰氣，守之則結；出入不盡曰喘，守
X56n0942_p0689b17║之則勞；不聲不滯、出入俱盡曰息，守之則定（已上文也）。
X56n0942_p0689b18║今疑守之則散、則結、則勞、則定者，其相如何？又出
X56n0942_p0689b19║入不盡、出入俱盡者，其相如何？又云：次別運十二
X56n0942_p0689b20║息者，謂上、下、焦、滿、增、長、滅、壞、冷、煖、衝、持、和、補。此十
X56n0942_p0689b21║二息，帶假想心。所以者何？若初念入胎，即有報息，
X56n0942_p0689b22║隨母氣息。兒漸長大，風路滑成，兒息出入，不復隨
X56n0942_p0689b23║母。生在異處，各各有息，名報息。依息者，依心而起，
X56n0942_p0689b24║如嗔欲時，氣息隆盛，此名依息。前六氣就報息帶
X56n0942_p0689c01║想，今十二息就依息帶想，故不同前也（已上文也）。今問：
X56n0942_p0689c02║何謂上息乃至補息耶？又前六氣就報息帶想，今
X56n0942_p0689c03║十二息就依息帶想者，帶何想耶？
X56n0942_p0689c04║答：呵等六字，但依唐喚，牙舌自相當，彼國字同喚別，
X56n0942_p0689c05║故未悟耳。依報息，任運父母生身息也。想息，運想作
X56n0942_p0689c06║也。冷想煖補、熱想冷補，但學者多、用者少。大師十法
X56n0942_p0689c07║觀，具如止觀損益文處說，并口決一卷附往，當自審
X56n0942_p0689c08║詳。
X56n0942_p0689c09║
X56n0942_p0689c10║承和十年五月七日，從內裏賜左小將藤原良相
X56n0942_p0689c11║大夫副狀送　　山家