X56n0942_p0690a01║
X56n0942_p0690a02║
X56n0942_p0690a03║
X56n0942_p0690a04║
X56n0942_p0690a05║No. 942-4
X56n0942_p0690a06║
X56n0942_p0690a07║義真疑問
X56n0942_p0690a08║一　付法藏人，非唯小乘者，有大乘聖者事。
X56n0942_p0690a09║二　付法藏人傳法一代時教經律論禪事。
X56n0942_p0690a10║三　智度論龍樹所造，千部論中出從何論耶？
X56n0942_p0690a11║四　通教三乘共之，名六地已上事。
X56n0942_p0690a12║五　通別通圓有三根不同事。
X56n0942_p0690a13║六　大論中五種外，加現般、無色般，立七種般事。
X56n0942_p0690a14║七　鳥空鼠，即如虫食木等譬之事。
X56n0942_p0690a15║八　三軌天台約體。一、章安約名異判等事。
X56n0942_p0690a16║九　秋収冬藏之文有二義事：
X56n0942_p0690a17║十　光音遍淨天之名，有舊譯新譯不同事。
X56n0942_p0690a18║十一　別菩薩所學藏通別，各開三教別人事，
X56n0942_p0690a19║十二　不離貧女家，得金即取金。有次六事：
X56n0942_p0690a20║十三　准西域記，崇山四周為外部上茅等事。
X56n0942_p0690a21║答修禪院問
X56n0942_p0690a22║菩薩、羅漢，且約時人跡中說。既解一乘，皆登住已上，
X56n0942_p0690a23║證法身地，繼佛傳燈，豈小乘人事？須知二十四人，有
X56n0942_p0690a24║是古佛，有賢劫當成佛，有十地菩薩者也。亦有記、傳、
X56n0942_p0690b01║別說、通說，如法華疏釋聲聞眾竟，總說本跡中明。
X56n0942_p0690b02║傳何法者，一代時教，一乘妙理，俱能傳受。經律論禪，
X56n0942_p0690b03║俱祖二十四人，故後人不能具，遂分禪律。言滅後傳
X56n0942_p0690b04║付者，作傳家敘述如此，非滅後方受也。
X56n0942_p0690b05║智度出何論？龍樹造千部論，何但三部？大悲、方便等
X56n0942_p0690b06║是宗論，自建宗立理也。智度、摩訶衍是釋論、釋經文，
X56n0942_p0690b07║今之疏流也，故不從彼出。
X56n0942_p0690b08║從乾慧至第六，三乘名未分，共聲聞至七地，共支佛
X56n0942_p0690b09║至八地，聲聞不侵習，不到八地也。九地共菩薩，佛與
X56n0942_p0690b10║菩薩同也。轉入第十無共名，唯佛極果也。尋文義勢，
X56n0942_p0690b11║如此三乘共斷，正使羅漢不斷習，至七地已辦也。幸
X56n0942_p0690b12║不違經，何必破句？
X56n0942_p0690b13║通教菩薩位寬者，通通、通別、通圓有三根也。上根六
X56n0942_p0690b14║地齊二乘，七地出假或聞中伏斷無明，中根八地、下
X56n0942_p0690b15║根九地，若伏若破並不定，伏即教接入別行向，破即
X56n0942_p0690b16║證接入初地，不可定斷七八九也。無十地人，佛是通
X56n0942_p0690b17║果，果即別人行向地也，故云果頭無人。
X56n0942_p0690b18║大論有七種般涅槃：一、現，是欲界身般；五、那含為五，
X56n0942_p0690b19║是色界般；第七、無色般。今上流無雜修人，是五含之
X56n0942_p0690b20║一，故是色界攝，不是論中無色般數，科目別故。
X56n0942_p0690b21║鳥空鼠，即如蟲食木，偶得成字，指事譏耳。不合問何
X56n0942_p0690b22║蟲何鳥，解字解空。
X56n0942_p0690b23║三軌大師約體一，體一故出諸權。章安約名異，名異
X56n0942_p0690b24║故別對教相。意欲覽總識別，乃非一非異，亦不相違。
X56n0942_p0690c01║秋收等文有二義，實如高解。但玄義只要證聲聞唯
X56n0942_p0690c02║圓一味，故引文至更無所作。涅槃復開四教，故有闡
X56n0942_p0690c03║提無分。各有其意，引亦何妨。三慧既證玄文，只可從
X56n0942_p0690c04║本。
X56n0942_p0690c05║經云光音遍淨天，舊譯云：光音，二禪通名也；遍淨，三
X56n0942_p0690c06║禪通名也。新譯云：少光、無量光、極光也。故知光音通
X56n0942_p0690c07║名也。既作通說，第一天與二禪隣接，初禪初成，故第
X56n0942_p0690c08║一天先下耳。疏約別名，故第三天也。
X56n0942_p0690c09║三各開三，即別教者，別人遍學四教，學藏、通法，藏、通
X56n0942_p0690c10║各三，豈非六乎？別人學通，非實藏、通人，別教自分又
X56n0942_p0690c11║三，豈非九乎？四百、五百，此兩結集。三藏六百年，撰集
X56n0942_p0690c12║婆沙論，三會既別，年人豈同？
X56n0942_p0690c13║不離貧女家，得金即也。貧女得金即富，可喻眾生。悟
X56n0942_p0690c14║圓即佛，取金有次，豈非六乎？耘除草穢，伏惑也。掘土
X56n0942_p0690c15║近金，似見有物，物未分明，豈非相似？經雖無文，豈無
X56n0942_p0690c16║此理？八十八千，古舊本有，疏斷不可，今並不行，何復
X56n0942_p0690c17║更覓？
X56n0942_p0690c18║准西域記，崇山四周以為外郭，此說上茅城。上茅城
X56n0942_p0690c19║北小城乃名王舍，王舍去上茅城可二十里。靈鷲是
X56n0942_p0690c20║上茅羅城內子，城東北角，此記是玄奘說。玄奘，唐人，
X56n0942_p0690c21║貞觀年遊西域，據所見錄經論，依古指上茅為王舍。
X56n0942_p0690c22║城既不同，東西亦別。佛說久遠，通指五山。真諦別示
X56n0942_p0690c23║五山處所，白土即靈鷲，在山城中，亦不相違也。