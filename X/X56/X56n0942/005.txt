X56n0942_p0691a01║
X56n0942_p0691a02║
X56n0942_p0691a03║
X56n0942_p0691a04║
X56n0942_p0691a05║
X56n0942_p0691a06║No. 942-5
X56n0942_p0691a07║ 釋疑
X56n0942_p0691a08║
X56n0942_p0691a09║一　盧舍那佛所說戒人法權實。
X56n0942_p0691a10║二　二種、五種：唯識、八識、九識：色、心。
X56n0942_p0691a11║三　即身成佛者，為在初住？為復在相似？
X56n0942_p0691a12║四　解廣高長者，即身入佛位，入法華三昧否。
X56n0942_p0691a13║五　斷惑不斷惑成佛。又草木成佛誠文。
X56n0942_p0691a14║六　權實誠文。又法相三論，華嚴三宗，諍論是非。
X56n0942_p0691a15║日本國內供奉光定法師　疑問。
X56n0942_p0691a16║疑云：盧舍那佛是他受用法身，國清百錄　智者
X56n0942_p0691a17║大師普禮盧舍那臺上之佛，是則別教佛也。佛若
X56n0942_p0691a18║是權，所說之戒亦應權也。今盧舍那佛所說戒，既
X56n0942_p0691a19║自性清淨戒，即是本原真實，何故所說戒體是實，
X56n0942_p0691a20║而說戒之佛是權？若言自性清淨戒是毗盧遮那
X56n0942_p0691a21║佛所說者，毗盧遮那是自受用法身，對誰說於自
X56n0942_p0691a22║性戒乎？案普賢觀經意，戒之和上是大日如來。經
X56n0942_p0691a23║云：釋迦牟尼名毗盧遮那，遍一切處等。故此和上
X56n0942_p0691a24║所說戒，可名自證戒也。佛既是實，戒亦應實。未審
X56n0942_p0691b01║大日如來赴機說者，為他受用佛戒，為當自受用
X56n0942_p0691b02║佛戒？又此赴機所說戒，為自證戒，為非自證戒？請
X56n0942_p0691b03║示權實同異。
X56n0942_p0691b04║述曰：別圓二教，並具三身。且別教有教道證道二說。
X56n0942_p0691b05║若據教道，人法俱權。以教道詮離邊，兼果頭無佛故。
X56n0942_p0691b06║所以教道自他受用，並是權意。若入證道，證理同故。
X56n0942_p0691b07║自他受用，並是真實。以其果頭有實證故。所以臺上
X56n0942_p0691b08║之佛，不論自受用。據教道，則二佛皆權。據證道，則二
X56n0942_p0691b09║身俱實也。戒之權實，唯佛所說。然夫戒體，非權非實。
X56n0942_p0691b10║但由教道證道，權實有殊。遂使內證自性之戒，致有
X56n0942_p0691b11║權實之異。如水本來非方非圓，唯隨器然，為方圓之
X56n0942_p0691b12║相。又自受用他受用者，只是一體上二名也。自內證
X56n0942_p0691b13║理，受用法樂，名自受用。將自所受微妙法樂，向他菩
X56n0942_p0691b14║薩宣說，全彼受用此妙法樂，名他受用。故隨其作用，
X56n0942_p0691b15║兩向得名。然其佛體，元來是一矣。戒體本無自他之
X56n0942_p0691b16║異，隨佛方有自他之名。將自證法，向他說之。因知自
X56n0942_p0691b17║受用佛戒，他受用佛戒，其體同也。若圓教三身俱實，
X56n0942_p0691b18║戒體必是自性無作。亦以自證赴機說之。說默自他
X56n0942_p0691b19║受，並是同體。此義易知（云云）。
X56n0942_p0691b20║疑云：有人建立二種唯識：一者、性唯識，二者、相唯
X56n0942_p0691b21║識。性唯識者，以真如等無為諸法為體；相唯識者，
X56n0942_p0691b22║以有為諸法為體。五種唯識者：一、識之性故唯識，
X56n0942_p0691b23║謂真如等無為法也；二、識之自性故唯識，謂八識
X56n0942_p0691b24║也；三、識所依故唯識，謂五根等也；四、識所緣故唯
X56n0942_p0691c01║識，謂六塵也；五、識之分位故唯識，謂不相應行也。
X56n0942_p0691c02║今疑：約八識建立色心，為復約九識建立色心？又
X56n0942_p0691c03║八識色心與九識色心同異如何？又八識色心為
X56n0942_p0691c04║是生滅法，為復不生不滅（云云）？
X56n0942_p0691c05║述云：八識九識者，數之盈縮，非碩異也。第九是識之
X56n0942_p0691c06║本性，八觀是識之相用。迷性乃八識俱縛，造業昇沉，
X56n0942_p0691c07║故有六道之殊。悟性即八識俱解脫，悟有淺深，故四
X56n0942_p0691c08║聖差別。性之與相，如水及波。性相俱舉，故立九識。若
X56n0942_p0691c09║沒性存相，只立八識。所以八識九識，皆無妨也。如言
X56n0942_p0691c10║第八海中，七識浪起者，相中論用也。如來逗機，奢促
X56n0942_p0691c11║隨時。苟執一邊，仍同眾盲之觸象（矣）。又八識色心者，
X56n0942_p0691c12║即生滅。悟者乃知不生不滅。本來不生不滅，今誰滅
X56n0942_p0691c13║乎？色心同異者，若直論法性論之，色心皆是法性。以
X56n0942_p0691c14║法性無異，故色之與心，並無差別。法華經云：十方佛
X56n0942_p0691c15║土中，唯有一乘法等。華嚴經云：三界唯一心，心外無
X56n0942_p0691c16║別法。心佛及眾生，是三無差別。迷此理，則固執色心
X56n0942_p0691c17║異也。若了差而無差，無差而差，則任說同說異，於理
X56n0942_p0691c18║無失（矣）。
X56n0942_p0691c19║疑云：即身成佛者，為在初住位？為復在相似已來？
X56n0942_p0691c20║若言在初住者，從分段入變易，必有隔生義，如何
X56n0942_p0691c21║得云即身成佛？若言即身成佛只在相似已來者，
X56n0942_p0691c22║依何經論而立斯義？又南岳思大師及智者大師
X56n0942_p0691c23║親說即身成佛之義，請示其文。
X56n0942_p0691c24║述曰：即身成佛，為在相似，為復在初住，有何憑據者。
X56n0942_p0692a01║若直就心悟論之，不同觀行名字，迴心即佛。若論遍
X56n0942_p0692a02║應法界，分影自在之時，相似初住，即身成佛皆得。何
X56n0942_p0692a03║者？常途所云：由相似後心，斷初住之障，方入初住。若
X56n0942_p0692a04║相似位中，不斷無明，何由可入初住之位？相似位人，
X56n0942_p0692a05║決斷無明，八相成佛，方名初住。所以斷障見理之功，
X56n0942_p0692a06║正在相似。當其惑障已除，與理冥會之時，方得初住
X56n0942_p0692a07║之名。若以斷障入住之能，即身成佛，正在相似位中。
X56n0942_p0692a08║然證理已後，能起真應，方名初住。由將相似之身，入
X56n0942_p0692a09║初住故，住亦即身成佛。況復不捨初住之身，極登妙
X56n0942_p0692a10║覺哉。然從分段入變易故，有隔生入者，有即生入者。
X56n0942_p0692a11║若入變易後，定無隔生之義。法華經云：父母所生身，
X56n0942_p0692a12║得清淨六根。無量義經云：即於是身，得無生法忍。驗
X56n0942_p0692a13║知即身成佛，有憑可信。南岳云：一生欲入銅輪之位，
X56n0942_p0692a14║領眾太早，只淨六根。止觀明中道觀云：一生可修，一
X56n0942_p0692a15║生可證。玄義云：圓教肉身菩薩，一生有超登十地之
X56n0942_p0692a16║義。斯乃二聖口說，即身成佛之文。然只淨六根者，是
X56n0942_p0692a17║大師監失光藏德謙讓之言，為遮凡夫疑悞故也。法
X56n0942_p0692a18║藏法師云：南岳天台，德行難測。為是等覺，為是妙覺，
X56n0942_p0692a19║此方名德。多云：南岳大師，應是地上之聖。不爾，何能
X56n0942_p0692a20║於此唐國，捨方便，生日本，為國王，大作佛事。此乃自
X56n0942_p0692a21║在所欲生，應法界之用也。天台和尚，能融萬法為一
X56n0942_p0692a22║心，於一心上，點示萬像，吐訥自在，辨才無窮。在眾獨
X56n0942_p0692a23║步，能感物心。在生滅後，奇異甚多。若非大聖，何得如
X56n0942_p0692a24║此。因知藏公之言，有實可信。
X56n0942_p0692b01║疑云：一法界具九法界，名為體；廣九法界即佛法
X56n0942_p0692b02║界，名為位；高十法界即空、即假、即中，名為用。長解
X56n0942_p0692b03║此義者，凡夫即身入佛位否？又於一念中，一法攝
X56n0942_p0692b04║九，名為體；廣一念中，九無非佛法，名為位；高一念，
X56n0942_p0692b05║十法無非三諦，名為用。長得解此義時，便於即身
X56n0942_p0692b06║入法華三昧，為復於異世得入耶？又以父母所生
X56n0942_p0692b07║身得解此義，修行之時，即此一生入於何位？頗有
X56n0942_p0692b08║知而不修行者，自然得入聖位否？若言有者，六即
X56n0942_p0692b09║位中入於何位？
X56n0942_p0692b10║述曰：所言解十法界高廣義，即於此身入佛位否等
X56n0942_p0692b11║者，若論性德，不簡凡聖，無始已來，未曾不具。據此論
X56n0942_p0692b12║之，即此凡夫，無始之時，早入佛位，豈至今世，論其入
X56n0942_p0692b13║與不入耶？若論修得，只是顯得本有之體也。理無漸
X56n0942_p0692b14║頓之異，顯之遲早，由人勤怠，即生隔生，思之可知。雖
X56n0942_p0692b15║即本來具足，然唯知而不脩者，叵有得聖之期。如臨
X56n0942_p0692b16║路不行，終是無達期。所以知性具足之理，須勤修行
X56n0942_p0692b17║矣。入法華三昧，准之可知。
X56n0942_p0692b18║疑云：斷煩惱成佛，為復不斷煩惱成佛？若言斷煩
X56n0942_p0692b19║惱成佛者，便同三乘教；若言留煩惱成佛者，既有
X56n0942_p0692b20║煩惱障，何得成佛？又此惑者，為離身外有？為當不
X56n0942_p0692b21║離身有？又體遍一切處，名為體廣；已成佛久遠，名
X56n0942_p0692b22║為位高；從本垂跡，三世利物，名為用長。得此意脩
X56n0942_p0692b23║行者，於凡夫即身得入分真究竟位否？若言不入
X56n0942_p0692b24║分真究竟位者，即身成佛，則有言無實。又即身成
X56n0942_p0692c01║佛及草木成佛，若有經論誠文，請示其文。夫立義
X56n0942_p0692c02║者，有誠文則可信，無文則不可信也。
X56n0942_p0692c03║述曰：且言斷煩惱者成佛，為復不斷煩惱成佛等者。
X56n0942_p0692c04║煩惱當體，即空假中。若斷煩惱，即斷三諦。菩提即煩
X56n0942_p0692c05║惱，如金即師子。煩惱是菩提，如師子即金也。處煩惱
X56n0942_p0692c06║大海，起法界廣用，方名不斷煩惱，起諸解脫。然實相
X56n0942_p0692c07║非斷非不斷。如來隨機，張網多目。雖說斷說不斷，然
X56n0942_p0692c08║在佛心，斷而不斷，不斷而斷，非斷非不斷。若曉斯意，
X56n0942_p0692c09║斷與不斷無妨。夫圓教菩薩，心行如海，以萬法為化
X56n0942_p0692c10║門。若嫌同三乘，殊乖普門示現（矣）。煩惱不在身內，不
X56n0942_p0692c11║在身外，不在中間。然亦不離內外及中間，如是而有。
X56n0942_p0692c12║又言得體廣位高用長之意，修行於凡夫，即身入分
X56n0942_p0692c13║真究竟否者。此義已如上十界高廣中意。然久遠成
X56n0942_p0692c14║佛，不出今之一念。三世利物，何曾異時自心具足。百
X56n0942_p0692c15║界三千，有佛無佛，性相常然住。但以無明所覆，累劫
X56n0942_p0692c16║不見。若返迷還源之時，迴心即佛。三身四德，具足無
X56n0942_p0692c17║減。以此觀之，分真究竟，在凡一念。若論脩得，隨惑厚
X56n0942_p0692c18║薄，見理明昧，仍有地位之階降。若根利障薄者，一生
X56n0942_p0692c19║可獲。鈍根障重者，二生乃至多生，得到聖位，不令定
X56n0942_p0692c20║判（矣）。且如相似後心，入銅輪者，入變易後，無隔生義。
X56n0942_p0692c21║豈非即身入究竟乎。立義有據即可信，無憑則不可
X56n0942_p0692c22║信者。荊溪㗛曰：愚者守文，智者尋義。草木成佛，有誠
X56n0942_p0692c23║文否者。毗陵所制金剛錍論，盛談斯義，請往尋之。
X56n0942_p0692c24║疑云：一乘為實，三乘為權者，其義如何？請示權實
X56n0942_p0693a01║誠文。此間法相宗唯立三乘，云：於三乘中，菩薩為
X56n0942_p0693a02║實，二乘為權。三論宗又立三乘，云：菩薩為實，二乘
X56n0942_p0693a03║為權。華嚴宗立四乘，云：一乘之外，別有三乘，一乘
X56n0942_p0693a04║相對，而為四乘。乃云：一乘是實，三乘是權。此等三
X56n0942_p0693a05║宗，互相諍論，請判是非（云云）。
X56n0942_p0693a06║述曰：所以三乘是權、一乘是實者，一乘是隨自意語，
X56n0942_p0693a07║故說為實；三乘是隨他意語，故說為權。開三顯一、破
X56n0942_p0693a08║三顯一，故與諸宗永異。法華經云：佛以方便力，示以
X56n0942_p0693a09║三乘教。明知三乘皆是方便權示。又云：十方佛土中，
X56n0942_p0693a10║唯有一乘法，無二亦無三。今為汝等說最實事，世尊
X56n0942_p0693a11║法久後，要當說真實等。固知一乘為實，灼然有據。然
X56n0942_p0693a12║諸家執諍，不可制止。此方所論，彼國亦諍。隨宗生計，
X56n0942_p0693a13║何得無諍？若夫高廣包含、深契佛意者，唯是天台宗
X56n0942_p0693a14║（矣）。
X56n0942_p0693a15║唐會昌五年三月二十八日，
X56n0942_p0693a16║上都右衛體泉寺義學沙門　宗頴　上