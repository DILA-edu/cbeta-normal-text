X56n0942_p0693b01║
X56n0942_p0693b02║
X56n0942_p0693b03║
X56n0942_p0693b04║
X56n0942_p0693b05║
X56n0942_p0693b06║No. 942-6
X56n0942_p0693b07║ 釋疑
X56n0942_p0693b08║
X56n0942_p0693b09║一　法華經六十食項與五十半日意趣。
X56n0942_p0693b10║二　初發心住百佛世界其趣。
X56n0942_p0693b11║三　生佛不異，何度眾生？
X56n0942_p0693b12║四　圓實報與別實報同異。
X56n0942_p0693b13║五　建立四教與開漸四教同異。
X56n0942_p0693b14║六　本地釋迦與毗盧遮那同異。
X56n0942_p0693b15║七　毗盧遮那經與法華經前後教部所攝。
X56n0942_p0693b16║八　即身成佛時，無明所感之身捨不捨。
X56n0942_p0693b17║九　非情草木等自成佛說法否？
X56n0942_p0693b18║十　究竟佛位，性惡斷不斷。
X56n0942_p0693b19║日本國比叡山延曆寺天台法華宗
X56n0942_p0693b20║內供奉大德德圓法師　疑問壹拾條。
X56n0942_p0693b21║第一、法華經六十食頃與五十半日疑
X56n0942_p0693b22║法華第一云：六十小劫，謂如食頃。又第五云：五十
X56n0942_p0693b23║小劫，謂如半日。又云：從地涌出，以諸菩薩種種讚
X56n0942_p0693b24║法而讚於佛，如是時間經五十小劫。又第七云：出
X56n0942_p0693c01║廣長舌，放無量光，現神力時，滿百千歲等（云云）。
X56n0942_p0693c02║今疑云：法華經是八箇年說。然今經云五十小劫
X56n0942_p0693c03║及百千歲，其意如何？若約晝、夜、月、時、年為劫者，應
X56n0942_p0693c04║云八日、八夜、八月、八時、八年也。今五十、六十小劫
X56n0942_p0693c05║及百千歲者，意趣如何？天台法華文句云：五十小
X56n0942_p0693c06║劫與半日者，此是時節不思議。又云：解者即短而
X56n0942_p0693c07║長，謂五十小劫；惑者即長而短，謂如半日。又云：如
X56n0942_p0693c08║世人苦則以短為長，樂則以長為短，表重法之志，
X56n0942_p0693c09║故寄時云耳（云云）。　今疑云：法華之日，誰為惑者？
X56n0942_p0693c10║誰為解者？惑者有苦，則可即短而長，謂之五十小
X56n0942_p0693c11║劫；解者有樂，乃可即長而短，謂之半日。云何地涌
X56n0942_p0693c12║之眾謂五十小劫，靈山之眾謂半日
X56n0942_p0693c13║通云：既云不思議時節，不妨五十小劫為百千歲等，
X56n0942_p0693c14║並遠八年之內，十方三世猶未出俄爾一念，況五十
X56n0942_p0693c15║小劫如半日之間，六十小劫如食之頃，何足恠焉。固
X56n0942_p0693c16║知百千歲月不足為長，食頃半日亦未為短，以不思
X56n0942_p0693c17║議時節非定長短故也。所言法華之日，誰為解者，誰
X56n0942_p0693c18║為惑者，云法華之席已有發起等四眾，都攝迷解者
X56n0942_p0693c19║盡，且七種具足煩惱性人有七種上慢，三種無煩惱
X56n0942_p0693c20║人具三染慢，未聞七喻三平等之說，皆名惑者，聞而
X56n0942_p0693c21║悟解，方名解者。諸求三乘人，未蒙三周一乘之時，皆
X56n0942_p0693c22║是惑者，聞已領解，方名解者。又開三顯一之後，未聞
X56n0942_p0693c23║壽量已前，有昧久遠成佛理者，皆名惑者，得聞壽量
X56n0942_p0693c24║已後，方名解者。況乃本跡二門發起，影嚮內鑒而扣
X56n0942_p0694a01║擊者，豈不是解者乎。解者有苦有樂之釋，亦不思議
X56n0942_p0694a02║之一意也。靈山之眾未必皆是惑者，地涌之人亦非
X56n0942_p0694a03║皆是解者，所以然者，靈山已皆悟一乘不思議理，固
X56n0942_p0694a04║宜是解者乎。地涌之眾皆有所化，誠知未必皆是解
X56n0942_p0694a05║者，又不言地涌之眾但謂五十小劫，靈山之眾但謂
X56n0942_p0694a06║半日，但包含而云五十小劫，佛神力故，令諸大眾謂
X56n0942_p0694a07║如半日，此乃本不思議之一端也。解者非唯了達即
X56n0942_p0694a08║長而短，亦能曉知即短而長，惑者但恠半日之忽過，
X56n0942_p0694a09║未知所經之長劫，又不測半日能容五十小劫之根
X56n0942_p0694a10║源，云何得短而長之理，由斯致有解惑之殊耳。
X56n0942_p0694a11║第二、初發心住百佛世界疑
X56n0942_p0694a12║華嚴經第二十卷十行品第九。善法行菩薩成就
X56n0942_p0694a13║十種身，所謂入無邊法界非趣身，滅一切世間；入
X56n0942_p0694a14║無邊法界諸趣身，出一切間等。又第十真實行文
X56n0942_p0694a15║云：念念遍十方世界，念念普詣不可說不可說諸
X56n0942_p0694a16║佛國土，念念見不可說不可說佛及莊嚴清淨國
X56n0942_p0694a17║土等。智度論云：以一三千大千世界為一數，數至
X56n0942_p0694a18║恒沙為一佛世界，經數此世界復至無量恒沙為
X56n0942_p0694a19║佛，一佛世界所化分齊。瑜伽論云：初地菩薩一念
X56n0942_p0694a20║之頃，經百佛國土，供養百千佛等。然有華嚴師依
X56n0942_p0694a21║此等經論，以世界性、世界海、世界種為一佛土。又
X56n0942_p0694a22║相宗以百千三千界為一佛土。今天台法華玄義
X56n0942_p0694a23║云：初住斷一分無明，顯一分我性，橫則百佛世界
X56n0942_p0694a24║分身散影，作十界像，利祐眾生等。　今疑橫則百
X56n0942_p0694b01║佛世界者為一百三界，稱百佛世界為當百三千
X56n0942_p0694b02║界，為百佛世界。又取智度論世界相等為百佛世
X56n0942_p0694b03║界，為復相宗所云百千三千界為百佛世界，請示
X56n0942_p0694b04║其趣。
X56n0942_p0694b05║通曰：諸經論明佛土各不同，且據說梵網經，一蓮華
X56n0942_p0694b06║臺周迊千華葉，一華葉則一三千大千世界，便是一
X56n0942_p0694b07║釋迦佛土，千華乃一千三千界千佛國土也。臺上之
X56n0942_p0694b08║佛，以此一千三千界為所居土。若據千釋迦各居三
X56n0942_p0694b09║千界，即一千三千界為千佛國土，即第二地戒波羅
X56n0942_p0694b10║蜜菩薩所居佛土也。若為初地菩薩所現佛身坐百
X56n0942_p0694b11║葉蓮華臺，一百華葉則百三千界，每三千界各一釋
X56n0942_p0694b12║迦，便是百佛世界初地菩薩所居佛土也。初住共初
X56n0942_p0694b13║地證道同圓，知初住菩薩於百佛世界成佛利生者，
X56n0942_p0694b14║即可一百三千界為百佛世界也。第二住於千佛世
X56n0942_p0694b15║界成佛利生等，准例可知。有云百千三千界為一佛
X56n0942_p0694b16║土者，據第三地說耳。所以然者，為第三地所現佛身
X56n0942_p0694b17║坐百千葉蓮華臺上，百千葉乃百千三千界，每三千
X56n0942_p0694b18║界有一釋迦，於百億三千界為主，百千三千界是百
X56n0942_p0694b19║千佛土，即當第三地菩薩所居佛土。若臺上佛，即以
X56n0942_p0694b20║百千三千界為一國土，故云百千三千界為一佛土
X56n0942_p0694b21║也。住准地說可知。隨其地位，所悟法門，所為佛事，皆
X56n0942_p0694b22║轉倍於前，展轉殊勝深廣。以此觀之，智論所說世界
X56n0942_p0694b23║性海種為一佛國土者，應是隣極者所居也。此乃一
X56n0942_p0694b24║往竪辨地位耳。若橫論之，從初一地具足諸地功德。
X56n0942_p0694c01║且初住菩薩於百佛世界分影利物之時，遍於法界，
X56n0942_p0694c02║任運現身。妙覺已來，諸地賢聖所居佛土，所證法門，
X56n0942_p0694c03║所作佛事，於此初住皆隨分見之、知之、作之矣。據此，
X56n0942_p0694c04║初住百佛世界成佛之時，遍於法界皆一分轉，以圓
X56n0942_p0694c05║人從初遍現之法界之理。纔入初住證理之時，分證
X56n0942_p0694c06║法界真如之理，皆見一分解脫，但有明昧，宜顯優劣
X56n0942_p0694c07║之殊。然唯說初住百佛世界成佛利生者，竪辨當位，
X56n0942_p0694c08║正動機顯益之齊限而已。諸位行相，比準可知。
X56n0942_p0694c09║第三、生佛不異何度眾生疑
X56n0942_p0694c10║法華玄義及四教義等云：若知涅槃即生死，是為
X56n0942_p0694c11║無作之苦諦；若知菩提即煩惱，是為無作之集諦；
X56n0942_p0694c12║若知生死即涅槃，是為無作滅諦；若知煩惱即菩
X56n0942_p0694c13║提，是為無作道諦。以非生死、非涅槃、非菩提、非煩
X56n0942_p0694c14║惱，是一實諦。一實諦論此四諦者，即是無作四實
X56n0942_p0694c15║諦。又云：無緣大慈，觀生死即涅槃，煩惱即菩提，與
X56n0942_p0694c16║眾生此滅道之樂也。無緣大悲，觀涅槃即生死，菩
X56n0942_p0694c17║提即煩惱，欲拔眾生此虗妄苦也。　今疑圓教初
X56n0942_p0694c18║心，不觀夢法，專觀緣起。彼緣起法，色心不二，生佛
X56n0942_p0694c19║不異，生死涅槃非異虗，煩惱菩提體無二，何生有
X56n0942_p0694c20║苦？何法是虗？與云誓度眾生，拔虗妄苦，其意如何？
X56n0942_p0694c21║若言觀有實眾生有實苦者，同於三藏；若言見生
X56n0942_p0694c22║之與苦皆是幻者，同於通教；若言見次第者，同於
X56n0942_p0694c23║別人。三種慈悲既已混乱，此義如何？
X56n0942_p0694c24║通曰：法體本來非生死、非涅槃、非煩惱、非菩提，不可
X56n0942_p0695a01║言是一，不可言是異，無苦集可斷，無眾生可度。但以
X56n0942_p0695a02║妄想分別，於無想中妄想執有相，無苦集中生苦集
X56n0942_p0695a03║相。隨妄所見，無始相續，自積苦集，輪迴不息。由此諸
X56n0942_p0695a04║佛菩薩慈悲之用無休息時，遂於無言說中假立道
X56n0942_p0695a05║滅之說，本無相中強說苦集之名。度寂滅之眾生，斷
X56n0942_p0695a06║如虗空之煩惱，不得在其拔濟之不歇。終日斷之，不
X56n0942_p0695a07║見有眾生可度，不見有苦集可斷。既無苦集之相矣，
X56n0942_p0695a08║道滅之詮本寂焉。以達苦集之幻無實體，故不同三
X56n0942_p0695a09║藏；以三觀圓鑒，故不同通教；非離邊、非次第，故與別
X56n0942_p0695a10║教有殊。所以圓融慈悲，與前三教不相濫矣。
X56n0942_p0695a11║第四、圓實報與別實報同異疑
X56n0942_p0695a12║天台法華玄義云：夫生變易，則三種不同：一、全未
X56n0942_p0695a13║斷別惑生變易，即是三藏二乘及通教三乘是也；
X56n0942_p0695a14║二、伏別惑生變易者，即是別教三十心人是也；三、
X56n0942_p0695a15║斷別惑生變易者，即是初地初住斷惑是也。若未
X56n0942_p0695a16║斷伏者，以方便真無漏為因，無明為緣，而生方便
X56n0942_p0695a17║有餘土。若伏斷者，順道法愛為因，無明為緣，生實
X56n0942_p0695a18║報土。　今疑於此等中，何為圓實報？為別實報？為
X56n0942_p0695a19║取初住斷一分無明，證一分真因，名圓實報；法愛
X56n0942_p0695a20║為因，無明為緣，稱別實報？為復二俱並為圓實報
X56n0942_p0695a21║耶？若言二俱皆為圓實報者，證真之邊為不生滅，
X56n0942_p0695a22║未盡無明此為生滅，然則圓教大果報身可帶生
X56n0942_p0695a23║滅，此義如何？又若言證真之邊為圓實報，無明未
X56n0942_p0695a24║盡為別實報者，別教既有實報，何故諸文皆云別
X56n0942_p0695b01║教但有各字而無實體，故到初地便入圓初住，此
X56n0942_p0695b02║義如何？
X56n0942_p0695b03║通曰：初住斷一分無明，證一分真如者，固宜是圓實
X56n0942_p0695b04║報。若法愛為因，無明為緣，生實報者，兩向攝。若隨教
X56n0942_p0695b05║道，觀次第理者，於別教攝。觀圓理者，即圓教攝。若別
X56n0942_p0695b06║實報，若圓實報，皆證理之邊，則無生滅。無明未盡，故
X56n0942_p0695b07║亦有生滅。若是極聖垂影，應于賢聖者，雖示同生滅，
X56n0942_p0695b08║而不生不滅，已斷無明，究竟盡故也。有處說云：教道
X56n0942_p0695b09║有名無實者，實無證次第理者，故云爾。若入地證圓
X56n0942_p0695b10║者，非教道攝也。
X56n0942_p0695b11║第五、建立四教與開漸四教同異疑
X56n0942_p0695b12║八教大意云：漸頓祕密不定能化之儀式譬如藥
X56n0942_p0695b13║方，藏通別圓所化之法譬如藥味也。止觀義例云：
X56n0942_p0695b14║今文隨教雖說若八若四，本意唯為成佛乘。法華
X56n0942_p0695b15║文句云：佛在法身之地寂而常照，恒以佛眼洞覽
X56n0942_p0695b16║無遺，豈始至道場淹留三七方思此事？言三七日
X56n0942_p0695b17║者，明有所表也。表佛初欲三周說法，故假言三七
X56n0942_p0695b18║耳。初七思法說，次七思譬說，後七思因緣說，皆無
X56n0942_p0695b19║機不得，是故息大施小也。此偏就圓教大乘為釋
X56n0942_p0695b20║耳。若通途約大乘釋者，初七思惟欲說圓教大乘，
X56n0942_p0695b21║次七思惟欲說別教大乘，後七思惟欲說通教大
X56n0942_p0695b22║乘，皆無機不得，是故息大說三藏（云云）。今自宗中
X56n0942_p0695b23║有人依此等文乃云：開漸四教外更無建立四教，
X56n0942_p0695b24║唯有八教至無建立四教。又有人云：四教有兩種，
X56n0942_p0695c01║謂建立四教及開漸四教。言建立四教者，法身地
X56n0942_p0695c02║中所思惟四教名建立也。言開漸四教者，阿含、方
X56n0942_p0695c03║等、般若之中所說四教也。　今疑此二師義取何
X56n0942_p0695c04║為正？又有人云：法華之圓建立四中所攝，不關開
X56n0942_p0695c05║漸四也。華嚴別圓亦建立中所攝，不是開漸所攝。
X56n0942_p0695c06║此人所立得否如何？又疑法身地所思惟四教即
X56n0942_p0695c07║是前四味中所說四教，為復法身地相思惟四教
X56n0942_p0695c08║外別說開漸四教，此義如何？
X56n0942_p0695c09║通曰：所言建立四教者，雖未有文而有義可通。所以
X56n0942_p0695c10║然者，佛於法身之地心中所建立者，出世方說之，所
X56n0942_p0695c11║以名為建立四教，非無所以矣，建立亦無妨。但准義
X56n0942_p0695c12║推之，法身地之所思惟者，宜名心地四教也。將意地
X56n0942_p0695c13║所思望赴機之說，但冥顯時異，然兩時四教法體無
X56n0942_p0695c14║殊。八教中四種化法，還是法身地所思惟四法，以法
X56n0942_p0695c15║體同故，但約時論則異也。法華之圓與開漸中圓教
X56n0942_p0695c16║體不二，據此理則相攝無妨。若約時論，未開之時不
X56n0942_p0695c17║同已開之日，況乃漸中之圓猶有對帶之異乎？華嚴
X56n0942_p0695c18║別圓與漸中別圓，亦據時則異，以頓部與漸部時有
X56n0942_p0695c19║異故。若論教體，華嚴別圓與漸中別圓無異，所以有
X56n0942_p0695c20║云華嚴別圓及法華之圓，並於開漸四教所不攝者
X56n0942_p0695c21║得其一理。法身地所思惟四教、開漸四教，如上所說，
X56n0942_p0695c22║據時則有前後之異。若論其法，兩時四法體皆同也。
X56n0942_p0695c23║第六、本地釋迦與毗盧遮那同異疑
X56n0942_p0695c24║普賢觀經云：釋迦牟尼名毗盧遮那，徧一切處。法
X56n0942_p0696a01║華文句云：普賢觀結成。法華文云：釋迦牟尼佛名
X56n0942_p0696a02║毗盧遮那，乃是異名，非異體等。又法身如來名毗
X56n0942_p0696a03║盧遮那，此翻徧一切處；報身如來名盧遮那，此翻
X56n0942_p0696a04║淨滿；應身如來名釋迦文，此翻度沃燋。是三如來，
X56n0942_p0696a05║若單取者，則不可也。法華玄義云：境妙究竟顯，名
X56n0942_p0696a06║毗盧遮那；智妙究竟滿，名盧舍那；行妙究竟滿，名
X56n0942_p0696a07║釋迦牟尼。三佛不一異，不縱不橫（云云）。今天台門
X56n0942_p0696a08║人等，依上件文云：毗盧遮那與本地釋迦同體之
X56n0942_p0696a09║佛，俱體俱用，但是名之差別，無有異解。又毗盧遮
X56n0942_p0696a10║那經云：八葉正圓，從此華臺中大日勝尊現，乃至
X56n0942_p0696a11║須經第二院力東方初門中臺盡釋迦牟尼（云云）。
X56n0942_p0696a12║一行和尚毗盧遮那經疏云：須經第二院盡釋迦
X56n0942_p0696a13║牟尼。阿闍梨言：此中第二院密語耳。從中向外，當
X56n0942_p0696a14║以釋迦牟尼眷屬為第三院。今則以毗盧遮那法
X56n0942_p0696a15║門眷屬為第一，釋迦牟尼生身眷屬為第二。今有
X56n0942_p0696a16║真言宗，依上件文乃云：說法華經佛為下劣佛，若
X56n0942_p0696a17║說毗盧遮那經佛為高勝佛（云云）。　今疑彼此據
X56n0942_p0696a18║是非難分，此義如何？
X56n0942_p0696a19║通曰：釋迦牟尼、毗盧遮那，是一體之異名也，經有明
X56n0942_p0696a20║文。大體言之，森羅萬像，無非法身之一體。良以凡夫
X56n0942_p0696a21║迷自本體，隨執差別，所樂各殊，聖人為之權示種種
X56n0942_p0696a22║身土。夫理體無邊，有何中外？若理有外，即有不遍之
X56n0942_p0696a23║處；若無外者，望何立中？然惟非外而現外，非中而現
X56n0942_p0696a24║中者，只赴緣以假示，所以佛土無實中邊之相。苟執
X56n0942_p0696b01║中外之定實者，實迷法界之互融也。只見一體之差
X56n0942_p0696b02║別，不識差別一體，可謂求悟而逾迷者哉！聞大日之
X56n0942_p0696b03║名，便謂高勝，見釋迦之相，即言下劣者，令昧平等之
X56n0942_p0696b04║體理，仍違經文。經金剛祕密主請毗盧遮那云：願大
X56n0942_p0696b05║牟尼說誠心。毗盧遮那經亦是釋迦牟尼佛說，與法
X56n0942_p0696b06║華經何殊？又普賢經云：釋迦牟尼名毗盧遮那，遍一
X56n0942_p0696b07║切處等。華嚴經云：或名釋迦牟尼，或名毗盧遮那等。
X56n0942_p0696b08║豈唯釋提桓因帝釋，而憍尸迦非帝釋乎？
X56n0942_p0696b09║第七、毗盧遮那經與法華經前後教部所攝疑
X56n0942_p0696b10║今天台一處所立，初自華嚴，終至涅槃，一代之教，
X56n0942_p0696b11║以四教五時攝盡。而今未知中天三藏善無畏所
X56n0942_p0696b12║譯毗盧遮那經，五時之中何時攝？四教八教之中
X56n0942_p0696b13║何教攝也？是法華之前說，為復在法華後說？此義
X56n0942_p0696b14║如何？
X56n0942_p0696b15║通曰將毗盧遮那經於五時中收攝，又與法華經辨
X56n0942_p0696b16║其前後者，本宗教中未見明文，輙難的折。若以義推，
X56n0942_p0696b17║毗盧遮那經可屬第五時攝。所以然者，前四味中有
X56n0942_p0696b18║兼、但、對、帶之義，今大日經純談圓教，無兼、等之殊故
X56n0942_p0696b19║也。如別有憑，說者逾妙耳。但四教中合是圓教，何以
X56n0942_p0696b20║得彼經云舉足下足盡是印契，一切語言無非直言？
X56n0942_p0696b21║又云從佛至于蠍虫等，無非毗盧遮那法界身等，便
X56n0942_p0696b22║與圓一色一香，無非中道，義理冥符，固宜是圓教攝，
X56n0942_p0696b23║所以一行禪師全用圓義消釋經文也。
X56n0942_p0696b24║第八、即身成佛時無明所感之身捨不捨疑
X56n0942_p0696c01║法華經云：八歲龍女，從海涌出，忽然之間，變成男
X56n0942_p0696c02║子，具菩薩行，即往南方無垢世界，坐寶蓮華，成等
X56n0942_p0696c03║正覺。仁王般若經云：當佛現此神變之時，十千女
X56n0942_p0696c04║人，現轉女身，得神通三昧；無量天人，得無生法忍；
X56n0942_p0696c05║恒沙菩薩，現身成佛。一行和尚毗盧遮那經疏云：
X56n0942_p0696c06║入真言門，略有三喻事：一者身密，二者語密門，三
X56n0942_p0696c07║者心密門。以此三方便，自淨三業，即為如來三密
X56n0942_p0696c08║之所加持，乃至能於此生滿足地波羅密，不復經歷
X56n0942_p0696c09║劫數，備修諸對治行。故大品經：或有菩薩，初發心
X56n0942_p0696c10║時，即上菩薩位，得不退轉；或有菩薩，初發心時，即
X56n0942_p0696c11║得無上菩提，便得轉法輪。今有真言宗，依上件文，
X56n0942_p0696c12║乃云真言加持，變作金身，不是捨此身受別身也。
X56n0942_p0696c13║又有真言宗云：此義不然，必捨無明所感之身，更
X56n0942_p0696c14║受無漏果身，成等正覺。言即身成佛者，心中體具
X56n0942_p0696c15║毗盧遮那三平等身，便成名為正覺，非謂以夢感
X56n0942_p0696c16║身，便成正覺。若不捨此身成正覺，豈以龍女身登
X56n0942_p0696c17║蓮臺華等？　今疑此二人所立，何者為正？又相宗
X56n0942_p0696c18║云：變易之身，練有漏報，成無漏身。今與此義，同異
X56n0942_p0696c19║如何？
X56n0942_p0696c20║通曰：佛教多門，入之者各隨心之所樂，即身隔生，俱
X56n0942_p0696c21║期成佛。眾流之行，直入海同味者也。即身成佛者，㝡
X56n0942_p0696c22║上根性頓悟，圓理勤修者所致也。若不勤下歟根性
X56n0942_p0696c23║漸悟者，不免隔生經劫，方至所期成果，方知所經之
X56n0942_p0696c24║俄爾，如夢百年，覺唯一念。經云：轉龍女身變成男子
X56n0942_p0697a01║者，只換龍女之根形，不是捨命別受生也。用轉龍女
X56n0942_p0697a02║身根者，為令物生尊重心故，於所說法令生深信故，
X56n0942_p0697a03║所以換舊劣根變成勝體而成正覺。若嫌龍角之佛
X56n0942_p0697a04║隨類化身，不令復作披毛戴角之形，將彼相宗練根
X56n0942_p0697a05║成無漏義，與此圓門即身成佛辨同異者，彼則行解
X56n0942_p0697a06║俱漸，此乃行解俱頓。
X56n0942_p0697a07║第九、非情草木等自成佛說法否疑
X56n0942_p0697a08║止觀義例云：於無情境立佛乘故。若無佛乘，法身
X56n0942_p0697a09║體許遍，亦不應云佛法身體同於無情及以不同。
X56n0942_p0697a10║金剛錍論云：今立眾生正因體遍，經文並以虗空
X56n0942_p0697a11║譬之故。故涅槃經云：眾生佛性一切處有，猶如虗
X56n0942_p0697a12║空非內非外。若內外者，云何得名一切處有情？觀
X56n0942_p0697a13║有之一字，虗空何不收？故知經文不許唯內專外。
X56n0942_p0697a14║　今疑為心遍無情等故草木成佛？為當草木等
X56n0942_p0697a15║自修因故得成佛？為復以正報攝依報故草木成
X56n0942_p0697a16║佛？此義如何？若言以正攝依故草木成佛者，與相
X56n0942_p0697a17║宗攝相歸性故草木成佛有何異乎？若言不說外
X56n0942_p0697a18║色成佛，但說內色成佛者，即同三論宗云：凡有心
X56n0942_p0697a19║者方得成佛，非墻壁等。又若言於無情境立佛乘
X56n0942_p0697a20║故，草木等自成佛者，何草何樹自修六度成佛說
X56n0942_p0697a21║法？其例如何？
X56n0942_p0697a22║通曰：萬法唯心外無法。法界依正，本來一體。所以唯
X56n0942_p0697a23║心之外，無別草木之相。但以妄想顛倒，於非自他而
X56n0942_p0697a24║見自他，於無彼此而執彼此。無始已來，斯執彌堅。遂
X56n0942_p0697b01║於不二之體，固執依正之殊。及迷尋源，三千依正，唯
X56n0942_p0697b02║是一心。心無相故，諸法亦然。草木叢林，何處生乎？維
X56n0942_p0697b03║摩經云：隨其心淨，佛土亦淨。欲得淨土，當淨其心。若
X56n0942_p0697b04║心土異者，縱使心淨，而土不合淨。即以心土不二，故
X56n0942_p0697b05║隨其心淨，佛土亦淨。誠知佛心覺之時，一切諸法，無
X56n0942_p0697b06║非覺者矣。今說一心即諸法，諸法即一心。故依之與
X56n0942_p0697b07║心皆一，佛乘所以不同。相宗心色體殊，又異三論墻
X56n0942_p0697b08║壁非情等。若妄執不消，苦求草木，自修六度者，如以
X56n0942_p0697b09║病眼求見空華之結果而已。夫依正不二，一乘之法。
X56n0942_p0697b10║悟之者法界洞融，迷之者舉自皆隔焉。
X56n0942_p0697b11║第十、究竟佛位性惡斷不斷決
X56n0942_p0697b12║止觀義例云：佛本不斷性惡法故，性惡若斷，普現
X56n0942_p0697b13║色身從何而立？止觀輔行記云：如來不斷性惡，闡
X56n0942_p0697b14║提不斷性善，以不斷善故，緣因本有。又云：闡提斷
X56n0942_p0697b15║修善，但有性善在；如來斷修惡，但有性惡在。　今
X56n0942_p0697b16║疑究竟佛位永斷二障，現行種子有何性惡？若有
X56n0942_p0697b17║性惡者，應起修惡；若言起修惡者，佛應墮惡道。若
X56n0942_p0697b18║言如來了達性惡故，不起修惡，不墮惡道者，為雖
X56n0942_p0697b19║有性惡，已了達是惡故，修惡不起？為復惡變成智
X56n0942_p0697b20║故，修惡不起？若言雖有性惡，已了達是惡故，修惡
X56n0942_p0697b21║不起者，諸具縛之人亦知此是惡，凡夫亦不應起
X56n0942_p0697b22║惡。若言惡變成智故，修惡不起者，惡體既成智已，
X56n0942_p0697b23║更有何性惡？若猶有惡者，不可言佛果位無惡。若
X56n0942_p0697b24║佛果位猶有性惡者，行相如何？為如棒机雖有，尚
X56n0942_p0697c01║永不生枝葉？為復如白疊上有一點墨在？此義如
X56n0942_p0697c02║何？
X56n0942_p0697c03║通曰：善惡體性，即空假中。若斷性惡，則斷三諦，不合
X56n0942_p0697c04║言佛斷性惡。若斷性惡，如來應闕法界威儀，隨類示
X56n0942_p0697c05║現，從何處起？又貪嗔癡性，即是菩提，經有明文。若斷
X56n0942_p0697c06║性惡，即斷菩提，所以如來不斷性惡。維摩經云：善惡
X56n0942_p0697c07║法門，皆是佛法。諸佛菩薩，皆以此法作佛事故。誠知
X56n0942_p0697c08║諸惡作佛法界，無非佛法。如來明照三毒法界，朗達
X56n0942_p0697c09║諸惡本來清淨，於惡已證不思議解脫。所以如來不
X56n0942_p0697c10║斷性惡，而不為惡所染。凡夫乃唯知惡是不善，而不
X56n0942_p0697c11║識諸惡即空假中，於惡不見三諦理故。於此長生實
X56n0942_p0697c12║有之想，所以常被眾惡牽迴，不得為例而致結難。夫
X56n0942_p0697c13║帝網示現者，皆是寶珠。法界互融者，無非三諦。固知
X56n0942_p0697c14║無間之依正，在佛自心，而非穢苦法身之身土。在凡
X56n0942_p0697c15║一念，心常清淨。良由善惡皆以實相為自體，實相還
X56n0942_p0697c16║以善惡為自相故也。善之與惡，在佛地皆為佛界。如
X56n0942_p0697c17║眾像之好惡，在明鏡皆光淨（矣）。欲知佛地性惡之相
X56n0942_p0697c18║者，如三諦之相。佛界性惡，亦如此相。斯乃非心言所
X56n0942_p0697c19║宣測（矣），非諸世間喻所喻焉。若取少分強立喻者，如
X56n0942_p0697c20║臨清水，現乎波相。又如水中鹽味，色裏膠清也。此乃
X56n0942_p0697c21║佛界莊嚴之具，似惡而常善，不得謂之不善。
X56n0942_p0697c22║上都右衛醴泉寺沙門　宗頴　上