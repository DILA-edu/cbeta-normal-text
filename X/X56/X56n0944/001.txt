X56n0944_p0701a01║
X56n0944_p0701a02║
X56n0944_p0701a03║
X56n0944_p0701a04║
X56n0944_p0701a05║No. 944
X56n0944_p0701a06║寶雲振祖集（并序）
X56n0944_p0701a07║
X56n0944_p0701a08║四明石芝沙門　宗曉　編
X56n0944_p0701a09║所傳莫越乎道，能弘必藉乎人。不為有人而存，不為
X56n0944_p0701a10║無人而亡，道固常自若也。然不得其人而弘之，則道
X56n0944_p0701a11║奚益於生靈哉？惟得人以弘，其道不絕，則此道昭著，
X56n0944_p0701a12║若日月嗣照於無窮者也。
X56n0944_p0701a13║寶雲（義通）法師，本高麗君族。樂道厭世，從佛薙落。首
X56n0944_p0701a14║傳華嚴起信，眾已悅隨。洎壯，越滄溟來
X56n0944_p0701a15║中國。初訪雲居，契悟南宗。重念台衡教觀，經五代離
X56n0944_p0701a16║亂，僅存一線。遂挺志造
X56n0944_p0701a17║螺溪寂公之室，頓受其傳。具體之學，聲聞四方。已而
X56n0944_p0701a18║誓返本國，敷揚法化。因挈錫附舶四明。偶
X56n0944_p0701a19║郡守淮海大王錢公（惟治）請問心要，辟為戒師。自是
X56n0944_p0701a20║緇白傾嚮，固留演法。會漕使顧公（承徽）捨宅創寺，命
X56n0944_p0701a21║師開山。龍象雲會，講貫二紀。遂以大法付
X56n0944_p0701a22║法智禮公，是曰四明尊者焉。法智主延慶幾四十年，
X56n0944_p0701a23║此道遂大振於天下。茲非所謂得傳弘之人而致然
X56n0944_p0701a24║乎？（宗曉）比乘夙志，編縷四明遺文。再惟
X56n0944_p0701b01║寶雲鼻祖與吾四明為賢父子，表裏像運，中興一家。
X56n0944_p0701b02║若其德業不傳於世，則教失宗元，後昆奚究？因考覈
X56n0944_p0701b03║碑實，洎諸簡編，得
X56n0944_p0701b04║師事跡與厥後繼之者，凡二十篇，別為一帙，詺題寶
X56n0944_p0701b05║雲振祖集。蓋取是院祖堂之扁曰振祖故也。覽斯文
X56n0944_p0701b06║者，當知
X56n0944_p0701b07║吾祖遺德之美，不可以采摭人微而見棄焉。
X56n0944_p0701b08║嘉泰癸亥仲春清旦，比丘（宗曉）敬序。
X56n0944_p0701b09║目錄
X56n0944_p0701b10║請勑額奏文省牒
X56n0944_p0701b11║勑黃使帖
X56n0944_p0701b12║四明圖經紀造院事跡
X56n0944_p0701b13║台州螺溪定慧院淨光法師傳（附行）
X56n0944_p0701b14║鉅宋明州寶雲通公法師石塔記
X56n0944_p0701b15║寶雲通法師移塔記草菴紀通法師舍利事
X56n0944_p0701b16║紀通法師著述遺跡寶雲通法師真贊
X56n0944_p0701b17║詩寄贈寶雲通公法師明州寶雲四祖師贊
X56n0944_p0701b18║寶雲通公教主真贊
X56n0944_p0701b19║寶雲始祖通公法師真贊
X56n0944_p0701b20║寶雲開山通法師忌疏
X56n0944_p0701b21║南湖師祖寶雲尊者齋忌疏
X56n0944_p0701b22║四明法師稟學寶雲尊者
X56n0944_p0701b23║慈雲懺主稟學寶雲住持
X56n0944_p0701b24║明智法師寶雲住持
X56n0944_p0701c01║史太師請瑩講師住寶雲疏
X56n0944_p0701c02║寶雲院利益長生庫記建法堂慶筵致語
X56n0944_p0701c03║法雨堂題名
X56n0944_p0701c04║請勑額奏文
X56n0944_p0701c05║明州傳教院（臣）僧延德。右㠯輙具丹誠，上干　天聽。
X56n0944_p0701c06║退量踰僣，頓抱憂惶。切念（臣）師授和尚，傳天台教僧
X56n0944_p0701c07║義通所住。當院是開寶元年，得福州前轉運使顧承
X56n0944_p0701c08║微，經淮海大王申請，入院住持，為國長講天台教。聽
X56n0944_p0701c09║徒六十餘眾，院宇一百來閒。統眾安居，二時供應。雖
X56n0944_p0701c10║蓮臺登陟，宣揚久贊於皇風；且華社莊嚴，輝煥未霑
X56n0944_p0701c11║於勑額。恭惟　皇帝陛下，應天撫運，執禮臨朝。萬邦
X56n0944_p0701c12║而盡被無私，四海而咸歌有道。（臣）叨逢聖代，幸預真
X56n0944_p0701c13║徒。是敢遠詣明廷，仰祈寵錫。伏乞俯迴督造，特降勑
X56n0944_p0701c14║命指揮，賜（臣）當院真額圖記。所冀天恩顯授，梵剎遐
X56n0944_p0701c15║傳。俾光佛法之門，永贊成平之化。干犯宸聽，（臣）無任
X56n0944_p0701c16║瞻天荷聖，激切屏營之至。謹進狀奏聞，伏聽聖旨。
X56n0944_p0701c17║太平興國六年十二月日，明州傳教院（臣）僧延德
X56n0944_p0701c18║狀奏。
X56n0944_p0701c19║省牒
X56n0944_p0701c20║中書門下牒明州傳教院僧延德乞改院額事牒。奉
X56n0944_p0701c21║勑，宜令明州分折本院見在殿宇房廊、功德佛像、住
X56n0944_p0701c22║持僧人數目，并起置年代，疾速聞奏。牒至，准勑故牒。
X56n0944_p0701c23║太平興國六年十二月二十四日牒。
X56n0944_p0701c24║中書侍郎兼兵部尚書平章事盧（押）。
X56n0944_p0702a01║左僕射兼門下侍郎平章事（押）。
X56n0944_p0702a02║司　徒　兼　侍　中　（押）
X56n0944_p0702a03║勑黃
X56n0944_p0702a04║中書門下牒明州。明州奏：准勑，分析到傳教院見在
X56n0944_p0702a05║殿宇房廊一百餘間，佛像七十事，主客僧五十八人，
X56n0944_p0702a06║開寶元年置，建奏聞事。牒奉勑，宜賜寶雲禪院為額。
X56n0944_p0702a07║牒至，准勑。故牒。
X56n0944_p0702a08║太平興國七年四月日牒。
X56n0944_p0702a09║中書舍人、參知政事郭（押）。
X56n0944_p0702a10║左諫議大夫、參知政事竇（押）。
X56n0944_p0702a11║左僕射兼門下侍郎平章事（押）。
X56n0944_p0702a12║司　徒　兼　侍　中　（押）
X56n0944_p0702a13║權　知　軍　州　事　趙　（易知）。
X56n0944_p0702a14║通　判　軍　州　事　周　（頻）。
X56n0944_p0702a15║使帖
X56n0944_p0702a16║州帖傳教院。今月五日，准勑黃明州奏，准勑分析到
X56n0944_p0702a17║傳教院見在殿宇房廊一百餘間，佛像七十事，主客
X56n0944_p0702a18║僧五十八人，開寶元年置建奏聞事，牒奉勑宜賜寶
X56n0944_p0702a19║雲禪院為額者。右具如前，已帖僧正司知委訖，事須
X56n0944_p0702a20║帖本院，仰准勑命指揮。
X56n0944_p0702a21║太平興國七年六月七日　（押）。
X56n0944_p0702a22║司張某，守司法權錄事參軍事祝（押）。
X56n0944_p0702a23║通　判　軍　州　事　周　（押）。
X56n0944_p0702a24║權　知　軍　州　事　趙　（押）。
X56n0944_p0702b01║建炎庚戌春，遭兵火，院宇一夕而空。　聖朝所賜
X56n0944_p0702b02║勑黃石刻於煨燼中，文字斷裂，已不可辨，常慨以
X56n0944_p0702b03║無復再全之理者。逮紹興己巳，距庚戌凡二十載。
X56n0944_p0702b04║一日，忽有姚江僧持此墨本來，（仲旻）忻然如獲重
X56n0944_p0702b05║寶。意必先祖通法師教席餘澤未已，使有天興之
X56n0944_p0702b06║幸。不然，何符契如此之非常耶？越明年正月戊子，
X56n0944_p0702b07║再摹于石。前管內僧正住持真教大師（仲旻）書。
X56n0944_p0702b08║四明圖經紀院事跡
X56n0944_p0702b09║寶雲教院，在縣西南二里，舊號傳教院。　皇朝開寶
X56n0944_p0702b10║元年建，大平興國七年改賜今額。本漕使顧承徽捨
X56n0944_p0702b11║宅為法師義通傳教處，乞額寶雲，昭其祥也。義通字
X56n0944_p0702b12║惟遠，本高麗君族，自三韓來，譽振中國，知禮遵式，子
X56n0944_p0702b13║衿是其門人之上。足逾二紀，右脇而逝。既茶毗，弟子
X56n0944_p0702b14║收骨藏于育王山之陽，累石為塔，有記。待制王公伯
X56n0944_p0702b15║庠書其後，併刻于石。
X56n0944_p0702b16║台州螺溪淨光法師傳（此傳見大宋僧傳，今附此刊行。）
X56n0944_p0702b17║師諱（義寂），字常照，姓胡氏，溫州永嘉人也。母初懷娠，
X56n0944_p0702b18║不喜葷血，生乃以紫帽蒙其首焉。幼啟二親，堅求去
X56n0944_p0702b19║俗。旋入開元蘭若，投師授法華經，㫷月而徹。寺之耆
X56n0944_p0702b20║老，莫不稱嘆希有。既而祝髮受具已，往會稽學南山
X56n0944_p0702b21║宗。既通律藏，乃造天台山，研竅止觀。其所易解，猶河
X56n0944_p0702b22║南一徧照也。先是天台智者教迹，遠則安祿兵殘，近
X56n0944_p0702b23║則會昌焚毀。殘編斷簡，本折枝摧，傳者何憑以正其
X56n0944_p0702b24║學？師於是每思鳩集，因適金華古藏中，得淨名疏而
X56n0944_p0702c01║已。後時忠懿王以教相咨，問德韶國師。師指授尊者，
X56n0944_p0702c02║因是奏王，請出金門建講。欽若敬奉，為之造寺，今螺
X56n0944_p0702c03║溪定慧院是也。王又遣十人往日本國，取天台教藏
X56n0944_p0702c04║迴，賜師以淨光大師之號，追謚九祖名銜，皆師之力
X56n0944_p0702c05║焉。由是一家教乘，以師為重興之人矣。而韶公適與
X56n0944_p0702c06║智者同姓，能毗贊吾宗，又居佛隴之側，疑其後身也。
X56n0944_p0702c07║微師此宗，學者幾握半珠為家寶歟？太平興國五年，
X56n0944_p0702c08║從山入州治寺，寺東樓安置。樓近大山，夜夢剎柱陷
X56n0944_p0702c09║沒于地，意頗惡之，自徙於西偏僧房。其夜春雨驟甚，
X56n0944_p0702c10║山崩樓圮，人咸謂師先見，乃證報得天眼焉。續受黃
X56n0944_p0702c11║巖人請，乘舟泛江放生，講金光流水。至海門靈石寺，
X56n0944_p0702c12║是智者所居道場，因勸人修茸造像，入緣者繁多。時
X56n0944_p0702c13║今上遣高品衛紹欽入山，建壽昌寺，眾官同命受戒。
X56n0944_p0702c14║又雍熙初，永安縣敦請於光明寺受戒，忽古殿佛像
X56n0944_p0702c15║隳，腹中獲發願文，即唐咸通六年，僧希皎為七鄉人
X56n0944_p0702c16║施戒，勸造此像，願捨報為男子童真出家，常布衲傳
X56n0944_p0702c17║法利生，觀者皆意寂之前身也。至四年十月寢疾，仲
X56n0944_p0702c18║冬四日，囑誡門人，不許哭泣祭奠等事，言已瞑目而
X56n0944_p0702c19║終，壽六十九，法臘五十。傳法弟子百餘人，外國十僧，
X56n0944_p0702c20║其義通實高者也，如澄或寶翔皆亞焉。是時台之民
X56n0944_p0702c21║宦曾預傳戒者，共迎師真相於開元寺，盡誠祭供，皆
X56n0944_p0702c22║縞素哀泣，天為之變慘。太守鄭（元龜）作詩悲悼，歸空
X56n0944_p0702c23║方文，樹塔志之。厥後徒屬遷葬佗所，開塔顏貌如生，
X56n0944_p0702c24║髮長餘寸。平素講法華經並玄義二十徧，止觀、維摩、
X56n0944_p0703a01║光明、梵網、金剛錍、法界觀、禪源詮、永嘉集各數徧，述
X56n0944_p0703a02║義例、不二門等科節數卷。然自智者六代傳法荊溪
X56n0944_p0703a03║之後二百餘年，寂受遺寄，克深負荷，況於炎月講說，
X56n0944_p0703a04║曾無流汗沾洽，其不久聽而勝解佛乘，每一宣揚，則
X56n0944_p0703a05║摐金應玉，召羽和商，較乎九旬談妙，相去何若？又甞
X56n0944_p0703a06║寓四明育王寺，夢登國清上方，有寶莊嚴幢座，題曰
X56n0944_p0703a07║文殊臺，設枑梐欄隔，求入無由。俄睹觀音菩薩從堂
X56n0944_p0703a08║徐出，以手攘却行馬，[仁-二+(氏/丁)]𮞍相接，斯須覺己與觀音身
X56n0944_p0703a09║泯合不分，因而驚寤。自爾之來，樂說無盡矣。或謂入
X56n0944_p0703a10║普門智乘，上合佛覺，證無上故，下合眾生，凡同體故，
X56n0944_p0703a11║開則羣靈混成一法矣。得是心者，非觀音而誰歟？大
X56n0944_p0703a12║哉！師之解行若是，可不為世之楷謨乎？
X56n0944_p0703a13║鉅宋明州寶雲通公法師石塔記
X56n0944_p0703a14║住延慶法孫文慧大師　（宗正）　撰
X56n0944_p0703a15║法師諱（義通），字惟遠，德業詳諸行狀。本海國高麗君，
X56n0944_p0703a16║族尹姓，母孰氏。姙誕頗異，因捨龜山院，師釋宗。及冠，
X56n0944_p0703a17║染具傳華嚴、起信，彼尤仰止。殆壯游中國，晉天福時
X56n0944_p0703a18║也。至，始訪雲居契悟，嗣謁螺溪寂師。了天台宗繄道，
X56n0944_p0703a19║且逢源具體之聲，浹聞四遠。姑曰：圓頓之學，畢茲轍
X56n0944_p0703a20║矣。吾欲以此導諸未聞，必生地始。乃括囊東下，道由
X56n0944_p0703a21║四明。太師錢公（惟治）問以心要，洊辟為戒師。繼此道
X56n0944_p0703a22║俗蘄嚮，請留依怙。師曰：非始心也。公曰：或尼之，或使
X56n0944_p0703a23║之，非弟子之力也。如曰利生，何必雞林乎？緣既汝合，
X56n0944_p0703a24║辭不我却。因止焉。會漕使顧承徽捨宅為傳道處，第
X56n0944_p0703b01║乞額寶雲，昭其祥也。既而日敭教觀，逾二祀（知禮、遵
X56n0944_p0703b02║式），子矜之高者。其餘升堂及門，莫可勝紀。凡諸著述，
X56n0944_p0703b03║並逸而不傳。嗟夫！君子曰：天台之道，勃然中興，師之
X56n0944_p0703b04║力也。俗壽六十有二，端拱改元龍集戊子十月十有
X56n0944_p0703b05║八日示疾。越三日，左脇而逝。既茶毗，門弟子収骨藏
X56n0944_p0703b06║于育王山之陽寺西北隅，禮也。後七十有七載，甓甃
X56n0944_p0703b07║已蕪，乃就之，累之為方墳，增顯其處爾。
X56n0944_p0703b08║時皇宋五葉，歲在甲辰，天王即位之明年，改元治
X56n0944_p0703b09║平之暮春十日，重法孫　（宗正）　記。
X56n0944_p0703b10║右通法師石塔記，紹興歲在庚辰十月二十一日，
X56n0944_p0703b11║嗣法住持智謙之所重立也。通公來自三韓，譽振
X56n0944_p0703b12║中國，住寶雲凡二紀餘，實第一代。如法智、慈雲，乃
X56n0944_p0703b13║其高第。天台之教，中隳而興，繄師之力。而一時事
X56n0944_p0703b14║跡、行業等石刻，今不復存。謙公力搜訪之，始得塔
X56n0944_p0703b15║記，乃再刊刻。又闢真堂，塑師坐像，及吳越國王所
X56n0944_p0703b16║贊頂相，併上石碣。除阿育王山烏石塔所，屋之以
X56n0944_p0703b17║石，以表示後世。於是通師之道，益以昭著。時謙之
X56n0944_p0703b18║來，纔半歲餘爾。寶雲自通始建，傳二百載，比年頹
X56n0944_p0703b19║圮特甚。謙睹之，慨然支傾飭蠧，浸復其舊，亦可謂
X56n0944_p0703b20║不負祖師付囑荷擔之意矣。聖宋天寶間，漕使顧
X56n0944_p0703b21║承徽捨其第以處於師。其後推官陳雲者，又捨西
X56n0944_p0703b22║嶼之田四百三十畝，歲久不復知。謙亦塑二公像
X56n0944_p0703b23║而表出之，人益重其知本。謙得法於延慶第五代
X56n0944_p0703b24║明智師，其淵源亦有所自云。
X56n0944_p0703c01║左朝散郎主管台州崇道觀王（伯庠）謹書。
X56n0944_p0703c02║寶雲通法師移塔記
X56n0944_p0703c03║住臨安府靈隱山月堂　（道昌）　撰
X56n0944_p0703c04║余住育王時，寶雲威法師相訪，因語通法師，乃寶雲
X56n0944_p0703c05║啟教之宗主也，有塔葬此山。余詢勤舊，皆云在寺西
X56n0944_p0703c06║隅。遂往尋之，見荒臻蓬棘中，塔已隳毀矣。是時烏石
X56n0944_p0703c07║有山，僉云風水甚佳，貴人富家數來求之。余以常住
X56n0944_p0703c08║地非余私有，若自與之，必招因果也。其間人情有大
X56n0944_p0703c09║不悅者，而余獨守之如初。是時先師妙湛老人居西
X56n0944_p0703c10║塔，因以稟之。先師云：通法師，天台宗主也。又此地人
X56n0944_p0703c11║皆欲得之，若迁通公骨殖葬於此地，則非獨免求地
X56n0944_p0703c12║者源源而來，抑亦通公之骨葬得其所。余遂從先師
X56n0944_p0703c13║之言，擇日同威師并妙湛老人集眾迁葬之。至取其
X56n0944_p0703c14║骨，香水洗沐於日光中，世所謂堅固子者，或青或黃
X56n0944_p0703c15║或紅，或曰滋生於骨上，見者無不歡喜，作禮贊嘆。如
X56n0944_p0703c16║是殊勝，世所未有。後育王住持人迁寂，其徒知此地
X56n0944_p0703c17║之勝，而欲邀其福，就彼葬之。未久而皆為人所移，唯
X56n0944_p0703c18║通師之塔巍然而獨存。是知用心之善不善者，報應
X56n0944_p0703c19║之効曉然可見也。紹興二十八年戊寅歲八月二十
X56n0944_p0703c20║八日，延慶若權上人訪余於冷泉，出通師重建石塔
X56n0944_p0703c21║記，欲求余書迁葬之因，故特以此示之云。
X56n0944_p0703c22║住靈隱山月堂比丘　（道昌）　謹題。
X56n0944_p0703c23║草菴紀通法師舍利事
X56n0944_p0703c24║四明寶雲通法師，新羅人也，得法於天台螺溪。既入
X56n0944_p0704a01║滅，骨塔於阿育王山門徑之左，積有年矣。後因別改
X56n0944_p0704a02║寺門，此地蕪沒，塔亦隨壞。宣和丁未冬，今蔣山昌禪
X56n0944_p0704a03║師主育王，徙其骨塔於烏石山，是時大眾半千同送
X56n0944_p0704a04║之，今雪峰睿禪師、寶雲威法師亦預焉。其骨晶熒可
X56n0944_p0704a05║愛，考之琅琅有聲，雪峯默念之，果若人骨也，當不止
X56n0944_p0704a06║如是而已。少頃，杲日既昇，見骨中世所謂堅固子者
X56n0944_p0704a07║二三，眾驚且譁，則須臾變數百千，熣燦的皪，瑟瑟如
X56n0944_p0704a08║珠璣，人或求之，至有盈掬得之者。余紹興辛亥，閣錫
X56n0944_p0704a09║於廣利，禪人多以此語余，余尚疑之。續至烏石，禮法
X56n0944_p0704a10║師之塔菴，有老僧曰：某者能道。其事果然。又曰：老僧
X56n0944_p0704a11║甞求二顆寘掌中，握之移刻，開示之，已滋七八矣。余
X56n0944_p0704a12║始信之，此老僧非妄語者。然法師生有奇表，昔吳越
X56n0944_p0704a13║國王尤所欽重，甞贊之，有曰：白毫異相，滿月奇姿，千
X56n0944_p0704a14║里同風，瞻之仰之。又詩曰：平生賴慈眼，南望一咨嗟。
X56n0944_p0704a15║當是時，台道既微，賴師持之，授法智慈雲以起家焉，
X56n0944_p0704a16║此所謂台宗之命脉也。
X56n0944_p0704a17║紀通法師著述遺跡
X56n0944_p0704a18║天台正傳，止荊溪禪師為九世祖。然自荊溪後之傳
X56n0944_p0704a19║者，亦復不絕焉。雖定慧雙弘，未可並肩九祖。然截瓊
X56n0944_p0704a20║枝，㭊栴檀，則皆行天台之道者也。今寶雲通公，實繼
X56n0944_p0704a21║荊溪之後。復得法智慈雲，分化於江浙，此道遂再振
X56n0944_p0704a22║矣。師解行高深，洪通甚力。準石塔記，師所著述，並逸
X56n0944_p0704a23║而不傳。然考諸四明章記，則甞秉筆觀經疏記，光明
X56n0944_p0704a24║玄贊釋。若餘之法義，則法智悉面承載之於記鈔。其
X56n0944_p0704b01║贊釋一部尚存，但不廣傳耳。惜哉！師所建院宇，已二
X56n0944_p0704b02║百二十二年。兵塵之後，古跡掃地而盡。甞訙諸耆宿，
X56n0944_p0704b03║知師有藏衣塔一所，存景清興法院。遂訪之，果奉安
X56n0944_p0704b04║懺殿尊像前。雕布奇巧，飾以渾金。內空外方，高五尺
X56n0944_p0704b05║許。此寶寶雲舊物，不知何緣留墜彼剎。萬一合浦珠
X56n0944_p0704b06║還，豈不為山家傳持之標幟乎？
X56n0944_p0704b07║寶雲通公法師真贊吳越國王錢　（俶）
X56n0944_p0704b08║不離三界，生我大師。白毫異相，滿月奇姿。
X56n0944_p0704b09║戒珠普炤，慧海無涯。人天福聚，瞻之仰之。
X56n0944_p0704b10║寶雲法師迺四明天竺所稟，則中興教觀之鼻祖
X56n0944_p0704b11║也。而古無塑像，不亦殆於忘本乎？智謙既立坐像，
X56n0944_p0704b12║復圖是本，併錢王贊摹刻諸石，俾瞻拜者可以想
X56n0944_p0704b13║見當時之形容云。
X56n0944_p0704b14║紹興庚辰孟冬，第六代住持法孫圓澄大師
X56n0944_p0704b15║　（智謙）　謹題。
X56n0944_p0704b16║詩寄贈　四明寶雲通法師
X56n0944_p0704b17║吳越國王錢　（俶）
X56n0944_p0704b18║海角復天涯，形分道不賖。燈青讀圓覺。
X56n0944_p0704b19║香煖頂袈裟。戒比珠無纇，心猶鏡斷瑕。
X56n0944_p0704b20║平生賴慈眼，南望一咨嗟。
X56n0944_p0704b21║其一
X56n0944_p0704b22║相望幾千里。曠然違道情。自茲成乍別。
X56n0944_p0704b23║疑是隔浮生。得旨探玄寂，無心競利名。
X56n0944_p0704b24║茆齋正秋夜，誰伴誦經聲。
X56n0944_p0704c01║其二
X56n0944_p0704c02║（宗曉）甞閱草菴教苑遺事，得所謂平生賴慈眼，南
X56n0944_p0704c03║望一咨嗟之句，蓋昔吳越國忠懿王寄贈寶雲通
X56n0944_p0704c04║法師所作也，惜乎不睹其全，每以為恨。一日，訪舊
X56n0944_p0704c05║得之，喜不自勝，荊玉隋珠曾未足喻。抑有以見古
X56n0944_p0704c06║人不以勢位為間，而道眼相照於天人之際有如
X56n0944_p0704c07║此者，是必靈山同佛付囑，故一以忠烈輔世、一以
X56n0944_p0704c08║願力洪法，雖世、出世殊，而澤及後昆至於無窮，其
X56n0944_p0704c09║揆一也。（宗曉）以晚生幸霑慈蔭，祖宗盛事其可弗
X56n0944_p0704c10║傳？敬以所贈二章登諸琬琰，用補茲山故事云。
X56n0944_p0704c11║嘉泰壬戌歲中秋，石芝比丘（宗曉）謹識。
X56n0944_p0704c12║明州寶雲四祖師贊
X56n0944_p0704c13║會稽郡王文惠公史　（浩）
X56n0944_p0704c14║天台智者禪師
X56n0944_p0704c15║庖犧畫易，朕兆太極。一陰一陽，已墮形迹。
X56n0944_p0704c16║瞿曇說法，身心泯寂，三止三觀，忽漏消息。
X56n0944_p0704c17║箇中至妙，杳冥昏默。何假言詮，焉庸訓釋。
X56n0944_p0704c18║猗歟智者，生稟岐嶷。八彩重瞳，人固莫識。
X56n0944_p0704c19║南嶽一見，頓明宿昔。悟施陀羅，既非佗得。
X56n0944_p0704c20║云胡止觀，紛紛藉藉。蓋以慈緣，憫世迷惑。
X56n0944_p0704c21║作是筌罤，如援嫂溺。豈期後學，紙上尋覔。
X56n0944_p0704c22║文字猥繁，道益薄蝕。精義入神，蟬蛻筆墨。
X56n0944_p0704c23║不離當處，靈山一席。師之本願，於是乎塞。
X56n0944_p0704c24║祠宇巋然，遺容殊特。凡百君子，過之必式。
X56n0944_p0705a01║寶雲通公法師
X56n0944_p0705a02║止觀宗旨，鼎盛于隋，末法不競，將遂堙微。
X56n0944_p0705a03║通師崛起，三韓之湄。風帆萬里，捨筏從師。
X56n0944_p0705a04║得道已竟，言歸有期。四明檀越，顧氏承徽。
X56n0944_p0705a05║捐宅為寺，盡禮邀祈。名曰寶雲，金剎巍巍。
X56n0944_p0705a06║師既戾止，學徒影隨。戶外屨滿，聲走天涯。
X56n0944_p0705a07║台山墜緒，接統興衰。有二神足，真師子兒。
X56n0944_p0705a08║慈雲法智，迭和塤篪。人皆謂師，蟠英孕奇。
X56n0944_p0705a09║植根堅固，獨幹䨥枝。華開五葉，異轍同歸。
X56n0944_p0705a10║抵今禪教，遂得並馳。續佛壽命，師其以之。
X56n0944_p0705a11║四明法智尊者
X56n0944_p0705a12║靈山之會，龍象雲蒸，羊鹿牛車，同歸一乘。
X56n0944_p0705a13║雨勝法雨，普潤有情。逮及後世，止觀爰興。
X56n0944_p0705a14║慈鋒慧劒，摧墮疑城。誰其嗣之，粵有四明。
X56n0944_p0705a15║講席雄峙，淵默雷聲。天台正統，於焉繼承。
X56n0944_p0705a16║章聖在御，使馹馳星，問佛大旨，得其精英。
X56n0944_p0705a17║宸恩載錫，法智鴻名。是為釋子，萬古光榮。
X56n0944_p0705a18║天竺慈雲法師
X56n0944_p0705a19║英英式師，文中之虎。口角珠璣，筆端繡組。
X56n0944_p0705a20║王侯欽承，聖君眷與。慈雲錫號，天竺是處。
X56n0944_p0705a21║法智為兄，通公為父。濟濟一門，龍掀鳳翥。
X56n0944_p0705a22║積功累行，知幾寒暑。四眾仰止，如子依母。
X56n0944_p0705a23║梵音洋洋，周浹寰宇，凡曰禮文，悉由纂敘。
X56n0944_p0705a24║普賢願力，金手摩撫，盡未來際，作懺悔主。
X56n0944_p0705b01║寶雲古道場，（宗瑩）以固陋承之。
X56n0944_p0705b02║大傅大丞相魏國公適幸臨之，首訪祖師遺趾一
X56n0944_p0705b03║龕，風雨智者、寶雲二大士像頹然其中。公指寶雲
X56n0944_p0705b04║顧謂（宗瑩）曰：法智、慈雲二尊者，得非此老親出乎？
X56n0944_p0705b05║至今邦人目為通師翁道場，蓋為二弟子設也。可
X56n0944_p0705b06║闢一堂，塑繪四祖師像，作新斯剎。（宗瑩）𢥠然有愧
X56n0944_p0705b07║王臣護法之意，遂即東廡作振祖堂。堂成，像設亦
X56n0944_p0705b08║具，眾請魏公作贊。公不墮知見，不涉思惟，四贊立
X56n0944_p0705b09║成，大以發明吾祖骨體，亦足以開四方觀聽之益。
X56n0944_p0705b10║（宗瑩）既揭之扁榜，復鑱諸堅石，補寶雲既𨶏之典，
X56n0944_p0705b11║為吾宗無盡之傳。
X56n0944_p0705b12║淳熈十四年四月旦，寶雲教院住持傳天台教
X56n0944_p0705b13║觀　（宗瑩）　謹識。
X56n0944_p0705b14║寶雲通公教主真贊
X56n0944_p0705b15║住阿育王山野堂　（普宗）　稽首
X56n0944_p0705b16║豁大千戶牖，識虗空面目。不容正眎，聊以旁矚。一時
X56n0944_p0705b17║華現於優曇，萬里香飄於瞻蔔。以截流辯，卷學海之
X56n0944_p0705b18║鯨濤；以徹法眼，轉義天之雙轂。見法界性，入螺溪門。
X56n0944_p0705b19║是知遇白牛而難駕，注黃金而易昏。闢三觀之祕楗，
X56n0944_p0705b20║操凡聖之宏略。通玄峯頂何巍巍，淮海清風振寥廓。
X56n0944_p0705b21║寶雲始祖通公法師真贊
X56n0944_p0705b22║住南湖竹菴比丘　（可觀）　稽首
X56n0944_p0705b23║呼一切人，皆是鄉人。吟雲掃電，枯木生春。
X56n0944_p0705b24║決定願力再來，歸命天台後身。
X56n0944_p0705c01║寶雲開山通法師忌疏草菴（道因）
X56n0944_p0705c02║右伏以道無今古，學有宗承。一滴分流，千車共轍。功
X56n0944_p0705c03║勳莫大，中興知自於根源；授受非常，正教弘傳於師
X56n0944_p0705c04║弟。先推嫡嗣，法智慈雲而間生；欽仰師翁，道德形儀
X56n0944_p0705c05║而如在。恭惟　傳持教觀寶雲大尊者，台崖的派，鷲
X56n0944_p0705c06║嶺耿光。分為不盡之明燈，散作無方之法雨。垂形海
X56n0944_p0705c07║國，化跡神洲。真慈隱妙德之身，夢幻應苾蒭之像。流
X56n0944_p0705c08║芳甬水，一家之至教重輝；大備鄞江，二字之敷宣烈
X56n0944_p0705c09║焰。白毫異相，檀那已播於伽陀；烏石殊方，窣睹競分
X56n0944_p0705c10║於室利。某等叨逢勝化，獲睹肖容。但有翹勤，徒增悁
X56n0944_p0705c11║結。今則孟冬屆候，諱日斯臨。傾誠聊備於蘋蘩，匪薄
X56n0944_p0705c12║少伸於追遠。伏乞我祖享我羞無羞之供，示我來不
X56n0944_p0705c13║來之儀。憑茲微妙之緣，咸以中和之氣。則使民康物
X56n0944_p0705c14║阜，時和歲豐。醍醐上味，而處處灌神；白牛大車，則人
X56n0944_p0705c15║人脂軸。一家令轍，四海同遵。情與非情，咸歸祕藏。但
X56n0944_p0705c16║某無任拜手歸依之至。謹疏。
X56n0944_p0705c17║南湖師祖寶雲尊者齋忌疏鏡上（義銛）
X56n0944_p0705c18║右伏以法源自遠，注剎海以周流；慧日方中，映寶雲
X56n0944_p0705c19║而下飾。羣機煥發，此道光嚴。式臨示滅之辰，敢怠如
X56n0944_p0705c20║生之敬？恭惟　中興敬觀寶雲尊者大法師，應身日
X56n0944_p0705c21║本，命世山家。眡一切人皆若同鄉，大方無外；出兩高
X56n0944_p0705c22║第咸於實地，游刃有餘。疏正派於螺溪，散真風於象
X56n0944_p0705c23║扇。某等仰高彌甚，向若茫然。玉几橫經，恨不與當時
X56n0944_p0705c24║之聽眾；尼壇下拜，媿濫稱今日之孫謀。庶憑明信之
X56n0944_p0706a01║熏，幾展慈憐之鑒。伏願無生智焰，永聯從上之光；常
X56n0944_p0706a02║住妙華，益粲後來之秀。盡空末學，同趣圓乘。謹疏。（昔鄮
X56n0944_p0706a03║峯未更為禪剎，大洪天台教觀清涼大法眼禪師亦稟教於中。時寶雲通公蓋甞預講，其四明、慈雲皆為聽眾。
X56n0944_p0706a04║其說見于鄮峯古碣。所謂玉凡峯者，今阿育王山是也。）
X56n0944_p0706a05║四明法師稟學寶雲尊者
X56n0944_p0706a06║吾祖法智，興起大教。始者二十歲，參學寶雲法師。登
X56n0944_p0706a07║門方三日，座元謂之曰：法界自有次第，若當尋之。師
X56n0944_p0706a08║曰：何謂法界？座曰：大總相法門，圓融無礙者是也。師
X56n0944_p0706a09║曰：既圓融無礙，何有次第？座無對。居一月，自講心經，
X56n0944_p0706a10║人皆駭聽。及二年，厥父偶夢師跪于通公之前，通執
X56n0944_p0706a11║瓶水注其口。自是一家教觀，頓然超悟。因代通講授，
X56n0944_p0706a12║僅數載。洎通之滅，又自夢穿通之首，擐于左臂而行。
X56n0944_p0706a13║自謂二夢，初表受習流通，次表操持種智。自後遷住
X56n0944_p0706a14║乾符，四載方赴南湖之請也。
X56n0944_p0706a15║慈雲懺主稟學寶雲住持
X56n0944_p0706a16║慈雲法師，台之寧海人也。脫素于東掖山，洎為僧，即
X56n0944_p0706a17║入國清普賢像前燼指，誓學天台聖教。徐負笈趍于
X56n0944_p0706a18║寶雲道中，忽夢一僧自言：吾是文殊和尚。及至，禮通
X56n0944_p0706a19║之足㥥，自省所夢之僧即師也，因爾服膺受道。值通
X56n0944_p0706a20║歸寂，乃返天台。淳化改元，師年二十八，眾請住寶雲，
X56n0944_p0706a21║凡十二載，講四大部經。咸平五年，復還東山。晚遷天
X56n0944_p0706a22║竺，大闡法化，棲遁終焉。師居寶雲，靈跡有四：
X56n0944_p0706a23║一師於寶雲講經次，一旦忽有施氏胎驢趍伏座下，
X56n0944_p0706a24║講罷而去。自爾而至者凡四十日，產而乃已。驢果
X56n0944_p0706b01║有人之意，而能聽法，不亦異乎哉？
X56n0944_p0706b02║二師在寶雲，甞建淨土會，著書曰誓生西方記，作念
X56n0944_p0706b03║佛三昧詩。其敘曰：念佛三昧，踐聖之妙道，凡揭厲
X56n0944_p0706b04║于法流者，何莫由斯矣。昔遠公化尋陽，羣賢皆為
X56n0944_p0706b05║念佛三昧詩，遠為序。皇宋丙申，（遵式）會四明高尚
X56n0944_p0706b06║之賓百餘人，春冬二仲，一日一夜，萃寶雲講堂，想
X56n0944_p0706b07║無量覺，行漢魏經。壬寅既廢，適台之東山，惜無述
X56n0944_p0706b08║焉。乃擬普賢作詩，寄題于石，垂於後世也。
X56n0944_p0706b09║三、師住寶雲，自幸得觀音幽贊，命匠造旃檀大悲像。
X56n0944_p0706b10║像成，工有悞折手執楊枝，師驚且恐，即自接之，不
X56n0944_p0706b11║施膠添，而泯合如故。即撰一十四願文，其略曰：己
X56n0944_p0706b12║亥咸平二年四月，四明沙門（遵式）刻像，懼晦于後
X56n0944_p0706b13║世，手題記云：沈（淨月）刻相貌章（淨修）等，須像財物。
X56n0944_p0706b14║像成，立于大法堂，召僧百人，奉行經法而證之。
X56n0944_p0706b15║四。咸平三年，四明大旱，郡人資以祈雨。法師用請觀
X56n0944_p0706b16║音三昧，冥約三日不雨，當自焚。如期，果大霈。郡守
X56n0944_p0706b17║蘇為異而敬之，即題石為記。
X56n0944_p0706b18║明智法師寶雲住持
X56n0944_p0706b19║晁（說之）作師行業記曰：明智中立師，明之鄞人也。元
X56n0944_p0706b20║祐間，住延慶。一日辭去，雖太守亦不得而留也，且曰：
X56n0944_p0706b21║待余六十歲再來。自是居隱學山，眾方從之，會缺僧
X56n0944_p0706b22║職，復不能捨。太守躬請出住寶雲，實其祖師通公道
X56n0944_p0706b23║場。時寶雲頹圮，無一全椽，師復新之，咸曰：師前曰隆
X56n0944_p0706b24║其三世祖之居，今又興其四世祖之室，孰謂像法末
X56n0944_p0706c01║哉？先是，伽藍神腹中得願文一帋，曰：後更百年，有肉
X56n0944_p0706c02║身菩薩重興此地。師復退去，築菴白雲山，凡四年，亦
X56n0944_p0706c03║無一日不講。太守又命住延慶，不得辭，時年六十歲，
X56n0944_p0706c04║果符前言矣。（草菴教苑餘事載：明智住寶雲，經于八年。）
X56n0944_p0706c05║史太師請瑩講師住寶雲疏
X56n0944_p0706c06║右伏以昔寶雲有大弟子，如渥洼出䨥馬駒，自天台
X56n0944_p0706c07║熏正見知，若猗蘭脫眾蕭艾。當後世寂寥之際，如阿
X56n0944_p0706c08║師付授之難。共惟新命寶雲瑩公講師，既以心傳，不
X56n0944_p0706c09║為塵累，偏歷雨華之肆，親出烹金之爐。鶴髮霜眉，受
X56n0944_p0706c10║道人卒歲之託；晨香夕火，致居士華封之誠。眾所歸
X56n0944_p0706c11║依，公無退轉。謹疏。
X56n0944_p0706c12║寶雲院利益長生庫記
X56n0944_p0706c13║祖師自雞林來，首訪螺溪，盡得天台之道。復欲杭海，
X56n0944_p0706c14║太守錢公固留之。使者顧公亦舍其室，為師傳道授
X56n0944_p0706c15║業之所。故法智、慈雲二大士從是出焉。今寶雲之居，
X56n0944_p0706c16║邦人目為通師翁道場是也。其間廢興相襲，不得而
X56n0944_p0706c17║詳。住持瑩公坐庿未溫，首歛巾盂以估於眾，得錢一
X56n0944_p0706c18║百萬，內外道俗又得錢百萬。太師魏國史公捐國夫
X56n0944_p0706c19║人簪珥以施之，合為利益長生庫，以備歲時土木鐘
X56n0944_p0706c20║皷無窮之須。後五年，建大講堂，半取其羸以助工役，
X56n0944_p0706c21║實其志也。瑩公性淳直，而御眾以寬。寶雲初歸，有侈
X56n0944_p0706c22║心者輙起重輕之議，至有僧吏恃權以橈之。權虎而
X56n0944_p0706c23║宼傍，人為震栗，而瑩自若也。太師魏公實知之，至是
X56n0944_p0706c24║則人皆悅服。余聞先佛捐軀以求道，無一芥子許地
X56n0944_p0707a01║空無佛身。至空劫積塵之初，所謂草樹巖崖，成道利
X56n0944_p0707a02║生之所，率先成就，此豈智術所能致哉？今寶雲虜焰
X56n0944_p0707a03║之餘，才一甲子，則氣象復還舊觀。此瑩之心與昔人
X56n0944_p0707a04║願轂俱馳而不忘也。後世因循苟且之事，瑩恥而不
X56n0944_p0707a05║為，如石之堅，如地之載。其所植立如此，故余不得不
X56n0944_p0707a06║書。瑩嗣東堂元慧師瑩公，名宗瑩云。
X56n0944_p0707a07║紹熙三年七月旦日，橘洲老衲　（寶曇）　記。
X56n0944_p0707a08║建法堂慶筵致語同　前
X56n0944_p0707a09║右伏以梵宮成列，無越寶雲之故家。邦人至今，知有
X56n0944_p0707a10║雞林之古佛。實斯文之冀北，震大聲於斗南。自劫灰
X56n0944_p0707a11║之後，而樹王先成。歷國朝以來，而人物尤盛。譬諸琵
X56n0944_p0707a12║琶琴瑟，必資妙指，乃發至音。於草木叢林，雖曰無情，
X56n0944_p0707a13║亦知所嚮。侈一堂之壯觀，閱數世之宏規。螮蝀翬飛，
X56n0944_p0707a14║欲上于於雲漢。迦陵清徹，將徧滿於人寰。恭惟寶雲
X56n0944_p0707a15║堂上大法師，塵外孤蹤，林間老斵。接龍象之步武，繼
X56n0944_p0707a16║鐘梵於晨昏。輪奐一新，咄嗟兩辦。朱明在候，方鼓吹
X56n0944_p0707a17║於薰風。緇白臨筵，共徘徊於華雨。檀越某人，高情落
X56n0944_p0707a18║落，和氣融融。肯同蓮社之清游，是亦靈山之勝友。某
X56n0944_p0707a19║等獲觀殊勝，辱在伶倫。不揆蕪才，輙陳口號。
X56n0944_p0707a20║又見南風入舜弦，幾多龍象正差肩。
X56n0944_p0707a21║一堂絕出雲霄上，萬口齊稱古佛先。
X56n0944_p0707a22║坐穩掜床如大定，手揮麈尾極重玄。
X56n0944_p0707a23║𨟊山鄞水人長在，總是吾廬不計年。
X56n0944_p0707a24║法雨堂題名
X56n0944_p0707b01║紹熈辛亥歲，住山瑩講師建大法堂，廣袤宏曠，殆甲
X56n0944_p0707b02║諸方。是時竹院禪師曇公謁是院，因請立名。師應聲
X56n0944_p0707b03║曰：院額寶雲，雲能致雨，雨能潤物。茲院乃台宗中興
X56n0944_p0707b04║發源處，佛祖雨法雨沃羣生非一日，當以法雨為堂
X56n0944_p0707b05║之名宜矣。（宗曉）深愛此名因依，而山門未暇揭是榜，
X56n0944_p0707b06║恐久而堙沒，特表而出之。經不云乎：慈意妙大雲，澍
X56n0944_p0707b07║甘露法雨。又曰：無上法雨，雨汝身田。又曰：能雨無上
X56n0944_p0707b08║甘露法雨。法雨之名，徧出諸大乘經。今　吾祖通公
X56n0944_p0707b09║大法師，負高明之識，來自三韓，得淨光法道，殆於此
X56n0944_p0707b10║地洪通。四明、天竺二尊者，蟠英蓄秀，能荷傳斯宗，迄
X56n0944_p0707b11║今垂二百載，其道未艾。此非雨法雨沃羣生乎？昔楊
X56n0944_p0707b12║無為甞贊宗門陳尊宿曰：叢林處處蒙霑潤，莫測風
X56n0944_p0707b13║雷起老龍。今於寶雲，通公亦云也。
X56n0944_p0707b14║
X56n0944_p0707b15║寶雲振祖集（終）