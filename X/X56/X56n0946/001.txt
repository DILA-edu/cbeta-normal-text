X56n0946_p0780b01║
X56n0946_p0780b02║
X56n0946_p0780b03║
X56n0946_p0780b04║
X56n0946_p0780b05║
X56n0946_p0780b06║
X56n0946_p0780b07║螺溪振祖集目錄
X56n0946_p0780b08║
X56n0946_p0780b09║吳越錢忠懿王賜淨光法師制（三道）
X56n0946_p0780b10║本朝寺額建傳教院碑銘
X56n0946_p0780b11║淨光法師行業碑傳教院建育王石塔記
X56n0946_p0780b12║淨光法師塔銘丞相李公讚
X56n0946_p0780b13║知府鄭公讚通慧僧統詩
X56n0946_p0780b14║光仁文德大師詩查菴法師讚
X56n0946_p0780b15║栢庭法師讚淨光法師移塔記
X56n0946_p0780b16║
X56n0946_p0780b17║No. 946
X56n0946_p0780b18║螺谿振祖集
X56n0946_p0780b19║
X56n0946_p0780b20║住持天台傳教院比丘　（元悟）　編
X56n0946_p0780b21║吳越錢忠懿王賜淨光法師制（三道）
X56n0946_p0780b22║制：禪林寺僧義寂得大師子玄等奏，於本寺為國講
X56n0946_p0780b23║法華經文句疏等，具悉。蓋精名德，是罄功勤，閱覽之
X56n0946_p0780b24║時，尤多嘉媿。故茲詔示，想宜知悉。遣書，指不多及。十
X56n0946_p0780c01║三日。
X56n0946_p0780c02║制僧義寂：卿久居名山，恒看大藏。國朝欽若真教，志
X56n0946_p0780c03║重高人。今賜師號、紫衣、細絹十疋、綿十屯，至可領也。
X56n0946_p0780c04║故茲詔示，想宜知悉。遣書，指不多及。二十九日。
X56n0946_p0780c05║報義寂勾當所申：昨委汝為天界講金光明經，一會
X56n0946_p0780c06║圓滿，備已知悉。汝早揮麈柄，載演猊音，於識心達本
X56n0946_p0780c07║之餘，有律虎義龍之稱。遠茲景仰，因命闡揚。己聞講
X56n0946_p0780c08║唱之告成，尤見精修而戒意。再披申舉，深所[娖-口+田]稱。今
X56n0946_p0780c09║賜汝乳藥、絹二十疋、茶二百角，至可收領。遣此示諭，
X56n0946_p0780c10║不具。　（華押）　付。九月　日。
X56n0946_p0780c11║本朝賜額　勑黃
X56n0946_p0780c12║中書門下牒兩浙轉運司。兩浙轉運司奏：淮中書劄
X56n0946_p0780c13║子，分析轄下諸州軍偽命宮觀寺院，未曾賜額如後：
X56n0946_p0780c14║台州天台縣傳教院，宜賜定慧院為額。牒奉　勑如
X56n0946_p0780c15║前，宜令轉運司遍牒逐處，及更切子細勘會，如內有
X56n0946_p0780c16║承天節已曾賜名額者，更不行下。牒至，准　勑故牒。
X56n0946_p0780c17║大中祥符元年七月三日牒。
X56n0946_p0780c18║右諫議大夫、參知政事趙。
X56n0946_p0780c19║兵部侍郎、參知政事馮。
X56n0946_p0780c20║工部尚書、平章事王。
X56n0946_p0780c21║建傳教院碑銘
X56n0946_p0780c22║忠果雄勇功臣金州管內觀察使判和
X56n0946_p0780c23║州軍州事光祿大夫　特進檢校大傳
X56n0946_p0780c24║兼御史大夫上柱國彭城郡開國公食
X56n0946_p0781a01║邑六千戶食實封一千一百戶錢（儼）撰
X56n0946_p0781a02║聖人之垂文設教，所目舉綱維而示軌轍，使後世之
X56n0946_p0781a03║人，至乎聖賢之道也。若夫括天地，極陰陽，窮吉凶，審
X56n0946_p0781a04║消長，莫尚乎易。而伏犧始之，仲尼述之，是垂美利於
X56n0946_p0781a05║天下也。以日繫月，彰往考來，正王道，紀人倫，莫尚乎
X56n0946_p0781a06║春秋。而夫子經之，丘明傳之，是申明誡於萬世也。敢
X56n0946_p0781a07║問聖人之垂文設教，極於是乎？殊不知垂褒貶之文，
X56n0946_p0781a08║不能等冤親，齊生滅；究否泰之術，不能暢妙性，括真
X56n0946_p0781a09║機。其為人天之津蹊，越生死之淵奧，則大雄氏之法，
X56n0946_p0781a10║莫不大乎？莫不聖乎？若夫鷲嶺之韜玉音，龍藏之傳
X56n0946_p0781a11║寶典，去聖逾遠，垂裕後昆。所以廣香海之波瀾，壯大
X56n0946_p0781a12║車之輪轂，又莫盛乎天台之教者。故陳隋國師智者
X56n0946_p0781a13║大師，法名智顗，演一華之大旨，立八桂之華宗。以明
X56n0946_p0781a14║破昏，太陽之開氛霧；以靜抳動，神龜之抃重溟。藏通
X56n0946_p0781a15║別圓，四教斯闡；醍醐乳酪，五味相宣。傳般若之燈光，
X56n0946_p0781a16║開方等之門閾。長風破浪，溺群魔於不二之門；大山
X56n0946_p0781a17║出雲，茂正法於說三之圃。垂為妙典，揚我真風。由是
X56n0946_p0781a18║國王大臣，延首丹丘之講肆；城邑聚落，傾心金地之
X56n0946_p0781a19║道場。則智者之化人，其利博哉！不可得而言也。傳教
X56n0946_p0781a20║院者，即今淨光大師寂公住持之所。師法名義寂，俗
X56n0946_p0781a21║姓胡氏，永嘉人也。先是周顯德初，螺谿居民張彥安
X56n0946_p0781a22║來詣師曰：家居寺之東南，有隙地可一里餘。陰晦之
X56n0946_p0781a23║夕，必有鬼魅吟嘯之聲，亦有鍾磬考擊之響。又甞夢
X56n0946_p0781a24║神龍遊其地，故非愚民所可有也。願奉師以為僧事。
X56n0946_p0781b01║師納之，親往閱眎。歎其山水秀異，因謂眾曰：此伽藍
X56n0946_p0781b02║地也，常以傳續真乘，思卜講唱之所。又天台一宗，稟
X56n0946_p0781b03║於龍樹。彼夢神龍之兆，豈非此耶？然而財施不供，莫
X56n0946_p0781b04║能遽成其志，但納所捨而營蔬圃耳。尋而法華巖公
X56n0946_p0781b05║之門人齊公（願齊公後亦署崇法禪師，亦師傳法弟子），以其事聞于本師
X56n0946_p0781b06║禪師。禪師大可其議，遂輟所得眾施錢三十萬，以資
X56n0946_p0781b07║經始。師雖聆喜捨，頗懼重勞。乃誡齊公曰：今之所營，
X56n0946_p0781b08║蓋㠯學徒為念，非欲芘風雨以移家間樹下之志。汝
X56n0946_p0781b09║體乃意，當勉成之。齊公乃鑿山肇基，度木興構。凡建
X56n0946_p0781b10║法堂三間，厨屋數舍。覆茅累塊，悉尚朴素，月稱師心。
X56n0946_p0781b11║乾德甲子歲秋八月，堂成，乃請師居之。默然，遂率學
X56n0946_p0781b12║徒二十人，以之俱往。點頭之石，行列翠巘。雨新之華，
X56n0946_p0781b13║飛颺寶几。師又覩其朴野，恊彼安栖。至止之餘，歡喜
X56n0946_p0781b14║無量。其後登魚門宇，日兢充盈。放鶴園林，人患襞積。
X56n0946_p0781b15║師聞之，沮其說者數四。而雲居韶公禪師，以其傳灯
X56n0946_p0781b16║之地未廣，函丈之規乃疏。于　今漢南國王智者大
X56n0946_p0781b17║師，位登諸地，跡示四依。得總持門，獲無礙辯。所述教
X56n0946_p0781b18║法，盈數百卷。淨光大師義寂，傳而講之，如水分器（已上
X56n0946_p0781b19║八句並載上書之文）。而所居精舍，棟宇未豐。𮨇許經營，用安樞
X56n0946_p0781b20║衣之眾。王從之，乃命愛子襄華二師，洎于宗藩，各施
X56n0946_p0781b21║錢粟以助之。師以艸堂之居，雅得便穩，不聽命者久
X56n0946_p0781b22║之。五年及丁卯歲，建剏始畢。凡重構懺堂法堂禪室
X56n0946_p0781b23║經室，及𨽻寺宇制者，罔不畢俻。中間內外，總一百三
X56n0946_p0781b24║十餘間。林泉相輝，金碧明媚。缾錫所至，寒暑忘歸。其
X56n0946_p0781c01║年　國王復命師講法華經一座，追福于　王妣恭
X56n0946_p0781c02║懿太夫人吳氏。自是神龍喜於聞法，鳥獸樂於𠷢華。
X56n0946_p0781c03║供飽純陀，席嚴布薩。隱几捉拂，翼翼小心。海福田衣，
X56n0946_p0781c04║濟濟有眾。太平興國二年，元帥府都押衙王君承益，
X56n0946_p0781c05║內知客余君德徽，同議本院建造彌陀佛殿。　王復
X56n0946_p0781c06║命施錢八十萬，又請師講金光明經一座，飯僧三萬
X56n0946_p0781c07║人。香華旛蓋，供佛之具，一皆稱足。明年　彤矢常參，
X56n0946_p0781c08║金輪大統。教法愈盛，莊嚴益專。屬像設未周，眾望斯
X56n0946_p0781c09║鬱，乃遣僧重雲遠來　京師，請於襄師。襄師因以陳
X56n0946_p0781c10║國夫人徐氏、漢南國王府別駕徐君貴安，共捨錢二
X56n0946_p0781c11║十萬，副以金帶。又募郡人李從遇眾，率淨財三十萬，
X56n0946_p0781c12║仝就厥工。於是孔雀頂螺，尊臨中扆；芙蓉冠葉，翊輔
X56n0946_p0781c13║崇臺。環衛以之雄稜，侍從以之柔悅。沈沈金口，深類
X56n0946_p0781c14║無言；爛爛青眸，真符不瞬。三寶既具，百福可量。而聞
X56n0946_p0781c15║師妙行孔修，慈心止足，衣惟大布，臥止一床，杖頭但
X56n0946_p0781c16║掛於缾囊，庭內不施於扄鑰。談玄亹亹，五十席非謂
X56n0946_p0781c17║該通；樂道熈熈，三重閣未為高邁。今俗年六十有八，
X56n0946_p0781c18║僧臘四十有九，雖春秋已高，而誨誘無懈，實僧史之
X56n0946_p0781c19║一奇士也。噫！天台教者，述覺王無說之義，包括寧遺；
X56n0946_p0781c20║明眾生有趣之源，環循莫盡。由是三乘迭駕，方㭊假
X56n0946_p0781c21║以入空；十地宏超，遂即凡而成聖。豈必指蓮華於水
X56n0946_p0781c22║上，先示從權；自當悟蝴蝶於夢中，了無別體。宣此義
X56n0946_p0781c23║者，孰不宗之？而師之學徒通鑑大師知廉，以師崇佛
X56n0946_p0781c24║宮祠，開法庠序，將永歲寒之績，請以刊勒為期。而（儼）
X56n0946_p0782a01║念天台山素足名儒，繼談聖教，竽難濫吹，硯合先焚。
X56n0946_p0782a02║然思句偈成因，敢以諛辭為避。所願草藩肥膩，滋善
X56n0946_p0782a03║本以常新；風動毗藍，吹慧光而不滅。謹即齋戒，為之
X56n0946_p0782a04║銘曰：
X56n0946_p0782a05║伏犧往兮仲尼不興，爾易經兮爻象何明。
X56n0946_p0782a06║宣父亡兮丘明不出，爾魯史兮篇題斯逸。
X56n0946_p0782a07║皇皇真教兮超生死，洋洋梵音兮總權實。
X56n0946_p0782a08║鶴樹圓寂兮玉偈秘密，螺谿不談兮華編誰帙。
X56n0946_p0782a09║傳光㭊派兮存赤城，植柰松揮兮宜萬齡。
X56n0946_p0782a10║系曰：
X56n0946_p0782a11║台山巖巖標幾尋，傳教孜孜開寶林。
X56n0946_p0782a12║寒猿野鶴盡念法，猊座無言揚妙音。
X56n0946_p0782a13║時雍熙三年丙戌歲十一月十日文。
X56n0946_p0782a14║淨光大師行業碑
X56n0946_p0782a15║朝奉大夫行尚書戶部郎中知　制誥賜紫金
X56n0946_p0782a16║魚袋錢（易）撰
X56n0946_p0782a17║天南山奇甚，東西北山，其高深幽遠，便釋者栖鍾于
X56n0946_p0782a18║台。台連四去千萬山，復又宏閟窈窕，如非人可以止
X56n0946_p0782a19║者。昔我智者，坐此山以著書，故得名教。智者沒，釋來
X56n0946_p0782a20║習其教，得其旨者，累累有之。易生于越，聞師之事甚
X56n0946_p0782a21║異。師胡氏，家溫永嘉，三世習釋書。母鄭氏，既娠，不食
X56n0946_p0782a22║肉。生五六歲，與群兒戲于門。會三釋者被遠游，具由
X56n0946_p0782a23║是道。而遇群兒，一者撫師之頂曰：汝有奇相，當為吾
X56n0946_p0782a24║門之達者。既去，三𮨇有羨聲。自後復授釋書，拜釋像，
X56n0946_p0782b01║如無為人事者心。年甫十二，投溫之僧子安，為浮屠
X56n0946_p0782b02║氏。勤謹明利，得盡弟子禮。安器之，授經所謂法華者。
X56n0946_p0782b03║期月，周誦其起居宴坐也，綽綽有古佛之威儀。十九，
X56n0946_p0782b04║始去鬚髮，為比丘具矣。乃之越，授毗尼於清律師。三
X56n0946_p0782b05║載，盡極其道。又南之天台，通智者教。師承聳、廣二公，
X56n0946_p0782b06║一且手法華本迹不二門，至法性之與無明，徧造諸
X56n0946_p0782b07║法，名之為染；無明之與法性，徧應眾緣，號之為淨。因
X56n0946_p0782b08║頓悟佛心，汗落如雨。不數月，登座衍說，坐二師於聽
X56n0946_p0782b09║徒中，了無媿色。每入大藏，採一經，未甞別考科疏，隨
X56n0946_p0782b10║意而講，渙然氷釋。尋有去山意止者，盡台人皆不能。
X56n0946_p0782b11║時廣順中也，易忠懿叔父領大元帥開府于浙水，聞
X56n0946_p0782b12║之，堅止勿他往，授以釋署。淨光大師三讓，授受不施。
X56n0946_p0782b13║方建法華道場，六時行釋事，晝夜不怠。甲子秋，居螺
X56n0946_p0782b14║溪，講導事如道場，吾叔大元帥供施日至焉。丁卯下
X56n0946_p0782b15║台，寓開元東樓，春雨連日。一夕有夢，若告樓垝，及旦
X56n0946_p0782b16║遷它所。是夜大山頹，擊樓墮，免者將百人。早歲吳越
X56n0946_p0782b17║不雨，久而吾叔命使求禱之。師領其徒詣巨潭，覆鉢
X56n0946_p0782b18║作禱，而暗有呪語。食久，潭中為風所激，怳有物自水
X56n0946_p0782b19║中起，迴不半道，大雨連下，周境謝足。又甞危坐居室，
X56n0946_p0782b20║有童子服山人衣，形體瘠陋，持竹器以土養小松，跪
X56n0946_p0782b21║於室前。師徐詢之：爾何來也？答曰：華頂遣送松栽。言
X56n0946_p0782b22║訖，遺竹器於地，忽爾不見。師潛謂其徒曰：此山神也，
X56n0946_p0782b23║吾當別住道場。後剏螺溪，教院之前讖也。凡道南險
X56n0946_p0782b24║者，首稱天台石橋，下臨萬仞，飛泉四射，危滑欹側，狀
X56n0946_p0782c01║如橫虹。師甞夜度，有光前導，如列炬擲火，皆不知其
X56n0946_p0782c02║來。又好脩壞像，多獲古物，若有符契，因得咸通六年
X56n0946_p0782c03║像中書，即當時僧希皎誓文。𮨇復生此，以童子出家，
X56n0946_p0782c04║傳大法首。眾謂師之前身如許元度事。師昔在四明，
X56n0946_p0782c05║止育王寺，夢登上方，有寶幢高座，大署曰文殊臺，而
X56n0946_p0782c06║闌楯圍絡，趍不能入。上有菩薩，手自相引，坦然可登，
X56n0946_p0782c07║復覺是身與菩薩之體泯合無二。癸未年，　上使內
X56n0946_p0782c08║侍省官與台守入山，謀建釋舍，堅請師受菩薩戒，自
X56n0946_p0782c09║稱弟子。師凡與台人授戒，有捨屠宰而執經論者，有
X56n0946_p0782c10║不血食者，有至死不言殺者，有投高死而發願者，有
X56n0946_p0782c11║弃妻子而求為浮屠人者，有入山一步一禮血埀于
X56n0946_p0782c12║額者，有火一臂一指以供佛者。嗚呼！大音一舉，應者
X56n0946_p0782c13║千谷，非發有所躋，其孰能通其大小乎？丁亥冬十有
X56n0946_p0782c14║一月，四目疾終，右脇而臥，神往形具，端而有生。其徒
X56n0946_p0782c15║樹龕室于方丈，台人之慟，若喪所親。後五年，易葬地，
X56n0946_p0782c16║身體不壞，芳香蓊然。此非釋中達而異者乎？師名義
X56n0946_p0782c17║寂，字常照，俗壽六十九，僧臘五十。先是太平興國中，
X56n0946_p0782c18║詔今左街首座掌西京教門事寧公手傳高僧，狀師
X56n0946_p0782c19║之迹。易夙昔好善，常欲筆奇聞以申誨，始熟師之事。
X56n0946_p0782c20║續而又得之門人仲休，授書一通，參對辯正，皆符舊
X56n0946_p0782c21║文。易無似人耶？三為休之請，立師之碑，退以書讓，不
X56n0946_p0782c22║克。又慮好事因循，失於紀述，乃稽首作禮，謹著是辭。
X56n0946_p0782c23║銘曰：
X56n0946_p0782c24║教敷徒儀，徒為教主。徒徹愈明，徒誕自侮。
X56n0946_p0783a01║明則契聖，感以從真。侮則徒咎，咎非教淪。
X56n0946_p0783a02║偉哉吾師，達明契聖。坐台指人，學及古性。
X56n0946_p0783a03║生異其迹，死奇其屍。南譁是聞，俾徒勤思。
X56n0946_p0783a04║師徒伊誰，克完厥守。佩于永年，勿誕以咎。
X56n0946_p0783a05║傳教院新建育王石塔記
X56n0946_p0783a06║當院徒弟　（如皎）　撰并書
X56n0946_p0783a07║世雄，化緣告息，韜形秘藏，唯塔像存焉。或封玉氎，緘
X56n0946_p0783a08║金骨，標幟高顯，俾回眸舉手，咸成妙機，非率然也。粤
X56n0946_p0783a09║有守澄上人，內習禪那，外營梵福，有年數矣。凡曰善
X56n0946_p0783a10║利，知無不為。一旦惠然而來，議及勝槩，乃曰：殊特者
X56n0946_p0783a11║難偕聖塔，堅久者莫越貞珉。命愚仝力，營茲巨善。愚
X56n0946_p0783a12║聞之，敢不稱讚？於是共募緇俗，獲泉貸六萬餘，乃命
X56n0946_p0783a13║石工匠成四所。不逾載祀，能事告圓。其二所對高五
X56n0946_p0783a14║尋，立于院之庭，其次立于普賢懺院。蓋擇其勝地，咸
X56n0946_p0783a15║得其宜也。其質狀擬于育王，鎔範眾寶，固無漏略。中
X56n0946_p0783a16║寘鷲峯，極談妙經，故不須復安舍利者，所謂已有如
X56n0946_p0783a17║來全身也。矧復以實相為道，無金石鴻纖之殊也。劫
X56n0946_p0783a18║火燒空，藍風動地，其可壞乎？愚不揣斐然，直書于此。
X56n0946_p0783a19║大宋開寶八年歲在大淵献八月八日記。
X56n0946_p0783a20║淨光大師塔銘門人　（澄或）　撰
X56n0946_p0783a21║師諱羲寂，字常照，俗胡氏，永嘉人也。削染于本郡開
X56n0946_p0783a22║元寺，年十九受具業律于會稽，尋依國清習天台教。
X56n0946_p0783a23║昔智者師迄湛然師，燈燈相續，徧布寰宇。自唐武宗
X56n0946_p0783a24║焚毀，微言暫汙，傳持中廢，而能苦心研味，在處宣通，
X56n0946_p0783b01║製科考文，誨人無倦。居山四十五載，稟學二百餘人。
X56n0946_p0783b02║鄧王錢氏有國之日，欽其道德，賜紫衣師號，樹宇以
X56n0946_p0783b03║安之，賷供以延之。今天下郡府，匡化紹隆，多其弟子。
X56n0946_p0783b04║師與人授菩薩戒約數十萬，其德行事狀，俻載僧史。
X56n0946_p0783b05║雍熈四年丁亥十一月四日，迂化于丈室，春秋六十
X56n0946_p0783b06║九，僧﨟五十。明年改元端拱，歲次戊子，季夏十六日，
X56n0946_p0783b07║建塔亭葬于國清寺東南隅。善來弟子二十餘人，長
X56n0946_p0783b08║曰令餘、令繼，箕裘者曰皎如，實克負荷，事之以禮，葬
X56n0946_p0783b09║之以禮。夫如是，文何憾焉？愚忝傳後焰，俻熟前蹤，乃
X56n0946_p0783b10║為　曰：
X56n0946_p0783b11║智者圓宗，然師後躅。代產奇士，溫其如玉。
X56n0946_p0783b12║興教劬勞，誨人委曲。法海揚帆，昏衢秉燭。
X56n0946_p0783b13║錫振何處，塔扄深谷。法子法孫，燈燈相續。
X56n0946_p0783b14║淨光法師讚中書門下平章事李（沈）
X56n0946_p0783b15║徐陵師顗，道以尊賢；梁肅師然，勤以周旋。
X56n0946_p0783b16║二子幸聞，二師言宣，洒滋慧露，清彼心蓮。
X56n0946_p0783b17║我師淨光，芳聲在焉。無說無示，得之又玄。
X56n0946_p0783b18║形儼丈室，化流後天。台厓不移，清風綿綿。
X56n0946_p0783b19║淨光大師讚
X56n0946_p0783b20║宣德郎行左拾遺權知台州軍州事鄭（元龜）
X56n0946_p0783b21║□□□□，如雲不定。合浦珠光，崑丘玉瑩。
X56n0946_p0783b22║順化遺形，示空達性，萬古千秋，瞻仰彌盛。
X56n0946_p0783b23║左街僧錄應史館編修通慧大師（贊寧）。伏
X56n0946_p0783b24║承　淨光大師親禮，令令咸旋，附一偈上。
X56n0946_p0783c01║出懺爐煙緣篆字，訓徒言語隔溪聲。
X56n0946_p0783c02║山遮水遶應難見，長把高名頂上擎。
X56n0946_p0783c03║杭州內真身寶塔寺講經論光仁文德大師（常泰），
X56n0946_p0783c04║攀和都僧錄高唱，寄螺溪淨光大師，伏惟采覽。
X56n0946_p0783c05║幸聞智者教重興，講外金經晝夜聲。
X56n0946_p0783c06║文似南山行道處，足間應有鬼神擎。
X56n0946_p0783c07║（師與徒眾常誦金光明經，晝夜經聲不絕。）
X56n0946_p0783c08║查菴法師讚
X56n0946_p0783c09║（有嚴）不量蹇拙，來講雄詮，迹寄紺宮，心服至德。覩
X56n0946_p0783c10║肖像之斯在，伸俚詠而敢無？鳴呼！伏惟昭鑑。
X56n0946_p0783c11║憶昔昏霾萬里開，德星一點耀南台。
X56n0946_p0783c12║修真名自神州起，慕法僧多日本來。
X56n0946_p0783c13║道機幾將成巨蠧，慧燈相次作寒灰。
X56n0946_p0783c14║當時不假扶持力，塵劫茫茫事可哀。
X56n0946_p0783c15║栢庭法師讚
X56n0946_p0783c16║淨光法師，實中興教觀之裔祖也。墳塔演于㵎壑，
X56n0946_p0783c17║泥潦浸淫，榛莽蕪穢。今住持元悟，更諸爽塏，作亭
X56n0946_p0783c18║以覆之，是為方丈正𥨊。經始起廢，厥惟艱哉！法師
X56n0946_p0783c19║遺德，先德稱頌，不可以不廣。謾繼前韻，毋誚狂斐。
X56n0946_p0783c20║特差住持上天竺靈感觀音教寺法孫　（善月）
X56n0946_p0783c21║稽首拜手。
X56n0946_p0783c22║祖福圖中迹有開，重光高塔應三台。
X56n0946_p0783c23║教流海國推原委，藍染宗風有自來。
X56n0946_p0783c24║戒瑩淵珠清澈底，道參玄造律飛灰。
X56n0946_p0784a01║千載螺溪一陳迹，法門堪歎亦堪哀。
X56n0946_p0784a02║螺谿移塔記
X56n0946_p0784a03║死而葬，古也；易葬，非古也；易葬，而非古也。其諸從權
X56n0946_p0784a04║以濟事歟？昔者先王謂：夫葬也者，藏也；藏也者，欲人
X56n0946_p0784a05║不見也。為之棺槨衣衾以舉之，卜其宅兆而安厝之，
X56n0946_p0784a06║於是有葬焉。　螺谿尊者既沒，門弟子奉其全身，以
X56n0946_p0784a07║藏國清寺之東南，用世禮也，蓋二百餘年矣。歲月既
X56n0946_p0784a08║久，水失故道，壅沒墊陷，行道與嗟（元悟），繆茲承乏，相
X56n0946_p0784a09║其流泉，觀其陰陽，得地于方丈之後，以紹定庚寅十
X56n0946_p0784a10║一月四日易葬，而樹塔石焉。夫掩骼埋胔，為未達者
X56n0946_p0784a11║設也。當　尊者在時，其視此身，已同幻化。今其云亡，
X56n0946_p0784a12║一性之真，無往不在，何惡於水？又焉用移？雖然，學者
X56n0946_p0784a13║信之篤，思之至，焄蒿悽愴，若或見之，以為不如是，則無
X56n0946_p0784a14║以安其尊師重道之意，而壽其脉於無窮也。若夫究
X56n0946_p0784a15║傳授之顛末，載德行之全俻，紀感應之禨祥，則有史
X56n0946_p0784a16║氏傳在。
X56n0946_p0784a17║旹聖宋紹定辛卯正月望日，繼代住持法孫比丘（元
X56n0946_p0784a18║悟）拜手稽首記。
X56n0946_p0784a19║
X56n0946_p0784a20║螺溪振祖集