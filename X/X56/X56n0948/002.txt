X56n0948_p0818a01║
X56n0948_p0818a02║
X56n0948_p0818a03║
X56n0948_p0818a04║
X56n0948_p0818a05║No. 948-2
X56n0948_p0818a06║ 法智遺編解謗書
X56n0948_p0818a07║
X56n0948_p0818a08║法孫　（繼忠）　集
X56n0948_p0818a09║智者宗乘。予自濫講，逮四十餘年矣。凡釋一文，申一
X56n0948_p0818a10║義，未甞不以部味教觀而為憑準。近集私鈔曰：妙宗
X56n0948_p0818a11║解十六觀經疏，至真法身觀云：然此色相，是實報身，
X56n0948_p0818a12║應同居土，亦名尊特，亦名勝應。而疏云法身者，指修
X56n0948_p0818a13║即性，成無作觀也。有一學輩，輒出義章，公違此說。於
X56n0948_p0818a14║章門之外，廣搆難詞，樹立華嚴藏塵相好，方為尊特。
X56n0948_p0818a15║觀無量壽佛八萬相好，及法華三十二相，定是生身。
X56n0948_p0818a16║予乃引彼難詞，一一廣釋。彼復固執自所立義，乃撰
X56n0948_p0818a17║十諫書，有逕庭矛盾之譏，反義違文之誚。俾予改削
X56n0948_p0818a18║鈔文，曲從所見。其如十諫，不循教觀之正轍，但以身
X56n0948_p0818a19║大相多，而為尊特。既乖舛圓意，無一可取。今以正理
X56n0948_p0818a20║照之，彼於吾宗，成乎二謗。何者？彼以此經頓觀所顯
X56n0948_p0818a21║之相，定為生身。以法華開權第一之身，定為劣應。此
X56n0948_p0818a22║減謗也。以華嚴兼別之質，尊勝純圓。以二酥對帶之
X56n0948_p0818a23║容，特超絕妙。此增謗也。因毀斯鈔，成此深𠍴。若不解
X56n0948_p0818a24║之，往往惑眾。故不獲已，作解謗書。同宗哲人，必知吾
X56n0948_p0818b01║苦心為道之如是也。
X56n0948_p0818b02║妙宗鈔中立法華身是尊特佛，故引妙玄垢衣內
X56n0948_p0818b03║身實是瓔珞長者而為誠證。
X56n0948_p0818b04║謗者云：妙經玄義云：垢衣內身實是瓔珞身者，蓋
X56n0948_p0818b05║顯華嚴、法華祇是釋迦一佛之身，昔服瓔珞今著
X56n0948_p0818b06║弊衣，非謂弊衣便是瓔珞。若不爾者，華臺之身是
X56n0948_p0818b07║老比丘耶？
X56n0948_p0818b08║解曰：吾祖智者降此真丹，祇為宣揚待絕二妙。當宗
X56n0948_p0818b09║學者自抑挫云：昔服瓔珞，今著弊衣。使妙一乘反歸
X56n0948_p0818b10║三藏，則一家妙說頓見陸沈，將何流布益群生耶？以
X56n0948_p0818b11║垢衣內身實是瓔珞長者，的示開權絕待體故。故妙
X56n0948_p0818b12║玄云：今經體者，體化他之權實，即是自行之權實。如
X56n0948_p0818b13║垢衣內身實是瓔珞長者，釋籤云：即是開丈六垢衣。
X56n0948_p0818b14║垢衣正是示為小乘化他權實，今開即是同體權實
X56n0948_p0818b15║瓔珞長者（文畢）。此乃決了聲聞法是諸經之王，開麤即
X56n0948_p0818b16║妙，妙外無麤，是故得云瓔珞長者。淨名疏云：若說法
X56n0948_p0818b17║華，但現尊勝。又云：集國王大臣，定父子天性。汝實我
X56n0948_p0818b18║子，我實汝父。即是法華現尊特身，為諸聲聞授記時
X56n0948_p0818b19║也。一化之內，凡有四度現尊特身，法華之身最為第
X56n0948_p0818b20║一。而却謗云：昔服瓔珞，今著弊衣。非謂弊衣便是瓔
X56n0948_p0818b21║珞。荊谿顯示開丈六垢衣即是瓔珞，開義非施，亦異
X56n0948_p0818b22║於廢。吾祖談妙，正在於開。教文明開，汝却云著，此謗
X56n0948_p0818b23║尤甚。若從汝說，乃昔是同體權實，今是化他權實也。
X56n0948_p0818b24║如斯謗辱絕妙之經，埋沒智者獨拔之說。吾聞此語，
X56n0948_p0818c01║如三百矛刺心，何背祖違宗一至於此？痛哉！痛哉！而
X56n0948_p0818c02║更謗云：龍女讚佛微妙淨，法身具相三十二。是法身
X56n0948_p0818c03║具於生身三十二相，何曾指此便為尊特？此與自語
X56n0948_p0818c04║頓爾乖違。汝於三身壽量解中云：應從法起，名有本
X56n0948_p0818c05║之應，非是生身，須名法身。今法身具相，因何却言自
X56n0948_p0818c06║是生身？此乃法身自徧，相好自局，身相相乖，非不二
X56n0948_p0818c07║義。如不二門云：塵身與法身量同，塵國與寂光無異。
X56n0948_p0818c08║是則一一塵剎一切剎，一一塵身一切身。此乃法華
X56n0948_p0818c09║絕妙感應正義正文也。壞却圓宗，成我曲見，不即改
X56n0948_p0818c10║悔，殃禍非遙也。知之！知之！龍女欲彰開權妙相，故云
X56n0948_p0818c11║法身具三十二相。此一一相全理顯現，法身徧故，三
X56n0948_p0818c12║十二相相相周徧。法具萬德，相亦須具，此之妙身，不
X56n0948_p0818c13║名尊特，更指何身為尊特耶？釋迦既入多寶塔內，驗
X56n0948_p0818c14║非現起巍巍堂堂方名尊特，祇就中道感應，於丈六
X56n0948_p0818c15║身便為相海。此就開權即劣顯勝而明尊特，故須了
X56n0948_p0818c16║知坐華臺身頓部尊特，未開權故，猶兼緣修。若老比
X56n0948_p0818c17║丘開為祕妙，妙外無麤，為尊特者，永袪智障也。教部
X56n0948_p0818c18║兼獨，全不掛心，身相施開，安能得了？謬判尊特以為
X56n0948_p0818c19║生身，破壞本宗，蔽塞妙解。此開顯妙，乃是吾祖教觀
X56n0948_p0818c20║宏宗。此義若明，一代身說如指諸掌。故茲一謗，吾先
X56n0948_p0818c21║解之。
X56n0948_p0818c22║妙宗曰：一家所立丈六，尊特不定，約相多少分之，
X56n0948_p0818c23║剋就真中感應而辨。如通教明合身之義，見但空
X56n0948_p0818c24║者，唯覩丈六；見不空者，乃覩尊特。生身本被藏通
X56n0948_p0819a01║之機，尊特身應別圓之眾。
X56n0948_p0819a02║謗者云：三身壽量解中，甞立生身正為藏通小機
X56n0948_p0819a03║所現，尊特正為別圓大機所現，此則已就真中感
X56n0948_p0819a04║應而辨等。
X56n0948_p0819a05║解曰：汝立生身被藏通之機，尊特身被別圓之機，此
X56n0948_p0819a06║際寧知真中感應？若其已知，聞吾說時，何故謂吾自
X56n0948_p0819a07║作此說不合教文？若知圓機稟於圓教是中道感應，
X56n0948_p0819a08║何故謗今觀所顯佛定是生身？經云：諸佛是法界身，
X56n0948_p0819a09║入一切眾生心想中，如白日昇天影現百川。法界身
X56n0948_p0819a10║入非中道應耶？眾生心淨非中道感耶？中道感應，經
X56n0948_p0819a11║疏說之明如千日，因何抑作真諦感應耶？此是經文
X56n0948_p0819a12║先示觀體，俾令行者以此妙觀感佛妙應，故八萬相
X56n0948_p0819a13║顯尊特義成，生身之謗不攻自壞。妙宗特就通教合
X56n0948_p0819a14║身分二應者，蓋由此處權實二理交際、空中二觀分
X56n0948_p0819a15║岐、事業二識興廢，生身尊特明白，可袪錯解、可顯本
X56n0948_p0819a16║宗。若執地住方依業識方見尊特，則使三根案位接
X56n0948_p0819a17║入，似位者全無覩見尊特之分。若其然者，此教則無
X56n0948_p0819a18║合身之義也。然中道感應，言之則易、解之則難，今試
X56n0948_p0819a19║略陳俾明圓意。所言中者，不偏為義、絕待為功，若丈
X56n0948_p0819a20║六身外有尊特者，熾然待對中義不成。眾生亦爾，能
X56n0948_p0819a21║感念外更對一法非中道機，應外尚無於感，二應豈
X56n0948_p0819a22║自分張？若善中名，必不執異，荊谿廣說，敢不依憑？故
X56n0948_p0819a23║十不二門染淨不二至受潤不二，皆為中道妙感應。
X56n0948_p0819a24║立依正門云：一一塵剎一切剎，一一塵身一切身，廣
X56n0948_p0819b01║狹勝劣難思議，淨穢方所無窮盡。若非三千空假中，
X56n0948_p0819b02║安能成茲自在用？如是方知生佛等，彼此事理互相
X56n0948_p0819b03║收。至自他門云：眾生由理具三千故能感，諸佛由三
X56n0948_p0819b04║千果滿故能應，應徧機徧，忻赴不差。又受潤門云：物
X56n0948_p0819b05║機應契，身土無偏，同常寂光，無作法界，四微體同，權
X56n0948_p0819b06║實益等。若法華感應，圓中約時，以開顯故，無機不達。
X56n0948_p0819b07║乳及二酥，三教不知，圓人獨曉。其中道感應，相㒵略
X56n0948_p0819b08║爾，安可謗云法華佛身定是劣應？今經頓觀所顯佛
X56n0948_p0819b09║相，定為生身。況自立云尊特身應別圓之機，智者判
X56n0948_p0819b10║教既屬圓頓，正合得見尊特身佛，縱有補處生滅之
X56n0948_p0819b11║事，宛與華嚴應物不別，何得忽有天殊之謗？此受生
X56n0948_p0819b12║身之毀，彼荷尊特之稱。況又自立云：大乘生身，義同
X56n0948_p0819b13║法身；小乘法身，義同生身。今經頓教，是小乘耶？若是
X56n0948_p0819b14║大乘，合即法身；若即法身，不即尊特。與而論之，幻有
X56n0948_p0819b15║即空；奪而為語，外道斷見。
X56n0948_p0819b16║謗者云：觀無量壽經，明彼佛相好光明各有八萬
X56n0948_p0819b17║四千。若華嚴如來相海品及隨好光明品，毗盧遮
X56n0948_p0819b18║那具足十蓮華藏世界海微塵數相好。二經所說，
X56n0948_p0819b19║優降天殊。故知彌陀生身八萬相好之外，更有尊
X56n0948_p0819b20║特微塵相好。今且據生身判為有量，雖具山斤海
X56n0948_p0819b21║滴之壽，然亦示同分段生滅故也。（此文出謗者三身壽量解。）
X56n0948_p0819b22║解曰：學天台宗，不憑教觀，但以相好數少，定屬生身；
X56n0948_p0819b23║相好數多，定為尊特。此言落漠，全無意味。藏塵相名，
X56n0948_p0819b24║見於華嚴？如來十身相海品。今問華嚴：諸十身中為
X56n0948_p0819c01║是何等十身相耶？然稱相海，更無不是尊特義也。言
X56n0948_p0819c02║觀無量壽佛八萬相好，定是生身，全無所準，違文違
X56n0948_p0819c03║義故也。違文者，一、違本經，云：無量壽佛身量無邊，非
X56n0948_p0819c04║是凡夫心力所及，以其無邊是報身量故。起信論云：
X56n0948_p0819c05║隨所示現，即無有邊故。二、違引證文。疏引智論，證身
X56n0948_p0819c06║量無邊，云：為增長諸菩薩念佛三昧，故說般若波羅
X56n0948_p0819c07║蜜經。今說般若現尊特身相，光明色像徧至十方，以
X56n0948_p0819c08║此為觀也。以奇特身證今見佛，是尊特相；增念佛觀，
X56n0948_p0819c09║證於相似及分真位諸菩薩修念佛三昧。違此現文，
X56n0948_p0819c10║立為生身。三、違疏文。經說身量八萬相好，此於同居
X56n0948_p0819c11║現實報相，故茲身相亦報亦應。疏乃特云觀真法身，
X56n0948_p0819c12║令知報、應二修即性，顯今報、佛異別緣修，斯是鈍圓
X56n0948_p0819c13║妙尊特相，固違此疏云是生身。四、違十疑論文。彼云：
X56n0948_p0819c14║緣彌陀佛若法身、若報身等金色光明八萬四千相，
X56n0948_p0819c15║一一相中八萬四千好，一一好放八萬四千光明，常
X56n0948_p0819c16║照法界，攝取念佛眾生。（彼文）既舉法、報，即云相好光照
X56n0948_p0819c17║法界。此乃一念頓照三身，三一圓融，與今釋題文義
X56n0948_p0819c18║符契。疏觀色相，名為法身，方見今家明尊特身，諸文
X56n0948_p0819c19║一揆。次違義者，蓋全不依報、應二身之所以也。所以
X56n0948_p0819c20║者何？乃真如妙用依二識現故。起信論云：用有二種：
X56n0948_p0819c21║一者、依於事識，謂諸凡夫、二乘心所見者，名為應身。
X56n0948_p0819c22║以不知轉識故，見從外來，取色分齊，不能盡知故。二
X56n0948_p0819c23║者、依於業識，謂諸菩薩從初發意乃至菩薩究竟地
X56n0948_p0819c24║心所見者，名為報身。身有無量色，色有無量相，相有
X56n0948_p0820a01║無量好，所住依果亦復無量種種莊嚴。隨所示現，即
X56n0948_p0820a02║無有邊，離分齊相；隨其所應，常能住持，不毀，不失。如
X56n0948_p0820a03║是功德，皆因諸波羅蜜無漏行熏及不思議熏之所
X56n0948_p0820a04║成就，具足無量樂相，故名報身。又云：唯依心現，不離
X56n0948_p0820a05║真如。（彼文）此二所以明其要者，在於唯心及外來也。斯
X56n0948_p0820a06║乃精切分於報、應二種由致。今經數示心現佛相，經
X56n0948_p0820a07║云：佛法界身入一切眾生心想中，是故汝等心想佛
X56n0948_p0820a08║時，是心即是三十二相等。又云：是心作佛，是心是佛，
X56n0948_p0820a09║諸佛正徧知海從心想生。經既顯示唯心現佛，永異
X56n0948_p0820a10║事、識從外而來。佛既唯心，心性徧故。佛色無邊，離分
X56n0948_p0820a11║齊相。佛示行者唯心觀法，俾令得見尊特妙身。何因
X56n0948_p0820a12║緣故，抑八萬相海定是生身？疏：釋佛法界身入心想
X56n0948_p0820a13║中，而有二義：初云報佛法性身入者，應入感心也。佛
X56n0948_p0820a14║本是無，心淨故有也。次云法界是佛身，無所不徧。法
X56n0948_p0820a15║界為體入者，理入觀心也。且報佛法性及佛法界體
X56n0948_p0820a16║無所不徧，乃百界三千即空、假、中。如此妙體入念佛
X56n0948_p0820a17║三昧，隨所示現，或三十二相，或八萬四千相，寧有一
X56n0948_p0820a18║相不具三千即空、假、中耶？此相若非尊崇特勝，更指
X56n0948_p0820a19║何相為尊特耶？違背此義，云：此佛相定是生身。抑於
X56n0948_p0820a20║本經純圓之相，揚於他部兼別之身，以足為頭，起天
X56n0948_p0820a21║殊謗。修心妙觀，顯圓實相，宗體功立，却見通教分段
X56n0948_p0820a22║生身，顛倒之談不可聞見。
X56n0948_p0820a23║謗者云：夫欲釋義，先須正名，名若不正，義則邪倒。
X56n0948_p0820a24║且言丈六尊特者，丈六非小耶？尊特非大耶？若謂
X56n0948_p0820b01║不然，未審尊特為從理立？為從事立？若從事立，豈
X56n0948_p0820b02║非尊崇特勝之相乎？其文雖繁，其意乃執理定是
X56n0948_p0820b03║一，身定有異，乃至云若不現大，便為尊特，是則別
X56n0948_p0820b04║圓之人見猿猴鹿馬無非他受用報，以皆是中道
X56n0948_p0820b05║感應故也。
X56n0948_p0820b06║解曰：正名釋義理乃合然，而其名言須四依所立也。
X56n0948_p0820b07║法華文句三十二相皆是相海，摩訶止觀佛三品相
X56n0948_p0820b08║皆稱為海，豈可不憑圓實之教，以正相海之名而釋
X56n0948_p0820b09║尊崇特勝之義？何得謗於法華及以今經圓妙之相
X56n0948_p0820b10║定是分段劣應生身？如此邪倒推與誰耶？若中道感
X56n0948_p0820b11║應名尊特者，名多在佛，或有現起高大之身示尊特
X56n0948_p0820b12║相，或祇以常身示無邊際為尊特相。若現起九界差
X56n0948_p0820b13║別之形，未必顯立尊特之號，雖不立名非無其義。如
X56n0948_p0820b14║華嚴明十身舍那，其業報身豈不收於猿猴鹿馬耶？
X56n0948_p0820b15║既稱舍那即淨滿義，既淨且滿寧非尊特？此乃起信
X56n0948_p0820b16║隨所示現，即無有邊離分齊相，隨其所應常能住持
X56n0948_p0820b17║不毀不失，皆由諸波羅蜜無漏行熏之所成就，故名
X56n0948_p0820b18║為報。既名為報，豈非尊特之義耶？
X56n0948_p0820b19║妙宗料簡云：四教佛身相起之本，乃是權實二理，
X56n0948_p0820b20║空中二觀，事業二識。就此分之，則生身尊特，如指
X56n0948_p0820b21║諸掌。
X56n0948_p0820b22║謗者云：相起之本，理實如然。本起之相，安得混濫？
X56n0948_p0820b23║今論佛身，正據應相，何得背相，自談其理？今謂若
X56n0948_p0820b24║論佛本，則相疎理親也；若論佛應，則理疎相親也。
X56n0948_p0820c01║妙宗所立，義乃相返。原乎法身無相，相必屬應。應
X56n0948_p0820c02║有權實，相有優降。應染淨同居，正用生身；應方便
X56n0948_p0820c03║實報，正用尊特。圓人了知，祇一法體，起二應用。用
X56n0948_p0820c04║即體故，一相叵得；體即用故，諸相宛然。
X56n0948_p0820c05║解曰：此蓋不依本宗談理，致令佛相與理天殊。何者？
X56n0948_p0820c06║今明圓理合具三千，若理若果若體若用，未始暫虧
X56n0948_p0820c07║三千之法。若為凡夫及藏通機示現佛相，從外而來
X56n0948_p0820c08║定有分齊，故說為應。若為別機示現佛相，雖從心現
X56n0948_p0820c09║依真而起，須假緣修未全稱性，但得名報。唯圓頓教
X56n0948_p0820c10║示現佛身相相即性，諸法實相佛既究盡，全體起用
X56n0948_p0820c11║彼彼互融，故華嚴佛相尚兼別修，唯識果成全是教
X56n0948_p0820c12║道。故妙樂云：來至今經方知指昔，唯佛究盡斯言有
X56n0948_p0820c13║在。故知究盡百界千如，方是一成一切成相。圓論成
X56n0948_p0820c14║佛妙極於斯，諸部之中廣談多相及示大身，並乃名
X56n0948_p0820c15║為行頭取與。法華究盡諸法實相，方得名為筭數孔
X56n0948_p0820c16║目。故別圓二佛雖俱尊特，別須緣修故名為報，圓即
X56n0948_p0820c17║性故從法立稱。故一身一切身、一土一切土，理具此
X56n0948_p0820c18║相想成相起，當於二教而辨親踈。別即相親理踈，圓
X56n0948_p0820c19║即理親相踈，謗圓佛相於理踈者，過莫大焉。故使今
X56n0948_p0820c20║經八萬相海，雖是尊特而名法身，雖未開顯教已屬
X56n0948_p0820c21║頓，圓人在昔四皆祕妙故也。相既即理，豈可定分大
X56n0948_p0820c22║小多少？若法華身相定少小者，何名尊特？
X56n0948_p0820c23║謗者云：妙宗尚說蛣𧏙名相，至于究竟，何緣定改
X56n0948_p0820c24║生身名相，須是尊特名相耶？常無常二用，二鳥雙
X56n0948_p0821a01║游，如何分別耶？
X56n0948_p0821a02║解曰：解一千從，迷一萬惑，今當略說，庶別方隅。蛣𧏙
X56n0948_p0821a03║名相至究竟者。此明理性具十界也。既皆性具，性必
X56n0948_p0821a04║常住。十皆法界，法界無外，界界徧收，法法高廣。博地
X56n0948_p0821a05║但理，名字初聞，五品觀成，六根似發，四十一位分真
X56n0948_p0821a06║體用，不二妙覺等性究竟，法應圓融。故蛣𧏙等若假
X56n0948_p0821a07║若實，與佛假實，一一無非常樂我淨，即無上眾生、無
X56n0948_p0821a08║上五陰。既皆四德，復稱無上，豈一人一法非尊特耶？
X56n0948_p0821a09║故三千果成，咸稱常樂，名義彰灼，學者自迷。故將蛣
X56n0948_p0821a10║𧏙圓融名實，欲成尊特，與生身永異，驗是迷名，全不
X56n0948_p0821a11║知義。又蛣𧏙六位，則約豎論即。佛之二身，為實施權，
X56n0948_p0821a12║開權顯實，則約橫論即。若九權一實，亦是橫論不二；
X56n0948_p0821a13║若先施後會，亦是豎論不二。橫豎雖殊，俱即俱不二。
X56n0948_p0821a14║故荊谿師以十不二顯十法義。既迷此旨，全未入門。
X56n0948_p0821a15║若入此門，則常、無常二用可識。故涅槃疏云：今言雙
X56n0948_p0821a16║游者，生死俱常、無常。涅槃亦爾，在下在高，雙游並息，
X56n0948_p0821a17║即事而理，即理而事，二諦即中，中即二諦，非二中而
X56n0948_p0821a18║二中。是則雙游義成，雌雄亦成。事理雙游，其義既成，
X56n0948_p0821a19║名字觀行，乃至究竟，雙游皆成，橫豎具足，無有缺（彼文）。
X56n0948_p0821a20║事理中邊，非三而三，此之三番，收二用盡。若身若土，
X56n0948_p0821a21║若人若法，一一無不具足二用。二用不二，互徧互收。
X56n0948_p0821a22║第五時中，開顯不二，諸味圓人，四皆不二。故大經云：
X56n0948_p0821a23║雖修一切契經諸定，乃至未聞大涅槃時，咸言一切
X56n0948_p0821a24║悉是無常。聞是經已，雖有煩惱，如無煩惱，即能利益
X56n0948_p0821b01║一切人天。何以故？曉了己身有佛性故，是名為常。又
X56n0948_p0821b02║品末云：隨有眾生應受化處，如來於中示現受生。雖
X56n0948_p0821b03║現受生，而實無生。是故如來名常住法，如迦鄰提、鴛
X56n0948_p0821b04║鴦鳥等。學者應知，但得無常，則失常用。得常用者，二
X56n0948_p0821b05║用雙融。若也不依時教明之，但逐現起身相辨者，則
X56n0948_p0821b06║圓妙二用，義永沈矣。
X56n0948_p0821b07║謗者云：起信論中業識見佛，若據今家所判，正是
X56n0948_p0821b08║圓教初住已上也。何者？以於真如少分而見，故下
X56n0948_p0821b09║文明此菩薩少分見法身能現八相，是則業識所
X56n0948_p0821b10║見正須華藏塵數之相，實報無障礙土之身，豈有
X56n0948_p0821b11║丈六四八之相？況論文明示報身相云：身有無量
X56n0948_p0821b12║色，色有無量相，相有無量好。若謂小身不用現，大
X56n0948_p0821b13║便是報身者，莫不公背馬鳴之說乎？又復論中雖
X56n0948_p0821b14║以凡夫二乘對諸菩薩，分於二識必須別圓，地住
X56n0948_p0821b15║之前亦屬事識，雖知諸法從真如而生，由業識而
X56n0948_p0821b16║現，其如無明未破，猶有隨事分別之相等。
X56n0948_p0821b17║解曰：起信乃是通申之論，首題大乘，合具衍中三教
X56n0948_p0821b18║斷證也。故淨名玄云：攝論、佛性、唯識等論，通申大乘
X56n0948_p0821b19║三教。若其然者，起信不可獨明圓教也。若論云：信成
X56n0948_p0821b20║就發心，即初發心住也。既云少分見法身能現八相，
X56n0948_p0821b21║此同華嚴初發心時便成正覺，是故荊谿判在圓教
X56n0948_p0821b22║分真之位。若論云：如二乘觀智、初發意菩薩等，覺於
X56n0948_p0821b23║念異，念無異相，以捨麤分別執著心故，名相似覺。既
X56n0948_p0821b24║云相似，豈是分真？自有登地，名隨分覺。故此三賢十
X56n0948_p0821c01║聖真似明文，不可一槩作圓位判也。論明業識云：謂
X56n0948_p0821c02║初發意菩薩，乃至菩薩究竟地心所見者，名為報身。
X56n0948_p0821c03║論文明說以深信真如法故，少分而見，知彼色相莊
X56n0948_p0821c04║嚴等事，無來無去，離於分齊，唯依心現，不離真如，乃
X56n0948_p0821c05║云深信真如，則能少分見於報身，是故即云知彼色
X56n0948_p0821c06║相等也。安將深信而為分證，而沒深信之言，自云以
X56n0948_p0821c07║於真如少分而見，意欲同下少分見於法身，須知報
X56n0948_p0821c08║身是其勝應，於真如深信便能少見，不可同下少分
X56n0948_p0821c09║見於法身，故隱深信云：於真如少分而見，莫欺心乎？
X56n0948_p0821c10║若言業識須見藏塵實報相者，此乃公違論文所立
X56n0948_p0821c11║二種報義，以論初說身有無量色，色有無量相，相有
X56n0948_p0821c12║無量好；次說隨所示現，即無有邊，離分齊相，隨其所
X56n0948_p0821c13║應，常能住持，不毀不失。此之二義，總結為報，那云業
X56n0948_p0821c14║識但見藏塵實報相耶？若論不說二種報義，則不能
X56n0948_p0821c15║申法華、金光、薩遮等經三十二相尊特身也，則不名
X56n0948_p0821c16║通申之論。應知馬鳴與智者師示施開義，其意冥契。
X56n0948_p0821c17║何者？論明應身，以凡小心不知轉識現起佛相，見從
X56n0948_p0821c18║外來，取色分齊，說名應身。至明報身，乃云隨所示現，
X56n0948_p0821c19║即無有邊，離分齊相，隨其所應，常能住持，不毀不失，
X56n0948_p0821c20║說名為報。豈非應約施權，示著垢衣，表化他權實，故
X56n0948_p0821c21║從外來，取色分齊；報約開權，即指化他，是同體權實，
X56n0948_p0821c22║瓔珞長者，故隨所示現，即無有邊，離分齊相，常住不
X56n0948_p0821c23║毀。故施開之義宛合，真如之用罄矣，是誰公違馬鳴
X56n0948_p0821c24║之說？又云無明未破，猶有隨事分別，以立地住之前，
X56n0948_p0822a01║皆依事識見生身者，更違論文也。以論明說分別事
X56n0948_p0822a02║識，依諸凡夫計我、我所，攀緣六塵，此識乃是見思熏
X56n0948_p0822a03║起，故別初住。見惑斷故，事識甚微，以見惑如四十里
X56n0948_p0822a04║水，思惑如一滴水故。所以論中從初發意，即依業識
X56n0948_p0822a05║見佛身相，離乎分齊。若其業識自是根本無明熏起，
X56n0948_p0822a06║論說分明，何得謗云無明未破，猶有事識？既違智者，
X56n0948_p0822a07║復背馬鳴，都是妄語也。又云如今家以七、八、九識分
X56n0948_p0822a08║對四聖，蓋一往耳。應知有依事識亦見報身，有依業
X56n0948_p0822a09║識亦見劣應等者，意將七八例於事業，此全不解識
X56n0948_p0822a10║之相分、惑之存亡。何者？蓋第六識通惑熏起二乘斷
X56n0948_p0822a11║畢，其七八識出自大乘別惑熏起，與彼第九和合成
X56n0948_p0822a12║事至佛方盡，二乘雖用第七忻惡本所不知，今約大
X56n0948_p0822a13║乘故就教道分對三人，若從實說如土染金，是故七
X56n0948_p0822a14║八俱是業識所起勢分，不可與彼事識混濫，以無明
X56n0948_p0822a15║熏與見愛熏二種識分通別異故，依理見佛却謂大
X56n0948_p0822a16║小天殊迷真起妄，乃執根枝一混全不依教，並是任
X56n0948_p0822a17║情。若二酥小乘已除見愛不熏事識，所見尊特功由
X56n0948_p0822a18║業識，教未開故且住草庵耳。若華嚴會中圓別外凡
X56n0948_p0822a19║頓伏五住者，能用業識別雖知中，正修空故必未能
X56n0948_p0822a20║見也。佛力加見加於可加，若事識熾然中觀全障，言
X56n0948_p0822a21║非分見實無其理。若其別圓地住前位，依業識故合
X56n0948_p0822a22║見尊特，故輔行云：為地前菩薩現於報身非自受用。
X56n0948_p0822a23║況一家教文圓別似位，見他受用非止一處，若將二
X56n0948_p0822a24║教真似所見分於生身及尊特者，必不可也。以地住
X56n0948_p0822b01║上分真論見，地住之前相似論見，圓觀行見，況自云
X56n0948_p0822b02║華嚴凡夫二酥小乘得見尊特，但不合云依事識見
X56n0948_p0822b03║耳。本要抑挫，今經佛觀屬於生身，却云凡夫小乘得
X56n0948_p0822b04║見尊特，所立如何耶？
X56n0948_p0822b05║謗者云：龍尊所歎非局小身，那云但列三十二相？
X56n0948_p0822b06║況經無定數，高大之相煥然，豈見名目有同三十
X56n0948_p0822b07║二相中者，便言唯歎丈六身耶？又焉知藏塵無此
X56n0948_p0822b08║相耶？
X56n0948_p0822b09║解曰：若了法華指劣即勝為尊特者，此謗自解，何須
X56n0948_p0822b10║再言？但慮執情以非為是，故略對說。經既顯云圓光
X56n0948_p0822b11║一尋，豈非丈六？此品雖乃不言定數，以前懺品金鼓
X56n0948_p0822b12║教詔讚三十二相、八十種好，能尊昔日讚佛之後，願
X56n0948_p0822b13║於當來值釋迦佛，夜則夢見，晝如實說，辨令二子同
X56n0948_p0822b14║共受記。果於此世夢見金鼓，教懺教讚。若其昔讚藏
X56n0948_p0822b15║塵相好，金鼓但教讚三十二相，此則不滿先所要期，
X56n0948_p0822b16║則已及二子，不合獲記。故知過去、現在讚法不殊。又
X56n0948_p0822b17║讚品疏於三十二相、八十好身明其四德。既具四德，
X56n0948_p0822b18║驗非生身。況今大相及諸小相與法界次第三十二
X56n0948_p0822b19║相、八十種好名義宛同，望彼華嚴九十七種全不相
X56n0948_p0822b20║類，何須曲拗作彼經相？乖心乖理，得報非遙。經偈讚
X56n0948_p0822b21║詞曾無一句言身高大，何緣但取光所照處便為佛
X56n0948_p0822b22║身高大之量，乃云圓光一尋能照無量，猶如聚集百
X56n0948_p0822b23║千日月？又云身放大光，普照十方無量國土？又云佛
X56n0948_p0822b24║光巍巍，明𦦨熾盛，悉能隱蔽無量日月？且三言無量，
X56n0948_p0822c01║半句巍巍，盡是說光拗為身量。此義成否？其猶日輪
X56n0948_p0822c02║照四天下，豈令日體廣一世界？而云安得專以一尋
X56n0948_p0822c03║之文而害無量之義？經既不云身相無量，何曾害耶？
X56n0948_p0822c04║乃自建立正讚尊特，兼攝生法。義云巍巍，即尊特身
X56n0948_p0822c05║也；一尋，即生身也；諸佛清淨微妙寂滅，即法性身也。
X56n0948_p0822c06║三身一體而不相濫，豈可一體混沌不分耶？如此配
X56n0948_p0822c07║釋，乖文乖義，不可勝言。乖文者，以光為身也；乖義者，
X56n0948_p0822c08║二身相疊也。圓光一尋，乃以丈六而為生身；其光巍
X56n0948_p0822c09║巍，復是尊特。此乃生身上有尊特，亦是生身放起尊
X56n0948_p0822c10║特，宛同戲劇。復取總讚微妙寂滅足成三身，備見欠
X56n0948_p0822c11║闕，假借而成。若依本宗，祇就一身說三身相，不合不
X56n0948_p0822c12║散。妙宗已示，今更略言。夫圓教三身，體是祕藏，三不
X56n0948_p0822c13║離一，舉一即三。龍尊讚，詞能巧示。此乃於別讚相好
X56n0948_p0822c14║之前，總事、總理、總讚三身及一切三法等，已彰一佛
X56n0948_p0822c15║即一切佛，多之與一，不可思議。良由諸佛未始暫離
X56n0948_p0822c16║祕密之藏，一佛祕藏不少，諸佛祕藏不多，一相、多相
X56n0948_p0822c17║亦復如是。祕密藏者，是法界海，攝無不徧，彼彼互融。
X56n0948_p0822c18║既全法界作三十二，故一一相無不稱海。若丈六外
X56n0948_p0822c19║有法不攝，何能受於相海之名？若能深信吾祖之言，
X56n0948_p0822c20║依今疏文，以諸相海解三十二相者，尊特之義自成，
X56n0948_p0822c21║即三之義妙達，不須別指藏塵之相方為尊特，亦不
X56n0948_p0822c22║須向生身之上放出尊特。即一論三者，祇圓光一尋
X56n0948_p0822c23║三十二相，如來妙力為三藏機，示有分齊，名曰生身；
X56n0948_p0822c24║祇三十二相，如來妙力為從通入別機，示無分齊，名
X56n0948_p0823a01║為尊特；祇三十二相，如來妙力為圓教機，示一一相
X56n0948_p0823a02║即是本性所具法門，名為法身。由三種機感於如來，
X56n0948_p0823a03║即於一身示三種相。三相深、淺，見前前者，不見後後；
X56n0948_p0823a04║見後後者，必見前前。金龍尊王既見法身，不闕前二，
X56n0948_p0823a05║不唯俱見，兼乃互融，了乎三身皆祕妙故。自雖皆妙，
X56n0948_p0823a06║隨物仍差，差處常融，融處常別。相體既爾，相業亦然。
X56n0948_p0823a07║良以圓人於一念中修三相業，結三種緣，他機見異，
X56n0948_p0823a08║自行常融。今於融三，正讚尊特。尊特是報，上冥法性。
X56n0948_p0823a09║丁應機緣，舉要為言，云讚尊特。疏云尊特，巍巍、堂堂，
X56n0948_p0823a10║不同常身者，既於丈六示無分齊，何相不備？何處不
X56n0948_p0823a11║周？不同凡、小常所覩見有分齊身，故曰巍巍，實殊常
X56n0948_p0823a12║相。故疏解此相與彼法華三十二相，一一皆稱不思
X56n0948_p0823a13║議海，是故得名尊特之相。圓既無別，相豈有殊？不正
X56n0948_p0823a14║海名，豈明相體？正名釋義，功莫大焉。
X56n0948_p0823a15║謗者云：所議生身即法，不即尊特者，其有旨哉！夫
X56n0948_p0823a16║理無所存，徧在於事，事必即理，生豈非法？但理體
X56n0948_p0823a17║無相，事用有相，相不可混，安以生身濫為尊特？且
X56n0948_p0823a18║如權即實故，三千空中差而無差也；實即權故，三
X56n0948_p0823a19║千宛爾無差而差也。是知權用之相，毫氂不謬，在
X56n0948_p0823a20║理或當，幸願從之。
X56n0948_p0823a21║解曰：若識理事及以權實，終不分張生身、尊特。以不
X56n0948_p0823a22║識故，觸途成謗，云三千宛爾，毫氂不謬，意成生身與
X56n0948_p0823a23║彼尊特兩不相關也。而全不思即實之權，三千宛爾，
X56n0948_p0823a24║此乃妙假。此假由於一界具十，十乃成百，是則佛界
X56n0948_p0823b01║含攝九界，餘九亦然。若丈六身不攝尊特，當界二身
X56n0948_p0823b02║自如胡越，何能融攝餘九界耶？若不融攝，則無三千，
X56n0948_p0823b03║是則百界三千世間，一念一塵無不徧攝。凡夫報質
X56n0948_p0823b04║一色尚然，果佛應身豈容分隔？故云應徧機徧，忻赴
X56n0948_p0823b05║不差，同常寂光，無非法界。此乃法華及前圓人感應
X56n0948_p0823b06║之相。故法華中及金光、薩遮三十二相，今經八萬四
X56n0948_p0823b07║千相好，智者皆云大小相海，非不思議融攝之相，豈
X56n0948_p0823b08║得名海？那將圓果究滿之三千，成已迷情分隔之異
X56n0948_p0823b09║見？若明妙假，一即一切，則權實自融，與空中不隔。生
X56n0948_p0823b10║但即法，不即尊特，祇是通教幻有生身，即但空法身
X56n0948_p0823b11║也。若即圓空，全無不即尊特之義，當尋教理，以却迷
X56n0948_p0823b12║情。故涅槃經二鳥雙游，汝亦信是二身之義。彼云：佛
X56n0948_p0823b13║告迦葉：皆有因緣，隨有眾生應受化處，如來於中示
X56n0948_p0823b14║現受生。雖現受生，而實無生，是故如來名常住法，如
X56n0948_p0823b15║迦鄰、鴛鴦鳥等。經意祇以生即無生，無生即生，而為
X56n0948_p0823b16║二鳥不相離義。今就同居，現生為生身，無生為法身，
X56n0948_p0823b17║是則生身即法身者，便為尊特。此品全無大身多相
X56n0948_p0823b18║為尊特，文部內但指應即法。吾今此身即是法身，以
X56n0948_p0823b19║為雙游，難思二用。故請觀音疏但舉生身及以法身，
X56n0948_p0823b20║驗知即法不少尊特，不須現起，其義圓成。
X56n0948_p0823b21║謗者云：妙宗以三十二相為尊特，又以八萬四千
X56n0948_p0823b22║相為尊特，又以藏塵相為尊特。又云：隨現大小，彼
X56n0948_p0823b23║彼無非尊特。是則他受用報有若干差別之相也。
X56n0948_p0823b24║山家執卷者皆疑之。前引妙經疏云：同居、方便、自
X56n0948_p0823c01║體三土，皆是妙色妙心果報之處。乃據此義立諸
X56n0948_p0823c02║尊特者。且淨名疏明同居淨穢則有異質，方便有
X56n0948_p0823c03║餘則無異質。有餘之土尚無異質，豈實報之土而
X56n0948_p0823c04║有身量長短、相好多少之異乎？所立劣身不須現
X56n0948_p0823c05║勝為尊特者，請以土相驗身，斷可知矣。
X56n0948_p0823c06║解曰：汝既不知理事不二，則非圓解，何能信此融妙
X56n0948_p0823c07║之談？妙宗料簡已示法界全體現作三品相海。相本
X56n0948_p0823c08║既是法界全體，所現八萬及三十二又稱相海，海必
X56n0948_p0823c09║深廣，故一一相無量甚深。若所見相不稱理者，乃理
X56n0948_p0823c10║事兩分，不堪論道，何名圓人？故摩訶止觀具明別圓
X56n0948_p0823c11║二種道品是修相法。法華云：深達罪福相，遍照於十
X56n0948_p0823c12║方，微妙淨法身，具相三十二。與無量壽觀云：阿彌陀
X56n0948_p0823c13║佛八萬四千相，一一相八萬四千好。薩遮、華嚴皆云：
X56n0948_p0823c14║相為大相海，好為小相海。既云相海，豈局三十二耶？
X56n0948_p0823c15║輔行廣明十蓮華藏海微塵數相以釋此文。此乃吾
X56n0948_p0823c16║宗明三品相皆得名為法身真相，俱名相海，斥彼藏
X56n0948_p0823c17║通相非奇特。法華所明三十二相名尊特者，以即法
X56n0948_p0823c18║身故。此經明佛法界身入心想中，是心作佛，是心是
X56n0948_p0823c19║佛，正合起信皆依心現，不離真如，說名報身。既其三
X56n0948_p0823c20║品皆是法身真實之相，二品尊特何獨非耶？於不異
X56n0948_p0823c21║法中作天殊之謗，其罪若何？若實未解，但有無知之
X56n0948_p0823c22║罪；若聞知後，執非為是，欺心拒抗，必即招惡報。神明
X56n0948_p0823c23║昭著，諒難逃矣。今於淨穢同居二土，明尊特相，乃常
X56n0948_p0823c24║無常二用俱現。故法華尊特不久，涅槃大經垂終而
X56n0948_p0824a01║言常住，方彰二鳥並息雙游。故金光明四佛降室疏
X56n0948_p0824a02║云：尊特一身一智。非謂併四佛而作一佛，方名一身。
X56n0948_p0824a03║祇就機解，稱為一也。華嚴藏塵相好之佛，前滅後興。
X56n0948_p0824a04║若不以中道感應不可思議二用明之，此等經文，觸
X56n0948_p0824a05║途成礙。言執卷者皆疑者，觀汝執情，礭乎不拔。隨順
X56n0948_p0824a06║言疑，必不疑也。三土皆是妙色妙心果報處者，若能
X56n0948_p0824a07║正其妙色妙心及果報名，其義自顯。良以不可思議，
X56n0948_p0824a08║方名為妙。此妙色心為果報者，久修業所得也。此之
X56n0948_p0824a09║果報徧三土者，即起信中隨所示現，即無有邊離分
X56n0948_p0824a10║齊相。隨其所應，常能住持，不毀不失。此等皆因諸波
X56n0948_p0824a11║羅蜜無漏行熏，及不思議熏之所成就，故說名報。（畢文）
X56n0948_p0824a12║不徧三土，豈得名曰隨其所應？非行理熏成，豈得名
X56n0948_p0824a13║為妙色妙心？報非尊特耶？丈六垢衣，既稱尊特，驗諸
X56n0948_p0824a14║應化，不少此名。十身舍那，斯之謂也。若苟定執土之
X56n0948_p0824a15║上下，身之勝劣，則華嚴法華，皆非尊特矣。
X56n0948_p0824a16║謗者云：一家凡說尊特，莫不皆指坐華王臺及色
X56n0948_p0824a17║究竟天受職之身，其實不指八萬四千相好之身，
X56n0948_p0824a18║故知此身唯是安養淨土勝應生身，不通餘土（云
X56n0948_p0824a19║云）。
X56n0948_p0824a20║解曰：生身尊特，要以機教定乎是非。專指華臺受職
X56n0948_p0824a21║之身為尊特者，則令餘處但見生身，法華弊衣永不
X56n0948_p0824a22║蒙開而為瓔珞。圓人在昔於四身說非成祕妙，豈獨
X56n0948_p0824a23║妨於諸部，亦乃抑於華嚴。以專華臺為寂滅場方是
X56n0948_p0824a24║尊特，則千百億不證寂理俱是生身。汝執藏塵為尊
X56n0948_p0824b01║特相，樹下之身有此相否？故昇須彌山頂品云：爾時
X56n0948_p0824b02║如來威神力故，十方一切世界一切四天下閻浮提
X56n0948_p0824b03║中，悉見如來坐於樹下，各有菩薩承佛神力而演說
X56n0948_p0824b04║法，靡不自謂常對於佛。爾時世尊不離一切菩提樹
X56n0948_p0824b05║下，而上昇須彌向帝釋殿。豈非華嚴是千百億應身
X56n0948_p0824b06║所說？此身既被別圓之機見是尊特，何須獨指華臺
X56n0948_p0824b07║受職身耶？如四方四佛降信相室䟽云：若見四佛同
X56n0948_p0824b08║尊特身，一身一智慧即是常身，弟子眾一故。若見四
X56n0948_p0824b09║佛佛身不同，即是應化，弟子眾多故。故知祇就別、圓，
X56n0948_p0824b10║純菩薩眾云弟子一，藏、通三乘云弟子多。有本之應，
X56n0948_p0824b11║其身則常，故名尊特；無本之應，身是無常，則非尊特。
X56n0948_p0824b12║約機教定，生身尊特，其義皆盡；定取華臺及受職者，
X56n0948_p0824b13║義多乖也。以有法華三十二相是尊特故，疏云應身。
X56n0948_p0824b14║又入多寶舍利塔故，身匪巍巍，祇以法身具相，圓機
X56n0948_p0824b15║見故。故淨名疏數數指為尊特相也。又若堅執佛不
X56n0948_p0824b16║現大機見尊特，則成感應不相當者，是義不然。如四
X56n0948_p0824b17║佛降室，逗別、圓機，即須併四而為一佛，方令弟子見
X56n0948_p0824b18║一身智。若其然者，何故經云爾時信相聞是四佛宣
X56n0948_p0824b19║說如來壽命無量，深心信解，乃至云時四如來忽然
X56n0948_p0824b20║不現？須知機緣，於四見一已是佛應，驗於小身解無
X56n0948_p0824b21║分齊，非應不能。於四見一感應既成，於劣見勝那非
X56n0948_p0824b22║感應？其義顯著，不須惑也。
X56n0948_p0824b23║謗者云：若般舟中三十二相，蓋是用彌陀應他土
X56n0948_p0824b24║之身，以為初心觀境耳。
X56n0948_p0824c01║解曰：汝既定執頓觀所顯六十萬億那由他由旬八
X56n0948_p0824c02║萬四千相好光明真法身佛，是凡夫小乘常所見相，
X56n0948_p0824c03║則與般舟所說凡小常共見身頓爾相反，妨我義故，
X56n0948_p0824c04║事須移往他方國土。不思此說違文背義謗佛悞人，
X56n0948_p0824c05║以彼經說阿彌陀佛有三十二相，在須摩提寶堂之
X56n0948_p0824c06║內為比丘說經，此經明說若欲志心生西方者，當觀
X56n0948_p0824c07║一丈六像在池水上。大本中說安養國中佛所浴池
X56n0948_p0824c08║廣四萬八千里，小本蓮華大如車輪，況鼓音王等經
X56n0948_p0824c09║皆說安養依正雖淨雖勝，但與娑婆分於五濁輕重
X56n0948_p0824c10║而已，豈比此經專明圓頓妙觀所顯法界尊特身量
X56n0948_p0824c11║相好逈拔非常？若以智者教觀為規，則此經純圓華
X56n0948_p0824c12║嚴兼別，純雜不同勝劣可見。為欲抑於法身尊特，作
X56n0948_p0824c13║小乘所見分段生身，乃任𮌎情移於般舟三十二相
X56n0948_p0824c14║往置他土。若其般舟佛身須移，則小本大本此經池
X56n0948_p0824c15║上丈六像及中三品所見佛身皆須播遷，豈獨諸說
X56n0948_p0824c16║依正被移？祇十六觀除三聖身及座像外，所談依正
X56n0948_p0824c17║皆須移往他方國土，以皆不稱佛正報故。此乃違文
X56n0948_p0824c18║背義之失也。夫標心立行憑佛聖言，至意諦觀三十
X56n0948_p0824c19║二相在須摩提，何期此相自居他土？則諸經行法皆
X56n0948_p0824c20║成差舛，送想西方境在東土，心境既訛往生絕分，以
X56n0948_p0824c21║經不說借於他佛為觀境故，又無四依指示言教。若
X56n0948_p0824c22║如今經尊特毫相初心難想，智者明借釋尊毫相大
X56n0948_p0824c23║小現觀，行人既知借劣顯勝，則免心境差舛之失。此
X56n0948_p0824c24║乃謗佛悞人之咎，諒非細矣。
X56n0948_p0825a01║謗者云：華嚴八相，一一相中皆具八相，無補處之
X56n0948_p0825a02║義。所言補處者，須約諸佛應為分段生身，前佛入
X56n0948_p0825a03║滅，次佛嗣興，方有補處。華嚴之身，同一身智，猶如
X56n0948_p0825a04║虗空，必無名號、相好、壽命之異也。
X56n0948_p0825a05║解曰：夫欲破立，須尋文義，那將妄語以謗尊經？華嚴
X56n0948_p0825a06║首云：在摩竭提國阿蘭若法菩提樹下初成正覺。若
X56n0948_p0825a07║非補處，豈曰初成？又昇須彌山頂品云：迦葉如來具
X56n0948_p0825a08║大悲，諸吉祥中最無上，彼佛曾來住此殿，是故此處
X56n0948_p0825a09║最吉祥。拘那牟尼見無礙，諸吉祥中最無上，彼佛曾
X56n0948_p0825a10║來入此殿，是故此處最吉祥。如是十偈讚於過去已
X56n0948_p0825a11║滅十佛，夜摩天偈亦讚十佛，兜率、他化亦各讚十佛。
X56n0948_p0825a12║若非前佛已滅、後佛嗣興，豈釋尊前有四十佛？至入
X56n0948_p0825a13║法界品善財參見彌勒菩薩，具說來生此閻浮提界
X56n0948_p0825a14║摩竭提國拘吒聚落婆羅門家，我住於此大樓閣中，
X56n0948_p0825a15║為欲成熟兜率天中同行天故，亦欲教化釋迦如來
X56n0948_p0825a16║所遣來者令悉開悟故，於此命終生兜率天。我願滿
X56n0948_p0825a17║足得菩提時，汝及文殊俱得見我。明文若此，豈得謗
X56n0948_p0825a18║云無補處義？華嚴輔處其文既然，是則藏塵相好之
X56n0948_p0825a19║佛，須是分段生滅之身，與諸大乘同居之應更無少
X56n0948_p0825a20║異。應知別圓業識見佛雖是應身，無不同是一身一
X56n0948_p0825a21║智。蓋自行果滿業識已亡，與諸如來同法界體，究竟
X56n0948_p0825a22║常住更無彼此。又同諸佛起利他用，結緣機熟普應
X56n0948_p0825a23║群生，九會赴機十身示相，五時四教當分威儀，此界
X56n0948_p0825a24║他方一音宣演。故華嚴相海、今佛相海，但從表報故
X56n0948_p0825b01║多少殊。彼表十界功德無盡，是故相好以十華藏微
X56n0948_p0825b02║塵為數。今表因中塵勞清淨，故佛相好以八萬四千
X56n0948_p0825b03║而為其數。故摩訶止觀會三十二相及八萬藏塵三
X56n0948_p0825b04║品相好，皆是別圓一實道品之所修發，同名相海。對
X56n0948_p0825b05║斥藏通相非奇特，不以教觀甄別佛身，但將多少起
X56n0948_p0825b06║天殊謗，以少作生身多為尊特，毀法害人其過莫大
X56n0948_p0825b07║矣。
X56n0948_p0825b08║謗者云：若以此土四教所見之佛准望彼佛，乃通
X56n0948_p0825b09║佛身也。以通教佛有時亦現高大之身，故大論引
X56n0948_p0825b10║密跡經云：一切人天見佛色量，或十里乃至百億
X56n0948_p0825b11║里。輔行定為通教身也。又云：觀經等亦通佛收，明
X56n0948_p0825b12║文在茲安可異說？故知彌陀勝應俯同釋迦通相，
X56n0948_p0825b13║定非別圓舍那之像，以有數量故、非無分齊故。但
X56n0948_p0825b14║此土既穢乘時方現，彼土極淨常身乃爾。
X56n0948_p0825b15║解曰：經疏昭彰，教觀明著，公然違戾，抑圓為偏，此斷
X56n0948_p0825b16║行人妙觀之命。痛哉！痛哉！經文顯示佛法界身入心
X56n0948_p0825b17║想中，又云是心作佛，是心是佛，此乃經文示圓觀體
X56n0948_p0825b18║所顯八萬相好，因何却作通教佛身？又疏明判以為
X56n0948_p0825b19║頓教，且非華嚴部味之頓，實是方等教觀之頓，妄云
X56n0948_p0825b20║妙宗違於教觀，故特諫曉。若從此諫，我則立作毀佛
X56n0948_p0825b21║謗祖極惡之人。如此諫詞，可信用否？又止觀輔行顯
X56n0948_p0825b22║言觀無量壽八萬相好，與華嚴經藏塵相好，同是別、
X56n0948_p0825b23║圓道品所成法身真相，對斥藏、通，相非奇特，何得輒
X56n0948_p0825b24║云定非別、圓舍那之像？經文所示六十萬億那由他
X56n0948_p0825c01║由旬者，為成似位觀法故也。然是法界心作心是，驗
X56n0948_p0825c02║非事識見從外來，實是業識所見之身，隨大隨小，皆
X56n0948_p0825c03║無分齊。丈六尚乃即無分齊，況彼大身耶？經示身量
X56n0948_p0825c04║由旬之數，又云無量壽佛身量無邊，正合起信，隨所
X56n0948_p0825c05║示現，即無有邊，名為報身。疏引大論光明色像徧至
X56n0948_p0825c06║十方，以此為觀，增念佛定，為我見故，抑挫尊特而為
X56n0948_p0825c07║生身，違經，違疏，違引證文。若不悛心，即招惡報也。所
X56n0948_p0825c08║言觀經亦通佛收者，輔行頻指四十八願無量壽經
X56n0948_p0825c09║而為觀經，彼經三乘同見佛故。荊溪必不特違今疏，
X56n0948_p0825c10║頓教佛身收歸通教。又且不甘觀通生身，顯別尊特
X56n0948_p0825c11║是被接義，不意神識今自首伏也。況百億里，事識可
X56n0948_p0825c12║見。若六十萬億那由他由旬，非是業識，不可及也。見
X56n0948_p0825c13║數天殊，尚昧多少，即無邊相，斷信不及矣。
X56n0948_p0825c14║妙宗云：法華中，淨光莊嚴國妙音菩薩欲來娑婆，
X56n0948_p0825c15║彼佛誡云：汝身四萬二千由旬，我身六百八十萬
X56n0948_p0825c16║由旬，汝往彼土，於佛菩薩勿生劣想者，以彼佛土
X56n0948_p0825c17║唯演頓教，純被菩薩，所以但現高大之身。佛知妙
X56n0948_p0825c18║音之所將眾，不知娑婆開權之妙，於佛輒生定小
X56n0948_p0825c19║之譏，故寄妙音規未達者，意令得悟即劣之勝、祕
X56n0948_p0825c20║妙之權耳。
X56n0948_p0825c21║謗者云：既言圓人皆依業識悉見尊特，淨光若其
X56n0948_p0825c22║純演頓教，豈有未達即劣之勝者乎？復引十疑論：
X56n0948_p0825c23║彌陀佛國純諸菩薩以為良伴。又云：彼無二乘之
X56n0948_p0825c24║心，純一大乘。意云：安養既不說三，是故佛身全無
X56n0948_p0826a01║小質。
X56n0948_p0826a02║解曰：淨光土中，眾唯菩薩，知唯演頓，合示勝身。其所
X56n0948_p0826a03║被機，位有高下。若高位者，於頓解漸，終始皆諳。其下
X56n0948_p0826a04║位人，頓觀未深，焉達他土施開之術？如眾香菩薩，不
X56n0948_p0826a05║識小根人，不解施權法，故來此土學雙流行，豈在彼
X56n0948_p0826a06║土不稟頓耶？又如此土，華嚴得入，劣於法華得入之
X56n0948_p0826a07║者，蓋不曾經調熟故也。又昔稟圓者，初心尚謂圓隔
X56n0948_p0826a08║於偏，故須開顯等，那云稟頓？豈有不達即劣之勝？此
X56n0948_p0826a09║以局見，以難通方也。據十疑論云：安養純大者，斯乃
X56n0948_p0826a10║不知四依設化也。且十疑是大師所釋，十六觀豈他
X56n0948_p0826a11║人之疏？頻云：彼佛為慣習小者，成就小果，示聲聞法。
X56n0948_p0826a12║故妙玄云：若戒緩，乘亦緩亦急者，即是穢土。以聲聞、
X56n0948_p0826a13║菩薩共為僧，以戒緩故，五濁土穢。乘亦緩故，是開三
X56n0948_p0826a14║乘；亦急故，是顯一乘。娑婆是也。戒急，乘亦緩亦急者，
X56n0948_p0826a15║即淨土也。戒急故，無五濁；乘亦緩故，開三乘；亦急故，
X56n0948_p0826a16║顯一乘。安養界是也。又淨名記云：如安養界，樹說苦
X56n0948_p0826a17║空，人開羅漢。既不云願，驗土非高。蓋華光佛土雖非
X56n0948_p0826a18║惡世，以本願故，說三乘法。安養三乘，非醻願說，乃為
X56n0948_p0826a19║治濁。但是濁輕，非全無濁，故云非高。豈令慣習苦空
X56n0948_p0826a20║之人，到彼便見六十萬億那由他由旬法界相海耶？
X56n0948_p0826a21║須知見者，其位非低，此乃性種及道種位智眼所見。
X56n0948_p0826a22║若圓初品，雖以圓觀頓伏頓見，以觀淺故，其尊特身
X56n0948_p0826a23║未至高大，然能了知無分齊也。是故釋題明觀行即。
X56n0948_p0826a24║雖觸處見，多就般舟佛身論見，故云徧覧無非佛界。
X56n0948_p0826b01║十疑論中說彼安養純諸菩薩，無二乘心者，據已迴
X56n0948_p0826b02║向，不堅執小，不同此土定求永滅者也。又若遵依智
X56n0948_p0826b03║者法訓修圓觀者，到彼常與諸大菩薩而為良伴，其
X56n0948_p0826b04║言不虗。論中頻舉八萬相好者，䇿修大乘觀行故也。
X56n0948_p0826b05║又不可執彌陀著弊，諸教無文，便言彼土全不用小。
X56n0948_p0826b06║蓋弊衣是生法二忍，耐有情惱名生忍，耐無情惱名
X56n0948_p0826b07║法忍。蓋由彼無惡人惡獸及寒熱風雨，是故不須二
X56n0948_p0826b08║種忍衣。又五濁既輕，見思已伏，除糞之器不專用之。
X56n0948_p0826b09║然成小果，須說無常苦空之法，此經頻示依正說小。
X56n0948_p0826b10║又諸經皆言也。若無此法，小果莫成，故為此機現生
X56n0948_p0826b11║身相。請觀音疏約有量無量為生身者，被此機也。明
X56n0948_p0826b12║無量無量被，是心作佛，是心是佛，今經所顯尊特之
X56n0948_p0826b13║機也。縱有補處，滅而非滅，同於華嚴及大經說不變
X56n0948_p0826b14║涅槃二鳥雙游也。
X56n0948_p0826b15║妙宗云：眾經多說彌陀生身常相，今當略舉。如小
X56n0948_p0826b16║本云：彼土蓮華，大如車輪。大本云：彌陀浴池，四萬
X56n0948_p0826b17║八千里。以依驗正，身未極大。般舟經說：阿彌陀佛
X56n0948_p0826b18║三十二相，在須摩提寶堂之中，為比丘眾說經。此
X56n0948_p0826b19║經中說：慣習小者，生彼即得見佛聞法，便證小果。
X56n0948_p0826b20║又云：若欲志心生西方者，當觀丈六像在池水上，
X56n0948_p0826b21║更有丈六八尺之身。此等豈非常身常相耶？若今
X56n0948_p0826b22║所觀八萬相好，別圓真似，方得見之（云云）。
X56n0948_p0826b23║謗者云：如此經說：彼佛華座，座上寶幢，一一如百
X56n0948_p0826b24║千萬億須彌山。如此華座，與彼浴池，何敻異哉？若
X56n0948_p0826c01║云：觀中所見，非是實事。何故經云：如此華座，是本
X56n0948_p0826c02║法藏比丘願力所成？莫不亦是尊特華座，非生身
X56n0948_p0826c03║座耶？故眾經所說，依正大小，聖意難測。儻以浴池
X56n0948_p0826c04║驗佛身非大，亦合以華座驗浴池非小。云云無益，
X56n0948_p0826c05║宜且置之。又以此經有丈六八尺，為彼土常身者。
X56n0948_p0826c06║且此土常身，尚非八尺。雖現同三尺，蓋暫化瞿師
X56n0948_p0826c07║經文顯云：於十方國，或現小身。丈六八尺，豈是彼
X56n0948_p0826c08║土常身耶？
X56n0948_p0826c09║解曰：順情之語閑緩者，確爾比量。合理之文要當者，
X56n0948_p0826c10║剛然棄置。心行若此，見解可知。諸經所談往生之行，
X56n0948_p0826c11║該乎四教，攝於六凡，或悔罪成因，或捨小迴向，或定
X56n0948_p0826c12║或散，或著或微，被機既寬，現土宜下，故小本大本蓮
X56n0948_p0826c13║華浴池，以比佛身未至高大。又鼓音王說城十千由
X56n0948_p0826c14║旬，佛有父母、有子、有魔及以調達，以驗彼土對此娑
X56n0948_p0826c15║婆，但可分於五濁輕重。般舟念佛雖論圓觀，顯尊特
X56n0948_p0826c16║身既被初心，故託安養三十二相，唯心現故，非是生
X56n0948_p0826c17║身。而其寶堂及諸依正未至高勝，經但顯云在須摩
X56n0948_p0826c18║提，不可任情移去他土，悞人謗佛，其罪非輕。尊特依
X56n0948_p0826c19║正既稱為報，非行願力豈能成之？焉據此文，定是生
X56n0948_p0826c20║身所坐座耶？圓人一行能嚴四土，攝四種機，故起信
X56n0948_p0826c21║論云：隨所示現，皆因諸波羅蜜無漏行熏之所成就，
X56n0948_p0826c22║故名報身。所云儻以浴池驗佛身非大，亦合以華座
X56n0948_p0826c23║驗浴池非小。作此說者，是狂癡耶？是戲劇耶？蓋是明
X56n0948_p0826c24║見浴池依正是應凡小常身常相，華座依正是應別
X56n0948_p0827a01║圓真似奇特身相，無門拗捩，遂翻倒言詞，迷人視聽，
X56n0948_p0827a02║深知乖理，是故便云宜且置之。經云：若欲志心生西
X56n0948_p0827a03║方者，當觀一丈六像在池水上。既云欲生西方者，當
X56n0948_p0827a04║觀丈六，以驗此像是安養身。次文丈六及以八尺，方
X56n0948_p0827a05║云於十方國變現自在。安養既有丈六之像，何妨亦
X56n0948_p0827a06║有八尺之身？以彼土佛攝九品機，是故佛身不可一
X56n0948_p0827a07║種。
X56n0948_p0827a08║謗者堅執八萬相好，定是生身；藏塵相好，定是尊
X56n0948_p0827a09║特。又執別圓分真之位，方見尊特；其相似位，但見
X56n0948_p0827a10║生身。
X56n0948_p0827a11║解曰：三品相海，皆稱尊特，已如前解。獨在藏塵，其義
X56n0948_p0827a12║已壞。若其尊特，似位不見，實違教文。故普門疏云：有
X56n0948_p0827a13║餘土人，別圓似位，伏破別惑，同實報見。圓滿相海，未
X56n0948_p0827a14║伏破者，見劣於前。此豈不是相似能見尊特之身？若
X56n0948_p0827a15║此土通教，三根按位受接之人，不見尊特，何名合身？
X56n0948_p0827a16║法華四信，那覩實報？華嚴佛相，豈入分真方得見耶？
X56n0948_p0827a17║若據圓別似位見故，判歸生身，此全不合一家教觀
X56n0948_p0827a18║也。故須了知三品相海，高下俱觀，但分觀行相似分
X56n0948_p0827a19║真明昧之別。若其身量，須隨禪觀深淺階級，淺則見
X56n0948_p0827a20║小，深乃見大，前前不見後後，後後必見前前，此乃通
X56n0948_p0827a21║方論佛身相，慎勿偏局，自損損他。
X56n0948_p0827a22║謗者堅執無量壽佛六十萬億那由他由旬之身，
X56n0948_p0827a23║為安養國凡夫二乘常所見身，分段五陰定是生
X56n0948_p0827a24║身者。
X56n0948_p0827b01║解曰：若於一家教觀留意，必不以此而為常身。斯蓋
X56n0948_p0827b02║不憑聖言為量，不以心觀為功，致茲謬執。今此頓教
X56n0948_p0827b03║立念佛門數至十六者，蓋託彼土依報、正報及眾生
X56n0948_p0827b04║九品之行為境修觀，觀漸深著，境漸高勝，位隨觀境，
X56n0948_p0827b05║成伏斷功，方能覩見此之高大真法身相。階位者何？
X56n0948_p0827b06║如初觀日，疏云：作觀除五逆罪，下輩自論。是則日觀
X56n0948_p0827b07║齊下下品，以驗想冰至假想地，在下三品當名字人。
X56n0948_p0827b08║次得三昧，見彼實地，合入觀行初、二兩品。次觀寶樹
X56n0948_p0827b09║及以池樓至總觀成，當三、四品。寶座觀成，當第五品。
X56n0948_p0827b10║以座上寶幢如百千萬億須彌山大，比知座體，其量
X56n0948_p0827b11║難思，非第五品三觀功成，凡小事禪見莫能及。此觀
X56n0948_p0827b12║雖成，經文未許便觀佛身，乃令先想一大寶像稱座
X56n0948_p0827b13║而坐，況復悉用作是不二妙觀觀之，使心觀流利，方
X56n0948_p0827b14║令觀佛。學者應知，日觀已來所修三觀共於事禪，良
X56n0948_p0827b15║以皆須想彼依正故。事禪既勝，三界思惑悉皆被伏，
X56n0948_p0827b16║妙觀觀像見破即登第七信位。得此位已，方令觀佛
X56n0948_p0827b17║真法之身高大身顯，乃得名為念佛三昧，即感諸佛
X56n0948_p0827b18║現前授記三昧。如此方見六十萬億那由他由旬身
X56n0948_p0827b19║相，生彼即證無生法忍。大師判品，據到彼土便證初
X56n0948_p0827b20║地，驗是道種，品當上上。此是圓教六根淨人所見身
X56n0948_p0827b21║相。如何謂為凡小之徒常所見佛？自日觀來，捨身皆
X56n0948_p0827b22║得生彼國土。生須見佛，豈可悉覩此高大身？如地想
X56n0948_p0827b23║成已，觀樹止高八千由旬，乃觀智之眼但齊於此。此
X56n0948_p0827b24║樹望座如星比月，座間寶幢如百千萬億須彌山。大
X56n0948_p0827c01║樹觀纔成便生彼者，將何心眼見於華座？須知此是
X56n0948_p0827c02║佛像之座。真佛觀成，此座必隨佛觀更勝。謗此勝身
X56n0948_p0827c03║是凡小人常所見佛，蓋全不思眼隨禪觀見佛大小。
X56n0948_p0827c04║若始觀日成及散善人，生彼即見此大身者，無功受
X56n0948_p0827c05║賜也。若九觀成同常見者，三觀虗修，徒勞斷伏，有功
X56n0948_p0827c06║無賞也。
X56n0948_p0827c07║謗者云：疏釋無量壽題，顯談有量之無量。又特示
X56n0948_p0827c08║云：彌陀是有量之無量。若今經不觀此身，智者所
X56n0948_p0827c09║示，何惑眾乎？若直觀無量之無量，又謂圓人皆依
X56n0948_p0827c10║業識所見。是則今經唯觀實報依、正，全無同居依、
X56n0948_p0827c11║正，不成託彼依、正修觀之義。今謂觀經從冰想成
X56n0948_p0827c12║已，見彼國地已去，皆是同居淨土依、正之相。圓人
X56n0948_p0827c13║託彼修於三觀：空則諸法皆亡，假則相相俱照，中
X56n0948_p0827c14║則亡照雙絕。若欲剋就三身辨者，空即報也，假即
X56n0948_p0827c15║應也，中即法也（云云）。
X56n0948_p0827c16║解曰：智者顯用圓妙三身釋今題旨，何嘗單用有量
X56n0948_p0827c17║一身而解釋耶？以妙三觀所觀三身，須與三德無二
X56n0948_p0827c18║無別，故疏委示三身相畢，便融即云：此三身、三量不
X56n0948_p0827c19║可並別一、異，即乖法體。即一而三，即三而一，乃會玄
X56n0948_p0827c20║文。既三身融即，乃成祕藏。故法、報二身，勝、劣兩應，圓
X56n0948_p0827c21║妙而照，豈可遺於有量生身？雖復不遺，實不同前二
X56n0948_p0827c22║教人見。蓋常、無常二用相即，故此三身同為妙境，圓
X56n0948_p0827c23║人在昔無非祕妙故也。是知大論雖說生身同人病
X56n0948_p0827c24║惱，菩薩問訊病惱之事，圓人既知皆是法界全體垂
X56n0948_p0828a01║應，豈可病惱離於法界？有何一事非祕妙耶？況三身
X56n0948_p0828a02║壽量解自云：大乘生身是法身垂應，應既有本，生亦
X56n0948_p0828a03║同法，是故皆受法身之稱。但為不了三身一體，舉一
X56n0948_p0828a04║即三，故即法身，不即尊特。有一無二，有二無一，皆不
X56n0948_p0828a05║名圓。學圓行者，膏肓病也。解題既爾，至今釋經，觀佛
X56n0948_p0828a06║正文，若但一種有量生身，即與解題義頓乖反，識者
X56n0948_p0828a07║可乎？是知今明八萬相好，正與解題圓妙三身其義
X56n0948_p0828a08║泯合。是故智者指此色相以為法身，意在此也。若堅
X56n0948_p0828a09║執此八萬相好為生身者，倒亂之甚，殊不解了吾祖
X56n0948_p0828a10║圓妙也。所言託彼依正為境而修三觀，今豈不然？但
X56n0948_p0828a11║須知於依正麤妙、行位高下也。以此行人座像想成，
X56n0948_p0828a12║位已深著，合當圓教第七、八信，終不依於藏通生身
X56n0948_p0828a13║而為境也。祇以佛說淨土身相尊特之境，三觀觀之，
X56n0948_p0828a14║令心眼見。是故疏云：觀佛法身。故引證云：光明色像
X56n0948_p0828a15║徧至十方，以此為觀。故經明示佛法界身入心想中。
X56n0948_p0828a16║又云：是心作佛，是心是佛。與起信論業識見佛其義
X56n0948_p0828a17║宛齊，唯依心現，不離真如。然此菩薩未名法身，此則
X56n0948_p0828a18║正是似位業識見佛之義，更無差忒也。須知八萬相
X56n0948_p0828a19║好光明雖是尊特，乃是同居淨土之身，以有觀音補
X56n0948_p0828a20║處故也。彼華嚴中藏塵相身亦是同居穢土之身，以
X56n0948_p0828a21║有迦葉佛滅，釋迦嗣興，釋迦滅後，彌勒補處故也。又
X56n0948_p0828a22║既自云三觀，對於三身假觀攝得藏塵、八萬二種之
X56n0948_p0828a23║相。三觀既在一心而用三身，理合一境而顯一境。三
X56n0948_p0828a24║身乃祕密藏，如何堅執八萬相好獨是生身？祇得一
X56n0948_p0828b01║心三觀之語，全昧三身一體之義，致令所說言自相
X56n0948_p0828b02║違。
X56n0948_p0828b03║法華、金光明及此經疏皆云：實有量而言無量者，
X56n0948_p0828b04║阿彌陀也。刊正鈔錯引云：實有量而言無量者，觀
X56n0948_p0828b05║無量壽佛經也。
X56n0948_p0828b06║謗者執云：諸經凡曰彌陀者，皆目生身耳。況大、小
X56n0948_p0828b07║二本並無三十二相之文，何忽見指？借使二本不
X56n0948_p0828b08║專被頓，今觀經既專被頓，何故疏內却指生身？不
X56n0948_p0828b09║可將二本之義釋今經之名，斯乃縣額牓州，惑亂
X56n0948_p0828b10║行者矣。刊正鈔所引，其義非錯。但圓師不應以山
X56n0948_p0828b11║毫海目之身便為地住所見之身，彼且不將丈六
X56n0948_p0828b12║等身便為尊特。
X56n0948_p0828b13║解曰：刊正所引，文義實錯，以順己見，剛云不錯。實錯
X56n0948_p0828b14║者何？三疏所引，云實有量，而言無量阿彌陀佛者，既
X56n0948_p0828b15║指不專被頓之經，刊正却乃妄指專被頓機之典。且
X56n0948_p0828b16║頓機所見，三身一體，合散同時，身身祕妙，被機不忒，
X56n0948_p0828b17║稱性無違。若其不專被頓之經所示佛身，圓教行者
X56n0948_p0828b18║見雖尊特，不妨二乘取色分齊，此乃感應純雜天殊。
X56n0948_p0828b19║云不錯者，非昧即諂也。所言既專被頓，何故疏內却
X56n0948_p0828b20║指生身？指生身故，佛非尊特。此乃但見疏內有生身
X56n0948_p0828b21║之說，而不知吾祖所以說也。其所以者，凡論於體，必
X56n0948_p0828b22║須明用，以說上冥，必能下應。小但應質，無大法報，大
X56n0948_p0828b23║說法報，終不闕應。今經在大，復是圓頓，不明三身，何
X56n0948_p0828b24║頓之有？既以圓妙三身釋題，豈可違於有量應用？苟
X56n0948_p0828c01║闕此一，不成祕藏。今疏既示三身之義，便以祕藏而
X56n0948_p0828c02║融即之，俾乎頓觀剎那，圓照三身一體。此妙一體若
X56n0948_p0828c03║非尊特，為以何義立尊特耶？法華？壽量品題三身，佛
X56n0948_p0828c04║既處塔，但是生身。今經題目三身圓解，別從有量，佛
X56n0948_p0828c05║非尊特。此學圓者，第一苦難也。
X56n0948_p0828c06║此疏釋經從一相入，但觀眉間白毫者，乃引當經
X56n0948_p0828c07║無量壽佛身量無邊，非是凡夫心力所及，正可取
X56n0948_p0828c08║如釋迦毫相大、小現觀。若得三昧，觀心成就，方乃
X56n0948_p0828c09║稱彼佛相而觀也。智度論云：為增長諸菩薩念佛
X56n0948_p0828c10║三昧故，說般若波羅蜜經。今說般若現奇特身相，
X56n0948_p0828c11║光明色像徧至十方，以此為觀。
X56n0948_p0828c12║謗者云：此乃泛引類例，不可泯齊。蓋為彌陀勝身
X56n0948_p0828c13║須是三昧成者，方可觀之。例如釋迦奇特身相亦
X56n0948_p0828c14║是三昧成者，以此為觀應知。大論云：為增長諸菩
X56n0948_p0828c15║薩念佛三昧者，多是別圓地住菩薩。以論中明尊
X56n0948_p0828c16║特身佛為界外法身菩薩說法。若觀經疏云：得三
X56n0948_p0828c17║昧觀心成就者，但是圓教觀行位人。以疏中明觀
X56n0948_p0828c18║行位，初觀佛相如鑄金像，乃至觀成見佛大相小
X56n0948_p0828c19║相浩浩瀁瀁如大劫水。是知兩處三昧深淺不同，
X56n0948_p0828c20║所觀佛身生報有異，須將義定，無以文拘。
X56n0948_p0828c21║解曰：強拗現文，以歸曲見。疏引無量壽佛身量無邊，
X56n0948_p0828c22║顯與大論色像無邊，其文不異。乃據論為增長諸菩
X56n0948_p0828c23║薩念佛三昧，現奇特相，光明色像徧至十方，證今佛
X56n0948_p0828c24║相是尊特身，其義善成，明如日月。剛然拗云：泛引類
X56n0948_p0829a01║例，以泯齊義。云不泯齊，既自審知，強拗現文，乃妄語
X56n0948_p0829a02║云：須將義定，無以文拘。汝既不知理具十界，既皆實
X56n0948_p0829a03║相，相相互收，故成百界。該生徹佛，窮過極未，故使逆
X56n0948_p0829a04║順、變造、因果、修常宛爾，性無所移。以迷此故，但云一
X56n0948_p0829a05║理無相而已，則無本宗全修在性具理德義也。又全
X56n0948_p0829a06║不知佛用難思，一攝一切，即差無差，乃執佛身勝劣
X56n0948_p0829a07║二用不相關涉，與理頓疎，則無本宗全性成修妙應
X56n0948_p0829a08║事義也。又全不知一切身說，須以教味定其麤妙，剛
X56n0948_p0829a09║將圓頓教之所詮即法尊特，定為通教，永滅生身，則
X56n0948_p0829a10║無本宗以教辨身之義。又全不知用一心三觀顯三
X56n0948_p0829a11║佛一境，能所絕妙，至尊至特，却割所融有量一身以
X56n0948_p0829a12║破三一祕藏釋題，則無本宗妙觀顯身之義。既迷吾
X56n0948_p0829a13║祖圓理妙事、頓教密觀，擬將何義定此文耶？故知十
X56n0948_p0829a14║諫無一可憑，明眼之人必能洞鑒也。
X56n0948_p0829a15║謗者忽聞淨名疏說法華尊特，乃救十諫，云：近得
X56n0948_p0829a16║四明友人書云：延慶講下二、三新學，為救妙宗三
X56n0948_p0829a17║身之義，徧撿一家諸部文相，得淨名略疏云：若說
X56n0948_p0829a18║法華，但現尊勝。又云：在宅內集國王、大臣，定父子
X56n0948_p0829a19║天性。即是法華現尊特身，為諸聲聞授記時也。彼
X56n0948_p0829a20║二、三子乃謂法華唯是丈六身相，不現劣令勝，正
X56n0948_p0829a21║扶妙宗所說。圓人見劣，應無非尊特也。予謂新學
X56n0948_p0829a22║雖欲讚助妙宗，不意證成十諫。今具以彼疏引而
X56n0948_p0829a23║伸之，庶幾惑者足以自省。彼疏：第一、約四教釋。佛
X56n0948_p0829a24║云：為化四種根性，現相亦四。如初成道，乃至涅槃，
X56n0948_p0829b01║皆現四相。初成道者，如勝天王明初坐道樹，得成
X56n0948_p0829b02║正覺，或現坐草，或坐天衣，或處寶座，或在虗空，即
X56n0948_p0829b03║表四教佛相不同。次轉法輪，現相不同者，華嚴頓
X56n0948_p0829b04║教，則現大、小相。若鹿野轉生滅四諦，即脫瓔珞，現
X56n0948_p0829b05║老比丘相。若說方等，即現門內尊特之身，或現門
X56n0948_p0829b06║外塵坌之像。若說般若，亦現門內尊特之身，或現
X56n0948_p0829b07║種種佛身之相。以眾生疑，故現常身，放常光明。若
X56n0948_p0829b08║說法華，但現尊勝。若說涅槃，備現四種，事同方等。
X56n0948_p0829b09║如是隨緣，現種種身。一往大略言四種耳。次明涅
X56n0948_p0829b10║槃身相不同者，如像法決疑云：如來將入涅槃，是
X56n0948_p0829b11║時大眾或見如沙門像，或見威德相好端嚴，或見
X56n0948_p0829b12║坐寶蓮華說心地法門，或見身如虗空無有邊表。
X56n0948_p0829b13║此豈非表說四教其功已訖，將入涅槃現此相也
X56n0948_p0829b14║（云云）？問：四教所見，定如前不？答：且一往相對，理在
X56n0948_p0829b15║隨緣。若就障邊，亦可劣身而說勝法。如觀世音以
X56n0948_p0829b16║種種形遊諸國土，說大乘法，豈況如來？已上疏文
X56n0948_p0829b17║約如來成道、轉法輪、入涅槃，具明四教佛相不同，
X56n0948_p0829b18║共有一十五箇現字。何謂不現劣令勝，便是尊特
X56n0948_p0829b19║身耶？三尺童子諒不可欺，況鴻碩之士乎？所言若
X56n0948_p0829b20║說法華，但現尊勝者，此蓋一往且約勝身說大法，
X56n0948_p0829b21║劣身說小法，相對而辨。法華既是但說無上道，故
X56n0948_p0829b22║云但現尊勝，非謂法華全不現劣也。下料簡云：劣
X56n0948_p0829b23║身說勝法，引法華為證。如此明文，更何所惑？若據
X56n0948_p0829b24║妙宗之意，纔說圓教皆是尊勝之身，是則智者錯
X56n0948_p0829c01║云劣身說勝法也。又彼第疏二云：在宅內集國王、
X56n0948_p0829c02║大臣，定父子天性，即是法華現尊特身者，亦非指
X56n0948_p0829c03║劣為勝。疏文具云：法華明長者所止一城，威德特
X56n0948_p0829c04║尊，窮子驚避，此是如來示尊特身說華嚴教。小機
X56n0948_p0829c05║不堪，是故遠避，即脫瓔珞，著弊垢衣，此是作老比
X56n0948_p0829c06║丘身說三藏教。過是已後，心相體信，入出無難，出
X56n0948_p0829c07║現弊衣，入現威德，即是尊特身說方等教。長者宅
X56n0948_p0829c08║內現威德身，命於窮子，領知家業，是現尊特身命
X56n0948_p0829c09║善吉等為菩薩轉教說般若也。又在宅內集國王、
X56n0948_p0829c10║大臣，定父子天性，汝實我子，我實汝父，即法華現
X56n0948_p0829c11║尊特身為諸聲聞授記時也（云云）。凡四度現尊特
X56n0948_p0829c12║者，瓔珞嚴身，皆譬釋迦勝應尊特之身；光明色像，
X56n0948_p0829c13║無量無邊，悉表欲說實相法身。此等文義，豈是不
X56n0948_p0829c14║現瓔珞，即以弊衣為尊特耶？應知疏文約信解品
X56n0948_p0829c15║長者譬文，以明法華現尊特相。若據龍女讚佛及
X56n0948_p0829c16║多寶與釋迦坐寶塔中，即劣應身耳。南嶽云：尊特
X56n0948_p0829c17║巍巍堂堂，不應塔內。斯為善證也。此兩節，淨名疏
X56n0948_p0829c18║備該一化勝劣身相，其旨最明。若云或現，此約應
X56n0948_p0829c19║用也；若云或見，此約機感也。的非機見自勝，應現
X56n0948_p0829c20║自劣，機忻應赴，未曾毫差。請以十諫書照之，方知
X56n0948_p0829c21║予義不是臆說。彼撿文者，乃成我之良友也。幸甚，
X56n0948_p0829c22║幸甚！
X56n0948_p0829c23║解曰：智若稱理，則對境相應；解既乖宗，故觸途成礙。
X56n0948_p0829c24║上違至教，下負己心，對聖無慙，於凡不愧。為人遠矣，
X56n0948_p0830a01║傳法可乎？汝在延慶院中，對二百僧面云：日可冷，月
X56n0948_p0830a02║可熱。若言法華及觀經佛是尊特身，無有是處。又舉
X56n0948_p0830a03║妙樂文云：講華嚴者唯言我佛，讀唯識者不許他經。
X56n0948_p0830a04║故至今經方知指昔。此時執云尊特勝相，文自指昔，
X56n0948_p0830a05║驗今法華不現尊特。吾引文云：當知法華報佛所說，
X56n0948_p0830a06║汝乃拗作自受用報，非他受用。專據入塔定經，始終
X56n0948_p0830a07║皆是劣應，蓋由此際未覩淨名疏文故也。今既覩文，
X56n0948_p0830a08║便合省己，懺悔前愆。此為佛法中人能荷教宗之士，
X56n0948_p0830a09║全不思過，但縱狡心呪咀之言，為長不應，吾豈憶持？
X56n0948_p0830a10║故淨名疏文但據中道感應之義，一家所說教觀之
X56n0948_p0830a11║規，立法華絕妙之身，定此經純圓之相，是無作之尊
X56n0948_p0830a12║特，非別修之報身。昔未檢文，無由伏汝。今搜教部，備
X56n0948_p0830a13║覩誠言，宛與心符，驗知理當。汝前之言，眾耳共聞，眾
X56n0948_p0830a14║心同記。今諫書內又公灼云：華嚴、法華祇是釋迦一
X56n0948_p0830a15║佛之身，昔服瓔珞，今著弊衣，非謂弊衣便是瓔珞。龍
X56n0948_p0830a16║女讚佛法身具相，定屬生身，今著弊衣，言猶在耳，忽
X56n0948_p0830a17║地改云現起尊特，甚無慙也。而誑妄云：延慶二三子
X56n0948_p0830a18║檢淨名疏文，本欲扶讚妙宗，不意證成十諫。且十諫
X56n0948_p0830a19║書內彰灼立云：華嚴佛服纓珞，法華佛著弊衣。曾無
X56n0948_p0830a20║一句言是尊特。今覩彼疏，若說法華但現尊勝，何得
X56n0948_p0830a21║却云證成十諫？況口自云十載究尋，法華之身定是
X56n0948_p0830a22║劣應，安得今來違口違心耶？今雖得見淨名疏文，既
X56n0948_p0830a23║無妙解，翻作罪端，以將現起謗開權故。開麤即妙，不
X56n0948_p0830a24║假改張，絕待之身豈須高大？欲遮前過，乃以弊衣令
X56n0948_p0830b01║塔內身披，并龍讚身著。且三周後純諸菩薩現三藏
X56n0948_p0830b02║身，擬說何法？又授記時，佛身若是現起尊特，豈獨現
X56n0948_p0830b03║身？全不現土，土必稱身。故身、土若勝，何故娑婆變穢
X56n0948_p0830b04║為淨？妙玄釋三變土田云：或是同居之穢，令見同居
X56n0948_p0830b05║之淨。或見方便有餘之淨，例如壽量云：若有深信者，
X56n0948_p0830b06║見佛常在耆闍崛山，共大菩薩、聲聞、眾僧是也。或見
X56n0948_p0830b07║實報淨，例如見娑婆國土皆紺瑠璃，純諸菩薩，即其
X56n0948_p0830b08║義也。或見寂光等法華三昧之力，使見不同耳。釋籤
X56n0948_p0830b09║解之，非不分明。從三變去，訖囑累品，分身散後，土方
X56n0948_p0830b10║復穢。釋迦入塔，龍女獻珠，俱在變後淨土之中。佛著
X56n0948_p0830b11║獘衣，全無其理。南嶽既判身非巍巍，智者復以方便、
X56n0948_p0830b12║實報定所變土，驗知尊特必不高廣。執龍女讚法身
X56n0948_p0830b13║所具三十二相是弊垢衣生身相者，顯然傾喪，何理
X56n0948_p0830b14║救之？乃是狂言誣謗妙典也。汝今欺心轉計法華、授
X56n0948_p0830b15║記聲聞佛是現起尊特之身，對昔堅執，還成增、減二
X56n0948_p0830b16║種之謗。何者？吾於去載費幾言詞，立法華身是尊特
X56n0948_p0830b17║相，汝乃怒目，巧撰罵詞，違吾所立。堅云妙典定是生
X56n0948_p0830b18║身，違法違報，成就減謗，其罪若何？今被教文，證法華
X56n0948_p0830b19║身是尊特相，不悔減謗，又起增謗，以開麤即妙，為改
X56n0948_p0830b20║劣現勝故也。法華尊特即劣示現，但令機緣發於佛
X56n0948_p0830b21║慧，照三十二相皆徧法界，增為現起高大之身，增為
X56n0948_p0830b22║現起藏塵之相。既其經文全無此說，非是增謗，更是
X56n0948_p0830b23║何耶？若都無文可云現起者，則梵網不云方坐華臺，
X56n0948_p0830b24║華嚴不云相好藏塵，淨名不云身如須彌，般若不云
X56n0948_p0830c01║色徧十方，還可自立現起尊特否？諸部既須依文立
X56n0948_p0830c02║之，法華無文，焉得自立？此經佛身有尊特文，有尊特
X56n0948_p0830c03║義。有文者，經云：無量壽佛身量無邊。念佛三昧經云：
X56n0948_p0830c04║八萬相好為菩薩現，不為小故。尊特義者，是法界身，
X56n0948_p0830c05║應圓觀故，是心作故，是心是故。與起信論明報身義
X56n0948_p0830c06║宛如符契。彼云：若知心現不離真如，名為報佛；不知
X56n0948_p0830c07║轉識現故，取色分齊，名為應身。今經心作，乃心現也。
X56n0948_p0830c08║又云：心是不離真如也。尊特文義分明若此，安得摧
X56n0948_p0830c09║折而為生身？淨名疏中所云現尊特者，乃是顯示佛
X56n0948_p0830c10║體無邊故也。自有現起高大之身顯示無邊，自有即
X56n0948_p0830c11║於常身顯示無邊。現起則如梵網、華臺、淨名等經須
X56n0948_p0830c12║彌映海也。即於常身顯示無邊者，則如法華多寶塔
X56n0948_p0830c13║內三十二相。荊谿釋云：一一相好猶如虗空。及示妙
X56n0948_p0830c14║應云：一一塵身、一切身等。此最顯示佛尊特體，故於
X56n0948_p0830c15║四度而稱第一。此二皆佛不思議力，令圓妙機得見
X56n0948_p0830c16║佛體，故云現尊特身瓔珞長者也。今云障者，乃是事
X56n0948_p0830c17║識全未除人。故起信云：依諸凡夫取著轉深，計我、我
X56n0948_p0830c18║所，隨事攀緣，分別六塵，故名分別事識。言凡夫者，六
X56n0948_p0830c19║凡也，該別十信及圓名字。以別十信，見愛俱存，仍修
X56n0948_p0830c20║空觀，若惑若觀，皆能障於中道色心無分齊相。故論
X56n0948_p0830c21║明業識，從別初住，方能依之，已破見故，事識微薄。以
X56n0948_p0830c22║其見惑四十里水，思惑祇是一滴之水，空觀既寬，假
X56n0948_p0830c23║中可用，業識現前，故於勝劣，皆了無邊，名見尊特。若
X56n0948_p0830c24║圓五品，初隨喜人，雖在外凡，能於一心，頓顯三諦，即
X56n0948_p0831a01║廣事而達深理，即深理而達廣事，無二無別，無事用不
X56n0948_p0831a02║具三千，以達事用全理起故。此位圓解，念念成就，已
X56n0948_p0831a03║能圓伏五住惑故，不加功力，任運分明，正信堅固，無
X56n0948_p0831a04║能移動。雖未能見六十萬億那由他由旬之身，亦能
X56n0948_p0831a05║觀見即劣尊特，以即劣之勝，觀行相似，分真皆見故
X56n0948_p0831a06║也。若名字人，雖聞色心即是法界，見惑尚熾，事識彌
X56n0948_p0831a07║隆，佛身勝劣莫融，應相多少猶隔，塵緣所動，信解難
X56n0948_p0831a08║成，已稟圓乘，尚為所障，不能於劣見尊特身。搏地凡
X56n0948_p0831a09║夫，情但謂實，豈隨所現，即解無邊？故於事識，障全在
X56n0948_p0831a10║人，云就障邊也。為種熟故，故以劣身而說勝法，以其
X56n0948_p0831a11║取著我所深故，未可示現無分齊身。聖雖有力，加於
X56n0948_p0831a12║可加，故引觀音遊諸國文，深有意也。若將此文，證三
X56n0948_p0831a13║周後入塔時身，及受龍女讚歎時身，是劣應生身弊
X56n0948_p0831a14║衣之相者，極顛倒也，具如前引變土之文也。蓋法華
X56n0948_p0831a15║眾，久已障除，機純一故，三周之後，四眾八部，皆已授
X56n0948_p0831a16║記，佛著弊服，何所為耶？南嶽妙示即劣之勝，故云入
X56n0948_p0831a17║塔身匪巍巍。荊谿釋微妙淨法身具相三十二，類同
X56n0948_p0831a18║華嚴一一相好與虗空等。又止觀解此文云：一一相
X56n0948_p0831a19║好即是實相，相相法界具足無減。相相既與虗空等
X56n0948_p0831a20║量，又是法界具足無減。身不尊崇，那言具足？相非特
X56n0948_p0831a21║勝，不稱無減，那謗此相而為生身？故疏釋此文云：罪
X56n0948_p0831a22║福相者，七方便傳作今偈深達。無罪無福，入一實相，
X56n0948_p0831a23║名深達也。十方即十法界，同以實慧了之，故言徧照
X56n0948_p0831a24║（文畢）。實慧徧照十皆法界，乃顯法身具足百界三千三
X56n0948_p0831b01║諦，即此法身具三十二。故止觀云：一一相好即是法
X56n0948_p0831b02║界具足無減。乃顯相相皆具三千，不減三諦。不爾，那
X56n0948_p0831b03║稱具足無減？荊谿得此妙感應旨，故顯示云：物機應
X56n0948_p0831b04║契，身土無偏，同常寂光，無非法界。謗云生身定是劣
X56n0948_p0831b05║應，深為失旨也。何者？以藏塵八萬及三十二，皆是法
X56n0948_p0831b06║界全體垂應，而有通、局。藏塵八萬，局在別、圓業識論
X56n0948_p0831b07║見。其三十二相雖通藏、通，見從外來，取色分齊，作生
X56n0948_p0831b08║身解。若別、圓人依業識者，即三十二相見無分齊，稱
X56n0948_p0831b09║性周徧，即名尊特。如法華經以父所有盡付與子，故
X56n0948_p0831b10║令子成三十二相。身子領云：若得作佛時，具三十二
X56n0948_p0831b11║相。若父自現藏塵尊特為己所有，令子但得三十二
X56n0948_p0831b12║相生身弊服，則不名為我之所有皆是子有。驗知祗
X56n0948_p0831b13║以三十二相示現法界一一周遍，名現尊特，非別現
X56n0948_p0831b14║起藏塵相也。又諸經中雖為斥小現起尊特，而其相
X56n0948_p0831b15║好亦祇且用三十二等。如請觀音云：一切佛出世，明
X56n0948_p0831b16║照如日月，身出大智光，如燒紫金山。三十二相中，流
X56n0948_p0831b17║出八十好，譬如須彌山，映顯于大海。眾生聞名者，永
X56n0948_p0831b18║離三惡道，得住無為處，常樂大涅槃。形既高出，名詮
X56n0948_p0831b19║常樂，豈非現起尊特之身？何曾藏塵為相好數？又金
X56n0948_p0831b20║光明、金鼓教詔讚佛之法，驗昔龍尊讚三十二，雖非
X56n0948_p0831b21║現起，疏乃稱為正讚尊特。又金剛般若身如須彌，顯
X56n0948_p0831b22║是尊特，名相亦唯三十二也。又大薩遮尼乾子經：佛
X56n0948_p0831b23║現尊特，如須彌山。至論相業，乃用別、圓道品六度導
X56n0948_p0831b24║乎百福，成就相果，即三十二及八十也。與金光明疏三
X56n0948_p0831c01║身相業文義泯齊，合於止觀明三十二、八萬藏塵
X56n0948_p0831c02║三品相海，用別、圓道品修而發之，皆名法身真實之
X56n0948_p0831c03║相。此等諸經皆以三十二相而為尊特。若執藏塵方
X56n0948_p0831c04║為尊特，三十二相定是生身，塵坌弊衣者，則上諸說
X56n0948_p0831c05║皆非尊特。淨名疏文如何消耶？所引淨名疏明四教
X56n0948_p0831c06║成道、說法、入涅槃相，人所共知，更不解也。又引華嚴、
X56n0948_p0831c07║方等、般若及法華時現尊特身，欲以三味例於醍醐，
X56n0948_p0831c08║皆是現起巍巍之身、藏塵之相。欲將現起尊特之義，
X56n0948_p0831c09║以蔽定執垢衣之愆。其愆已成，蔽之不可；其義強立，
X56n0948_p0831c10║過失更彰。夫尊特身者，常住五陰也。色、心不二，事、理
X56n0948_p0831c11║無殊。大身、小身，多相、少相，既皆即理，無不圓融。大身、
X56n0948_p0831c12║多相既遍虗空，小身、少相亦周法界。此之身相雖云
X56n0948_p0831c13║佛現，佛未嘗離眾生之心，是故皆依業識而現。業識
X56n0948_p0831c14║現者，佛豈不現？言佛現者，即示現也。心識現者，即顯
X56n0948_p0831c15║現也。二現一合，化物乃成。故使華嚴擬彼小機，事識
X56n0948_p0831c16║全在，心現不成，故迷悶躃地。方等般若，事識除故，雖
X56n0948_p0831c17║當業識，尚滯本教，須現勝身，對斥藏通，洮汰偏小，令
X56n0948_p0831c18║成大志，堪聞法華。至第五時，開方便門，示真實相，決
X56n0948_p0831c19║聲聞法，是諸經王。生忍弊衣，開為瓔珞，劣應丈六，量
X56n0948_p0831c20║等虗空。故妙玄云：今經體者，體化他之權實，即自行
X56n0948_p0831c21║之權實。弊衣之身，乃是事識所見之佛，不知轉識現
X56n0948_p0831c22║故，色有分齊，故名弊衣。以驗若知轉識現者，離分齊
X56n0948_p0831c23║相，即名瓔珞。應知開麤即妙，為現尊特者，妙機既發，
X56n0948_p0831c24║權情自忘，無法不圓，無劣不勝。故不二門云：一一塵
X56n0948_p0832a01║身一切身，一一塵剎一切剎，廣狹勝劣難思議，淨穢
X56n0948_p0832a02║方所無窮盡。又云：物機應契，身土無偏，同常寂光，無
X56n0948_p0832a03║非法界。此說豈非法華尊特妙感應相，何曾現起令
X56n0948_p0832a04║眼見耶？故妙樂中比華嚴云：若云塵剎重重相入，重
X56n0948_p0832a05║重相有，重重事等，重重說等，為未了者，以事顯理，驗
X56n0948_p0832a06║知法華佛慧機成，達妙達一，不須改小現大，不須易
X56n0948_p0832a07║少為多，即丈六身三十二相，業識顯現，果佛示現，解
X56n0948_p0832a08║無邊際，具一切相，不止藏塵，以三千無缺故。是故得
X56n0948_p0832a09║云：四微體同，權實益等。上諸過失，皆為不以部味為
X56n0948_p0832a10║準，教觀為功，執一字而拒大途，視眾人而為不物，致
X56n0948_p0832a11║前後之相反，使上下而共知。學教何為？修心是務。若
X56n0948_p0832a12║更堅執，永處三途；儻早悛心，同登九品。善惡之路，審
X56n0948_p0832a13║諦而行。
X56n0948_p0832a14║
X56n0948_p0832a15║法知遺編解謗書（終）
X56n0948_p0832a16║
X56n0948_p0832a17║端平乙末，台州白蓮比丘宗峴，將鬻教乘息錢，重
X56n0948_p0832a18║新開板流通