X56n0949_p0872a10║
X56n0949_p0872a11║
X56n0949_p0872a12║閑居編第二
X56n0949_p0872a13║
X56n0949_p0872a14║大宋孤山沙門　智圓　著
X56n0949_p0872a15║遺教經疏序
X56n0949_p0872a16║夫法身無象，不生不滅；至理絕言，非小非大。既而茫
X56n0949_p0872a17║茫萬彚，迷而不復；冥冥群有，流以忘返。是故能仁大
X56n0949_p0872a18║覺，運無緣至慈，出五濁惡世，應物現形，隨機授道。或
X56n0949_p0872a19║頓霑大益，或漸入佛乘，或圓機未熟，終稟小化。託餘
X56n0949_p0872a20║佛而決了，指他國以會歸。既一期事息，故雙林告滅。
X56n0949_p0872a21║巍巍聖德，蕩蕩玄化，包十方而非廣，亘九世而非遠，
X56n0949_p0872a22║蓋不可得而思議焉。佛遺教經者，其終稟小化之謂
X56n0949_p0872a23║與？將慮夫滅度之後也，戒珠掩耀，法乳澆薄，乃於中
X56n0949_p0872a24║夜，有茲顧命。於是乎澡身浴德者，游泳於解脫之淵；
X56n0949_p0872b01║跂高履尚者，馳驚於清淨之道。正法由斯而久住，諸
X56n0949_p0872b02║天於是以致敬。王臣庶幾其化，士民寅亮其風。大矣
X56n0949_p0872b03║哉！遺教之益也如此。非夫大悲淳至，俯哀未習者，其
X56n0949_p0872b04║孰能臻於此耶？在昔天竺馬鳴論之於前，楊隋靈𥙿
X56n0949_p0872b05║疏之於後，逮乎李唐懷素律師者，亦有斯述。慨茲兩
X56n0949_p0872b06║疏，今也則亡，遂使茲經傳授道息。嗟乎！法雨諐期，炎
X56n0949_p0872b07║炎之火宅莫救；辨雷匿響，蠢蠢之迷蟄未發。每一思
X56n0949_p0872b08║及，甞疚于懷。由是不揆檮昧，彌縫其闕，用馬鳴之章
X56n0949_p0872b09║句，遵智者之法門，依經辨理，亦已備矣。雖不足以下
X56n0949_p0872b10║武前哲，而聊可以詒謀來裔云。
X56n0949_p0872b11║瑞應經疏序
X56n0949_p0872b12║夫真身湛爾，非色象之可見；妙道寂然，豈文字之能
X56n0949_p0872b13║說？至哉能儒，調御妙覺真人，得非色像之法身，證無
X56n0949_p0872b14║文字之妙道，觀乎三界，憫彼羣迷，於是乎非身現身，
X56n0949_p0872b15║俯提弱喪，無說而說，下擊童蒙。既而機有利鈍，故法
X56n0949_p0872b16║分高下，譬諸鑒明不動，妍醜因形而現；水性無變，方
X56n0949_p0872b17║圓逐器而改。若乃深求其致，則咸會一如；仰觀本懷，
X56n0949_p0872b18║則唯為大事。盛矣美矣，蓋不可得而思議焉。太子本
X56n0949_p0872b19║起瑞應經者，如來演說，旨趣淵博，恭明翻譯，文辭炳
X56n0949_p0872b20║爛。言本起者，則碇光與記；言瑞應者，則王宮誕爾。總
X56n0949_p0872b21║茲二事，立此美號，蓋小機之所見，乃鹿野之始說。陳
X56n0949_p0872b22║乎事則陟遐自邇，指乎理則極深研幾，實照昏衢之
X56n0949_p0872b23║耀靈，裂惑網之太阿也。嗟乎！古無贊述，世弗流通，予
X56n0949_p0872b24║實無似，輒為解釋。雖鴻筆麗藻，大有愧於前修；而考
X56n0949_p0872c01║文責實，亦無慚於來學云。
X56n0949_p0872c02║觀普賢行法經疏序
X56n0949_p0872c03║夫觀普賢行法經者，乃法華三昧之要門，一實境界
X56n0949_p0872c04║之直道也。論事儀則六根顯過，考理觀則一心本空，
X56n0949_p0872c05║實生死海之巨航，煩惱病之良藥矣。嗟乎！至與後學
X56n0949_p0872c06║弗傳，遂扶疾含毫，為經作疏，雖擘肌分理，未能符於
X56n0949_p0872c07║聖心，而合異離堅，或可益於來裔也。
X56n0949_p0872c08║佛說阿彌陀經疏序
X56n0949_p0872c09║夫心性之為體也，明乎靜乎，一而已矣。無凡聖焉，無
X56n0949_p0872c10║依正焉，無延促焉，無淨穢焉。及其感物而動，隨緣而
X56n0949_p0872c11║變，則為六凡焉，為三聖焉，有依焉，有正焉。依正既作，
X56n0949_p0872c12║則身壽有延促矣，國土有淨穢矣。吾佛大聖人，得明
X56n0949_p0872c13║靜之一者也，乃假道於慈，託宿於悲，將欲敺群迷使
X56n0949_p0872c14║復其本，於是乎無身而示身，無土而示土，延其壽淨
X56n0949_p0872c15║其土俾其欣，促其壽穢其土俾其厭。既欣且厭，則漸
X56n0949_p0872c16║誘之䇿行矣。是故釋迦現有量而取穢土，非欲其厭
X56n0949_p0872c17║邪？彌陀現無量而取淨土，非欲其欣乎？此則折之，彼
X56n0949_p0872c18║則攝之，使其復本而達性耳。故淨名曰：隨所調伏眾
X56n0949_p0872c19║生而取佛土者，其是之謂乎？雖寶樓金池為悅目之
X56n0949_p0872c20║翫，而非惑蕩之色，而能達唯心無境矣。雖風樹鳥聲
X56n0949_p0872c21║有入耳之娛，而非惉懘之音，而能念三寶有歸矣。夫
X56n0949_p0872c22║如是，則復乎明淨之體者，如轉掌耳。經云：眾生生者，
X56n0949_p0872c23║皆是阿鞞䟦致是也。大矣哉！聖人之善權也如此。是
X56n0949_p0872c24║故群經森列，而偏讚淨方，其有旨哉！佛說阿彌陀經
X56n0949_p0873a01║者，其偏讚之謂歟？吾愛其辭簡而理明，其文約而事
X56n0949_p0873a02║備，足可以誘弱喪而擊童蒙焉。於是約龍樹之宗，準
X56n0949_p0873a03║智者之說，依經辨理，為之義疏。若極深研幾，則吾豈
X56n0949_p0873a04║敢？庶乎有助於真風，為益於後昆爾。
X56n0949_p0873a05║
X56n0949_p0873a06║閑居編第二