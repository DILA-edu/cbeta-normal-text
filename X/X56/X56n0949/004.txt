X56n0949_p0874a12║
X56n0949_p0874a13║
X56n0949_p0874a14║閑居編第四
X56n0949_p0874a15║
X56n0949_p0874a16║宋孤山沙門　智圓　著
X56n0949_p0874a17║觀經疏刊正記序
X56n0949_p0874a18║予稟受法師奉先尊者（諱源清）撰記二卷，解此經疏曰：
X56n0949_p0874a19║顯要者，學者盛傳之。師甞患未盡善也，而更事補削，
X56n0949_p0874a20║其功未就。無何，山頹梁壞，一十七載於茲矣。予竊追
X56n0949_p0874a21║念往事，黯然感懷，遂考文責實，刊而正之。義門之壅
X56n0949_p0874a22║者闢之，觀道之莽者芟之，非苟見異於前人，蓋欲成
X56n0949_p0874a23║其先志爾。厥或來者，舍而不由，非予罪也。時大宋大
X56n0949_p0874a24║中祥符八年龍集乙卯二月朔，於西湖崇福寺講院
X56n0949_p0874b01║序。
X56n0949_p0874b02║般若心經詒謀鈔序
X56n0949_p0874b03║序曰：此經理幽辭要，中庸子甞以三觀義疏之，吾恐
X56n0949_p0874b04║後昆惑疏之之言，於是作鈔以翼之，號詒謀焉。
X56n0949_p0874b05║金光明經玄義表微記序
X56n0949_p0874b06║或曰：斯文之記者有人矣，子何以述為？曰：吾聞前修
X56n0949_p0874b07║之有作也，後之人復有述焉者，必有異乎？夫前之廣
X56n0949_p0874b08║也，後必有好略者述焉；前之略也，後必有好廣者述
X56n0949_p0874b09║焉；前之是也，後必有僻解者述焉；前之非也，後必有
X56n0949_p0874b10║獨斷者述焉。苟非好廣與？好略與？僻解與？獨斷與？亦
X56n0949_p0874b11║有竊乎筆削之名者述焉。吾之述，雖有意於表明微
X56n0949_p0874b12║旨，啟迪來裔，而思拙言蕪，又昧於自知，而不知好略
X56n0949_p0874b13║乎？好廣乎？僻解乎？獨斷乎？竊名乎？凡茲五者，盡竢輿
X56n0949_p0874b14║人訂於吾爾。於戲！厥或有益於化源，則吾之眇劣，安
X56n0949_p0874b15║敢逃其責邪？其藁既成，因自序之，以道其意云。大宋
X56n0949_p0874b16║天禧二年戊午歲十月十九日，於瑪瑙坡玉峯亭序。
X56n0949_p0874b17║金光明經文句索隱記序
X56n0949_p0874b18║予養疾于錢唐郡西湖之孤山，忝訓人以三觀學，其
X56n0949_p0874b19║或病之間，誨之隙，則好把筆以銷日。由是智者之所
X56n0949_p0874b20║說，荊溪之未記者，悉得記之。茲疏荊溪之未記者也，
X56n0949_p0874b21║而辭語高遠，旨意纖密，往者之闕疑，來者之未喻，亦
X56n0949_p0874b22║多矣。予不揆無似，因為之記，凡四卷，庶有裨於吾道
X56n0949_p0874b23║也，而以索隱命題焉。索者，求也，求幽隱以伸之也。其
X56n0949_p0874b24║有求之不盡者，竢後賢以求之。噫！雖四海之廣，百世
X56n0949_p0874c01║之遠，與吾同道者，則知吾志與神。宋天禧二年歲次
X56n0949_p0874c02║戊午十月八日，於瑪瑙坡負暄亭序。（此記於筆草藳，亟為後學所寫，
X56n0949_p0874c03║洎乎尋繹，頗有添削。若曹後學，宜依此本。）
X56n0949_p0874c04║
X56n0949_p0874c05║閑居編第四