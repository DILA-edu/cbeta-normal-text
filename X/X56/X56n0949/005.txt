X56n0949_p0874c06║
X56n0949_p0874c07║
X56n0949_p0874c08║閑居編第五
X56n0949_p0874c09║
X56n0949_p0874c10║宋孤山沙門　智圓　著
X56n0949_p0874c11║請觀音經疏演義鈔序
X56n0949_p0874c12║圓甞讀此疏，三復乎文，鉤深乎理，沉研乎行，極思乎
X56n0949_p0874c13║教，有以見其辭簡而文，其理微而遠，其行惟覺意，其
X56n0949_p0874c14║教惟方等，窮舍離受賜之旨，盡聖主來穌之由，一經
X56n0949_p0874c15║大義，如指諸掌。葢疏之蘊也，得不謂開悟之樞鍵，入
X56n0949_p0874c16║道之徑術乎。自陳隋洎皇朝，越四百齡，其間闡教立
X56n0949_p0874c17║言之士，代不乏之，而講習此經者或寡矣，贊述斯疏
X56n0949_p0874c18║者無聞焉，遂使深文奧義幾墜于地，可太息也。圓於
X56n0949_p0874c19║是不揣檮昧，輒事筆削，經有未分之文，疏有闕釋之
X56n0949_p0874c20║義，並皆區以別矣，引而伸之，俾疏義之無壅也，因號
X56n0949_p0874c21║所著為演義鈔，固不能發揮中極，所冀啟迪童蒙耳。
X56n0949_p0874c22║有所未知，以竢來哲，同見同行，知我志焉。時皇宋三
X56n0949_p0874c23║葉登封之明年歲次己酉孟夏哉生明序。
X56n0949_p0874c24║盂蘭盆經疏摭華鈔序
X56n0949_p0875a01║夫記鈔之失，其有二焉：或失於煩，或失於略。煩則瀆
X56n0949_p0875a02║於義，略則壅於文。既瀆且壅，則後學之曹無所措手
X56n0949_p0875a03║足矣。去斯二者，得乎中庸為難能也。斯疏鈔者，本傳
X56n0949_p0875a04║與法師所撰，雖流通已久，實煩略未馴。由是不揆荒
X56n0949_p0875a05║蕪，輒事筆削，或播遷其文，或彌縫其闕，別成兩卷，傳
X56n0949_p0875a06║諸童蒙。其間頗有改作，而不忘其本，故但以摭華為
X56n0949_p0875a07║名。葢言於舊鈔，采摭英華以為文體爾。雖庶乎中庸
X56n0949_p0875a08║之義，而才識不敏，短於自見。所冀後之病今，亦猶今
X56n0949_p0875a09║之視昔云。時皇宋三葉聖駕祀汾陰之明年歲次壬
X56n0949_p0875a10║子二月十一日。
X56n0949_p0875a11║文殊說般若經疏析重鈔序
X56n0949_p0875a12║般若真誥，辭淳理幽，雖上智猶病其難解也。厥或疏
X56n0949_p0875a13║以申之，記以翼之，則中下之流，或得其門而入矣。譬
X56n0949_p0875a14║夫物有至重者，雖烏獲猶患力之不足焉。苟分而折
X56n0949_p0875a15║之，令其輕也，則孺子亦云克荷矣。始吾也既為經作
X56n0949_p0875a16║疏焉，今吾也又為疏作記焉，葢分析令輕之謂也。使
X56n0949_p0875a17║中下之曹，亦能見其旨歟？故大論云：析重令輕，種種
X56n0949_p0875a18║譬喻，令易解故。噫！若乃猶云不能荷負者，則吾未如
X56n0949_p0875a19║之何也已矣。是時聖宋天禧四年夏六月六日，於瑪
X56n0949_p0875a20║瑙坡草堂序。
X56n0949_p0875a21║首楞嚴經疏谷響鈔序
X56n0949_p0875a22║谷響鈔者，況言說之本空也。一名指月鈔，喻藉言以
X56n0949_p0875a23║詮理也。初中庸子約三觀之道，撰疏以解其經。其次
X56n0949_p0875a24║慮童蒙未曉其言，又作鈔以伸其疏。又其次懼來者
X56n0949_p0875b01║執言以起惑，封文以忘理，方驅馳於虗妄之途，出入
X56n0949_p0875b02║於死生之域，故立二名以儆之。庶知鈔之言如谷響
X56n0949_p0875b03║也，則疏乎經乎亦谷響也。知鈔之言如標月之指也，
X56n0949_p0875b04║則疏乎經乎亦標月之指也。若曹觀其名，則於斯經
X56n0949_p0875b05║也思過半矣。鈔文一卷，止盡玄義，餘則未暇也。聖宋
X56n0949_p0875b06║天禧四年庚申仲春二十有七日於瑪瑙坡錦繡亭
X56n0949_p0875b07║序。越明年春，續之成五卷。
X56n0949_p0875b08║
X56n0949_p0875b09║閑居編第五