X56n0949_p0876b01║閑居編第七
X56n0949_p0876b02║宋孤山沙門　智圓　著
X56n0949_p0876b03║觀音行門統攝眾行論
X56n0949_p0876b04║或曰：佛經無量，行門不一，諸聖偏讚，蘭菊各美。今滅
X56n0949_p0876b05║後行人，的依何門修證，而獲趣菩提邪？對曰：經雖無
X56n0949_p0876b06║量，門雖不同，皆佛世利根得悟者爾。洎乎滅後，聖意
X56n0949_p0876b07║有歸，唯當依言教思修，能至菩提也。是故楞嚴一經，
X56n0949_p0876b08║為付囑之前陣，涅槃之先容。所以假阿難發起，請示
X56n0949_p0876b09║行門，然後如來敕二十五聖，各談所證，而令文殊料
X56n0949_p0876b10║簡否臧，而但以觀音為第一也。豈非觀音於耳根悟
X56n0949_p0876b11║道，以聲塵為教依，而思修至于無生乎？故曰：從聞思
X56n0949_p0876b12║修，入三摩地。當知諸經所說一切行門，悉人觀音門
X56n0949_p0876b13║中也。以悉皆憑教故，故至涅槃。如來更勤勤誡囑，當
X56n0949_p0876b14║依四法，則涅槃可得焉。四法者何耶？一近善知識，二
X56n0949_p0876b15║聽聞正法，三思惟其義，四如說修行是也。或者曰：佛
X56n0949_p0876b16║世既有於餘根得悟者，滅後安得無之？若也自當於
X56n0949_p0876b17║餘根開悟，抑令從耳根者，豈契合機緣乎？對曰：實有
X56n0949_p0876b18║於餘根開悟者，更令依憑言教，如膏助火，則轉加其
X56n0949_p0876b19║明。雖曰抑之，其實揚之也。其或本無餘根開悟之機，
X56n0949_p0876b20║妄託高蹤，蔑棄言教，自言頓了，不假筌蹄。及驗其所
X56n0949_p0876b21║證，則全同上慢，而自墜塗炭。如是之流，雖聖言大為
X56n0949_p0876b22║之防，而比比有之。當尋此意，自曉觀音門之總攝也。
X56n0949_p0876b23║故楞嚴曰：十方薄伽梵，一路涅槃門。蓋取十方盡於
X56n0949_p0876b24║耳根悟道者說耳。於十方界，豈無獨於餘法悟道者
X56n0949_p0876c01║耶？楞嚴證其同於耳根之悟，餘法且隱而不彰也。淨
X56n0949_p0876c02║名經詳之矣。或者曰：聞思修之三慧，楞嚴已前諸經
X56n0949_p0876c03║說者亦眾矣，何言止在楞嚴耶？對曰：諸經覆相而談，
X56n0949_p0876c04║未的簡示。若論此土，既以音聲為佛事，又豈踰聞思
X56n0949_p0876c05║修乎？故諸經三乘弟子，凡有諮問，如來許說，必先誡
X56n0949_p0876c06║之曰：諦聽諦聽，善思念之。既云諦聽，豈非聞慧乎？既
X56n0949_p0876c07║云善思，豈非思慧乎？既云念之，豈非修慧乎？但此旨
X56n0949_p0876c08║粲然在乎諸經，而人惑不知，故昧總而認別爾。復云
X56n0949_p0876c09║何以觀音之總，貫諸行之別耶？對曰：至如普賢安樂
X56n0949_p0876c10║之行，般舟念佛之門，方等但持，文殊專坐，上生則求
X56n0949_p0876c11║往知足，彌陀則專趣淨方，六度萬行，各有偏讚。如是
X56n0949_p0876c12║等經，莫不皆由言說乎？故曰觀音之總，能貫諸行之
X56n0949_p0876c13║別也。若不依教，則成邪倒。故諸經結觀，皆言作是觀
X56n0949_p0876c14║者，名為正觀。若他觀者，名為邪觀。其是之謂乎？或者
X56n0949_p0876c15║曰：若然者，則觀音所說三慧開悟之門，既總能攝眾
X56n0949_p0876c16║行，則應無自體矣。果於何法而開悟耶？對曰：子之惑
X56n0949_p0876c17║深也。豈不知總攝之中，而有兩異耶？一則專在耳根，
X56n0949_p0876c18║非從餘法。一則觀理直入者，謂聞常住真心也。然後
X56n0949_p0876c19║生滅既滅，寂滅現前，故曰從聞思修入三摩地也。又
X56n0949_p0876c20║曰：何藉卒勤肯綮修證乎？若兼所攝，帶事兼修也。然
X56n0949_p0876c21║則楞嚴開顯，咸歸心性，心性無外，攝無不周。若達此
X56n0949_p0876c22║旨，雖修偏心，亦成楞嚴之大定也。雖是麤心，還成妙
X56n0949_p0876c23║境，扶律談常，事即理故。天台智者言正助合行者，其
X56n0949_p0876c24║是之謂乎？惑者曰：既聞命矣，復有餘疑，更請開決。且
X56n0949_p0877a01║如此方，同迷本性，何至開悟而惟在耳根耶？對曰：所
X56n0949_p0877a02║迷心性雖同，而能迷根塵有異，故十方國土於諸根
X56n0949_p0877a03║塵各有極利者，至如此方，但強分在於耳根，豈餘根
X56n0949_p0877a04║餘法全無悟者耶？楞嚴二十四聖非其人耶？雖然，終
X56n0949_p0877a05║成依聲教得悟爾。但是少聞聲教，而能多思諸法，故
X56n0949_p0877a06║受別名。且如信法兩行，豈可法行全不聞耶？惑者曰：
X56n0949_p0877a07║此方達本之人，以心傳心，不立文字，又豈從聲教耳
X56n0949_p0877a08║根乎？對曰：夫達磨之來也，將解此方言教之滯縛，故
X56n0949_p0877a09║曰以心傳心，不立文字。心如可傳，則當一皆證聖，則
X56n0949_p0877a10║不合有纔聞即悟，久習無成者也。既其兩異，豈非祖
X56n0949_p0877a11║師依心以立言，學者體言而了心？又了之有明昧，故
X56n0949_p0877a12║悟之有前後也，何言不立文字耶？今之舉揚，假言句
X56n0949_p0877a13║以詮心是非，譬諸因其苗以辨地之肥瘠也，故禪者
X56n0949_p0877a14║以舉揚言句為苗稼焉。請以此觀之，達磨之來，豈離
X56n0949_p0877a15║聲教耳根乎？但令達文字即解脫，故言不立文字爾。
X56n0949_p0877a16║惑者欣然再拜：僕也而今而後，請從事於斯矣，不亡
X56n0949_p0877a17║羊於岐道矣。欲報之恩，浩劫難詶。對曰：噫！經有言曰：
X56n0949_p0877a18║如為一人，眾多亦然。故吾之說也，不獨在於子之一
X56n0949_p0877a19║人焉。將欲使於如來末法之中，一切有緣，知乎一切
X56n0949_p0877a20║行門，一切諸經，無不為觀音所攝也。子宜命之曰觀
X56n0949_p0877a21║音行門統攝眾行論可也。有以見觀音於二十五聖
X56n0949_p0877a22║中，圓通最為第一也。又知禮覲供養，其福與六十二
X56n0949_p0877a23║億？河沙菩薩正等。良由娑婆修法垂範，導利有緣，凡
X56n0949_p0877a24║六十二億。而諸大士皆於餘法開悟，不在耳根。及其
X56n0949_p0877b01║化人，還談所證，以約化它之多少，利物之淺深。是故
X56n0949_p0877b02║觀音之一，乃敵諸聖之多也。故知法華六十二億，皆
X56n0949_p0877b03║楞嚴二十四聖之流類焉。論其所證，一體無殊。故經
X56n0949_p0877b04║曰：歸元性無二，方便有多門。又見娑婆一切眾生，咸
X56n0949_p0877b05║稱念於觀世音者，猶其根性同。故觀音總攝眾行，其
X56n0949_p0877b06║昭昭乎！其昭昭乎！無致惑也。常如是流通之，使夫一
X56n0949_p0877b07║切眾生，從聞思修入三摩地者，則我願畢矣。惑者曰：
X56n0949_p0877b08║唯唯受教，庶斯達焉，誓分光於無盡也。再拜于堂下，
X56n0949_p0877b09║循墻而出。
X56n0949_p0877b10║思益十誡（并序）
X56n0949_p0877b11║東方有梵天曰思益者，欲來娑婆，彼佛以十法誡之，
X56n0949_p0877b12║蓋寄聖以訓凡也。吾甞命為思益十誡，書之座右以
X56n0949_p0877b13║自勉，復欲後學知之，遂章句出焉。亟命剞劂以工，庶
X56n0949_p0877b14║有益於代也。
X56n0949_p0877b15║思益經曰：東方之國，佛號日月光。有菩薩梵天曰思
X56n0949_p0877b16║益，白佛：我欲詣娑婆世界。佛言：便往。汝應以十法遊
X56n0949_p0877b17║於彼土。於毀於譽，心無增減（聞毀而怒則采讒，聞讚而喜則招佞。君子用心
X56n0949_p0877b18║尚須深戒，況乎大士達法本空，豈由毀讚而增減其心耶）；聞善聞惡，心無分別（彼善
X56n0949_p0877b19║彼惡由彼心起，復由我心計彼異相。心本自無，從心所現一切不實。以此觀之，豈有分別）；於諸愚
X56n0949_p0877b20║智，等以悲心（不重智而偏與，不輕愚而不救，等以悲心，皆救其苦）；於上中下眾
X56n0949_p0877b21║生之類（冤親各有三類），心常平等；於輕毀供養，心無有二；於
X56n0949_p0877b22║他闕失，莫見其過（無求備於一人也。矧一切眾生皆有佛性，不可以過怒而輕之。雖或
X56n0949_p0877b23║加折伏，必以慈濟為心與）；見種種乘，皆是一乘（大小雖殊，同歸心性，不黨己學而蔑
X56n0949_p0877b24║彼宗。大論偈云：自法愛染故，毀訾他人法。雖持戒行人，不脫地獄苦）；聞三惡道，亦莫驚
X56n0949_p0877c01║畏（雖五無間皆解脫相，心苟無瑕，何憂何懼）；於諸菩薩，生如來想（敬仞學如極果）；
X56n0949_p0877c02║佛出五濁，生希有想。梵天！當以十法遊彼世界。時有
X56n0949_p0877c03║菩薩白佛：我得大利，不生如是惡眾生中。佛言：勿作
X56n0949_p0877c04║是語。所以者何？於此國中百千劫修梵行，不如彼土
X56n0949_p0877c05║從旦至食無瞋礙心。
X56n0949_p0877c06║
X56n0949_p0877c07║閑居編第七