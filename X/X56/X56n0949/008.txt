X56n0949_p0877c08║
X56n0949_p0877c09║
X56n0949_p0877c10║閑居編第八
X56n0949_p0877c11║
X56n0949_p0877c12║宋孤山沙門　智圓　著
X56n0949_p0877c13║注刪定戒本序
X56n0949_p0877c14║佛氏之立言訓世者三：曰經，曰律，曰論。原夫誘初學，
X56n0949_p0877c15║明製度，其律藏為要乎？洎乎部執叢起，而四分之宗，
X56n0949_p0877c16║復為律藏之要矣。若乃直舉綱條，發號施令者，則戒
X56n0949_p0877c17║經之文，又要於四分矣。故制半月一誦之，俾無犯者，
X56n0949_p0877c18║所以知競慎；有犯者，所以勿憚改。噫！戒經之要如是
X56n0949_p0877c19║乎？初耶舍誦梵本，羅什譯為秦言，至南山為之注解，
X56n0949_p0877c20║復嫌本文之過質，又刪定焉。自時誦習者，咸舍舊而
X56n0949_p0877c21║從新矣。若然，刪定又為戒經之要也。沙門覺猷，苦心
X56n0949_p0877c22║律學，遂遷澄照舊注，以釋刪定新文。披辭見意，不俟
X56n0949_p0877c23║終日，俾至要之說，利於來世，猷有力焉。以序為請者
X56n0949_p0877c24║三載矣。一日興來，遂操觚直書，以冠其文。
X56n0949_p0878a01║注觀心論後序
X56n0949_p0878a02║昔草堂禪師甞注賢首疏於起信文下，此既古賢用
X56n0949_p0878a03║意，予竊斆焉。抑又斯疏多歷年所，遺編蠧簡不無同
X56n0949_p0878a04║異，其或釋文前却三寫訛舛者，必修定之、改易之，庶
X56n0949_p0878a05║幾來𧜟尋文曉義，不竢終日遵乎慈訓，澄神內照，無
X56n0949_p0878a06║患力不足也。知我者且不以斆嚬專輒之為誚乎？時
X56n0949_p0878a07║聖宋三葉天王有事於汾陰之歲，歲在辛亥正月既
X56n0949_p0878a08║望，注畢序。
X56n0949_p0878a09║智者十德禮贊序
X56n0949_p0878a10║禮記曰：其先祖無美而稱之者，是誣也；有善而弗知，
X56n0949_p0878a11║不明也；知而不傳，不仁也。此三者，君子之所恥也。噫！
X56n0949_p0878a12║在釋子豈不然耶？吾祖智者，行位昭明，功德廣大。愚
X56n0949_p0878a13║忝傳其道，為一十六世之法孫也。每至諱日，雖薦以
X56n0949_p0878a14║蘋藻，曾無頌詠，不亦恥乎？法華玄義之初，章安稱師
X56n0949_p0878a15║十事，而云：唯我智者，具諸功德。故智盛美，盡在茲矣。
X56n0949_p0878a16║因列而為讚，雖辭理無取，幸逃知而弗傳之責爾。時
X56n0949_p0878a17║大宋大中祥符八年龍集乙卯閏六月吉日。於西湖
X56n0949_p0878a18║崇福寺講堂序。
X56n0949_p0878a19║淨土贊（并序）
X56n0949_p0878a20║曰：天理湛寂，詎可以淨乎穢乎、延乎促乎、彼乎此乎
X56n0949_p0878a21║而思量擬議者哉？然而悟之則為聖、為真、為修德、為
X56n0949_p0878a22║合覺、為還源、為涅槃，迷之則為凡、為妄、為性德、為合
X56n0949_p0878a23║塵、為隨流、為生死。大矣哉，聖人之先覺也。憫其未覺
X56n0949_p0878a24║焉，於是乎土現清淨，壽延無量，端拱東向而慈眼無
X56n0949_p0878b01║偏視，俾我羣迷厭穢而忻淨惡，此娑婆而取彼安養
X56n0949_p0878b02║矣。既而升寶剎，覲法王，目神變，耳妙訓，則湛寂之性
X56n0949_p0878b03║不遠復矣。達十方太虗悉我心現，矧依空之土復何
X56n0949_p0878b04║有哉？噫，如是證悟者，孰不由其厭穢忻淨、惡促好延、
X56n0949_p0878b05║捨此取彼之心而致乎？而況達忻厭而無忻厭，了好
X56n0949_p0878b06║惡而無好惡，知取捨而無取捨者耶？是故釋迦現穢
X56n0949_p0878b07║土而俾厭，彌陀現淨土而俾忻，其有旨哉。吾慈母馬
X56n0949_p0878b08║氏，生厭穢境，死忻淨剎，壽七十有一而終。寢疾之際，
X56n0949_p0878b09║以所造淨土無量壽像囑吾以供養承事焉，十載于
X56n0949_p0878b10║茲矣。嗚呼，母人之德，其在免子於溺墜水火而已。而
X56n0949_p0878b11║吾母也，始能捨吾為佛徒，次能資吾以學法，末又約
X56n0949_p0878b12║吾以往生，是能誨我於道也。蓼莪之歎，風樹之悲，歲
X56n0949_p0878b13║月其邁而吾心不衰，遂齋莊馨爐染毫作淨土贊，庶
X56n0949_p0878b14║祐我母陟乎聖階。
X56n0949_p0878b15║覺海澄圓，廣大無邊，無促無延。（其一）
X56n0949_p0878b16║群𫎇失道，自劫家寶，生死浩浩。（其二）
X56n0949_p0878b17║大覺軫慈，淨國爰居，俾我來思。（其三）
X56n0949_p0878b18║金臺既升，覩佛儀形，悟我妙明。（其四）
X56n0949_p0878b19║像以相覩，贊以道取，福我慈母。（其五）
X56n0949_p0878b20║南山大師贊後序
X56n0949_p0878b21║友人擇梧律主，嘗以南山事迹見託為讚，凡三數載
X56n0949_p0878b22║矣。既而多故，莫遑染筆。大中祥符七年，青龍在甲寅，
X56n0949_p0878b23║仲秋五日，於西湖崇福寺講涅槃經，至純陀品，偶有
X56n0949_p0878b24║好事者持南山傳至余所居，因覽之，得其事類者八，
X56n0949_p0878c01║乃次而讚之，號曰南山大師禮讚文。但詞句野質，而
X56n0949_p0878c02║不足以歌詠盛德，聊塞友人之請爾。
X56n0949_p0878c03║新印還源觀後序
X56n0949_p0878c04║新印還源觀者，蓋信士某率財所置也。昔在有唐，杜
X56n0949_p0878c05║順大師內證法界之理，外病眾生之迷，於是扶華嚴
X56n0949_p0878c06║深旨而撰斯文，以為後昆入道之行門焉。是故其辭
X56n0949_p0878c07║簡而華，其義玄而顯，但多歷年所，頗有舛誤，世雖盛
X56n0949_p0878c08║行，罔或條理。今所印者，迺博求眾本，精詳得失，而播
X56n0949_p0878c09║遷訛偽，開濟正真，亦已備矣。俾黑白之眾，無繕寫之
X56n0949_p0878c10║勞，手披真文，心存至理，達依正不二，悟凡聖一如，無
X56n0949_p0878c11║修而修，無證而證，諸佛境界，不遠而復，其流通之益
X56n0949_p0878c12║也如此。與夫書山壁、說田里者，相去何若？愚好聞善
X56n0949_p0878c13║道，能無述哉！時大宋祥符三年二月十一日，錢唐釋
X56n0949_p0878c14║智圓序。
X56n0949_p0878c15║
X56n0949_p0878c16║閑居編第八