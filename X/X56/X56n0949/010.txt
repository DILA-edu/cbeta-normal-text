X56n0949_p0880a19║
X56n0949_p0880a20║
X56n0949_p0880a21║閑居編第十
X56n0949_p0880a22║
X56n0949_p0880a23║宋孤山沙門　智圓　著
X56n0949_p0880a24║法華玄記十不二門正義序
X56n0949_p0880b01║此十不二門，出釋籤第六。葢荊溪大師攬玄文教義，
X56n0949_p0880b02║入止觀行心，俾夫名字行人識法相之有歸，達造修
X56n0949_p0880b03║而無滯也。原夫一家宗趣，道傳三觀（南天竺國龍樹菩薩造智度論，
X56n0949_p0880b04║大明三觀之義，以廣一性之宗。北齊慧文依論立觀，口授南岳，思傳智者），悟自法華（智者始於
X56n0949_p0880b05║法華開悟），故開張龍猛之宗，解釋鷲峰之典。於是鼎分部
X56n0949_p0880b06║袟，翼張教行，更相映顯，以成大猷。所謂玄義釋題，止
X56n0949_p0880b07║談化意；文句解經，但事消文。至於止觀，方談行法。故
X56n0949_p0880b08║教在玄文，行在止觀，意令解行相濟，成我自心。是故
X56n0949_p0880b09║三部相須，闕一不可。然末代得言者眾，悟理尤稀，故
X56n0949_p0880b10║於行門勤勤點示。所以玄義明迹門十妙既訖，乃約
X56n0949_p0880b11║悟理，方名開顯。然則悟理之要，必在十乘。故荊溪大
X56n0949_p0880b12║師恐後昆昧旨，乃於釋籤更立十門，結束十妙，咸歸
X56n0949_p0880b13║止觀一念三千不思議境，方顯教不虗設，悟理有從。
X56n0949_p0880b14║故云：故撮十妙為觀法大體。又曰：彼此昭著，法華行
X56n0949_p0880b15║成。又云：故重述十門，令觀行可識。故知攝歸心境，點
X56n0949_p0880b16║示觀門，俾造次顛沛，不忘行法。荊溪述作，旨在茲焉。
X56n0949_p0880b17║一家所談，剎那妄心即三諦理，具足三千依正之法，
X56n0949_p0880b18║唯在止觀陰境之初。至於諸文，曾未點示，良以止觀
X56n0949_p0880b19║是己心所行終窮之說，故並以三千而為指南。是知
X56n0949_p0880b20║三界無法，唯是心作，心如畵師，造諸五陰。故色從心
X56n0949_p0880b21║造，全體是心，此能造心，具足諸法。若不本具，云何能
X56n0949_p0880b22║造？故觀所造，唯見理具，不見諸法唯一心性。待對既
X56n0949_p0880b23║絕，心性亦忘，尚無於同，何況有異？我心既爾，生佛咸
X56n0949_p0880b24║然，一一常同，彼彼自異。若論修觀，必在自心。如此之
X56n0949_p0880c01║境，名諸法本；如此之觀，是諸行源。不同徧指真如，亦
X56n0949_p0880c02║異一切唯識。準望諸說，豈出斯理？可使由之，不可使
X56n0949_p0880c03║知之也。今此十門，正示因果自他，同歸此理。或以即
X56n0949_p0880c04║假收，或以空中攝，或單就內境，或兼約內外。附事融
X56n0949_p0880c05║義，去就有別，須知理體，只一無差。預曉斯旨，至文易
X56n0949_p0880c06║見，是故十門，指歸在此。此文辭理高遠，由來尚矣。義
X56n0949_p0880c07║家抄錄，往往別行，標立題目，二三其說，吾將適從。今
X56n0949_p0880c08║依行滿法師涅槃記，指為法華玄記十不二門。況滿
X56n0949_p0880c09║是荊溪門人，必也親聞呼召，故依彼記，以立總題。雖
X56n0949_p0880c10║違眾，吾從古也。別行之本，與古釋籤，其辭不同，凡二
X56n0949_p0880c11║十餘處，難將文定，宜以義求。今所申釋，不以今古局
X56n0949_p0880c12║其文，不以情執限其義，在文在義，擇善從之，俾荊溪
X56n0949_p0880c13║微旨，無隱乎爾。
X56n0949_p0880c14║翻經通紀序
X56n0949_p0880c15║曰：浮圖之教流于華夏者，其權與於東漢乎？其於訓
X56n0949_p0880c16║民也，大抵與姬公、孔子之說共為表裏耳。何耶？導之
X56n0949_p0880c17║以慈悲，所以廣其好生惡殺也；敦之以喜捨，所以申
X56n0949_p0880c18║乎博施濟眾也；指神明不滅，所以知乎能事鬼神之
X56n0949_p0880c19║非妄也；談三世報應，所以證福善禍淫之無差也。使
X56n0949_p0880c20║夫黎元遷善而遠罪，撥情而反性。覈其理也，則明踰
X56n0949_p0880c21║指掌；從其化也，則速若置郵。噫！雖域外之真詮，實有
X56n0949_p0880c22║毗於治本矣。美矣哉！孝明之夢感也，得以丕顯之；後
X56n0949_p0880c23║世君民者，得以丕承之。是故葉書繼至，而主上寅奉，
X56n0949_p0880c24║翻傳流衍者，無代無之。洎乎李唐憲宗以降，其務寢
X56n0949_p0881a01║者，凡一百七十齡。故五代之間，絕聞傳譯。逮乎我大
X56n0949_p0881a02║宋太宗神功聖德文武皇帝，欽承佛記，扶起墜風。由
X56n0949_p0881a03║是象胥之學重光，能仁之道益振。闡揚之利，葢不可
X56n0949_p0881a04║得而思議焉。有以見漢明丕顯之功，不獨美於前世
X56n0949_p0881a05║者也。某養疾林野，講談多暇，遂於嘉祥、南山、通慧三
X56n0949_p0881a06║代僧傳，靖邁、智昇兩家圖紀，洎諸傳錄，而皆刪取翻
X56n0949_p0881a07║傳事跡，編次成文。其間年世差舛，頗為刊正，分為兩
X56n0949_p0881a08║卷，號曰翻經通紀。始炎漢，終我朝，正統僭偽，合二十
X56n0949_p0881a09║一國。其傳譯者，凡一百五十一人。所譯之經，則存諸
X56n0949_p0881a10║目錄。此但舉其大數而已。俾學佛者覽之，既知大覺
X56n0949_p0881a11║之宗有自來矣，抑又見太宗之於我教也，有繼絕存
X56n0949_p0881a12║亡之道與？大宋天禧三年龍集己未十月既望越四
X56n0949_p0881a13║日，於錢唐郡孤山瑪瑙坡負暄亭序。
X56n0949_p0881a14║佛氏彚征別集序
X56n0949_p0881a15║唐祚既滅，五代之間，亂亡相繼。錢氏霸吳越，奉王室
X56n0949_p0881a16║者凡百年。羅昭諫、陸魯望、孫希韓輩既沒，文道大壞，
X56n0949_p0881a17║作雕篆四六者，鯨吞古風，為下俚謳謌者掃滅。雅頌
X56n0949_p0881a18║大夫士皆世及，故子弟恥服儒服，恥道儒言，而必以
X56n0949_p0881a19║儒為戲。當是時也，孰肯作苦澁辭句，張皇正道，速謗
X56n0949_p0881a20║於己，背利於時，為世之棄物耶？佛氏彚征，永嘉人也。
X56n0949_p0881a21║學古文於樂安孫郃，而不變所守，扶其墜風，作玉璽
X56n0949_p0881a22║刺傳禪述儉德指迷化成之篇，頗有新意。而生不偶
X56n0949_p0881a23║升平，迫於僧吏，故於所述，往往有應事隨時，不能正
X56n0949_p0881a24║名者，此亦珪璋之微玷耳。今擇其善者若干首，勒成
X56n0949_p0881b01║三卷，別為一集，可以垂範將來，知賢者之用心云。初
X56n0949_p0881b02║征，董吳越之僧也。進賢好施治行，心不忘佛理。噫！進
X56n0949_p0881b03║賢，義也；好施，仁也；治行，貞也；心不忘佛理，達也。四者
X56n0949_p0881b04║備矣。君子謂列傳于高僧，播美乎百世可也。而不見
X56n0949_p0881b05║大宋之十科者，雖曰傳者不蔽賢，吾不信也。
X56n0949_p0881b06║闡義鈔序
X56n0949_p0881b07║此。請觀音經疏。疏自智者演說，章安記錄，古來人師，
X56n0949_p0881b08║無聞贊述。既傳授道息，後學往往有不知其名者，知
X56n0949_p0881b09║其名而未甞披其卷者。於乎！斯文之未喪也一綫爾，
X56n0949_p0881b10║吾不肖而實痛焉。吾如默默，則何以傳後？遂因疾間，
X56n0949_p0881b11║輒約文敷義，筆之為鈔，凡二卷，庶申明於大旨，開發
X56n0949_p0881b12║於童蒙也。既成，乃作序以言其由，復作闡義之名以
X56n0949_p0881b13║名之。皇宋三葉登封之明年歲次己酉孟夏哉生明
X56n0949_p0881b14║於南塔上方病中序。
X56n0949_p0881b15║
X56n0949_p0881b16║閑居編第十