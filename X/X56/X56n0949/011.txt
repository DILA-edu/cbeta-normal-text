X56n0949_p0881b17║
X56n0949_p0881b18║
X56n0949_p0881b19║閑居編第十一
X56n0949_p0881b20║
X56n0949_p0881b21║宋孤山沙門　智圓　著
X56n0949_p0881b22║黃帝陰符經題辭
X56n0949_p0881b23║黃帝陰符經題辭者，所以題號其書之本末，指義文
X56n0949_p0881b24║辭之表也。原夫陰符，其三皇之書歟。孔安國曰：伏羲、
X56n0949_p0881c01║神農、黃帝之書，謂之三墳，言大道也。則陰符非其類
X56n0949_p0881c02║邪。其為書也，廣大悉備，有皇道焉，帝道焉，王道焉，霸
X56n0949_p0881c03║道焉。請試陳之。夫皇也者，心既無為，而跡亦無為，以
X56n0949_p0881c04║道化於民者也。帝也者，心亦無為，而跡涉有為，以德
X56n0949_p0881c05║教於民者也。王也者，守仁與義，而以刑政防之者也。
X56n0949_p0881c06║覇也者，專威刑以脅之，以仁義五常而為權者也。齊
X56n0949_p0881c07║桓與曹沫所亡地，晉文伐原示之信，此非為權耶。孟
X56n0949_p0881c08║子曰：三皇，天者也。五帝，體者也。三王，往者也。五覇，假
X56n0949_p0881c09║者也。鈞命決曰：三皇步，五帝趨，三王馳，五覇騖。噫，道
X56n0949_p0881c10║之寬猛，視之徐疾可知也。抑四道者，聖人之一體也。
X56n0949_p0881c11║由代有淳醨，識有高下，所以優劣形焉。斯文之首章，
X56n0949_p0881c12║言三皇五帝之道德也。次章言王者之仁義也。卒章
X56n0949_p0881c13║言覇者之威刑也。是故首章始言觀道，終云謂之聖
X56n0949_p0881c14║人。次章言三盜，終云得之固窮。卒章始言用師，終云
X56n0949_p0881c15║我以時物文理哲。觀三章之始終，則皇王帝覇之道，
X56n0949_p0881c16║坦然明白矣。或曰：此書在三五之世，無為而治者，何
X56n0949_p0881c17║言王與覇耶？對曰：庖羲氏沒，神農氏作，斵木為耜，揉
X56n0949_p0881c18║木為耒，耒耜之利，以教天下。又曰：黃帝堯舜垂衣裳
X56n0949_p0881c19║而天下治，是有富國安人之道也。史記曰：黃帝生而
X56n0949_p0881c20║神靈，弱而能言，代神農氏，諸侯有不從者而征之。書
X56n0949_p0881c21║明虞舜黜四罪而天下咸服，是有強兵戰勝威刑之
X56n0949_p0881c22║事也。但三五之世，暫假之以寧民，乃反常之權耳，非
X56n0949_p0881c23║為常行之道也。洎道德下衰，則三王專仁義以富國，
X56n0949_p0881c24║五覇用強兵以脅物，各為常行之道，所以不能復其
X56n0949_p0882a01║淳朴也。觀陰符之言道也，與易頗同，何哉？此云天有
X56n0949_p0882a02║五誡，見之者昌。易曰：聖人設卦觀象。又曰：君子居則
X56n0949_p0882a03║觀其象而玩其辭，動則觀其變而玩其占，是以自天
X56n0949_p0882a04║祐之，吉無不利。且五誡，五行也。八卦，亦五行也。震，木
X56n0949_p0882a05║也。離，火也。兌，金也。坎，水也。巽，亦木。乾，亦金。艮，土也。陰
X56n0949_p0882a06║符率五行之性，而立五常之道。易準四德之義，而立
X56n0949_p0882a07║五常之道。故夫子文言曰：元者，善之長也。享者，嘉之
X56n0949_p0882a08║會也。利者，義之和也。貞者，事之幹也。君子體仁足以
X56n0949_p0882a09║長仁，嘉會足以合禮，利物足以和義，貞固足以幹事。
X56n0949_p0882a10║君子行此四德者，故曰：乾，元、享、利、貞。說者謂四德非
X56n0949_p0882a11║智不行，猶土徧於四象也，故弗言之耳。噫！易者，伏羲
X56n0949_p0882a12║之書。陰符者，黃帝之書。斯三皇之二也。是故其道不
X56n0949_p0882a13║得不同焉，其辭不得不異焉。往之說者，既昧其正道，
X56n0949_p0882a14║而糅以異端，所以陰符之道，未光大於時矣。故吾於
X56n0949_p0882a15║是有述焉。或曰：首章云：觀天之道，而主於仁義五常
X56n0949_p0882a16║者，乃王道耳。何謂三五之道乎？對曰：皇焉、帝焉、王焉、
X56n0949_p0882a17║覇焉，要其所歸，實不踰於仁義五常，但履之有大小
X56n0949_p0882a18║耳。三皇者，行無仁之仁，布無義之義，內則功成而不
X56n0949_p0882a19║宰，外則無跡而可尋，斯得仁義之上者，故命之曰道
X56n0949_p0882a20║焉。五帝者，內雖忘功，外猶有跡，以德教於民，斯得仁
X56n0949_p0882a21║義之次者，故命之曰德焉。三王者，內守不忘，外功稍
X56n0949_p0882a22║著，以兼愛而涖物，以裁非而正民，斯得仁義之又其
X56n0949_p0882a23║次者，故直命之曰仁義焉。洎乎五覇，假借仁義以統
X56n0949_p0882a24║諸侯，道斯為下矣。素書曰：道、德、仁、義、禮，五者一體。道
X56n0949_p0882b01║者，人之所蹈，使萬物各不失於所由。德者，人之所得，
X56n0949_p0882b02║使人各得其所欲。世人之瞽說，或大道德而小仁義，
X56n0949_p0882b03║豈知仁義道德，同出而異名乎？是仁義有大小也。老
X56n0949_p0882b04║子云：失道而後德，失德而後仁，失仁而後義，失義而
X56n0949_p0882b05║後禮。此皇衰而帝，帝衰而王，王衰而覇，覇衰而亂也。
X56n0949_p0882b06║素書序曰：為皇先乎道，為帝成乎德。王者守其仁，覇
X56n0949_p0882b07║者守其義（此以注合為義，未可以齊三王之義），亂者失其禮。以此觀之，
X56n0949_p0882b08║則陰符乃仁義之大者，非三皇之道耶？孔子刪詩書，
X56n0949_p0882b09║撮其機要，斷自唐虞已下，以二帝禪讓首之，足以垂
X56n0949_p0882b10║世立教，為百世常行之道。故使斯文而在芟夷之例，
X56n0949_p0882b11║不預乎書也。黃帝者何？黃，土色也。登假之後，配為土
X56n0949_p0882b12║帝。故班固云：黃者，中和之色，自然之性，萬世不易。黃
X56n0949_p0882b13║帝始作制度，得其中和，故稱黃也。易緯曰：帝者，天號
X56n0949_p0882b14║也。德配天地，不私公伍，稱之曰帝。姓公孫氏，名軒轅。
X56n0949_p0882b15║受國於有熊氏，居軒轅之丘，因以為名（出帝王世紀）。在位
X56n0949_p0882b16║百年而崩，年一百一十歲。或言壽三百歲。故宰我以
X56n0949_p0882b17║問孔子曰：人賴其利，百年而崩；人畏其神，百年而亡；
X56n0949_p0882b18║人用其教，百年而移。故曰三百年。其書名陰符者，陰，
X56n0949_p0882b19║暗也；符，合也。此三百言，使夫人君用心暗合天道也。
X56n0949_p0882b20║吾之注，皆以儒道明之，所以異於昔人也。不敢以當
X56n0949_p0882b21║達者，直欲不出戶庭，傳之子孫而已。
X56n0949_p0882b22║病課集序
X56n0949_p0882b23║序曰：吾以今年夏末，炎氣火熾，故疾因作而倍百於
X56n0949_p0882b24║常發焉。伏枕草堂中者凡四旬餘，及其痊也，裁能扶
X56n0949_p0882c01║杖徐步而已。然於瞑眩荒忽之中，亦不能默默，往往
X56n0949_p0882c02║成一篇一詠以自寬。若甚困頓，則枕肱而口占，使來
X56n0949_p0882c03║學而筆之。或疾少間，則隱几而起坐，自操觚而書之，
X56n0949_p0882c04║無乃樂在其中矣。既成草藁，皆投竹篋內。一日取而
X56n0949_p0882c05║閱焉，得古詩及唐律五七言兩韻至五十四韻，合七
X56n0949_p0882c06║十首，分為三卷，題曰病課集。其猶儒家流修仕進之
X56n0949_p0882c07║道，退而肄業，謂之過夏；執業以出，謂之夏課。吾以病
X56n0949_p0882c08║中所得，病差而寫出，謂之病課，不亦宜邪？且欲後之
X56n0949_p0882c09║人知吾以貧病寂寥而自勝者歟？然而辭語鄙野，旨
X56n0949_p0882c10║趣漫浪，或宗乎周孔，或涉乎老莊，或歸乎釋氏，於其
X56n0949_p0882c11║道不能純矣。苟君子以多愛見駮雜為譏者，吾安敢
X56n0949_p0882c12║逃其責乎？然若由多愛以至于無駮雜，則亦俟知者
X56n0949_p0882c13║知之耳。噫嘻！罪我其病課乎？知我其病課乎？是時聖
X56n0949_p0882c14║宋天禧四年庚申八月二十六日，病夫智圓無外序。
X56n0949_p0882c15║
X56n0949_p0882c16║閑居編第十一