X56n0949_p0882c17║
X56n0949_p0882c18║
X56n0949_p0882c19║閑居編第十二
X56n0949_p0882c20║
X56n0949_p0882c21║宋孤山沙門　智圓　著
X56n0949_p0882c22║書智者大師碑後序
X56n0949_p0882c23║聖宋天禧二年龍集戊午夏六月十日，十四世法孫
X56n0949_p0882c24║智圓字無外，糾同志立石于錢唐孤山瑪瑙院佛殿
X56n0949_p0883a01║之左。其文依補闕舊集，故與天台勒石者有異。按：然
X56n0949_p0883a02║師是建中三年二月滅梁，君即貞元九年十一月卒，
X56n0949_p0883a03║天台碑乃元和六年十一月十二日建，距然歸寂三
X56n0949_p0883a04║十載矣，距肅捐舘一十九載矣。於乎！荊溪既沒，敬之
X56n0949_p0883a05║既往，非後之人妄改如何？補闕卒逮今二百二十七
X56n0949_p0883a06║年矣，而遺編在焉，可鑒前繆，庶來者毋惑與！
X56n0949_p0883a07║書荊溪大師碑後序
X56n0949_p0883a08║錢唐沙門釋智圓，字无外，即荊溪九世之法孫也。嘗
X56n0949_p0883a09║慨天台墳塔既毀，碑表亦滅，使先祖之德善，梁公之
X56n0949_p0883a10║論譔，不明著於後世焉。遂師僧之尊賢重道者，同立
X56n0949_p0883a11║石于孤山瑪瑙院佛殿之右，庶觀者既美其所稱，又
X56n0949_p0883a12║美其所為，抑亦恕我之不肖，濫跂及於孝子孝孫之
X56n0949_p0883a13║用心乎！時大宋天禧二年歲次戊午夏六月五日也。
X56n0949_p0883a14║講堂擊蒙集序
X56n0949_p0883a15║夫仲尼之旨，布在六經；世雄之法，備乎三藏。背叛六
X56n0949_p0883a16║經者，乃楊、墨之黨；蔑棄三藏者，即魔外之徒。其人存，
X56n0949_p0883a17║則其道行；其人亡，則其道廢。今既宗師接武，講席相
X56n0949_p0883a18║望，諒世雄之道，未墜地也。重以王化所被，人皆好學，
X56n0949_p0883a19║削染之子，咸恥於不聽習焉。猶病童蒙，未善儀式，遂
X56n0949_p0883a20║於暇日，聊述五篇。始於建志擇師，終於誡惡勸善。前
X56n0949_p0883a21║四則示接對語言之事，令有可觀；後一明學習流通
X56n0949_p0883a22║之旨，俾至於道。從微至著，得無意乎？既題曰擊蒙，豈
X56n0949_p0883a23║免夫敘事之繁碎，發言之鄙俚耶？汝曹後學，宜詳覽
X56n0949_p0883a24║焉。
X56n0949_p0883b01║講院條約序
X56n0949_p0883b02║三學既設，齊身口、示威儀者，戒學備焉，豈在別立程
X56n0949_p0883b03║式耶？葢去聖既遙，時方不同，故於彼人情更為約束，
X56n0949_p0883b04║俾夫學者出處語默不罹乎𠎝失，則流通克荷得其
X56n0949_p0883b05║人也，吾道何患於喪乎？吾祖智者立制十條以訓來
X56n0949_p0883b06║學，今因而刪補，不損元規，汝曹覽之，預為之防而吾
X56n0949_p0883b07║志也。
X56n0949_p0883b08║目錄序
X56n0949_p0883b09║予自濫預講科，於先聖之道，雖不能窮微覩奧，而志
X56n0949_p0883b10║圖訓誘。於是備覽史籍，博尋經疏，其有墜地而絕傳
X56n0949_p0883b11║者，他說而不韙者，皆筆記而發揮之，以貽後學。始景
X56n0949_p0883b12║德三年丙午歲，至今大中祥符七年甲寅歲，於講授
X56n0949_p0883b13║抱疾之外，輒述科記章鈔，凡得三十部七十一卷。竊
X56n0949_p0883b14║慮散失，因次而錄之，藏於篋笥。或後有所述，隨更編
X56n0949_p0883b15║續，所冀示諸子孫，詎敢聞於達識也。時陽秋三十有
X56n0949_p0883b16║九，其年仲春既望，於錢唐崇福寺方丈序。
X56n0949_p0883b17║帝年紀序
X56n0949_p0883b18║盧江子者，氏族名字則未知之。甞撰帝年紀一卷，始
X56n0949_p0883b19║天地闢設，降及我宋，大凡百王禪讓之歷數，五運相
X56n0949_p0883b20║生之正統，建都之所紀年之號，以至僣偽偏覇者，皆
X56n0949_p0883b21║略載名目於其間。繇是萬古陳跡，不待博閱群史，而
X56n0949_p0883b22║歷歷可見，如指掌焉。抑又帝王之號，正統者書之以
X56n0949_p0883b23║朱，僣偽者書之以墨，有以見枉直分而褒貶作也。將
X56n0949_p0883b24║非垂儆於後世，俾夫知列次在天，而杜絕於窺竊之
X56n0949_p0883c01║患也歟。無乃正人倫之大要，非直書年世而已。吾覧
X56n0949_p0883c02║其文，知其用意，故序之。
X56n0949_p0883c03║廣皮日休法言後序
X56n0949_p0883c04║法言之為書也，廣大悉備，二帝、三王、姬公、孔子之道
X56n0949_p0883c05║盡在此矣。百王之模範歟？萬世之蓍蔡歟？孟軻以來
X56n0949_p0883c06║力扶聖道者，未有如子雲者也。夫聖以降，言歟？行歟？
X56n0949_p0883c07║難其無玼乎？是故雄之賢而有媚莾之言也。孝至篇
X56n0949_p0883c08║曰：周公以來未有漢公之懿也，勤勞則過於阿衡。李
X56n0949_p0883c09║軌以為稱莽居攝以前之美。劇秦美新云：大新受命
X56n0949_p0883c10║上帝。豈居攝以前邪？柳子厚謂：阿衡之事不可過遇
X56n0949_p0883c11║則反矣。且孟子美夫子賢於堯舜遠矣，亦應反刺仲
X56n0949_p0883c12║尼也。如其不爾，豈其過阿衡為反邪？是知楊子美莽
X56n0949_p0883c13║比德於周公，故云過阿衡，非反刺明矣。或楊子言：遜
X56n0949_p0883c14║之為權也。噫！子雲學何道邪？學它道也。吾不知其遜
X56n0949_p0883c15║不遜也。果學仲尼之道也，夫子之遜未聞若至孝美
X56n0949_p0883c16║新之佞者。吾以為媚莽之言是也。先儒之說皆為子
X56n0949_p0883c17║雲文過而諱惡耳，意欲大子雲之道反小之，是昧於
X56n0949_p0883c18║子雲之道也。何乎？夫賢人君子雖未免其過，苟有過
X56n0949_p0883c19║必自知，既自知必自訟，豈同小人過也，必文不能自
X56n0949_p0883c20║訟乎。趙盾曰：自貽伊戚，其我之謂乎。魏武曰：吾小過
X56n0949_p0883c21║失，大忿怒，汝勿學也。嗚呼，子雲之賢於趙盾、魏武遠
X56n0949_p0883c22║矣，豈欲文其過耶。是使萬世之下，不肖輩遇其𨶳覦
X56n0949_p0883c23║神器者，不能自正，必曲媚以事之。果成也，則曰：我知
X56n0949_p0883c24║天命之有往也。果不成，則曰：我學子雲之遜也。千誑
X56n0949_p0884a01║萬詐，革面取容，豈不由踵美新之弊乎。故曰：意欲大
X56n0949_p0884a02║子雲之道，而反小之也。吾謂子雲若在，聞吾之議，必
X56n0949_p0884a03║能為國受惡也。近世柳仲塗復申明美斯之理，詞亦
X56n0949_p0884a04║不出於文，過矣。非昧子雲之道，如何。惟李唐、皮日休
X56n0949_p0884a05║以斯言為非，故撰其後序以明之。吾韙之，故廣焉。吁，
X56n0949_p0884a06║嚮使子雲深思道之行喪，人之死生，有天命者，於言
X56n0949_p0884a07║則無過阿衡之佞也，於行則無懼禍投閣之事也，不
X56n0949_p0884a08║亦盡善乎。然子雲非不知也，臨事之難也。昔者夫子
X56n0949_p0884a09║見衛靈公問陳，則對以爼豆。聞宋司馬欲害，則曰：天
X56n0949_p0884a10║生德於予，斯聖師之言行也。子雲學夫子之道也，有
X56n0949_p0884a11║未至耳。嚮所謂聖以降，言歟行歟，難其無疵乎是也。
X56n0949_p0884a12║來者則聖師之言行可矣。圖王不成，弊猶及覇，思之。
X56n0949_p0884a13║
X56n0949_p0884a14║閑居編第十二