X56n0949_p0884a15║
X56n0949_p0884a16║
X56n0949_p0884a17║閑居編第十三
X56n0949_p0884a18║
X56n0949_p0884a19║宋孤山沙門　智圓　著
X56n0949_p0884a20║孤山瑪瑙院界相牓序
X56n0949_p0884a21║大中祥符九年龍集丙辰夏四月五日，吾始卜居斯
X56n0949_p0884a22║院，將以天台三觀之學訓于來蒙。原夫能仁設教，雖
X56n0949_p0884a23║漸頓異轍，大小殊唱，至于垂戒律以齊身口，指定慧
X56n0949_p0884a24║以袪心惑，俾㳂淺以究深，自凡以躋聖，其揆一也。吾
X56n0949_p0884b01║不佞，甞從事於斯矣。矧聖階之未升，身口之未淳，戒
X56n0949_p0884b02║律之事可一日而廢耶？於戲！無則禽，異則貉。以吾學
X56n0949_p0884b03║聖人之道，期以自正，安敢蔑而棄之耶？世有自云達
X56n0949_p0884b04║觀而咈戒律者，不亦惑哉？茲院建立已久，而地猶自
X56n0949_p0884b05║然。吾友擇梧師履道直躬，能以戒律為己任，且知吾
X56n0949_p0884b06║志焉。因與其徒凡九人詣吾居，集眾旅席，以毗尼準
X56n0949_p0884b07║（句）作法結焉。然後攝食護衣，安居說戒，各得其所。既
X56n0949_p0884b08║而戒律外撿，定慧內修，令正法久住，何莫由斯道也？
X56n0949_p0884b09║其界畔之是非，標相之物類，牓示顯處，以告來者。
X56n0949_p0884b10║華亭興聖院界相牓序
X56n0949_p0884b11║古者聖帝明王，以九州之大，四海之廣，不可以獨治，
X56n0949_p0884b12║故分地而建侯焉。爵有五等，地有五服，敷五教以訓
X56n0949_p0884b13║諸民，而任土作貢，以奉王室。禮樂征伐，自天子出，五
X56n0949_p0884b14║服之民，皆天子民也。正朔制度，悉稟之於天子，其有
X56n0949_p0884b15║背是者，乃干紀亂常之人耳。法王設化，豈不然耶？以
X56n0949_p0884b16║剡浮之境廣矣，秉法之際，僧難盡集，故聽隨處局結，
X56n0949_p0884b17║俾法成辨，無奔馳損道之𠎝也。律範儀軌，悉如來出，
X56n0949_p0884b18║二部之僧，悉如來之臣子也。戒律之事，得不稟於佛
X56n0949_p0884b19║與？苟有捨而不行，其天魔乎？其外道乎？則我教干紀
X56n0949_p0884b20║亂常之人也。華亭興聖院，本名長壽羅漢，聖朝兩易
X56n0949_p0884b21║其牓，初賜名，犯聖祖諱，復換今名焉。漢乾祐二年太
X56n0949_p0884b22║歲己酉，邑人張嗣子仁，迺捨所居而為精舍，崇佛事
X56n0949_p0884b23║以報罔極，自是鬱為梵宇，六十七載于茲矣。而僧居
X56n0949_p0884b24║自然之地，律範無施焉，涖眾沙門曰某，禪學沙門曰
X56n0949_p0884c01║某，嗟歎久之，遂命知律者若干人，結界在斯。由是制
X56n0949_p0884c02║度軌式，悉稟於佛焉，不其偉歟！噫！今之世行佛法者，
X56n0949_p0884c03║自天府而下，以吳越為盛，於吳粵之地，以華亭為巨
X56n0949_p0884c04║邑，而尚有建仁祠佛屋，僅百年而無結界者，而況於
X56n0949_p0884c05║餘方哉？大界不結，則受說安恣之事，信不行矣。以是
X56n0949_p0884c06║觀之，則知去聖踰遠，法之陵夷，其若是乎？今二上人
X56n0949_p0884c07║能尸其事，取末世之所棄，舉而行之，斯所謂紐既絕
X56n0949_p0884c08║之宏綱，樹已顛之大表，使不肖者企及，護法之利，可
X56n0949_p0884c09║量也哉！院僧志筠子華，實吾徒也，汎舟來錢唐，乞言
X56n0949_p0884c10║於我，故為序之，冠其牓焉。
X56n0949_p0884c11║寧海軍真覺界相序
X56n0949_p0884c12║予居孤山之壚，閉戶養疾，恥於自白，弗與時俗交。而
X56n0949_p0884c13║長老明集師寓書於予曰：我所居之院曰真覺者，昔
X56n0949_p0884c14║錢氏有土，盛揚佛事，故陪臣有刺於衢曰董詢者建
X56n0949_p0884c15║之，即太平興國元年也。舊名奉慶，　聖上賜今號焉。
X56n0949_p0884c16║房廊非不完，歲祀非不遙，而大界未及結。由是法度
X56n0949_p0884c17║弗及行，律儀弗及修，識者恥之，我亦恥之。大律師擇
X56n0949_p0884c18║梧公，我友也，甞會宿，且告之故。梧曰：可也。遂與其徒
X56n0949_p0884c19║異日詣我居，準毗尼而結之。標相既立，界法既成，牓
X56n0949_p0884c20║示於來者。惟足下好聞善道，冀序其所以，垂之無窮。
X56n0949_p0884c21║予因遂其請曰：夫人生而靜，天之性也；感於物而動，
X56n0949_p0884c22║性之欲也。物誘於外而無窮，欲動於內而無節，不能
X56n0949_p0884c23║反躬，天理滅矣。是故覺王之制戒律，人為之節，俾麤
X56n0949_p0884c24║暴不作，則天理易復矣。故為宮而居，將行戒律，必以
X56n0949_p0885a01║結界始（句）。由結界，則畵分其方隅，標準其物類，界相
X56n0949_p0885a02║起於是，眾心識於是，則凡百彝章羯磨之法可得而
X56n0949_p0885a03║行也。彝章行，則麤暴由是息，天理由是復，然後知佛
X56n0949_p0885a04║之所以聖，法之所以大，僧之所以高。不由結界，則彝
X56n0949_p0885a05║章不行；彝章不行，則麤暴無由息，天理無由復，又安
X56n0949_p0885a06║能知佛之聖，法之大，僧之高邪？噫！建伽藍者，豈得不
X56n0949_p0885a07║以結界為急務邪？夫號仁祠佛廟者，葢行佛之制度
X56n0949_p0885a08║之謂也，非輪焉奐焉之謂也。噫！上棟下宇，範金合土，
X56n0949_p0885a09║豐厨甘飱，鏗鐘伐鼓，苟不行其律儀制度，謂之佛廟
X56n0949_p0885a10║不可也。土室編蓬，藜藿屢空，沙聚塔形，爪畵尊容，苟
X56n0949_p0885a11║行其律儀制度，謂之佛廟可也。視制度之用不用，而
X56n0949_p0885a12║佛廟之是非可知矣。於戲！佛滅既久，正道遺落，其有
X56n0949_p0885a13║舉而用之，代之人不大怒則大笑，故使中人以下懼
X56n0949_p0885a14║其大笑大怒，雖知之而不能行之。長老集師，沙門之
X56n0949_p0885a15║有道者，勇於為法，而求友得其人，而律師梧公能成
X56n0949_p0885a16║其美。美矣哉！禪律為交，而成結界之文，使後來者居
X56n0949_p0885a17║於是，所以息麤暴，反其躬，而復天理焉。為益之大，可
X56n0949_p0885a18║勝言哉！予多其立事於已墜之世，行道於難行之時，
X56n0949_p0885a19║苟無所請，予甞自言之，況有請邪？冀後之人讀予之
X56n0949_p0885a20║序，庶知予亦無懼於大怒大笑也。
X56n0949_p0885a21║瑪瑙院重結大界記
X56n0949_p0885a22║有宋大中祥符九年春三月二十有九日，中庸子買
X56n0949_p0885a23║山養疾，得孤山夕陽之坡曰瑪瑙者。坡有佛屋，亦以
X56n0949_p0885a24║瑪瑙為名。諏于耆耋，考諸版籍，乃知後唐天成二年
X56n0949_p0885b01║青龍丁亥，武肅王建之也。奕世僧居，曠日持久，房廊
X56n0949_p0885b02║雖周，而大界不結。遂亟請於友人明律者曰擇梧師，
X56n0949_p0885b03║梧師然之。越四月三日，集僧秉法，結其大界焉。厥後
X56n0949_p0885b04║來學既眾，堂室迫隘，門人曰浩才，始帥信氏以寬棟
X56n0949_p0885b05║宇，繇是新搆者復在自然之地矣。梧師復以其徒五
X56n0949_p0885b06║人，為解舊而結新，廣其標相焉。自是亭臺堂閣，泉石
X56n0949_p0885b07║華竹，悉在作法之中矣。夫然，則豈但行禪講道，陶養
X56n0949_p0885b08║天真而已哉！抑又受說安恣之事，悉得而行諸，且無
X56n0949_p0885b09║違於佛之制也。是時天禧三年四月二十一日也。於
X56n0949_p0885b10║乎！為佛之徒者，必也遵佛之制，制之不遵，吾謂非佛
X56n0949_p0885b11║之徒也。嘻！去聖久，大法漓，學佛之人，分其宗，境其異。
X56n0949_p0885b12║好丹乎，必非其素，有以戒律為長物者；嗜甘乎，乃惡
X56n0949_p0885b13║其辛，有以理慧為誕說者。取舍帥情，動乖正道，將欲
X56n0949_p0885b14║由解脫門躋常樂境，則若之何？豈知夫凡聖性均，生
X56n0949_p0885b15║佛混一，所以為凡而不能自復者，以由迷倒於形，必
X56n0949_p0885b16║致籠檻於生死爾。是故形之過非，非戒律不檢；心之
X56n0949_p0885b17║昏散，非定慧不融。檢之融之，內外相濟，尚慮乎道之
X56n0949_p0885b18║不明，性之不復也，況偏一而互非邪？故吾雖專以三
X56n0949_p0885b19║觀訓人，且不敢忘乎戒律訓度（句）。已焉哉！吾之後居
X56n0949_p0885b20║於是者誰歟？禪觀者歟？營福者歟？讀誦者歟？俾讀吾
X56n0949_p0885b21║之文，然後知法王之制宜同遵乎！知同遵，則知同歸
X56n0949_p0885b22║於道乎！其年六月十三日雨後，於疊翠亭記其事焉。
X56n0949_p0885b23║法濟院結界記
X56n0949_p0885b24║吾學佛外，讀仲尼書，知禮樂者，其安上治民、移風易
X56n0949_p0885c01║俗之本與？而禮主其減，樂主其盈，由禮檢而人所倦，
X56n0949_p0885c02║樂和而人所歡。故曰：禮減而進，以進為文；樂盈而反，
X56n0949_p0885c03║以反為文。亦猶佛氏之訓人也，有禪慧，有戒律焉。由
X56n0949_p0885c04║是禪慧修，則物我亡；戒律行，則好惡辨。然則禪慧虗
X56n0949_p0885c05║通，人亦歡於所進；戒律檢制，人亦倦於所行。其有於
X56n0949_p0885c06║人所歡而能反，於人所倦而能進者，是賢乎？法濟院
X56n0949_p0885c07║在錢唐郡之西北隅，瀕湖負郭，杳若方外。昔錢氏覇
X56n0949_p0885c08║吳越，其陪臣衢州刺史曰翁某者，搆之以為大長老
X56n0949_p0885c09║慶祥師棲禪之境，即皇朝太平興國某年也。長老去
X56n0949_p0885c10║世，弟子齊政師承襲之，伐鼓同食，擁毳論道，實曰禪
X56n0949_p0885c11║居。故結界之事，貫因循而未舉也。政師患其不稟於
X56n0949_p0885c12║吾佛之訓，則自詒其不稱其服之誚。甞謂徒眾曰：我
X56n0949_p0885c13║聞之律藏云：自然之地，或作大法。地弱不勝，我欲請
X56n0949_p0885c14║知律人結其大界，率其佛制，息其幽呵。汝輩以為如
X56n0949_p0885c15║何哉？徒眾稽首咸若，遂請律師曰：擇梧者旅席，集僧
X56n0949_p0885c16║作法而結之。於戲！律範之倦行久矣，政師知進之以
X56n0949_p0885c17║為文，不亦賢乎？虗白上人屢欵吾關道政之事，冀吾
X56n0949_p0885c18║有述焉，因為記之。
X56n0949_p0885c19║
X56n0949_p0885c20║閑居編第十三