X56n0949_p0886a01║閑居編第十四
X56n0949_p0886a02║宋孤山沙門　智圓　著
X56n0949_p0886a03║漉囊贊（并序）
X56n0949_p0886a04║予慨漉囊之設，墜地久矣，甞循義淨內法傳栽製之。
X56n0949_p0886a05║既製之，患不能行之，遂為贊以簡兜率律師，實有望
X56n0949_p0886a06║於敢而用也。
X56n0949_p0886a07║能仁立教，以慈為本。爰制漉囊，俾蟲無損。載濾載揚，
X56n0949_p0886a08║飲用何傷。仁慈在心，造次不忘。尚憫微物，巨者安忽。
X56n0949_p0886a09║異類之卑者尚然，同類之尊者寧悖。去聖既遙，漉囊
X56n0949_p0886a10║道消。規模裁製，杳若塵飄。於鑠義淨，以慈為性。制度
X56n0949_p0886a11║孔明，率之護命。顧我後學，仰止先覺。製而不用，心忸
X56n0949_p0886a12║顏怍。存羊識禮，無舛大體。法物既備，慈門亦啟。吾友
X56n0949_p0886a13║兜率，持律第一。漉囊告成，行用無日。欲仁仁至，疇云
X56n0949_p0886a14║喪失。
X56n0949_p0886a15║漉囊志
X56n0949_p0886a16║釋氏之立教，博施而濟眾，根慈而祗仁。念水之有微
X56n0949_p0886a17║蟲也，故制其徒有事於飲用者，漉之以緻練之囊，復
X56n0949_p0886a18║揚於泉，以圖存活。噫！非夫仁慈之大、博濟之極者，其
X56n0949_p0886a19║孰能留心於至微之物乎？去聖既遠，制度頹壞，殆耳
X56n0949_p0886a20║其空言而不目其事實也。今之僧尚不識其規模狀
X56n0949_p0886a21║貌，況稟之而日行乎？吾甞戚戚於是，因率義淨之說
X56n0949_p0886a22║而裁製之，謂其簡且要也。（義淨內法傳曰：熟絹四尺，捉邊長挽，攝取兩頭，刺使
X56n0949_p0886a23║相著，兩角施帶，兩畔置鈎，中安橫杖，張開尺六，兩邊繫柱，下以盆盛。）既成，懸之草堂，以
X56n0949_p0886a24║備法物之數爾。（釋氏法物有六：三衣、一鉢、漉囊、坐具。）若乃取而用之，則
X56n0949_p0886b01║未能也。或曰：既製之，必用之；製而不用，不如不製。無
X56n0949_p0886b02║乃行詐乎？吾愀然而對曰：不吾知也。夫吾之不用，實
X56n0949_p0886b03║大用於世也。何哉？夫仲尼之為教也，莫不好生而惡
X56n0949_p0886b04║殺乎叔。世不能守其道，失其禮，則昆蟲未蟄，有火而
X56n0949_p0886b05║田者，春有圍其澤者，掩其群者，取其麛卵者，斯謂暴
X56n0949_p0886b06║天物也。抑又兄有不慈於弟者，父有不慈於子者，師
X56n0949_p0886b07║有不慈於資者，君有不慈於民者。苟見漉囊之製，乃
X56n0949_p0886b08║曰：釋氏於水中至微者，尚慈而恕之，況昆蟲乎？況禽
X56n0949_p0886b09║獸乎？況麛卵乎？況為弟、為子、為資、為民乎？我安得不
X56n0949_p0886b10║稟仲尼之道，以好生、仁恕、惻隱為心乎？吾苟不能好
X56n0949_p0886b11║生、仁恕、惻隱者，非但為仲尼之罪人，實包羞於釋氏
X56n0949_p0886b12║也。禮度由是修，仁風由是行。故曰：吾之不用，實大用
X56n0949_p0886b13║於世也。其或後來有忿吾之不用勇於漉用者，亦由
X56n0949_p0886b14║吾之不用也。故吾之製漉囊，雖詐，亦有裨於儒釋也。
X56n0949_p0886b15║或者慙而退。
X56n0949_p0886b16║出生圖紀（并序）
X56n0949_p0886b17║儒禮：食必祭其先，君子有事不忘本也。釋氏之出生，
X56n0949_p0886b18║具云出眾生食。葢祭曠野鬼神及鬼子母，沙門用心
X56n0949_p0886b19║憫異類也。不忘本，仁也；憫異類，慈也。兩者同出而異
X56n0949_p0886b20║名。今觀後學，鮮測厥由，遂使出生事乖謹潔。於檀越
X56n0949_p0886b21║家，則或雜以所棄；處眾堂，則盤器污雜。因圖其形容，
X56n0949_p0886b22║紀其事跡，以示來者。且祭神如神在，享于克誠。在儒
X56n0949_p0886b23║尚然，況稟佛制？今眾居宜以淨器聚歛，安此像前良
X56n0949_p0886b24║久，施飛走鱗介之屬。檀越家當於僧食畢，取其生飯，
X56n0949_p0886c01║併著一器，供彼形像，然後散之。然律亦許二食時先
X56n0949_p0886c02║送食供養（寄歸傳亦云：復於行末安食一盤，以供訶利帝母也）。若或先供，則眾
X56n0949_p0886c03║僧不須各出，竊恐於時未安。今宜各出，然後聚而供
X56n0949_p0886c04║之。既人別用心，則咸思佛制，庶幾上士勤而行之。所
X56n0949_p0886c05║謂賢者之祭，必受其福也。
X56n0949_p0886c06║涅槃南本第十五云：佛遊曠野聚落，有一鬼神，即以
X56n0949_p0886c07║曠野為名，食肉殺生。復於其聚，日食一人。佛為說法，
X56n0949_p0886c08║愚不受教。佛即化身為大力鬼，動其宮殿。彼鬼出宮
X56n0949_p0886c09║距逆，見佛所化，躃地悶絕。佛以慈手摩身，即還起坐，
X56n0949_p0886c10║作如是言：快哉！今日還得身命，是大神王赦我諐咎。
X56n0949_p0886c11║佛現本身，復為說法，令彼鬼神受不殺戒。是日曠野
X56n0949_p0886c12║村中，有一長者，次應當死。鬼神得已，即以施佛。佛為
X56n0949_p0886c13║立字，名手長者。鬼白佛言：我及眷屬，唯仰血肉，以自
X56n0949_p0886c14║存活。今已受戒，當何資立？佛即答言：從今當敕聲聞
X56n0949_p0886c15║弟子，隨有修行佛法之處，悉當令其施汝飲食。以是
X56n0949_p0886c16║因緣，為諸比丘制如是戒。汝等從今常當施彼曠野
X56n0949_p0886c17║鬼神食。若有住處不能施者，當知是輩非我弟子，即
X56n0949_p0886c18║是天魔徒黨眷屬。寄歸傳第一云：施主初置聖僧供，
X56n0949_p0886c19║次乃行食，以奉僧眾。復於行末，安食一盤，以供呵利
X56n0949_p0886c20║底母。其母先身，因事發願，食王舍城所有兒童，遂受
X56n0949_p0886c21║藥叉身，生五百兒，日飱王城男女。佛遂藏其稚子，名
X56n0949_p0886c22║愛兒。母遂覓之，佛告曰：汝子五百，一尚見憐，況復餘
X56n0949_p0886c23║人，但一二乎？佛因化之，令受五戒。乃請佛曰：我兒五
X56n0949_p0886c24║百，今何食焉？佛言：苾芻等住處寺家，日日每設祭食，
X56n0949_p0887a01║令汝等充飱。故西方諸寺，每於門屋處，或在食厨邊，
X56n0949_p0887a02║素畵母形，抱一兒子於膝下，或五或三，以表其像。每
X56n0949_p0887a03║日於前，盛陳供食。母乃四天王部眾也，大豐勢力。其
X56n0949_p0887a04║有疾病，無兒息，饗禱焉，皆遂願。詳說如律。神州先有
X56n0949_p0887a05║名鬼子母也。（今詳此方佛寺，皆於門壁畵二神，神後一女，葢其遺像。既二俱受祭，故并畵之。
X56n0949_p0887a06║或有立居士像者，盖手長者也。西壁即曠野之身，東壁即佛所化者。今明受祭，唯圖曠野之像焉。）
X56n0949_p0887a07║
X56n0949_p0887a08║閑居編第十四