X56n0949_p0890b05║
X56n0949_p0890b06║
X56n0949_p0890b07║閑居編第十七
X56n0949_p0890b08║
X56n0949_p0890b09║宋孤山沙門　智圓　著
X56n0949_p0890b10║祭祖師文
X56n0949_p0890b11║維大中祥符九年，歲次丙辰，月建己亥，朔臨壬申，日
X56n0949_p0890b12║在庚寅，法孫某謹以茶藥之奠，跪祭于祖師慈光闍
X56n0949_p0890b13║梨之靈。古之傳高僧者有言曰：實行潛光，則高而不
X56n0949_p0890b14║名；寡德適時，則名而不高。名而不高，則非所紀；高而
X56n0949_p0890b15║不名，則備今錄。古今賢達皆以為知言也，而百世不
X56n0949_p0890b16║刊。嗚呼！吾祖識見貞亮，道行淳正，不阿有位，不交時
X56n0949_p0890b17║俗，不設奇以延譽，不用利以進物，屏弃浮偽，介然自
X56n0949_p0890b18║得，故世莫我知，而其徒實寡。所以盛業高行布于大
X56n0949_p0890b19║宋僧傳者，蓋以高而不名取之耳。伊昔龍樹傳文殊
X56n0949_p0890b20║之道，辭而闢之，故一性之宗盛乎天竺；智者傳龍樹
X56n0949_p0890b21║之學，引而伸之，故三觀之義盛乎震旦。智者滅後，章
X56n0949_p0890b22║安嗣之，二威繼之，左溪說釋之，荊溪記述之，而其道
X56n0949_p0890b23║益大，故後世得其門而入者或寡矣。惟吾祖蘊逸群
X56n0949_p0890b24║之才，彰獨斷之明，訓乎來學，必造淵極，滯文異論由
X56n0949_p0890c01║是退息，天台之學由是光大，其潛利密益可量也哉！
X56n0949_p0890c02║又世之學佛者，或尚理則蔑事，或尚事則蔑理，形服
X56n0949_p0890c03║雖同，而所據大異。吾祖繩之以戒律，照之以理觀，於
X56n0949_p0890c04║事而不泥，於理而不蕩，故高僧傳敘吾祖云：每一布
X56n0949_p0890c05║薩，則潛灑不止。又云：不問賢與不肖，必示以一乘圓
X56n0949_p0890c06║意。蓋謂此也。非發明佛旨，通入實際者，其孰能至於
X56n0949_p0890c07║是乎？及其終也，神光井出，天樂宵響，章安通夢，異香
X56n0949_p0890c08║盈室。其靈異徵感，有如此者。非淳誠傳法，至慈利物
X56n0949_p0890c09║者，豈至此耶？吾祖自雍熈三年，示滅于慈光院。既闍，
X56n0949_p0890c10║維之弟子遷于他郡，靈骨寄于民舍，凡二十餘載。有
X56n0949_p0890c11║沙門廣鈞、保隆者，訪而得之，留于淨住院者，又將十
X56n0949_p0890c12║年。某誠鄙薄，但念昔稟法於奉先，奉先傳道於慈光，
X56n0949_p0890c13║則我謂慈光為祖，慈光謂我為孫。於是收靈骨，葬于
X56n0949_p0890c14║孤山之瑪瑙坡，累石為塔而識之。不雕不飾，昭其儉
X56n0949_p0890c15║也；不輪不級，恐僭聖也。方其形，表方廣之性也；圓其
X56n0949_p0890c16║基，表圓極之理也。刻之以涅槃八德，昭其用也；勒之
X56n0949_p0890c17║以雪山四句，昭其體也。庶觀者因事以達理，希風而
X56n0949_p0890c18║稟化，則吾祖之教，其未墜乎？嗚呼！吾祖殂落，洎今三
X56n0949_p0890c19║十二年矣。為澆世簡賢，咈義而至是乎？為吾祖之靈，
X56n0949_p0890c20║於我有緣，待我而葬乎？不可得而知也。禮云：其先祖
X56n0949_p0890c21║無美而稱之，是誣也；有善而弗知，不明也；知而弗傳，
X56n0949_p0890c22║不仁也。此三者，君子所恥也。今墳塔已成，敢伸薄祭。
X56n0949_p0890c23║既獲知德善，是以稱而傳之，實無恥焉。伏惟尚饗。
X56n0949_p0890c24║祭孤山神文
X56n0949_p0891a01║維大中祥符九年，歲旅丙辰，月建戊戌，朔臨壬寅，日
X56n0949_p0891a02║在己巳，沙門釋某，謹以茶[荈-夕+歹]之奠，致祭于孤山神之
X56n0949_p0891a03║靈。惟神受天之命，職茲山林，福善禍淫，害盈福謙，神
X56n0949_p0891a04║之德也。享于克誠，馨于明德，神之應也。代有善人，修
X56n0949_p0891a05║身以謙，神其福之乎？或務克誠，而庶明德，神其享之
X56n0949_p0891a06║乎？苟不福不享，則胡以昭神之德，彰神之應耶？有聖
X56n0949_p0891a07║宋高僧慈光闍梨者，生有景行，死埀令名，實釋迦徒
X56n0949_p0891a08║中有道者也。儒所謂善人，所謂履謙者，斯有之矣。自
X56n0949_p0891a09║捐代洎今，三十二年，靈骨墜于民間，而未及葬。貧道
X56n0949_p0891a10║哀賢人之失所，痛澆世之寡義，是以輒於斯山之岡，
X56n0949_p0891a11║累甓為基，刻石為塔以瘞之，遵佛氏之禮也。俾塔因
X56n0949_p0891a12║山而有託，山因塔而增價，豈比夫埋凡庸之骨，客無
X56n0949_p0891a13║知之鬼乎？使斯塔安而且固，百世之下，人有覩者，知
X56n0949_p0891a14║高僧之在焉，聞其風必有思齊者，為教亦大矣。則神
X56n0949_p0891a15║之福善福謙之德，豈不由是愈彰乎？貧道明德則無
X56n0949_p0891a16║也，克誠則有之矣。今有事於山，敢以茶[荈-夕+歹]告祭，神乎
X56n0949_p0891a17║來格。尚饗。
X56n0949_p0891a18║又祭孤山神文
X56n0949_p0891a19║維天禧元年，歲次丁巳，十二月癸丑朔，十三日丁丑，
X56n0949_p0891a20║沙門釋智圓，謹以茶[荈-夕+歹]之奠，致祭孤山神之靈。貧道
X56n0949_p0891a21║讀周孔書，聞齊大夫成子高者，謂慶遺曰：吾聞之也，
X56n0949_p0891a22║生有益於人，死不害於人。吾縱無益於人，吾可以死
X56n0949_p0891a23║害於人哉？我死則擇不食之地而葬焉，此恐妨人之
X56n0949_p0891a24║墾耕也。矧吾佛以真寂為風，以清儉為訓，三界如幻，
X56n0949_p0891b01║萬緣一空，率此教者，豈宜厚葬？貧道學道寡效，而心
X56n0949_p0891b02║好正淳，竊慮沒後有不知我者，混乎流俗，務其華靡，
X56n0949_p0891b03║崇其瑩壟，而傷財害人。於是得此山之岡，間僻無用
X56n0949_p0891b04║之地，預鑿窟以埋陶器，用為將來掩藏形惡之所。囑
X56n0949_p0891b05║門人以後事山林之間，神有主者，肆以茶[荈-夕+歹]告祭，伏
X56n0949_p0891b06║惟尚饗。
X56n0949_p0891b07║撤土偶文
X56n0949_p0891b08║民好淫祀者久矣，故仲尼曰：淫祀無福。又云：非其鬼，
X56n0949_p0891b09║祭之諂也。古之民果無斯弊，則聖師孔子豈有是誡
X56n0949_p0891b10║哉？今之風俗，甚於古萬萬焉。閭巷室家，悉立其土偶，
X56n0949_p0891b11║曰土地者，曰五通者。佛寺亦如之。吾買山得瑪瑙坡
X56n0949_p0891b12║之地，而院亦以瑪瑙為名。院之東廡下，有斯三土偶，
X56n0949_p0891b13║因命撤其二，存其號。土地者易其名曰護伽藍神，遂
X56n0949_p0891b14║為文以告之。吾聞聖王之制祭祀也，法施於民則祀
X56n0949_p0891b15║之，以死勤事則祀之，以勞定國則祀之，能禦大菑則
X56n0949_p0891b16║祀之，能捍大患則祀之。及夫日月星辰，民所瞻仰也；
X56n0949_p0891b17║山林川谷丘陵，民所取財用也。非此族不在祀典。嗟
X56n0949_p0891b18║爾土偶，法不聞施於人，死不聞勤於事，勞不聞定於
X56n0949_p0891b19║國，禦菑捍患，又非所聞。既不在於瞻仰之列，復無財
X56n0949_p0891b20║用以資於人，豈得亂其禮而竊愚民之祀乎？昔李唐
X56n0949_p0891b21║狄梁公廢江淮淫祀一千七百，而所留者，唯會稽大
X56n0949_p0891b22║禹、錢唐子胥、姑蘇大伯、毗陵季札四廟而已。吾知梁
X56n0949_p0891b23║公實率此道而行也。抑又五通之名，出吾釋氏，謂天
X56n0949_p0891b24║眼、天耳、他心、宿命、身如意、神仙之人，咸備是五。以煩
X56n0949_p0891c01║惱之未除，故無漏之通則無有也。代俗竊其名以號
X56n0949_p0891c02║其魍魎妖孽，不亦謬乎？則名既無實，復非祀典之族，
X56n0949_p0891c03║則爾土偶又安得僥倖而於此乎？吾又聞王為群姓
X56n0949_p0891c04║立七祀，曰司命，曰中霤，曰國門，曰國行，曰泰鴈，曰戶，
X56n0949_p0891c05║曰竈。王自立七祀。諸侯為國立五祀，曰司命，曰中霤，
X56n0949_p0891c06║曰國門，曰國行，曰公厲。諸侯自立五祀。大夫立三祀：
X56n0949_p0891c07║曰族厲，曰門，曰行。適士立二祀：曰門，曰行。庶士庶人
X56n0949_p0891c08║立一祀：或立戶，或立竈。今爾土偶，又非斯所以祀者。
X56n0949_p0891c09║然則土地之說，非中霤邪？曰：中霤主堂室居處，則或
X56n0949_p0891c10║似之，且不及庶人之祀。今民悉祀其土地，又非禮也。
X56n0949_p0891c11║吾又聞婦人教令，不出于閨門，晝不遊庭，夜行以火。
X56n0949_p0891c12║則婦人之像，與神竝坐視事，非牝雞司晨乎？此又傷
X56n0949_p0891c13║教害義之甚，不可為訓。以是觀之，婦人之像，又不宜
X56n0949_p0891c14║留也明矣。吾也，釋迦之徒歟？吾佛有制伽藍之地，則
X56n0949_p0891c15║立其廟而日祀之，曰護伽藍神。若然，則易土地之名
X56n0949_p0891c16║為護伽藍神者，不亦宜乎？嘻！吾學佛以修心，學儒以
X56n0949_p0891c17║治身，豈敢遵非禮，用訛名邪？神如有靈，其知我也必
X56n0949_p0891c18║矣。撤像踰月，門人見曰：某也雖奉命而毀之，竊憂其
X56n0949_p0891c19║能為禍害也。今踰月矣，而無能為子之明也。某敢復
X56n0949_p0891c20║去其曰護伽藍者之像，以寬僧居如何？曰：不可也。吾
X56n0949_p0891c21║之去彼二者，黜非禮，冐名也；留此一者，遵佛制度，以
X56n0949_p0891c22║報德也。彼也萬萬能為禍害，吾亦當去之也；此也萬
X56n0949_p0891c23║萬不能為害，吾亦固留之也。且吾與爾群居于是，晏
X56n0949_p0891c24║息乎是，講道于是，立身于是，地之於吾，恩不小矣。故
X56n0949_p0892a01║留方丈之地，日崇其祀，以報德也。豈懼禍求福之謂
X56n0949_p0892a02║乎？苟佛之無制，吾亦當祀之，況有制乎？吾豈以其不
X56n0949_p0892a03║能禍而欺之乎？方丈之地，豈忍奪之也？加其完葺則
X56n0949_p0892a04║可矣。噫！豈唯事鬼神如是乎？事人亦然。小子識之。門
X56n0949_p0892a05║人退而加完葺，飲食香火，日加恭敬。
X56n0949_p0892a06║中庸子自祭文（二月十七日述，十九日寂滅。）
X56n0949_p0892a07║維某年某月，謹以雲山風月為奠，祭于中庸子之靈。
X56n0949_p0892a08║惟靈汝本法界之元常兮，寶圓之妙性兮，尚無動靜
X56n0949_p0892a09║之眹兮，豈有去來之跡兮？洎乎七竅鑿而混沌死兮，
X56n0949_p0892a10║六根分而精明散兮，遂使汝見自心而與外境異兮，
X56n0949_p0892a11║執生存與死滅兩兮，擾擾乎不可止也，昏昏乎不可
X56n0949_p0892a12║照也。吾甞欲使汝復混沌（混沌之語出於莊子，但用彼語，不用彼意，言近理遠，
X56n0949_p0892a13║不可均也），歸精明兮，乃於非幻法中假作幻說。且非幻尚
X56n0949_p0892a14║無，而幻法豈有哉？汝中庸子亦以微領其旨。汝既受
X56n0949_p0892a15║乎幻生，必當受於幻死，故吾託幻軀，有幻病，口占幻
X56n0949_p0892a16║辭，使幻弟子執幻筆，成幻文，以預祭汝幻中庸子，且
X56n0949_p0892a17║欲令無窮人知諸法如幻也。夫如是，則如幻三昧在
X56n0949_p0892a18║焉。嗚呼！三昧亦如幻也。尚饗。
X56n0949_p0892a19║
X56n0949_p0892a20║閑居編第十七