X56n0949_p0894a06║
X56n0949_p0894a07║
X56n0949_p0894a08║閑居編第十九
X56n0949_p0894a09║
X56n0949_p0894a10║宋孤山沙門　智圓　著
X56n0949_p0894a11║中庸子傳上
X56n0949_p0894a12║中庸子智圓，名也，无外字也。既學西聖之教，故姓則
X56n0949_p0894a13║隨乎師也。甞砥礪言行，以庶乎中庸。慮造次顛沛忽
X56n0949_p0894a14║忘之，因以中庸自號，故人亦從而稱之。或曰：中庸之
X56n0949_p0894a15║義，其出於儒家者流。子，浮圖子也，安剽竊而稱之耶？
X56n0949_p0894a16║對曰：夫儒釋者，言異而理貫也，莫不化民，俾遷善遠
X56n0949_p0894a17║惡也。儒者，飾身之教，故謂之外典也。釋者，修心之教，
X56n0949_p0894a18║故謂之內典也。惟身與心，則內外別矣。蚩蚩生民，豈
X56n0949_p0894a19║越於身心哉？非吾二教，何以化之乎？嘻，儒乎，釋乎，其
X56n0949_p0894a20║共為表裏乎？故夷狄之邦，周孔之道不行者，亦不聞
X56n0949_p0894a21║行釋氏之道也。世有限於域內者，見世籍之不書，以
X56n0949_p0894a22║人情之不測，故厚誣於吾教，謂棄之可也。世有滯於
X56n0949_p0894a23║釋氏者，自張大於已學，往往以儒為戲。豈知夫非仲
X56n0949_p0894a24║尼之教，則國無以治，家無以寧，身無以安。國不治，家
X56n0949_p0894b01║不寧，身不安，釋氏之道何由而行哉？故吾修身以儒，
X56n0949_p0894b02║治心以釋，拳拳服膺，罔敢懈慢，猶恐不至於道也，況
X56n0949_p0894b03║棄之乎？嗚呼，好儒以惡釋，貴釋以賤儒，豈能庶中庸
X56n0949_p0894b04║乎？或者避席曰：儒之明中庸也，吾聞之於中庸篇矣。
X56n0949_p0894b05║釋之明中庸，未之聞也。子姑為我說之。中庸子曰：居，
X56n0949_p0894b06║吾語汝。釋之言中庸者，龍樹所謂中道義也。曰：其義
X56n0949_p0894b07║何邪？曰：夫諸法云云，一心所變。心無狀也，法豈有哉？
X56n0949_p0894b08║亡之彌存，性本具也。存之彌亡，體非有也。非亡非存，
X56n0949_p0894b09║中義著也。此三者，派之而不可分，混之而不可同，充
X56n0949_p0894b10║十方而非廣，亘三世而非深，渾渾爾，灝灝爾。眾生者，
X56n0949_p0894b11║迷斯者也。諸佛者，悟斯者也。噫，能仁千萬言，說豈逾
X56n0949_p0894b12║此旨乎？去聖遠，微言絕，學之者攀枝捨其根，挹流忘
X56n0949_p0894b13║其源，於是乎或蕩於空，或膠於有。蕩於空者，謂泯然
X56n0949_p0894b14║其無得，寂然其無眹，誰為凡乎？誰為聖乎？及其失也，
X56n0949_p0894b15║迷因果，混善惡，棄戒律，背禮義。膠於有者，硜然執有
X56n0949_p0894b16║脩，彰然著有法，凡豈即聖乎？自豈即他乎？及其失也，
X56n0949_p0894b17║固物我而不可移，泥怨親而不可解，拘縛於近教，殺
X56n0949_p0894b18║喪於遠理。曰：蕩空膠有孰良？曰：蕩空也過，膠有也不
X56n0949_p0894b19║及。然則空愈與？曰：過猶不及也，唯中道為良。敢問中
X56n0949_p0894b20║道。曰：適言其有也，泯乎無得，誰云有乎？適言其無也，
X56n0949_p0894b21║煥乎有象，誰云無乎？由是有不離無，其得也，怨親等
X56n0949_p0894b22║焉，物我齊焉，近教通焉，遠理至焉。無不離有，其得也，
X56n0949_p0894b23║因果明焉，善惡分焉，戒律用焉，禮義脩焉。大矣哉，中
X56n0949_p0894b24║道也。妙萬法之名乎？稱本性之謂乎？苟達之矣，空有
X56n0949_p0894c01║其無著於中，豈有著乎？嗚呼，世之大病者，豈越乎執
X56n0949_p0894c02║儒釋以相誣，限有無以相非？故吾以中庸自號以自
X56n0949_p0894c03║正，俾無咎也。或者曰：唯唯，庶斯達矣。再拜而出。
X56n0949_p0894c04║中庸子傳中
X56n0949_p0894c05║初，中庸子之生也，始言則知孝悌，父母頗異之，而不
X56n0949_p0894c06║羣於庸竪戲。甞以草木濡水，畵石以習文字，採花布
X56n0949_p0894c07║以為徒，自為講訓之狀，唯言孝父母、睦兄弟而已。酷
X56n0949_p0894c08║有邁俗志，父母不能違，因捨為佛徒。年八歲，遂登具
X56n0949_p0894c09║於錢唐龍興寺，今大中祥符寺也。十五，微知騷雅，好
X56n0949_p0894c10║為唐律詩。二十一，將從師受周孔書，宗其道學，為文
X56n0949_p0894c11║以訓世。會寢疾，因自訟曰：汝浮圖子，髮既祝矣，形且
X56n0949_p0894c12║毀矣，而不習釋氏，志慕儒學，忘本背義，又豈稱周孔
X56n0949_p0894c13║之旨乎？汝姑習釋，後學儒為副，汝其圖之。時源清法
X56n0949_p0894c14║師傳智者三觀之法于奉先，予負笈而造焉，在青矜
X56n0949_p0894c15║之列者凡三年。會師亡，既而離群索居，衣或殫，粮或
X56n0949_p0894c16║罄，因之以疾病，而孳孳然研考經論，探索義觀，得之
X56n0949_p0894c17║於心，而不尚夸耀。人或謂之愚且訥，予聞之曰：學道
X56n0949_p0894c18║貴達，本息心也。若炫其能，矜其解，欲他之買者，吾不
X56n0949_p0894c19║如行商坐賈也。甞歎天台宗教，自荊溪師沒，其微言
X56n0949_p0894c20║奧旨墜地而不振者多矣，雖行而說者違道背義亦
X56n0949_p0894c21║眾矣。於是留意於筆削，且有扶持之志，凡形百餘萬
X56n0949_p0894c22║言，以廣其道。或謂曰：荊溪既沒，解不在子乎？唯名之
X56n0949_p0894c23║與行，比荊溪猶塗漢之相遠耶？予應曰：解即未也，名
X56n0949_p0894c24║之與行，然哉然哉！予著述，人或非之，門人以告予。予
X56n0949_p0895a01║曰：文中子有言：智者非之，吾當飾辭往謝；愚者非之，
X56n0949_p0895a02║吾將奈何？且吾將扶聖道以潛潤於人也，苟吾言之
X56n0949_p0895a03║是，後世必有如吾者好之；如其非也，灰滅不旋踵矣。
X56n0949_p0895a04║噫！吾之道豈止與狺狺者爭勝哉！無賴輩或背毀予，
X56n0949_p0895a05║既而革面而來，予待之盡禮。人問其故，答曰：賓象天，
X56n0949_p0895a06║主象地，待不以禮，是違天也，違天不祥。且彼謗我也，
X56n0949_p0895a07║果實乎？果虗乎？果實也，吾將改之，彼廼訓我也，是吾
X56n0949_p0895a08║師也，何怒之有？果虗也，吾可笑以為樂，又何怨之？況
X56n0949_p0895a09║毀讚之言如谷響邪！
X56n0949_p0895a10║中庸子傳下
X56n0949_p0895a11║中庸：子生十三年，夢隨佛入于海。夏滿行矣，從至曠
X56n0949_p0895a12║野，有物似世畵鬼神者，佛垂訓久之。年三十，尋涅槃
X56n0949_p0895a13║經，果有降曠野鬼神之事。及撰涅槃記夢二沙門，曰
X56n0949_p0895a14║龍樹、觀音，與之語且久，予因著記夢一篇。或謂予曰：
X56n0949_p0895a15║夢者，游魂偶然，豈實乎？安用記之？其為人妖也。子曰：
X56n0949_p0895a16║嘻，萬法一空，皆如夢也。百年，大夢也；一夕，小夢也。苟
X56n0949_p0895a17║大夢之可記，小夢于何不可記乎？苟知小夢之虗也，
X56n0949_p0895a18║胡不達大夢之虗邪？吾之記夢，其有意焉。罪我者，其
X56n0949_p0895a19║記夢乎？知我者，其記夢乎？予之訓後學也，雖屢見違，
X56n0949_p0895a20║後又訓之。其或去者，無一言以留之，曰：來而不距，往
X56n0949_p0895a21║而不追，古之道也。或觸事擊發，不能容忍，俄而悔之。
X56n0949_p0895a22║不好相形，不好問命，不好擇日，於是撰福善禍淫論、
X56n0949_p0895a23║擇日說，以矯時俗。未甞登有位者之門，曰：澹臺滅明，
X56n0949_p0895a24║非公事未甞至於偃之室，矧吾方外之人乎？求知於
X56n0949_p0895b01║有位者，士人之事耳。吾削染矣，敢亂四民之業哉？吾
X56n0949_p0895b02║非慠也。予多抱疾，甞自稱病夫，著病夫傳，雖羸耗癯
X56n0949_p0895b03║瘠而不倦。講道以誨人，三藏典誥洎周、孔、荀、孟、楊雄、
X56n0949_p0895b04║王通之書，往往行披坐擁。撰自箴、七箴，勒石於座石
X56n0949_p0895b05║以自誡。居于孤山之陽，草屋竹床，怡然自得。且曰：與
X56n0949_p0895b06║其奢也，寧儉。吾從事於斯矣。矛甞謂門人曰：吾沒後，
X56n0949_p0895b07║無厚葬以罪我，無擇地建塔以誣我，無謁有位求銘
X56n0949_p0895b08║記以虗美我。汝宜以陶器二，合而瘞之，立石標前，志
X56n0949_p0895b09║其年月名字而已。予聞人之有善，未及稱之，若病之
X56n0949_p0895b10║未瘳；見人之不善，未及諫之，亦若病之未瘳。客有談
X56n0949_p0895b11║不合理者，則默而不答。陽秋四十有一。論曰：中庸之
X56n0949_p0895b12║德，人鮮久矣。而能以中庸自號，履而行之者，難矣哉！
X56n0949_p0895b13║世或之詐，吾取詐焉。
X56n0949_p0895b14║
X56n0949_p0895b15║閑居編第十九