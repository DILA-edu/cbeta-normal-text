X56n0949_p0895b16║
X56n0949_p0895b17║
X56n0949_p0895b18║閑居編第二十
X56n0949_p0895b19║
X56n0949_p0895b20║宋孤山沙門　智圓　著
X56n0949_p0895b21║勉學上（并序）
X56n0949_p0895b22║中人之性，知務學而或墮於學，乃作勉學。
X56n0949_p0895b23║嗚呼！學不可須臾怠，道不可須臾離。道由學而明，學
X56n0949_p0895b24║可怠乎聖賢之域；由道而至，道可離乎肆凡民之學
X56n0949_p0895c01║不怠，可以至於賢；賢人之學不怠，可以至於聖。冉求
X56n0949_p0895c02║之學可以至於顏淵，而不逮具體者，中心怠耳。故曰：
X56n0949_p0895c03║非不說子之道，力不足也。子曰：患力不足者中道廢。
X56n0949_p0895c04║今汝畫顏淵之學可以至於夫子，而不齊於聖師者，
X56n0949_p0895c05║短命死耳。如不死，安知其不如仲尼哉？以其學之不
X56n0949_p0895c06║怠也。故曰：有顏氏子好學，不幸短命死矣，今也則亡。
X56n0949_p0895c07║或問：聖人學邪？曰：是何言歟！是何言歟！凡民與賢猶
X56n0949_p0895c08║知學，豈聖人怠於學邪？夫天之剛也，而能學柔於地，
X56n0949_p0895c09║故不干四時焉；地之柔也，而能學剛於天，故能出金
X56n0949_p0895c10║石焉。陽之發生也，而亦學肅殺於陰，故靡草死焉；陰
X56n0949_p0895c11║之肅殺也，而亦學發生於陽，故薺麥生焉。夫為天乎
X56n0949_p0895c12║地乎，陽乎陰乎，交相學而不怠，所以成萬物。天不學
X56n0949_p0895c13║柔則無以覆，地不學剛則無以載，陽不學陰則無以
X56n0949_p0895c14║啟，陰不學陽則無以閉。聖人無它也，則天地陰陽而
X56n0949_p0895c15║行者。四者學不怠，聖人惡乎怠？或者避席曰：予之孤
X56n0949_p0895c16║陋也，幸子發其蒙，願聞聖人之學。中庸：子曰：復坐，吾
X56n0949_p0895c17║語汝。書不云乎：惟狂克念作聖，惟聖罔念作狂。是故
X56n0949_p0895c18║聖人造次顛沛，未甞不念正道而學之也。夫子，大聖
X56n0949_p0895c19║人也，拔乎其萃，出乎其類，自生民以來，未有如夫子
X56n0949_p0895c20║者。入太廟，每事問，則是學於廟人也；三人行，擇其善
X56n0949_p0895c21║者而從之，則是學於偕行也；入周，則問禮於老子，則
X56n0949_p0895c22║是學於柱史也。豈仲尼之聖，不若廟人、行人、柱史邪？
X56n0949_p0895c23║蓋聖人懼夫不念正道而學之，則至於狂也矣。故曰：
X56n0949_p0895c24║必有如丘之忠信焉，不如丘之好學也。曰：聖人生而
X56n0949_p0896a01║知之，何必學為？曰：知而學，聖人也；學而知，常人也。雖
X56n0949_p0896a02║聖人常人，莫有不由於學焉。孔子曰：君子不可不學。
X56n0949_p0896a03║子路曰：南山有竹，不柔自直，斬而用之，達乎犀革。以
X56n0949_p0896a04║此言之，何學之有？孔子曰：括而羽之，鏃而礪之，其入
X56n0949_p0896a05║之不亦深乎？子路再拜曰：敬受教矣。噫，聖人之學，無
X56n0949_p0896a06║乃括羽鏃礪使深入乎？豈生而知之者，亢然不學邪？
X56n0949_p0896a07║勉學下
X56n0949_p0896a08║夫聖且賢，必務於學。聖賢以下，安有不學而成人哉？
X56n0949_p0896a09║學猶飲食衣服也。人有聖乎？賢乎？眾庶乎？雖三者異，
X56n0949_p0896a10║而飢索食，渴索飲，寒索衣，則不異矣。學也，豈得異乎？
X56n0949_p0896a11║惟禽獸土木不必學也。嗚呼，愚夫嗜飲食而不怠，冐
X56n0949_p0896a12║貸利而不休，及就于學，朝學而夕怠者有矣。夫有春
X56n0949_p0896a13║學而冬怠者有矣。夫苟如嗜飲食、冐貨利之不知怠
X56n0949_p0896a14║者，何患於不為博聞乎？不為君子乎？曰：世有至愚者，
X56n0949_p0896a15║不辨菽麥之異，不知寒暑之變，豈令學邪？豈可教邪？
X56n0949_p0896a16║曰：至愚由不教也，由不學也。苟師教之不倦，彼心之
X56n0949_p0896a17║不怠者，聖域可躋而陞乎？何憂菽麥之不辨乎？且愚
X56n0949_p0896a18║者渴而知飲，飢而知食，寒而知衣，既知斯三者，則與
X56n0949_p0896a19║草木殊矣。惡乎不可學也？不可教也？人之至愚，豈不
X56n0949_p0896a20║能日記一言邪？積日至月，則記三十言矣；積月至年，
X56n0949_p0896a21║則記三百六十言矣。積之數年而不怠者，亦幾於博
X56n0949_p0896a22║聞乎？又日取一小善而學行之，積日至月，則身有三
X56n0949_p0896a23║十善矣；積月至年，則身有三百六十善矣。積之數年
X56n0949_p0896a24║而不怠者，不亦幾於君子乎？為愚為小人而不變者，
X56n0949_p0896b01║由不學耳。中庸：子喟然歎曰：吾甞見恥智之不逮、才
X56n0949_p0896b02║之不敏而輟於學者，未見恥飲食不如它人之多而
X56n0949_p0896b03║輟飲食者。輟飲食則殞其命，何必恥於不多邪？輟學
X56n0949_p0896b04║問則同夫禽獸土木，何必恥才智之不如它人邪？苟
X56n0949_p0896b05║恥才智不如則不學，則亦應恥飲食不如它人則廢
X56n0949_p0896b06║飲食。以是觀之，豈不大誤乎？吾亦至愚也，每揣才與
X56n0949_p0896b07║智不逮它人者遠矣，由知飲食之不可輟而不敢怠
X56n0949_p0896b08║於學也。行年四十有四矣，雖病且困而手未甞釋卷，
X56n0949_p0896b09║所以懼同於土木禽獸耳，非敢求臻聖域也，亦非求
X56n0949_p0896b10║乎聞達也。雖或傍佯戶庭，夷猶原野，以暫頤養，目觀
X56n0949_p0896b11║心思，亦未甞敢廢於學也。由是登山則思學其高，臨
X56n0949_p0896b12║水則思學其清，坐石則思學其堅，看松則思學其貞，
X56n0949_p0896b13║對月則思學其明。萬境森列，各有所長，吾悉得師而
X56n0949_p0896b14║學之。萬境無言而尚可學，人之能言，雖萬惡必有一
X56n0949_p0896b15║善也。師一善以學之，其誰曰不然乎？中庸子曰：世有
X56n0949_p0896b16║求之而或不得者也，世有求之而必得者也。求之而
X56n0949_p0896b17║或不得者，利也；求之而必得者，道也。小人之於利也，
X56n0949_p0896b18║雖或萬求而萬不得，而求之彌勇。君子之於道也，求
X56n0949_p0896b19║之必得，而望塗懷怯，自念力不足者，此求利小人之
X56n0949_p0896b20║罪耳。仲尼曰：仁遠乎哉？我欲仁，斯仁至矣。言求之而
X56n0949_p0896b21║必得也。
X56n0949_p0896b22║
X56n0949_p0896b23║閑居編第二十