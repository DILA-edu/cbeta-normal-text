X56n0949_p0896c01║
X56n0949_p0896c02║
X56n0949_p0896c03║閑居編第二十一
X56n0949_p0896c04║
X56n0949_p0896c05║宋孤山沙門　智圓　著
X56n0949_p0896c06║與駱偃節判書
X56n0949_p0896c07║十月二十一日，沙門釋某謹齊沐致書于某官吾丈
X56n0949_p0896c08║（左右）曰：浮屠之法非古也，其來於東漢乎？其為體也
X56n0949_p0896c09║清靜，其為用也仁恕。繇是十九流而三二教，為利於
X56n0949_p0896c10║上下，救弊於儒道，其亦至矣。請揚搉而陳之。夫秦火
X56n0949_p0896c11║六經，漢興雜覇，民澆俗漓，爭奪方熾，禮讓䆮微，則仲
X56n0949_p0896c12║尼之仁誼，伯陽之道德，或幾乎息矣。賴我浮屠之為
X56n0949_p0896c13║訓也，既以三世報應制其事，復明一心空寂窮其理。
X56n0949_p0896c14║民有聞報應之說者，雖貪賤嗇吝之，夫亦庶乎振之
X56n0949_p0896c15║周急矣。民有聞空寂之說者，雖矜功用壯之，夫亦庶
X56n0949_p0896c16║乎守雌保弱矣。能周振則博濟之道行也，守雌弱則
X56n0949_p0896c17║朴素之風振也。博濟行則禮讓著，朴素振則刑罰措。
X56n0949_p0896c18║以斯而利於民，則仲尼、伯陽之道不遠復矣。故曰：為
X56n0949_p0896c19║利於上下，救弊於儒道焉。洎乎時君好之失其指，方
X56n0949_p0896c20║袍事之非其人。失其指則節制不行，非其人則寂淡
X56n0949_p0896c21║不守。廼以雕峻輪奐而奢夸，廼以輕肥溫飽而煒燁。
X56n0949_p0896c22║徒以多為貴，則壞其道者眾矣。言以怪為美，則惑其
X56n0949_p0896c23║聽者庶矣。遞相㳂襲，䆮以成俗，使夫清靜仁恕之風，
X56n0949_p0896c24║無乃蕩盡矣。於是蠶食蠹耗之謗，自茲而生也。斯乃
X56n0949_p0897a01║好之者、事之者之失爾，非教之罪也。而往世君民者，
X56n0949_p0897a02║不察其所由，視其徒之不肖，而遷怒於善人教法者
X56n0949_p0897a03║有焉。往往造毀佛之律，行挾釋之誅，亦何異乎以丹
X56n0949_p0897a04║朱而罪堯，因商均而過舜，服藥失度而歸咎於神農，
X56n0949_p0897a05║縱火致焚而反怨於燧人邪？悲夫！某不侫，學浮屠道
X56n0949_p0897a06║有年矣。既麤領其指，而頗有扶持心，非敢私於己焉，
X56n0949_p0897a07║而實欲公於萬世，以救其弊也。由是深存遠慮，以失
X56n0949_p0897a08║其謀。伏覩釋氏書中，有經號四十二章者，即漢世騰、
X56n0949_p0897a09║蘭二公肇開化源，首譯斯文，以訓華俗。其辭簡，其理
X56n0949_p0897a10║明，遂得敘其由而訓其義，詒厥後世，俾無偏信過毀
X56n0949_p0897a11║之失，如其前代者焉。其言果是也，則吾道何患於喪
X56n0949_p0897a12║乎？果非也，雖無益於教，然其用心亦已至矣。無何，有
X56n0949_p0897a13║好事者以其文將圖剞劂，欲布行於海內焉。且古之
X56n0949_p0897a14║緇其服、釋其姓者，凡有立言垂範，靡不藉儒家者流
X56n0949_p0897a15║以潤色之、啟廸之。有若僧肇之撰四論，因劉遺民品
X56n0949_p0897a16║藻而後傳；慧皎之傳高僧，由王曼頴貽書而後行；宗
X56n0949_p0897a17║密作禪詮，假裴休以序之；湛然、宗智者，託梁肅以銘
X56n0949_p0897a18║之。彼四上人者，得非故求證於異宗，欲取信於萬世
X56n0949_p0897a19║者歟？某才不逮於往賢遠矣，而其留意奉道，敢不同
X56n0949_p0897a20║邪？由是斐然狂簡之作，輒中心再思，而欲得其長於
X56n0949_p0897a21║儒林、老於文學者為一後序，以辨明之，期示信于後
X56n0949_p0897a22║世，豈不美乎？竊惟吾丈識邁先哲，名揚當世。自五代
X56n0949_p0897a23║以來，文道駮雜，儒術陵夷，而於先朝牽復淳古，擯黜
X56n0949_p0897a24║浮華，搴旗乎異端，鼓行乎百氏者，惟吾丈與叔微爾。
X56n0949_p0897b01║是故盧、駱之名，于今藉藉於眾口矣。矧以博聞洽覽，
X56n0949_p0897b02║開談則四坐傾聽；華藻飛動，落筆則群賢服膺。皇王
X56n0949_p0897b03║帝覇之道，釋、李、孔、墨之學，悉包并於心胸間矣。鄉所
X56n0949_p0897b04║謂長儒林、老文學者，非吾丈而誰歟？果能不以某之
X56n0949_p0897b05║無似，以激揚為意，揮毫伸紙，繫而敘之，俾夫能仁之
X56n0949_p0897b06║道久而益昌者，不亦宜乎？且無令遺民、曼頴、裴、梁之
X56n0949_p0897b07║徒獨美於前代矣。謹令學生持經本一通，并書呈獻，
X56n0949_p0897b08║幸希周覧，少留意焉。不宣。某白。
X56n0949_p0897b09║與嘉禾玄法師書
X56n0949_p0897b10║夫闡教之士，負法王之優寄，為如來之所使，必以摧
X56n0949_p0897b11║邪顯正，激濁揚清，為後學蓍龜，作生靈耳目，為其己
X56n0949_p0897b12║任也。苟弗能之，而默然自守者，則尸祿備員於佛門
X56n0949_p0897b13║矣，雖講授亦奚以為？或謂諍論紛紜，無益自行。愚謂
X56n0949_p0897b14║之不然也。夫因筌然後得魚，體教然後修行，名教未
X56n0949_p0897b15║正，行如之何？故不得不諍也。故君子無所諍也，必也
X56n0949_p0897b16║射乎！其或未曉言教之是非，而言急於修證者，其猶
X56n0949_p0897b17║見彈而求諸鴞炙，太早計也。豈若極深研機，為己為
X56n0949_p0897b18║人，俾如說如行，為益廣耶？故仲尼為政，必也正名；涅
X56n0949_p0897b19║槃遺誡，急在糾過。有四明知禮法師者，先達之高者
X56n0949_p0897b20║也，甞為天台別理，立隨緣之名，而鯨吞起信之義焉。
X56n0949_p0897b21║有永嘉繼齊上人者，後進尤者也，謂禮為濫說耳。繇
X56n0949_p0897b22║是並形章藻，二說偕行，如矢石焉。杭諸宗匠，莫有評
X56n0949_p0897b23║者，翾爾學徒，甚以為惑，矧茲爭論，是佛境界。惟法師
X56n0949_p0897b24║業天台之道，窮理盡性，傳起信之義，微顯闡幽，庶幾
X56n0949_p0897c01║乎用為法之心，詳其得失，揮彌天之筆，定彼是非，俾
X56n0949_p0897c02║無窮之機，識正真之路，是所願焉。夫如是，則豈忝法
X56n0949_p0897c03║王之優寄，亦如來之所使哉？謹以二公之文咨呈，金
X56n0949_p0897c04║風正高，道體安否？秋八月望日書。
X56n0949_p0897c05║錢唐慈光院備法師行狀
X56n0949_p0897c06║法師諱文備，字昭本，姓鄭氏，福州候官縣人也。幼事
X56n0949_p0897c07║師于太平寺，敏達之性，有異常童。誦法華、維摩、圓覺、
X56n0949_p0897c08║十六觀、小般若等經，靡不精練。後唐清泰三年，受尸
X56n0949_p0897c09║羅於本寺，堅持淨檢，苦志為學。該綜經律，雅好文儒，
X56n0949_p0897c10║五經諸子，常所博覧。晉天福間，卷衣入漸，初泊會稽，
X56n0949_p0897c11║從柔法師傳百法論，尋講貫焉。歷數稔，復度江，詣錢
X56n0949_p0897c12║唐龍興寺，訪于先達，考論大義，以求溫習。故於名數
X56n0949_p0897c13║一支，尤造淵極。學徒自遠方來者，罔弗從其求益矣。
X56n0949_p0897c14║後聞天台三觀之學，可以指南羣惑，研幾心性，欽尚
X56n0949_p0897c15║匪懈，誓欲傳通。時值志因法師傳道於慈光院，遂及
X56n0949_p0897c16║其門，即周廣順元年也。既而遊刃融宗，攻堅至理，孜
X56n0949_p0897c17║孜然，翼翼然，不舍晝夜，其躭玩也如此。至是法華、止
X56n0949_p0897c18║觀、淨名、金光明等，凡曰一家之教，悉搜抉祕要，洞曉
X56n0949_p0897c19║指歸，慧解燦然，難乎倫等。時因有上首弟子晤恩師
X56n0949_p0897c20║者（大宋高僧傳義解科中有傳），高節不羣，清風肅物，每與法師覆
X56n0949_p0897c21║述心觀，而神領意得，不俟終日，由是以為得意之交。
X56n0949_p0897c22║謂人曰：備雖後進，與吾並驅於義解之途，諒無先後
X56n0949_p0897c23║矣。因師既沒，遂北面事於恩學，無常師也。法師氣度
X56n0949_p0897c24║沈靜，終日如愚。洎乎後學詢疑，同儔難問，擊蒙辨惑，
X56n0949_p0898a01║旨逮辭文。人或問曰：斷佛種人，乃祖斯戒，識見若此，
X56n0949_p0898a02║盍誨人於一方乎？答曰：師匠且眾，講授頗多，祖宗之
X56n0949_p0898a03║風，未墜地也。抗跡閑居，從吾所好，即韞其深解，隱其
X56n0949_p0898a04║多能。三十餘年，坐忘一室，陶神妙觀，繼想淨方，疎遠
X56n0949_p0898a05║眾流，介然自得。故時罕知其解行矣，唯懷道者默而
X56n0949_p0898a06║識之。古人云：實行潛光，高而不名。有是哉！雍熙二年
X56n0949_p0898a07║秋，染微疾，忽於一日凭几圖出圓相，至于三瞻。病者
X56n0949_p0898a08║勸其調養，輒止之。或有送食，問以西方信，乃書偈答
X56n0949_p0898a09║云：噫彼浮世人，問我西方信。其信早縱橫，群迷自不
X56n0949_p0898a10║認。一水百千波，波波皆佛印。舉動真彌陀，誨爾常精
X56n0949_p0898a11║進。越十月十八日，厥疾漸加，侍者慶堯泣請曰：師修
X56n0949_p0898a12║安養業有年數矣，今也報齡將謝，何休徵乎？曰：吾先
X56n0949_p0898a13║圖出圓相，乃是所見淨土之事。吾欲無言，今由汝問
X56n0949_p0898a14║也。言訖，奄然累足而逝。往生之驗，於斯見矣。享年六
X56n0949_p0898a15║十，僧臘四十九。法師平時味道躭學，不以衣食繫念。
X56n0949_p0898a16║於禪觀誦經之外，手寫南北宗章疏凡萬餘紙。辭藻
X56n0949_p0898a17║既富，頗有著述。甞撰別遺骸文，故在街僧錄通慧大
X56n0949_p0898a18║師贊。寧在杭修僧史之日，深貴其文。又撰四十八願
X56n0949_p0898a19║頌一卷、九品圖一卷、十六觀經科一卷、圓覺經科二
X56n0949_p0898a20║卷、禪源科一卷、念佛救苦喻一篇、四悉檀喻一篇、四
X56n0949_p0898a21║不生喻一篇、文集一卷、詩集一卷。詩什中有對雪感
X56n0949_p0898a22║事經、曹娥廟二篇，最為詩人所許。嘉禾沙門洪敏撰
X56n0949_p0898a23║真讚焉。某非能文者，忝為法師之猶子，故得詢其既
X56n0949_p0898a24║往，直紀事跡，以備僧史云爾。景德四年閏五月六日
X56n0949_p0898b01║狀。
X56n0949_p0898b02║
X56n0949_p0898b03║閑居編第二十一