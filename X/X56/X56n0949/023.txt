X56n0949_p0899c01║閑居編第二十三
X56n0949_p0899c02║宋孤山沙門　智圓　著
X56n0949_p0899c03║謝府主王給事見訪書
X56n0949_p0899c04║二月初三日，沙門釋某，謹齋沐熏毫，滌硯栽書，獻于
X56n0949_p0899c05║知府給事（執事）。某空門之末陋也，毀形守節，所以克
X56n0949_p0899c06║其己焉；懲忿窒欲，所以澹其慮焉。雖或有用於道，其
X56n0949_p0899c07║實無用於世，遂得遁身巖石之下，不與世接者久矣。
X56n0949_p0899c08║加以幽憂之疾，臞脙困躓，坐則隱几，行則倚杖，亟身
X56n0949_p0899c09║同槁木，而心有所知，尚能樂一人之淳化，戴二天之
X56n0949_p0899c10║善政，講習佛書，涵泳化源，而每忘體中之所苦也。若
X56n0949_p0899c11║乃利見乎君子，側聽於清言，則已在思慮之外矣。何
X56n0949_p0899c12║哉？既不能登有位之門，胡以利見於君子邪？既不能
X56n0949_p0899c13║利見於君子，又何以側聞清言邪？去年秋九月，忽有
X56n0949_p0899c14║人至衡茆，傳執事之命，俾同泛方舟，啜茶話道。某于
X56n0949_p0899c15║時寢疾在牀，且驚且喜，喜之無似也。執事胡以知其
X56n0949_p0899c16║名哉，而至於見召乎？是時雖不及趨陪台席，而荷戴
X56n0949_p0899c17║之心，已不知其所裁矣。洎今春，所患增劇，忽忽在牀，
X56n0949_p0899c18║俄聞侍疾者云：執事抂金鏕於前，諸官迃玉趾於後。
X56n0949_p0899c19║少選，果惠然衡泌，俯近病榻，由埀顧問，而忽利見於
X56n0949_p0899c20║君子，側聽於清言。嚮所謂在思慮之外者，而併獲之，
X56n0949_p0899c21║何草茆巖穴之間，有如是之遇也。幸甚，幸甚。越二月
X56n0949_p0899c22║二日，又軫鈞慈惠，以紫桂散俾之服食，而珍荷之心，
X56n0949_p0899c23║復加於前矣。竊念昔東晉有吉友法師者，有道之僧
X56n0949_p0899c24║也。王丞相導每訪之，則解帶而臥。及尚書令卞壼至，
X56n0949_p0900a01║則斂容端坐。或問其故，對曰：王公以風道期人，卞令
X56n0949_p0900a02║以軌儀檢物，故其然耳。且執事韞皐、夔之業，屈龔、黃
X56n0949_p0900a03║之任，端雅乃重瞳所注，風流乃四海具瞻，則賢於王
X56n0949_p0900a04║導遠矣。而某，林下一病夫也。故非有道之人，而能慰
X56n0949_p0900a05║其羸病，不以禮容見責者，何哉？將非執事懷見瞽者
X56n0949_p0900a06║必作，暍者必扇之仁，加哀恤惻隱之心，至於是爾。不
X56n0949_p0900a07║然，則大君子勞謙接下，以為立身安民之大柄乎？某
X56n0949_p0900a08║始則中心以為感，次則中心以為賀。非自賀也，其逢
X56n0949_p0900a09║知已也。亦非賀執事之能懷仁也，蓋賀吾君得其良
X56n0949_p0900a10║弼，黔黎得其良牧耳。何邪？執事必推此仁愛勞謙之
X56n0949_p0900a11║心，及於千里，則千里之民，被陽春之和，而感樂其業
X56n0949_p0900a12║矣。然後政成甘棠，入秉鈞軸，經邦論道，獻可替否。推
X56n0949_p0900a13║嚮者之仁愛勞謙之心，布于四海，則四海之民，又被
X56n0949_p0900a14║陽春之和，咸樂其業矣。夫如是，則致君堯、舜之上，追
X56n0949_p0900a15║還犧、農之風，如轉掌耳。以是推之，有以見執事之用
X56n0949_p0900a16║心，豈祇在林間一病夫邪？某雖輾轉席褥，而稟性拙
X56n0949_p0900a17║直，既心有所知，尚異木石。於是扶羸隱机，口占其辭，
X56n0949_p0900a18║使門弟子輩執筆為書，以如何哉？是乎非乎？恕之罪
X56n0949_p0900a19║之，唯執事命。謹差學徒賷書獻于棨戟之下，伏望鈞
X56n0949_p0900a20║台視事之餘，少賜光覽。某不任戴恩兢惕之至。不宣。
X56n0949_p0900a21║某再拜。
X56n0949_p0900a22║湖州德清覺華淨土懺院記
X56n0949_p0900a23║吳興郡之屬縣曰德清，縣之別墅曰新塘，墅有仁祠
X56n0949_p0900a24║焉。號覺華者，實天民祈福之地，乃釋子棲真之所。先
X56n0949_p0900b01║是寺僧智隆，導信士孫希岳，募眾造聖像三焉：曰無
X56n0949_p0900b02║量壽，曰觀世音，曰大勢至。厥後孫氏兄弟曰仁晏，曰
X56n0949_p0900b03║仁晟，曰利言者，搆廈三十餘楹，以處其像焉。復請僧
X56n0949_p0900b04║之廉謹者智隆以尸之。於是香火日修，承事日嚴，而
X56n0949_p0900b05║信佛之徒，有所依歸，乃署之曰淨土懺堂焉。客有至
X56n0949_p0900b06║自霅溪者，以其事告於吾，亟以記為請。因為述之曰：
X56n0949_p0900b07║仲尼曰：吾未見能見其過而內自訟者也。噫！能自訟
X56n0949_p0900b08║而改過，庶乎為善人君子者，難矣哉！不然，何聖師感
X56n0949_p0900b09║歎激勵如是之甚也？且吾釋氏之勉懺悔者，其實自
X56n0949_p0900b10║訟之深者，改過之大者。何哉？夫能仁闡一乘寂滅之
X56n0949_p0900b11║理，張三世報應之事，俾乎達其理者則反其妄，信其
X56n0949_p0900b12║事者則遷其善。蚩蚩元元，既不能寡其過，於是乎使
X56n0949_p0900b13║觀其心而知罪無相，不曰自訟之深者邪？對其像而
X56n0949_p0900b14║誓不造新，不曰改過之大者邪？然後指淨土以高會，
X56n0949_p0900b15║顧娑婆猶逆旅，使一人能行是道，以訓於家，家導鄉，
X56n0949_p0900b16║鄉以達於邦，以至於無窮，吾知天下之人，涵道泳德，
X56n0949_p0900b17║唯日不足，尚可以融神實相，高步無何，而極佛境界，
X56n0949_p0900b18║豈止為善人君子而已哉？夫如是，則又何患乎忠孝
X56n0949_p0900b19║不修，而禮讓不著歟？以此觀之，非仲尼之教與能仁
X56n0949_p0900b20║之教共為表裏，以訓於民邪？其有忘本執末，以相毗
X56n0949_p0900b21║睚者，豈不大誤乎？今斯數善人，立是像，建是院，蓋有
X56n0949_p0900b22║意乎竢來者以懺悔焉。故吾訂懺悔之道，為之作記，
X56n0949_p0900b23║以塞其請。則一沙門，眾信士，運懷之大，為利之廣，其
X56n0949_p0900b24║可也。若乃紀錄財用，奢夸輪奐，則吾不佞，辭質少文，
X56n0949_p0900c01║不能為也，當從能者請為之。時皇宋天禧三年己未
X56n0949_p0900c02║九月十四記。
X56n0949_p0900c03║
X56n0949_p0900c04║閑居編第二十三