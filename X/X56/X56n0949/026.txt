X56n0949_p0903c01║
X56n0949_p0903c02║
X56n0949_p0903c03║閑居編第二十六
X56n0949_p0903c04║
X56n0949_p0903c05║宋孤山沙門　智圓　著
X56n0949_p0903c06║錄兼明書誤
X56n0949_p0903c07║予讀丘光庭兼明書，見其誤者四焉，因錄之。其一，春
X56n0949_p0903c08║秋隱四年，衛州吁弒其君完，即桓公也。丘謂完當作
X56n0949_p0903c09║貌，誤為完也。夫名以召質，終將諱之，故既葬而為謚。
X56n0949_p0903c10║若衛侯名完，豈得謚之桓乎？予曰：光庭非也。禮不諱
X56n0949_p0903c11║嫌名，說者云為其難避耶？名舜、禹之禹，則不避其風
X56n0949_p0903c12║雨之雨；名孔丘之丘，則不避其烏區之區。完與桓，嫌
X56n0949_p0903c13║名耳。是知衛侯名完，不諱桓字，謚之何咎？嫌名之諱，
X56n0949_p0903c14║蓋近世曲為節制也。唐延和初，賈曾父名忠，而曾除
X56n0949_p0903c15║中書舍人，議者謂音同字別，於禮無嫌。光庭謂名完
X56n0949_p0903c16║不得謚桓，而云春秋字誤者，謬矣。其二，尚書武成曰：
X56n0949_p0903c17║前徒倒戈，攻于後以北，血流漂杵。孔安國曰：血流舂
X56n0949_p0903c18║杵，甚言之也。丘謂血流漂杵，不近人情，今以杵當為
X56n0949_p0903c19║扞，字之誤也。漢書血流漂櫓，櫓即扞也，俗呼傍牌，此
X56n0949_p0903c20║物體輕或漂也。予曰：安國云甚言之，得其旨矣。又書
X56n0949_p0903c21║云：洪水滔天，天其可沒耶？亦甚言之耳，劉勰所謂夸
X56n0949_p0903c22║飾也。若杵重而漂，不近人情，則天高而沒，其過益大。
X56n0949_p0903c23║若然者，滔天之說，何字誤耶？孟子曰：以至仁伐不仁，
X56n0949_p0903c24║而何其血之流杵也。孟子去夫子尚近，書應未誤，故
X56n0949_p0904a01║譏古書言事或過趙歧，引詩嵩高極天以類之，而不
X56n0949_p0904a02║云杵字誤也。其三，論語：子曰：不有祝鮀之佞，而有宋
X56n0949_p0904a03║朝之美，難乎免於今之世矣。光庭云：此孔子歎末世
X56n0949_p0904a04║浮薄，所尚口才與貌耳。如此，則不得云而有宋朝之
X56n0949_p0904a05║美。蓋此而亦當作不，傳寫誤也。予曰：仲尼疾時好色，
X56n0949_p0904a06║乃云未見好德如好色者。此疾時好佞甚於好色，故
X56n0949_p0904a07║曰不有祝鮀之佞，而有宋朝之美，難乎免於今之世
X56n0949_p0904a08║矣。蓋言有色無佞，尚未免害，況去兩者行仁義乎？則
X56n0949_p0904a09║邦之無道，其可知也。光庭不曉，妄謂字誤。孔安國注
X56n0949_p0904a10║云：言當如祝鮀之佞，而反如宋朝之美，難乎免於今
X56n0949_p0904a11║之世害也。予以孔說為是。其四，史記宋義云：今秦攻
X56n0949_p0904a12║趙，戰勝則兵罷，我承其弊。丘謂承者奉上之義，於理
X56n0949_p0904a13║不安，當作乘陵之乘，與乘勝逐北，以剛乘柔，其意同
X56n0949_p0904a14║也。予曰：承字是也。以其罷弊在先，我承其後，斯乃以
X56n0949_p0904a15║後承前，與以下奉上義同，故作承字也。乘勝乃自乘
X56n0949_p0904a16║其勝，剛乘柔者乃上乘於下，豈與我承他弊之後義
X56n0949_p0904a17║同耶？於戲！光庭巨儒，是非或謬，後之學者，可不慎歟！
X56n0949_p0904a18║讓李習之
X56n0949_p0904a19║李習之答梁載書品藻為文之得失而言其理，往往
X56n0949_p0904a20║有是者，而辭章不能工有之矣，王氏中說、俗傳、太公
X56n0949_p0904a21║家教是也。吾謂仲淹之書，辭淳理真，不在法言下，而
X56n0949_p0904a22║俗傳、家教，雖三尺童子亦能哂其言章之鄙野矣，比
X56n0949_p0904a23║諸中說，不翅天壤之相遠也。而翱並驅於辭章不工
X56n0949_p0904a24║之塗者，無乃識鑒太昧乎？吾甞讀習之答皇甫湜書，
X56n0949_p0904b01║嫌唐書鄙淺，不足以發揚高祖、太宗列聖明德，乃云：
X56n0949_p0904b02║故欲筆削國史，成不刊之書，用仲尼襃貶之心，取天
X56n0949_p0904b03║下公是公非以為本。羣黨之所謂是者，僕未必以為
X56n0949_p0904b04║是；羣黨之所謂非者，僕未必以為非。使僕書成而傳，
X56n0949_p0904b05║則富貴而功德不著者，未必聲明於後；貧賤而道德
X56n0949_p0904b06║全者，未必不烜赫於無窮。吾甚壯其說，每恨天不與
X56n0949_p0904b07║善，不使習之滿其志，成其書，使子長、孟堅輩包羞於
X56n0949_p0904b08║前代。及觀其謂中說與家教辭同，乃疑習之苟筆削
X56n0949_p0904b09║國史，貶惡襃善，不無其謬也。嗚呼！與其中說與家教
X56n0949_p0904b10║同科，寧老子與韓非共傳也？李唐之世，翱實大儒，何
X56n0949_p0904b11║品藻之無當至是乎？既蔽往賢，又誤後學，故為文以
X56n0949_p0904b12║讓之。白圭之玷，習之有矣。陸士衡云：雖濬發於巧心，
X56n0949_p0904b13║或受嗤於拙目。信矣哉！
X56n0949_p0904b14║讀中說
X56n0949_p0904b15║文中子始獻十䇿於隋文弗聽乃歸隱河汾間耕然
X56n0949_p0904b16║后。食蠶然後衣晏如也既而嗟儒風之遺落慨王道
X56n0949_p0904b17║之頹。喪乃續六經作中說以堯舜禹湯文武周孔之
X56n0949_p0904b18║道訓哲。賢弟子凡千餘人及唐之興輔太宗以致太
X56n0949_p0904b19║寧幾於王。道者悉仲淹之門人也是知天將滅隋而
X56n0949_p0904b20║昌唐使文帝。不能用其䇿縻之以祿遂使退隱教誨
X56n0949_p0904b21║玄齡如晦徵靖。輩以為唐之賢也是知太宗所行之
X56n0949_p0904b22║道文中子之道也。嗚呼仲淹之道美矣乎而中說十
X56n0949_p0904b23║篇乃通沒後弟子薛。收等迹其事記其言大抵模範
X56n0949_p0904b24║於論語也唐賢悉謂剽。竊論語故仲淹之道中說之
X56n0949_p0904c01║辭沒然不稱唯陸龜蒙皮。日休孫郃稍道其美而尚
X56n0949_p0904c02║未能禦其侮以闡其幽也洎。聖朝孫漢公作辨文中
X56n0949_p0904c03║子一篇可謂禦其侮闡其幽也。使橫議者不能塞路
X56n0949_p0904c04║由是後學恥不讀仲淹之書恥不。知仲淹之道使百
X56n0949_p0904c05║世胥附於王通者漢公之力也吾竊。量韓柳諸賢悉
X56n0949_p0904c06║不稱文中子者，為嫉其賢而欲揚己道邪？為實不知
X56n0949_p0904c07║其道而非之乎？苟嫉而蔽之者，則諸賢未免為王通
X56n0949_p0904c08║之楊、墨也，豈不知後世有如孟軻者為通闢之乎？苟
X56n0949_p0904c09║實不知其道而非之，則漢公賢於唐賢遠矣，而漢公
X56n0949_p0904c10║猶罪薛收等才薄筆下，不能實錄善事，妄有增益，故
X56n0949_p0904c11║使其間時等論語之句讀，模仲尼之事跡。吾竊謂為
X56n0949_p0904c12║不然。厥或仲淹事跡偶同，仲尼豈令薜、收蔽而不說
X56n0949_p0904c13║乎？事有偶同，則漢公安知其妄也？豈以不同仲尼別
X56n0949_p0904c14║作詭說者則皆實乎？其有等論語之句讀者，模範其
X56n0949_p0904c15║文以明其道，亦何傷乎？論語：衛靈問陣於孔子，孔子
X56n0949_p0904c16║答以爼豆；梁惠王問利國於孟子，孟子對以仁義；宋
X56n0949_p0904c17║桓魋欲害孔子，孔子稱天生德於予，桓魋其如予何；
X56n0949_p0904c18║魯臧倉毀鬲孟子，孟子曰予之不遇魯侯，天也，臧氏
X56n0949_p0904c19║之子焉能使予不遇哉？此皆與論語辭意符同矣。嗚
X56n0949_p0904c20║呼！中說之可非，孟子亦可非也。如其不爾，薜、收之記
X56n0949_p0904c21║言亦無過也。吾讀其文，恐後人猶惑，故言以明之。
X56n0949_p0904c22║雪劉禹錫
X56n0949_p0904c23║俗傳陋室銘謂劉禹錫所作，謬矣。蓋闒茸輩狂簡，斐
X56n0949_p0904c24║然竊禹錫之盛名，以誑無識者，俾傳行耳。夫銘之作，
X56n0949_p0905a01║不稱揚先祖之美，則指事以戒過也。出此二涂，不謂
X56n0949_p0905a02║之銘矣。稱揚先祖之美者，宋鼎銘是也。指事戒過者，
X56n0949_p0905a03║周廟金人銘是也。俗傳陋室銘，進非稱先祖之美，退
X56n0949_p0905a04║非指事以戒過，而奢夸矜伐，以仙龍自比，復曰唯吾
X56n0949_p0905a05║德馨。且顏子願無伐善，聖師不敢稱仁。禹錫巨儒，心
X56n0949_p0905a06║知聖道，豈有如是狂悖之辭乎？陸機云：銘博約而溫
X56n0949_p0905a07║潤。斯銘也，旨非博約，言無溫潤，豈禹錫之作邪？昧者
X56n0949_p0905a08║往住，刻于琬琰，懸之屋壁。吾恐後進童蒙，慕劉之名，
X56n0949_p0905a09║口誦心記，以為揩式，豈不誤邪？故作此文，以雪禹錫
X56n0949_p0905a10║恥，且救後進之誤。使死而有知，則禹錫必感吾之惠
X56n0949_p0905a11║也。
X56n0949_p0905a12║
X56n0949_p0905a13║閑居編第二十六