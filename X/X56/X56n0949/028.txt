X56n0949_p0906c05║
X56n0949_p0906c06║
X56n0949_p0906c07║閑居編第二十八
X56n0949_p0906c08║
X56n0949_p0906c09║宋孤山沙門　智圓　著
X56n0949_p0906c10║駮嗣禹說
X56n0949_p0906c11║种徵君作嗣禹說，大底以排斥釋氏為意，謂堯水禹
X56n0949_p0906c12║治，若禹之勤，世有嗣者而迹殊矣。乃始陳仲尼能嗣
X56n0949_p0906c13║禹績，次列孟軻、楊雄、王通，其未云：衰世不綱，上失下
X56n0949_p0906c14║襲，浮圖稱訓，昏怪譎惑，列聖𢑱典，欲相左右，黷戕教
X56n0949_p0906c15║本，蠱蠧家國，書契而降，熟愈是者，災流民矣，幾疊世
X56n0949_p0906c16║矣。克明克斥，能嗣禹者韓愈也。子謂徵君以韓愈排
X56n0949_p0906c17║斥浮圖能嗣禹功者，其不類也甚矣。夫洪水滔天，下
X56n0949_p0906c18║民昏蟄，禹乘四載，隨山刊木，決九川，距四海，蒸民乃
X56n0949_p0906c19║粒萬那作。又語曰：卑宮室而盡力乎溝洫。禹，吾無間
X56n0949_p0906c20║然矣，其拯民之功而民實受其賜也。且浮圖之教果
X56n0949_p0906c21║如洪水之為害也，而韓愈空言排斥，且未聞掩其教
X56n0949_p0906c22║絕其嗣也。當韓之時，而佛教益熾，佛徒益盛，天子欽
X56n0949_p0906c23║若不暇，公卿大夫尚者甚眾，韓愈諫佛骨忤主而斥
X56n0949_p0906c24║逐遐荒，何能杜其源遏其流以拯民之急耶？若以立
X56n0949_p0907a01║空言為嗣禹者，應大禹聖人，亦但有益、稷、禹貢之空
X56n0949_p0907a02║言，則無其治水之實也。嗚呼！徵君宗聖為文，力揚韓
X56n0949_p0907a03║愈之道，反令上古之書皆成妄說，大禹之績但有其
X56n0949_p0907a04║言而無其功矣，抑沒聖德，顛亂格言，何其甚乎！又浮
X56n0949_p0907a05║圖教曷乖背於儒耶？善惡報應者，福善禍淫之深者
X56n0949_p0907a06║也；慈悲喜捨者，博施濟眾之極者也。折攝與禮刑一
X56n0949_p0907a07║貫，五戒與五常同歸，若乃反妄歸真，亦猶地雷之復
X56n0949_p0907a08║見天地之心也。柳子厚曰：自有生物，則好鬬奪相賊，
X56n0949_p0907a09║殺喪其實，誖乖淫流，莫克反乎？初孔子無大位，沒以
X56n0949_p0907a10║餘言持也。更楊墨黃老益雜，其術分裂，而吾浮圖說
X56n0949_p0907a11║後出，推漓還源，今所謂生而靜者。噫！子厚其達觀也
X56n0949_p0907a12║如此乎？以是觀之，則韓之毀佛，柳之信佛，亦情之好
X56n0949_p0907a13║惡不同耳。豈以韓之譏毀，即嗣禹功乎？又佛法之盛，
X56n0949_p0907a14║莫盛於隋世，而王通不能極言以斥之，則是顛而不
X56n0949_p0907a15║持，危而不扶也。況更申明其道乎？故中說曰：齋戒修
X56n0949_p0907a16║而梁國危，非釋迦之罪也。易曰：苟非其人，道不虗行。
X56n0949_p0907a17║或問佛，曰：聖人也。且徵君既亦以王通嗣禹，通在隋
X56n0949_p0907a18║世，見佛教之盛而不排斥者，是無治水之功。待韓以
X56n0949_p0907a19║治，則王可嗣於鯀也。以通嗣禹，無乃不可乎？又若以
X56n0949_p0907a20║韓之空言能嗣禹者，其崔皓、衛元嵩、張賓之徒，率皆
X56n0949_p0907a21║惑時君以殛滅浮圖者，諒有過禹之功矣。苟以彼功
X56n0949_p0907a22║之嗣禹，則韓之空言，為崔衛之罪人耳。抑又直以殛
X56n0949_p0907a23║滅排斥浮圖而嗣禹功者，則聖帝明王有敷行浮圖
X56n0949_p0907a24║教者，豈皆為洪水之害耶？皇朝三聖，悉奉其教。太祖
X56n0949_p0907b01║召僧往西域，太宗修墜典，置譯場，翻梵書，以廣其道。
X56n0949_p0907b02║御製聖教序，以發揮張大之。今上亦然。蓋知西聖清
X56n0949_p0907b03║靜無為之學，可以毗於大政也。翻不如韓愈而嗣禹
X56n0949_p0907b04║功耶？徵君之悖德悖禮亦甚矣。言偽而辯者，徵君有
X56n0949_p0907b05║之。
X56n0949_p0907b06║師韓議
X56n0949_p0907b07║吾門中有為文者，而反斥本教以尊儒術，乃曰師韓
X56n0949_p0907b08║愈之為人也。師韓愈之為文也，則於佛不得不斥，於
X56n0949_p0907b09║儒不得不尊，理固然也。吾謂之不然。斯人也，非韓之
X56n0949_p0907b10║徒，乃韓之罪人爾。請為陳之。夫韓愈冠儒冠，服儒服，
X56n0949_p0907b11║口誦六籍之文，心味五常之道，乃仲尼之徒也。由是
X56n0949_p0907b12║擯黜釋老百家之說，以尊其教，固其宜矣。釋子果能
X56n0949_p0907b13║師韓也，則蓋演經律以為文，飾戒慧以為行，廣慈悲
X56n0949_p0907b14║以為政，使能仁之道巍巍乎有功，則可謂之師韓矣。
X56n0949_p0907b15║噫！仲尼之於吏部，猶君父也。能仁之於沙門，亦君父
X56n0949_p0907b16║也。既知彼忠孝以事上之為美矣，亦宜率忠孝以事
X56n0949_p0907b17║於己君己父也。豈可弒己君，黜己父，而成他臣之忠，
X56n0949_p0907b18║益他子之養，為見賢思齊，學彼為人耶？以臣取之則
X56n0949_p0907b19║不忠，以子類之則不孝，以師言之則背義，以情觀之
X56n0949_p0907b20║則忘恩，以事定之則失禮。嗚呼！吏部以忠孝禮義之
X56n0949_p0907b21║道以訓人，釋子師之，而反為亂臣賊子背義失禮者，
X56n0949_p0907b22║何傷敗韓道之甚乎？故曰非韓之徒，乃韓之罪人也。
X56n0949_p0907b23║道德仁藝解
X56n0949_p0907b24║論語：子曰：志於道，據於德，依於仁，游於藝。何晏曰：道
X56n0949_p0907c01║不可體，故志之。德成形，故可據。仁者，功施於人，故可
X56n0949_p0907c02║倚。六藝不足依據，故曰游。子曰：夫道德者，無他也，五
X56n0949_p0907c03║常之謂也。道，蹈也。德，得也。仁義禮智信之謂道，行而
X56n0949_p0907c04║得其宜之謂德。韓文公曰：道德為其虗位，仁義為其
X56n0949_p0907c05║定名。故易曰：立人之道曰仁與義。君子志在五常，故
X56n0949_p0907c06║曰志於道。既志慕之，則據杖而行之，使得其宜，故曰
X56n0949_p0907c07║據於德。平叔之說，猶以老氏槌提仁義、絕滅禮學為
X56n0949_p0907c08║道德也，豈是夫子祖述堯舜、憲章文武之道德乎？若
X56n0949_p0907c09║謂道不可體故志者，如仲尼云吾志在春秋，且筆削
X56n0949_p0907c10║襃貶，使亂臣賊子懼，豈是不可體而云志耶？以是觀
X56n0949_p0907c11║之，平叔乃謂別有放蕩虗大非五常者謂之道德也。
X56n0949_p0907c12║嗚呼，玷儒教亦甚矣。或曰：道德既即五常，何以又云
X56n0949_p0907c13║依於仁耶？曰：以游藝者或不仁，故誡之必以仁。不然，
X56n0949_p0907c14║則斯害也已。若宋華元，其御怨羊羮不及而馳入鄭
X56n0949_p0907c15║軍，而鄭囚華元。逢蒙學射於羿，盡羿之道，恐羿愈己，
X56n0949_p0907c16║於是殺之。斯二人者，有射御之藝，而為害滋甚。若庾
X56n0949_p0907c17║公之斯，不忍反害於子濯孺子，可謂依仁而游藝者
X56n0949_p0907c18║也。（鄭人使子濯孺子侵衛，衛使庾公之斯追之。子濯孺子曰：今日我疾作，不可以執弓，吾死矣夫。問其
X56n0949_p0907c19║僕曰：追我者誰也？其僕曰：庾公之斯也。曰：吾生也。其僕曰：庾公之斯，衛之善射者也。夫子曰吾生，何謂也？庾公
X56n0949_p0907c20║之斯學射於尹公之他，尹公之他學射於我。夫尹公之他，端人也，其取友必端矣。庾公之斯至，曰：夫子何謂不
X56n0949_p0907c21║執弓？曰：今日我疾作，不可以執弓。曰：小人學射於尹公之他，尹公之他學射於夫子，我不忍以夫子之道反害
X56n0949_p0907c22║於夫子。雖然，今日之事也，我不敢廢。抽矢叩輪，去其金，乘矢而後反。）
X56n0949_p0907c23║
X56n0949_p0907c24║閑居編第二十八