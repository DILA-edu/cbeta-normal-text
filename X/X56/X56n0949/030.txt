X56n0949_p0909c13║
X56n0949_p0909c14║
X56n0949_p0909c15║閑居編第三十
X56n0949_p0909c16║
X56n0949_p0909c17║宋孤山沙門　智圓　著
X56n0949_p0909c18║誡惡勸善
X56n0949_p0909c19║於戲！大法下衰，去聖逾遠。披緇雖眾，謀道尤稀。𥪰聲
X56n0949_p0909c20║利為己能，視流通為兒戲。遂使法門罕闢，教網將頹。
X56n0949_p0909c21║寔賴後昆，克荷斯道。汝曹虗心請法，潔己依師。近期
X56n0949_p0909c22║於立身揚名，遠冀於革凡成聖。發揮像法，捨子而誰。
X56n0949_p0909c23║故須修身踐言，慎終如始。勤爾學問，慎爾行藏。避惡
X56n0949_p0909c24║友如避虎狼，事良朋如事父母。奉師盡禮，為法亡軀。
X56n0949_p0910a01║有善無自矜，起過務速改。守仁義而確乎不拔，處貧
X56n0949_p0910a02║病而樂以忘憂。自然與禍斯遠，與福斯會。豈假相形
X56n0949_p0910a03║問命，諂求榮達之期；擇日選時，苟免否屯之運。此豈
X56n0949_p0910a04║沙門之遠識，實惟俗子之妄情。宜乎見賢思齊，當仁
X56n0949_p0910a05║不讓。慕雪山之求法，學善財之尋師。名利不足動於
X56n0949_p0910a06║懷，死生不足憂其慮。儻功成而事遂，必自邇而陟遐。
X56n0949_p0910a07║不沽名而名自揚，不召眾而眾自至。智足以照惑，慈
X56n0949_p0910a08║足以攝人。窮則獨善其身，達則兼濟天下。使真風息
X56n0949_p0910a09║而再振，慧炬滅而復明。可謂大丈夫焉，可謂如來使
X56n0949_p0910a10║矣。豈得身棲講肆，迹混常徒。在穢惡則無所間然，於
X56n0949_p0910a11║行解則不見可畏。以至積習成性，自滅其身。始教慕
X56n0949_p0910a12║彼上賢，終見淪於下惡。如斯之輩，誠可悲哉。詩云：靡
X56n0949_p0910a13║不有初，鮮克有終。斯之謂矣。中人已上，可不誡歟。抑
X56n0949_p0910a14║又戒慧分宗，大小異學。悉自佛心而派出，意存法界
X56n0949_p0910a15║以同歸。既而未曉大猷，於是各權所據。習經論則以
X56n0949_p0910a16║戒學為棄物，宗律部則以經論為憑虗。習大法者則
X56n0949_p0910a17║滅沒小乘，聽小乘者則輕毀大法。但見人師偏讚，遂
X56n0949_p0910a18║執之而互相是非。豈知佛意常融，苟達之而不見彼
X56n0949_p0910a19║此。應當互相成濟，共熟機緣。其猶萬派朝宗，無非到
X56n0949_p0910a20║海。百官涖事，咸曰勤王。未見護一派而擬塞眾流，守
X56n0949_p0910a21║一官而欲廢庶績。原夫法王之垂化也，統攝群品，各
X56n0949_p0910a22║有司存。小律比禮刑之權，大乘類鈞衡之任。營福如
X56n0949_p0910a23║司於漕輓，製撰若掌於王言。在國家之百吏咸修，類
X56n0949_p0910a24║我教之群宗𥪰演。果明此旨，豈執異端。當須量己才
X56n0949_p0910b01║能，隨力演布。性敏則兼學為善，識淺則專門是宜。若
X56n0949_p0910b02║然者，雖各播風猷，而共成慈濟。同歸和合之海，共坐
X56n0949_p0910b03║解脫之牀。夫如是，則真迷塗之司南，教門之木鐸也。
X56n0949_p0910b04║居乎師位，諒無慙德。趣乎佛果，決定不疑。汝無矜伐
X56n0949_p0910b05║小小見知，樹立大大我慢。輕侮先覺，熒惑後生。雖云
X56n0949_p0910b06║聽尋，未補過咎。言或有中，汝曹思之。
X56n0949_p0910b07║大宋錢唐律德梧公講堂題名序
X56n0949_p0910b08║錢唐保寧寺律德梧公，始學終南，刪補於同郡處雲。
X56n0949_p0910b09║師既覩其奧，乃杜門覆述，凡十五年。後由故僧正通
X56n0949_p0910b10║教大師曰慶贇者請之，因住昭慶寺。始以訓物為務，
X56n0949_p0910b11║即咸平四年也。既而法席宏張，來學遐臻，以戒律繩
X56n0949_p0910b12║之，以威儀檢之，而動靜咸秩。其次還保寧，又其次遷
X56n0949_p0910b13║開化，自開化而再還保寧，由保寧移聖果。洎今在兜
X56n0949_p0910b14║率，訓物如昭慶。其徒有名節，修功業，著放登講科者，
X56n0949_p0910b15║凡若干人。門弟子眾請題名於講堂屋壁，以紀成績，
X56n0949_p0910b16║以勗將來。公於我為忘言之交，謂我為知心者，因命
X56n0949_p0910b17║序之曰：古者能仁氏之王三界也，愍羣迷失正性而
X56n0949_p0910b18║可復，而不知復之之路，於是乎礙之以戒律，靜之以
X56n0949_p0910b19║禪定，照之以智慧，則迷妄可息焉，正性可復焉。大為
X56n0949_p0910b20║之防，人猶逾之。舍斯三者，而言行佛道趣大方者，何
X56n0949_p0910b21║異乎北轅適越耶？雖曰不反經非聖，吾不信也。公名
X56n0949_p0910b22║擇梧，字元羽，錢唐人也。立性直方，發言正淳，行甚高，
X56n0949_p0910b23║名甚揚。雖學經論，通書史，而專以戒律為己任，且欲
X56n0949_p0910b24║示後學以復之之路，知發軫於律學也。故於律學，既
X56n0949_p0910c01║能言之，又能行之，而頹綱顛表，自我強而樹之。故吳
X56n0949_p0910c02║越之僧，北面而事者，不知紀極。其後學有濟濟蹌蹌，
X56n0949_p0910c03║動不逾閑者，人必知其由公門而出也，故從而讚之
X56n0949_p0910c04║者多矣。既而危言忤眾，所為不與時合，故從而毀之
X56n0949_p0910c05║者又倍焉。雖讚之毀之喧喧然，而公之道且不易乎
X56n0949_p0910c06║世，不為讚毀而進退高下也。議者謂公中心隘窄，不
X56n0949_p0910c07║容於物，其有失乎？於後學不可以訓也。對曰：夫三無
X56n0949_p0910c08║失者，唯種覺大聖人耳。初心之賢，欲寡其過而不能
X56n0949_p0910c09║也。故李唐在浙東，律匠有清江虗受者，高行不群，有
X56n0949_p0910c10║名于天下。而清江病乎褊躁，虗受病乎狷急，傳高僧
X56n0949_p0910c11║者其舍諸乎？噫！公之剛訐，亦江受之比也，何傷於高
X56n0949_p0910c12║行耶？後學者姑務其長而遺其短也，知人者豈以小
X56n0949_p0910c13║眚掩大德乎？仲尼云：無求備於人。吾甞讀李襄陽題
X56n0949_p0910c14║峽山寺文曰：因知物之難全，始言虎丘劒池不流，天
X56n0949_p0910c15║竺石橋無泉，麓山人力不副天奇，靈鷲聳前不可視
X56n0949_p0910c16║遠，峽山少平地，泉出無澤，況求友責其全耶？讀李之
X56n0949_p0910c17║文，類公之為人可知也。或問：子之序題名也，蓋美公
X56n0949_p0910c18║之行道，且激勸於來學。言公之失，無乃不可乎？曰：夫
X56n0949_p0910c19║立言者，豈徒然哉？其有可正者，必正之。正之之事，其
X56n0949_p0910c20║在規諫箴誡乎？其虗誕奢夸，捷急便佞，以悅時聽者，
X56n0949_p0910c21║彼俳優者亦能言之，公不當乞言於我也。使吾言之，
X56n0949_p0910c22║必欲聞其規諫箴誡也。惟公能從規諫，則於人無剛
X56n0949_p0910c23║訐之過，有盡善之譽也。人受規誡，則於公無求備之
X56n0949_p0910c24║辜，有尊賢之義也。中庸之道，於是乎在。公以我序題
X56n0949_p0911a01║名者，其有意乎？若乃六遷黌校，升堂之子既列名矣，
X56n0949_p0911a02║其後來者請續而書之，所以揚戒律之風，俾不肖者
X56n0949_p0911a03║跂及。於戲！行佛道趣大方者，其斯人謂與？大宋三葉
X56n0949_p0911a04║聖君在宥之十九載，青龍丙辰夏四月闕望，於錢唐
X56n0949_p0911a05║瑪瑙院講堂序。閑居編第三十