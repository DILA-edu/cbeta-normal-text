X56n0949_p0912a01║閑居編第三十二
X56n0949_p0912a02║宋孤山沙門　智圓　著
X56n0949_p0912a03║代元上人上錢唐王給事書
X56n0949_p0912a04║沙門某謹齋莊熏沐，撰書致于知府給事（執事）。某甞
X56n0949_p0912a05║謂大君子之用心也，樂其善焉，不止於一教；取其人
X56n0949_p0912a06║焉，不止於一方。而務在激勸於將來，垂儆於當世，張
X56n0949_p0912a07║其化本，俾民由正道，則豈獨主於儒乎？定繫於此方
X56n0949_p0912a08║乎？美哉！西方聖人之教，其為善之大者，稟教之徒，其
X56n0949_p0912a09║賢才貞諒亦眾矣。是故湛然之達觀，而梁翰林服之；
X56n0949_p0912a10║宗密之頴悟，而裴相國仰之；大顛之識理，而韓吏部
X56n0949_p0912a11║友之；文暢之博聞，而柳子厚多之。斯四君子之知人，
X56n0949_p0912a12║四沙門之受知，百世之下，人無間然矣。伏以執事淵
X56n0949_p0912a13║識邁古，偉名駭時，負王佐之才，實命世而出。議者謂
X56n0949_p0912a14║吾君將用執事陟巖廊，謂鼎鼐，故出是邦，遵歷試之
X56n0949_p0912a15║典也。下車已來，仁化既敷，刑清政簡，民知禮讓，吏不
X56n0949_p0912a16║忍欺，而乃留意真宗，以資浩氣。是故浮圖氏有博極
X56n0949_p0912a17║群經，砥礪名節者，往往得接光儀，而謨謀名理焉。雖
X56n0949_p0912a18║靈運之精佛學，裴寬之好釋典，亦無以論之。某錢唐
X56n0949_p0912a19║人也，幼解苦空理，遂為釋迦徒。而於法華、華嚴之經，
X56n0949_p0912a20║百法、因明之論，學習誦授，僅四十年。又知治世立身，
X56n0949_p0912a21║無踰於儒典，由是兼讀五經，以裨佛學，介特自任，未
X56n0949_p0912a22║甞與庸庸者合。雖貴有位，苟不以道見許，以禮見接，
X56n0949_p0912a23║亦未始阿意苟容，附會形勢。及聞執事之才之美，勞
X56n0949_p0912a24║謙接下，使人器之，遂慕高義，得謁清塵。果蒙執事不
X56n0949_p0912b01║遺片善，曲垂翦拂，而生平蹤跡，靄然有光，面朋汎交，
X56n0949_p0912b02║由斯改觀。噫！不由受知於執事，胡以臻此邪？且執事
X56n0949_p0912b03║之高明，賢於梁裴韓柳遠矣，而某畜縮，比於然密顛
X56n0949_p0912b04║暢，猶塗漢之相遼萬焉。今以畜縮之人，受高明之知，
X56n0949_p0912b05║豈宜乎？蓋執事將求草茆巖穴奇節逸群之士，以輔
X56n0949_p0912b06║翼明天子之化於堯舜之上，所以顧小善而使致乎
X56n0949_p0912b07║美名耳，俾夫賢於某者，必望風而進。何哉？且小善者
X56n0949_p0912b08║尚蒙提獎，況奇節逸羣之才乎？沙門者猶辱見知，況
X56n0949_p0912b09║襃衣博帶之儒乎？故曰：大君子之用心也，樂其善焉，
X56n0949_p0912b10║不止於一教；取其人焉，不止於一方也。某不佞，直敘
X56n0949_p0912b11║感遇，形于翰墨，仍以所撰高僧韻對一十卷獻于客
X56n0949_p0912b12║次。雖無史筆之才，而配耦事類，次比聲律，彰古人之
X56n0949_p0912b13║盛烈，以垂勸後昆，亦已備矣。伏望視事之外，一賜光
X56n0949_p0912b14║覽，恕之罪之，唯執事之命。不宣。某白。
X56n0949_p0912b15║送天台長吉序
X56n0949_p0912b16║吾有幽憂之疾，方且治之。由是放浪於江湖間，博覧
X56n0949_p0912b17║景物，以求自適。而每愛夏雲之奇、秋濤之壯，左眄右
X56n0949_p0912b18║睇而不知厭倦。或曰：子見夏雲、秋濤必觀焉，何謂也？
X56n0949_p0912b19║曰：愛雲之奇也，如斷崖疊嶂焉，非以華彩而為奇也；
X56n0949_p0912b20║濤之壯也，如振鷺飛雪焉，非以其險溺而為壯也。遂
X56n0949_p0912b21║夫天之生人，故有如夏雲、秋濤者；人之立言，亦有如
X56n0949_p0912b22║夏雲、秋濤者。且君子以端身履道為奇，非素隱行怪
X56n0949_p0912b23║也；以勇仁敦義為壯，非瞋目治難也。及其言也，以溫
X56n0949_p0912b24║柔敦厚為奇，非炳炳琅琅也；以諷上伏下微有旨而
X56n0949_p0912c01║為壯，非狂懷訕時也。吾所以觀夏雲之奇、秋濤之壯
X56n0949_p0912c02║焉，思得其人而交之，思得其辭而翫之。曩者，長吉師
X56n0949_p0912c03║至自天台，訪吾於孤山之下。訊其人，乃知其精浮圖
X56n0949_p0912c04║書，復善騷雅。其為人、其立言，悉所謂如夏雲、秋濤者。
X56n0949_p0912c05║於是得其人而交也，得其辭而翫也。是冬，又至自臨
X56n0949_p0912c06║安，會于林下。且言：某舊識有杜申者，淳儒也。旅居會
X56n0949_p0912c07║稽，而有書招某。某將往焉，而且泛若耶，登雲門，游法
X56n0949_p0912c08║華，以樂吾天真焉。是役也，冀贈以言，以敘其行。吾因
X56n0949_p0912c09║諾之。聞杜侯好古博雅，清節不仕，實海內之奇士也。
X56n0949_p0912c10║雲門、法華，亦天下之奇絕也。名士招游名山，謀道樂
X56n0949_p0912c11║性耳。噫！杜侯若不同吾以夏雲、秋濤待上人者，其何
X56n0949_p0912c12║以臻此乎？𦡱脙隱几，輒口占成序，假孺子以筆之，為
X56n0949_p0912c13║其貺焉。天禧五年冬十一月二十九日，於孤山草堂
X56n0949_p0912c14║序。
X56n0949_p0912c15║命湖光
X56n0949_p0912c16║錢唐西湖，世傳有異光者久矣。吾初不信，及乎効支
X56n0949_p0912c17║遁買山，道猷招隱，得孤山之西坡曰瑪瑙者，凡三周
X56n0949_p0912c18║歲，星見之八九矣。不知何神化邪？有時大澤雨暗，平
X56n0949_p0912c19║湖月明。是光也，煌煌熒熒，奪人目睛。射室若激電，奔
X56n0949_p0912c20║野若流星。或大則如輪如蓋，或細則如杯如缾。降而
X56n0949_p0912c21║復升，滅以還明。按劉道真錢唐記，謂之金牛之光也。
X56n0949_p0912c22║（劉道真錢唐記云：明聖湖在縣南。老父相傳，湖中有金牛。古甞有見其映寶靈泉，照耀流精，神化莫測，遂以明
X56n0949_p0912c23║聖為名。）水居之俗，山棲之民，謂之災怪者有之，謂之鬼
X56n0949_p0912c24║火者有之。吾實不知其實也。既見於湖中，命之湖光
X56n0949_p0913a01║可也。若乃照閑僧之軒，耀逸人之扃，可以深居寓目，
X56n0949_p0913a02║兀坐陶情。斯光也，抑亦助吾之幽趣乎？噫！或見於名
X56n0949_p0913a03║山靈岳，代之人必謂之神仙之光也，浮圖之光也。既
X56n0949_p0913a04║謂之神仙矣，浮圖矣，必有宿齋而請見者，再拜而潛
X56n0949_p0913a05║禱者。既見矣，既禱矣，往往有革凶頑而成仁信者，捨
X56n0949_p0913a06║浮𥪰而樂清靜者，非光之有用邪？吁！既見之不得其
X56n0949_p0913a07║所，但蒙世人以金牛、災怪、鬼火而計之爾。於乎！人亦
X56n0949_p0913a08║有如湖光者，
X56n0949_p0913a09║感物賦
X56n0949_p0913a10║架有名鷹兮翦六翮，廐有駿馬兮絆四蹄。望高空兮
X56n0949_p0913a11║凝睇，思廣陌兮長嘶。妖孤狡兔兮正肥，達路康莊兮
X56n0949_p0913a12║坦夷。利爪無施兮疾足何為，楚文不放兮周穆不騎。
X56n0949_p0913a13║有奔電追風之能兮，人莫我知。嗚呼！士有藏器於身
X56n0949_p0913a14║兮有志無時，吾於是感斯物兮歔欷。
X56n0949_p0913a15║貧居賦
X56n0949_p0913a16║荒徑草深兮，衡門長扃。壞壁蟲響兮，幽砌苔青。饘粥
X56n0949_p0913a17║餬口兮，吟詠適情。行披百氏兮，坐擁六經。困窮而通
X56n0949_p0913a18║兮，盤桓居貞。嗟乎薄徒兮，附勢尚聲。奔走要路兮，騎
X56n0949_p0913a19║肥衣輕。宴安華居兮，狼心豕形。豈思止足兮，安戒滿
X56n0949_p0913a20║盈。名隨身沒兮，禍逐貪生。焉如忠士守仁義，簞食瓢
X56n0949_p0913a21║飲不改其樂兮，垂萬世之令名哉！
X56n0949_p0913a22║陋室銘（并序）
X56n0949_p0913a23║中庸：子居室既卑且陋，竊睹夫俗之華靡，使健羨之
X56n0949_p0913a24║心聿生，貪暴之心得入，仁義道德日可喪滅矣。在中
X56n0949_p0913b01║人得不慎乎？乃作陋室銘以自戒。其文曰：
X56n0949_p0913b02║維聖唐堯，土階茆茨。維聖大禹，官室云卑。
X56n0949_p0913b03║其道明明，其德巍巍。維賢顏淵，陋巷瓢簞。
X56n0949_p0913b04║維賢子思，甕牗桑樞。其樂不改，其守不渝。
X56n0949_p0913b05║澆淫勃興，淳朴乃隳。綈繡土木，上惑下隨。
X56n0949_p0913b06║彫峻墻宇，淳源益漓。爭奢斯起，禮讓斯頹。
X56n0949_p0913b07║為殘為賊，為瘡為痍。奢夸禍基，斯甿可悲。
X56n0949_p0913b08║吾之所居，容膝有餘。雲山吾友，經典吾師。
X56n0949_p0913b09║困也德辨，聖賢是則。無萌侈心，無附群匿。
X56n0949_p0913b10║戒云戒云，出處語默。
X56n0949_p0913b11║
X56n0949_p0913b12║閑居編第三十二