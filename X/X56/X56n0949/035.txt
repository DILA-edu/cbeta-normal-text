X56n0949_p0916a19║
X56n0949_p0916a20║
X56n0949_p0916a21║閑居編第三十五
X56n0949_p0916a22║
X56n0949_p0916a23║宋孤山沙門　智圓　著
X56n0949_p0916a24║四諦具惑釋義頌
X56n0949_p0916b01║俱舍云：
X56n0949_p0916b02║苦下具一切，集滅除三見，道除於二見，上界不行恚。
X56n0949_p0916b03║釋曰：
X56n0949_p0916b04║苦諦十使皆具足，身見唯緣苦境生，
X56n0949_p0916b05║集諦癡業有漏因，滅體無為無漏果，
X56n0949_p0916b06║皆非身見所緣境，邊見并及戒禁取，
X56n0949_p0916b07║此二隨身亦不生，是故集滅除三見。
X56n0949_p0916b08║道諦本為無漏因，是故身見亦不起。
X56n0949_p0916b09║邪見既撥無聖道，戒禁還須邪見生。
X56n0949_p0916b10║執取非道為真道，是故則有戒禁取。
X56n0949_p0916b11║四諦具惑有親疎，苦下疎三親有七，
X56n0949_p0916b12║執我我所為身見，邊見後身計斷常，
X56n0949_p0916b13║邪見撥無因果法，見取執劣以為勝，
X56n0949_p0916b14║禁取於非因計因，疑則猶豫而不決。
X56n0949_p0916b15║無明迷暗不了故，此等皆依苦境起。
X56n0949_p0916b16║是故七惑号親迷，貪瞋與慢三種惑，
X56n0949_p0916b17║不從苦諦境上起，但緣前七背上生。
X56n0949_p0916b18║是故三得疎迷号，集七四親三種疎。
X56n0949_p0916b19║邪見撥無疑猶豫，見取執劣癡迷暗，
X56n0949_p0916b20║三疎名目亦如前，貪等只依四法起。
X56n0949_p0916b21║滅則三親四是疎，疎則前三添見取。
X56n0949_p0916b22║苦諦是劣執為勝，是故見取得為親。
X56n0949_p0916b23║今滅諦是勝妙法，不可更言劣為勝。
X56n0949_p0916b24║但從邪見背上起，執劣為勝名見取。
X56n0949_p0916c01║是故滅諦疎有四，親疎行相悉如前。
X56n0949_p0916c02║道八三親五種疎，親則疑癡與邪見，
X56n0949_p0916c03║疎法望前加禁取，苦諦戒禁則為因。
X56n0949_p0916c04║有漏果非無漏道，妄執為因為果故。
X56n0949_p0916c05║則有戒禁親緣起，道諦真因真道故。
X56n0949_p0916c06║不可親緣非因道，但緣邪見起非道，
X56n0949_p0916c07║故以戒取屬疎法，道滅俱是無漏法。
X56n0949_p0916c08║非是執劣以為勝，見取同前亦屬疎。
X56n0949_p0916c09║但從邪見起其執，總依俱舍釋如上。
X56n0949_p0916c10║依婆沙釋第十六心屬修道義　頌曰
X56n0949_p0916c11║忍智十六心，三五屬見道，後一修道攝。
X56n0949_p0916c12║前見未曾見（謂前十五心，從無始來，未得法眼，未曾見故，名見道），
X56n0949_p0916c13║後見已曾見（第十五心道類忍時，已見道諦境故，故十六心是重見諦）。
X56n0949_p0916c14║故前見後修，比智方見理，一緣一諦理。
X56n0949_p0916c15║智得稱重見，中間法比忍，雖後亦重見。
X56n0949_p0916c16║見未究竟故，是故但屬見。
X56n0949_p0916c17║淨名經釋見見章
X56n0949_p0916c18║荊溪淨名記至聲益初，頻云見見者，今釋之為三：一、
X56n0949_p0916c19║正解；二、引證；三、科簡。初文者，謂昔斷有為，保證小果，
X56n0949_p0916c20║見有小乘；今被大訶，起心欣慕，復見有大，故云見見。
X56n0949_p0916c21║若至法華，開小即大，兩執都忘，故無見見。二乘既爾，
X56n0949_p0916c22║三教鈍根菩薩亦然。二、引證者，荊溪指釋甚明，與人
X56n0949_p0916c23║或未見，故記云：執小即是小乘，見有果人生。釋上一
X56n0949_p0916c24║見字也。又云：慕仰大乘者，知有大乘，起見敬服。此釋
X56n0949_p0917a01║下一見字也。此二見，二乘見見也。又云：雖有三教正
X56n0949_p0917a02║意，以圓訶諸菩薩，不任大旨，見見同小。此言菩薩見
X56n0949_p0917a03║見也。謂昔起偏見，以不達即偏是圓故。又云：至法華
X56n0949_p0917a04║會，方乃見咸歸。此言開會同一佛乘，無復見見也。三、
X56n0949_p0917a05║料簡者，問：荊溪何故於此忽立見見之名？答：此中疏
X56n0949_p0917a06║文以顯義耳。前經未明彈訶，疏文未明緣集，豈得論
X56n0949_p0917a07║手？問：經疏無此名相，荊溪何故以強立？答：大論云四
X56n0949_p0917a08║依。問：見見屬何惑乎？答：根本無明也。
X56n0949_p0917a09║注天台涅槃疏主頂法師讚
X56n0949_p0917a10║三月能語。（法師諱灌頂，字法雲，常州義興人也。世祖避地東歐，因而不反，今為臨海之章安焉。
X56n0949_p0917a11║父夭早亡，母親鞠養。生甫三月，核而欲名，思審物類，未知所目。母夜稱佛法僧名，師仍口效，音句清辯，時共驚
X56n0949_p0917a12║異。因告攝靜寺慧拯法師，聞而歎曰：此子非凡。即以非凡為名。）早歲出家。（及年七歲，還為拯公
X56n0949_p0917a13║弟子。才業日新，玄儒並騖，清詞麗藻，馳譽當時。年登二十，進具奉儀，德瓶油鉢，彌所留思。洎拯師厭世，沐道天
X56n0949_p0917a14║台，承褶定綱，網有闕緒。陳至德元年，從智者禪主出居光宅，研覈觀門，頻承印可。）
X56n0949_p0917a15║杖麾裂石（甞於佛隴講暇，擕引學徒，累石為塔，別須二石，用搆塔戶。弟子光英，初以車運一石，
X56n0949_p0917a16║咸疑厚大，更欲旁求，復勞人力。師舉杖聊揮，前所運石，颯然驚裂，遂為兩段，厚薄等均，用施塔戶，宛如舊契。）
X56n0949_p0917a17║言涌白沙。（樂安南嶺，地曰安洲。碧樹清溪，流泉伏溺，人徑不通。師留連愛翫，顧而誓曰：若使斯
X56n0949_p0917a18║地夷坦，當來此講經。曾未浹旬，白砂徧涌，平如玉鑑。師不違前願，乃講法華、光明二部，用酬靈意。）
X56n0949_p0917a19║香流愈病（師化流囂俗，神用無方。村人於法龍去山三十里，染患將絕，眾治不愈。其子奔馳入
X56n0949_p0917a20║山祈救，師為轉法華經，焚旃檀香。疾者雖遠，乃聞檀香入鼻，即時痊愈），鐘擊摧邪（甞於章安
X56n0949_p0917a21║攝靜寺講涅槃經，值海賊鈔掠，道俗奔委。師撞鐘就講，顏無懾懼。賊徒麾幡詣寺，忽見兵旗耀日，持弓執戟，人
X56n0949_p0917a22║皆丈餘，雄悍奮發，羣賊驚散）。
X56n0949_p0917a23║智晞所觀，（有同學智晞，智者親度。以唐貞觀元年卒。臨終云：吾生兜率矣。見先師智者寶座行
X56n0949_p0917a24║列，皆悉有人，唯一座獨空。云：却後六年，灌頂法師升此說法。）推驗無差。（師以貞觀六年八月
X56n0949_p0917b01║七日，終于國清寺，春秋七十有二。初示輕疾，無論藥療，而室有異香。臨終命弟子曰：彌勒經說：佛入城日，香煙
X56n0949_p0917b02║若雲：汝多燒香，吾將去矣。色貌歡愉，奄然而逝。舉體柔輭，頂煖經日。焚香驗意，即慈氏降靈。計歲論期，審既言
X56n0949_p0917b03║不謬矣。）
X56n0949_p0917b04║自恣文
X56n0949_p0917b05║某謹言。式觀我法，眇覿真風。大師成道，十有二年。教
X56n0949_p0917b06║略人真，毗尼未作。逮乎須提那子之犯也，旋制初篇，
X56n0949_p0917b07║次立餘聚。隨犯隨制，肅然憲章。初篇既在於擯科，餘
X56n0949_p0917b08║聚乃開於懺法。懺法著矣，釋子行焉。但以人心多迷，
X56n0949_p0917b09║罕能自訟。故必假他人之糾舉，方隨篇聚以懺揚。俾
X56n0949_p0917b10║破器以重完，若垢衣而載淨。懺罪之法，其利博哉。是
X56n0949_p0917b11║以安居告圓，自恣斯作。且夫西域則分於三際，中華
X56n0949_p0917b12║則開於四時。彼既以熱際護生，此則以夏中禁足。抑
X56n0949_p0917b13║又此以合朔為月旦，彼以既望為月初。乃護夏九旬，
X56n0949_p0917b14║以哉生魄，為其終也。恭惟某院，幽奇勝槩，蕭灑精藍。
X56n0949_p0917b15║無非博識之名人，盡有清高之景行。豈慮明珠之有
X56n0949_p0917b16║類，何疑美玉以多瑕。蓋以稟佛勅以無違，行僧門之
X56n0949_p0917b17║盛事者也。所言自恣者，自謂自宣己罪，恣謂恣僧舉
X56n0949_p0917b18║過。內彰無私隱，外顯有瑕玼。身口託於他人，故稱自
X56n0949_p0917b19║恣。所以制在夏末，以夏初剏集。若互相舉過，則廢道
X56n0949_p0917b20║妨業。夏末將行，各陳發露，則蕩過除疑。今以坐夏既
X56n0949_p0917b21║圓，遊方無阻。於是開月殿，集緇徒。循本部之文，行自
X56n0949_p0917b22║恣之法。如某者，臘卑德薄，學淺才荒。叨受品提，謬當
X56n0949_p0917b23║宣秉。而況英賢畢集，耆德俱臻。祇對乖疎，無任悚慄
X56n0949_p0917b24║之至。
X56n0949_p0917c01║南山大師忌
X56n0949_p0917c02║右伏以祖有功而宗有德，則百世不除；能捍患而能
X56n0949_p0917c03║禦災，則四時宜祀。矧以儒教乃不刊之典，在吾宗為
X56n0949_p0917c04║可則之規。爰自像教東傳，毗尼西出。雖五部之星分
X56n0949_p0917c05║岳峙，競化竺乾；而四分之鶚立鷹揚，獨行震旦。莫不
X56n0949_p0917c06║祖乎法密，宗我南山。況當不樂之辰，合展惟馨之薦。
X56n0949_p0917c07║恭惟南山律主，育靈隋世，闡化唐朝。撰事鈔則法施
X56n0949_p0917c08║於人，荷佛寄則名揚於世。垂範以作，則功德以昭明；
X56n0949_p0917c09║止惡防非，頞捍禦而顯著。其道甚大，無德而稱。某幸
X56n0949_p0917c10║賴夙因，獲傳遺訓。戒珠有類，固非赤水以求來；律海
X56n0949_p0917c11║無涯，且乏浮囊而渡去。粗陳供養，式表歸依。伏乞以
X56n0949_p0917c12║慈修身，享我克誠之薦；無剎不現，鑒斯明信之心。所
X56n0949_p0917c13║願聖歷縣長，黎元緌帨。戒律而燈分來𧜟，照耀不窮；
X56n0949_p0917c14║講談而雨散諸方，霑潤無極。高步涅槃之境，同遊解
X56n0949_p0917c15║脫之門。某不任拜首稽首歸依殞越之至。
X56n0949_p0917c16║智者大師忌
X56n0949_p0917c17║右，伏以達本還源，實無今而無古；傳心授道，必有祖
X56n0949_p0917c18║而有宗。既名揚於八紘，則道濟於千古。恭惟天台教
X56n0949_p0917c19║主智者大師，位居五品，德振初依。八彩重瞳，現唐虞
X56n0949_p0917c20║之聖相；四教三觀，紐解行之宏綱。廣龍樹之華宗，闡
X56n0949_p0917c21║鷲峯之妙唱。大賢山而却沒，既瑞應於前朝；石城寺
X56n0949_p0917c22║而告終，忌辰當於斯日。某等心霑法水，身偃慈風，未
X56n0949_p0917c23║窮三點之圓伊，空受百金之遣寄。由是聊陳蘋藻，式
X56n0949_p0917c24║表歸依，庶彰明信之心，敢謂惟馨之薦。伏乞智者大
X56n0949_p0918a01║師照而常寂，不動真源；感而遂通，潛施妙應。俾某等
X56n0949_p0918a02║祕密藏內，期安住以非遙；名字即中，冀流通而無盡。
X56n0949_p0918a03║五蓋除而五眼開發，三障滅而三觀圓明，然後剎土
X56n0949_p0918a04║無邊，含靈無極，同歸妙覺，咸悟本源。某等不任歸命
X56n0949_p0918a05║之至。
X56n0949_p0918a06║
X56n0949_p0918a07║閑居編第三十五