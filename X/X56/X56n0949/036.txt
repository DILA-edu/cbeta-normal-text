X56n0949_p0918a08║
X56n0949_p0918a09║
X56n0949_p0918a10║閑居編第三十六
X56n0949_p0918a11║
X56n0949_p0918a12║宋孤山沙門　智圓　著
X56n0949_p0918a13║自恣念誦迴向
X56n0949_p0918a14║某言：循毗尼之雅誥，遵調御之格言。當炎風初入於
X56n0949_p0918a15║樓臺，咸稟護生之制；及顥露方濡於草木，同修自恣
X56n0949_p0918a16║之儀。況九旬淑慎以彌登，三業策勤而靡曠。莫不冰
X56n0949_p0918a17║壺讓潔，霜竹齊貞。今則坐夏之限既圓，遊方之心無
X56n0949_p0918a18║阻。於是集六和之眾，先宣白二之言；命五德之人，次
X56n0949_p0918a19║行對首之法。殊無非相，盡合真規。有以見光釋子之
X56n0949_p0918a20║行藏，續佛法之壽命。無涯景福，謹進莊嚴。恭願　今
X56n0949_p0918a21║上皇帝化洽無為，威加有截。蠻貃咸修於職貢，黔黎
X56n0949_p0918a22║共樂於升平。壟畝有秋，陰陽不忒。次願梵宇清肅，緇
X56n0949_p0918a23║侶安康。經律論之三宗，敷揚罔輟；聞思修之慧行，肆
X56n0949_p0918a24║習克勤。勝事繼興，嘉名更盛。然後增八部神靈之德，
X56n0949_p0918b01║執十方檀信之恩。凡百有情，皆登覺路。
X56n0949_p0918b02║結大界相迴向
X56n0949_p0918b03║某謹言。洪儒之治國也，置公候則畫野分邦，俾同遵
X56n0949_p0918b04║於制度。我佛之出世也，立寺宇則隨處結界，令咸稟
X56n0949_p0918b05║於律儀。是以為邦國者，制度不可亡。為伽藍者，律儀
X56n0949_p0918b06║不可廢。雖禪居律寺之別，擁毳橫經之殊，既同奉法
X56n0949_p0918b07║王，敢輒違戒範。如當寺也，瀕湖勝槩，負郭幽居。息心
X56n0949_p0918b08║達本之人，時時戾止。放鶴㘽蓮之客，比比來儀。既提
X56n0949_p0918b09║領而得人，則墜典而咸舉。由是遠邀碩匠，準彼律科。
X56n0949_p0918b10║結大戒以爰周，令憲章而不墜。而今而後，誰云於地
X56n0949_p0918b11║弱不勝。自東自西，皆知於正法久住。所生福善，謹進
X56n0949_p0918b12║祝延　今上皇帝。恭願天基永固，寶歷長新。秉鈞衡
X56n0949_p0918b13║者，則元愷術高。治邦邑者，則龔黃政美。某等伏願禪
X56n0949_p0918b14║枝長茂，德岳彌高。然後宰執靈祇，法界含識，同承妙
X56n0949_p0918b15║祉，咸造真源。
X56n0949_p0918b16║歲旦禮佛迴向
X56n0949_p0918b17║某言：夏正啟運，堯曆紀元。當萬物以發生，在羣方而
X56n0949_p0918b18║布令。青陽併集，鴻福唯臻。蓂階虔祝於帝圖，月殿式
X56n0949_p0918b19║延於叡化。恭願　今上皇帝山呼獸舞，皆康堯舜之
X56n0949_p0918b20║期；雲慶風祥，盡屬禹湯之化。次冀寺門清肅，僧侶集
X56n0949_p0918b21║和。
X56n0949_p0918b22║冬朝禮佛迴向
X56n0949_p0918b23║某言：卿雲告瑞，祕日初移，群官列賀於明庭，　聖主
X56n0949_p0918b24║端居於右介，在釋子之虔祝，仗佛事之貽休。　今上
X56n0949_p0918c01║皇帝伏願處聖同堯，承乾等漢，四海之兵戈永息，九
X56n0949_p0918c02║陔之化道克施。然後法輪不停，慧光普照，伽藍界內，
X56n0949_p0918c03║常布休祥。
X56n0949_p0918c04║月旦念誦迴向
X56n0949_p0918c05║上來念誦，福善無疆。　今上皇帝，恭願帝基可久，聖
X56n0949_p0918c06║歷延長。箕風畢雨以順時，佛日慧燈而永耀。然後宰
X56n0949_p0918c07║執伽藍，常施陰德。
X56n0949_p0918c08║祈雨迴向
X56n0949_p0918c09║茲日親迓朝蓋，俯降蕭宮，然百和之名香，祝千輪之
X56n0949_p0918c10║妙相。俾願繇繇大野，祈微布於陰雲；蕩蕩極虗，冀廣
X56n0949_p0918c11║施於甘雨。然後使民田普洽，年糓有成，寅仰梵儀，不
X56n0949_p0918c12║盡精欵。其次功霑品物，利潤含生，等沐良緣，齊登覺
X56n0949_p0918c13║道。
X56n0949_p0918c14║祈晴迴向
X56n0949_p0918c15║伏以炎雲霮䨴，夏雨霶𩃰。既農務以有傷，肆郡候而
X56n0949_p0918c16║軫慮。伏乞慈風遐扇，驅屏翳以潛蹤；慧雲下臨，引曦
X56n0949_p0918c17║和而爰駕。俾三農而無忒，冀百穀以有成。某等不任
X56n0949_p0918c18║歸依禱告之至。
X56n0949_p0918c19║結夏念誦迴向
X56n0949_p0918c20║伏以畏日當空，薰風育物。稟我佛護生之制，是沙門
X56n0949_p0918c21║禁足之初。由是月殿閎開，雲徒畢集。玉偈高吟於梵
X56n0949_p0918c22║韻，差肩行右繞之儀；金爐輕裹於香雲，對首作安居
X56n0949_p0918c23║之法。自此九旬進道，三業修真。庶期鴻福以無涯，用
X56n0949_p0918c24║助丕圖而可久。恭願　今上皇帝卜年卜世，同覆載
X56n0949_p0919a01║之長存；乃聖乃神，邁唐虞之至化。知府運使，諸廳朝
X56n0949_p0919a02║貴，共布袴襦之化，即升台鼎之權。次願寺宇昌隆，僧
X56n0949_p0919a03║徒輯穆。迍憂不作，檀施常臻。土地真靈，克施陰德。
X56n0949_p0919a04║晚參疏意
X56n0949_p0919a05║右伏以罪福俱空，照自心而可了；生佛平等，達本性
X56n0949_p0919a06║以能通。既理體以無差，在助緣而豈礙。於是歸依三
X56n0949_p0919a07║寶，敢虧精進之風；懺悔十支，庶復清淨之體。洞義門
X56n0949_p0919a08║而智慧開發，入眾海而福德莊嚴。盡此報齡，同生淨
X56n0949_p0919a09║剎。轉化含識，咸悟妙明。然後恭願　聖曆等乎仙椿，
X56n0949_p0919a10║黎元躋乎壽域。仰金輪而彌固，期玉燭以長和。某等
X56n0949_p0919a11║不任拜首歸命殞越之至。
X56n0949_p0919a12║佛涅槃意
X56n0949_p0919a13║右伏以法無去來，道非生滅。且聖凡而一致，在高下
X56n0949_p0919a14║以誰分。既而迷此真常，縈乎累縛。故我佛大聖人，垂
X56n0949_p0919a15║妙應，誘群機。降生於微尼國中，符瑞應於三界；示滅
X56n0949_p0919a16║於娑羅林內，聲光駭於大千。其種熟脫之緣，過現未
X56n0949_p0919a17║化，蓋不可得而思議焉。某幸賴宿因，叨逢像法。既偶
X56n0949_p0919a18║還源之日，是傾追遠之心。由是率彼有緣，營茲微供。
X56n0949_p0919a19║妙味雖非於香積，至誠敢斆於純陀。庶期上福君親，
X56n0949_p0919a20║下資動殖。共食雪山之忍草，咸明力士之額珠。達自
X56n0949_p0919a21║心源，極佛境界。某不任歸命殞越之至。
X56n0949_p0919a22║
X56n0949_p0919a23║閑居編第三十六