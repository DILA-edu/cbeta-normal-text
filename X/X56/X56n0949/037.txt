X56n0949_p0919b01║
X56n0949_p0919b02║
X56n0949_p0919b03║閑居編第三十七
X56n0949_p0919b04║
X56n0949_p0919b05║宋孤山沙門　智圓　著
X56n0949_p0919b06║擬洛下分題（并序）
X56n0949_p0919b07║有客示吾西臺御史集仙公李建中靜居分題者集
X56n0949_p0919b08║仙得松石琴薦河南法椽鮑當得茯苓人青城僧惟
X56n0949_p0919b09║鳳得遞詩筒鉅鹿魏野得文石酒盃率皆彩筆奇絕
X56n0949_p0919b10║理旨峭拔而使並驅於賦詠之塗爭雄於文翰之域
X56n0949_p0919b11║者未見其後先勝負矣吾嗟翫之不足會抱疾講暇
X56n0949_p0919b12║遂擬其題庶有思齊之心肯顧斆嚬之誚也。
X56n0949_p0919b13║松石琴薦
X56n0949_p0919b14║松石為琴薦麟皺狀頗奇補天雖變質
X56n0949_p0919b15║映㵎尚含滋靜砌和煙立虗堂帶蘚移
X56n0949_p0919b16║最宜彈別鶴況有舊棲枝
X56n0949_p0919b17║茯苓人
X56n0949_p0919b18║本自松根得名因象物彰為醫君可信
X56n0949_p0919b19║除疾我偏良濟眾應藏用捐軀必自強
X56n0949_p0919b20║無勞問蹤跡名字在仙方
X56n0949_p0919b21║遞詩筒
X56n0949_p0919b22║元白舊裁製規模傳至今凌霜重高節
X56n0949_p0919b23║容物貴虗心豈倦關河遠寧辯雨雪深
X56n0949_p0919b24║雅言如見託終為報知音
X56n0949_p0919c01║文石酒盃
X56n0949_p0919c02║良匠鑿頑璞為盃異彩存雲蒸猶有潤
X56n0949_p0919c03║蘚駮已無痕靜愛如冰潔閑憐似玉溫
X56n0949_p0919c04║野民便古質長把近窪罇
X56n0949_p0919c05║友人元敏示以三題乃賡而和之
X56n0949_p0919c06║挑燈杖
X56n0949_p0919c07║裁製削青筠纖纖狀可珍助燈雖有力
X56n0949_p0919c08║舉用實由人破暗如無怠資明敢顧身
X56n0949_p0919c09║牕間儻勤學終夕願相親
X56n0949_p0919c10║刮字刀
X56n0949_p0919c11║質本精剛化鋒𨦵豈易羣未曾傷正典
X56n0949_p0919c12║長為剗訛文類與鈆刀異名將彩筆分
X56n0949_p0919c13║刪書及定禮曾忝立奇勳
X56n0949_p0919c14║試金石
X56n0949_p0919c15║真偽立可辨貞姿號試金雖無褒貶口
X56n0949_p0919c16║似有是非心採取山溪遠緘藏篋笥深
X56n0949_p0919c17║鑛人如未訣終日自相尋
X56n0949_p0919c18║燭蛾誡
X56n0949_p0919c19║有蟲名燭蛾翱翔近燈火舉手再三遮
X56n0949_p0919c20║彼意終不可驅去復飛來防護更勞我
X56n0949_p0919c21║汝無縱所見自取燋肌禍
X56n0949_p0919c22║挽歌詞三首（二月二十八日作至二十九日終）
X56n0949_p0919c23║其一
X56n0949_p0919c24║平生宗釋復宗儒竭慮研精四體枯
X56n0949_p0920a01║莫待歸全寂無語始知諸法本來無
X56n0949_p0920a02║其二
X56n0949_p0920a03║蕭蕭墓後千竿竹鬱鬱墳前一樹松
X56n0949_p0920a04║此處不須兄弟哭自然相對起悲風
X56n0949_p0920a05║其三
X56n0949_p0920a06║莫談生滅與無生謾把心神與物爭
X56n0949_p0920a07║陶器一藏松樹下綠苔芳草任縱橫
X56n0949_p0920a08║中庸子預自銘之曰墓誌
X56n0949_p0920a09║清淨本然無變無遷為藏陶器
X56n0949_p0920a10║密邇閑泉
X56n0949_p0920a11║碼瑙坡四詠（并序）
X56n0949_p0920a12║中庸子養病於瑪瑙坡病少間詠四物以四時見意。
X56n0949_p0920a13║其一
X56n0949_p0920a14║瑪瑙坡前樹春來亦著華雨晴煙乍斂
X56n0949_p0920a15║濃艶鬬朝霞
X56n0949_p0920a16║其二
X56n0949_p0920a17║瑪瑙坡前水泠泠夏亦寒夜深明月上
X56n0949_p0920a18║珠顆落冰盤
X56n0949_p0920a19║其三
X56n0949_p0920a20║瑪瑙坡前路秋宵獨倚笻草深藏鬼火
X56n0949_p0920a21║苔老絕人蹤
X56n0949_p0920a22║其四
X56n0949_p0920a23║瑪瑙坡前石堅貞可補天女媧何處去
X56n0949_p0920a24║冷落沒寒煙
X56n0949_p0920b01║
X56n0949_p0920b02║閑居編第三十七