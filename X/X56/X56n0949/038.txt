X56n0949_p0920b03║
X56n0949_p0920b04║閑居編第三十八
X56n0949_p0920b05║
X56n0949_p0920b06║宋孤山沙門　智圓　著
X56n0949_p0920b07║送惟鳳師歸四明
X56n0949_p0920b08║未識鳳師面早熟鳳師名毓靈本岷峩
X56n0949_p0920b09║弱冠遊神京出處忌非類交結皆名卿
X56n0949_p0920b10║高談駭眾聽雅唱歸羣英曩歲來淛陽
X56n0949_p0920b11║相逢水心享（樂天水心亭今水心寺是也）論懷道且同
X56n0949_p0920b12║對坐眼彌青尋幽泛輕舟待月步閑庭
X56n0949_p0920b13║翌日倐分擕南北各如萍我尋住孤山
X56n0949_p0920b14║師亦往東明人間一為別天上七周星
X56n0949_p0920b15║江湖既相望煦沫安足評今年春之暮
X56n0949_p0920b16║草堂花飄零睡起乍憑欄竹外聞人聲
X56n0949_p0920b17║忽報鳳師至屣履出相迎借問胡為來
X56n0949_p0920b18║告我以其誠度支司外計（轉輸方度支也）
X56n0949_p0920b19║夕拜臨茲城（太守王給事也）二賢俱我舊
X56n0949_p0920b20║故得尋其盟夏來西湖西為隣樂幽貞
X56n0949_p0920b21║朝登隱君堂（林公逋也）暮叩中庸扃（予之自號也）
X56n0949_p0920b22║引望雲山遙銷暑竹風清論詩貴無邪
X56n0949_p0920b23║體道極無形倐忽時節移秋風拂簷楹
X56n0949_p0920b24║趨裝俄告別鄞江指歸程適來既無事
X56n0949_p0920c01║適去豈關情孤帆侵曉飛歸櫓連宵鳴
X56n0949_p0920c02║風波視世態水月悟浮榮仍知皐鶴性
X56n0949_p0920c03║不為塵網縈
X56n0949_p0920c04║試筆
X56n0949_p0920c05║城市居無分山林住有緣語慙甘似薺
X56n0949_p0920c06║道貴直如絃兀兀吟終日羸羸病過年
X56n0949_p0920c07║靜招湖畔鶴閑泛雪中船散悶雖無酒
X56n0949_p0920c08║怡情喜有禪鬢根霜任點心跡火休然
X56n0949_p0920c09║冷淡將誰合消搖且自憐閑來牕下坐
X56n0949_p0920c10║試筆偶成篇
X56n0949_p0920c11║讀史
X56n0949_p0920c12║我愛包胥哭一哭救楚國事君盡其忠
X56n0949_p0920c13║垂名千世則我愛魯連笑一笑却秦軍
X56n0949_p0920c14║折衝罇爼間流芳至今聞我愛伯夷仁
X56n0949_p0920c15║揖讓持其身餓死首陽下恥事干戈君
X56n0949_p0920c16║後世闚竊輩故非姬發倫內藏篡弒謀
X56n0949_p0920c17║外躡武王塵伯夷若不去名教胡以伸
X56n0949_p0920c18║後人非三賢細碎何足云哭歎祿位卑
X56n0949_p0920c19║笑喜膏梁珍山林亦寒餓行怪非求仁
X56n0949_p0920c20║留心寡兼濟所謀惟一身撫書想三賢
X56n0949_p0920c21║清風千古振
X56n0949_p0920c22║雪西施
X56n0949_p0920c23║苑蠡無西施胡以破吳國吳王輕社稷
X56n0949_p0920c24║為惑傾城色夫差強變弱勾踐雌成雄
X56n0949_p0921a01║豈惟陶朱筞實賴西施容西施語復賢
X56n0949_p0921a02║褒貶何昏蒙但說傾吳罪都忘霸越功
X56n0949_p0921a03║思君子歌
X56n0949_p0921a04║小人足諂媚君子無猜忌
X56n0949_p0921a05║開口揄揚皆聖賢滿腹包藏盡仁義
X56n0949_p0921a06║脩辭復古振淳風折檻觸鱗彰直氣
X56n0949_p0921a07║善世既不伐遯世亦無悶
X56n0949_p0921a08║自同流俗混光塵不與常人鬬分寸
X56n0949_p0921a09║展矣斯人欲見之一夕輾轉九迴思
X56n0949_p0921a10║終日躊躇無所遇颯颯西風木葉衰
X56n0949_p0921a11║海上五山歌
X56n0949_p0921a12║五山峩峩聳海心海波上下隨升沉
X56n0949_p0921a13║羣仙同往訴天帝巨鼇十五受天制
X56n0949_p0921a14║一一巨鼇戴一山一交三萬六千歲
X56n0949_p0921a15║無何龍伯釣六鼇兩山從此溺波濤
X56n0949_p0921a16║群仙播遷作遊客上帝憑恕誅龍伯
X56n0949_p0921a17║因知快樂非長久三界元空何所有
X56n0949_p0921a18║莫於蝸角鬬雄豪海上仙山尚摧朽
X56n0949_p0921a19║陋巷歌贈友生
X56n0949_p0921a20║噫顏子兮居陋巷身雖羸兮道彌壯
X56n0949_p0921a21║商受兮有皇都位雖尊兮名獨夫
X56n0949_p0921a22║朝恣瑤臺之樂兮暮遭黃鉞之誅
X56n0949_p0921a23║是知不義之富貴如浮雲兮惟道德為性命之要樞。
X56n0949_p0921a24║海濵有士兮慕顏子心重朝聞兮輕夕死
X56n0949_p0921b01║紛紛糠粧兮視雄豪凜凜冰霜兮潔行止
X56n0949_p0921b02║蓽門寂寞何瑣瑣執卷忍飢終日坐
X56n0949_p0921b03║楊雄免遭甄豐戮朱建終罹辟陽禍
X56n0949_p0921b04║射群高墉會有時於君無可無不可
X56n0949_p0921b05║慎交歌
X56n0949_p0921b06║莫言青松青有時亦摧折莫言圓月明
X56n0949_p0921b07║有時亦虧缺莫逆論心素刎頸定交結
X56n0949_p0921b08║年髮未及衰交情已消歇俄因𥪰分寸
X56n0949_p0921b09║忽爾成楚越愛之欲其生惡之欲其死
X56n0949_p0921b10║識欲松枯及月虧請看陳餘與張耳
X56n0949_p0921b11║古琴詩
X56n0949_p0921b12║良工採蟬桐斵為綠綺琴一奏還淳風
X56n0949_p0921b13║再奏和人心君子不暫去所貴禁奢淫
X56n0949_p0921b14║後世惑鄭聲此道遂陸沈朱絲鼠潛齧
X56n0949_p0921b15║金徽塵暗侵冷落橫閑牕棄置歲已深
X56n0949_p0921b16║安得師襄彈重聞大古音
X56n0949_p0921b17║
X56n0949_p0921b18║閑居編第三十八