X56n0949_p0921b19║
X56n0949_p0921b20║
X56n0949_p0921b21║閑居編第三十九
X56n0949_p0921b22║
X56n0949_p0921b23║宋孤山沙門　智圓　著
X56n0949_p0921b24║吳山廟詩
X56n0949_p0921c01║君子尚權變權變貴合道子胥薦專諸
X56n0949_p0921c02║子光專非好父讎共戴天乞師恨不早
X56n0949_p0921c03║子光既得志入郢事征討報父既鞭尸
X56n0949_p0921c04║諫王仍殺身孝子節方全忠臣道且新
X56n0949_p0921c05║馳名天地間豈是悠悠人青史書盛烈
X56n0949_p0921c06║血食旌遺塵廟堂耀晨曦廟木荂陽春
X56n0949_p0921c07║往來無知俗焚香勤禱祝忠孝不敢行
X56n0949_p0921c08║神兮寧降福
X56n0949_p0921c09║讀韓文詩
X56n0949_p0921c10║女媧鍊五石能補青天缺共工觸不周
X56n0949_p0921c11║能令地維絕楊孟既云沒儒風幾殘滅
X56n0949_p0921c12║妖辭惑常聽淫文蠧正說南朝尚徐庾
X56n0949_p0921c13║唐興重盧駱雕篆鬬呈巧仁義咸遺落
X56n0949_p0921c14║王霸道不明煙花心所託文不可終否
X56n0949_p0921c15║天生韓吏部叱偽俾歸真鞭今使復古
X56n0949_p0921c16║異端維既絕儒宗缺皆補高文七百篇
X56n0949_p0921c17║炳若日月懸力扶姬孔道手持文章權
X56n0949_p0921c18║來者知尊儒孰不由茲焉我生好古風
X56n0949_p0921c19║服讀長灑蒙何必唐一經文道方可崇
X56n0949_p0921c20║山居招友人詩
X56n0949_p0921c21║結宇平湖濵放意且閑逸陵峯時採藥
X56n0949_p0921c22║服餌蠲故疾藜藿可供飡茆茨可容膝
X56n0949_p0921c23║浮生貴適性何須羨奢佚清景況在目
X56n0949_p0921c24║萬事安能恤水天爭冷落林巒共盤鬱
X56n0949_p0922a01║有時泛舟歸閑門曬殘日徑荒人跡絕
X56n0949_p0922a02║庭靜精怪出春羮漾紫蓴冬盤列黃橘
X56n0949_p0922a03║坎井亦已樂尺蠖誰云屈外境莫我惑
X56n0949_p0922a04║貞心長抱一涅槃終極典虗堂每談述
X56n0949_p0922a05║不顧知者希庶欲已無失齊物鄙莊周
X56n0949_p0922a06║見性師妙吉脩然混生佛湛爾無虗實
X56n0949_p0922a07║知音來不來時時埽幽室
X56n0949_p0922a08║貽葉秀才詩
X56n0949_p0922a09║松柏異眾木歲寒陵嚴霜蘭茝異眾草
X56n0949_p0922a10║林深發幽香須知君子道不為窮困傷
X56n0949_p0922a11║須知君子言唯為仁義彰夫君真儒者
X56n0949_p0922a12║言行何優長文宗軻兼雄志嫉墨與楊
X56n0949_p0922a13║攘袂叱浮偽百感生剛腸峩冠事禮容
X56n0949_p0922a14║羣小畏矜莊去年遊霅溪相逢秋氣涼
X56n0949_p0922a15║傾蓋既如舊寄宿林間房開懷黜二霸
X56n0949_p0922a16║議道歸三王月席屢更僕風軒時飄霜
X56n0949_p0922a17║相遇分既洽相別情彌傷今年住孤山
X56n0949_p0922a18║夫君又來杭泛舟頻相尋道舊皆夕陽
X56n0949_p0922a19║君惟儒家流才術況汪洋終期正禮樂
X56n0949_p0922a20║勿事和塵光青雲即奮飛庶見儒風揚
X56n0949_p0922a21║贈簡上人詩
X56n0949_p0922a22║常人隱林泉反為名利縈志士處闤闠
X56n0949_p0922a23║杳有江湖情有客務高潔禪房閉重城
X56n0949_p0922a24║閑門無俗跡壞壁饒蟲聲臥落春砌花
X56n0949_p0922b01║吟盡霜蟾明道希君子知貧任時人輕
X56n0949_p0922b02║秉操期不渝長保孤松貞
X56n0949_p0922b03║述韓柳詩
X56n0949_p0922b04║退之排釋氏子厚多能仁韓柳既道同
X56n0949_p0922b05║好惡安得倫一斥一以贊俱令儒道伸
X56n0949_p0922b06║柳州碑曹溪言釋還儒淳吏部讀墨子
X56n0949_p0922b07║謂墨與儒隣吾知墨兼愛此釋何疎親
X56n0949_p0922b08║許墨則許釋明若仰穹旻去就亦已異
X56n0949_p0922b09║其旨由來均後生學韓文於釋長狺狺
X56n0949_p0922b10║未知韓子道先學韓子嗔忘本以競末
X56n0949_p0922b11║今古空勞神
X56n0949_p0922b12║孤山詩二首
X56n0949_p0922b13║峭拔湖心起湖心四望通盤根入巨浸
X56n0949_p0922b14║疊翠點寒空勢逈侔蓬島層危敵閬風
X56n0949_p0922b15║僧樓籠淡霧鴈塔礙飛鴻曉井金沙粲
X56n0949_p0922b16║（金沙井在廣化寺）晴坡瑪瑙紅（山之西坡名瑪瑙）
X56n0949_p0922b17║噴雲春雨外照影夕波中野蔓垂枯柏
X56n0949_p0922b18║（廣化寺枯柏陳天嘉年植）疎鐘帀梵宮（環山梵剎五焉）
X56n0949_p0922b19║閑泉澄極頂幽徑入深叢（閑泉幽徑在瑪瑙院）
X56n0949_p0922b20║古跡談皆異秋屏寫未同樂遊非俗客
X56n0949_p0922b21║靜望屬漁翁買去知無價棲來思豈窮
X56n0949_p0922b22║翻嗟市朝裏塵土日濛濛
X56n0949_p0922b23║其二
X56n0949_p0922b24║勢與羣峯絕崔嵬幾倦登波澄涵倒影
X56n0949_p0922c01║雲盡露危稜景象全勝畵林泉半屬僧
X56n0949_p0922c02║何人憑郡關西望翠層層
X56n0949_p0922c03║暮秋書齋述懷寄守能師
X56n0949_p0922c04║杜門無俗交塵事任浩浩空齋學佛外
X56n0949_p0922c05║六經恣論討仁義志不移貧病誰相惱
X56n0949_p0922c06║天命唯我樂百神非吾禱為文宗孔孟
X56n0949_p0922c07║開談黜莊老諛諂音聲惡寂寥滋味好
X56n0949_p0922c08║褰帷愁緒絕憑欄寒氣早鴈影沈遠空
X56n0949_p0922c09║蟲鳴咽衰草伊余何為者力擬行正道
X56n0949_p0922c10║願揚君子風澆浮一除埽
X56n0949_p0922c11║贈詩僧保暹師
X56n0949_p0922c12║天文懸日月地文麗山川人文粲六經
X56n0949_p0922c13║四術詩其先仲尼既云刪炳然列風雅
X56n0949_p0922c14║厥旨幽且微受之唯子夏邈矣千百年
X56n0949_p0922c15║時有知詩者卓爾保暹師生于宋天下
X56n0949_p0922c16║內明卜商道外減騷人價（恊韻）鑿彼淳粹源
X56n0949_p0922c17║清辭競流瀉放意尚幽遠立言忌妖蟲（音野）
X56n0949_p0922c18║旨哉天目集四海爭傳寫上以裨王化
X56n0949_p0922c19║下以正人倫敺邪俾歸正驅澆使還淳
X56n0949_p0922c20║天未喪斯文清風千古振（拹韻）
X56n0949_p0922c21║贈趙璞
X56n0949_p0922c22║世態任悠悠正人無諂求古柏凌寒霜
X56n0949_p0922c23║皓月當高秋心將周孔師日遠楊墨游
X56n0949_p0922c24║涇濁與渭清由來自分流
X56n0949_p0923a01║
X56n0949_p0923a02║閑居編第三十九