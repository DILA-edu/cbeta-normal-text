X56n0949_p0923a03║
X56n0949_p0923a04║閑居編第四十
X56n0949_p0923a05║
X56n0949_p0923a06║宋孤山沙門　智圓　著
X56n0949_p0923a07║經武康小山法瑤師舊居
X56n0949_p0923a08║至道不可狀至理杳無名萬彚喪其源
X56n0949_p0923a09║出沒何營營忽焉生法瑤研慮還淳精
X56n0949_p0923a10║立言宗能仁百也馳休聲我來訪舊居
X56n0949_p0923a11║景物如有情閑庭慘樹色空山咽猿鳴
X56n0949_p0923a12║斯人今也亡孤棹尋歸程
X56n0949_p0923a13║西施篇
X56n0949_p0923a14║採蓮越溪上皆謂尋常女正位吳中官
X56n0949_p0923a15║眾口方傳美視聽猒歌舞衣裳賤羅綺
X56n0949_p0923a16║賢哉隣家人昔年知斆嚬
X56n0949_p0923a17║寓興
X56n0949_p0923a18║遵聲淫復蕩魯受齊人歸（音饋）古樂和且正
X56n0949_p0923a19║翻使文侯睡佞言耳樂聞直道心翻忌
X56n0949_p0923a20║唯知任所好何曾顧顛墜古樂與鄭聲
X56n0949_p0923a21║邪正宜留意
X56n0949_p0923a22║山中自敘
X56n0949_p0923a23║閉門業文翰誰謂溪山陋閑臥貴道肥
X56n0949_p0923a24║誰謂形容瘦斯言欲無玷內省庶不疚
X56n0949_p0923b01║深識淺江海寬量窄宇宙隣女少斆嚬
X56n0949_p0923b02║海夫多逐臭時來松下坐清風滿懷袖
X56n0949_p0923b03║莫言春日長
X56n0949_p0923b04║莫言春日長一坐又西暮眾芳榮復落
X56n0949_p0923b05║萬事新成故臨川久興嗟藏舟孰云固
X56n0949_p0923b06║蕭然蕩斯慮空門有歸路
X56n0949_p0923b07║講堂書事
X56n0949_p0923b08║早翫台衡宗佛理既研精晚讀周孔書
X56n0949_p0923b09║人倫由著明達本與飾躬志在求同聲
X56n0949_p0923b10║擊蒙雖云勞來學苦無成楊雄玄尚白
X56n0949_p0923b11║仲尼道不行青山夢中歸華髮年來生
X56n0949_p0923b12║唯當照真空萬事從營營
X56n0949_p0923b13║勉隱者
X56n0949_p0923b14║潺潺㵎中水不入貪夫耳茫茫陌上塵
X56n0949_p0923b15║不霑靜者身靜者貴寡欲貪夫常患貧
X56n0949_p0923b16║躁進陷邪佞潔己廢大倫況當文明時
X56n0949_p0923b17║草澤羅賢人行道尚中庸蠖屈宜求伸
X56n0949_p0923b18║鑑
X56n0949_p0923b19║佳人磨拭頻常恐塵埃侵皎皎夜月明
X56n0949_p0923b20║澄澄秋泉深徒分妍醜容不鑒是非心
X56n0949_p0923b21║山中行
X56n0949_p0923b22║苒苒巖上雲潺潺㵎中水山鳥如喚人
X56n0949_p0923b23║喃喃深林裏
X56n0949_p0923b24║送僧
X56n0949_p0923c01║秋風吹行衣舊山逍遙歸齋盂滌空潭
X56n0949_p0923c02║古磬敲殘暉須知高靜懷杳與塵俗違
X56n0949_p0923c03║答行簡上人書
X56n0949_p0923c04║偶依溪上居三見改時候來書問蹤跡
X56n0949_p0923c05║行坐置懷袖學道不加前多慵還似舊
X56n0949_p0923c06║苦吟徹宵夜閑眠消白晝古屋荒莓苔
X56n0949_p0923c07║幽庭下猿狖巧偽非吾好直方自大授
X56n0949_p0923c08║侯門絕請謁雅誥勤研究悠悠皆面朋
X56n0949_p0923c09║誰能論去就
X56n0949_p0923c10║夏日薰風亭作
X56n0949_p0923c11║四野炎炎暑氣隆危亭孤坐與誰同
X56n0949_p0923c12║湖光淡蕩涵殘照鳥影參差沒遠空
X56n0949_p0923c13║消息浮生憑至理破除煩暑賴清風
X56n0949_p0923c14║明時不敢言招隱自樂林泉慕遠公
X56n0949_p0923c15║初晴登疊翠亭偶成
X56n0949_p0923c16║杳杳遙空雨乍晴閑拖山屐上山亭
X56n0949_p0923c17║平湖風靜開菱鑒疊嶂雲收列畫屏
X56n0949_p0923c18║已覺萬緣真是夢豈因閑事妄勞形
X56n0949_p0923c19║可憐競利貪名者擾擾人間醉未醒
X56n0949_p0923c20║李秀才以山齋早起詩見贈因次韻和詶
X56n0949_p0923c21║搜奇適異興何全雅句分明敵惠連
X56n0949_p0923c22║丹桂平窺君有分紅塵閑去我無緣
X56n0949_p0923c23║陶情岳雪時同望解睡山茶夜共煎
X56n0949_p0923c24║靜語前塗俱有意謝公紅藥遠公蓮
X56n0949_p0924a01║對雪
X56n0949_p0924a02║冷結平湖絕棹過紛紛盈目趣如何
X56n0949_p0924a03║侯門謌舞看難足編戶飢寒心厭多
X56n0949_p0924a04║旋滿閑庭誇玉砌重欹幽樹鬬瓊柯
X56n0949_p0924a05║夜來孤坐書牕下猶賴虗明自琢磨
X56n0949_p0924a06║孤山詩三首
X56n0949_p0924a07║樓閣壓危碧山根疑有鼇隔湖千嶂斷
X56n0949_p0924a08║出水一峯高巖冷秋空月林清雪夜猱
X56n0949_p0924a09║伊余絕羈束長得恣遊遨
X56n0949_p0924a10║其二
X56n0949_p0924a11║四絕塵埃路孤山景實孤危巔侵逈漢
X56n0949_p0924a12║冷色浸平湖古塔名支佛（辟支佛塔在山之絕頂）
X56n0949_p0924a13║新泉號僕夫（山西瑪瑙坡有僕夫泉中庸子新開鑿者）
X56n0949_p0924a14║王維在何處奇跡更堪圖
X56n0949_p0924a15║其三
X56n0949_p0924a16║仙島湖西見湖西景有餘春融迎曉日
X56n0949_p0924a17║秋碧礙空虗竹蔭高僧塔（唐高僧慧琳大宋高僧晤恩二塔存
X56n0949_p0924a18║焉）雲迷處士居（處士林逋高節不仕隱居茲山）
X56n0949_p0924a19║史遷今若在此處合藏書
X56n0949_p0924a20║酷熱
X56n0949_p0924a21║酷熱如小人到處苦相侵清風如君子
X56n0949_p0924a22║時來寬我心酷熱驅不去清風留不住
X56n0949_p0924a23║此情無以愬吟傍陰陰樹
X56n0949_p0924a24║有客
X56n0949_p0924b01║有客有客來扣我門相見無言自晝達昏
X56n0949_p0924b02║搘肘憑欄俯仰乾坤百年瞬息得喪誰論
X56n0949_p0924b03║遠山青青巨浸渾渾忽然歸去目擊道存
X56n0949_p0924b04║詶仁上人望湖山見寄次韻
X56n0949_p0924b05║平波映危碧清景異塵中雪霽寒侵郭
X56n0949_p0924b06║秋澄冷照空眠雲徒自樂浮棹約誰同
X56n0949_p0924b07║幽趣何人識搜吟媿遠公
X56n0949_p0924b08║和辯才訪仲微上人不遇
X56n0949_p0924b09║不見二十載重尋事更違門臨寒水閉
X56n0949_p0924b10║鳥向夕陽歸吟恐成華髮閑疑入翠微
X56n0949_p0924b11║登舟獨南去乘興一何飛
X56n0949_p0924b12║次韻詶明上人
X56n0949_p0924b13║養病孤山下消搖任野情閑門浸寒水
X56n0949_p0924b14║高檻露荒城砌月移杉影巖泉隱磬聲
X56n0949_p0924b15║唯君許來此相伴老餘生
X56n0949_p0924b16║寄同志
X56n0949_p0924b17║靜院無來客相懷日又曛數峰寒有雪
X56n0949_p0924b18║一榻靜眠雲幾歎淳風喪寧容俗態羣
X56n0949_p0924b19║終期一相訪對坐議新文
X56n0949_p0924b20║和聦上人悼梵天闍棃
X56n0949_p0924b21║講院悲風動素帷搖松難更見吾師
X56n0949_p0924b22║塵生舊榻休開卷月上秋軒罷賦詩
X56n0949_p0924b23║真法自將傳後學清名誰為勒豐碑
X56n0949_p0924b24║橫經弟子懷高跡共指龍華作後期
X56n0949_p0924c01║孤山閑居次韻詶會稽仁姪見寄
X56n0949_p0924c02║山聳湖心住任緣考盤茆舍閉深煙
X56n0949_p0924c03║月澄秋水牽吟思花滿春巖照困眠
X56n0949_p0924c04║觸石微雲閑致雨鳴皐孤鶴靜聞天
X56n0949_p0924c05║會拋此景相尋去渺渺滄江片席懸
X56n0949_p0924c06║
X56n0949_p0924c07║閑居編第四十