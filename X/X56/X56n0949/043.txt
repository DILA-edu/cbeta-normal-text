X56n0949_p0928a20║
X56n0949_p0928a21║
X56n0949_p0928a22║閑居編第四十三
X56n0949_p0928a23║
X56n0949_p0928a24║宋孤山沙門　智圓　著
X56n0949_p0928b01║寄華亭虗己師
X56n0949_p0928b02║懶答公卿信高眠野興濃虗堂開夜月
X56n0949_p0928b03║孤枕度秋鐘臨水成新作看雲憶舊峯
X56n0949_p0928b04║林間仍抱疾早晚遂相逢
X56n0949_p0928b05║旅舍言懷
X56n0949_p0928b06║旅舍少相識孤吟俗態分客情生夜雨
X56n0949_p0928b07║歸夢入秋雲砌冷螢頻過牕幽鴈忽聞
X56n0949_p0928b08║西峯泉石在終去謝人群
X56n0949_p0928b09║上錢唐太守薛大諫
X56n0949_p0928b10║分符江郡遠貴列七人間文古淳風在
X56n0949_p0928b11║時清諫筆閑樓高喧暮角廳冷鏁秋山
X56n0949_p0928b12║聖代期調鼎軒車即詔還
X56n0949_p0928b13║贈守能師
X56n0949_p0928b14║高臥湖山畔塵機任萬端連雲吟閣靜
X56n0949_p0928b15║度水講鐘寒幽戶花時閉新書雪夜刊
X56n0949_p0928b16║（師甞撰典類一百卷）却應趨競者相笑隱林巒
X56n0949_p0928b17║潮
X56n0949_p0928b18║羅剎江心起晨昏信不差寒聲喧極浦
X56n0949_p0928b19║秋勢卷平沙望立人心險驚飛鳥影斜
X56n0949_p0928b20║來源爭可問滄海況無涯
X56n0949_p0928b21║送夤上人歸道場山
X56n0949_p0928b22║行行擕錫別幽景到山分殘雪經春在
X56n0949_p0928b23║疎鐘度水聞松深生晚吹潭靜照閑雲
X56n0949_p0928b24║巖閣重開講清香入夜焚
X56n0949_p0928c01║宿山院
X56n0949_p0928c02║一宿無塵境相留靜話長秋聲歸古木
X56n0949_p0928c03║月色滿空廊嵐氣侵衣潤溪泉漱齒涼
X56n0949_p0928c04║終期整缾錫來此掩閑房
X56n0949_p0928c05║贈簡上人
X56n0949_p0928c06║澹然人外趣萬事已無求花院春深講
X56n0949_p0928c07║雲山夏滿遊汲泉苔井曉鳴磬竹牕秋
X56n0949_p0928c08║別有幽期在香燈老沃洲
X56n0949_p0928c09║苔
X56n0949_p0928c10║與僻偏饒分蒼蒼稱靜吟閑堦經雨徧
X56n0949_p0928c11║峭壁度秋深色冷分禽跡痕幽入樹陰
X56n0949_p0928c12║衡門終歲在車馬絕相侵
X56n0949_p0928c13║寄楚南師
X56n0949_p0928c14║昔年江上別高跡杳難尋浮世人稀見
X56n0949_p0928c15║青山隱更深琢詩窮有象體道極無心
X56n0949_p0928c16║慚負眠雲約西峯夕照陰
X56n0949_p0928c17║江亭晚望
X56n0949_p0928c18║江亭閑寫望秋景正無窮鳥沒寒雲外
X56n0949_p0928c19║帆歸暮色中淡煙生極浦敗葉墜涼風
X56n0949_p0928c20║迴道聞漁唱人家隔葦藂
X56n0949_p0928c21║登武林高峯
X56n0949_p0928c22║千尋堆冷碧極頂絕塵蹤雨霽聞清籟
X56n0949_p0928c23║雲開見別峯落泉噴怪石驚鳥入深松
X56n0949_p0928c24║吟罷凭欄久遙天起暮鐘
X56n0949_p0929a01║懷子仁師
X56n0949_p0929a02║寥寥塵跡遠禪外動閑思水國人歸後
X56n0949_p0929a03║秋軒月白時鳴蛩藏壞壁幽鳥立寒枝
X56n0949_p0929a04║獨坐誰相問微吟鑷病髭
X56n0949_p0929a05║書懷
X56n0949_p0929a06║一錫任西東孤懷孰與同吟髭潛變白
X56n0949_p0929a07║人事旋成空秋閣閑看月寒牕臥聽鴻
X56n0949_p0929a08║時將寂寥意深夜寄絲桐
X56n0949_p0929a09║寄棲白師
X56n0949_p0929a10║深隱空林下清幽絕外緣雨牕封嶽信
X56n0949_p0929a11║苔井濾秋泉門靜來沙鳥庭閑噪晚蟬
X56n0949_p0929a12║凭欄獨相憶殘日下遙天
X56n0949_p0929a13║贈郝逸人
X56n0949_p0929a14║故國伊川遠深居碧嶂前伴吟唯有鶴
X56n0949_p0929a15║高趣別無仙嶽信閑慵答丹經秘不傳
X56n0949_p0929a16║杖黎時訪我終日話南禪
X56n0949_p0929a17║遊靈隱山
X56n0949_p0929a18║峭壁侵宵極靈蹤不猒尋閑思曾有夢
X56n0949_p0929a19║歸隱豈無心絕碧煙霞麗幽巖洞穴深
X56n0949_p0929a20║那堪思慧理殘日白猿吟
X56n0949_p0929a21║謝擇梧律師惠竹杖
X56n0949_p0929a22║剪自幽巖側高僧忽見遺看雲欹盡日
X56n0949_p0929a23║書雪握多時節冷蟲微蠧根閑蘚暗滋
X56n0949_p0929a24║舊山泉石在歸去賴扶持
X56n0949_p0929b01║梵天寺閑居書事
X56n0949_p0929b02║松杉圍靜室蹤跡遠人羣抱疾添華髮
X56n0949_p0929b03║看山羡白雲苔痕經雨長蟬韻帶風聞
X56n0949_p0929b04║獨坐無來客西軒日又曛
X56n0949_p0929b05║鍊丹井
X56n0949_p0929b06║仙去遺蹤在泠泠翠嶽邊泠光涵碧甃
X56n0949_p0929b07║暗脉洩寒泉月映氷壺淺秋澄古鑑圓
X56n0949_p0929b08║羽人居止近閑汲灌芝田
X56n0949_p0929b09║冷泉亭
X56n0949_p0929b10║亭幽無俗狀清景滌煩僸砌壓寒流淺
X56n0949_p0929b11║簷分積翠深晚花閑照影古木冷垂陰
X56n0949_p0929b12║凭檻不能去澄澄發靜吟
X56n0949_p0929b13║贈僧
X56n0949_p0929b14║諸祖參尋徧消搖髮未華舊房扃海外
X56n0949_p0929b15║孤跡寄天涯琢句秋牕月觀空晚砌華
X56n0949_p0929b16║時來說高趣終去隱煙霞
X56n0949_p0929b17║湖居秋日病起（六韻）
X56n0949_p0929b18║舊識稀相訪寥寥掩壞房鼎深殘藥在
X56n0949_p0929b19║頷瘦白髭長塵點沾書篋苔痕汙石牀
X56n0949_p0929b20║簷幽蟲織網砌冷菊含香靜思憐深夜
X56n0949_p0929b21║清羸怯晚涼雲峰歸未得閑坐詠滄浪
X56n0949_p0929b22║贈夷中師
X56n0949_p0929b23║澹泊背時態翛然塵外心靜吟霜月盡
X56n0949_p0929b24║歸夢海雲深室冷苔生榻牕閑鳥覰琴
X56n0949_p0929c01║幽棲共得趣乘興幾相尋
X56n0949_p0929c02║寄圓長老
X56n0949_p0929c03║澹慮棲幽境閑將水石隣信衣傳往祖
X56n0949_p0929c04║禪語示來人晚屋茶煙細晴軒岳翠勻
X56n0949_p0929c05║相懷獨南望林木又經春
X56n0949_p0929c06║同友人宿山院
X56n0949_p0929c07║共依清境宿話道復論文潭月秋深見
X56n0949_p0929c08║山鐘夜後聞蟲聲沉古砌螢影沒殘雲
X56n0949_p0929c09║會約長棲此爐香樹下焚
X56n0949_p0929c10║贈清曉師
X56n0949_p0929c11║道勝塵機息講餘林葉枯清名高臥遠
X56n0949_p0929c12║黑髮苦吟無庭靜秋雲澹牕閑夜月孤
X56n0949_p0929c13║時聞適幽興上閣望平湖
X56n0949_p0929c14║寄德聰師
X56n0949_p0929c15║古院稽山下幽棲猒客尋機心禪外盡
X56n0949_p0929c16║詩思病來深缾水寒凘結杉風晚磬沉
X56n0949_p0929c17║他時若招隱香火繼東林
X56n0949_p0929c18║上方院
X56n0949_p0929c19║禪扉開絕頂海色映層巒剎影浸寥泬
X56n0949_p0929c20║鐘聲度渺漫荒苔幽徑滑冬雪暮牕寒
X56n0949_p0929c21║吟罷慵迴首遲遲獨凭欄
X56n0949_p0929c22║登樓懷遵易
X56n0949_p0929c23║閑景杳無極凭欄思若何鳥行沈遠岳
X56n0949_p0929c24║秋色滿滄波來信經年絕新愁向晚多
X56n0949_p0930a01║依依自吟望舊約負煙蘿
X56n0949_p0930a02║
X56n0949_p0930a03║閑居編第四十三