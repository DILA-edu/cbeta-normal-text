X56n0949_p0930a04║
X56n0949_p0930a05║
X56n0949_p0930a06║閑居編第四十四
X56n0949_p0930a07║
X56n0949_p0930a08║宋孤山沙門　智圓　著
X56n0949_p0930a09║贈詩僧保暹師
X56n0949_p0930a10║吟檻漾寒水平湖煙景閑無人識高趣
X56n0949_p0930a11║盡日對空山晚樹舂禽語晴牕夜月還
X56n0949_p0930a12║新編皆雅正不待仲尼刪
X56n0949_p0930a13║寄石城行光長老
X56n0949_p0930a14║幽棲塵想絕岩閣倚杉松吟思禪中盡
X56n0949_p0930a15║霜髭病後濃溪閑澄夜月山靜答秋鐘
X56n0949_p0930a16║寂寞懷高趣殘陽獨倚笻
X56n0949_p0930a17║寄仁姪
X56n0949_p0930a18║庭木西風動閑軒落葉稠夢迴霜月曉
X56n0949_p0930a19║信斷海山秋道性歸無念孤吟已絕愁
X56n0949_p0930a20║況疎林下約煙水路悠悠
X56n0949_p0930a21║山行
X56n0949_p0930a22║筞杖乘閑興山深人跡稀斷橋摧宿雨
X56n0949_p0930a23║高樹桂殘暉嵓靜雲孤起潭空鳥獨飛
X56n0949_p0930a24║前峯有蘭若吟賞自忘歸
X56n0949_p0930b01║秋日感事
X56n0949_p0930b02║滿眼皆相識論心自不同閑門扃夕照
X56n0949_p0930b03║敗葉落西風往事全成夢浮生漸覺空
X56n0949_p0930b04║搘頥獨無語四壁響秋蟲
X56n0949_p0930b05║湖上晚望寄友人
X56n0949_p0930b06║不得天涯信相思對景濃驚飈吹落葉
X56n0949_p0930b07║殘日在遙峰照水魚村火沈煙野寺鐘
X56n0949_p0930b08║幽懷向誰說靜立自搘笻
X56n0949_p0930b09║贈聞聰師
X56n0949_p0930b10║淡然塵慮絕禪外苦風騷性覺眠雲僻
X56n0949_p0930b11║名因背俗高水煙蒸紙帳寒髮澁銅刀
X56n0949_p0930b12║幾宿秋江寺閑吟聽夜濤
X56n0949_p0930b13║送僧歸饒陽
X56n0949_p0930b14║執手離亭暮言歸思不禁故鄉千里外
X56n0949_p0930b15║為客十年心帆影寒江靜猿啼雪嶠深
X56n0949_p0930b16║饒陽泉石在講退自堪吟
X56n0949_p0930b17║悼廣鈞師
X56n0949_p0930b18║北僧傳示滅高跡更難尋故國房空在
X56n0949_p0930b19║新墳草已深雲泉違舊約風月罷論心
X56n0949_p0930b20║默坐看遺偈西牕月又沈
X56n0949_p0930b21║次韻詶隣僧晝上人
X56n0949_p0930b22║居止閑相近臨流野色分深秋山共見
X56n0949_p0930b23║清夜磬交聞靜榻移明月疎簾卷暮雲
X56n0949_p0930b24║相於別有趣冷淡況同群
X56n0949_p0930c01║旅中別趙璞
X56n0949_p0930c02║筞馬將登路星河曙色分殘燈照離席
X56n0949_p0930c03║來鴈咽寒雲鄉遠書難到吟狂酒易醺
X56n0949_p0930c04║堪嗟經濟術未得致明君
X56n0949_p0930c05║旅中即事寄友生
X56n0949_p0930c06║欹枕不成夢寒蟲𠮧壁陰高梧深夜雨
X56n0949_p0930c07║遠客故鄉心分與浮名背年將白髮侵
X56n0949_p0930c08║終須約宗炳結社向東林
X56n0949_p0930c09║秋晚客舍寄故山友僧
X56n0949_p0930c10║隱几不成寢何人慰寂寥空堦鳴蟋蟀
X56n0949_p0930c11║寒雨滴芭蕉靜語牕燈暗歸心海寺遙
X56n0949_p0930c12║唯應釋慧遠蓮社為相招
X56n0949_p0930c13║寄輦下譯經正覺大師
X56n0949_p0930c14║水國無歸夢年來帝澤深梵書翻宋語
X56n0949_p0930c15║道論變吳音靜室清香凝閑庭古樹陰
X56n0949_p0930c16║玉華前事在高跡許誰尋
X56n0949_p0930c17║寄潤姪法師
X56n0949_p0930c18║庭木凝秋色依依廢苦吟來書江上絕
X56n0949_p0930c19║幽夢雨中深水鳥閑窺硯牕燈冷照琴
X56n0949_p0930c20║誰知此時興華髮暗相侵
X56n0949_p0930c21║贈白蓮社主圓淨大師
X56n0949_p0930c22║社客盡卿相草堂雲樹間景分廬岳秀
X56n0949_p0930c23║人類遠公閑夜定開明月秋吟對暮山
X56n0949_p0930c24║唯應謝康樂時得扣松關
X56n0949_p0931a01║春晚言懷寄聰上人
X56n0949_p0931a02║晚樹歸禽亂翛然古院空清談遠君子
X56n0949_p0931a03║幽興寄絲桐短髮全成雪殘花半逐風
X56n0949_p0931a04║終期結真侶歸老亂雲中
X56n0949_p0931a05║留題因師院石楠花
X56n0949_p0931a06║陽和資萬木獨此異群花映草驚殘燒
X56n0949_p0931a07║臨牕認曉霞色雖因雨減勢不逐風斜
X56n0949_p0931a08║幸賴栽培力繁枝鬬日華
X56n0949_p0931a09║寄省悟師
X56n0949_p0931a10║平湖波渺渺蹤跡杳難尋城裏無時到
X56n0949_p0931a11║雲邊閉戶深寒燈明古像晚磬出疎林
X56n0949_p0931a12║寂寞懷高趣西軒日易沈
X56n0949_p0931a13║留題聞氏林亭小山
X56n0949_p0931a14║簷前狀奇險咫尺見清幽鳥下疑靈鷲
X56n0949_p0931a15║僧過認沃洲危遮虗檻月冷奪遠峯秋
X56n0949_p0931a16║始信紅塵裏豪家有勝遊
X56n0949_p0931a17║宿仲係上人房
X56n0949_p0931a18║偶從支遁約深夜宿閑房牕靜燈遺燼
X56n0949_p0931a19║庭寒樹有霜禪心論的的塵事省茫茫
X56n0949_p0931a20║又說天台去林間埽石床
X56n0949_p0931a21║題聰上人林亭
X56n0949_p0931a22║四面遠塵跡吟過稱野情堦閑秋菓落
X56n0949_p0931a23║池冷月華生倚竹蟬聲斷開琴鶴夢驚
X56n0949_p0931a24║却來還有約未可猒逢迎
X56n0949_p0931b01║書久上人城中幽齋
X56n0949_p0931b02║杉竹帀吟徑軒牕更絕塵清風生後夜
X56n0949_p0931b03║幽景徧諸隣磬斷棲禽夢香凝出定身
X56n0949_p0931b04║城中有高趣寧羨賴留人
X56n0949_p0931b05║江上作
X56n0949_p0931b06║往事那堪問長江空渺然孤城閉殘日
X56n0949_p0931b07║荒隴積寒煙沙漲中洲闊潮衝古路偏
X56n0949_p0931b08║莫疑陵谷事即目是桑田
X56n0949_p0931b09║懷保暹師
X56n0949_p0931b10║高跡知何處相懷早𣆶休苦吟空對月
X56n0949_p0931b11║閉戶更禁秋砌隙寒蟲切林稍下葉稠
X56n0949_p0931b12║音書杳難寄天闊水悠悠
X56n0949_p0931b13║贈宣密大師不出院
X56n0949_p0931b14║侯門休請謁香火務真修古院扃蒼蘚
X56n0949_p0931b15║他山空舊遊出禪庭月曉開卷竹牕秋
X56n0949_p0931b16║已得棲幽趣何須買沃洲
X56n0949_p0931b17║懷中姪
X56n0949_p0931b18║一從林下別倐忽又經年舊約山空在
X56n0949_p0931b19║相懷月屢圓郡鍾宵斷夢江樹晚沈煙
X56n0949_p0931b20║書札憑誰寄波濤況渺然
X56n0949_p0931b21║宿道場山寺
X56n0949_p0931b22║絕頂秋氣清危欄憑樹杪仰窺清漢近
X56n0949_p0931b23║下視群峯小空池生夜月風枝鳴宿鳥
X56n0949_p0931b24║吟坐不成寐疎鍾起將曉
X56n0949_p0931c01║送遇貞師歸四明山
X56n0949_p0931c02║吟餘江上別一錫寄扁舟遠度浮殘照
X56n0949_p0931c03║千峯指舊遊疎鍾沈杳靄羣木落高秋
X56n0949_p0931c04║莫負重來約禪心本自由
X56n0949_p0931c05║秋夕寄友僧
X56n0949_p0931c06║白雲高臥者滯疾阻相尋信斷滄洲闊
X56n0949_p0931c07║房扃翠岳深寒蟲藏壞壁庭樹滴殘霖
X56n0949_p0931c08║早𣆶同閑話孤燈照苦吟
X56n0949_p0931c09║
X56n0949_p0931c10║閑居編第四十四