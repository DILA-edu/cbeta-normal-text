X56n0949_p0933c03║
X56n0949_p0933c04║閑居編第四十六
X56n0949_p0933c05║
X56n0949_p0933c06║宋孤山沙門　智圓　著
X56n0949_p0933c07║昭君辭
X56n0949_p0933c08║昭君停車淚暫止為把功名奏天子
X56n0949_p0933c09║靜得胡塵唯妾身漢家文武合羞死
X56n0949_p0933c10║老將
X56n0949_p0933c11║畫堂升降子孫扶白髮𣯶𣯶膽尚麤
X56n0949_p0933c12║不省時清身已老逢人猶說斬單于
X56n0949_p0933c13║邊將二首
X56n0949_p0933c14║威聲飛將豈能過號令雄師劒始磨
X56n0949_p0933c15║雪攪長空馬殭立偷營今夜度膠河
X56n0949_p0933c16║其一
X56n0949_p0933c17║百戰依前勇氣成窮邊深入耀精兵
X56n0949_p0933c18║穹廬燒盡龍庭破却上燕然更勒銘
X56n0949_p0933c19║其二
X56n0949_p0933c20║貪泉
X56n0949_p0933c21║隱之曾飲肯為非今古泓澄照翠微
X56n0949_p0933c22║自是貪夫性貪賄便將泉水作因依
X56n0949_p0933c23║夷齊廟
X56n0949_p0933c24║曾聞叩馬犯君顏萬古清風滿世間
X56n0949_p0934a01║若使干戈為揖讓夷齊終不死空山
X56n0949_p0934a02║嚴光臺
X56n0949_p0934a03║撥亂方爭汗馬功賢才誰肯守窮空
X56n0949_p0934a04║嚴光亦是夷齊類埀釣碧溪敦讓風
X56n0949_p0934a05║閑田
X56n0949_p0934a06║虞芮懷慚觀禮讓閑田從此草長生
X56n0949_p0934a07║而今雖是文王化難遣貪夫兩不爭
X56n0949_p0934a08║讀王通中說
X56n0949_p0934a09║孟軻荀況與楊雄代異言殊道一同
X56n0949_p0934a10║夫子文章天未喪又於隋世產王通
X56n0949_p0934a11║讀毛詩
X56n0949_p0934a12║夫子刪來三百章箴規明白佐時王
X56n0949_p0934a13║近來吟詠唯風月謗木詩官事久亡
X56n0949_p0934a14║讀孫郃集
X56n0949_p0934a15║唐祚將亡王澤枯四明歸隱泣窮塗
X56n0949_p0934a16║而今若撰才名志更有閑僧得入無
X56n0949_p0934a17║（郃撰四明才名志釋宗亮預焉）
X56n0949_p0934a18║讀禪月集
X56n0949_p0934a19║屬興難忘水與山救時箴戒出其間
X56n0949_p0934a20║讀終翻恨吾生𣆶不得斯人一往還
X56n0949_p0934a21║觀劒客圖
X56n0949_p0934a22║飛劒縱橫乍可驚翻疑風俗妄傳聲
X56n0949_p0934a23║如今至究在何處不出為人平不平
X56n0949_p0934a24║詩魔
X56n0949_p0934b01║禪心喧撓被詩魔月冷風清柰爾何
X56n0949_p0934b02║一夜欲降降不得紛紛徒屬更來多
X56n0949_p0934b03║謝僧惠蒲扇
X56n0949_p0934b04║結蒲為扇狀何奇助我淳風世罕知
X56n0949_p0934b05║林下靜搖來客笑竹牀茆屋恰相宜
X56n0949_p0934b06║招元羽律師
X56n0949_p0934b07║去年相訪宿吾廬露滴蒼苔夜話遲
X56n0949_p0934b08║湖水𣆶來清不極今秋又是月圓時
X56n0949_p0934b09║貧居
X56n0949_p0934b10║山厨竈上苔痕碧齋盂生塵無粒食
X56n0949_p0934b11║可憐雀鼠未知貧穿屋穿墉不暫息
X56n0949_p0934b12║詶簡上人見寄
X56n0949_p0934b13║林間病臥懶逢迎相識何人最愜情
X56n0949_p0934b14║唯有簡公閑且僻寂寥翻被俗流輕
X56n0949_p0934b15║送僧歸姑蘇
X56n0949_p0934b16║姑蘇臺畔樹含秋蟬噪西風雨乍收
X56n0949_p0934b17║閑笑閑吟忽歸去月明何處宿孤舟
X56n0949_p0934b18║寄遠
X56n0949_p0934b19║洞房秋𣆶更思君寶瑟慵彈日又曛
X56n0949_p0934b20║鴈過長空書不到滿庭黃葉落紛紛
X56n0949_p0934b21║謝仁上人惠茶
X56n0949_p0934b22║寄我山茶號雨前齋餘閑試僕夫泉
X56n0949_p0934b23║（予止山居有之）
X56n0949_p0934b24║睡魔遣得雖相感翻引詩魔來眼前
X56n0949_p0934c01║讀項羽傳二首
X56n0949_p0934c02║頻年戰勝恃雄強歷數分明在彼蒼
X56n0949_p0934c03║堪笑范曾無異識不能令主事高皇
X56n0949_p0934c04║其一
X56n0949_p0934c05║發歎虞姬勢已窮烏江此夕喪英雄
X56n0949_p0934c06║當時若也知天命佐漢應居第一功
X56n0949_p0934c07║其二
X56n0949_p0934c08║草堂秋夜
X56n0949_p0934c09║雨殺炎光變秋色清涼頓在草堂中
X56n0949_p0934c10║幽人一夜坐不睡月照閑堦露灑空
X56n0949_p0934c11║書荊溪禪師傳後二首
X56n0949_p0934c12║智者真宗談一性相傳六世至荊溪
X56n0949_p0934c13║高揮彩筆示深趣來學無窮俱破迷
X56n0949_p0934c14║其一
X56n0949_p0934c15║清風遺句滿人間滅後天台跡更閑
X56n0949_p0934c16║碑折塔摧人不顧不堪冥目想空山
X56n0949_p0934c17║其二
X56n0949_p0934c18║寄題章安禪師塔
X56n0949_p0934c19║祖師墳塔在天台雨壞風摧事可哀
X56n0949_p0934c20║香火無人空有跡夜深明月照蒼苔
X56n0949_p0934c21║寄天台能上人
X56n0949_p0934c22║天台深隱許誰同擾擾浮世萬事空
X56n0949_p0934c23║終約携瓶訪師去水邊松下嘯清風
X56n0949_p0934c24║讀秦始本紀
X56n0949_p0935a01║縱欲勞民殊未已阿房望夷相次起
X56n0949_p0935a02║後來風俗昧其由妄說秦皇能役鬼
X56n0949_p0935a03║讀楊子法言
X56n0949_p0935a04║秦焚漢雜道何孤蕩蕩皇風豈易圖
X56n0949_p0935a05║空有法言為世範不知來者肯行無
X56n0949_p0935a06║書慈光塔
X56n0949_p0935a07║靈骨未藏三十載我來收得葬孤山
X56n0949_p0935a08║此中起塔不在大已有高名垂世間
X56n0949_p0935a09║苦熱
X56n0949_p0935a10║平湖日炙沸如煑庭樹色乾鳥渴死
X56n0949_p0935a11║何人萬里驅征車紅塵漲天方入市
X56n0949_p0935a12║古鑑
X56n0949_p0935a13║土蝕菱花有微竅懸向秋堂光照耀
X56n0949_p0935a14║寫出人人妍醜姿西施始免嫫母笑
X56n0949_p0935a15║寄題終南道宣律師塔
X56n0949_p0935a16║冷碧終南插太虗紵麻蘭若舊閑居
X56n0949_p0935a17║波離滅後無人繼蕭索西風葉滿渠
X56n0949_p0935a18║嘲寫真
X56n0949_p0935a19║泡幻吾身元是妄丹青汝影豈為真
X56n0949_p0935a20║吾身汝影俱無實相伴茆堂作兩人
X56n0949_p0935a21║冬日作
X56n0949_p0935a22║凍撮閑庭土皆裂風號門外人來絕
X56n0949_p0935a23║可憐萬事不干身凭欄且看千峯雪
X56n0949_p0935a24║誡後學
X56n0949_p0935b01║對食須思稼穡勞為僧安用事雄豪
X56n0949_p0935b02║剃頭本意求成佛不為齋筵坐位高
X56n0949_p0935b03║螢
X56n0949_p0935b04║微蟲稟質有清光蹤跡難令暗室藏
X56n0949_p0935b05║車胤死來人墮學秋庭終夜恣飛翔
X56n0949_p0935b06║舟歸詠鴈
X56n0949_p0935b07║嗷嗷旅鴈滿寒塘閑坐歸舟帶夕陽
X56n0949_p0935b08║一一似能遵禮教等閑驚起便成行
X56n0949_p0935b09║舟歸
X56n0949_p0935b10║平湖渺渺澄寒水孤舟靜泛清光裏
X56n0949_p0935b11║却慙未是狎鷗人處處鳧鷖盡驚起
X56n0949_p0935b12║檻猿
X56n0949_p0935b13║異菓供飡金鏁纏侯門雖貴性非便
X56n0949_p0935b14║夜啼只憶巴江畔霜木千株冷倚天
X56n0949_p0935b15║放猿
X56n0949_p0935b16║放汝孤猿任自由萬山雲樹正含秋
X56n0949_p0935b17║不知今夜啼明月又使何人淚暗流
X56n0949_p0935b18║湖上望月二首
X56n0949_p0935b19║秋水澄澄樹絕風冰輪苒苒上遙空
X56n0949_p0935b20║閑思今夜供吟景冷色清光幾處同
X56n0949_p0935b21║其一
X56n0949_p0935b22║寒光皎皎映平湖水色天形兩不殊
X56n0949_p0935b23║學道未能同罔象也於深處見圓珠
X56n0949_p0935b24║其二
X56n0949_p0935c01║詠亡有禪師山齋養獼猴
X56n0949_p0935c02║閑庭樹樹菓垂霜聽法猶憐入草堂
X56n0949_p0935c03║異類豈能知禮節每來相對坐禪床
X56n0949_p0935c04║贈廣上人
X56n0949_p0935c05║魏闕林泉趣本同隨緣來往興何窮
X56n0949_p0935c06║閑宵訪我茆堂宿湖水無波月照空
X56n0949_p0935c07║正月晦日作
X56n0949_p0935c08║春晴殘日照平川老幼相擕古岸邊
X56n0949_p0935c09║富貴在天誰肯信臨流爭放送窮舟
X56n0949_p0935c10║讀羅隱詩集
X56n0949_p0935c11║非非是是正人倫月夜花朝幾損神
X56n0949_p0935c12║薄俗不知懲勸旨翻嫌羅隱一生嗔
X56n0949_p0935c13║落花
X56n0949_p0935c14║花開花落盡由風數日榮衰事不同
X56n0949_p0935c15║庭下𣆶來猶可翫綠苔芳草綴殘紅
X56n0949_p0935c16║織婦
X56n0949_p0935c17║九月風高未授衣燈前軋軋夜鳴機
X56n0949_p0935c18║困來不覺支頥睡鼠齧𮈔頭四散飛
X56n0949_p0935c19║柳
X56n0949_p0935c20║融融春色伴花榮濃翠參差雨乍晴
X56n0949_p0935c21║低拂冷烟元亮宅靜籠明月亞夫營
X56n0949_p0935c22║葉浮晚水愁眉細絮落春衣雪片輕
X56n0949_p0935c23║莫上隋堤思往事萬株蕭索傍河聲
X56n0949_p0935c24║牡丹
X56n0949_p0936a01║栽培寧暇問耕桑紅白相鮮映畵堂
X56n0949_p0936a02║淚濕濃粧含曉露火燔寒玉照斜陽
X56n0949_p0936a03║黃金剩買心無猒綺席閑觀興更狂
X56n0949_p0936a04║誰向風前悟零落百年榮盛事非長
X56n0949_p0936a05║鴈
X56n0949_p0936a06║歲歲隨陽整羽翰翱翔還見過雲端
X56n0949_p0936a07║哀音斷續霜風緊群影參差夜月殘
X56n0949_p0936a08║鵰鶚已逃榆塞險烟波初下洞庭寬
X56n0949_p0936a09║行人萬里思歸切送目遙空寄信難
X56n0949_p0936a10║浙江𣆶望
X56n0949_p0936a11║景象依依滿目前倚笻閑望思凄然
X56n0949_p0936a12║隔雲清磬山傍寺照水孤燈渡口舡
X56n0949_p0936a13║蕩漭落潮平占岸參差歸鴈沒遙天
X56n0949_p0936a14║錢王霸業今何在牢落荒城積野烟
X56n0949_p0936a15║
X56n0949_p0936a16║閑居編第四十六