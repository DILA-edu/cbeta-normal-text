X56n0949_p0936a17║
X56n0949_p0936a18║
X56n0949_p0936a19║閑居編第四十七
X56n0949_p0936a20║
X56n0949_p0936a21║宋孤山沙門　智圓　著
X56n0949_p0936a22║寄雪竇長老
X56n0949_p0936a23║絕頂久潛隱心閑道更真山深林下雪
X56n0949_p0936a24║堂靜晝無人雲抱看經石禽接入定身
X56n0949_p0936b01║敢言他世約安養願相親（師求淨土予志頗同故云爾）
X56n0949_p0936b02║君復處士栖大師夙有翫月泛湖之約予以
X56n0949_p0936b03║臥病致爽前期因為此章聊以道意
X56n0949_p0936b04║涼風吹眾木羸病轉加前伏枕誰相問
X56n0949_p0936b05║中秋月又圓清光浮遠嶠冷色混平川
X56n0949_p0936b06║不得同支許乘舟樂浩然
X56n0949_p0936b07║寄西山智道人
X56n0949_p0936b08║淨業修持久攀緣念已摧冰潭殘月在
X56n0949_p0936b09║古岸夜禪回像燭微留燄爐香冷變灰
X56n0949_p0936b10║時逢舊參侶閑坐話黃梅
X56n0949_p0936b11║寄慧雲大師
X56n0949_p0936b12║繁華辭帝輦岑寂戀山林志向浮名淡
X56n0949_p0936b13║房扃古寺深詩窻來皓月齋磬下幽禽
X56n0949_p0936b14║終約逢新雪閑過話靜心
X56n0949_p0936b15║寄海慧大師
X56n0949_p0936b16║雲門卜深隱誰復繼高蹤舊寺拋雙闕
X56n0949_p0936b17║新題咏十峯（大師有雲門十峯詠）禪開杉逕月
X56n0949_p0936b18║講候雪樓鐘莫怪相尋晚嵆康性本慵
X56n0949_p0936b19║洞霄宮
X56n0949_p0936b20║蕭灑絕塵跡虗廊畵列仙洞靈潛徹海
X56n0949_p0936b21║山峭欲奔天松古巢高鶴庭閑湧異泉
X56n0949_p0936b22║長生如有術誰復歎流年
X56n0949_p0936b23║久病
X56n0949_p0936b24║五月茆堂臥窮秋疾未除喬林葉盡落
X56n0949_p0936c01║舊識分皆疎講室縈蛛網書床長蠧魚
X56n0949_p0936c02║醫王有妙藥飲了萬緣虗
X56n0949_p0936c03║山堂落成招林處士
X56n0949_p0936c04║搆廈當高巘登臨稱遯仙澄波寒浸郭
X56n0949_p0936c05║疊翠冷搘天野艇浮殘照僧樓襯淡烟
X56n0949_p0936c06║此中無俗物自可會清賢
X56n0949_p0936c07║九月望夜招處士林君泛湖翫月
X56n0949_p0936c08║病負中秋約殘秋月自新寒波沈皓魄
X56n0949_p0936c09║碧落輾冰輪風靜砧聲絕烟收岳影均
X56n0949_p0936c10║何妨此夕翫況是不覊人
X56n0949_p0936c11║病起
X56n0949_p0936c12║秋盡積雨歇幽憂病漸安眼疼嫌字小
X56n0949_p0936c13║身瘦覺衣寬倚杖防苔滑開爐怯夜寒
X56n0949_p0936c14║浮生能幾日長作水漚觀
X56n0949_p0936c15║賦得送人自闕下還吳
X56n0949_p0936c16║蓴羮鱸膾美張翰忽思歸烟水東南闊
X56n0949_p0936c17║風帆且夕飛靜吟新月正閑望舊山微
X56n0949_p0936c18║獨羨長江上遺名掩竹扉
X56n0949_p0936c19║贈駱偃
X56n0949_p0936c20║才高淹下位聖代尚遺賢賈誼方流涕
X56n0949_p0936c21║楊雄正草玄開琴逢皓月試茗選清泉
X56n0949_p0936c22║篋有文編在時容後學傳
X56n0949_p0936c23║病中雨夜懷同志
X56n0949_p0936c24║杉竹競霪霪天時正積陰背窻秋燭暗
X56n0949_p0937a01║欹枕夜堂深月被重雲蔽螢依濕氣沉
X56n0949_p0937a02║無憀不成寐況復想知音
X56n0949_p0937a03║游風水洞僧院
X56n0949_p0937a04║風水分雙洞幽奇類沃洲猿吟清徹夜
X56n0949_p0937a05║山色冷宜秋雲擁堦前石鐘殘竹畔樓
X56n0949_p0937a06║賢哉白太守五馬舊曾遊
X56n0949_p0937a07║白髮
X56n0949_p0937a08║華髮如春卉森森易滿頭栽培全仗老
X56n0949_p0937a09║澆灌半憑愁世態誰能避仙方莫漫求
X56n0949_p0937a10║迴觀短折者欲見更無由
X56n0949_p0937a11║夜懷張逸人
X56n0949_p0937a12║默坐懷幽趣誰知動鬱陶牕虗殘月在
X56n0949_p0937a13║天靜少微高書去言難盡眠來夢亦勞
X56n0949_p0937a14║終期冐風雪乘興泛輕舠
X56n0949_p0937a15║贈頭陀僧
X56n0949_p0937a16║上行唯知足時人豈易同一身依樹下
X56n0949_p0937a17║萬慮盡禪中乞食村飄雪降眠月墜空
X56n0949_p0937a18║應悲浮世上煩惱事無窮
X56n0949_p0937a19║懷石壁山寺
X56n0949_p0937a20║梵宮藏積翠往歲屢遊遨月上寒溪靜
X56n0949_p0937a21║雲收峭壁高幽堦封藥草古樹宿猿猱
X56n0949_p0937a22║終待携瓶錫閑棲解鬱陶
X56n0949_p0937a23║與友人夜話
X56n0949_p0937a24║對坐當清夜茆堂野水西破窻秋燭冷
X56n0949_p0937b01║高木老猿啼跡與孤雲並身將一夢齊
X56n0949_p0937b02║幽懷言未已明月落前溪
X56n0949_p0937b03║漢武帝
X56n0949_p0937b04║酷矣秦皇滅荒哉漢武還將軍封五利
X56n0949_p0937b05║神藥訪三山重色為金屋窮兵過玉關
X56n0949_p0937b06║豈知堯舜道千古在人間
X56n0949_p0937b07║送進士萬知古
X56n0949_p0937b08║經明行修徒爾為一名屢點春官圍
X56n0949_p0937b09║時之不利非戰罪歸山且著老萊衣
X56n0949_p0937b10║清時貧賤誠堪恥侏儒太飽朔方飢
X56n0949_p0937b11║男兒會有及親祿安能泉石久低眉
X56n0949_p0937b12║束書依舊西入闕壯心潛與青雲期
X56n0949_p0937b13║秋風嫋嫋孤魂斷古道迢迢去馬遲
X56n0949_p0937b14║驥稱其德不稱力神駿唯應伯樂知
X56n0949_p0937b15║寄隱者
X56n0949_p0937b16║散髮空林下人間事不知風高蕙帳冷
X56n0949_p0937b17║天遠鶴書遲瓶盡花朝酒扃殘寒夜碁
X56n0949_p0937b18║無由訪幽趣蹤跡阻江湄
X56n0949_p0937b19║贈誦經僧
X56n0949_p0937b20║寂淡無餘念泠泠誦佛言清香飄靜夜
X56n0949_p0937b21║明月泠閑軒幽壑來精怪霜林息斷猿
X56n0949_p0937b22║堪嗟浮世裏塵事𥪰暄喧
X56n0949_p0937b23║寄梵天上方政姪
X56n0949_p0937b24║一講更無事翛然自不羣閑情江上月
X56n0949_p0937c01║孤跡檻前雲徑冷秋苔合杉寒宿鳥分
X56n0949_p0937c02║濤聲且暮近應向出禪聞
X56n0949_p0937c03║久病有感因示後學
X56n0949_p0937c04║羸病身未死輕安人屢亡穹旻不可問
X56n0949_p0937c05║浮世轉加傷三十共嗟短百年同好長
X56n0949_p0937c06║未能齊一夢何以事空王
X56n0949_p0937c07║山中聞知己及第
X56n0949_p0937c08║交知心莫逆出處任相違月裏方攀桂
X56n0949_p0937c09║山中自採薇致君期有術遯世貴無機
X56n0949_p0937c10║華髮他年事雲泉亦可歸
X56n0949_p0937c11║寄江上僧
X56n0949_p0937c12║江寺期終老清香講次焚月怜秋後見
X56n0949_p0937c13║潮愛夜深聞古木青陰合殘雲靜片分
X56n0949_p0937c14║相懷未能去來鴈又成群
X56n0949_p0937c15║送人歸舊隱
X56n0949_p0937c16║要地慵投刺剛腸恥折腰舊山歸興切
X56n0949_p0937c17║殘日去程遙大野明殘燒空江響落潮
X56n0949_p0937c18║到時雲樹下靜聽猒懸瓢
X56n0949_p0937c19║砌下老梅
X56n0949_p0937c20║傍砌根全露凝烟竹半遮臘深空冐雪
X56n0949_p0937c21║春老始開花止渴功應少和羮味亦嘉
X56n0949_p0937c22║行人憐怪狀上漢採為槎
X56n0949_p0937c23║寄余秀才
X56n0949_p0937c24║去秋曾訪我一別又經年落日無來信
X56n0949_p0938a01║西風滿耳蟬頭應添素髮詩合有新編
X56n0949_p0938a02║未可輕丹桂蹉𧿶老海邊
X56n0949_p0938a03║經通慧僧錄影堂
X56n0949_p0938a04║寂爾歸真界人間化已成兩朝欽至業
X56n0949_p0938a05║四海仰高名舊跡存花社遺編滿帝京
X56n0949_p0938a06║徘徊想前事庭樹跪鵶鳴
X56n0949_p0938a07║深居
X56n0949_p0938a08║牢落誰知趣深居野興饒固窮期道在
X56n0949_p0938a09║寡合鄙時澆徑靜苔長綠山寒雪未消
X56n0949_p0938a10║殘陽荷輕䇿閑望傍村橋
X56n0949_p0938a11║書事
X56n0949_p0938a12║年過不惑便衰殘消息浮生萬事閑
X56n0949_p0938a13║慙愧眼前無俗物舉頭終日見雲山
X56n0949_p0938a14║將入石壁山作
X56n0949_p0938a15║慧遠風流廬岳隱支公高尚沃洲栖
X56n0949_p0938a16║閑思石壁堪長往擬躡浮雲上石梯
X56n0949_p0938a17║瑪瑙坡即事
X56n0949_p0938a18║瑪瑙坡前住清幽絕世緣湖澄秋夜月
X56n0949_p0938a19║山碧晚晴天了性方成佛燒丹漫學仙
X56n0949_p0938a20║會逢溫伯雪目擊道還全
X56n0949_p0938a21║自嘲
X56n0949_p0938a22║門徑任苔荒長年寢一床病中消白日
X56n0949_p0938a23║詩裏發清狂窻暗雲遮月林明葉墜霜
X56n0949_p0938a24║百年能幾日兩𩯭已蒼蒼
X56n0949_p0938b01║草堂書懷
X56n0949_p0938b02║浮華念久絕閑臥愛茆堂門外滄洲闊
X56n0949_p0938b03║閑中白日長庭寒頻墜果爐煖忽飄香
X56n0949_p0938b04║寂寂無他事誰知世路忙
X56n0949_p0938b05║中秋待月值雨
X56n0949_p0938b06║一歲期今夕高空雨忽零虗牕沈素影
X56n0949_p0938b07║疎竹動秋聲已被雲陰閉徒懷永夜明
X56n0949_p0938b08║徘徊倚山閣誰見此時情
X56n0949_p0938b09║少年行
X56n0949_p0938b10║兒奴屢背約辱我漢天子瞋目而語難
X56n0949_p0938b11║五陵年少子舉手提三尺報國在一死
X56n0949_p0938b12║匹馬立奇勳壯哉傳介子
X56n0949_p0938b13║偶成
X56n0949_p0938b14║世態如輪轉勞生豈定期否終還受泰
X56n0949_p0938b15║樂極又生悲商代尊伊尹秦庭戮李斯
X56n0949_p0938b16║未能知幻化安得證無為
X56n0949_p0938b17║失鶴
X56n0949_p0938b18║隻鶴忽飛去清音更不聞遠應尋鳳侶
X56n0949_p0938b19║閑恐避鷄群岸靜休臨水庭空罷舞雲
X56n0949_p0938b20║唯餘舊蹤跡篆字印苔紋
X56n0949_p0938b21║送中姪
X56n0949_p0938b22║四明乃舊隱岑寂宅神仙寒松糅紫霞
X56n0949_p0938b23║幽巖落飛泉經秋動歸心荷䇿登江舡
X56n0949_p0938b24║澄波漾殘暉群峯插晴天窈窈空林下
X56n0949_p0938c01║片石待安禪
X56n0949_p0938c02║書山中道士壁
X56n0949_p0938c03║松下消搖自扣扉相留終日話真機
X56n0949_p0938c04║煙藏花島青牛臥客散仙房獨鶴歸
X56n0949_p0938c05║丹井泉澄天影小玉壇風冷磬聲微
X56n0949_p0938c06║乘閑擬學冲霄術九土茫茫得者稀
X56n0949_p0938c07║山居偶成
X56n0949_p0938c08║世上誼譁耳不聞煙蘿深處絕人羣
X56n0949_p0938c09║歲寒弗改憐高柏舒卷無機愛白雲
X56n0949_p0938c10║閑採藥苗醫故疾旋編紅葉寫新文
X56n0949_p0938c11║有人來問居山意寂寂茆堂日又曛
X56n0949_p0938c12║
X56n0949_p0938c13║閑居編第四十七