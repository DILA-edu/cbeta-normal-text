X56n0949_p0941c01║閑居編第四十九
X56n0949_p0941c02║宋孤山沙門　智圓　著
X56n0949_p0941c03║湖居感傷（五十四韻）
X56n0949_p0941c04║迷真渺無始飄業產錢唐外族宗南郡
X56n0949_p0941c05║門風祖偃王微緣先劫種宿習妙齡彰
X56n0949_p0941c06║父母憐多病親賓怪異常布花模講道
X56n0949_p0941c07║畵石斆題章戒印齓年佩心猿志學狂
X56n0949_p0941c08║榮名虗準擬簪組妄思量禮樂師周孔
X56n0949_p0941c09║虗無學老莊躁嫌成器𣆶心競寸陰忙
X56n0949_p0941c10║翼翼修天爵孜孜恥面牆內藏儒志氣
X56n0949_p0941c11║外假佛衣裳每惡銷金口時勞疾惡腸
X56n0949_p0941c12║手中期得桂箭下待穿楊騃鹿方隨𦦨
X56n0949_p0941c13║堅冰忽遇陽繫珠知在體甘露忝親甞
X56n0949_p0941c14║要道傳三觀真機得妙常不然心跡火
X56n0949_p0941c15║任結𩯭根霜覺路雙輪駕真空兩翅翔
X56n0949_p0941c16║飢來還遇饍渴去已逢漿靜處如來室
X56n0949_p0941c17║高眠解脫床理高山峭㧞道大海汪洋
X56n0949_p0941c18║力戰魔軍散功扶佛化昌空山憐寂寂
X56n0949_p0941c19║塵路笑茫茫觸境知無著閑居貴坐忘
X56n0949_p0941c20║消搖希自了言說亦何妨撰疏松牕冷
X56n0949_p0941c21║揮松古殿涼來蒙隨力化真誥應機揚
X56n0949_p0941c22║達理雖云短尋文或有長圓伊令了悟
X56n0949_p0941c23║法愛教消亡性任融凡聖修宜示否臧
X56n0949_p0941c24║冥心潛應夢取驗敢垂祥事佛身多累
X56n0949_p0942a01║為師道實荒衡門連竹石草屋帶林塘
X56n0949_p0942a02║冬服和絺𥿭中飡乏稻梁水邊雲作伴
X56n0949_p0942a03║巖下柏為香景物看無猒幽棲興未央
X56n0949_p0942a04║𣆶籬啼翡翠春沼浴鴛鴦菡萏花如畵
X56n0949_p0942a05║嶔崟岫若糚飄牕松韻淡翻砌菊花黃
X56n0949_p0942a06║放鶴時登嶺觀魚或在梁豈愁身病害
X56n0949_p0942a07║長喜世平康無處求煩惱隨時任寂光
X56n0949_p0942a08║昏衢懸慧日苦海泛慈航誓坐菩提樹
X56n0949_p0942a09║高躋寂滅場冥真周法界垂應徧諸方
X56n0949_p0942a10║頓漸門皆䆳偏圓藥盡良驚迷辯雷震
X56n0949_p0942a11║摧惑法輪疆鷲嶺先開會金河後祕藏
X56n0949_p0942a12║留形歸後德遺法益無疆四等心彌廣
X56n0949_p0942a13║三慈化甚詳道齊諸妙覺事類釋迦皇
X56n0949_p0942a14║生滅非吾土圓澄是故鄉一空長寂寂
X56n0949_p0942a15║萬類本惶惶庶了無生旨無生更可傷
X56n0949_p0942a16║讀清塞集
X56n0949_p0942a17║立意造平淡冥搜出眾情何人知所得
X56n0949_p0942a18║後世謾傳名雲樹飢猨斷冰潭片月傾
X56n0949_p0942a19║如無子期聽綠綺為誰鳴
X56n0949_p0942a20║寄趙璞
X56n0949_p0942a21║故鄉勾踐國解印掛帆歸吟苦容雖瘦
X56n0949_p0942a22║官清道自肥堂幽山屐在厨冷甑塵飛
X56n0949_p0942a23║莫向雲門下高歌便採薇
X56n0949_p0942a24║山中與友人夜話
X56n0949_p0942b01║草舍閑宵坐消搖事可評澄心防有著
X56n0949_p0942b02║深隱貴無名砌月移松影風泉混磬聲
X56n0949_p0942b03║共期吾道在萬事任營營
X56n0949_p0942b04║閑居書事
X56n0949_p0942b05║淡然忘外事林下自怡情室冷秋苔色
X56n0949_p0942b06║軒閑夜月明眠雲慙道薄餌藥覺身輕
X56n0949_p0942b07║擬學鴟夷子時時變姓名
X56n0949_p0942b08║禹廟
X56n0949_p0942b09║洪水不為害黎元受賜多道尊由揖讓
X56n0949_p0942b10║功大匪干戈任上諸侯貢貽謀五子歌
X56n0949_p0942b11║稽山千古在宮闕倚嵳峩
X56n0949_p0942b12║早行
X56n0949_p0942b13║杖錫無同侶衝霜獨自行斷橋殘月在
X56n0949_p0942b14║孤店曉鷄鳴灌木樓禽散荒原宿霧平
X56n0949_p0942b15║迴觀遠山色已覺太陽明
X56n0949_p0942b16║江上聞笛
X56n0949_p0942b17║夜久聞橫笛寥寥景更賖天容垂極岸
X56n0949_p0942b18║月色冷平沙靜引鄉心遠閑驚旅𩯭華
X56n0949_p0942b19║哀音殊未已何處落梅花
X56n0949_p0942b20║詠鷰
X56n0949_p0942b21║來去知時候堪憐異眾禽雙飛春雨細
X56n0949_p0942b22║對語畵堂深寄宿鵰梁穩㘅泥柳岸陰
X56n0949_p0942b23║捿身自有處鷹集莫相侵
X56n0949_p0942b24║讀杜牧集
X56n0949_p0942c01║讒佞當面唾輕生不得殳去邪空有志
X56n0949_p0942c02║嫉惡奈無徒後世名垂遠當時道亦孤
X56n0949_p0942c03║荒齋獨懷感殘日照庭蕪
X56n0949_p0942c04║寄題聰上人房庭竹
X56n0949_p0942c05║結根依靜砌蕭灑映禪房高節欺群木
X56n0949_p0942c06║青陰過短墻夜聲喧夢枕秋露滴琴床
X56n0949_p0942c07║遙想添吟思閑觀到夕陽
X56n0949_p0942c08║武肅廟
X56n0949_p0942c09║土德衰微後忠誠道不群誓功陳帶礪
X56n0949_p0942c10║霸業擬桓文妙略姧雄懾英聲四海聞
X56n0949_p0942c11║山旁遺廟在牢落閉深雲
X56n0949_p0942c12║寄蜀川王道士
X56n0949_p0942c13║鶴賀幾遲留岷峩水石幽御風同列子
X56n0949_p0942c14║夢蝶擬莊周醉臥空林月狂歌古觀秋
X56n0949_p0942c15║何時歸閬苑閑共老仙游
X56n0949_p0942c16║寄道士
X56n0949_p0942c17║長聞披鶴氅城市往來頻得道人難測
X56n0949_p0942c18║和光跡易親堂閑秋擣藥壇冷夜朝真
X56n0949_p0942c19║幾憶蓬壺頂蟠桃爛漫春
X56n0949_p0942c20║寄定海許少府
X56n0949_p0942c21║見說梅仙邑波濤接杳冥訟庭秋蘚合
X56n0949_p0942c22║吟閣海雲醒愛月宵留客尋僧晝掩扃
X56n0949_p0942c23║公餘幽興在時夢故山青
X56n0949_p0942c24║寄若訥上人
X56n0949_p0943a01║江濵方話別倏忽十年餘感舊空闕夢
X56n0949_p0943a02║閑眠懶寄書砌涼鳴蟋蟀潭冷照蟾蜍
X56n0949_p0943a03║北望滄波闊無由訪所居
X56n0949_p0943a04║山中尋羽客不遇
X56n0949_p0943a05║杖黎尋隱跡重疊過林泉花暖幽禽語
X56n0949_p0943a06║堂空瑞獸眠㵎松寒有韻茶竈冷無煙
X56n0949_p0943a07║知在何峯頂高談會列仙
X56n0949_p0943a08║送人南遊
X56n0949_p0943a09║難阻南遊興酣歌出故林路分滄海闊
X56n0949_p0943a10║山疊瘴雲深馬援碑寧在重華廟可尋
X56n0949_p0943a11║他年却歸此閑話學夷音
X56n0949_p0943a12║懷同志
X56n0949_p0943a13║孤吟成白首十載別同聲海國書難到
X56n0949_p0943a14║空堂夢易成淳風心共樂直道世多輕
X56n0949_p0943a15║未卜重相見波濤萬里程
X56n0949_p0943a16║聞蛩
X56n0949_p0943a17║沉沉向秋暮切切聲相續夜靜草堂深
X56n0949_p0943a18║閑牀照孤燭
X56n0949_p0943a19║湖上閑坐
X56n0949_p0943a20║終日湖亭坐悠悠萬慮閑眼前何所有
X56n0949_p0943a21║寒水與秋山
X56n0949_p0943a22║池上
X56n0949_p0943a23║漚生復漚滅水濕元無異盡日倚欄看
X56n0949_p0943a24║無人知此意
X56n0949_p0943b01║草堂即事
X56n0949_p0943b02║經歲人不到騰騰養疎拙心期物外閑
X56n0949_p0943b03║緣向漚中絕入室容清風升堂許明月
X56n0949_p0943b04║空庭何所有冷落唯松雪
X56n0949_p0943b05║讀楞嚴經
X56n0949_p0943b06║案上楞嚴典時看浣病愁階閑移短影
X56n0949_p0943b07║牕冷值高秋眼病花無菓心狂照失頭
X56n0949_p0943b08║指空期識月認指更悠悠
X56n0949_p0943b09║病中懷石壁行紹上人
X56n0949_p0943b10║石壁春歸去孤山秋未來夜深扶病坐
X56n0949_p0943b11║明月照蒼苔
X56n0949_p0943b12║謝可孜上人惠楞嚴般若二經并治脾藥
X56n0949_p0943b13║經妙蕩煩惑藥靈醫病身道明無去住
X56n0949_p0943b14║方驗有君臣靜翫知心寂時飡覺氣均
X56n0949_p0943b15║徘徊感知己於我分彌親
X56n0949_p0943b16║
X56n0949_p0943b17║閑居編第四十九