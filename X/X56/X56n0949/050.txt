X56n0949_p0943b18║
X56n0949_p0943b19║
X56n0949_p0943b20║閑居編第五十
X56n0949_p0943b21║
X56n0949_p0943b22║宋孤山沙門　智圓　著
X56n0949_p0943b23║懷南遊道友
X56n0949_p0943b24║曾聞飛錫入南閩鶴態雲蹤不可親
X56n0949_p0943c01║靜夜獨吟空對月昔年聚話更無人
X56n0949_p0943c02║波濤路阻書難到泉石房閑夢自頻
X56n0949_p0943c03║未省相逢在何日西風蕭索淛河濱
X56n0949_p0943c04║栽花
X56n0949_p0943c05║移花來種草堂前紅紫紛紜間淡煙
X56n0949_p0943c06║莫歎朝開還暮落人生榮辱事皆然
X56n0949_p0943c07║病起二首
X56n0949_p0943c08║衡門牢落雨苔斑病起深秋氣象閑
X56n0949_p0943c09║照水未能嗟白髮倚欄重得見青山
X56n0949_p0943c10║風高砌木蟬猶噪社近茆堂鷰已還
X56n0949_p0943c11║孤坐孤吟又終日有誰來此問衰顏
X56n0949_p0943c12║又
X56n0949_p0943c13║湖天淡蕩鴈參差行樂搘笻繞所居
X56n0949_p0943c14║古壁苔荒鳴蟋蟀水軒風冷謝芙蕖
X56n0949_p0943c15║看雲默誦空王偈拂榻閑開孔聖書
X56n0949_p0943c16║閇戶無人慰寥索草堂深夜照蟾蜍
X56n0949_p0943c17║寄題虎丘山
X56n0949_p0943c18║崛起孤峯號虎丘奇蹤寧與眾山儔
X56n0949_p0943c19║月涵秦始劒池冷蘚駮生公講石幽
X56n0949_p0943c20║招隱未能居絕頂臥雲空欲斆前脩
X56n0949_p0943c21║披圖盡日身難到杳杳煙波茂苑秋
X56n0949_p0943c22║漁父
X56n0949_p0943c23║鶴髮閑梳小掉輕蘆花深處最怡情
X56n0949_p0943c24║自憐身外唯煙月肯信人間有利名
X56n0949_p0944a01║閑脫緣蓑春雨霽醉眠深浦夕陽明
X56n0949_p0944a02║陶陶終歲無人識應笑三閭話獨清
X56n0949_p0944a03║水
X56n0949_p0944a04║本性澄明萬古同滔滔潤物信無窮
X56n0949_p0944a05║百川奔注歸滄海五服安居賴禹功
X56n0949_p0944a06║動帶晚風衝島嶼靜涵秋色混虗空
X56n0949_p0944a07║浮舟葬骨成何事范蠡知機伍相忠
X56n0949_p0944a08║白蓮
X56n0949_p0944a09║栽種空池歲已賖暑天開處異羣花
X56n0949_p0944a10║澄波照影疑秋鷺靜夜擎香混月華
X56n0949_p0944a11║雪態自堪憐翡翠玉苞終恥近蒹葭
X56n0949_p0944a12║閑來倚檻看無猒為似禪心本絕瑕
X56n0949_p0944a13║暮秋
X56n0949_p0944a14║嗈嗈賓鴈又隨陽兔走烏飛兩共忙
X56n0949_p0944a15║露冷小池荷減綠風高幽砌菊添黃
X56n0949_p0944a16║圓明自喜心如月皓白誰愁𩯭似霜
X56n0949_p0944a17║閑臥不堪思往事星河耿耿夜偏長
X56n0949_p0944a18║養疾
X56n0949_p0944a19║深院無人疾漸輕西風黃葉滿閑庭
X56n0949_p0944a20║行披老子五千字坐讀楞嚴十軸經
X56n0949_p0944a21║籬下清香寒有菊牕間微影夜無螢
X56n0949_p0944a22║誰知夜裏珠長在堪歎悠悠醉未醒
X56n0949_p0944a23║君不來
X56n0949_p0944a24║前年送君空江上張帆正值西風起
X56n0949_p0944b01║今日西風君未歸茫茫只見空江水
X56n0949_p0944b02║扇
X56n0949_p0944b03║霜縑裁製賴金刀冷淡還宜畵海濤
X56n0949_p0944b04║盛夏有功風自遠涼秋無用架偏高
X56n0949_p0944b05║譚筵幾謝驅煩熱征路長𫎇解鬱陶
X56n0949_p0944b06║未得袁宏手中握揚仁何處可施勞
X56n0949_p0944b07║新栽小松
X56n0949_p0944b08║新種孤松一尺餘淡煙疎竹便相宜
X56n0949_p0944b09║閑來且翫凌霜貌身後誰觀合抱時
X56n0949_p0944b10║冷碧豈容塵染汙貞心寧共草凋衰
X56n0949_p0944b11║夜深庭際清風起細韻難教俗耳知
X56n0949_p0944b12║閑詠
X56n0949_p0944b13║造化無餘豈有私如何庶物自參差
X56n0949_p0944b14║群烏不涅身長黑雙鷺無愁頂亦絲
X56n0949_p0944b15║巖桂翠濃深雪夜井桐黃落暮秋時
X56n0949_p0944b16║虗空世界都如幻（楞嚴曰迷妄有虗空依空立世界又曰自心取自心非幻
X56n0949_p0944b17║成幻法）莫把閑心逐境思（楞嚴曰不
X56n0949_p0944b18║取無非幻非幻尚不生幻法云何立）
X56n0949_p0944b19║新栽竹
X56n0949_p0944b20║傍砌疎篁手自栽數竿蒼翠勝花開
X56n0949_p0944b21║今宵牕下更深睡應送寒聲枕上來
X56n0949_p0944b22║讀元結文
X56n0949_p0944b23║復古還淳元結文可憐楊浚獨知君
X56n0949_p0944b24║當時自號為聲叟（五交切次山道號也）
X56n0949_p0944c01║立事垂言信不羣
X56n0949_p0944c02║戲題夜合樹
X56n0949_p0944c03║明開暗合似知時用舍行藏誡在茲
X56n0949_p0944c04║綠葉紅葩古墻畔風光羞殺石楠枝
X56n0949_p0944c05║病中感體元上人見訪
X56n0949_p0944c06║犬吠衡門宿霧消草堂風冷竹蕭蕭
X56n0949_p0944c07║若非故友憐衰病誰肯凌晨訪寂寥
X56n0949_p0944c08║寄瑞應經疏及注陰符經與體元上人
X56n0949_p0944c09║瑞應陰符盡索看封題欲寄意盤桓
X56n0949_p0944c10║自慙才識非通敏不得同歸得異端
X56n0949_p0944c11║病起自嘲
X56n0949_p0944c12║林下羸羸一病軀四旬欹枕減肌膚
X56n0949_p0944c13║閑來試照秋泉看金鍍形容雪染鬚
X56n0949_p0944c14║戲題四絕句（并序）
X56n0949_p0944c15║潛夫之居瀕湖倚山有野鶴野鹿焉以為耳目之翫
X56n0949_p0944c16║有家雞家犬焉以為警禦之備潛夫每自色目其鶴
X56n0949_p0944c17║為在陰其鹿為食苹其犬為吠月其雞為司晨有時
X56n0949_p0944c18║天雨晴秋氣清在陰唳于大澤食苹鳴于幽谷吠月
X56n0949_p0944c19║吠于閑軒司晨啼于喬木音響更作似於潛夫前各
X56n0949_p0944c20║大誇其能也傳稱介葛盧別牛鳴世謂公冶長辯鳥
X56n0949_p0944c21║語信矣夫先民有通於禽獸語者吾無先民之能以
X56n0949_p0944c22║意度之似有所得遂為四絕句以見其意適足以自
X56n0949_p0944c23║取歡笑乎昔者樂天為八絕蓋陳乎鶴雞烏鳶鵝贈
X56n0949_p0944c24║答之意故吾得以斆嚬焉噫亦有所儆非直以文為
X56n0949_p0945a01║戲云耳得前詩所謂彼我更相笑是非無實錄者斯
X56n0949_p0945a02║四絕也近之矣。
X56n0949_p0945a03║鶴自矜
X56n0949_p0945a04║紫府青田任性游一聲清唳萬山秋
X56n0949_p0945a05║仙材況有千年壽鹿犬凡雞豈合儔
X56n0949_p0945a06║鹿讓鶴
X56n0949_p0945a07║身有素斑文既備頂峩雙角武仍全
X56n0949_p0945a08║我兼文武為時瑞汝但白身空有年
X56n0949_p0945a09║犬爭功
X56n0949_p0945a10║雪毳文毛虗有表防姦禦𭁵且無功
X56n0949_p0945a11║中宵誰解頻頻吠庭皎秋蟾樹褭風
X56n0949_p0945a12║雞怨言
X56n0949_p0945a13║三箇因何各自強𥪰誇己德掩他長
X56n0949_p0945a14║冥冥風雨茆堂閉至竟誰先報曉光