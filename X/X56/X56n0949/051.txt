X56n0949_p0945a15║
X56n0949_p0945a16║
X56n0949_p0945a17║
X56n0949_p0945a18║閑居編第五十一
X56n0949_p0945a19║
X56n0949_p0945a20║宋孤山沙門　智圓　著
X56n0949_p0945a21║經松江陸龜𫎇舊居
X56n0949_p0945a22║甫里舊深隱。夫君道不行。清名身後在。
X56n0949_p0945a23║明月夜來生。寒水曾垂釣，春田久廢耕。
X56n0949_p0945a24║空遺散人傳，千古見高情。
X56n0949_p0945b01║經照湖方干舊居
X56n0949_p0945b02║磻溪垂釣者，終得展其才。何事先生隱？
X56n0949_p0945b03║不逢明主來。泉聲秋雨歇，月色夜雲開。
X56n0949_p0945b04║對此空惆悵，吟魂早𣆶迴。
X56n0949_p0945b05║翫月
X56n0949_p0945b06║去秋曾久翫。皓魄墜天涯。始恨經年別。
X56n0949_p0945b07║還忻此夜期。鳴蛩沈古砌，驚鵲遶寒枝。
X56n0949_p0945b08║莫猒凭欄久，冰輪覺漸移。
X56n0949_p0945b09║憶龍山院兼簡蟾上人
X56n0949_p0945b10║幽景遠囂俗。重來興未窮。鐘聲翠微裏。
X56n0949_p0945b11║剎影碧溪中。地冷庭松瘦，門閒野徑通。
X56n0949_p0945b12║幾因深夜話，密雪下寒空。
X56n0949_p0945b13║閑居示友人
X56n0949_p0945b14║冷淡誰知趣。閑房枕水湄。秋牕開暮景。
X56n0949_p0945b15║孤枕夢天涯。道直時流笑，心清夜月知。
X56n0949_p0945b16║何當學支遁，共約買山期。
X56n0949_p0945b17║孤山閑居次韻詶辯才大師
X56n0949_p0945b18║地僻人稀到。病來無話端。遠山游未得。
X56n0949_p0945b19║終日臥中看。藥篋經梅潤，松牕過雨寒。
X56n0949_p0945b20║唯師知我趣，塵事絕相干。
X56n0949_p0945b21║山中感友生見訪
X56n0949_p0945b22║講餘多滯疾。林下掩重扉。度日人稀到。
X56n0949_p0945b23║殘陽鳥獨歸。山光來有勢，雲影去何依。
X56n0949_p0945b24║世態那堪說，唯君念息機。
X56n0949_p0945c01║舟次遊乾元寺
X56n0949_p0945c02║古樹垂清陰。維舟暫登陟。閑吟塵想絕。
X56n0949_p0945c03║久坐天籟息。幡影颺晴空，溪光澄暮色。
X56n0949_p0945c04║掛帆尋去路，煙水杳無極。
X56n0949_p0945c05║風
X56n0949_p0945c06║造化不可測。分明有所依。冷和秋葉動。
X56n0949_p0945c07║送客暮帆歸。埽霧離遙岳，飄香出靜扉。
X56n0949_p0945c08║西齋獨吟坐，蕭颯滿禪衣。
X56n0949_p0945c09║雨
X56n0949_p0945c10║潤物有深功。霏霏下半空。寒聲清入竹。
X56n0949_p0945c11║斜勢急因風。苔片添秋碧，花枝損晚紅。
X56n0949_p0945c12║山人獨欹枕，靜聽草堂中。
X56n0949_p0945c13║草
X56n0949_p0945c14║淺碧與深綠。萋萋古岸傍。旅愁生暮色。
X56n0949_p0945c15║吟思發清光。過雨侵閑徑，披煙上壞墻。
X56n0949_p0945c16║更堪思往事，金谷舊年荒。
X56n0949_p0945c17║寄湛上人
X56n0949_p0945c18║幾年辭輦寺。擁衲住雲林。上國歸心絕。
X56n0949_p0945c19║千峯去夢深。殘經看雪卷，好句聽秋吟。
X56n0949_p0945c20║曾有尋高跡，禪房古木陰。
X56n0949_p0945c21║秋夕
X56n0949_p0945c22║滄江秋色暮。幽思起窮居。風葉寒侵夢。
X56n0949_p0945c23║牕燈冷照書。砌深蟲韻咽，天淡鴈行疎。
X56n0949_p0945c24║終謝人羣去，孤峯待結廬。
X56n0949_p0946a01║題湖上僧房
X56n0949_p0946a02║深隱遠城郭。平湖景色閑。苦吟終夜月。
X56n0949_p0946a03║清夢徹寒山。徑冷秋苔合，庭幽岳鳥還。
X56n0949_p0946a04║紅塵趨𥪰者，誰得扣松關。
X56n0949_p0946a05║送悅上人歸仙巖
X56n0949_p0946a06║道性輕為別。荒城夕照陰。波濤歸路遠。
X56n0949_p0946a07║雲木舊山深。夜定依霜島，中飡狎野禽。
X56n0949_p0946a08║禪房清景在，飛瀑映疎林。
X56n0949_p0946a09║聽琴
X56n0949_p0946a10║自得南風旨。虛堂此夕彈。正聲傳不易。
X56n0949_p0946a11║俗耳聽終難。峭壁蟲音絕，喬枝鶴夢殘。
X56n0949_p0946a12║坐來消萬慮，斜月上危欄。
X56n0949_p0946a13║寄咸潤上人
X56n0949_p0946a14║流俗不知處。深棲趣轉幽。閑房扄翠嶽。
X56n0949_p0946a15║遠信隔滄洲。定起花殘砌，詩成雪滿樓。
X56n0949_p0946a16║相懷未能去，南北路悠悠。
X56n0949_p0946a17║寄葛溪爽上人
X56n0949_p0946a18║削盡浮華念，閑居道已成。夢幽關水石。
X56n0949_p0946a19║門冷掩杉檉。百衲禪中弊，蒼髭病後生。
X56n0949_p0946a20║何人問真理，笑指葛溪聲。
X56n0949_p0946a21║題靜慮院
X56n0949_p0946a22║下瞰諸峰頂。雲泉絕四鄰。暫遊非俗客。
X56n0949_p0946a23║深隱屬閑人。石隥秋苔滑，蘿龕夜月新。
X56n0949_p0946a24║終期結幽侶，來此謝紅塵。
X56n0949_p0946b01║寄吳黔山人
X56n0949_p0946b02║鳥外自長往，人間過幾年。狂吟輕歲月。
X56n0949_p0946b03║高趣狎神仙。醉臥雲蒸榻，漁歸雪滿船。
X56n0949_p0946b04║相思未相識，終夜夢林泉。
X56n0949_p0946b05║懷友人
X56n0949_p0946b06║憶向荒原別。殘陽雪霽初。幾宵成去夢。
X56n0949_p0946b07║經閏絕來書。處世慵難減，眠雲癖未除。
X56n0949_p0946b08║幽懷向誰說，昨夜對蟾蜍。
X56n0949_p0946b09║聞蟬
X56n0949_p0946b10║江天涼雨霽。嘒嘒出疎林。清極殘陽裏。
X56n0949_p0946b11║愁生遠客心。離亭秋草碧，荒壍暮煙深。
X56n0949_p0946b12║不忍多時聽，吟髭雪暗侵。
X56n0949_p0946b13║書友人壁
X56n0949_p0946b14║不問人間事，連年鳥外居。白雲吟次見。
X56n0949_p0946b15║青壁醉來書。埽石秋苔駮，開牕夜月虗。
X56n0949_p0946b16║于時已無念，生計有樵漁。
X56n0949_p0946b17║哭辯端上人
X56n0949_p0946b18║平昔於詩苦。精搜省未閑。壞房空鳥外。
X56n0949_p0946b19║清句滿人間。瘦影懸鄰壁，孤墳接舊山。
X56n0949_p0946b20║弔迴高樹下，寒水自潺潺。
X56n0949_p0946b21║遊石壁寺
X56n0949_p0946b22║寺幽稱絕境。荷䇿自登臨。翠岳千峰險。
X56n0949_p0946b23║寒松一徑陰。清香秋殿冷，疎磬古廊深。
X56n0949_p0946b24║靜立忘歸興，殘陽鳥忽吟。
X56n0949_p0946c01║書林處士壁
X56n0949_p0946c02║高跡遠城市。湖山景色奇。水聲喧睡榻。
X56n0949_p0946c03║嵐氣逼書帷。鳥語垂軒竹，魚驚浸月池。
X56n0949_p0946c04║蒲輪來有日，終負白雲期。
X56n0949_p0946c05║幽居
X56n0949_p0946c06║塵跡不能到。衡門蘚色侵。古杉秋韻冷。
X56n0949_p0946c07║幽徑月華深。牕靜猿窺硯，軒閑鶴聽琴。
X56n0949_p0946c08║東鄰有真隱，荷䇿夜相尋。
X56n0949_p0946c09║寄湖西逸人
X56n0949_p0946c10║門掩翠層層。閑眠枕曲肱。破籬衝晚浪。
X56n0949_p0946c11║古屋漏秋燈，月上招鄰臾。詩成寄岳僧。
X56n0949_p0946c12║滿朝簪組客，誰識醉騰騰。
X56n0949_p0946c13║贈邦上人
X56n0949_p0946c14║深居饒野興。門冷入杉松。鳥外閑頻往。
X56n0949_p0946c15║人間事罕逢。水軒吟片月，秋榻夢千峰。
X56n0949_p0946c16║憶得看新雪，相招靜話重。
X56n0949_p0946c17║送希中遊霅
X56n0949_p0946c18║日暮蟬鳴急。臨流動別吟。片帆衝晚照。
X56n0949_p0946c19║歸鳥入遙林。月色寒溪靜，鐘聲岳寺深。
X56n0949_p0946c20║蘋洲逢舊識，應得話無心。
X56n0949_p0946c21║鷺𪆗
X56n0949_p0946c22║烟雨葦森森，飛翔豈易尋。印沙蹤自淺，
X56n0949_p0946c23║傍水意還深。頂撼絲難斷，翎飄雪未沈。
X56n0949_p0946c24║終宜鴛作侶，寧肯雜凡禽。
X56n0949_p0947a01║遠山
X56n0949_p0947a02║堆青纔數點，杳杳幾千程。幽檻葉初落。
X56n0949_p0947a03║高空雨乍晴。崔嵬微有狀，窈窕莫知名。
X56n0949_p0947a04║招隱誰長往。眠雲自動情。文君眉易似。
X56n0949_p0947a05║摩詰畵難成。鳥去何曾到，泉流豈覺聲。
X56n0949_p0947a06║經秋彌冷淡，向晚更分明。仁者由來好。
X56n0949_p0947a07║閑觀意不輕。
X56n0949_p0947a08║
X56n0949_p0947a09║閑居編第五十一（終）
X56n0949_p0947a10║
X56n0949_p0947a11║
X56n0949_p0947a12║
X56n0949_p0947a13║
X56n0949_p0947a14║
X56n0949_p0947a15║
X56n0949_p0947a16║孤山法師撰述目錄凡一百七十餘卷
X56n0949_p0947a17║文殊說般若經疏二卷
X56n0949_p0947a18║㭊重鈔一卷
X56n0949_p0947a19║般若心經疏一卷
X56n0949_p0947a20║貽謀鈔一卷
X56n0949_p0947a21║首楞嚴經疏一卷
X56n0949_p0947a22║谷響鈔一卷
X56n0949_p0947a23║疏解一卷
X56n0949_p0947a24║阿彌陀經疏二卷
X56n0949_p0947b01║西資鈔一卷
X56n0949_p0947b02║普入不思議法門經疏一卷
X56n0949_p0947b03║遺教經疏二卷
X56n0949_p0947b04║瑞應經疏一卷
X56n0949_p0947b05║無量義經疏一卷
X56n0949_p0947b06║觀普賢行法經疏一卷
X56n0949_p0947b07║注四十二章經一卷
X56n0949_p0947b08║維摩經略疏垂裕記一十卷
X56n0949_p0947b09║金光明經文句索隱記三卷
X56n0949_p0947b10║金光明經玄義表微記一卷
X56n0949_p0947b11║十六觀經疏刊正記二卷
X56n0949_p0947b12║請觀音經疏闡義鈔二卷
X56n0949_p0947b13║涅槃玄發源機要記二卷
X56n0949_p0947b14║涅槃經疏三德指歸二十卷
X56n0949_p0947b15║涅槃經百非鈔一卷
X56n0949_p0947b16║蘭盆經疏摭華鈔二卷
X56n0949_p0947b17║金剛錍顯性錄四卷
X56n0949_p0947b18║法華玄記十不二門正義一卷
X56n0949_p0947b19║新學擊蒙一卷
X56n0949_p0947b20║閑居編五十一卷
X56n0949_p0947b21║
X56n0949_p0947b22║
X56n0949_p0947b23║
X56n0949_p0947b24║
X56n0949_p0947c01║
X56n0949_p0947c02║
X56n0949_p0947c03║
X56n0949_p0947c04║No. 949-C
X56n0949_p0947c05║
X56n0949_p0947c06║自乾興元年二月十九日，
X56n0949_p0947c07║大法師諱智圓，字無外，號中庸子，歸寂于錢唐西湖
X56n0949_p0947c08║孤山瑪瑙院。平昔所著述閒居編，至今嘉祐不墜于
X56n0949_p0947c09║地者，猶一綫耳。
X56n0949_p0947c10║吳待制（遵路）撰法師行狀云：閒居編六十卷，雖目其
X56n0949_p0947c11║言，終不能見其全集。今開之本，訪諸學挍，及徧搜求，
X56n0949_p0947c12║得四十八卷。病課集仍在編外，今恐遺墜，遂將添入，
X56n0949_p0947c13║總成五十一卷。有求之未盡者，俟後人以續之。（浩肱）
X56n0949_p0947c14║孤陋寡學，不能考挍謬誤，且貴乎先賢博達之文，存
X56n0949_p0947c15║其本而免失墜耳。又得信士搖君大有，因聞
X56n0949_p0947c16║法師之清名，賦性雅尚，欣然願施財，及導同人刻版
X56n0949_p0947c17║模印，以廣斯文。時
X56n0949_p0947c18║聖宋嘉祐五年歲次庚子八月既望於錢唐梵天寺
X56n0949_p0947c19║十方講院了空大師（浩肱）字（仲輔）記
X56n0949_p0947c20║
X56n0949_p0947c21║
X56n0949_p0947c22║
X56n0949_p0947c23║
X56n0949_p0947c24║
X56n0949_p0948a01║
X56n0949_p0948a02║No. 949-D
X56n0949_p0948a03║
X56n0949_p0948a04║（元敬）濫尸祖席，起廢興墜，乃其職也。始來此山，荒涼
X56n0949_p0948a05║特甚。首創塔亭，且新祖像。又思遺文湮沒，募緣重刊，
X56n0949_p0948a06║得檀越施錢計貳阡㭍伯劵。積兩年，䞋施計壹阡玖
X56n0949_p0948a07║伯劵，甫克就緒。經始於淳祐戊申，訖工於寶祐癸丑。
X56n0949_p0948a08║吁！力微難成，遲遲若此。此編之行，葢欲彰祖道而播
X56n0949_p0948a09║餘芳，資微潤而續餘𦦨耳。紙墨工食之外，以其所得
X56n0949_p0948a10║為殿宇、塔亭、僧閣諸處燈油之助。収贖之士，仗此亦
X56n0949_p0948a11║可以發自己靈光，真所謂一舉而兩得矣。後之住此
X56n0949_p0948a12║山者，當體此意，毋忽焉。瑪瑙住山節菴（元敬）題
X56n0949_p0948a13║
X56n0949_p0948a14║
X56n0949_p0948a15║
X56n0949_p0948a16║閒居編，孤山雜著也，歲久亡版。夷齊居士章氏，樂善
X56n0949_p0948a17║好施，崇孤山之行，而貴孤山之文，慨然作偈，捐金貳
X56n0949_p0948a18║阡緡，命工重刊于西湖瑪瑙。然是編特孤山緒餘耳，
X56n0949_p0948a19║其扶掖宗教，詮釋羣經，有十疏別行於世云。
X56n0949_p0948a20║淳祐戊申秋季瑪瑙住山（元敬）書