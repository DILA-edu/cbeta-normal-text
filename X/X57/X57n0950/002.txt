X57n0950_p0008a07║
X57n0950_p0008a08║
X57n0950_p0008a09║
X57n0950_p0008a10║金園集卷中
X57n0950_p0008a11║天竺寺懺主慈雲大師　勑諡法寶大法師　述
X57n0950_p0008a12║住持傳天台教觀五世法孫慈明大師（慧觀）重編
X57n0950_p0008a13║放生慈濟法門（并序）梁朝高僧放生文
X57n0950_p0008a14║施食正名施食法（附）
X57n0950_p0008a15║施食文施食觀想答崔（育材）職方所問
X57n0950_p0008a16║放生慈濟法門（并序）
X57n0950_p0008a17║儒冠五常謂之仁，釋御四等謂之慈，皆惡殘去殺，推
X57n0950_p0008a18║惠廣愛之謂也。然後果五福之曰壽，證四德之曰常，
X57n0950_p0008a19║實唯不殺放生之大統也。始悟九居之中，無常之理，
X57n0950_p0008a20║為殺業之故。釋迦金人，八十示滅，信相以不殺見疑，
X57n0950_p0008a21║於是明矣。洎充虎濟魚之為行，數塵滴海之比壽，不
X57n0950_p0008a22║殺果知其常，斯又明矣。推此欲登仁壽之鄉，常樂之
X57n0950_p0008a23║場，久而彌芳，必須以放生則蚤蝨之咸䘏，蜎螟之遂
X57n0950_p0008a24║康；不殺則草木等愛，枝葉靡傷，然後始可也。人何逆
X57n0950_p0008b01║甚，而返以殺畜肥體，乃望長年？豈異續火以水，增冰
X57n0950_p0008b02║以湯，何其遼矣！試論之曰：彼之含血，既均於己，計身
X57n0950_p0008b03║惜命，豈復遠哉？有識之士，取譬諸身，孰敢殺身？取譬
X57n0950_p0008b04║諸命，孰不保命？矧如佛言，莫非父母妻子循環之報，
X57n0950_p0008b05║且殺且噉，其可忍乎？是知暴凶嗜殺之徒，嬰三途之
X57n0950_p0008b06║極酸，然後殘疾短齡之應而應之，其將何歸？嗚呼！深
X57n0950_p0008b07║可憐愍者也，痛莫奈何！（予）因將二三子，往翠巖練若，
X57n0950_p0008b08║修法華三昧。路由舟檝，眾買水屬放之，兼廣流水，品
X57n0950_p0008b09║疏講經，獨不果也。但臨生類，口授法句，觀者飾謬，謂
X57n0950_p0008b10║倫貫盡旨。山行之次，請析簡書之。（予）曰：蓋出我衷，非
X57n0950_p0008b11║由舊章，適時之言，那可承用？辤之不已，備而端輗，目
X57n0950_p0008b12║為慈濟法門，作七章分別，事理聊足。但其言質用者，
X57n0950_p0008b13║更可裁飾。七章者敘由：一呪水，二請加，三歸依，四稱
X57n0950_p0008b14║佛，五說法，六懺願，七
X57n0950_p0008b15║一、敘由章（法師當臨生類而坐，合掌在胷，慈眼視之，生憐愍心罷，云：）
X57n0950_p0008b16║汝等異類，初不自知。妄源濫觴於己心，業海波濤於
X57n0950_p0008b17║一念。念由妄起，心逐境流。貪著前塵，如膠著草。背真
X57n0950_p0008b18║既遠，迷惑轉深。攝之不還，拔之不出。貪嗔為本，起眾
X57n0950_p0008b19║業因。常趣三途，竟不知返。於瞋重者，趣火途道。於貪
X57n0950_p0008b20║重者，趣刀途道。於癡重者，趣血途道。等分重者，三途
X57n0950_p0008b21║徧歷。動經塵劫，無解脫期。汝今此類，本多愚癡起。由
X57n0950_p0008b22║癡業故，墮畜生中。世世受身，皆畜所攝。報命欲盡，先
X57n0950_p0008b23║遭羅網。或中弓刀，或相吞噉。剝皮噬肉，唯血盈流，名
X57n0950_p0008b24║血途道。其苦無量，不可具言。且如今日，將入火湯，美
X57n0950_p0008c01║他喉舌。臨其死怖，深可痛情。遭遇菩薩檀越，捨己珍
X57n0950_p0008c02║財，贖汝身命，㧞汝苦厄，施汝無畏。汝今勿怖，生安隱
X57n0950_p0008c03║心。仍請吾等，授汝三歸，說深妙法。令汝身命，便謂已
X57n0950_p0008c04║得第一之利。更聽法門，實當幸甚。當攝一心，諦聽
X57n0950_p0008c05║二、呪水章（當以淨器盛水，攝定自心，誦穢跡呪七徧或多徧。誦已，將楊枝散酒，生命
X57n0950_p0008c06║誦呪，前作此言。所言穢跡呪者，大圓滿陀羅尼神呪穢跡真言：唵𠲽咶啒㖀摩訶鉢羅合恨那𠵨吻
X57n0950_p0008c07║什吻微咭微摩那栖嗚深暮啒㖀𤙖泮泮娑訶。）
X57n0950_p0008c08║然將欲授汝三歸及正法義，切恐汝等異類惡業所
X57n0950_p0008c09║熏，形體臭穢。三實至尊，如何可近？吾有秘密呪法，呪
X57n0950_p0008c10║水令淨，散灑汝身，滌去羶穢，兼能潛洗汝心，令成法
X57n0950_p0008c11║器。（作是語已，即便呪水灑之。）
X57n0950_p0008c12║三、請加章（凡師道力淺薄，異類神識昏愚，故須請三寶冥加，令彼了別言語，領受法
X57n0950_p0008c13║義。經云：我若向畜生，自得大智慧。又云：聖欲與知，使蜫蟲能知。是故請加，深有由也。先作是言：）
X57n0950_p0008c14║我今已為汝等浣去羶穢，堪近三寶至尊。汝等積劫
X57n0950_p0008c15║諸根厚重，昏散累障，雖陳法句，云何能知？吾今為汝
X57n0950_p0008c16║慇懃三請十方諸佛菩薩，神力冥加，使其頓豁昏情，
X57n0950_p0008c17║朗聞正法。又聖應物，有顯有冥，顯則令汝見聞，冥則
X57n0950_p0008c18║潛資識性。今請冥加，破汝愚闇，使受三歸，不唐其意。
X57n0950_p0008c19║（作是語已，五體投地，敬禮三寶，一心存念，深起懇側。若空間處無像，只用合掌向空，白聖唱云：）
X57n0950_p0008c20║我比丘某甲，敬白十方諸佛、釋迦本師、寶勝如來、正
X57n0950_p0008c21║徧知者，觀音大士大悲熏心，彌陀至尊勝大慈曰：惟
X57n0950_p0008c22║願他心道眼，真實見知。我今順諸佛慈，行菩薩行，為
X57n0950_p0008c23║彼畜生道報苦聚眾生，授與三歸，說深妙法。但緣此
X57n0950_p0008c24║類，本為愚癡，故墮殊形，長嬰苦受，不識三寶，不聽法
X57n0950_p0009a01║言，縱有暫聞，愚故不解。今請三寶，同與冥加彌勒慈
X57n0950_p0009a02║光，潛輝闇識觀音慧力。願割昏情，使彼耳聽法音，歸
X57n0950_p0009a03║依三寶，慈愍故。（三說，後復坐。）
X57n0950_p0009a04║四、歸依章（當生慈心，目視口言，三業懃重，存念三寶，滿虛空中，慈加物類，不得容易，
X57n0950_p0009a05║將恐無益，切囑切囑。想已而作是言說云：）
X57n0950_p0009a06║汝等異類，當生慶幸之心。三寶至尊，慈善根力加被
X57n0950_p0009a07║於汝，應當善攝諸根，一心受法。汝先憶念宿何惡業，
X57n0950_p0009a08║今受此身。但由不信因果，不歸三寶，內縱吾我，外假
X57n0950_p0009a09║惡緣，晝夜貪瞋相續不斷，心純是惡，與惡相應，隨順
X57n0950_p0009a10║歸依邪師惡黨，邪毒深入，正念不生，故此邪心永斷
X57n0950_p0009a11║信種。信若不起，諸佛常滅，法輪不轉，是故眾生長劫
X57n0950_p0009a12║受苦。吾今教汝歸依三寶，起正信心，翻汝前惡，令識
X57n0950_p0009a13║正法。然歸依之法，必須三業克全，一心歸向。但汝等
X57n0950_p0009a14║身口惡報不得自在，身不能曲折，口不能解言，唯有
X57n0950_p0009a15║意業而能存念。意唯總䇿，若能一心不散，亦得全分
X57n0950_p0009a16║歸依。汝當一心存念三寶，作歸依想。所言三寶者，即
X57n0950_p0009a17║是所依無上之境。先當為汝略說三寶名義，汝當審
X57n0950_p0009a18║識，然後歸向。一者總相三寶，二者別相三寶。一、總相
X57n0950_p0009a19║者，謂佛名為覺，法名不覺，僧名和合。此之三寶而但
X57n0950_p0009a20║一體，無二無別，在修在性，因果無殊。今論歸命，當從
X57n0950_p0009a21║果說。如普賢觀經云：毗盧遮那，徧一切處，其佛所住，
X57n0950_p0009a22║名常、寂、光、常、樂四德等。所說毗盧遮那即佛寶，寂光
X57n0950_p0009a23║即法寶，常樂即僧寶。又涅槃經云：佛即是法，法即是
X57n0950_p0009a24║僧，僧即是如來。即此義也。三即是一，三一圓融，不可
X57n0950_p0009b01║得說，強名一相，二別相。三寶者，即普賢觀經三歸文
X57n0950_p0009b02║云：十方諸佛，願證知我。大德諸菩薩，願為我伴。我今
X57n0950_p0009b03║依大乘經甚深妙義，歸依三寶。佛即佛寶，菩薩即僧
X57n0950_p0009b04║寶，大乘妙義即法寶。以此對前一體之義，作二種相
X57n0950_p0009b05║說，亦只是一種無別，總名一乘圓融三法。不同小乘
X57n0950_p0009b06║三歸，止血火刀，致人天路。今之所說三歸之相，能令
X57n0950_p0009b07║汝等離二種生死，至常住道，何況人天及三途報。汝
X57n0950_p0009b08║當信受如是名義，作究竟歸依。（作是語已，不起座間，合掌向空，唱三歸依
X57n0950_p0009b09║相，專精一心，如法羯磨云：）十方諸佛，現為我證。大德諸菩薩，願哀
X57n0950_p0009b10║念我。今我依大乘經甚深妙義，歸依佛，歸依法，歸依
X57n0950_p0009b11║僧。（作是三唱已，復再唱云：）
X57n0950_p0009b12║歸依佛竟，歸依法竟，歸依僧竟。佛生甘蔗種，滅已不
X57n0950_p0009b13║復生。若人歸依佛法僧，得免地獄苦。故今汝等類，究
X57n0950_p0009b14║竟誓歸依，乃至得菩提，常得無忘失。假使地獄火，焰
X57n0950_p0009b15║熾燒汝心，終無一念間，違背於三寶。（唱了不起座，復作是言：）
X57n0950_p0009b16║五、稱佛章
X57n0950_p0009b17║汝異報之屬，已歸依三寶正直之道，深自慶快，生安
X57n0950_p0009b18║隱想，永更不怖三惡險道。次當為汝稱如來十號，令
X57n0950_p0009b19║知諸功德妙味。故金皷經云：專稱寶勝如來，具足十
X57n0950_p0009b20║號，不稱餘佛者，我今唯依彼經云：過去有佛，名寶勝
X57n0950_p0009b21║如來，具足十號。若有眾生臨命終時，聞我名者，即得
X57n0950_p0009b22║往生三十三天，乃至成佛。汝當承佛威神，一心諦聽。
X57n0950_p0009b23║（作是語已，當合掌，一心恭謹，稱七徧或多徧，亦得唱云：）
X57n0950_p0009b24║南無寶勝如來、應供、正徧知、明行足、善逝、世間解、無
X57n0950_p0009c01║上士、調御丈夫、天人師、佛、世尊。（七徧）寶勝如來，常住
X57n0950_p0009c02║不滅，大慈普救，願賜證知。聞稱此名，當憶本願，使聞
X57n0950_p0009c03║名者，即得生天，及諸佛土，哀愍故。
X57n0950_p0009c04║六、說法章（法師欲說時，當自思惟甚深妙義，然後如思而說，次第不亂，此但略說而
X57n0950_p0009c05║已。）
X57n0950_p0009c06║復次，應為汝等說深法門。淨名雖云：不觀人根，不應
X57n0950_p0009c07║說法。法華則云：但以大乘而為解說，令得一切種智。
X57n0950_p0009c08║涅槃唯以一藥，徧治眾病。金光明為魚說甚深十二
X57n0950_p0009c09║因緣，而得記莂。調達地獄受決，龍女畜生成佛，豈是
X57n0950_p0009c10║權小之力乎？我今為汝，但直除滅三途報，不說餘乘，
X57n0950_p0009c11║唯示十二因緣常住妙理。汝等諦聽，善思念之。云何
X57n0950_p0009c12║十二因緣？所謂無明緣行，行緣識，識緣名色，名色緣
X57n0950_p0009c13║六入，六入緣觸，觸緣受，受緣愛，愛緣取，取緣有，有緣
X57n0950_p0009c14║生，生緣老死憂悲苦惱。此備歷三世因果。此十二因
X57n0950_p0009c15║緣，只此無明、愛、取，名煩惱障；行、有二緣，名業障；餘悉
X57n0950_p0009c16║是報障。如是三障，性實三德。煩惱即般若德，業障即
X57n0950_p0009c17║解脫德，報障即法身德。法身究竟，般若、解脫亦究竟；
X57n0950_p0009c18║般若清淨，法身、解脫亦清淨；解脫自在，法身、般若亦
X57n0950_p0009c19║自在。一究竟，一切究竟；乃至一自在，一切自在。眾生
X57n0950_p0009c20║理具，障覆情迷，聞名觀察，相似得見，隨分開顯，乃至
X57n0950_p0009c21║究竟。此三種法，畢竟無異。汝當如是而思，如是而證，
X57n0950_p0009c22║等無有異。是名甚深十二因緣。（說法廣略隨意，未必專念此文，但不用說
X57n0950_p0009c23║三乘義即得也。）
X57n0950_p0009c24║七、懺悔章（當更焚香，存念三寶，代為物類懺悔發露，合掌一心，作是語言：）
X57n0950_p0010a01║上來為汝受三歸依，稱佛十号，說深妙法。三種障義，
X57n0950_p0010a02║結成行者，翻邪惡心，即成戒義；稱號念佛三昧，結成
X57n0950_p0010a03║定義；聞法解了，此即慧義。應行此戒、定、慧，名究竟一
X57n0950_p0010a04║乘之行，非歷三乘漸次之位。戒成斷德，三昧成解脫，
X57n0950_p0010a05║慧即般若。一相三寶，於是復成。汝等夙植何善，今得
X57n0950_p0010a06║值遇甘露法味？當自慶快，不久即出三途，不久當成
X57n0950_p0010a07║佛道。今更為汝懺滌罪垢，去汝遮障，令速開悟，即得
X57n0950_p0010a08║解脫。故帝釋一念懺悔，滅永劫傍生之難；慈童剎那
X57n0950_p0010a09║慚愧，頓離地獄之苦。是知懺悔，名第一法。又願汝捨
X57n0950_p0010a10║此身，得生淨土。我聞阿彌陀經說：薜茘、蜎蜚，皆生我
X57n0950_p0010a11║國。信知異類，亦有往生之理。汝勿自疑，當一心信受。
X57n0950_p0010a12║我為對三寶，一心陳辭。（作是語已，對三寶前，一心合掌，唱云：）
X57n0950_p0010a13║我比丘某甲，今為傍生類，發佛大慈悲，
X57n0950_p0010a14║懺彼六情根，無始業障海，眼根著諸色，
X57n0950_p0010a15║耳界聞亂聲，鼻染一切香，舌生諸惡刺，
X57n0950_p0010a16║身如機關主，六賊游戲中，心想如猿猴。
X57n0950_p0010a17║無有暫停時。如此等六法，名為六情根。
X57n0950_p0010a18║一切業因緣，皆從妄想起，妄想如幻焰，
X57n0950_p0010a19║亦若空中花，迷倒不覺知，為諸惑業縛。
X57n0950_p0010a20║永墮三途界，沒在眾苦中，不聞正法音。
X57n0950_p0010a21║何曾知懺悔？惟願十方佛，菩薩眾大師，
X57n0950_p0010a22║慈力與冥加，令其知發露，無始一切惡。
X57n0950_p0010a23║今日悉消除，畢故不造新，常當修梵行。
X57n0950_p0010a24║未脫傍生難。餘命願安樂。筌網及虞羅。
X57n0950_p0010b01║願不相值遇。飲啄隨時足，飢渴永不逢。
X57n0950_p0010b02║相見起慈心，願不相吞噉，常承三寶力。
X57n0950_p0010b03║誓脫眾塵勞，畢此苦類身，願生諸佛國。
X57n0950_p0010b04║彌陀廣慈願，不捨一切生。觀音慈願深，
X57n0950_p0010b05║常游五道界。願舒五色臂，㧞我出輪迴。
X57n0950_p0010b06║儻若命終時，願垂親接引，救我厄難者。
X57n0950_p0010b07║菩薩大檀那，憫我臨湯火，捨財贖我命。
X57n0950_p0010b08║須彌與大海，徒自謂高深。檀那今日恩，
X57n0950_p0010b09║高深不可比，現生增福壽，眷屬悉團圓。
X57n0950_p0010b10║來世受身時，願同生佛國。和南賢聖眾。
X57n0950_p0010b11║（唱已，三歸而終，更不念誦迴向也。）
X57n0950_p0010b12║上來雖曰七章，辭理廣略之失，兩俱未詳。或有可取
X57n0950_p0010b13║請用者，更自斟酌，但不失大綱即得也。應知不事文
X57n0950_p0010b14║章，但順慈濟之理，直寫𮌎間常用之語耳。讀者勿起
X57n0950_p0010b15║譏誚之毀也。
X57n0950_p0010b16║梁朝高僧放生文
X57n0950_p0010b17║梁朝高僧，法名慧集，徧歷州府，旋燒兩臂，乞錢放生。
X57n0950_p0010b18║或遠於鄽市村落，無乞錢處，遇魚船者，輙便翻於水
X57n0950_p0010b19║中，將身抵魚。人毆打行，化至睦州，兩臂燒盡，遂便命
X57n0950_p0010b20║終。故今𦘕彼形容，徧示信者。彼雖出家，痛痒何異？尚
X57n0950_p0010b21║燒身分，救濟眾生。世人云何殺他養己，無慈愍心？未
X57n0950_p0010b22║能捨身代命，且應怒己莫殺；未能割肉飼虎，且應忍
X57n0950_p0010b23║口莫食。嗟見當州居人，競買糠鰕，螄螺蝦蟇，鰍鱓雀
X57n0950_p0010b24║鴿，微細形類。凡一餐之費，計幾頭數，當來償命，有何
X57n0950_p0010c01║了日？甞將一升鰕，略數有三千頭，或若一食一升，殺
X57n0950_p0010c02║三千命。苦哉！痛哉！是何惡業，令汝如此食噉眾生？美
X57n0950_p0010c03║在一餐，苦嬰萬劫，願各且止，勿自造殃。故特勸懲，凡
X57n0950_p0010c04║有命者，勿殺勿食，且應忍淡，蔬餐度時。若思念魚肉，
X57n0950_p0010c05║當觀自身，尚不能受一針之痛，云何將彼屠割煑炙？
X57n0950_p0010c06║縱殺一命，資我百年，寧可自亡，不令他死，何況無辜
X57n0950_p0010c07║而食噉耶？思之！戒之！
X57n0950_p0010c08║施食正名
X57n0950_p0010c09║施食一經凡兩譯，共三名：一曰救面然，二曰救拔焰
X57n0950_p0010c10║口，三直云施餓鬼食。今吳越諸寺多置別院，有題牓
X57n0950_p0010c11║水陸者，所以取諸仙致食於流水，鬼致食於淨地之
X57n0950_p0010c12║謂也。（世言施水陸無主孤魂者，理出誘俗，言不涉教。）有題解食者，所以取諸
X57n0950_p0010c13║摩提偉器之度，顯變之大，非器食于其中也。有題冥
X57n0950_p0010c14║道者，所以取諸鬼類，別他趣也。天其冥乎，人其冥乎，
X57n0950_p0010c15║畜其冥乎。夫鷰雀以蟲粒自充，牛羊以水草而足，泥
X57n0950_p0010c16║黎咀銅鐵而不暇，提婆飲甘露而有餘。生生之方既
X57n0950_p0010c17║殊，服味之品萬計。唯其鬼黨伺人廟食，故　大慈誨
X57n0950_p0010c18║以密教，詛少令多而愽濟之。至若山海之仙，莫貴匪
X57n0950_p0010c19║人，莫高匪天，不我類焉。且能顯晦饗夫粒食，于以求
X57n0950_p0010c20║之，但小出鬼之上。梁天監天下止殺，乃用相似佛法，
X57n0950_p0010c21║設六道之祭，代江東淫禩，蔬食菜羮，免我犧羊。今之
X57n0950_p0010c22║承之，既非彝訓，不能無考。故　牟尼有言曰：人死，祀
X57n0950_p0010c23║之魂為鬼，則歆其食矣。他趣亡諸，又諸無疑。聖弟子
X57n0950_p0010c24║曰：六趣各有自爾之力，唯鬼能變食耳。詩不云乎：不
X57n0950_p0011a01║愆不忘，率由舊章。故　大聖名之必可言也，言之必
X57n0950_p0011a02║可行也。過此已往，則未知所裁。
X57n0950_p0011a03║施食法（附）
X57n0950_p0011a04║先和會經文者，經既兩譯，略有異同。實叉譯云：若欲
X57n0950_p0011a05║施婆羅門及仙等食。（婆羅門及仙須分二類，似誤。）不空譯云：施婆
X57n0950_p0011a06║羅門仙。（不云及仙，此文似正。若作二類，婆羅門是人，不合同鬼施食。）實叉呪仙食
X57n0950_p0011a07║七徧，與鬼同。不空云：二七徧。（二七為正。）實叉云：餓鬼得摩
X57n0950_p0011a08║伽陀斗、四斛、九斗飲食。不空云：七七斛食。（譯者不同，不須和會，
X57n0950_p0011a09║據理取飽滿為度。）經云：施食若晨朝及一切時，悉無障礙。準
X57n0950_p0011a10║毗羅三昧經云：早起諸天食，日中三世佛食，日西畜
X57n0950_p0011a11║生食，日暮鬼神食。與此經如何和會？釋曰：應有多意，
X57n0950_p0011a12║且作一解。毗羅據理定說，此經隨時不定說。何者？餓
X57n0950_p0011a13║鬼飢急，苦若倒懸，得食便施，何竢終日？故云一切無
X57n0950_p0011a14║礙也。若天仙及佛，須依毗羅定說。過中之後，決不可
X57n0950_p0011a15║以飲食雜果供養也。經不說人者，準人道既貴，合在
X57n0950_p0011a16║中前食故。人有夜食不節者，自同鬼畜耳。又實叉唯
X57n0950_p0011a17║用一呪，不空加四如來名等。今且依實叉，貴易行故。
X57n0950_p0011a18║一呪之力，能兼一切，不俟其諸。又有甘露經及一小
X57n0950_p0011a19║卷者，並失譯，不可用。
X57n0950_p0011a20║次正示方法者，經云：若欲作此施食法者，先取一淨
X57n0950_p0011a21║器，盛以淨水，置少飲食及諸餅飯，以右手按，呪滿七
X57n0950_p0011a22║徧。陀羅尼曰：
X57n0950_p0011a23║曩謨薩嚩怛他（引一），㜸跢嚩路（引）枳帝（二），唵（三），三䟦囉
X57n0950_p0011a24║（四），三跋囉（五），吽（六）
X57n0950_p0011b01║呪竟，彈指七下，展臂，將食器瀉淨地上（方法訖，實叉云：於門內立
X57n0950_p0011b02║展臂，戶外置盤淨地。不云瀉）。
X57n0950_p0011b03║作此施已，於其四方有百千俱胝那由他殑伽沙數
X57n0950_p0011b04║餓鬼，一一鬼前各有摩伽陀國七七斛食，受此食已
X57n0950_p0011b05║悉皆飽滿，是諸餓鬼悉捨鬼身生於天上。其施婆羅
X57n0950_p0011b06║門仙及供養三寶，尋經易見（當誦呪時更加觀想彌為盡善，想器中飲食色
X57n0950_p0011b07║味無盡徧施不匱，如淨名室中一盂香飯充足眾會無所乏少，亦如涅槃純陀少飯充雙林大眾不多不少。信
X57n0950_p0011b08║此陀羅尼不可思議，飲食色香亦不可思議，眾生心亦不可思議，夫何惑哉）。
X57n0950_p0011b09║三、勸修者，此經真長生之術也。阿難尊者延三日必
X57n0950_p0011b10║死之命，滿百年具壽之康，五果現臻，二嚴當備（五果者，色、
X57n0950_p0011b11║力、辨、安、壽。二嚴者，福、慧也），實在乎施一摶之食也。經云：若常以此
X57n0950_p0011b12║真言加持飲食施餓鬼者，則同供養百千俱胝如來，
X57n0950_p0011b13║功德等無差別，壽命延長（壽也），顏色鮮白（色也），具足大力
X57n0950_p0011b14║（力也），威德強記（辨也），一切非人、夜叉、羅剎不敢侵害（安也），又
X57n0950_p0011b15║能成就無量福德壽命（二嚴也。前五果中已有壽命，理無重出。信知此中以慧為
X57n0950_p0011b16║命，五果、二嚴在文炳然若此）。大矣哉！能於少頃作大佛事，能以摶
X57n0950_p0011b17║食作大施會，常生梵天乃至成佛。一日既爾，何況一
X57n0950_p0011b18║月？何況一年？何況一生？豈有智人聞而不信，信而不
X57n0950_p0011b19║行者乎？
X57n0950_p0011b20║施食文
X57n0950_p0011b21║以銅器盛飲食，淨水灌之，當臨食器，面東而立，起慈
X57n0950_p0011b22║悲心，稱三寶名（三說），及大慈觀世音菩薩（三說，破餓鬼障）。稱竟，
X57n0950_p0011b23║以左手擎食，右指接食器，心存目注呪：曩謨薩嚩怛
X57n0950_p0011b24║他（引一），㜸跢嚩路（引）枳帝（二），唵（三），三跋囉（四），三跋囉（五），
X57n0950_p0011c01║吽（六）誦七徧竟，彈指七下，然後展手垂之，起無畏施。
X57n0950_p0011c02║良久，即以食瀉之，置淨地上，合掌呪祝云：我沙門某
X57n0950_p0011c03║甲，今誦無量威德自在光明勝妙力陀羅尼，加持飲
X57n0950_p0011c04║食，普施餓鬼之眾。惟願面然鬼王，大權勝士，慈善熏
X57n0950_p0011c05║心，普攝無量無邊恒河沙數餓鬼之眾，悉來我所，受
X57n0950_p0011c06║我所施無遮無礙清淨法食。如經所說，各各皆得摩
X57n0950_p0011c07║伽陀國所用之斗七七斛食，一一充飽，無所乏少，頓
X57n0950_p0011c08║皆消滅長劫飢渴倒懸之苦，身心歡喜，發菩提心，應
X57n0950_p0011c09║時即得心樂三昧，疾捨鬼身，生佛淨土，速圓種智，廣
X57n0950_p0011c10║度眾生。我此施食功德，如世尊言，即與供養無量百
X57n0950_p0011c11║千俱胝恒河沙諸佛，正等無異。願以此福，迴向法界，
X57n0950_p0011c12║莊嚴菩提，願共眾生，同得圓滿檀波羅蜜，遠離一切
X57n0950_p0011c13║生死飢渴，速得究竟菩提涅槃二無上果，當施眾生
X57n0950_p0011c14║無盡法食（云云）。
X57n0950_p0011c15║施食觀想答崔（育材）職方所問
X57n0950_p0011c16║先略述大意，次作觀想。大意者，飲食具色香味觸法
X57n0950_p0011c17║五塵，唯闕聲耳。於五中味塵為主，味依色住，亦可觀
X57n0950_p0011c18║色為境。大品云：色中無味相，凡夫不應著。色中無離
X57n0950_p0011c19║相，二乘不應離。即是非味非離，顯色中道法界，何法
X57n0950_p0011c20║不備。是故一色具一切色，亦具聲香等一切諸塵，及
X57n0950_p0011c21║一切法一切心，隨感而施，何法不現。淨名經云：譬如
X57n0950_p0011c22║諸天，共寶器食，隨其福德，飯色有異。止觀大意妙境
X57n0950_p0011c23║云：一一塵中一切塵，一一塵中一切心，一一心中一
X57n0950_p0011c24║切剎等（云云）。釋論云：菩薩呵色，見色實相，到色彼岸，
X57n0950_p0012a01║即是見色中道。若分別色具種種相，即是見色俗諦。
X57n0950_p0012a02║俗即是空，即是見色真諦，亦是見色三諦。既了色即
X57n0950_p0012a03║是法界，即是實相，即是中道三諦等，即應了色即是
X57n0950_p0012a04║陀羅尼。當知所施飲食，色之與味，即陀羅尼體也。一
X57n0950_p0012a05║食出無量食等，即陀羅尼用也。經云：此陀羅尼，名無
X57n0950_p0012a06║量威德自在光明勝妙力。此復以三德為義。無量威
X57n0950_p0012a07║德自在，解脫德也。光明，般若德也。勝妙，法身德也。力
X57n0950_p0012a08║是總結力用也。自非法身勝妙之用，安能一䬸充彼
X57n0950_p0012a09║巨億萬數塵沙之眾乎。問：若食即是陀羅尼者，何故
X57n0950_p0012a10║更須呪乎。答：實爾。諸佛聖人，證此一塵法界，故能以
X57n0950_p0012a11║自在之力，稱性而用，何俟更呪。淨名取一鉢香飯，徧
X57n0950_p0012a12║飯三萬二千，無所乏少，豈藉呪乎。三乘賢聖，食此飯
X57n0950_p0012a13║者，悉入正位。或增道損生，其香乃消，豈非具一切法
X57n0950_p0012a14║也。但眾生在迷，於理既惑，於事亦礙，於自在法中而
X57n0950_p0012a15║自桎梏，如水為冰，安責水用？故聖人方便密說此法，
X57n0950_p0012a16║名陀羅尼，令誦以呪之。呪句與色味法性相應，能令
X57n0950_p0012a17║鬼神見食無量。經云：如人得一斤石汁，變千斤銅為
X57n0950_p0012a18║金，物性相感故也。問：施食正名中云：六道各有自爾
X57n0950_p0012a19║之力，唯鬼能變食。者，何不直施其食，任其自變，何假
X57n0950_p0012a20║呪乎？答：鬼有多種，不必一例，略出三類：一者、無財鬼，
X57n0950_p0012a21║由無福德，不得飲食故；二者、少財鬼，少得淨妙飲食
X57n0950_p0012a22║故；三者、多財鬼，多得淨妙飲食故。此三類復各有三
X57n0950_p0012a23║種。初、無財鬼三者：一、炬口鬼，謂火炬炎熾，常從口出；
X57n0950_p0012a24║二者、針咽鬼，謂腹大如山，咽如針孔。今經中正為此
X57n0950_p0012b01║二種，傍兼一切。三、臭口鬼，謂口中腐臭，自惡受苦。二、
X57n0950_p0012b02║少財鬼亦三種：一、針毛鬼，針如針利，行便自刺；二、臭
X57n0950_p0012b03║毛鬼，毛利如刺，自拔受苦；三、大癭鬼，咽垂大癭，自決
X57n0950_p0012b04║噉膿。三、多財鬼三種者：一、得棄鬼，謂常得祭祀所棄
X57n0950_p0012b05║食故；二、得失鬼，謂常得巷陌所遺食故；三、勢力鬼，謂
X57n0950_p0012b06║夜叉、羅剎、毗舍闍等所受富樂，類於人天，但為惡道
X57n0950_p0012b07║所攝。所言能變食者，即是第三、多財中三種鬼也。又
X57n0950_p0012b08║三中，前二則劣，後一為勝，亦只能及於自類，不能有
X57n0950_p0012b09║所塵濟。今呪力所變，能令九種鬼中平等，皆得上妙
X57n0950_p0012b10║飲食，無有差別。又呪食者，名為法食，法隨食入，如服
X57n0950_p0012b11║良藥，能差重病，身康受樂。經云：捨餓鬼身，得生天上。
X57n0950_p0012b12║即此意也。
X57n0950_p0012b13║第二、作觀想者。行人既了諸法無非法界，一多無礙，
X57n0950_p0012b14║復信陀羅尼力不可思議，至施食處，安詳而立。先起
X57n0950_p0012b15║慈心，憫彼飢渴：我今將欲大施，先想其處廣愽嚴淨，
X57n0950_p0012b16║其地平正，作一施場，能容受無量餓鬼之眾。次想食
X57n0950_p0012b17║器隨我呪力，如摩提國大斛之量，滿中甘美，飲食如
X57n0950_p0012b18║天，甘露一器為無量器，滿其施場，界塞周徧，一一鬼
X57n0950_p0012b19║前皆有我身。誦呪彈指，慈心展臂，授器施與，隨意滿
X57n0950_p0012b20║足。想呪之聲普聞一切，彈指之聲驚覺幽沉之處，一
X57n0950_p0012b21║切餓鬼從四方來，無所障礙，現前受，令受想心明了，
X57n0950_p0012b22║猶同眼見。然後不移此想心，一一為其說法，或稱佛
X57n0950_p0012b23║号，或呪願等，隨意作竟而退。問：如上觀想，據何處文
X57n0950_p0012b24║作？答：此經雖文略不說，據餘呪部印契觀想，隨呪句
X57n0950_p0012c01║句而作，不可一念差舛。此呪亦令以手按器呪之，七
X57n0950_p0012c02║反呪已，彈指七下，非全不作法。今加觀想，彌益其功。
X57n0950_p0012c03║問：作此露布，次第觀想，準何處作？答：準天台三種觀
X57n0950_p0012c04║中歷事觀作。既云歷事，隨彼事相而設觀想，故無常
X57n0950_p0012c05║科。今準天台供養三寶，運香華觀想，大旨一同也。又
X57n0950_p0012c06║南嶽禪師食觀偈云：此食色香，如栴檀風。一時普熏，
X57n0950_p0012c07║十方世界。凡聖有感，各得上味。六道聞香，發菩提心。
X57n0950_p0012c08║於食能生，六波羅蜜，及以三行。請詳此觀，何俟致疑。
X57n0950_p0012c09║又淨名經云：以一食施一切，供養諸佛及眾賢聖，然
X57n0950_p0012c10║後可食。豈非食觀？問：變食由呪力，何用觀乎？答：觀扶
X57n0950_p0012c11║於呪，彌益其美。又呪是他力，觀是自力。但呪而無觀，
X57n0950_p0012c12║譬如盲者使人作大施會，但信他語，云得食不得食
X57n0950_p0012c13║等，自終不見。若加觀想，如有目者使人作大施會，一
X57n0950_p0012c14║一眼見，不由他語。呪如使人，觀如眼見。金剛般若云：
X57n0950_p0012c15║若菩薩心住於法而行布施，如人入闇，則無所見。若
X57n0950_p0012c16║不住法而行布施，如人有目，日光明照，見種種色。今
X57n0950_p0012c17║無觀者，只作事行，如人入闇也。觀稱法界無住，即是
X57n0950_p0012c18║無住行施，其福譬如十方虗空，不可思量也。凡作一
X57n0950_p0012c19║切佛事，乃至獻一華一香，皆能作觀者，不滯生死，一
X57n0950_p0012c20║一流入薩婆若海中，少戒少施，皆成佛果，良由茲矣。
X57n0950_p0012c21║
X57n0950_p0012c22║金園集卷中