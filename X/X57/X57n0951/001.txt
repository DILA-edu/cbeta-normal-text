X57n0951_p0020c01║
X57n0951_p0020c02║
X57n0951_p0020c03║
X57n0951_p0020c04║
X57n0951_p0020c05║No. 951
X57n0951_p0020c06║天竺別集卷上
X57n0951_p0020c07║
X57n0951_p0020c08║天竺寺懺主慈雲大師　勅諡法寶大法師　述
X57n0951_p0020c09║住持傳天台教觀五世法孫慈明大師（慧觀）重編
X57n0951_p0020c10║金剛般若經序普賢觀經序
X57n0951_p0020c11║救拔𦦨口經序阿彌陀經勸持序
X57n0951_p0020c12║南嶽禪師止觀後序六妙門後序
X57n0951_p0020c13║方等三昧行法序
X57n0951_p0020c14║法華三昧儀勘定元本序天台教觀目錄（并序）
X57n0951_p0020c15║天台教隨凾目錄（并序上黃供奉書附）
X57n0951_p0020c16║指要鈔序武林山興聖院結界相序
X57n0951_p0020c17║金剛般若經序
X57n0951_p0020c18║敘曰：金剛般若經者，粹極無礙之理慧也。厥致有三：
X57n0951_p0020c19║曰實相，曰觀照，曰文字。三者異容而同體，皆般若也。
X57n0951_p0020c20║非相由也，非相含也，不可離也，不可合也。苟不分而
X57n0951_p0020c21║分，則經曰：不可思議智境，實相也；不可思議智光，觀
X57n0951_p0020c22║照也；不可思議智炬，文字也。實相也者，經之體也；觀
X57n0951_p0020c23║照也者，經之宗也；文字也者，經之用也。宗所以導萬
X57n0951_p0020c24║善，會無相，臻乎極者也；用所以盪萬惑，豁神悟，盡乎
X57n0951_p0021a01║際者也。體則不然，中道自居，安安無遷，寂含眾妙，廓
X57n0951_p0021a02║周無邊，故能為萬物資始也。聖人即一而修三，即三
X57n0951_p0021a03║而達一，成斯曰波羅蜜，居斯曰祕密藏。廣矣！大矣！不
X57n0951_p0021a04║可得而思也。但悲夫生生著有取空，籠檻異繫，莫知
X57n0951_p0021a05║自出。故眾聖合符，七會鷲頭，七會祇樹，一會他化，一
X57n0951_p0021a06║會露地，凡四處十六大會。斯經預祇樹也，為剛杵，為
X57n0951_p0021a07║利钁，碎二死之邪山，鑿無明之磐石，極五眼而洞視，
X57n0951_p0021a08║徹三智之融照，持四句勝三河之施，導三檀等十方
X57n0951_p0021a09║之空。信根未深，聞功狂亂，信哉斯言也。梁真諦引六
X57n0951_p0021a10║種金剛以諭經旨，猶為執筆者所譏。今見首軸署八
X57n0951_p0021a11║神四薩埵願文梵偈，首尾安雜神呪引三十二段，碎
X57n0951_p0021a12║而割之，雖欲贊揚，翻為汙瀆，今並削而去之。
X57n0951_p0021a13║普賢觀經序
X57n0951_p0021a14║序。王曰：茲經即法華醍醐之繼唱也。古者法王知幾
X57n0951_p0021a15║而作，用無常道，時而後言。四十餘年，大車未脂，羊鹿
X57n0951_p0021a16║殊軌，謂權不可終用，故受之以實。於是光飛他土，華
X57n0951_p0021a17║紛上天，暢久默之懷，演一乘之道。以無量義為前序，
X57n0951_p0021a18║彰既離而必合；用今經為總括，明妙契而須行。由是
X57n0951_p0021a19║能仁善逝，指會實於鷲峯；次補當來，請入門於重閣。
X57n0951_p0021a20║俾今之有大根性，樂思佛道者，不遠而復焉。信哉斯
X57n0951_p0021a21║文！實法華三昧之正軌也。昔天台智者，初受之於南
X57n0951_p0021a22║嶽，行之於大蘇，勤之於道場，證之於方便，總持炳發，
X57n0951_p0021a23║樂說泉涌。然後儀範帝庭，黼黻像運，統三利之業，終
X57n0951_p0021a24║二嚴之備，實從是而立也。夫由道而至者，必踵於先
X57n0951_p0021b01║達，雖千里始於投足，吾必知其至矣，且無惑焉。今東
X57n0951_p0021b02║掖山本如法師，庶幾先覺，澡心三昧，顧寂滅之道，放
X57n0951_p0021b03║聖賢而行。謹信存誠，九旬申盟，講法華妙典，修普賢
X57n0951_p0021b04║妙懺，佩說行之戒，逃數寶之譏。仍刻板印是經一萬
X57n0951_p0021b05║卷，有能終身日讀一卷者，或多卷者，跪以施之。俾讀
X57n0951_p0021b06║之然後知道，知道然後知行，知行然後知至，知至然
X57n0951_p0021b07║後教人。自一人至千萬人，自千萬人形于無盡。矧今
X57n0951_p0021b08║之首我萬計，其所轉教，又不知若干，永永之下，可得
X57n0951_p0021b09║而思耶？大哉讀持者！是持佛身，是持佛眼，是持佛藏，
X57n0951_p0021b10║操佛法印，印一切法，成大涅槃。是人具大沙門功德，
X57n0951_p0021b11║是人應受一切人天供養，是為法塔應遙向禮者也。
X57n0951_p0021b12║時天聖二年龍集甲子春二月望日序。
X57n0951_p0021b13║救拔𦦨口經序
X57n0951_p0021b14║事有簡而易從者，物有微而大濟者，功有倍而召速
X57n0951_p0021b15║者，三者斯經備焉。且陳一器之食，呪之七返，鳴指以
X57n0951_p0021b16║施之，呪亦不過數句，此其易從也。徹窮泉，包九野，塵
X57n0951_p0021b17║沙莫數，燄口之鬼，皆甘嗜實腹，此其大濟也。夫報應
X57n0951_p0021b18║之理，統論三世，其業廣而醇者，謂之順現，即感延齡，
X57n0951_p0021b19║此其召速也。法王之制，坦然明白，可舉而行矣。夫一
X57n0951_p0021b20║摶之食，一句之水，有用無匱，聞之者不能不惑。苟推
X57n0951_p0021b21║功神呪，理歸不測，又何惑焉？夫龍一鱗蟲耳，得一渧
X57n0951_p0021b22║之水，散之六虗，以為洪流，況至聖至良之神呪，窮法
X57n0951_p0021b23║界之至變者也。焦腹矩口，沉幽動劫，仰天無訴，非慈
X57n0951_p0021b24║仁惻惻為心者，展臂一惠，雖一餐其可得乎？大哉！博
X57n0951_p0021c01║施濟眾，真斯謂也，何必云堯舜病諸？且能恕己之飢
X57n0951_p0021c02║渴，於彼之飢渴，雖勞亦為，況簡而易從也？經曰：如供
X57n0951_p0021c03║百千俱胝佛者，非直顯其功大，抑亦戒令慎重而後
X57n0951_p0021c04║施之。必也重心，則現招五果。五果者：一曰壽，二曰色，
X57n0951_p0021c05║三曰力，四曰辨，五曰安。昭然在文，不復委引。信夫！一
X57n0951_p0021c06║粒克於彼，五福隆於此，其猶影響焉，詎有勤善聞斯
X57n0951_p0021c07║而不遷者也？一經凡兩譯，此本八十三行，一字合九
X57n0951_p0021c08║百八言，即三藏不空所翻也。但加四如來及四真言
X57n0951_p0021c09║為異用者，存略任意。官坊俗務，不暇廣行，直誦變食
X57n0951_p0021c10║一呪，於理已足，實叉一本但一呪而已。事備施食，正
X57n0951_p0021c11║名不復煩敘也。
X57n0951_p0021c12║阿彌陀經勸持序
X57n0951_p0021c13║此經文句雖約與大本意同，上聖赴緣廣略異耳，依
X57n0951_p0021c14║正主伴於是備焉。願行方軌有加諸說，辭簡義博諷
X57n0951_p0021c15║易功多，良在茲矣。初則廣贊依正引物忻求，次則六
X57n0951_p0021c16║方引同敦勉生信，三則舉難況易使聞者知歸。第一
X57n0951_p0021c17║廣贊依正者，初贊，次勸修願行。佛告長老下，標立所
X57n0951_p0021c18║贊。彼土何故名為極樂下，先贊依果。即珠網麗天、瓊
X57n0951_p0021c19║林矗地（一），池流八德、蓮吐四光（二），天樂韻於六時、裓
X57n0951_p0021c20║華散於億剎（三），化禽演於道品、風樹傳於法音（四）。舍
X57n0951_p0021c21║利弗！於汝意下，廣贊正報。先贊化主。相好八萬舉光
X57n0951_p0021c22║明以徧收，功德喻沙言壽命以統括，成佛十劫簡過
X57n0951_p0021c23║未以釋疑（已上化主）。又舍利弗下，贊眷屬。聲聞雖眾皆發
X57n0951_p0021c24║大心，菩薩云多率居補處，生者咸歸於定聚，趣塗即
X57n0951_p0022a01║預於阿鞞（已上眷屬）。次眾生聞者下，勸修願行。先願，次不
X57n0951_p0022a02║可以少善根下修行一日等者，正在用心之厚薄，不
X57n0951_p0022a03║在責時之久近，宜遵一心不亂其人。臨命終下，明得
X57n0951_p0022a04║果。我見是利下，結勸。次如我今者下，第二，六方引同
X57n0951_p0022a05║敦勉生信。先引同，次於意下勸信亦是勸持。如我今
X57n0951_p0022a06║者下，第三，舉難況易。五濁得道為難，淨土修行則易，
X57n0951_p0022a07║並如文。請先熟尋節段然後誦文，則起盡有倫功不
X57n0951_p0022a08║虗棄。如或清晨靜夜收視聽以端居，口誦心遊蕩神
X57n0951_p0022a09║明於幽極，氛累斯滌淨境弗迷，廣舌勸持豈不然也。
X57n0951_p0022a10║南嶽禪師止觀後序
X57n0951_p0022a11║止觀，用也，本乎明靜；明靜，德也，本乎一性。性體本覺
X57n0951_p0022a12║謂之明，覺體本寂謂之靜，明靜不二謂之體。體無所
X57n0951_p0022a13║分，則明靜安寄？體無不備，則明靜斯在。語體則非一
X57n0951_p0022a14║而常一，語德乃不二而常二，秪分而不分，秪一而不
X57n0951_p0022a15║一耳。體德無改，強名為萬法之性；體德無住，強名為
X57n0951_p0022a16║萬法之本。萬法者，復何謂也？謂舉體明靜之所為也。
X57n0951_p0022a17║何其然乎？良由無始本覺之明強照，照生而自惑，謂
X57n0951_p0022a18║之昏；無始無住之本隨緣，緣起而自亂，謂之動。昏動
X57n0951_p0022a19║既作，萬法生焉。捏目空華，豈是他物？故云：不變隨緣，
X57n0951_p0022a20║名之為心；隨緣不變，名之為性。心昏，動也；性明，靜也。
X57n0951_p0022a21║若知無始即明而為昏，故可了今即動而為靜。於是
X57n0951_p0022a22║聖人見其昏動可即也，明靜可復也，故因靜以訓止，
X57n0951_p0022a23║止其動也；因明以教觀，觀其昏也。使其究一念即動
X57n0951_p0022a24║而靜，即昏而明，昏動既息，萬法自亡，但存乎明靜之
X57n0951_p0022b01║體矣。是為圓頓，是為無作，是如來行，是照性成修。修
X57n0951_p0022b02║成而用廢，誰論止觀？體顯而性泯，亦無明靜，豁然誰
X57n0951_p0022b03║寄？無所名焉。為示物旨歸，止成謂之解脫，觀成謂之
X57n0951_p0022b04║般若，體顯謂之法身。是三即一，是一即三，如伊三點，
X57n0951_p0022b05║如天三目。非縱橫也，非也，異也，是謂不思議三德，是
X57n0951_p0022b06║為大般涅槃也。嗚呼！此法自鶴林韜光授大迦葉，迦
X57n0951_p0022b07║葉授之阿難，阿難而下，燈燈相屬。至第十一馬鳴，鳴
X57n0951_p0022b08║授龍樹，樹以此法寄言于中觀論，論度東夏。獨淮河
X57n0951_p0022b09║慧文禪師解之，授南嶽大師。南嶽從而照心，即復于
X57n0951_p0022b10║性，獲六根清淨，位鄰乎聖，斯止觀之用驗矣。我大師
X57n0951_p0022b11║惜之無聞，後代從大悲心出此數萬言，目為大乘止
X57n0951_p0022b12║觀，亦名一乘，亦名曲示心要。分為二卷，初卷開止觀
X57n0951_p0022b13║之解，次卷示止觀之行。解行備矣，猶目足焉，俾我安
X57n0951_p0022b14║安不遷，而運到清涼池。噫！斯文也，歲月遼遠，因韜晦
X57n0951_p0022b15║于海外，道將復行也。果咸平三祀，日本國圓通大師
X57n0951_p0022b16║寂照，錫背扶桑，杯汎諸夏，既登鄮嶺，解篋出卷。天竺
X57n0951_p0022b17║沙門遵式首而得之，度支外即朱公（頔）冠首序，出俸
X57n0951_p0022b18║錢，模板廣而行之。大矣哉！斯法也，始自西傳，猶月之
X57n0951_p0022b19║生；今復東返，猶日之昇。素影圓暉，終環回於我土也。
X57n0951_p0022b20║因序大略，以紀顯晦耳。
X57n0951_p0022b21║六妙門後序
X57n0951_p0022b22║天台智者，稟受南嶽思禪師三種止觀：一曰圓頓，二
X57n0951_p0022b23║曰漸次，三曰不定。此六妙門，即不定止觀也。謂隨其
X57n0951_p0022b24║根性，六門互修，漸頓迭進，取益為斷，故以不定為目。
X57n0951_p0022c01║昔瓦官初說，道俗䬸稟，蒙益者眾。且略言事驗者，隋
X57n0951_p0022c02║大中大夫蔣添玫、儀同公吳明徹，皆習此息法，脚氣
X57n0951_p0022c03║獲除。梁方茂身覺輕舉，況大乘密益乎？噫！習禪法者，
X57n0951_p0022c04║斯為要道，修證戶牖，可舉而行也。
X57n0951_p0022c05║方等三昧行法序
X57n0951_p0022c06║山門教卷，自唐季多流外國，或尚存目錄，而莫見其
X57n0951_p0022c07║文。學者思之，渺隔滄海。方等三昧行法者，皇宋咸平
X57n0951_p0022c08║六祀，日本僧寂照等賷至。雖東國重來，若西乾新譯，
X57n0951_p0022c09║載披載沃，適奉醍醐。切念方等至尊，禁法嚴密，苟不
X57n0951_p0022c10║克由聖範，事出師心，豈惟招無益之訶，抑亦負餘殃
X57n0951_p0022c11║之責。南嶽師躬行七載，理洞其微，位淨六根，言符先
X57n0951_p0022c12║佛。大師咨詢有在，況發總持，垂此典謨，足可繩準。今
X57n0951_p0022c13║時或壇場延袤，形像巍峩，行法則半任臆裁，律範則
X57n0951_p0022c14║全用心匠。縱謂七眾階節，寧逾上首之科？雖曰像多
X57n0951_p0022c15║無妨，要符表法之便。將恐未除故業，更貽新戚，染衣
X57n0951_p0022c16║增垢，良用悲夫！然此行法六篇，後二不載者，修行備
X57n0951_p0022c17║在百錄，止觀受戒具出本經。存篇目者，令知行法有
X57n0951_p0022c18║始終也。
X57n0951_p0022c19║法華三昧儀勘定元本序
X57n0951_p0022c20║聖教浸遠，文句舛錯，由傳者浮昧。若不校其同異，明
X57n0951_p0022c21║示得失，日增月甚，遐喪真味。法華三昧儀者，天台大
X57n0951_p0022c22║師瓦官親筆，蓋止觀第三三昧所指別行，即其文也。
X57n0951_p0022c23║若夫啟迪後學，為時所宗，破障壞魔，入佛境界，與夫
X57n0951_p0022c24║文殊、普賢並驅寶輅，游方至極者，實惟斯漸矣。患其
X57n0951_p0023a01║稍易舊章，或亡精要。且十科行軌，理觀為主，儻一以
X57n0951_p0023a02║誤，九法徒施。有於坐禪觀法加成五句者，今列示之。
X57n0951_p0023a03║文云：為因心故心？為不因心故心？為亦因心亦不因
X57n0951_p0023a04║心故心？為非因心非不因心故心（元文）？為非非因心非
X57n0951_p0023a05║非不因心故心（近加）？且山家凡立句法，用觀秖但至四，
X57n0951_p0023a06║未委五句出自何文？又當推撿之際，第五句下準何
X57n0951_p0023a07║為境？如何用觀？輔行自云：彼別行文但推四句。故今
X57n0951_p0023a08║文中廣修眾觀猶是歷事，而正觀一門全今四句，豈
X57n0951_p0023a09║應疑誤彼之大體哉？而復輙引經文繫乎卷末，濫迴
X57n0951_p0023a10║麤注錯其篇內，細碎之失莫得而舉也。故今直勘元
X57n0951_p0023a11║本，刻板印行，庶幾先制。而今而後求三昧者，欲傳斯
X57n0951_p0023a12║文，請固存此序，用以區別。
X57n0951_p0023a13║天台教觀目錄（并序）
X57n0951_p0023a14║皇祖有訓，以天台命家，總括群經，誕敷八教，引五時
X57n0951_p0023a15║五味，以次其說，使頓漸有序，施開成務，原始要終，實
X57n0951_p0023a16║昭明乎大化。然後說三種止觀，教人安心，牢籠萬行，
X57n0951_p0023a17║巧適物宜。雖三不同，同御大車，到于涼池。大哉！自我
X57n0951_p0023a18║丕教，東漸于夏，近二千載，以大總持作師子吼，妙盡
X57n0951_p0023a19║佛意者，始一人而已。按別傳曰：智者說法三十餘年，
X57n0951_p0023a20║不畜章疏，安無礙辨，契理符文，挺生天智，世間所伏，
X57n0951_p0023a21║有大機感，乃為著文。奉勑撰淨名疏暨覺意三昧、六
X57n0951_p0023a22║妙門禪、法界次第、小止觀、法華三昧儀，自餘皆高座
X57n0951_p0023a23║口授而已。甞曰：說次第禪門，一年一徧，若形章疏，可
X57n0951_p0023a24║五十卷。大莊嚴寺法慎私記初分得三十卷，國清寺
X57n0951_p0023b01║灌頂治定作十卷（慎本不存）。說法華玄義、圓頓止觀，半年
X57n0951_p0023b02║各一徧，若著章疏，各可三十卷。灌頂私記此二初分
X57n0951_p0023b03║各十卷，改圓頓為摩訶止觀。唯法華經疏，頂二十七
X57n0951_p0023b04║於金陵聽受，六十九於丹丘添削，十卷成文，題為文
X57n0951_p0023b05║句。又智者停瓦官八載，講大智度論，而不云有記章
X57n0951_p0023b06║疏。省唐開元岑法師於智者墳前刻石柱云：大智度
X57n0951_p0023b07║論疏二十卷，甞詢諸先達，未見其文。復於丹丘靈石
X57n0951_p0023b08║寺演涅槃百句解脫為萬句，不傳後世，為灌頂歎息。
X57n0951_p0023b09║自餘諸雜疏論，莫能悉舉，皆備書於後。除智者筆削
X57n0951_p0023b10║及法慎禪門，餘皆頂禪師於法輪之下，其受若海，其
X57n0951_p0023b11║傳如缾。凡教觀章句總一百五十九卷，皆智者所說
X57n0951_p0023b12║也。又取灌頂禪師著述大涅槃疏等凡二十三卷，湛
X57n0951_p0023b13║然禪師等述釋籤等凡五十有七卷，三師合凡二百
X57n0951_p0023b14║三十有九卷，盡取題目，刻諸琬琰，用存不朽。自三師
X57n0951_p0023b15║之外，唐宋已還，宗山家者述作頗眾，既未辨其詳略，
X57n0951_p0023b16║不敢輙預。及日本送到目錄，非三師所述，皆所不取。
X57n0951_p0023b17║時　皇宋天聖七年　七月五日刻石。
X57n0951_p0023b18║法華玄義十卷法華文句十卷
X57n0951_p0023b19║摩訶止觀十卷禪波羅蜜十卷
X57n0951_p0023b20║維摩玄義五卷金光明玄義一卷
X57n0951_p0023b21║金光明文句三卷菩薩戒疏二卷
X57n0951_p0023b22║法華次第三卷觀音品別行玄義二卷
X57n0951_p0023b23║觀音品義疏二卷觀無量壽佛經疏一卷
X57n0951_p0023b24║金剛經疏一卷請觀音經疏一卷
X57n0951_p0023c01║四教義四卷小彌陀義記一卷
X57n0951_p0023c02║法華三昧儀一卷四念處四卷
X57n0951_p0023c03║觀心論一卷方等懺儀一卷
X57n0951_p0023c04║覺意三昧一卷修禪六妙門一卷
X57n0951_p0023c05║禪門口訣一卷（已上七十六卷，智者說，聖朝新編入大藏。）
X57n0951_p0023c06║涅槃經玄義二卷涅槃經疏十卷（印本開十八卷）
X57n0951_p0023c07║觀心論疏二卷國清百錄五卷
X57n0951_p0023c08║智者別傳一卷（已上二十卷，章安頂禪師撰，同入大藏內。）
X57n0951_p0023c09║法華玄義釋籤十卷法華文句記十卷
X57n0951_p0023c10║止觀輔行傳弘訣十卷（印本開十五卷）
X57n0951_p0023c11║維摩略疏十卷（略大本疏文）維摩廣疏記六卷
X57n0951_p0023c12║止觀大意一卷金剛錍一卷
X57n0951_p0023c13║止觀義例一卷
X57n0951_p0023c14║（已上四十九卷，然禪師撰，同入大藏。已上三師，共計一百四十五卷入藏。）
X57n0951_p0023c15║智度論疏二十卷仁王般若疏二卷（今在日本國）
X57n0951_p0023c16║彌勒成佛經疏五卷彌勒上生經疏一卷
X57n0951_p0023c17║釋一切經玄義一卷坐禪止觀一卷
X57n0951_p0023c18║觀心釋一切經義一卷五方便門一卷
X57n0951_p0023c19║七方便義一卷一二三四身義一卷
X57n0951_p0023c20║七學人義一卷般舟證相行法一卷
X57n0951_p0023c21║法門儀一卷禪門要略一卷
X57n0951_p0023c22║禪門章一卷雜觀行一卷
X57n0951_p0023c23║入道大旨一卷（已上四十一卷，智者說，今闕本。）
X57n0951_p0023c24║三觀義二卷四悉檀二卷
X57n0951_p0024a01║四種三昧義一卷釋二十五三昧一卷
X57n0951_p0024a02║六即義一卷釋十如是義一卷
X57n0951_p0024a03║如來壽量義一卷（已上九卷，智者說，今參入大部。）
X57n0951_p0024a04║維摩玄疏二十八卷淨土十疑論一卷
X57n0951_p0024a05║小止觀一卷觀心食法一卷
X57n0951_p0024a06║觀心誦經法一卷觀心十二部經義一卷
X57n0951_p0024a07║（已上三十三卷，智者說，其本現存，但不入大藏。）
X57n0951_p0024a08║八教大意一卷南嶽記一卷
X57n0951_p0024a09║天竺寺真觀法師傳一卷（已上三卷，頂禪師撰，闕本。）
X57n0951_p0024a10║始終心要一卷華嚴骨目一卷
X57n0951_p0024a11║授菩薩戒文一卷涅槃後分疏一卷
X57n0951_p0024a12║止觀文句一卷觀心誦經記一卷
X57n0951_p0024a13║法華三昧補助義一卷方等懺補闕義一卷
X57n0951_p0024a14║（已上八卷，然禪師撰。除補助儀、始終心要、止觀文句，其本現存，餘皆亡之。）
X57n0951_p0024a15║天台祖承記（事出付法藏傳）
X57n0951_p0024a16║傳，續莫大焉。存存乎道，緜緜其化，猶日月之嗣照。故聖
X57n0951_p0024a17║人順可久之道，廣無方之益。賢林將遊，乃顧命飲光
X57n0951_p0024a18║曰：汝傳吾大法，觀機設教，無使墜焉。飲光曰：諾。於是
X57n0951_p0024a19║乎結集三藏，行　皇覺之訓二十餘年。最後法付阿
X57n0951_p0024a20║難，阿難付商那和修，修付毱多，多付提迦多，多付彌
X57n0951_p0024a21║遮迦，迦付佛陀難提，提付佛陀蜜多，多付脇比丘，脇
X57n0951_p0024a22║付富那奢，奢付馬鳴，鳴付毗羅，羅付龍樹，樹付提婆，
X57n0951_p0024a23║婆付羅睺羅，羅付僧佉難提，提付僧佉耶奢，奢付鳩
X57n0951_p0024a24║摩羅䭾，䭾付闍夜郍，郍付盤䭾，䭾付摩奴郍，郍付鶴
X57n0951_p0024b01║勒夜郍，郍付師子比丘。始迦葉，終師子，二十三人，皆
X57n0951_p0024b02║祖述三藏之教，非別有傳也。今天台所承，自第十三
X57n0951_p0024b03║龍樹為高祖由者，龍樹造無畏部，出中觀論。高齊間，
X57n0951_p0024b04║慧文禪師依中觀得道，口授南嶽思禪師。南嶽傳天
X57n0951_p0024b05║台智者，智者兼用法華三昧旋陀羅尼，開拓一家教
X57n0951_p0024b06║觀，戶牖不與他同。法傳章安灌頂，頂傳縉雲智威，威
X57n0951_p0024b07║傳東陽慧威，威傳左谿（法諱同聖祖），左谿傳荊谿湛然。自
X57n0951_p0024b08║龍樹至荊谿凡九世。夫德業內充，猶鍾鼓于宮，聲聞
X57n0951_p0024b09║于外，奇表異迹，各煥乎本傳。嗚呼！荊谿既沒，法網漸
X57n0951_p0024b10║散，嫡承遂息，後人皆講訓而已。或曰：何涉西祖乎？曰：
X57n0951_p0024b11║總二土者，略有三意：一、為顯所傳自金口故；二、為示
X57n0951_p0024b12║一家祖龍樹故；三、為懲後代妄樹名故。俾其觀斯位
X57n0951_p0024b13║尊任重，列紹四依，昏庸其可繼乎？
X57n0951_p0024b14║天台教隨函目錄（并序）
X57n0951_p0024b15║西域傳佛教者，凡有二宗：一曰法相，二曰法性。法性
X57n0951_p0024b16║者，遠承文殊、龍樹，近稟青目、清辨，依般若等經、中觀
X57n0951_p0024b17║等論而為祖述也。法相者，遠嗣彌勒、無著，近踵法護、
X57n0951_p0024b18║難陀，依深密等經、瑜伽等論以為憲章也。所以經論
X57n0951_p0024b19║翼張，性相角立者，由乎時機不同，法藥有異耳。儻因
X57n0951_p0024b20║言以契理，識月以忘指，復何性相分其宗乎？然而法
X57n0951_p0024b21║性之義，宏遠深詣，非膚受速成者所能知也。故西域
X57n0951_p0024b22║記云：唐三藏奘法師，初遇龍樹宗師，欲從其學。彼令
X57n0951_p0024b23║服藥求長生，方能窮究。奘念本欲求經，恐仙術不成，
X57n0951_p0024b24║辜我宿願，遂不學此宗，乃學法相矣。元魏高齊間，有
X57n0951_p0024c01║慧文禪師，因探大藏，得龍樹智論一心三智之文。於
X57n0951_p0024c02║是依論立觀，口授南嶽慧思禪師，思授天台智者。智
X57n0951_p0024c03║者因法華三昧，發旋陀羅尼。凡所說法，初無章疏，皆
X57n0951_p0024c04║懸節經文，直談佛旨。柔音一震，群聽咸服。立五時八
X57n0951_p0024c05║教，判釋西來一切經籍，罄無不盡。大抵法華為極談，
X57n0951_p0024c06║諸經為兼暢。又說三種止觀，為依教起行之門，修心
X57n0951_p0024c07║復性之道。有門人灌頂、法慎者，多聞強識，隨講載筆，
X57n0951_p0024c08║記諸善言，為一家之陳迹矣。唯淨名經疏，煬帝請撰，
X57n0951_p0024c09║殆入滅。法付灌頂，頂撰涅槃經疏、觀心論疏等，盛行
X57n0951_p0024c10║於世。法付縉雲智威，威付東陽慧威，威付左谿禪師
X57n0951_p0024c11║（法諱同聖祖）。左谿傳荊谿湛然，當二威之時，但以止觀緘
X57n0951_p0024c12║授而已。逮左谿權與說釋，至於荊谿乃廣製章記，輔
X57n0951_p0024c13║翼教觀，是則一家。若以龍樹為高祖，至荊谿則九世
X57n0951_p0024c14║矣；以智者為始祖，至荊谿即六世矣。遵式叨生台嶺，
X57n0951_p0024c15║濫預桑門。刳心甞習於斯宗，白首敢言於精業。志願
X57n0951_p0024c16║此教編入大藏，俾率土咸益。天禧三年，會　相國太
X57n0951_p0024c17║原王公（欽若）出鎮錢唐，因以宿志聞于黃閤，遂許陳
X57n0951_p0024c18║奏。事未果行，翛焉薨逝。至天聖紀號，幹當玉宸殿高
X57n0951_p0024c19║班黃（元吉）以茲法利上聞天聽。　皇帝、　皇太后體
X57n0951_p0024c20║堯仁以覆物，奉　佛囑以護法。爰擇梵侶，精校於真
X57n0951_p0024c21║筌；旋繫竺墳，廣頒於秘藏。切慮此教各有部帙相扶
X57n0951_p0024c22║者，有卷軸別伸者。若編之非次，則讀者難明。今總而
X57n0951_p0024c23║錄之，各從其類。仍於題目之下，粗述其意。俾發函展
X57n0951_p0024c24║卷，與記文對看。如法華玄義，須對釋籤。他皆放此。然
X57n0951_p0025a01║此教文雖部逾於數十，而卷不滿二百。三世佛法，一
X57n0951_p0025a02║家義宗，總括要舉，亦已備矣。覽之者適足以解疑釋
X57n0951_p0025a03║結，貫道達微。又何俟服藥長生，然後為學者哉？
X57n0951_p0025a04║法華玄義十卷釋籤十卷
X57n0951_p0025a05║法華文句十卷法華文句記十卷
X57n0951_p0025a06║玄義者，唯解首題，統明五時，廣辨八教，出世大意，蘊
X57n0951_p0025a07║乎其中。若曉斯義，則七軸之文，思過半矣。至於經疏，
X57n0951_p0025a08║題云文句者，蓋以疏句分節經文也。故荊谿云：以由
X57n0951_p0025a09║釋題，大義委悉，故至經文，但粗分章段，題云文句。良
X57n0951_p0025a10║由於此隨部各有荊谿之記，猶五經之有正義也。
X57n0951_p0025a11║摩訶止觀十卷
X57n0951_p0025a12║輔行傳弘訣十五卷（釋上本文）
X57n0951_p0025a13║止觀大意止觀義例（示看讀者大節）
X57n0951_p0025a14║止觀者，乃定慧之異名，即法華之行門也。前玄義文
X57n0951_p0025a15║句，皆明佛世當機得益之事，縱有託事附法觀心之
X57n0951_p0025a16║文，非部正意。今止觀正是智者說己心中所行法道，
X57n0951_p0025a17║自行因果，化他能所，無不具焉。荊谿以輔行釋之，元
X57n0951_p0025a18║本十卷，後人開為十五卷耳。荊谿又因員外李華，欲
X57n0951_p0025a19║知止觀綱要，故述大意。又為初學於大部難解，及破
X57n0951_p0025a20║邪師異談，故作義例。唐翰林學士梁肅，甞師荊谿，刪
X57n0951_p0025a21║止觀為六卷，文雖簡要，而修習之相，多有疎闕，如覽
X57n0951_p0025a22║者知之。
X57n0951_p0025a23║禪波羅蜜十卷（亦名次第禪門）修禪六妙門一卷
X57n0951_p0025a24║今家有三種止觀：一曰漸次，二曰不定，三曰圓頓。漸
X57n0951_p0025b01║次則解頓行漸，不定則解頓行或頓或漸，圓頓則解
X57n0951_p0025b02║行俱頓。此三止觀對根不同，行相雖殊，俱依圓理而
X57n0951_p0025b03║為宗本。前摩訶止觀即圓頓也，今禪波羅蜜即漸次
X57n0951_p0025b04║也，修禪六妙門即不定也。據別傳云：大莊嚴寺法慎
X57n0951_p0025b05║私記，禪門初分得三十卷，尚未刪定，而法慎終章安
X57n0951_p0025b06║灌頂治定為十卷。
X57n0951_p0025b07║維摩經玄義五卷維摩經略疏十卷
X57n0951_p0025b08║維摩經廣疏記六卷四教義四卷
X57n0951_p0025b09║準法華文句記云：淨名前玄義總有十卷，因為晉王
X57n0951_p0025b10║著淨名疏，別製略玄義（今五卷是），乃離前本為三部，別立
X57n0951_p0025b11║題目，謂四教義六卷（今見行四卷，恐後人合六為四），四悉檀兩卷，三
X57n0951_p0025b12║觀義兩卷（四悉、三觀參入大部，今無別行），維摩經疏先有廣本二十
X57n0951_p0025b13║八卷，後人患其文多，故荊谿略為十卷，言繁則剪，帶
X57n0951_p0025b14║義則存，故廣本罕傳，略本盛行矣。疏記六卷猶對廣
X57n0951_p0025b15║疏，未暇治定，然師云亡，雖指文少殊，亦釋義宛合。
X57n0951_p0025b16║金光明玄義一卷金光明文句三卷
X57n0951_p0025b17║金光明天王護國道場儀一卷
X57n0951_p0025b18║玄義文句。此釋北涼三藏曇無讖譯四卷經文。藏中
X57n0951_p0025b19║合部雖有此文，由品目隔雜，其四卷別行，未曾入藏。
X57n0951_p0025b20║護國道場儀者，即遵式纂集本經，并國清百錄義淨
X57n0951_p0025b21║新譯行用之法，以備人王祈福之儀也。事出聖教，文
X57n0951_p0025b22║非臆說，故編附之。
X57n0951_p0025b23║別行玄義二卷別行義疏二卷
X57n0951_p0025b24║此釋法華普門一品。昔曇無讖游化䓗嶺，來至河西，
X57n0951_p0025c01║王沮渠蒙遜有疾，以告於讖，讖云：觀音與此土有緣，
X57n0951_p0025c02║乃令誦持，所患即愈。於是此品別行部外，智者特釋，
X57n0951_p0025c03║豈無意乎？然法華文句雖亦已解之，但彼為知章，此
X57n0951_p0025c04║為知微耳。
X57n0951_p0025c05║涅槃玄義二卷涅槃經疏十八卷
X57n0951_p0025c06║此釋北涼曇無讖譯。宋本謝康樂將慧觀、慧嚴二法
X57n0951_p0025c07║師治定加品，成三十六卷。皇朝新入大藏章安頂師
X57n0951_p0025c08║用智者義意，釋此治本，其疏文亦曾荊谿再治。
X57n0951_p0025c09║觀心論一卷（亦名煎乳論）觀心論疏二卷
X57n0951_p0025c10║智者造論，凡有二意：一者、為諸學徒隨逐累載，空無
X57n0951_p0025c11║所獲者，令絕言置文，觀心入道；二者、為外諸四眾脫
X57n0951_p0025c12║能信受，亦可傳之。論約觀自生心，起三十六問，而云
X57n0951_p0025c13║若於觀心答此無滯者，當知此人即是五品弟子中
X57n0951_p0025c14║初隨喜品人。疏文一一申釋，以驗章安觀行明矣。
X57n0951_p0025c15║菩薩戒疏二卷觀經疏一卷
X57n0951_p0025c16║彌陀義記一卷請觀音經疏一卷
X57n0951_p0025c17║四念處四卷法界次第三卷
X57n0951_p0025c18║法華三昧儀一卷方等懺法一卷
X57n0951_p0025c19║覺意三昧一卷禪門口訣一卷
X57n0951_p0025c20║此皆智者所說。其中法界次第，及法華、方等二懺儀，
X57n0951_p0025c21║覺意三昧，親自撰集。餘並章安所記。既各可披究，故
X57n0951_p0025c22║茲總列。
X57n0951_p0025c23║金剛錍一卷智者別傳一卷
X57n0951_p0025c24║國清百錄五卷
X57n0951_p0026a01║金剛錍者，乃荊谿申涅槃佛性之義，以救世人無情
X57n0951_p0026a02║無性之弊也。別傳之與百錄，蓋是大師始終化迹故，
X57n0951_p0026a03║故章安集而紀之，庶幾後昆知先祖之德善也。據別
X57n0951_p0026a04║傳云：大師甞於金陵瓦官寺八年講大智度論，又因
X57n0951_p0026a05║陳少主請，於太極殿講仁王般若。此等並有記錄，今
X57n0951_p0026a06║皆亡之。唐時有日本國僧最澄，多取教卷往於彼國，
X57n0951_p0026a07║惜乎諸說今無得而聞焉。
X57n0951_p0026a08║上玉宸供奉黃（元吉）進天台教部隨函目錄手狀
X57n0951_p0026a09║沙門（遵式）祇肅致訊玉宸供奉（執事）：近令小師（了淨、
X57n0951_p0026a10║可久）齋書上達，不審邇日體候何似？想符多福。（遵式）
X57n0951_p0026a11║以教門事多干尊抱，卒言謝不及。茲者撰得天台教
X57n0951_p0026a12║部隨函目錄一卷，此有二緣，故須製此文：一為教文
X57n0951_p0026a13║入藏，恐銓排失次，疏記不相附近，後人看讀，不知其
X57n0951_p0026a14║類；二為後人看讀，不循部類，全成無益。止如輔行一
X57n0951_p0026a15║記，全釋摩訶止觀，若異處各看，殊不知旨。今若得此
X57n0951_p0026a16║文，發函啟卷，文義相須，如指諸掌，如覧儒經正義，安
X57n0951_p0026a17║可異處？他皆放此。欲上告供奉聞　聖聽，奏呈此文，
X57n0951_p0026a18║乞隨凾各著一卷。如此，則教文入藏，不徒設也。然遵
X57n0951_p0026a19║式雖懷此意，其如裁量進否？一、計供奉願利益天下，
X57n0951_p0026a20║遠及萬古。遵式十有餘載經理天竺山寺，只為傳持
X57n0951_p0026a21║大教，更無一念他圖，其如外護檀越，不可一日無之。
X57n0951_p0026a22║此際遭逢供奉，如得父母之莫異也。遵式年老，能得
X57n0951_p0026a23║幾何？只為歲寒，與後次傳教者作外護良圖，意在正
X57n0951_p0026a24║教宣行，令佛種不斷。故雪山童子為半偈捐軀，宣揚
X57n0951_p0026b01║利深信矣。今供奉宿植善根，身近至尊，深信佛法，焉
X57n0951_p0026b02║知不是諸佛付囑而來耶？又豈非宿發大願而來耶？
X57n0951_p0026b03║護法之功，出大般涅槃經，不可卒具此者（了淨可久）。
X57n0951_p0026b04║恐伊不熟庶事，望供奉以骨肉見待，每事指南，不以
X57n0951_p0026b05║形迹為礙，幸甚也。其如山門所求好事，乞供奉深挂
X57n0951_p0026b06║融抱，棲依棲依。遵式近采拾寺之左右古今靈迹，各
X57n0951_p0026b07║賦一詠，以紀名目。雖詞無可取，謹此寫呈。所貴供奉
X57n0951_p0026b08║覽之，熟於天竺景物，如舊遊之莫異矣。遵式為闕人
X57n0951_p0026b09║寫公狀起居，直染手削眼昏，書字不謹。伏惟仁慈寬
X57n0951_p0026b10║恕為幸。不宣。天竺寺沙門遵式手狀上　玉宸供奉。
X57n0951_p0026b11║指要鈔序
X57n0951_p0026b12║大教隆夷，存乎其人。諸祖既往，玄化幾息。時不可以
X57n0951_p0026b13║久替，必有間世者出焉。四明傳教導師禮公，實教門
X57n0951_p0026b14║之偉人也。童子受經，便能思義。天機特發，不曰生知
X57n0951_p0026b15║之上性者乎。及進具，稟學於寶雲通師。初預法席，厥
X57n0951_p0026b16║父夢其跪于師前，師執瓶水注於口中，其引若泉，其
X57n0951_p0026b17║受若谷。於是乎天台大教圓頓之旨，一受即了，不俟
X57n0951_p0026b18║再聞。師謂之曰：子於吾言，無所不達，非助我也。逮師
X57n0951_p0026b19║殆滅，公復夢貫師之首，擐于左臂而行。嘻，得非初表
X57n0951_p0026b20║受習，若阿難瀉水分缾之莫二也。後表傳持，操師種
X57n0951_p0026b21║智之首而行化也。淳化初，郡之乾符寺請開講席，諸
X57n0951_p0026b22║子悅隨，若眾流會海。繇是堂舍側陋，門徒漸繁。未幾，
X57n0951_p0026b23║遂遷于保恩院焉。法華、止觀、金光明諸部，連環講貫，
X57n0951_p0026b24║歲無虗日。甞勗其徒曰：吾之或出或處，或默或語，未
X57n0951_p0026c01║始不以教觀權實之旨為服味焉，為杖几焉，汝無怠
X57n0951_p0026c02║也。大哉，若夫被寂忍之衣，舉大慈之室，循循善誘，不
X57n0951_p0026c03║可得而稱矣。釋籤十不二門者，今昔講流以為一難
X57n0951_p0026c04║文也。或多注釋，各陳異端，孰不自謂握靈虵之珠，揮
X57n0951_p0026c05║彌天之筆，豈思夫一家教觀，殊不知其啟發之所。公
X57n0951_p0026c06║覽之再歎，豈但釋文未允，奈何委亂大綱，山隤角崩，
X57n0951_p0026c07║良用悲痛。將欲正舉，捨我而誰？遂而正折斯文，旁援
X57n0951_p0026c08║顯據，綽有餘刃，兼整大途。教門權實，今時同昧者於
X57n0951_p0026c09║茲判矣，別理隨緣其類也。觀道所託，連代共迷者於
X57n0951_p0026c10║茲見矣，指要所以其立也。至若法華止觀綱格之文，
X57n0951_p0026c11║隱括錯綜，略無不在。後之學者足以視近見遠，染指
X57n0951_p0026c12║知味。易不云乎：通天下之志，定天下之業，斷天下之
X57n0951_p0026c13║疑。實此一二萬言得矣，式忝同學也。觀者無謂吾之
X57n0951_p0026c14║亦有黨乎，取長其理，無取長其情，文理明白，誰能隱
X57n0951_p0026c15║乎云也。
X57n0951_p0026c16║武林山興聖院結界相序
X57n0951_p0026c17║佛法住世，由乎戒律；戒律住世，由乎僧也。夫壞色其
X57n0951_p0026c18║衣，應器其食，表剎其居，非戒律無以為釋氏之子也。
X57n0951_p0026c19║衣之有品制，食之有正命，居之有界相，三法備矣，始
X57n0951_p0026c20║可防身口之患，修定慧之道。若乃飽食輭衣，逸居而
X57n0951_p0026c21║無教者，先儒耻之，況釋子乎？興聖院者，乃武林表剎
X57n0951_p0026c22║之奇趣也。鷲嶺聳於空界，龍泓達於海際，游之者無
X57n0951_p0026c23║道俗，無春秋，翛然一來，使其虗襟凝睇，有忘歸之色。
X57n0951_p0026c24║沙門智倫公考槃是院，多歷年所，以智者教為談柄，
X57n0951_p0027a01║以彌陀觀為行門，請業之徒亦已眾矣。甞念所居之
X57n0951_p0027a02║地，未結界相，凡說戒自恣等法，無得而行焉。天聖六
X57n0951_p0027a03║年戊辰冬十一月三十日集。明解毗尼者，指垣墻定，
X57n0951_p0027a04║標杙竹法以結之。既羯磨之有成，信劫燒之不壞。準
X57n0951_p0027a05║南山云：結界已，當牓示顯處，使後來者無有疑濫。故
X57n0951_p0027a06║大界之與淨地，悉書其相，懸諸紺宇。或曰：踞大乘者，
X57n0951_p0027a07║修寂滅行，以大圓覺為伽藍，詎假乎局此方隅，結是
X57n0951_p0027a08║體相，以自繫屬乎？今曰：不然。夫圓覺之說，宅心之境
X57n0951_p0027a09║也；羯磨之設，攝僧之戒也。大士非捨僧戒，唯取心境
X57n0951_p0027a10║而已。經不云乎：菩薩示現安居，過三期日，隨往無礙。
X57n0951_p0027a11║奚甞以放蕩之迹，為寂滅之行乎？今之人厭小節而
X57n0951_p0027a12║欣大用者，吾以為何必方袍，然後圓覺大集？所謂無
X57n0951_p0027a13║戒滿世，傷如之何？遵式忝居南鄰，見託為序，故直筆
X57n0951_p0027a14║其梗槩云耳。
X57n0951_p0027a15║
X57n0951_p0027a16║天竺別集卷上