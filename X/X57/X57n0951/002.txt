X57n0951_p0027a17║
X57n0951_p0027a18║
X57n0951_p0027a19║天竺別集卷中
X57n0951_p0027a20║
X57n0951_p0027a21║天竺寺懺主慈雲大師　勑諡法寶大法師　述
X57n0951_p0027a22║住持傳天台教觀五世法孫慈明大師（慧觀）重編
X57n0951_p0027a23║圓頓觀心十法界圖
X57n0951_p0027a24║上王丞相（欽若）十界心圖頌
X57n0951_p0027b01║大悲觀音栴檀像記并十四願文
X57n0951_p0027b02║觀世音菩薩除七難感應傳
X57n0951_p0027b03║依修多羅立往生正信偈
X57n0951_p0027b04║往生西方略傳新序
X57n0951_p0027b05║釋華嚴經賢首菩薩讚佛偈
X57n0951_p0027b06║十六觀經頌念佛三昧詩（并序）
X57n0951_p0027c01║日觀銘慎箴（附）
X57n0951_p0027c02║為檀越寫彌陀經正信偈發願文
X57n0951_p0027d01║圓頓觀心十法界圖
X57n0951_p0027d02║【圖】
X57n0951_p0027d03║
X57n0951_p0027d04║
X57n0951_p0027d05║
X57n0951_p0027d06║
X57n0951_p0027d07║
X57n0951_p0027d08║
X57n0951_p0027d09║
X57n0951_p0027d10║
X57n0951_p0027d11║
X57n0951_p0027d12║
X57n0951_p0027d13║
X57n0951_p0027d14║
X57n0951_p0027d15║
X57n0951_p0027d16║
X57n0951_p0027d17║
X57n0951_p0027d18║
X57n0951_p0028a01║圓頓觀心十法界圖序
X57n0951_p0028a02║若人欲了知，三世一切佛，應觀法界性，
X57n0951_p0028a03║一切唯心造。
X57n0951_p0028a04║修觀之道，曰從行，曰附法，曰託事，唯三而已。今觀
X57n0951_p0028a05║心圖者，從行之正軌也。準夫止觀二十五法為方
X57n0951_p0028a06║便，十乘十境為正修者，固非於此能備。若其日用
X57n0951_p0028a07║之際，以十界德過升沉，鑑我心曲，雖𮈔𩬊不能自
X57n0951_p0028a08║迯，其遷善改過之要乎。慈雲法師示我以觀心之
X57n0951_p0028a09║圖，研味法喜，心乎不忘，置諸座隅，足以自警，而未
X57n0951_p0028a10║見兼人之益。乃復命工形諸篆刻，用廣流行，庶幾
X57n0951_p0028a11║乎仰承於師志也。
X57n0951_p0028a12║皇宋天聖元年九月既望，太原王欽若序。
X57n0951_p0028a13║竊聞
X57n0951_p0028a14║其廣不可涯，高不可蓋，長不可尋，將盈而虗，將晦而
X57n0951_p0028a15║明，雖邊而中，微妙深絕，叵得而思議者，惟心也。天台
X57n0951_p0028a16║師聞諸於靈山，證諸於三昧，知其寂默非數所求，而
X57n0951_p0028a17║強以數數於非數，依法華作十界、百界、三千權實，以
X57n0951_p0028a18║明諸性非合也，非散也，自然而然，曰諸法實相，使人
X57n0951_p0028a19║易領也。然後示之一念空三千皆空，一念假三千皆
X57n0951_p0028a20║假，一念中三千皆中，成圓三觀，觀圓三諦，以明諸修
X57n0951_p0028a21║大智也，大行也，不運而速，曰白牛大車，使人頓入也。
X57n0951_p0028a22║故得自因至果，不移一念，坐道場，成正覺，降魔說法，
X57n0951_p0028a23║度眾生，入涅業，而能事畢矣。用龍樹偈：因緣即空，即
X57n0951_p0028a24║假即中，會而同之。十法界者何也？十統諸法也，三諦
X57n0951_p0028b01║為界也。何者？謂佛以中為法界者也，菩薩以俗為法
X57n0951_p0028b02║界者也，緣覺、聲聞同以空為法界者也，地獄、鬼、畜、修
X57n0951_p0028b03║羅、人、天同以因緣生法為法界者也。空、假、中者，雖三
X57n0951_p0028b04║而一也；十界者，亦一而十也。故使互含一，復具九，如
X57n0951_p0028b05║帝珠交映，成百法界也。一因緣一切因緣，一空一切
X57n0951_p0028b06║空，一假一切假，一中一切中，良由於此。三千者復何
X57n0951_p0028b07║謂也？成界之法者也。有其十，謂如是相，如是性，如是
X57n0951_p0028b08║體，如是力，如是作，如是因，如是緣，如是果，如是報，如
X57n0951_p0028b09║是本末究竟等。斯總也，十法在佛為中、為實、為常、為
X57n0951_p0028b10║三智、為五眼、為十力、為四無畏、為不共法；在菩薩，為
X57n0951_p0028b11║假、為權、為榮、為常、為萬行、為四攝；在二乘，為空、為權、
X57n0951_p0028b12║為三脫、為四枯、為無漏、為涅槃；在凡夫，為倒、為惑、為
X57n0951_p0028b13║漏、為蓋、為纏、為集惱、為生死，斯別也。統彼百界，乃成
X57n0951_p0028b14║千法。復播諸百界，為三世間，成三千法耳。百界、三千，
X57n0951_p0028b15║一也。與夫一念，非前後也，非相含也。統之有宗，會之
X57n0951_p0028b16║有元，必歸乎不思議三諦、無量三法、三德密藏矣。嘻！
X57n0951_p0028b17║一念心法既然，引而同之，彼彼佛法、彼彼眾生法，咸
X57n0951_p0028b18║然也。經曰：如心佛亦爾，如佛眾生然，心佛及眾生，是
X57n0951_p0028b19║三無差別。斯之謂歟！既知是已，當觀日用。凡起一念，
X57n0951_p0028b20║必屬一界，即照此界，為九為佛。九則隨情偏起，謂之
X57n0951_p0028b21║無明；佛則稱理圓觀，謂之大慧。九界之念，併非佛界
X57n0951_p0028b22║之心，方是是非鑑矣。非則照之令是，是則護令成行。
X57n0951_p0028b23║經曰：諸佛解脫，當於眾生心行中求。行於非道，能達
X57n0951_p0028b24║佛道，斯之謂也。然則目雖在面，反臨鑑以正容；心實
X57n0951_p0028c01║由中，要藉緣以董慮。神靈潛密，照之或難；識相紛馳，
X57n0951_p0028c02║撿之非易。故今引心于外，繪彼升沉之像；存志於中，
X57n0951_p0028c03║觀我是非之變。然後䇿心內照，正道由明，題為圓頓
X57n0951_p0028c04║觀心十法界圖。於一心字，派出十界，復引墨迭貫，方
X57n0951_p0028c05║之聯珠，表一界界，展轉具九，成百法界。仍以日起行
X57n0951_p0028c06║相，書之左右。覽者欲深於性，請詳諸序；欲熟於修，當
X57n0951_p0028c07║觀諸圖狀。
X57n0951_p0028c08║佛界
X57n0951_p0028c09║若人因讀圓滿修多羅，及聞善知識所說，起淨信心，
X57n0951_p0028c10║信己一念三道之性即三德性。苦道即法身，煩惱即
X57n0951_p0028c11║般若，結業即解脫。法身究竟，般若清淨，解脫自在。一
X57n0951_p0028c12║究竟一切究竟，般若解脫亦究竟。一清淨一切清淨，
X57n0951_p0028c13║法身解脫亦清淨。一自在一切自在，法身般若亦自
X57n0951_p0028c14║在。即一而三，即三而一，非縱非橫，亦非一異。法身常
X57n0951_p0028c15║住，餘亦常住，樂我淨亦如是。是則常樂四德秘密之
X57n0951_p0028c16║藏徧一切處，一切諸法悉是佛法。既信是已，以境繫
X57n0951_p0028c17║心，以心繫境，心境念念相續不斷，必見法性。設未相
X57n0951_p0028c18║應，當依一實無作四諦起四大誓。無可求中，吾故求
X57n0951_p0028c19║之。依前苦道即苦諦，發一誓願，未度者令度。煩惱及
X57n0951_p0028c20║業即集諦，發一誓願，未解者令解。苦道即法身，即是
X57n0951_p0028c21║滅諦，發一誓願，未涅槃者令得涅槃。煩惱即菩提，即
X57n0951_p0028c22║是道諦，發一誓願，未安者令安。四弘不入，當巧安心。
X57n0951_p0028c23║如是次第具修十法，必入五品、六根及分證位，名佛
X57n0951_p0028c24║法界。
X57n0951_p0029a01║菩薩界
X57n0951_p0029a02║若觀根塵一念為迷解本，迷故則有十界苦集，悟故
X57n0951_p0029a03║則有四聖道滅，緣此無量四諦起無量誓願，未度者
X57n0951_p0029a04║令度、未解者令解、未安者令安、未涅槃者令得涅槃，
X57n0951_p0029a05║善巧度生慈眼視物，所集福業與眾生共，如是起一
X57n0951_p0029a06║念者名菩薩法界。
X57n0951_p0029a07║緣覺界
X57n0951_p0029a08║若根塵念起，則了之從無明生，生故有行，行招名色，
X57n0951_p0029a09║乃至老死，三世相續，如儛火輪。因緣本空，幻化不實，
X57n0951_p0029a10║求自然慧，樂獨善寂，觀空心重，躭住寂定，雖得道果，
X57n0951_p0029a11║不慕化人。復有觀物榮落，悟世非常，開空得道，名為
X57n0951_p0029a12║獨覺。如是行者，名緣覺法界。
X57n0951_p0029a13║聲聞界
X57n0951_p0029a14║若根塵因緣隨有一念，依色心故苦，由煩惱故集，厭
X57n0951_p0029a15║苦斷集非對治如何？遂依四諦修十六觀、三十七道
X57n0951_p0029a16║品，如救頭然，由四善根得入無漏四沙門果，證二涅
X57n0951_p0029a17║槃會偏真理，不得佛法不慕化人，如麞獨跳不顧後
X57n0951_p0029a18║群，如此一念名聲聞法界。
X57n0951_p0029a19║天法界
X57n0951_p0029a20║若其念起，多忻天樂，篤其善心，希於來報，齋戒純淨，
X57n0951_p0029a21║飯食沙門，造立塔寺，及佛形像，書寫大乘，濟惠貧病，
X57n0951_p0029a22║於十善法，止作具修，自然成性。或關禁六根，使六情
X57n0951_p0029a23║不蕩，六塵不入，得欲界禪，及色無色定，身心寂靜，三
X57n0951_p0029a24║業調良，如此一念，名天法界。
X57n0951_p0029b01║人法界
X57n0951_p0029b02║若其念念以五常立德，五戒修身，於國惟忠，於家惟
X57n0951_p0029b03║孝，謙損居眾，中正存誠，推德於人，引咎向己，尊上䘏
X57n0951_p0029b04║下，給孤濟貧，慚愧是懷，慈和為性，深信因果，崇重三
X57n0951_p0029b05║寶，精修齋戒，建立塔寺，但希世樂，無舛出心，貪惜自
X57n0951_p0029b06║身，戀著眷屬，是名人法界。
X57n0951_p0029b07║阿修羅界
X57n0951_p0029b08║若其念念雖好修善布施齋戒，而多猜嫌狐疑進退，
X57n0951_p0029b09║所修福業多為勝他，見人修善情多嫉忌，貢高我慢
X57n0951_p0029b10║珍己輕人，欲彼歸從不耐謙損，如䲻高飛下視，外揚
X57n0951_p0029b11║仁義內無實德，眾前談論引長於我，不循理正不愧
X57n0951_p0029b12║賢能，如此行心是阿修羅界。
X57n0951_p0029b13║餓鬼界
X57n0951_p0029b14║若其念念無慚無愧，貪求無足，慳恡鄙惜，不施一毛，
X57n0951_p0029b15║剋削於人，裒歸於我，見人布施，傍起遮障，見人得利，
X57n0951_p0029b16║心生熱惱，性多諂曲，常起邪見，人前正容，屏處放恣，
X57n0951_p0029b17║破齋犯戒，恣貪飲食，不信罪福，不信因果，不信三寶，
X57n0951_p0029b18║不孝所親，是名餓鬼界。
X57n0951_p0029b19║畜生界
X57n0951_p0029b20║若其念念躭湎五欲，貪多眷屬，日增月甚，而無厭足，
X57n0951_p0029b21║曲理枉物，斷不以公，非法取財，動不由義，秪圖利己，
X57n0951_p0029b22║不惻孤貧，明貪他財，魯扈抵揬，市易負直，公行劫奪，
X57n0951_p0029b23║不忠不孝，無賢無愚，不信因果，不信三寶，癡騃無耻，
X57n0951_p0029b24║現同畜類，是名畜生法界。
X57n0951_p0029c01║地獄界
X57n0951_p0029c02║若人親近邪惡師友，及性自作惡，起增上心，念念相
X57n0951_p0029c03║續，造上品十惡，謂殺、盜、婬、妄言、綺語、兩舌、惡罵、貪、嗔、
X57n0951_p0029c04║邪見，友五逆罪，犯四重禁，污禁行人，沽酒醉亂於君
X57n0951_p0029c05║父師長，不思恩德，橫生熱惱，挫抑賢能，黨比不肖，乃
X57n0951_p0029c06║至破塔壞寺，燒滅經像，謗毀大乘，斷學般若，謗無諸
X57n0951_p0029c07║佛，破戒受施，用三寶物，偷僧祇物，如是眾惡，無不徧
X57n0951_p0029c08║作。起於外道斷常諸見，破正因果三世之法，乃至習
X57n0951_p0029c09║十二種惡律儀法：一者屠兒，二者魁膾，三者養猪，四
X57n0951_p0029c10║者養鷄，五者捕魚，六者獵師，七者網鳥，八者捕蠎，九
X57n0951_p0029c11║者呪龍，十者獄吏，十一者作賊，十二者常為王家捕
X57n0951_p0029c12║賊，及養蚕等業。如上等輩，死墮阿鼻大焦熱等八大
X57n0951_p0029c13║地獄，行火途道，名地獄法界。
X57n0951_p0029c14║偈曰：
X57n0951_p0029c15║三界無別法，一切唯心造，是故於日夜，
X57n0951_p0029c16║當自勤觀心，心欲起諸惡，速滅如救然。
X57n0951_p0029c17║心欲起諸善，愛護如珍寶，行惡雖少頃，
X57n0951_p0029c18║未來受苦長，為善向菩提，永證常樂果。
X57n0951_p0029c19║裝彩十界狀貌法則
X57n0951_p0029c20║凡裝彩十種心光及世界狀貌者，佛界作金色，菩薩
X57n0951_p0029c21║界作五色，緣覺、聲聞二界作青空色，天作上白色，人
X57n0951_p0029c22║作白色，修羅作黃色，餓鬼作青色，畜生作赤色，地獄
X57n0951_p0029c23║作黑色。唯十種人如常顏色，餘地皆作空色。
X57n0951_p0029c24║觀此圖者，當得一一著精彩，而知中善惡，業緣受報，
X57n0951_p0030a01║好醜顯著矣。
X57n0951_p0030a02║慧林　大虗　一空　謹記。
X57n0951_p0030a03║圓頓觀心十法界圖（終）
X57n0951_p0030a04║
X57n0951_p0030a05║上王丞相（欽若）十界心圖頌
X57n0951_p0030a06║無象無名杳莫尋，強將名象測幽深，憑斯會解還相
X57n0951_p0030a07║背，捨此他求轉自沉。鷲嶺殷勤親付囑，龍門愷悌好
X57n0951_p0030a08║知音，仍聞挂在高堂上，誤殺來人錯認心。
X57n0951_p0030a09║大悲觀音栴檀像記（并）十四願文
X57n0951_p0030a10║賢劫第四。如來能仁氏，入大般涅槃，凡一千九百四
X57n0951_p0030a11║十九載。騰蘭度漢，大法東漸，凡九百三十三載。僧會
X57n0951_p0030a12║來吳，道隆江表，凡七百七十一載。太歲己亥，巨宋仁
X57n0951_p0030a13║孝皇帝即位之三祀，方帝之欽明文思，光宅天下，親
X57n0951_p0030a14║族授民，上下咸袟，儒釋之典，偕務進修。歲四月，四明
X57n0951_p0030a15║沙門遵式，刻檀寫像，曰　大悲觀世音菩薩。懼晦于
X57n0951_p0030a16║後世，手題記云：幸哉式也！出家學道，值　天台智者
X57n0951_p0030a17║所說妙悟法門。其法門大略，直指身心，而為密藏。所
X57n0951_p0030a18║宗之教，即法華、涅槃醍醐之唱；所修之行，即摩訶止
X57n0951_p0030a19║觀圓頓之門。凡一言一理，皆囊括權實、偏圓、小大，三
X57n0951_p0030a20║世佛法，蘊乎其中，高尚之賓，疇不𫎇澤。式久學于四
X57n0951_p0030a21║明，晚還天台，因手集請觀音儀十科，即摩訶止觀第
X57n0951_p0030a22║四三昧法也。每身行此法，罔有敢怠，若自兼人，必藉
X57n0951_p0030a23║其力矣。欽哉大聖人！以無為之利，利厥我躬，我將引
X57n0951_p0030a24║躬之利，利于他人。夫利之道要也，莫盛乎明感召以
X57n0951_p0030b01║誘之，格儀像以告之，贊　皇國以綏之，敷正教以規
X57n0951_p0030b02║之。四者備矣，可以臻於無為焉。肇十有四願，贊　國
X57n0951_p0030b03║敷教，以冠篇首，感召儀像，其願次之。按金棺囑累經，
X57n0951_p0030b04║嚴一淨場；按十一面經，以無隙白栴檀木用雕像身。
X57n0951_p0030b05║按佛頂經，七首六臂。按大悲經，捉寶印、寶經、仙桃、蓮
X57n0951_p0030b06║華、楊枝、澡瓶。逮寫已像，長跪為座，頂載蓮華，承接
X57n0951_p0030b07║聖足。䃀金為墨，書寶篋、印經洎消伏毒害呪三章，內
X57n0951_p0030b08║于香幢，以實已像之腹。若乃觀像法門者，已像表具
X57n0951_p0030b09║縛之蘊，即如來藏，此世音境也。菩薩像，能觀人也。七
X57n0951_p0030b10║首大者，觀世音種智也。餘六，波羅蜜也。圓修之度，種
X57n0951_p0030b11║智為導，皆名首也。又首具多根，七覺也。大首即念覺，
X57n0951_p0030b12║總於餘六，乃居中也。寶印、寶經，別表自行境智也。蓮
X57n0951_p0030b13║華、仙桃，因果上冥也。楊枝、澡缾，定慧下化也。華總四
X57n0951_p0030b14║十一葉，圓真因也。桃唯四實，常樂果也。楊枝拂動，慧
X57n0951_p0030b15║也。缾水澄靜，定也。二足，慈悲也。經曰：大慈大悲，遊戲
X57n0951_p0030b16║五道。遊，足也。足下蓮華者，總四十二葉，通表因果二
X57n0951_p0030b17║地，無緣慈悲之所依也。華下寶雲者，顯慈悲相也。雲
X57n0951_p0030b18║陰而雨陰，除熱拔苦也。雨，潤澤與樂也。故居已像之
X57n0951_p0030b19║頂，即所覆澤眾生也。齒髮之細，皆作法門。冠珮之嚴，
X57n0951_p0030b20║咸表萬德。不復曲記也。比丘寶蟾書金字經，遇燈給
X57n0951_p0030b21║像。資調居士沈淨月刻像相皃。章淨修、洪淨德、余淨
X57n0951_p0030b22║信，須像財物。像始成，立于大法堂間。召郡僧百許人，
X57n0951_p0030b23║落景至，且奉行經法，請　觀音而證之。
X57n0951_p0030b24║南無十方三世佛。南無本師大牟尼。
X57n0951_p0030c01║南無西方安樂剎，阿彌陀佛十力尊。
X57n0951_p0030c02║南無過去無數劫，彼世世燈觀世音，
X57n0951_p0030c03║諸佛慧眼第一淨，以不二相觀三界，
X57n0951_p0030c04║如實見我歸命禮，成就大願護眾生。
X57n0951_p0030c05║南無一切法寶海，無邊無盡解脫門。
X57n0951_p0030c06║南無總持功德藏，三世十方諸佛印。
X57n0951_p0030c07║消除三障無諸惡，五眼具足成菩提。
X57n0951_p0030c08║未來際劫誓修行，普使眾生獲無畏。
X57n0951_p0030c09║南無文殊普賢尊，一切智行圓滿海。
X57n0951_p0030c10║金剛藏及金剛手，得大勢等諸大士，
X57n0951_p0030c11║聲聞辟支賢聖眾，願以慈眼普瞻視。
X57n0951_p0030c12║我今南無讚三寶，為欲深遊大悲海，
X57n0951_p0030c13║南無大悲救厄者，昔曾值佛觀世音，
X57n0951_p0030c14║入彼如來所入門，故佛授與同名號。
X57n0951_p0030c15║從聞解脫六塵縛，如聲度垣不能礙。
X57n0951_p0030c16║由斯徧入微塵國，普現微塵自在身。
X57n0951_p0030c17║一一身宣總持句，施與眾生無畏法。
X57n0951_p0030c18║是故娑婆世界中，皆號為施無畏者。
X57n0951_p0030c19║我昔經中值密言，能除三障名消伏，
X57n0951_p0030c20║佛稱功德難思議，故我常持不敢忘。
X57n0951_p0030c21║誓向當來大劫海，徧將此句救諸苦。
X57n0951_p0030c22║為求大士加持力，故造栴檀持呪形。
X57n0951_p0030c23║爍迦羅首金色容，具足七數端嚴相，
X57n0951_p0030c24║母陀羅臂百千福，次第有六捉持異，
X57n0951_p0031a01║貝多葉經并寶印，華果澡鑵及楊枝，
X57n0951_p0031a02║無隙白檀雕所成，一一皆合契經造。
X57n0951_p0031a03║及狀我身長跪地，頂戴吉祥安樂人。
X57n0951_p0031a04║觀世音名依定實，必聞我今發大願。
X57n0951_p0031a05║牟尼經像比丘僧，願住世間常不滅。
X57n0951_p0031a06║護持國土與眾生，普令攝取菩提願。
X57n0951_p0031a07║三寶神呪天龍等，大悲感應大誓力，
X57n0951_p0031a08║一切同護聖尊儀，猶若金剛常不壞。
X57n0951_p0031a09║如是成就十四願，悉為菩提及含識。
X57n0951_p0031a10║南無聞名救厄者。南無世間慈悲父。
X57n0951_p0031a11║南無施我無畏力，南無令我滿諸願，
X57n0951_p0031a12║聞名見身心念者，南無一切無空過。
X57n0951_p0031a13║我今次第說所願，尊應一一徧垂聽。
X57n0951_p0031a14║（一護國土願，二三四護三寶願，五六七護眾生願，八未來護法願。
X57n0951_p0031a15║九至十一，本菩提願；十二至十四，護香像願。）
X57n0951_p0031a16║第一願者我所造像，為護皇國正法明王，聖體康悆，
X57n0951_p0031a17║天祚永久，慈臨萬國，哀濟四生。妃后諸宮，忠心奉事，
X57n0951_p0031a18║福祉所資，長守榮樂。諸土輔相，百司五等，保國安民，
X57n0951_p0031a19║翼贊萬世。四海被化，惇信明義，祥風甘雨，澤物以時，
X57n0951_p0031a20║合穗連瓜，膺期表德。然後樹信三寶，植善三田，國哲
X57n0951_p0031a21║朝賢，推物就理，不誣正教，歸向有在。勸助明王，同揚
X57n0951_p0031a22║佛法，廣興塔像，深奉大乘。君子德風，萬姓悅伏，率于
X57n0951_p0031a23║上下，崇正絕邪。五福施民，六度濟物，舉國清樂，如淨
X57n0951_p0031a24║佛土。
X57n0951_p0031b01║第二願者牟尼像法，大千界中所有諸佛、菩薩、聲聞、
X57n0951_p0031b02║辟支一切形像、舍利等塔，悉願住世，常不滅壞。此國
X57n0951_p0031b03║所有阿育王塔、伊陀王像、吳中二像、陶侃瑞像，如是
X57n0951_p0031b04║等名聞塔像，願常住世間。仁王賢相，信心守護，為國
X57n0951_p0031b05║之寶，率用福祐，光贊道德。山澤聚落有勝塔像，由來
X57n0951_p0031b06║隱沒，願時出現。若有信心，適欲造立，便值好緣，亟獲
X57n0951_p0031b07║成就。常使塔廟莊嚴國界，普能增長念佛三昧，令人
X57n0951_p0031b08║天熾盛，惡道減少。
X57n0951_p0031b09║第三願者牟尼佛法，三乘教藏，徧諸國土，顯揚不沒。
X57n0951_p0031b10║所流布處，下至一偈一句，天龍八部，勤力守護，為除
X57n0951_p0031b11║障難。於其有經卷處，常作吉祥，令其境界，一切豐樂。
X57n0951_p0031b12║設有災難，侵國害民，願諸菩薩，即出其境，講讀經卷，
X57n0951_p0031b13║令消難却敵。使國君輔相，及國人民，一切正信，悉護
X57n0951_p0031b14║佛法，廣寫經卷，令正法久住，為度苦海舟船。
X57n0951_p0031b15║第四願者閻浮比丘，全戒缺戒下至無戒，多聞少聞
X57n0951_p0031b16║下至無聞，普皆安隱不逢國難，信施資給園林居處。
X57n0951_p0031b17║具戒多聞者願速證道迹，無戒無聞者願自媿耻進
X57n0951_p0031b18║學僧業。若有破戒不耻，願國王大臣信心檀越不見
X57n0951_p0031b19║其過，於持於毀逆行順行等心愛護。設犯國式，若須
X57n0951_p0031b20║法治不辱於市，似可原宥，願王者慈釋。若國有慶會
X57n0951_p0031b21║及時封拜，願度人出家用助國祥，令三寶不斷。
X57n0951_p0031b22║第五願者為諸著有眾生，皆謂如來實入涅槃，正法
X57n0951_p0031b23║減少，於佛教卷，情疎念薄，於正因果，不如理信。願令
X57n0951_p0031b24║此等無信眾生，常值善友，誨示正見，深奉大乘，如實
X57n0951_p0031c01║了知佛不滅度，不隨世相，無有生死。所言涅槃者，如
X57n0951_p0031c02║來永寂，捨諸結惑，功德智慧，清淨滿足，更無所作，名
X57n0951_p0031c03║為涅槃。而諸罪眾生，見有去來，非如來事，三寶常住，
X57n0951_p0031c04║長夜照明。何以知然？大雲經云：如來不涅槃，真法無
X57n0951_p0031c05║有滅，如來不思議，法僧亦復然。當聞是語，正信修行，
X57n0951_p0031c06║常樂見佛，身身生處，不墮惡道。
X57n0951_p0031c07║第六願者為諸著空眾生，撥略因果但行無礙，於諸
X57n0951_p0031c08║戒律忽為小道，放心破毀無片畏懼，自作教他談為
X57n0951_p0031c09║要行，相承滋蔓翳壞眼目相將墮苦。願令此等斷種
X57n0951_p0031c10║之人，遇真善知識，誨以正慧乘戒，並務涅槃梵網大
X57n0951_p0031c11║乘實相，而勗浮囊草繫，五分法身小大咸爾，六波羅
X57n0951_p0031c12║蜜安闕尸羅，二足世尊寧無戒度？如是知已，當習正
X57n0951_p0031c13║行速滿二嚴。
X57n0951_p0031c14║第七願者願我從今始心至未來際，所在之處常能
X57n0951_p0031c15║教導一切眾生學諸明點，盡捨惡習修行善業。設己
X57n0951_p0031c16║毀禁教修懺悔，怖畏惡道不遑寧處，示其方等諸大
X57n0951_p0031c17║乘法，令其服行破裂三障。設更不信固守愚迷，自大
X57n0951_p0031c18║我慢增修眾惡，我願終不暫捨是人。生生相隨教令
X57n0951_p0031c19║正信，猶如淨藏化導嚴王，一切悉令成得佛道。
X57n0951_p0031c20║第八願者願我從今牟尼像法之世，造像發願守護
X57n0951_p0031c21║佛法，盡未來際佛佛像法將已衰微，皆於彼世造大
X57n0951_p0031c22║悲像發大悲願，守護三寶令得久住，法燈還熾照破
X57n0951_p0031c23║長夜，猶如佛日所化正等。以是因緣，寧於一日捨千
X57n0951_p0031c24║萬身，一一身分碎如微塵，為護法故終不疲猒，何況
X57n0951_p0032a01║其餘有所恡惜？但惜無上道，終不愛身命，忍受諸苦
X57n0951_p0032a02║事，皆為化眾生。
X57n0951_p0032a03║第九願者願我此身，安隱修道，離諸緣障。正法無難，
X57n0951_p0032a04║國土豐樂。常居林野，樂獨寂靜。納衣菜食，隨分知足。
X57n0951_p0032a05║常畏信施，如禦疆敵。常離眷屬，如遠大怨。常保禪慧，
X57n0951_p0032a06║如護珍寶。常棄諸惡，如去弊疾。法衣錫杖，禦魔甲兵。
X57n0951_p0032a07║繩床香罐，資道調具。捨此之外，更無所貪。習俗生常，
X57n0951_p0032a08║願莫相近。嗜欲名利，永非我從。毀讚虗響，猶風過耳。
X57n0951_p0032a09║安忍違從，志全道業。
X57n0951_p0032a10║第十願者願我常讀大乘，常講大乘，念大乘事，思大
X57n0951_p0032a11║乘義，行大乘行，心心相續，不忘大乘，常憶普賢廣大
X57n0951_p0032a12║行海，常思妙德平等慧海，常念觀音起大悲海，常念
X57n0951_p0032a13║彌勒行大慈海，所作惡事皆不成就，所修善業一切
X57n0951_p0032a14║和合，行願所資，身安心利，煩惱漸薄，觀朗止靜，善知
X57n0951_p0032a15║通塞，安隱至道，於善不著，於惡不隨，十法成乘，行步
X57n0951_p0032a16║平正，疾至道場，智願滿足。
X57n0951_p0032a17║第十一願者願我此身常悔諸業，命終不以惡因緣
X57n0951_p0032a18║故還生此間及八難處。設有惡業應墮惡道，願三寶
X57n0951_p0032a19║護念及誓願力，延至未來無生忍地，寧於一業無數
X57n0951_p0032a20║倍償不敢為勞。今有二緣，願速命終生安樂國：一者
X57n0951_p0032a21║像季澆風淨戒難護，一水一食或犯尸羅，何況餘耶？
X57n0951_p0032a22║懼毀禁戒墮苦時長妨修道業。二者欲速成就度生
X57n0951_p0032a23║因緣，若至彼國見佛悟道成辨事速。有此二緣，願速
X57n0951_p0032a24║往生滿菩提願。
X57n0951_p0032b01║第十二願者我所造大聖香像，凡身手臂足，捉持履
X57n0951_p0032b02║載，華果罐枝，冠纓繒珮，皆具表一切法門。若修性，若
X57n0951_p0032b03║境智，自行因果，化他定慧，六度四等，乃至齒髮，悉作
X57n0951_p0032b04║法門。儻少合聖心，願加慈力，令此妙像，猶如大士親
X57n0951_p0032b05║所分身，流化無極，天上人間，願常影響，普使有緣，七
X57n0951_p0032b06║難三毒，悉由是滅，三十三身，十九說法，悉由是感，三
X57n0951_p0032b07║寶四諦，由是顯現，光被萬有，為種為熟，為解脫因，令
X57n0951_p0032b08║五道空虗，生源枯竭。若有惡心，毀我聖像，是則毀觀
X57n0951_p0032b09║世音身，亦毀未來佛身，亦毀一切正法，是人真實斷
X57n0951_p0032b10║三寶種，眾生大怨，奪一切樂，與一切苦，於大暗夜，滅
X57n0951_p0032b11║他燈炬，於深巨海，壞他船筏，亦是刖人之足，剜人之
X57n0951_p0032b12║目，擲之溝瀆，世間之惡，無過之罪，寧殺父母百千萬
X57n0951_p0032b13║身，殺父母者，自身受罪，若毀此像，殃累一切。經云：令
X57n0951_p0032b14║聞大悲名號人，譬如天子法臣護，亦如諸天奉帝釋，
X57n0951_p0032b15║違逆此呪起不善，現身白癩膿血流，後墮地獄長夜
X57n0951_p0032b16║苦。若人聞此毀謗重罪，慎勿一念生不信心，況復毀
X57n0951_p0032b17║壞
X57n0951_p0032b18║第十三願者我已像腹中寶篋印經，及消伏毒害破
X57n0951_p0032b19║惡業障六字章句三陀羅尼，於寶香幢中自然常放
X57n0951_p0032b20║光明，徹照十方一切佛剎。願諸佛世尊如經所說，隨
X57n0951_p0032b21║我此像所在方處常能隨逐，於一切時以神通力及
X57n0951_p0032b22║誓願力，加持護念一切如來金剛之藏，帝釋諸天晝
X57n0951_p0032b23║夜三時下來供養，一切神仙晝夜三時歌詠讚歎。若
X57n0951_p0032b24║有有情於此形像種植善根，必定於佛菩提得不退
X57n0951_p0032c01║轉，乃至應墮地獄者，若於此像一禮拜一旋遶，必得
X57n0951_p0032c02║免離地獄重苦。如此像者，一切毒害不能加逼，設欲
X57n0951_p0032c03║毀者，即是侵毀一切佛心、佛頂、佛眼、佛身、佛舍利聚、
X57n0951_p0032c04║佛正法藏，一切毀已亦復違逆。諸天、諸仙、諸龍、二十
X57n0951_p0032c05║八部、一切鬼神，當願世人聞佛此說，深信毀損獲罪
X57n0951_p0032c06║無量，疾止惡心即生正信，愛護供養如己身命等無
X57n0951_p0032c07║有異。
X57n0951_p0032c08║第十四願者我所仰請北方薜室嚕末拏、摩訶囉闍
X57n0951_p0032c09║也、摩訶室利提弊及摩訶藥叉，一切眷屬守護我像，
X57n0951_p0032c10║常在世間廣作利益。若人暫時禮拜盡心供養者，諸
X57n0951_p0032c11║天聖眾即為彼人降大吉祥、珍寶、官榮、眷屬、壽命，一
X57n0951_p0032c12║切滿願。若惡人、惡獸、惡鬼、惡龍，乃至雀、鼠、蚊䖟欲侵
X57n0951_p0032c13║毀者，藥叉眾急於電光即興救護，慎勿令損如毛末
X57n0951_p0032c14║許。善護眾生一切心念，令於我像不起剎那不信之
X57n0951_p0032c15║心，起不信者得極惡報。以是因緣，當以慈心常守護
X57n0951_p0032c16║之。慈心護者，即是善護一切眾生，亦是善護一切佛
X57n0951_p0032c17║心。一切正法、一切菩提、一切善根，亦復如是。若我此
X57n0951_p0032c18║像化世緣盡，當願薜室囉末拏攝往天界，守護供養
X57n0951_p0032c19║彌勒像法，還復來此。乃至佛佛亦復如是。
X57n0951_p0032c20║南無佛陀！南無達磨！南無僧伽！南無大悲觀世音菩
X57n0951_p0032c21║薩摩訶薩！我已具發此十四種願，三寶大悲當證知
X57n0951_p0032c22║我，令一一願悉獲成就，使三寶常住法施無盡，誓於
X57n0951_p0032c23║未來一一諸佛像法之世，為護法故造無畏像，發清
X57n0951_p0032c24║淨願如今不異，所造之像一一不滅，經生累世積滿
X57n0951_p0033a01║十方無間隙地我亦不休，佛出世盡然後乃息。若佛
X57n0951_p0033a02║眾生無有盡時，我造像發願終不可盡。以是因緣重
X57n0951_p0033a03║說伽陀，讚歎大悲救世醫王，令諸眾生常起正信。伽
X57n0951_p0033a04║陀曰：
X57n0951_p0033a05║大悲大名稱，吉祥安樂人。我已建勝像，
X57n0951_p0033a06║我已發勝願，守護牟尼法，令其久住世。
X57n0951_p0033a07║牟尼久修得，壽命不可量，為諸罪眾生，
X57n0951_p0033a08║假言有滅度，正法及像法，次第而減少，
X57n0951_p0033a09║眾生癡所盲，實謂有斯事。譬如日天子，
X57n0951_p0033a10║晝夜遶須彌，愚人不了知，謂日有出沒。
X57n0951_p0033a11║明暗生憂喜，作務有興息。於彼日光王，
X57n0951_p0033a12║實無如是事。三寶照世燈，常住非明滅，
X57n0951_p0033a13║為順癡眾生，狀似有來去。我欲破顛倒，
X57n0951_p0033a14║生彼正信心，一切當了知。佛法僧常住，
X57n0951_p0033a15║南無觀世音，能施無畏者，常在娑婆界。
X57n0951_p0033a16║救此苦眾生，我今重讚歎，增長菩提願。
X57n0951_p0033a17║天耳最清淨，聽我伽陀句，妙相金色光，
X57n0951_p0033a18║七首相耀映，猶如七金山，巍峩峙高漢。
X57n0951_p0033a19║是故我頂戴，超世無比身，眉毫如七月，
X57n0951_p0033a20║照耀真金聚。交輝光洞然，徧照十方剎。
X57n0951_p0033a21║是故我頂戴，除熱清涼光，脩眉覆長目，
X57n0951_p0033a22║淥沼碧蓮芳。慈善力所熏。瞻仰情無足。
X57n0951_p0033a23║是故我頂戴，等視眾生者，平臆光灼然。
X57n0951_p0033a24║師子獸王相，珠瓔交亂光，如星紛碧落，
X57n0951_p0033b01║是故我頂戴，慈心寬廣相，百福莊嚴臂，
X57n0951_p0033b02║金色光旋轉，圓滿極柔輭，猶如象王鼻，
X57n0951_p0033b03║是故我頂戴，㧞除三有苦，足底如奩平。
X57n0951_p0033b04║千輻輪淨好，百千萬光明，莊嚴普照耀，
X57n0951_p0033b05║是故我頂戴，常遊五道界。如是無邊相，
X57n0951_p0033b06║一一慈善熏，功德海盈滿，光燄照無極。
X57n0951_p0033b07║是故我頂戴，福聚海無量，身香淨微妙，
X57n0951_p0033b08║猶如蓮華聚。眾生蒙熏者，身柔善心起，
X57n0951_p0033b09║是故我頂戴，妙戒久修身。善哉觀世音！
X57n0951_p0033b10║慧光破諸暗。善哉神通王，德香熏一切，
X57n0951_p0033b11║是故我頂戴，具足二嚴尊。十方諸如來，
X57n0951_p0033b12║各坐師子座。蓮華葉形舌，頻婆果色唇，
X57n0951_p0033b13║讚歎大悲者，深廣功德海，窮劫不能盡。
X57n0951_p0033b14║普門自在業，示現十方界，一一身無邊，
X57n0951_p0033b15║悉救諸有苦，急難諸怖畏，孰不蒙垂護？
X57n0951_p0033b16║是故我頂戴，世間慈悲父，願我立勝像。
X57n0951_p0033b17║等我神通身，常住無動壞，如金剛最勝，
X57n0951_p0033b18║普令瞻禮者，一切皆吉祥。破碎三障苦，
X57n0951_p0033b19║悉獲超世樂。我請多聞天，守護妙香像，
X57n0951_p0033b20║願加大悲力，令彼天歡喜。吉祥功德主，
X57n0951_p0033b21║能成就眾事，晝夜隱天形，願同堅守護。
X57n0951_p0033b22║藥叉大威德，行世間無畏，當為眾生故，
X57n0951_p0033b23║願同堅守護，所有善功德，勝分常奉施。
X57n0951_p0033b24║北天諸眷屬，及室利提鼻，一切咸歡喜。
X57n0951_p0033c01║名滿菩提願。若有人中王，輔相諸官屬，
X57n0951_p0033c02║及清淨士女，暫見我勝像，一切隨所求。
X57n0951_p0033c03║福慧及長齡，悉獲滿諸願，大地可傾翻。
X57n0951_p0033c04║日月寧不運？虗空乍有形，阻礙人行往。
X57n0951_p0033c05║大悲觀世音，無不隨人願。南無佛法僧。
X57n0951_p0033c06║南無大悲尊。一切歸命禮，惟願哀攝受。
X57n0951_p0033c07║我已略讚歎，無畏神通聚。
X57n0951_p0033c08║觀世音菩薩除七難感應傳
X57n0951_p0033c09║第一、火難經云：若有持是觀世音菩薩名者，設入大
X57n0951_p0033c10║火，火不能燒，應驗。傳云：僧名法力，上谷運麻，於空野
X57n0951_p0033c11║遇火。初因疲極小臥，比覺火勢已及，因舉聲稱觀，未
X57n0951_p0033c12║得稱世音，應聲火滅。此例甚多，略示一驗爾。天台疏
X57n0951_p0033c13║云：果報火、惡業火、煩惱火，焚燒三界，稱觀世音，皆得
X57n0951_p0033c14║解脫。
X57n0951_p0033c15║第二、水難經云：若為大水所漂，稱其名號，即得淺處
X57n0951_p0033c16║應驗。傳云：昔劉澄隨費淹往廣州，至官亭遭風，澄母
X57n0951_p0033c17║及兩尼聲聲不絕唱觀世音，忽見兩人挾船，遂獲到
X57n0951_p0033c18║岸。澄妻在別船及他船皆沒，而不濟也。餘驗皆然。天
X57n0951_p0033c19║台云：果報水、惡業水、煩惱水，漂蕩一切，稱其名號，皆
X57n0951_p0033c20║得解脫。
X57n0951_p0033c21║第三、羅剎難經云：若人為求金銀等寶，入於大海，黑
X57n0951_p0033c22║風漂墮羅剎鬼國。若有一人稱觀世音名號，是諸人
X57n0951_p0033c23║等皆得解脫。應驗傳云：外國百人汎海向扶南，遇風
X57n0951_p0033c24║漂墮鬼國。彼鬼欲盡取人食之，船眾怕怖，皆稱觀世
X57n0951_p0034a01║音。其中有一小乘沙門，不信觀音，不肯稱名。鬼遂索
X57n0951_p0034a02║此沙門，獨欲食之。沙門怖故遽稱，亦得免脫。天台云：
X57n0951_p0034a03║果報羅剎、惡業羅剎、煩惱羅剎，皆噉行人功德之身。
X57n0951_p0034a04║若稱名者，皆得解脫。
X57n0951_p0034a05║第四、刀杖難經云：臨當被害，稱觀世音名號，彼所執
X57n0951_p0034a06║刀杖，尋段段壞，而得解脫。應驗傳云：晉太原高簡，犯
X57n0951_p0034a07║法臨刑，一心歸命，鉗鎻不復見處，刀斫刀折，繩絞寸
X57n0951_p0034a08║斷。後遂賣妻子，及賣自身，起五層塔，用答悲濟也。天
X57n0951_p0034a09║台云：果報惡業，煩惱三毒，悉名刀箭，稱觀世音，皆得
X57n0951_p0034a10║解脫。
X57n0951_p0034a11║第五、鬼難經云：若大千國土滿中夜叉、羅剎欲來惱
X57n0951_p0034a12║人，聞其稱觀世音名者，是諸惡鬼尚不能以惡眼視
X57n0951_p0034a13║之，況復加害。高僧傳云：沙門僧融嘗勸一家受菩薩
X57n0951_p0034a14║戒，毀廢祭祀，將其神物入三寶用。後僧融道行店宿，
X57n0951_p0034a15║方就坐禪，忽見一鬼將領無數鬼卒，皆甲冐刀矛。時
X57n0951_p0034a16║鬼以胡狀對融而坐，責曰：汝何謂鬼神無靈聖耶？乃
X57n0951_p0034a17║處分鬼卒拽下。融一心存念觀世音，忽見一神金甲
X57n0951_p0034a18║丈餘，手執金剛杵以擬鬼眾，一時逆走，鬼之甲冑化
X57n0951_p0034a19║為灰粉。天台云：果報鬼、惡業鬼、煩惱鬼稱觀世音，皆
X57n0951_p0034a20║得解脫。
X57n0951_p0034a21║第六、枷鏁難經云：若有罪，若無罪，杻械枷鏁，撿繫其
X57n0951_p0034a22║身，稱觀世音名者，皆悉斷壞，即得解脫。應驗傳云：山
X57n0951_p0034a23║陽人，姓蓋名護，繫獄當死，三日三夜，稱觀世音，心無
X57n0951_p0034a24║間息，即眼見觀音，放光照之，鎻脫門開，尋光而去，往
X57n0951_p0034b01║二十里，遂獲免脫。天台云：果報枷鎻，惡業枷鎻，煩惱
X57n0951_p0034b02║枷鎻，若稱名者，皆得解脫。
X57n0951_p0034b03║第七、怨賊難經云：若大千國土滿中怨賊，眾商人聞，
X57n0951_p0034b04║稱其名故，即得解脫。應驗傳云：僧慧達為飢賊所捕，
X57n0951_p0034b05║關在柵中，擇肥者先食。而慧達情急，一心稱名，餘人
X57n0951_p0034b06║稍盡，唯達并一小兒。及次擬明日，達竟夜稱念，猶冀
X57n0951_p0034b07║一感。向曉，賊來取之，忽見一虎從草透出，諸賊走散，
X57n0951_p0034b08║虎因嚙柵作吼而去。達將小兒因而得出，走叛得免。
X57n0951_p0034b09║天台云：果報怨賊、惡業怨賊、煩惱怨賊，劫功德寶，殺
X57n0951_p0034b10║慧命者，稱觀世音，皆得解脫。
X57n0951_p0034b11║其有多婬、多嗔、多愚癡者，常念恭敬觀世音菩薩，便
X57n0951_p0034b12║得離癡等。具如經說，普勸世人，凡有一物怖畏急難，
X57n0951_p0034b13║若產難、病難、毒虵狼虎蠱藥等難，但當一心稱其名
X57n0951_p0034b14║號，決定免脫，唯除不信者。若稱名時，必須專切取感
X57n0951_p0034b15║應為期，不得一念生於疑慮。天地寧可翻覆，日月卒
X57n0951_p0034b16║可迴轉，觀音救難，決定不移。
X57n0951_p0034b17║依修多羅立往生正信偈
X57n0951_p0034b18║（若人能誦持此偈，得三種利益：一得常持諸大乘經首題名字，二得增長淨土信心，三令聞者深信淨土。若遇
X57n0951_p0034b19║臨終者，高聲誦一返二返，然後勸令念佛。）
X57n0951_p0034b20║稽首西方安樂剎，彌陀世主大慈尊。
X57n0951_p0034b21║我依種種修多羅，成就往生決定信，
X57n0951_p0034b22║住大乘者清淨心，十念念彼無量壽，
X57n0951_p0034b23║臨終夢佛定往生，大寶積經如是說。
X57n0951_p0034b24║五逆地獄眾火現，值善知識發猛心，
X57n0951_p0034c01║十念稱佛即往生，十六觀經如是說。
X57n0951_p0034c02║若有歡喜信樂心，下至十念即往生。
X57n0951_p0034c03║若不爾者不成佛，四十八願如是說。
X57n0951_p0034c04║諸有聞名生至心，一念迴向即往生，
X57n0951_p0034c05║唯除五逆謗正法，無量壽經如是說。
X57n0951_p0034c06║臨終不能觀及念，但作生意知有佛。
X57n0951_p0034c07║此人氣絕即往生，大法皷經如是說。
X57n0951_p0034c08║一日一夜懸繒盖，專念往生心不斷。
X57n0951_p0034c09║臥中夢佛即往生，無量壽經如是說。
X57n0951_p0034c10║晝夜一日稱佛名，殷勤精進不斷絕。
X57n0951_p0034c11║展轉相勸同往生，大悲經中如是說。
X57n0951_p0034c12║一日二日若七日，執持名號心不亂，
X57n0951_p0034c13║佛現其前即往生，阿彌陀經如是說。
X57n0951_p0034c14║若人聞彼阿彌陀，一日二日若過等，
X57n0951_p0034c15║繫念現前即往生，般舟經中如是說。
X57n0951_p0034c16║十日十夜六時中，五體禮佛念不斷。
X57n0951_p0034c17║現見彼佛即往生，皷音王經如是說。
X57n0951_p0034c18║十日十夜持齋戒，懸繒幡蓋然香燈，
X57n0951_p0034c19║繫念不斷得往生，無量壽經如是說。
X57n0951_p0034c20║若人專念一方佛，或行或坐七七日，
X57n0951_p0034c21║現身見佛即往生，大集經中如是說。
X57n0951_p0034c22║若人自誓常經行，九十日中不坐臥，
X57n0951_p0034c23║三昧中見阿彌陀，佛立經中如是說。
X57n0951_p0034c24║若人端坐正西向，九十日中常念佛，
X57n0951_p0035a01║能成三昧生佛前，文殊般若如是說。
X57n0951_p0035a02║我於眾經頌少分，如是說者無窮盡。
X57n0951_p0035a03║願同聞者生正信，佛語真實無欺誑。
X57n0951_p0035a04║疑者曰：觀此偈有十念，下至一念生信樂者，乃至但
X57n0951_p0035a05║作生意，知有佛亦生彼國。又有七七日至九十日念
X57n0951_p0035a06║佛，方乃得生。豈非淨土是一，何故修因頓異？釋曰：淨
X57n0951_p0035a07║土雖一，生者自殊。無量壽經總分三輩，十六觀經開
X57n0951_p0035a08║作九品，若更細分，亦應無量。又疑曰：下品等輩，修因
X57n0951_p0035a09║既淺，應有退墮。釋曰：不然。但九品華開有遲速，去佛
X57n0951_p0035a10║有遠近，得道有利鈍，而生彼者，例皆不退。經云：其有
X57n0951_p0035a11║生者，悉住正定之聚。又云：眾生生者，皆是阿鞞跋致。
X57n0951_p0035a12║此言不退。十疑論中，有五種因緣故不退：一者、阿彌
X57n0951_p0035a13║陀佛大悲願力攝持，故不退；二者、佛光常照故，菩提
X57n0951_p0035a14║心常增進不退；三者、水鳥樹林、風聲樂響，皆說苦空，
X57n0951_p0035a15║聞者常起念佛、念法、念僧之心，故不退；四者、彼國純
X57n0951_p0035a16║諸菩薩以為良友，無惡緣境，外無鬼神邪魔，內無三
X57n0951_p0035a17║毒等煩惱，畢竟不起，故不退；五者、生彼國即壽命永
X57n0951_p0035a18║劫，共菩薩佛齋等，故不退。況此惡世，非但闕此五緣，
X57n0951_p0035a19║抑乃惡友知識，聲色醉亂，魔鬼濫真，壽命短促，五種
X57n0951_p0035a20║皆惡，妨惱修道，浩劫空過。願熟思之！願熟思之！或曰：
X57n0951_p0035a21║一切法本無生無滅，平等空寂，何用強勸捨此求彼？
X57n0951_p0035a22║釋曰：若云求生西方，以為取捨乖平等理者，汝還作
X57n0951_p0035a23║彼執此，豈不乖理耶？若轉計云：我亦不求生於彼，亦
X57n0951_p0035a24║不求生於此者，則是生斷滅見。金剛般若經豈不談
X57n0951_p0035b01║空？佛誡須菩提云：汝莫作是念，發菩提心者，於法不
X57n0951_p0035b02║說斷滅相。真解空者，即於因緣法中，了生無生性，滅
X57n0951_p0035b03║無滅性，非謂斷無為不生滅也。中論云：因緣所生法，
X57n0951_p0035b04║我說即是空。不云滅無後空也。維摩經云：雖知諸佛
X57n0951_p0035b05║國，及與眾生空，而常修淨土，教化諸群生。或曰：淨土
X57n0951_p0035b06║在心，何須外覔？隨其心淨，則佛土淨，豈用迢然求生
X57n0951_p0035b07║他方淨土耶？釋曰：子又不善心土之義也。將謂我心
X57n0951_p0035b08║局在方寸，便見西方敻在域外。苟如此者，又云何說
X57n0951_p0035b09║心淨則佛土淨耶？華嚴云：心佛及眾生，是三無差別。
X57n0951_p0035b10║佛法既徧，心法亦徧。若各有方面，何謂無差？又云：游
X57n0951_p0035b11║心法界如虗空，虗空豈有分隔？若了一念心徧，一塵
X57n0951_p0035b12║亦徧，十萬億剎咫步之間，豈在心外？世人若談空理，
X57n0951_p0035b13║便撥略因果；若談自心，便不信有外諸法。豈唯謗法，
X57n0951_p0035b14║亦謗自心，殃墜萬劫，良可痛哉！妄造是非，障他淨土，
X57n0951_p0035b15║真惡知識也。無量壽經云：佛告彌勒菩薩、諸天人等：
X57n0951_p0035b16║無量壽國聲聞、菩薩，功德智慧，不可稱說。又其國土
X57n0951_p0035b17║微妙安樂，清淨若此，何不力為善，念道之自然？宜各
X57n0951_p0035b18║勤精進，努力自求之，必得超絕去，往生安樂國。橫截
X57n0951_p0035b19║五惡道，惡趣自然閉，升道無窮極，易往而無人。其國
X57n0951_p0035b20║無違逆，自然之所牽，何不棄世事，勤行求道德？可得
X57n0951_p0035b21║極長生，壽樂無窮極。
X57n0951_p0035b22║往生西方略傳新序（此依元本刊板，近時別行印本，稍有添削，請知。）
X57n0951_p0035b23║維西方淨土者，瓊林寶網，珠閣瑤池，超億剎於玉毫，
X57n0951_p0035b24║耀千光於沙界。諸佛同讚，群賢所宗。徧吉、曼殊，咸願
X57n0951_p0035c01║生乎其國；天親、彌勒，皆誓往於彼方。大聖尚然，況常
X57n0951_p0035c02║徒者也。至若散因定業，少善多福，截五道而長騖，腃
X57n0951_p0035c03║九品以高升，直到薩雲，無復退轉。故彼佛本願云：設
X57n0951_p0035c04║我得佛，十方眾生至心信樂，欲生我國，乃至十念。若
X57n0951_p0035c05║不生者，不取正覺，唯除五逆、誹謗正法（五逆者，出佛身血、破和合
X57n0951_p0035c06║僧、殺阿羅漢、殺父、殺母也）。今既幸無逆罪，不謗大乘，豈有願求而
X57n0951_p0035c07║不遂也？況復十六觀經云：下品下生者，具足諸罪，四
X57n0951_p0035c08║重、五逆、謗方等法，地獄火現。十念稱佛，地獄猛火化
X57n0951_p0035c09║清涼風，即生彼土。斯則又許逆罪之輩十念得生，況
X57n0951_p0035c10║無者乎？推此而言，宜各自信，凡願生者，無不遂心。故
X57n0951_p0035c11║天台智者臨終讚曰：四十八願，莊嚴淨土，華池寶樹，
X57n0951_p0035c12║易往無人。火車相現，一念改悔，尚得往生，況戒慧熏
X57n0951_p0035c13║修，行道力故，實不唐捐。又本願云：十方眾生聞我名
X57n0951_p0035c14║號，繫念我國，迴向欲生。若不果遂者，誓不成佛。又應
X57n0951_p0035c15║校量業行久近者，十念信樂，尚生彼國，況復一日生
X57n0951_p0035c16║信樂者？況復一月、一年、一生而信樂者耶？又應校量
X57n0951_p0035c17║滅罪輕重者，一念滅八十億劫生死重罪（重罪者，即前五逆也）。
X57n0951_p0035c18║一念稱佛滅罪既爾，況復十念所滅罪耶？況復一日、
X57n0951_p0035c19║一月、一年、一生念佛所滅罪耶？重逆尚滅，況輕罪乎？
X57n0951_p0035c20║又應校量念佛功德，比餘善根優劣之相者，經云：若
X57n0951_p0035c21║人以四事極好之物，供養三千大千世界滿中阿羅
X57n0951_p0035c22║漢、辟支聖人，所得福德，不如有人一合掌、一稱南無
X57n0951_p0035c23║佛陀，如彼大千聖福。假使百分、千分、百千億分，筭數
X57n0951_p0035c24║譬喻，皆所不及。一稱佛名者，功德無量。一稱佛名功
X57n0951_p0036a01║德尚爾，況復十念佛者？況復一日、一月、一年、一生念
X57n0951_p0036a02║阿彌陀佛者所得功德耶？復次，應知念佛之人，現世
X57n0951_p0036a03║安隱，眾聖守護，離諸災厄。且近校量今時風俗，競祭
X57n0951_p0036a04║鬼神，求其福祐，望得安隱。信邪殺命，造罪結冤，必無
X57n0951_p0036a05║福慶而可利人，虗招來生地獄罪報。易曰：積不善之
X57n0951_p0036a06║家，必有餘殃。殺生害命，祖承祭法，非一朝一夕，豈非
X57n0951_p0036a07║積不善耶？殃咎何疑也？若言殺生非不善者，古今帝
X57n0951_p0036a08║王何故仁慈化世，勝殘去殺，禽魚遂性，令登壽域，咸
X57n0951_p0036a09║稱善耶？然祭祀之法，天竺、韋陀、支那祀典，既未逃於
X57n0951_p0036a10║世論，真俗流之罪經。周公雖稱事神，不達彚征之道；
X57n0951_p0036a11║仲尼焉能事鬼，蓋迷六趣之源。老經既混於九流，莊
X57n0951_p0036a12║子未移於百氏，唯釋宗所辨，曲盡其理。天趣在上，人
X57n0951_p0036a13║居其次，修羅處中，鬼畜斯下。今以人事鬼，其猶俛首
X57n0951_p0036a14║就足，抑君奉民，何逆之甚也。又鬼有邪力，事之既久，
X57n0951_p0036a15║物黨方類，死墮其中，世其迷哉。且三界大師，萬德慈
X57n0951_p0036a16║父，歸之者罪滅，向之者福生，諸經具說。若能暫歸三
X57n0951_p0036a17║寶，受持一佛名者，現世當獲十種勝利：一者、晝夜常
X57n0951_p0036a18║得一切諸天、大力神將、河沙眷屬，隱形守護；二者、常
X57n0951_p0036a19║得二十五大菩薩，如觀世音等，及一切菩薩，常隨守
X57n0951_p0036a20║護；三者、常為十方諸佛，晝夜護念阿彌陀佛，常放光
X57n0951_p0036a21║明，攝受此人；四者、一切惡鬼，若夜叉、若羅剎，皆不能
X57n0951_p0036a22║害，一切毒虵、毒龍、毒藥，悉不能中；五者、一切火難、水
X57n0951_p0036a23║難、冤賊、刀箭、牢獄、枷杻、橫死、枉死，悉皆不受；六者、先
X57n0951_p0036a24║所作罪，皆得消滅，所殺冤命，彼蒙解脫，更無執對；七
X57n0951_p0036b01║者、夜夢正直，或復夢見阿彌陀佛勝妙色像；八者、心
X57n0951_p0036b02║常歡喜，顏色光澤，氣力充盛，所作吉利；九者、常為一
X57n0951_p0036b03║切世間人民，恭敬供養，歡喜禮拜，猶如敬佛；十者、命
X57n0951_p0036b04║終之時，心無怖畏，正念歡喜，現前得見阿彌陀佛及
X57n0951_p0036b05║諸聖眾，持金蓮臺接引往生西方淨土，盡未來際受
X57n0951_p0036b06║勝妙樂。諸有智人請觀念佛所獲現世福利功德，豈
X57n0951_p0036b07║同世人祠祀之法，現無福利，未來受苦耶？又復當信
X57n0951_p0036b08║一切大乘經典，皆讚西方莊嚴淨土，勸令往生。若華
X57n0951_p0036b09║嚴、方等、般若、法華、涅槃諸部諸經，皆示行相及讚功
X57n0951_p0036b10║德。又諸菩薩、天親、龍樹，皆各造論，稱讚淨土。又此方
X57n0951_p0036b11║諸法師、禪師，各造論著疏，光讚西方道安法師往生
X57n0951_p0036b12║論六卷。慧遠法師造觀經疏一卷。天台智者造十疑
X57n0951_p0036b13║論、觀經疏、彌陀經疏各一卷。道綽禪師撰安樂集三
X57n0951_p0036b14║卷。善導和尚立五會教，勸人念佛，造觀經疏一卷，二
X57n0951_p0036b15║十四讚、六時禮文各一卷。懷感法師得念佛三昧，造
X57n0951_p0036b16║決疑論七卷。慈愍三藏撰淨土慈悲集三卷。慈恩法
X57n0951_p0036b17║師造彌陀經疏二卷。鎮國沙門澄觀造觀經疏一卷。
X57n0951_p0036b18║有誰聞此眾聖稱揚敦勸往生而不信樂，除及不肖
X57n0951_p0036b19║人癡瞑無智者，斯更復引自古及今西天東夏道俗
X57n0951_p0036b20║士女、往生高人三十三條顯驗之事，具示將來諸有
X57n0951_p0036b21║賢達願共往生也。
X57n0951_p0036b22║釋大方廣佛華嚴經賢首菩薩讚佛偈
X57n0951_p0036b23║又放光明名見佛，此光覺悟將終者。
X57n0951_p0036b24║令隨悟念見如來，命終得生其淨土。
X57n0951_p0036c01║見有臨終勸念佛，及示尊像令瞻敬，
X57n0951_p0036c02║俾於佛所深歸仰，是故得成此光明。
X57n0951_p0036c03║此二偈者，前四句讚佛放光，其光名為見佛，能令臨
X57n0951_p0036c04║終者見佛往生。後四句讚佛修此光明之因，其因者
X57n0951_p0036c05║只是勸臨終人念佛并示其佛像，故成佛時得此光
X57n0951_p0036c06║明。今廣施此偈者，蓋勸深信者，凡遇眷屬及一切人
X57n0951_p0036c07║臨命終時，先於牀前安置佛像，令彼眼見及勸令念
X57n0951_p0036c08║佛。若痛苦所逼或先無信心不肯念佛者，亦須種種
X57n0951_p0036c09║方便勸令稱佛，下至十念得滅重罪生佛淨土，此一
X57n0951_p0036c10║利益不可思議。若勸得一人生淨土，縱自不修行亦
X57n0951_p0036c11║令得生佛國，況當來成佛能放光明照一切眾生臨
X57n0951_p0036c12║終見佛也。多見世人為恩愛故聚頭哭泣不思救度，
X57n0951_p0036c13║苦哉苦哉，名為惡知識也。恩愛所牽墮落惡道無解
X57n0951_p0036c14║脫期。世間有五種人不肯念佛：一者先無信心，二者
X57n0951_p0036c15║戀著財寶，三者不捨妻子，四者自惜身命，五者罪業
X57n0951_p0036c16║所障死墮地獄。願早覺悟。
X57n0951_p0036c17║十六觀經頌
X57n0951_p0036c18║韋提重禮請能仁，願說西方淨報因。
X57n0951_p0036c19║十六觀兼三淨業，修之即得往生身。
X57n0951_p0036c20║日觀第一
X57n0951_p0036c21║正坐面西想日輪，見日欲沒如懸皷，
X57n0951_p0036c22║見已閉目開目間，皆令明了心堅住。
X57n0951_p0036c23║水觀第二
X57n0951_p0036c24║次作水想見西方，一切皆為淨土水，
X57n0951_p0037a01║既見水已想成氷，皎然映徹琉璃地。
X57n0951_p0037a02║地觀第三
X57n0951_p0037a03║琉璃寶地正觀時，諦了分明極樂國。
X57n0951_p0037a04║八種清風皷樂音，苦空無我無常曲。
X57n0951_p0037a05║樹觀第四
X57n0951_p0037a06║四觀寶樹七重行，寶葉華敷妙宮殿，
X57n0951_p0037a07║寶幢幡蓋影重重，十方佛國於中現。
X57n0951_p0037a08║池觀第五
X57n0951_p0037a09║五想淨土七寶池，池中水有八功德，
X57n0951_p0037a10║宣流念佛法僧名，妙寶蓮華千萬億。
X57n0951_p0037a11║總觀第六
X57n0951_p0037a12║眾寶國土寶樓閣，寶樹更兼池間錯，
X57n0951_p0037a13║此箇總觀若成時，名為粗見彼極樂。
X57n0951_p0037a14║華座觀第七
X57n0951_p0037a15║七想蓮華妙臺座，廣大彌陀願力成。
X57n0951_p0037a16║作此想時心不乱，定當極樂國中生。
X57n0951_p0037a17║佛菩薩像觀第八
X57n0951_p0037a18║諸佛如來法界身，徧入眾生一切想，
X57n0951_p0037a19║智者當觀此想心，是心即佛菩薩像。
X57n0951_p0037a20║無量壽佛身觀第九
X57n0951_p0037a21║無量壽佛金色身，光明普照群生類，
X57n0951_p0037a22║勤修智者繫心觀，諸佛現前同授記。
X57n0951_p0037a23║觀音觀第十
X57n0951_p0037a24║觀音菩薩紫金身，眉間毫相七寶色，
X57n0951_p0037b01║流出光明滿十方，光中化佛無數億。
X57n0951_p0037b02║勢至觀第十一
X57n0951_p0037b03║次觀勢至菩薩身，量等觀音無有異，
X57n0951_p0037b04║但於肉髻寶缾中，盛眾光明現佛事。
X57n0951_p0037b05║普往生觀第十二
X57n0951_p0037b06║端想身生極樂界，蓮華合閉身居內。
X57n0951_p0037b07║華開見佛滿虗空，水鳥樹林宣法偈。
X57n0951_p0037b08║雜往生觀第十三
X57n0951_p0037b09║重想彌陀二菩薩，神通變現事如前。
X57n0951_p0037b10║雜沓觀成無量福，定生安養奉金僊。
X57n0951_p0037b11║上品上生觀第十四
X57n0951_p0037b12║慈心不殺持眾戒，讀誦大乘方等經，
X57n0951_p0037b13║修行六念迴向願，臨終化佛悉來迎。
X57n0951_p0037b14║上品中生
X57n0951_p0037b15║不必受持方等經，解第一義明因果。
X57n0951_p0037b16║紫金臺現命終時，自見身於臺上坐。
X57n0951_p0037b17║上品下生
X57n0951_p0037b18║深信因果奉大乘，但發無上菩提意。
X57n0951_p0037b19║以此功德迴願生，生已當住歡喜地。
X57n0951_p0037b20║中品上生觀第十五
X57n0951_p0037b21║受持五戒八戒齋，修行諸戒迴向願，
X57n0951_p0037b22║命終生彼聞法音，應時即得阿羅漢。
X57n0951_p0037b23║中品中生
X57n0951_p0037b24║若人至心一日夜，持戒持齋無破缺，
X57n0951_p0037c01║以此功德迴願生，七日華敷成記莂。
X57n0951_p0037c02║中品下生
X57n0951_p0037c03║孝養父母行仁義，臨終復遇善知識，
X57n0951_p0037c04║廣說彌陀大願因，屈伸臂頃生彼國。
X57n0951_p0037c05║下品上生觀第十六
X57n0951_p0037c06║若人雖不謗尊經，造眾惡業無慚愧，
X57n0951_p0037c07║臨終遇勸念彌陀，生彼十劫得初地。
X57n0951_p0037c08║下品中生
X57n0951_p0037c09║若有眾生犯眾戒，盜取僧祇三寶物，
X57n0951_p0037c10║臨終遇勸念彌陀，一念頃間生彼國。
X57n0951_p0037c11║下品下生
X57n0951_p0037c12║有作五逆十惡業，應墮地獄受諸苦，
X57n0951_p0037c13║臨終遇勸念彌陀，決定超生於彼土。
X57n0951_p0037c14║念佛三昧詩（并序）
X57n0951_p0037c15║敘曰：念佛三昧，踐聖之妙道，凡揭厲于法流者，何莫
X57n0951_p0037c16║由斯矣。晉慧遠師化、潯陽集賢輩，垂之為際極之軌。
X57n0951_p0037c17║瑯瑘王齊之泊群賢，皆為念佛三昧詩，遠為序。皇宋
X57n0951_p0037c18║丙申，沙門遵式會四明高尚之賓百餘人，春冬二仲，
X57n0951_p0037c19║一日一夜，萃寶雲講堂，想無量覺，行漢魏經。壬寅既
X57n0951_p0037c20║廢，適台之東山，忽思俄成故事，惜無述焉。乃擬晉賢
X57n0951_p0037c21║作詩，寄題于石，垂於後世也。（詩四章，章八句）
X57n0951_p0037c22║萬感外形骸，儼然虗堂寂，明毫冠群彩。
X57n0951_p0037c23║幽神資始績。妙象非夙預。俗覽豈良覿。
X57n0951_p0037c24║祈之會入微。清玩心無懌。金肌昧真見。
X57n0951_p0038a01║八音愚正聞。玄空了無託，至涉寧有勛。
X57n0951_p0038a02║森羅會都寂。長空銷積氛。良哉此達觀。
X57n0951_p0038a03║局士安與云：融怉迴曲照，熈如鑑中象。
X57n0951_p0038a04║諦覽無遺心。虗求非滯想。追夢忘始終。
X57n0951_p0038a05║通幽宛如往。藉此會神姿。逍遙期西賞。
X57n0951_p0038a06║鑑極玄想孤。動靜如為區。大象詎形儀。
X57n0951_p0038a07║大方誰廉隅。正賞不隱括。妙踐無迴迂。
X57n0951_p0038a08║心澄徧知海，粲粲黃金軀。
X57n0951_p0038a09║日觀銘（并序）
X57n0951_p0038a10║天禧四年太歲庚申春二月癸未朔十有三日乙未，
X57n0951_p0038a11║耆闍飛來峯之南古天竺寺，宋沙門遵式於寺東嶺
X57n0951_p0038a12║香林洞側造日觀庵成，乃題石作日觀銘（出十六觀經）。
X57n0951_p0038a13║具彼曜靈，心乎葵傾。濛汜餘丈，六龍輟行。
X57n0951_p0038a14║如皷在懸，如壁之英。斂目作對，累念主成。
X57n0951_p0038a15║赫赫圓象，惚怳中生。履霜堅至，存乎著明。
X57n0951_p0038a16║導想向方，戒神遐征。室其在斯，故面長庚。
X57n0951_p0038a17║慎箴（附）
X57n0951_p0038a18║習蓼忌甘，服組惡白。揭日揭月，既毀既厄。
X57n0951_p0038a19║赤城四難，朱陵四擇。斯石有泐，斯言是赫。
X57n0951_p0038a20║為檀越寫彌陀經正信偈發願文
X57n0951_p0038a21║稽首十方佛，彌陀聖中尊，方等修多羅。
X57n0951_p0038a22║一切法寶藏，觀音及勢至，大地菩薩僧，
X57n0951_p0038a23║我以誠信心，刻板并印造，阿彌陀經卷，
X57n0951_p0038a24║及以正信偈，旋造各一萬，施四眾受持。
X57n0951_p0038b01║偈以發信心，經以資讀誦。若有每日中，
X57n0951_p0038b02║至少誦三卷，年誦千八十，十年萬八百。
X57n0951_p0038b03║況復多誦者，及歷多年數。如是積功德，
X57n0951_p0038b04║自然生佛前。我此萬卷經，隨所流布處，
X57n0951_p0038b05║極少得一人，誦持生淨土。我願承此力，
X57n0951_p0038b06║決定生彼國。況復於多人，人亡經復在。
X57n0951_p0038b07║展轉相傳授，是名無盡燈。燈燈相照耀，
X57n0951_p0038b08║破生死長夜，顯出佛菩提，究竟悉同生。
X57n0951_p0038b09║常寂光淨土，持此清淨福，迴向奉君親。
X57n0951_p0038b10║我國聖帝王，及聖后聖位，仁壽各萬年。
X57n0951_p0038b11║覆育群𣱉類。我父母眷屬，怨親非怨親，
X57n0951_p0038b12║咸承勝善根，同生安養國。卷中