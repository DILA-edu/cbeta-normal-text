X57n0956_p0069b01║
X57n0956_p0069b02║
X57n0956_p0069b03║
X57n0956_p0069b04║
X57n0956_p0069b05║No. 956
X57n0956_p0069b06║山家義菀卷上
X57n0956_p0069b07║
X57n0956_p0069b08║雲間沙門　可觀　述
X57n0956_p0069b09║山陰法孫　智增　證
X57n0956_p0069b10║雙游金錍義十篇
X57n0956_p0069b11║總別辯岳師三千書
X57n0956_p0069b12║雙游（此篇因講次說，講下隨聽記之。）
X57n0956_p0069b13║雙游本出大經鳥喻品中，疏解難會，諸文徧用，以示
X57n0956_p0069b14║圓即。從來講家少有說者，相傳唯永嘉諸前輩多示
X57n0956_p0069b15║說之，但少有義章。予甞苦心斯文，今輙考論，聊分為
X57n0956_p0069b16║二：初辨兩家各據，次明二用元意。初科又開為二：初
X57n0956_p0069b17║敘兩家所說，次評兩家所見。
X57n0956_p0069b18║初敘者，先敘淨覺於十諫中，因四明妙宗云□：家所
X57n0956_p0069b19║判丈六尊特，不定約相多少分之，尅就真中感應而
X57n0956_p0069b20║辯。四明既約此辨生身尊特，不須現起高大，只就丈
X57n0956_p0069b21║六生身示現尊特，如常所說。淨覺諫云：應有權實，相
X57n0956_p0069b22║有優降，應同居正用生身，應方便實報正用尊特。圓
X57n0956_p0069b23║人了知，只一法體，起二應用。用即體故，一相叵得；體
X57n0956_p0069b24║即用故，諸相宛然。大師尚說蛣𧏙名相，至於究竟，何
X57n0956_p0069c01║緣定以生身名相，須是尊特名相耶？常無常二用，二
X57n0956_p0069c02║鳥雙游，如何分別？淨覺意謂，同居無常生身，對方便
X57n0956_p0069c03║實報常身尊特，如此相對，方可分別二用。若生身即
X57n0956_p0069c04║是尊特，則不可分別二用也。此是淨覺所說。其次四
X57n0956_p0069c05║明於解謗中，引本疏所解云：事理中邊，非二中而二
X57n0956_p0069c06║中。此之三番，收二用盡，若身若土，若人若法，一一無
X57n0956_p0069c07║不具足二用，互徧互收。乃至云：學者應知，但得無常，
X57n0956_p0069c08║則失常用；得常用者，二用雙融。若也不依時教明之，
X57n0956_p0069c09║但逐現起身相辨者，則圓妙二用，義永沉矣。四明此
X57n0956_p0069c10║意，徧示一切諸法，無不具二用之義，生身即尊特也。
X57n0956_p0069c11║此是四明所說。次評者，只一大經二鳥雙游，常無常
X57n0956_p0069c12║二用，兩家雖建立，如矢石相違，然無不引而用之者。
X57n0956_p0069c13║良由兩家所見不同，淨覺但取分別而說，全失二用
X57n0956_p0069c14║相即。今問：大經二用，以二鳥雙游喻之，為取分別？為
X57n0956_p0069c15║取相即？本為明二用相即，而返取分別者，故知淨覺
X57n0956_p0069c16║失意尤甚。縱而言之，分別可以；若其相即，正違自所
X57n0956_p0069c17║建立。奪而言之，分別亦失。何也？雖分別二用，二用當
X57n0956_p0069c18║處一體，相即不同偏教。四明生身即尊特，正得二用
X57n0956_p0069c19║元意，雙游正喻相即。須更議論者，如四明生身即尊
X57n0956_p0069c20║特，此是無常即常，若常即無常，還可說尊特即生身
X57n0956_p0069c21║否？若云可以，不聞此說，況復方便實報所現之身，如
X57n0956_p0069c22║何倒即同居生身？若云不可，相即論之，合作此說。何
X57n0956_p0069c23║也？生身即尊特，是無常即常，自合常即無常，尊特即
X57n0956_p0069c24║生身。又復四明兩種尊特，示現尊特，可以說無常即
X57n0956_p0070a01║常；現起尊特，如何可以作相即之說？此似難會。未審
X57n0956_p0070a02║如何可以四明之說，婉順雙游相即之義？此義俟下
X57n0956_p0070a03║明之。
X57n0956_p0070a04║次明二用元意，又開為二：初出二用之文，次明二用
X57n0956_p0070a05║之義。初出文者，先出經，疏：後定法、喻。經文正如釋籤
X57n0956_p0070a06║所引。大經鳥喻品云：善男子！鳥有二種：一名迦隣提，
X57n0956_p0070a07║二名鴛鴦。遊止共俱，不相捨離。經中設此喻者，蓋為
X57n0956_p0070a08║答前迦葉所問云何共聖行故。又如經云：隨有眾生
X57n0956_p0070a09║應受化處，如來於中示現受生。雖現受生，而實無生。
X57n0956_p0070a10║是故如來明常住法，如迦隣提、鴛鴦。此乃略出經文。
X57n0956_p0070a11║其次疏文者，亦正如釋籤所引。今言雙游者，生死、涅
X57n0956_p0070a12║槃中俱有常、無常。在下、在高，雙游並息，事、理相即。二
X57n0956_p0070a13║即中，中即二，非二中而二中，事、理、雌、雄義並成。若據
X57n0956_p0070a14║本疏，應云：生死俱常、無常，涅槃亦爾。在下、在高，雙游
X57n0956_p0070a15║並息，即事而理，即理而事。二諦即中，中即二諦，非二
X57n0956_p0070a16║中而二中。是則雙游義成，雌、雄亦成。事、理雙游，其義
X57n0956_p0070a17║既成，名字、觀行乃至究竟，雙游皆成，橫竪具足，無有
X57n0956_p0070a18║缺減。已上略出疏文。定法、喻者，經中能喻是二鳥雙
X57n0956_p0070a19║游之事，所喻之法是共聖行。若喻共聖行者，是菩薩
X57n0956_p0070a20║所修。此則稍局，局所修行。如四明所說，若身，若土，若
X57n0956_p0070a21║人，若法，一一無不具足二用，互徧互收。此則甚通，通
X57n0956_p0070a22║一切法。當知經文雖局喻共聖行，然而雙游之義，其
X57n0956_p0070a23║義復通，徧攝一切。以非常、非無常之體，其體徧攝故，
X57n0956_p0070a24║故一切法能常、能無常也。
X57n0956_p0070b01║其次明二用之義，又開為二：初評舊，二明今。評舊者，
X57n0956_p0070b02║如昔人義章有二義：一者生死涅槃相對，二者雙游
X57n0956_p0070b03║並息相對。初義者，以涅槃是事即理，生死是理即事，
X57n0956_p0070b04║涅槃理中具乎二用，此是約事理相對，其餘中邊亡
X57n0956_p0070b05║照，二義亦然。次雙游並息相對者，以雙游對事，與上
X57n0956_p0070b06║二邊及而二中並息，是二用歸體對理，二即中及非
X57n0956_p0070b07║二中。昔人作此說者，略有二失：一者濫古師所解，二
X57n0956_p0070b08║者失雙游元意。如古師解章安破云：一鳥窮下之生
X57n0956_p0070b09║死，一鳥窮高之涅槃，昇沉永乖，雙游何在？既指涅槃
X57n0956_p0070b10║是理、生死是事，正當一鳥窮高、一鳥窮下，雙游不成，
X57n0956_p0070b11║正為章安所破。既窮高下，遂失雙游元意。雙游本喻
X57n0956_p0070b12║一體相即，如何以生死涅槃相對以為雙游？又復章
X57n0956_p0070b13║安三番並云二用，却以二諦即中及非二中為并息
X57n0956_p0070b14║歸體，此當柝二用一半歸體，則二用不成。
X57n0956_p0070b15║其次明今者，又開為二：初正明，二釋疑。正明又開五
X57n0956_p0070b16║義：初高下，二事理，三遊息，四橫竪，五凡聖。初義者，如
X57n0956_p0070b17║疏云：生死俱有常無常，涅槃亦爾，在下在高，雙游並
X57n0956_p0070b18║息。此之生死涅槃如何分之？不出迷悟。如來在悟，所
X57n0956_p0070b19║得涅槃為高；眾生在迷，所有生死為下。以由經正談
X57n0956_p0070b20║三德，涅槃乃是如來所得之果。此之所得所證之果，
X57n0956_p0070b21║三德妙理本非別法，全指眾生生死三道當體即是。
X57n0956_p0070b22║然則生死涅槃既迷悟不同，如何見當體相即？當知
X57n0956_p0070b23║所以體即者，良由各具常無常二用，故以高下明之，
X57n0956_p0070b24║乃成各具。若約事用之義，雖則各具二用體同，強分
X57n0956_p0070c01║迷悟本無差別，此則三法理體無差。如此明其高下，
X57n0956_p0070c02║始見雙游最初本體。第二事理者，如疏云：即事而理，
X57n0956_p0070c03║即理而事，二諦即中，中即二諦，非二中而二中。是則
X57n0956_p0070c04║雙游義成，雌雄亦成。然此事理如何分之？當知事即
X57n0956_p0070c05║事造三千，理即理造三千，既便是事理二造，如淨名
X57n0956_p0070c06║記所示事暗非暗，理明非明，雖即事理位殊，亦曰事
X57n0956_p0070c07║理不相妨礙，由因雙游成果雙游故也。行於非道，理
X57n0956_p0070c08║亦如之，故得證向雙游句已，則三千世間皆名非道。
X57n0956_p0070c09║所示癡愛不離空中，明暗理同，方名佛道。以此文言
X57n0956_p0070c10║之，豈非荊谿以二造便是雙游事理之義？是故當知
X57n0956_p0070c11║只一三千，在高在下，雙游並息，即四明所謂互徧互
X57n0956_p0070c12║收，乃成互具二用，即事理二造。三千二造即是三諦，
X57n0956_p0070c13║故有次番二諦即中，中即二諦。生死、涅槃一切諸法，
X57n0956_p0070c14║一一無非即三諦故。一一具故，故有事理二造。三千
X57n0956_p0070c15║中邊既即一體不二，一亦不立，是故第三一番有亡
X57n0956_p0070c16║照也。三諦俱亡，故非二中；雖亡而照，三諦俱照，故而
X57n0956_p0070c17║二中。事理後有此二番者，不出中邊亡照。雖有三番，
X57n0956_p0070c18║只是事理三諦。三千中邊亡照，只是釋成事理法體。
X57n0956_p0070c19║如此三諦俱亡俱照，便同輔行云：三諦無形，俱不可
X57n0956_p0070c20║見。此即俱亡，然後俱照。云：然即假法可寄事辨，即此
X57n0956_p0070c21║假法即空即中，空中二體，二無二也。心性不動，假立
X57n0956_p0070c22║中名；亡泯三千，假立空稱；雖亡而存，假立假號。此文
X57n0956_p0070c23║便同雙游中非二中，而二中一番如此，二用方見，即
X57n0956_p0070c24║一切法徧一切處，無法不然，無法不可。何以故？不出
X57n0956_p0071a01║三千三諦故。第三、游息者，游即雙游，息即並息。如疏
X57n0956_p0071a02║云：在下在高，雙游並息。然此事理常無常法，如何論
X57n0956_p0071a03║於游息？當知若約事理相對以論相即，於能常能無
X57n0956_p0071a04║常點示相即，謂之雙游，以雙游只是相即故。淨名記
X57n0956_p0071a05║云：理性相即，故曰雙游。又云：事理相即，義不相妨。又
X57n0956_p0071a06║云：雙游之言，必相即故。故知雙游只是相即，在喻謂
X57n0956_p0071a07║之雙游，在法謂之相即。若乃並息者，雙游既約相即，
X57n0956_p0071a08║並息便可知之。此約一體而論二鳥，並息以喻事理
X57n0956_p0071a09║一體。大底約一法論之，故喻之以並息；約二法論之，
X57n0956_p0071a10║故喻之以雙游。雖有二鳥，而游息未甞不俱，巧喻事
X57n0956_p0071a11║理一體相即，其妙如此。此如章安云：第一義者，非常
X57n0956_p0071a12║無常，故無差別。若二鳥雙游，明其二用；二鳥俱息，明
X57n0956_p0071a13║其雙寂。即用而寂，寂滅為樂，是大涅槃。文中既以第
X57n0956_p0071a14║一義大涅槃以論雙息，豈非一法而論並息？若得此
X57n0956_p0071a15║意，中道之理同名為用，便自可會。第四、橫竪者，如疏
X57n0956_p0071a16║云：橫竪具足，無有缺減。如何辨於橫竪？當知橫則約
X57n0956_p0071a17║法也，竪則約人也。以由三番一體相即，生死涅槃更
X57n0956_p0071a18║無差別，如何揀之？所以須約橫竪。今家凡論諸大乘
X57n0956_p0071a19║經，生死即涅槃處，一言即者，不可不揀，便有六即，故
X57n0956_p0071a20║須約人。若以六即揀之，如荊谿所謂：豈可障智無明
X57n0956_p0071a21║猶存不破，而得名為明暗相即？故修觀者理亦相即，
X57n0956_p0071a22║豈可一向推功上人？當知約橫論竪，一一具足；約竪
X57n0956_p0071a23║論橫，無有缺減。如此則約法橫論，雖乃雙游並息；約
X57n0956_p0071a24║人竪辨，不妨在下在高。又復橫者，只是理同故即；竪
X57n0956_p0071b01║者，只是事異故六。橫竪義不相妨，事理未甞暫異。故
X57n0956_p0071b02║荊谿云：深符圓旨，永離眾過。良由於此。第五、凡聖者，
X57n0956_p0071b03║如疏云：此中備有凡凡共行、凡聖共行、非凡非聖共
X57n0956_p0071b04║行，約人法分別俱成。然則上約竪明，已屬約位之義，
X57n0956_p0071b05║今來何得又約凡聖？當知經中鳥喻正答云何共聖
X57n0956_p0071b06║行之問。既約雙游並息以明共行，所以須論凡聖共
X57n0956_p0071b07║等。須如此之非凡非聖者，即上所謂理同；若乃凡聖，
X57n0956_p0071b08║即上所謂事異。凡聖約迷悟別揀，橫竪約因果通揀。
X57n0956_p0071b09║通揀者，今家通揀諸大乘經。即義別揀者，為依經中
X57n0956_p0071b10║辨法。別揀辨法者，以經中意雖凡聖、迷悟、高下不同，
X57n0956_p0071b11║其法體未甞不同。即雙游並息元意，即大經談常之
X57n0956_p0071b12║大綱。五義不同，總是准大經本疏一文，開演涅槃大
X57n0956_p0071b13║義如此。
X57n0956_p0071b14║釋疑者，略有五重：初、釋唯在大經之疑，二、釋事造無
X57n0956_p0071b15║常之疑，三、釋理造為用之疑，四、釋部通餘教之疑，五、
X57n0956_p0071b16║釋應身二用之疑。初重者，今問：一代諸大乘經無不
X57n0956_p0071b17║談即，何故二用唯在大經？當知此乃只是文別。所以
X57n0956_p0071b18║文別此經者，良由此經正談常故。如荊谿云：涅槃扶
X57n0956_p0071b19║律顯常。又如妙玄謂之談常辨性。若乃常破無常，即
X57n0956_p0071b20║對治法，非第一義。如疏云：二鳥雙游，譬喻如來無二
X57n0956_p0071b21║二用。釋論云：常與無常是對治法，非第一義。然今此
X57n0956_p0071b22║明如來無二二用者，非常非無常、能常能無常，與法
X57n0956_p0071b23║華部同。若在法華，作權實說；若在大經，作常無常說。
X57n0956_p0071b24║雖隨緣不同，所說有異。論其法義，殊途同歸。權之與
X57n0956_p0071c01║實，常與無常，蓋同出而異名爾。若常破無常，便同法
X57n0956_p0071c02║華判羲無常異於常故。若第一義非常非無常、能常
X57n0956_p0071c03║能無常，便同法華開義。如疏云：開昔無常，即是今常。
X57n0956_p0071c04║如此明之，二用之文，文別大經，不通昔教。何以故？昔
X57n0956_p0071c05║教未開顯故。若不約開顯明常，直約一體相即圓常
X57n0956_p0071c06║言之，此義稍通諸大乘經。　釋第二重疑者，今問：事
X57n0956_p0071c07║造若是無常，正如淨覺所破之見，以淨覺正用此文。
X57n0956_p0071c08║何以得知？如義編中引淨名記，以三千為非道，空中
X57n0956_p0071c09║為佛道，乃云：寄語後學，熟思此文。淨名記中正以佛
X57n0956_p0071c10║道、非道是雙游羲。若如此，則事是無常，正合淨覺以
X57n0956_p0071c11║三千為所破。當知不然。今此二用正顯四明事理一
X57n0956_p0071c12║體相即，豈有無常為可破法？今此二用既一體相即，
X57n0956_p0071c13║無常全是於常不動一法，方見二用雙游並息。若乃
X57n0956_p0071c14║破事顯理，正違二用，是則雙游一切不成。如妙玄破
X57n0956_p0071c15║古，謂之單輪隻翼不能飛運，正遭此責。須了常與無
X57n0956_p0071c16║常，事理三諦一體相即，在下在高，法法宛然。若不親
X57n0956_p0071c17║見此意，幾遭淨覺僻解所惑，何能盡見他人之非？何
X57n0956_p0071c18║能深明圓即之義？　釋第三、重疑者。今問：荊谿云：理
X57n0956_p0071c19║體無差，差約事用。如何今來所明理造並屬於用？若
X57n0956_p0071c20║事若理，俱名為用。此之一問，由來久矣。亦可開作二
X57n0956_p0071c21║問：一、問理造屬用；二、問二用無體。今試為伸釋之。此
X57n0956_p0071c22║有二意：一、約法體示；二、約果用示。約法體者，今此二
X57n0956_p0071c23║用非約事理相對，從理體起事用之義。今此謂之用
X57n0956_p0071c24║者，只是造之異名。言二用者，猶言二造也。在華嚴謂
X57n0956_p0072a01║之造，在大經謂之用。若信事理俱造，何疑事理不俱
X57n0956_p0072a02║名用？若事理相對，不妨理體無差。差約事用，此義自
X57n0956_p0072a03║在。約果用者，良由如來果上得非常非無常一體故，
X57n0956_p0072a04║能順眾生，或作無常說，或作常說。又開無常即常，乃
X57n0956_p0072a05║如來果上所用，並屬施設，故名為用。如疏云：昔用無
X57n0956_p0072a06║常，今教徧一切法，悉開為常。當知皆是佛之勝用。得
X57n0956_p0072a07║此二意，方見二用所歸，不迷元意。是故疏中不曾言
X57n0956_p0072a08║體，只云二用，良由於此。有人乃謂並息為體。又如舊
X57n0956_p0072a09║師所說，還指理為並息，二用歸體。此皆矢雙游元意，
X57n0956_p0072a10║事、理、體一，如向所說。　釋第四、重疑者，如金錍云：若
X57n0956_p0072a11║約部通論，一切兼帶。又如鈔玄云：涅槃猶帶三乘得
X57n0956_p0072a12║道。若如此，則大經既通，餘教偏小，如何亦得明此雙
X57n0956_p0072a13║游之義？當知如上所明，此約同法華開權而說，即是
X57n0956_p0072a14║經初所開常宗。偏小若開，即知此是圓常之法，終以
X57n0956_p0072a15║此為究竟所歸。雖稟餘教，乃暫爾耳。如荊谿云：權用
X57n0956_p0072a16║三教以為蘇息，實不保權以為究竟。即是此意。又復
X57n0956_p0072a17║當知大經用權自有二意：一、為後段，二、為滅後。為後
X57n0956_p0072a18║段者，此是追施，為調熟故。為滅後者，如妙玄云：涅槃
X57n0956_p0072a19║臨滅，更扶三教，誡約將來，使末代鈍根不於佛法起
X57n0956_p0072a20║斷滅見。所謂扶律顯常，不出此之二意。　釋第五、重
X57n0956_p0072a21║疑者，今問：如上所明，二鳥雙游所喻之法，如本疏所
X57n0956_p0072a22║明，三番自是事、理、中、邊亡照。若淨覺、四明各據以明
X57n0956_p0072a23║應身二用，莫與本疏所解殊不相干，如何兩家可以
X57n0956_p0072a24║引之？不但淨覺，如四明生身即尊特，此自是應身解
X57n0956_p0072b01║脫隨機之用。若爾，三番言之，義當事、理中屬事，三諦
X57n0956_p0072b02║中屬假，如何可以直將雙游證之，成應身二用？當知
X57n0956_p0072b03║若依淨覺，但將二用直欲屬對生身、尊特，斥四明云：
X57n0956_p0072b04║常、無常二用，二鳥雙游，如何分別？此則不可。何也？雙
X57n0956_p0072b05║游之喻本非明應身二用，雙游二用自是約法橫義，
X57n0956_p0072b06║應身二用自是約人竪義，以由應身二用正是能顯
X57n0956_p0072b07║究竟果人、佛界二身，此正如荊谿破古，謂之望聲釋
X57n0956_p0072b08║義。今若依四明所說，正得雙游元意。生身所以即尊
X57n0956_p0072b09║特者，雙游徧一切法，無非事、理三諦一體相即，一一
X57n0956_p0072b10║互具，一一互收故，故能證成佛界二身。生身、尊特一
X57n0956_p0072b11║體相即，所以不同淨覺，自如胡越，若丈六，若高大，一
X57n0956_p0072b12║一相好，當處無不即具事、理三諦，豈有一法而有缺
X57n0956_p0072b13║減？如向辨兩家各據議論，四明所說有尊特即生身，
X57n0956_p0072b14║如何方便實報所現之身，倒即同居之身？若曉今意，
X57n0956_p0072b15║不妨相即，不動一法即具事、理三諦，故豈可將兩身
X57n0956_p0072b16║相合以為相即？如四明云：應知但得無常，則失常用。
X57n0956_p0072b17║得常用者，二用雙融，故云無不即具事、理三諦，所以
X57n0956_p0072b18║若丈六，若高大，一一無有分齊。四明之宗，妙盡於此。
X57n0956_p0072b19║五、重釋疑。兼前兩意，總是大經二鳥雙游。
X57n0956_p0072b20║金錍義十篇
X57n0956_p0072b21║金題從喻以顯功能，通指始末。能扶覺大乘者，佛眼
X57n0956_p0072b22║之膜，故云也。他宗於此佛眼，其膜有三重焉：不了果
X57n0956_p0072b23║地諸法無非因心本具，謂因心但有其性，至果方有
X57n0956_p0072b24║其事者，一也；由此一重，遂不了佛性徧情無情一切
X57n0956_p0072c01║處者，二也；由此二重，故不了大經權實之文，執權迷
X57n0956_p0072c02║實者，三也。此之三重相由而有，扶此三重之膜，佛眼
X57n0956_p0072c03║可謂明矣。良以不了諸大乘經所說果地諸法未甞
X57n0956_p0072c04║離我因心，因果既隔因心，佛性不徧無性，於大經則
X57n0956_p0072c05║執彼權文而迷實教，荊谿禪師豈好辨哉！上為大教
X57n0956_p0072c06║假夢而作觀。夫特假夢者，恐意亦有三焉：一者、顯觀
X57n0956_p0072c07║心常在佛性故，如云未甞不以佛性義經懷是也；二
X57n0956_p0072c08║者、達問答都無所得故，如文末云忽然夢覺，問者答
X57n0956_p0072c09║者，所問所答，都無所得是也。三者護時情不敢正斥
X57n0956_p0072c10║故。如題下云假夢寄客，立以賓主，觀者恕之是也。禪
X57n0956_p0072c11║師不敢自謂注題之下，止見一意而已。既假夢而作，
X57n0956_p0072c12║故不可考。以造論之體，乃一章爾。當知題從法則，全
X57n0956_p0072c13║指一念三千。若非一念三千，無以扶其膜也。如對野
X57n0956_p0072c14║客云：良由自昔不善徧覽因果自他依正，觀於己心，
X57n0956_p0072c15║心佛眾生是也。此是禪師為指三重之本。何也？不觀
X57n0956_p0072c16║一念三千，何由能了大教唯心？既不了之，又何能了
X57n0956_p0072c17║果地諸法？無非眾生因心本具。若了因果，不離一念。
X57n0956_p0072c18║一念佛性，豈局有性？故我禪師即於觀心中云：凡聖
X57n0956_p0072c19║一如，色香泯淨。然特設以野客之名者，為其不達唯
X57n0956_p0072c20║心，心外無境，而心無所歸故也。孤山顯性，甞作五章
X57n0956_p0072c21║釋題，未敢聞命。何也？考論五章所以立者，為通經中
X57n0956_p0072c22║所詮自他因果之法，分別與餘經不同故也。今此為
X57n0956_p0072c23║明大經權實之文、佛性之義，固非如來一時赴機所
X57n0956_p0072c24║說，如何強開五章？斯乃直欲點示野客佛性之義而
X57n0956_p0073a01║己。他引下文摩訶止觀所承法也者，此自指歸止觀，
X57n0956_p0073a02║非關金錍。若准輔行，雖云泛例諸經，亦以止觀分為
X57n0956_p0073a03║三分。當知三分蓋為分文，可以泛例尚自不可，直用
X57n0956_p0073a04║止云泛例，何況五章？是不可也。孤山本不考論五章
X57n0956_p0073a05║大體，故強開之。然止觀十章，正依法華開權，統立諸
X57n0956_p0073a06║大乘經五章三分所詮自他因果之行也。若使後世
X57n0956_p0073a07║人師作記，亦應文前強開五章。苟知此意，凡曰五章，
X57n0956_p0073a08║不可任臆妄立之也。若曉五章大體，貫通一切教部
X57n0956_p0073a09║十方三世諸佛之法，如觀掌果者矣。
X57n0956_p0073a10║凡聖一如，色香泯淨，此之二句，約依正各示。阿鼻依
X57n0956_p0073a11║正，全處極聖之自心，毗盧身土，不逾凡下之一念，此
X57n0956_p0073a12║之二句，約因果互融。初句意該九界，且舉極下苦趣，
X57n0956_p0073a13║九界即佛界也。甞試論之，只此一句，足以掃蕩邪途，
X57n0956_p0073a14║廓清正道。何也？阿鼻依正，極下苦趣，蛣𧏙一類，豈不
X57n0956_p0073a15║然之？全處極聖之自心，究竟即也。究竟既爾，分證等
X57n0956_p0073a16║即，豈不然之？若云今文只是顯性，不顯相者，何故特
X57n0956_p0073a17║云阿鼻依正？圓見事理，一念具足，阿鼻依正，豈非事
X57n0956_p0073a18║造？若信荊谿，如何不信四明，至於果成，十皆究竟者
X57n0956_p0073a19║耶？其次句者，佛果即九界也。如華嚴偈云：心佛及眾
X57n0956_p0073a20║生，是三無差別。十界依正因果既乃互融，此即三千
X57n0956_p0073a21║妙法也。故知只此四句，足以示觀心所觀三千妙境。
X57n0956_p0073a22║妙境既立，佛性自徧。佛性不徧，他宗徒立情與無情
X57n0956_p0073a23║共一體也。如義例中，示不思議境異他所立。初云於
X57n0956_p0073a24║無情境立佛乘故，即此義也。金錍大旨總在於此，下
X57n0956_p0073b01║去敷宣不離於此。一念三千妙境若立，則金錍一卷
X57n0956_p0073b02║之文，法尚應捨，何況非法？今立眾生正因體徧，經文
X57n0956_p0073b03║亦以虗空譬之，此順大經帶權之文。若約實教，應云
X57n0956_p0073b04║今立眾生三因體徧。他宗但信眾生心有正因佛性，
X57n0956_p0073b05║不信徧於無情，故謂無情無佛性也。如今所明別教
X57n0956_p0073b06║初心云：如別初心，聞正亦局，局能造心。又如文云：若
X57n0956_p0073b07║頓教實說，三理元徧。又云：欲示眾生本有正性，且言
X57n0956_p0073b08║正徧。不了此文，如何能了別圓修性？當知別圓，荊谿
X57n0956_p0073b09║親的而分但即不即異。是故諸大乘經，或說眾生本
X57n0956_p0073b10║有正因，或說眾生本有三因，別圓但即不即異也。大
X57n0956_p0073b11║經且云正徧，猶是帶權談實。直約權者，雖正亦局。當
X57n0956_p0073b12║知別教地前地上相對，破九顯一，所以或說但有一
X57n0956_p0073b13║性，不說性有三因。若約圓者，未曾發心加行，以修奪
X57n0956_p0073b14║性，是故亦云一性。其實別圓、因果、修性，一一三法，但
X57n0956_p0073b15║即不即異，教旨不同。別教既而不即，一切三法並屬
X57n0956_p0073b16║佛界，所以荊谿須立三種佛界。圓即不然，無非佛界。
X57n0956_p0073b17║寄語學者，別圓、因界、修性三法，切須留意。先聖有言：
X57n0956_p0073b18║學而不思，則罔前賢。又云：思義患不明，宜熟思而明
X57n0956_p0073b19║之。今此所明別教三法，譬之得權衡尺寸，可以盡知
X57n0956_p0073b20║天下長短重輕者矣。
X57n0956_p0073b21║教分大小者，或云藏圓，或云偏圓，皆不了此中破立
X57n0956_p0073b22║之意與輔行不同。今此自野客問聞仁所宗四教釋
X57n0956_p0073b23║義以前，荊谿通約大小部帙、大經權實不同以對野
X57n0956_p0073b24║客，未專今家教義辨之。當知前文凡言大小，但約部
X57n0956_p0073c01║帙而分，不可直約藏圓等義。雖諸大乘經詮無情佛
X57n0956_p0073c02║性，義歸於圓，然對他宗不可便將今家教義辯之，止
X57n0956_p0073c03║可通約諸大乘經以對聲聞小宗之經而辯之也。若
X57n0956_p0073c04║大教部帙，如大經中緣了不遍者，此是帶權說實故
X57n0956_p0073c05║也。故知他宗不了教之大小，復於大教之中不了權
X57n0956_p0073c06║實之文。每見學者未知此部帙大小之義，請搜撿諸
X57n0956_p0073c07║家所說，方驗有所歸。若輔行十義，此就今家教義評
X57n0956_p0073c08║之，欲使今家學者於理無惑。荊谿雖作金錍點示，猶
X57n0956_p0073c09║恐學者未了，復以十義因色香之文而評之也。如教
X57n0956_p0073c10║證一義，對他宗豈可得以用之？當知金錍則通約大
X57n0956_p0073c11║小權實以辨之，為對他宗人師；輔行則別約今家教
X57n0956_p0073c12║義以評之，俯為今家學者各有所歸，不可雷同。
X57n0956_p0073c13║應知萬法是真如，由不變故；真如是萬法，由隨緣故。
X57n0956_p0073c14║此乃以他宗所用名義，而示佛性全真如，隨緣為萬
X57n0956_p0073c15║法。萬法之言，何所不收？寧隔色心，佛性真如，異名一
X57n0956_p0073c16║體。所以便斥云：子信無情無佛性者，豈非萬法無真
X57n0956_p0073c17║如耶？波水之喻，喻法可知。當知今家荊谿盛談隨緣，
X57n0956_p0073c18║不過此中意以隨緣立無情佛性。若不詮具，不可立
X57n0956_p0073c19║之，或通別教。如何此中專約隨緣以示佛性具徧者
X57n0956_p0073c20║耶？借使各順本教釋義，不妨別教亦立隨緣者。其如
X57n0956_p0073c21║祖師未見誠證，所引諸文，莫非生法。竊謂四明指要
X57n0956_p0073c22║所立，雖苕溪獨扶成之，熟視金錍，未敢聞命。若圓詮
X57n0956_p0073c23║諸法即字之義，山家絕唱，非此所論。苕溪非是是非，
X57n0956_p0073c24║良可笑也。又復以引大論分真如文驗之，今此所斥，
X57n0956_p0074a01║知是賢首明矣。但破賢首，餘者望風。相傳他宗學者
X57n0956_p0074a02║以今家四十二字對位為例，意救起信疏所引分真
X57n0956_p0074a03║如文，謂大論百卷中雖無此文，九倍略去不無此文。
X57n0956_p0074a04║若謂九倍略去必無之者，何故天台四十二字對位，
X57n0956_p0074a05║九倍略去必有之耶？今謂有縱有奪，縱有之，則如荊
X57n0956_p0074a06║溪泛為通之，此乃迷名而不知義。若乃奪而言之，雖
X57n0956_p0074a07║九倍略去，不同四十二字對位，理必無之。何也？四十
X57n0956_p0074a08║二字雖大論百卷中無文，以諸大乘經位義勘證其
X57n0956_p0074a09║說，驗知九位理必有之，奈何分真如文？既而分真如
X57n0956_p0074a10║為兩派，法性、佛性體別名殊，以華嚴諸經勘證必無
X57n0956_p0074a11║此義，是故驗知九倍理必無之，决無疑矣。此雖已是
X57n0956_p0074a12║他宗隨扇之差，後來學者竊讀今家教部引例文救
X57n0956_p0074a13║起信疏，文不可不瓣。如譯經證義必勘同諸經，若信
X57n0956_p0074a14║彼疏所引文者，應當華嚴諸大乘經佛性、法性並分
X57n0956_p0074a15║兩派。
X57n0956_p0074a16║佛性之言，分有二義：一者諸佛之性遍眾生之心，二
X57n0956_p0074a17║者眾生之心徧諸佛之性。雖因果殊塗，而同歸佛性，
X57n0956_p0074a18║未甞差別。如文云：佛是果人，一切眾生皆有果性。此
X57n0956_p0074a19║乃諸佛性遍眾生心也。文云：以由煩惱心遍，云佛性
X57n0956_p0074a20║徧。此乃眾生心遍諸佛性也。心性之體既遍，豈局有
X57n0956_p0074a21║情？若局有情，諸佛成道，如何一切成耶？以野客不知
X57n0956_p0074a22║心徧之義，故不了色遍。若知心遍，色遍何疑？何以故？
X57n0956_p0074a23║心色佛性只一體故。然諸文與此中多言心造，特云
X57n0956_p0074a24║色何以徧？色即心故。孤山專執此中及以大意色由
X57n0956_p0074b01║心造，全體是心兩句，謂外色不具三千，須攝色入心
X57n0956_p0074b02║者。殊不知荊溪為欲點示諸大乘經心造唯心之義
X57n0956_p0074b03║故也。蓋順大乘多言心造唯心，色既即心，色心俱徧。
X57n0956_p0074b04║若不信色遍，心色乃隔，心亦不徧。如荊谿云：局我遮
X57n0956_p0074b05║那，唯陰質內。當知諸大乘經曰造、曰具、曰徧、曰唯等
X57n0956_p0074b06║義，不可更分心色，何待攝色入心，色方能具耶？但諸
X57n0956_p0074b07║大乘經多言心者，此就眾生能迷之本、造法之源而
X57n0956_p0074b08║點示故也。四明云：以易通難，以心例色。恐未能除學
X57n0956_p0074b09║者之惑，恐未能關孤山之說。四明至於建立心色造
X57n0956_p0074b10║具之義，固已妙盡，何可加之？但消諸文，心造云從易
X57n0956_p0074b11║者，當須詳審，在學者不可不明白也。依報共造，正報
X57n0956_p0074b12║別造，豈信共遍，不信別徧耶？能造、所造既是唯心，心
X57n0956_p0074b13║體不可局方所，故他宗明依報共造一切唯識，故云
X57n0956_p0074b14║信共遍也。不知煩惱心遍，故云不信別遍也。此乃不
X57n0956_p0074b15║知心徧，故一切唯識也，故云豈信共遍，不信別徧。然
X57n0956_p0074b16║後總示能造、所造唯心是煩惱心，豈可離陰境別求
X57n0956_p0074b17║不思議境，圓詮唯心？唯心之言，豈唯真心？如何不見
X57n0956_p0074b18║荊谿明文云：別見前後生滅，圓見事理一念具足。學
X57n0956_p0074b19║者不知煩惱心是何面目，便成僻解，尚謂直須觀不
X57n0956_p0074b20║思議境，未審棄煩惱於何處？又向何處討不思議？當
X57n0956_p0074b21║知言不思議，乃空拳爾。每勸學者莫生戲論，莫取片
X57n0956_p0074b22║文，切須得意。若得意者，文又何難？又所以難者，良由
X57n0956_p0074b23║意不通也。我觀自古返為名言所使，只如自古以無
X57n0956_p0074b24║情佛性疑為難事者，只為名目之上安却佛字，應知
X57n0956_p0074c01║所以偏言之者，令眾生改迷故。如文云：以煩惱生死
X57n0956_p0074c02║是佛等性，示令修習名佛等性。若改迷己，誰云佛性？
X57n0956_p0074c03║又所以云具性者，意亦如是，宜善思之。
X57n0956_p0074c04║應知眾生但理，諸佛得事。眾生但事，諸佛證理。是則
X57n0956_p0074c05║眾生唯有迷中之事理，諸佛具有悟中之事理。迷悟
X57n0956_p0074c06║雖殊，事理體一。亦如妙玄云：眾生得事，聖人得理。又
X57n0956_p0074c07║聖人得事，凡夫有理。釋籤解云：眾生得即理之事，聖
X57n0956_p0074c08║人得即事之理。聖人知即，眾生不知。聖人得於因果
X57n0956_p0074c09║化他感應等事，眾生但得非因非果迷中之理。然諸
X57n0956_p0074c10║佛眾生所以如此事理互論之者，以事有迷悟，理有
X57n0956_p0074c11║修性故。雖有迷悟修性，不出百界千如，一心一塵，無
X57n0956_p0074c12║不當處即具三千。眾生非但未悟，亦不知迷，故云唯
X57n0956_p0074c13║有迷中之事理。諸佛非但已悟，亦復顯迷，故云具有
X57n0956_p0074c14║悟中之事理。學者應知畢竟諸法未甞迷悟，不知以
X57n0956_p0074c15║何為迷為悟。又復眾生性具有迷，全未起修，便自揀
X57n0956_p0074c16║異。後之五即，一言理即，足顯事異。今家立一理即之
X57n0956_p0074c17║言，圓詮諸法，妙盡於此。何也？以全指三道，即三德故。
X57n0956_p0074c18║雖未起修，為修德本。以全未起修，故四明云貶之極
X57n0956_p0074c19║也。蓋欲學者知起修故，眾生無始未甞離念。初心起
X57n0956_p0074c20║修，不可偏指真如。然便只隨順四明，亦不可強信，直
X57n0956_p0074c21║須深得今家教部之意。斯乃十方諸佛出生死路，幸
X57n0956_p0074c22║願捐棄鬪諍□，期出離可也。
X57n0956_p0074c23║總別
X57n0956_p0074c24║釋籤十不二門。色心不二門云：總在一念，別分色心。
X57n0956_p0075a01║色心二法收盡三千，法法三千即不二門，良由色心
X57n0956_p0075a02║一一具故。一家具義，雖荊谿在諸教部中非不點示，
X57n0956_p0075a03║四明祖述非不明白，其如僻解首唱於前，㳂襲于茲，
X57n0956_p0075a04║有乖謬者追和於後，恐疑誤後生，使謗法起見。子欲
X57n0956_p0075a05║無辭，恐不可也。應知荊谿於色心不二門云總在一
X57n0956_p0075a06║念，別分色心者，時欲點示境妙色心諸法具故，摩訶
X57n0956_p0075a07║止觀全此以為一念三千不思議境。但在今文，為明
X57n0956_p0075a08║十妙詮內之法，所以作總別說，趣舉一法具一切法。
X57n0956_p0075a09║一法既能具一切法，其能具一法名之為總，其所具
X57n0956_p0075a10║諸法名之為別。總即能具，別即所具。一言總者，乃具
X57n0956_p0075a11║之別名也，不可迷名以失大體。謹案：山家一宗教部，
X57n0956_p0075a12║圓詮之法一一具故，事理同體。雖舉一法，此一法外
X57n0956_p0075a13║無有餘法。若有餘法，事理體異，非圓詮也。舉事即理，
X57n0956_p0075a14║舉理即事，豈可強分理無事有？分事理者，自是別教。
X57n0956_p0075a15║故知圓教所以分諸法者，為圓偏故，令改迷故。若唯
X57n0956_p0075a16║圓詮，只一法爾，豈有二哉？然則圓詮諸法，法法為總，
X57n0956_p0075a17║法法為別。何以故？諸法具故。今文唯指一念者，如四
X57n0956_p0075a18║明云：若論諸法互攝，隨舉一法，皆得為總，即三無差
X57n0956_p0075a19║別也。今為易成觀故，故指一念心法為總。然此總別
X57n0956_p0075a20║不可分對理事，應知理具三千，事用三千，各有總別，
X57n0956_p0075a21║此兩相即，方稱妙境，斯乃四明傑出。山家得教部之
X57n0956_p0075a22║意，以摩訶止觀既全此色心為不思議境，即彼所謂
X57n0956_p0075a23║一念三千。是則若在今文，謂之總在一念；若在止觀，
X57n0956_p0075a24║謂之一念三千。此之一念，即是陰境，揀示境體，一念
X57n0956_p0075b01║識陰，豈可別求？又如大意云：隨緣不變故名性，不變
X57n0956_p0075b02║隨緣故名心。若不屬事，為屬何法？若屬事者，何故不
X57n0956_p0075b03║信四明事總別耶？若信事總別者，事理同體，法法總
X57n0956_p0075b04║別，何疑之有？荊谿明文，明如日月，何故尚問出自何
X57n0956_p0075b05║文？例如三千妙境，出自法華經文，豈有三千之言？況
X57n0956_p0075b06║總在一念，一念屬事，甚為易曉。今文一念，既而即是
X57n0956_p0075b07║止觀一念，引心造文。荊谿點示心造有二：一者約理，
X57n0956_p0075b08║二者約事。圓見事理，一念具足，一念之事，當體即理，
X57n0956_p0075b09║所以下文攝別入總。一切諸法，無非心性，一性無性，
X57n0956_p0075b10║三千宛然。言無非心性，一性無性者，一念離過即理
X57n0956_p0075b11║也；三千宛然者，事理同體而具也。何以自云理總事
X57n0956_p0075b12║別？指要所立，事總別者，即總在一念，別分色心也；理
X57n0956_p0075b13║總別者，即理造三千也。事理相即，不可分對。若云理
X57n0956_p0075b14║總事別，却須問云出自何文？此若非僻，解為是何？通
X57n0956_p0075b15║見此說，自南屏以來，前輩諸師，辭而闢之，學者無不
X57n0956_p0075b16║信受四明之道。前輩既往乖謬，復作以為獨步。東坡
X57n0956_p0075b17║有言：斯文化為異端，學者至於用夷，君子以之無與
X57n0956_p0075b18║為善，小人沛然自以為得時。譬如深山大澤，龍亡虎
X57n0956_p0075b19║逝，變性百出，舞鰍鱔而號狐狸，斯言盡之矣，盡之矣。
X57n0956_p0075b20║於戲！
X57n0956_p0075b21║辨岳師三千書
X57n0956_p0075b22║岳師三千書斥四明云：大師一生所悟法門，不出三
X57n0956_p0075b23║千世間之謂也。故指要二卷，凡四十二紙，有一百五
X57n0956_p0075b24║十餘處言乎三千。熟觀岳師如此品藻，蓋欲貶抑，不
X57n0956_p0075c01║意褒揚。何也？四明以三千為所悟法門，正祖承摩訶
X57n0956_p0075c02║止觀不思議境，一念三千，全是天台己心所行。以十
X57n0956_p0075c03║界十如三種世間因果諸法，無非三諦，互具互融，即
X57n0956_p0075c04║百界千如成三千世間，一世間即三千世間，何妨三
X57n0956_p0075c05║千名為世間？三千世間，差即無差，無差即差，一體相
X57n0956_p0075c06║即。何以故？法法無非三諦故。豈可聞世間之名，便乃
X57n0956_p0075c07║怖畏？今試問之：若執世間是差別法，既而差別，只應
X57n0956_p0075c08║成十界百如，何得成百界千如耶？必須十界因果差
X57n0956_p0075c09║別，當處全體無非三諦，一一互具互融，故成三千，名
X57n0956_p0075c10║不思議境。山家教門圓三諦者，不一不異，只一體故，
X57n0956_p0075c11║故差與無差，不可定分對也。此義易解，但學者不得
X57n0956_p0075c12║其門而入之，遂疑之為難解。指要所解十不二明，所
X57n0956_p0075c13║明十妙，所詮因果自他之法，指歸摩訶止觀一念三
X57n0956_p0075c14║千，故云：一期縱橫，不出一念。三千世間，即空、假、中。荊
X57n0956_p0075c15║谿明文點示十門，法法三千，何恠指要四十二紙，有
X57n0956_p0075c16║一百五十餘處言乎三千？正是四明深領荊溪之意，
X57n0956_p0075c17║故能作此鈔也。四明處處點示三千，如處琁璣以觀
X57n0956_p0075c18║大運，據會要以觀方來也。
X57n0956_p0075c19║書曰：以見輔行云：止觀正明觀法，並以三千而為指
X57n0956_p0075c20║南，便認實相須存三千，而不知是心性所具俗諦之
X57n0956_p0075c21║法。良由法華開權顯實，意在於權。故不談三千，開權
X57n0956_p0075c22║不周；不觀三千，照境不徧。必須徧覽因果、自他、依正，
X57n0956_p0075c23║觀於己心。指南之意，正在此耳。
X57n0956_p0075c24║辨曰：今謂指南者，言其要也。三千同一性故唯一
X57n0956_p0076a01║法，唯一法故具一念三千妙境。又出法華摩訶止
X57n0956_p0076a02║觀正宗、法華權實正體，正明觀法，乃以此為終窮
X57n0956_p0076a03║究竟至極之說。若云為欲徧攬因果、自他、依正，觀
X57n0956_p0076a04║於己心為指南者，斯乃迷方，指南何在？每歡岳師
X57n0956_p0076a05║孤負宗教，欺囚後賢，一至於此。又執三千是心性
X57n0956_p0076a06║所具俗諦之法者，俗諦是事造三千，事造三千即
X57n0956_p0076a07║理造三千，事理一體即義方成，具在一心，誰分事
X57n0956_p0076a08║理？大都岳師於即字之義不明，故作此僻解，本無
X57n0956_p0076a09║他也。予又甞與學者語：嶽師聦明傑出之士，自非
X57n0956_p0076a10║顯教，豈應作此僻解？夫何斷送三千是心性所具
X57n0956_p0076a11║俗諦一邊？人到于今有乖謬者，尚或傳為口實，以
X57n0956_p0076a12║謂天台宗教三千三諦須作此說，理無事有，全同
X57n0956_p0076a13║別教。又如義編消亡泯三千云：亡者，無也；泯者，滅
X57n0956_p0076a14║也。此約字訓，何足言也？請執卷者研詳圓頓教旨，
X57n0956_p0076a15║凡言無者，無於何法？滅者，豈斷？滅之滅乃寂，滅之
X57n0956_p0076a16║滅亦寂，二邊偏見而見中道，何得滅三千法使空
X57n0956_p0076a17║無一物而始謂之空耶？一念三千離諸見已，任運
X57n0956_p0076a18║三諦事理一體，豈應僻解理無事有？四明觀心雖
X57n0956_p0076a19║已明矣，而必須符契祖文，三千即空，三千即假，三
X57n0956_p0076a20║千即中。又三千並常，俱體俱用，修性體用，法法三
X57n0956_p0076a21║千，斯乃圓詮諸法，其妙如此。是故四明除無明有
X57n0956_p0076a22║差別，顯六即𧏙虵，示四土金寶，中興天台，今古絕
X57n0956_p0076a23║唱。
X57n0956_p0076a24║書曰：殊不了三千是所立之法，將所立之法作無住
X57n0956_p0076b01║之本。璿師所破除無明有差別，但有具義而無即義，
X57n0956_p0076b02║以不說差別法即一真故。誠哉是言也！
X57n0956_p0076b03║辨曰：原夫四明建立無住之本，有三千法者，以無
X57n0956_p0076b04║住之本，具所立之法，所立之法，即無住之本故。豈
X57n0956_p0076b05║不聞良由理具方有事用，所以事用一一即理。凡
X57n0956_p0076b06║言即者，全體而是，不可作二法相合而說。此義已
X57n0956_p0076b07║如指要據文，明白點示，不勞繁引。然岳師取璿師
X57n0956_p0076b08║所破四明，但有具義，而無即義者。噫！岳師登四明
X57n0956_p0076b09║之門一紀，殊不知即具不可異途。當知一法對諸
X57n0956_p0076b10║法，示本有體德，故談具也。二法相對，示本妙體同，
X57n0956_p0076b11║故談即也。除無明有差別，即具之義，已兩全矣。圓
X57n0956_p0076b12║教點諸法是差別者，義如法華開權，此權任運，已
X57n0956_p0076b13║自與實同體而妙也。如淨名云：但除其病，而不除
X57n0956_p0076b14║法。豈可不信？
X57n0956_p0076b15║書曰：妙樂云：鏡明性十界，像生修十界。應知此有兩
X57n0956_p0076b16║重無住本立法之義：一則約性自辨，鏡喻實相，即無
X57n0956_p0076b17║住本也；明喻十界，即所立法也。一則修性對辨，鏡明
X57n0956_p0076b18║合為無住本，像生十界，即所立之法。故十界之法，在
X57n0956_p0076b19║修在性，皆是末事。今有稟指要鈔者，謂三千皆實，相
X57n0956_p0076b20║相宛然；修性本末，二俱有相。仍謂鏡喻未親，一何妄
X57n0956_p0076b21║想？
X57n0956_p0076b22║辨曰：今謂全指實相以為鏡明，不妨云鏡明本無
X57n0956_p0076b23║十界，以對像故，故有十界。性本無相，以即脩故，故
X57n0956_p0076b24║性有相。性雖云無，乃無染礫，以即脩故，相相宛然。
X57n0956_p0076c01║四、明所以本末俱有相者，修性一體，體相即故，以
X57n0956_p0076c02║此之法取鏡為喻，其喻泯齊。何也？脩性二俱有相，
X57n0956_p0076c03║既約一體相即而說，當知鏡喻須取同時，明像同
X57n0956_p0076c04║時。脩性一體，雖像非明而不現，明非像而無相，此
X57n0956_p0076c05║屬異時。圓頓教旨不取異時，若取異時，非今所用。
X57n0956_p0076c06║然此喻非獨岳師不曉，只四明宗下多云難會。
X57n0956_p0076c07║書曰：須解自行，唯在空中化他，三千赴物。智者云：第
X57n0956_p0076c08║一義中一法不可得，況三千法？世諦中一心尚具無
X57n0956_p0076c09║量法，況三千耶？荊谿云：三千世間皆名共道，不離空
X57n0956_p0076c10║中方名佛道。如是明文甚好研詳。
X57n0956_p0076c11║辨曰：四明嶽師，各據數文，後學不決，恣情取舍，越
X57n0956_p0076c12║百餘年，尚勞分辨。嶽師專守如上二文，可以盡見。
X57n0956_p0076c13║𮌎中不明諸一乘經，凡言不可得者，為何等語？學
X57n0956_p0076c14║者應知是遣著語，豈同灰斷滅色入空？荊谿以經
X57n0956_p0076c15║非道是三千者，乃點化法，九界三道，即佛界三德，
X57n0956_p0076c16║一一互具互融，成三千法，三千世間，皆名非道，點
X57n0956_p0076c17║即具也。不知岳師欲以三千置之何地？豈有空中
X57n0956_p0076c18║之外，自成三千，猶待即空中耶？諸文凡言三千即
X57n0956_p0076c19║空即中者，點事理一體相即也。三千即空假中者，
X57n0956_p0076c20║點境觀一體相即也。詳夫岳師見解，拆圓三諦，分
X57n0956_p0076c21║對有無，初學一往易曉，便於四明之學，或歎為歎，
X57n0956_p0076c22║或謗為非，縱專守如上二文，且三千即空，三千即
X57n0956_p0076c23║假，三千即中，又三千並常，俱體俱用之文，直如何
X57n0956_p0076c24║消？予於山家，一念三千，苦心四明之學，二十餘年
X57n0956_p0077a01║矣。茲因山居，讀岳師與廣智書，又見廣智答書，迃
X57n0956_p0077a02║而且疎，輙為略辯大體而已。岳師更有所涉文義，
X57n0956_p0077a03║若得大體，不勞餘刀，與我同志者，幸詳覽焉。
X57n0956_p0077a04║
X57n0956_p0077a05║山家義菀卷上