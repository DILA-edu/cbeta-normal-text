X57n0957_p0083c01║
X57n0957_p0083c02║
X57n0957_p0083c03║
X57n0957_p0083c04║
X57n0957_p0083c05║No. 957-A
X57n0957_p0083c06║ 刻竹庵艸錄序
X57n0957_p0083c07║
X57n0957_p0083c08║宋竹庵觀師所譔草錄，此間不徧行久矣。余近者獲
X57n0957_p0083c09║其古刊本於雒北大應禪剎，亟欲登諸棗梨，廣惠同
X57n0957_p0083c10║志，因傍加國語，付之剞劂氏。第惜其首蠧滅一紙，兩
X57n0957_p0083c11║處又脫數字，後之覽者，旁搜善本，補成全書，則為幸
X57n0957_p0083c12║矣。
X57n0957_p0083c13║時
X57n0957_p0083c14║元祿四年十一月下浣
X57n0957_p0083c15║菩薩沙彌光謙槃譚書
X57n0957_p0083c16║
X57n0957_p0083c17║竹菴艸錄目次
X57n0957_p0083c18║
X57n0957_p0083c19║金剛經義自答散出十問
X57n0957_p0083c20║大教唯心法華開權
X57n0957_p0083c21║止觀揀境普賢觀十種境界
X57n0957_p0083c22║議十法界十如是本立教意
X57n0957_p0083c23║三藏教名小本彌陀經五章
X57n0957_p0083c24║勸修西方說諸宗立祖
X57n0957_p0084a01║受菩薩大戒請師
X57n0957_p0084a02║續添附
X57n0957_p0084a03║䟦六即頌經體統要
X57n0957_p0084a04║金剛經三果正名
X57n0957_p0084a05║
X57n0957_p0084a06║竹菴艸錄目次（終）
X57n0957_p0084a07║
X57n0957_p0084a08║
X57n0957_p0084a09║
X57n0957_p0084a10║
X57n0957_p0084a11║
X57n0957_p0084a12║No. 957
X57n0957_p0084a13║金剛經義
X57n0957_p0084a14║其心無所住著，一切悉捨，皆不可得。然後顯示六度
X57n0957_p0084a15║萬行所依之法不出現前，六根所對、六塵緣境為其
X57n0957_p0084a16║妄心。圓覺所謂此虗妄心（句），若無六塵則不能有。佛
X57n0957_p0084a17║為時機求福德者，能知福德猶如虗空。謹案楞嚴佛
X57n0957_p0084a18║說：迷妄有虗空，依空立世界。又云：空生大覺中，如海
X57n0957_p0084a19║一漚發。然則虗空何足以喻般若清淨福德？此亦兩
X57n0957_p0084a20║意：一則凡百舉喻，以易通難，以近顯遠，以世間廣大
X57n0957_p0084a21║無如虗空故；一則虗空無礙之性，性不可得故。又復
X57n0957_p0084a22║虗空之性無所不徧，如大涅槃取喻佛性徧一切處。
X57n0957_p0084a23║碌碌多認顯色以為虗空，非也。經云：佛告須菩提：凡
X57n0957_p0084a24║所有相，皆是虗妄。上因遣蕩佛身相著。然則諸佛身
X57n0957_p0084b01║相無非清淨福業所成，如何此亦皆是虗妄？當觀佛
X57n0957_p0084b02║身已離虗妄，如失明者不見日光，過在見者。若乃取
X57n0957_p0084b03║著，無非虗妄。如楞嚴會提獎阿難歸來佛所，佛告阿
X57n0957_p0084b04║難：當初發心，於我法中見何勝相，頓捨世間？阿難白
X57n0957_p0084b05║佛：我見如來三十二相勝妙殊絕紫金光聚，是以渴
X57n0957_p0084b06║仰從佛剃落。只為阿難見佛身相以為實有，無非虗
X57n0957_p0084b07║妄，所以破執徧於七處，徵所見心了不可得。今此本
X57n0957_p0084b08║經，佛以身相推廣一切，徧同諸法，生心取著，既落塵
X57n0957_p0084b09║境，皆是虗妄，無可疑者。如來身相陸沉妄見，
X57n0957_p0084b10║此經結集一卷成文，上下多舉大千七寶布施，重重
X57n0957_p0084b11║較量福勝。人情疑之，以為繁重，亦何必爾。噫，人情見
X57n0957_p0084b12║近，此不足恠。若論般若，清淨廣大，雖太虗空，亦細物
X57n0957_p0084b13║也。出生功德，性本無盡。十方諸佛，三世如來，同一圓
X57n0957_p0084b14║音，種種稱揚，曠劫亦不可及。大品般若，凡九十品，亦
X57n0957_p0084b15║乃重重取喻較量。凡夫情量，有宿曾少分結緣者，但
X57n0957_p0084b16║仰信而已，未能盡信之也。山中人不信有木大之魚，
X57n0957_p0084b17║海上人不信有魚大之木。近尚如此，何況其遠。所以
X57n0957_p0084b18║特如此重重較量。此亦兩意，一則為隨順機緣宜樂
X57n0957_p0084b19║故，一則為引導凡夫願求。佛意眷眷，必不徒然。
X57n0957_p0084b20║第九，一分講學家到此，稱四果章。無著本論，菩薩因
X57n0957_p0084b21║地離我慢故，雖說聲聞四果，遣蕩取證小果。相著經
X57n0957_p0084b22║意，正為信解地人，令離我慢。若論一化聲聞小機，正
X57n0957_p0084b23║在佛施鹿苑小化，取證小果。自謂所作已辦，為經方
X57n0957_p0084b24║等，歷諸大教法會，受彈訶故。到般若會，熟聞摩訶衍
X57n0957_p0084c01║門，融通執小近情。須菩提蒙佛加被，融通諸法，故能
X57n0957_p0084c02║不作是念，自謂得果。聲聞小機，尚能如此，信解地人，
X57n0957_p0084c03║自然離我，可以進入淨心高位。
X57n0957_p0084c04║此經前後，須菩提兩番請問，降住其心。經前則云，應
X57n0957_p0084c05║云何住，云何降伏其心。經後則云，云何應住，云何降
X57n0957_p0084c06║伏其心。前為初心發起請問，佛答正在第三第四兩
X57n0957_p0084c07║分，發廣大心，第一心，常心，不顛倒心。菩薩於法，應無
X57n0957_p0084c08║所住，行於布施。及其經後重問，為將入初地人故，佛
X57n0957_p0084c09║答則但說入地滅度一切眾生，不見有滅度一切眾
X57n0957_p0084c10║生相。自能升進高位，以住般若，降伏斷除根本煩惱。
X57n0957_p0084c11║凡百經句，自有詮顯。應之一字，句頭句中，經意不同。
X57n0957_p0084c12║近世士俗，不知經意，輙便移改，非也。須依大藏什譯
X57n0957_p0084c13║經本，不由淺見，以乱古轍。
X57n0957_p0084c14║第十七分，佛忽自顧命須菩提云：譬如人身長大。乃
X57n0957_p0084c15║知非但一切大教所說神呪，以不可翻，名為密語。然
X57n0957_p0084c16║在顯教，只此一句，亦自深密。何也？為其此之一句，說
X57n0957_p0084c17║盡諸大菩薩入無生位分，證法身大，圓鏡智全，法身
X57n0957_p0084c18║體大，起此大用，無所不應，現一切身。如法華說：妙音、
X57n0957_p0084c19║觀音普現色身。又如華嚴：八地入無功用，作十種身。
X57n0957_p0084c20║不但正報所依國土，無非大用。須菩提以佛加被力
X57n0957_p0084c21║故，便能領解融通，遣蕩大用相著。故云：如來說人身
X57n0957_p0084c22║長大，則為非大身，是名大身。為其無生地人，雖起大
X57n0957_p0084c23║用，不動法身體大，是為無作妙力故也。經前譬如須
X57n0957_p0084c24║彌山王，若依一十八住，此乃於欲界中取最大身，以
X57n0957_p0085a01║破凡夫執取相著。若依天親本論，取譬諸佛淨土現
X57n0957_p0085a02║高大身。經意多含，隨機取解，不可獨斷。
X57n0957_p0085a03║第十八分講學家到此稱五眼章。凡夫肉眼，聲聞修
X57n0957_p0085a04║發天眼、慧眼，若諸菩薩分別諸法名為法眼，此皆偏
X57n0957_p0085a05║淺不能具足，在諸經論料揀不同。若乃此經佛問須
X57n0957_p0085a06║菩提佛具五眼，佛自問之皆言其有，逐一答之亦言
X57n0957_p0085a07║其有。或謂此經破有，何故五眼一一言有？然此有也，
X57n0957_p0085a08║非實所執名之為有，此為顯示佛眼圓照無所不具，
X57n0957_p0085a09║法界洞達無所不見故也。其次經文顯示佛智圓明
X57n0957_p0085a10║無所不知，然此悉知以知一切心不可得，三世際斷
X57n0957_p0085a11║故能無礙，亦能盡知一切差別心心數法，故佛十號
X57n0957_p0085a12║名正徧知。凡夫作業盡現佛心，廣如華嚴，此不繁引。
X57n0957_p0085a13║第二十一分經，參入別譯六十二字。準無著本論，以
X57n0957_p0085a14║此一段，佛心具足。初以眾生為佛心所念處。須菩提
X57n0957_p0085a15║問：於未來世，聞說是法，生信心不？若據經前，亦作此
X57n0957_p0085a16║問：頗有得聞，生實信不？佛答：後五百歲，能生信心，以
X57n0957_p0085a17║此為實。今此所問，若同於前，何故佛答，乃云彼非眾
X57n0957_p0085a18║生，非不眾生？要知此乃機應深密。雖則同前所問，今
X57n0957_p0085a19║此問意，為欲顯示佛心究竟清淨，如大圓鏡，為其最
X57n0957_p0085a20║初所發心境。雖則本為眾生，了知眾生皆不可得，諸
X57n0957_p0085a21║佛之心，眾生之境，心境何有？一切性空，空非斷滅，故
X57n0957_p0085a22║云彼非眾生，非不眾生。說非眾生，是名眾生。什譯略
X57n0957_p0085a23║之，正為經前發心一住，已是佛心所念處故。前書已
X57n0957_p0085a24║說，此略及之。
X57n0957_p0085b01║此經歸宗唯在離相，諸佛究竟別無奇特，故云離一
X57n0957_p0085b02║切諸相則名諸佛。眾生病本只為著相，維摩經云：但
X57n0957_p0085b03║除其病而不除法。經前離佛色身相著，所以言見；第
X57n0957_p0085b04║二十六分為離法身相著，所以言觀。色身，外相也；法
X57n0957_p0085b05║身，內體也。色身外相因雖百福全、法身現，若見外相
X57n0957_p0085b06║無非內體，故云以三十二相觀如來，猶恐便執外相
X57n0957_p0085b07║以為法身，佛不免引轉輪聖王亦有如此福相。雖有
X57n0957_p0085b08║七事不及於佛，外相似同借事破執，使之當觀法身
X57n0957_p0085b09║內體即而復離，故云不應諸佛色聲無非法身，若乃
X57n0957_p0085b10║取著一切皆非。
X57n0957_p0085b11║龍猛造大智度論一百卷，釋大品般若三十卷，凡九
X57n0957_p0085b12║十品。經句盛談如之一字，如以不動為義，般若會宗
X57n0957_p0085b13║如如而已。諸法本來自性不動，故此經云：如來者，即
X57n0957_p0085b14║諸法如義，混同一體，無所分別。乃知十方諸佛皆從
X57n0957_p0085b15║如義中來，皆從如義中去，無所從來，亦無所去，十號
X57n0957_p0085b16║特名如來，為順應世故也。其實人法皆如，故經末云：
X57n0957_p0085b17║不取於相，如如不動，如無所依，如太虗空，空無所依，
X57n0957_p0085b18║如寶積歎佛達諸法相無𦊱礙，稽首如空無所依。妄
X57n0957_p0085b19║見分別，差別不同，於一切法，何能無礙？流轉生死，未
X57n0957_p0085b20║來無際。
X57n0957_p0085b21║此經三十二分，相傳梁昭明太子作此分節，以立分
X57n0957_p0085b22║名。本集必然有此分名，或有符合無著本論，或全不
X57n0957_p0085b23║同所立分名，但多隨經所說。若欲盡理，須依本論一
X57n0957_p0085b24║十八住，乃見經意。只如三十二分，如何名為應化非
X57n0957_p0085c01║真？此如事苑略曾對會，宜與第五分名兩易可也。經
X57n0957_p0085c02║末此分，無著本論云：何為人演說，不取於相？如如不
X57n0957_p0085c03║動，說法不染也。末後四句，流轉不染也。然說法不染
X57n0957_p0085c04║後，言何以故常規，此乃徵釋之詞。既而徵釋，便有四
X57n0957_p0085c05║句，如何自屬流轉不染？一期經文，殊不相關。只為此
X57n0957_p0085c06║經佛意深密，兼之譯人偏尚簡古，一何以故？意有兩
X57n0957_p0085c07║屬，釋上則為其說法，既而為人，能為所為，機應相對。
X57n0957_p0085c08║若取相著，無非有為，亦如夢幻，何況凡夫？正在流轉，
X57n0957_p0085c09║故云一切無所不收。此經若非無著親見，當來世間
X57n0957_p0085c10║人師，必不能及。恰六十年，為通此經，愧不能有所發
X57n0957_p0085c11║明，尋句義而已。事苑、通論兩書外，偶隨文收拾，又及
X57n0957_p0085c12║此一十二篇，行年將八十五也。且暮人爾，漫作最後
X57n0957_p0085c13║法施。
X57n0957_p0085c14║淳熈丙申中秋草創。
X57n0957_p0085c15║自答散出十問
X57n0957_p0085c16║問：一切大教，盛談十方三世。諸法相涉，不出方世。何
X57n0957_p0085c17║故楞嚴以十方謂之十虗，華嚴以三世謂之三際？方
X57n0957_p0085c18║與虗，世與際，其義如何？莫也小乘方世，為亦可以名
X57n0957_p0085c19║虗名際？
X57n0957_p0085c20║答：方有所主，世必相續。方世相涉，理無偏捨。如楞
X57n0957_p0085c21║嚴說：流變三疊，一十百千。虗空無礙，徧攝十方，故
X57n0957_p0085c22║以十方謂之十虗。三世相續，無有間斷，故以三世
X57n0957_p0085c23║謂之三際。言際無際也，意在言外。般若四十二字，
X57n0957_p0085c24║意皆如此。小乘量局，名相自定。
X57n0957_p0086a01║問：一切大教盛談世界、劫數、眾生，此三皆有為事，此
X57n0957_p0086a02║必有盡，何故華嚴皆言無盡？
X57n0957_p0086a03║答：世界劫數眾生，若也有作思惟，從有心起，有為
X57n0957_p0086a04║有盡，有形數故。若也法界性徧，三皆無盡，性無盡
X57n0957_p0086a05║故，法亦無盡。
X57n0957_p0086a06║問：一切大教皆修多羅，何故唯有華嚴說有眷屬？
X57n0957_p0086a07║答：大乘小教，梵語通稱，皆修多羅。正翻契經，唯在
X57n0957_p0086a08║華嚴。經旨詮顯，性海徧攝，本經為主，餘皆眷屬。何
X57n0957_p0086a09║但群經，華嚴性海，塵說剎說，不相違背。經旨徧攝，
X57n0957_p0086a10║無非眷屬。
X57n0957_p0086a11║問：華嚴入法界品，經末流通，或說有，或說無，清涼兼
X57n0957_p0086a12║取，為合經旨，未合經旨？
X57n0957_p0086a13║答，彌天高判，符佛地論。諸宗通經，須作三分。諸經
X57n0957_p0086a14║分節，流通稍易。唯在華嚴，古師多說。或分經末一
X57n0957_p0086a15║偈，或謂法界無盡。清涼兼取，功恐摸稜，何如直取。
X57n0957_p0086a16║光統以入法界品，無非流通。法界性海，流通無盡。
X57n0957_p0086a17║善財徧參，盡未來際。多功德經，始末較量，前已唱
X57n0957_p0086a18║名。經末不須佛自流通，但結集經家，結前所說。
X57n0957_p0086a19║問：一切大教皆詮因果，或作四諦說，或作十二緣說，
X57n0957_p0086a20║或作因果二法說，或隨緣散說，或說因，或說果，何故
X57n0957_p0086a21║唯有法華須作十如是說？荊溪云：十如是只是因果
X57n0957_p0086a22║法爾。
X57n0957_p0086a23║答：昔賢有語，列聖所談，至佛極矣。為其佛法無上，
X57n0957_p0086a24║了無所得，無以過之。宗詮因果，逈超一切，所以唯
X57n0957_p0086b01║在法華，作十如是。說因果法者，為立一經，三周所
X57n0957_p0086b02║說，開權正體，唯佛與佛，十方三世，終窮究竟，甚深
X57n0957_p0086b03║境界徧故。極談因果，有十如是。天台大師摩訶止
X57n0957_p0086b04║觀指的妙境，出自於此。荊溪點示，學者通知。
X57n0957_p0086b05║問：法華開本，自屬釋迦久成佛事，何關今日聲聞入
X57n0957_p0086b06║大必須開本？
X57n0957_p0086b07║答：法華開釋迦本地久已成佛，所以必須開本為
X57n0957_p0086b08║聲聞者，為其聲聞但知不遠伽耶近成，雖已入大
X57n0957_p0086b09║尚執近迹須為開本。又復亦為聲聞既已入大登
X57n0957_p0086b10║圓初住，更須後位增道損生。若乃圓人入無生位
X57n0957_p0086b11║任運流入，只為聲聞從施開入。
X57n0957_p0086b12║問：天台立藏通別圓化法四教，隨釋一化五時一切
X57n0957_p0086b13║經義，賢首立小乘始終圓頓五教，兩家立教名義多
X57n0957_p0086b14║少如此不同，根本用與畢竟所歸如何？
X57n0957_p0086b15║答，天台立教，名義唯四。天台大師覈定教名，根本
X57n0957_p0086b16║為其佛法所詮，歸一實理，物機未宜。從一實理，施
X57n0957_p0086b17║出權理，入理之門，名之為教。教必為機，機有利鈍，
X57n0957_p0086b18║取之不同，故唯有四。一化五時，為所用法，隨時用
X57n0957_p0086b19║與多少不同，隨教釋義，不可乱轍。直到法華開權，
X57n0957_p0086b20║同歸一實。賢首立教，隨經所說，但見枝葉，不推根
X57n0957_p0086b21║本。教門公論，不敢儻宗，清涼和會，以理為教。
X57n0957_p0086b22║問：法顯譯六卷泥洹，說一闡提無佛性。竺道生力救
X57n0957_p0086b23║此義，時輩不信。及其大本到此，果說一闡提皆有佛
X57n0957_p0086b24║性。自此雖知一闡提皆有佛性，不信無情皆有佛性。
X57n0957_p0086c01║荊溪金錍力救此義，無情佛性，說有說無，根本得失，
X57n0957_p0086c02║所歸在何？
X57n0957_p0086c03║答，荊溪金錍，為護時情，不欲正斥。但言有人引大
X57n0957_p0086c04║智度論，以真如分作兩派，在有情名佛性，在無情
X57n0957_p0086c05║名法性。荊溪親曾委讀，細撿論文，都無此說。勘同
X57n0957_p0086c06║經論，一切大教，佛性法性，同出異名。噫，若竺道生，
X57n0957_p0086c07║此老在時，不勞餘刃。學者須知，說無情有佛性，得
X57n0957_p0086c08║之在乎大教。唯心諸法，體同一切性。徧說無情無
X57n0957_p0086c09║佛性，則失之可見。根本得失，何翅天淵。
X57n0957_p0086c10║問：無情佛性，雖有人信，又復議論無情。若有佛性，如
X57n0957_p0086c11║何說法？古德有指樹說苦空，或指塵說剎說，為已合
X57n0957_p0086c12║理？為未合理？
X57n0957_p0086c13║答：若能已信無情有佛性義，必須深造本無分別，
X57n0957_p0086c14║才問無情。既有佛性，還會說法，已落分別，何但無
X57n0957_p0086c15║情？只如有情，亦無佛性，紛紛有情，業識而已。
X57n0957_p0086c16║問：無情佛性，天台講學，從來唯是理會荊溪金錍輔
X57n0957_p0086c17║行十義，不知天台大師為在何文的說此義？
X57n0957_p0086c18║答，荊溪假夢寄客，特撰金錍一書，建立大教一切
X57n0957_p0086c19║唯心輔行十義，為摩訶止觀引經。一色一香，無非
X57n0957_p0086c20║中道佛性。性徧色香，無情諸法。然而天台大師，何
X57n0957_p0086c21║但此文。山家教部，圓談性具，皆其文也。天台嗣學
X57n0957_p0086c22║龍猛，法性一宗得旨，而宗為談性具。學天台教，須
X57n0957_p0086c23║具宗眼。
X57n0957_p0086c24║大教唯心
X57n0957_p0087a01║天台嗣學至九世祖師荊溪尊者，功在以文字記述，
X57n0957_p0087a02║深造佛乘圓宗意旨，力救無情佛性。若云無情，則不
X57n0957_p0087a03║合云有性。若云有性，則不合云無情。大槩已盡之矣。
X57n0957_p0087a04║假夢寄客作金錍一書，有語：若不達唯心，了體具一
X57n0957_p0087a05║切大教，全為無用。乃知一切大教，通以唯心為之宗
X57n0957_p0087a06║要，別在華嚴。應觀法界性，一切唯心造。此經法界為
X57n0957_p0087a07║體，唯心為宗，徧攝為用。一切諸法，體同性徧，何以局
X57n0957_p0087a08║言唯心？此為順迷，心為惑本，從近從要，故言唯心。開
X57n0957_p0087a09║其義端，其實諸法，法法皆唯，唯無外也。趣舉一法，一
X57n0957_p0087a10║切無外，諸法皆唯。是則天台大師圓四念處，唯色唯
X57n0957_p0087a11║聲，唯香唯味，唯觸唯法，六塵皆唯，無不徧攝。既而能
X57n0957_p0087a12║唯，無不能造。何以故？只為諸法性本同故。才涉思量，
X57n0957_p0087a13║便成剩法，唯義不成。直須分別，秋毫盡掃。龍猛大智
X57n0957_p0087a14║度所謂心行處滅，言語道斷。世間言語，詮顯不及，宗
X57n0957_p0087a15║教眼目，不可不明。若有異見，魔波旬也。寄語後學，須
X57n0957_p0087a16║得師友。區區老懷，不揆及此，惟我四明，心觀自得。
X57n0957_p0087a17║法華開權
X57n0957_p0087a18║天台大師現比丘身，悟道大蘇，行道天台，以慈悲心，
X57n0957_p0087a19║通經論學，歸宗法華，得佛化意，教傳江浙。百餘年來，
X57n0957_p0087a20║盛席臨講法華玄義、法華文句，凡遇開權，必須發問：
X57n0957_p0087a21║為開同體權？為開異體權？若開異體權，何故玄義釋
X57n0957_p0087a22║經總題，蓮華三喻，並喻妙法？若開同體權，何故法華
X57n0957_p0087a23║文句釋經品目，方便法用，能通自屬在昔，異體以為
X57n0957_p0087a24║所開？或詰其何謂為開，乃言三權即是一實。初機游
X57n0957_p0087b01║學，但仰歎而已，輙不敢措一詞，預群議。賤齒及二十
X57n0957_p0087b02║餘，一日思量，前來所議，皆非考論法華正宗，既開權
X57n0957_p0087b03║已自妙，為其佛已慇懃稱歎方便三周正體，何須問
X57n0957_p0087b04║言為開同體？為開異體？或各據一邊，或收同異，權即
X57n0957_p0087b05║是實，自屬顯實，義非開權。此乃濫以顯實作開權說，
X57n0957_p0087b06║不知本經指上所說。此經開方便門，的指佛以方便
X57n0957_p0087b07║力，示以三乘教，此本經略開之正文也。聲聞言下，近
X57n0957_p0087b08║謂情盡，功由於此。經題妙法，品目祕妙，權皆已妙，本
X57n0957_p0087b09║無相違，才涉即實，已非開權。若分權實，異體論判，只
X57n0957_p0087b10║如摩訶止觀陰境，通列五陰、十二入、十八界三科色
X57n0957_p0087b11║心，若欲用觀，必須的揀能造識陰，以為所觀境體。天
X57n0957_p0087b12║台大師何曾一言涉無記善惡三心？此三自屬識陰
X57n0957_p0087b13║所起所緣心相，非能造心體。講學亦乃執諍通觀三
X57n0957_p0087b14║心，別觀無記，枉費言語，本亦無事。昔賢有語：世間本
X57n0957_p0087b15║無事，見於此矣。昔年高座，非不分明，尚恐傳習未能
X57n0957_p0087b16║親切，來日無多，區區及此。
X57n0957_p0087b17║止觀揀境
X57n0957_p0087b18║大論偈云：一切世間中，不過名與色，若欲如實觀，但
X57n0957_p0087b19║當觀名色。真心不可得，妄心不可見，但有名爾。名即
X57n0957_p0087b20║心也。天台大師說：摩訶止觀為初心行人立所觀境，
X57n0957_p0087b21║通五陰、十二入、十八界三科色心諸法，符合楞嚴二
X57n0957_p0087b22║十五聖圓通悟門。然而於初心行人通漫，難可用觀，
X57n0957_p0087b23║必的揀取。喻如去丈就尺，去尺就寸，對喻識陰，的揀
X57n0957_p0087b24║現前無始日用能造諸法識陰心法為所觀境。若乃
X57n0957_p0087c01║無記、善、惡三心，屬所起心相，非能造心體，非所揀境，
X57n0957_p0087c02║歷緣對境，隨自意三昧，方為觀境。要知修觀，必須的
X57n0957_p0087c03║揀。荊溪有云：在無記者，通約五陰色心，屬報陰法。故
X57n0957_p0087c04║對下所發煩惱九境，非善即惡，以分三心，本自分明，
X57n0957_p0087c05║初無難見。惜乎南屏臻法師唱道主法，一時哲人不
X57n0957_p0087c06║知何故，混說三心。自此承襲，或通觀三心，或別觀無
X57n0957_p0087c07║記。又有好異，強作義目，紛紜自彼，於此何為？昔年聽
X57n0957_p0087c08║次，自有所領，便為同學作如此說，尚恐錯傳，閑居無
X57n0957_p0087c09║事，直從正當，何必細碎照會止觀，如指諸掌。
X57n0957_p0087c10║普賢觀十種境界
X57n0957_p0087c11║昔游學霅上，見老壁每日講外，在本瑞閣焚沉水香，
X57n0957_p0087c12║香煙不斷，撰普賢觀疏。一日，摳衣輙詣，問訊侍座。伏
X57n0957_p0087c13║見以摩訶止觀天台大師指普賢觀無生位前十種
X57n0957_p0087c14║境界，隨經撰十種名目，分節經文，又專執經題觀普
X57n0957_p0087c15║賢，故立普賢為初心觀境。至誠力諫，尊意不從，疏成
X57n0957_p0087c16║既行，無不唯唯。學者須知，摩訶止觀天台大師指普
X57n0957_p0087c17║賢觀無生位前十種境界，本不為分經，本為通指圓
X57n0957_p0087c18║教十住真因，初發心住無生位前，依此一經所說，誦
X57n0957_p0087c19║大乘經，修大乘行，行成十信相似，獲六根清淨，如法
X57n0957_p0087c20║華說莊嚴功德，感見普賢、多寶、釋迦、分身四種證相，
X57n0957_p0087c21║兼而指之，故言十種境界。按天台大師法華三昧儀
X57n0957_p0087c22║後，兼採諸經，列戒定慧淺深，證行成相，為欲見相，安
X57n0957_p0087c23║慰䇿進，經自分明。經云：誦大乘經，修大乘行，樂見普
X57n0957_p0087c24║賢色身者，樂見多寶佛塔者，樂見釋迦牟尼佛及分
X57n0957_p0088a01║身諸佛者，樂得六根清淨者。文雖似倒，當以意求。若
X57n0957_p0088a02║列十種境界，先六根清淨，次四種證相，感見證相，功
X57n0957_p0088a03║由行成故也。但此境界，經文所說，隨所修行，一期參
X57n0957_p0088a04║互，不妨倫理，俟有眉目，可以分節。若乃至後，發露六
X57n0957_p0088a05║根，則如列次，所說隨緣，皆在佛意。十種特言境界者，
X57n0957_p0088a06║以經云：始觀普賢最初境界。又云：是名眼根初境界
X57n0957_p0088a07║相。故入無生位，任運流入，不假方便，境界何有？經題
X57n0957_p0088a08║言觀，感見時觀，不同十六觀，初心心想，立境而觀，證
X57n0957_p0088a09║相通見諸佛，心想通二大士，仍及九品。在彼經題，但
X57n0957_p0088a10║言佛者，天台大師所謂述主包徒。今此經題，只應總
X57n0957_p0088a11║舉一經，說懺悔主，夕陽已迫，上為宗被，竹庵閑甚，以
X57n0957_p0088a12║寄後世。
X57n0957_p0088a13║議十法界十如是
X57n0957_p0088a14║天台大師判釋一化諸經，必須考經所說，法大則大，
X57n0957_p0088a15║法小則小。大則詮法廣大也，小則詮法狹小也。廣大
X57n0957_p0088a16║則極十法界性相也，狹小則局六法界依正也。一切
X57n0957_p0088a17║大教詮法，必十法界。詮法雖通，隨緣所說，未必具足。
X57n0957_p0088a18║說雖如此，其法必通。乃知華嚴、方等、般若、法華、涅槃，
X57n0957_p0088a19║一切大教詮唯心故，唯心所造必十法界，無不通詮
X57n0957_p0088a20║十法界法□。獨華嚴說十法界，為其華嚴總一切法
X57n0957_p0088a21║□成數故，顯一切法性無盡故，所以皆傳華嚴說十
X57n0957_p0088a22║法界。其實華嚴無有一文具足顯列。若乃法華方便
X57n0957_p0088a23║品初佛歎十如是者，荊溪所謂十如，秪是因果法爾。
X57n0957_p0088a24║此因果法，一切大教亦無不通詮也。但分別因果，總
X57n0957_p0088b01║而不別，唯在法華終窮究竟諸法本末。至十如是者，
X57n0957_p0088b02║為欲歎三周開權，一經正體所徧法故也。經云：唯佛
X57n0957_p0088b03║與佛，乃能究盡諸法實相。然後轉釋諸法，具足顯列
X57n0957_p0088b04║十如是法。近聞浙東學者有問：華嚴何故說十法界？
X57n0957_p0088b05║法華何故說十如是？兩經所說有麤細故。圭峯有語，
X57n0957_p0088b06║文富義愽，誠讓雜華。華嚴稱法界性而說諸法，何其
X57n0957_p0088b07║麤哉！竊恐浙西後生未決，竹庵臨老不免潦草。
X57n0957_p0088b08║本立教意
X57n0957_p0088b09║早年竊讀唐朝賢首宗教、清涼國師華嚴新疏，疏前
X57n0957_p0088b10║義門，援引諸家立教。餘不暇論，唯見以賢首五教對
X57n0957_p0088b11║會天台三藏、通、別、圓、化、法四教，每仰清涼荷負大教
X57n0957_p0088b12║才識如此。惜乎對會兩宗立教，不考兩宗立教有所
X57n0957_p0088b13║不同。觀夫賢首五教，但隨經所說而立，用之判釋。彼
X57n0957_p0088b14║宗學者有譏天台五時籍定諸經，若乃天台所立、化、
X57n0957_p0088b15║法四教亦不由佛造作，為其法如是故，機不同故。法
X57n0957_p0088b16║如是者，教所詮理，行所至極，理有中道實理、真空權
X57n0957_p0088b17║理，機欲取理，必由教行。中道實理之機利故，造境即
X57n0957_p0088b18║中，無不真實，圓教立也；機若鈍，則須假次第方便而
X57n0957_p0088b19║入，別教立也；真空權理之機利故，為說諸法幻有即
X57n0957_p0088b20║空，通教立也；此教不但三乘共故，亦有可以通入別、
X57n0957_p0088b21║圓；真空權理之機鈍故，為說三界因果實有，斷見思
X57n0957_p0088b22║煩惱，出分段生死，三藏教立也。所以此教依法華安
X57n0957_p0088b23║樂行為揀流通，準大智度以衍斥小，特名三藏，顯此
X57n0957_p0088b24║一教不融通故。一化能用，有頓有漸，有秘密有不定，
X57n0957_p0088c01║只為機不同故。若乃三藏一類小乘聲聞根性，必須
X57n0957_p0088c02║次第一化，五時調熟，然後法華一時開會，尚有殘機，
X57n0957_p0088c03║猶待大般涅槃顯性，無不同歸，圓伊三德，祕密理藏
X57n0957_p0088c04║終窮究竟。天台立教規模廣大，十方諸佛、三世如來
X57n0957_p0088c05║同一圓音，如珠走盤。天台大師發悟洞達，如風行空，
X57n0957_p0088c06║稱歎不及。遭遇　盛朝，度僧甚多，聊為結緣。游學後
X57n0957_p0088c07║生必須文理平易可也，庶幾略識門戶而已。
X57n0957_p0088c08║三藏教名
X57n0957_p0088c09║大論百卷成文，釋經九十品，末後云：佛在世時，無三
X57n0957_p0088c10║藏名，但有持修多羅比丘、持毗尼比丘、持摩多羅迦
X57n0957_p0088c11║比丘。然佛在世時，無三藏教名，何故法華安樂行佛
X57n0957_p0088c12║說貪著小乘三藏學者，此經此論皆什師出？有人通
X57n0957_p0088c13║云：大論為結集前、結集後，始分三藏。今問：安樂行佛
X57n0957_p0088c14║說在結集後耶？原夫天台大師化法四教，立小乘一
X57n0957_p0088c15║教名為三藏，依準經論，須考經論，特以三藏別指小
X57n0957_p0088c16║乘一教。何也？以佛在世時，時有前後，教有小大。若在
X57n0957_p0088c17║鹿苑十二年中，正施三乘小教，時比丘聞佛所說經
X57n0957_p0088c18║律論法，但各任持而已，未知佛意畢竟如何，雖佛亦
X57n0957_p0088c19║未可以三藏別指小乘。至法華安樂行，為流通本經
X57n0957_p0088c20║故，在大論釋般若，為斥小立衍故，始可以三藏別指
X57n0957_p0088c21║小乘一教。乃知大教經論特以三藏不同，別指小乘
X57n0957_p0088c22║一教，為顯此教詮三界因果、諸法生滅，實有差別，不
X57n0957_p0088c23║融通故，所以此教四門易多執諍。天台化法四教成
X57n0957_p0088c24║列，覈定教名，立名各有所顯，釋義各有所歸，隨一化
X57n0957_p0089a01║五時諸經，用教多少，釋義不可加也。記得游學初年，
X57n0957_p0089a02║先欲討尋化法教名，於此三藏怏怏不決。伏讀清涼
X57n0957_p0089a03║華嚴大疏，經前義門，對辨立教，照會宗教，方曉如此。
X57n0957_p0089a04║老病閑居竹庵，坐夏無事，再閱大論，見末後文尚有
X57n0957_p0089a05║筆硯，未忘所業，正此教名，以貽諸後，俟明敏者，更有
X57n0957_p0089a06║說乎？
X57n0957_p0089a07║小本彌陀經五章
X57n0957_p0089a08║昔孤山圓法師為此經造疏，前開五章，兩土教主果
X57n0957_p0089a09║人為名，實相為體，信願淨業為宗，捨苦得樂為用，生
X57n0957_p0089a10║酥大乘為教相。後淨覺岳法師又造新疏，能說所說
X57n0957_p0089a11║人為名，種智法身為體，念佛感應為宗，攝生念佛為
X57n0957_p0089a12║用，方等部別圓二教為相。兩家立名，相去幾何？其實
X57n0957_p0089a13║一也。立體不同，實相法身，名異體同。但本經並無明
X57n0957_p0089a14║文唱此兩名。若於經名之下立體，果人所證究顯者，
X57n0957_p0089a15║實相也。又按大智度論立大乘經一印，亦言實相，須
X57n0957_p0089a16║依孤山實相為體。孤山以信願淨業為宗，淨覺以念
X57n0957_p0089a17║佛感應為宗。此經信願，乃助道爾。正宗所說，淨業正
X57n0957_p0089a18║行，執持名號，一心不乱，此為其要。此經捨此，別無行
X57n0957_p0089a19║法，須以念佛為宗。執持名號，一心不乱，念佛則得矣。
X57n0957_p0089a20║言感應則不然。感應，事也，非所修行法。況信願感應，
X57n0957_p0089a21║皆涉兩途，如何謂之為宗？宗者，要也。如牽衣一角，多
X57n0957_p0089a22║失天台立宗元意。須求本經正宗所說行法，正行一
X57n0957_p0089a23║法為宗，此乃謂之為要也。法華須以一乘因果為宗。
X57n0957_p0089a24║在因在果，無非一乘還歸一法。故普賢觀云：大乘因
X57n0957_p0089b01║者，諸法實相；大乘果者，亦諸法實相。此經由一心不
X57n0957_p0089b02║乱，執持名號，念佛力用，故能往生極樂。須以往生為
X57n0957_p0089b03║用，何必言捨苦得樂？若名攝生不退，此乃屬已往生
X57n0957_p0089b04║彼國而說，不同攝論別時意趣，經宗力用，正欲得往
X57n0957_p0089b05║生極樂也。判教若探取法華、涅槃經意，則判屬生酥
X57n0957_p0089b06║方等，如天台光明十六觀所判。然若就在昔，只應以
X57n0957_p0089b07║所說判一切大教，須取部主為屬圓教，不妨對前藏、
X57n0957_p0089b08║通、別三教方等化意。然淨土行雖通、別教，若判一經
X57n0957_p0089b09║教相，非所論之。況修淨土念佛三昧，必歸於圓，以唯
X57n0957_p0089b10║心義非前教所詮故。若荊溪云：通教菩薩雖知淨土
X57n0957_p0089b11║佛猶永滅，乃與取土義乖。是則別教有取土義，畢竟
X57n0957_p0089b12║依諸大教以修西方念佛三昧，必須歸圓。雖下劣凡
X57n0957_p0089b13║夫，柰何所緣彼土非前教佛？況依本經修行，必須先
X57n0957_p0089b14║開圓解，依解起行非圓，如何不以宿緣直心念佛而
X57n0957_p0089b15║往生者論之？便如此人若得往生，生彼土已，見佛聞
X57n0957_p0089b16║法，即是圓人。雖聞樹說苦、空，為順本習，無非大法。
X57n0957_p0089b17║勸修西方說
X57n0957_p0089b18║吾佛釋迦，出現娑婆，統化大千，應迹中天，八相成道，
X57n0957_p0089b19║垂慈為物。在諸大教，或因而及之，如華嚴、法華；或專
X57n0957_p0089b20║為一緣，如十六觀無量壽經、稱讚淨土經。什譯即小
X57n0957_p0089b21║本佛說阿彌陀經并皷音王經，偏讚西方，勸修念佛。
X57n0957_p0089b22║一切大教，正宗所詮，修行門戶。若欲依經所說行之，
X57n0957_p0089b23║自非大根大性，宿世緣熟，必難造詣，速得發悟，出離
X57n0957_p0089b24║生死。又恐生死何期，不能善始令終。是故阿彌陀佛，
X57n0957_p0089c01║以本願力，示現西方極樂世界，依正莊嚴，清淨蓮華，
X57n0957_p0089c02║三輩九品。為欲攝受能念佛人，一心不乱，繫念彼佛，
X57n0957_p0089c03║時至緣會，恬然命終，見佛光明，不落魔境，決定高超
X57n0957_p0089c04║無際苦輪。此一段事，若非釋迦出現世間，何由得之？
X57n0957_p0089c05║固非小緣，須知偏讚西方，乃急救法，何翅中流失舟，
X57n0957_p0089c06║一壺十金。正如佛說阿彌陀經，不待時機發起，即便
X57n0957_p0089c07║為說，經意在此。東晉廬山虎溪慧遠法師，結白蓮社，
X57n0957_p0089c08║賢士大夫并諸尊者一十八人，同修西方念佛三昧，
X57n0957_p0089c09║臨終見佛，皆得往生。雖謝靈運以心雜止之，不許入
X57n0957_p0089c10║社，自此流通後世，追仰遺風無間，一切信向甚盛。世
X57n0957_p0089c11║傳六祖壇經，韶州人見六祖，因問：有修西方，此法如
X57n0957_p0089c12║何？六祖告以：自心有西方，即是真西方，自有西方心，
X57n0957_p0089c13║何處覔西方？東方人造罪作業，求生西方，若西方人
X57n0957_p0089c14║造罪作業，求生何處？但能悟性，何所不可？噫！如此鄙
X57n0957_p0089c15║俚，一笑可也。竊名祖師不可行用。或謂：既言悟性，此
X57n0957_p0089c16║亦有理，其理偏尚，無非禪病。相傳高麗焚毀此書，遼
X57n0957_p0089c17║東人師稍有眼目，昔嵩明教贊之，何其失言？此老戒
X57n0957_p0089c18║根堅固，陳令舉為作行狀，平生童真，其聲如擊清磬，
X57n0957_p0089c19║身後火浴，六事不壞，可謂僧寶，後世難及，不可求備，
X57n0957_p0089c20║亦見此矣。須知西方念佛三昧甚易修行，只在日用
X57n0957_p0089c21║一心不乱，繫念彼佛，彼佛願力，自念佛力，任運相應，
X57n0957_p0089c22║雖有取捨，與不取捨殊無異轍。何以故？念念離相，了
X57n0957_p0089c23║不可得，如盤走珠，自在無礙，身心清淨，猶如蓮華，達
X57n0957_p0089c24║唯心，了本性，在我而已，去此不遠。
X57n0957_p0090a01║諸宗立祖
X57n0957_p0090a02║吾佛教門，嗣法有宗，宗必立祖。傳燈錄，吳僧道原一
X57n0957_p0090a03║期成書，不曾尋訪義學。為欲推本於佛，末上引經引
X57n0957_p0090a04║事，乃列七佛，以謂佛佛傳法。至於釋迦分付迦葉，禪
X57n0957_p0090a05║家流相傳，世尊拈華，迦葉微笑。西域經論翻譯見在，
X57n0957_p0090a06║大藏並無所出。古德好事者，以意撰之，傳虗接響，便
X57n0957_p0090a07║為口實。各以祖意，或拈或頌，不知分付迦葉，出在涅
X57n0957_p0090a08║槃。此經佛以聲光召五十二眾，雙林高會，迦葉為定
X57n0957_p0090a09║所持，阿難為魔所罥，二眾不來，迦葉不來。世尊乃云：
X57n0957_p0090a10║正法眼藏，分付摩訶迦葉。此為佛滅度後，佛法流通，
X57n0957_p0090a11║緣在迦葉，為人依止之故。況是迦葉苦行第一，最堪
X57n0957_p0090a12║以為初分付者。迦葉緣謝，其次分付阿難。此如付法
X57n0957_p0090a13║藏傳所載，至師子尊者二十四祖。師子尊者遇緣被
X57n0957_p0090a14║害，前無懸記，自此而止。有此方人撰寶林傳，列二十
X57n0957_p0090a15║八祖。永嘉證道歌，依此有語。二十八代西天記，壇經
X57n0957_p0090a16║列四十祖，皆非。昔日南屏臻老，曾與嵩仲靈往復辨
X57n0957_p0090a17║正，須依付法藏傳。每謂學者，傳燈錄雖經楊文公高
X57n0957_p0090a18║眼，未知七佛之說。所以諸經說七佛者，斷自釋迦行
X57n0957_p0090a19║因三阿僧祇後百劫修種相福，翹足讚弗沙如來功
X57n0957_p0090a20║超九劫、九十一劫、空劫，前三佛成劫，後四佛出世，前
X57n0957_p0090a21║後時劫隔遠，即非佛。佛以法相傳。又世傳七佛傳法，
X57n0957_p0090a22║各有一偈，此皆古德自撰，為成其說，山谷大書，刊石
X57n0957_p0090a23║廬山。偈語雖則有理，喝道可也，不可以謂七佛相接。
X57n0957_p0090a24║說偈傳法。須知佛法無不隨緣，所謂佛法以因緣為
X57n0957_p0090b01║宗。諸經說此七佛，皆為隨順世緣，宜樂為令眾生作
X57n0957_p0090b02║諸佛事，即非以法相傳。立佛為祖。若文殊為七佛祖
X57n0957_p0090b03║師，此乃見文殊本地高遠，不干立祖。甞試論之，釋迦
X57n0957_p0090b04║在世，聞法悟道無數，無非傳佛心法。迦葉自於法華
X57n0957_p0090b05║入大，了一大事因緣，何待涅槃分付？正法眼藏，又何
X57n0957_p0090b06║須撰？拈華微笑。至涅槃會須分付者，意如前說。考傳
X57n0957_p0090b07║燈錄，必須一人親見一人，各有悟門印證決擇。然則
X57n0957_p0090b08║直立達磨以為初祖得矣，何必求之於前也？達磨對。
X57n0957_p0090b09║梁武不契，一葦渡江，乃問寶誌：達磨如何人？誌公對
X57n0957_p0090b10║以觀音化身。觀音悟道。自見古觀音如來高僧傳佛
X57n0957_p0090b11║法來，此分為三宗：一、顯教宗，立攝摩騰為祖；二、密教
X57n0957_p0090b12║宗，立金剛智為祖；三、心宗，立達磨為祖。達磨直下，閱
X57n0957_p0090b13║四世至曹溪慧能，止立六祖。本朝晏相諱殊，奉　旨
X57n0957_p0090b14║撰六祖衣鉢記，所以止此者，後無懸記。宗派不一之
X57n0957_p0090b15║故，分為五家。宗派各自建立門庭，出世開法，室中為
X57n0957_p0090b16║人，各有伎倆，不失宗眼。惟我天台山門九祖，為天台
X57n0957_p0090b17║智者大師，親見南嶽思大禪師，悟自法華，發旋陀羅
X57n0957_p0090b18║尼三昧，見靈山一席，儼然未散，諸法性常，古今無間。
X57n0957_p0090b19║法傳章安諱灌頂，閱三世至荊溪諱湛然，直下推功，
X57n0957_p0090b20║止此為定。以南嶽思大禪師親見北齊諱慧文，自有
X57n0957_p0090b21║所悟，探藏得龍樹所造中觀論，與心符契，遂以龍樹
X57n0957_p0090b22║為師。故天台大師歸命龍樹，所說教義觀法，無不準
X57n0957_p0090b23║承。竊聞賢首立祖，去取不定，非所學宗，不敢議論。只
X57n0957_p0090b24║如圭峯自見荷澤嫡孫道圓和尚清涼，又云：毗盧藏
X57n0957_p0090c01║能隨我游者，其唯汝乎？若唐三藏元奘法師慈恩、窺
X57n0957_p0090c02║基法師㭊薪，克荷專業相宗，瑜伽、唯識分別法相，通
X57n0957_p0090c03║論立祖，庶幾槩見。學者討尋，自可考究。
X57n0957_p0090c04║受菩薩大戒請師
X57n0957_p0090c05║凡欲受菩薩大戒得師，可以感發性無作法。天台大
X57n0957_p0090c06║師所謂不起而已，起即性無作假色，防一切非，止一
X57n0957_p0090c07║切惡。戒以防非止惡為義，發大心人一發此戒。善戒
X57n0957_p0090c08║經說：不退大心，無增上心，犯重，直至佛果，究竟清淨。
X57n0957_p0090c09║千里內無師，從佛像前；若從人師，必須出家。菩薩洞
X57n0957_p0090c10║達經、律、論三藏，通曉戒、定、慧三學，戒德精明，戒臘高
X57n0957_p0090c11║達可也。若普賢觀經說：行者若欲具足菩薩戒者，應
X57n0957_p0090c12║當禮十方佛，懺悔諸罪。應作是言：今釋迦牟尼佛為
X57n0957_p0090c13║我和尚，文殊師利為我阿闍梨，當來彌勒願授我法，
X57n0957_p0090c14║十方諸佛願證知我，大德諸菩薩願為我伴。又說：不
X57n0957_p0090c15║須和尚，不用諸師，不白羯磨，大乘力故，普賢勸發行
X57n0957_p0090c16║故，自然成就五分法身：戒、定、慧、解脫、解脫知見。須知
X57n0957_p0090c17║此經正宗所說經意，正為圓教十信相似，六根清淨，
X57n0957_p0090c18║將入十住，欲速入初無生位，增戒善故。所以天台大
X57n0957_p0090c19║師菩薩戒疏云：似為高位人，自誓受法。言似者，不敢
X57n0957_p0090c20║獨斷故也。閱大藏，又見本生心地觀經？報恩品：佛為
X57n0957_p0090c21║智光長者說，於二觀門常懺悔（事觀精進發露，理觀罪相本空），當受
X57n0957_p0090c22║菩薩三聚戒。請我釋迦牟尼佛，當為菩薩戒和尚。龍
X57n0957_p0090c23║種淨智尊王佛，當為淨戒阿闍梨。未來導師彌勒佛，
X57n0957_p0090c24║為我清淨教授師。現在十方兩足尊，當為清淨證戒
X57n0957_p0091a01║師。十方一切諸菩薩，當為修學戒伴侶。應受菩薩三
X57n0957_p0091a02║聚戒：饒益一切有情戒，修攝一切善法戒，修攝一切
X57n0957_p0091a03║律儀戒。此乃別為一緣，通於初心，亦請五師大戒。言
X57n0957_p0091a04║聚言攝者，聚則言其種類也，攝則言其一戒攝一切
X57n0957_p0091a05║戒，性必具故。如以心為大攝主，無所不具。故小乘比
X57n0957_p0091a06║丘，但戒身口七支，期心形終，戒善自謝，功熏不滅。若
X57n0957_p0091a07║能回心入大乘戒，所持戒相律儀，聚中少分而已。今
X57n0957_p0091a08║時濫易，多恐未知。區區老懷，及此一事，戒學稍廣，幸
X57n0957_p0091a09║自留意。
X57n0957_p0091a10║
X57n0957_p0091a11║竹庵草錄卷（終）
X57n0957_p0091a12║
X57n0957_p0091a13║
X57n0957_p0091a14║
X57n0957_p0091a15║
X57n0957_p0091a16║
X57n0957_p0091a17║
X57n0957_p0091a18║續添
X57n0957_p0091a19║䟦六即頌
X57n0957_p0091a20║佛許六即辨，蛣𧏙何不通？知一不知二。
X57n0957_p0091a21║失西還失東。
X57n0957_p0091a22║三千若果成，一切皆常樂，蛣𧏙不究竟。
X57n0957_p0091a23║諸佛斷性惡。
X57n0957_p0091a24║右六即二頌，乃在昔南屏臻法師親承四明尊者贊
X57n0957_p0091b01║述十六觀疏妙宗鈔，建立圓宗，引用大般涅槃聲光
X57n0957_p0091b02║召眾五十二類，下至蛣𧏙，為於諸法趣舉微劣一法
X57n0957_p0091b03║以點示之，與夫荊溪金錍、阿鼻依正全處極聖之自
X57n0957_p0091b04║心，宛如符契，深得天台大師摩訶止觀、圓觀諸法皆
X57n0957_p0091b05║云六即親的意旨，已盡之矣。切恐惜乎後裔不聞，輙
X57n0957_p0091b06║附草錄，庶幾傳遠。
X57n0957_p0091b07║經體統要
X57n0957_p0091b08║天台大師凡通諸經，不同他宗，但推起教，須列五章，
X57n0957_p0091b09║通明大義，謂之五重玄義。玄，通也。釋名、辨體、明宗、論
X57n0957_p0091b10║用、判教，此之十字，不可輙易，為其名下所收一經始
X57n0957_p0091b11║末，攬別為總。教所說法，隨一切機，必詮自行，因果化
X57n0957_p0091b12║他，有能有所故也。諸部凡列十章，皆歸於此，如珠走
X57n0957_p0091b13║盤，如環無端，佛法正宗，不同魔外。如荊溪述十不二
X57n0957_p0091b14║門所以作者，為欲統示本迹十妙所詮綱要，造行能
X57n0957_p0091b15║通之門戶也。然列五章，若體宗用，謂之從行次第，果
X57n0957_p0091b16║後用也。若用體宗，謂之起教次第，如諸經前發起用
X57n0957_p0091b17║也。既為通經，必須各依本經正宗所說，隨機之教，以
X57n0957_p0091b18║何為體，以何為宗，以何為用，意在於行。從行次第而
X57n0957_p0091b19║列，依所說教，能詮名言，以消釋之。如荊溪云：三一總
X57n0957_p0091b20║別，寄行約教是矣。於五章中，且置前後，今但為明辨
X57n0957_p0091b21║體一章。諸大乘經，祖承龍猛大智度論，通立實相一
X57n0957_p0091b22║印，以為正體。經詮實相，如世印信，車書萬里。若乃各
X57n0957_p0091b23║依經旨不同，如法華經立佛所見實相以為正體，為
X57n0957_p0091b24║此一經開權會實，諸法□□，故以禮義以釋於體，禮
X57n0957_p0091c01║則天下同遵□也。本經歎體，唯佛與佛乃能究盡諸
X57n0957_p0091c02║法實相，一法唱名。此之一法，性具三諦。天台大師故
X57n0957_p0091c03║引中論因緣所生法四句，本門佛所見三界非如非
X57n0957_p0091c04║異，以證成之。中論四句，元意為詮性具三諦。諸文或
X57n0957_p0091c05║引此對四教，或引此對三觀，皆是別途，非論元意。義
X57n0957_p0091c06║學須知性具為本。若乃金光明十六觀，天台大師本
X57n0957_p0091c07║疏禮、底、達三，乃能釋義，非所釋法有三也。所釋唯一
X57n0957_p0091c08║法爾。實相法性，金光明創首即云是時如來游於無
X57n0957_p0091c09║量甚深法性，所入法性定也。十六觀首題兩土教主
X57n0957_p0091c10║究竟極果，故以禮義釋之。一經主質，有禮法也。窮源
X57n0957_p0091c11║極底，故以底義釋之。佛顯此體無所不通，無所不達，
X57n0957_p0091c12║故以達義釋之。得底，宗通也；能達，說通也。所謂隨緣
X57n0957_p0091c13║設教，名字不同，皆是實相異名，通為諸經作體。在昔
X57n0957_p0091c14║四明尊者觀心（觀，去聲）宗眼，仰之彌高。及其記鈔，乃以
X57n0957_p0091c15║三義為所釋法，為欲圓融用心太過，濫引荊溪修性
X57n0957_p0091c16║離合相傳而來。離合取體，非但失於本文，亦乃昧於
X57n0957_p0091c17║修性。離合本自為明迹門十妙境，智行三登圓。初住
X57n0957_p0091c18║已前，對位修性，未能亡泯一合故也。不可濫引，以混
X57n0957_p0091c19║其他。法華文句記，據性恒開，對修方合。為明修性二
X57n0957_p0091c20║法相對，諸經或作一法說，或作三法說。非但隨機，理
X57n0957_p0091c21║歸修性。據性對修之故，各有所以，不可相混。若乃維
X57n0957_p0091c22║摩經，首題維摩詰所說，能說人住不思議解脫，所說
X57n0957_p0091c23║法不思議，事皆不思議，非真性不可。故以真性解脫，
X57n0957_p0091c24║以為正體。請觀音經，以靈知寂照為體，為明觀音降
X57n0957_p0092a01║迹，位居等覺故也。普門品，以靈智合法身為體，為明
X57n0957_p0092a02║此品人法為名，所說真應二身故也。今此為明天台
X57n0957_p0092a03║大師所通諸經，辨體而已。一大藏經，信手拈來，為列
X57n0957_p0092a04║五章，何難之有。頃在學地，已作此解。前在高座，亦作
X57n0957_p0092a05║此說。老來閑甚，又為及之。皆非虗詞，無不著實。有待
X57n0957_p0092a06║明敏義學，必須留意可也。離合取體，別理隨緣。考證
X57n0957_p0092a07║宗教，不敢奉行。
X57n0957_p0092a08║金剛經三果正名
X57n0957_p0092a09║宿緣所感，通此一經。頃撰事苑、通論兩書外，近又為
X57n0957_p0092a10║述經義一十二篇。從來到此，三果阿那含，名為不來，
X57n0957_p0092a11║而實無來，皆謂少一不字，偽本輒加。謹按大藏什譯
X57n0957_p0092a12║古本，只云無來，前輩乃以此為缺文，如春秋夏五，不
X57n0957_p0092a13║可輒加。未有所見，不免唯唯。林下再思，此亦非也。須
X57n0957_p0092a14║知小宗為此一類聲聞小機，制果名義，局在三藏，教
X57n0957_p0092a15║限所詮。以三果人已斷欲界下地九品思惑盡，不來
X57n0957_p0092a16║欲界下地受生，故名阿那含，此言不來。今此一化，到
X57n0957_p0092a17║般若時，會聞摩訶衍，歷諸大教，遣蕩融通，執小近謂。
X57n0957_p0092a18║名不來者，其義已轉，無來相故，名為不來。實無來者，
X57n0957_p0092a19║無來相也。然則於實無下，不應有此不字，始知古譯
X57n0957_p0092a20║不尚缺文，聖人之言，窮之益深。此之聲聞，若到法華
X57n0957_p0092a21║時，會亦不動前在三藏果名，義自歸圓，所以自陳以
X57n0957_p0092a22║佛道聲，令一切聞真阿羅漢，即無生位，證成前說，無
X57n0957_p0092a23║可疑者。續添草錄，覽者恕之。