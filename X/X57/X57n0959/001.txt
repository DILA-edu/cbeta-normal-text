X57n0959_p0097a01║
X57n0959_p0097a02║
X57n0959_p0097a03║
X57n0959_p0097a04║
X57n0959_p0097a05║No. 959
X57n0959_p0097a06║議中興教觀
X57n0959_p0097a07║
X57n0959_p0097a08║
X57n0959_p0097a09║山家教觀傳來久矣，大小部帙典型尚在，獨稱四明
X57n0959_p0097a10║法師中興者，其故何哉？曰：典型雖在，而迷者異見，由
X57n0959_p0097a11║乎山外一宗妄生穿鑿，稟承既謬，見解復差，致一家
X57n0959_p0097a12║教觀日就陸沈矣。古人所謂道若懸絲而引石，是此
X57n0959_p0097a13║之謂歟？賴有四明法師而中興之，使一家教觀大概
X57n0959_p0097a14║於時，人到于今咸受其賜也。甞竊疑之，舉世皆謂四
X57n0959_p0097a15║明中興天台教觀，而不知所謂中興也。未審中興之
X57n0959_p0097a16║說如何說耶？請試陳之。或謂四明事理、三千總別、生
X57n0959_p0097a17║身尊特，此等莫非中興之說乎？今謂不然，應知四明
X57n0959_p0097a18║中興之道，非天竺慈雲法師孰能知之？彼指要序云：
X57n0959_p0097a19║教門權實，今時同昧者於茲判矣，別理隨緣其類也。
X57n0959_p0097a20║觀道所託，連代共迷者於茲見矣，指要所以其立也。
X57n0959_p0097a21║大哉！天竺之言斷可信矣。是知指要鈔中立別理隨
X57n0959_p0097a22║緣，乃中興一家圓頓之教；立陰觀，妄顯一家境觀之
X57n0959_p0097a23║道。秪此二說，乃中興教觀之主意也。後人不知其要，
X57n0959_p0097a24║委有指陳，謂能傳四明中興之道者遠矣。疑曰：以何
X57n0959_p0097b01║義故，以別理隨緣之說是中興教耶？以山外一派宗
X57n0959_p0097b02║天台者，咸謂賢首之宗大乘終教所說隨緣，正同今
X57n0959_p0097b03║家圓教隨緣之義，擠陷本宗圓頓之談齊彼終教。況
X57n0959_p0097b04║彼更有頓圓教，則使今宗抗折百家，超過諸說之談
X57n0959_p0097b05║居彼下矣。四明從明從而闢之，以彼大乘終教隨緣
X57n0959_p0097b06║正同今家別義，又格彼頓教圓教既不談具，即義不
X57n0959_p0097b07║成，亦是今家別義，方顯今家所說圓頓談即談具，超
X57n0959_p0097b08║過諸說。四明所謂秪一具字，彌顯今宗中興，其教不
X57n0959_p0097b09║在茲乎？所以中興觀者，亦由山外之宗不曉止觀觀
X57n0959_p0097b10║境之旨，却以一念而為真心，不立陰境。四明斥云大
X57n0959_p0097b11║失宗旨，所以特立陰妄而為所觀，顯於妙理。故曰：指
X57n0959_p0097b12║介爾之心為事理解行之要，豈非中興境觀之說乎？
X57n0959_p0097b13║得此意已，方可與論四明中與教觀之說。其如三諦
X57n0959_p0097b14║事理、三千總別、有相無相、二境三觀、三身壽量，播在
X57n0959_p0097b15║章記，從而可知。寄語學者，宣宗思之。稟承教觀，須識
X57n0959_p0097b16║源流，不可望風而已。
X57n0959_p0097b17║
X57n0959_p0097b18║議中興教觀（終）