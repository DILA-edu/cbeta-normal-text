X57n0960_p0097c01║
X57n0960_p0097c02║
X57n0960_p0097c03║
X57n0960_p0097c04║
X57n0960_p0097c05║No. 960
X57n0960_p0097c06║三教出興頌
X57n0960_p0097c07║
X57n0960_p0097c08║四明石芝釋　宗曉　注
X57n0960_p0097c09║此頌自昔流傳，而不知著述之者。原夫三教聖人
X57n0960_p0097c10║出興于世，實為天下帝王人物治道之主。聖人不
X57n0960_p0097c11║作，則後世何以趍嚮焉？末章曰：鼎分三足還歸一。
X57n0960_p0097c12║信斯言也，三教之道盡於是矣。遇讀文中子有云：
X57n0960_p0097c13║詩書盛而秦也滅，非孔子之罪；虗玄長而晉室亂，
X57n0960_p0097c14║非老莊之罪；齋戒修而梁國亡，非釋迦之罪。易不
X57n0960_p0097c15║云乎：苟非其人，道不虗行。觀皇極讜論，知三教於
X57n0960_p0097c16║是乎一頌。言之至誠，與王通相表裏，覧者宜自審
X57n0960_p0097c17║之，固不在於言傳矣。然三教之興，有歲月可考，有
X57n0960_p0097c18║靈瑞可驗，莫不稽諸經史，孰得併觀斯文紀載，言
X57n0960_p0097c19║略意周，包羅揆淑？今復質諸事實而注釋之，庶幾
X57n0960_p0097c20║發揮先聖之顯化也。其或不然，則將就而正之矣。
X57n0960_p0097c21║時嘉泰元年辛酉歲五月望日，寓南湖指光齋序。
X57n0960_p0097c22║釋迦降迹於迦維，周昭甲寅廿四歲。
X57n0960_p0097c23║吾佛大師久證遮那妙體，本無出沒，以大悲願力
X57n0960_p0097c24║故，降迹中天，示現近成。茲所謂生滅在物，固不在
X57n0960_p0098a01║己也。然降生之相，大小乘經載之甚詳，今且寄小
X57n0960_p0098a02║以明之。瑞應經曰：菩薩九十一劫修道，當一生補
X57n0960_p0098a03║處于兜率天，期運之至，下生作佛。於是託迹迦維
X57n0960_p0098a04║羅衛國，父名淨飯，母名靡耶。迦維衛者，三千日月
X57n0960_p0098a05║萬二千天地之中央也。菩薩初下化時，乘白象貫
X57n0960_p0098a06║日之精，因母晝寢，右脅而入，夢寤頓知有娠。因果
X57n0960_p0098a07║經曰：菩薩處胎十月滿足，四月八日日初出時，摩
X57n0960_p0098a08║耶在藍毗尼園，是時天龍八部滿虗空中。園有無
X57n0960_p0098a09║憂樹，枝葉敷茂，摩耶手牽樹枝，太子漸從右脇出
X57n0960_p0098a10║地，產蓮華七莖，即墮華上，不假扶持，自行七步，舉
X57n0960_p0098a11║右手而言曰：我於一切天人之中最尊最上。爾時
X57n0960_p0098a12║天降三十二瑞，四天王即以天繒接太子身，置諸
X57n0960_p0098a13║寶几，帝釋執蓋，梵王持拂，侍立左右，難陀等龍吐
X57n0960_p0098a14║清淨水灌沐其身，放大光明普照世界。自此出世，
X57n0960_p0098a15║年至十九，逾城出家。苦行六年，游歷五載，三十成
X57n0960_p0098a16║無上道。常身現丈六金輝，圓光一尋，具三十二大
X57n0960_p0098a17║人之相。說法度人，總三百餘會。始自華嚴，終至雙
X57n0960_p0098a18║林。無小無大，咸歸佛界。真所謂懸日月於幽塗，駕
X57n0960_p0098a19║慈航於苦海者也。然佛生西域，經中不言歲紀，但
X57n0960_p0098a20║云四月八日而已。此土推之，亦異出不一。古今斷
X57n0960_p0098a21║取昭王之世為正。故周書異記曰：周昭王瑕，即位
X57n0960_p0098a22║二十四年甲寅歲四月初八日（周之四月，即今之二月。下文二月十
X57n0960_p0098a23║五佛滅，即今之十二月。以周朝用建子之月為正，異乎今之世也。辨此委如北山錄），江河泛
X57n0960_p0098a24║漲，大地震動。是夜有五色光氣，入貫大微，徧於西
X57n0960_p0098b01║方，作青紅色。王問太史蘇由。由奏曰：有大聖人，生
X57n0960_p0098b02║於西方，故現斯瑞。王曰：於此國如何？由曰：無他，一
X57n0960_p0098b03║千年終，聲教被此。王命鐫石記之，埋於南郊天祠
X57n0960_p0098b04║前。然則昭王目覩吾西聖靈瑞，而不懷祈嚮之心。
X57n0960_p0098b05║蓋福應斯來，自有數也。
X57n0960_p0098b06║穆王壬申五十二，如來八十歸真際。
X57n0960_p0098b07║大般涅槃三德秘藏，名曰真際，即一切三世諸佛
X57n0960_p0098b08║機息應轉放身命處也。廣示大雄示滅化事，莫過
X57n0960_p0098b09║法顯所譯涅槃經，故彼曰：如來既受波旬所請，自
X57n0960_p0098b10║言却後三月當般涅槃，所應度者皆已畢竟。即語
X57n0960_p0098b11║阿難言：我於今夜入滅，汝詣鳩尸那城娑羅雙樹
X57n0960_p0098b12║間，灑掃令淨，安於牀座，吾今身體疲極矣。阿難奉
X57n0960_p0098b13║勅，涕淚而去。佛即詣其所，北首右脅而臥，四眾雲
X57n0960_p0098b14║擁，從地列于空界，四方各滿三十二由旬，莫不悲
X57n0960_p0098b15║號懊惱。如來復說諸法，最後唱言：諸行無常，是生
X57n0960_p0098b16║滅法，生滅滅已，寂滅為樂。我雖金剛之體，亦不免
X57n0960_p0098b17║於無常，汝等當勤精進，速求出離。此則是我最後
X57n0960_p0098b18║教誨也。茶毗後分曰：如來於娑羅林間偃臥寶牀，
X57n0960_p0098b19║中夜入第四禪，寂然無聲，使般涅槃。其娑羅樹四
X57n0960_p0098b20║雙八隻，合為二樹，枝條下覆，慘然變白鶴色，大地
X57n0960_p0098b21║震動，萬彚號呼。既入滅已，依輪王闍維法，置七寶
X57n0960_p0098b22║棺中已，而自舉遶拘尸城七匝，即入香樓𮌎流，聖
X57n0960_p0098b23║火自焚，七日乃盡。碎金剛身，成粖舍利。眾收舍利，
X57n0960_p0098b24║滿八金壜，迴拘尸城，起塔供養。大經曰：如來二月
X57n0960_p0098c01║滅度者，蓋春陽萬物生育，華果敷榮，眾生多生常
X57n0960_p0098c02║想，故於此月入滅。十五日者，月無虧盈，如來入大
X57n0960_p0098c03║涅槃，示無盈虧相也。上皆西域言教，此國則當穆
X57n0960_p0098c04║王之世。故周書異記曰：周穆王（滿）五十二年壬申
X57n0960_p0098c05║歲二月十五日平旦，暴風忽起，損舍折木，大地山
X57n0960_p0098c06║河，悉皆震動。至於午後，天陰雲黑，西方忽有白虹
X57n0960_p0098c07║一十二道，貫于南北，連夜不滅。王問太史扈多，多
X57n0960_p0098c08║奏曰：此方西方有大聖人滅度，此其衰相耳。王初
X57n0960_p0098c09║即位，見南郊碑紀西方聖人之生，又數覩光氣，慮
X57n0960_p0098c10║非周道所宜。即命呂侯會諸侯於塗山，以備其變，
X57n0960_p0098c11║至此靡不啟沃也。言八十為佛壽者，台宗光明疏
X57n0960_p0098c12║論此有三品：下方四十，中方八十，上方一百二十。
X57n0960_p0098c13║佛住世八十，表住中也。若至昭王甲寅年，推至穆
X57n0960_p0098c14║王壬申年，佛壽止七十九。凡言八十者，總約大數
X57n0960_p0098c15║言之也。
X57n0960_p0098c16║滅後一千十六年，教法東傳漢明帝。
X57n0960_p0098c17║佛自穆王壬申歲入滅，歷一千十六年，至後漠明
X57n0960_p0098c18║帝朝永平十年，教法始東傳中國。故漢法本內傳
X57n0960_p0098c19║曰：後漢顯宗孝明皇帝（莊）永平七年甲子歲，（諸文或云
X57n0960_p0098c20║三年，或云六年〔，下〕十年丁卯，或云七年，並誤。）帝夜夢一金神，身長丈六，
X57n0960_p0098c21║項佩日光，飛來殿庭。乃宵夜待旦，召羣臣以占所
X57n0960_p0098c22║夢。時通事舍人傅毅奏曰：臣據周書異記，大史蘇
X57n0960_p0098c23║由所奏，周昭王時云：西方有大聖人出世，其名曰
X57n0960_p0098c24║佛，一千年外，聲教被此。陛下所夢，將必是歟？帝以
X57n0960_p0099a01║為然，即遣羽林中郎蔡愔、博士秦景、王遵等一十
X57n0960_p0099a02║二人，將命求諸夢。及至大月氏（音支）國，與攝摩騰、竺
X57n0960_p0099a03║法蘭二師遇焉。至十年丁卯歲十二月三十日，漢
X57n0960_p0099a04║使迴至洛陽，二僧以白馬駝經朝見於帝，進釋迦
X57n0960_p0099a05║像并梵本經。於是肇立白馬寺，奉勅置像於南宮
X57n0960_p0099a06║清涼臺，始命翻譯四十二章經，緘于蘭臺石室，此
X57n0960_p0099a07║即漢國三寶之始唱也。北山神清師贊曰：夫假一
X57n0960_p0099a08║宵之夢，樹風聲於萬古，如帝、莊者，天下實有君矣。
X57n0960_p0099a09║宣心茂猷，光啟有漢，如王、傅、秦、蔡者，漢室實有臣。
X57n0960_p0099a10║為法王之遺徒，洪嗣德音，如騰、蘭者，天竺實有僧
X57n0960_p0099a11║矣。大哉明主，與二三臣興金仙之教，適未聞之俗，
X57n0960_p0099a12║使人以悃悃之誠，知罪福所歸，厭有漏之軀，尚無
X57n0960_p0099a13║為之理，恢恢焉玄化之功，未可一日而殫論也已
X57n0960_p0099a14║矣。然自大法濫觴，迄今辛酉歲，凡一千一百四十
X57n0960_p0099a15║有四年，若通自佛滅後言之，則二千一百五十一
X57n0960_p0099a16║年矣。
X57n0960_p0099a17║佛生四百二十二，老子方生定王世。
X57n0960_p0099a18║此下紀孔老二聖生時，生必兼滅，故今具述始末
X57n0960_p0099a19║出處，覽者無謂其贅也。據佛生昭王甲寅年，老子
X57n0960_p0099a20║生宗王乙卯年，相去歷一十八帝，越四百二十有
X57n0960_p0099a21║二年。若自佛滅至于老子生，亦已三百四十四年
X57n0960_p0099a22║矣。而老子雖有西邁流沙之說，去佛遼遠，世傳化
X57n0960_p0099a23║胡經有化胡成佛事，不亦謬作乎？今按史記并老
X57n0960_p0099a24║子內傳、魏書、國臣記等，皆云老子在周世第二十
X57n0960_p0099b01║二主定王（瑜）元年乙卯（或云三年者，誤）九月十四日子時，
X57n0960_p0099b02║生於陳國楚苦（音戶）縣厲鄉曲仁里。父韓氏。韓虔，字
X57n0960_p0099b03║元卑。母名精敷，因見日精如流星飛入口而有孕。
X57n0960_p0099b04║閱十二年，誕於李樹下，遂指李為姓，名耳，字伯陽。
X57n0960_p0099b05║耳大無輪，諡曰聃。生而髭鬚皓白，乃稱老子。鶴髮
X57n0960_p0099b06║龍顏，廣顙方口，面凝金色，舌絡錦文，身長一丈二，
X57n0960_p0099b07║齒足四十八。至簡王（夷）二年丁丑，二十三歲，為守
X57n0960_p0099b08║藏室之吏。十年，遷柱下史。至景王（貴）二十四年庚
X57n0960_p0099b09║辰，年八十五，見周德之衰，遂入函谷關。關令尹喜
X57n0960_p0099b10║先見紫氣浮關，當有異人至。求之，果得老子。喜曰：
X57n0960_p0099b11║子將隱矣，強為我著書乎？於是廼著上下篇五千
X57n0960_p0099b12║言，言道德之意。自此與喜俱之流沙西服臣勝之
X57n0960_p0099b13║境，莫知所終也。案莊子自言：老聃死，秦失（音迭）吊之，
X57n0960_p0099b14║三號而出。至於老者哭之，如哭其子；少者哭之，如
X57n0960_p0099b15║哭其母。咸道士注曰：老君應時而降，蕭然死去，亦
X57n0960_p0099b16║順理而返真耳。十洲記曰：老子墓在扶風槐里，今
X57n0960_p0099b17║雍州長安是也。合上諸說，是老子未甞不死。諒西
X57n0960_p0099b18║游後，復歸於周地。靈寶經以老子為高仙，乃所謂
X57n0960_p0099b19║太清仙境道德是也。從老子入關，止今辛酉歲，計
X57n0960_p0099b20║一千七百二十有二年。其死之日，則未見書傳載
X57n0960_p0099b21║之。
X57n0960_p0099b22║佛生四百七十七，孔子靈王方誕質。
X57n0960_p0099b23║昭王朝甲寅歲，佛生；靈王朝庚戌歲，孔子生。二聖
X57n0960_p0099b24║相去四百七十七年矣。準史記世家，孔氏其先宋
X57n0960_p0099c01║人，五世祖徙於魯國昌平鄉陬邑。魯襄公二十二
X57n0960_p0099c02║年，即周靈王（泄）二十一年庚戌歲十二月初四日，
X57n0960_p0099c03║孔子生。父叔粱紇，母顏微，懼不時生男，乃私禱於
X57n0960_p0099c04║尼丘山。洎生，首上𱖇頂，因立名曰丘，字仲尼。身長
X57n0960_p0099c05║九尺六寸，世謂之長人。為兒嬉戲，常陳爼豆，設禮
X57n0960_p0099c06║容。及長，為季氏吏，料量平；為司職吏，畜蕃息。一日，
X57n0960_p0099c07║謂敬叔曰：吾聞老聃愽古知今，通禮樂之原，明道
X57n0960_p0099c08║德之歸，則吾師也。遂適周以問焉。已而反魯，弟子
X57n0960_p0099c09║益進。年三十五而昭公奔齊，魯亂。於是適齊，為高
X57n0960_p0099c10║昭子家臣，以通乎景公。景公欲封以尼谿之田，晏
X57n0960_p0099c11║嬰不可，公惑之，孔子遂反乎魯。時年四十二而定
X57n0960_p0099c12║公立。季氏強僭，其臣陽虎作亂專政，故不仕而退。
X57n0960_p0099c13║公山不狃以費畔季氏，召欲往而卒不行。定公以
X57n0960_p0099c14║孔子為中都宰，一年，四方則之，遂為司空，又為大
X57n0960_p0099c15║司宼。十年，相定公會齊侯于夾谷，齊人歸魯侵疆。
X57n0960_p0099c16║十三年，使仲由為季氏宰，墮三都，收其甲兵。孟氏
X57n0960_p0099c17║不肯墮，成圍之，不克。十四年，孔子五十六，攝行相
X57n0960_p0099c18║事，誅少正卯，與聞國政，魯國大治。齊人歸女樂以
X57n0960_p0099c19║沮之，季桓子受之郊，又不致膰爼於大夫，遂適衛，
X57n0960_p0099c20║主子路妻兄顏濁鄒家，往陳過匡，匡人以為陽虎
X57n0960_p0099c21║而捕之，既解，還衛，主蘧伯玉家，見南子，復去宋，與
X57n0960_p0099c22║弟子習禮於大樹下，桓魋欲殺孔子，拔其樹，又過
X57n0960_p0099c23║鄭，與弟子相失，至于陳，主司城貞子家，居三歲而
X57n0960_p0099c24║反于衛，靈公不能用孔子行，佛肸為中牟宰，趙簡
X57n0960_p0100a01║子伐中牟，佛肸畔，使人召孔子，亦不往，將西見趙
X57n0960_p0100a02║簡子，至河而反，又主蘧伯玉家，靈公問陳，不對而
X57n0960_p0100a03║行，復如陳，季桓子卒，遺言謂康子必召孔子，其臣
X57n0960_p0100a04║止之，康子乃召冉求，孔子自蔡及葉，楚國來聘，孔
X57n0960_p0100a05║子路出陳蔡，陳蔡疑楚之用，乃相與徒兵圍之於
X57n0960_p0100a06║野，遂絕糧七日，莫能舉，孔子乃講誦絃歌不衰，楚
X57n0960_p0100a07║昭王興師迎孔子，將書社地七百里封之，令尹子
X57n0960_p0100a08║西不可，乃止，孔子自楚反衛，衛君欲得孔子為政，
X57n0960_p0100a09║而冉求為季氏將，齊戰有功，康子乃召孔子，而孔
X57n0960_p0100a10║子歸魯，實哀公之十一年，孔子六十八矣，魯終不
X57n0960_p0100a11║能用孔子，孔子亦不求仕進，是時周室微，禮樂廢，
X57n0960_p0100a12║詩書缺，孔子乃追迹三代之禮，上紀唐虞之際，下
X57n0960_p0100a13║至秦繆，故書傳禮記自孔子始，古詩三千餘首，孔
X57n0960_p0100a14║子去重，取可施於禮義者三百五篇，以示來世，晚
X57n0960_p0100a15║喜學易，序彖繫象說卦之言，弟子蓋三千，身通六
X57n0960_p0100a16║藝者七十二人，魯哀公十四年春，狩大野，叔孫氏
X57n0960_p0100a17║獲麟，折足，以為不祥。孔子曰：麟也取之，吾道窮矣。
X57n0960_p0100a18║孔子作春秋，以繩當世貶損之義。春秋行，則天下
X57n0960_p0100a19║亂臣賊子懼焉。弟子受春秋，孔子曰：後世知丘者
X57n0960_p0100a20║以春秋，罪丘者亦以春秋。孔子病，因子貢請見，方
X57n0960_p0100a21║負杖於門而歌曰：泰山其頺乎！梁柱其摧乎！哲人
X57n0960_p0100a22║其萎乎！因涕下，謂貢曰：天下無道久矣，莫能宗予。
X57n0960_p0100a23║夏人殯於東階，周人於西階，殷人兩楹間。丘，殷人
X57n0960_p0100a24║也。昨夢坐奠兩楹之間，殆將死矣。至七日，果薨。閱
X57n0960_p0100b01║年七十三，實魯哀公十六年，當周敬王（丐）四十二
X57n0960_p0100b02║年壬戌歲四月十一日午時也。家語曰：孔子葬於
X57n0960_p0100b03║魯城北泗水曲阜縣，藏不及泉，封為偃斧之形，高
X57n0960_p0100b04║四尺，植松柏為志。弟子皆服心喪三年而去，唯子
X57n0960_p0100b05║貢廬於墓，凡六年。自後群弟子及魯人從而家者
X57n0960_p0100b06║百餘，因命其處曰孔里，立廟以藏衣冠琴書，世世
X57n0960_p0100b07║春秋奉祠，雖帝王亦以弟子禮事之。曾為魯國大
X57n0960_p0100b08║夫，故稱夫子，莊子尊之為素王。至唐玄宗開元二
X57n0960_p0100b09║十七年，封為文宣王。事略載：真宗皇帝大中祥符
X57n0960_p0100b10║元年，東封泰山，還經兗州，幸曲阜，進謁于廟，諡玄
X57n0960_p0100b11║聖文宣王。後避聖祖之諱，五年，改諡至聖云。自孔
X57n0960_p0100b12║子沒，抵于今辛酉歲，凡一千六百八十年矣。
X57n0960_p0100b13║為報勞生稚子知，鼎分三足還歸一。
X57n0960_p0100b14║釋教稱眾生，道家曰勞生，此名異義異意同也。稚
X57n0960_p0100b15║者幼禾，未成立之義耳。鼎分之說，蓋發明儒道釋
X57n0960_p0100b16║三者並立於世，不可缺一也。歸一之言，先援諸文
X57n0960_p0100b17║以示之。老子西升經曰：吾師化游天竺，善入泥洹。
X57n0960_p0100b18║符子曰：老氏之師名釋迦文。尹喜西升記曰：老子
X57n0960_p0100b19║聞乾竺有古皇先生，不生不滅，綿綿長存德教。如
X57n0960_p0100b20║列禦寇紀：商太宰問孔子，孔子答以五帝三皇聖，
X57n0960_p0100b21║非丘所知。西方有大聖人，不治而不亂，不言而自
X57n0960_p0100b22║信，不化而自行，蕩蕩乎人無能名。此皆儒道宗師
X57n0960_p0100b23║于佛者也。若釋典言示化於儒道，如清淨法行經
X57n0960_p0100b24║曰：摩訶迦葉應生震旦，示號老子。設無外之教，外
X57n0960_p0100c01║以治國；修神仙之術，內以治身。儒童菩薩，彼稱孔
X57n0960_p0100c02║子；淨光菩薩，彼號顏回。大哉三教之文，貫通若此，
X57n0960_p0100c03║故作頌者示人以知之。竊甞論之，當知三教一期
X57n0960_p0100c04║設化，教迹須異，考論三聖之本心則同焉。異焉者，
X57n0960_p0100c05║分家而各為其教也。蓋中古之後，元淳漸散，其世
X57n0960_p0100c06║大漓，三教於是相望而出，相資以廣天下。儒則制
X57n0960_p0100c07║法度，崇禮節，幽贊神明，窮理盡性。道則絕聖棄智，
X57n0960_p0100c08║修身保真，萬物不干其志，天下不易其樂。釋則五
X57n0960_p0100c09║時逗物，三學修身，近則懲惡以勸善，遠則革凡而
X57n0960_p0100c10║成聖。天下不可無儒，不可無道，不可無佛，虧一教
X57n0960_p0100c11║則損天下一善道矣。昔白樂天外以儒教修其身，
X57n0960_p0100c12║內以佛教理其性，中以道教延其壽，斯人深得之，
X57n0960_p0100c13║故不墮於一隅之見，亦千載一人也。同焉者，原其
X57n0960_p0100c14║三教聖人之心，或出或處，或語或默，凡所施為，莫
X57n0960_p0100c15║不化天下人之為善，故儒教之至也。殷湯改祝，孔
X57n0960_p0100c16║釣不網，老教之至也。一曰慈，二曰儉，三曰不敢為
X57n0960_p0100c17║天下先，釋教之至也。於家出家，下至非類，莫不興
X57n0960_p0100c18║大慈悲，矧五常、五行、五成，皆一體而異號，唯患乎
X57n0960_p0100c19║不遵于一耳。且三宗大訓，率以仁慈為本，傳施為
X57n0960_p0100c20║心，誠所謂何莫由斯道也。仰觀三聖本心，一貫之
X57n0960_p0100c21║以善道而已，世人勿得以泥其迹，而致彼此之異
X57n0960_p0100c22║也。梁有傅大士，為鍼斯病，故以道冠、儒履、佛袈裟，
X57n0960_p0100c23║和會三家，作一家善慧，善得無諍三昧，故有斯事。
X57n0960_p0100c24║凡觀斯文者，宜詳詧焉。
X57n0960_p0101a01║
X57n0960_p0101a02║三教出興頌（終）