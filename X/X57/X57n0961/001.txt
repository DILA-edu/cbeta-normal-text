X57n0961_p0101b01║
X57n0961_p0101b02║
X57n0961_p0101b03║
X57n0961_p0101b04║
X57n0961_p0101b05║No. 961-A
X57n0961_p0101b06║ 梓施食通覽序
X57n0961_p0101b07║
X57n0961_p0101b08║詳夫檀施有三種焉：一曰財施，二曰法施，三曰無畏
X57n0961_p0101b09║施。夫法食之施，能兼三施而有焉歟？其以飲食濟彼
X57n0961_p0101b10║饑虗，一也；其施以呪食，法隨食入，二也；其與法食已，
X57n0961_p0101b11║令彼等所有恐怖悉皆捨離，解脫幽趣，三也。不特所
X57n0961_p0101b12║施，而於能施，五果現臻，二嚴當備。夫法食之施，亦兼
X57n0961_p0101b13║二利而有焉歟？諸佛之所稱揚，羣賢之所褒述，固無
X57n0961_p0101b14║容擬議也。但弗之察者，往往有言：吾敦乎本，不騖乎
X57n0961_p0101b15║末。彼役志于施福者，果何為也哉？噫！萬行有般若以
X57n0961_p0101b16║為導，則三輪空寂，雖終日施，奚病焉？苟徒拘泥而墮
X57n0961_p0101b17║斷滅之見，則違道遠矣。施食通覽者，石芝法師曉公
X57n0961_p0101b18║之所編也。葢公以甞知其施食之法簡而易行，約而
X57n0961_p0101b19║成功，乃取典籍之有涉于此者，彚為此書，使人人了
X57n0961_p0101b20║然知其所自，則公之仁慈之及物，不其博哉！予幸得
X57n0961_p0101b21║此書於京師，一寓目不勝嘆賞，遂采數本而訂其亥
X57n0961_p0101b22║豕，兼為和訓而梓之，是欲施食之法益洋溢於不窮
X57n0961_p0101b23║也。此書之編，其意良出于此，善讀者信之篤，行之誠，
X57n0961_p0101b24║則三施可成，五果可臻，二嚴可備，而亦無負於曉公
X57n0961_p0101c01║之所望矣。
X57n0961_p0101c02║旹
X57n0961_p0101c03║元祿辛未四年仲秋清旦
X57n0961_p0101c04║湖東安養律寺沙門戒山謹識
X57n0961_p0101c05║
X57n0961_p0101c06║
X57n0961_p0101c07║
X57n0961_p0101c08║
X57n0961_p0101c09║No. 961-B
X57n0961_p0101c10║ 施食通覽（并序）
X57n0961_p0101c11║
X57n0961_p0101c12║四明石芝沙門　宗曉　編
X57n0961_p0101c13║法食之施，其利博哉！非唯使彼脫幽塗，生善道，歸乎
X57n0961_p0101c14║三寶，成乎正覺，亦使人近則現招五果，遠則成就二
X57n0961_p0101c15║嚴，真自他兼濟之要津，乃入佛勝地之妙道也。余竊
X57n0961_p0101c16║見遐方近處，若緇若俗，遵行此法者雖眾，然昧厥由
X57n0961_p0101c17║者亦復不少，遂於披閱教典之次，儻有關於施食者，
X57n0961_p0101c18║悉謄錄之，彚聚麕積，不覺其多，暇日銓次成帙，因目
X57n0961_p0101c19║之曰施食通覽。而今之後，或有睹於斯文者，願興悲
X57n0961_p0101c20║智之心，益廣無相之施云爾。
X57n0961_p0101c21║嘉泰甲子中秋日宗曉序
X57n0961_p0101c22║
X57n0961_p0101c23║
X57n0961_p0101c24║
X57n0961_p0102a01║目錄
X57n0961_p0102a02║
X57n0961_p0102a03║佛說救面然餓鬼陀羅尼神呪經　出大藏羊字函
X57n0961_p0102a04║佛說施甘露水陀羅尼呪（并附施乳海水輪觀陀羅尼等）
X57n0961_p0102a05║佛說救拔焰口陀羅尼經序　天竺沙門遵式
X57n0961_p0102a06║佛說救拔焰口餓鬼陀羅尼經　出大藏槐字函
X57n0961_p0102a07║佛化曠野鬼神緣　出大藏壹字函
X57n0961_p0102a08║佛化鬼子母緣　出大藏別字函
X57n0961_p0102a09║比丘乞食分施鬼畜　出大藏艸字函
X57n0961_p0102a10║受食呪願偈二章　南嶽思大禪師
X57n0961_p0102a11║觀心食法　天台智者大師
X57n0961_p0102a12║出生圖紀　孤山沙門智圓
X57n0961_p0102a13║施食正名　天竺沙門遵式
X57n0961_p0102a14║施食法　同前
X57n0961_p0102a15║施食文　同前
X57n0961_p0102a16║施食法式　同前
X57n0961_p0102a17║施食觀想　同前
X57n0961_p0102a18║改祭修齋決疑頌（并序）　同前
X57n0961_p0102a19║施食須知　霅川沙門仁岳
X57n0961_p0102a20║施餓鬼食文　文忠公蘇軾
X57n0961_p0102a21║施食放生文　賢良陳舜俞
X57n0961_p0102a22║崔伯易施食感驗　出夷堅志
X57n0961_p0102a23║士大夫施食文　文惠公史浩
X57n0961_p0102a24║水陸大齋靈跡記　東川推官楊鍔
X57n0961_p0102b01║水陸緣起　長蘆沙門宗蹟
X57n0961_p0102b02║水陸法像贊一十六首　文忠公蘇軾
X57n0961_p0102b03║修水陸葬枯骨疏　同前
X57n0961_p0102b04║初入道場敘建水陸意　出楊鍔水陸儀
X57n0961_p0102b05║宣白召請水陸上下堂　同前
X57n0961_p0102b06║水陸齋儀文後序　同前
X57n0961_p0102b07║斛前召請啟白文
X57n0961_p0102b08║歐陽文忠公宿採石聞鬼聲
X57n0961_p0102b09║佛印禪師加持水陸感驗
X57n0961_p0102b10║誦破地獄偈感驗
X57n0961_p0102b11║誦破地獄呪感驗
X57n0961_p0102b12║附錄
X57n0961_p0102b13║
X57n0961_p0102b14║
X57n0961_p0102b15║
X57n0961_p0102b16║
X57n0961_p0102b17║No. 961
X57n0961_p0102b18║施食通覧卷上
X57n0961_p0102b19║
X57n0961_p0102b20║
X57n0961_p0102b21║佛說救面然餓鬼陀羅尼神呪經出羊字函
X57n0961_p0102b22║大唐三藏法師實叉難陀奉　詔譯
X57n0961_p0102b23║爾時，世尊在迦毗羅城尼俱律那僧伽藍所，與諸比
X57n0961_p0102b24║丘并諸菩薩、無數眾生，周帀圍繞而為說法。爾時，阿
X57n0961_p0102c01║難獨居淨處，一心繫念，即於其夜三更之後，見一餓
X57n0961_p0102c02║鬼，名曰面然，住阿難前，白阿難言：却後三日，汝命將
X57n0961_p0102c03║盡，即便生此餓鬼之中。是時，阿難聞此語已，心生惶
X57n0961_p0102c04║怖，問餓鬼言：我此灾禍，作何方計，得免斯苦？爾時，餓
X57n0961_p0102c05║鬼報阿難言：汝於晨朝，若能布施百千那由他恒河
X57n0961_p0102c06║沙數餓鬼，并百千婆羅門及仙人等，以摩伽陀國斗，
X57n0961_p0102c07║各施一斗飲食，并及為我供養三寶，汝得增壽，令我
X57n0961_p0102c08║離於餓鬼之苦，得生天上。阿難見此面然餓鬼，身形
X57n0961_p0102c09║羸瘦，枯燋極醜，面上火然，其咽如針，頭髮蓬亂，毛爪
X57n0961_p0102c10║長利，身如負重，又聞如是不順之語，甚大驚怖，身毛
X57n0961_p0102c11║皆竪，即從座起，疾至佛所，五體投地，頂禮佛足，身心
X57n0961_p0102c12║顫慄，而白佛言：救我！世尊！救我！善逝！過此三日命將
X57n0961_p0102c13║終盡，昨夜見一面然餓鬼而語我言：汝於三日必當
X57n0961_p0102c14║命盡生餓鬼中。我即問言：以何方計得免斯苦？餓鬼
X57n0961_p0102c15║答言：汝若能施百千那由佗恒河沙數餓鬼，及百千
X57n0961_p0102c16║婆羅門并諸仙等飲食，汝得增壽。世尊！我今云何得
X57n0961_p0102c17║免此苦？爾時，世尊告阿難言：汝今勿怖，有異方便令
X57n0961_p0102c18║汝得施如是餓鬼、諸婆羅門及仙等食，勿生憂惱。佛
X57n0961_p0102c19║言：阿難！有陀羅尼名曰一切德光無量威力，若有誦
X57n0961_p0102c20║此陀羅尼者，即成已施俱胝那由佗百千恒河沙數
X57n0961_p0102c21║餓鬼，及六十八俱胝那由佗百千婆羅門并諸仙等
X57n0961_p0102c22║前，各有摩伽佗斗、四斛、九斗飲食。佛告阿難：我於前
X57n0961_p0102c23║世曾為婆羅門時，於觀世音菩薩及世間自在德力
X57n0961_p0102c24║如來所受於陀羅尼，我當以此陀羅尼方便，得具足
X57n0961_p0103a01║施於無量無數餓鬼及婆羅門并仙等食，以我施諸
X57n0961_p0103a02║餓鬼食故，捨離此身得生天上。阿難！汝今受持此陀
X57n0961_p0103a03║羅尼，當自護身。即說呪曰：
X57n0961_p0103a04║那麼薩縛（無可反，下同此）但佗揭多（去聲呼）縛路枳帝（一），唵三
X57n0961_p0103a05║（上聲呼，下同此）䟦（鞞揭反，下同此）囉三䟦囉（二），虎𤙖（二合三）
X57n0961_p0103a06║佛言：阿難！若欲作此施食法者，先取飯食安置淨盤
X57n0961_p0103a07║器中，誦此陀羅尼呪呪食七徧，於門內立展臂戶外，
X57n0961_p0103a08║置盤淨地彈指七下。作此施已，於其四方有百千俱
X57n0961_p0103a09║胝那由他恒河沙數餓鬼，於一一餓鬼前，各有摩伽
X57n0961_p0103a10║陀斗、四斛、九斗飲食，如是鬼等徧皆飽滿。是諸餓鬼
X57n0961_p0103a11║喫此食已，悉捨鬼身盡得生天。復言：阿難！若比丘、比
X57n0961_p0103a12║丘尼、優婆塞、優婆夷，若能常誦此陀羅尼并奉飲食，
X57n0961_p0103a13║即為具足無量功德命得延長，即成供養百千俱胝
X57n0961_p0103a14║如來功德，顏色鮮潔威德強記。一切非人、步多鬼等，
X57n0961_p0103a15║夜叉、羅剎并諸餓鬼，皆畏是人心不忍見，是人即為
X57n0961_p0103a16║成就具足大力勤進。復言：阿難！若欲施婆羅門及仙
X57n0961_p0103a17║食者，當取飲食滿置鉢中，誦此陀羅尼呪，呪食七徧，
X57n0961_p0103a18║瀉流水中，具足奉獻無量俱胝百千恒河沙數婆羅
X57n0961_p0103a19║門及諸仙等，如天飲食。其婆羅門并仙人等，喫此食
X57n0961_p0103a20║已，諸根具足，圓滿吉祥，各發其願，讚歎施人。其施食
X57n0961_p0103a21║人，心得清淨，而便疾證梵天威德，常修淨行，具足成
X57n0961_p0103a22║就供養百千俱胝恒河沙數如來功德，於諸怨敵而
X57n0961_p0103a23║常得勝。若比丘、比丘尼、優婆塞、優婆夷，若欲供養一
X57n0961_p0103a24║切三寶，應當具辦香華飲食，誦此陀羅尼呪，呪所施
X57n0961_p0103b01║食及香華等二十一徧，供養三寶。此善男子、善女人
X57n0961_p0103b02║等，具足成就諸天玅供及無上供，尊重讚歎一切如
X57n0961_p0103b03║來剎土三寶，諸佛憶念，稱揚讚歎，諸天擁護。佛言：汝
X57n0961_p0103b04║去，阿難！當自護身，并及廣為諸眾生說，令諸眾生成
X57n0961_p0103b05║就具足無量功德，所生之世，常值百千俱胝諸佛。
X57n0961_p0103b06║佛說救面然餓鬼陀羅尼神呪經終。
X57n0961_p0103b07║（準施食須知及蜀本瑜伽、密教，皆云有甘露水呪出，實叉譯救面。然經後及撿藏本皆不載之，往往後來
X57n0961_p0103b08║寫刻脫去矣。今謹依密教錄附經後，庶補其缺也。彼仍有乳海呪、一字水輪呪并偈句等，併以傳流。或有
X57n0961_p0103b09║所用，則不為無考焉。）
X57n0961_p0103b10║佛說施甘露水陀羅尼（捧水盂誦呪七徧洒之，下二呪亦然。）
X57n0961_p0103b11║南無（引）素嚕皤耶（一），怛他揭多（去聲呼之）耶（二），怛你他（二合
X57n0961_p0103b12║三），唵（引四），素嚕素嚕（五），鉢囉（二合）素嚕鉢囉（二合）素嚕（六），莎
X57n0961_p0103b13║呵（七）
X57n0961_p0103b14║此法最殊勝，大悲心上生，流演玅伽陀。
X57n0961_p0103b15║甘露難思法。一滴泛清涼，皆是毗盧藏。
X57n0961_p0103b16║佛說施乳海陀羅尼
X57n0961_p0103b17║曩謨（引）三滿多沒駄喃鍐（準大藏經音無犯切，下同）。
X57n0961_p0103b18║次為一切幽顯有情，入毗盧遮那如來一字水輪觀，
X57n0961_p0103b19║令諸有情恣飲十斛甘露法水。陀羅尼曰：
X57n0961_p0103b20║唵（引）。鍐鍐鍐鍐
X57n0961_p0103b21║此是毗盧教，甘露解脫門。以大祕密言，加持微玅食。
X57n0961_p0103b22║法喜禪悅食，徧滿於法界。一切鬼神眾，願得酥陀味。
X57n0961_p0103b23║永除飢渴想，即證無生地。
X57n0961_p0103b24║甘露王如來讚無為子楊傑　述
X57n0961_p0103c01║諸天以名藥，投于大海中，摩以玅寶山，造成甘露味，
X57n0961_p0103c02║甞者延壽命，而無夭橫苦。如來施法食，充滿大千界，
X57n0961_p0103c03║令諸渴愛者，永斷生死本。稽首甘露王，一食徧一切，
X57n0961_p0103c04║佛說救拔焰口陀羅尼經序
X57n0961_p0103c05║宋錢塘天竺寺沙門　遵式　撰
X57n0961_p0103c06║事有簡而易從者，物有微而大濟者，功有倍而召速
X57n0961_p0103c07║者，三者斯經備焉。且陳一器之食，呪之七反，鳴指以
X57n0961_p0103c08║施之，呪亦不過數句，此其易從也。徹窮泉，包九野，塵
X57n0961_p0103c09║沙莫數，焰口之鬼，皆甘嗜實腹，此其大濟也。夫報應
X57n0961_p0103c10║之理，統論三世，其業廣而醇者，謂之順現，即感延齡，
X57n0961_p0103c11║此其召速也。法王之制，坦然明白，可舉而行矣。夫一
X57n0961_p0103c12║摶之食，一勺之水，有用無匱，聞之者不能不惑。苟推
X57n0961_p0103c13║功神呪，理歸不測，又何惑焉？夫龍一鱗蟲耳，得蹄涔
X57n0961_p0103c14║之水，散之六虗，以為洪流，況至聖至良之神呪，窮法
X57n0961_p0103c15║界之至變者也。焦腹矩口，沈幽動劫，仰天無訴，非慈
X57n0961_p0103c16║仁惻惻為心者，展臂一惠，雖一飡其可得乎？大哉，博
X57n0961_p0103c17║施濟眾，真斯謂也，何必云堯舜病諸？且能恕己之飢
X57n0961_p0103c18║渴，於彼之飢渴，雖勞亦為，況簡而易從也。經曰：如供
X57n0961_p0103c19║百千俱胝佛者，非直顯其功大，抑亦戒令慎重而後
X57n0961_p0103c20║施之。必也重心，則現招五果。五果者，一曰壽，二曰色，
X57n0961_p0103c21║三曰力，四曰辯，五曰安。昭然在文，不復委引。信夫，一
X57n0961_p0103c22║粒充於彼，五福隆於此，其猶影響焉，詎有勤善聞斯
X57n0961_p0103c23║而不遷者也。一經凡兩譯，此本八十三行，一字合千
X57n0961_p0103c24║四百十三言，即三藏不空所翻也。但加四如來及四
X57n0961_p0104a01║真言為異用者，存略任意。官坊俗務，不暇廣行，直誦
X57n0961_p0104a02║變食一呪，於理已足，實叉譯本但一呪而已。事備施
X57n0961_p0104a03║食，正名不復煩敘云也。
X57n0961_p0104a04║佛說救拔焰口餓鬼陀羅尼經出槐字函
X57n0961_p0104a05║唐大興善寺三藏沙門大廣智不空奉　詔譯
X57n0961_p0104a06║爾時，世尊在迦毗羅城尼拘律那僧伽藍所，與諸比
X57n0961_p0104a07║丘并諸菩薩無數眾會，前後圍繞而為說法。爾時，阿
X57n0961_p0104a08║難獨居靜處念所受法，即於其夜三更已後，見一餓
X57n0961_p0104a09║鬼名曰焰口，其形醜陋身體枯瘦，口中火然咽如針
X57n0961_p0104a10║鋒，頭髮髼亂爪牙長利甚可怖畏，住阿難前白阿難
X57n0961_p0104a11║言：却後三日汝命將盡，即便生此餓鬼之中。阿難聞
X57n0961_p0104a12║此語已心生惶怖，問餓鬼言：若我死後生餓鬼者，行
X57n0961_p0104a13║何方便得免斯苦？爾時，餓鬼白阿難曰：汝於明日，若
X57n0961_p0104a14║能布施百千那由佗恒河沙數餓鬼，并百千婆羅門
X57n0961_p0104a15║仙等，以摩伽陀國所用之斛，各施一斛飲食，并及為
X57n0961_p0104a16║我供養三寶，汝得增壽，令我離於餓鬼之苦得生天
X57n0961_p0104a17║上。阿難見此焰口餓鬼，身形嬴瘦枯焦極醜，口中火
X57n0961_p0104a18║然咽如針鋒，頭髮髼亂爪牙長利，又聞如是不順之
X57n0961_p0104a19║語，甚大驚怖身毛皆竪，即從座起疾至佛所，五體投
X57n0961_p0104a20║地頂禮佛足，身體戰慄而白佛言：願救我苦。所以者
X57n0961_p0104a21║何？我住靜處念所受法，見焰口餓鬼而語我言：汝過
X57n0961_p0104a22║三日必當命盡生餓鬼中。我即問言：云何令我得免
X57n0961_p0104a23║斯苦？餓鬼答言：汝今若能施於百千那由佗恒河沙
X57n0961_p0104a24║數餓鬼，及百千婆羅門仙等種種飲食，汝得增壽。世
X57n0961_p0104b01║尊！我今云何能辨若干餓鬼仙人等食？爾時世尊告
X57n0961_p0104b02║阿難言：汝今勿怖，我有方便令汝能施若干百千恒
X57n0961_p0104b03║河沙餓鬼，及諸婆羅門仙等種種飲食，勿生憂惱。佛
X57n0961_p0104b04║告阿難：有陀羅尼名曰無量威德自在光明勝玅力，
X57n0961_p0104b05║若有誦此陀羅尼者，即能充足俱胝那由佗百千恒
X57n0961_p0104b06║河沙數餓鬼，及婆羅門仙等上玅飲食，如是等眾乃
X57n0961_p0104b07║至一一皆得摩伽陀國所用之斛七七斛食。阿難！我
X57n0961_p0104b08║於前世作婆羅門，於觀自在菩薩及世間自在威德
X57n0961_p0104b09║如來所受比陀羅尼故，能散施與無量餓鬼及諸仙
X57n0961_p0104b10║等種種飲食，令諸餓鬼解脫苦身得生天上。阿難！汝
X57n0961_p0104b11║今受持，福德壽命皆得增長。爾時世尊即為阿難說
X57n0961_p0104b12║陀羅尼曰：
X57n0961_p0104b13║曩謨薩𭌯怛佗（引）蘖跢（引一），𭌯路（引）枳帝（二），唵（引三），三（去）
X57n0961_p0104b14║跋羅三䟦羅吽（引四）
X57n0961_p0104b15║佛告阿難：若有善男子、善女人，欲求長壽福德增榮，
X57n0961_p0104b16║速能滿足檀波羅蜜，每於晨朝及一切時悉無障礙，
X57n0961_p0104b17║取一淨器盛以淨水，置少飲麨及諸餅飯等，以右手
X57n0961_p0104b18║按器，誦前陀羅尼滿七徧，然障稱四如來名號。
X57n0961_p0104b19║南謨多寶如來。
X57n0961_p0104b20║曩謨婆（去）誐𭌯帝（一），鉢囉（二合）部（引）哆囉怛曩（二合）野怛
X57n0961_p0104b21║佗（引）蘖跢（引）野（二）
X57n0961_p0104b22║由稱多寶如來名號加持故，能破一切諸鬼多生已
X57n0961_p0104b23║來慳吝惡業，罪障消滅，即得福德圓滿。
X57n0961_p0104b24║南謨玅色身如來。
X57n0961_p0104c01║曩謨婆誐𭌯帝（一），素嚕（二合）播（引）迦野（引）怛佗（引）誐跢
X57n0961_p0104c02║野（二）
X57n0961_p0104c03║由稱玅色身如來名號加持故，能破諸鬼醜陋惡形，
X57n0961_p0104c04║即得色相具足。
X57n0961_p0104c05║南謨廣博身如來。
X57n0961_p0104c06║曩謨（引）婆誐𭌯帝（一），尾補囉誐（引）怛囉（二合引）野怛佗
X57n0961_p0104c07║（引）蘖跢（引）野（二）
X57n0961_p0104c08║由稱廣博身如來名號加持故，能令諸鬼咽喉寬大，
X57n0961_p0104c09║所施之食恣意充飽。
X57n0961_p0104c10║南謨離怖畏如來。
X57n0961_p0104c11║曩謨婆（去）誐𭌯帝（一），阿（上）婆（去）孕迦囉（引）野怛佗（去）
X57n0961_p0104c12║蘖跢（引）野（二）
X57n0961_p0104c13║由稱離怖畏如來名號加持故，能令諸鬼一切恐怖
X57n0961_p0104c14║悉皆除滅，離餓鬼趣。
X57n0961_p0104c15║佛告阿難：若族姓子等，稱四如來名號加持已，彈指
X57n0961_p0104c16║七徧取於食器，於淨地上展臂瀉之。作此施已，於其
X57n0961_p0104c17║四方有百千那由佗恒河沙數餓鬼前，各各有摩伽
X57n0961_p0104c18║陀國七七斛食，受此食已悉皆飽滿，是諸餓鬼等悉
X57n0961_p0104c19║捨鬼身生於天上。阿難！若有比丘、比丘尼、優婆塞、優
X57n0961_p0104c20║婆夷，常以此真言及四如來名號，加持飲食施諸餓
X57n0961_p0104c21║鬼，便能具足無量福德，則同供養百千俱胝如來功
X57n0961_p0104c22║德等無差別，壽命延長增益色力善根具足，一切非
X57n0961_p0104c23║人、夜叉、羅剎、諸惡鬼神不敢侵害，又能成就無量福
X57n0961_p0104c24║德壽命。若欲施諸婆羅門仙等，以淨飲食滿盛一器，
X57n0961_p0105a01║即以前真言加持二七徧，投於淨流水中。如是作已，
X57n0961_p0105a02║即為以天仙美玅飲食，供養百千俱胝恒河沙數婆
X57n0961_p0105a03║羅門仙。彼諸仙人得加持食故，以明威德，各各成就
X57n0961_p0105a04║根本所願諸善功德，各各同時發誓願言：願施食人，
X57n0961_p0105a05║壽命廷長，色力安樂。又令其人心所見聞，正解清淨，
X57n0961_p0105a06║具足成就梵天威德，行梵天行。又同供養百千恒河
X57n0961_p0105a07║沙如來功德，一切怨讎不能侵害。若比丘、比丘尼、優
X57n0961_p0105a08║婆塞、優婆夷，若欲供養佛法僧寶，應以香華及淨飲
X57n0961_p0105a09║食，以前真言加持二十一徧，奉獻三寶。是善男子及
X57n0961_p0105a10║善女人，則成以天肴膳上味，奉獻供養滿十方世界
X57n0961_p0105a11║佛法僧寶，亦為讚歎勸請隨喜功德，恒為諸佛憶念
X57n0961_p0105a12║稱讚，諸天善神恒來擁護，即為滿足檀波羅蜜。阿難！
X57n0961_p0105a13║汝隨我語，如法修行，廣宣流布，令諸眾生普得見聞，
X57n0961_p0105a14║獲無量福，是名救焰口餓鬼及苦眾生陀羅尼經。以
X57n0961_p0105a15║是名字，汝當奉持。一切大眾及阿難等，聞佛說已，一
X57n0961_p0105a16║心信受，歡喜奉行。
X57n0961_p0105a17║佛說救㧞焰口餓鬼陀羅尼經（終）
X57n0961_p0105a18║佛化曠野鬼神緣出壹字函
X57n0961_p0105a19║大涅槃經北本第十六卷。佛言：善男子！如我一時游
X57n0961_p0105a20║彼曠野聚落，在叢樹下有一鬼神，即名曠野，純食肉
X57n0961_p0105a21║血，多殺眾生，復於其聚日食一人。善男子！我於爾時
X57n0961_p0105a22║為彼鬼神廣說法要，然彼暴惡、愚癡、無智、不受教法，
X57n0961_p0105a23║我即化身為大力鬼，動其宮殿，令不安所。彼鬼于時
X57n0961_p0105a24║將其眷屬出其宮殿，欲來拒逆。鬼見我時，即失心念，
X57n0961_p0105b01║惶怖躃地，迷悶斷絕，猶如死人。我以慈愍手摩其身，
X57n0961_p0105b02║即還起坐，作如是言：快哉！今日還得身命。是大神王
X57n0961_p0105b03║具大威德，有慈愍心，赦我𠎝咎。即於我所生善信心。
X57n0961_p0105b04║我即還復如來之身，復更為說種種法要，令彼鬼神
X57n0961_p0105b05║受不殺戒。即於是日，曠野村中有一長者，次應當死，
X57n0961_p0105b06║村人已送付彼鬼神。鬼神得已，即以施我。我既受已，
X57n0961_p0105b07║便為長者更立名字，名手長者。爾時，彼鬼即白我言：
X57n0961_p0105b08║世尊！我及眷屬唯仰血肉以自存活，今以戒故，當云
X57n0961_p0105b09║何活？我即答言：從今當敕聲聞弟子，隨有修行佛法
X57n0961_p0105b10║之處，悉當令其施汝飲食。善男子！以是因緣，為諸比
X57n0961_p0105b11║丘制如是戒：汝等從今常當施彼曠野鬼食。若有住
X57n0961_p0105b12║處不能施者，當知是輩非我弟子，即是天魔徒黨眷
X57n0961_p0105b13║屬。善男子！如來為欲調伏眾生故，示如是種種方便，
X57n0961_p0105b14║非故令彼生怖畏也。
X57n0961_p0105b15║佛化鬼子母緣出別字函
X57n0961_p0105b16║鼻柰耶雜事律三十卷。佛在王舍大城，城內有藥叉
X57n0961_p0105b17║神，名曰娑多，常護摩竭提國人民。娑多娶妻時，北方
X57n0961_p0105b18║健陀羅國，復有藥叉，名半遮羅，亦復娶妻，二共聚會，
X57n0961_p0105b19║念無以重懽。時娑多曰：我等沒後，所有子孫，可作指
X57n0961_p0105b20║腹之親。遮羅唯之。時娑多妻，忽生一女，容貌端嚴，為
X57n0961_p0105b21║之立字，名曰懽喜。半遮之妻，後生一男，號半支迦。娑
X57n0961_p0105b22║多又生一男，名娑多山。娑多亡，山為家主，懽喜謂弟
X57n0961_p0105b23║曰：我今欲食王城男女。山曰：我父於此，常護人民，爾
X57n0961_p0105b24║以云何生此惡念？弟知姉意難迴，即報半遮羅為婚。
X57n0961_p0105c01║既婚之後，懽喜謂夫半支迦曰：我欲食王城男女。迦
X57n0961_p0105c02║曰：彼皆是汝家族，佗來侵害，尚欲相護，寧為酷虐？懽
X57n0961_p0105c03║喜生子，次第至於五百，其最小者，名曰愛兒。五百成
X57n0961_p0105c04║立，母恃子勢，欲行非法，夫勸不從。時懽喜便於王城
X57n0961_p0105c05║往來，所有男女，次第取食。人民痛惱白王，王即敕令
X57n0961_p0105c06║四門守捉，亦被偷去。王城災起，即敕處處祭祀，災橫
X57n0961_p0105c07║不除。爾時天神，即於夢中，告諸人曰：汝諸男女，皆被
X57n0961_p0105c08║懽喜藥叉所噉，當往告佛。時諸人曰：此鬼噉我男女，
X57n0961_p0105c09║則是惡賊，何名懽喜？因此競呼為訶梨底。眾往白佛，
X57n0961_p0105c10║佛即明旦，持鉢入城，到藥叉所，值渠出行，佛即以鉢，
X57n0961_p0105c11║覆其愛兒，如來威力，令眾不見。母歸不見愛兒，便即
X57n0961_p0105c12║顛狂，內外尋覓，直至四海四洲地獄天宮，亦復不見。
X57n0961_p0105c13║時多聞天言曰：汝不須憂，宜速歸佛，彼當示汝。懽喜
X57n0961_p0105c14║即迴，遙見世尊，告言：失子。佛言：汝有幾子？答言：五百。
X57n0961_p0105c15║佛言：五百失一，如是苦惱，況佗一子？母曰：願以示誨。
X57n0961_p0105c16║佛言：可受我戒，則便得見。愛兒母曰：我依佛教。佛即
X57n0961_p0105c17║舉鉢，母乃得見。愛兒即從佛求受三歸、五學處、不殺
X57n0961_p0105c18║生等，受已白言：我今與子，何所食噉？佛言：我敕聲聞
X57n0961_p0105c19║弟子，每於食次，出眾生食，并於行末，設食一盤，呼汝
X57n0961_p0105c20║等名字施之。若有江河諸鬼神等，宜應食者，皆悉運
X57n0961_p0105c21║心，令其飽滿。佛說是已，比丘白佛言：訶梨底母，先世
X57n0961_p0105c22║作何行業，而乃如是？佛言：過去王城，有牧牛妻，懷妊
X57n0961_p0105c23║體重，爾時無佛，乃獨覺化世。獨覺出城，眾設大會，有
X57n0961_p0105c24║五百人，嚴持供養，路中值見娠婦，告言：可來儛蹈。婦
X57n0961_p0106a01║起欲心，揚眉儛戲，因是墮胎。婦便憂惱，乃以酪漿，買
X57n0961_p0106a02║得五百菴羅果，持供獨覺，即發願言：願我當來生王
X57n0961_p0106a03║舍城，食諸男女，由彼邪願，今故噉人精氣。時訶梨底，
X57n0961_p0106a04║既受歸戒，返被諸藥叉神作災，即將諸子，施與眾僧。
X57n0961_p0106a05║諸子見僧乞食，即化作小兒，隨後而去。王城女人，見
X57n0961_p0106a06║已抱持，彼便隱沒。諸女問曰：此是誰子？比丘答言：訶
X57n0961_p0106a07║梨底子。諸女人曰：此乃怨家毒害之子耶？比丘言：彼
X57n0961_p0106a08║已捨惡，但為藥叉作災，持以施我也。諸女作念：彼能
X57n0961_p0106a09║捨惡，以子奉佛，我何不施耶？遂競捨男女與僧，僧不
X57n0961_p0106a10║受，前往白佛，佛言：應受。受已不為守護，佛言：應以故
X57n0961_p0106a11║袈裟片，繫其項上，而為守護。後時父母，將財來贖，僧
X57n0961_p0106a12║不受，佛言：應受。時六羣比丘，要索全價，佛言：不應索
X57n0961_p0106a13║價，但隨彼意。
X57n0961_p0106a14║比丘乞食當分為四分出艸字函
X57n0961_p0106a15║寶雲經佛言：善男子！菩薩當具足十法行乞摶食，謂
X57n0961_p0106a16║發心利益諸眾生故，次第行乞，無渴愛求，已自知足，
X57n0961_p0106a17║性樂分施，無貪婪想，於所乞食，自知限量，趣向助道，
X57n0961_p0106a18║巧摶善根，遠離摶想。善男子！菩薩見諸眾生貧窮困
X57n0961_p0106a19║苦，功德微薄，不種善根，為利彼故，行詣乞食。若入城
X57n0961_p0106a20║郭聚落，應善攝念，於諸境界，勿令馳騁，威儀庠序，諸
X57n0961_p0106a21║根不動，視地七尺，低頭而行。若入富家，亦不多求，充
X57n0961_p0106a22║足是日，一食而已，勿妨法事，遠離諸惡毀謗等處，勿
X57n0961_p0106a23║渴愛求，勿強迫求，亦不瞋恨，隨宜所得，已自知足，持
X57n0961_p0106a24║鉢而還，安置衣鉢，而洗手足。於所食者，分為四分：一
X57n0961_p0106b01║分與同學，一分與貧窮，一分與鬼畜，一分而自食。如
X57n0961_p0106b02║是取食，無貪著心，無悕望心，莫為過少，莫為過多，若
X57n0961_p0106b03║少不能行道，若多睡眠身重等
X57n0961_p0106b04║受食呪願偈南嶽思大禪師
X57n0961_p0106b05║師隨自意三昧云：凡所得食，應云：
X57n0961_p0106b06║此食色香味，上供十方佛，中奉諸賢聖，
X57n0961_p0106b07║下及六道品，等施無差別，隨感皆飽滿。
X57n0961_p0106b08║令今施主得，無量波羅蜜。
X57n0961_p0106b09║又云：
X57n0961_p0106b10║念食色香，如栴檀風，一時普熏，十方世界。
X57n0961_p0106b11║凡聖有感，各得上味。六道聞香，發菩提心。
X57n0961_p0106b12║於食能生，六波羅蜜，及以三行。
X57n0961_p0106b13║觀心食法天台智者大師
X57n0961_p0106b14║既敷座已，聽維那進止。鳴鐘後，歛手供養一體三寶，
X57n0961_p0106b15║徧十方界，施作佛事。次出生飯，稱施六道，即表六波
X57n0961_p0106b16║羅蜜。然後受此食。夫食者，眾生之外命。若不入觀，即
X57n0961_p0106b17║潤生死。若能知入觀，分別生死有邊無邊，不問分衛
X57n0961_p0106b18║與清眾淨食，皆須作觀。觀之者，自恐此身內舊食，皆
X57n0961_p0106b19║是無明煩惱，潤益生死。今之所食，皆是般若。想於舊
X57n0961_p0106b20║食，從毛孔次第而出。食既出已，心路即開。食今新食，
X57n0961_p0106b21║照諸暗滅，成於般若。故淨名云：於食等者，於法亦等。
X57n0961_p0106b22║是為明證。以此食故，成般若食，能養法身。法身得立，
X57n0961_p0106b23║即得解脫，是為三德。照此食者，非新非故，而有舊食
X57n0961_p0106b24║之故，而有新食之新，是名為假。求故不得，求新不得，
X57n0961_p0106c01║畢竟空寂，名之為空。觀食者，自那可食為新？既無新
X57n0961_p0106c02║食，那可得食？食者，而不離舊食養身，而新食重益，因
X57n0961_p0106c03║緣和合，不可前後分別，名之為中。只中即假空，只空
X57n0961_p0106c04║即中假，只假即空中，不可思議，名為中道。又淨名云：
X57n0961_p0106c05║非有煩惱，非離煩惱，非入定意，非起定意，是名食法
X57n0961_p0106c06║也。
X57n0961_p0106c07║出生圖紀（并序）孤山沙門智圓　述
X57n0961_p0106c08║儒禮，食必祭其先。君子有事，不忘本也。釋氏之出生，
X57n0961_p0106c09║具云出眾生食。蓋祭曠野鬼神，及鬼子母。沙門用心，
X57n0961_p0106c10║憫異類也。不忘本，仁也。憫異類，慈也。兩者同出而異
X57n0961_p0106c11║名。今觀後學，鮮測厥由。遂使出生，事乖謹潔。於檀越
X57n0961_p0106c12║家，則或雜以所棄。處眾堂，則盤器汙雜。因圖其形容，
X57n0961_p0106c13║紀其事跡，以示來者。且祭神如神在，享于克誠。在儒
X57n0961_p0106c14║尚然，況稟佛制。今眾居宜以淨器聚斂，安此像前良
X57n0961_p0106c15║久，施飛走鱗介之屬。檀越家當於僧食畢，取其生飯，
X57n0961_p0106c16║併著一器，供彼形像，然後散之。然律亦許二食時，先
X57n0961_p0106c17║送食供養。（寄歸傳亦云：復於行末，安食一盤，以供呵利帝母也。）若或先供，則眾
X57n0961_p0106c18║僧不須各出，切恐於時未安。今宜各出，然後聚而供
X57n0961_p0106c19║之。既人別用心，則咸思佛制。庶幾上士，勤而行之。所
X57n0961_p0106c20║謂賢者之祭，必受其福也。
X57n0961_p0106c21║涅槃南本第十五云：佛游曠野聚落，有一鬼神，即以
X57n0961_p0106c22║曠野為名，食肉殺生。復於其聚，日食一人。佛為說法，
X57n0961_p0106c23║愚不受教。佛即化身大力鬼，動其宮殿。彼鬼出宮拒
X57n0961_p0106c24║逆，見佛所化，躃地悶絕。佛以慈手摩身，即還起坐，作
X57n0961_p0107a01║如是言：快哉！今日還得身命，是大神王赦我諐咎。佛
X57n0961_p0107a02║現本身，復為說法，令彼鬼神受不殺戒。是日曠野村
X57n0961_p0107a03║中有一長者，次應當死。鬼神得已，即以施佛。佛為立
X57n0961_p0107a04║字，名手長者。鬼白佛言：我及眷屬，唯仰血肉以自存
X57n0961_p0107a05║活。今已受戒，當何資立？佛即答言：從今當敕聲聞弟
X57n0961_p0107a06║子，隨有修行佛法之處，悉當令其施汝飲食。以是因
X57n0961_p0107a07║緣，為諸比丘制如是戒：汝等從今常當施彼曠野鬼
X57n0961_p0107a08║神食。若有住處不能施者，當知是輩非我弟子，即是
X57n0961_p0107a09║天魔徒黨眷屬。
X57n0961_p0107a10║寄歸傳第一云：施主初置聖僧供，次乃行食，以奉僧
X57n0961_p0107a11║眾。復於行末，安食一盤，以供呵利帝母。其母先身，因
X57n0961_p0107a12║事發願，食王舍城所有兒童，遂受藥叉身，生五百兒，
X57n0961_p0107a13║日飡王舍城男女。佛遂藏其稚子，名愛兒。母遂覓之，
X57n0961_p0107a14║佛告曰：汝子五百，一尚見憐，況復餘人，但一二乎？佛
X57n0961_p0107a15║因化之，令受五戒。乃請佛曰：我兒五百，今何食焉？佛
X57n0961_p0107a16║言：我令苾蒭等，隨所寺院住處，日日常設祭食，令汝
X57n0961_p0107a17║等充飡。故西方諸寺，每於門屋處，或在食廚邊，塑畫
X57n0961_p0107a18║母形，抱一兒子於膝下，或五或三，以表其像。每日於
X57n0961_p0107a19║前，盛陳供食。母乃四天王部眾也，大豐勢力。其有疾
X57n0961_p0107a20║病無兒息者，饗禱焉，皆悉遂願。詳如律說。神州先有
X57n0961_p0107a21║名鬼子母焉。今詳此方佛寺，皆於門壁畫二神，神後
X57n0961_p0107a22║一女，葢其遺像。既二俱受祭，故併畫之。或有立居士
X57n0961_p0107a23║像者，蓋手長者也。西壁即嚝野之身，東壁即佛所化
X57n0961_p0107a24║者。今明受供，唯圖曠野之像焉。
X57n0961_p0107b01║施食正名天竺沙門遵式　述
X57n0961_p0107b02║施食一經凡兩譯，共三名，一曰救面然，一曰救拔焰
X57n0961_p0107b03║口，一直云施餓鬼食。今吳越諸寺多置別院，有題榜
X57n0961_p0107b04║水陸者，所以取諸仙致食於流水，鬼致食於淨地之
X57n0961_p0107b05║謂也。（世言施水陸無主孤魂者，理出誘俗，言不涉教。）有題斛食者，所以取諸
X57n0961_p0107b06║摩提偉器之度，顯變之大，非器食于其中也。有題冥
X57n0961_p0107b07║道者，所以取諸鬼類，別佗趣也。天其冥乎，人其冥乎，
X57n0961_p0107b08║畜其冥乎。夫燕雀以蟲粒自充，牛羊以水艸而足，泥
X57n0961_p0107b09║黎咀銅鐵而不暇，提婆飲甘露而有餘。生生之方既
X57n0961_p0107b10║殊，服味之品萬計。唯其鬼黨伺人廟食，故大慈誨以
X57n0961_p0107b11║密教，詛少令多而博濟之。至若山海之仙，莫貴匪人，
X57n0961_p0107b12║莫高匪天，不我類焉。且能顯晦饗夫粒食，于以求之，
X57n0961_p0107b13║但小出鬼之上。梁天監天下止殺，乃用相似佛法，設
X57n0961_p0107b14║六道之祭，代江東淫祀，蔬食菜羮，免我犧羊。今之承
X57n0961_p0107b15║之，既非彝訓，不能無差。故牟尼有言曰：人死祀之魂
X57n0961_p0107b16║為鬼，則歆其食矣。佗趣亡諸，又諸無疑。聖弟子曰：六
X57n0961_p0107b17║趣各有自爾之力，唯鬼能變食耳。詩不云乎：不愆不
X57n0961_p0107b18║忘，率由舊章。故大聖名之必可言也，言之必可行也。
X57n0961_p0107b19║過此已往，則未知所裁。
X57n0961_p0107b20║施食法同前
X57n0961_p0107b21║先和會經文者，經既兩譯，略有異同。實叉譯云：若欲
X57n0961_p0107b22║施婆羅門及仙等食。（婆羅門及仙乃分二類，經文似悞也。）不空譯云：施
X57n0961_p0107b23║婆羅門仙。（不云及仙，此文似正。若作二類，婆羅門是人，不合同鬼施食也。）實叉呪仙
X57n0961_p0107b24║食七徧，與鬼同。不空云：二七徧。（二七為正。）實叉云：餓鬼得
X57n0961_p0107c01║摩伽佗斗、四斛、九斗飲食。不空云：七七斛食。（譯者不同，不須
X57n0961_p0107c02║和會，據理但取飽滿為度。）經云：施食若晨朝及一切時，悉無障礙。
X57n0961_p0107c03║準毗羅三昧經云：早起諸天食，日中三世佛食，日西
X57n0961_p0107c04║畜生食，日暮鬼神食。與此經如何和會？釋曰：應有多
X57n0961_p0107c05║意，且作一解。毗羅據理定說，此經隨時不定說。何者？
X57n0961_p0107c06║餓鬼飢急，苦若倒懸，得食便施，何竢終日？故云一切
X57n0961_p0107c07║無礙也。若天仙及佛，須依毗羅定說。過中之後，決不
X57n0961_p0107c08║可以飲食雜果供養也。經不說人者，準人道既貴，合
X57n0961_p0107c09║在中前食故。人有夜食不節者，自同鬼畜耳。又實叉
X57n0961_p0107c10║唯用一呪，不空加四如來名等。今且依實叉，貴易行
X57n0961_p0107c11║故。一呪之力，能兼一切，不竢其諸。又有甘露經及一
X57n0961_p0107c12║小卷者，竝失譯，不可用。次正示方法者，經云：若欲作
X57n0961_p0107c13║此施食法者，先取一淨器，盛以淨水，置少飲食及諸
X57n0961_p0107c14║餅飯，以右手按器，呪滿七徧。云云。呪竟，彈指七下，展
X57n0961_p0107c15║臂，將食器瀉淨地上。（方法訖，實叉譯云：於門內立展臂，戶外置盤淨地，不云瀉也）。
X57n0961_p0107c16║作此施已，於其四方有百千俱胝那由佗恒河沙數
X57n0961_p0107c17║餓鬼，一一鬼前各有摩伽陀國七七斛食。受此食已，
X57n0961_p0107c18║悉皆飽滿。是諸餓鬼悉捨鬼身，生於天上。其施婆羅
X57n0961_p0107c19║門仙及供養三寶，尋經易見（當誦呪時，更加觀想。既為盡善，想器中飲食色
X57n0961_p0107c20║味無盡，徧施不匱。如淨名室中一盂香飯，充足眾會，無所乏少。亦如涅槃純陀少飯，充滿雙林大眾，不多不少。
X57n0961_p0107c21║信此陀羅尼不可思議，飲食色香亦不可思議，眾生心亦不可思議。夫何惑哉）。三、勸修者。此
X57n0961_p0107c22║經真長生之術也。阿難尊者延三日必死之命，滿百
X57n0961_p0107c23║年具壽之康。五果見臻，二嚴當備（五果者，色、力、辯、安、壽。二嚴者，福、惠也）。
X57n0961_p0107c24║實在乎施一摶之食也。經云：若常以此真言加持飲
X57n0961_p0108a01║食施餓鬼者，則同供養百千俱胝如來，功德等無差
X57n0961_p0108a02║別。壽命延長（壽也），顏色鮮白（色也），具足大力（力也），威德強記
X57n0961_p0108a03║（辯也），一切非人、夜叉、羅剎不敢侵害（安也），又能成就無量
X57n0961_p0108a04║福德壽命（二嚴也。前五果中已有壽命，理無重出。信知此中以慧為命，五果、二嚴在文炳然若
X57n0961_p0108a05║此）。大矣哉！能於少頃作大佛事，能以摶食作大施會，
X57n0961_p0108a06║常生梵天，乃至成佛。一日既爾，何況一月？何況一年？
X57n0961_p0108a07║何況一生？豈有智人聞而不信，信而不行者乎？
X57n0961_p0108a08║施食文同前
X57n0961_p0108a09║以銅器盛飲食，淨水灌之。當臨食器，面東而立，起慈
X57n0961_p0108a10║悲心，稱三寶名（三說），及大慈觀世音菩薩（三說，破餓鬼障）。稱竟，
X57n0961_p0108a11║以左手擎食，右指按食器，心存目注，誦陀羅尼云云。
X57n0961_p0108a12║誦七徧竟，彈指七下，然後展手垂之，起無畏施。良久，
X57n0961_p0108a13║即以食瀉之，置淨地上，合掌呪祝云：我沙門（某甲），今
X57n0961_p0108a14║誦無量威德自在光明勝玅力陀羅尼，加持飲食，普
X57n0961_p0108a15║施餓鬼之眾。惟願面然鬼王，大權勝士，慈善熏心，普
X57n0961_p0108a16║攝無量無邊恒河沙數餓鬼之眾，悉來我所，受我所
X57n0961_p0108a17║施無遮無礙清淨法食。如經所說，各各皆得摩伽陀
X57n0961_p0108a18║國所用之斛，七七斛食，一一充飽，無所乏少，頓皆消
X57n0961_p0108a19║滅長劫飢渴倒懸之苦。身心歡喜，發菩提心，應時即
X57n0961_p0108a20║得心樂三昧，疾捨鬼身，生佛淨土，速圓種智，廣度眾
X57n0961_p0108a21║生。我此施食功德，如世尊言，即與供養無量百千俱
X57n0961_p0108a22║胝恒河沙諸佛，正等無異。願以此福，迴向法界，莊嚴
X57n0961_p0108a23║菩提。願共眾生，同得圓滿檀波羅蜜，遠離一切生死
X57n0961_p0108a24║飢渴，速得究竟菩提涅槃二無上果，當施眾生無盡
X57n0961_p0108b01║法食。
X57n0961_p0108b02║施食法式同前
X57n0961_p0108b03║施食方法，一依經作，尋文可見，不勞別出。若欲口自
X57n0961_p0108b04║呪祝者，隨己智力，都不須者，祇是以左手擎食，右手
X57n0961_p0108b05║按器，呪之七徧，彈指七下，以食瀉置淨地，即足也。但
X57n0961_p0108b06║起施心，想此水食，由呪力故，無窮無盡。其外四如來
X57n0961_p0108b07║名，并名下四真言，能用即用，或公務私緣，及存長久，
X57n0961_p0108b08║祇消呪食。一呪誦至七徧，一切已足，實叉譯本，祇是
X57n0961_p0108b09║一呪，無四如來等，具載施食正名。行此法者，願依古
X57n0961_p0108b10║式，猶恐未諳，特為書之。沙門遵式重示。
X57n0961_p0108b11║南無十方佛南無十方法南無十方僧
X57n0961_p0108b12║南無大慈觀世音菩薩（并三稱）
X57n0961_p0108b13║神呪加持淨飲食，普施河沙眾鬼神。
X57n0961_p0108b14║願皆飽滿捨慳心，即脫幽冥生善道。
X57n0961_p0108b15║歸依三寶學菩提，究竟得成無上覺。
X57n0961_p0108b16║功德無邊盡未來，一切眾生同法食。
X57n0961_p0108b17║曩謨薩𭌯怛佗（引）蘖跢（引一），𭌯路（引）枳帝（二），唵（三），三
X57n0961_p0108b18║（去）䟦羅三跋羅吽（引，四誦七徧）
X57n0961_p0108b19║南無多寶如來南無玅色身如來
X57n0961_p0108b20║南無廣博身如來南無離怖畏如來（並三稱）
X57n0961_p0108b21║汝等鬼神眾，我今施汝供，此食徧十方，一切鬼神共。
X57n0961_p0108b22║願以此功德，普及於一切，我等與眾生，皆共成佛道。
X57n0961_p0108b23║（言已，彈指七下，行無畏施，然後以食瀉淨地上，想諸鬼神食之。）
X57n0961_p0108b24║施食觀想（答崔育材職方所問）同前
X57n0961_p0108c01║先略述大意，次作觀想。先述大意者，飲食具色、香、味、
X57n0961_p0108c02║觸、法五塵，唯缺聲耳。於五塵中，味塵為主，味依色住，
X57n0961_p0108c03║亦可觀色為境。大品云：色中無味相，凡夫不應著；色
X57n0961_p0108c04║中無離相，二乘不應離。即是非味非離，顯色中道法
X57n0961_p0108c05║界，何法不備？是故一色具一切色，亦具聲、香等一切
X57n0961_p0108c06║諸塵，及一切法、一切心，隨感而施，何法不現？淨名經
X57n0961_p0108c07║云：譬如諸天共寶器食，隨其福德，飯色有異。止觀大
X57n0961_p0108c08║意玅境云：一一塵中一切塵，一一塵中一切心，一一
X57n0961_p0108c09║心中一切剎等云云。釋論云：菩薩呵色，見色實相，到
X57n0961_p0108c10║色彼岸，即是見色中道。若分別色具種種相，即是見
X57n0961_p0108c11║色俗諦。俗即是空，即是見色真諦，亦是見色三諦。既
X57n0961_p0108c12║了色即是法界，即是實相，即是中道三諦等，即應了
X57n0961_p0108c13║色即是陀羅尼。當知所施飲食，色之與味，即陀羅尼
X57n0961_p0108c14║體也。一食出無量食等，即陀羅尼用也。經云：此陀羅
X57n0961_p0108c15║尼名無量威德自在光明勝玅力。此復以三德為義：
X57n0961_p0108c16║無量威德自在，解脫德也；光明，般若德也；勝玅，法身
X57n0961_p0108c17║德也。力是總結力用也。自非法身勝玅之用，安能一
X57n0961_p0108c18║飡充彼巨億萬數塵沙之眾乎？問：若我即是陀羅尼
X57n0961_p0108c19║者，何故更須呪乎？答：實爾。諸佛聖人證此一塵法界，
X57n0961_p0108c20║故能以自在之力稱性而用，何俟更呪？淨名取一鉢
X57n0961_p0108c21║香飯，徧飽三萬二千，無所乏少，豈藉呪乎？三乘賢聖
X57n0961_p0108c22║食此飯者，悉入正位，或增道損生，其香乃消，豈非具
X57n0961_p0108c23║一切法也？但眾生在迷，於理既惑，於事亦礙，於自在
X57n0961_p0108c24║法中而自桎梏，如水為冰，安責水用？故聖人方便密
X57n0961_p0109a01║說此法名陀羅尼，令誦以呪之。呪句與色味法性相
X57n0961_p0109a02║應，能令鬼神見食。無量經云：如人得一斤石汁，變千
X57n0961_p0109a03║斤銅為金，物性相感故也。問：施食正名中云：六道各
X57n0961_p0109a04║有自爾之力，唯鬼能變食。者，何不直施其食，任其自
X57n0961_p0109a05║變，何假呪乎？答：鬼有多種，不必一例。略出三類：一者、
X57n0961_p0109a06║無財鬼，由無福德，不得飲食故；二者、少財鬼，少得淨
X57n0961_p0109a07║玅飲食故；三者、多財鬼，多得淨玅飲食。所此三類，復
X57n0961_p0109a08║各有三種。初、無財鬼三者：一、炬口鬼，謂火矩炎熾，常
X57n0961_p0109a09║從口出；二者、針咽鬼，謂腹大如山，咽如針孔。今經中
X57n0961_p0109a10║正為此二種，傍兼一切。三、臭口鬼，謂口中腐臭，自惡
X57n0961_p0109a11║受苦。二、少財鬼亦三種：一、針毛鬼，毛如針利，行便自
X57n0961_p0109a12║刺；二、臭毛鬼，毛利如刺，自拔受苦；三、大癭鬼，咽垂大
X57n0961_p0109a13║癭，自決噉膿。三、多財鬼三種者：一、得棄鬼，謂常得祭
X57n0961_p0109a14║祀所棄食故；二、得失鬼，謂常得巷陌所遺食故；三、勢
X57n0961_p0109a15║力鬼，謂夜叉、羅剎、毗舍闍等所受富樂，類於人天，但
X57n0961_p0109a16║為惡道所攝。所言能變食者，即是第三多財中三種
X57n0961_p0109a17║鬼也。又三中，前二則劣，後一為勝，亦只能及於自類，
X57n0961_p0109a18║不能有所廣濟。今呪力所變，能令九種鬼中平等，皆
X57n0961_p0109a19║得上玅飲食，無有差別。又呪食者，名為法食，法隨食
X57n0961_p0109a20║入，如服良藥，能差重病，身康受樂。經云：捨餓鬼身，得
X57n0961_p0109a21║生天上。即此意也。第二、作觀想者，行人既了諸法無
X57n0961_p0109a22║非法界，一多無礙，復信陀羅尼力不可思議，至施食
X57n0961_p0109a23║處，安祥而立，先起慈心，憫彼飢渴。我今將欲大施，先
X57n0961_p0109a24║想其處廣博嚴淨，其地平正，作一施場，能容受無量
X57n0961_p0109b01║餓鬼之眾。次想食器隨我呪力，如摩伽陀國大斛之
X57n0961_p0109b02║量，滿中甘美飲食，如天甘露一器為無量器，滿其施
X57n0961_p0109b03║場，畟塞周徧，一一鬼前皆有我身，誦呪彈指，慈心展
X57n0961_p0109b04║臂，授器施與，隨意滿足。想呪之聲普聞一切，彈指之
X57n0961_p0109b05║聲驚覺幽沈之處，一切餓鬼從四方來，無所障礙，現
X57n0961_p0109b06║前受食，令想心明了，猶同眼見，然後不移。此想心一
X57n0961_p0109b07║一為其說法，或稱佛號，或呪願等，隨意作竟而退。問：
X57n0961_p0109b08║如上觀想，據何處文作？答：此經雖文略不說，據餘呪
X57n0961_p0109b09║部印契觀想，隨呪句句而作，不可一念差舛。此呪亦
X57n0961_p0109b10║令以手按器，呪之七反，呪已彈指七下，非全不作法。
X57n0961_p0109b11║今加觀想，彌益其功。問：作此路布，次第觀想，準何處
X57n0961_p0109b12║作？答：準天台三種觀中，歷事觀作。既云歷事，隨彼事
X57n0961_p0109b13║相而設觀想，故無常科。今準天台供養三寶，運香華
X57n0961_p0109b14║觀想，大旨一同也。又南嶽禪師食觀偈云：此食色香，
X57n0961_p0109b15║如栴檀風。一時普熏，十方世界。凡聖有感，各得上味。
X57n0961_p0109b16║六道聞香，發菩提心。於食能生，六波羅蜜，及以三行。
X57n0961_p0109b17║請詳此觀，何竢致疑。又淨名經云：以一食施一切，供
X57n0961_p0109b18║養諸佛及眾賢聖，然後可食。豈非食觀？問：變食由呪
X57n0961_p0109b19║力，何用觀乎？答：觀扶於呪，彌益其美。又呪是佗力，觀
X57n0961_p0109b20║是自力。但呪而無觀，譬如盲者使人作大施會，但信
X57n0961_p0109b21║佗語，云得食不得食等，自終不見。若加觀想，如有目
X57n0961_p0109b22║者使人作大施會，一一眼見，不由佗語。呪如使人，觀
X57n0961_p0109b23║如眼見。金剛般若云：若菩薩心住於法而行布施，如
X57n0961_p0109b24║人入闇，則無所見。若不住法而行布施，如人有目，日
X57n0961_p0109c01║光明照，見種種色。今無觀者，只作事行，如人入闇也。
X57n0961_p0109c02║觀稱法界無住，即是無住行施，其福譬如十方虗空，
X57n0961_p0109c03║不可思量也。凡作一切佛事，乃至獻一華一香，皆能
X57n0961_p0109c04║作觀者，不滯生死，一一流入薩婆若海中，少戒少施，
X57n0961_p0109c05║皆成佛果，良由茲矣。
X57n0961_p0109c06║改祭修齋決疑頌（并序）同前
X57n0961_p0109c07║近見多改祭祀，競修齋福，斷肉止殺，正信念佛，甚為
X57n0961_p0109c08║希有。其間或未知損益者，妄生破毀，便言在俗祭祀
X57n0961_p0109c09║為先，或云齋戒不能救急。見蔬食念佛，我但持心，聞
X57n0961_p0109c10║善惡因緣，來世誰受？於是善根未深者，被斯惑亂，多
X57n0961_p0109c11║退初心。今為斷疑，引經明證，并作偈頌，令易憶持。依
X57n0961_p0109c12║此誠言，莫信邪說。然世人疑慮，是故無量，今但從要，
X57n0961_p0109c13║略書十頌。
X57n0961_p0109c14║第一疑有鬼無鬼，能禍能福耶？
X57n0961_p0109c15║釋曰：經說六道，鬼居其一，何疑無鬼耶？阿含經云：
X57n0961_p0109c16║一切所居舍宅、街巷、道陌、屠坊、市肆及諸山冢，皆
X57n0961_p0109c17║有鬼神，但不能利害於人。譬喻經云：天下鬼神不
X57n0961_p0109c18║能活人，不能殺人，亦不能令人富貴貧窮，但隨人
X57n0961_p0109c19║衰劣而作怪崇，希望祭祀。若求福，必定無也。世俗
X57n0961_p0109c20║不知，空被誑惑，殺生造惡。頌曰：
X57n0961_p0109c21║鬼神隨處有，諂誑世間人，祭祀都無福。
X57n0961_p0109c22║空增殺業因。
X57n0961_p0109c23║第二疑：現見世人病患，祭祀獲安，何言無福耶？
X57n0961_p0109c24║釋曰：世人貧窮災福，皆屬因果，非鬼能為。是鬼為
X57n0961_p0110a01║福，蓋從邪信所招，諂求而得。辨正論云：舊鬼教新
X57n0961_p0110a02║鬼，興怪求食。初往二家，轉磨上碓。其家事佛，不信
X57n0961_p0110a03║是怪，俱云：善神助我！盡日舂磨數斛米麥，都不得
X57n0961_p0110a04║食。後入邪信之家，令白狗上空中而行。其家大怪，
X57n0961_p0110a05║殺狗設食，因茲得飽。當知信佛，不要信怪。設使見
X57n0961_p0110a06║怪，但專念佛，其怪自息。頌曰：
X57n0961_p0110a07║正信天龍護。邪神豈柰何。但知常念佛。
X57n0961_p0110a08║災怪自消磨。
X57n0961_p0110a09║第三疑：家眷死後，祭祀得食不得食耶？
X57n0961_p0110a10║釋曰：若墮餓鬼，祭祀之時或有得食；若在焰口之
X57n0961_p0110a11║鬼，雖祭亦不得食。阿含經云：若為死人布施祭祀
X57n0961_p0110a12║者，若死入餓鬼中得食，若生餘處必不得食也。六
X57n0961_p0110a13║道萬品受報差殊，父母死亡豈皆作鬼？世人不識，
X57n0961_p0110a14║一向祭祀，甚無理也。頌曰：
X57n0961_p0110a15║人死隨前業，升沈六道殊。如何純祭祀？
X57n0961_p0110a16║須道世人愚。
X57n0961_p0110a17║第四，疑祭祀之法，廣在禮經。天子七廟，諸侯五廟，大
X57n0961_p0110a18║夫卿士至於庶人，皆同祭祀。圓丘方澤，上下神明，國
X57n0961_p0110a19║之常典，云何勸令斷祭，柰太傷國風乎？
X57n0961_p0110a20║釋曰：祭祀出其俗典，斷祭據其佛經。俗典則未逃
X57n0961_p0110a21║殺害，佛經則唯尚慈悲。殺害則報在三塗，慈悲則
X57n0961_p0110a22║果成萬德。以善改惡，導淺令深，佛度眾生，無不皆
X57n0961_p0110a23║爾。今人既信佛教，須修佛慈，不可更殺眾生，稱佛
X57n0961_p0110a24║弟子。況復時俗，不獨祭先，靡神不宗，實謂淫祀。不
X57n0961_p0110b01║修明德，唯事殺生，可悲之深，略談難盡。故昔梁武
X57n0961_p0110b02║帝敕天下斷祭止殺，葢遵佛教，豈獨今日也。幸有
X57n0961_p0110b03║齋福，正好競修，足可利於存亡，亦免傷於物命，何
X57n0961_p0110b04║勞苦執祀典經乎？頌曰：
X57n0961_p0110b05║剎牛慚禴祭，黍稷本非馨。齋誦真明德，
X57n0961_p0110b06║何勞執禮經。
X57n0961_p0110b07║第五疑，祭祀之家及彼師巫得何罪報耶？
X57n0961_p0110b08║釋曰：如毗尼律中說，迦雷陀夷身證羅漢，被婆羅
X57n0961_p0110b09║門婦殺之。因過去曾為祭主，今廟祀是也。有五百
X57n0961_p0110b10║商人共宰一羊同來乞願，殺羊祭祀已俱墮地獄，
X57n0961_p0110b11║世世已來常被羊殺。其五百人亦因彼婦被波斯
X57n0961_p0110b12║匿王所殺。且五百人共殺一命并其祀主，今證聖
X57n0961_p0110b13║果受報未盡，何況一人殺多物命。又晉時巴丘縣
X57n0961_p0110b14║有師巫姓舒名禮，為人祭祀，死墮熱殺地獄，舉體
X57n0961_p0110b15║焦爛，還魂自說。又寶藏經廣說祭祀之報，不能備
X57n0961_p0110b16║引。頌曰：
X57n0961_p0110b17║殺佗還自殺。影響逐形聲，鬼飽都無福。
X57n0961_p0110b18║空招墮火坑。
X57n0961_p0110b19║第六疑：今若改祭，自古已來，還有報驗耶？
X57n0961_p0110b20║釋曰：此事感驗非一，今為略引。晉有張應，本事俗
X57n0961_p0110b21║神，鼓舞淫祀。咸和八年，妻病，禱祭罄竭。妻曰：今病
X57n0961_p0110b22║日困，求鬼無益，乞作佛事。應便許之。請僧曇鎧，明
X57n0961_p0110b23║當設齋。夜夢神人，責應不早嚴淨。見鎧隨後，曰：始
X57n0961_p0110b24║欲發心，未可責之。眠覺，連夜秉火設座，因茲廢神
X57n0961_p0110c01║事佛。其妻病愈後，張應身死，墮鑊湯地獄。因前改
X57n0961_p0110c02║祭，善神來救，遂得解脫，還魂自說。又顏氏家訓云：
X57n0961_p0110c03║梁世江陵劉氏，以賣鱓羮為業。後生一兒，頭是鱓，
X57n0961_p0110c04║自頸已下，方為人耳。又王克為永嘉郡守，有人餉
X57n0961_p0110c05║羊，集賓欲讌，而羊繩解，來投一客。先跪兩拜，便入
X57n0961_p0110c06║衣中。此客竟不言之，固無救請。須臾，宰羊為肉，先
X57n0961_p0110c07║行至客。一臠入口，便下皮肉，周行徧體，痛楚號叫。
X57n0961_p0110c08║方便說之，遂作羊鳴而死。梁孝元在江州，有人為
X57n0961_p0110c09║望蔡縣令。經劉敬躳亂，縣廨被焚，寄寺而住。民將
X57n0961_p0110c10║牛酒作禮，縣令以牛繫剎柱，屏除佛像，鋪設牀座，
X57n0961_p0110c11║於堂上接賓。未殺之頃，牛解徑來，至階而拜。縣令
X57n0961_p0110c12║大笑，命左右宰之。飲噉醉飽，便臥簷下。稍醒而覺
X57n0961_p0110c13║體痒，𭺗搔[病-丙+((穩-禾)-工)]胗，因爾成白癩病。經十許年死。又梁
X57n0961_p0110c14║世有人，常以雞卵白和沐，云使髮光。每沐，輒破二
X57n0961_p0110c15║三十枚。臨死，髮中但聞啾啾數千雞雛聲，楚痛篤
X57n0961_p0110c16║病而死。又顏氏家訓云：齊國有一家，甚豪侈。非手
X57n0961_p0110c17║殺牛，則噉之不美。年三十許，病篤，大見牛來，舉體
X57n0961_p0110c18║如被刀刺，叫呼而終。江陵高偉，隨吾入齊，凡數年，
X57n0961_p0110c19║向幽州淀中捕魚。後病，每見羣魚齧之而死。又宋
X57n0961_p0110c20║有陳安居，父母信釋教，旦夕齋誦。有伯事神，神影
X57n0961_p0110c21║滿宅。後伯死絕嗣，父令安居紹伯家舍。便廢淫祀，
X57n0961_p0110c22║其神遂禍。安居三年篤病，執志不迴。常誓曰：若使
X57n0961_p0110c23║我殺生祭祀，寧生自臠割四體，終不殺命。安居身
X57n0961_p0110c24║亡，府君歎曰：此人事佛，大德人也。壽當九十三歲。
X57n0961_p0111a01║遂放令還。其伯殺害祭祀，欺誑百姓，罪宜墮苦。此
X57n0961_p0111a02║例非一，不能盡書。頌曰：
X57n0961_p0111a03║迴邪生正信，臭艸出栴檀，逢難須堅固。
X57n0961_p0111a04║安居志好攀。
X57n0961_p0111a05║第七疑改祭之後，忽遇災禍，既已捨神，求誰救護耶？
X57n0961_p0111a06║釋曰：但每日一心稱念觀世音菩薩，一切災難、一
X57n0961_p0111a07║切病痛、牢獄賊盜、水火風雷、虎狼毒蛇、蟲藥呪詛，
X57n0961_p0111a08║皆不能害。請觀音經中，佛敕諸大天龍藥叉一切
X57n0961_p0111a09║威猛神將，晝夜守護受持觀世音菩薩名者，諸惡
X57n0961_p0111a10║鬼神尚不能以惡眼視之，況復加害。梁朝有沙門
X57n0961_p0111a11║名僧融，為一家毀除神影，勸受五戒，被其鬼將領
X57n0961_p0111a12║鬼兵來責融。融專念觀音，一聲未絕，忽見神人以
X57n0961_p0111a13║金剛杵擬其鬼眾，一時走散，身上甲冑化為灰粉。
X57n0961_p0111a14║又僧融曾勸夫婦二人受戒，後為賊所累，夫遂逃
X57n0961_p0111a15║避，其婦繫獄。融教至心稱觀世音，更無餘法。婦人
X57n0961_p0111a16║依語，感枷杻三木自然釋脫，獄門自開，因是免難。
X57n0961_p0111a17║其事非一，不可備論。頌曰：
X57n0961_p0111a18║專持菩薩號。八部護君身。急難隨聲應。
X57n0961_p0111a19║唯除不信人。
X57n0961_p0111a20║第八疑：自來殺生祭祀所有罪業，作何功德而得消
X57n0961_p0111a21║滅耶？
X57n0961_p0111a22║釋曰：但各書寫供養金光明經，迴此功德，與彼怨
X57n0961_p0111a23║家，將來無對。如張居道殺生，忽被怨家取去冥關，
X57n0961_p0111a24║許寫此經。怨家解脫，居道放還。但將所贖經文，安
X57n0961_p0111b01║家中供養。每日精勤，稱此經題名目，及三寶名。自
X57n0961_p0111b02║然家中眷屬安穩，財帛增多。一切天龍，皆來護宅。
X57n0961_p0111b03║一切災橫邪鬼，悉不敢害。請至信此言，終不虗也。
X57n0961_p0111b04║頌曰：
X57n0961_p0111b05║法寶真良藥，眾生自不甞，書持并供養，
X57n0961_p0111b06║世世上天堂。
X57n0961_p0111b07║第九疑，凡修齋福，并讀誦經典，當迴向家宅，何等神
X57n0961_p0111b08║明，凡有幾位耶？
X57n0961_p0111b09║釋曰：迴向天龍善神、閻羅冥官、山川境邑一切神
X57n0961_p0111b10║明、家中土地神、護宅善神，并先代亡靈墮在惡道
X57n0961_p0111b11║者。除此以外，其餘家中雜雜鬼神，并不須事之，亦
X57n0961_p0111b12║不須迴向。此等皆非汝家所事，悉名邪諂，切信此
X57n0961_p0111b13║言。頌曰：
X57n0961_p0111b14║作福常迴施，天龍善鬼神，威光常覆護，
X57n0961_p0111b15║使汝免災迍。
X57n0961_p0111b16║第十疑：既不許祭祀，或家眷死亡，墮在鬼趣，云何施
X57n0961_p0111b17║其飲食耶？
X57n0961_p0111b18║釋曰：經有方法今當普示，請各依行。如此施食得
X57n0961_p0111b19║福無量，如供養百千俱胝諸佛功德正等。每日將
X57n0961_p0111b20║淨器盛一器淨飯，唯除瓷器及鐵器不得用。經中
X57n0961_p0111b21║銅器最上，其器不須至大，即是盂器之屬也。每日
X57n0961_p0111b22║至暮時，以淨水灌其飯上令滿，以左手擎之，以右
X57n0961_p0111b23║手舉頭指於器中。誦呪七徧已，彈指七下，將飯傾
X57n0961_p0111b24║於淨地，不得近桃李樹下。傾已而作是言：我今普
X57n0961_p0111c01║施一切餓鬼，依艸附木、孤魂滯魄、勝劣鬼神清淨
X57n0961_p0111c02║法食，無遮無礙隨意飽滿，或能更為稱三寶名等。
X57n0961_p0111c03║其呪如經中。此施法食，不獨令家先眷屬得食，普
X57n0961_p0111c04║令一切餓鬼飽滿，利益甚深。普勸若僧若俗、若男
X57n0961_p0111c05║若女盡行此法。頌曰：
X57n0961_p0111c06║鬼道常飢渴。當生憐憫心。能蠲口中食。
X57n0961_p0111c07║佛讚福田深。
X57n0961_p0111c08║施食須知霅川沙門　仁岳　述
X57n0961_p0111c09║釋教施鬼神食者，緣起有三：一者涅槃經梵行品云：
X57n0961_p0111c10║佛游曠野聚落，有一鬼神，即名曠野。純食血肉，多殺
X57n0961_p0111c11║眾生。復於其聚落，日食一人。佛於爾時，為說法要，令
X57n0961_p0111c12║彼受不殺戒。是日村中，有一長者當死，送與鬼神。其
X57n0961_p0111c13║神得已，即以施佛。佛為立字，名手長者。鬼白佛言：我
X57n0961_p0111c14║及眷屬，唯仰血肉，以自存活。今已受戒，當何資身？佛
X57n0961_p0111c15║言：從今當敕聲聞弟子，隨有修行之處，悉施汝食。以
X57n0961_p0111c16║是因緣，為諸比丘制如是戒。若有住處，不能施者，當
X57n0961_p0111c17║知是輩，非我弟子，即是天魔徒黨眷屬。二者寄歸傳
X57n0961_p0111c18║受齋戒軌則章云：呵利帝母，先身因事發願，食王城
X57n0961_p0111c19║所有兒女。因其邪願，遂受藥叉之身，生五百子，日飡
X57n0961_p0111c20║王城男女。諸人白佛，佛為藏其稚子。明日鬼母徧覓，
X57n0961_p0111c21║至於佛所方得。佛告之曰：汝子五百，一尚見憐，況餘
X57n0961_p0111c22║人但一二而已。佛即化之，令受五戒。因請佛曰：我子
X57n0961_p0111c23║五百，今何食焉？佛言：我令苾蒭等，隨所住處，日日設
X57n0961_p0111c24║食，令汝充飡。故西方諸寺，每於門屋處，或在食厨邊，
X57n0961_p0112a01║塑畫母形，抱一兒子於膝下，或五或三，以表其像。每
X57n0961_p0112a02║日於前，盛陳供食。其母乃四天王部眾，大豐勢力。若
X57n0961_p0112a03║有疾病，或無了息，咸饗禱焉。皆隨所願，廣如律說。三
X57n0961_p0112a04║者按焰口經云（此經兩譯：一、實叉難陀譯，名救面然；二、不空譯，名救拔焰口）：佛在
X57n0961_p0112a05║尼拘律那僧伽籃。爾時阿難獨居靜室，念所受法。即
X57n0961_p0112a06║於其夜，見一餓鬼，名曰焰口，白阿難言：卻後三日，汝
X57n0961_p0112a07║命將盡，生餓鬼中。阿難聞此，心生惶怖，問餓鬼言：行
X57n0961_p0112a08║何方便，得免此苦？鬼曰：汝於明日，若能布施百千那
X57n0961_p0112a09║由陀恒河沙數餓鬼，并婆羅門仙等，以摩伽陀國所
X57n0961_p0112a10║用之斛，各施一斛飲食，及為我供養三寶。汝得增壽，
X57n0961_p0112a11║令我離苦，得生天上。阿難以事白佛：我今云何能辨
X57n0961_p0112a12║若干餓鬼仙人飲食？佛言：有陀羅尼，名無量威德自
X57n0961_p0112a13║在光明勝玅力。若有誦者，即能充足餓鬼及仙上玅
X57n0961_p0112a14║飲食，皆得摩伽陀國七七斛食。乃至云：若有善男子、
X57n0961_p0112a15║善女人，欲求長壽，福德增榮，速能滿足檀波羅蜜。每
X57n0961_p0112a16║於晨朝及一切時，悉無障礙。取一淨器，盛以淨水，置
X57n0961_p0112a17║少飲麨及諸餅飯等。以右手按器，誦呪七徧。加持已，
X57n0961_p0112a18║彈指七下，於淨地上，展臂瀉之（不空譯呪後，令稱四如來名。實叉譯則無
X57n0961_p0112a19║而有。施水呪名甘露陀羅尼，當取水一掬，亦誦呪七徧，散於空中。其水一滴，變成十斛甘露。一切餓鬼，悉得飽
X57n0961_p0112a20║滿。兩經呪詞併列之。然霅川此文列二呪。今此施食，通覽既引二經，於前諸呪已具，故於此中略去）。議
X57n0961_p0112a21║曰：所錄施食，因起三種不同，斯乃善權示迹，俾後世
X57n0961_p0112a22║修梵行者依而行之。須知二意：一者佛戒令施，違則
X57n0961_p0112a23║得罪。出家弟子日日須施，如為曠野鬼神并鬼子母
X57n0961_p0112a24║之類（今出生飯者是）。二者佛敕令施，順則得福。此教在家之
X57n0961_p0112b01║人至心所辨，如為焰口及婆羅門仙（今之施斛者是）。或有為
X57n0961_p0112b02║亡人以食祭六道者，未見教文。荊溪禪師云：此是梁
X57n0961_p0112b03║武帝見江東人多淫祀，以相似佛法權宜替之。按婆
X57n0961_p0112b04║沙論云：若因祭祀，唯鬼神得。問：為勝耶？為劣耶？答：非
X57n0961_p0112b05║勝非劣。若勝，天人應得；若劣，地獄應得。以其鬼道有
X57n0961_p0112b06║自爾之力故。今更明之，施曠野鬼神、鬼子母食，亦同
X57n0961_p0112b07║祭祀非勝非劣之類也。既有自爾之力，故經中無加
X57n0961_p0112b08║持之法。如阿含經云：鬼能變少為多。即其事焉。若焰
X57n0961_p0112b09║口經令誦呪者，以餓鬼趣劣，惡業至重，須假法力除
X57n0961_p0112b10║障及變成上味故。余觀今時僧伽藍俗舍齋，次出生
X57n0961_p0112b11║食，令傍人取斂，安淨器散陸地上或川澤間，唯飼鱗
X57n0961_p0112b12║介飛走之族。復有畫阿難施餓鬼食并婆羅門仙眾，
X57n0961_p0112b13║傳寫救焰口呪七如來名於圖之下，以食供養而已。
X57n0961_p0112b14║相承既久，往往出家之流都忘佛制，本為曠野鬼神、
X57n0961_p0112b15║鬼子母之事也。今請四眾，凡出生食，僧既出已，併著
X57n0961_p0112b16║一處。先安眾僧座末，或清淨處置一卓子，上盛水一
X57n0961_p0112b17║器，焚香供養之。（寄歸傳云：西方施主請僧齋日，初置聖僧供，次行僧食。復於行末安食一
X57n0961_p0112b18║盤，以供呵利帝母。據此，不須人人各自出生。今順此土常儀，故各出生也。）齋畢，知法者取
X57n0961_p0112b19║食與水，誦呪彈指，呼名運想。所謂呵利帝母、曠野鬼
X57n0961_p0112b20║神、焰口等一切餓鬼，就淨潔處，散食於地，洒水於空。
X57n0961_p0112b21║然其食不妨與飛走等類噉之。或問：施曠野鬼神、鬼
X57n0961_p0112b22║子母等食，今用焰口呪者，何耶？對曰：鬼神既有自爾
X57n0961_p0112b23║之力，循業所現，能得幾何？儻以呪法，則微助其徧。供
X57n0961_p0112b24║佛尚用真言，況此幽塗，豈無密益？問：將出生食，令施
X57n0961_p0112c01║焰口等，其事得否？答：經文既云：每日晨朝及一切時，
X57n0961_p0112c02║悉無障礙。何獨夜勞斛食，方施餓鬼？是則均一飡之
X57n0961_p0112c03║少分，充三類之飢虗。所施甚微，厥利尤博。聖言不妄，
X57n0961_p0112c04║切莫疑心。或有云：若是米麫之屬，方可出生。若蔬果
X57n0961_p0112c05║者，物類則不食也。余謂不爾。左傳云：苟有明信，㵎溪
X57n0961_p0112c06║沼沚之毛，蘋蘩薀藻之菜，可薦於鬼神。那忽以物類
X57n0961_p0112c07║而為其妨耶？昔孤山有出生圖紀，天竺有施食正名。
X57n0961_p0112c08║圖紀則專示誡呵，正名則唯存勸意。今總撮樞要，庶
X57n0961_p0112c09║可兼通。所冀在家出家，仰遵佛制，常行法食之惠也。
X57n0961_p0112c10║施餓鬼食文文忠公蘇　軾
X57n0961_p0112c11║鬼趣多餓，仁者當念濟之。宜以錫或鐵為斛斗，受一
X57n0961_p0112c12║二升量。每晨取炊熟淨飯滿斛，蓋覆著淨處。至夜重
X57n0961_p0112c13║餾令熱，取透，并淨水一盞。能不食酒肉，固大善。不能，
X57n0961_p0112c14║當以淨水漱口，誦淨口業真言七徧，燒香呪願云：奉
X57n0961_p0112c15║佛弟子（某甲），夜具斛食淨水，供養一切鬼神。又誦般
X57n0961_p0112c16║若心經三卷，破地獄偈三徧，便呪願云：願此飯此水，
X57n0961_p0112c17║承佛慈力，下承（某甲）福力。願力變少為多，變粗為細，
X57n0961_p0112c18║變垢為淨。願諸佛子，食此水飯，頓除飢渴，諸障消滅，
X57n0961_p0112c19║離苦得樂，究竟成佛。言已，以水掬飯三分之一，散置
X57n0961_p0112c20║屋上。餘者不妨以食貧人，水即散洒之。要在發平等
X57n0961_p0112c21║慈悲，無求心耳。
X57n0961_p0112c22║施食放生文賢良陳　舜俞
X57n0961_p0112c23║惟一沙界中微塵國土，一千聚落萬億伽藍，於伽藍
X57n0961_p0112c24║中有一沙門，以佛誕辰集諸善侶，以一盂食召彼餓
X57n0961_p0113a01║鬼水陸空等，隨意摶食聚諸畜生羽毛鱗甲類，釋復
X57n0961_p0113a02║本處及為說法，施清淨戒而作佛事。時眾會中見一
X57n0961_p0113a03║居士，謂沙門言：聚食於食真汝慳貪，取生於生真汝
X57n0961_p0113a04║殺害。彼餓鬼等以慳貪故，彼畜生等以殺害故，不應
X57n0961_p0113a05║殺彼而隨彼墮。時彼沙門謂居士言：汝無以此取捨
X57n0961_p0113a06║生死虗妄諸相，較我真實所作佛事。所以者何？若有
X57n0961_p0113a07║化人及化餓鬼、諸畜生類，化以食施及令放生，一切
X57n0961_p0113a08║世間取捨生死不離是相。以實不食，變少分食作無
X57n0961_p0113a09║數食，一切餓鬼無不能食。以實不生令無盡生，一切
X57n0961_p0113a10║畜生無不能生。於意云何？一切取捨非取捨故，一切
X57n0961_p0113a11║生死非生死故，尚不見法，何況能說及諸解脫者？尚
X57n0961_p0113a12║不見戒，何況能持及諸說者？爾時，沙門作是語已，一
X57n0961_p0113a13║切餓鬼水陸空等皆得飽滿，一切畜生羽毛鱗甲類
X57n0961_p0113a14║皆得自在，於是作記以書之
X57n0961_p0113a15║崔學士施食感驗見夷堅志
X57n0961_p0113a16║崔公度，字伯易，自少好施食。每施時，常以尊勝黃旛
X57n0961_p0113a17║徧插食上，率以夜半為節，非有大故未甞廢。為舘職
X57n0961_p0113a18║日，甞飯於親故家，至終夕方歸。道㳂蔡河，有酒家帘
X57n0961_p0113a19║未下，馬過，觸之驚逸，崔墜地，迷而不知。似醉夢間，見
X57n0961_p0113a20║一婦人至，曰：此崔學士也。急解帕巾裹其首，又招其
X57n0961_p0113a21║徒曰：此乃施食崔學士，今有難，不可不救。俄有十餘
X57n0961_p0113a22║人應聲併來，皆婦人也，與之按摩。崔覺稍甦，卒勉上
X57n0961_p0113a23║馬送歸。家人方聞其墜馬，但怪暮夜安得有人裹頭。
X57n0961_p0113a24║崔彷彿能道之，亦不測其何人。及解其帕視之，乃二
X57n0961_p0113b01║紅纈，有血慘色，中實碎帋，皆所插黃旛也。應手灰飛，
X57n0961_p0113b02║方知是鬼物耳。
X57n0961_p0113b03║士大夫施食文會稽郡王史　浩
X57n0961_p0113b04║我此飲食，不為商販，不為工作，不為農耕，不為緇黃
X57n0961_p0113b05║之受施，何所從來，何所從得，當知此乃天地鬼神發
X57n0961_p0113b06║生護助之功，君相祖先化育卑遺之德。葢天地不發
X57n0961_p0113b07║生，鬼神不護助，則陰陽愆伏，旱澇頻仍。君相不化育，
X57n0961_p0113b08║則征誅困迫，盜賊敓𭤑，廩粟不繼。祖先不卑遺，則吾
X57n0961_p0113b09║安得有此尺寸之土，又安得有吾身而食此土哉。此
X57n0961_p0113b10║四者，飲食之根本，不可不知也。又況食方萌蘖，畢歲
X57n0961_p0113b11║始成，耕耨乃苗，收穫乃稻，簸揚乃穀，磨礲乃米。於是
X57n0961_p0113b12║臼杵去糠粃，淘汰蠲砂礫，始得以登庖。僮僕供樵蘇，
X57n0961_p0113b13║婢媵勤炊煑，始得以登器。嗚呼，此食之至吾前，不知
X57n0961_p0113b14║作勞者幾何人耶。是故吾之一飽，未甞不思報天地
X57n0961_p0113b15║鬼神君相祖先之功德，又未甞不思念下人之勞苦。
X57n0961_p0113b16║今舉斯心，普伸愧謝，願從今日，不限華夷，同躋豐樂，
X57n0961_p0113b17║無有飢羸莩餓菜色愁歎之人，然後以此清滌香秔
X57n0961_p0113b18║之薦，敢用致告山川陵谷城邑郊墟有祀無祀之威
X57n0961_p0113b19║靈，有知無知之魂魄，冀聞斯語，享于克誠。或砉飲以
X57n0961_p0113b20║求前，宜雍容而就列，斟酌飽滿，求離迷津，正直聰明，
X57n0961_p0113b21║永依聖道。某年月日謹告。
X57n0961_p0113b22║吾儒飲食必祭，與浮圖施食同義。然浮圖有文，世
X57n0961_p0113b23║已盛行，吾儒此法或未盡用，豈為無文以表出之
X57n0961_p0113b24║耶？余雖以是補其遺，葢不敢覬人之必信，後有君
X57n0961_p0113c01║子從事於終食無違者，當有取於斯焉。鄭峯真隱
X57n0961_p0113c02║史浩書。
X57n0961_p0113c03║水陸大齋靈跡記東川推官楊　鍔
X57n0961_p0113c04║大梁武帝，治化清時。道利寰中，兵戈永息。唯崇佛理，
X57n0961_p0113c05║寢處優閑。艸履葛巾，布被莞蓆。精持齋戒，濟䘏含生。
X57n0961_p0113c06║悲念四恩，心緣三有。晝夜焚誦，靡暫停時。遂感聖賢，
X57n0961_p0113c07║同扶邦國。忽於中夜，夢一高僧。神清貌古，雪頂厖眉。
X57n0961_p0113c08║前白帝言：六道四生，受苦無量。世有水陸，廣大冥齋。
X57n0961_p0113c09║普濟含生，利樂幽顯。諸功德中，最為殊勝。宜以羞設。
X57n0961_p0113c10║帝既覺悟，詰旦升朝，躳臨寶殿。即以夢水陸之事，首
X57n0961_p0113c11║問大臣及諸沙門，悉無知者。唯志公奏曰：但乞陛下
X57n0961_p0113c12║廣尋經教，必有因緣。帝依奏，即遣迎大藏經論，置于
X57n0961_p0113c13║法雲殿。積日披覽，頗究端由。及詳阿難遇焦面鬼王，
X57n0961_p0113c14║因地建立平等斛食。乃創製儀文，三年乃就。其間所
X57n0961_p0113c15║得事類，具出一十一本經論。其文既備，心猶有疑。一
X57n0961_p0113c16║慮聖意罔周，二恐凡情未愜。遂乃再嚴廣內，特建道
X57n0961_p0113c17║場。俯及夜分，親臨法席。跪膝致敬，手捧儀文。顧謂侍
X57n0961_p0113c18║臣，息除燈燭，悉令暗冥。帝乃虔誠，焚香發願。敘其感
X57n0961_p0113c19║夢，撰此齋文。儻若理契聖凡，利兼幽顯，願禮拜起處，
X57n0961_p0113c20║道場燈燭，不熱自明。或體式未周，利益無狀，所止燈
X57n0961_p0113c21║燭，悉暗不明。言訖，投地作禮。禮已，燈燭盡明。帝睹之，
X57n0961_p0113c22║神情大悅。於是欲營此齋，乃召志公以問：當就何處？
X57n0961_p0113c23║志公曰：宜以深山幽谷中，羞設最奇。貧道竊睹潤州
X57n0961_p0113c24║澤心寺（即金山寺舊名也），江上一峯，水面千里，潭月雙照，雲
X57n0961_p0114a01║天四垂，堪會神靈，境通幽顯。時天監四年二月十五
X57n0961_p0114a02║日夜，帝召僧祐律師，宣文鳳舸，親臨法會，興于水陸
X57n0961_p0114a03║大齋，饒益幽冥，普資群彚。自後陳隋兩朝，其文堙墜。
X57n0961_p0114a04║至大唐咸亨中，有僧可宗，為陰府所攝，至泰山府君
X57n0961_p0114a05║所，將加楚毒，遂亟告曰：某是西京法海寺英禪師之
X57n0961_p0114a06║弟子也。府君聞已，乃不加罪，即遣捷疾，往取英公。英
X57n0961_p0114a07║公忽如夢寐，至府君所。府君問曰：可宗是師弟子否？
X57n0961_p0114a08║英公曰：然。時可宗遂得免罪以歸。府君乃命英公演
X57n0961_p0114a09║法，事已，復遣送還。後過旬日，英公獨坐方丈，見一異
X57n0961_p0114a10║人，巍然冠冕，足不履地，前來告曰：弟子向於府君所，
X57n0961_p0114a11║偶見禪師，知師拯救之慈，故來奉謁。有少悰悃，願聽
X57n0961_p0114a12║所言。世有水陸大齋，可以利沾幽品。若非吾師，無能
X57n0961_p0114a13║興設。英曰：當何營辦？異人曰：其法式齋文，是梁武帝
X57n0961_p0114a14║所集。今大覺寺有吳僧義濟得之，久寘巾箱，殆欲隳
X57n0961_p0114a15║蠧。願師往取，為作津梁。苟釋狴牢，敢不知報。英公許
X57n0961_p0114a16║之。尋詣大覺寺，訪其義濟，果得其文。遂剋日於山北
X57n0961_p0114a17║寺，依法崇奉。修設既畢，復見異人與徒屬十數輩，咸
X57n0961_p0114a18║來謝曰：弟子即秦莊襄王也。又指其屬曰：此范睢、穰
X57n0961_p0114a19║侯、白起、王翦、張儀、陳軫等，皆其臣也。咸坐本罪，久處
X57n0961_p0114a20║陰司，大夜冥冥，無所依告。今蒙吾師設齋，并為懺罪。
X57n0961_p0114a21║弟子甚眾，皆承善力，將生人間。恐世異國殊，不得再
X57n0961_p0114a22║見，故來相謝。今有少物，在弟子墓下，願以為贈。弟子
X57n0961_p0114a23║之墓，在通化門外者是也。英公曰：我聞西漢赤眉作
X57n0961_p0114a24║亂，[冗-几+豕]墓悉已開發，此物豈可存耶？襄王曰：弟子葬時，
X57n0961_p0114b01║深藏其物，人所不見矣。英公曰：但貧道貴於知足，雖
X57n0961_p0114b02║有珍寶，亦何用也。願王等從此已往，各悟夙因，永離
X57n0961_p0114b03║業界，清升善道。此貧道之所祝也。言訖而隱。英公既
X57n0961_p0114b04║因其事，彌加精固，遂與吳僧常設此齋。其靈感異應，
X57n0961_p0114b05║殆不可勝紀。自爾流傳於天下，凡植福種德之徒，莫
X57n0961_p0114b06║不遵行之。時皇宋熈寧四年二月一日，東川楊鍔字
X57n0961_p0114b07║正臣謹記。
X57n0961_p0114b08║平江府靈巖山秀峯寺住持傳法賜紫覺海大師
X57n0961_p0114b09║法宗，睹此靈跡異事碑碣，舊在鎮江府金山龍游
X57n0961_p0114b10║寺，因改宮祠，又復遭爇，故無所存。恐世不傳，遂依
X57n0961_p0114b11║古本，命工刊石當山，以示萬世靈感云爾。時皇宋
X57n0961_p0114b12║宣和七年六月望日謹題。
X57n0961_p0114b13║水陸緣起長蘆沙門　宗賾
X57n0961_p0114b14║詳夫水陸會者，上則供養法界諸佛、諸位菩薩、緣覺、
X57n0961_p0114b15║聲聞、明王、八部婆羅門仙，次則供養梵王、帝釋、二十
X57n0961_p0114b16║八天、盡空宿曜一切尊神，下則供養五嶽河海、大地
X57n0961_p0114b17║龍神、往古人倫、阿修羅眾、冥官眷屬、地獄眾生、幽魂
X57n0961_p0114b18║滯魄、無主無依諸鬼神眾、法界旁生、六道中有、四聖
X57n0961_p0114b19║六凡普通供養，俱承如來祕密神呪功德法食，故外
X57n0961_p0114b20║則資身增長色力，內則資神增長福慧。由是未發菩
X57n0961_p0114b21║提心者，因此水陸勝會發菩提心；未脫苦輪者，因此
X57n0961_p0114b22║得不退轉；未成佛道者，因此水陸勝會得成佛道。今
X57n0961_p0114b23║之供一佛、齋一僧、施一貧、勸一善，尚有無限功德，何
X57n0961_p0114b24║況普通供養十方三寶、六道萬靈，豈止自利一身、獨
X57n0961_p0114c01║超三界，亦乃恩霑九族、福被幽明、等濟羣生、同成佛
X57n0961_p0114c02║道，可謂無央無數、無量無邊不可思議功德大海矣。
X57n0961_p0114c03║所以江淮、兩浙、川廣、福建水陸佛事今古盛行，或保
X57n0961_p0114c04║慶平安而不設水陸，則人以為不善；追資尊長而不
X57n0961_p0114c05║設水陸，則人以為不孝；濟拔卑幼而不設水陸，則人
X57n0961_p0114c06║以為不慈。由是富者獨力營辦，貧者共財修設，感應
X57n0961_p0114c07║事迹不可具述，恐此方之人或未知本末，今具水陸
X57n0961_p0114c08║緣起于後。昔者阿難獨居靜處，於中夜時見一餓鬼
X57n0961_p0114c09║名曰面然，白阿難曰：汝後三日，生我趣中。能於百千
X57n0961_p0114c10║那由佗恒河沙餓鬼，并百千婆羅門仙，各施一斗飲
X57n0961_p0114c11║食，并為我供養三寶。汝得增壽，我得生天。阿難白佛，
X57n0961_p0114c12║求免斯苦。世尊為說一切德光無量威德力大陀羅
X57n0961_p0114c13║尼（出救面然餓鬼經）。此是水陸因緣最初根本，然未有水陸
X57n0961_p0114c14║之名也。梁天監初，二月十五日夜，武帝夢一神僧告
X57n0961_p0114c15║曰：六道四生，受大苦惱。何不為作水陸大齋，而救拔
X57n0961_p0114c16║之？帝問沙門，咸無知者。唯志公勸帝廣尋經典，必有
X57n0961_p0114c17║因緣。乃取藏經，置法雲殿。躳自披覧，創造儀文，三年
X57n0961_p0114c18║乃成（楊鍔云：梁武齋儀相應者，則有華嚴經、寶積經、涅槃經、大明神呪經、大圓覺經、十輪經、佛頂經、
X57n0961_p0114c19║面然經、施甘露水經、蘇悉地經）。帝建道場，於夜分時，執捧儀文，悉停
X57n0961_p0114c20║燈燭，而白佛曰：若此儀文，理恊聖凡，利兼水陸。願禮
X57n0961_p0114c21║拜起處，所止燈燭，不爇自明。或體式未詳，利益無狀，
X57n0961_p0114c22║所止燈燭，悉暗如初。言訖投地。一禮初起，燈燭盡明。
X57n0961_p0114c23║再禮，宮殿震動。三禮，諸天雨華。天監四年二月十五
X57n0961_p0114c24║日，於金山寺，依儀文修設。帝親臨地席，詔祐律師宣
X57n0961_p0115a01║文。可謂利洽幽明，澤及飛走矣。周隋兩代，此文不傳。
X57n0961_p0115a02║至唐咸亨中，西京法海寺英禪師，一日方丈獨坐。有
X57n0961_p0115a03║異人，衣冠甚偉，足不履地，來謁英公曰：弟子知有六
X57n0961_p0115a04║道水陸齋，可以利益幽明。自梁武歿後，因循不行。今
X57n0961_p0115a05║大覺寺有吳僧義濟，得此儀文，久在篋笥，殆欲蠧損。
X57n0961_p0115a06║願吾師往求，以來月十五日，於山北寺，如法修設。苟
X57n0961_p0115a07║釋狴牢，敢不知報。英公許之，異人乃去。英公尋詣大
X57n0961_p0115a08║覺寺，果有吳僧義濟，得儀文以歸。即以所期日，於山
X57n0961_p0115a09║北寺，親臨道場。修設既畢，其日曛暮。向者異人，與十
X57n0961_p0115a10║數輩，來謝英公曰：弟子即秦莊襄王也。又指其徒曰：
X57n0961_p0115a11║此范雎、穰侯、白起、王翦、張儀、陳軫，皆秦臣也。咸坐本
X57n0961_p0115a12║罪，幽囚陰府。大夜冥冥，無能救護。昔梁武帝於金山
X57n0961_p0115a13║寺設此齋時，前代紂王之臣，皆免所苦。弟子爾時，亦
X57n0961_p0115a14║暫息苦。然以獄情未決，不得出離。今蒙吾師設齋，弟
X57n0961_p0115a15║子與此輩，并列國諸侯眾等，皆乘善力，將生人間。慮
X57n0961_p0115a16║世異國殊，故此來謝。言訖遂滅。自是儀文布行天下，
X57n0961_p0115a17║作大利益。（此是東川楊鍔水陸儀所載。）本朝東川楊鍔，祖述舊規，
X57n0961_p0115a18║製儀文三卷，行於蜀中，最為近古。然江淮所用，并京
X57n0961_p0115a19║洛所行，皆後人踵事增華，以崇其法。至於津濟，一也。
X57n0961_p0115a20║宗賾向於紹聖三年夏，因摭諸家所集，刪補詳定，勒
X57n0961_p0115a21║為四卷，粗為完文。普勸四眾，依法崇修。利益有情，咸
X57n0961_p0115a22║登覺岸。
X57n0961_p0115a23║水陸法像贊（并序）文忠公蘇　軾
X57n0961_p0115a24║葢聞淨名之盋，屬饜萬口；寶積之蓋，徧覆大千。若知
X57n0961_p0115b01║法界本造於心，則雖凡夫，皆具此理。在昔梁武皇帝
X57n0961_p0115b02║始作水陸道場，以一十六名盡三千界，用狹而施博，
X57n0961_p0115b03║事約而理詳。後生莫知，隨世增廣，若使一二而悉數，
X57n0961_p0115b04║雖至千萬而靡周。唯我蜀人，頗存古法，觀其像設，猶
X57n0961_p0115b05║有典刑。虔召請於三時，分上下者八位，但能起一念
X57n0961_p0115b06║於慈悲之上，自然撫四海於俛仰之間。軾敬發願心，
X57n0961_p0115b07║具嚴繪事。而大檀越張侯致敬禮，樂聞其事，共結勝
X57n0961_p0115b08║緣，請法雲寺法涌禪師善本，善擇其徒，修營此會，永
X57n0961_p0115b09║為無礙之施，同守不刊之儀。軾拜手稽首，各為之贊，
X57n0961_p0115b10║凡十有六篇。
X57n0961_p0115b11║上堂八位
X57n0961_p0115b12║第一佛陀耶眾
X57n0961_p0115b13║謂此為佛，是事理障；謂此非佛，是斷滅相。
X57n0961_p0115b14║事理既融，斷滅亦空。佛自現前，如日之中。
X57n0961_p0115b15║第二達摩耶眾
X57n0961_p0115b16║以意為根，是謂法塵；以佛為體，是謂法身；
X57n0961_p0115b17║風止浪靜，非別有水。放為江河，匯為沼沚。
X57n0961_p0115b18║第三僧伽耶眾
X57n0961_p0115b19║佛既強名，法亦非真，神而明之，存乎其人。
X57n0961_p0115b20║惟佛法僧，非三非一。如雲出雨，如水現日。
X57n0961_p0115b21║第四大菩薩眾
X57n0961_p0115b22║神智無方，解脫無礙，以何因緣，得大自在？
X57n0961_p0115b23║障盡願滿，反于自然。無始以來，亡者復存。
X57n0961_p0115b24║第五大辟支佛眾
X57n0961_p0115c01║現無佛處，修第二乘，如日入時，膏火為燈。
X57n0961_p0115c02║我說二乘，如應病藥，敬禮辟支，即大圓覺。
X57n0961_p0115c03║第六大阿羅漢眾
X57n0961_p0115c04║大不可知，山隨綫移；小入無間，澡身軍持。
X57n0961_p0115c05║我雖不能，能設此供，知一切法，具此玅用。
X57n0961_p0115c06║第七五通神仙眾
X57n0961_p0115c07║孰云飛仙，高舉違世。湛然神凝，物不疵癘。
X57n0961_p0115c08║為同為異，本自無同。契我無生，長生之宗。
X57n0961_p0115c09║第八護法天龍眾
X57n0961_p0115c10║外道壞法，如刀截風，壞者既妄，護者亦空。
X57n0961_p0115c11║偉茲龍神，威而不怒。示有四支，佛之禦侮。
X57n0961_p0115c12║下堂八位
X57n0961_p0115c13║第一官僚吏從眾
X57n0961_p0115c14║至難者君，至憂者臣。以眾生故，現宰官身。
X57n0961_p0115c15║以難為易，以憂為樂。樂兼萬人，禍倍眾惡。
X57n0961_p0115c16║第二三界諸天眾
X57n0961_p0115c17║苦極則修，樂極則流。禍福無窮，糾纏相求。
X57n0961_p0115c18║遂超欲色，至非非相。不如一念，真發無上。
X57n0961_p0115c19║第三阿修羅王眾
X57n0961_p0115c20║正念淳想，則為飛行。毫𨤲之差，遂墮戰爭。
X57n0961_p0115c21║以此為道，穴胸隕首。是真作家，當師子吼。
X57n0961_p0115c22║第四人道眾
X57n0961_p0115c23║地獄天宮，同一念頃。涅槃生死，同一法性。
X57n0961_p0115c24║抱寶號窮，鑽穴索空。今夕何夕，當選大雄。
X57n0961_p0116a01║第五地獄道眾
X57n0961_p0116a02║汝一念起，業火熾然，非人燔汝，而汝自燔。
X57n0961_p0116a03║觀法界性，起滅電速，唯知心造，是破地獄。
X57n0961_p0116a04║第六餓鬼道眾
X57n0961_p0116a05║說食無味，涎流妄嚥。真食無火，中虗妄見。
X57n0961_p0116a06║美從妄生，惡亦幻成。知幻即離，既飽且寧。
X57n0961_p0116a07║第七旁生道眾
X57n0961_p0116a08║欲人不知，心則有負。此念未成，角尾已具。
X57n0961_p0116a09║集我道場，一洗濯之，盡未來劫，愧者勿為。
X57n0961_p0116a10║第八六道外者眾
X57n0961_p0116a11║陋劣之極，蕩於眇冥，胎卵溼化，莫從而生。
X57n0961_p0116a12║聞吾法音，飆超電動，如夢覺人，不復見夢。
X57n0961_p0116a13║修水陸葬枯骨疏同前
X57n0961_p0116a14║右伏以諸佛眾生，皆具大圓覺。天官地獄，同在一塵
X57n0961_p0116a15║中。是故惡念纔萌，便淪苦海。善根瞥起，已證法身。要
X57n0961_p0116a16║在攝心，易同反掌。竊見惠州太守右丞議郎詹君範，
X57n0961_p0116a17║與在州官吏，舉行朝典，破官錢，葬失所暴骨數百軀。
X57n0961_p0116a18║既掩覆其形該，復安存其魂識。使歸泉壤，別受後身。
X57n0961_p0116a19║軾目睹勝緣，輒隨喜事。以佛慈悲大願力，以我廣大
X57n0961_p0116a20║平等心。遵釋迦之遺文，修地藏之本願。起焦面之教
X57n0961_p0116a21║法，設梁武之科儀。伏願諸佛子等，乘此良因，離諸苦
X57n0961_p0116a22║趣。沐浴法水，悟罪垢之本空。鼓舞梵音，知道場之無
X57n0961_p0116a23║礙。三歸已畢，莫起邪心。一飽之餘，永無飢火。以戒定
X57n0961_p0116a24║慧，滅貪瞋癡。勿眷戀於殘骸，共逍遙於淨土。伏惟三
X57n0961_p0116b01║寶，俯賜證明。
X57n0961_p0116b02║初入道場敘建水陸意出楊鍔水陸儀
X57n0961_p0116b03║原夫無遮水陸大齋者，遵釋迦文之垂教，奉梁武帝
X57n0961_p0116b04║之科儀，世間大慈，人中上供，於此可以修菩薩行，於
X57n0961_p0116b05║此可以建如來心，宜當屏絕外緣，端持正念。第一、須
X57n0961_p0116b06║發菩提心以為道場。當念此心本來湛寂，與諸佛同，
X57n0961_p0116b07║但以煩惱所障，愛網所纏，遂使諸佛成道，我等在迷。
X57n0961_p0116b08║只於今日今時，便須覺悟，發菩提心。譬如蓮華初生
X57n0961_p0116b09║淤泥，華一出時，垢不能著。以是事故，當發菩提心以
X57n0961_p0116b10║為道場也。第二、須發廣大心以為法會。當念此心自
X57n0961_p0116b11║無分別，與虗空等，徒以蔽於無明，礙於有欲，起吾我
X57n0961_p0116b12║見，生怨親想，遂使如來滅度，我方受生，佗界有佛，我
X57n0961_p0116b13║不能見。只於今日今時，即須懺洗，發廣大心。譬如月
X57n0961_p0116b14║不離天，凡有水處，影無不現。以此因緣，當以廣大身
X57n0961_p0116b15║心而為法會。第三、須發大願心以為供養。當念無邊
X57n0961_p0116b16║眾生未曾得度，我今當度；一切眾生未得果證，我今
X57n0961_p0116b17║令證；六道四生眾生，當津濟之使周；十方三世聖賢，
X57n0961_p0116b18║當體事之使徧。只於今日今時，發如是大願心而為
X57n0961_p0116b19║供養，法無盡故，供養亦無盡也。第四、須發大悲心以
X57n0961_p0116b20║為法財。當念眾生造諸惡業，以惡業故，轉入惡道，一
X57n0961_p0116b21║入惡道，無有休息。若人欲我代諸眾生受諸苦惱，我
X57n0961_p0116b22║則不答，復於其中勸化發心，令彼迴心向善。只於今
X57n0961_p0116b23║日今時，又須發起此大悲心而為法施，施一切眾生
X57n0961_p0116b24║離苦得樂也。既能堅發此四種大心，則知此會不同
X57n0961_p0116c01║佗會，乃是如來最勝無遮無礙大解脫門。是故我今
X57n0961_p0116c02║修為水陸冥場大齋，以集無量無邊功德也。今則當
X57n0961_p0116c03║入法會正緣，先為檀那合道場人及法界幽顯靈聦，
X57n0961_p0116c04║依怙聖教，教四種廣大身心，有真言云云。
X57n0961_p0116c05║宣白召請上堂八位聖眾同前
X57n0961_p0116c06║葢聞大雄出現，所以覆護眾生；玅法軌持，所以度脫
X57n0961_p0116c07║一切。作希有事，開大慈門。視于四眾，如象王迴；演乎
X57n0961_p0116c08║一音，作師子吼。不起於寶蓮華座，普化十方；常放於
X57n0961_p0116c09║玉毫相光，徧照六道。布慈雲於法界，沃甘露於羣生。
X57n0961_p0116c10║人中眾聖之王，世間大慈之父。于夜則有弟子某，惟
X57n0961_p0116c11║念自從曠劫，受佛大恩；乃至今生，聞佛正教。幸三寶
X57n0961_p0116c12║之普覆，嗟六道之漂流。望佛如浮木之龜，何由可值；
X57n0961_p0116c13║顧身有繫衣之寶，不自覺知。捨身受身，從苦入苦。今
X57n0961_p0116c14║欲導之以解脫之路，進之以方便之門。唯佛哀憐，滿
X57n0961_p0116c15║我志願。是以特獻微玅之蔬饌，普陳希有之香華。虔
X57n0961_p0116c16║慤無過，精誠有在。以故我今奉為施主，殷勤禮請。上
X57n0961_p0116c17║堂：八位聖眾，伏惟迃降。
X57n0961_p0116c18║請佛陀耶眾
X57n0961_p0116c19║一心歸命禮，請。真法性海，玅報化身。擁萬德之莊嚴，
X57n0961_p0116c20║廓十方而自在。超諸名相，了非三世之異同；接彼塵
X57n0961_p0116c21║勞，普為羣生而隱顯。慈光無量，悲願難窮。巍巍大海
X57n0961_p0116c22║涌須彌，耿耿眾星依皎月。南無無盡虗空徧法界、一
X57n0961_p0116c23║切常住佛陀耶眾。惟願不違本際，平等慈熏，俯降道
X57n0961_p0116c24║場，受乎供養。
X57n0961_p0117a01║請達摩耶眾
X57n0961_p0117a02║一心歸命禮，請性天萬像，法海千波。開毗盧廣大之
X57n0961_p0117a03║義門，照實際幽深之寶藏。三車載物，同超火宅之鄉；
X57n0961_p0117a04║八教應機，盡入帝珠之網。洞明權實，示有筌蹄。咸稱
X57n0961_p0117a05║最上大福田，是謂無邊真法施。南無無盡虗空徧法
X57n0961_p0117a06║界一切常住達摩耶眾。
X57n0961_p0117a07║請僧伽耶眾
X57n0961_p0117a08║一心歸命禮，請。六和清淨，一性圓明。依戒律以嚴身，
X57n0961_p0117a09║具慈忍而攝物。海傾談辯，玅宣眾聖之法門；月映禪
X57n0961_p0117a10║心，高露千機之正眼。一塵無染，萬行不違。頂圓三昧
X57n0961_p0117a11║祕珠明，身挂九支靈艸秀。南無無盡虗空徧法界，一
X57n0961_p0117a12║切常住僧伽耶眾。
X57n0961_p0117a13║請大菩薩眾
X57n0961_p0117a14║一心歸命禮，請發弘誓願，慕大菩提。進六位之階差，
X57n0961_p0117a15║體一真之平等。慈悲喜捨，了無覺照之機；出入死生，
X57n0961_p0117a16║不墮根塵之相。補陀雲秀，兜率風清。寶華瓔珞共嚴
X57n0961_p0117a17║身，性海光明常利物。南無無盡虗空徧法界一切常
X57n0961_p0117a18║住大菩薩摩訶薩眾。
X57n0961_p0117a19║請大辟支佛眾
X57n0961_p0117a20║一心歸命禮請，以緣而覺，絕世而修，常獨住於山林，
X57n0961_p0117a21║初無取於言說，鹿車運載，脫塵勞於十二有支，麟角
X57n0961_p0117a22║超升，發觀行於四十四智，真空密照，玅定孤圓，雖於
X57n0961_p0117a23║無佛世出興，唯以中乘根取證，南無無盡虗空徧法
X57n0961_p0117a24║界，一切常住辟支迦羅眾。
X57n0961_p0117b01║請大阿羅漢眾
X57n0961_p0117b02║一心歸命禮，請慧根迥脫，定境高明。速超三界之苦
X57n0961_p0117b03║輪，深證單空之玅理。不受後有，如明鏡之絕塵；具足
X57n0961_p0117b04║神通，似明珠之現像。位分四果，名滿十方。人間天上
X57n0961_p0117b05║總歸依，一盋千家能感應。南無無盡虗空徧法界一
X57n0961_p0117b06║切常住大阿羅漢眾。
X57n0961_p0117b07║請五通神仙眾
X57n0961_p0117b08║一心歸命，奉請身心離欲，德行過人。慕煙霞清淨之
X57n0961_p0117b09║居，住山海杳冥之際。飄飄鶴馭，隨月露以光寒；冉冉
X57n0961_p0117b10║霓裳，逐天風而香散。玅稱無漏，獨取長生。火分龍虎
X57n0961_p0117b11║見神丹，波動鯨鼇騰祕殿。南無無盡虗空徧法界，一
X57n0961_p0117b12║切常住五通神仙眾。
X57n0961_p0117b13║請護法天龍眾
X57n0961_p0117b14║一心歸命奉請：積諸福德，具大威神。已登解脫之門，
X57n0961_p0117b15║敬護如來之教。衣冠照映，莫非善力之資生；眷屬莊
X57n0961_p0117b16║嚴，豈受塵勞之愛染。常參佛會，降伏怨魔。寶劒高輝
X57n0961_p0117b17║般若光，旌旗秀發金剛焰。南無無盡虗空徧法界一
X57n0961_p0117b18║切常住解脫門護法天龍眾。
X57n0961_p0117b19║宣白召請下堂八位聖凡
X57n0961_p0117b20║原夫神道不遠，虔懇須知；聖力非遙，禱祈必應。或彈
X57n0961_p0117b21║指斯須之際，迴旋倐忽之間；或作雨形，瑞色共輕雲
X57n0961_p0117b22║之混雜；或隨風勢，信財與䭾馬之飄颻。今則豈色融
X57n0961_p0117b23║融，祥雲靄靄，敢希聖駕，允副凡心，特伸邀請。
X57n0961_p0117b24║請官僚吏從眾（楊鍔儀文，祇有召請名銜，至各及眷屬，自餘以餘文補之。）
X57n0961_p0117c01║一心奉請，徧法界中，往古今來，一切官僚吏從眾。皇
X57n0961_p0117c02║王帝主，百辟千官，萬類羣分，各及眷屬。黎元以君上
X57n0961_p0117c03║為所依，官府以黎元為統攝。由來率土，盡屬王民。故
X57n0961_p0117c04║梁武之儀文，立官僚之褥位。善緣宿構，勝報今逢。抱
X57n0961_p0117c05║文武兼備之才，處富貴兩全之地。九州四海，皆歸化
X57n0961_p0117c06║育之中。萬姓四民，盡入旌麾之上。與奪由己，舉動任
X57n0961_p0117c07║情。既勢去以時來，故形亡而報轉。愁䰟黯黯，長劫何
X57n0961_p0117c08║依。幽趣冥冥，棲身無地。如是官僚吏從，竝願承三寶
X57n0961_p0117c09║力，仗祕密言，降臨道場，受此無遮廣大供養。（辟，必益切，君也。
X57n0961_p0117c10║褥，而蜀切，氈也。）
X57n0961_p0117c11║請三界諸天眾
X57n0961_p0117c12║一心奉請，徧法界中一切諸天眾，欲界、色界、無色界
X57n0961_p0117c13║中天主天王，各及眷屬。報居六欲，夙因五戒十善之
X57n0961_p0117c14║修；上升九天，安住八定四禪之位。身雖有漏，樂且無
X57n0961_p0117c15║窮。巍巍而宮殿隨身，奕奕而光明照體。八萬四千劫
X57n0961_p0117c16║壽，勝報時賖；二十五有輪迴，升沈何已。五衰相現，一
X57n0961_p0117c17║枕夢殘。俄從宮殿之中，奄入杳冥之境。如是天道眾，
X57n0961_p0117c18║竝願
X57n0961_p0117c19║請阿修羅道眾
X57n0961_p0117c20║一心奉請，徧法界中一切阿修羅眾，三頭六臂，五趣
X57n0961_p0117c21║四生，海底山間，各及眷屬。前修善惡，今報差殊。負貢
X57n0961_p0117c22║高陵下之心，起嫉妒猜疑之行。既專麤暴，遂受醜形。
X57n0961_p0117c23║或項佩於多頭，或肩生於數臂。身如碧澱，髮似金丹。
X57n0961_p0117c24║現大身而高等須彌山，示小質而竄入藕絲竅。與帝
X57n0961_p0118a01║釋戰處，雖莫能勝；於如來輪下，因已歸降。冀收忿怒
X57n0961_p0118a02║之胸懷，庶使惡心而調伏。如是修羅部眾，竝願（澱音殿）。
X57n0961_p0118a03║請人道眾
X57n0961_p0118a04║一心奉請，徧法界中，一切人道眾，尊卑貴賤，中國邊
X57n0961_p0118a05║方，異狀殊形，各及眷屬。曩行五戒，今報九流，既為萬
X57n0961_p0118a06║物之靈，故預三才之列。或超五道而至八定，或著五
X57n0961_p0118a07║欲而墜三塗，竝由身口為緣，遂致升沈異路。聲香味
X57n0961_p0118a08║觸，淫泆驕奢，塵塵皆失於本心，念念常存於妄想。百
X57n0961_p0118a09║年易失，不思聲色之本空；一夢難留，盡入輪迴之境
X57n0961_p0118a10║界。如是人道部眾，竝願
X57n0961_p0118a11║請餓鬼道眾
X57n0961_p0118a12║一心奉請，徧法界中，一切餓鬼道眾，焦面火口，巨首
X57n0961_p0118a13║微咽，渴惱針毛，各及眷屬。肇自七情，來從十惡。九類
X57n0961_p0118a14║分別於正理論，三般總示於瑜伽宗。阿難見者曰面
X57n0961_p0118a15║然，目連睹之名華報。鐵圍山畔，論百億之何窮。殑伽
X57n0961_p0118a16║河邊，舉恒沙而不盡。莫不咽喉針細，肢節火然。骨鳴
X57n0961_p0118a17║若破車之聲，腹大似敗壺之牀。怨甘漿之莫及，痛熱
X57n0961_p0118a18║惱之煎熬。色力飢虗，形骸醜惡。如是餓鬼部眾，一切
X57n0961_p0118a19║飢渭眾生，竝願
X57n0961_p0118a20║請畜生道眾
X57n0961_p0118a21║一心奉請，徧法界中，一切畜生道眾，毛羣羽族，水陛
X57n0961_p0118a22║飛沈，巢穴微軀，各及眷屬，同居三界，共在四生，如塵
X57n0961_p0118a23║若沙，不可勝數，莫不排空走野，升天躍淵，胎卵溼化
X57n0961_p0118a24║之所生，山林川澤之所聚，或多足而無足，或匾毛而
X57n0961_p0118b01║混毛，或有知而無知，或小質而大質，飛霜削木，遽罹
X57n0961_p0118b02║羅網以哀鳴，急浪翻空，難免[竺-二+(一/(尸@邑))]梁之張捕，怨絕刀砧
X57n0961_p0118b03║之上，䰟飛湯火之中，如是畜生部眾，竝願（[竺-二+(一/(尸@邑))]音戶取魚器）。
X57n0961_p0118b04║請地獄道眾
X57n0961_p0118b05║一心奉請，徧法界中，一切地獄道眾，五無間獄，十重
X57n0961_p0118b06║罪入，八熱八寒，各及眷屬，名標地獄，總號泥犁。鐵城
X57n0961_p0118b07║高廣，則無量無邊；罪器彌多，則可驚可怖。種類區分，
X57n0961_p0118b08║而具有五百隔子；枉受生死，而一日八萬四千。鑊湯
X57n0961_p0118b09║爐炭之煎熬，麋軀爛骨；劒樹刀山之峻聳，刺眼剚心。
X57n0961_p0118b10║輪輕治重，而隨業昭彰；拂石芥城，而何時休息？如是
X57n0961_p0118b11║地獄部眾，一切內外受苦眾生，竝願（刺，七逆切。剚，側吏切）。
X57n0961_p0118b12║請六道外者眾
X57n0961_p0118b13║一心奉請徧法界中一切六道外者眾，或自三界而
X57n0961_p0118b14║乍墮，或從五趣以方來，既涉升降之兩楹，遂歷去來
X57n0961_p0118b15║之中陰，罔罔像像，杳杳冥冥，或上升而頭向天宮，或
X57n0961_p0118b16║下墜而首歸地府，或橫趍於南北，或足向於東西，陋
X57n0961_p0118b17║劣匪堪，形相奚既，飲食甘漿而莫覩，吸風飲露以充
X57n0961_p0118b18║飢，素無毫善莊嚴，故受如斯果報，今則冤親等濟，幽
X57n0961_p0118b19║顯咸資，如是六道外者中陰眾生，竝願
X57n0961_p0118b20║水陸齋儀文後序同前
X57n0961_p0118b21║按蕭氏建無遮齋，其儀甚簡。今所行者，皆後人踵事
X57n0961_p0118b22║增華，以崇其法，至於津濟一也。竊尋蕭意，葢超三界
X57n0961_p0118b23║之外，已入聖地者，上八位該焉；走三界之內，未出苦
X57n0961_p0118b24║輪者，下八位備焉。已入聖地者，靡不供養；未出苦輪
X57n0961_p0118c01║者，靡不薦拔。此所以為無遮也。然大地一切，本與諸
X57n0961_p0118c02║佛同源；諸佛如來，自無眾生別處。但緣起為妄，真暗
X57n0961_p0118c03║成愚，坐與諸聖，隔為異道。斯文者，敷演正教，申明本
X57n0961_p0118c04║緣，開示其覺悟之機，歸趣于解脫之法。使參法會者，
X57n0961_p0118c05║了見大地無有一物不成佛者，然後為得也。凡齋，以
X57n0961_p0118c06║控帶江山、依據林薄為勝地，月望為佳日。先期三日，
X57n0961_p0118c07║以淨水置佛前，晝夜持呪，想水成甘露，以洒法食，即
X57n0961_p0118c08║三藏也；臨壇宣文，典其佛事，即法師也；以音聲屬和，
X57n0961_p0118c09║梵唄間作，即歌讚也；捧鑪對聖，冥運願力，即檀越也。
X57n0961_p0118c10║故檀越必勤其精意，精意然後能致其感；法師必選
X57n0961_p0118c11║其高行，行高然後能尊其教；三藏必堅其正念，以正
X57n0961_p0118c12║念然後能資其呪力；歌讚必嚴其端誠，以端誠然後
X57n0961_p0118c13║能成其法會。先事齋居以致潔，畢會宴坐而如慕，各
X57n0961_p0118c14║盡虔恭，方蒙饒益。有情或不謹，便成無利，則弗為聖
X57n0961_p0118c15║賢所祐，且復有鬼神之譴。敢告大眾，其戒之哉！
X57n0961_p0118c16║斛前召請啟白
X57n0961_p0118c17║葢聞大圓鏡體，磨而不磷，涅而不淄。如意珠王，取之
X57n0961_p0118c18║無禁，用之無竭。柰何眾生弱喪，永劫陸沈。黑山下頓
X57n0961_p0118c19║足牽衣，黃泉中安身立命。慧光不燭，飢火長然。圓頓
X57n0961_p0118c20║上乘，可得而聞。苦澀惡味，備甞不已。方以類聚，物以
X57n0961_p0118c21║羣分。其居也，皆艱難險阻之鄉。其黨也，盡嫉妒慳貪
X57n0961_p0118c22║之眾。真鬼虎龍蛇之可畏，如稻麻竹葦之良多。賴法
X57n0961_p0118c23║王留施食之緣，幸施主奉如來之教。時於清夜，具展
X57n0961_p0118c24║香羞。惟鬼神自爾之力能周，仗佛祖無緣之慈普攝。
X57n0961_p0119a01║我聞經說，在昔阿難尊者，獨居靜處，念所受法。則於
X57n0961_p0119a02║深夜，見一餓鬼，名曰面然，白阿難言：卻後三日，即便
X57n0961_p0119a03║命終，當墮鬼趣，與我同類。阿難聞已，心生惶怖，問餓
X57n0961_p0119a04║鬼言：若我死後，生餓鬼者，行何方便，可得免脫？爾時，
X57n0961_p0119a05║餓鬼白阿難言：汝若能布施百千那由佗恒河沙餓
X57n0961_p0119a06║鬼，并百千婆羅門仙等，以摩伽佗國之斛，各施一斛
X57n0961_p0119a07║飲食，汝得增壽，我得離苦。阿難聞此不順之語，身毛
X57n0961_p0119a08║皆竪，即至佛所，具述此言：世尊！我今云何能辦若干
X57n0961_p0119a09║鬼仙等食？佛即為說無量威德自在光明勝玅力真
X57n0961_p0119a10║言。若誦此呪，則能變少飲食，令諸鬼仙，一一皆得飽
X57n0961_p0119a11║滿。阿難依教行持，得延壽命，鬼得生天。法門不唯益
X57n0961_p0119a12║於現在，亦欲遠被未來。羅漢結集成文，三藏傳來此
X57n0961_p0119a13║土，人到于今，咸受其賜。大矣哉！是真不可思議博施
X57n0961_p0119a14║濟眾之道也。于夜蓋有清信檀那，特為某事，興建斛
X57n0961_p0119a15║食。今則食時斯屆，供事當陳，欲召來儀，須伸迎請（云
X57n0961_p0119a16║云）。
X57n0961_p0119a17║歐陽文忠公宿採石聞鬼聲
X57n0961_p0119a18║歐陽文忠公修甞宿採石渡，夜聞呼聲曰：去！來！舟尾
X57n0961_p0119a19║有應之曰：參政宿此，不可去，齋料幸擕歸。公默念舟
X57n0961_p0119a20║尾迫浦，且無人，必鬼也。至五鼓，又聞岸上獵獵馳驟
X57n0961_p0119a21║聲，舟尾者呼曰：齋料如何？岸上者且行且答曰：道場
X57n0961_p0119a22║不清淨，皆無所得而歸。公異其事。後半月，因游金山
X57n0961_p0119a23║寺以告長老，長老曰：昨有施主在寺修設，方第二時
X57n0961_p0119a24║法事，其妻乳臥少頃，鯹風滅燭，時皆驚異，不知是此
X57n0961_p0119b01║否？公問其日，乃宿採石之夜，其事驗矣。（見夷堅志）
X57n0961_p0119b02║佛印禪師加持水陸感驗
X57n0961_p0119b03║佛印禪師了元，世傳是樓至佛化身，余未之信。後閱
X57n0961_p0119b04║師玅峯詩集及師碑銘，果有其謂。蓋師甞訪大覺璉
X57n0961_p0119b05║禪師，未至前一日，大覺忽夢樓至如來至，遲明率眾
X57n0961_p0119b06║迎候，而師遽來，璉公因作詩以贈，目以樓至稱之。而
X57n0961_p0119b07║師又甞自夢釋迦本，師告之曰：汝吾弟子，乃賢劫千
X57n0961_p0119b08║佛中最後樓至如來者是也。夢覺，遂成一偈，有夢時
X57n0961_p0119b09║雖說同樓至，覺後依然箇比丘，寄語釋迦千道伴，遇
X57n0961_p0119b10║抽頭處且抽頭之句。又師住金山時，有海賈到寺設
X57n0961_p0119b11║水陸，是夜適法事僧㳂幹而出，師不得已，即自行總
X57n0961_p0119b12║持。此夜有漁舟泊于江湍，深夜忽聞岸上有聲曰：今
X57n0961_p0119b13║夜金山水陸甚勝，乃樓至如來自行加持也。漁人審
X57n0961_p0119b14║是鬼聲，於師大生敬仰。據斯顯驗，則知人勝法勝，乃
X57n0961_p0119b15║感鬼神懽悅歆享矣。
X57n0961_p0119b16║誦破地獄偈感驗
X57n0961_p0119b17║東坡大全云：若人欲了知，三世一切佛，應觀法界性，
X57n0961_p0119b18║一切唯心造。市人喪妻者，夢其妻求破地獄偈，覺而
X57n0961_p0119b19║求之，無有也。問薦福古老，云：此偈是也。遂舉家持誦，
X57n0961_p0119b20║後見亡者寶衣天冠，縹緲空中，稱謝而去。軾聞之於
X57n0961_p0119b21║佛印，佛印聞之於范堯夫。
X57n0961_p0119b22║華嚴感應傳云：垂拱三年，華嚴藏法師往崇福寺見
X57n0961_p0119b23║薦律師云：今夏有賢安坊郭神亮入寺禮拜於余，自
X57n0961_p0119b24║言頃忽暴亡，經于七日，近得再蘇。當時有使者三人
X57n0961_p0119c01║追至平等王所，王勘問罪福等事，令使者引某至地
X57n0961_p0119c02║獄，忽逢一僧云：我救汝苦，汝但當受持一偈，必脫此
X57n0961_p0119c03║苦。偈曰：若人欲了知等。神亮倉皇而誦，方數十徧，其
X57n0961_p0119c04║與同罪者竝得脫免。當知此偈能破地獄也。藏師云：
X57n0961_p0119c05║此偈乃華嚴經第四會中偈也。薦公未之信，乃請第
X57n0961_p0119c06║十九卷看之，果然，乃覺林菩薩所說偈也。
X57n0961_p0119c07║纂靈記云：昔京兆有人姓王氏（失名），暴死三日而再迴
X57n0961_p0119c08║去。時被二使者追赴地獄，偶見一僧自稱是地獄，即
X57n0961_p0119c09║令誦若人欲了知四句偈，王急誦持，聲所至處，一切
X57n0961_p0119c10║罪人悉皆脫去。王既蘇，即發願終身誦之，復向道俗
X57n0961_p0119c11║說此事以勸持誦。時有一僧為撿經，方知是華嚴偈
X57n0961_p0119c12║也。
X57n0961_p0119c13║誦破地獄呪感驗
X57n0961_p0119c14║昔峽石有一朝士，姓徐氏（失名）。徐氏長婦，因病忽亡，乃
X57n0961_p0119c15║見一人，身著王者之服，形貌雄偉。婦稽首拜問為誰，
X57n0961_p0119c16║王答曰：吾是冥官，緣汝家中大小，每誦破地獄呪，使
X57n0961_p0119c17║冥中一切罪人，皆得解脫。汝有是功，我特來報謝。婦
X57n0961_p0119c18║驚曰：妾是凡賤，豈當王者之至報謝？王曰：汝雖凡人，
X57n0961_p0119c19║佗日舉家必生天，是故吾之為報若是。汝今已後，當
X57n0961_p0119c20║勿忘其呪也。呪曰：
X57n0961_p0119c21║唵佉羅帝耶薩訶。
X57n0961_p0119c22║
X57n0961_p0119c23║施食通覽（終）
X57n0961_p0119c24║
X57n0961_p0120a01║
X57n0961_p0120a02║
X57n0961_p0120a03║
X57n0961_p0120a04║
X57n0961_p0120a05║
X57n0961_p0120a06║
X57n0961_p0120a07║附錄
X57n0961_p0120a08║瑜伽集要？焰口施食儀云：面向東立，瀉於壇前，或淨
X57n0961_p0120a09║地上，或於石上，或新淨瓦盆，亦名于蘭盆，生臺亦得，
X57n0961_p0120a10║或泉池江海長流水中，不得瀉於石榴桃樹之下，鬼
X57n0961_p0120a11║神懼怕，不得食之。
X57n0961_p0120a12║行事鈔云：明出眾生食，或在食前唱等，得已出之。或
X57n0961_p0120a13║在食後，經論無文，隨情安置。涅槃：因曠野鬼為受不
X57n0961_p0120a14║殺戒已，告鬼言：我今當勅聲聞弟子，隨有佛法處，悉
X57n0961_p0120a15║施汝食。若有住處不能施者，即是天魔徒黨，非我弟
X57n0961_p0120a16║子。四分：僧伽藍中立鬼神廟屋。傳云：中國僧寺設鬼
X57n0961_p0120a17║廟、伽藍神廟、賓頭盧廟。每至二食，皆僧家送三處食，
X57n0961_p0120a18║餘比丘不出。愛道尼經：令出如指甲大。今有為亡人
X57n0961_p0120a19║設食者，依中含云：若死人布施祭祀者，若生入處餓
X57n0961_p0120a20║鬼中者得，餘處不得。由各有活命食故。雜含中廣明
X57n0961_p0120a21║此事。若親族不生入處中者，但施心施，其自得功德
X57n0961_p0120a22║云云。
X57n0961_p0120a23║佛祖統紀云：出生飯，此有二緣：一者，涅槃經令施曠
X57n0961_p0120a24║野鬼，毗奈那律令施鬼子母等。此曹本食肉啖人，佛
X57n0961_p0120b01║化之，受戒不殺，乃囑弟子隨處施食。今齋堂各各出
X57n0961_p0120b02║眾生食是也。此唯出家人行之。二者，𦦨口經託阿難
X57n0961_p0120b03║為緣，令施餓鬼食。今齋堂別具小斛，於食畢，眾作法
X57n0961_p0120b04║施之。或各具小生斛，夜間呪施。此通道族行之。
X57n0961_p0120b05║又云：六道斛，淨名經云：以一食施一切（言一切，則全收六道），供
X57n0961_p0120b06║養諸佛及眾賢聖，然後可食。南岳隨自意三昧云：凡
X57n0961_p0120b07║得食，應云：此食色香味，上供十方佛，中奉諸聖賢，下
X57n0961_p0120b08║及六道品，等施無差（楚宜反，不齊也）。別天台觀心食法：鳴鐘
X57n0961_p0120b09║後，斂手供養一體三寶；次出生飯，稱施六道。此皆等
X57n0961_p0120b10║供十界，即是今人施六道，修水陸供之明證也。　述
X57n0961_p0120b11║曰：玅樂云：世人設六道者，是梁武見江東多淫祀（殺生
X57n0961_p0120b12║命，祭邪鬼），乃以相似佛法，權宜替之。此葢荊谿一往以祭
X57n0961_p0120b13║祀惡法，對佛法論之，將以止天下之殺，故未論十界
X57n0961_p0120b14║等供之義。𦦨口經：令供養三寶，即是四聖；供婆羅門
X57n0961_p0120b15║仙，即是人道；供𦦨口眾，即是鬼道。餘四道雖不備，葢
X57n0961_p0120b16║是當時赴機未普，故經文隱略耳。若大乘行人，圓觀
X57n0961_p0120b17║法界，則當依淨名經中義。若慈雲謂鬼道得食，餘五
X57n0961_p0120b18║道不得者，此等意，亦是用婆娑論云：若因祭祀，唯鬼
X57n0961_p0120b19║神得之，餘趣不可盡得。此是約人世祭祀言之耳。若
X57n0961_p0120b20║依出世法，用平等心，修無礙供，則當仰觀淨名、南岳、
X57n0961_p0120b21║天台三處之文，則理無不在。今有營小斛曰散灑者，
X57n0961_p0120b22║或一巨斛者，或至四十九斛者，皆所以等供六道群
X57n0961_p0120b23║品也，可不信哉！
X57n0961_p0120b24║（右數節文，考閱之次，錄附于此。更有施食念誦祕軌，若欲修者，須從師受。凡諸真言神呪，亦未經師受而
X57n0961_p0120c01║誦，則越諸佛三昧耶，可慎也夫。）
X57n0961_p0120c02║
X57n0961_p0120c03║
X57n0961_p0120c04║
X57n0961_p0120c05║
X57n0961_p0120c06║
X57n0961_p0120c07║No. 961-C
X57n0961_p0120c08║ 䟦
X57n0961_p0120c09║
X57n0961_p0120c10║釋門施食，難思之法也。以呪持二七之數，而謂能格
X57n0961_p0120c11║六道四生之類；以升合一器之微，而謂能變四斛九
X57n0961_p0120c12║斗之量；以焦腹巨口之飢，而謂能致甘美實腹之飽，
X57n0961_p0120c13║豈非難思之法耶？難思如是，而不示之以所可信行，
X57n0961_p0120c14║則其信愈難矣。
X57n0961_p0120c15║四明曉公，廣披經教，審知施食一法，利濟尤多。竊恐
X57n0961_p0120c16║人多不知所自，雖昭着典籍，非會成一家，則將泛然
X57n0961_p0120c17║難考。於是備錄，以為施食通覧。遠從
X57n0961_p0120c18║佛口親宣，近自諸師輔贊，以至加持響驗，靡所不載。
X57n0961_p0120c19║一日携以見示師文，沐手齋心讀之，得未甞見。因念
X57n0961_p0120c20║向之所信者，今愈加信矣。而人或未信者，豈可無以
X57n0961_p0120c21║開其深信耶。遂捨家資，普為有情，命工刊行。俾今見
X57n0961_p0120c22║行者，知所因依，轉加精進。其未甞見者，開發信心，奉
X57n0961_p0120c23║行勇猛。庶幾自此人人樂於施食，則三途八難，飢火
X57n0961_p0120c24║悉滅。乘
X57n0961_p0121a01║佛願力，勝處託生，其利豈不博哉。開禧改元乙丑歲
X57n0961_p0121a02║旦開封止菴林師文謹跋