X57n0962_p0121b01║
X57n0962_p0121b02║
X57n0962_p0121b03║No. 962
X57n0962_p0121b04║不可剎那無此君
X57n0962_p0121b05║
X57n0962_p0121b06║宋達磨山沙門　義銛　述
X57n0962_p0121b07║空蕩仮立中絕對，此乃天然體上名。
X57n0962_p0121b08║俱破俱立俱法界，此乃天然名下體。
X57n0962_p0121b09║體不二故體常融，名非濫故名常定。
X57n0962_p0121b10║空彰蕩德三俱破，三千三諦是相如。
X57n0962_p0121b11║假彰建德三俱立，三千三諦如是相。
X57n0962_p0121b12║中彰妙德俱法界，三千三諦相如是。
X57n0962_p0121b13║界蹄十如三世界，事理因果依正盡，
X57n0962_p0121b14║三周正體不出此，只在平常一念中。
X57n0962_p0121b15║終窮究畢光極談，甚深境界不思議。
X57n0962_p0121b16║以此為境曰妙境，三千三諦非他物。
X57n0962_p0121b17║以此為觀曰妙觀，三千三諦皆本無。
X57n0962_p0121b18║境即觀故能所忘，是故初乘不名觀。
X57n0962_p0121b19║境觀難思何所用，只要剎那虗妄融。
X57n0962_p0121b20║妄心融處真亦亡，一牧了事隨緣漢。
X57n0962_p0121b21║善惡都不思量著，任運惡滅而成善。
X57n0962_p0121b22║無用心處願行增，一超直入如來地。
X57n0962_p0121b23║揑不成團劈不開，看來看去只成獃。
X57n0962_p0121b24║若能親到獃田地，三觀元來是禍胎。
X57n0962_p0121c01║No. 962-A
X57n0962_p0121c02║元享釋書（十三年戒）泉涌寺俊芿。傳曰：山陰義銛述，不
X57n0962_p0121c03║可剎那無此君。贈芿。銛號朴翁，內外兼明，禪教并
X57n0962_p0121c04║通，可謂會稽名士。葛天民，字無懷者也。
X57n0962_p0121c05║
X57n0962_p0121c06║叡山沙門秀雲：不可剎那無此君。纂註曰：華嚴疏
X57n0962_p0121c07║曰：般若能成萬行，何法而不用之？寂照盡於理極，
X57n0962_p0121c08║不得一行無此君耳。所以開即萬行森然，泯則一
X57n0962_p0121c09║不為一，得意即無所不通耳。鈔曰：言一得一行無
X57n0962_p0121c10║此君者，借外典語。晉書中說：王獻之好竹，到處即
X57n0962_p0121c11║皆樹之。人問其故，答曰：人生不得一日無此君耳。
X57n0962_p0121c12║意在虗心貞節，歲寒不移。今明萬行不得暫時而
X57n0962_p0121c13║無般若雲。按清涼云王獻之，誤也。蓋徽之之事也。
X57n0962_p0121c14║徽之，義之子而獻之兄也。晉書列傳第五十曰：王
X57n0962_p0121c15║徽之，字子猷。嘗寄居空居中，便令種竹。或問其故，
X57n0962_p0121c16║徽之但嘯詠指竹曰：何可一日無此君耶？本按瀛
X57n0962_p0121c17║奎律髓夏日載葛無懷詩曰：僧義銛，字朴翁，以事
X57n0962_p0121c18║還俗。葛其姓，無懷號也。今錄律髓所載朴翁詩（七首）
X57n0962_p0121c19║于此。
X57n0962_p0121c20║郊原避暑曰
X57n0962_p0121c21║有暑猶當避，無憂可得忘。竹疎身共瘦。
X57n0962_p0121c22║湖近意先涼。靜勝寧須奕，幽朗不待觴。
X57n0962_p0121c23║還同殘夢樂，炙背負朝陽。
X57n0962_p0121c24║夏日曰
X57n0962_p0122a01║曉荷承墜露。晚岫障斜陽。樹下地常蔭。
X57n0962_p0122a02║水邊風景凉。蟬移驚鵲近，鷺超得魚忙。
X57n0962_p0122a03║獨坐觀群動，閑消夏日長。
X57n0962_p0122a04║湖提晚步曰
X57n0962_p0122a05║照影怜寒水，關情奈夕陽。雪慳天欠冷。
X57n0962_p0122a06║年近曰添長。好句誰相寄，浮生各自忙。
X57n0962_p0122a07║有身聊頓放，無事可思量。
X57n0962_p0122a08║訪端叔提幹曰
X57n0962_p0122a09║水趁潮頭行。山隨柁尾行。大江中夜滿。
X57n0962_p0122a10║雙櫓半空鳴。雁冷來無幾，鷗清睡不成。
X57n0962_p0122a11║平生師友地，此夕最關情。
X57n0962_p0122a12║雪夜曰
X57n0962_p0122a13║冷蘃通幽信。孤山欠幾遭。杯因寒更滿。
X57n0962_p0122a14║句到淡方高。雪滴晴檐雨，松翻夜壑濤。
X57n0962_p0122a15║布衾雖仍鐵，猶念早趨朝。
X57n0962_p0122a16║宿裴菴曰
X57n0962_p0122a17║一徑松杉迴。成陰見日稀。山晴僧盡出。
X57n0962_p0122a18║風暖燕交飛。結子華拋樹，欄人犬護扉。
X57n0962_p0122a19║閑看山月上，清坐更添衣。
X57n0962_p0122a20║小亭曰
X57n0962_p0122a21║小亭終日對幽叢，兀坐無言似定中。
X57n0962_p0122a22║蒼鮮靜連湘竹紫，綠陰深映蜀葵紅。
X57n0962_p0122a23║猫來戲捉穿華蝶，雀下偷銜卷葉蟲。
X57n0962_p0122a24║斜照尚多高柳少，明年更欲種梧桐。