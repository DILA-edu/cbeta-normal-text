X57n0963_p0122b01║
X57n0963_p0122b02║
X57n0963_p0122b03║
X57n0963_p0122b04║No. 963
X57n0963_p0122b05║北峰教義
X57n0963_p0122b06║
X57n0963_p0122b07║三千章十科
X57n0963_p0122b08║
X57n0963_p0122b09║一、出本文二、辨三諦三、明事理四、簡權實
X57n0963_p0122b10║五、顯體用六、述互具七、譬喻八、示別圓
X57n0963_p0122b11║九、對四土十、判六即
X57n0963_p0122b12║
X57n0963_p0122b13║北峰教義第一
X57n0963_p0122b14║
X57n0963_p0122b15║三千
X57n0963_p0122b16║淨覺法師異論起於今，對彼十科，略亦大義十：初、出
X57n0963_p0122b17║本文，分二：初、出經文，二、出祖文。
X57n0963_p0122b18║初出經文者，三千是不思議妙境。金錍云：指的妙境
X57n0963_p0122b19║出自法華，山家學者無不知由法華開顯故也。理固
X57n0963_p0122b20║然矣，仍須精究。只緣法華開顯，二乘作佛十界互具，
X57n0963_p0122b21║是故三千之法一念頓圓，法華獨妙也。如荊谿云：二
X57n0963_p0122b22║乘得記，一代教門彰灼唯此，請搜撿大藏，方驗有所
X57n0963_p0122b23║歸。此義淨覺得之。雜編云：大師依妙經十如是文，并
X57n0963_p0122b24║大經大論立三世間，總而言之名三千世間。金錍乃
X57n0963_p0122c01║云：雖則通依一切大部，指的妙境出自法華。應知法
X57n0963_p0122c02║華已前諸大乘經，雖說諸法實相，且非彰灼談此妙
X57n0963_p0122c03║境，以未開顯聲聞緣覺及偏菩薩九界十如，具佛界
X57n0963_p0122c04║十如故（文）。或破淨覺不合以開權議三千所出，以經
X57n0963_p0122c05║中十如是顯實故。今謂不然，妙境出法華，乃金錍所
X57n0963_p0122c06║判。繼自釋云：由前四時兼但對帶故推功，法華豈非
X57n0963_p0122c07║功由開顯無兼帶耶？由十如是一經三周開權顯實
X57n0963_p0122c08║正體，若非開權顯實，豈能互具互融乎？或破淨覺貶
X57n0963_p0122c09║於昔圓不彰灼談妙。今謂不然，昔圓互融且是通說，
X57n0963_p0122c10║不開顯二乘。故釋籤（十十三）云：又復方等般若中圓，何
X57n0963_p0122c11║曾不明二乘作佛？何時不明用毒為藥？但不顯露對
X57n0963_p0122c12║二乘說，則名為秘（文）。即此義也。問：三千妙境出法華，
X57n0963_p0122c13║昔圓有否？答：既稱圓人，即了三千心具色具，一即一
X57n0963_p0122c14║切諸經皆有，但未開顯。部存偏小，偏不能圓。約教雖
X57n0963_p0122c15║妙，約部則麤。故云今經迹門與諸經有同有異也。問：
X57n0963_p0122c16║三千妙境出法華，十如為文出耶？為義出耶？若云義
X57n0963_p0122c17║出，昔經亦有，何獨法華？若云文出，經中且無三千之
X57n0963_p0122c18║文。答：舊云文出，過當說義矣。如金錍云：十如心十界，
X57n0963_p0122c19║十界必身土。但義之必然，何甞有文？若十乘三世間，
X57n0963_p0122c20║則未必十如也。今取草庵云：但義之存焉耳。在昔群
X57n0963_p0122c21║典雖甞義之，而說之不審，義之不詳。華嚴之心造十
X57n0963_p0122c22║界，大論之三種世間，法華之旨豈缺乎哉？故以文會
X57n0963_p0122c23║而成顯之也。而三種世間心造十界，未足以顯十如
X57n0963_p0122c24║也。但言十如，則十法界三世間無不該之也。故云十
X57n0963_p0123a01║如必十界，十界必身土也。出通局篇。曉前開顯之說，
X57n0963_p0123a02║則義出不言可知矣。
X57n0963_p0123a03║二、出祖文者，祖師三大部唯於止觀正修結示三千
X57n0963_p0123a04║之名，妙玄文句並未涉言。英法師問：三千妙境出自
X57n0963_p0123a05║法華，妙玄文句釋經不說，莫有隱經之過否？今依四
X57n0963_p0123a06║明，荊谿則約教釋經，略明千法，明觀立行，廣說三千
X57n0963_p0123a07║名目。雖然，義理齊等，故四明云：然復應知，今明千法
X57n0963_p0123a08║即是三千，以約三種釋世間故，故千法三千但廣略
X57n0963_p0123a09║爾。又如別行玄記之文，故知大部三千有無不出廣
X57n0963_p0123a10║略之義。又荊谿云：此但正報，不語三千名目。雖然，理
X57n0963_p0123a11║必齊等，因必具果，正必有依（文出妙樂四卷）。此玅樂之文，豈
X57n0963_p0123a12║非名雖廣略，義理不二耶？然所以名廣略者，正由玄
X57n0963_p0123a13║句約教釋經，止觀明觀立行故也。輔行云：故至止觀
X57n0963_p0123a14║正明觀法，並以三千而為指南。問：玅玄心法妙，釋遊
X57n0963_p0123a15║心法界，明百界千法三種世間。釋籤解云：釋遊心等，
X57n0963_p0123a16║即百界千法、三千世間、假實國土千法皆三，故有三
X57n0963_p0123a17║千（二、三十）。豈非妙玄已明三千，何言略耶？答：別行玄文
X57n0963_p0123a18║亦爾，故四明云：今明千法即是三千。固是三千，文義
X57n0963_p0123a19║已備，所以荊溪四明以三千釋之，但非正明觀法，不
X57n0963_p0123a20║結三千之名。從略且是千法，故玄文三妙後料揀，亦
X57n0963_p0123a21║只問一念心，云何含受百界千法也？
X57n0963_p0123a22║二辨三諦
X57n0963_p0123a23║分二：初四明正說，二淨覺異見。
X57n0963_p0123a24║初四、明正說，又二：初、體一互融；二、名隨德用。初、體一
X57n0963_p0123b01║互融者，須知偏真法性之理體是空寂，故無色心諸
X57n0963_p0123b02║法。若圓中法性實相之理體是色心，則具色心諸法，
X57n0963_p0123b03║諸法皆是真如實相。實相之體妙不決定，即空、即假、
X57n0963_p0123b04║即中，此三即一相，其實無有異。既一相無異，則舉一
X57n0963_p0123b05║全収，空亦具三，假亦具三，中亦具三。今來所論三千
X57n0963_p0123b06║三諦，約開顯圓妙究盡諸法無非實相。諸法不出十
X57n0963_p0123b07║界，十如互具，故成三千世間色心諸法，而皆一一體
X57n0963_p0123b08║是實相，即空、假、中。三千諸法既即三諦，乃三德三諦
X57n0963_p0123b09║之三千也。故輔行云：十如只是法華實相、權實正體。
X57n0963_p0123b10║既云諸法，故實相即十；即云實相，故十即實相。實相
X57n0963_p0123b11║之體，三諦具足。金錍云：而此三千性是中理，不當有
X57n0963_p0123b12║無，有無自爾。何以故？俱實相故。實相法爾，具足諸法；
X57n0963_p0123b13║諸法法爾，性本無生。四明則云：圓家明性既非但理，
X57n0963_p0123b14║乃具三千之性也。此性圓融，遍入同居剎那心中，此
X57n0963_p0123b15║心之色心乃只心是三千色心。三千皆實，相相宛然。
X57n0963_p0123b16║全體皆空，當處即假。仍非二邊，又即雙照。不可以一
X57n0963_p0123b17║多說，安可以有無思。若邊若中，皆莫能議。（文）止觀中，
X57n0963_p0123b18║明一心中，理具三千，然後結成三諦。四明所見，相狀
X57n0963_p0123b19║略爾。豈有圓妙，更過於此。如何三千，唯存假耶。二、名
X57n0963_p0123b20║隨德用。三千三諦，法體雖云體一互融，而真諦彰法
X57n0963_p0123b21║體空德空用，俗諦彰法體假德假用，中諦彰法體中
X57n0963_p0123b22║德中用。故荊溪云：夫三諦者，天然之性德也。中諦者，
X57n0963_p0123b23║統一切法。真諦者，泯一切法。俗諦者，立一切法。心性
X57n0963_p0123b24║不動，假立中名。亡泯三千，假立空稱。雖亡而存，假立
X57n0963_p0123c01║假號。四明云：只一覺性，具三種德，受三種名。既一性
X57n0963_p0123c02║體，具三德用，強立三名矣。名隨德用，空則一相不存，
X57n0963_p0123c03║假則諸法宛爾，中則絕待二邊。三千立法，合於假上
X57n0963_p0123c04║說之。故四明云：空中名遮，一相不立。假觀名照，三千
X57n0963_p0123c05║宛然。自行即淨穢亡泯，無不空中。利佗則帝網交羅，
X57n0963_p0123c06║三千皆假。然今所辨自佗，俱存妙假。以能化所化，皆
X57n0963_p0123c07║三千故。又云：施設三千，皆妙假力。亡淨穢相，以空以
X57n0963_p0123c08║中。既云照故，三千恒具。照是觀否？三千是妙假否？此
X57n0963_p0123c09║指要文也。又十義書第一義云：能造識陰，明具三千，
X57n0963_p0123c10║三千是假。大意云：此能造心，具足諸法。故輔行云：心
X57n0963_p0123c11║具是假，此之三千，非法性無明，自他共離而造，故空。
X57n0963_p0123c12║約此空假，遮照不偏，名為中道。豈非不思議境，義含
X57n0963_p0123c13║三觀？又云：只如於識陰修三觀者，約何義說假觀耶？
X57n0963_p0123c14║豈說緣生假耶？豈說建立假耶？既非此等之假，仍須
X57n0963_p0123c15║即陰說具三千，方為妙假。故荊溪云：具即是假（文）。良
X57n0963_p0123c16║由雖三諦一境，而空蕩中絕，於名義用觀，當須亡泯，
X57n0963_p0123c17║不當建立。是故說具三千，合是假觀，非分外也。四明
X57n0963_p0123c18║之說，義甚圓融，相未甞混。但四明假上說三千，則當
X57n0963_p0123c19║處空中，體是實相性具之法，法法常住。淨覺假上說
X57n0963_p0123c20║三千，體是無明緣生之法，果上永斷。二說大異也。四
X57n0963_p0123c21║明既而法法實相，則實相之體，常空假中，終日互具。
X57n0963_p0123c22║若淨覺既而法是無明緣生之事，則終成質礙，互融
X57n0963_p0123c23║不成。雖說互融，乃強說耳。
X57n0963_p0123c24║二、淨覺異說。雜編辯三諦有五段，不出立三千在俗，
X57n0963_p0124a01║以破四明。初、約三諦名義破。輔行云：三諦無形，可寄
X57n0963_p0124a02║事辯等。評曰：三千既即空、假、中，乃三德三諦之三千
X57n0963_p0124a03║也。豈缺空、中，但在俗耶？然名隨德用，空亡俗有，中道
X57n0963_p0124a04║雙非，就假以明三千。四明諸文，文文點示，何甞少違
X57n0963_p0124a05║諸祖之文？則所據文，不勞通也。略知輔行之文，如蓮
X57n0963_p0124a06║老云：以三諦妙理，天然性德，無名無相，然不離事法。
X57n0963_p0124a07║而今寄假名相，說名空、假、中。凡落言論者，皆謂之假。
X57n0963_p0124a08║雖寄假事立三諦名，其體常一。故云：空、中二體，二無
X57n0963_p0124a09║二也。心性不動，假立中名等耳。二、約三千名義破。雜
X57n0963_p0124a10║編云：又復三千，既名世間，既名幻有等。評曰：定認世
X57n0963_p0124a11║俗間差之名，而不思以生顯具耶？豈三千妙境，是不
X57n0963_p0124a12║實幻有法耶？良由不知以性奪修，名幻故也。淨覺之
X57n0963_p0124a13║宗如此，何由傳遠乎？三、約三諦互具破。雜編云：又若
X57n0963_p0124a14║見諸文云：一假一切假，便謂空中存三千等。評曰：四
X57n0963_p0124a15║明何文？謂一假一切假，故空中立三千耶？如此，則四
X57n0963_p0124a16║明空中立法之義，淨覺全然不知也。又云：只一三千，
X57n0963_p0124a17║不用無相，便是三諦。四明亦無此說。四、約三諦事理
X57n0963_p0124a18║破。雜編云：或問：若將三諦合為二諦，其即空義為真
X57n0963_p0124a19║俗等。評曰：中邊事理，三諦開合，無妨之論，但判止觀。
X57n0963_p0124a20║淨名記文，有所不是。止觀第一義諦無法，世諦有法。
X57n0963_p0124a21║今用草庵體用相形，名言兩立之語通之。淨名記文
X57n0963_p0124a22║者，三千世間，體是諸法。若情見取著，皆名非道；若智
X57n0963_p0124a23║達空中，即名佛道。但除其病，而不除法，豈破三千顯
X57n0963_p0124a24║空中耶？五、約假有單複破。雜編問：若三千是俗者，只
X57n0963_p0124b01║可云即空即中，何故諸文云即空假中？答：說有詳略，
X57n0963_p0124b02║假有單複等。評曰：止觀三千之後，結成三諦不二門。
X57n0963_p0124b03║明事理三千後，亦結三諦。別行玄文，亦明千如，結示
X57n0963_p0124b04║三諦，以至諸文皆然。蓋三千是諸法之本體，三諦是
X57n0963_p0124b05║諸法之德相。不空假中，法不圓妙，文理當然，豈緣順
X57n0963_p0124b06║中論偈耶？別行用論，乃引證也。有無假處，恰是文略
X57n0963_p0124b07║耳。而云他云因緣生法，且是一念介爾之心，何得便
X57n0963_p0124b08║是三千妙假者，須知四明無此之文。但若於緣生上，
X57n0963_p0124b09║說千如百界，則是妙假。若未示三千，灼然且是陰境
X57n0963_p0124b10║諸法也。雜編文義細碎，今但點破其大體，餘者可以
X57n0963_p0124b11║意得。辯三諦竟。
X57n0963_p0124b12║三明事理
X57n0963_p0124b13║分三：初四明正說。諸文事理雖則多途，四明宗旨的
X57n0963_p0124b14║約具變分事理也。體用修性，其義亦然。指要云：造謂
X57n0963_p0124b15║體用者，指上反造，即全體起用故。因前心具色心，隨
X57n0963_p0124b16║緣反造。修中色心，乃以性中三千為體，修起三千為
X57n0963_p0124b17║用。則全理體起於事用，方是圓教隨緣之義。故輔行
X57n0963_p0124b18║云：心造有二種：一者約理，造即是具；二者約事，乃明
X57n0963_p0124b19║三世凡聖。反造即結云：皆由理具，方有事用。（上一十五）然
X57n0963_p0124b20║又須知，四明宗旨於事理三千，各論三諦。指要云：應
X57n0963_p0124b21║知立茲體用，欲於理體及於事用，皆明三諦事用。若
X57n0963_p0124b22║即空假中，還成不二圓妙否？（上十六）又云：心空故，事理
X57n0963_p0124b23║諸法皆空，即非色非心也。假中亦然。輔行云：並由理
X57n0963_p0124b24║具，方有事用。今欲修觀，但觀理具，俱破俱立，俱是法
X57n0963_p0124c01║界，任運攝得權實所觀。（七十六）俱破空也，俱立假也，俱
X57n0963_p0124c02║是法界中也。四明尊者立義引證，切當明白，更無可
X57n0963_p0124c03║說者。
X57n0963_p0124c04║二、淨覺異見，又二：初、據文。淨覺之宗，專約三諦分事
X57n0963_p0124c05║理。空中為理，俗假為事，與四明無別。據乎妙玄，理事
X57n0963_p0124c06║本迹。無住之理，即是本時實相真諦；立一切法，即是
X57n0963_p0124c07║本時森羅俗諦。釋籤以三千為森羅。評曰：此乃四明
X57n0963_p0124c08║理中三諦，自分理事，望反造事，並名為理，即是初重
X57n0963_p0124c09║本法耳。豈不讀釋籤所斷此理性之迹耶？又據文句，
X57n0963_p0124c10║無住無相，即無差別；立一切法，即有差別。乃至若知
X57n0963_p0124c11║地具桃李，即識實中有權；解無差別，即是差別。評曰：
X57n0963_p0124c12║地具桃李，正喻理中差別。今宗理具三千相，豈但性
X57n0963_p0124c13║耶？他既失旨，難與議矣。二、立義雜偏。曰：今謂無住之
X57n0963_p0124c14║本，有離有合；所立之法，有性有修。評曰：性中之本離，
X57n0963_p0124c15║明所立之法，但是三千之性者。別行云：修德相貌，在
X57n0963_p0124c16║性德中。不二門云：全修在性。如何會耶？所云修性合
X57n0963_p0124c17║論，即以性中本法，俱為修中之本，合於性三。其所立
X57n0963_p0124c18║之法，正是修中三千俗事者。荊溪顯云：事則修德三
X57n0963_p0124c19║因為所立法，汝何唯俗耶？既以事中修德三因為所
X57n0963_p0124c20║立法，必以性德三因為無住本，何須合耶？對面違文，
X57n0963_p0124c21║不可信受。
X57n0963_p0124c22║二、料揀文義，分三：初、二造所據。問：止觀直引華嚴心
X57n0963_p0124c23║造一文，荊溪據何文義，便立二造釋之？答：一、據止觀
X57n0963_p0124c24║本文，二、據觀音玄文。二義皆荊溪自示也。初、止觀本
X57n0963_p0125a01║文者，只緣大師正明不思議境理具，引華嚴心造之
X57n0963_p0125a02║文，驗知心造有於理具。故輔行云：前云心造即是心
X57n0963_p0125a03║具，故引造文以證心具（五十一）。二、觀音玄文者，只緣觀
X57n0963_p0125a04║音玄文明性善惡，驗知心造有於理具。故輔行云：若
X57n0963_p0125a05║見觀音玄文意者，則事理、凡聖、自他、始終、修性等意，
X57n0963_p0125a06║一切可見。彼文料揀緣了中云：如來不斷性惡，闡提
X57n0963_p0125a07║不斷性善。點此一意，眾滯自消（五十七）。文義顯矣。二、理
X57n0963_p0125a08║中明造。問：凡稱造者，即是造作動用之義。理體之中，
X57n0963_p0125a09║如何可說造作義耶？答：理中明造，造即是具，不可更
X57n0963_p0125a10║求造作之義。荊溪云：一者約理，造即是具。其旨爛然。
X57n0963_p0125a11║三、引昔證具。問：荊溪云：指的妙境出自法華，止觀不
X57n0963_p0125a12║思議妙境合引法華十如是文。何故落筆却引華嚴
X57n0963_p0125a13║心造文耶？莫也大師引證不的否？答：不然。若指的三
X57n0963_p0125a14║千妙境出自法華，下文自引法華十如是文。若指的
X57n0963_p0125a15║揀境用觀出自華嚴，故須引之以證心具。故輔行云：
X57n0963_p0125a16║正明不思議境。於中初引華嚴者，重牒初引示境相
X57n0963_p0125a17║文。前云心造即是心具，故引造文以證心具（五中一）。止
X57n0963_p0125a18║觀大意云：上根一法者，謂觀不思議境不出色心。色
X57n0963_p0125a19║由心造，全體是心。故經云：三界無別法，唯是一心作
X57n0963_p0125a20║（文）。荊溪文義，宜細求之。
X57n0963_p0125a21║四簡權實
X57n0963_p0125a22║二：初、四明正說。且置諸文，十雙權實。今明三千，唯約
X57n0963_p0125a23║十界、十如而論。權實有二：初、十界通論。以十界、十如
X57n0963_p0125a24║諸法名權，界如諸法皆即實相為實。妙宗云：唯我釋
X57n0963_p0125b01║迦與一切佛，乃能究盡諸法之權、實相之實。（上二十三）此
X57n0963_p0125b02║依文句云：從諸法實相下，即是甚深境界，不可思議，
X57n0963_p0125b03║故不可說。今明此境為二：初、一句略標權實章，次、十
X57n0963_p0125b04║句廣釋權實相。乃至二、約佛界釋云：佛界非本非末
X57n0963_p0125b05║而言本末，本即相，末即佛，佛報是自行權也。佛界非
X57n0963_p0125b06║等非不等而言究竟等，指於實相，是自行之實也。（三、三
X57n0963_p0125b07║十一）輔行云：十如只是法華實相、權實正體。既云諸法，
X57n0963_p0125b08║故實相即十；既云實相，故十即十相。（五中三）十界、十如
X57n0963_p0125b09║皆即實相，三千皆實，相相宛然。祖文如是，非四明妄
X57n0963_p0125b10║立也。二、十界對論。九、權佛實。妙玄云：百法界千如，是
X57n0963_p0125b11║束為五差：一、惡，二、善，三、二乘，四、菩薩，五、佛。判為二法：
X57n0963_p0125b12║前四是權法（即一、惡，二、善，三、二乘，四、菩薩也），後一是實法（即佛界也）。細論
X57n0963_p0125b13║各具權實，且依兩義。（二、三）文句云：九界、十如皆名為權，
X57n0963_p0125b14║佛界、十如名之為實。（二、三十）不二門云：亦由理性九權
X57n0963_p0125b15║一實。指要云：權是九界七方便，實是佛法一圓乘。四
X57n0963_p0125b16║時未會，權實不融，此經開之，皆稱秘妙，故云不二。（下十
X57n0963_p0125b17║五）權實諸法，理性本具，三千並常，俱體俱用，一法不
X57n0963_p0125b18║斷，亦非強立也。
X57n0963_p0125b19║三、淨覺異見雜編云：一、約三千俗諦分權實，九界十
X57n0963_p0125b20║如屬權，佛果十如屬實。二、約三千三諦分權實，三千
X57n0963_p0125b21║空假為權，三千中道為實等。作此分已，當了權即是
X57n0963_p0125b22║實，實即是權。金器水波，喻意可識（文）。意云：實如金水，
X57n0963_p0125b23║無差無相；權如器波，差別有相。評曰：初義佛界十如
X57n0963_p0125b24║為實，十如何故無如是相？次義假法為權，空中為實。
X57n0963_p0125c01║既三諦一境，豈空中定無？況荊溪云：此之三千，性是
X57n0963_p0125c02║中理，何屬俗哉？蓮老斥佗曰：只一圓融三，既皆絕妙，
X57n0963_p0125c03║何須分更權實有違？四明云：圓人雖乃三諦頓觀，中
X57n0963_p0125c04║須是實，二諦為權（別行文下二十三紙）。凡百破他，當須盡理。
X57n0963_p0125c05║五顯體用
X57n0963_p0125c06║二：初、四明正說。以理具三千為體，反造三千為用。指
X57n0963_p0125c07║要云：夫體用之名，本相即之義。故凡言諸法即理者，
X57n0963_p0125c08║全用即體，方可言即。又云：三千世間，一一常住。理具
X57n0963_p0125c09║三千，俱名為體；反造三千，俱名為用。故云俱體俱用。
X57n0963_p0125c10║（下六）四、明此說合輔行。並由理具，方有事用。又合不二
X57n0963_p0125c11║門，反名為造。造謂體用，用既即體，無不圓融空假中
X57n0963_p0125c12║妙。淨覺失旨，為之奈何？所據諸文，下科評破。
X57n0963_p0125c13║二、淨覺異見，以空中為體，俗假為用。雜編之文有四：
X57n0963_p0125c14║初、據文句體用權實。自初住已去，體無分別，用即差
X57n0963_p0125c15║降。評曰：此文明聖人果上起用。因自初住已去，性體
X57n0963_p0125c16║之法對於修用，故無分別，豈可自行全無假耶？輔行
X57n0963_p0125c17║指眾生實造、聖人權造，並由理具，方有事用及不二
X57n0963_p0125c18║門。濁水、清水，波濕無殊，如何消之？二、據妙樂，指染淨
X57n0963_p0125c19║不二門所明。體用雖通染淨，正意對染論淨，為顯果
X57n0963_p0125c20║上從體起用。評曰：不二門正明染淨之用不二。妙樂
X57n0963_p0125c21║特指云：言立一切法者，前事理中即以染緣為一切
X57n0963_p0125c22║法，此中即是淨緣諸法，具如染淨不二門明（四二）。此乃
X57n0963_p0125c23║四明所據，汝正違此文，如何據耶？三、消因果不二門
X57n0963_p0125c24║文。謂三千並常俱體之時，如全波是水，此顯理常；三
X57n0963_p0126a01║千並常俱用之時，如全水為波，此顯事常。評曰：汝據
X57n0963_p0126a02║此喻，欲明理中無差無相，不可以喻真法也。三千俱
X57n0963_p0126a03║體，多少分明。若理體無相，大師云：修德相貌，在性德
X57n0963_p0126a04║中。荊溪云：理具此相，如何消耶？（妙樂第十）四、據自他不二
X57n0963_p0126a05║門文，自行唯在空中，豈非體耶？化他三千赴物，豈非
X57n0963_p0126a06║用耶？評曰：此文正明由於自行、理體三千之假，方有
X57n0963_p0126a07║化他、事用三千赴物，如理性、三德、三諦、三千。若自行，
X57n0963_p0126a08║則理性空中亡泯；若化佗，則事用三千赴物。故云：隨
X57n0963_p0126a09║機利他，事乃憑本。本謂一性，具足自他，方至果位。自
X57n0963_p0126a10║即益他，如理性、三德、三諦、三千；自行唯在空中，化他
X57n0963_p0126a11║三千赴物。（文）深求自即益他之語，必有[(巫-工+土)/日]焉。此文指
X57n0963_p0126a12║要，釋之甚委。大凡文義幽隱，當鈎索之，勿生異見。
X57n0963_p0126a13║六述互具
X57n0963_p0126a14║雜編立此一科，正明談具事理。其問關涉真妄總別
X57n0963_p0126a15║之義，今委明之。分二：初四明正說，二淨覺異見。初又
X57n0963_p0126a16║四：初明互各，二定事理，三釋總別，四揀文義。初明互
X57n0963_p0126a17║各。雜編科名述互具，引章安十界互相有文，則十界
X57n0963_p0126a18║依正，皆論各具互具。今依四明，有乎二義。若通明各
X57n0963_p0126a19║具互具，則色心依正一切諸法，法法之上，皆可論之。
X57n0963_p0126a20║色自具三千，心自具三千等，各各不同，即各具也。色
X57n0963_p0126a21║心三千，只一三千，無二無別，名互具也。若別明各具
X57n0963_p0126a22║互具，則且以心佛眾生三法言之。心佛眾生，各具三
X57n0963_p0126a23║千，各具也。心佛眾生，只一三千，互具也。故指要云：約
X57n0963_p0126a24║此三法，各具三千，互具互融，方名妙法。（上四）此本輔行
X57n0963_p0126b01║云：又復學者，縱知內心具三千法（各具），不知我心徧彼
X57n0963_p0126b02║三千，彼彼三千，互徧亦爾。（互具）雖云各具，意顯互具。故
X57n0963_p0126b03║云：苟順凡情，生內外見，應照理體，三無差別。（上十、二十一）
X57n0963_p0126b04║非唯三法如此，准知修性各具三千，而互具互融，以
X57n0963_p0126b05║至事理體用等義，皆有二具也。二定事理。雖色心依
X57n0963_p0126b06║正諸法，皆可論具，以從近要揀觀慧之境，的有一念
X57n0963_p0126b07║心法。而此心念，為真為妄，為事為理？須知四明定此心
X57n0963_p0126b08║念，是妄是事？指要云：應知心法，就事就迷而辨。引釋
X57n0963_p0126b09║籤云：心法定在因止觀初，觀陰入心等。（上六）又云：今釋
X57n0963_p0126b10║一念，乃是趣舉根塵和合一剎那心，若陰若惑，若善若
X57n0963_p0126b11║惡，皆具三千，皆即三諦。以至云：以眾生在事未悟理
X57n0963_p0126b12║故，以依陰心顯妙理故。（文）然而事中妄念當體具者，
X57n0963_p0126b13║功由妄念全體即是理性故也。故指要云：以三千法
X57n0963_p0126b14║同一性故，隨緣為萬法時，趣舉一法，總攝一切也。又
X57n0963_p0126b15║云：由一性無性，立事理三千故，故兩種三千，同居一
X57n0963_p0126b16║念也。（上二十四）此義草庵三千論第十二篇，以解行伸之，
X57n0963_p0126b17║謂解了觀達，具一切心，三千具足，甚有眉目，不敢不
X57n0963_p0126b18║敬。（出指要上卷末）三釋總別不二門云：總在一念，別分色心。
X57n0963_p0126b19║四明解釋，立兩重總別，並以事中一念為總，乃依荊
X57n0963_p0126b20║溪而說。荊溪云：當知心之色心，初之心字，趣舉剎那
X57n0963_p0126b21║事中心也。次云色心，即理具三千也。故云此一句，約
X57n0963_p0126b22║理明總別，理具三千為別，剎那一念為總也。荊溪云：
X57n0963_p0126b23║即心名變，戀名為造。初即心字，即前趣舉剎那事中
X57n0963_p0126b24║心也。次云變造，豈非事造三千耶？故云此二句，則事
X57n0963_p0126c01║中總別，變造三千為別，剎那一念為總也。荊溪文義
X57n0963_p0126c02║如此，兩重總別，並事念為總，豈四明妄立耶？然則兩
X57n0963_p0126c03║種三千一念能總者，只緣一性無性立兩種三千故，
X57n0963_p0126c04║故兩種三千總在一念也。又復須知，今不二門，一性
X57n0963_p0126c05║無性三千宛然，便同妙樂無住立法。一性無性，無住
X57n0963_p0126c06║本也；三千宛然，所立法也。理事兩重本法，即理事兩
X57n0963_p0126c07║重總別耳。且理中心之色心，心豈非無住本？色心豈
X57n0963_p0126c08║非所立法？事中即心名變，即心豈非無住本？變造豈
X57n0963_p0126c09║非所立法？就此可疑，兩重本法，初重以理中正因為
X57n0963_p0126c10║本，緣了為所立法；次重以理中三因俱為本，逆順二
X57n0963_p0126c11║修為所立法。兩重之本並是於理，今總別中兩重之
X57n0963_p0126c12║總皆是於事，何云即事理兩重總別耶？答：作此疑者，
X57n0963_p0126c13║全未精究四明釋兩總之義也。四明釋理總云：以三
X57n0963_p0126c14║千同一性故，故總在一念也。釋事總云：亦以三千同
X57n0963_p0126c15║一性故，故咸趣一念也。准釋此疑，兩重總別就法故，
X57n0963_p0126c16║並以事念為總；兩重本法推功故，並以理性為本。何
X57n0963_p0126c17║者？兩重總別並功由一性，故能總在一念；就法在迷
X57n0963_p0126c18║在事為總，推功歸性亦得以理為總。故四明云：今文
X57n0963_p0126c19║以一性為總，前後文以一念為總，蓋事理相顯也。兩
X57n0963_p0126c20║重立法雖推功由理，以理為本，既而實相在於迷中，
X57n0963_p0126c21║當知就法亦以事為本也。夫如是，從總別推功，與本
X57n0963_p0126c22║法齊；從本法在事，與總別等。又疑：兩重總別，並以事
X57n0963_p0126c23║中一念為總，兩重三千，皆是於別。若兩重本法，第二
X57n0963_p0126c24║事中本法，則以理之本法，俱名為本。唯事造三千，單
X57n0963_p0127a01║為所立法，是則單複有異。別與立法，事理單複不同；
X57n0963_p0127a02║總與本，三一有異，如何齊等？答：兩重本法，明立法故，
X57n0963_p0127a03║事從理立，事理相對。第二須促理中本法，俱名為本。
X57n0963_p0127a04║兩重總別，明法之圓融互趣，故不論事理相對開合
X57n0963_p0127a05║也。四、揀文義三：初、問：止觀禪境中云：復次，一念不同，
X57n0963_p0127a06║世人取著一異定相。一念乃是非一非異而論一耳。
X57n0963_p0127a07║義例明判，非唯禪境，諸境皆然，豈非約理論具？何故
X57n0963_p0127a08║四明約事論具？答：得上正義，此難不成。更欲知者，草
X57n0963_p0127a09║庵云：止觀六章，依經開解，法法本真，則行人之心，已
X57n0963_p0127a10║非世人取著之妄心矣。妙解雖爾，行位在凡，既未離
X57n0963_p0127a11║陰，且令於陰觀不思議，則禪境之文是也。二、問：上明
X57n0963_p0127a12║總別，從近要故，以心為總，其實法法得為總。若同本
X57n0963_p0127a13║法，妙樂何故本唯實相？答：蓮老云：實相之理，理無所
X57n0963_p0127a14║存，徧在於事。若爾，法法得為本，將非以末為本乎？答：
X57n0963_p0127a15║隨舉一法一句為本，則不名末矣。三、問：指要引釋籤，
X57n0963_p0127a16║俗則百界千如，真則同居一念，為通證事理，為別證
X57n0963_p0127a17║一種？答：蓮云：即同不二門，總在一念，通證事理也。
X57n0963_p0127a18║二、淨覺異見。雜編述互具一章，總有六段。初、所據祖
X57n0963_p0127a19║文，即止觀章，安料簡因通果隔，輔行解釋之（文）。評曰：汝
X57n0963_p0127a20║據輔行，起一界心，即具十界（五、上二十三）。且是修具事觀，
X57n0963_p0127a21║應須今宗無理具理觀可也。何者？以性境中，輔行亦
X57n0963_p0127a22║云：纔一剎那，三千具足（五十七）。釋籤亦云：介爾起心，以
X57n0963_p0127a23║具一切心故，等於佛心（二、二十九）。諸文所明性具，如汝所
X57n0963_p0127a24║引，盡是事觀矣。二、修性二具。雜編云：今謂若約起心
X57n0963_p0127b01║論具，即是修具，乃唯識觀境也；若約不起心論具，即
X57n0963_p0127b02║是理具，乃真如觀境也。荊谿云：理具變為修具等。評
X57n0963_p0127b03║曰：如指南曰：修性二具，若對二觀，應須性境為理觀，
X57n0963_p0127b04║修境為事觀，莫不占察利鈍二根，共修初乘觀法耶？
X57n0963_p0127b05║行在一心之言，如何消釋？三、修具二種。雜編云：然於
X57n0963_p0127b06║修具之中，須知二義：一、思議具，二、不思議具。思議約
X57n0963_p0127b07║一念生起而說，不思議約一念頓足而說，即是不思
X57n0963_p0127b08║議境也。評曰：慈童女長者之文，由釋因通易知，一往
X57n0963_p0127b09║將示因通之相，其實自明不思議具，何得據之立思
X57n0963_p0127b10║議具？又若不思議具，正是不思議境。據汝所定，是於
X57n0963_p0127b11║事觀，則常坐三昧，便縱任三性矣。四、三諦。論具雜編
X57n0963_p0127b12║云：問：一念頓具三諦之中，為屬何耶？答：約所具說，即
X57n0963_p0127b13║屬俗諦；約能具說，即屬中道。評曰：夫三千體是實相，
X57n0963_p0127b14║相相之體，三諦具足。雖云三諦，只一實相。所謂三諦
X57n0963_p0127b15║一境，何分能具、所具耶？豈中能具，空、假之二不能具
X57n0963_p0127b16║耶？止觀介爾有心，三千具足，不二門明。三千諦境，總
X57n0963_p0127b17║在一念。何不遵用，以一心為能具，兩種三千為所具
X57n0963_p0127b18║乎？又復須知，四明義說心為能具，三千為所具，實無
X57n0963_p0127b19║能具、所具。全三千是心，心是三千也。問：義雖如此，文
X57n0963_p0127b20║其如何？釋籤云：俗則百界千如，豈非所具？真則同居
X57n0963_p0127b21║一念，豈非能具？又輔行具即是假，如何通耶？答：四明
X57n0963_p0127b22║云：以同居一念，顯同一真性。非謂便將一念，名為真
X57n0963_p0127b23║諦（文）。若論百界千法，法法能具，義當以俗為能具也。
X57n0963_p0127b24║若爾，何不云真則百界千如，俗則同居一念耶？答：知
X57n0963_p0127c01║前來體一圓融，名隨德用，則此等文義，自然氷釋。五、引
X57n0963_p0127c02║證中，止觀禪境之文，色心不二門文，制心從理之文，
X57n0963_p0127c03║豈非達事即理，理能具耶？評曰：既云達事即理，如何
X57n0963_p0127c04║捨事耶？差之毫𨤲，謬矣千里也。六、結難。四明雜編云：
X57n0963_p0127c05║今更難之，若唯取事中一念為總，此乃正同取著之
X57n0963_p0127c06║心，譬如芥子能容須彌，若離真性，無有容理等。評曰：
X57n0963_p0127c07║四明云：色心依正，由即性故，趣舉一法，徧攝一切，何
X57n0963_p0127c08║曾不即？既事即理，不得言事，豈非徧哉？觀淨覺此等
X57n0963_p0127c09║之文，大似釋成四明法師也。
X57n0963_p0127c10║七譬喻
X57n0963_p0127c11║三：初四、明正說。妙境三千性體本具，即空假中，故非
X57n0963_p0127c12║有無。不可思議，正合止觀三喻。輔行云：信此三喻，即
X57n0963_p0127c13║信一念不思議境。是知三喻喻異義一，總譬修性三
X57n0963_p0127c14║諦諸義，故云如意珠。下舉譬以譬於境，即總譬於前
X57n0963_p0127c15║來理性自他橫竪及結成等，乃至云非本無今有故
X57n0963_p0127c16║不添，非本有今無故不盡，若自若他皆不出三諦。下
X57n0963_p0127c17║之二喻擬此可知（文）。以觀三千性本具故，故觀成時
X57n0963_p0127c18║復乎本性三千常樂也。
X57n0963_p0127c19║二、淨覺異說有二：初、定喻。前二並是以生顯具，葢喻
X57n0963_p0127c20║心具理性三千；後一既指夢中見事，乃喻心具變造
X57n0963_p0127c21║三千。評曰：輔行云：下之二喻，擬之可識。驗三喻義同，
X57n0963_p0127c22║何云有異？二、定。法體雜編云：第三喻云：夢見百千萬
X57n0963_p0127c23║事，豁悟無一。驗知所喻三千，由無明故有。若無無明，
X57n0963_p0127c24║三千何在？評曰：三千是法華實相正體，唯佛究盡諸
X57n0963_p0128a01║法，正是除無明而有差別。何謂若無無明，三千何在
X57n0963_p0128a02║耶？三千果成，咸稱常樂，如何解耶？淨覺以常住為生
X57n0963_p0128a03║滅，則違世間相常住矣。
X57n0963_p0128a04║三、釋疑二：初、疑第二喻。輔行云：若謂已有，如倉中盛
X57n0963_p0128a05║物，豈非但具性耶？答：此破性計定有無耳。若離計已，
X57n0963_p0128a06║不有而有，三千宛然。若不爾者，安消諸文？二、疑第三
X57n0963_p0128a07║喻。止觀云：無明法法性，一心一切心。輔行云：無明眠
X57n0963_p0128a08║故謂之多，豈非三千無明故有？何破淨覺？答：此乃順
X57n0963_p0128a09║喻，寄緣生以顯性具之妙，非多非少也。如云以內具
X57n0963_p0128a10║故，他境能熏，故觀所熏，唯見理具者也。
X57n0963_p0128a11║八示別圓
X57n0963_p0128a12║二：初、四明正說。妙樂云：若非圓心，不攝三千。（文一）又云：
X57n0963_p0128a13║別教初心亦且破陰，後心能觀帝網之土，唯圓即觀
X57n0963_p0128a14║一念三千，三諦具足。（十）輔行云：問：若不觀具，為屬何
X57n0963_p0128a15║教？答：別教教道從初心來，但云次第生於十界，斷亦
X57n0963_p0128a16║次第，故不觀具。（五、上二十三）所以然者，只緣三千是圓融
X57n0963_p0128a17║性具之法，一即一切，別教不詮，是故四明唯圓說之，
X57n0963_p0128a18║不通於別，符文符義，深可信受。若於別教說具三千，
X57n0963_p0128a19║非唯暗於文旨，亦乃不達三千也。
X57n0963_p0128a20║二、淨覺異說三：初、立義。雜編云：三千之說，四教之中，
X57n0963_p0128a21║唯別、圓所詮。既詮十界、百如，必有百界、千如。約三世
X57n0963_p0128a22║間，三千備矣。評曰：別教三千，違文背義，大部曾無一
X57n0963_p0128a23║文。且別教斷九，如何互具？以別心生，只是十界。互具
X57n0963_p0128a24║不成，百界難說。舊人以雜沓之言扶成，蓋無稽也。
X57n0963_p0128b01║二、引證，有二文：一、觀心論疏明別教假觀，說心是如
X57n0963_p0128b02║來藏，具足百界千如。評曰：觀心論疏，詭名偽書，何足
X57n0963_p0128b03║憑也？此可與智者道，難與俗人言也。具大師正緣所
X57n0963_p0128b04║說諸部教觀，委悉學者逐外文字，不契內心，成於無
X57n0963_p0128b05║益。故將滅之時，作觀心論，令學者絕言觀心，令於心
X57n0963_p0128b06║通達教觀，故云傷念。一家門徒，隨逐積年，不知研覈
X57n0963_p0128b07║問心，是以不染內法，著外文字。何不絕言置文，破心
X57n0963_p0128b08║微塵，出大千經卷？念此迷徒，故作斯論（文）。故乃委將
X57n0963_p0128b09║一家諸部教觀，責問行者自心，令心妙契，豈可更用
X57n0963_p0128b10║廣張文義解釋耶？若三十六問名義，大師諸部委悉
X57n0963_p0128b11║已明，何須徵問乎？是知重作觀心論疏者，實是下愚
X57n0963_p0128b12║竊章安之高名耳，不足憑也。蓮老云圓詮，化老云開
X57n0963_p0128b13║顯，皆過論矣。三、淨名疏記文，明三千世間皆在一念。
X57n0963_p0128b14║若兼圓、別，應知有次、不次，有除、不除。評曰：此文正示
X57n0963_p0128b15║別教，不說三千。何乃據之？以經中但除其病，而不除
X57n0963_p0128b16║法。古人謂如眼病見華，病差本無。大師破成本無法，
X57n0963_p0128b17║非不除法。正解則云：今言一切眾生具十法界，無明
X57n0963_p0128b18║不了，觸處病生。荊溪記釋，先依疏文，直約圓教實理，
X57n0963_p0128b19║作三千釋。故云一切眾生悉具十界者，此從實理談
X57n0963_p0128b20║其意也。既云十法，則十界、百界、三千世間俱在一念
X57n0963_p0128b21║（文）。然後約凡、聖教旨，判此三千。若凡夫人，則有迷中
X57n0963_p0128b22║三千。若兼圓、別，應知次與不次，有除、不除。若唯圓者，
X57n0963_p0128b23║理性三千一向不除，故有三千。若論別教，既除九界，
X57n0963_p0128b24║故無三千。當須以義消文，不可迷文立義也。
X57n0963_p0128c01║三、破他不知具有二義，別教有思議具。評曰：章安以
X57n0963_p0128c02║易通難，大師以思議顯不思議，皆非明別教思議具
X57n0963_p0128c03║文，何得謬據立破耶？撿止觀自知其非。
X57n0963_p0128c04║九對四土
X57n0963_p0128c05║二：初四、明正說三千妙法以對四土。須知二義：一、依
X57n0963_p0128c06║正法體通該四土，二、教行詮顯別在寂光。初義者，以
X57n0963_p0128c07║三千不出十界身土依正之法，六凡之身合依同居，
X57n0963_p0128c08║二乘之身合依方便，菩薩之身合依實報，而義徧前
X57n0963_p0128c09║二佛居寂光。故輔行云：次明國土者，應以四土橫竪
X57n0963_p0128c10║消釋。今文為明十界所依各各不同，尚應須明十土
X57n0963_p0128c11║相別，且合六道以為善惡（五十七）。既約十界身土具足
X57n0963_p0128c12║乃成三千，若理具三千即是理具四土，若變造三千
X57n0963_p0128c13║即是修具四土世，此義可知。二、教行詮顯別在寂光
X57n0963_p0128c14║者，以三千是圓融妙法，法法實相一一互融乃成三
X57n0963_p0128c15║千。偏教所詮三土染礙屬所破法，豈能融妙？故妙三
X57n0963_p0128c16║千唯圓教行，豈非寂光？故指要云：融妙三千一時顯
X57n0963_p0128c17║現，豁然同皆真淨。法法皆實故真，皆非染礙故淨，故
X57n0963_p0128c18║云色心宛然豁同真淨。如是則一切眾生皆毗盧體，
X57n0963_p0128c19║一切國土悉常寂光（上十八）。妙樂云：二教初心皆滅陰
X57n0963_p0128c20║入，況復土耶？別教初心亦且破陰，後心能見帝網之
X57n0963_p0128c21║土，唯圓即觀一念三千三諦具足，故於自心常寂光
X57n0963_p0128c22║中遍見十方一切身土（十十二）。以此等文意證之，慈、老
X57n0963_p0128c23║兩種三千俱在寂光土說，不為無理，賢者評之。
X57n0963_p0128c24║二、淨覺異見。雜編有三段：初、通以十界對四土，乃無
X57n0963_p0129a01║妨之論，今不敘評。二、別揀佛界寂光因果。雜編云：應
X57n0963_p0129a02║知圓人從始洎終，雖修寂光之因，亦成三土之果。乃
X57n0963_p0129a03║至云：報果又二：他報在實報，自報在寂光。以寂光中
X57n0963_p0129a04║應緣既息，無有色質，故無他報也（文）。評曰：不二門云：
X57n0963_p0129a05║不見國土淨穢差品，而帝網依正終自炳然。豈自報
X57n0963_p0129a06║果滿，永無色質耶？三、結斥。四、明寂光有相。雜編云：世
X57n0963_p0129a07║人不了二種報義，便謂法身、理土二俱有相。評曰：妙
X57n0963_p0129a08║樂云：同居有餘自體，三土皆是妙色心。果報之處如
X57n0963_p0129a09║何消耶？委明此義，如妙宗私出料揀。
X57n0963_p0129a10║十判六即
X57n0963_p0129a11║二：初、四明正說，分四：初、三千六即，二、六即能所，三、名
X57n0963_p0129a12║義分對，四、點會蛣𧏙。初、三千六即，圓人修證，心外無
X57n0963_p0129a13║境，三千徧攝，一法不遺。從略以十界言之，全迷則十
X57n0963_p0129a14║界皆名理即，聞名則十界皆名名字，乃至究竟則十
X57n0963_p0129a15║皆究竟。光明記云：全迷則曰理性十界等。（二末）以至指
X57n0963_p0129a16║要、解謗、引證，三千在理，同名無明，三千果成，咸稱常
X57n0963_p0129a17║樂。是知十界三千，無不六即，大體可知。若不如此，乃
X57n0963_p0129a18║別教也。二、六即能所者，四明指要則曰：凡言諸法即
X57n0963_p0129a19║理者，全用即體，方可言即。又妙宗云：六種即名，皆是
X57n0963_p0129a20║事理，體不二義，而迷逆事，與其覺理，未始暫乖，故名
X57n0963_p0129a21║即佛。又障即佛，其名猶通，以後五人，皆云三障即是
X57n0963_p0129a22║佛故。（文）四明之義，以事用諸法為能即，理體諸法為
X57n0963_p0129a23║所即。德障言之，三障為能即，三德為所即，並合祖師
X57n0963_p0129a24║諸文，今不備引。略明二義：一、通論事造三障諸法為
X57n0963_p0129b01║能即，以皆理具，無不即故；二、別論事中一念自心為
X57n0963_p0129b02║能即，以從近要，易成觀故。此皆四明宗旨云云。諸文
X57n0963_p0129b03║處處有此兩義，更不引證，而草庵諸師，局唯一念，違
X57n0963_p0129b04║大義也。三、名義分對，然六即之義，事異故六，理同故
X57n0963_p0129b05║即，還可分對理事兩種三千否？答：先達並以事異故
X57n0963_p0129b06║六，對事造三千，理同故即，對理造三千。今則不然，即
X57n0963_p0129b07║約法體是同六，約情智高下六位事用法體全體即
X57n0963_p0129b08║理，故云理同故即。六位情智迷悟所見事異，故云事
X57n0963_p0129b09║異故六。是則事理兩種三千是法體，並對理同故即。
X57n0963_p0129b10║事異故六乃情智高下修證有差，非關三千法體有
X57n0963_p0129b11║異。若以兩種三千所收，却不妨六位高下是事造所
X57n0963_p0129b12║收，但不可直將兩種三千對事異故六、理同故即也。
X57n0963_p0129b13║指要上云：事異故六，理一故即。應知圓家明理已具
X57n0963_p0129b14║三千，而皆性不可變（理同故即）。約事乃論迷解，真似因果
X57n0963_p0129b15║有殊（事異故六）。四明意謂荊溪釋生死即涅槃之流，而云
X57n0963_p0129b16║理同故即。蓋由生死之法圓理本具，性不可改，故云
X57n0963_p0129b17║理同故即。若從人說，則迷悟因果陰顯事殊，故云事
X57n0963_p0129b18║異故六。仍引三千在理同名無明，三千果成咸稱常
X57n0963_p0129b19║樂。從人迷悟無明，常樂事殊，證事異故六。三千無改，
X57n0963_p0129b20║無明即明，三千並常，俱體俱用。約法只一三千，迷悟
X57n0963_p0129b21║不改，並皆圓常，俱體俱用，證理同故即。是則迷悟緣
X57n0963_p0129b22║起事殊，皆三千之體起妙用。法體事理雖迷悟因果，
X57n0963_p0129b23║而常一不改。甞試料之，約法體凡聖之事理，理同故
X57n0963_p0129b24║即。從人心迷悟之所見，事異故六。如妙宗上云：六種
X57n0963_p0129c01║即名，皆是事理體不二義。而事有逆順，名字等五，是
X57n0963_p0129c02║順修事；唯理性一，純逆修事。此逆順事，與本覺理體皆
X57n0963_p0129c03║不二，約法事理體同故也。其逆順名，自何而立？以知
X57n0963_p0129c04║不二，事皆合理，名之為順；其不知者，事皆違理，故名
X57n0963_p0129c05║為逆。名字等五，若淺若深，皆知皆順。若初理即，唯迷
X57n0963_p0129c06║唯逆，從人所見，事異故也。四、明每云迷悟體用不二，
X57n0963_p0129c07║准例應云：應知圓家六即高下，但約迷悟論之，不約
X57n0963_p0129c08║事理體用說也。指要云：約事乃論迷，解真似因果者，
X57n0963_p0129c09║迷則迷兩種三千，悟則悟兩種三千，真則真證兩種
X57n0963_p0129c10║三千，似則似證兩種三千，因則兩種三千俱因，果則
X57n0963_p0129c11║兩種三千俱在果也。故荊溪云：染淨既分，如位須辨。
X57n0963_p0129c12║而眾生有迷中事理，諸佛有悟中事理焉。四、點會蛣
X57n0963_p0129c13║𧏙四明。妙宗示十界六即，以至蛣𧏙，亦皆六即。諸師
X57n0963_p0129c14║異見，各有章藻，置而未論。今之所見，全同草庵錄蛣
X57n0963_p0129c15║𧏙一篇，不能委示，但陳梗槩。須知四明蛣𧏙六即者，
X57n0963_p0129c16║以圓人修證，了理具十界三千故也。若唯於佛以說
X57n0963_p0129c17║六即，則不了圓具法界之全體。然又須知蛣𧏙六即，
X57n0963_p0129c18║正約事論，以事全理具，故事能即。妙宗之文有二改：
X57n0963_p0129c19║初、示十界六即相，二、出十界六即義，以論十界皆理
X57n0963_p0129c20║性故也。若非理具，如何可即？解謗之文亦然。但自尋
X57n0963_p0129c21║之，當自深信，正是唯心觀體之說，更不多言。
X57n0963_p0129c22║二、淨覺異，見雜編，有三節：初、分對名、義。謂空中之理
X57n0963_p0129c23║同，故即也；即假之事異，故六也。假事為能即，空中之
X57n0963_p0129c24║理為所即。評曰：止觀大意云：理同，故即。如生死即涅
X57n0963_p0130a01║槃之流，必該煩惱即菩提，結業即解脫，乃三道即三
X57n0963_p0130a02║德。何甞專以空中之理同是所即，俗諦之事異是能
X57n0963_p0130a03║即耶？二、揀判即、具。謂即約事、理、體一，具約體備萬德。
X57n0963_p0130a04║評曰：如此名、義，若在四明正宗，用之甚妙。若淨覺以
X57n0963_p0130a05║三諦分事、理，則違一家諸文，不可承用。評破如前。三、
X57n0963_p0130a06║徵辯蛣、𧏙。先徵。問：他云：一家明理，既具三千，乃至蛣、
X57n0963_p0130a07║𧏙、蝮、蠆，皆須六即辯其初、後。是義然乎？答：何謂其然
X57n0963_p0130a08║乎？是大不然也。六即之名，本為揀濫。蛣、𧏙、蝮、蠆，畜趣
X57n0963_p0130a09║微物，迷逆之號，固無叨濫，何用六即？良為他見。涅槃
X57n0963_p0130a10║四分立此六即。評曰：金錍云：阿鼻依、正，全處極聖之
X57n0963_p0130a11║自心。豈非四趣究竟即耶？畜趣微物，不明六即者，圓
X57n0963_p0130a12║觀諸法，皆云六即，如何消之？所云四明，例涅槃疏四
X57n0963_p0130a13║分立蛣、𧏙六即者，大不然也。須知涅槃疏釋列眾，自
X57n0963_p0130a14║云：直三歸者，名無分；優婆塞若一、若二，名少分；若三、
X57n0963_p0130a15║若四，名多分；若具持五，名滿分。乃至云蛣𧏙、蝮蠆，義
X57n0963_p0130a16║復如何？答：夫一善法，即有四分；例一惡法，亦復如是。
X57n0963_p0130a17║未見明文，置而不論。且就權者言之：小菩薩所作是
X57n0963_p0130a18║無分，蛣𧏙、初地、初住所作是少分，乃至十地、十住等
X57n0963_p0130a19║所作是多分，如來所作是滿分。是故得有權、實之眾。
X57n0963_p0130a20║實召權請，故稱召請。（疏一十六）指歸釋曰：例一惡法者，暹
X57n0963_p0130a21║記云：若約惡為四分者，若惡冥伏，名無分；一業作惡，
X57n0963_p0130a22║名少分；二業作惡，名多分；三業俱作，名滿分。今謂疏
X57n0963_p0130a23║文既約持五戒以明四分，今約惡論，應以破五戒為
X57n0963_p0130a24║四分。所謂五戒具持，名無分惡；破一，名少分惡。餘例
X57n0963_p0130b01║可知。（文）此蛣𧏙對惡之四分，多從權釋，少出實義。與
X57n0963_p0130b02║今六即，據實不可會。雖權可會，文意亦別，不必會也。
X57n0963_p0130b03║妙宗不引，必有深意。凡百教者，須考本文，不可望聲
X57n0963_p0130b04║釋義。自古紛紛之說，只以本文破之。
X57n0963_p0130b05║
X57n0963_p0130b06║北峯教義卷一