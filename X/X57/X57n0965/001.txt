X57n0965_p0192a01║山家緒餘集目次
X57n0965_p0192a02║
X57n0965_p0192a03║卷上
X57n0965_p0192a04║　　教篇
X57n0965_p0192a05║　開權通論（十篇）　聲聞化源化（三篇）
X57n0965_p0192a06║　索車三一義（二篇）　齊探經旨說（二篇）
X57n0965_p0192a07║　三分正義　三分餘義
X57n0965_p0192a08║　三疑通說　部教大節義
X57n0965_p0192a09║　無量義經同異體論　方便品題原旨（一曰非問）
X57n0965_p0192a10║　龍女成佛權實文旨　四伏疑釋難
X57n0965_p0192a11║　六重本迹辨誤
X57n0965_p0192a12║卷中
X57n0965_p0192a13║　法華秘密例　三疊流變說
X57n0965_p0192a14║　得得大要論　右遶議
X57n0965_p0192a15║　圓宗修性離合論（十篇）　性惡義（三篇）
X57n0965_p0192a16║　六即義（二篇）　雙遊義（三篇）
X57n0965_p0192a17║　圓斷直說
X57n0965_p0192a18║卷下
X57n0965_p0192a19║　三法縱橫義（三篇）　秘密傳不傳義
X57n0965_p0192a20║　置毒喻　論光明題旨
X57n0965_p0192a21║　判提謂經釋難　識辨（三篇）
X57n0965_p0192a22║　三藏菩薩斷伏義　家家定頌說
X57n0965_p0192a23║　涅槃五佛子回心義
X57n0965_p0192a24║　　觀篇
X57n0965_p0192b01║　觀境真妄論（十篇）　心造文旨
X57n0965_p0192b02║　三千總別義　十種境界義
X57n0965_p0192b03║　示陀羅尼行位　授安心法義
X57n0965_p0192b04║　香華體徧說　輔行普門子序略釋
X57n0965_p0192b05║
X57n0965_p0192b06║山家緒餘集目次（終）
X57n0965_p0192b07║
X57n0965_p0192b08║
X57n0965_p0192b09║
X57n0965_p0192b10║
X57n0965_p0192b11║No. 965
X57n0965_p0192b12║山家緒餘集卷上
X57n0965_p0192b13║
X57n0965_p0192b14║四明沙門栢庭　善月　述
X57n0965_p0192b15║教篇
X57n0965_p0192b16║開權通論（十篇）
X57n0965_p0192b17║夫開權者何？所以明如來出世大用，五時化物之元
X57n0965_p0192b18║意也。其旨出法華，而名義起自一家焉。在昔先達，未
X57n0965_p0192b19║掌持論，以其無可疑者。然辨論出於近代諸師，其說
X57n0965_p0192b20║有施開用與之意，權實同異之辨，文相多端，祖意難
X57n0965_p0192b21║曉，雖各建立，未免乖張。不達化源，論何由絕？論之不
X57n0965_p0192b22║絕，雖辨奚為？今所申明，意革舊論，敢矯誣於先覺，庶
X57n0965_p0192b23║通貫於諸文，若履坦途，俾無異轍。苟餘論不息，吾亦
X57n0965_p0192b24║將柰何哉？姑約十義，以舉大科云。
X57n0965_p0192c01║一、示化源
X57n0965_p0192c02║原夫如來本證三千權實妙體，未始隔異。尚不當實，
X57n0965_p0192c03║況得名權？尚不當同，況得論異？是則非實非虗，非如
X57n0965_p0192c04║非異，強名法界，亦曰實相。此實非對權而立，直彰體
X57n0965_p0192c05║本真實而已。雖非權實，而迷悟且殊。是以吾佛垂世
X57n0965_p0192c06║設教，直欲以此道開示群生，悟本知見，入證此理，究
X57n0965_p0192c07║竟還源，同佛所住，住實際中。故曰：唯為一大事因緣
X57n0965_p0192c08║出現於世。奈何機非所宣，實道不足以化之，則宜逗
X57n0965_p0192c09║之以權。於是依如來藏同體權實，作從實施權而說。
X57n0965_p0192c10║或說九界法，或說佛界法，或說二法、三道、四果，或真
X57n0965_p0192c11║或中，或即或離，或圓融說，或隔別說，或顯或密，種種
X57n0965_p0192c12║不同。由是有大小、頓漸、開合之異，即在昔四時之施
X57n0965_p0192c13║化也。若乃機緣隨稟隨入，并益并當，雖菩薩隨處受
X57n0965_p0192c14║大，其如二乘執證小果，豈知有它意哉？然非出世本
X57n0965_p0192c15║意，則猶權而已。夫權所以濟實，實濟則啟權，權而不
X57n0965_p0192c16║啟，則壅權害實矣。故權不可終用，必授之以實。於是
X57n0965_p0192c17║靈山會上，先之以重敘出生，則開為合序；次之以斥
X57n0965_p0192c18║作方便，則動執生疑；終也之以開權顯實，則咸會一
X57n0965_p0192c19║乘。故曰：十方佛土中，唯有一乘法，無二亦無三，故得
X57n0965_p0192c20║會本藏。理一道無偏，出世意周，本懷斯暢，此特佛世
X57n0965_p0192c21║設化之意。至於滅後，四依判教，雖不出此，而有今昔
X57n0965_p0192c22║部旨、權實、法譬、同異等義蘊乎其中，故難條理耳（云
X57n0965_p0192c23║云）。
X57n0965_p0192c24║二、明法體
X57n0965_p0193a01║言權實者，名也。名必有體，體不自彰。要由言顯，故兼
X57n0965_p0193a02║明之。但權實之言，名通法譬。權實之義，非一處得。故
X57n0965_p0193a03║止觀於是有暫用還廢，究竟旨歸之釋。此則正從法
X57n0965_p0193a04║也，而義亦可從。譬權猶權衡之權，實猶華實之實。所
X57n0965_p0193a05║謂權實之義，非一處得。如妙經疏，先約四句以示之，
X57n0965_p0193a06║謂一切法權，乃至非權非實。次約十義以束之，謂事
X57n0965_p0193a07║理理教，乃至通別悉檀。然論法體，言權實足矣。約義
X57n0965_p0193a08║推變，故有雙亦雙非之旨。非謂別有也。所以雙亦者，
X57n0965_p0193a09║止約一時一法體同言之。雙非者，為未證者遣情，已
X57n0965_p0193a10║入者兩捨，故成四句。若夫十雙，則又徧約因果自他
X57n0965_p0193a11║一期竪說。總而言之，權實而已。若以會通其十雙，乃
X57n0965_p0193a12║自雙亦句出。句之權實，秪是十雙。理教一義，互有通
X57n0965_p0193a13║局耳。又此四句，既徧諸法，攝令可識，不出三諦。三諦
X57n0965_p0193a14║性融，體徧一切，不即不離。以諸法故皆權，以法界故
X57n0965_p0193a15║皆實。以體一故雙亦，以性泯故雙非。其實一理也。故
X57n0965_p0193a16║妙樂曰：以法性故，不違諸法。不受不住不入，諸法性
X57n0965_p0193a17║融。然以四句而觀一理，則一理可知。此其大體也。舊
X57n0965_p0193a18║或以權實不出三義，謂時也，教也，界也（云云）。此猶通
X57n0965_p0193a19║漫。不若今以四一為實，對昔四三為權。得權實之正
X57n0965_p0193a20║途，開顯之大要。雖有十雙義，亦不出此。故曰：人理教
X57n0965_p0193a21║行之有歸，開示悟入之無異。即其義也。
X57n0965_p0193a22║三、述施開
X57n0965_p0193a23║夫法立然後論用，用以化物，物不可以頓被，故施之
X57n0965_p0193a24║以權，權不可以終用，必會之以實，故次法體而述施
X57n0965_p0193b01║開，如是而已。應具明為實施權等三譬之，如蓮華三
X57n0965_p0193b02║喻云。然此三義，收一化盡，出世之意，罄於是矣。所以
X57n0965_p0193b03║為實施權者，有以見其佛意在大為機緣，故不獲已，
X57n0965_p0193b04║施於漸耳。開權顯實，則其權實，體本不異，情謂自覆，
X57n0965_p0193b05║故今示之，即權是實也。廢權立實，則權既即實，更何
X57n0965_p0193b06║權乎？非不說權，無權可說，此其大旨也。然以時論之，
X57n0965_p0193b07║一往汎論，俱通今昔，的從正示，施唯在昔，開廢唯今，
X57n0965_p0193b08║亦可三義，唯約今經，以前未談化意故也，故曰在昔
X57n0965_p0193b09║尚無施權之言等。若對喻論次，乃有前後俱時同異
X57n0965_p0193b10║之義，不出約喻約事，則先開後廢，約法約理，則開廢
X57n0965_p0193b11║俱時，若取中間迭廢，則廢在開前，留逗後緣，則施復
X57n0965_p0193b12║開後，此如玄籤所示是也（云云）。而輔行有此從法便
X57n0965_p0193b13║故，先廢後開，若與玄籤異者，今謂約喻與彼同，約法
X57n0965_p0193b14║與彼異，彼法則約諸文，展轉相廢，猶似未開，正同中
X57n0965_p0193b15║間迭廢之義，故有先後，餘如彼文，此欲略知耳。
X57n0965_p0193b16║四、論同異
X57n0965_p0193b17║法體一而已矣，一則本無同異。由教有施開，故體有
X57n0965_p0193b18║異同。故曰：異約施權，同約開權。此同異所以次於施
X57n0965_p0193b19║開也。然本諸祖文，出於荊谿。其他雖有同異之言，曾
X57n0965_p0193b20║無二體之說。縱有其名，亦不併出。如妙樂釋兩處吏
X57n0965_p0193b21║民之文，有曰：跨節為同，當分為異。是則同為同體，異
X57n0965_p0193b22║為異體等。由是教門有所謂同異體之義也。但說者
X57n0965_p0193b23║或約偏圓對各而論，或約當體所依而辨，或直指三
X57n0965_p0193b24║教為異體等（云云）。然皆不善同異之義。且若一向指
X57n0965_p0193c01║權為異，與何論異？指實為同，與何論同？若權與權異，
X57n0965_p0193c02║實與實同，又若當教自論權實同異者，並非今所謂。
X57n0965_p0193c03║但此考之，其不合旨一也。今論之曰：夫同異者，合離
X57n0965_p0193c04║之名。權實者，相對之義。合離則非一法可論，相對必
X57n0965_p0193c05║二而後備。然則權實為之名，同異為虗位。故同異可
X57n0965_p0193c06║以隨時變通，權實則其法常定。惟其法常定故，所以
X57n0965_p0193c07║若同若異，並指三教為權，圓教為實。故妙樂曰：雖有
X57n0965_p0193c08║三釋，並以三教而為方便，例實亦爾（云云）。然則同異
X57n0965_p0193c09║何自而分哉？但以昔之權實隔別故為異，今之權實
X57n0965_p0193c10║開顯故為同。不但有異體權，亦有異體實，即在昔隔
X57n0965_p0193c11║偏之圓是也。不但有同體實，亦有同體權，即今經所
X57n0965_p0193c12║開三教成秘妙方便是也（云云）。故曰同異可以隨時
X57n0965_p0193c13║變通者，良在於此。又此同異之論，固本於佛世，而不
X57n0965_p0193c14║彰佛世。以佛世在昔，尚無施權之言，況有同異之辨？
X57n0965_p0193c15║法華開顯雖同，何存異體之說？然而同異云者，蓋出
X57n0965_p0193c16║滅後判教，合今昔為一致，故同異於是始判。是則以
X57n0965_p0193c17║今形昔，所以權實則異也。苟知此者，開權之旨，思過
X57n0965_p0193c18║半矣。
X57n0965_p0193c19║五、徵喻法
X57n0965_p0193c20║凡譬所以喻法，法有麤妙，譬亦例然。經題既以蓮華
X57n0965_p0193c21║喻妙法矣，玄義復以餘華例譬麤法，是則法譬適相
X57n0965_p0193c22║當也。蓮華所以喻妙法者，以本迹各具三義故（云云）。
X57n0965_p0193c23║而以餘華譬麤法者，如桃李等華，狂而且異，可喻凡
X57n0965_p0193c24║外及偏乘等，故籤釋（云云）。然據文雖即從人，約義則
X57n0965_p0194a01║人必稟教，教必歷味，是亦義當譬喻四時三教也。或
X57n0965_p0194a02║者徵曰：祗一四時三教，或以蓮華，或以餘華譬之，何
X57n0965_p0194a03║耶？抑其所譬同異云何？今釋曰：是亦不出同異之義，
X57n0965_p0194a04║祇由所譬同異有殊，致使能譬麤妙或異。良以權教
X57n0965_p0194a05║權部，以昔則異體，由今則同體，同體則宜喻之以蓮，
X57n0965_p0194a06║異體義當餘華而已。雖然麤妙有殊，要但時教無別，
X57n0965_p0194a07║所譬雖一，同異宛然，義涉兩楹，難乎定一，致說者惑
X57n0965_p0194a08║於多岐，今先示之，義稍明矣。然則蓮華三喻，謂譬今
X57n0965_p0194a09║經妙法可也。至於籤釋華開蓮現之文，乃曰機熟須
X57n0965_p0194a10║開，開彼能覆等，而又約機情言之，何耶？然自來莫不
X57n0965_p0194a11║以三喻為同體，此文機情為異體，殊不知此元點三
X57n0965_p0194a12║喻，此頗難曉，後當示之。
X57n0965_p0194a13║六、正昔難
X57n0965_p0194a14║開權所以難者，無它，在乎同異難判爾。故昔之難者，
X57n0965_p0194a15║一家所論開權，權有同異，是為開同乎？開異乎？開異
X57n0965_p0194a16║則違三喻，並譬妙法；開同則乖方便，但開前二，屬異
X57n0965_p0194a17║體故也（云云）。今謂其難猶偏，先為正之。法譬俱有同
X57n0965_p0194a18║異，是應難之為三：一、約法難，三種方便，二異一同，然
X57n0965_p0194a19║並指三教，豈二開一不開耶？若俱開者，開秘如何？二、
X57n0965_p0194a20║約喻難，喻有麤妙，亦一同一異，而並譬前三的開，何
X57n0965_p0194a21║耶？二、俱有妨。三、約文難，文相頗多，凡諸文有同異云
X57n0965_p0194a22║者皆是，此又何耶？得此方盡難之兩端爾。
X57n0965_p0194a23║七、評異論
X57n0965_p0194a24║噫！道常昭然於未難之前，而莫不昧然於既難之後，
X57n0965_p0194b01║難之彌堅，道之彌隱。說者苟不探問，外以求之，而能
X57n0965_p0194b02║顯其道者，吾見亦窂矣。此難一作說者云云，雖多不
X57n0965_p0194b03║同，要之不出同異，或開異歸同，或俱開，或統攝，或祇
X57n0965_p0194b04║一開權，不論同異者。今評之曰：同異之辨，出乎文相，
X57n0965_p0194b05║然今所論，豈得外此？但未可直據同異，盡夫開顯之
X57n0965_p0194b06║旨耳。何也？體若本同，何待更開？開而後同，非開同也。
X57n0965_p0194b07║若本異者，開何能同？同而後開，異義不成。或自同而
X57n0965_p0194b08║異，或自異而同，既其不定，豈得以同異定之耶？若更
X57n0965_p0194b09║以今昔開未開等進退覈之，俱有所妨，故知不可直
X57n0965_p0194b10║小為論也。一往與之同異，諸說非無，所以謂各得文
X57n0965_p0194b11║義一端可也。就中不無優劣，亦可次第品論之，然與
X57n0965_p0194b12║初說，寧其次師？蓋同體者，其義甚通，若謂法體，何往
X57n0965_p0194b13║不可？且非今所開正意，開異則得其意矣，而猶所顯
X57n0965_p0194b14║未明，又不若開異顯同之兼明也。然猶一偏而已，何
X57n0965_p0194b15║能盡文義之兩端？又不如俱開者為得也。此雖兼得，
X57n0965_p0194b16║而猶不出同異之辨，曾無大體，莫若以十義四一兼
X57n0965_p0194b17║收統攝，稍混成耳。要皆未知佛祖開判用與之意，所
X57n0965_p0194b18║以文旨不能一揆，其未盡善一也。
X57n0965_p0194b19║八、顯正義
X57n0965_p0194b20║是此者非彼，好同而惡異。反而言之，是非何定？各朋
X57n0965_p0194b21║己見，從古至今，夫何正義之可顯歟？抑而文義孰不
X57n0965_p0194b22║知而用之？非能有異聞也。奚必今義之是，而彼說之
X57n0965_p0194b23║非耶？曰：是固然矣，有理存焉，亦在乎用與如何爾。昔
X57n0965_p0194b24║人有謂不龜手之藥者，今有取焉。然今所判，於向同
X57n0965_p0194c01║異，有異前聞，何也？蓋在昔先達，雖論同異，要皆不辨
X57n0965_p0194c02║佛世滅後所以之殊，故於文義，同異紛紜，不易區判，
X57n0965_p0194c03║況得而一乎？今則不然，乃分二意，即佛世開權，滅後
X57n0965_p0194c04║判教，此二稍異，方可持論。良以佛世則今昔時局，故
X57n0965_p0194c05║施開之義永殊；滅後則彼此義通，故同異之說不一。
X57n0965_p0194c06║惟其義通，故或約今以指昔，或據昔以辨今，或今昔
X57n0965_p0194c07║對明，或今昔各辨，所以施開同異之說，亦從而有異。
X57n0965_p0194c08║然則今論開權，將明佛世耶？滅後耶？是不可不辨也。
X57n0965_p0194c09║且約佛世論同異者，則有未開、正開、開已之別，以時
X57n0965_p0194c10║局故，今昔不通。是則未開在昔，乃施權義，唯成異體。
X57n0965_p0194c11║所以異者二義，謂言教隔別故異，機緣執證故異。正
X57n0965_p0194c12║開屬今，直論開權，不分同異。以開約本妙，則不得謂
X57n0965_p0194c13║之異體；以機執故開，不得謂之同體。既處已未之間，
X57n0965_p0194c14║宜乎祇一開權，不當同異。況直言開權顯實，何必定
X57n0965_p0194c15║論同異耶？若縱言之，祗由本同，故異須開，亦不一向
X57n0965_p0194c16║也。若開已同，亦具二義，謂會理本妙故同，佛意開顯
X57n0965_p0194c17║故同。此則佛世開權之論也。所謂滅後判教者，約此
X57n0965_p0194c18║始可定其同異。何者？良以今昔義通，同異已顯，有異
X57n0965_p0194c19║佛世，故得定之，亦不一向。凡為四例（云云）。且約今以
X57n0965_p0194c20║指昔，此則施開並是同體，以約今經部旨說故，如蓮
X57n0965_p0194c21║華三喻是也。據昔以辨今，雖是開權，亦當異體，以約
X57n0965_p0194c22║在昔施權說故，如前二方便屬所開是也。今昔對明，
X57n0965_p0194c23║則開異而顯同，亦得謂之開異也。今昔各辨，乃同佛
X57n0965_p0194c24║世。在昔則唯異非開，於今乃唯同無異。克論正開，亦
X57n0965_p0195a01║祇一開權耳。且舉此四，以曉大途。餘有異同，可以意
X57n0965_p0195a02║得。所以佛世滅後，不可同日而語者，由此故也。自昔
X57n0965_p0195a03║混而不分，故同異之說俱失。今既區判，則兩得之矣。
X57n0965_p0195a04║九、會文旨
X57n0965_p0195a05║得旨者固可統其文，未得者必會而後顯。如向論開，
X57n0965_p0195a06║是猶義耳，文相則未也，故須會之使通。率觀諸文，要
X57n0965_p0195a07║之不出同異及兼之之說。今既不同舊義，故無違異
X57n0965_p0195a08║者，以不勞和會，故無牽強之說，直釋足矣。然則凡所
X57n0965_p0195a09║言同者，約其理也，即義也，法體也，佛意也，開顯之旨
X57n0965_p0195a10║也，跨節之論也，如斯而已矣。凡所言異者，約其事也，
X57n0965_p0195a11║離義也，言教也，機情也，施權之相也，當分之說也。凡
X57n0965_p0195a12║所以兼之者，則今昔之相形，或情法之對辨，教門之
X57n0965_p0195a13║並列，如向同異諸義是也。雖隨文由義，不可槩論，要
X57n0965_p0195a14║不出如是而已。雖然，其有蓮喻等文，猶自難曉，故須
X57n0965_p0195a15║會之。然以蓮對餘華，是固同體也。於施權邊而亦為
X57n0965_p0195a16║所開者，此取開顯之旨，約今指昔故也。若非滅後判
X57n0965_p0195a17║教，豈得此說？是則喻本同體也無疑矣。而有機情異
X57n0965_p0195a18║體之釋者，蓋喻有克體，有約相。克體則華實本同，其
X57n0965_p0195a19║體始終常一，此喻所以灼然同也（合法可知）。約相則據外
X57n0965_p0195a20║以示人，見其有開合之殊，故相有隱顯之異，人則機
X57n0965_p0195a21║情之謂也。於此論開者，祇是約體本同，開情殊見耳。
X57n0965_p0195a22║人不見此，便作敻別而定，良可笑也。其次秘妙一文，
X57n0965_p0195a23║既屬同體，則非所開之異。而猶是權，又非所顯之實。
X57n0965_p0195a24║以義定之，當是所顯之權耳。良以今經開顯，不但顯
X57n0965_p0195b01║實，抑亦顯權，無非真秘妙權故也。所以迷則俱迷，在
X57n0965_p0195b02║昔權實是也。顯則俱顯，今經妙權妙實是也。然則常
X57n0965_p0195b03║途何以不爾？以常途則權實相對，故唯顯實。此順品
X57n0965_p0195b04║題之旨，特彰妙權。此權即實，還無所違。若對三喻，則
X57n0965_p0195b05║雖俱同體而義異。彼喻兼施權，猶通在昔情異之義。
X57n0965_p0195b06║約此論開，此對前二，則秘妙唯同。故是所顯之權，亦
X57n0965_p0195b07║教門並列之義也。但會此二，餘當自顯耳。
X57n0965_p0195b08║十、旨歸論
X57n0965_p0195b09║究論開顯之旨，非直教相之談。今既辨明，豈無旨要？
X57n0965_p0195b10║故重申於情法，則同異之有歸；的辨心境，則麤妙之
X57n0965_p0195b11║可識。修性對論，則施開得其源流；理性結攝，則權實
X57n0965_p0195b12║固有歸趣。然今論情法，非一異一同。若俱約體，則二
X57n0965_p0195b13║義並同；如直約情法，則二義俱異。雖俱同異，本末有
X57n0965_p0195b14║殊。約法則末異本同，元由佛意；會末歸本，始終一如。
X57n0965_p0195b15║機情乃始終常異，唯除於開。若論旁正，縱示不無，然
X57n0965_p0195b16║不可偏，各得其義。據意則正為機設，論開乃約法會
X57n0965_p0195b17║權。由各有於親疎，故二義不可偏失。究論大意，初無
X57n0965_p0195b18║異途。施教本為眾生，由機差而法異。時緣既熟，會本
X57n0965_p0195b19║論開。開教本為除情，情忘知無別法。情法一致，熟云
X57n0965_p0195b20║敻殊？祇可意通，難以言盡。此則情法之論也。而所謂
X57n0965_p0195b21║心境何也？此如記主約三句示之，謂心麤境妙等。意
X57n0965_p0195b22║謂心麤則一向須開，境麤則或開或否。開約相別，否
X57n0965_p0195b23║則隨轉。亦猶情必須開，而法有開否是也。俱開則並
X57n0965_p0195b24║妙，故更不論俱妙一句。故記云云。又云諸法何曾自
X57n0965_p0195c01║謂等，是亦境妙心麤之義。約此論開，尤極其致，不委
X57n0965_p0195c02║可知也。若約修性對論者，然此權實等，一往且是被
X57n0965_p0195c03║物化儀，或修門邊事，理性亡泯，則俱非也。故曰：性德
X57n0965_p0195c04║不當開與不開等。而疏又曰：以因緣三一，顯自性三
X57n0965_p0195c05║一等。此又以因緣對自性論之，則修性合辨。謂理有
X57n0965_p0195c06║二義：一者克體，則對事兼亡。二者具德，則全性無虧。
X57n0965_p0195c07║又若以理奪事，則性具義施。以事形理，則修門所攝。
X57n0965_p0195c08║若相即而說，則二義必俱。究竟而論，則二俱匹得。由
X57n0965_p0195c09║叵得故，證理亡言。諸法本真，不遺纖芥（云云）。終以理
X57n0965_p0195c10║性結攝者，要之向論不出施、開、廢三，於中論同異耳。
X57n0965_p0195c11║所以施者，意在於實。門者，意在於權。所以為權為實，
X57n0965_p0195c12║則又意在非權非實。非權非實者，理而已矣。但言於
X57n0965_p0195c13║理，則猶屬事。要必契悟，方彰理性。又約被物故，從實
X57n0965_p0195c14║出權。若卷權歸實，唯一心耳。若然者，則諸法不出一
X57n0965_p0195c15║心，一心即是法界全分。但眾生不知，起少分計，或見
X57n0965_p0195c16║空假等。然起少分計者，權也。會萬法而歸一心者，開
X57n0965_p0195c17║權也。開權即顯實也。實則三諦之理，一念圓具，微妙
X57n0965_p0195c18║玄絕，不可思議。法華經藏，果遠乎哉？
X57n0965_p0195c19║聲聞化源論（三篇）
X57n0965_p0195c20║三乘皆稟佛化，而聲聞獨難。蓋其初未始不同，而所
X57n0965_p0195c21║以異者，特由中間根性殊別，其於大化不常厥心，故
X57n0965_p0195c22║小大於是異門。機雖無常，而佛慈悲之應則有常。然
X57n0965_p0195c23║且以常應遇無常之機，不獲已而用權道焉。於是有
X57n0965_p0195c24║縱有隨，有折有攝，曲巧調停，會入佛道而後已者，此
X57n0965_p0196a01║聲聞所以獨難也。惟其化之獨難，所以歷時久，受益
X57n0965_p0196a02║深，有闕乎設化之迹。苟化源不正，則始末不明；始末
X57n0965_p0196a03║不明，則種類無託；種類無託，則根性莫辨；根性莫辨，
X57n0965_p0196a04║則自昔所謂下種、攝屬、傍正等義，皆莫得而正者，故
X57n0965_p0196a05║必先正夫化源。准法華論，凡列四種，曰決定、上慢、退
X57n0965_p0196a06║大、應化。前二未熟不與記，後二與記則有權有實，有
X57n0965_p0196a07║熟未熟不同故也。天台疏中依而承用，準經望論，據
X57n0965_p0196a08║新入者更加佛道，而諸文所指，名或異同（如元小發軫、學小久
X57n0965_p0196a09║習、小不定性等）。約教分別，義有開合（如開住果為兩，佛道應化亦各開二，謂別、圓、地、
X57n0965_p0196a10║住等）。於是論化源者，蓋不遇本迹，種、熟、脫三，置遠論近，
X57n0965_p0196a11║則迹門自大通始，中間、今日以至未來，始終攝化，莫
X57n0965_p0196a12║非為此等機設。故玄文曰：此經明佛設教元始，巧為
X57n0965_p0196a13║眾生作漸、頓、顯、密、不定種子，乃至云並脫、並熟、並種，
X57n0965_p0196a14║番番不息，即其義焉。按文具出化城喻品。經有三節，
X57n0965_p0196a15║謂昔日共結緣，中間相逢值，今還說法華（云云）。疏釋
X57n0965_p0196a16║逢值有三：一、不退類；二、退類；三、但論遇小，不論遇大
X57n0965_p0196a17║類（云云）。及結會古今，則先會現在弟子，即前二類，此
X57n0965_p0196a18║至法華者也；次會未來弟子，即第三類，此不至法華，
X57n0965_p0196a19║未來得道者也。至於譬文，則又合逢值以為二類，謂
X57n0965_p0196a20║退、不退，復各開二。不退二者，謂入位不退，初心不退；
X57n0965_p0196a21║退類二者，或初小，或中途（云云）。來至今日鹿園之初，
X57n0965_p0196a22║同皆住小，而有受彈、不受之異。受彈者回心，不回則
X57n0965_p0196a23║不至也。故曰：回與未回，以分二意。又曰：住果變異，故
X57n0965_p0196a24║分二教。則決定退大，於是分矣。此其經疏及記所明
X57n0965_p0196b01║化源也。夫源以出流，流必返源，始終理也。然諸聲聞
X57n0965_p0196b02║始結大緣，其初一本，而中間逢值，自分二逢。有二途
X57n0965_p0196b03║而後有三類，有三類而後有權實，有權實而後有四
X57n0965_p0196b04║種，四種分而後元、小等名立焉。此之謂源以出流也。
X57n0965_p0196b05║亦是由結緣故，得以逢值；由逢值故，得以調停；由調
X57n0965_p0196b06║停故，有熟、未熟。熟者至今開顯，得入唯一佛道。縱有
X57n0965_p0196b07║未入，如定性上慢，通開之故，無不入者。故曰：今經開
X57n0965_p0196b08║三顯一，正為決定退大。又曰：未開具四，開已唯一。又
X57n0965_p0196b09║曰：在昔則無佛道應化之稱，於今則無住果決定之
X57n0965_p0196b10║名。合今、昔而言之，乃唯四種。四種不出權實，權實不
X57n0965_p0196b11║出三類，三類不出二途，二途則本一矣。此之謂流必
X57n0965_p0196b12║返源也。由是言之，則結會、逢值，與夫結緣，三者相由，
X57n0965_p0196b13║文旨斯在。化源既正，則種、攝等義，得以明焉。
X57n0965_p0196b14║化源論（中）
X57n0965_p0196b15║自昔論聲聞者，非不煩且廣也。要其大者，三義而已。
X57n0965_p0196b16║謂始則下種，中則攝屬，終則傍正，莫不以謂難故論
X57n0965_p0196b17║之。然亦何難之有？惟迷化源暗文旨者為難耳。抑甞
X57n0965_p0196b18║謂曰：法無難易，難易自人。據直理則易，擾曲說則難。
X57n0965_p0196b19║如向化源之說，蓋直理之謂也。其理既申，彼曲說者
X57n0965_p0196b20║焉得而擾哉？然亦從而疏之，使弊者得以自解曰：何
X57n0965_p0196b21║謂下種之義？蓋種有小大，有熟未熟，或有或無種而
X57n0965_p0196b22║未熟者有之，未有下種而能自熟者。如論定性聲聞
X57n0965_p0196b23║理而言之，則已有大種而未熟者。故論曰：前二未熟
X57n0965_p0196b24║不與記。蓋亦明矣。而或者乃據第三類人未曾聞大
X57n0965_p0196c01║等，又曰中間之言，自望元初結小緣者，以謂定性無
X57n0965_p0196c02║種。殊不知此並中間途值之文，與夫種有二異。此當
X57n0965_p0196c03║餘教調停之種，何開大通結緣者耶？姑直以化源正
X57n0965_p0196c04║之。夫既四種不出三類，並由昔日共結緣來，則咸有
X57n0965_p0196c05║大種必矣。雖退有前後，根有定否，其終得熟脫則一
X57n0965_p0196c06║而已。苟為無種，是猶要其熟而未甞投諸種子，詎可
X57n0965_p0196c07║得乎？如謂不然，則經中結會之說徒施，論之未熟之
X57n0965_p0196c08║義何在？三乘初業之言咸失，中止化城之步不前，既
X57n0965_p0196c09║違經論，安合天台？故知其說乖謬多矣。以例上慢無
X57n0965_p0196c10║種之說不足言者（云云）。故記曰：論中決定上慢同云
X57n0965_p0196c11║未熟，不可上慢亦根敗耶？乃至云二俱可發，是決定
X57n0965_p0196c12║義。記者明斷，何固迷耶？所以攝屬云者，以凡諸異名
X57n0965_p0196c13║不出論中四種故也。如元小一種則論者云云，今固
X57n0965_p0196c14║謂之屬退大矣。但文有元初結小緣者之言，則成元
X57n0965_p0196c15║小屬第三類定性人也。又有第二一半獨屬今經之
X57n0965_p0196c16║說，則是不定性者從定性出還歸定性也。又有退大
X57n0965_p0196c17║應化及元住小之文，則宜其不與退大同類也。或又
X57n0965_p0196c18║以元小指同大經未曾發心，及據文次第則先退大
X57n0965_p0196c19║而後元小者，是皆有妨乎退大，故難之也。亦應先以
X57n0965_p0196c20║化源正之，而後通彼文則易矣。且元小亦曰發軫學
X57n0965_p0196c21║小，既至今經上周得記，的從鹿園住小彰名，得非正
X57n0965_p0196c22║與退大同類而得名異耶？故曰法譬二周得益之流，
X57n0965_p0196c23║莫非往日結緣之眾，則知元小亦退大攝明矣。但一
X57n0965_p0196c24║往從根，得名小異，故使諸文言之或殊。所以兼及之
X57n0965_p0197a01║言，良在於此。謂非其類，則不可也。然而曰元初結小
X57n0965_p0197a02║緣者，名言偶濫耳，安得混同為妨乎？所謂一半之說，
X57n0965_p0197a03║義亦不然。文約八義，辨列眾來。其論第二義曰：攝不
X57n0965_p0197a04║定性，回心入大。夫不定對定，則定者半，不定者半。然
X57n0965_p0197a05║則屬今經預列眾者，攝不定性之半，謂該攝之攝，非
X57n0965_p0197a06║攝引之攝也。故曰仍少一半，斯可知矣。其次明本迹
X57n0965_p0197a07║文者，蓋不知文有影略源流之旨，且不善句談，故惑
X57n0965_p0197a08║之也。文曰：降斯已外，曾發大心。本謂退大，而曰元住
X57n0965_p0197a09║小者，則是特以則言，意顯退大亦是，蓋與上文互為
X57n0965_p0197a10║影略故也。繼而曰大經未曾發心，則直況例而已，非
X57n0965_p0197a11║即連上句也。然據三周，入有前後，合先元小而後退
X57n0965_p0197a12║大，而文反言者，是亦源流之次然也。亦可謂先從論
X57n0965_p0197a13║中所列者言之。或者不了，遂多曲說。今請以二難誥
X57n0965_p0197a14║之。若果如所謂，則是元小後於退大，何以得記反居
X57n0965_p0197a15║前耶？抑若以元小不定性故，還歸定性者，論中退大
X57n0965_p0197a16║亦不定性，何以別列耶？但此致詰，彼無所逃其非，而
X57n0965_p0197a17║爭計息矣。
X57n0965_p0197a18║化源論（下）
X57n0965_p0197a19║夫攝屬據其類，故退大元小，不得不同，如向會之是
X57n0965_p0197a20║也。今傍正約其根，則又不得不異。惟其根有利鈍，上
X57n0965_p0197a21║中下別，故三周所以說異也。然則為上根者以法說，
X57n0965_p0197a22║為中根者以譬說，（并以根利故，但敘鹿園事為所開，不須指昔也。）為下根者
X57n0965_p0197a23║以因緣故。（此以根鈍故，仍述往昔事為所開，必假指昔也。）此則三周之正者、
X57n0965_p0197a24║別者。若乃元小，未必一向上周能入；退大，未必須待
X57n0965_p0197b01║宿世。此則三周之傍者、通者。故利鈍於是復通，傍正
X57n0965_p0197b02║所以兩異。故曰上二周正為發軫、學小等記釋（云云），
X57n0965_p0197b03║良在於此。蓋其義亦明焉。然必論之者，亦由曲說擾
X57n0965_p0197b04║之，故不得已條理耳。今亦先正以化源，而後究文旨
X57n0965_p0197b05║之來自，會疏記之釋相，庶幾其說蓋明乎。然以化源
X57n0965_p0197b06║考其始也，初無傍正。蓋傍正出乎中間，而成乎今日。
X57n0965_p0197b07║良由三周入有前後，隨根利鈍，得名不同，故傍正於
X57n0965_p0197b08║是始分。雖始分於今，然以終驗始，則方其繫珠結緣
X57n0965_p0197b09║之時，已有三根萌矣。故如來懸鑑，為上根作法說繫
X57n0965_p0197b10║珠，必知是人當於上周悟入，成乎元小根性。中下例
X57n0965_p0197b11║說，但於中間，或遇緣所習，根性回轉，故復不定。此所
X57n0965_p0197b12║以根有轉不轉，有待時不待者，成乎三周傍正之別。
X57n0965_p0197b13║挹流尋源，必由其始。其始既正，末自無謬矣。是固理
X57n0965_p0197b14║之當爾，非謂強生節目。然究夫傍正文旨，不無來自
X57n0965_p0197b15║按文。蓋論車城有無一三動靜之義，古師直約異釋，
X57n0965_p0197b16║而今家非之，正示車城俱得論有無等。故記釋云：亦
X57n0965_p0197b17║應更翻倒說之（云云）。所以疏文復約三周所為例論
X57n0965_p0197b18║同異者，亦翻倒說之意也。故記曰：更與上二周對論
X57n0965_p0197b19║同異。而同異之言，今以二意表發之曰：三周正為以
X57n0965_p0197b20║見異，三根傍通以見同。亦可謂通被三根以見同，傍
X57n0965_p0197b21║正互別以見異。雖通二義，初說為正。然則疏之所謂
X57n0965_p0197b22║正，即記之所謂一。往疏之所謂傍，即記之所謂通。故
X57n0965_p0197b23║知疏記文旨一也。但正為可知，而傍義或昧，故使惑
X57n0965_p0197b24║者多方其說。今謂是無它，不出退大者以法譬入，是
X57n0965_p0197c01║為上周之傍。元小者以宿世入，是為下周之傍。約此
X57n0965_p0197c02║以示三周之同耳。然聞法譬而猶名退大者，以其成
X57n0965_p0197c03║根從本言也。名元小而必待宿世者，以轉利為鈍故
X57n0965_p0197c04║也。轉鈍為利，例之可見。其為傍正之相，如是而已。舊
X57n0965_p0197c05║或以九周示夫傍正者，此失之通漫也。文則但曰上
X57n0965_p0197c06║二周傍為等，不聞上周以宿世而傍為也，亦失同異
X57n0965_p0197c07║之旨。或以破小品無明為傍等，此失之太局也。況破
X57n0965_p0197c08║小品於上，增道損生於下者，蓋大體當然，何必退大
X57n0965_p0197c09║之利，元小之鈍乎？或約異名融會根性者，則又失之
X57n0965_p0197c10║有名無實也。更有餘說，姑略點一二而已。然則傍正
X57n0965_p0197c11║也，攝屬也，下種也，三者皆自化源出，故通以化源命
X57n0965_p0197c12║篇云。
X57n0965_p0197c13║索車三一義（二篇上）
X57n0965_p0197c14║索車，所以喻請法也。法有小大，故車有一。三車既不
X57n0965_p0197c15║同，故索亦有異。惟其有異，故於是論機情口索之殊，
X57n0965_p0197c16║或大或小之辨，其來久矣。蓋其文曰：父先所許玩好
X57n0965_p0197c17║之具。又曰：願賜我等三種寶車。夫三車者，三乘也。三
X57n0965_p0197c18║乘已證於在昔，而猶索之於今者，蓋執實之情，因行
X57n0965_p0197c19║而失，因失而索。故曰：車由行方便，失實故須索。是則
X57n0965_p0197c20║顯行顯索，在法華之始也。若因彈行密失而索者，則
X57n0965_p0197c21║不局於今，亦通於昔也。故聲聞敘昔日，欲以問世尊
X57n0965_p0197c22║為失為不失，即是情中密索之相，非今所論。夫今所
X57n0965_p0197c23║論者，即依向請辭，以明索車之義。因於口索，以辨機
X57n0965_p0197c24║情，於是有三索焉。蓋機情者，潛於內而蘊於昔名也。
X57n0965_p0198a01║口索者，彰於外而發於今者也。是三者，從微至著，次
X57n0965_p0198a02║第漸親。機情未必口索，口索必具機情。故口索之時，
X57n0965_p0198a03║機情俱發。有言之而機情未必爾者，未有言而不由
X57n0965_p0198a04║機情者也。即記主所謂助彰於口是也。（三索之相，大略如此，委如
X57n0965_p0198a05║疏記。）但法譬於是相闕，小大於是乖互，所以為難耳。今
X57n0965_p0198a06║先直其文，而後義得以正焉。直其文者，文有法譬，即
X57n0965_p0198a07║初周為上根，直作三乘一乘而開權者，法也。中周以
X57n0965_p0198a08║三車一車說者，譬也。夫法本不為譬而設，為譬自擬
X57n0965_p0198a09║於法門，譬既得擬法而云，故法亦為譬作本，是法與
X57n0965_p0198a10║譬宜乎同也。然而文相不可常爾，故或廣或略，或前
X57n0965_p0198a11║或後，或隱或顯，或同或異，出沒合變，是譬與法亦有
X57n0965_p0198a12║時而不齊，惟其義而已。或者乃欲律而同之，詎可得
X57n0965_p0198a13║乎？苟知此旨，文何難哉？為未達者更申言之。夫文有
X57n0965_p0198a14║法譬，義必相關，承上本下，故譬本之義，明索車者，論
X57n0965_p0198a15║所宜先也。然則索車本乎志求佛道，此文光宅用之，
X57n0965_p0198a16║天台亦用之，又從而評之，其得失何在？曰：同一文而
X57n0965_p0198a17║得失異者，無它，在乎明口索如何耳。若言直索於小，
X57n0965_p0198a18║而不知有它意者，此光宅所以失也。若言口雖索小，
X57n0965_p0198a19║而機情在大者，天台所以為得。然機情在大，則是大
X57n0965_p0198a20║乘機發，豈非志求佛道者乎？是為譬本也。故記亦云
X57n0965_p0198a21║爾。若云情求於大，則為無失，又曰第一名為大乘機
X57n0965_p0198a22║動，為後索車譬本，但不得云索小，此其證也。然而祇
X57n0965_p0198a23║曰敘小，不得云索者，且欲強其破古之義，非全不得
X57n0965_p0198a24║也。但於一索字，要知含畜所以爾。若論口索，正當本
X57n0965_p0198b01║三請之文，而不取者，意顯譬文具含三索，故以機情
X57n0965_p0198b02║之文為譬索本。抑若從口索，則發言有異，小大不同，
X57n0965_p0198b03║故不取也。所以向言法譬有同有異者，良在於此。至
X57n0965_p0198b04║於疏釋三索，亦乃法譬所出不同，今以二言直之。克
X57n0965_p0198b05║實則約法以明，如釋志求佛道之文，則曰即是索大，
X57n0965_p0198b06║非求小果，索有三意等。此乃以喻從法，故發言索，却
X57n0965_p0198b07║指三請是也。彼專據此，以謂譬無口索，口索自指三
X57n0965_p0198b08║請者，蓋不知法譬所指不同故也。從文則約喻以示，
X57n0965_p0198b09║正如釋索車之文是也。既從喻言，豈得不以願賜之
X57n0965_p0198b10║文為口索乎？機情則不異於前，故不別出也。若法譬
X57n0965_p0198b11║合而言之，則如文曰今加口索者（此因騰舊機情二索，故云加耳），因
X57n0965_p0198b12║聞方便品初偈止動昔疑情，發言三請。且口索本自
X57n0965_p0198b13║譬文，而以方便中三請云者，是轉喻而從法也。繼此
X57n0965_p0198b14║即曰索求昔日所說之實。夫昔所說之實，即謂三車，
X57n0965_p0198b15║是將法以會譬，莫非口索故也。不作此示，文實難明，
X57n0965_p0198b16║豈慇懃三請，而乃專求昔實乎？此文其相大略爾。
X57n0965_p0198b17║索車三一義（下）
X57n0965_p0198b18║嗟夫，㳂襲之說，誤人也久矣。是固不特一義，今試以
X57n0965_p0198b19║一義言之。如索車大小之說，自有此難以來，不知其
X57n0965_p0198b20║幾何時，凡幾何人說矣。然莫不以願賜我等為索小
X57n0965_p0198b21║之文，似謂機緣，實對如來作此索故。其有言索大者，
X57n0965_p0198b22║不歸之法，則屬機情。雖或異同，大卛如此。至有無可
X57n0965_p0198b23║奈何，而謂此文敘小而非索者，是皆承虗聽響之說，
X57n0965_p0198b24║未易紀極也。曾不聞有拔本塞源，絕其所以難端者，
X57n0965_p0198c01║正由㳂襲之說以移之也。以今言之，此譬元是如來
X57n0965_p0198c02║所說，蓋擬中根於法華之始，宜有此請云爾。求之於
X57n0965_p0198c03║經，雖未見其文，然以如來所敘，是亦不妨寄諸身子
X57n0965_p0198c04║三請，兼有此意。但上根捨小而求大，中根執小而求
X57n0965_p0198c05║大，故得如來作此譬敘，方見身子普請之功，恩沾自
X57n0965_p0198c06║他也。故曰：發言三請索。求昔日所說之實，良在此也。
X57n0965_p0198c07║又曰：三索咸扣於至聖，赴亦自分於顯密者，斯皆機
X57n0965_p0198c08║應冥契，鑒赴不差，有非時眾所得知者，況餘人乎？況
X57n0965_p0198c09║後世乎？由是論之，何曾機緣自作譬索耶？然而疏作
X57n0965_p0198c10║此釋者，蓋據經文布置次第，順其成譬云爾，非謂實
X57n0965_p0198c11║然也。所以論之者，一以革舊說之非，一以知三請中
X57n0965_p0198c12║便有此義，則根源有自也。然而據文索有小大者，今
X57n0965_p0198c13║以二義斷之，曰：發言有異，機情必同。夫惟發言，則法
X57n0965_p0198c14║說從大，譬則從小，良由上周根利，聞行方便，知非真
X57n0965_p0198c15║實，便知此外有大可求，所以更不遲疑，即發言請大。
X57n0965_p0198c16║中周根鈍，理則不然，雖聞行方便，亦知非實，但於昔
X57n0965_p0198c17║實未易忘，於今真果何得尚爾猶豫？因即其所失，求
X57n0965_p0198c18║其所得，故發言從小，此法譬小大所以異也。故曰法
X57n0965_p0198c19║說中上根易悟，故無索車；譬說中根猶惑，故有索車。
X57n0965_p0198c20║所以索車有無云者，特約小大以言之也。故記則又
X57n0965_p0198c21║曰云云，此其證也。夫惟機情同者，然必約口以具機
X57n0965_p0198c22║情，來至法華，無非大故。但上根機情與口為一，其相
X57n0965_p0198c23║則易見；中根口與機情為異，其旨則難明。由是寄料
X57n0965_p0198c24║揀以申之，則曰云云。記則以謂舉譬品以顯今，亦見
X57n0965_p0199a01║譬索兼具機情，通於大小，故曰將昔許三，豈非小乎？
X57n0965_p0199a02║亦得索一，豈非大乎？言大則機情必同，言小則發言
X57n0965_p0199a03║有異，今義雅合也。而又記約假實以辨之，則曰云云。
X57n0965_p0199a04║若得向意，此文不難，亦今二義而已。但此約三索次
X57n0965_p0199a05║第而論，故情兼大小為異耳。然則口假云者，向不云
X57n0965_p0199a06║乎？有言之而機情未必爾者，茲非口假耶？爾猶口贊
X57n0965_p0199a07║心毀是也。於戲！索車之義，本法華一經綱格之旨，而
X57n0965_p0199a08║說者多不盡心例，滅裂而言，遂使經疏一皆齟齬，不
X57n0965_p0199a09║見佛祖通貫大旨，良可笑也，亦可傷也。
X57n0965_p0199a10║齊探經旨說（二篇上）
X57n0965_p0199a11║（齊謂限其所稟，亦齊已分之所歷，即二乘人稟小教曆五時也。或齊化身，用事則局，亦通
X57n0965_p0199a12║一代，不唯化故。探謂過其所齊，即未起化前，凡法身所照皆是也。約時雖探，法不異前，齊
X57n0965_p0199a13║小則小，齊大則大，皆皆領之，故曰二領也。）
X57n0965_p0199a14║法華疏記有所謂齊探二領者，說者以為一至難之
X57n0965_p0199a15║義也。考其所以難，則曰：名義之紛錯，文相之通局，所
X57n0965_p0199a16║領之小大，始終之開合，自他之開鏁，經疏之同異，皆
X57n0965_p0199a17║難乎定判。所以辨論至今，紛紛不已。余甞以是往觀
X57n0965_p0199a18║其文，是果齟齬而不相入，蓋存而不論者久之。後因
X57n0965_p0199a19║暇日，三復其文，於是始釋然而解，怡然理順，如向齟
X57n0965_p0199a20║齬者何有哉？果何得而然耶？曰：無它，本末先後而已
X57n0965_p0199a21║矣。凡昔之所以為難者，先末而後本，由文相而擾之
X57n0965_p0199a22║也。今之所以為易者，先本而後末，自經旨而疏之也。
X57n0965_p0199a23║夫以經旨而疏之者，本其文出於信解一品，四大弟
X57n0965_p0199a24║子，迦葉為首。既聞譬說而得入大，因設窮子一譬，具
X57n0965_p0199b01║領如來始終設化之相，推知往日先鑒，以見受法不
X57n0965_p0199b02║虗，故如來復以藥草喻而述成之。蓋其師弟子相得
X57n0965_p0199b03║相與之意，其相略爾。按其文乃有五段，或合為四，謂
X57n0965_p0199b04║父子、相失、相見、追誘、領付，通言莫非領也。然以教門
X57n0965_p0199b05║科釋論之，有齊而非探者，即相見、相失二科是也。此
X57n0965_p0199b06║雖屬所探之時，未彰探領之義。以齊己分言之，亦且
X57n0965_p0199b07║屬齊領耳，亦是由後顯前也。若論齊探，至誘引中方
X57n0965_p0199b08║分故也。探而有非齊者，加領付之文仍上，它日之文
X57n0965_p0199b09║而下。且疏文標結，皆以探領言之，知是探而非齊也。
X57n0965_p0199b10║雖非齊文，以己界所歷言之，亦可齊領已在其間，但
X57n0965_p0199b11║非己教之齊耳。有齊探兼之者，如誘引之文是也。即
X57n0965_p0199b12║將欲誘引其子等齊領也，又以他日去探領也。亦可
X57n0965_p0199b13║約此前後，分於齊探。所以爾者，蓋非齊無以立探，故
X57n0965_p0199b14║先齊而後探。即妙樂有謂約化儀說，先齊後探耳。然
X57n0965_p0199b15║必分於此者，蓋齊領領於法譬，法譬所領，止齊此故。
X57n0965_p0199b16║即疏有謂齊此領法譬文竟是也。亦由二乘之人，於
X57n0965_p0199b17║鹿園中，已界已教，文顯義備故也。故自此後，得開探
X57n0965_p0199b18║領，兼領後味，則不關於法譬也。即疏有謂委知家業
X57n0965_p0199b19║譬，此非領上等是也。抑亦可謂文出此中，義徧初後。
X57n0965_p0199b20║是則齊領不唯局前，亦通於後；探領不唯局後，亦通
X57n0965_p0199b21║於前。如後通論是也。由是言之，以科節論，則齊領局
X57n0965_p0199b22║於鹿園。即妙樂有謂故齊教領，且領漸初，然亦收於
X57n0965_p0199b23║華嚴，以傍追文，亦且齊領故也。探領局於四味，文不
X57n0965_p0199b24║涉於華嚴，在經可見。所以向言約此前後，分於齊探，
X57n0965_p0199c01║誘引則兼之者，良有以也。科判雖爾，經旨無隔，若齊
X57n0965_p0199c02║若探，俱通五時。所以探領通五時者，即疏有曰：探領
X57n0965_p0199c03║五味，其文出此，尚須合論，方見此意。其探既通，齊豈
X57n0965_p0199c04║專局？所領五味，憚教取小，彈呵轉教，莫非己分所歷，
X57n0965_p0199c05║豈非齊亦通乎？夫如是，則所謂名義之紛錯，文相之
X57n0965_p0199c06║通局，皆無足疑者。抑若曉斯旨，則所領大小，從而可
X57n0965_p0199c07║通，豈必以文致難乎？但當隨文點定可也。然則齊領
X57n0965_p0199c08║局於小者，齊教言之也。通於餘味者，己分而說也。雖
X57n0965_p0199c09║通二義，莫非齊領。所以疏釋齊名，有約法、約理、約人
X57n0965_p0199c10║三釋者，由此故也。然約己分，所領雖通，以法從人，己
X57n0965_p0199c11║界仍局，良由齊領正約己論。據此四時，亦唯領小，唯
X57n0965_p0199c12║至付財，力堪領大，此言齊領之小大也。若夫探領局
X57n0965_p0199c13║於小者，當科言之也。通於小大者，兼後而說也。所以
X57n0965_p0199c14║文對齊領正科，此文則專以小言，故曰取意領法身，
X57n0965_p0199c15║地久照方，便非道樹，始知用小等。及將釋它日之文，
X57n0965_p0199c16║意以二字貫後諸味，故具約三義釋它，則通言大小，
X57n0965_p0199c17║故曰將欲領法身之地，久照大小之機，一三施化等，
X57n0965_p0199c18║即其意也。又若約齊而論探者，則所領通局，不異於
X57n0965_p0199c19║齊，如上明之是也。但由探領正約應論，故所領大小，
X57n0965_p0199c20║當從法判，復小不同耳。是知祖意，一通一局，各有所
X57n0965_p0199c21║當，必不徒爾。不知其旨，如何妄云？
X57n0965_p0199c22║齊探經旨說（下）
X57n0965_p0199c23║夫言各有當者，蓋文義之通論，其理猶易明。惟言而
X57n0965_p0199c24║不得其所當，如領付一科，與誘引同一文相耳。而大
X57n0965_p0200a01║師開合論之者，又如他日之文，直譬探領久鑒而已。
X57n0965_p0200a02║而委約自他等三義而釋，至疏記反覆言之者，是皆
X57n0965_p0200a03║祖師用意之深，最為難曉者也。今次而論之，且領付
X57n0965_p0200a04║所以合論五味者，意以經旨而統科節也。何者？若據
X57n0965_p0200a05║科節，則各當其文。誘引雖有始終，而非究竟之終。領
X57n0965_p0200a06║付雖有其終，而無近遠之始。果如是，則經旨斷絕，源
X57n0965_p0200a07║流不貫，安得為善科釋乎？故大師仍取它日貫下之
X57n0965_p0200a08║意，又以領付承上之文，特奇。此中統作一化五時而
X57n0965_p0200a09║釋，其旨在此，故曰（云云）。抑荊谿不云乎？何者下，釋。釋
X57n0965_p0200a10║出共為一始終相，即五味也。然曰今領亦二者，言始
X57n0965_p0200a11║終之二，非齊探之二也。即合前兩始終，望後等賜，併
X57n0965_p0200a12║名為始，唯以付財為終。故曰始探終領，合論五味。以
X57n0965_p0200a13║標結文，即探領五味也。或者錯認，便見[葷-車+見]力。然而不
X57n0965_p0200a14║言齊者，豈得別指乎？但以他日之文，知是法身遠鑒
X57n0965_p0200a15║故也。若取今日五時己界所歷，是亦齊領耳。故向曰
X57n0965_p0200a16║亦可齊領，已在其間，但非己教之齊也。由是言之，祇
X57n0965_p0200a17║一五時施化，或齊或探，或通或局，或小或大，或開或
X57n0965_p0200a18║合，或可或否，不可紀極者，亦惟其義所在而已。所以
X57n0965_p0200a19║他日之文，約三義以釋者，蓋言探領即佛智照機。夫
X57n0965_p0200a20║佛智之言，必有權有實；照機之義，亦該自該他。若更
X57n0965_p0200a21║約以教門，則有自它等三雙權實，該一化盡。今明它
X57n0965_p0200a22║日，不唯當文，亦通一化。義既兼攝，理實相符，故用彼
X57n0965_p0200a23║釋此爾。然於三中，初一約機，即齊領義；後二約應，即
X57n0965_p0200a24║探領義。又初一即二乘領已望佛，後二即領如來用
X57n0965_p0200b01║它。又初則以法身照機為它，此即二乘所用；後二則
X57n0965_p0200b02║以如來自行中權為它，此非二乘所用。此等諸義，雖
X57n0965_p0200b03║皆明文，為欲易解，故先區判耳。然它日本一，佛智豈
X57n0965_p0200b04║殊？而所以釋之異者，蓋所從對之別，故成三釋。若以
X57n0965_p0200b05║此智對化它之權，此則從機，屬於齊教；若以此智對
X57n0965_p0200b06║自行之實，此則從應，屬於探領。所對雖別，能對不殊，
X57n0965_p0200b07║故曰二領皆指法身取機。但從義別，二它不同。所以
X57n0965_p0200b08║二他不同者，由所對異故，一則同體，一則異體。異體
X57n0965_p0200b09║故，即二乘之所用；同體故，非二乘之所用。故記則又
X57n0965_p0200b10║曰探中皆指法身時權，二乘於彼難稟小化；同體之
X57n0965_p0200b11║權，二乘不曉等，即其義也。（若自它法相權實義門，如常所明。）然此特
X57n0965_p0200b12║其文耳，而又有旨焉。究夫疏釋特約三義者，正由它
X57n0965_p0200b13║日貫下領付，大師得旨，復統一化。如此所領，法身鑒
X57n0965_p0200b14║機，非直照權，抑亦鑒實。久知大小一三施化，斯言有
X57n0965_p0200b15║徵。故以化它之權實，擬當文之探領；自及自他，擬後
X57n0965_p0200b16║諸味。然而化他又曰齊領者，此非直齊領，乃由以他
X57n0965_p0200b17║對己，己即三乘邊事，故且云齊。若從它日，還屬探領，
X57n0965_p0200b18║即荊溪所謂齊教探領是也。所以祇一探領，小大不
X57n0965_p0200b19║同；一言他日，自他有異。雖通三義，它必指權，亦指於
X57n0965_p0200b20║他。然亦非無照實為自之說，但一順所釋它字義故，
X57n0965_p0200b21║二約二乘當分說故。故且以權以他言之，亦可三義
X57n0965_p0200b22║從應實辨，故須自他具論。約機以明，雖直一義可也。
X57n0965_p0200b23║又約應則三義常融，初無自他之異；從機則在昔既
X57n0965_p0200b24║別，故教門不可不分。三釋之相，義不可盡，辭繁且止
X57n0965_p0200c01║耳。然則齊探之說，大略如斯。學者但請以此統彼諸
X57n0965_p0200c02║文，則文無不釋；折夫異論，則論無不明。其它縱有一
X57n0965_p0200c03║二或中之說，大旨昧蓋，不足言矣。
X57n0965_p0200c04║三分正義
X57n0965_p0200c05║三分釋經，其來久矣。蓋始於彌天安法師，自是承襲
X57n0965_p0200c06║無異議者，以符合於經論故也。今吾天台亦承用之，
X57n0965_p0200c07║而獨至於釋法華一經，有兩番分文之作，如文（云云）。
X57n0965_p0200c08║既而曰：今記從前三改消文。及將釋正宗，則又曰：今
X57n0965_p0200c09║且逐近就迹門正說，更為兩云云。古今講學之流，於
X57n0965_p0200c10║是持疑兩端，是將從前番三段釋耶？後番三分釋耶？
X57n0965_p0200c11║抑亦相須而不可偏用耶？雖釋者云云，要亦不出此
X57n0965_p0200c12║三說而已。今以一言評之，皆未免乎乖違殘缺之失，
X57n0965_p0200c13║所以未為至論。今謂是固不可偏用，而亦不必兼得，
X57n0965_p0200c14║要先知其元意，與夫大體用與之旨，而後始得示其
X57n0965_p0200c15║進退消釋之相。所以元意者，究夫兩番分經，特異餘
X57n0965_p0200c16║典者，無它，祇由正宗、本迹兩門開顯，化用別故。故使
X57n0965_p0200c17║分文不可一槩，要必開兩正宗，方顯本迹之旨。是則
X57n0965_p0200c18║若無別分，無以辨二門之殊異；苟無總分，無以成一
X57n0965_p0200c19║部之通貫。故知別分之意出乎正宗，總分歸乎序通，
X57n0965_p0200c20║此其元意而已。然復須知分文之時，非釋經之時。分
X57n0965_p0200c21║文則容可並列，釋經則義不兩存。惟其義不兩存，所
X57n0965_p0200c22║以用有傍正。故釋序通時，正用總分，傍兼別分。夫惟
X57n0965_p0200c23║正用總分，即疏所謂今記從前三段消文是也。若釋
X57n0965_p0200c24║正宗，則正用別分，傍兼總分。夫惟正用別分，即疏所
X57n0965_p0201a01║謂逐近就迹是也。惟其皆通傍兼之義，此所以免殘
X57n0965_p0201a02║缺之失。雖然，何以證其釋相如是？即妙樂有曰：如釋
X57n0965_p0201a03║通序，則句句須四，通貫正宗及流通，故正用總分也。
X57n0965_p0201a04║至釋別序，則文或三四，傍兼別分也。釋序既爾，流通
X57n0965_p0201a05║例然。故曰：若釋流通，還須具四，通收正宗。但流通在
X57n0965_p0201a06║後，具義恒通，故更不限三四之別。又曰：若釋正宗，則
X57n0965_p0201a07║本迹各三，正用別分也。義通四種，傍兼總分也。但釋
X57n0965_p0201a08║序品，復有進否？若據總分，通指一品為序，正應例作
X57n0965_p0201a09║四釋。而釋別序，或用三者，以對本序，各有由藉故也。
X57n0965_p0201a10║雖或用三，而有顯密之異。若顯表迹四，即別分序也。
X57n0965_p0201a11║密表本四，即總分序也。所以總別兩分，並指序品為
X57n0965_p0201a12║序，而有顯密進否異矣。以例通序，亦應如此。但通可
X57n0965_p0201a13║兼別，別未必兼通耳（云云）。又若從別分釋正宗者，據
X57n0965_p0201a14║理記者，合提前一時分二之文，各開三段。其初序分，
X57n0965_p0201a15║指如上釋，然後便自正宗釋去。至下門流通分時，却
X57n0965_p0201a16║置別分，當用總釋，義方整齊。而疏文不爾，但自正宗
X57n0965_p0201a17║提起總正，且曰若作兩正說等。蓋大師已釋序品，不
X57n0965_p0201a18║復追指，故一往從便自正宗耳。至踊出文，方開大段
X57n0965_p0201a19║本門之三。故知迹門，文相從略。時人多不見此，或於
X57n0965_p0201a20║正宗分兩三分，則成長出序分流通。或知其然，雖欲
X57n0965_p0201a21║如向標指，而又於文不通，皆未為得也。今既疏理節
X57n0965_p0201a22║釋之相，更當申料揀文於後也。
X57n0965_p0201a23║三分餘義
X57n0965_p0201a24║立言固難，知言亦未易也。以其知言之不易，此立言
X57n0965_p0201b01║所以最難焉。如向示三分之說，以其前後文相若乖
X57n0965_p0201b02║角然，故以分文釋經二義折其難。然由釋經義不可
X57n0965_p0201b03║以兩立，故以傍正全其說。雖曰義不兩存，乃所以兩
X57n0965_p0201b04║存之也。亦猶世所謂勢不兩立，則必權為之宜，使有
X57n0965_p0201b05║以處之，所以務全之也。夫如是，可謂曲全其當矣。雖
X57n0965_p0201b06║然，其如疏中料揀文旨，猶自難明。至於記釋，蓋不易
X57n0965_p0201b07║曉，每為說者之蔽，今得以疎通之。然問一經云何二
X57n0965_p0201b08║也（此言本迹二序，若通別二序，則非所問），是固問後釋也。但文承上，今
X57n0965_p0201b09║記從前三段，消文而下，所以若不相貫。夫既從前三
X57n0965_p0201b10║段矣，則是置別從總也，何以却問後釋之二序乎？此
X57n0965_p0201b11║記文所以有問意既存兩釋，問後何妨之釋也。得非
X57n0965_p0201b12║政以承上而下，知問意之有在耳。何者？蓋問有問意，
X57n0965_p0201b13║有問文，問文可知。問意者，良由上文一往從前，則既
X57n0965_p0201b14║存總分矣，而乃却問後釋意，則又存別分也。兼前言
X57n0965_p0201b15║之，則是問意存乎兩釋。意存兩釋，則雖姑問後釋可
X57n0965_p0201b16║也，故曰問後何妨。所以二釋之中等者，此又釋不專
X57n0965_p0201b17║後釋之意也。然則答中既曰皆不乖一經兩序何妨，
X57n0965_p0201b18║則何以不專後釋？以其本正之前立流通故，殊失通
X57n0965_p0201b19║貫之意，是知後釋亦且一往耳。或謂本正前不得立
X57n0965_p0201b20║流通者，則又非也。本出經文，何言不得？但可言若作
X57n0965_p0201b21║別分，殊乖通意，是故云爾。惟其皆一往故，所以必須
X57n0965_p0201b22║兩存。雖則兩存，而義不可并釋，故須一正一傍，故曰
X57n0965_p0201b23║雖復兩存。此言分文，容可並列也。而又曰且用初意，
X57n0965_p0201b24║此言用有傍正也。然則文曰意存兩釋，則今用有傍
X57n0965_p0201c01║正之所以也。若作取舍會，今義不兩存者，則失之矣，
X57n0965_p0201c02║殆非知言者也。
X57n0965_p0201c03║三疑通說
X57n0965_p0201c04║一切經首，皆安五事，益三世諸佛之達道也。然有證
X57n0965_p0201c05║信遣疑之義，故序之為用大矣。如華嚴合論，引微細
X57n0965_p0201c06║律云：阿難當陞法座，結集法藏之時，其身如佛，具足
X57n0965_p0201c07║相好。眾見此瑞，遂起三疑（略如妙疏所引）。乃至云：但以法力
X57n0965_p0201c08║故，令我似佛，故下座已，還復本形等。則疑義之謂也。
X57n0965_p0201c09║又大論云：舉時方故，令人生信。則證信之謂也。而天
X57n0965_p0201c10║台引之，以成因緣一釋，則皆可憑據也。惟自來於遣
X57n0965_p0201c11║疑之義，有一總三別之問（問見精微云云），於是教門有三疑
X57n0965_p0201c12║之論焉。以今言之，問固輕發，而答者亦不原其本故
X57n0965_p0201c13║也。要皆未明疑之本通，與今結集事之本局，直以小
X57n0965_p0201c14║教無疑之名，以妨大途或疑之義，其可得乎？今因作
X57n0965_p0201c15║通說示之，則不見所難也。何則益凡疑之說，有大疑，
X57n0965_p0201c16║有小疑。疑有淺有深，或人或法，或事或理。但於一切
X57n0965_p0201c17║法上，有所不了則疑，猶豫不決則疑，乖本所知則疑，
X57n0965_p0201c18║罔測其所以然則疑，不一端能盡也。如文殊、彌勒等，
X57n0965_p0201c19║以等覺高位，尚皆有疑，有況乎下地偏乘，及凡小者
X57n0965_p0201c20║乎？縱曰權疑，權必引實，謂全無疑不可也。苟未造乎
X57n0965_p0201c21║妙覺徧知之地，皆未免夫疑焉。奈何以一千小聖無
X57n0965_p0201c22║疑之故，遂謂結集所起三疑，有不當疑者，一何局耶？
X57n0965_p0201c23║殊不知結集一事，全附小化，政不當以大教言之。何
X57n0965_p0201c24║也？如將結集，阿難是時未證四果，因為迦葉所遣。逮
X57n0965_p0202a01║證果獲通，方得比數，卒為結集之首（文見大論云云）。又如三
X57n0965_p0202a02║疑之事，皆挾小故疑。故知此等，全附小化意爾。豈是
X57n0965_p0202a03║大教開顯，得記後事耶？故曰：結集事本局也。夫如是，
X57n0965_p0202a04║政使一千數中，有權有實，有深位應迹者，亦不當發
X57n0965_p0202a05║此於此。況以一千不能無疑之眾，而當阿難方蒙加
X57n0965_p0202a06║被之初，若之何而不疑？由是言之，疑本不應局，而局
X57n0965_p0202a07║自昔，何自而局難？結集本當通，今人何苦而不解？苟
X57n0965_p0202a08║得此意，則三疑之說無疑矣。雖然，其如一千號無疑
X57n0965_p0202a09║何？曰：無疑云者，非一切法之謂也。原彼得名之由，蓋
X57n0965_p0202a10║當分中對、慧俱二種言之。以曾習學四韋陀典等，則
X57n0965_p0202a11║內外經書悉知，故偏得其名。其於大乘，則所不了者
X57n0965_p0202a12║尚多故也。大論所謂於四諦無疑，於一切法有疑，斯
X57n0965_p0202a13║言信矣。然則三疑之義，小教所不當有，此何致疑耶？
X57n0965_p0202a14║曰：政由不當有，所以疑耳。苟當有也，則直謂之矣，何
X57n0965_p0202a15║疑之有？即向所謂乖本所知是也。抑於三者不決，是
X57n0965_p0202a16║亦義當猶豫不決之義也。若然者，疑不疑之說，道理
X57n0965_p0202a17║本直，何必多端排遣哉？
X57n0965_p0202a18║部教大節義
X57n0965_p0202a19║一家部教之難凡數瑞，而此文有三焉：一曰開三教
X57n0965_p0202a20║果頭，二曰昔圓開不開，三曰初心謂圓隔偏（云云）。由
X57n0965_p0202a21║是辨釋者眾，遂成教相關節之論，云云不已，孰能止
X57n0965_p0202a22║之？今直釋其文，使難且不得，有何釋通之足云？究夫
X57n0965_p0202a23║此文，本明佛慧，所以必言開者，蓋佛慧之言，名通旨
X57n0965_p0202a24║別，雖前偏權，亦得言之，故必約部教開顯，方彰的旨。
X57n0965_p0202b01║既於昔味而言開等，則又以教而難部焉。洎乎答中，
X57n0965_p0202b02║還以部釋於教，故有料揀一文來也。然則開三教果
X57n0965_p0202b03║頭權實之言，蓋果頭即佛，權實即二智故也。按彼方
X57n0965_p0202b04║便品疏所明，三教各有十雙（云云），是即果家所證權
X57n0965_p0202b05║實。今開此等權實，無非中實理智，乃今經之佛慧也。
X57n0965_p0202b06║昔人有謂輔行與此文人法不同，故開不開異者，今
X57n0965_p0202b07║有取焉。但不明約果自論，有開不開，為未善耳。今謂
X57n0965_p0202b08║是不一向亦開亦不開也。何者？祇前三教果權，約開
X57n0965_p0202b09║顯部旨言之，無非圓佛。然既曰圓佛，豈得更開乎？既
X57n0965_p0202b10║已謂之圓佛，豈得不開乎？開與不開，妙在其中。亦猶
X57n0965_p0202b11║四明論德障斷不斷義，蓋其例也（云云）。但隨文別，開
X57n0965_p0202b12║否無在。如玄文所謂開垢衣內身等，又曰向身是圓
X57n0965_p0202b13║常之身等。又妙樂曰：法華已前，三佛離明，隔偏小故，
X57n0965_p0202b14║來至此經，即三而一。此言既即圓佛，亦得是開也。若
X57n0965_p0202b15║如輔行所謂云者，此言本是圓佛，故不待開也（云云）。
X57n0965_p0202b16║所謂發四味兼帶之大小者，應知昔圓不開，部教定
X57n0965_p0202b17║不須開。請以三義驗之：一、以大體驗，教門但云開權
X57n0965_p0202b18║顯實，開麤顯妙等故也。二、以名言驗，凡言開者，即權
X57n0965_p0202b19║顯示為義。圓既實矣，更何所開乎？三、以文義驗，即釋
X57n0965_p0202b20║籤有曰開前三教之麤（約教），及彼四味中麤（約部），又四教
X57n0965_p0202b21║義文（云云），豈非部教并不開圓耶？然則今云開顯等
X57n0965_p0202b22║何耶？曰：開顯之開言通，雖今圓亦得云爾。能所之開
X57n0965_p0202b23║義局，今云不開者，蓋言圓非所開耳，何妨開顯通言
X57n0965_p0202b24║之也。然則圓並不開，何以甄部教之別？曰：但開偏即
X57n0965_p0202c01║圓，即部教義具也。何則？偏既即圓，偏非偏矣，約教義
X57n0965_p0202c02║也。且偏既非偏，則圓不獨圓矣，約部義也。雖分二義，
X57n0965_p0202c03║理在一時，故知祇一開偏，部教義明矣。所謂初心謂
X57n0965_p0202c04║圓隔偏者，觀其文，則約人有四，謂四教人也。約類則
X57n0965_p0202c05║三：有一向須開者，有不須開而但須開者，有不必聞
X57n0965_p0202c06║開而因聞開能自增進者，初後可知。所以其次例者，
X57n0965_p0202c07║良以在昔偏圓各逗，稟者各致其極，故使在偏者謂
X57n0965_p0202c08║偏而隔圓，在圓初心者謂圓而隔偏。今約圓自說，且
X57n0965_p0202c09║云隔偏，義必相隔，復何疑哉？然以教解俱圓難者，是
X57n0965_p0202c10║猶以今圓而妨昔圓爾。殊不知政由昔圓帶方便故，
X57n0965_p0202c11║故使所說未極其致。雖未極其致，其於後位無非是
X57n0965_p0202c12║者，但於初心則偏有隱實之失，圓有覆權之過，故譬
X57n0965_p0202c13║之麤人細人，二俱犯過也。所以初心猶有未了者三：
X57n0965_p0202c14║一、不達化源，二、不明佛意，三、不深圓旨。若聞開顯諸
X57n0965_p0202c15║法實相，則情謂頓亡矣。由是明之，今以數百言盡三
X57n0965_p0202c16║者之說，亦可謂辭費矣。其於自昔紛紛雜說，膠擾於
X57n0965_p0202c17║文相者，殆庶幾乎？嗚呼！今將求通文旨耶？抑亦滋名
X57n0965_p0202c18║相耶？學者亦當知所擇焉。
X57n0965_p0202c19║無量義經同異體論
X57n0965_p0202c20║無量義經序法華也，其要不過曰：從一清淨道，施出
X57n0965_p0202c21║二三四，所謂二法三道四果是也。而此諸法，施之於
X57n0965_p0202c22║四時，敘之於此經，會之於法華，序固如是也。所以敘
X57n0965_p0202c23║者，蓋合必先之以開，不敘出生，無由會入，此從一出
X57n0965_p0202c24║多，所以為收多歸一之序也。或者難曰：然則所敘出
X57n0965_p0203a01║生諸法，權也偏也？同乎異乎？謂異乎實，則四時耳，序
X57n0965_p0203a02║義何在？謂同乎實，則法華耳，與正何別？說者雖多，要
X57n0965_p0203a03║亦不過同異之論，與夫處乎同異之間者。然於經祖
X57n0965_p0203a04║文旨，各據一偏，未為允愜，置之可也。今之所說，稍異
X57n0965_p0203a05║昔聞，姑以二字折中之，則同異之論得矣，曰文與旨
X57n0965_p0203a06║而已。何則？且四時則文旨俱異，以彼偏圓各逗，不說
X57n0965_p0203a07║從實出權故也。今法華則文旨俱同，其義可解。若無
X57n0965_p0203a08║量義居乎兩楹，重敘出生，其言曰云云，則文異而旨
X57n0965_p0203a09║同。所以同異云者，以文但說從一出多，而未言收多
X57n0965_p0203a10║歸一也，故文則異體。由是不得意者，蓋猶偏漸，即斯
X57n0965_p0203a11║義也。然既言從一出多矣，而義必收多歸一也，故旨
X57n0965_p0203a12║則同體。由是得其旨者，即證圓實，良在於此。若乃已
X57n0965_p0203a13║住偏漸，未證圓實，其於妙解稍親而已，此正得為開
X57n0965_p0203a14║顯張本。夫是則文異故別於正宗，旨同故得為今序。
X57n0965_p0203a15║雖同而異，故序而非正；即異而同，故異而非昔。雖非
X57n0965_p0203a16║今昔，而異而同，為四時之後殿，實法華之先客，其所
X57n0965_p0203a17║以為無量義也，如是而已。但以此義往貫諸文，無不
X57n0965_p0203a18║如意者，昔人所謂迎刃而解者，信矣。自謂確論，不更
X57n0965_p0203a19║引證，坦然明白，故無可疑者，文義之學亦無所容啄
X57n0965_p0203a20║矣。
X57n0965_p0203a21║方便品題原旨（一曰非問）
X57n0965_p0203a22║義有可疑者，有不必疑者。可疑而不疑，理當無咎；不
X57n0965_p0203a23║必疑而強疑之，何益？如法華疏釋方便品題，可謂詳
X57n0965_p0203a24║且明矣，雖弗問弗辨可也。特是惑者不考其所以然，
X57n0965_p0203b01║直以方便為昔權，妨今真實，以為題文不貫者，蓋問
X57n0965_p0203b02║者過也。議者祇合據疏釋以正名義，奈何前輩不原
X57n0965_p0203b03║其本，徒疑浪釋，迭相破立云云不已，此辨論所以愈
X57n0965_p0203b04║多而愈不近也。然則為今說者，蓋亦本諸文旨以示
X57n0965_p0203b05║之，直其問以非之，則方便之說不至乎枝辭蔓延也。
X57n0965_p0203b06║何則？且如疏釋方便，凡約三義：曰法用，曰能通，曰祕
X57n0965_p0203b07║妙。且云前二可釋它經，非今品意。今品意者，秘妙之
X57n0965_p0203b08║方便也。豈有秘妙方便反同昔權，異於今實哉？不然，
X57n0965_p0203b09║何謂題文不貫耶？此既一意也，而又約三語以簡之，
X57n0965_p0203b10║則曰後釋是同體方便，即自行權，隨自意語也。又約
X57n0965_p0203b11║方便對權四句分別之，此當第四相即句也。又廣釋
X57n0965_p0203b12║引古諸師各明權實，然皆不融，則曰名不包含，義不
X57n0965_p0203b13║融妙，不可用釋。今品又引論列十七種異名，其第十
X57n0965_p0203b14║三名大巧方便，則曰是如來方便攝一切法，如空包
X57n0965_p0203b15║色。豈以諸師一枝一派釋法界之大都耶？至於約一
X57n0965_p0203b16║切法皆權等四句判之，此當第三亦權半句，則曰若
X57n0965_p0203b17║一切法皆權，乃至非權非實，何所不破等。如前所出，
X57n0965_p0203b18║諸師寧得保其巢窟，直列名目？遙觀玄覧，曠蕩高明
X57n0965_p0203b19║為若此，況論其旨趣耶？又就亦權實句，更開十雙以
X57n0965_p0203b20║示之，仍一一文下有曰權有顯實之功，是故如來稱
X57n0965_p0203b21║歎方便，乃至八番共釋十雙，通結、別結、各互結成等。
X57n0965_p0203b22║文涉數紙，莫非為顯方便之旨，該括始末，窮深極妙，
X57n0965_p0203b23║何適而非此方便耶？夫如是，則即開昔之方便，亦即
X57n0965_p0203b24║實之方便，是同體之方便，是如來之方便，是攝諸法
X57n0965_p0203c01║之方便，是異名之方便，是會三句歸一句之方便，是
X57n0965_p0203c02║該十雙統十權之方便，是通一經之方便，是總一化
X57n0965_p0203c03║之方便。如是方便，安以昔權同日而語，復與今實異
X57n0965_p0203c04║指而難哉？故知問者過也。所以向言雖弗問弗辨可
X57n0965_p0203c05║也。雖然，文談真實，而特以方便標品，原其深旨，得無
X57n0965_p0203c06║謂乎？然亦何以加於疏釋？加於疏釋則妄矣。故今還
X57n0965_p0203c07║約向意申之曰：名下之體，俱通權實；體上之名，言偏
X57n0965_p0203c08║意圓。夫惟俱通權實，則方便之稱，有權有實；真實之
X57n0965_p0203c09║理，亦有權有實。蓋同一妙體而已。夫惟言偏意圓，則
X57n0965_p0203c10║或言方便，偏於權也；或言真實，偏於實也。其言雖偏，
X57n0965_p0203c11║其意常圓。惟其意圓，故以秘妙方便，目開顯之真實，
X57n0965_p0203c12║有何不可？但一往從言，不無所以。蓋方便名寬，真實
X57n0965_p0203c13║語局故也。良以方便之言，誠如向示，則何法不攝？何
X57n0965_p0203c14║義不含？何德不彰？何旨不顯？豈直一真實之名所能
X57n0965_p0203c15║當乎？故以方便目品，良有以也。然而文言真實也何？
X57n0965_p0203c16║曰：文言真實，未必其全也，直所顯一端耳。曾不知品
X57n0965_p0203c17║初歡權歎實，文中所說，具述一化，豈止真實一端而
X57n0965_p0203c18║已？因復對題為之說曰：題固非權，文不專實。惟其不
X57n0965_p0203c19║專實，故文兼一化，莫非方便。以此題品，不亦宜乎？苟
X57n0965_p0203c20║知此意，則題文一致，孰云異途？不了此旨，徒示品題，
X57n0965_p0203c21║龍女成佛權實文旨
X57n0965_p0203c22║法華示龍女成佛，所以證經力用也。經疏隱密，讀者
X57n0965_p0203c23║難知。祇如智積所疑，以釋迦行行廣遠，不信成佛之
X57n0965_p0203c24║速。時龍女現前，說偈贊佛而已。何文是釋此疑處？又
X57n0965_p0204a01║如身子以佛道懸曠，女身非器為疑。而龍女直以圓
X57n0965_p0204a02║珠獻佛而已。亦何以知除疑所在？自非吾祖節示其
X57n0965_p0204a03║文，殆乎難曉。然智積所疑者，執別疑也。而說偈贊佛，
X57n0965_p0204a04║則直明圓以釋疑。即偈所謂深達罪福相等是已。夫
X57n0965_p0204a05║既深達罪福，無非實相。且言法身具相，以好嚴身。則
X57n0965_p0204a06║是文旨互現，修性相顯。妙達修性，非圓而何？既述自
X57n0965_p0204a07║證而贊於佛，則如來之所以為佛，龍女之所以成佛，
X57n0965_p0204a08║機緣之所以見佛，皆無出此理。是即釋疑也。身子所
X57n0965_p0204a09║疑者，挾藏疑也。而以珠獻佛，則以圓實而除疑。即疏
X57n0965_p0204a10║有謂獻示圓解，珠表圓因。持以奉佛，是將因以克果，
X57n0965_p0204a11║豈不速疾哉？若然，則又何在區區以排遣，諄諄以決
X57n0965_p0204a12║釋耶？經文之旨，固如是也。至於疏釋成佛之文，義尤
X57n0965_p0204a13║難見。於是或者以權實而致疑焉（云云）。自非記主明
X57n0965_p0204a14║斷其說，亦何由通之？且記初問答，非自為料簡，蓋全
X57n0965_p0204a15║附疏意以釋妨爾。其妨云者，疏引胎經，意立妨本。彼
X57n0965_p0204a16║無捨受，此何轉變乎？南方已下，即釋文爾。故記問云：
X57n0965_p0204a17║為不捨分段即成佛耶者，此挾胎經意問也。又曰：若
X57n0965_p0204a18║不即身成佛者，此挾龍女為問也。故結問云云。及夫
X57n0965_p0204a19║答文，則又帖示釋中一段文意爾。意謂一往彼無捨
X57n0965_p0204a20║受者，實得也；此有轉變者，權巧也。姑置實得而論權
X57n0965_p0204a21║巧者，以南方此土緣有生熟，故宜如是化現。然既權
X57n0965_p0204a22║實稍殊，何妨彼此斯別？豈以一槩而言聖迹乎？故記
X57n0965_p0204a23║曰：今龍女文從權而說，彼胎經偈從實得說。二往為
X57n0965_p0204a24║論，權巧非無有實，實行豈應無權？故曰：若實行不疾，
X57n0965_p0204b01║權行徒引。又曰：若實得者等。是則實得雖無捨受，若
X57n0965_p0204b02║應物所好，容起神變，不妨亦有轉變之事。如龍女權
X57n0965_p0204b03║巧雖有轉變，若證無生，不妨元知本無捨受之理。如
X57n0965_p0204b04║胎經權實既其本同，證經之義俱得，則又曰：是則權
X57n0965_p0204b05║實義等，理不徒然。又曰：凡如此例，必須權實不二，以
X57n0965_p0204b06║釋疑妨。又曰：故權實二義，經力俱成。然而記主又曰：
X57n0965_p0204b07║言權巧者，不必一向須作權釋者，政恐學者認權實
X57n0965_p0204b08║一往之文，作本迹永定之義，有濫它釋，且抑經用，故
X57n0965_p0204b09║此正之。然則今言權巧者，蓋體用之權巧耳。但曉經
X57n0965_p0204b10║疏及記文旨如此，則龍女權實之論怡然理順，何齟
X57n0965_p0204b11║齬之有耶？
X57n0965_p0204b12║四伏疑釋難（平呼）
X57n0965_p0204b13║法華經序有因現瑞發起難疑答問者，在昔光宅述
X57n0965_p0204b14║於釗師，以四伏疑釋彌勒之文，天台以文外巧思多
X57n0965_p0204b15║之，曾不知文殊亦斷四伏難，而古師莫之見，此天台
X57n0965_p0204b16║所以盡善盡美也，疏記之言備矣。然而釋籤有曰：彌
X57n0965_p0204b17║勒初以伏疑潛難，文殊因以潛釋伏疑，難云四眾欣
X57n0965_p0204b18║仰，釋云我見燈明等也。此文頗繡密，所以自來尤惑
X57n0965_p0204b19║而莫解也。所以惑者有三：文本顯難顯釋，而並潛言
X57n0965_p0204b20║者，一惑也；又初文本文殊難彌勒釋，而反言者，二惑
X57n0965_p0204b21║也；抑其次文本不相對，而曰難曰釋者，三惑也。因是
X57n0965_p0204b22║雖有多多之說，然皆不見荊溪意，無足道者，今直示
X57n0965_p0204b23║其意焉耳。其意者何之？是欲合二文為一，致彰疑難，
X57n0965_p0204b24║而各有影略於難釋之中，互形於潛義之內，斯其為
X57n0965_p0204c01║意也如是。何以明之？且若二文，彼各釋所疑，是則各
X57n0965_p0204c02║當其文而已，豈知本一問答之序？故於彌勒釋難，語
X57n0965_p0204c03║難而不語釋者，意顯非特釋當文伏疑，且為下難瑞
X57n0965_p0204c04║請答之文也。既而彰言伏疑，則釋在其中矣。抑又以
X57n0965_p0204c05║潛言之，則形出顯釋居可知也。然於文殊釋疑，言潛
X57n0965_p0204c06║而不言顯者，夫潛之為言隱也，文則顯矣。意雖釋當
X57n0965_p0204c07║文之伏疑，乃以潛義形出顯釋，則對上之問又可知
X57n0965_p0204c08║也。繼而曰難云等，則承上難釋之言，合二文為一致，
X57n0965_p0204c09║文雖不對大卛言之，通皆難釋故也。夫如是，則向三
X57n0965_p0204c10║惑者何有哉？然則直以問答相對足矣，而必如此，何
X57n0965_p0204c11║也？是亦欲顯疑難各有，故復互出伏疑之言，以見彼
X57n0965_p0204c12║此文外之意，則義尤深隱乎。嗚呼！此前代巧思之義，
X57n0965_p0204c13║一家獨擅之談，經疏之文盈百千言，而荊溪以數句
X57n0965_p0204c14║盡之，且極其義味如此，有以見用意之深，宜乎後來
X57n0965_p0204c15║尤惑而莫解也。昔余未得其說，視其文猶棼絲然；今
X57n0965_p0204c16║既得之，見其理不見其亂。信乎祖師未甞欲以難曉
X57n0965_p0204c17║之文徒擾人也，但學者未到古人用意處，故惑耳。愚
X57n0965_p0204c18║因得以發之。
X57n0965_p0204c19║六重本迹辨誤
X57n0965_p0204c20║文莫難於齟齬，而幽奧者次之。蓋幽奧而難曉者，尚
X57n0965_p0204c21║可深思力索以得之。惟其文理易明，而齟齬不合者，
X57n0965_p0204c22║為難會耳。如釋籤示六重本迹引證之文，為後代講
X57n0965_p0204c23║學之難久矣。蓋考其文，則出迹門者五，出本門者一，
X57n0965_p0204c24║非有難見也。而籤云前三引迹，後三引本，殆不可曉。
X57n0965_p0205a01║謂之誤歟，觀其所釋，若非鹵莾者。謂之非誤歟，則文
X57n0965_p0205a02║相差違，幾於莫救。自昔說者雖多，然皆曲辨，未見直
X57n0965_p0205a03║指之意，與夫引證之旨，故未敢聞命。今先覈記釋，次
X57n0965_p0205a04║示通別之說，而後證其非誤。庶幾至論，不為後代所
X57n0965_p0205a05║誣也。以今言之，大凡章疏所貴乎記釋者，必其所釋
X57n0965_p0205a06║有出人意表之論。若盡如其文，而一無所訂正者，亦
X57n0965_p0205a07║莫之貴也。且若玄文所引，使果如所定，祇合直示之，
X57n0965_p0205a08║而又何在？訂正其文，至於再三，而曰云云。原其所以，
X57n0965_p0205a09║正由大師引證，深有餘意，而文稍差互。故不以文限
X57n0965_p0205a10║其義，而直以義定文，特訂正之耳。亦猶所謂以義定
X57n0965_p0205a11║文，萬無一失是也。然則當先知六重通別之說，而後
X57n0965_p0205a12║始見引證之的。何也？蓋凡有多向，故一者前五為通，
X57n0965_p0205a13║後一為別，如籤所謂云云是也。二者俱通並別。俱通
X57n0965_p0205a14║故，雖已今亦通於昔，則餘五可知。並別故，雖前五亦
X57n0965_p0205a15║皆屬本，則後一可知。并如籤示（云云）。若以己今對前
X57n0965_p0205a16║五重的論通別者，蓋文旨當然，而此復約六重中分
X57n0965_p0205a17║本迹者，或謂是因果義故非也，謂分因果可也，何曾
X57n0965_p0205a18║以此論本迹乎？若因果本迹，復非今所論，今謂此得
X57n0965_p0205a19║大師引壽量文證體用之義，約此中分，則知後三皆
X57n0965_p0205a20║本明矣。然五六二文雖出迹門，而取以為證者，不過
X57n0965_p0205a21║方便真實之說，其義既通，故得在迹則迹，在本則本，
X57n0965_p0205a22║復申上貫下，義當歸本故也。若專文所出，則應權實
X57n0965_p0205a23║已今，番屬於迹，權實可爾。若使已今亦屬迹者，則大
X57n0965_p0205a24║旨全失，此記主所以不問文之前後，直約大旨示之
X57n0965_p0205b01║云爾。且曰前三復通，後三復別者，蓋望俱通並別義
X57n0965_p0205b02║故，此通乃別中之通，別乃通中之別，是亦不分而分，
X57n0965_p0205b03║未始有定論也。特由大旨如此，而引證如彼，而又得
X57n0965_p0205b04║乎中分之義，故作此點釋。雖然，文相灼爾，何以證其
X57n0965_p0205b05║非誤？曰：旨之所在，何必求文？然有一文可證非謬，如
X57n0965_p0205b06║繼此文後，釋迹中塵點之文，以為迹門，不合引彼彌
X57n0965_p0205b07║勒不知之文，因以二義斟酌論之云云。而又咨決於
X57n0965_p0205b08║師，師曰恐別有意等，其於申釋疑似之際，不敢容易
X57n0965_p0205b09║如此，豈於自所示文而容有誤乎？然在左溪尚不敢
X57n0965_p0205b10║臆斷，則曰恐別有意而已，蓋亦闕疑之意也。今人視
X57n0965_p0205b11║祖師亦遠矣，而輙妄有指評，得不愧左溪師之言乎？
X57n0965_p0205b12║
X57n0965_p0205b13║山家緒餘集卷上