X57n0966_p0259b13║
X57n0966_p0259b14║
X57n0966_p0259b15║台宗精英集卷第四
X57n0966_p0259b16║
X57n0966_p0259b17║仙都門人　普容　錄
X57n0966_p0259b18║焦炷辯惑借別名通二即習氣合身尊特
X57n0966_p0259b19║事理二定信相得益光明定題評經王說
X57n0966_p0259b20║六能辯惑接正如佛
X57n0966_p0259b21║焦炷辯惑
X57n0966_p0259b22║通教乾慧，焦炷根性，判攝誠難。今昔人師，互相拒執。
X57n0966_p0259b23║今憑經論，考究諸文，用判指歸，啟發蒙學。分四：初、示
X57n0966_p0259b24║文，二、疑難，三、伸釋，四、料揀。
X57n0966_p0259c01║初、示文者經出大品，論出智論，如常所引。玅玄問云：
X57n0966_p0259c02║大論三處明初焰，約別、圓皆取發真為初焰，通教何
X57n0966_p0259c03║意取乾慧為初焰？答：別、圓各逗一種根性，故用發真
X57n0966_p0259c04║為初焰；通教為逗多種根性，所謂別、圓入通，含容取
X57n0966_p0259c05║乾慧爾。若鈍者，八人見地是初焰；利者，於乾慧即能
X57n0966_p0259c06║斷結，故是初焰。問：利人應無十地？答：備有，以根利故，
X57n0966_p0259c07║不制位爾。
X57n0966_p0259c08║二、疑難者通教乾慧焦炷，若以三通根性，如何判之？
X57n0966_p0259c09║若是因果俱通，當教之人應在八人見地斷惑，不應
X57n0966_p0259c10║乾慧地中斷結，始曰因通果不通。被接之者，上根三
X57n0966_p0259c11║地四地方論被接，竝無一人在於初地。若是因果俱
X57n0966_p0259c12║不通者，亦不應在通教焦炷，進退無從，如何判攝？
X57n0966_p0259c13║三、伸釋者初師云：若明通教，以名摩訶衍故，須曉含容
X57n0966_p0259c14║之旨。此有於二：一者、名含容；二者、義含容。名含容者，
X57n0966_p0259c15║摩訶衍，梵語也，含大多勝語。既含三一，言摩訶衍者，
X57n0966_p0259c16║實通、別、圓三教之都名也。二義含容者，於中又有二
X57n0966_p0259c17║義：一者、機教含容；二者、經論含容。乃非被接及藉通
X57n0966_p0259c18║人，直是衍門三教，故云通別通圓，專據玅玄及四念
X57n0966_p0259c19║處含容之文。評曰：精義無二，至當歸一。若但云含容，
X57n0966_p0259c20║則義無所歸。且通教焦炷於三通中必竟是何根性，
X57n0966_p0259c21║進退無從，規矩咸失。次師□□□□文乃有標、釋、結
X57n0966_p0259c22║三。標云：通別通圓□□□別圓因果皆與通異等，凡
X57n0966_p0259c23║涉一板許也。文末結云：此是通教通、別、圓之義。於釋
X57n0966_p0259c24║文中引三文為證，第三乃引焦炷文也。此藉通人，明
X57n0966_p0260a01║如日矣。玅玄中通教為逗多種根性，所謂別圓入通
X57n0966_p0260a02║等，秪由直爾。別圓各逗一種根性，唯此通教兼含別
X57n0966_p0260a03║圓二根性，並本一人，故云含容爾。評曰：既在乾慧斷
X57n0966_p0260a04║惑，如何得是因果俱不通人？況焦炷者具歷十地，豈
X57n0966_p0260a05║得判云是藉通者？不曉文理，強生穿鑿爾。或有判為
X57n0966_p0260a06║借別名通，若是借別名通，三借之中為屬何借？不假
X57n0966_p0260a07║委斥，是非可見。　今正意者，且通教乾慧明焦炷三
X57n0966_p0260a08║根，通性如何收攝？當知須通被接及通當教兩種根
X57n0966_p0260a09║性。葢緣大師玅玄位玅中釋通教竟，後料簡中先問
X57n0966_p0260a10║通教八地破無明，將別接通答之。次即問云：別圓皆
X57n0966_p0260a11║取發真為初焰，通教何意取乾慧為初焰？便即答云：
X57n0966_p0260a12║別圓為逗一種根性，故以發真為初焰；通教為逗多
X57n0966_p0260a13║種根性，所謂別圓入通。故含容取乾慧大師問答之
X57n0966_p0260a14║意。焦炷須通被接及當教者，據通教斷見，正在八人
X57n0966_p0260a15║見地，由通教根性之多，有利根菩薩於乾慧伏道位
X57n0966_p0260a16║中便能斷見，所以大師判云：通教為逗多種根性，所
X57n0966_p0260a17║謂別圓入通故，含容取乾慧。既云多種根性，又云別
X57n0966_p0260a18║圓入通，驗知須通被接根性明矣。若爾，且玄文中秪
X57n0966_p0260a19║云所謂別圓入通故，含容取乾慧，如何秪通被接，不
X57n0966_p0260a20║通藉通開導人耶？答：既云乾慧焦炷，秪可通乎被接，
X57n0966_p0260a21║不可通乎藉通開導。何者？葢緣藉通開導人在前教
X57n0966_p0260a22║中不曾斷惑，便歸後教。如輔行云：若從乾慧性地來
X57n0966_p0260a23║者，別教十信，圓教五品。驗知藉通開導人於前教中
X57n0966_p0260a24║不曾斷惑，所以不通藉通開導人也。若然者，被接之
X57n0966_p0260b01║人最極利者，上根秪應三地、四地，如何乾慧焦炷亦
X57n0966_p0260b02║是被接耶？答：玅玄既云利者乾慧斷結，鈍者八人見
X57n0966_p0260b03║地，且八人見地尚得云是上根被接，況在乾慧伏道
X57n0966_p0260b04║斷結，豈不得是被接根性耶？不可將通教正斷惑位，
X57n0966_p0260b05║而妨乾慧利根被接也。　次乾慧焦炷亦通當教因
X57n0966_p0260b06║果俱通人者，因妙玄位妙云：利者乾慧斷結，鈍者八
X57n0966_p0260b07║人見地。因此遂即問云：利人應無十地耶？答：備有已
X57n0966_p0260b08║根利故，不制位耳。荊溪點云：問：利人應無十地等者，
X57n0966_p0260b09║利人既於初地斷見，應二地至四地斷思，六、七地成
X57n0966_p0260b10║佛，豈無十地耶？準此玄籤問答之文，利人既具歷乾
X57n0966_p0260b11║慧等十地成佛，驗知乾慧焦炷須是亦通，通當教中
X57n0966_p0260b12║因果俱通人也。得此之意，乾慧焦炷須通被接及以
X57n0966_p0260b13║當教，義有二途，應須兩存。
X57n0966_p0260b14║四、料揀問：乾慧焦炷須通被接、當教兩種根性者，且
X57n0966_p0260b15║秪一乾慧斷結，如何見得須通被接、當教兩種根性
X57n0966_p0260b16║耶？答：斷惑位次雖同，不妨自有利鈍、接不接異。且如
X57n0966_p0260b17║通教秪一八人，見地斷見，上根至此三地、四地受接，
X57n0966_p0260b18║當教至此不受接名。如荊溪云：利者爾前接入中道，
X57n0966_p0260b19║鈍者直至法華方乃被會。驗知乾慧斷惑雖同，不妨
X57n0966_p0260b20║利鈍、接不接異。問：乾慧、焦炷既通被接，當教兩種
X57n0966_p0260b21║根性。且當教乾慧不受接人與八人上根受接，何者
X57n0966_p0260b22║為利？若云八人受接利者，大師自云：利者乾慧斷結，
X57n0966_p0260b23║鈍者八人見地。若云八人受接者鈍，荊溪那云：利者
X57n0966_p0260b24║爾前接入中道，鈍者直至法華方乃被會。答：自有接
X57n0966_p0260c01║不接分利鈍，自有斷惑前後分利鈍。問：若不許焦
X57n0966_p0260c02║炷是借別名通者，何故止觀破思假中，先明通當教，
X57n0966_p0260c03║次明借別名通？於借別名通中，別為菩薩立忍名。天
X57n0966_p0260c04║台問云：三乘共斷，其義已顯，用何為據，更獨開菩薩
X57n0966_p0260c05║地耶？答：大論三處判焦炷有三種，菩薩斷惑乾慧是
X57n0966_p0260c06║伏道，尚得為初焰，今取八人真斷為初焰，有何不可？
X57n0966_p0260c07║若據問意，自問通教已有三乘共位，其義已顯，何故
X57n0966_p0260c08║更獨開菩薩立忍？答中却引大論三處焦炷之文為
X57n0966_p0260c09║答莫也。乾慧、焦炷，是借別名通耶？答：文顯義顯，人猶
X57n0966_p0260c10║不知。焦炷之人自於乾慧斷結，若借別名通，八人地
X57n0966_p0260c11║方斷見，位次進否不同，那云焦炷是借別名通？今止
X57n0966_p0260c12║觀乃是況釋之文。問：意者葢由通教已有十地，何故
X57n0966_p0260c13║復借別位以名通教，獨開菩薩之位？是以天台即引
X57n0966_p0260c14║焦炷。況云：大論三處焦炷亦皆是菩薩之位，乾慧伏
X57n0966_p0260c15║道尚得為初焰，今取八人真斷為菩薩斷惑位，有何
X57n0966_p0260c16║不可？此是大師將大論焦炷況釋借別皆是菩薩之
X57n0966_p0260c17║位，如何便謂乾慧焦炷即是借別名通？
X57n0966_p0260c18║借別名通
X57n0966_p0260c19║通教三借經論所出不同疏記，伸明伏斷位次進否，
X57n0966_p0260c20║佛世滅後，化意幽玄，文相該羅，古今莫辯。今試明之，
X57n0966_p0260c21║科分四意：初究所出，二辯佛世，三明滅後，四釋疑妨。
X57n0966_p0260c22║初、究所出者經出大品，論出大論，祖文所出，在止觀
X57n0966_p0260c23║第六破思假中，妙玄第四位玅之中，備引經論之文，
X57n0966_p0260c24║以明三借之旨，茲不委出，至下伸明。
X57n0966_p0261a01║二、辯佛世者然佛世中須明借別名通，此為何意？況
X57n0966_p0261a02║通教中自有十地，何須借別？舊云通教須借別者，以
X57n0966_p0261a03║由大品之中，佛為別機正說別法，通機忽起，如來即
X57n0966_p0261a04║將別法以對通機說之。斯葢佛世借別名通，其意如
X57n0966_p0261a05║此爾。評曰：若將別法對通機說者，莫也如來差機說
X57n0966_p0261a06║法。不善鑑機，作此說之，誠難取信。今謂通教雖有十
X57n0966_p0261a07║地，須借別位者，皆是如來悉檀赴物，俯順物機，其由
X57n0966_p0261a08║機緣，宜將別法作通說之。佛智鑑知為機，故說借別
X57n0966_p0261a09║名通，良在茲矣。
X57n0966_p0261a10║三、明滅後二：初、明止觀借意；二、明玅玄借意。初明止
X57n0966_p0261a11║觀借意者，止觀因明四教破思假，有四：一、三藏家破
X57n0966_p0261a12║思位；二、通家破思位；三、別名名通家共位；四、別名名
X57n0966_p0261a13║通家菩薩位。然止觀借意，正為伸通經論故，如輔行
X57n0966_p0261a14║云：此是大師伸通經論。有此判者，屬借別名，名通位
X57n0966_p0261a15║也。何者？若定屬通，不應地前而立伏位；若定屬別，不
X57n0966_p0261a16║應行向屬四善根，乃至四地共斷見惑亦復如是。故
X57n0966_p0261a17║立此式，示後學者，使古今異說泠然可見。以此究之，
X57n0966_p0261a18║佛世悉檀被物故借，止觀為伸通經論故借。然止觀
X57n0966_p0261a19║明借，究其開章，二三莫辨。如何明之？舊云：止觀具有
X57n0966_p0261a20║三借，初借一教始終五十二位三乘共，乾慧外凡為
X57n0966_p0261a21║十信，性地內凡為三十心，八人見地是別初地等。次
X57n0966_p0261a22║單借十地，亦是三乘共，如止觀云：若借此別名，判三
X57n0966_p0261a23║人通位者，則初地斷見惑等。輔行點云：若借下，單借
X57n0966_p0261a24║別十地，名通十地。三借一教始終別為菩薩立忍，具
X57n0966_p0261b01║有三借，其文顯矣。復自疑云：既有三借，何故止觀前
X57n0966_p0261b02║開章中共有四科，初二科明藏通當教破思假，未論
X57n0966_p0261b03║借別，於第三、第四二科秪明兩借者何？即自答云：據
X57n0966_p0261b04║止觀文，須論三借，葢緣前之二借雖借一教始終，及
X57n0966_p0261b05║單借十地，並是三乘位，故同為一科，不開為兩。評曰：
X57n0966_p0261b06║天台開科秪有兩借，何云三借？不究開章，致茲錯說。
X57n0966_p0261b07║初借既借一教始終三乘人共，何須又借十地三乘
X57n0966_p0261b08║共耶？此有兩失，待下正意自見其非。　今明正意者，
X57n0966_p0261b09║究其止觀開章乃有四科：初三藏；次通教；三借別名，
X57n0966_p0261b10║通家共位；四借別名，名通家菩薩。於第三借別科中
X57n0966_p0261b11║乃云：三借別名，名通家共位；四借別名，名通家菩薩
X57n0966_p0261b12║位。止觀明文秪是兩借：初借一教始終三乘共，次借
X57n0966_p0261b13║一教始終別為菩薩。中間一節既不別標大科，驗非
X57n0966_p0261b14║一借。所止觀云：若借此別名之文，但是判上借一教
X57n0966_p0261b15║始終斷惑位次。故止觀云：若借此別名，判三人通位
X57n0966_p0261b16║者，初地斷見惑，二地斷欲界一兩品思，三地斷六品
X57n0966_p0261b17║思。乃至結云：例前可知。既是判一教始終斷惑位次，
X57n0966_p0261b18║秪在前第一借別名通共位中攝，文旨泠然，開章顯
X57n0966_p0261b19║著，何得謬言須明三借？今為點出，其義照然。　二、明
X57n0966_p0261b20║玅玄借意者，妙玄因明位妙，引妙經三草二木以明
X57n0966_p0261b21║六位，正明小樹位即是通教三乘之位。先明三乘共
X57n0966_p0261b22║十地位，次簡名別義通，故有借別名通文也。且妙玄
X57n0966_p0261b23║明借，究其開章，一借二借，意稍難知。舊人判云：妙玄
X57n0966_p0261b24║乃有二借。文中顯云：初就三乘共位中，菩薩別立忍
X57n0966_p0261c01║名而義通，此是初一借；二、用別教名，名別義通，是第
X57n0966_p0261c02║二借。初乃單借十地，就三乘共位中，別為菩薩立忍
X57n0966_p0261c03║名；次借一教，始終單為菩薩立忍名，兩借明矣。評曰：
X57n0966_p0261c04║若其兩借皆為菩薩立忍，莫也繁重，不原文旨，自任
X57n0966_p0261c05║臆談，今為出之，使無疑壅。究其開章，秪有一借。何者？
X57n0966_p0261c06║初就三乘共位中，別為菩薩立忍名而義通，此之一
X57n0966_p0261c07║科即是當教三乘共位，別為菩薩立忍，則非一借。次
X57n0966_p0261c08║科用別教名，名別義通，方是借義。如文云：二、用別名
X57n0966_p0261c09║名通者，即是十信、三十心、十地之名也。鐵輪位於通
X57n0966_p0261c10║義，即是乾慧地伏忍也。三十心即望性地柔順忍等，
X57n0966_p0261c11║此則方是正明借別名通。以此究之，秪有一借，不可
X57n0966_p0261c12║固違。
X57n0966_p0261c13║四、釋疑妨問：止觀中借別名，通家共位，乃借一教
X57n0966_p0261c14║始終，三乘人共。及乎妙玄，用別教名，名別義通，亦借
X57n0966_p0261c15║一教始終。何故別為菩薩，不通二乘者何？答：兩處化
X57n0966_p0261c16║意不同，若止觀借一教始終通三乘共者，斯葢佛世
X57n0966_p0261c17║法輪之下被機而說，由通教三乘中自有此一種根
X57n0966_p0261c18║性，宜聞別教始終之法，佛即為說俯順機緣。若玅玄
X57n0966_p0261c19║正為菩薩立忍故借，是以唯在菩薩不通二乘，況通
X57n0966_p0261c20║二乘不立忍名，當知忍名從菩薩立，一教始終別為
X57n0966_p0261c21║菩薩也。問：妙玄借一教始終，但歷一地斷見，如文
X57n0966_p0261c22║云：八人見地，即是初歡喜地。何故止觀借別始終，而
X57n0966_p0261c23║經三地、四地斷見者何？如文云：八人為初地，十五心
X57n0966_p0261c24║為二地，十六心為三地，此三地皆不出觀而斷見惑。
X57n0966_p0262a01║四忍為初地，四智為二地，比忍為三地，比智為四地，
X57n0966_p0262a02║此四地皆不出觀而斷見惑。彼此皆借一教始終，所
X57n0966_p0262a03║明斷見歷位不同者何？答：所出不同，根性有異。若妙
X57n0966_p0262a04║玄但歷一地斷見者，出大品經，如玅玄引經證，先示
X57n0966_p0262a05║其意。八人見地即是初歡喜地，得無生忍，故大品云：
X57n0966_p0262a06║須陀洹若智若斷，是菩薩無生法忍。若止觀具歷三
X57n0966_p0262a07║地、四地，亦出大品。根性有定、不定異，妙玄一地斷見
X57n0966_p0262a08║者，是定根性；止觀歷三、四地者，是不定人。如輔行云：
X57n0966_p0262a09║四、別名，名通菩薩位者，此單約菩薩，故修觀斷見不
X57n0966_p0262a10║定也。問：止觀明借別名通，正用三地或以四地而
X57n0966_p0262a11║斷見惑，古師亦用三地或四地斷見，何故妙玄破古
X57n0966_p0262a12║師云：通教見地本是無間之道，不出觀證須陀洹，豈
X57n0966_p0262a13║得初地斷見乃至三地或云四地耶？古師斷見亦用
X57n0966_p0262a14║三地或四地，與今宗同，大師何意全不許耶？答：今家
X57n0966_p0262a15║借別名通，雖然具歷三地、四地斷見，乃是別教歡喜
X57n0966_p0262a16║等三地、四地，具如止觀單為菩薩借中說。古人不曉，
X57n0966_p0262a17║乃謂通當教中乾慧等三地、四地斷見所說之義，既
X57n0966_p0262a18║乃教旨位次不同，有此不便妙玄，故即破云：但通教
X57n0966_p0262a19║見地本是無間之道，不出觀證須陀洹，豈得初地斷
X57n0966_p0262a20║見乃至三地，或云四地耶？古人既不合將通當教乾
X57n0966_p0262a21║慧等三地、四地斷見，又是出觀，有此二失，故為所破，
X57n0966_p0262a22║豈與今同？問：三地四地斷見，正是通當教止觀，何
X57n0966_p0262a23║以判作借別名通而斥古？曰：此師不解經意，今言經
X57n0966_p0262a24║借別義顯通耳。若爾，既不許古師通教用兩地斷見
X57n0966_p0262b01║者，且今家明通教斷見，復用三四兩地，又與古師斷
X57n0966_p0262b02║惑何異耶？答：今家若就通當教論，正是三、四兩地斷
X57n0966_p0262b03║見止觀。破古判作借別名通者，即不是通當教八人
X57n0966_p0262b04║見地兩位，乃是大品經中借別名通經文，從歡喜地
X57n0966_p0262b05║至第三、四地。古人不曉此經是借別名通，謬判為通
X57n0966_p0262b06║當教，故止觀遂即破云：此師不解經意。何以得知是
X57n0966_p0262b07║借別名通經文？故輔行點云：若定屬通，不應地前而
X57n0966_p0262b08║立伏位；若定屬別，不應行向屬四善根乃至四地共
X57n0966_p0262b09║斷見惑。經說如此，是借別名通，古師判作當教，是以
X57n0966_p0262b10║為今所破。
X57n0966_p0262b11║二即習氣
X57n0966_p0262b12║原夫習氣言者，乃是正使餘殘，名義體相所出，經論
X57n0966_p0262b13║委說已明。雖以諸家章藻紛然，盡以三家之習為要，
X57n0966_p0262b14║其如二即之義，未能造其淵源。今陳短見，略分為三：
X57n0966_p0262b15║初辯塵沙即習，次辯無明即習，三料揀釋疑。
X57n0966_p0262b16║初、辯塵沙即習三：初、徵問；次、敘斥；三、今意。初、徵問者，
X57n0966_p0262b17║三惑習氣，其義已定，復明塵沙即習者何？然塵沙既
X57n0966_p0262b18║不牽生，又非障理，何須論其即習之義？又復塵沙即
X57n0966_p0262b19║習，當時如來法輪之下，被機之相，其相云何耶？　次、
X57n0966_p0262b20║敘斥者，玅宗云：淨名中斥身子云：結習未盡，華則著
X57n0966_p0262b21║身，畏生死故，五欲得便。既畏生死，乃指塵沙為結習
X57n0966_p0262b22║耳。評曰：淨名疏顯云：天女呵云：若於佛法有分別者，
X57n0966_p0262b23║為不如法。既有分別，則是見惑。又云：結習未盡，華則
X57n0966_p0262b24║著身，故有思惑。文旨泠然。身子去，華是別見別思，何
X57n0966_p0262c01║云是塵沙耶？　三、今意者，所明塵沙即習，此約菩薩
X57n0966_p0262c02║對二乘說。若在菩薩邊說，是塵沙；在二乘邊，將塵沙
X57n0966_p0262c03║作習氣說，正是覆相耳。如羅漢不識赤鹽之事，羅漢
X57n0966_p0262c04║不識，乃是塵沙覆相，乃云：習氣未盡，是故不識。由是
X57n0966_p0262c05║知之，於聲聞人說為習氣，大乘實說習即塵沙。如大
X57n0966_p0262c06║論云：聲聞經中說為習氣，大乘實說習即別惑。斯之
X57n0966_p0262c07║謂矣。
X57n0966_p0262c08║次、辯無明即習四：初來意，次立疑，三異解，四正途。初
X57n0966_p0262c09║來意者，一家所辯無明即習者何？葢由大論中云聲
X57n0966_p0262c10║聞經中說為習氣，大乘實說習即別惑。又止觀云於
X57n0966_p0262c11║小乘中習非正使，大乘實說習即別惑。然大論因見
X57n0966_p0262c12║淨名經云結習未盡華則著身之文，是故乃云大乘
X57n0966_p0262c13║實說習即別惑。緣為二乘之人但斷正使不斷習氣，
X57n0966_p0262c14║所以論文得其大小兩乘化意，故作此說，致使今宗
X57n0966_p0262c15║學者故有無明即習之說，良在茲焉。　次立疑者，身
X57n0966_p0262c16║子去華、迦葉聞琴起舞，然此二人皆是無明別惑所
X57n0966_p0262c17║動，何故迦葉知是菩薩淨妙五欲，身子不知者何？又
X57n0966_p0262c18║復迦葉既聞琴好樂起舞，何以身子嫌惡去華？如此
X57n0966_p0262c19║好惡不同者何？　三畢解者，或曰知不知者，以由聲
X57n0966_p0262c20║色不同，有詮辯無詮辯異故。迦葉起舞是聲塵，有詮
X57n0966_p0262c21║辯故知；身子去華是色塵，無詮辯故不知。若二人好
X57n0966_p0262c22║惡不同，附其宿習以說，迦葉前世甞為樂官，今生故
X57n0966_p0262c23║聞琴起舞；身子過去曾作毒蛇，故惡華嗔毒猶在。次
X57n0966_p0262c24║曰二人行力有淺深故，迦葉頭陀既久行力功深，故
X57n0966_p0263a01║知是事；身子但樂多聞，行力猶弱，是故不知。若以好
X57n0966_p0263a02║惡不同者，身子乃是分別生死涅槃，則屬別見；迦葉
X57n0966_p0263a03║聞琴起舞，乃屬別思。既然見思不同，是則好惡有異。
X57n0966_p0263a04║此之二說，自昔先達皆作此見。若知今意，義則不然，
X57n0966_p0263a05║至下點之，諸滯自遣。　四、正途者，究其二人大旨，非
X57n0966_p0263a06║謂二人好惡不同、知不知異。若迦葉聞琴起舞，豈唯
X57n0966_p0263a07║一人？迦葉十二頭陀苦行尚乃起舞，況諸聲聞？迦葉
X57n0966_p0263a08║起舞，諸聲聞亦然。今但舉迦葉者，且以迦葉為言端
X57n0966_p0263a09║耳。如大樹緊那羅經云：弦歌一動，聲振大千，須彌山
X57n0966_p0263a10║王涌沒低昂，一切聲聞皆從座起，猶如舞戲。既云一
X57n0966_p0263a11║切聲聞，豈秪迦葉？若身子去華者，何獨身子一人？身
X57n0966_p0263a12║子智慧第一尚乃去華，況諸聲聞？身子去華者，諸聲
X57n0966_p0263a13║聞亦爾。今但舉身子者，且以身子為其言端。如淨名
X57n0966_p0263a14║經云：一切弟子神力去華，不能令去。既云一切弟子，
X57n0966_p0263a15║豈秪身子？得此文意，知則俱知，不知則俱不知，好則
X57n0966_p0263a16║俱好，惡則俱惡，以由皆是別惑所動故。今且舉迦葉、
X57n0966_p0263a17║身子二人頭角之者，以為言端耳。
X57n0966_p0263a18║三、料揀釋疑問：大論云：聲聞經中說為習氣，大乘實
X57n0966_p0263a19║說習即別惑。此約大教覆相二乘人說，故有無明即
X57n0966_p0263a20║習。若爾，俱舍那云：塵沙即是習氣。又正理論云：故不
X57n0966_p0263a21║染汙無知亦名習氣。且此二論皆是小乘，秪應談其
X57n0966_p0263a22║習氣，如何却談即習，莫違大論文耶？答：此之二論雖
X57n0966_p0263a23║是小乘，既是法華開顯之後，說則不妨。若在佛世被
X57n0966_p0263a24║機故，則不可云其即習，有妨方等覆相化意故。問：
X57n0966_p0263b01║身子為華所著，如來覆云：結習未盡，華則著身。迦葉
X57n0966_p0263b02║聞琴起舞，而不覆相作習氣說者，何耶？答：雖皆別惑，
X57n0966_p0263b03║好惡不同，故有覆相、不覆相之別。若迦葉聞琴既好，
X57n0966_p0263b04║樂起舞，故不覆相。若身子為華所著，嫌惡其華，謂不
X57n0966_p0263b05║如法，故盡神力不能去之。所以如來覆云：結習未盡，
X57n0966_p0263b06║華則著身。問：塵沙既不牽生障理，何須覆相明其
X57n0966_p0263b07║即習耶？答：雖不牽生障理而須覆相者，以由塵沙是
X57n0966_p0263b08║其別惑，二乘若知見思之外更有塵沙別惑，則憚教
X57n0966_p0263b09║不受，有妨鹿苑化事，故須覆相。問：方等迦葉聞琴
X57n0966_p0263b10║起舞，大海揚波，須彌低昂，還實動否？若不動者，文旨
X57n0966_p0263b11║顯然；若其實動，須彌山入水八萬四千餘繕那，出水
X57n0966_p0263b12║亦爾，安得動耶？答：或曰實動，以由一切山河大地，冥
X57n0966_p0263b13║暗色空，皆是八識心之所造。如華嚴經云：心如工𦘕
X57n0966_p0263b14║師，造種種五陰。𦘕師即無明心也。如此之說，義恐不
X57n0966_p0263b15║然。今謂還是不動，緣二乘人至方等會，事識已亡，業
X57n0966_p0263b16║識當情，坐無明頭，自見其動。若諸菩薩及凡夫等，所
X57n0966_p0263b17║見山河，還是不動。例如世人怯弱氣運，見屋倒轉，佗
X57n0966_p0263b18║人見之，實不曾動，其例宛爾。問：身子去華既有分
X57n0966_p0263b19║別，正是別見。淨名那云結習未盡，華則著身，故有思
X57n0966_p0263b20║惑耶？答：雖有別見、別思二名，其體是一。心有分別，謂
X57n0966_p0263b21║之別見；華所著身，故曰思惑。是故疏云：若於佛法有
X57n0966_p0263b22║分別者，為不如法；既有分別，則是見惑。又云：結習未
X57n0966_p0263b23║盡，華則著身，故有思惑；一往分之，故有二名。其實別
X57n0966_p0263b24║見、別思，其體是同，皆無明耳。
X57n0966_p0263c01║合身尊特
X57n0966_p0263c02║光明文句因釋經中佛住，廣約四教伸之。至通教佛
X57n0966_p0263c03║乃云：丈六尊特合身雙住真中。由此一文，古今異論，
X57n0966_p0263c04║非但部教化用幽微，抑亦合身之相難辯。先達說者
X57n0966_p0263c05║雖多，盡是逐文生解。今欲抉其眾滯，科分四意伸之：
X57n0966_p0263c06║初、部教偏局；次、敘斥舊解；三、正示合身；四、料揀釋妨。
X57n0966_p0263c07║初、部教偏局者大師光明疏云：丈六身佛住真諦也。
X57n0966_p0263c08║丈六尊特合身雙住真中，尊特身佛雙住俗中，法身
X57n0966_p0263c09║佛住中道也。應先疑云：若據天台七疏通經，唯光明
X57n0966_p0263c10║文句說合身尊特，不於諸部中明者何？且四教中唯
X57n0966_p0263c11║通教中明合身義，其餘三教不明者何？須知大師釋
X57n0966_p0263c12║諸經部化用不同。且如法華及十六觀經獨一圓教；
X57n0966_p0263c13║涅槃雖四，非但四教俱知常住，前之三教即施即廢；
X57n0966_p0263c14║淨名雖四，以大斥小，且無序分；請觀音疏但明菩薩
X57n0966_p0263c15║因行、別行；玄疏純一圓實。驗知大師雖釋諸經，皆不
X57n0966_p0263c16║可明合身之義。唯此光明四教並談，故釋此部明佛
X57n0966_p0263c17║住理，以辯合身。然四教中唯通教說者，葢緣此教大
X57n0966_p0263c18║乘初門正通實相，傍通化城，是以通佛所住之理，雙
X57n0966_p0263c19║住真中能住之佛，是故須明合身之義。餘之三教既
X57n0966_p0263c20║無此意，合身之義是則不論。
X57n0966_p0263c21║次、敘斥舊解者且徵問云：今來通教大師謂之丈六、
X57n0966_p0263c22║尊特、合身佛，未審合身之相，其相云何耶？初師云：通
X57n0966_p0263c23║教合身之義，見但空者，唯覩丈六；見不但空者，乃覩
X57n0966_p0263c24║尊特。此約利鈍兩機所見不同，是故須明合身之義。
X57n0966_p0264a01║評曰：且鈍根見但空者，唯覩丈六，還見尊特否？若見
X57n0966_p0264a02║尊特，那云唯覩丈六？若云不見，那云合身？利根見不
X57n0966_p0264a03║空者，例此可見。次師云：若通教合身，正當衍門被接
X57n0966_p0264a04║之者，因聞中道法性之理，是故如來於劣應上為現
X57n0966_p0264a05║勝相，令尋此相而得法身。故法華疏云：帶老比丘像，
X57n0966_p0264a06║現尊特身，即通教佛相。又曰：若尊特佛與丈六佛共
X57n0966_p0264a07║放光者，通義也。所言合者，葢言一身雙現兩相，非謂
X57n0966_p0264a08║即劣是勝。評曰：若謂劣身之上現起尊特身，謂之合
X57n0966_p0264a09║者，且未現時，唯見劣身，不見尊特；若現起了，唯見尊
X57n0966_p0264a10║特，不見劣身。還是單見，合義何在？三師云：應知合身
X57n0966_p0264a11║所見者，在正接時耳。如通教八地聞中、九地修中，既
X57n0966_p0264a12║未證中，歸於後教，是以由存當教所證真諦之解，故
X57n0966_p0264a13║見生身；復能聞修中道，有業識解，故見尊特。秪一佛
X57n0966_p0264a14║身，真、中兩解交際在懷，是故佛身雙含兩相，故名合
X57n0966_p0264a15║身。評曰：既聞中點示，已屬後教之人，何故復存通教
X57n0966_p0264a16║之解，尚見生身？況復灼然要見合身、尊特之相，宛同
X57n0966_p0264a17║戲劇之談，安足議耶？
X57n0966_p0264a18║三、正示合身者當知通教但有合身之名義，不可求
X57n0966_p0264a19║其合身之相狀也。此由吾祖光明疏中，因釋經中佛
X57n0966_p0264a20║住兩字，約四教釋，至通教佛，乃云丈六尊特合身雙
X57n0966_p0264a21║住真中，由此通教乃大乘初門。此教有其近遠兩通，
X57n0966_p0264a22║正通實相，傍通化城，正為菩薩，傍為二乘，餘六是摩
X57n0966_p0264a23║訶衍。故此教利根菩薩，受別圓接，於空見不空，有此
X57n0966_p0264a24║諸義，所以教主雙住真中，故曰合身。吾祖天台得此
X57n0966_p0264b01║通教教旨之義，是故須明合身尊特，人不曉之，欲求
X57n0966_p0264b02║其相者遠矣。但由教旨化意不明，致生錯解，若得此
X57n0966_p0264b03║意，其義皎然。
X57n0966_p0264b04║四、料揀釋妨問：今明合身尊特，正約通教是大乘
X57n0966_p0264b05║初門，有利根菩薩受別圓接，故明合身尊特。何故文
X57n0966_p0264b06║句明四佛成道，至通教乃云帶老比丘像現尊特身？
X57n0966_p0264b07║若爾，通教佛祇斷習氣，如何能現尊特身耶？答：雖約
X57n0966_p0264b08║四教增勝以說，異於三藏八十老比丘身，還取通後
X57n0966_p0264b09║別圓義說，故云帶老比丘像現尊特身，非實有也。
X57n0966_p0264b10║問：通教凡明尊特，為約四正說耶？三接說耶？若是四
X57n0966_p0264b11║正，通當教中不詮中道，並無尊特之名。若是三接，四
X57n0966_p0264b12║教儀中明通當教始終十地，至第十地，那云機緣若
X57n0966_p0264b13║熟，以一念相應慧頓斷殘習，坐七寶菩提樹下，以天
X57n0966_p0264b14║衣為座，現帶劣勝應身成佛耶？答：此文雖約四證，今
X57n0966_p0264b15║云帶劣勝應者，此約通教大乘初門，取通後義教旨
X57n0966_p0264b16║說耳。問：文句云：帶老比丘像現尊特身，四教儀帶
X57n0966_p0264b17║劣勝應身。此之二文與合身尊特同異云何耶？答：文
X57n0966_p0264b18║句等文釋佛成道，乃有四教增勝不同，故有帶老比
X57n0966_p0264b19║丘現尊特身。別光明合身釋佛住理，通佛既乃雙住
X57n0966_p0264b20║真中能住之佛，須約丈六尊特合身而釋。兩處文旨
X57n0966_p0264b21║生起不同，用與有異。問：別佛雙住俗中，此俗為建
X57n0966_p0264b22║立俗、生死俗耶？生死俗乃為所破，建立俗菩薩所住，
X57n0966_p0264b23║出假化物皆非佛住。此義云何耶？答：別佛所住俗諦，
X57n0966_p0264b24║此非生死之俗，亦非建立之俗，乃三諦中俗諦耳。以
X57n0966_p0264c01║別教中有其教證二道，地前是俗，登地是中，是以別
X57n0966_p0264c02║佛雙住俗中。
X57n0966_p0264c03║事理二定
X57n0966_p0264c04║經云：如來遊於法性。疏中乃曰：出敘經王。由是定有
X57n0966_p0264c05║事理之疑，說有入出之妨。今輙考論梗槩，科分四意
X57n0966_p0264c06║伸之：初經疏相違，次敘疑異解，三正判事理，四料揀
X57n0966_p0264c07║釋妨。
X57n0966_p0264c08║初、經疏相違者然金光明一經，為是定中說？出定說？
X57n0966_p0264c09║若謂出定者，經云遊於法性，正是入定說經。若是入
X57n0966_p0264c10║定，疏云入遊法性，出敘經王。於此二途如何判耶？當
X57n0966_p0264c11║知此經還是在定而說。經中既云爾時如來遊於無
X57n0966_p0264c12║量甚深法性，豈非是定中說？若無量義經乃說後入
X57n0966_p0264c13║定，如云佛說此經已，入於無量義處三昧。若法華乃
X57n0966_p0264c14║先定後說，經云爾時世尊從三昧安詳而起。唯此光
X57n0966_p0264c15║明與諸經異，一經始終在定而說，如疏云一經首尾
X57n0966_p0264c16║出定中說。又此經末菩提樹神方請出定：唯願世尊
X57n0966_p0264c17║為我現身。爾時世尊從三昧起，而讚歎言善哉善哉
X57n0966_p0264c18║等，自非在定，不應經末請佛現身。若爾，新譯經中序
X57n0966_p0264c19║品何云爾時薄伽梵於日晡時從三昧起？莫是出定
X57n0966_p0264c20║而說是經？須知此經在定中說。今新譯經云出定者，
X57n0966_p0264c21║附前三教偏機所見。若圓人所見，始終在定。
X57n0966_p0264c22║次、敘疑異解者此經所入之定，事理言之，如何分判？
X57n0966_p0264c23║事定應須身心俱寂，閉目藏睛，儼然不動，豈可復起
X57n0966_p0264c24║禮塔？理定則無出入之相，上至諸佛，下至蠕動，無不
X57n0966_p0265a01║理定，豈得是耶？或曰：此經乃是理定，如經中云：爾時
X57n0966_p0265a02║如來遊於無量甚深法性。既言法性，豈非理定耶？或
X57n0966_p0265a03║曰：一言定者，乃有三種不同：一者理定，佛及一切眾
X57n0966_p0265a04║生皆住此定；二者身儀定，身不動搖，口無言說，端坐
X57n0966_p0265a05║默然；三者照理定，則始終住定，照理而說，以由照即
X57n0966_p0265a06║是說，乃是照不妨寂，寂不妨照。今此光明一經，以此
X57n0966_p0265a07║三定言之，乃照理定也。是故樹神經末請佛為我現
X57n0966_p0265a08║身，此是如來所入照理定也。然此兩說，義則不然，始
X57n0966_p0265a09║欲評之，恐繁文旨，若得下文正意，其義自見否臧。
X57n0966_p0265a10║三、正判事理分三：初、法體總論；次、修性別辯；三、的示
X57n0966_p0265a11║體相。初、法體總論者，然此一經所遊法性，以法體言
X57n0966_p0265a12║之，不當分其事理。既言法性，亦不可分迷悟、縛脫、因
X57n0966_p0265a13║果之殊。如云：真如界內，絕生佛之假名；平等性中，無
X57n0966_p0265a14║自他之形相。若不分而分，不妨分乎事理。以由所遊
X57n0966_p0265a15║法性，不出事理兩種三千。所以言者，眾生有迷中之
X57n0966_p0265a16║事理，諸佛有悟中之事理。若分而不分，乃非事非理
X57n0966_p0265a17║也。　次、修性別辯者，金光明所遊之定，若以性德言
X57n0966_p0265a18║之，不分而分，是乎理定；若分而不分，則不當事理、迷
X57n0966_p0265a19║悟、因果之殊。上至諸佛，下至蜎飛，無不皆遊此定。但
X57n0966_p0265a20║眾生在迷，日用不知，故屬理定。若以修德言之，是乎
X57n0966_p0265a21║事定。此取如來能入邊說，不取所入法性邊論。如云：
X57n0966_p0265a22║修德三，如來為能遊；性德三，如來為所遊。以此而知，
X57n0966_p0265a23║修能尅果。今取能入，判屬事定。若以自行化他判之，
X57n0966_p0265a24║如來自行所證，至理寂絕，則無出入，亦無前後，能所
X57n0966_p0265b01║泯然，彼此何有？約化他說，乃屬於事。由其如來慈悲
X57n0966_p0265b02║導物，俯順機緣，示遊法性，欲使眾生上行下効，依而
X57n0966_p0265b03║修之。故天台云：佛常在定，而群機扣佛，佛欲應之，故
X57n0966_p0265b04║示軌儀。三、的示體相。分二：初、辯體，次、辯相。初、辯體者。
X57n0966_p0265b05║然此一經所入之定，體是於何？此定體者，諸法實相
X57n0966_p0265b06║是也。今此定體，何指實相？此如荊溪云：此十如是權
X57n0966_p0265b07║實正體，亦大車體，亦寶所體。今境是體，以由實相即
X57n0966_p0265b08║法性異名。如云：華嚴、法界、方等、實相等，皆法性異名，
X57n0966_p0265b09║通為諸經作體。今所入定，乃指實相為體。於五章中，
X57n0966_p0265b10║即是辯體一章。法性既即實相，亦指實相得為定體
X57n0966_p0265b11║耳。　次、辯相者。此經所入之相，其相云何？所言相者，
X57n0966_p0265b12║乃覽而可別曰相。所言定者，定主其靜，慧主其明。又
X57n0966_p0265b13║定則是止，慧即是觀。如來入此定相者，如文句云：身
X57n0966_p0265b14║之本源，湛若虗空；心之理性，究竟常寂。又如經云：靜
X57n0966_p0265b15║然安不動等。然此之定，非七方便人之所能入。是以
X57n0966_p0265b16║經云：過諸菩薩也。然此之定，以定慧兩門言之，乃定
X57n0966_p0265b17║門所攝。以事理為言，則屬於事。六度中，乃是禪定一
X57n0966_p0265b18║度。地持九種大禪中，則是第九清淨大禪。諸波羅蜜
X57n0966_p0265b19║中，是禪波羅蜜攝。五章中，是宗一章。
X57n0966_p0265b20║四、料揀釋妨問：既是事定，應須閉目藏晴，儼然不
X57n0966_p0265b21║動。捨身品中，何起禮塔耶？答：尚在定中，說此一經，何
X57n0966_p0265b22║妨禮塔？既約圓論住定，說不妨默，寂不妨照，寂照二
X57n0966_p0265b23║法，兩不相妨。問：今約能遊判為事定，何不就所遊
X57n0966_p0265b24║邊判為理定耶？答：此義不可。若約所遊理定，一切眾
X57n0966_p0265c01║生皆然，何往不通？今此經中既云爾時如來遊於無
X57n0966_p0265c02║量甚深法性，又云過諸菩薩所行清淨，豈與眾生是
X57n0966_p0265c03║同耶？問：諸經或先入定後說、或先說後入定，唯此
X57n0966_p0265c04║一經始終在定說者，何耶？答：若準如來常樂住定，何
X57n0966_p0265c05║前後也？但由機緣宜樂不同，悉檀被物，故示軌儀也。
X57n0966_p0265c06║問：樹神明見如來始終在定說經，何故經末復請
X57n0966_p0265c07║出定為我現身耶？答：化儀當然。經初既云遊於法性，
X57n0966_p0265c08║是故經末須當請出，非謂樹神定中不見佛也。問：
X57n0966_p0265c09║辯體中既指實相為體，於五章中乃是辯體一章，何
X57n0966_p0265c10║故辯相中又判為宗一章攝者，何耶？答：辯體之中約
X57n0966_p0265c11║所遊邊說是性三如來，乃屬辯體章攝。辯相中判為
X57n0966_p0265c12║宗者，取能遊邊論是修德三如來，宗以因果為義，是
X57n0966_p0265c13║故相屬宗攝耳。
X57n0966_p0265c14║信相得益
X57n0966_p0265c15║大權菩薩迹示多途，或作聲聞、緣覺之身，或現長者、
X57n0966_p0265c16║居士之相，凡、聖難測，位次叵知。信相發起光明，為揚
X57n0966_p0265c17║懺摩壽量，疏文解釋，義旨幽微。壽量疑決，已破無明；
X57n0966_p0265c18║懺悔釋似，云非真擊。前深後淺，真、似莫分。今因講至
X57n0966_p0265c19║斯文，略點大猷可了。何者？葢由信相壽量品中因疑
X57n0966_p0265c20║如來八十之短壽，即感四佛降室，舉山斤海滴之長
X57n0966_p0265c21║量，決其信相之短疑。迹疑既除，深達報、法，圓解三身，
X57n0966_p0265c22║即破無明，顯法性、理。位次判之，正當圓住。及至懺悔
X57n0966_p0265c23║品中，信相夢見金鼓，見有一人似婆羅門。天台釋云：
X57n0966_p0265c24║似位機興，知非真擊。若其然者，壽量品中已入圓住，
X57n0966_p0266a01║何故懺品乃云知非真擊耶？前深後淺，如何判之？舊
X57n0966_p0266a02║人或云：事之在前，夢之在後。良由壽量品中疑如來
X57n0966_p0266a03║應身短量，此則似機而扣於佛，然後感其四佛舉長
X57n0966_p0266a04║決短，破惑入真。至懺悔中夢金鼓者，乃是夢前懷疑
X57n0966_p0266a05║之事，故云似位機興，知非真擊。斥曰：決疑已竟，何須
X57n0966_p0266a06║復夢金鼓者何？或云：一言似者，三種不同：一曰相似，
X57n0966_p0266a07║次曰真似，三曰隣極之似。今信相稱似者，乃當真似
X57n0966_p0266a08║之似，非是前深後淺，還成次第。斥曰：真似之似，從初
X57n0966_p0266a09║住已去，疏文顯云似位機興，知非真擊。既非真擊，應
X57n0966_p0266a10║在住前，何謂是真似之似耶？或曰：信相懷疑之後，四
X57n0966_p0266a11║佛未決之前，夢見金鼓，然後四佛為決，方破無明。經
X57n0966_p0266a12║家取其三周法譬之，便故敘在壽量品後。其實夢事
X57n0966_p0266a13║在前，今為發其懺悔生起，是故然爾。斥曰：天台解釋
X57n0966_p0266a14║乃是讖本，並無三周之語。新譯雖有，非今所用，安得
X57n0966_p0266a15║妄指？今謂判之，應知信相得益，次第泠然，非顛倒爾。
X57n0966_p0266a16║以由未破無明之前，在於室中，因懷疑故，感得其夢，
X57n0966_p0266a17║斯乃似機，將當破惑。天台故云似位機興，知非真擊。
X57n0966_p0266a18║因疑之故，即感四佛降其室內，舉其長量以決短疑，
X57n0966_p0266a19║疑除惑落，圓顯三身，入圓初住，非至懺品方得其夢。
X57n0966_p0266a20║今至懺品始云夢見金鼓者，夢雖在前，述之在後。據
X57n0966_p0266a21║其正夢，在懷疑後，未決答前。決疑之後，方破無明，次
X57n0966_p0266a22║出王城，述前之夢。今於未決答前，信相須夢者，此有
X57n0966_p0266a23║兩義：一者、懷疑發起，四佛往答，以顯經宗；二者、得夢
X57n0966_p0266a24║生後懺悔，滅惡生善，以為經用。信相示夢，非無旨哉！
X57n0966_p0266b01║以此究之，夢在於前，述在於後，其義明矣。若不知者，
X57n0966_p0266b02║如何遣之？達者細詳，深有所以。若爾，信相王城感夢，
X57n0966_p0266b03║次日即往耆山對說夢事。如經云：昨夜所夢，至心憶
X57n0966_p0266b04║持。又云：過夜至且出王舍城。即不曾見四佛決答。何
X57n0966_p0266b05║謂夢之在前，述之在後？須知還是疑猶未決之前，感
X57n0966_p0266b06║得其夢，後方四佛降室決之。今懺悔品云昨夜所夢
X57n0966_p0266b07║者，為欲顯其得夢之後，次即述夢生起，次第義便，是
X57n0966_p0266b08║故懺品不述四佛決答之意。所云夢之在前，述之在
X57n0966_p0266b09║後，不無意焉。此義難曉，學者當須思之究之。
X57n0966_p0266b10║光明定題
X57n0966_p0266b11║金光明三字題名，由法譬二途難定，雖明之者眾，而
X57n0966_p0266b12║精之者寡。但由不曉料揀之文，致以互相執諍無已。
X57n0966_p0266b13║今欲抉明，粗分四意：初通示本文，次立疑敘斥，三今
X57n0966_p0266b14║意扶宗，四料揀釋妨。
X57n0966_p0266b15║初、通示本文者光明玄中釋名章，乃有五科：一、通別，
X57n0966_p0266b16║二、翻譯，三、譬喻，四、附文釋，五、當體釋。於譬喻釋中，引
X57n0966_p0266b17║舊師約譬釋題，隨名局解，斥云：蹙靈鳳於鳩巢，回神
X57n0966_p0266b18║龍於兔窟等。第四、依文立名者，上來舉譬，多是義推，
X57n0966_p0266b19║依文立名，顯然可解。何者？義推疎遠，依文親近。以己
X57n0966_p0266b20║情推度，是故言疎；彼義例此，是故言遠；用佛口說，是
X57n0966_p0266b21║故言親；即此經文，是故言近。豈可弃親近而從疎遠
X57n0966_p0266b22║耶（云云）？又云：而不用此標名，義推譬喻，無有一文無
X57n0966_p0266b23║而強用，有而不遵。第五、當體釋云：俗本無名，隨真立
X57n0966_p0266b24║名。何者？劫初廓然，萬物無字，聖人仰則真法，俯立俗
X57n0966_p0266c01║號（云云）。問：舊云：此經從譬得名，云何矯異而依文耶？
X57n0966_p0266c02║答：非今就文而害於譬，若苟執譬，復害於文。義有二
X57n0966_p0266c03║途，應須兩存，故前云：義推疎遠，依文親近。若鈍根人，
X57n0966_p0266c04║以譬擬法；若利根人，即法作譬（云云）。
X57n0966_p0266c05║次、立疑敘斥者金光明三字為題，是法耶？法譬耶？若
X57n0966_p0266c06║是法譬者，且如來遊於無量甚深法性定中，即便唱
X57n0966_p0266c07║云是金光明，何得有譬？若是法者，玄文料揀，何云若
X57n0966_p0266c08║鈍根人以譬擬法，若利根人即法作譬耶？然敘斥淨
X57n0966_p0266c09║覺云此金光明，一往須云單譬為題，以七種分利且
X57n0966_p0266c10║據現名，若從所解則法譬俱全。神智云金光明者，從
X57n0966_p0266c11║譬立名也。以經文云是金光明，此金光明玄義中云
X57n0966_p0266c12║即法作譬、以譬擬法，應知經云是此二字，乃專指召
X57n0966_p0266c13║金光明爾。乃至云利根親近、鈍根疎遠，雖有親疎一
X57n0966_p0266c14║不可廢，雖則兩存秪一譬喻。評此二說語異意同，竝
X57n0966_p0266c15║皆判云題從譬喻。作此定之略有二失：一者違文，二
X57n0966_p0266c16║者背義。初違文者，玄文顯云上來舉譬多是義推，依
X57n0966_p0266c17║文立名顯然可解，何得固違判為單譬？二背義者，葢
X57n0966_p0266c18║由古師單約譬喻以釋經題，隨名局解不知法相圓
X57n0966_p0266c19║融自在譬法不周，是故斥云蹙靈鳳於鳩巢、回神龍
X57n0966_p0266c20║於兔窟，豈非弃親近而從疎遠耶？
X57n0966_p0266c21║三、今意扶宗者四明云金光明題乃是單法，良以如
X57n0966_p0266c22║來入遊法性，即便唱云是金光明，不云法性如金光
X57n0966_p0266c23║明，豈非直指法性為名？下料揀云法譬兩存者，佛說
X57n0966_p0266c24║茲典既被二根，故通經者釋三字題亦須兩說，赴其
X57n0966_p0267a01║利鈍。四明此意，其義幽遠，人多迷之，遂乃破云：前云
X57n0966_p0267a02║單法為題，後乃復存兩說，斯乃不顧前後，自語相違。
X57n0966_p0267a03║作此破者，今返詰云：天台玄文上文既云上來舉譬
X57n0966_p0267a04║多是義推，依文立名，顯然可解，下料揀文復云兩存，
X57n0966_p0267a05║莫也亦是自語相違。如此釋義，意欲評斥四明，不意
X57n0966_p0267a06║返斥天台爾。今謂應知四明之說即天台之意，非有
X57n0966_p0267a07║異爾。單法題名彌為可信，如玄文云：今言法性之法
X57n0966_p0267a08║可尊可貴，名（去聲）法性為金，此法性寂而常照名為光，
X57n0966_p0267a09║此法性大悲能多利益名為明，即金光明之法門也。
X57n0966_p0267a10║菩薩入此法門，從法為名，即是金光明菩薩；佛究竟
X57n0966_p0267a11║此法門，即有金燄光明如來等。文旨若此，豈非經題
X57n0966_p0267a12║從單法立？若下大師料揀文云義有二途，應須兩存
X57n0966_p0267a13║者，以由大師因約當體釋後，而對古師有此問答。葢
X57n0966_p0267a14║緣古師判此經題謂之單譬，天台釋之定為單法，是
X57n0966_p0267a15║以問云：舊云此經從譬立名，云何矯異而依文耶？答：
X57n0966_p0267a16║非今就文而害於譬，若苟執譬復害於文，義有二途
X57n0966_p0267a17║應須兩存。然此答文不出兩意：一者依文定題，二者
X57n0966_p0267a18║約義收機。且依文安題者，即是玄文利根之人即法
X57n0966_p0267a19║作譬。言依文者，即玄文云始從序品終乎讚佛，品品
X57n0966_p0267a20║之中若不說金光明名，即說金光明事，或一品說名
X57n0966_p0267a21║不說事，或一品說事不說名，或一品名事兼明，或一
X57n0966_p0267a22║品名事獨說，或一品重說名重說事，故知品品不空
X57n0966_p0267a23║篇篇悉有。準此文意，依文立名單法明矣。二約義收
X57n0966_p0267a24║機者，即是玄文鈍根之人以譬擬法。由鈍根人雖聞
X57n0966_p0267b01║如來唱金光明三字之法，不能直作法性而解，自作
X57n0966_p0267b02║世金譬喻解之，即非佛作譬喻而唱。若利根人直作
X57n0966_p0267b03║法解，安有譬喻？其鈍根者自作譬解，是故文云鈍根
X57n0966_p0267b04║之人以譬擬法。雖云以譬擬法，即非經題通於譬喻。
X57n0966_p0267b05║大師所云義有二途應須兩存，四明乃云佛說茲典
X57n0966_p0267b06║既被二根，故通經者釋三字題，須存兩說赴其利鈍，
X57n0966_p0267b07║故四明意與天台同。今云約義收機者，斯言有在。
X57n0966_p0267b08║四、料揀釋妨問：若云金光明是法非譬者，經中那
X57n0966_p0267b09║云譬如寶樹在人家中耶？答：能所不同。金光明三字
X57n0966_p0267b10║是所譬之法，以寶樹為能譬之譬。經中即便結云：是
X57n0966_p0267b11║金光明亦復如是。此乃提法合譬耳。問：此經是法
X57n0966_p0267b12║非譬者，玄文那云以金為名？名葢眾寶之上，既在眾
X57n0966_p0267b13║寶之上，豈非世金為譬耶？答：此文正敘五章中釋名，
X57n0966_p0267b14║故云以金為名。秪緣世金，亦本無名，隨真立號。且如
X57n0966_p0267b15║劫初，廓然萬物，皆無名字。聖人仰則真法，俯立俗號。
X57n0966_p0267b16║是知世金，從真而立，在眾寶上。此三字題，定是單法，
X57n0966_p0267b17║即非譬喻。葢緣法性，可尊可貴，無可為名。強指法性，
X57n0966_p0267b18║名（去聲）之為金。豈見文云，在眾寶上，便謂世金。況玄文
X57n0966_p0267b19║云，此法性可尊可貴，名法性為金。既云名法性為金，
X57n0966_p0267b20║豈非單法也。問：三字之題既是單法，何故玄文復
X57n0966_p0267b21║存譬喻耶？答：天台用譬，對古而立，與古不同。古師立
X57n0966_p0267b22║譬，譬法不周，為今所破，蹙靈鳳於鳩巢等。今宗用譬，
X57n0966_p0267b23║譬法周廣，略則十種三法，廣則無量。是故今家對古
X57n0966_p0267b24║而立譬、喻、釋也。問：此經三字既是單法，何故附文
X57n0966_p0267c01║釋後，却云如稻稈、斧柯、象步、城經等為例者，何耶？答：
X57n0966_p0267c02║此是以事例事。稻稈經等，明稻稈等譬喻之事。金光
X57n0966_p0267c03║明，乃明法性之事。如玄文云：或說金光明事，指所說
X57n0966_p0267c04║事，仍即為名。要見立題附文而立。問：若謂是單法
X57n0966_p0267c05║者，真諦所譯七卷之文却有三周，既有譬喻一周，何
X57n0966_p0267c06║云局單法耶？答：天台所釋，乃是讖文，即無此義。真諦
X57n0966_p0267c07║所譯，雖有三周，非今所用。況彼雖有譬喻，乃是別文，
X57n0966_p0267c08║非干總題也。
X57n0966_p0267c09║評經王說
X57n0966_p0267c10║大覺世尊方等會上住法性定，唱出經王。三德之理
X57n0966_p0267c11║玄微，一經之義深遠。始則真諦製疏解釋，次乃天台
X57n0966_p0267c12║造疏伸通。此經稱王，難辯其旨。故光明疏云：三藏云：
X57n0966_p0267c13║三德攝三，涅槃正斷二乘斷見，般若正遣凡夫有著，
X57n0966_p0267c14║華嚴正化始行菩薩。今經通為八位人，故稱王也。乃
X57n0966_p0267c15║至破云：作此偏說，無智之人於諸經起慢。此義不可。
X57n0966_p0267c16║今言經王者，若取文為經，即是三種俗諦；若取理為
X57n0966_p0267c17║經，即是三種真諦；若取文理合為經，即是三種中道；
X57n0966_p0267c18║若說餘諦，是經而非王；若說中道，是經復是王。於九
X57n0966_p0267c19║種經中而得自在。因此之文，乃有九種之經以明經
X57n0966_p0267c20║王之旨。其文雖顯，人尚莫知。故孤山、四明角立於先，
X57n0966_p0267c21║神智、霅川翼張於後。究其文意，義皆未然。四明乃將
X57n0966_p0267c22║七種二諦以明經王，孤山專據取字以為義本，霅川
X57n0966_p0267c23║直以五種三諦消釋疏文，神智以理內、理外三諦而
X57n0966_p0267c24║辨其旨。互相貶駮，皆是臆談，未合經旨。評品是非，諸
X57n0966_p0268a01║家委出，茲不復辯，但直扶宗而已。自古迄今，辯其經
X57n0966_p0268a02║王符合文意者，唯天竺慈雲法師判作破古消王是
X57n0966_p0268a03║文之意耳。以由真諦三藏謂唯光明得稱經王，餘經
X57n0966_p0268a04║不可。葢諸大乘經三德不具、被機不足，各談一德、各
X57n0966_p0268a05║被一機，如華嚴但有法身一德、般若但有般若一德、
X57n0966_p0268a06║涅槃但有解脫一德，不得為王。唯光明中三德具足，
X57n0966_p0268a07║通被八位人，故被機義足得稱經王。因作此解。是以
X57n0966_p0268a08║天台破云：作此偏說，無智之人於諸經起慢。此義不
X57n0966_p0268a09║可。然後乃云：今言經王者，若取文為經，即是三種俗
X57n0966_p0268a10║諦；若取理為經，即是三種真諦；若取文、理合為經，即
X57n0966_p0268a11║是三種中道。乃至云於九種經中而得自在。然三真、
X57n0966_p0268a12║三俗、三中者，乃是華嚴、般若、涅槃三部之中三種三
X57n0966_p0268a13║諦，故云九種經中而得自在。不同真諦直將三德配
X57n0966_p0268a14║對三部，其義則偏，故為所破。今則不爾，三部之中部
X57n0966_p0268a15║部各三，皆得為王。作此究之，破古消王文義顯矣。若
X57n0966_p0268a16║爾，今此正明經王，何故但明三部經王，不說光明本
X57n0966_p0268a17║部？此有三意：一者、古師已許光明得為經王，故不須
X57n0966_p0268a18║說。二者、玄文已辯，故至疏中更不重說，即便指云經
X57n0966_p0268a19║王上已說。三者、疏中約三部消王竟，然後例云法性
X57n0966_p0268a20║為金，光明之王亦復如是，例顯三部皆得稱王，故不
X57n0966_p0268a21║復辯。若爾，既以三中為王，秪應於六種經中自在，何
X57n0966_p0268a22║云於九種經中而得自在？良由能、所合論，是故云爾。
X57n0966_p0268a23║三中為王是能自在，三真、三俗是所自在，亦是中道
X57n0966_p0268a24║之體遮照統攝，非但於真、俗自在，亦於中經而得自
X57n0966_p0268b01║在。如今大國之王，非唯於他國自在，亦於本國自在。
X57n0966_p0268b02║若爾，經王、經體同異云何？此須揀判。然王之與體，大
X57n0966_p0268b03║同小異，同則皆取中道一性為王為體，異則王取自
X57n0966_p0268b04║在為義，須攝真、俗、中、邊無礙也。體取主質之義，但指
X57n0966_p0268b05║二諦所依，極理而說。若爾，且光明經顯云是金光明
X57n0966_p0268b06║諸經之王，得稱為王，其義可見。華嚴、般若、涅槃並無
X57n0966_p0268b07║經王之語，那云三部皆得稱王？此則非妨。疏中顯自
X57n0966_p0268b08║判云：但經王是一，隨緣設教，名字不同。華嚴云：法身、
X57n0966_p0268b09║方等為實相。乃至云：法性亦爾。宜聞大品佛母為王，
X57n0966_p0268b10║餘名廢息；宜聞法華寶所為王，餘名廢息。但是隨機
X57n0966_p0268b11║唱名不同，無非皆是經王一法。作此判之，可謂上不
X57n0966_p0268b12║違佛經之旨，下不增長眾生我慢，非天台莫能窮其
X57n0966_p0268b13║旨，非慈雲莫能究其意。錄示後昆，為規鑑耳。
X57n0966_p0268b14║六能辯惑
X57n0966_p0268b15║一家所明壽量，六能之義最幽。由是兩記各立不同，
X57n0966_p0268b16║致使後學評量無已，或取孤山而非法智，或是法智
X57n0966_p0268b17║而斥孤山。及於言下探頥旨歸，猶尚遲疑，殊無所措。
X57n0966_p0268b18║余因講次，研詳兩記之言，欲合疏文，實乃難偏扶樹。
X57n0966_p0268b19║今陳短見，錄記未來，故使臨文以無疑壅。欲伸斯義，
X57n0966_p0268b20║大分為六：初正示文旨立難，次略辯三身單複，三通
X57n0966_p0268b21║約三身對部，四修性體用伸釋，五的辯應用六能，六
X57n0966_p0268b22║料揀諸文疑妨。
X57n0966_p0268b23║初、正示文旨立難者光明疏明三身壽量至應身中，
X57n0966_p0268b24║乃云：應身者，應同物身為身也，應同連持為壽也，應
X57n0966_p0268c01║同長短為量也。智與體冥，能起大用，如水銀和真金，
X57n0966_p0268c02║能塗諸色像，功德和法身，處處應現往。能為身，為非
X57n0966_p0268c03║身，能為常壽，為無常壽，能為無量，能為有量。有量有
X57n0966_p0268c04║二義：一、為無量之量，二、為有量之量。如七百阿僧祇
X57n0966_p0268c05║及八十等，是有量之量。如山斤海滴，實有齊限，凡夫
X57n0966_p0268c06║所不知；阿彌陀實有期限，人、天莫數。此是有量之無
X57n0966_p0268c07║量，應佛皆為兩量，逐物隨緣，參差長短。觀經疏文亦
X57n0966_p0268c08║爾。然立難者，天台七疏通經三明壽量，何故秪於光
X57n0966_p0268c09║明觀經以辯六能？法華亦明三身壽量，而不明者，何
X57n0966_p0268c10║耶？
X57n0966_p0268c11║次、略辯三身單複者一家所明三身，有單有複。若法
X57n0966_p0268c12║報單而應身複者，是修性義。以由理體，法身在迷，報
X57n0966_p0268c13║身未曾起行造修，是故言單。應身未能解脫隨機，起
X57n0966_p0268c14║其勝劣兩應，長短兩量，是故言複。若法身複報應單
X57n0966_p0268c15║者，是體用義。自報之智，起行造修，破惑顯理，智與境
X57n0966_p0268c16║冥，故乃言複。報應二身，解脫隨機，是故言單。若爾，報
X57n0966_p0268c17║身複法應單，為是何義？若是體用，不應法身單；若是
X57n0966_p0268c18║修性，不合報身複。須知此意，不可以修性體用收之。
X57n0966_p0268c19║非但氣類而不相當，抑亦教門亦無此義。
X57n0966_p0268c20║三、通約三身對部者光明是釋迦應身壽量，因信相
X57n0966_p0268c21║疑釋迦如來八十短量，四佛舉山斤海滴以決短疑。
X57n0966_p0268c22║雖長、短不同，並是釋迦應身壽量。十六、觀經是彌陀
X57n0966_p0268c23║應身壽量，經題云觀無量壽佛應身，明矣。法華是釋
X57n0966_p0268c24║迦自報壽量，如經文云：久修業所得慧光照無量光
X57n0966_p0269a01║明。疏文特引此經證自報壽量。涅槃是釋迦法身壽
X57n0966_p0269a02║量，如法華文句云實無量而言無量，如涅槃云唯佛
X57n0966_p0269a03║與佛，其壽無量是也。釋迦法身壽量，明矣。
X57n0966_p0269a04║四、修性體用伸釋者葢由光明觀經是體用義，故明
X57n0966_p0269a05║六能。法華乃屬修性，是故不明。何以知之？法華是修
X57n0966_p0269a06║性義，如經云：我成佛已來，甚大久遠。又云：久修業所
X57n0966_p0269a07║得，慧光照無量。報智既未冥境，法報則單。應身雖有
X57n0966_p0269a08║長短兩量，二應猶複，是以不明六能。若光明因信相
X57n0966_p0269a09║疑應身之短量，四佛舉應身之長量，決信相之短疑。
X57n0966_p0269a10║觀經因韋提希樂生淨土，如來為說十六妙觀。經題
X57n0966_p0269a11║無量，必對有量。此之二經，是體用義。智與境冥，能起
X57n0966_p0269a12║大用。應用之上，有長有短，故辯六能耳。
X57n0966_p0269a13║五、應用的辯六能分三：初二家建立，次評品是非，三
X57n0966_p0269a14║正途伸釋。初二家建立者，初四明以非身常壽無量
X57n0966_p0269a15║對上三能，以能為身無常壽有量對下三能。身即生
X57n0966_p0269a16║身，有分齊相，故名為身。非身是報，無分齊相，故曰非
X57n0966_p0269a17║身。小般若云：佛說非身，是名大身。乃他受用身也。此
X57n0966_p0269a18║二應用乃依真、中二理而住，機依事、業二識而見。若
X57n0966_p0269a19║別、圓兩教是上三能，藏、通兩教是下三能，故知常身
X57n0966_p0269a20║徧應三土。若無常身，唯應同居。若能為下，明應徧三
X57n0966_p0269a21║土。初雙明報、應；二、有量下，單示應身。次孤山以淨、穢
X57n0966_p0269a22║兩土分對六能，以能為身常壽無量為上三能，以非
X57n0966_p0269a23║身無常壽有量為下三能。二、有下，約伏疑釋成應。疑
X57n0966_p0269a24║云：夫應之為義，機熟則生，機盡則滅，乃是有量，何得
X57n0966_p0269b01║向云能為無量耶？故此釋云：實如所問，但有量有長、
X57n0966_p0269b02║短二義。長者，人、天莫數，故云能為無量。故請觀音疏
X57n0966_p0269b03║云：一、生身無量，此則有量之無量也；二、法身無量，此
X57n0966_p0269b04║是無量之無量也。　次評品是非者，然四明若以真
X57n0966_p0269b05║中分對六能者，且信相既是圓人，理合見上三能常
X57n0966_p0269b06║壽，何得却疑八十無常壽耶？又復涅槃會上別、圓二
X57n0966_p0269b07║佛為入滅否？若言入滅，別、圓正是常壽，那忽入滅？若
X57n0966_p0269b08║不入滅，別、圓乃留舍利，誰云不滅？況復山斤海滴之
X57n0966_p0269b09║壽判作無常，此深不可。以非身對上三能者，義亦不
X57n0966_p0269b10║然。無著論釋小般經非身，作法身以釋，安可以法身
X57n0966_p0269b11║為上三能耶？其失甚眾，且略而評之。孤山之說以釋
X57n0966_p0269b12║伏疑消文，美則美矣，善則未善。何者？以淨土、彌陀為
X57n0966_p0269b13║上三能，以淨土、釋迦為下三能。如此說義，則兩佛合
X57n0966_p0269b14║論六能，是則釋迦有缺上三能之過，彌陀有欠下三
X57n0966_p0269b15║能之失。然此二師乃皆哲匠，安輙評之？但佛法公論
X57n0966_p0269b16║不偏朋黨，是故然耳。　三、正途伸釋者，六能對句釋
X57n0966_p0269b17║伏疑消文，盡依孤山，但淨穢對論，此則不爾。今以彌
X57n0966_p0269b18║陀、釋迦二佛皆有上下三能，故以彌陀淨土無量之
X57n0966_p0269b19║壽為上三能，以彌陀不嚴淨國為下三能；釋迦則以
X57n0966_p0269b20║山斤海滴淨土之壽為上三能，以無常八十穢土之
X57n0966_p0269b21║壽為下三能。故大論三十六云：當知釋迦文佛更有
X57n0966_p0269b22║清淨國土如阿彌陀佛國土，阿彌陀佛亦有不嚴淨
X57n0966_p0269b23║國土如釋迦文佛國土。準此文意，兩土聖人各有淨
X57n0966_p0269b24║穢，二國並有上下三能。
X57n0966_p0269c01║六、料揀諸文疑妨問：六能三對，初之兩句既曰能
X57n0966_p0269c02║為身非身，正約身相，何不許四明真中之義，約身相
X57n0966_p0269c03║辯六能耶？答：此則以身從壽而說，與四明真中義則
X57n0966_p0269c04║不同。以由文云能為身者，即能為常身，云非身者，即
X57n0966_p0269c05║非常之身，非謂即是勝劣兩應之身也。問：若謂六
X57n0966_p0269c06║能唯就同居而說，不許應徧三土之言者，莫也大用
X57n0966_p0269c07║不周耶？答：若論從體起用，以寂光理土為體，下之三
X57n0966_p0269c08║土屬用。今辯六能唯就同居者，以同居明其長短兩
X57n0966_p0269c09║量，故須辯之。若法性土中不明壽量，故不辯也。問：
X57n0966_p0269c10║若謂法華是修性義，非體用義，不辯六能者，經中既
X57n0966_p0269c11║云我實成佛已來，正是從體起用，那云法華非體用
X57n0966_p0269c12║義，不明六能耶？答：今云約修性義，不明六能者，此約
X57n0966_p0269c13║最初起修而說。若經文云成佛已來者，能成是智，所
X57n0966_p0269c14║成是理，還屬自報，是修性攝。但今日法華座席果上
X57n0966_p0269c15║說因，非體用也。問：法華是修性義，既無長短兩量，
X57n0966_p0269c16║是故不明六能。若爾，文句那云應身同緣，緣長同長，
X57n0966_p0269c17║緣促同促云云，自彼於我何為？此文亦明長短兩量，
X57n0966_p0269c18║何不明六能耶？答：此是通途釋應身義。何謂應身？故
X57n0966_p0269c19║即釋云：應身同緣，緣長同長，緣促同促。非是法華明
X57n0966_p0269c20║其穢土短量，淨土長量，故云長短。問：若不許四明真
X57n0966_p0269c21║中義者，妙玄那云大即大乘常壽，小即小乘無常之
X57n0966_p0269c22║壽？此文正是真中分大小，何不許四明之說耶？答：此
X57n0966_p0269c23║約教旨以說。藏通兩教，灰斷無常，齊業緣，不談後報，
X57n0966_p0269c24║故曰無常。別圓二教，有本之應，能化復作化，化化無
X57n0966_p0270a01║窮，故曰常壽。此約教旨釋義。此文非辯六能，與四明
X57n0966_p0270a02║事業二識，以見勝劣不同耳。
X57n0966_p0270a03║接正如佛
X57n0966_p0270a04║玅玄明通教別為菩薩立忍名，至第十地，引大品云：
X57n0966_p0270a05║是則十地菩薩當知為如佛地。籤即釋云：十地猶受
X57n0966_p0270a06║菩薩之名，復名為佛地者，以佛地邊有菩薩地名，故
X57n0966_p0270a07║知始終皆有菩薩位。以此之故，通教乃有如佛之談，
X57n0966_p0270a08║非唯當教立忍如佛，及借別名通亦然。若被接者，既
X57n0966_p0270a09║破無明，能起八相，亦名如佛。文義散廣，化意幽深，講
X57n0966_p0270a10║者為難，學者叵曉。今欲評之，略分四意：初、究教旨；次、
X57n0966_p0270a11║辯當教；三、明被接；四、釋疑妨。
X57n0966_p0270a12║初、究教旨者四教之中唯於通教而辯如佛，其意若
X57n0966_p0270a13║何？舊人判云：藏教三祇百劫歷劫時長，別教所明恒
X57n0966_p0270a14║沙劫數，圓實教中雖云不歷僧祇獲法身於等覺位，
X57n0966_p0270a15║入重玄門經百千劫，此三教者歷劫時長不明如佛，
X57n0966_p0270a16║唯通教十地即生可到，故明如佛。評曰：若謂通教不
X57n0966_p0270a17║明劫數故有如佛者，如此之說出何經論及以祖文？
X57n0966_p0270a18║且如佛之文本出大品及以大論，天台釋此祇云大
X57n0966_p0270a19║品明十地菩薩為如佛，荊溪釋此亦祇云十地邊有
X57n0966_p0270a20║菩薩地名為如佛，即不曾云通教不明劫數明如佛。
X57n0966_p0270a21║當知此說一任𮌎臆之談，既無經論祖文為據，安可
X57n0966_p0270a22║承信？今謂所明如佛者，須存通別二義，通則四教俱
X57n0966_p0270a23║可立其如佛，別則唯在通教可論。且通四教者，如大
X57n0966_p0270a24║品明三種初發，至圓教中云有菩薩初發心即坐道
X57n0966_p0270b01║場為如佛，籤文釋云若入圓教借使住前，亦得通名
X57n0966_p0270b02║坐道場也，即是相似觀行為如佛也，為異別教故在
X57n0966_p0270b03║初住。圓教尚爾，藏別例然。別為通教者，以由通教三
X57n0966_p0270b04║乘共行十地，別為菩薩立其忍名，故明如佛。餘教無
X57n0966_p0270b05║此，故不明之。以此伸通實無難事，古人何僻將此為
X57n0966_p0270b06║疑？今略指之煥然可了。
X57n0966_p0270b07║次、辯當教者若據通教中，第十正當佛地，却云如佛
X57n0966_p0270b08║者，何耶？舊人或云：如者，似也。以此菩薩有前五相，似
X57n0966_p0270b09║於果佛，故云如佛。評曰：四教菩薩亦應皆有前之五
X57n0966_p0270b10║相，其餘三教何不明如佛耶？或曰：如者，同也。以此菩
X57n0966_p0270b11║薩至於佛地，習氣將盡，自謂成佛，既未開顯，恐妨化
X57n0966_p0270b12║意，是以教主以如佛之名覆相說之。由此通教果上
X57n0966_p0270b13║無人，是故然爾。評曰：圓教亦明如佛，莫覆相說耶？若
X57n0966_p0270b14║言覆相，圓實之教何須覆之？若不覆相，何明如佛？不
X57n0966_p0270b15║原化意，致茲錯說。今意言通教至第十地名如佛者，
X57n0966_p0270b16║葢通教始終十地，既別為菩薩立忍，至第十地猶受
X57n0966_p0270b17║忍名，當知忍名從因受稱，況復菩薩既是因人，於生
X57n0966_p0270b18║死中教化眾生，能忍勞苦，從忍立名，雖至十地，猶名
X57n0966_p0270b19║菩薩，復名如佛。若三乘共行十地，菩薩秪在九地，不
X57n0966_p0270b20║至十地；若至十地，從果受名，自名佛地，不名如佛。今
X57n0966_p0270b21║此十地既不通三乘，別在菩薩立忍名，故第十地以
X57n0966_p0270b22║因對果，從因受名，猶名菩薩，復云如佛。故釋籤云：十
X57n0966_p0270b23║地猶受菩薩之名，復名為佛地者，以佛地邊有菩薩
X57n0966_p0270b24║地。又輔行云：十佛地邊有菩薩位，故云如佛。特下邊
X57n0966_p0270c01║之一字者，由第十地正當佛地，今既別為菩薩立忍，
X57n0966_p0270c02║此第十地秪名菩薩，雖同一位，而分兩途，是以菩薩
X57n0966_p0270c03║受如佛稱，得此根性教旨化意。如佛之名，如觀掌果，
X57n0966_p0270c04║驗舊之說，謬妄可知。
X57n0966_p0270c05║三、明被接者輔行云：若被接者，至此既破一品無明，
X57n0966_p0270c06║亦能八相，如彼八相，故云如佛。然破接者雖通三根，
X57n0966_p0270c07║今論如佛既在十地，故今且從下根判之，以由此人
X57n0966_p0270c08║受別、圓接，已破無明得八相果，此則以圓初住為其
X57n0966_p0270c09║能如，通教果佛反為所如。葢止觀中將破一品無明
X57n0966_p0270c10║者得稱佛果，而接於通、別、圓地住，雖有八相，不受果
X57n0966_p0270c11║名。通中九地二觀為因，至第十地八相為果。若被接
X57n0966_p0270c12║者，破一品無明亦得八相，仍從舊說，故亦名果。果名
X57n0966_p0270c13║既從舊說，八相亦乃反如，故云如彼八相，得如佛名。
X57n0966_p0270c14║此之一義，一往似乎難明，細詳實無淵旨。
X57n0966_p0270c15║四、釋疑妨問：今明如佛唯出大品，餘經不說者何？答：
X57n0966_p0270c16║通別之異，通而言之非局大品，諸經之中凡明通教
X57n0966_p0270c17║十地皆明如佛，如瓔珞經亦有此義。別而言之，通教
X57n0966_p0270c18║十地文出大品，天台大師凡明通教多引大品，是故
X57n0966_p0270c19║然爾。問：大品經中秪明通教如佛，荊溪得經，何意
X57n0966_p0270c20║而立被接如佛？答：葢由通教有利根菩薩受別圓接，
X57n0966_p0270c21║準其教旨及以根性，故立接證二種如佛。
X57n0966_p0270c22║
X57n0966_p0270c23║台宗精英集卷第四