X57n0966_p0271a01║
X57n0966_p0271a02║
X57n0966_p0271a03║台宗精英集卷第五
X57n0966_p0271a04║
X57n0966_p0271a05║仙都門人　普容　錄
X57n0966_p0271a06║寂光有相四土橫豎教行五章廣略五章
X57n0966_p0271a07║心佛辯境觀經五章定散二善三料揀境
X57n0966_p0271a08║止觀一接立陰正義家家判頌車體正義
X57n0966_p0271a09║寂光有相
X57n0966_p0271a10║玅宗曰：經論中言寂光無相，乃是已盡染礙之相，非
X57n0966_p0271a11║如太虗空無一物。良由三惑究竟清淨，則依正色心
X57n0966_p0271a12║究竟明顯。故大經云：因滅是色，獲得常色。受想行識，
X57n0966_p0271a13║亦復如是。仁王稱為法性五陰，亦是法華世間相常，
X57n0966_p0271a14║大品色香無非中道。是則名為究竟樂邦、究竟金寶、
X57n0966_p0271a15║究竟瓊樹。因此之故，異論紛然。既曰寂光理土，安可
X57n0966_p0271a16║而言有相？是以淨覺法師即便破云：且常寂光者，實
X57n0966_p0271a17║三德之妙性也。離為三法，合成一性。一尚無一，豈有
X57n0966_p0271a18║苦樂華胎之相乎？當知無相之言，其語由略具足，須
X57n0966_p0271a19║云無相不相。所謂無生死相、不涅槃相，強而名之，稱
X57n0966_p0271a20║曰實相。乃至云：今問無礙之色，豈是胎獄之相耶？若
X57n0966_p0271a21║是此相正存礙色，應覆之以屋，著之以衣，一何麤弊
X57n0966_p0271a22║乎？又云：寂光定無相，三土定有相。今輙評之。考詳二
X57n0966_p0271a23║說，須依妙宗一家所談圓旨，妙在於斯。即處常離，離
X57n0966_p0271a24║處常即。雖有即離二名，其體常即是一。故不二門云：
X57n0966_p0271b01║在性則全修成性，起修則全性成修。性無所移，修常
X57n0966_p0271b02║宛爾。若其然者，修性平等，事理互融，三諦互即。妙覺
X57n0966_p0271b03║所證，不出九界；寂光所顯，不逾三土。是則阿鼻依正，
X57n0966_p0271b04║全處極聖之自心；毗盧身土，不逾下凡之一念。豈離
X57n0966_p0271b05║伽耶，別求常寂？不達斯旨，於道何為？所言寂光究竟
X57n0966_p0271b06║者，即是實報土中等覺菩薩，修其圓頓之觀，破其最
X57n0966_p0271b07║後無明，證其寂理。雖以修性乍分，人秖是一，豈可在
X57n0966_p0271b08║於實報，却是有相？至於寂光空無一物，既有能修之
X57n0966_p0271b09║人、能修之觀，即有所破之惑、所證之理，土為所依、人
X57n0966_p0271b10║為能依。如仁王云：三賢十聖住果報，唯佛一人居淨
X57n0966_p0271b11║土。人之與土昭顯若此，何以輙云寂光無相、空無一
X57n0966_p0271b12║物？如茲錯說，誠為可悲。夫由所言寂光無相者，但是
X57n0966_p0271b13║無其染礙之相，還有清淨相耳。妙覺果佛法性五陰，
X57n0966_p0271b14║其佛住處名常寂光，能所顯然，安得無相？故妙樂云：
X57n0966_p0271b15║本有四德為所依，修得四德為能依。能所並有，能依
X57n0966_p0271b16║之身依於能所，所依之土二義齊等，方是毗盧遮那
X57n0966_p0271b17║身土之相。既言二義齊等，即是修性體同，豈可隔越
X57n0966_p0271b18║頓同偏真猶如太虗耶？若爾，既不許寂光無相，玅玄
X57n0966_p0271b19║那云：寂光理通如鏡如器，諸土別異如像如飯，業力
X57n0966_p0271b20║所隔感見不同。又釋籤云：諸佛寂理神無方所，所依
X57n0966_p0271b21║寂境號常寂光，是故砂石七珍隨生所感。又輔行云：
X57n0966_p0271b22║常寂光土清淨法身，無所莊嚴、無能莊嚴，為眾生故
X57n0966_p0271b23║而取三土。據此三文，皆云寂光無相，正合淨覺之說，
X57n0966_p0271b24║何得固違？當知不然。良以常寂光土若對下之三土
X57n0966_p0271c01║體用說之，寂光為體故屬於理，三土為用故屬於事。
X57n0966_p0271c02║若就寂光自說，是則事理融即、修性體同，豈今性顯
X57n0966_p0271c03║頓去其修，始本一合究竟所證？雖以三惑究竟清淨，
X57n0966_p0271c04║而法性五陰之色宛然。況淨名疏顯將寂光為佛依
X57n0966_p0271c05║報，故知不可定執報土有金寶等，寂光定無。斯乃迷
X57n0966_p0271c06║名，全不依義。今具出之，使無迷惑。儻不然者，更請自
X57n0966_p0271c07║裁。
X57n0966_p0271c08║四土橫豎
X57n0966_p0271c09║法界平等，凡聖源同。如云：阿鼻依正，全處極聖之自
X57n0966_p0271c10║心；毗盧身土，不逾下凡之一念。但以眾生邪倒，迷悟
X57n0966_p0271c11║亢分。十界因果既殊，四土昇沈各立。眾經委說，諸論
X57n0966_p0271c12║具明。天台制疏廣伸，荊溪記中備釋。土有橫豎，教有
X57n0966_p0271c13║減增。古德壅而莫通，後學迷之叵曉。予因暇日，考究
X57n0966_p0271c14║諸文，點出自昔之疑，故使煥然冰釋。科分為四：初、示
X57n0966_p0271c15║文旨；二、辯橫豎；三、明用教；四、伸疑妨。
X57n0966_p0271c16║初、示文旨者止觀云：若以四諦豎對諸土，有增有減，
X57n0966_p0271c17║同居有四，方便則三，實報則二，寂光但一。若橫敵對
X57n0966_p0271c18║者，同居生滅，方便無生滅，實報無量，寂光無作。淨名
X57n0966_p0271c19║記云：然約橫論，同居具四，餘三漸減，例之可見。玅樂
X57n0966_p0271c20║云：一家明義，以土對教，具如止觀及淨名疏，並有用
X57n0966_p0271c21║教橫豎二對。橫論土體，與教相當；豎論約土，用教多
X57n0966_p0271c22║少（云云）。
X57n0966_p0271c23║二、辯橫豎者若據止觀，以同居有四，方便則三，實報
X57n0966_p0271c24║則二，寂光但一，故名為豎。以四諦敵對四土，無復優
X57n0966_p0272a01║劣，是故言橫。如玅樂云：橫論土體，與教相當；豎論約
X57n0966_p0272a02║土，用教多少。何以淨名記云：然約橫論，同居具四，餘
X57n0966_p0272a03║三漸減？例之可見。且此二文，橫豎敵體相違，如何甄
X57n0966_p0272a04║簡？舊說紛然，少遇達者。或曰：止觀同居有四，至寂光
X57n0966_p0272a05║但一，謂之豎者，此即土中用教之義。如云：豎論約土，
X57n0966_p0272a06║用教多少。即其義也。淨名記曰：然約橫論，同居具四
X57n0966_p0272a07║者，此即以教對土之義。同居四教，敵對四土，是故言
X57n0966_p0272a08║橫，即同止觀橫論土體，與教相當義也。或曰：四土各
X57n0966_p0272a09║論，故曰橫；上下相望，故曰豎。以消兩處橫豎之文。或
X57n0966_p0272a10║約四句開合而說，或約捨報、未捨報以明，各有義章，
X57n0966_p0272a11║茲不委敘。若見正義，自知其非。今詳祖詰，依附文旨，
X57n0966_p0272a12║究而伸之，使無疑壅。然其兩文，用與敻殊，若欲會同，
X57n0966_p0272a13║愈增凝結。今為說之，三義永異：一者、四土前後不同。
X57n0966_p0272a14║止觀明土，先說同居，次第至於寂土；淨名所說，先明
X57n0966_p0272a15║究竟，次第始至同居。何者？止觀正明圓人修其圓觀，
X57n0966_p0272a16║發大心中諸土用教，所以機既增減不同，是故教亦
X57n0966_p0272a17║多少有異。同居既有四機，故說之以四教。至於寂光，
X57n0966_p0272a18║唯一圓機，但用一教，從寬至狹，始自同居，終於寂土。
X57n0966_p0272a19║淨名先明寂光，至於同居者，斯乃正明寂光說法故
X57n0966_p0272a20║爾。若究竟寂光無說無示，今言說者，乃中下寂光。若
X57n0966_p0272a21║於實報土中橫明寂光說法者，說無作四諦即果報
X57n0966_p0272a22║土，說一實諦即常寂光；若方便同居中說一實諦，即
X57n0966_p0272a23║方便同居土中寂光說法。是以先明寂光至於同居。
X57n0966_p0272a24║其既兩文明土前後不同，安可會齊？二者、四土橫豎
X57n0966_p0272b01║不同者，止觀四教敵對四土曰橫，四教增減對土曰
X57n0966_p0272b02║豎。今淨名記自就下三土橫論寂光說法，故云：然約
X57n0966_p0272b03║橫論，同居具四。蓋由淨名疏云：若究竟寂光無說無
X57n0966_p0272b04║示，而言說者，法身冥資一切無說而說，即是法身說
X57n0966_p0272b05║法也。此則明其究竟寂光無有言說。次約下之三土
X57n0966_p0272b06║說者，乃云：若約果報明常寂光，分別二種說法不同。
X57n0966_p0272b07║若說無作四諦即果報土，說一實諦即常寂光。記即
X57n0966_p0272b08║釋云：有果報邊須云苦集，以有苦集須具四諦。於果
X57n0966_p0272b09║報中分論寂光須從理說，故唯實諦義亦當於寂光
X57n0966_p0272b10║說法。此則實報橫論寂光說法。至明方便同居橫論
X57n0966_p0272b11║寂光說法，疏中秪云下兩土，類此可知。文旨既略，記
X57n0966_p0272b12║即釋云：有餘同居俱得橫論，即寂光土。若有餘中亦
X57n0966_p0272b13║說無量以對一實，或說通以對一實，故有餘中若說
X57n0966_p0272b14║一實，即有餘中寂光說法。實報例之，亦應可見。明其
X57n0966_p0272b15║實報方便橫論寂光說法，文旨既廣，於義易曉。至明
X57n0966_p0272b16║同居橫論，寂光文中但云：然約橫論，同居具四，以由
X57n0966_p0272b17║同居，或說藏教以對一實，或說通以對一實，或說別
X57n0966_p0272b18║以對一實，或說圓以對一實，此即事理對明，故同居
X57n0966_p0272b19║中說一實諦，即同居中寂光說法，故曰橫論，文旨泠
X57n0966_p0272b20║然。古人不曉，會同止觀橫豎義者，謬之甚矣。三者、四
X57n0966_p0272b21║土對教不同者，止觀四教敵對四土曰橫，同居對四、
X57n0966_p0272b22║寂光對圓曰豎。及乎淨名，寂光對一實諦，實報對其
X57n0966_p0272b23║無作，方便對通別等，如此不同，人何不見？今既指出，
X57n0966_p0272b24║照了可知，請尋疏記，點對分明，狐疑自決。余患斯文
X57n0966_p0272c01║即有歲月，因得其旨，足之蹈之。若爾，橫豎二文以如
X57n0966_p0272c02║所辯，且妙樂云：一家明義，以土對教，具如止觀及淨
X57n0966_p0272c03║名疏，並有用教橫豎二對，橫論土體與教相當，豎論
X57n0966_p0272c04║約土用教多少。自舊疑曰：止觀發大心科所明橫豎，
X57n0966_p0272c05║其義可知。淨名疏中修因、說教兩科俱明四土，妙樂
X57n0966_p0272c06║所指為指何科以明橫豎？此義雖顯，不知之者異論
X57n0966_p0272c07║多途，皆是臆談，全無所以。荊溪祖師明文已說，盲者
X57n0966_p0272c08║不見，致生異端，今直伸之，以決其瞙。須知玅樂所指
X57n0966_p0272c09║正是說法科，明其橫豎，如上所示，下之三土橫論，寂
X57n0966_p0272c10║光說法之文是也。故輔行云：若轉法輪，準第一卷橫
X57n0966_p0272c11║豎對諦及淨名疏，明諸土說法用教增減，比說可知。
X57n0966_p0272c12║非荊溪莫能指出，非積學莫能得知，善須究詳，無令
X57n0966_p0272c13║造易。
X57n0966_p0272c14║三、明用教二：先明方便用通，次明實報用別。且初義
X57n0966_p0272c15║者，方便土中為用通否？若云用者，觀音義疏云：但說
X57n0966_p0272c16║次第、不次第兩種大乘，故不須餘力、餘法化也。唯用
X57n0966_p0272c17║別、圓，始云不須通教。輔行云：大乘初門調機入頓，為
X57n0966_p0272c18║知故學。於此二途，如何剖判？或曰：方便須用通者，是
X57n0966_p0272c19║小衍義；不用者，是真中義。作此說之，全無所以。今意
X57n0966_p0272c20║伸釋：方便用通者，若約方等三藏之機，斷見思惑，遇
X57n0966_p0272c21║緣命終，生於彼土，故不須通。以由此人於方等會橫
X57n0966_p0272c22║豎兩機，並已聞通法，至於彼土，不須用通。若輔行云
X57n0966_p0272c23║須用通者，此約鹿苑之中三藏小機，斷惑命終，生至
X57n0966_p0272c24║彼土，須當用通。葢緣此人在於鹿苑，未曾聞通，今生
X57n0966_p0273a01║方便，須以通教大乘之法，融通三藏小乘之執，調停
X57n0966_p0273a02║機熟，堪入圓常。故輔行云：在方便土須通教者，此約
X57n0966_p0273a03║不至方等會人。此文照之，驗知用通正被鹿苑小機
X57n0966_p0273a04║明矣。若方等藏機生彼，決不用通，文旨顯然，何為不
X57n0966_p0273a05║信？次明實報用別者，輔行云：若爾，實報何須用別耶？
X57n0966_p0273a06║答：約教道說，證道必無。自舊疑曰：輔行云：約教道說，
X57n0966_p0273a07║還被機否？始曰被機，稱實感報方曰實報，安有別人
X57n0966_p0273a08║若不被機？既教道則有，豈不被機？或曰：荊溪既云約
X57n0966_p0273a09║教道說還須被機，實報雖無別人，而為圓機說其別
X57n0966_p0273a10║法，例如香積純圓菩薩而來此土學雙流行，此等並
X57n0966_p0273a11║是為他故學。如此說之，宛如戲劇，閉目穿鑿，不足評
X57n0966_p0273a12║量。今謂實報教道須用別者，正被同居方便別機。若
X57n0966_p0273a13║爾，今問實報用別，何以將同居方便答之？莫也義不
X57n0966_p0273a14║相當，須知道理合然。如同居四教各立教主，各被機
X57n0966_p0273a15║緣，別佛為其別機說別行位，一教始終令其行人依
X57n0966_p0273a16║教起行，破一品無明生實報土，而於彼土破十二品
X57n0966_p0273a17║無明盡成妙覺果佛，此乃並約教道說之。若證道說
X57n0966_p0273a18║者，行人但恐不入初地破其一品無明，若入證道不
X57n0966_p0273a19║復名別，何甞有人在別教破十二品無明成玅覺佛？
X57n0966_p0273a20║由是之故，輔行即云：約教道說，證道必無。不達之者，
X57n0966_p0273a21║於實報土求別機別教者，一何昧哉？此義教門最為
X57n0966_p0273a22║難事，今之學者善須究之。同居既爾，方便例然。
X57n0966_p0273a23║四、釋疑妨。問：五濁輕重，同居淨穢，如常所論，未審
X57n0966_p0273a24║體析巧拙，方便淨穢，若何判之刊正？云：通人體色即
X57n0966_p0273b01║空故巧，藏人析色明空故拙。妙宗云：體觀感淨，不專
X57n0966_p0273b02║通人。衍門三教，對三藏析，俱明體法。然此兩說，並皆
X57n0966_p0273b03║可用。刊正雖約藏、通兩教以明巧拙，此亦一往說之。
X57n0966_p0273b04║通既是巧，別、圓可知，義當小衍，與妙宗同，不可人情
X57n0966_p0273b05║強生分別。問：次第頓入實報淨穢，其旨如何刊正？
X57n0966_p0273b06║云：別人漸修次第三觀，登地入實，以之為穢；圓人頓
X57n0966_p0273b07║修一心三觀，登住入實，以之為淨。妙宗曰：若論實證，
X57n0966_p0273b08║此土唯有圓聖所居。別人初地，證與圓同，稱實感報，
X57n0966_p0273b09║有何優降？今就教道，十地不融，致所感土，異於圓人，
X57n0966_p0273b10║故約漸頓，分於淨穢。然此二說，刊正為當。以由別人
X57n0966_p0273b11║久習次第三觀，雖入初地，證與圓同，涉其方便，是故
X57n0966_p0273b12║言穢；圓人始終頓修三觀，故名為淨耳。妙宗以別教
X57n0966_p0273b13║十地不融為穢者，深不可也。今明實報淨穢，安有十
X57n0966_p0273b14║地教道不融？亦則未合次第頓入之文，成難取信矣。
X57n0966_p0273b15║問：分證究竟寂光淨穢，為是何義刊正？曰：由分證
X57n0966_p0273b16║寂光，方生實報。今約分證，猶帶無明，故穢；究竟無明
X57n0966_p0273b17║已盡，故淨。義編曰：無明分破，證少分無相，故穢；無明
X57n0966_p0273b18║全盡，證究竟無相，故淨。此二說者，須依刊正。疏中顯
X57n0966_p0273b19║云：分證究竟，寂光淨穢。此則等覺已還，無明未盡，是
X57n0966_p0273b20║故言穢；妙覺究竟，無明永盡，故名為淨。義編有相、無
X57n0966_p0273b21║相之語，未為善矣。問：中下寂光與果報土何？簡答：
X57n0966_p0273b22║事理不同，過德有異。無明感報受生，從過從事而說，
X57n0966_p0273b23║名果報土。三德之理分顯，從理從德為言，故曰寂光。
X57n0966_p0273b24║秪此兩義伸之，果報寂光明矣。問：淨名記云：藏通
X57n0966_p0273c01║對於同，居別對有餘。以橫豎兩義如何收攝？答：此約
X57n0966_p0273c02║界內外說，非橫豎義。收藏通界內之教，對於同居。別
X57n0966_p0273c03║圓界外之教，對於二土。別對方便，圓對實報。寂光既
X57n0966_p0273c04║極，故不對之。若不知者，誠為難矣。
X57n0966_p0273c05║教行五章
X57n0966_p0273c06║節經三分，始則道安法師釋題五章，出自天台智者。
X57n0966_p0273c07║教行各立，機應兩分，超過北七南三，永異慈恩賢首。
X57n0966_p0273c08║今宗學者，猶未達於精微，滯教封文，致妄生於穿鑿。
X57n0966_p0273c09║今陳短見，以遣眾非，大分四科，揀判區別。初示難，二
X57n0966_p0273c10║評非，三正義，四釋疑。
X57n0966_p0273c11║初、示難者自舊疑云：玅玄釋經，總題乃用五重玄義。
X57n0966_p0273c12║於五義中，復有二種：一曰約教，謂名、用、體、宗、教相；二
X57n0966_p0273c13║曰約行，謂名、體、宗、用、教相。及乎釋題，但用約行。若據
X57n0966_p0273c14║妙玄文句，教正行傍，應用約教，何以棄教而用約行
X57n0966_p0273c15║釋者，何耶？
X57n0966_p0273c16║二，評非者或曰：若據三部分，對教、行、傍、正。妙玄既是
X57n0966_p0273c17║教正行傍，今釋總題，理合用約教五章。大師妙玄特
X57n0966_p0273c18║用約行五章者，此乃俯順滅後機緣，自行造修，因果
X57n0966_p0273c19║義便，故用約行，不用約教也。斥曰：教、行兩種五章並
X57n0966_p0273c20║是佛世被機，大師妙玄用約行五章釋總題者，乃釋
X57n0966_p0273c21║佛世經題，那云約行五章是順滅後被機耶？作此之
X57n0966_p0273c22║說，莫也。佛世但有約教而無約行，至乎滅後方修行
X57n0966_p0273c23║耶？或曰：玄文其實教正行傍，及乎釋題，廣明約行五
X57n0966_p0273c24║章者，此乃將止觀中觀心五章寄在妙玄教解中辯，
X57n0966_p0274a01║所以大師釋題乃用約行五章也。故妙樂云：凡釋大
X57n0966_p0274a02║義，並指玄文，名、體、宗、用，三一、總、別，寄行約教。斥曰：若
X57n0966_p0274a03║云將止觀中觀心五章寄於玅玄教解中辯者，且止
X57n0966_p0274a04║觀中十大章未審指何章為觀心五章？非但妄指文
X57n0966_p0274a05║旨，抑亦不知妙樂文旨生起來意故也。或曰：妙玄釋
X57n0966_p0274a06║題，大師不用約教，而用約行五章者，然此兩種五章
X57n0966_p0274a07║雖云約教、約行，若望止觀，正明行相，此二種五章並
X57n0966_p0274a08║屬於解。今云約行者，附如來當初自行造修一番行
X57n0966_p0274a09║行，從因至果，名為約行，非同止觀之行，亦引妙樂寄
X57n0966_p0274a10║行約教之文以為誠證。斥曰：約行五章既釋佛世經
X57n0966_p0274a11║題，如來說經必對機說法，機緣聞法，起行造修，正屬
X57n0966_p0274a12║佛世機緣所修之行，那云約行五章附當時如來一
X57n0966_p0274a13║番行行次第而說？作此釋義，非但機應不分，亦乃不
X57n0966_p0274a14║善天台約行五章釋經之義。
X57n0966_p0274a15║三、正義者先究。自來先達將三部教行傍正之義，難
X57n0966_p0274a16║乎教行兩種五章。云妙玄既是教正，大師釋題何不
X57n0966_p0274a17║用約教五章釋題，而用約行者何耶？作此之問，非但
X57n0966_p0274a18║問意不成，亦乃望名釋義，應返質云：妙玄文句，教正
X57n0966_p0274a19║行傍，與教行兩種五章，兩處教行，為同為異？若云是
X57n0966_p0274a20║異，何作此問？若云是同，且玅玄釋題，判教文句，消釋
X57n0966_p0274a21║經文，故云教正。若玅玄七番共解，中觀心一釋，文句
X57n0966_p0274a22║四釋，中觀心一釋，故曰行傍。雖有教行傍正，並是大
X57n0966_p0274a23║師就如來滅後釋經判教自論。若約教五章，乃是如
X57n0966_p0274a24║來果後起用設教而說；若約行五章，自是佛世法輪
X57n0966_p0274b01║之下機緣聞法起行造修得益邊論。若然者，兩種五
X57n0966_p0274b02║章教行兩字，與三部分教行兩字，豈同日而語哉？望
X57n0966_p0274b03║名釋義，其謬甚矣。今正出意者，當知教行兩種五章，
X57n0966_p0274b04║乃約機應而辯，約教乃是如來果後設教，約行則是
X57n0966_p0274b05║機緣聞法得益。且大師玅玄伸釋總題，須用約行五
X57n0966_p0274b06║章者，蓋此五章，乃是佛世法輪之下機緣聞妙法名，
X57n0966_p0274b07║識妙法體，依體起宗，宗成有用，然後教相。所以大師
X57n0966_p0274b08║既釋佛世經題，附其佛世機緣聞法得益而釋，欲令
X57n0966_p0274b09║滅後今日行人，効佛世機，起行造修，破惑顯理。是故
X57n0966_p0274b10║天台特用約行五章，不用約教者，意在茲矣。如此之
X57n0966_p0274b11║說，有異古今，請明眼人刊詳此意。
X57n0966_p0274b12║四、釋疑問：妙玄釋題既唯用約行，不用約教五章
X57n0966_p0274b13║者，妙樂那云故使消釋？凡至大義，並指玄文名、體、宗、
X57n0966_p0274b14║用，三一總別，寄行約教。若爾，莫見釋題亦用約教耶？
X57n0966_p0274b15║答：此乃玄文將佛世機緣約行五章次第一番行相，
X57n0966_p0274b16║為滅後今日行人作教說之，正是將行作教而說，故
X57n0966_p0274b17║云寄行約教。人不見之，自生臆說。問：玅樂既云三
X57n0966_p0274b18║一總別，且一即是總，三即是別，但云三一已足，何得
X57n0966_p0274b19║復云總別者何？答：不原文意似如煩重，今為出之略
X57n0966_p0274b20║無少妨。由上文云一部之中莫過本迹，本地總別超
X57n0966_p0274b21║過諸說，迹中三一功高一期，是即結云三一總別非
X57n0966_p0274b22║煩重也。問：教行兩種五章，若約機應分者，未審得
X57n0966_p0274b23║何佛祖文意耶？答：經疏顯然，人自不曉。大師釋神力
X57n0966_p0274b24║品約教五章，經云：如來一切所有之法。乃至云：如來
X57n0966_p0274c01║一切甚深之事。且名、用、體、宗皆云如來，豈非屬應？大
X57n0966_p0274c02║師點第二約用一章，乃云：欲說此法，先以神力駭動。
X57n0966_p0274c03║且欲說與神力，屬應顯矣。大師釋序品約行五章，云：
X57n0966_p0274c04║初從經卷，若善知識有所聞見，即聞名也。既云從經
X57n0966_p0274c05║卷及善知識聞，豈非屬機？兩種五章，就佛世中，約機、
X57n0966_p0274c06║應分對，明如皎日。問：約教中釋名一章既屬其應，荊
X57n0966_p0274c07║溪何故判為在纏之法耶？答：此之玅名本皆佛法，若
X57n0966_p0274c08║於如來即是第一義諦，眾生顛倒謂非佛法，今明示
X57n0966_p0274c09║之故言一切法也。欲說此法先以神力駭動，今言在
X57n0966_p0274c10║纏者，且附眾生顛倒不知邊說。
X57n0966_p0274c11║廣略五章
X57n0966_p0274c12║戒疏涅槃，五章廣、略，疑有異於群典，妨師弟以相違。
X57n0966_p0274c13║眾解紛紜，各陳己見，究其優劣，未敢遵承。今出斯文，
X57n0966_p0274c14║聊分三義：初、判涅槃廣，次、會戒疏略，三、伸通餘妨。
X57n0966_p0274c15║初、判涅槃廣者天台一家凡釋諸經總題，但用五重
X57n0966_p0274c16║玄義，其義即足。何以章安尊者釋涅槃題而用二十
X57n0966_p0274c17║五章者何？異解多途，未見其旨。今謂涅槃題作二十
X57n0966_p0274c18║五章釋者，約此一經法體圓融以說五重玄義，章章
X57n0966_p0274c19║具五，故成二十五，其實秪一五章爾。以由此經總題
X57n0966_p0274c20║及經別文皆譚三德，故作此釋。題云摩訶般涅槃者，
X57n0966_p0274c21║即梵語也，此翻大滅度。大即法身，滅即解脫，度即般
X57n0966_p0274c22║若。然此三法不縱不橫，不並不別，舉一即三，三即具
X57n0966_p0274c23║九，九秪是三，是以五章亦復然爾。若經別文始終無
X57n0966_p0274c24║非皆譚三德，如云直法身非法身，法身必具般若、解
X57n0966_p0275a01║脫；直般若非般若，般若必具法身、解脫德；直解脫非
X57n0966_p0275a02║解脫，解脫必具法身、般若德。故涅槃玄釋此義云今
X57n0966_p0275a03║作三番九義，淺深別異，各各不同者，雖復多含攝勝，
X57n0966_p0275a04║未是今經正意。文云法身亦非，那可單作三身釋大？
X57n0966_p0275a05║文云解脫亦非，那可單作三身釋滅？文云般若亦非，
X57n0966_p0275a06║那可單作三智釋度？故知單釋非今經意。三德中各
X57n0966_p0275a07║各求皆不可得，三法合求亦不可得，如是三德不可
X57n0966_p0275a08║相離，三目三點，名大涅槃。是則三九圓融，不可思議，
X57n0966_p0275a09║九不為多，三不為少，雖一而三，雖三而一，雖復三一
X57n0966_p0275a10║而非三一，雖非三一而三而一，名祕密藏。攝一切法，
X57n0966_p0275a11║秪一三德，圓融無缺，舉一即三。五章亦爾，章章五章
X57n0966_p0275a12║成二十五章，三法各三，寧是定九？但是互即，秪一三
X57n0966_p0275a13║法。五章例之亦復如此，雖於五章各具五章，成二十
X57n0966_p0275a14║五，但是融即，秪一五章。若了斯旨，則二十五非多，五
X57n0966_p0275a15║義非少也。
X57n0966_p0275a16║次、會戒疏略者戒疏云：釋此戒經，三重玄義：第一、釋
X57n0966_p0275a17║名；第二、出體；第三、料揀。且天台解釋諸經，並用五重
X57n0966_p0275a18║玄義；釋此戒經，但用三重玄義。與諸經不同者何？或
X57n0966_p0275a19║云：梵網有一百十二卷，今是菩薩心地品，所以宗、用
X57n0966_p0275a20║在大部中明。今則但說三章而已，非但五章不足，亦
X57n0966_p0275a21║則三分不周。如戒疏云：從大本出，序及流通皆缺。即
X57n0966_p0275a22║別部稱菩薩戒經。戒云：體中必攝宗、用，以修因戒善，
X57n0966_p0275a23║能得勝果為宗，止惡興善為用。自有判教之文，五章
X57n0966_p0275a24║義足。然此之義，說者甚眾，但出正途，自見臧否。略引
X57n0966_p0275b01║二解，以為較量，不見他非，曷顯今是？應知戒體、經體，
X57n0966_p0275b02║修、發不同，事、理有異，不可一混。然戒體者，乃是初心
X57n0966_p0275b03║所發善體，故經云：但解法師語者，盡應受戒初心，便
X57n0966_p0275b04║可得之。若經體，還須從因至果，起行造修，破惑顯理，
X57n0966_p0275b05║方得其體。今此戒體，但是初心發得，既未從因至果，
X57n0966_p0275b06║故不可論宗。理體未顯，安能有其果後化他之用？是
X57n0966_p0275b07║故但論三章，而缺宗、用。若經體，由因果所趣，顯出理
X57n0966_p0275b08║體，既得體已，任運真化，故有其用。若其然者，戒體是
X57n0966_p0275b09║事上發得，通乎初心，故不論宗、論用；經體是顯出理
X57n0966_p0275b10║體，乃當宗成體顯，果後起用，須辯自、他、因、果之法。以
X57n0966_p0275b11║此之故，事、理不同，修、發有異，莫以戒體、經體不分，混
X57n0966_p0275b12║而為一也。
X57n0966_p0275b13║三、伸通餘妨問：若云涅槃總題及以別文皆譚三
X57n0966_p0275b14║德，故作章章、五章釋者，且光明總題、別文亦譚三德，
X57n0966_p0275b15║如云金、光、明，此之三字即是三德，金即法身，光即般
X57n0966_p0275b16║若，明即解脫。別文亦明三德者，如天台約圓空鳴釋
X57n0966_p0275b17║其金鼓，作三九圓融而釋，何以不作章章、五章釋題
X57n0966_p0275b18║者何？答：涅槃總題，及以別文，始終無非皆譚三德，故
X57n0966_p0275b19║作三九圓融，及以章章五章而釋。若光明總題，雖是
X57n0966_p0275b20║三德，至經別文，並無三德之語。天台雖約圓空鳴三
X57n0966_p0275b21║九圓融解釋，金鼓但是約教釋義，經無顯文，是故不
X57n0966_p0275b22║可。問：光明玄云：廣則令智退，略則義不周。何以涅
X57n0966_p0275b23║槃作二十五章釋之？莫也廣則智退。答：但順經文三
X57n0966_p0275b24║一圓融，故作此解。雖作章章五章而釋，但秪一五章
X57n0966_p0275c01║耳，非有二十五之別也。問：若云涅槃三一圓融，須
X57n0966_p0275c02║作章章、五章釋者，且法華經純圓獨妙，亦則圓融，何
X57n0966_p0275c03║故不作章章、五章而釋？答：部旨化意不同，豈可一槩
X57n0966_p0275c04║為妨？法華雖則圓融，始終不譚三德；若涅槃經總題
X57n0966_p0275c05║別文，始終三德。是故然爾。
X57n0966_p0275c06║心佛辯境
X57n0966_p0275c07║經云觀佛，疏曰觀心，經疏頓爾相違，內外所觀矛盾。
X57n0966_p0275c08║四明、神智角立於先，憲章、假名翼張於後，互相形斥，
X57n0966_p0275c09║孰為指歸？使學者難通其文，致修者誠難用觀。今憑
X57n0966_p0275c10║祖詰，略以伸之，會合諸家，咸成一簣。然此之義，自舊
X57n0966_p0275c11║疑云：今此觀經，為當觀佛？為是觀心？若謂觀心，題云
X57n0966_p0275c12║觀佛；若言觀佛，疏曰心觀為宗。於此二途，心佛何辯？
X57n0966_p0275c13║四明云：經以觀佛而為題目，疏今乃以心觀為宗，此
X57n0966_p0275c14║二無殊，方是今觀。良以圓解全異小乘，小昧唯心，佛
X57n0966_p0275c15║從外有，是故心佛其體不同。大乘行人知我一心具
X57n0966_p0275c16║諸佛性，乃至云內外分之，此當外觀，以由託彼依正
X57n0966_p0275c17║觀故，是以經題稱為觀佛。若論難易，今須從易，引玄
X57n0966_p0275c18║文證。憲章曰：序云心觀為宗，即下正明宗中云故以
X57n0966_p0275c19║修心玅觀能感淨土為經宗也。原乎敘，則敘述作之
X57n0966_p0275c20║所以，故簡其文對。其次但云心觀為宗，實相為體，信
X57n0966_p0275c21║知序、正大同，而但廣、略少異。人何不觀大途，妄添二
X57n0966_p0275c22║字？今言修心妙觀者，修謂修治，心即陰心，妙觀乃不
X57n0966_p0275c23║決定觀也，其猶世曰治病妙藥。則知題稱觀佛是所
X57n0966_p0275c24║託之境，疏云心觀是所破之心，非謂觀心乃名心觀，
X57n0966_p0276a01║故託佛境而修心也。神智曰：經題既云觀無量壽佛，
X57n0966_p0276a02║故知觀者，一心三觀為能觀也，無量壽一體三身為
X57n0966_p0276a03║所觀。題中既具能、所，疏中云心觀為宗，乃具能觀。以
X57n0966_p0276a04║一心用三觀，故曰心觀。爾假名云：言心觀者，具足應
X57n0966_p0276a05║如明宗中云修心妙觀。而大師特曰修心，又云妙觀。
X57n0966_p0276a06║此乃義有所屬，不可單作用觀而解。今謂修心者，是
X57n0966_p0276a07║修三種淨業之心；玅觀者，即是十六玅觀。別語十六
X57n0966_p0276a08║通，則一心三觀，觀彼彌陀一體三身，即是此經淨業
X57n0966_p0276a09║玅觀，俱為宗也。然此四說，孰是孰非？究而研之，有非
X57n0966_p0276a10║有是，不暇廣評。今則探取前來諸說，同成一義。今謂
X57n0966_p0276a11║經云觀佛，疏曰觀心者，不無所以。但昔諸師認觀為
X57n0966_p0276a12║境，是故難明。應知觀經十六觀境，內、外言之。首題既
X57n0966_p0276a13║云觀無量壽佛，正當觀外。以由此經明觀，乃是託彼
X57n0966_p0276a14║彌陀淨土依、正而修。故不二門云：凡所觀境，不出內、
X57n0966_p0276a15║外。外謂託彼依、正色心，即空、假、中。所言內者，先了外
X57n0966_p0276a16║色心一念無念，唯內體三千，即空、假、中。一家所明內、
X57n0966_p0276a17║外二觀，並以此文而為憑準。況復疏中顯云佛是所
X57n0966_p0276a18║觀勝境，經、疏並云觀佛，豈非託彼依、正而修也？疏曰
X57n0966_p0276a19║心觀為宗者，即是一心三觀以為能觀，故曰心觀。舊
X57n0966_p0276a20║人不曉，指能觀心為所觀境，能、所淆混，一何罔措？初
X57n0966_p0276a21║心發軫用觀，須託彌陀勝境而修，此觀成時，此佛即
X57n0966_p0276a22║是我心所具之佛，此心即佛，此佛即心，心佛一如，觀
X57n0966_p0276a23║成可爾。故輔行明般舟三昧云：所言佛者，皆具二意：
X57n0966_p0276a24║一、自心三昧所見佛；二、西方修因感果佛。今具含二
X57n0966_p0276b01║義，共為一境，為順理故，從初義釋。三昧既成，隨念即
X57n0966_p0276b02║見，見是心性，名心作佛。據此文意，觀成方可得云即
X57n0966_p0276b03║心是佛。四、明非無此意，但不分其初後故爾。若謂觀
X57n0966_p0276b04║外，玄文何云眾生法太廣，佛法太高，於初學為難？然
X57n0966_p0276b05║心佛及眾生是三無差別者，但自觀己心則為易。若
X57n0966_p0276b06║謂觀佛，莫是觀難，應知隨文用與，不可一槩雷同。觀
X57n0966_p0276b07║經正約淨穢兩土對說，欲令眾生猒此娑婆，求生安
X57n0966_p0276b08║養，託彼勝境以為所觀，捨穢取淨，是故然爾。玅玄釋
X57n0966_p0276b09║經，免其行者數寶之譏，故令觀心；以由欲界散境，觀
X57n0966_p0276b10║外則難，故令觀內。各隨文義，義匪一途，學者細詳，深
X57n0966_p0276b11║有其旨，若得此意，自見前非。四、明不分初後，便即判
X57n0966_p0276b12║云約心觀佛；及乎分其內外，乃云觀外；至分難易，又
X57n0966_p0276b13║云從易。如此說義，前後似違憲章，將能觀之心為所
X57n0966_p0276b14║治陰心，全迷文旨，假名以三種淨業為修心，返顯十
X57n0966_p0276b15║六玅觀全非心之所修，此之一謬，不足可論。神智之
X57n0966_p0276b16║說，少與今同，未全其義，故再明之。看讀之者，細尋可
X57n0966_p0276b17║知，若得此意，其旨昭然。
X57n0966_p0276b18║觀經五章
X57n0966_p0276b19║吾祖智者，凡釋諸經，先用五義釋題，次以三分科解。
X57n0966_p0276b20║教行兩種，明用少殊。約行，用居第四；約教，名在用前。
X57n0966_p0276b21║唯此觀經，宗前體後，難以區分。非但教行莫收，抑亦
X57n0966_p0276b22║五義殘缺。自舊疑曰：疏云：心觀為宗，實相為體。是則
X57n0966_p0276b23║宗前體後，教行兩種，何種所收？妙宗釋云：特於此舉
X57n0966_p0276b24║宗體者，成前敘觀，顯後敘題（云云）。次刊正云：問：大師
X57n0966_p0276c01║既以五義釋題，應次第備序，何以但三而不次耶？答：
X57n0966_p0276c02║序文舉要，豈必具明？亦由向序十六觀法，何甞備足？
X57n0966_p0276c03║隨便而譚，故無次第。所以先序宗體，後序釋名。往生
X57n0966_p0276c04║記曰：大師非秪敘宗體，亦敘名一章也。故云佛說觀
X57n0966_p0276c05║無量壽佛經等者，即敘名也。故知名、體、宗等，非謂顛
X57n0966_p0276c06║倒，但是從後向前也。然此三記所說，義皆不然。今示
X57n0966_p0276c07║正途，自見臧否。應知大師特云心觀為宗，實相為體
X57n0966_p0276c08║者，正順釋題義，便但舉宗體。題云觀無量壽佛經，觀
X57n0966_p0276c09║即一心，三觀是能觀觀，故云此經心觀為宗。無量壽
X57n0966_p0276c10║佛一體三身，是所觀境，即是實相，故云實相為體。順
X57n0966_p0276c11║題釋義，特舉宗體。至於下文正釋首題，方具明五義。
X57n0966_p0276c12║如疏云：釋經五義，名、體、宗、用、教相。若得此意，玅宗成
X57n0966_p0276c13║前。敘觀顯後，敘題未稱。文旨刊正，謂隨便而譚，故無
X57n0966_p0276c14║次第。是則義無所歸，於文咸失，神智添足。釋名文缺，
X57n0966_p0276c15║用并教相。若謂從後向前，今問何不順論，須逆說者，
X57n0966_p0276c16║何耶？不原其意，致茲錯說。若得今意照之，非但文意
X57n0966_p0276c17║煥然，亦乃宗體彰顯。順題之要，玅在於斯。若不識知，
X57n0966_p0276c18║措心無地。予因考究，特為明之。儻或未知，請尋本疏，
X57n0966_p0276c19║方驗有歸矣。
X57n0966_p0276c20║定散二善
X57n0966_p0276c21║觀經疏云：問：大本五逆謗法不得生，此經逆罪得生。
X57n0966_p0276c22║釋有兩義：約人造罪，有上、有下。上根者，如世王造逆，
X57n0966_p0276c23║必有重悔，令罪消薄，容使得生；下根人造逆，多無重
X57n0966_p0276c24║悔，故不得生。二者、約行，行有定、散。觀佛三昧名定，修
X57n0966_p0277a01║餘善業說以為散。散善力微，不能滅除五逆，不得往
X57n0966_p0277a02║生。大本就此，故言不生；此經明觀，故說得生也。自來
X57n0966_p0277a03║因此料揀之文，故有定、散二善之說。疑曰：若據大本
X57n0966_p0277a04║經中，上、中二輩居內、外凡，須習定、善，并勸菩薩奉行
X57n0966_p0277a05║六度，乃得往生，亦明定、善；今經三種淨業，亦是散、善。
X57n0966_p0277a06║疏中何謂大本散善，五逆不生；此經明觀，故說得生？
X57n0966_p0277a07║且下品下生者，是五逆之人，臨終苦逼，不遑念佛，遇
X57n0966_p0277a08║善知識，教稱十念，令聲不絕，具足十念，即得往生，何
X57n0966_p0277a09║甞修觀方得生耶？淨覺判云：二經各有定、散。疏中釋
X57n0966_p0277a10║大本逆、謗之文，以為散、善，便謂彼經三輩全無定、行，
X57n0966_p0277a11║而不知此是消文一往之說，具如義編。廣智云：大本
X57n0966_p0277a12║通攝十方眾生，皆可往生。始自欲界有漏十善，至別
X57n0966_p0277a13║教三賢之行，皆明散、善；仍寄權教，判修餘善業，皆是
X57n0966_p0277a14║散、善。若是今經十六玅觀，別為當機眾，上根之人專
X57n0966_p0277a15║唯圓教，則是定、善，具如彼章。精微雖有十義不出，亦
X57n0966_p0277a16║以偏、圓分其定、散。觀經唯圓、頓觀，純明定、善；大本通
X57n0966_p0277a17║定、通散，偏舉一邊散、善經文，對彰觀經純明定、行。義
X57n0966_p0277a18║苑云：觀經能詮教上明觀，故云定、善；彼經能詮教上
X57n0966_p0277a19║不明觀，故云散、善。如此等說，義皆未善，並認料揀逆
X57n0966_p0277a20║謗之文，混同兩經定散而說。今直伸之，使無疑壅。先
X57n0966_p0277a21║出兩經定散，次伸悔重修觀。先說兩經定散者，此之
X57n0966_p0277a22║兩經並通定散。彼經勸修六度禪、智二度，禪即定善，
X57n0966_p0277a23║智即修觀。今經所明三種淨業，義當散善，是則二經
X57n0966_p0277a24║各有定散。疏文料揀彼經散善，五逆不生；此經明觀，
X57n0966_p0277b01║故說得生者，為約兩經五逆之人明觀、不明觀相對
X57n0966_p0277b02║以說，而分定散。若大本五逆不得生者，附散善說，故
X57n0966_p0277b03║不得生；觀經逆罪而得生者，附其修觀定善以說，是
X57n0966_p0277b04║故得生。不可以兩處五逆修觀、不修觀之文，而通妨
X57n0966_p0277b05║二經定散。自來不曉兩經各有定散之義，秪將兩經
X57n0966_p0277b06║相對說者，謬矣。次伸悔重修觀者，此人雖有逆罪，臨
X57n0966_p0277b07║終苦逼，根利悔重；雖剎那時促，心力勇猛，則能滅罪。
X57n0966_p0277b08║所言修觀者，遇善知識教令念佛，即是修觀。此人雖
X57n0966_p0277b09║聞善友示其境觀，四大苦逼，而不遑念佛。善友告言：
X57n0966_p0277b10║汝若不能念佛，應稱無量壽佛。如是志心，令心不絕，
X57n0966_p0277b11║具足十念，能排散亂，其心恬靜，智慧發生，罪滅冤消，
X57n0966_p0277b12║往生淨土。若其然者，下品下生五逆之人，生平造極
X57n0966_p0277b13║重業，有何因緣，臨終之時遇善知識，勸稱十念而得
X57n0966_p0277b14║往生？應知此人雖造重業，以由過去曾習觀行，有其
X57n0966_p0277b15║善種，故致臨終得遇善友，宿習開發。如十疑論云：臨
X57n0966_p0277b16║終遇善知識，十念成就者，並是宿業善強。始遇知識，
X57n0966_p0277b17║文旨泠然，何為不信，輙依經疏判釋斯文，同為淨土
X57n0966_p0277b18║之緣，共作往生之路？
X57n0966_p0277b19║三料揀境
X57n0966_p0277b20║夫欲修觀，須示境觀分明。若不識之初心，行人造修
X57n0966_p0277b21║無地。故止觀十境中，先觀陰、入、界。三、其境由寬，故去
X57n0966_p0277b22║界、入，如去丈就尺。略四從識，如去尺就寸。唯觀一念
X57n0966_p0277b23║識心者，如伐樹得根，若灸病得穴。但文旨幽隱，異論
X57n0966_p0277b24║多途，點出大猷，粗分為四：初、示文，二、敘難，三、解釋，四、
X57n0966_p0277c01║料揀。
X57n0966_p0277c02║初、示文者如止觀云：若欲觀察，須伐其根，如灸病得
X57n0966_p0277c03║穴。今當去丈就尺，去尺就寸，置色等四陰，但觀識陰。
X57n0966_p0277c04║識陰者，心是也。輔行云：今當下，從廣之狹，正示境體。
X57n0966_p0277c05║陰、入、界三，並可為境。乃至問云：五識、五意識及第六
X57n0966_p0277c06║識，並能生於受等三心。何等識心及所生三心，是今
X57n0966_p0277c07║觀境？答：五識、五意識，定是今境，未屬煩惱，在無記故。
X57n0966_p0277c08║於第六中，取能招報者，仍須發得，乃屬煩惱境。餘之
X57n0966_p0277c09║分別，方屬今境。又此五識及五意識，雖在今境，仍在
X57n0966_p0277c10║下文歷緣對境中明。
X57n0966_p0277c11║二、敘難者止觀之中三料揀境，去丈就尺、去尺就寸，
X57n0966_p0277c12║置色等四陰但觀識陰，且識心中通乎三性，為是通
X57n0966_p0277c13║觀三性、別觀無記性耶？若言別觀無記，既陰通三性，
X57n0966_p0277c14║何意不觀善惡？若謂通觀三性，輔行那云未屬煩惱
X57n0966_p0277c15║在無記故？於此二途如何判決？
X57n0966_p0277c16║三、解釋者或云：止觀但言置色等四陰，唯觀識陰，既
X57n0966_p0277c17║不揀善惡，乃是通觀三性。故四明云：以此第六通三
X57n0966_p0277c18║性故，謂善性、惡性、無記性也。或云：陰境雖通三性，的
X57n0966_p0277c19║論境體，唯觀無記，揀去善惡。故輔行云：未屬煩惱，在
X57n0966_p0277c20║無記故。若止觀但云置色等四陰，唯觀識陰，不揀善
X57n0966_p0277c21║惡者，未是的揀。秪云去丈就尺，去尺就寸，不云去寸
X57n0966_p0277c22║就分。至輔行云：於第六中取能招報，方是的揀。故於
X57n0966_p0277c23║識陰揀去善惡，乃當去寸就分也。此之二說，其謬甚
X57n0966_p0277c24║矣。初師若謂通觀三性，輔行那云：如陰入境，體是無
X57n0966_p0278a01║記，不論善惡。又云：未屬煩惱，在無記故。文旨泠然，何
X57n0966_p0278a02║須謬執？況根穴之語，便成徒施。又復陰境若通善惡，
X57n0966_p0278a03║與下煩惱境如何揀之？無稽之譚，安足評論乎？次師
X57n0966_p0278a04║若言天台未是的揀，荊溪方的揀者，此亦謬矣。且天
X57n0966_p0278a05║台文中還有的揀去寸就分之意否？若有而不立，反
X57n0966_p0278a06║顯吾祖有未盡之過，未得根穴之旨；若無而不立，乃
X57n0966_p0278a07║成荊溪自立，而有背祖妄加之失。又復若謂止觀未
X57n0966_p0278a08║是的揀者，莫自天台已還，諸大祖師修止觀者，應皆
X57n0966_p0278a09║通觀三性。至荊溪方的觀無記者，返顯荊溪有超師
X57n0966_p0278a10║之見，不原文意，致茲謬說。今意者，若見今之所示，自
X57n0966_p0278a11║見前說之非。當知止觀正修，去尺就寸，唯觀一念識
X57n0966_p0278a12║心者，乃觀一念報得無記，未論善惡。然此一念識心，
X57n0966_p0278a13║即是無記之體，善惡二心，乃是所起之相。應知善惡
X57n0966_p0278a14║二心，先因受陰領納前境，次則想起違從，然後行蘊
X57n0966_p0278a15║遷流造作，乃是作善作惡。故知所作善惡之心，皆從
X57n0966_p0278a16║一念報得無記而起。今止觀中，去尺就寸，唯觀一念
X57n0966_p0278a17║識心者，正觀一念報得之心，體是無記，不觀所起善
X57n0966_p0278a18║惡之相。若觀無記，灸病得穴，伐樹得根。荊溪乃云：如
X57n0966_p0278a19║陰入境，體是無記，不論善惡。又云：未屬煩惱，在無記
X57n0966_p0278a20║故。據此文旨，的觀無記，不觀善惡。祖文明著，何得固
X57n0966_p0278a21║違？葢緣先達不曉天台根穴之喻，雖觀一念識心，不
X57n0966_p0278a22║分陰境，體是無記，及明善惡是所起相。雖則直云觀
X57n0966_p0278a23║陰，其如三性，能所不分，善惡混濫。今正修中，三科揀
X57n0966_p0278a24║境，去丈就尺，去尺就寸，置色等四陰，唯觀識陰。既云
X57n0966_p0278b01║置色等四陰，唯觀識陰，且前四陰，既為所揀，揀其想
X57n0966_p0278b02║行，即是揀其所起善惡之心，唯觀一念報得無記。況
X57n0966_p0278b03║於二十五法方便之中，呵去五欲，弃其五葢，亦是去
X57n0966_p0278b04║其所起善惡之心。至正修中，唯觀一念識心者，豈可
X57n0966_p0278b05║容有善惡心耶？唯觀無記，其義明矣。作此之說，非契
X57n0966_p0278b06║合天台、荊溪文旨之意，抑亦使其修止觀者，境觀分
X57n0966_p0278b07║明，造修有地。看詳此意，與舊不同。
X57n0966_p0278b08║四、料揀問：昔人云：心王是善惡之通體。此義是否？
X57n0966_p0278b09║答：未然。荊溪自云：如陰入境，體是無記，不論善惡。何
X57n0966_p0278b10║得故違謬自判云：心王是善惡之通體耶？問：止觀
X57n0966_p0278b11║三科揀境，既揀去界、入及色等四陰，五識、五意識已
X57n0966_p0278b12║在十八界中揀去，輔行那云五識、五意識定是今境？
X57n0966_p0278b13║答：雖為所揀，非謂去除。且五識等皆是陰境，未屬煩
X57n0966_p0278b14║惱無記所攝，故云定屬今境。雖是今境，境既寬漫，初
X57n0966_p0278b15║心難造，須當揀之。從寬至狹，克示境體，是則五識等，
X57n0966_p0278b16║故為所揀。唯觀無記，得根得穴，即其意也。問：既揀
X57n0966_p0278b17║善惡，唯觀無記，何故輔行乃云於第六中取能招報？
X57n0966_p0278b18║且能招報正是善惡，莫也不揀善惡。答：一言取者，有
X57n0966_p0278b19║取用之取，有揀取之取。今輔行云：取能招報，正是揀
X57n0966_p0278b20║取之取。乃是揀去能招報心，仍須發得屬下煩惱境，
X57n0966_p0278b21║非謂是其取用之取也。問：五識、五意識及第六識
X57n0966_p0278b22║並能生於受等三心，且第六識可云受等三心，五識、
X57n0966_p0278b23║五意識如何有能生受等三心之相？答：但麤細不同，
X57n0966_p0278b24║輕重有異，並能生於受等三心。若五識中，三且初起，
X57n0966_p0278c01║則輕則細；五意識中，所起三心，則麤則重；第六識中，
X57n0966_p0278c02║三心起者，善惡現前，則又麤重於其前二。當知五識
X57n0966_p0278c03║中，受等三心，即是初一剎那；五意識中，受等三心，即
X57n0966_p0278c04║是第二剎那。
X57n0966_p0278c05║止觀一接
X57n0966_p0278c06║諸文被接，義意該羅，玅玄止觀，對明理教，三一互揀。
X57n0966_p0278c07║佛世論接，此則易知；滅後被機，誠為難曉。今伸厥旨，
X57n0966_p0278c08║聊分四章：初、引文；二、示難；三、解釋；四、科揀。
X57n0966_p0278c09║初、引文者止觀體相章明一接是別接通文，即問：云
X57n0966_p0278c10║何以別接通？答：初空假二觀破真俗上惑盡，方聞中
X57n0966_p0278c11║道，仍修中觀，破無明八相作佛。此佛是果，仍前二觀
X57n0966_p0278c12║為因，故言以別接通爾。
X57n0966_p0278c13║二、示難者佛世法輪之下，當機辯道，明四證三接，此
X57n0966_p0278c14║則可見。今摩訶止觀宗承法華妙部以立妙行，正為
X57n0966_p0278c15║末代圓頓行人立此觀法，何以復明四證一接者何？
X57n0966_p0278c16║三、解釋者或云：機有橫豎，是故明接不同。若豎來機，
X57n0966_p0278c17║已聞玅玄文句開解，今於止觀不須更明。其有橫來
X57n0966_p0278c18║之機，未聞玄句開解，於教門中未曉通塞之相，故止
X57n0966_p0278c19║觀中復明一接爾。或曰：止觀一接意者，但以實理接
X57n0966_p0278c20║於權理，能合行人識權實法通塞之相，䇿進理觀，期
X57n0966_p0278c21║破無明，證乎法性。或真空先現，使不滯真空之塞，須
X57n0966_p0278c22║歸實理之通，方成理觀須明一接爾。評此兩說，義恐
X57n0966_p0278c23║不然。初師自任胸臆，謬分橫豎，全無憑據。次師謂其
X57n0966_p0278c24║真空先現，須明一接，是則抑圓成別，並非圓理。今示
X57n0966_p0279a01║正意，應知止觀須明一接者，由止觀中明十大章，前
X57n0966_p0279a02║之六章正明開解，至乎第七正修章中，廣明十境十
X57n0966_p0279a03║乘修相。吾祖智者慮恐末代修止觀者，於正修中不
X57n0966_p0279a04║了法華已前施權，當分經部化用，於通起塞，有妨觀
X57n0966_p0279a05║道，所以大師於體相章諦智合辯中明四證後，復明
X57n0966_p0279a06║一接，便即問：云何以別接通？答：初空假二觀破真俗
X57n0966_p0279a07║上惑盡，方聞中道，仍須修觀破無明，能八相作佛，此
X57n0966_p0279a08║佛是果，仍前二觀為因，故言以別接通耳。由是天台
X57n0966_p0279a09║恐修行者於理觀中迷其在昔施權經論於通起塞，
X57n0966_p0279a10║遂恐疑曰：法華開權顯實之後，一切諸法皆是佛法，
X57n0966_p0279a11║三權即是真實，空假即是中道，何故大品經中八地
X57n0966_p0279a12║聞中，九地修中，十地證中，破真俗惑，方聞中道？莫也
X57n0966_p0279a13║空假之外別有中道耶？是故吾祖慮其行者不了施
X57n0966_p0279a14║權此等經論於通起塞，今則為成理觀故，於體相章
X57n0966_p0279a15║中重述法華前教，預開妙解，莫令起塞，須明一接。是
X57n0966_p0279a16║故荊溪於料揀中遂即問云：法華玄云：接非會義。今
X57n0966_p0279a17║約法華，秪應論會，何故論接？答：今論修觀，亦可重述
X57n0966_p0279a18║法華前教，以例行人，論其教門通塞之相，是故明之
X57n0966_p0279a19║未妨於會。又前後文處處皆明可思議等，但為顯於
X57n0966_p0279a20║不思議故，前待後絕，次第應然，何須問言不應論接？
X57n0966_p0279a21║得此之意，於體相中述法華前預開玅解，是故論接。
X57n0966_p0279a22║如此釋義，與舊不同。
X57n0966_p0279a23║四、料揀問：止觀明接，恐修觀者不曉施權經部化
X57n0966_p0279a24║用，是故明接。若爾，先聞玅玄文句開解已畢，至止觀
X57n0966_p0279b01║中何須論接耶？答：雖聞玄句，開解已畢，修止觀者，還
X57n0966_p0279b02║須復用前之六章。若不開解，至正修中，不了經論，於
X57n0966_p0279b03║通起塞，有妨觀道。為成理觀，須明一接。問：止觀明
X57n0966_p0279b04║接，荊溪既云重述法華前教，若爾，何不具述三接，但
X57n0966_p0279b05║明別接通者，何耶？答：若法華已前逗彼權機，具明圓
X57n0966_p0279b06║接通別。今修止觀純被圓機，恐正修中於通起塞，預
X57n0966_p0279b07║開妙解故明一接，何須問言具述三接？問：玅玄止
X57n0966_p0279b08║觀明別接通皆依大品，至八地中方聞中道，何故玅
X57n0966_p0279b09║玄卻以妙覺果佛而為能接，止觀却以一品之果為
X57n0966_p0279b10║能接者，何耶？答：玅玄正明佛世被機，雖有三接，大小
X57n0966_p0279b11║不同，須論點示，並是妙覺果佛而為能接。若止觀中
X57n0966_p0279b12║為成理觀，恐正修中迷於經論權實二理，預開玅解，
X57n0966_p0279b13║但以別理接於通理，其義即足，是故但明一品之果
X57n0966_p0279b14║而為能接。
X57n0966_p0279b15║立陰正義
X57n0966_p0279b16║師者，人之模範；教者，法之筌罤。不達陰幻即空，安能
X57n0966_p0279b17║堪為師軌？如在岐路，不知所從。要令煩惱不生，直須
X57n0966_p0279b18║先觀陰境。誰無陰入，得受其身？重擔現前，故為初觀。
X57n0966_p0279b19║止觀十境，先觀陰者，良由此也。其有未達，復生異端，
X57n0966_p0279b20║便即問云：圓頓行人修止觀者，還立陰否？若云立陰，
X57n0966_p0279b21║釋籤乃云：陰等十境，唯在三教。若謂不立止觀，正修
X57n0966_p0279b22║章中具明十境，首觀陰入，五陰重擔常自現前，豈非
X57n0966_p0279b23║立陰？其有答者，或云：圓以不偏為義，絕待為功，初後
X57n0966_p0279b24║無二。九界即是佛界，不須立其陰境。如籤云：陰等十
X57n0966_p0279c01║境，唯在三教。評曰：若不立陰，止觀陰境返成徒施。況
X57n0966_p0279c02║陰入等境，為被何教？若被圓人，何不立陰？若被偏機，
X57n0966_p0279c03║非止觀意，謬妄可知矣！或曰：示境觀邊則有陰，若修
X57n0966_p0279c04║入邊則無陰。以由止觀十境，但示行人境觀之相。若
X57n0966_p0279c05║起修時，達陰無非是玅。如輔行云：無始色心，本是妙
X57n0966_p0279c06║境玅智，隨其妄轉，不覺不知。今既聞名，知陰即是指
X57n0966_p0279c07║四陰心，即是常住妙理。評曰：既示境觀，即有能觀所
X57n0966_p0279c08║觀。豈可但示其境，無人修觀耶？反所示境，乃成虗立，
X57n0966_p0279c09║不曉境觀，自任臆譚耳。異解多途，非要不錄。今所示
X57n0966_p0279c10║者，頓與前別。應知圓頓教中，若不立陰等為境，妙觀
X57n0966_p0279c11║就何處用？玅境於何處顯？若離三道，即無三德，如煩
X57n0966_p0279c12║惱即菩提，生死即涅槃。止觀十乘三觀，首初先觀陰
X57n0966_p0279c13║等，如去丈就尺，去尺就寸，唯觀一念識心，豈非立陰？
X57n0966_p0279c14║若不立陰，將何為所觀？以何為所達？以何為所顯？圓
X57n0966_p0279c15║頓行者，以其妙觀，觀其玅境，達陰成不思議，當體即
X57n0966_p0279c16║是一念三千諸法實相。如云：障體即德，不待轉除。若
X57n0966_p0279c17║無陰者，何為所轉？與其別教旁遮偏指清淨真如，有
X57n0966_p0279c18║何揀異？若爾，既立陰境，釋籤那云陰等十境唯在三
X57n0966_p0279c19║教？良由陰境之體，乃是三教九界、三道、三障、四魔、四
X57n0966_p0279c20║眼、二智，圓人指此為所觀境。若不爾者，籤不應云陰
X57n0966_p0279c21║等十境唯在三教，今是圓人所觀境界。文云唯三教
X57n0966_p0279c22║者，且約十境尅體以說，故在三教。既云圓人所觀境
X57n0966_p0279c23║界，立陰之義，是則已顯。若爾，十境之中不立佛境，其
X57n0966_p0279c24║意云何？然下之九境，附宿習說，過去曾習，今觀陰境，
X57n0966_p0280a01║待發方觀。前三教佛，因中有教，果上無人，過去無修，
X57n0966_p0280a02║今故不立。
X57n0966_p0280a03║家家判頌
X57n0966_p0280a04║小乘三藏，初果之後，進斷欲惑不同，遂有家家根性。
X57n0966_p0280a05║究其難判之者，唯有俱舍頌文。古今講解之人，章藻
X57n0966_p0280a06║盈流于世，研詳眾說，輔讚為優。今更助成，庶貽後裔。
X57n0966_p0280a07║略評其要，大分四章：初、示疑；二、評舊；三、助正；四、餘妨。
X57n0966_p0280a08║初、示疑者俱舍頌云：斷欲三四品，三二生家家，斷五
X57n0966_p0280a09║至二向，斷六一來果。此之頌文為頌次斷？為頌超斷？
X57n0966_p0280a10║若言頌次，且次斷人，斷二必三，斷五必六，今此頌文
X57n0966_p0280a11║斷至三四。若謂頌超，止觀何云？若超斷至第五品名
X57n0966_p0280a12║家家，亦不云三四，超次二途如何判攝？
X57n0966_p0280a13║二、評舊者交師云：斷欲惑九品，凡有三種：一、任斷；二、
X57n0966_p0280a14║次斷；三、超斷。俱舍頌中非頌任斷及次第斷，正頌小
X57n0966_p0280a15║超。輔行云：起大加行者，由小超人先在凡地得欲界
X57n0966_p0280a16║定，至十六心，於欲定上加無漏智，起精進行，即能斷
X57n0966_p0280a17║惑，故云加行。非見諦後更修無漏，名為加行。評曰：俱
X57n0966_p0280a18║舍論云：即預流者進斷修惑。又云：預流果後說進斷
X57n0966_p0280a19║惑。若是超斷，應初果前用十六心斷見惑時，超斷思
X57n0966_p0280a20║惑，方名超斷。若爾，且輔行那云謂由聖者起大加行？
X57n0966_p0280a21║既云聖者，正是初果之後，那云十六心上加無漏行？
X57n0966_p0280a22║又復止觀自云：若超斷至五品名家家。頌文自斷惑，
X57n0966_p0280a23║三、四品豈是超斷耶？更有多失，略而示之。稠師判云：
X57n0966_p0280a24║俱舍頌文正頌次斷。作此定後，復自疑云：若頌次斷，
X57n0966_p0280b01║荊溪那云若超若次，進斷三、四？既云若超，應須亦頌
X57n0966_p0280b02║超斷耶？他自釋云：此文正是次中論超。行人期心秪
X57n0966_p0280b03║斷三品，觀力侵斷中、上一品，喻如劈竹期破三節，刀
X57n0966_p0280b04║鋒快利侵至四節，今此亦爾。評曰：此師若謂頌文乃
X57n0966_p0280b05║是次中論超，便引輔行若超若次文誠證者，此則謬
X57n0966_p0280b06║判記文。荊溪此文自因大師止觀將超斷五品名家
X57n0966_p0280b07║家，荊溪遂將頌文次斷會同止觀小超、俱論家家，然
X57n0966_p0280b08║後結云若超若次，進斷三、四，正是總結俱舍及以小
X57n0966_p0280b09║超，何甞此文一向是明俱舍頌文耶？有此之失，不當
X57n0966_p0280b10║取之。
X57n0966_p0280b11║三、助正者在理或當，何必求人？輔讚所明，深符文旨。
X57n0966_p0280b12║其既合轍，豈不遵行？如輔讚云：論文既云即預流者
X57n0966_p0280b13║進斷修惑，若三緣具，轉名家家。又云預流果後說進
X57n0966_p0280b14║斷惑，若非次斷，安曰預流果後說進斷惑耶？故知俱
X57n0966_p0280b15║舍頌次斷人，無致疑矣。又止觀云：斷一品欲惑，次第
X57n0966_p0280b16║至第五品盡，皆名斯陀含。向若超斷至第五品，名家
X57n0966_p0280b17║家。然後輔行遂將俱舍次斷會同止觀。小超之人便
X57n0966_p0280b18║即會云：此次斷義與今文同。故知次斷及與小超，皆
X57n0966_p0280b19║可得論家家之義。遂總結云：若超若次，進斷三四。若
X57n0966_p0280b20║爾，且次斷人自斷三四，小超之人自超五品，如何會
X57n0966_p0280b21║同？當知小超雖斷五品，緣第五品與第六品共潤一
X57n0966_p0280b22║生。荊溪得此之意，遂乃判云：此之五品同四品故，方
X57n0966_p0280b23║可會同。此次斷義與今文同，故知俱舍正頌次斷。荊
X57n0966_p0280b24║溪既云謂由聖者起大加行，豈非明斷俱舍頌文預
X57n0966_p0280c01║流果後重慮緣真加無漏行次斷惑乎？然此之說，其
X57n0966_p0280c02║得有三：一者善判俱舍頌文是頌次斷之人，二者雅
X57n0966_p0280c03║合輔行會同俱舍止觀之意，三者深究超次兩種根
X57n0966_p0280c04║性，皆論家家。有此三得，須當取之。
X57n0966_p0280c05║四、餘妨問：止觀準舊婆沙，小超之人得論家家，本
X57n0966_p0280c06║斷超人不論家家。若爾，此兩種人並先凡地所伏思
X57n0966_p0280c07║惑品之多少，至十六心皆超思惑，何故小超却論家
X57n0966_p0280c08║家，本斷超人不得論者，何耶？答：本斷超人，在凡地時，雖
X57n0966_p0280c09║伏思惑，葢緣有漏，智力弱故，不論家家。如輔行云：雖
X57n0966_p0280c10║斷五品，但名初果；斷六品盡，但云二果。向準此之意，
X57n0966_p0280c11║不論家家，其義明矣。問：若無不斷大品惑盡而命
X57n0966_p0280c12║終者，何故斷八不至於九耶？荊溪自答云：一者障果，
X57n0966_p0280c13║二者越界。今却問云：還有斷八至九者否？若云有者，
X57n0966_p0280c14║荊溪不應作此之。問：若云無者，且次斷中豈無斷八
X57n0966_p0280c15║至九者耶？答：是何言歟？法華三周皆是次斷根性，尚
X57n0966_p0280c16║乃直至初住破無明，豈斷八不至於九耶？荊溪且約
X57n0966_p0280c17║遇緣者以為問端耳。問：超斷五品得論家家，次斷
X57n0966_p0280c18║五品但名二向，何故玅玄中云初果心後更修十六
X57n0966_p0280c19║諦觀、七菩提現前，即此世無漏斷欲界煩惱，一品乃
X57n0966_p0280c20║至五品皆是於向，亦名昇進須陀洹？約此論家家。若
X57n0966_p0280c21║爾，莫也次斷五品亦論家家耶？答：此文非是。次斷五
X57n0966_p0280c22║品，明家家，良由此五品之內，有家家之義。荊溪特云：
X57n0966_p0280c23║約此是知三四品中，亦得論家家耳。問：小超之人
X57n0966_p0280c24║斷三兩品，得論家家否？若云得者，大師止觀引婆沙
X57n0966_p0281a01║超斷三兩品，荊溪判云：恐是文悞，應云三四。若云不
X57n0966_p0281a02║得，且斷三品，損四生，三生家家；斷二品，損三生，四生
X57n0966_p0281a03║家家，有何不可耶？答：荊溪云恐文悞者，乃將止觀對
X57n0966_p0281a04║婆沙說，秪緣荊溪曾見婆沙，故作此說，恐文悞也。然
X57n0966_p0281a05║三品得論，婆沙已說，兩品論者，準理合有，未見經論，
X57n0966_p0281a06║故不須明。問：小超之人得論家家，還三緣具否？若云
X57n0966_p0281a07║具者，但有初、後二緣；若不具者，論文既云：若三緣具，
X57n0966_p0281a08║轉名家家。小超既無治彼無漏根，即無重慮緣、真一
X57n0966_p0281a09║緣，如何亦明家家耶？答：先達曲折，須明第二無漏根
X57n0966_p0281a10║一緣。今意不爾，須知論文專就次斷人說，小超無此，
X57n0966_p0281a11║故不須明。葢昔人不曉俱舍部旨及有門根性，致茲
X57n0966_p0281a12║謬說。
X57n0966_p0281a13║車體正義
X57n0966_p0281a14║一家所明車體、乘體，但是法、譬之殊，其理即一。以由
X57n0966_p0281a15║車之與乘，並是運動為義，如籤云：運是載義。易曰：日
X57n0966_p0281a16║月運行，謂動也。說文云：陸載曰運。所言乘者，三軌和
X57n0966_p0281a17║合，名一大乘，乘於是乘，能運眾生出生死苦，故曰車
X57n0966_p0281a18║乘。言三軌者，即真性、觀炤、資成是也。然此三軌通乎
X57n0966_p0281a19║四教，但由藏、別兩教以觀炤為乘體，通、圓兩教以真
X57n0966_p0281a20║性為乘體。然藏、別兩教將觀炤為乘體，約法則易，約
X57n0966_p0281a21║譬則難。約法易者，觀炤即是觀智破惑，資成乃是福
X57n0966_p0281a22║德莊校，真性乃是果上所顯，此則可見。約譬難者，既
X57n0966_p0281a23║將觀炤為其乘體，未審指何為前導耶？當知藏、別兩
X57n0966_p0281a24║教乃是界內外不即之教，故以觀炤而為乘體。既其
X57n0966_p0281b01║不即，指果在當，從因至果，方顯真性，故以觀炤為乘
X57n0966_p0281b02║體也。如籤文云：以藏、別兩教咸以智慧為體，以藏、別
X57n0966_p0281b03║兩教真性果滿方成。儻指體在，當以何為運？若用觀
X57n0966_p0281b04║炤，則從始至終。以此而知藏、別是界內外拙教，既皆
X57n0966_p0281b05║不即，故以觀炤為乘體也。若通、圓兩教以真性軌為
X57n0966_p0281b06║其乘體，觀炤為前導，資成為莊校，約譬則易，約法則
X57n0966_p0281b07║
X57n0966_p0281b08║
X57n0966_p0281b09║
X57n0966_p0281b10║
X57n0966_p0281b11║No. 966-A
X57n0966_p0281b12║ 刻台宗精英集䟦
X57n0966_p0281b13║
X57n0966_p0281b14║台衡之學，至四明尊者，中興振起，光明俊偉，其功雄
X57n0966_p0281b15║哉。非惟辯闢連代之異端，亦能防禦後世之逆路。故
X57n0966_p0281b16║有若霅川之背宗，神智之破祖，竹菴之挾異見者。學
X57n0966_p0281b17║者一見，紫朱明白，不復泣岐矣。惟仙都普容法師，具
X57n0966_p0281b18║特卓之見，負富贍之才。學依四明，而不盡承用。遂著
X57n0966_p0281b19║教義數卷，命曰台宗精英集。（潤）嚮獲此於濃之長瀧
X57n0966_p0281b20║寺，一讀而謂法師學識超倫，議論𤀹發。其依四明者，
X57n0966_p0281b21║固多所輔述。其建已見者，亦足擊發正說。所謂他山
X57n0966_p0281b22║之石以磨玉也。客歲甲午，吾
X57n0966_p0281b23║輪王大王，始董天下台宗之事。篤勤道學，而自倡尤
X57n0966_p0281b24║精乎四明之譚。（潤）嘗獻此書，命亟流通。爰付梓生，以
X57n0966_p0281c01║公學人。惜乎其首逸一卷，終又失第六已下。後之君
X57n0966_p0281c02║子，得完本以補成，是所望也。
X57n0966_p0281c03║時
X57n0966_p0281c04║正德五年乙未冬日
X57n0966_p0281c05║東叡常照沙門（亮潤）真詣謹撰