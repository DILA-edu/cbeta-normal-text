X57n0967_p0291a14║
X57n0967_p0291a15║
X57n0967_p0291a16║
X57n0967_p0291a17║台宗教觀撮要論卷第四
X57n0967_p0291a18║
X57n0967_p0291a19║論光明立題
X57n0967_p0291a20║自古稱光明定題，為教門一關，余亦未敢輕有所議。
X57n0967_p0291a21║昔寶祐丙辰，首眾南湖，講斯玄記，因而複熟之，乃知
X57n0967_p0291a22║文本明白，而人自迷耳。余甞曰：當時吾祖，若不因古
X57n0967_p0291a23║以三字作譬喻釋，吾知其必無順古之釋也；若不順
X57n0967_p0291a24║古作譬喻釋，吾知其亦無附文之釋也。何以知然？葢
X57n0967_p0291b01║由古師以三字為譬，而譬法不周，故吾祖一往順古，
X57n0967_p0291b02║亦以三字為譬，徧譬無量法門，略言十種三法耳。當
X57n0967_p0291b03║知順古作譬，皆是義推，非文之正意也。然先順，則意
X57n0967_p0291b04║在後違，故次以附文一釋，斥彼義推疎遠，備舉經文，
X57n0967_p0291b05║以生下當體之釋也。故曰：義推譬喻，無有一文等也。
X57n0967_p0291b06║由是言之，則兩科之文，皆因古師而有，非釋題之正
X57n0967_p0291b07║意也。然附文一釋，雖說名說事，猶未知此名事從法
X57n0967_p0291b08║性而立也。故須當體一章，方是申釋三字首題的從
X57n0967_p0291b09║法為名也。故曰：法性可尊可貴，名法性為金，此法性
X57n0967_p0291b10║寂而常照為光，此法性大悲能多利益為明。入此法
X57n0967_p0291b11║門，即有金光明菩薩；究竟此法門，即有金𦦨光明如
X57n0967_p0291b12║來等。乃至云：當體竝是玅寶，具足光明，非借世金以
X57n0967_p0291b13║譬法也。葢第一義諦，有名有實義，故世間所有一切
X57n0967_p0291b14║諸名，皆依真理而立也。故曰：劫初廓然，萬物無字等
X57n0967_p0291b15║也。若然，則三字首題的從法為名，固何所疑哉？四明
X57n0967_p0291b16║記文亦無出於此，故不必謄敘也。雖然，文云義有二
X57n0967_p0291b17║途，應須兩存，乃至云若鈍根人以譬擬法，若利根人
X57n0967_p0291b18║即法作譬。神智據此，謂利鈍人竝以三字為譬，具如
X57n0967_p0291b19║集解，未知其義如何？曰：若得前來所說之義，必不執
X57n0967_p0291b20║此以為難也。然神智尚暗於此，則今人可知，故不得
X57n0967_p0291b21║已更為申之。文云若鈍根人以譬擬法者，意斥古師
X57n0967_p0291b22║用譬之失也。葢言鈍人乃以世間金光明，此擬法性
X57n0967_p0291b23║金光明，此得其末而失其本也。言利根人即法作譬
X57n0967_p0291b24║者，意明今釋之得也。葢言利人能了即法性金光明，
X57n0967_p0291c01║而作世間金光明，此得其本而不逐其末也。雖不彰
X57n0967_p0291c02║言，意正如此。但文中直指世金等為譬，翻倒言之，頗
X57n0967_p0291c03║似難見耳。若爾，何須存譬而云義有二途耶？曰：如來
X57n0967_p0291c04║唱題的從單法，而今之釋義者不能無利鈍於其間，
X57n0967_p0291c05║所以雙存法譬二釋，而於學者不無利益，故須兩存
X57n0967_p0291c06║耳。例如佛世既有利鈍二機，今豈不然？所以引經利
X57n0967_p0291c07║鈍兩文乃引例耳，非證也。且空品之文自約聞持稱
X57n0967_p0291c08║鈍，非謂其以譬擬法也。請以今意攷彼玄記，自見旨
X57n0967_p0291c09║歸，不勞詳議也。
X57n0967_p0291c10║論教行五章（玄云神力品中約教次第，止序品約行次第等，記釋云云。）
X57n0967_p0291c11║約教約行之分無他，但名有在纏能詮之殊，而用居
X57n0967_p0291c12║第二第四之異，此固記中已說，而今古莫不知之。然
X57n0967_p0291c13║約教之名，乃從吾佛果後施教而說，故云欲說此法，
X57n0967_p0291c14║先以神力駭動等也。未知約行之名從何立耶？若云
X57n0967_p0291c15║從佛立名，佛已證果，何須約行？若云從機，前標體中
X57n0967_p0291c16║云今取佛所見為實相正體，標宗中云所謂佛自行
X57n0967_p0291c17║因果以為宗也，標用中云三種權實二智皆是力用，
X57n0967_p0291c18║標教相中約化道始終、師弟遠近，是則五章之名皆
X57n0967_p0291c19║從佛立，敢問其旨如何？曰：今之五章本為釋經之首
X57n0967_p0291c20║題，故稱為玅法之名、玅法之體、玅法之宗、玅法之用、
X57n0967_p0291c21║玅法之教相也。然玅法寂滅，本無於名，亦無於體，宗
X57n0967_p0291c22║用教相皆不可得，故寄果佛以釋玅法之名，故云原
X57n0967_p0291c23║聖建名，葢為開深以進始等也。體宗用教皆寄果人
X57n0967_p0291c24║以顯之，故標五章皆從佛說，葢由如來因聞名故識
X57n0967_p0292a01║體，欲顯體故修行，行成故利他，分別故為教，是故五
X57n0967_p0292a02║章扶行次第竝寄果人顯於玅法故也。然如來既證
X57n0967_p0292a03║此玅法，今說示於人，欲令眾生依而行之，是知五章
X57n0967_p0292a04║雖寄於果，其意在於今之行人，是以文文之下皆約
X57n0967_p0292a05║觀心，良由於此。
X57n0967_p0292a06║論玄文引壽量證經體文（玄云不如三界止，今取佛所見為實
X57n0967_p0292a07║相正體也。記釋云云。）
X57n0967_p0292a08║或問：按本疏釋此文云不如三界者，不同二種三界
X57n0967_p0292a09║人之所見也。據此，則自等覺已還，未離三界，皆非佛
X57n0967_p0292a10║所見也。然此中乃云菩薩人見三界亦如亦異，則似
X57n0967_p0292a11║但簡偏教菩薩而已。二文進退，敢問所安？答曰：應知
X57n0967_p0292a12║此旨不唯祖誥如是，而佛經亦如是也。且如方便文
X57n0967_p0292a13║初云唯佛與佛乃能究盡，據此則等覺已還皆不能
X57n0967_p0292a14║測也。而偈文乃簡不退菩薩，是則但齊別教教道而
X57n0967_p0292a15║已。佛祖之言如是，信非造次可得議之。葢由經體乃
X57n0967_p0292a16║是果人究顯上品寂光，故云簡非分證已還臣子之
X57n0967_p0292a17║體。此體非二種三界人之所見也。而今文唯簡偏人
X57n0967_p0292a18║者，以由圓教因人雖未能究顯此體，而初心之人便
X57n0967_p0292a19║用佛智照境以上寂光而為觀體。有此義故，置而不
X57n0967_p0292a20║論。盡理言之，須簡分證可也。故光明觀疏唯取君父，
X57n0967_p0292a21║意在於此。然記言長壽祇是證體之用，未是親證實
X57n0967_p0292a22║相體者，應知此之二句，即釋伏疑意也。疑云：既云本
X57n0967_p0292a23║門正意顯壽長遠，今何不與長壽辨同，而引非如非
X57n0967_p0292a24║異者何？是故釋云長壽祇是證體之用等也。葢由本
X57n0967_p0292b01║門顯於佛用長遠，以三身言之，即當應用。此用元由
X57n0967_p0292b02║智與體冥，方能有用。故玅記云長壽之由，其唯法報
X57n0967_p0292b03║是也。今取所冥之體，即是非如非異，與迹門實相體
X57n0967_p0292b04║一名殊。實相雙遮，即非如非異，雙照如異，故云體同
X57n0967_p0292b05║也。或問：文云今取佛所見為實相正體，古人謂是廢
X57n0967_p0292b06║權之文，其說如何？曰：應知此文寄眼智以明之，非廢
X57n0967_p0292b07║權之文也。如經云唯佛與佛乃能究盡諸法實相，光
X57n0967_p0292b08║明云如來所遊等，是皆取佛所知見之理為體耳，豈
X57n0967_p0292b09║皆廢權之文歟？前文云一切不出法性，正是佛所見
X57n0967_p0292b10║非如非異，雙照如異也。二文一揆，何開廢之異哉？所
X57n0967_p0292b11║以不取四眼所見者，以皆有無明之膜故也。
X57n0967_p0292b12║論玄籤指文例（玄云：若廢權顯實，如前所用記。釋云：如前標體中等。）
X57n0967_p0292b13║記釋指前之文，定之者或異，故今出之。須知此指有
X57n0967_p0292b14║文有意。若據意者，此問既因離謗之文而生，故今還
X57n0967_p0292b15║指離謗之文。葢四謗不出前之三教，即是自行、化他
X57n0967_p0292b16║及化他體也。若指文者，即章安私謂中云：既不會正
X57n0967_p0292b17║體攝屬何法，但空是化他之實，但不但是自行、化他
X57n0967_p0292b18║之實，出二邊中是自行之權，竝他經所說，非今體也。
X57n0967_p0292b19║即此文是。或謂既是私謂，大師不應預指，須知三部
X57n0967_p0292b20║之中互指前後，竝出於章安結集者之意耳。當大師
X57n0967_p0292b21║高座宣揚之時，道俗顒顒欽渴法乳，大師樂說之辯
X57n0967_p0292b22║流瀉不竭，豈得但指而不說乎？能知此意，則於文不
X57n0967_p0292b23║壅也。如下玄云：直對一番四諦，如前說。記釋云：言如
X57n0967_p0292b24║前者，如前私釋。學者苟能舉隅而反，則知前云有翻
X57n0967_p0292c01║無翻事，如後釋者，豈大師指之乎？謂之別時講經之
X57n0967_p0292c02║序，無可疑矣。
X57n0967_p0292c03║論玅記釋中止一城文
X57n0967_p0292c04║記釋中止一城之文，有云始末雙明，故云勝劣，說者
X57n0967_p0292c05║紛紜，今略議之。若夫如來未施化前中，止於方便土
X57n0967_p0292c06║中伺覓同居子機，若準起於一代五時之化，則雙垂
X57n0967_p0292c07║勝劣兩應，勝應應菩薩，劣應應聲聞，約於大小兩始
X57n0967_p0292c08║而言也。今觀記釋五人生方便土者，專約一類小機
X57n0967_p0292c09║而說，故云四果支佛斷盡通惑者，同生其中皆為菩
X57n0967_p0292c10║薩等。據此既約小機而說，則始在鹿園見劣，終於彼
X57n0967_p0292c11║土見勝，約此以論始末也必矣。所以然者，諸大乘經
X57n0967_p0292c12║菩薩見勝，此是常談，而此經能開難開之人，故三周
X57n0967_p0292c13║說法正意唯在二乘，故約小機而論始末，乃一經之
X57n0967_p0292c14║元意也。所以記釋五人之名，雖約藏通兩教進退可
X57n0967_p0292c15║否而論，而終以三藏五人為正，故曰但彼對勝應其
X57n0967_p0292c16║義不成等，是則專約一類小機而說，葢無可疑矣。
X57n0967_p0292c17║論玅記釋轉法輪文
X57n0967_p0292c18║記釋轉法輪之文有曰：若約跨節，通四如來等。或者
X57n0967_p0292c19║不達，乃對玄文何處別有四教主之文作難。以余觀
X57n0967_p0292c20║之，無可難者。今文先約跨節，故云通四如來。凡有所
X57n0967_p0292c21║說，無非化他。葢準佛意，雖現四身說，無非隨他意語，
X57n0967_p0292c22║故云化他也。又以圓自對三教為他，亦跨節之意，此
X57n0967_p0292c23║皆泛論耳。今論經中正意，約於波羅柰初轉法輪，且
X57n0967_p0292c24║從三藏當分義邊，約佛內證之法轉示於人，故云轉
X57n0967_p0293a01║法輪耳。汝所證者，我亦證之，其斯之謂也。若夫玄文，
X57n0967_p0293a02║則曰祇是隱其無量功德莊嚴之身，現為丈六紫金
X57n0967_p0293a03║輝等，正是點此當分之身，從今佛示現耳。與記泛論
X57n0967_p0293a04║之文，語雖不同，其意無別，故皆名跨節也，尚何難之
X57n0967_p0293a05║有哉？
X57n0967_p0293a06║論三法無邊（玄云：色無邊故，般若亦無邊。記云：五陰是理故，即陰是實相般
X57n0967_p0293a07║若，故皆無邊。以由理故，令法無邊。）
X57n0967_p0293a08║四明甞於玅宗，引用此文，以明頓足之義。祇緣淨覺
X57n0967_p0293a09║執生身，但可即自受用，及以法身，不即尊特。故四明
X57n0967_p0293a10║引此文畢，乃云：自受用身，既證極理，豈不即劣而無
X57n0967_p0293a11║邊邪？此文意者，五陰報法，一一即理。理無邊故，法亦
X57n0967_p0293a12║無邊。又即此便是實相般若，三法具足，皆悉無邊。何
X57n0967_p0293a13║者？理即是法，般若是報，五陰是應。既皆無邊，方名頓
X57n0967_p0293a14║足。若如淨覺所解，劣應不即尊特，何名色無邊邪？應
X57n0967_p0293a15║知此文，同起信論。彼云：從本以來，色心不二。以色性
X57n0967_p0293a16║即智，故色體無形，說名智身。以智性即色，故說名法
X57n0967_p0293a17║身。徧一切處，所現之色，無有分齊。隨心能示十方世
X57n0967_p0293a18║界，各各差別，皆無分齊，而不相妨（文）。嗚呼！使淨覺知
X57n0967_p0293a19║所現之色，無有分齊，必不執劣，應非尊特矣。
X57n0967_p0293a20║論玄序十德（玄第一德云自解佛乘，至第九德云玄悟法華圓意。）
X57n0967_p0293a21║或問：佛乘與法華圓意一也，而前後重出者何？曰：佛
X57n0967_p0293a22║乘之言且通指一經而含待絕之意，故記釋云：即是
X57n0967_p0293a23║今典永異餘教，不同三五七九等乘（相待），仍開會之使
X57n0967_p0293a24║歸乎一極（絕待）。葢今經獨得玅名，功由此二，所以獨受
X57n0967_p0293b01║佛乘之名。若前四時兼帶之教全無二玅，縱有圓融
X57n0967_p0293b02║不稱佛乘也。玄悟法華圓意者，別舉五重玄義釋經，
X57n0967_p0293b03║首題自於一家，故列為十德之一，豈有重繁之咎乎？
X57n0967_p0293b04║所以列次在於第九，而第十繼之以樂說辯者，葢此
X57n0967_p0293b05║十德前之八德，且是通舉大師具足定慧弘法隱居，
X57n0967_p0293b06║出為帝者之師而受道俗讚禮，至第九第十方是別
X57n0967_p0293b07║開今經玄義晝夜流瀉，此乃從通以至別，所以得為
X57n0967_p0293b08║玄文之序也。或問：發悟之言乃是謄前自解佛乘，即
X57n0967_p0293b09║大蘇玅悟之時也，獲旋陀羅尼正此時也，今又開為
X57n0967_p0293b10║第二一德，豈非重累乎？曰：最初一德正言發悟自解
X57n0967_p0293b11║佛乘，第二一德正言深入禪定三昧，故第三德中總
X57n0967_p0293b12║舉上二云縱具定慧也，而此復云得陀羅尼者，葢相
X57n0967_p0293b13║帶來耳，以得陀羅尼由於入定故也。記指發悟屬慧
X57n0967_p0293b14║而不及於陀羅尼者，意則可知也。
X57n0967_p0293b15║論萬乘數
X57n0967_p0293b16║愚甞攷王制及班史地理志，皆言方里為井，為田九
X57n0967_p0293b17║百畝。井十為通，通十為成。地方十里，為方一里者百，
X57n0967_p0293b18║為田九百畝。以井田計之，適一百井也。除三十六井
X57n0967_p0293b19║為山陵、林麓、川澤、溝瀆、城郭、宮室、途巷之外，其餘六
X57n0967_p0293b20║十四井共出車一乘。自此等而上之，則千乘、萬乘之
X57n0967_p0293b21║數皆可計也。謂成十為終，終十為同，同方百里，為方
X57n0967_p0293b22║十里者百，為田九十億畝。以井計之，則一萬井也。同
X57n0967_p0293b23║十為封，受田十萬井，其賦出車千乘，即大諸侯之國
X57n0967_p0293b24║也。封十為畿，畿方千里，為方百里者百，為田九千億
X57n0967_p0293c01║畝。以井計之，則百萬井也。其賦出車萬乘，即天子之
X57n0967_p0293c02║國也。今記云十井為乘，井字恐悞，應云十里。葢十里
X57n0967_p0293c03║為成，出車一乘，故云十里為乘也。言百里之國適千
X57n0967_p0293c04║乘者，葢同方百里，同十為封，既未迨於地方千里之
X57n0967_p0293c05║數，故皆稱為百里之國。或曰：何以六十四井共出車
X57n0967_p0293c06║一乘？曰：周禮九夫為井，四井為邑，四邑為丘，丘十六
X57n0967_p0293c07║井也。四丘為甸，甸六十四井，共出兵車一乘、戎馬四
X57n0967_p0293c08║匹、牛十二頭、甲士六十三人、步卒七十二人，此所謂
X57n0967_p0293c09║徹也。
X57n0967_p0293c10║論輔行十義評無情佛性
X57n0967_p0293c11║余讀止觀，至記中以十義評無情佛性，雖與金錍相
X57n0967_p0293c12║表裏，但最初約身一義，頗覺難曉。異時曾見賢首藏
X57n0967_p0293c13║法師起信論疏釋歸命偈，有曰：及彼身體相等。方知
X57n0967_p0293c14║吾祖評破之意，正對彼疏而作也。當知一者約身，二
X57n0967_p0293c15║者約體，皆本彼立義而說也。葢由彼疏以彼身二字，
X57n0967_p0293c16║指上佛寶，即最勝業徧知等。體相二字，即屬法寶，即
X57n0967_p0293c17║法性真如海等。既以身屬佛，實約於報化二身而說。
X57n0967_p0293c18║以今家義定之，即勝劣兩應也。體相屬法寶，以今家
X57n0967_p0293c19║義定之，即法身自報也。故今先本彼以身屬佛為難，
X57n0967_p0293c20║故云不可獨云有應身性等。次本彼以體相屬法為
X57n0967_p0293c21║難，故云既許法身徧一切處，報應未甞離於法身等
X57n0967_p0293c22║也。苟不知此，則顯吾祖破斥孤然，全無來歷。至若金
X57n0967_p0293c23║錍四十六問中，亦有此義。義學之士，不可不知。故今
X57n0967_p0293c24║特表而出之。
X57n0967_p0294a01║論玄籤稱味味例（玄問：既以五味分別，那同稱漸？記釋云：問前五味教
X57n0967_p0294a02║相，味既有五，何故中問三味皆名為漸？）
X57n0967_p0294a03║善乎孟子之論曰：不以文害詞，不以詞害意。是不獨
X57n0967_p0294a04║為說詩者言，故凡看讀之法，莫不然也。且今文云：既
X57n0967_p0294a05║以五味分別，那同稱漸？使惑者讀之，必以法華亦稱
X57n0967_p0294a06║為漸，而有紛紜之說。唯毗陵以意逆之，但約中間三
X57n0967_p0294a07║味而釋，則無可疑者。又下文不定教後云：味味中悉
X57n0967_p0294a08║如此。使昧者讀之，必謂法華亦有不定，而致無窮之
X57n0967_p0294a09║難。唯記主以意逆之，乃云：乳中則圓別相對，以辨不
X57n0967_p0294a10║定，乃至生熟二酥，三四對辨。由此釋之，故人無疑者。
X57n0967_p0294a11║惜乎今人不能觸類而長，纔聞味味之言，必須具約
X57n0967_p0294a12║五味而說，亦甚可笑也。如後記云：五味則一道豎進，
X57n0967_p0294a13║味味各有半滿相成，復於味味皆有祕密及以不定。
X57n0967_p0294a14║至今說者不能解紛，請以今文格之，可不言而喻矣。
X57n0967_p0294a15║頌解金錍四十六問
X57n0967_p0294a16║問：佛性之名，從因從果，從因非佛，果不名性。
X57n0967_p0294a17║圓明究竟名為佛，直指眾生性本然。
X57n0967_p0294a18║若向名中思得義，十方身土有何偏。
X57n0967_p0294a19║問：佛性之名，常無常耶？無常非性，常應不變。
X57n0967_p0294a20║性名不變古常然，剎剎塵塵覺照圓。
X57n0967_p0294a21║強把真如分兩派，定知其說落邪偏。
X57n0967_p0294a22║問：佛性之名，共耶？別耶？別不名性，共不可分。
X57n0967_p0294a23║依正同彰一性靈，休於兩處各安名。
X57n0967_p0294a24║世人多用情分別，請把斯文子細評。
X57n0967_p0294b01║問：佛性之名，大小教耶？小無性名，大無無情。
X57n0967_p0294b02║大乘了義非凡說，互古從今不變遷。
X57n0967_p0294b03║山色溪聲常示現，莫將情見錯流傳。
X57n0967_p0294b04║問：佛性之名，權耶？實耶？對體辨異，其相何耶？
X57n0967_p0294b05║依體立名名大教，有名無實號權方。
X57n0967_p0294b06║若知名實元相稱，瓦礫時時盡放光。
X57n0967_p0294b07║問：無情之名大小教耶？大教大部有權實耶？
X57n0967_p0294b08║涅槃部大兼權說，便有三非躄用殊。
X57n0967_p0294b09║可惜清涼明眼老，錯將魚目認為珠。
X57n0967_p0294b10║問：無情無者，無情為色、為非色耶？為二俱耶？
X57n0967_p0294b11║無情是色非無色，真顯方堪號二俱。
X57n0967_p0294b12║陰體既同為質礙，如何一有一偏無。
X57n0967_p0294b13║問：無情色等，佛見爾耶？為生見耶？為共見耶？
X57n0967_p0294b14║眾生眼見號無情，佛眼觀之等性靈，
X57n0967_p0294b15║生佛雖然無共見，應知一處不殊形。
X57n0967_p0294b16║問：無情敗壞故無性者，陰亦敗壞，性亦然耶？
X57n0967_p0294b17║世間動植同歸壞，佛性何緣有去留。
X57n0967_p0294b18║苟順凡情論玅法，空教白盡少年頭。
X57n0967_p0294b19║問：無情是色法界處，色為亦無耶？為復有耶？
X57n0967_p0294b20║界入科中多屬色，非唯瓦石是無情。
X57n0967_p0294b21║若非佛智同觀察，生滅何時得暫停？
X57n0967_p0294b22║問：唯心之言，子曾聞耶？唯只是心異，不名唯。
X57n0967_p0294b23║十方剎海從心現，一代雄詮似鏡明。
X57n0967_p0294b24║此外既無塵許法，更於何處覓無情。
X57n0967_p0294c01║問：唯心之言，凡聖心耶？若聖若凡，二俱有過。
X57n0967_p0294c02║凡心取著沈生死，聖智高明等太虗。
X57n0967_p0294c03║過此若言觀一念，行人當自識規橅。
X57n0967_p0294c04║問：唯心名心，造無心耶？唯造心耶？二俱有過。
X57n0967_p0294c05║心與無心均是物，都從吾一念中生。
X57n0967_p0294c06║凡情淺識徒分別，未免偏枯異見成。
X57n0967_p0294c07║問：唯心唯心，亦唯色耶？若不唯色，色非心耶？
X57n0967_p0294c08║根境法中堪入道，隨人宜樂體無差。
X57n0967_p0294c09║天台門戶如天闊，自是時人病眼華。
X57n0967_p0294c10║問：唯心所造，唯依與正，依正能所，同耶異耶？
X57n0967_p0294c11║果地融通能所一，本從凡地妄心成。
X57n0967_p0294c12║自緣狹見初乖隔，到了何曾有二名。
X57n0967_p0294c13║問：眾生量異、性隨異耶？不爾。非內爾，不名性。
X57n0967_p0294c14║眾生自有無窮異，箇事明明豈變遷。
X57n0967_p0294c15║若道遮那唯陰質，似觀雲霧不知天。
X57n0967_p0294c16║問：眾生惑、心、性、徧、不徧、神、我四句為同異耶？
X57n0967_p0294c17║惑性徧兮無處所，山河大地已全該。
X57n0967_p0294c18║世人自局居身內，羸得波旬笑眼開。
X57n0967_p0294c19║問：眾生有性，唯應身性，亦法性耶？亦報性耶？
X57n0967_p0294c20║三身一體無前後，一念纔空總見成。
X57n0967_p0294c21║若計修因能趣果，可容似應隔無情。
X57n0967_p0294c22║問：眾生本迷，迷佛悟耶？佛既悟已，悟生迷耶？
X57n0967_p0294c23║迷悟乍分凡聖異，猶如明暗不相除。
X57n0967_p0294c24║若知全暗為明理，此性何緣會不俱。
X57n0967_p0295a01║問：眾生一身幾佛性耶？一佛身中幾生性耶？
X57n0967_p0295a02║一性圓明無有幾，紛紛情識等河沙。
X57n0967_p0295a03║世人錯認情為佛，何啻天涯萬里賒。
X57n0967_p0295a04║問：佛國土身為始本耶？始本同耶？為復異耶？
X57n0967_p0295a05║佛國土身全本起，本來身土不乖殊。
X57n0967_p0295a06║請君自讀華嚴典，豈有無情可廢除。
X57n0967_p0295a07║問：佛土佛身，為一異耶？一無能所，異則同凡。
X57n0967_p0295a08║三千究顯亡能所，依正何妨又宛然。
X57n0967_p0295a09║若向箇中明得透，天台鼻孔許伊穿。
X57n0967_p0295a10║問：佛土界分生亦居耶？為各所居佛無土耶？
X57n0967_p0295a11║普天率土皆王國，民物蚩蚩擅守疆。
X57n0967_p0295a12║一佛土成周法界，滿中凡聖死還生。
X57n0967_p0295a13║問：佛土所攝為遠近耶？何土與生一異共別？
X57n0967_p0295a14║橫論諸土皆相攝，約豎言之下攝高。
X57n0967_p0295a15║唯有寂光名理體，與生元不隔絲毫。
X57n0967_p0295a16║問：佛、佛土體為同異耶？娑婆之處為共別耶？
X57n0967_p0295a17║豈離伽耶有寂光，無邊諸佛盡含藏。
X57n0967_p0295a18║當知此理曾無間，瓦礫堪稱大法王。
X57n0967_p0295a19║問：佛成道時，土亦成耶？成廣狹耶？不成，有過。
X57n0967_p0295a20║佛成身土一時成，廣狹皆因機見生。
X57n0967_p0295a21║理土從來無廣狹，終年共住不知名。
X57n0967_p0295a22║問：佛成見性與生見處為同異耶？離二不可。
X57n0967_p0295a23║如來元是眾生做，見處何時有兩般。
X57n0967_p0295a24║可惜紛紛迷路客，從前只被眼睛瞞。
X57n0967_p0295b01║問：佛成土咸與彼，彼成彼、彼不成為一異耶？
X57n0967_p0295b02║諸佛同成淨法身，猶如天上一冰輪。
X57n0967_p0295b03║自緣眾水分清濁，影現何曾有不均。
X57n0967_p0295b04║問：佛成三身，與彼彼果及彼彼生為一異耶？
X57n0967_p0295b05║佛有三身生亦具，偶因迷悟乍分途。
X57n0967_p0295b06║更於一異生分別，天性從茲轉見疎。
X57n0967_p0295b07║問：佛成身土，成何眼智？見自他境，初後如何？
X57n0967_p0295b08║佛眼周觀境不殊，大圓鏡智絕名橅。
X57n0967_p0295b09║寄言學者能如此，那箇無情佛性無。
X57n0967_p0295b10║問：真如所造互相攝耶？不相攝耶？二俱如何？
X57n0967_p0295b11║萬法盡從真變造，猶如燈鏡互交輝。
X57n0967_p0295b12║若言依正成乖異，知是渠儂正眼虧。
X57n0967_p0295b13║問：真如之體通於修性，修性身土等不等耶？
X57n0967_p0295b14║事理互成無欠闕，若身若土盡周圓。
X57n0967_p0295b15║非關造作能如此，自是天真性本然。
X57n0967_p0295b16║問：真如隨緣變為無情，為永無耶？何當有耶？
X57n0967_p0295b17║不變隨緣依與正，隨緣不變豈終殊？
X57n0967_p0295b18║他家幸識真如理，何事甘心適異途。
X57n0967_p0295b19║問：真如隨緣隨已，與真為同異耶？為永隨耶？
X57n0967_p0295b20║黃金打作瓶盆用，鎔煉瓶盆又作金。
X57n0967_p0295b21║金體本來無二相，紛紛工作苦勞心。
X57n0967_p0295b22║問：真如本有，為本無耶？與惑共住，同異如何？
X57n0967_p0295b23║真金頑鑛同時有，頑鑛應銷不動金。
X57n0967_p0295b24║此理雖然同惑住，定知煩惑不能侵。
X57n0967_p0295c01║問：波水同異，前後得失，真妄同異，法譬如何？
X57n0967_p0295c02║全波是水無同異，全水為波沒後先。
X57n0967_p0295c03║明得此兮方不失，乃知真妄法皆然。
X57n0967_p0295c04║問：病眼見花，花處空處，同異存沒，法譬如何？
X57n0967_p0295c05║眼因帶病華存沒，空體何甞暫動搖。
X57n0967_p0295c06║世謂無情如病見，邪無之責諒難逃。
X57n0967_p0295c07║問：鏡像明體，本始同異，前後存沒，法譬如何？
X57n0967_p0295c08║鏡明如性像如修，體相圓成翳不留。
X57n0967_p0295c09║前後本無存與沒，如斯至理莫他求。
X57n0967_p0295c10║問：帝網之譬，唯譬果耶？亦譬因耶？果無因耶？
X57n0967_p0295c11║影現珠珠帝網全，惟因與果理皆然。
X57n0967_p0295c12║剛言瓦石猶非佛，以喻方之定落偏。
X57n0967_p0295c13║問：如意珠身，身有土耶？唯在果耶？通因如何？
X57n0967_p0295c14║珠名如意曾無間，果用全彰應所求。
X57n0967_p0295c15║請就此心明此理，纖塵不現理非周。
X57n0967_p0295c16║問：行者觀心，心即境耶？能所得名，同異如何？
X57n0967_p0295c17║諦觀乍分能所別，一心融泯豈應殊。
X57n0967_p0295c18║若知心外元無境，依正何因有異途。
X57n0967_p0295c19║問：行者觀心一耶？多耶？一多心境同異如何？
X57n0967_p0295c20║一即多兮稱曰假，多還即一號為空。
X57n0967_p0295c21║非多非一名中道，心境如斯絕異同。
X57n0967_p0295c22║問：行者觀心，為唯觀心，亦觀身耶？亦觀土耶？
X57n0967_p0295c23║觀分內外隨機用，性體圓融是處彰。
X57n0967_p0295c24║於此若還生揀別，定知孤負法中王。
X57n0967_p0296a01║問：行者觀心在惑業苦內耶？同耶？異耶？
X57n0967_p0296a02║天台正統超諸說，玅道何須向外求。
X57n0967_p0296a03║三障本非元即是，臨崖觀虎使人愁。
X57n0967_p0296a04║問：行者觀心、心內佛性，為本淨耶？為始淨耶？
X57n0967_p0296a05║人人有箇天真佛，不假修持照用全。
X57n0967_p0296a06║若道本無今始有，山家宗旨隔天淵。
X57n0967_p0296a07║問：行者觀心，心佛眾生，因果身土，法相融攝，一切同
X57n0967_p0296a08║耶？
X57n0967_p0296a09║龍猛宗傳九世孫，金錍決膜導迷津。一家所本文
X57n0967_p0296a10║誠委，三法無差理最親。末上已觀明自行，問餘重
X57n0967_p0296a11║示驗他人。從茲野客心開解，一答皆通不在頻。
X57n0967_p0296a12║首眾南湖講光明玄題
X57n0967_p0296a13║甚深法性，徹過去而極未來。圓玅經王，統羣靈而該
X57n0967_p0296a14║萬有。絕思絕議，可貴可尊。其性虗融，似春行於大地。
X57n0967_p0296a15║其體獨脫，如月朗於中天。纖入無倫，大包無比。是如
X57n0967_p0296a16║來之所證，過菩薩之所行。譬喻莫盡其涯，逈出虗空
X57n0967_p0296a17║之量。讚嘆曷窮其玅，徒檛金鼓之聲。信相於此，未免
X57n0967_p0296a18║懷疑。樹神於此，空知雨淚。林間雕虎，無所施其爪牙。
X57n0967_p0296a19║澤內靈魚，曾未測其涓滴。是玅智境，號中道空。懺讚
X57n0967_p0296a20║雙融，生法俱泯。名尊體極，用大宗深。教既稱王，橫該
X57n0967_p0296a21║豎攝。非智者孰攄其蘊，捨四明罕得其傳。掃蕩邪宗，
X57n0967_p0296a22║恢張正說。符一家之玄道，救十法之觀心。解行兼明，
X57n0967_p0296a23║自他均益。盛矣哉，斯道也。仰觀之天，日月星辰之運
X57n0967_p0296a24║行。俯察諸地，山岳江河之渟峙。龍神鬼畜，動植飛鳴，
X57n0967_p0296b01║出沒低昂，盈虗消長，頭頭顯露，處處全彰。夫如是，則
X57n0967_p0296b02║堂雨天華，露柱燈籠，無非法性。橋橫水月，霜風落木，
X57n0967_p0296b03║盡是金光。擬之則萬別千差，會得乃百慮一致。如斯
X57n0967_p0296b04║提唱，已涉支離。直截為人，如何舉似。（擊拂子）。靈鳳已翔
X57n0967_p0296b05║霄漢去，可憐方始探鳩巢。
X57n0967_p0296b06║觀經疏題
X57n0967_p0296b07║唯心淨土，豈離乎苦域泥沙？本性彌陀，無越乎棘林
X57n0967_p0296b08║胎獄。若使心無取舍，則淨穢之相泯然；其如行有順
X57n0967_p0296b09║違，故麤玅之名斯立。是以闍王示逆而圓機發起，欲
X57n0967_p0296b10║彰性惡之本融；韋提哀請而大聖宣揚，葢顯修心之
X57n0967_p0296b11║要術。觀雖不二，爰開十六以為進德之階；理既無殊，
X57n0967_p0296b12║當以三千而作司南之運。舉一觀而徧收諸觀，統羣
X57n0967_p0296b13║機而咸會一機，義趣幽深，文詞奧密，非智者親承之
X57n0967_p0296b14║玅，孰闡其宗？捨四明頴悟之懷，寧知其道？修心玅觀，
X57n0967_p0296b15║到無修處正好著鞭；落日故鄉，向冷落中何妨進步？
X57n0967_p0296b16║苟或膠文滯相，懸知其於斯道冥然，要須了境唯心，
X57n0967_p0296b17║則在我者能事畢矣。將釋茲疏，略舉大猷，至下臨文，
X57n0967_p0296b18║更當委說。
X57n0967_p0296b19║觀音玄題
X57n0967_p0296b20║真智常圓，如春在百華，豈有去來之相？應身不斷，似
X57n0967_p0296b21║月臨眾水，曾無取捨之心。不墮見聞，寧容擬議？子規
X57n0967_p0296b22║啼夜月，苦口何多？楊柳舞春風，勞形不少。說甚慈悲
X57n0967_p0296b23║與拔，機應顯冥？但了自心，更無別事。會得目前無法，
X57n0967_p0296b24║圓通門彈指豁開；若於境上生心，羅剎國應時飄墮。
X57n0967_p0296c01║如斯舉唱，猶在半途。芝峰主人有何方便？從今未免
X57n0967_p0296c02║頻頻舉，箇事何曾在舌頭？
X57n0967_p0296c03║法華文句題
X57n0967_p0296c04║玅法不可以言宣，要由自悟；大教元從於理立，豈假
X57n0967_p0296c05║他求？二十八品皆古佛之真心，六萬餘言乃含靈之
X57n0967_p0296c06║祕藏。用因緣約教，待絕之義已在其中；明本迹觀心，
X57n0967_p0296c07║事理之名無越於此。本懷暢矣，玅義冷然。衣坐室，處
X57n0967_p0296c08║處流通，豈逾於當念；種熟脫，番番無廢，不離於剎那。
X57n0967_p0296c09║是別鵲噪鴉鳴，皆承記莂；松風㵎水，一等敷揚。正恁
X57n0967_p0296c10║麼時，如何話會？太虗有口談何盡，露柱無心聽始真。
X57n0967_p0296c11║十不二門題
X57n0967_p0296c12║十不二門者，乃斯經本迹之大猷，今家解行之要術，
X57n0967_p0296c13║以十玅為觀體，深符圓頓之宗，以一念為指歸，備盡
X57n0967_p0296c14║修證之旨，坦然明白，可舉而行。中興尊者從而鈔釋
X57n0967_p0296c15║之，發明教觀兼舉之正途，開闢事理抗分之邪說，使
X57n0967_p0296c16║後之學者思修有託，宗說俱通，其猶騁六驥於康莊，
X57n0967_p0296c17║耀神珠於心目，羣疑冰釋，大道風行。正恁麼時，如何
X57n0967_p0296c18║點示？薰風生殿閣，懷抱為誰傾？
X57n0967_p0296c19║入廣恩祝　聖講題
X57n0967_p0296c20║大道只在目前，色見聲求總沒交涉；虗空生我心內，
X57n0967_p0296c21║鸎啼華笑恰爾見成。摩竭國行布圓融，分疎下不毗
X57n0967_p0296c22║耶城。彈呵攝受，節目轉多。就中自有生涯，向上別無
X57n0967_p0296c23║巴鼻。指權是實，懽呼萬國來朝；即劣為尊，羅列眾星
X57n0967_p0296c24║齊拱。直得溪山改觀，雲漢昭回。泉涌醴而崖產芝，河
X57n0967_p0297a01║圖呈而洛書出。祥風被埜，秀麥如雲。人人穩駕白牛
X57n0967_p0297a02║車，物物共談無上法。然雖如是，且道以何為驗？邊頭
X57n0967_p0297a03║不獻平戎策，埜外時聞擊壤歌。
X57n0967_p0297a04║
X57n0967_p0297a05║No. 967-B
X57n0967_p0297a06║ 先師頑空和尚三千說附
X57n0967_p0297a07║
X57n0967_p0297a08║昔人有云：三千立法，合於假諦上說之。以空彰亡泯，
X57n0967_p0297a09║中彰絕待，不當建立。故剋體言之，須於假上立三千
X57n0967_p0297a10║也。然後即此假法，即空即中，却廣引諸文為證。今謂
X57n0967_p0297a11║直就假上說三千，其文雖多，要而言之，無出輔行觀
X57n0967_p0297a12║具一文，足以統貫諸說。如云：具即是假，假即空中。又
X57n0967_p0297a13║云：尚不識具，豈識空中？豈非的就假上示具（具之一字，即三
X57n0967_p0297a14║千也），然後假即空中耶？後人因此，於假上建立三千。推
X57n0967_p0297a15║原此說，出於淨覺，復宗次之，指南又次之。弊源一泄，
X57n0967_p0297a16║勢不可遏。今人往往承用者眾，殊不知廣智傳法智
X57n0967_p0297a17║之道，凡此等文，竝是寄事而辨。為示三觀之相，令易
X57n0967_p0297a18║見故，且以三千而為假耳。是故先示三千，辨其玅假，
X57n0967_p0297a19║然後即空即中，三諦顯矣。輔行釋止觀玅境三千，前
X57n0967_p0297a20║後諸文，竝直明三千即三諦。只此一文，寄事而辨，是
X57n0967_p0297a21║總例之文。須究寄之一字，非是正意。正意有二：一者
X57n0967_p0297a22║三千即三諦，二者三千即中諦。言三千即三諦者，約
X57n0967_p0297a23║體德而示也。葢才言三千玅境（體也），任運具三，不須先
X57n0967_p0297a24║於假上立三千已，然後方即空中也。波水之喻，其義
X57n0967_p0297b01║最親。水之溼（中），水之明（空），水之動（假），水體一也。曰溼
X57n0967_p0297b02║曰明曰動者，德也。故才言於水，任運具三，不須先於
X57n0967_p0297b03║動上立此一水，然後方即溼與明也。帝惠王喻帝網
X57n0967_p0297b04║珠金師子等，例此可知。舉一人一網一師子，任運具
X57n0967_p0297b05║三，思之可見。然寄事而辨，輔行只此一文，以為總例。
X57n0967_p0297b06║則諸文中，有於假上說三千，然後即空中者，皆是寄
X57n0967_p0297b07║事而辨，非文之正意也。二者三千即中諦者，乃從勝
X57n0967_p0297b08║而示。祖師作此顯示，厥有深旨。良以中者，不偏為義，
X57n0967_p0297b09║絕待為功。若於諸法有所偏倚，有所對待，何能諸法
X57n0967_p0297b10║互融互入耶？所以別教謂十定十，但成十界，不談百
X57n0967_p0297b11║界。三千世間，圓知中道，當體不偏，當體絕待，故立玅
X57n0967_p0297b12║名。學者應知三千是絕待之法，合於中諦示之，斯乃
X57n0967_p0297b13║從勝而示。中必雙照，三諦具足，故不妨諸文三千即
X57n0967_p0297b14║三諦也。今更以帝網之喻，申明斯義。其猶帝網百千
X57n0967_p0297b15║萬珠，舉一寶網全體，任運具三：曰含容（中），曰明淨（空），
X57n0967_p0297b16║曰光影（假）。然究了所以，珠珠交映，重重無盡。正由珠
X57n0967_p0297b17║有含容之德，故從義而示。就寶網之上，舉一含容，則
X57n0967_p0297b18║珠之明淨光影，二義皆顯。應知舉一寶網者，三千之
X57n0967_p0297b19║全體也。曰含容明淨光影者，三諦之德也。中以示其
X57n0967_p0297b20║含容也，空以示其明淨也，假以示其光影也。點一中
X57n0967_p0297b21║道絕待，則空之虗通，假之建立，二義皆顯也。推原此
X57n0967_p0297b22║道，實見於如來金口親宣，非天台大師自為之說。經
X57n0967_p0297b23║不云乎：唯佛與佛，乃能究盡諸法實相。豈非三千實
X57n0967_p0297b24║相，乃的示中道？天台大師靈岳親承說圓頓止觀，則
X57n0967_p0297c01║曰：初緣實相（提起諸法實相），造境即中（點此三千玅境是中道也），無不真
X57n0967_p0297c02║實。故云：一色一香，無非中道。此是大師略說己心所
X57n0967_p0297c03║行法門。至第五卷，廣說造境即中之觀，不出一念三
X57n0967_p0297c04║千，名為玅觀也。須究玅字，即是今經題云玅法是也。
X57n0967_p0297c05║此之玅法，世尊自說是法，非思量分別之所能解，唯
X57n0967_p0297c06║有諸佛乃能知之。當究是之一字，乃指法之辭，不指
X57n0967_p0297c07║三千，更指何法？世尊既說唯佛能知，又道唯佛與佛
X57n0967_p0297c08║乃能究盡諸法實相，則知實相者，無生死相，無涅槃
X57n0967_p0297c09║相，無相之相，即中道也。中故玅，玅故不可思議。天台
X57n0967_p0297c10║大師準此立不思議境名。荊溪則曰：故止觀中不思
X57n0967_p0297c11║議境，一念三千，非思量分別之所解（文見釋籤第二）。是故定
X57n0967_p0297c12║此不思議名，因推佛祖相承，彌顯即中之道，不出三
X57n0967_p0297c13║千玅境而已。荊溪深領此旨，點示野客，一言以斷之
X57n0967_p0297c14║曰：而此三千，性是中理。可謂盡其玅也。輔行正示玅
X57n0967_p0297c15║境文云：大師於覺意三昧及誦經法小止觀等諸心
X57n0967_p0297c16║觀文，但以自他等觀推於三假，竝未云一念三千。乃
X57n0967_p0297c17║至觀心論中，亦只以三十六問責於四心，亦不涉於
X57n0967_p0297c18║一念三千。唯四念處中，略明觀心十界而已（信知三千諸法
X57n0967_p0297c19║不易得聞，其猶世尊四十餘年久默斯要）。故至止觀，正明觀法，竝以三千
X57n0967_p0297c20║而為指南，乃是終窮究竟極說（指要云：一念三千為開顯大綱。又云：即中
X57n0967_p0297c21║是法身究竟義故。豈非的指中道耶？）故序中云：說己心中所行法門。
X57n0967_p0297c22║（一句驗大師心中所行，行於中道，即同十方三世諸佛，常居中道，常行中道。若不然者，何名初心即用佛智照
X57n0967_p0297c23║境耶？何名上品寂光為觀體耶？初緣實相，造境即中，蓋見於此。）荊溪斷云：性是中理，
X57n0967_p0297c24║不亦宜乎？淨覺到此，自當結舌。然猶曲為之辭曰：不
X57n0967_p0298a01║觀三千，照境不徧。必須徧攬因果、自他、依正，觀於己
X57n0967_p0298a02║心。指南之意，正在茲耳。今試問之，若如此說，則是止
X57n0967_p0298a03║觀正明觀法，乃以俗諦為指南也。果然者，應改大師
X57n0967_p0298a04║造境即中為造境即俗可也。荊溪點野客，亦合云性
X57n0967_p0298a05║是俗理可也。又指南二字，始與其曲說，其如終窮究
X57n0967_p0298a06║竟極說，說己心中所行法門，莫不以俗諦為極說耶？
X57n0967_p0298a07║以俗諦為所行法門耶？岳師縱有天辯，其莫能救矣。
X57n0967_p0298a08║學斯宗者，當具宗眼，詎得不究其本，而濫用承襲之
X57n0967_p0298a09║說乎？今更於祖師語中，指出二字，以證其說。所謂是
X57n0967_p0298a10║字、寄字。言是字者，如云性是中理，又云三千即中等。
X57n0967_p0298a11║葢即者，是義也。言寄字者，如云可寄事辨。請評是之
X57n0967_p0298a12║與寄，相去幾何？寄名為客，即一往之辭，非盡理之論。
X57n0967_p0298a13║是者，即須當體全是，方名為即。故道性是中理，三千
X57n0967_p0298a14║即中，方為盡理之論，一定而不可易也。今既云可寄
X57n0967_p0298a15║事辨，豈非一往之義乎？或曰：二字與奪，敢不聞命？其
X57n0967_p0298a16║如輔行具即是假，假即空中之文，何以通之？曰