X57n0968_p0298b01║
X57n0968_p0298b02║
X57n0968_p0298b03║
X57n0968_p0298b04║
X57n0968_p0298b05║No. 968-A
X57n0968_p0298b06║ 教苑清規序
X57n0968_p0298b07║
X57n0968_p0298b08║天台教苑清規，舊甞刻寘上天竺山之白雲堂，後燬
X57n0968_p0298b09║弗存。今圓覺雲外法師自慶懼久將廢墜，乃取故所
X57n0968_p0298b10║藏本，重加詮次，正其舛誤，補其闕軼，而參考乎禪律
X57n0968_p0298b11║之異同，為後學復刻焉。昔者竊聞之，儒以禮立仁義，
X57n0968_p0298b12║離禮於仁義，不可言儒；佛以律持定慧，離律於定慧，
X57n0968_p0298b13║不可言佛。故雖佛以一切種智攝三界，必先用戒；菩
X57n0968_p0298b14║薩以六波羅蜜化四生，不能捨律。蓋自中土有佛法
X57n0968_p0298b15║以來，僧多居於律寺，至百丈始別立禪居，此清規之
X57n0968_p0298b16║所由作也。且古今殊時，人情亦異，帝王制禮，不能無
X57n0968_p0298b17║所損益，佛氏之為法，其何獨不然？律儀如聖人之有
X57n0968_p0298b18║經禮，雖非後世所便習，而未甞不傳於今；清規如先
X57n0968_p0298b19║儒之有家禮，雖皆一時所訂定，而未甞不本於古。百
X57n0968_p0298b20║丈創為清規，以輔律而行；天台大師兼善毗尼，其後
X57n0968_p0298b21║人亦因叢林之日用而折中之，以匡持其教，今教苑
X57n0968_p0298b22║清規是也。歷歲滋久，諸方所守百丈遺法，已互有不
X57n0968_p0298b23║同，山家宜有不能與之盡合者。若夫通其變而以時
X57n0968_p0298b24║措之，其致一也。雲外師方究心路業，而能垂意於威
X57n0968_p0298c01║儀節文之細如此，內外交相養之功，可謂兩盡之矣，
X57n0968_p0298c02║非來者所宜取法歟！是用不揆其凡陋，承命為序，系
X57n0968_p0298c03║諸篇首云爾。
X57n0968_p0298c04║至正七年夏三月甲子金華黃溍序
X57n0968_p0298c05║
X57n0968_p0298c06║
X57n0968_p0298c07║
X57n0968_p0298c08║
X57n0968_p0298c09║No. 968-B
X57n0968_p0298c10║
X57n0968_p0298c11║自山家教門所論行事，於經則有法華三軌弘經之
X57n0968_p0298c12║術、四安樂行之戒，於傳則有國清百錄、教行錄、天竺
X57n0968_p0298c13║眾制，其書粲然，靡不備矣。若乃漸漬聖訓，講肆積年，
X57n0968_p0298c14║三業四儀，自然合道，上下浹洽，眾用和睦，教道湮微。
X57n0968_p0298c15║大抵學者安於苟簡，流於俗習，動作飲食之間，揖讓
X57n0968_p0298c16║伏興之節，或愆禮正，圓覺雲外，法師清規之書所以
X57n0968_p0298c17║立也。識者足以副其誠，昧者足以防其失，蕩近世之
X57n0968_p0298c18║流弊，創千載之宏規，可不務乎？
X57n0968_p0298c19║至正七年春住天竺靈山教寺比丘大安序
X57n0968_p0298c20║
X57n0968_p0298c21║
X57n0968_p0298c22║
X57n0968_p0298c23║
X57n0968_p0298c24║
X57n0968_p0299a01║
X57n0968_p0299a02║No. 968-C
X57n0968_p0299a03║
X57n0968_p0299a04║至哉，大雄氏之化權也。行己化他，兼該無遺矣。使諸
X57n0968_p0299a05║祖之居鷲嶺，乞食城中，安禪樹下，行己之道則同。使
X57n0968_p0299a06║諸佛而住叢林，三千威儀，八百細行，化他之法亦不
X57n0968_p0299a07║得而廢焉。及茲像教之季，眾愈盛而道則微，法愈興
X57n0968_p0299a08║而魔則熾。噫，亦必有由矣。往歲龍翔咲隱師校正百
X57n0968_p0299a09║丈清規，定為九章，綱領粲然，將以救夫禪林之弊。今
X57n0968_p0299a10║圓覺雲外師復脩教苑清規，折中古今，𨤲為十類，類
X57n0968_p0299a11║以小序標表之，視白雲堂舊所傳則加詳焉。嗚呼，禪
X57n0968_p0299a12║林之規既如彼，教苑之規又如此，規乎矩乎。在夫據
X57n0968_p0299a13║大床大席者，發號施令，躬行而人率化，則何憂夫魔
X57n0968_p0299a14║之弗弱，道之弗隆也。是則名為報
X57n0968_p0299a15║佛恩，而
X57n0968_p0299a16║國恩之報亦不外是。是知從魔事者，辜皇上之心。行
X57n0968_p0299a17║數規者，其續慧命之種歟。且
X57n0968_p0299a18║國朝先教而後禪律，是不可不脩其書以張教本。於
X57n0968_p0299a19║是集也，雲外師請翰林學士晉卿黃公為之序。序所
X57n0968_p0299a20║不及者，復俾野人掇而補之。善業所在，夫何敢辭。因
X57n0968_p0299a21║時紀事，覽者勿責其蕪穢焉。
X57n0968_p0299a22║至正七年七月七日靈石山登善菴主張　雨書
X57n0968_p0299a23║
X57n0968_p0299a24║
X57n0968_p0299b01║增修教苑清規目錄
X57n0968_p0299b02║天竺大圓覺教寺住持比丘　自慶　編述
X57n0968_p0299b03║卷上
X57n0968_p0299b04║祝讚門第一
X57n0968_p0299b05║聖節每日祝讚
X57n0968_p0299b06║景命四齋日祝讚藏殿祝讚（初八日、廿三日）
X57n0968_p0299b07║千秋節善月
X57n0968_p0299b08║祈禳門第二
X57n0968_p0299b09║祈禱接官
X57n0968_p0299b10║祈晴祈雨
X57n0968_p0299b11║祈雪救日
X57n0968_p0299b12║救月遣蝗
X57n0968_p0299b13║謝晴謝雨
X57n0968_p0299b14║報本門第三
X57n0968_p0299b15║如來降生如來成道
X57n0968_p0299b16║如來涅槃國忌
X57n0968_p0299b17║智者大師忌諸祖忌
X57n0968_p0299b18║開山歷代祖忌嗣法師忌
X57n0968_p0299b19║檀越忌
X57n0968_p0299b20║住持門第四
X57n0968_p0299b21║議舉住持
X57n0968_p0299b22║請新住持
X57n0968_p0299b23║發專使專使到彼山
X57n0968_p0299b24║專使特為新命煎點山門管待住持并專使
X57n0968_p0299c01║新命辭眾上堂茶湯西堂頭首受請
X57n0968_p0299c02║專使特為受請人煎點
X57n0968_p0299c03║付承嗣法衣
X57n0968_p0299c04║山門管待受請人并專使
X57n0968_p0299c05║受請人辭眾
X57n0968_p0299c06║新住持入院
X57n0968_p0299c07║入院山門請新命齋
X57n0968_p0299c08║開堂祝壽山門特為新命茶湯
X57n0968_p0299c09║當晚普說
X57n0968_p0299c10║檀越祠堂祖塔炷香諷經
X57n0968_p0299c11║管待專使留請兩序
X57n0968_p0299c12║報謝參訪出入交割什物
X57n0968_p0299c13║兩班勤舊煎點新住持
X57n0968_p0299c14║住持常用
X57n0968_p0299c15║朔望上堂
X57n0968_p0299c16║朔望僧堂并寢堂點茶
X57n0968_p0299c17║會兩序耆舊茶湯位次
X57n0968_p0299c18║會西序茶湯
X57n0968_p0299c19║特為大諸山煎點
X57n0968_p0299c20║諸山到方丈煎點住持
X57n0968_p0299c21║施主入山
X57n0968_p0299c22║諸山相訪（尊宿　尊長　法眷　嗣法　平交　鄰對）
X57n0968_p0299c23║退院
X57n0968_p0299c24║兩序門第五
X57n0968_p0300a01║西序頭首
X57n0968_p0300a02║前堂首座後堂首座
X57n0968_p0300a03║懺首書記
X57n0968_p0300a04║維那知客
X57n0968_p0300a05║侍者（燒香　書狀　請客　衣鉢）
X57n0968_p0300a06║東序知事
X57n0968_p0300a07║都監寺監寺
X57n0968_p0300a08║副寺典座
X57n0968_p0300a09║列職
X57n0968_p0300a10║知殿知藏
X57n0968_p0300a11║知浴淨頭
X57n0968_p0300a12║水頭莊主
X57n0968_p0300a13║監收
X57n0968_p0300a14║請名德都講兩序進退
X57n0968_p0300a15║侍者進退頭首寮舍交割什物
X57n0968_p0300a16║方丈管待新舊兩班請兩班歸位
X57n0968_p0300a17║攝眾門第六
X57n0968_p0300a18║鬀髮儀（白席　諸師　謝恩　䇿導　禮佛　落髮　付衣　皈依　開嚴　祝贊）
X57n0968_p0300a19║受戒護戒
X57n0968_p0300a20║辨道具
X57n0968_p0300a21║三衣坐具
X57n0968_p0300a22║鉢偏衫
X57n0968_p0300a23║裙直裰
X57n0968_p0300a24║濾水裊錫杖
X57n0968_p0300b01║主杖如意
X57n0968_p0300b02║拂子淨瓶
X57n0968_p0300b03║香爐奩刀子
X57n0968_p0300b04║數珠
X57n0968_p0300b05║遊方參請求住
X57n0968_p0300b06║參堂大名勝作住
X57n0968_p0300b07║江湖名勝求住遷齋
X57n0968_p0300b08║謝掛塔請益
X57n0968_p0300b09║卷下
X57n0968_p0300b10║安居門第七
X57n0968_p0300b11║出草單出圖帳
X57n0968_p0300b12║啟沙水結制
X57n0968_p0300b13║都寺特為住持首座大眾湯
X57n0968_p0300b14║讀清規榜住持特為首座大眾茶
X57n0968_p0300b15║前堂特為住持後堂大眾茶
X57n0968_p0300b16║住持兩班點行堂茶直日須知（爾須知式）
X57n0968_p0300b17║修大悲懺法住持開講
X57n0968_p0300b18║經行諷誦施生布薩儀（附梵音聲圖）
X57n0968_p0300b19║都講頭首開講維那點讀
X57n0968_p0300b20║三科習讀鎖試
X57n0968_p0300b21║蘭盆會解制（附　廣儀　略儀）
X57n0968_p0300b22║誡勸門第八
X57n0968_p0300b23║立制法（國清百錄）授菩薩戒儀（教行錄金園集）
X57n0968_p0300b24║別立眾制（天竺別集）訓知事人（國清百錄）
X57n0968_p0300c01║警䇿將來日用軌則
X57n0968_p0300c02║坐堂普請
X57n0968_p0300c03║訓童行月分須知
X57n0968_p0300c04║真歸門第九
X57n0968_p0300c05║住持示寂
X57n0968_p0300c06║入龕請主喪
X57n0968_p0300c07║請喪司職事孝服
X57n0968_p0300c08║佛事移龕掛真讀遺偈
X57n0968_p0300c09║大夜上祭繫念
X57n0968_p0300c10║出喪掛真奠茶湯茶毗
X57n0968_p0300c11║全身入塔靈骨入塔
X57n0968_p0300c12║唱衣下遺書
X57n0968_p0300c13║管待主喪及喪司執事人
X57n0968_p0300c14║亡僧
X57n0968_p0300c15║抄劄衣鉢浴亡入龕諷誦
X57n0968_p0300c16║請佛事估衣
X57n0968_p0300c17║伴靈大夜上祭繫念
X57n0968_p0300c18║送亡茶毗
X57n0968_p0300c19║唱衣入塔
X57n0968_p0300c20║板帳
X57n0968_p0300c21║法器門第十
X57n0968_p0300c22║鐘版木魚椎
X57n0968_p0300c23║磬鐃鈸鼓
X57n0968_p0300c24║增修教苑清規目錄（終）
X57n0968_p0301a01║
X57n0968_p0301a02║
X57n0968_p0301a03║
X57n0968_p0301a04║
X57n0968_p0301a05║No. 968
X57n0968_p0301a06║增修教苑清規卷上
X57n0968_p0301a07║
X57n0968_p0301a08║天竺大圓覺教寺住持比丘　自慶　編述
X57n0968_p0301a09║祝讚門第一
X57n0968_p0301a10║普天之下，莫非王土；率土之濵，莫非王臣。自三公九
X57n0968_p0301a11║卿百官以至於庶民，皆有常職，職不修而罰從之，故
X57n0968_p0301a12║不得不盡其職也。況
X57n0968_p0301a13║國家不以此責吾徒而優禮過之，蓋尊其道而崇其
X57n0968_p0301a14║教焉。爾為吾徒者，盍思所以報酬之道，其於盛演宗
X57n0968_p0301a15║猷，陰翊
X57n0968_p0301a16║王化，當盡其職，無或怠焉。
X57n0968_p0301a17║聖節
X57n0968_p0301a18║欽遇
X57n0968_p0301a19║萬壽聖節，啟建金剛無量壽道場一月日。既報
X57n0968_p0301a20║洪恩，禮加嚴肅，僧員不許給假。維那預令堂司行者，
X57n0968_p0301a21║覆庫司備榜紙、疏紙，仍預令詣書記寮行禮，稟云：（啟建
X57n0968_p0301a22║聖節，請製疏語。如書記缺，或西班耆舊，或維那自製，不則用現成疏語，見後。）製畢，書疏維
X57n0968_p0301a23║那帶行僕，捧盤袱上方丈行禮，請住持僉疏畢，行者
X57n0968_p0301a24║就覆住持，來早啟建。維那仍備榜，張于山門之右。（榜疏
X57n0968_p0301b01║並用黃紙書名，別用紅紙。）製簿差僧上殿，簿中並書雙字名。先住
X57n0968_p0301b02║持，次兩班僧眾，依其戒次，量眾多少，具寫差單，排定
X57n0968_p0301b03║日分，周而復始。至日，各整威儀，候鳴大鐘上殿，至晚
X57n0968_p0301b04║鳴大鐘下殿。如有官員入山拈香，鳴鐘集眾，諷經祝
X57n0968_p0301b05║讚，是日住持若不升座，只就大殿行祝讚禮。若升座，
X57n0968_p0301b06║侍者先一日令堂司行者，齋後僧堂前掛上堂牌，仍
X57n0968_p0301b07║覆兩班云：（來早方丈和尚升座。）次日五更開靜後，鳴各處板三
X57n0968_p0301b08║下，眾坐堂。待頭首入堂，鳴僧堂鐘三下，鳴大鐘後，鳴
X57n0968_p0301b09║法鼓。住持出廳坐，侍者、行者隨出問訊，分列側立。燒
X57n0968_p0301b10║香侍者即往法座左側立，候眾入。皷轉第二通，西班
X57n0968_p0301b11║頭首出堂，領大眾入法堂，朝東序問訊，至座前就西
X57n0968_p0301b12║序立，大眾鴈列于後。參頭領眾行者出堂，先列庫廳
X57n0968_p0301b13║下對立。亦候鼓轉第二通，東班知事出庫廳，眾行者
X57n0968_p0301b14║問訊。隨後入法堂，朝西序問訊。至座前，就東序立。行
X57n0968_p0301b15║者退列于後，留侍者位。兩序相對，略問訊。侍者即回
X57n0968_p0301b16║茶堂，請住持。住持候鼓轉三通，起轎。侍者後行，至法
X57n0968_p0301b17║座前。冬月則去帽，大眾亦去帽，皆望塵問訊。住持和
X57n0968_p0301b18║南登座，侍者側邊，隨上法座。以香合盖，盛片香捧上。
X57n0968_p0301b19║住持拈香祝壽畢，侍者接香，以雙手插爐中，右手拈
X57n0968_p0301b20║從香，略問訊。侍者下座，住持趺坐。侍者、同事俱叉手
X57n0968_p0301b21║出班。小者先引過西，近座前列一行，對住持問訊畢，
X57n0968_p0301b22║燒香。侍者引班，合掌歸位，東序後立。次首座領同事
X57n0968_p0301b23║叉手出班，列香椅裏，對住持問訊。大眾同問訊畢，首
X57n0968_p0301b24║座引班，合掌復位，略問訊，東序接問訊。次知事俱叉
X57n0968_p0301c01║手出班。副寺先引至西邊，列香椅裏，對住持問訊。眾
X57n0968_p0301c02║行者隨問訊畢，都寺引班，合掌復位，略問訊，西序接
X57n0968_p0301c03║問訊。次東堂名德，西堂出班，列近座前，對住持問訊
X57n0968_p0301c04║畢，侍者登座，右手捧香合，左手上香，轉身向住持問
X57n0968_p0301c05║訊（謂之代眾請法），退立座側。住持執拂子，揖眾講演（云云）畢，
X57n0968_p0301c06║座上回向云：（其月某日，欽遇
X57n0968_p0301c07║萬壽聖節。某寺預於某月某日，啟建金剛無量壽道場一月日。逐日輪僧上殿，披閱經文。今辰開啟，住持臣僧
X57n0968_p0301c08║某，陞于此座，講演妙義。所集洪因，端為祝延　聖壽萬安）。結座畢，白云：（大眾具威儀，詣大佛
X57n0968_p0301c09║殿，啟建　萬壽聖節，謹白）。即鳴殿鐘，住持領眾到殿上，依次立定。
X57n0968_p0301c10║住持先燒香點茶，上首知事遞上，侍者下茶。次行者
X57n0968_p0301c11║鳴䟦，維那轉身爐前，面外立，揖香。侍者捧香合，住持
X57n0968_p0301c12║上香。次兩序叉手，依次兩兩對出，朝佛問訊。上香畢，
X57n0968_p0301c13║復相朝，轉身問訊，歸位。後東堂、大西堂，出班燒香，歸
X57n0968_p0301c14║位訖。維那最後轉身，問訊燒香，歸位立。首座舉：南無
X57n0968_p0301c15║無量壽佛。眾和：同展三拜（為訢佛祝壽也）。畢，眾收具。住持不
X57n0968_p0301c16║收具，就跪。知客跪進提爐，侍者跪進香合。住持燒香，
X57n0968_p0301c17║維那宣疏，白佛云：（王中之王，位列百王之上；聖中之聖，道逾千聖之前。仰冀洪慈，俯垂
X57n0968_p0301c18║昭鑑。今辰啟建　萬壽聖節，有疏云云）。疏式見後。維那宣疏畢，知客跪
X57n0968_p0301c19║接提爐，行者收具。首座舉：楞嚴呪。行道呪畢，首座舉：
X57n0968_p0301c20║無量壽佛號。維那回向云：（仰冀洪慈，再垂昭鑒。啟建萬壽聖節，諷演秘章，稱
X57n0968_p0301c21║揚聖號。所集洪因，端為祝延　今上皇帝聖躬。眾和：萬歲！萬歲！萬萬歲！祝陪　天算無量壽佛，十方三世一切
X57n0968_p0301c22║諸佛，一切云云）。滿散
X57n0968_p0301c23║聖節亦如前。住持如到公宇，隨官祝讚，首座偏位跪，
X57n0968_p0301c24║堂司行者跪進提爐，座司茶頭跪進香合，燒香宣疏
X57n0968_p0302a01║畢，堂司行者復跪接提爐。（佛降生與成道等日，點茶、出班、燒香並同。）
X57n0968_p0302a02║【圖】
X57n0968_p0302a03║
X57n0968_p0302a04║
X57n0968_p0302a05║
X57n0968_p0302a06║
X57n0968_p0302a07║
X57n0968_p0302a08║
X57n0968_p0302a09║
X57n0968_p0302a10║
X57n0968_p0302a11║疏語。
X57n0968_p0302a12║教建疏（首如前榜語書）。
X57n0968_p0302a13║右伏以　均天之大，蕩蕩乎無能名焉；　與日竝
X57n0968_p0302a14║明，皜皜乎不可尚已。戴　德罔知高遠，叨　光莫喻
X57n0968_p0302a15║照臨。欲殫臣子之忠誠，敢效華封之虔祝。梵書五千
X57n0968_p0302a16║卷，演二十重華藏，盡入提封；妙旨六萬言，會百億國
X57n0968_p0302a17║小王，咸歸至化。少伸涓效，上報　洪恩。恭願後天不
X57n0968_p0302a18║老，行地無疆。　壽舉玉巵，　翠蹕永朝於長樂；功成
X57n0968_p0302a19║丹鼎，黃河屢見於清流。謹疏。　某年某月　日疏。
X57n0968_p0302a20║滿散疏。
X57n0968_p0302a21║右伏以　天生　聖人，為天下生民之主；　國有大
X57n0968_p0302a22║命，在國家有道之歸。　唐虞雍熙，文武兼濟。踰萬年
X57n0968_p0302a23║而得壽，　覆壽無私；預一月以為期，虔蘄有在。恭願
X57n0968_p0302a24║天之覆，地之載，配德惟均；　商尚質，周尚文，推功復
X57n0968_p0302b01║倍。效　富壽多男之至祝，衍蠻夷一統之　不圖。謹
X57n0968_p0302b02║疏。　年月　日疏。
X57n0968_p0302b03║每日祝讚
X57n0968_p0302b04║大眾每日凌晨上殿，侯立定，先舉大悲呪一徧，稱南
X57n0968_p0302b05║無無量壽佛。維那回向云：（仰冀洪慈，俯垂洞鑒。上來諷誦秘章，稱揚聖號，所萃
X57n0968_p0302b06║洪因，端為祝延　今上皇帝聖壽萬安，祝陪　天筭云云）。
X57n0968_p0302b07║景命四齋日祝讚
X57n0968_p0302b08║前一日晚，堂司行者覆方丈，兩班單寮挂牌。次早，殿
X57n0968_p0302b09║鐘絕，眾集，舉無量壽呪（或舉大悲呪，或舉消災呪），稱南無無量壽
X57n0968_p0302b10║佛。眾和三聲，維那回向（仰冀洪慈，俯垂洞鑒。四齋吉旦，謹集臣僧，恭趨寶殿，諷演
X57n0968_p0302b11║秘章，稱揚聖號。所集洪因，端為祝延　今上皇帝聖躬（大眾同稱）萬歲，萬歲，萬萬歲，　祝陪　天筭無量壽佛仁
X57n0968_p0302b12║王菩薩摩訶薩云云。若朔望隨日審改，正月則云孟春，餘月例知）。
X57n0968_p0302b13║藏殿祝讚（初八日、二十三日）
X57n0968_p0302b14║此二齋日，侵晨登殿祝讚。粥罷，鳴僧堂前鐘。藏殿鳴
X57n0968_p0302b15║鐘鼓，令直藏殿人轉藏。眾集，首座舉楞嚴呪，繞藏行
X57n0968_p0302b16║道。呪畢，立定，舉南無釋迦牟尼佛、南無無量壽佛、南
X57n0968_p0302b17║無佛頂首楞嚴、南無護法諸天菩薩（眾各和三聲）。維那回
X57n0968_p0302b18║向（仰冀洪慈，俯垂洞鑒。四齋吉旦，謹集僧眾，恭趨藏殿，運轉天宮法輪寶藏，諷演秘章，稱揚聖號。所華
X57n0968_p0302b19║洪因，先為祝延　今上皇帝聖壽萬安，次冀佛日增輝，法輪常轉，無量壽佛、仁王菩薩云云。或無輪藏，有實藏
X57n0968_p0302b20║處，亦宜行之，但除運轉之語）。
X57n0968_p0302b21║千秋節
X57n0968_p0302b22║至期之前一日晚，堂司行者覆方丈，兩班單寮并挂
X57n0968_p0302b23║牌。次早登殿，舉棱嚴呪。維那白佛回向（大圓滿覺，應迹西乾。身包
X57n0968_p0302b24║太虗，量周沙界。仰冀洪慈，俯某洞鑒。某路某寺，某月某日，恭遇　皇太子千秋令節。謹集僧眾，恭趨寶殿。諷演
X57n0968_p0302c01║秘章，稱揚聖號。所萃洪因，仰祝　皇太子睿筭千秋。殿下恭順，祇膺茂典，位副青宮。溫文光三善之名，繼照𭜴
X57n0968_p0302c02║重离之慶。十方三世，一切云云）。
X57n0968_p0302c03║善月
X57n0968_p0302c04║正、五、九月為三長齋，世稱善月。每月建祈福道場。先
X57n0968_p0302c05║一日，堂司行者覆住持兩班，并挂善月牌於殿前，具
X57n0968_p0302c06║經單，并置簿。差僧每日鳴大鐘，登殿看經祝讚。至放
X57n0968_p0302c07║鍾下殿終，月列經目，具疏滿散。（提爾經云：諸天帝釋、太子使者、閻羅鬼神，
X57n0968_p0302c08║俱用正、五、九月旦日案行。王民等為善惡者，四時交代。歲終三覆，以校與四王。一月六奏，使無枉錯。覆校眾生
X57n0968_p0302c09║罪福，作善降祥，不善降殃。自隨開皇三年，詔天下正、五、九月及六齋日，不得殺生命。唐武德二年，詔天下正、五、
X57n0968_p0302c10║九月十齋日，不得行刑屠釣。逮今　聖朝，遵行尤篤。各寺凡屆斯期，毋或怠也。○世人以此三月忌上任者，避
X57n0968_p0302c11║行刑故耳。）
X57n0968_p0302c12║祝讚門第一
X57n0968_p0302c13║祈禳門第二
X57n0968_p0302c14║佛以慈悲為化，天以好生為德。然而下民自孽，致感
X57n0968_p0302c15║失經背常之事，吾徒當本
X57n0968_p0302c16║國朝度僧之意，為民祈禱，宜加精恪，昭回佛天慈好
X57n0968_p0302c17║之心，庶幾禍消未萌，菑變為福。其如是，復何安居逸
X57n0968_p0302c18║食之媿乎？
X57n0968_p0302c19║祈禱
X57n0968_p0302c20║凡遇祈禱，住持預集兩班茶議，令庫司備辦供儀，提
X57n0968_p0302c21║調洒掃門徑廊廡，嚴治壇場，敷陳香燈花幡，巡警大
X57n0968_p0302c22║小寮舍齋潔。復令頭首製疏意回向，堂司行者挂牌
X57n0968_p0302c23║報寮。至日，殿上營列供養，住持專加虔謹，僧眾各務
X57n0968_p0302c24║整肅。三日為期，於齋粥二時，鳴鐘集眾，登殿諷誦祈
X57n0968_p0303a01║禱。初時，首座舉南無過去正法明如來（云云），製語啟
X57n0968_p0303a02║白，舉大悲呪若干徧。行道立定，亟稱（觀世音菩薩及護法諸天菩薩）
X57n0968_p0303a03║聖號，和合十聲，維那回向（仰冀佛慈，俯垂昭鑒，某路某寺住持比丘某蓋為知，
X57n0968_p0303a04║如后各列）。復舉聖號，和各十聲畢（十方三世一切諸佛一切云云）。餘時舉
X57n0968_p0303a05║唱迴向同前，但免啟白。三日後，如未蒙感格，則以本
X57n0968_p0303a06║寺僧眾若干員，分作幾引，每引諷呪若干徧，稱號懇
X57n0968_p0303a07║切祈禱。如是相繼，輪流不斷，從朝至暮，以感應為期。
X57n0968_p0303a08║兼復別修功果，必期至効，方可滿散懺謝（如有灾異，亟欲祈禱，
X57n0968_p0303a09║止如上規，直通意旨啟白）。
X57n0968_p0303a10║接官
X57n0968_p0303a11║官員入山祈祝，或先報至，即令堂司行者覆住持，兩
X57n0968_p0303a12║班挂接官牌，令人遠探。候將及山門，鳴鐘，住持執提
X57n0968_p0303a13║爐，領眾門迎至殿，拈香設拜。知事當預問官御情旨，
X57n0968_p0303a14║轉達住持、頭首知會，慎不可忽。舉呪稱號迴向（或住持或
X57n0968_p0303a15║頭首不拘）畢，請歸方丈。或法堂設位獻茶，祇待如儀。或遊
X57n0968_p0303a16║覧陪從話語，勿談世事。或法門、山門急務，當量便申
X57n0968_p0303a17║稟，不可造次，有傷大體。去時鳴鐘，大眾門送（若迎送大官，鳴
X57n0968_p0303a18║樓鐘，次則鳴僧堂前鐘）。
X57n0968_p0303a19║祈晴（無垢清淨光，慧日破諸暗，能伏災風火，普明照世間。）
X57n0968_p0303a20║霖雨不休，萬物莫遂厥性。陂塘欲決，四民咸以為憂。
X57n0968_p0303a21║匪太陽照臨匿私，實品彚業累感召。特伸祈懇，望賜
X57n0968_p0303a22║昭彰。由是謹於某月某日，啟建祈晴道場。每日集眾，
X57n0968_p0303a23║諷誦秘章，稱揚聖號功德。祈禱常住三寶，大悲觀世
X57n0968_p0303a24║音菩薩，奉福護法列席諸天帝釋尊天，四門天王，日
X57n0968_p0303b01║宮大陽天子（云云）。平等祈求，乞彰感應。伏願掃蕩陰
X57n0968_p0303b02║霾，俾式乾于后土。豁舒杲日，庶廓淨於天倪。地利豐
X57n0968_p0303b03║饒，天時順序。
X57n0968_p0303b04║祈雨（悲體戒雷震，慈意妙大雲，澍甘露法雨，滅除煩惱燄。）
X57n0968_p0303b05║水為物命，豈勝爍石之威。食是民天，深切望霓之歎。
X57n0968_p0303b06║由下地同業所感，非上天鑒物有偏。欲遂濟通，須憑
X57n0968_p0303b07║祈扣。由是謹於某月某日，啟建祈雨道場。每日集眾，
X57n0968_p0303b08║諷演秘章，稱敭聖號，功德祈禱（云云）。奉福護教，列席
X57n0968_p0303b09║諸天五方行雨龍王，六合雷公電姥，風伯雨師，雨部
X57n0968_p0303b10║聖眾，諸處溪源潭洞隱顯龍王，嶽瀆山川，靈壇社廟
X57n0968_p0303b11║（云云）。平等祈求，乞彰感應。伏願電掣雷匐，起蛟龍於
X57n0968_p0303b12║川澤。雲行雨施，蘇禾稼於田疇。庶五糓之有秋，俾四
X57n0968_p0303b13║民之樂業。
X57n0968_p0303b14║祈雪
X57n0968_p0303b15║冬令如春，慮致下民瘴癘；臘前未雪，曷期來歲豐穰。
X57n0968_p0303b16║敬攄一眾之精誠，願覩六華之祥瑞。仰惟洪造，俯賜
X57n0968_p0303b17║詳明。由是集眾，諷誦秘章，稱揚聖號功德，祈禱常住
X57n0968_p0303b18║二寶大慈觀世音菩薩、奉福護法諸天帝釋尊天（云
X57n0968_p0303b19║云），平等祈求，乞彰感應。伏願千里飛花，平地瑞占於
X57n0968_p0303b20║盈尺；九秋多稔，生民欣賀於有年。藏伏祲氛，導宣和
X57n0968_p0303b21║氣。
X57n0968_p0303b22║救日
X57n0968_p0303b23║累德重光，環四洲皆仰臨照；行天失度，極八方咸起
X57n0968_p0303b24║震驚。雖憑曆紀之推祥，恐罹陰沴之阨數。欲復金輪，
X57n0968_p0303c01║還瞻舊觀，須依紺相，曲示周旋，輙啟祈禱，用徇救護。
X57n0968_p0303c02║由是集眾，諷誦秘章，稱揚聖號，祈禱常住三寶觀世
X57n0968_p0303c03║音菩薩、日光菩薩、奉福護法諸天、三界萬靈、滿空聖
X57n0968_p0303c04║眾，平等祈求，乞彰感應。伏願光回宇宙，氣恊陰陽。天
X57n0968_p0303c05║下晏如，豈用眩戈揮之伎；太平有象，孰須形盆覆之
X57n0968_p0303c06║譏。四方咸頌堯聲，八表同光舜德。
X57n0968_p0303c07║救月（大智精進佛世尊，我今歸命稽首禮，是羅候羅惱亂我，類佛憐愍見救護。）
X57n0968_p0303c08║蟾蜍屆望，一輪正滿於茲宵；羅彗肆妖，全璧適虧於
X57n0968_p0303c09║今夕。故星紀躔入月紀，乃天心警誡人心。欲萬方重
X57n0968_p0303c10║仰清光，當此際合陳大造。由是集眾，諷誦秘章，稱揚
X57n0968_p0303c11║聖號功德，祈禱常住三寶大悲觀世音菩薩、月光菩
X57n0968_p0303c12║薩、奉福護法諸天權實真宰、三界萬靈、滿空聖眾，平
X57n0968_p0303c13║等祈求，乞彰感應。伏願冰輪完復，不靳玉斧之修；白
X57n0968_p0303c14║兔重甦，還戢金罌之舊。大地山河普照，廣寒宮殿咸
X57n0968_p0303c15║開。萬象光昭，九霄色正。
X57n0968_p0303c16║遣蝗
X57n0968_p0303c17║飛蝗入境，驚看蔽天遮野而來。異物為灾，寧免戕稼
X57n0968_p0303c18║害禾之慘。遺捕故憑於官守，蹂踐何補於耕農。敢仗
X57n0968_p0303c19║妙用之功，式畀祆禳之福。由是謹於某月某日，集眾
X57n0968_p0303c20║諷誦秘章，稱念聖號功德，祈禱（云云）。奉福護法，列席
X57n0968_p0303c21║諸天，三界二儀，滿空真宰，陰陽造化，賞罰聖賢（云云）。
X57n0968_p0303c22║平等祈求，乞彰感應。伏願慈風猛扇，遣繩繩緝緝於
X57n0968_p0303c23║無何有之鄉。願海周流，蕩蠢蠢蜚蜚於常寂滅之理。
X57n0968_p0303c24║非但遣一物之災异，抑將同六合以歡心。
X57n0968_p0304a01║謝晴
X57n0968_p0304a02║靈耀宣光，千里霽華開望眼；蒼生仰德，八紘晴色動
X57n0968_p0304a03║歡心。自非大道垂鑑之明，曷覩大陽啟關之照？復陳
X57n0968_p0304a04║涓善，敢答洪恩（云云）。伏願求而輙應，已占豐歲之嘉
X57n0968_p0304a05║祥；感而遂彰，更卜秋田之刈穫。陰陽順序，民物阜康。
X57n0968_p0304a06║謝雨
X57n0968_p0304a07║人或悖理，兼旬驚旱魃之威；天不遺民，一雨慰桑林
X57n0968_p0304a08║之澤。憑茲優渥之潤，頓濟發生之心。既沐恩波，敢忘
X57n0968_p0304a09║隆德（云云）。
X57n0968_p0304a10║伏願八方稱賀，人人懷擊壤之歌；四海交歡，處處期
X57n0968_p0304a11║鼓腹之詠。一味普益，萬物增光。
X57n0968_p0304a12║祈禳門第二
X57n0968_p0304a13║報本門第三
X57n0968_p0304a14║法之為本至矣，佛祖之道由是而生焉，則凡有志於
X57n0968_p0304a15║道者，可不知其本哉？一、大藏教本眾生之性，諸佛揭
X57n0968_p0304a16║而示之，諸祖對而揚之，以文字廣第一義，流行世間，
X57n0968_p0304a17║俾誦其書、脩其道者，皆有以復性之本，陟佛祖之階
X57n0968_p0304a18║也。然生死幻有之質，推本於生成，尚知所以報，況誕
X57n0968_p0304a19║育世出世無上法身者乎？誠能以出世妙道誘掖，庶
X57n0968_p0304a20║彚盡復本性，報本孰加焉？又復國朝剏業垂統，
X57n0968_p0304a21║先帝皆是果位，應御天下　大寶，法王亦以大權輔
X57n0968_p0304a22║化，化事既終，咸歸　證地，　覃恩所被，與教共隆，而
X57n0968_p0304a23║使吾徒究復本性，得不追所自耶？其於諱日，拳拳懇
X57n0968_p0304a24║懇，思而敬之。
X57n0968_p0304b01║如來降生（四月八日）
X57n0968_p0304b02║將屆降生，住持專誠命庫司預備供養，令行者於佛
X57n0968_p0304b03║殿設毗藍園香湯盆，安太子像，置二小杓於盆內。至
X57n0968_p0304b04║日，敷陳供養併香湯畢，堂司行者覆打起。大眾各具
X57n0968_p0304b05║威儀，備香湯錢，候鐘聲，俱詣大殿，依次立。住持上香
X57n0968_p0304b06║三拜，不收坐具，進前奉湯食。行者遞上，侍者捧置于
X57n0968_p0304b07║几。問訊畢，復位三拜，再上香，下䞋，點茶，又三拜，收具。
X57n0968_p0304b08║兩序出班，維那揖香如前式。大眾三拜，收具。住持跪
X57n0968_p0304b09║爐，維那宣疏白佛云：（現大人相，充滿太虗。深遠雷音，徧周法界。巍巍乎高等須彌，晃
X57n0968_p0304b10║晃乎明逾日月云云）。疏式見後。維那宣疏畢，首座舉唱浴佛偈
X57n0968_p0304b11║云：（我今灌沐諸如來，淨智莊嚴功德聚。五濁眾生令離垢，同證如來淨法身）。　行道浴佛畢，
X57n0968_p0304b12║立定，舉安樂行，復行道經畢，復舉佛號各三聲畢，大
X57n0968_p0304b13║眾云：（願滅三障諸煩惱，願得智慧真明了。普願罪障悉消除，世世常行菩薩道。十方三世云云）。
X57n0968_p0304b14║疏式
X57n0968_p0304b15║某路某寺住持末裔比丘（某），　與眾小比丘等，
X57n0968_p0304b16║四月初八日，恭遇
X57n0968_p0304b17║本師釋迦如來大和尚降生之辰，謹備山殽
X57n0968_p0304b18║野蔌，茗盌鑪熏，專伸供養，諷誦　經文，稱
X57n0968_p0304b19║敭聖號，所集　功德，用酬　慈蔭者。
X57n0968_p0304b20║右伏以千聖嗣興，莫不由實道而成正覺；一法可讚，
X57n0968_p0304b21║所謂以慈心而遊世間。既膺人壽百歲之時，遂補賢
X57n0968_p0304b22║劫四佛之處。取萬二千國中央之地，示三十二相劣
X57n0968_p0304b23║應之身。固敢為天下先，而自稱人中勝。豈羨繼天之
X57n0968_p0304b24║貴，蓋昭唯佛之尊。應迹如存，仰明星而猶朗；化儀雖
X57n0968_p0304c01║往，想白虹而尚騰。適逢賜影之辰，少効惟馨之薦。奉
X57n0968_p0304c02║匜香水，用沐金軀。集茲有作之熏，仰報難思之德。
X57n0968_p0304c03║　本師釋迦如來大和尚，伏願彌隆至化，闡宗風復振
X57n0968_p0304c04║　皇風；未喪斯文，寢邪法流通　正法。罄有相，證諸
X57n0968_p0304c05║相非相之實相；統含生，悟無生受生之真生。等未來
X57n0968_p0304c06║時，如　出興日。謹疏。
X57n0968_p0304c07║如來成道（臘月八日，禮式同上，但去浴佛偈耳。）
X57n0968_p0304c08║非證而證，久證於塵點劫前；無成故成，近成於菩提
X57n0968_p0304c09║樹下。蓋從本而垂迹，為行已而化他。降靈於覩史陀
X57n0968_p0304c10║宮，利見於迦維衛國。視金輪而脫屣，指雪山為故家。
X57n0968_p0304c11║分衛五人，燕坐六載。隨機時有賖促，豈證道异過當？
X57n0968_p0304c12║雲散儀霄，自爾水月交際；春回嶰谷，不妨花柳芬菲。
X57n0968_p0304c13║念化儀無得而稱，惟內證尤不可示。熟前番人雖云
X57n0968_p0304c14║已矣，愍末裔者其如之何？歆艶遺音，𪫟惕罔措。伏願
X57n0968_p0304c15║　俾末世優曇再瑞，復覩明星；使澆季甘蔗重榮，還
X57n0968_p0304c16║瞻　慧日。
X57n0968_p0304c17║如來涅槃（二月望日）
X57n0968_p0304c18║鐙夕後，住持令堂司行者報示新學，熟讀遺教經，五
X57n0968_p0304c19║日一次，詣首座前背試。至二月初一日為始，每日齋
X57n0968_p0304c20║了，堂司行者覆打起，集眾詣佛殿諷誦，淨覺法師有
X57n0968_p0304c21║禮文。四明、延慶至日，皆如天台祖忌行之。於法堂上
X57n0968_p0304c22║置涅槃佛像，左右敘列涅槃會上結集諸法藏、結集
X57n0968_p0304c23║諸菩薩僧、結集緣覺僧、結集聲聞僧四位牌銜配之。
X57n0968_p0304c24║近來諸方從簡，就佛殿上食設拜而已，豈盡報本之
X57n0968_p0305a01║誠乎？
X57n0968_p0305a02║疏語。
X57n0968_p0305a03║鷲嶽膺期，顯一乘而極唱；鶴林顧命，指三德以真歸。
X57n0968_p0305a04║自高山先照，示以出興；至峻嶺餘輝，云當入寂。知唱
X57n0968_p0305a05║生而唱滅，恒常不變，法性本然；見令始而令終，會必
X57n0968_p0305a06║有離，世相如是。醫師背喪，賈客他行。花柳無私，俄洊
X57n0968_p0305a07║逢於遠日；蘋蘩可薦，罔敢墜於遺風。式表芹誠，仰祈
X57n0968_p0305a08║藻鑑。伏願
X57n0968_p0305a09║分身俯降，護身使佩於靈符；慧命長存，贖命見頒於
X57n0968_p0305a10║重寶。庶令後裔，克紹先宗。
X57n0968_p0305a11║國忌
X57n0968_p0305a12║上賓日，屆期先一日晚，庫司令堂司行者覆住持兩
X57n0968_p0305a13║班，挂諷經牌報眾。就法座上安　御座，用黃紙書
X57n0968_p0305a14║　聖號牌位，嚴設香華燈燭供養之儀。至期，鳴僧堂前
X57n0968_p0305a15║鐘集眾。住持上湯茶，首座舉棱嚴呪。呪畢，舉釋迦楞
X57n0968_p0305a16║嚴諸天號。維那迴向云：（天上天下，聖主為尊。世出世間，法王自在。仰冀洪慈，俯埀
X57n0968_p0305a17║昭鑑。某路某寺住持傳教觀僧某，今月某日，恭遇　某聖聖忌之辰，謹集僧眾，諷誦秘章，稱揚聖號。所集殊𬊫，
X57n0968_p0305a18║上資　聖駕。供願逍遙八極，仰翠輿玉輅之來儀；自在中天，享瑤關瓊臺之娛樂。十方三世云云）。
X57n0968_p0305a19║天台大師忌（十一月二十四日）○（維那和會禮數與說戒同）
X57n0968_p0305a20║將屆忌辰，住持專誠命庫司備供養之儀。維那預先
X57n0968_p0305a21║和會人，借書畫器皿，分項掌管。復和會唱禮人員，三
X57n0968_p0305a22║夜習儀。方丈初夜，庫司次夜，堂司後夜。務盡孝思，毋
X57n0968_p0305a23║或饕餮也。宿夜日，參頭差行者，於法堂敷陳玩具，嚴
X57n0968_p0305a24║飾祭筵。爐、瓶、香、几，一一如儀。上間設法衣、拂子、椸架、
X57n0968_p0305b01║椅等。中間分列九祖、山家諸祖、山門始祖，并嗣法師
X57n0968_p0305b02║等位，仍設祭筵。下間設部文、爐、瓶、椅等。當晚，堂司行
X57n0968_p0305b03║者覆方丈。兩班打起，鳴僧堂前鐘集眾。侯住持至，各
X57n0968_p0305b04║去帽。頭首舉南無旋陀羅尼菩薩，右旋行香一匝。各
X57n0968_p0305b05║歸蒲團位，展具三拜，默運香華。散華畢，依懺主禮文，
X57n0968_p0305b06║專誠修禮。候奉請時，住持起，上湯茶（正日上湯食䞋茶，侍者一一恭進）。
X57n0968_p0305b07║奉請後，仍請山家諸祖、山門始祖等，及嗣法師。請畢，
X57n0968_p0305b08║讚嘆。宿夜正日，維那讀疏（或知客讀疏，式見後），前後堂首座繳
X57n0968_p0305b09║疏。宿夜，唱誦前六段頂禮。正日，唱誦後六段頂禮。仍
X57n0968_p0305b10║頂禮列祖畢，懺五悔訖，設三拜。頭首舉安樂行行道
X57n0968_p0305b11║經畢，舉佛號畢，眾云（願滅三障諸煩惱云云）。堂司行者唱云（知客
X57n0968_p0305b12║請方丈、和尚、兩班大眾，就此獻湯）。湯畢（維那備湯果，或請大眾，或但請唱禮人，隨山門例不同）。
X57n0968_p0305b13║次行堂參頭，領眾詣筵諷經。正日辰時，常住點心，堂
X57n0968_p0305b14║司行者打起，唱禮諷經，與宿夜同。至午時，大眾起堂
X57n0968_p0305b15║齋，維那請唱禮提調等人就寮齋。齋粥畢，堂司行者
X57n0968_p0305b16║就僧堂覆住持兩班，鳴僧堂前鐘，詣供筵諷經畢，行
X57n0968_p0305b17║者諷經（候禮時，首座居中，左右各三人，互相同聲奉請，有聲音者一人唱序）。○（知客去㡌，燒香
X57n0968_p0305b18║下湯，維那湯果亦然）。
X57n0968_p0305b19║疏語。
X57n0968_p0305b20║古塔開扉，半座平分風月；靈山在目，三周俱付筌蹄。
X57n0968_p0305b21║摧我慢自高之幢，示吾今親證之地。陳隋應運，蠻貊
X57n0968_p0305b22║同文。小根小莖，毋望洋向若而嘆；大枝大葉，皆拔茆
X57n0968_p0305b23║連茄而征。眾丘繞司命遜其高寒，諸子駕安車鞭其
X57n0968_p0305b24║觳觫。生民以來，未有愈高泰山北斗之具瞻；此舟過
X57n0968_p0305c01║後，更無益重浮木盲龜之難值。玄珠休景，智鑑沉光。
X57n0968_p0305c02║攪和酥酪之既成，收卷波瀾而遐舉。象武方絕塵於
X57n0968_p0305c03║無何有，鄭聲將亂雅於侏離淫。允賴正音，洗空邪說。
X57n0968_p0305c04║謬記刻舟之蹟，輙營諱日之齋。擷芳於沼沚之毛，式
X57n0968_p0305c05║資明信；展敬於涓埃之效，允答洪休。
X57n0968_p0305c06║法空寶覺智者大禪師。伏願
X57n0968_p0305c07║有伴即來，招手勿忘於金地。如月初上，分身豈間於
X57n0968_p0305c08║潢流。再振玄猷，庶昌厥後。
X57n0968_p0305c09║又疏。
X57n0968_p0305c10║鈞天韶護，合吾節乃張；鳳凰麒麟，適其時則出。會斯
X57n0968_p0305c11║文之將喪，故亞聖之倔興。恭惟
X57n0968_p0305c12║天台教主法空寶覺智者大禪師，豁見靈山，洗虞困
X57n0968_p0305c13║之佛日；大訇木鐸，鼓震旦之金聲。貫一乘極唱之音，
X57n0968_p0305c14║洞三際終窮之妙。午照揭矣，容魚目之奪珠；大道廓
X57n0968_p0305c15║如，空鄭聲之亂雅。簾月栢香而真法供養，江陵金地
X57n0968_p0305c16║而順物委蛇。獲一旋陀羅尼，姑示迹中之迹；想三阿
X57n0968_p0305c17║僧祇劫，已極天中之天。香風吹優曇鉢華，鐵鼓透那
X57n0968_p0305c18║羅延箭。挹玉泉之源渺，霈一雨於夢中；仰華頂之峯
X57n0968_p0305c19║高，降眾魔於鏡裏。至若帝王師法，凡聖奉尊，皆吾祖
X57n0968_p0305c20║之緒餘，奚下凡之足議？（某）等忝值示歸雙樹，逮至千
X57n0968_p0305c21║年。雲仍近百世之孫，傳續愧一絲之眇。魂搖鯨海，空
X57n0968_p0305c22║懷四帝之雄姿；恩戴鰲山，莫覩二嚴之奇相。望江聲
X57n0968_p0305c23║而動哭，瞻斗氣以凝悲。輙陳寒㵎之蘋，聊奉惟馨之
X57n0968_p0305c24║薦。嗚呼！我祖罔極蒼天。伏願　下印千江，彌滿一天
X57n0968_p0306a01║之月；究竟六味，吹噓九地之春。矜氛埃轇轕之秋，哀
X57n0968_p0306a02║敗種離披之極。藥垂瞑眩，不舉步而悟故鄉；跡免竛
X57n0968_p0306a03║竮，即此心而見真性。誓報難明之化，洞然無盡之燈。
X57n0968_p0306a04║諸祖忌
X57n0968_p0306a05║（章安尊者八月初七日忌，　荊溪尊者二月初五忌，　四明尊者正月初五日忌。）
X57n0968_p0306a06║山家諸祖忌辰，宜皆修敬。而於天台忌辰袷祀，禮也。
X57n0968_p0306a07║章安結集荊溪記，述四明中興，此三祖之功大於名
X57n0968_p0306a08║教，故當表而出之。屆期別祀，亦禮也。凡臨忌辰，維那
X57n0968_p0306a09║預令堂司行者覆方丈，兩班挂牌，報眾庫司辦供儀，
X57n0968_p0306a10║隔宿於法座上挂真（真缺設牌）。至日，敷陳供儀，堂司行者
X57n0968_p0306a11║覆方丈，兩班鳴廊板，僧堂前鐘集眾。候住持至（不得覆𮔙），
X57n0968_p0306a12║鳴引二下，首座舉南無某祖師菩薩，領眾右旋，燒香
X57n0968_p0306a13║一匝，立定。住持上香三拜，不收坐具，進鑪前上湯、上
X57n0968_p0306a14║食。侍者恭遞，俟捧至几上，退就位，三拜，仍進前燒香、
X57n0968_p0306a15║上䞋。猷茶畢，復位三拜，收坐具。住持上片香，行者鳴
X57n0968_p0306a16║行香鈸，維那出班揖香，兩序出班上香（式如前），大眾同
X57n0968_p0306a17║展三拜。住持跪爐，維那宣疏（仰冀真慈，俯垂洞鑒云云，疏語如后）。畢，首
X57n0968_p0306a18║座舉安樂行（如前式）。若行宿禮，亦如之，但免出班上食
X57n0968_p0306a19║而已。
X57n0968_p0306a20║章安尊者忌疏
X57n0968_p0306a21║得高忘筌，能即言說而為解脫；示月須指，故因文字
X57n0968_p0306a22║以顯總持。慮衡台過後以無聞，故荊揚住來而不憚。
X57n0968_p0306a23║殆可慶喜同功並德，斯與智者默識心通。恭惟
X57n0968_p0306a24║天台寶授結集法藏章安禪師、總持尊者，佩宿誓而
X57n0968_p0306b01║復來，稟今師而善繼。捷五行於目視，記萬言於耳聞。
X57n0968_p0306b02║由自任天下之難，故超出門人之上。菜食水齋，氷牀
X57n0968_p0306b03║雪被，不辭著述之勞；超雲邁印，跨朗籠基，豈圖講說
X57n0968_p0306b04║之勝。悲斯文之若墜，示甘露之在茲。東宮之法斾方
X57n0968_p0306b05║還，內院之寶臺已待。（某）等叨生法末，獲奉圓聞。俄諱
X57n0968_p0306b06║日之來臨，痛深恩而罔報。聊伸菲供，少展涓誠。伏願
X57n0968_p0306b07║　再降攝靜，白日羣雄，不勞彈指；重復回瀾，青氈舊
X57n0968_p0306b08║物，竚聽欬聲。庶大教振開皇之風，俾末裔覩江陵之
X57n0968_p0306b09║盛。
X57n0968_p0306b10║荊溪尊者忌疏
X57n0968_p0306b11║或蕩於空，或膠於有，捨哲匠誰其正諸？既衷以理，既
X57n0968_p0306b12║闢以文，𮨇圓宗巍然存矣。符掖輪遊河之夢，專尊王
X57n0968_p0306b13║賤伯之功。記諸部于台嶺毗壇，數十萬言雲垂海立；
X57n0968_p0306b14║來多士於吳門楚甸，幾千百眾鳳翥龍翔。辭優詔以
X57n0968_p0306b15║深藏，挈宏綱而獨任。天扶杞國，日取虞淵。台衡教觀，
X57n0968_p0306b16║於是重明；靈嶽箕裘，宜其遠紹。（某）等濫同展卷，實切
X57n0968_p0306b17║銜恩。適逢諱日於花朝，聊陳薄供；遙想靈龕於佛隴，
X57n0968_p0306b18║莫覩真容。
X57n0968_p0306b19║天台記主荊溪大師圓通尊者。伏願悲誓所薰，即文
X57n0968_p0306b20║字廣第一義；遺編是賴，期自他入不二門。永俾邪徒，
X57n0968_p0306b21║咸歸正說。
X57n0968_p0306b22║四明尊者忌疏
X57n0968_p0306b23║聖祖往而玄化微，懍若縣𮈔之引石。邪說行而間世
X57n0968_p0306b24║出，明如杲日之旋空。豈唯爝火之息哉，宜載曇華之
X57n0968_p0306c01║現耳。恭惟中興教觀法智大師四明尊者，幼生鄞水，
X57n0968_p0306c02║神僧遺佛子之靈。初稟寶雲，彌月講心經之要。遂作
X57n0968_p0306c03║學徒淵藪，真成法海舟航。鼓吹一乘，網羅眾典。行天
X57n0968_p0306c04║台難行之行，脇不至席四十餘年。記毗陵未記之文，
X57n0968_p0306c05║手不停書幾千萬字。青襟蟻集，赤幟雲張。中興教觀，
X57n0968_p0306c06║舍師其誰。遠紹箕裘，一人而已。何鶴林之變色，致梁
X57n0968_p0306c07║木之纏悲。空抱遺編，難回寂定。（某）等痛適臨於諱日，
X57n0968_p0306c08║實常感於深恩。薄薦蘋蘩，少酬埃滴。伏類　不忘冥
X57n0968_p0306c09║護，永俾弘傳。講貫連環，同淳化天禧之歲。行門啟鑰，
X57n0968_p0306c10║追乾符保恩之時。重振斯文，益昌厥後。
X57n0968_p0306c11║開山歷代祖忌
X57n0968_p0306c12║開山祖。若法門重望，功被山門，宜如前諸祖設法堂
X57n0968_p0306c13║上禮儀，亦須製疏，贊其功德。若歷代忌屆期，堂司行
X57n0968_p0306c14║者預報庫司，備供養，請祖堂位牌，就法堂中間鋪設。
X57n0968_p0306c15║粥罷集眾，住持兩序一行排立。住持上香湯食茶畢，
X57n0968_p0306c16║大展三拜。首座舉阿彌陀經行道，經終稱聖號（彌陀、觀音、
X57n0968_p0306c17║勢至等），維那回向（因緣所生法，我說即是空。亦名為假名，亦名中道義。仰冀真慈，俯垂昭鑑。
X57n0968_p0306c18║今月某日，山門伏值前住當山第幾代某祖師齋忌之辰，營備菲儀，以伸供養。謹集比丘眾，諷誦真乘，稱𫾻聖
X57n0968_p0306c19║號功德。奉為覺靈，增崇品位。伏願十乘齋䇿，優游即入清涼池；三觀彌修，任運同歸秘密藏。再回寂定，重輝法
X57n0968_p0306c20║燈云云）。或徒弟法眷、江湖道舊，俵䞋請眾諷經，維那回
X57n0968_p0306c21║向（仰冀真慈，俯垂照鑒。徒弟比丘某等，伏值前住當山先師和尚某法師齋忌之辰，謹命同袍，諷誦真
X57n0968_p0306c22║乘，稱揚聖號云云）。○（若就祖堂下食，一位諷經，非禮也）。
X57n0968_p0306c23║嗣法師忌
X57n0968_p0306c24║嗣法師者，傳道解惑。授受之際，得益非少，當知根源。
X57n0968_p0307a01║凡遇忌辰，禮宜盡誠。須預計筭合用製供錢物，歸常
X57n0968_p0307a02║住置食設供，或自就方丈營辦。隔宿，令堂司行者覆
X57n0968_p0307a03║兩班報寮。法堂上鋪陳祭筵玩具，法座上挂真。宿夜，
X57n0968_p0307a04║集眾諷經。至日粥罷，鳴堂鐘集眾，對座鴈立。住持上
X57n0968_p0307a05║香、上湯，三拜；又上食、上䞋，三拜；上茶，又三拜（大眾同三拜。蓋
X57n0968_p0307a06║在座下皆曰參學，故尊住持也。今諸方眾中，或不拜者有之）。　維那宣疏（或住持敘意親製，或
X57n0968_p0307a07║書狀侍者製），首座舉經，領眾行道。住持則侍立座左。經畢，
X57n0968_p0307a08║舉佛號。眾云（願滅三障云云），次行者諷經（宿夜同）。齋時，住持入
X57n0968_p0307a09║堂燒香，大展三拜（以答眾禮也）。歸位，侍者行䞋。當晚，就方
X57n0968_p0307a10║丈備湯果，請兩班江湖道舊（須令客頭行者預請）。○（法眷俵䞋、諷經如前）。
X57n0968_p0307a11║檀越忌
X57n0968_p0307a12║隔宿，堂司行者覆方丈，兩班掛牌。庫司預專人詣檀
X57n0968_p0307a13║越家，請子孫到寺拈香，量宜迎接，復講供儀。至日，就
X57n0968_p0307a14║祠堂敷設。子孫至山已，集眾住持，上香首坐，舉彌陀
X57n0968_p0307a15║經稱號，維那回向（真如界內，絕生佛之假名；平等性中，無自他之形相。仰冀神儀，俯回
X57n0968_p0307a16║昭鑒。今月某日，山門伏值故檀越某人稱呼遠忌之辰，營備菲儀，以伸供養。仍集合山大眾，諷誦真乘，稱念覺
X57n0968_p0307a17║號，灼化財功德，專為神魂莊嚴報地。伏願心遊妙理，質托淨邦。香風起處聞經，蓮華開時見佛）。
X57n0968_p0307a18║化紙誦往生呪三徧畢（十方三世云云）。
X57n0968_p0307a19║報本門第三
X57n0968_p0307a20║住持門第四
X57n0968_p0307a21║夫我能仁之制，三月遷居，八穢靡畜，樹石田里，皆許
X57n0968_p0307a22║宣通，四事供輸，十方應慕，雖有伽藍，不居常產，無有
X57n0968_p0307a23║住持之云也。教流震旦，官以九司，官舍謂有法度之
X57n0968_p0307a24║處，名之曰寺，遂名僧舍，以安其眾。必擇齒德兩尊，為
X57n0968_p0307b01║眾範模者而統領之，始有住持之稱焉。至今
X57n0968_p0307b02║國朝慎選，舉其德行可以服眾，言論可以警世，然後
X57n0968_p0307b03║舉而任之。苟其材德不稱，雖耆耄不與焉。故凡登其
X57n0968_p0307b04║選者，操大法之柄，誕敷聖言，啟迪後學，昌法運於像
X57n0968_p0307b05║季，惠生民於塵剎，乃所以裨　王化，光世教也，豈貪
X57n0968_p0307b06║位苟祿所足尚哉！其或行不備，德不掩，負且乘，覆公
X57n0968_p0307b07║餗者，厥惟艱哉！
X57n0968_p0307b08║議舉住持
X57n0968_p0307b09║主席之位，不宜久虗。兩序勤舊，先就庫司會茶議定，
X57n0968_p0307b10║具呈宗主、三宗、諸山知會。約日本寺大眾、江湖名勝，
X57n0968_p0307b11║公同保選履踐端正、學識高明、允合輿論、廝次相應、
X57n0968_p0307b12║堪服眾望者，准使院通例，十名鬮三名，然後填僉勘
X57n0968_p0307b13║合申院。凡諸山知事勤舊，不可以鄉人法眷私情賄
X57n0968_p0307b14║賂，不擇臧否，以玷教門。近代以來，樹黨徇私，德不稱
X57n0968_p0307b15║位，寺院廢弛，宗風不競，蓋由此焉。戒慎惟謹。（公保既定，
X57n0968_p0307b16║兩班耆舊、諸山繼時先僉草榆。）
X57n0968_p0307b17║請新住持（凡十件）
X57n0968_p0307b18║發專使
X57n0968_p0307b19║院堂鬮拈既定，伺公帖下日，都寺往首座寮斟酌專
X57n0968_p0307b20║使。次日，庫司會兩班勤舊茶，都寺燒香歸位，白云：卜
X57n0968_p0307b21║選住持某日入院，今請某某為專使。白畢，轉椅燒香
X57n0968_p0307b22║獻湯。至晚，管待專使商議，差能事行者老郎預通書。
X57n0968_p0307b23║次擇人製山門疏、茶湯榜，榜用絹素，脩廣如法。為專
X57n0968_p0307b24║使者西序中，或首座至維那，或西堂，或勤舊，必須知
X57n0968_p0307c01║事一人同去。掌財議事，具寫本寺所有產業什物，須
X57n0968_p0307c02║知迎接儀從，一切必具。起程之日，專使詣諸寮相別，
X57n0968_p0307c03║鳴僧堂前鐘，集眾相送。三門釘挂帳設，面裏設特位，
X57n0968_p0307c04║兩序、勤舊光伴講茶湯禮。如上首、知事去，則下首、知
X57n0968_p0307c05║事行禮；如頭首、勤舊去，則上首、知事行禮。揖座燒香
X57n0968_p0307c06║歸位，相伴喫茶。再起燒香，對專使揖香歸位，相伴喫
X57n0968_p0307c07║湯。專使起謝而去。
X57n0968_p0307c08║【圖】
X57n0968_p0307c09║
X57n0968_p0307c10║
X57n0968_p0307c11║
X57n0968_p0307c12║
X57n0968_p0307c13║
X57n0968_p0307c14║
X57n0968_p0307c15║
X57n0968_p0307c16║
X57n0968_p0307c17║專使到彼山
X57n0968_p0307c18║專使至彼已，先訪知客，同到庫司。相見畢，送客位，安
X57n0968_p0307c19║置行李。繼訪侍者，通覆住持。如蒙允請，令敷設卓[袖-由+犬]
X57n0968_p0307c20║安。疏帖報兩序至，住持出接。專使問訊，請趺坐。住持
X57n0968_p0307c21║中立，專使插香。初展云：（某蒙山門使令，攀屈尊嚴。獲奉慈顏，下情不勝威激之至。）
X57n0968_p0307c22║二展云：（即日共惟新命，堂頭和尚尊候，動止多福。）三大展三拜，住持答一
X57n0968_p0307c23║拜。（某自揆疎謬，難膺此請。盛禮過厪，不勝皇媟。）專使捧呈疏帖，住持受。左
X57n0968_p0307c24║右進卓，置几上看過。侍者揖專使坐，兩班光伴，首坐
X57n0968_p0308a01║分手。專使面住持坐，侍者燒香獻茶。同來行僕參拜
X57n0968_p0308a02║畢，兩班送專使歸。安下畢，住持即遠禮回方丈。堂司
X57n0968_p0308a03║行者鳴僧堂前鐘，兩班同大眾詣方丈禮賀。眾散，知
X57n0968_p0308a04║客領專使巡寮畢，再詣方丈，呈納本寺須知儀[泳-永+(從-彳)]什
X57n0968_p0308a05║物。當晚，特為專使藥石。至夜，湯果皆請大耆舊、兩序、
X57n0968_p0308a06║光伴、庫司營辦。
X57n0968_p0308a07║專使特為新命煎點
X57n0968_p0308a08║專使先與新命議定齋䞋輕重，兩序、勤舊、鄉人、法眷、
X57n0968_p0308a09║辦事貼䞋。齋料等費，專使親送，鈔納庫司置辦。至日，
X57n0968_p0308a10║專使詣方丈，插香拜請。初展云：（今辰午刻，就雲堂特為煎點，伏望慈悲降
X57n0968_p0308a11║重，下情不勝戰汗之至）。再展云：（即日如前）。三觸禮。住持曲身略答，令
X57n0968_p0308a12║方丈請客行者同專使行者，稟請兩班大耆舊，挂煎
X57n0968_p0308a13║點牌報眾。於僧堂內敷設主席位，於知客板頭設專
X57n0968_p0308a14║使位。至齋時，專使僧堂前，候住持入堂問訊，歸位揖
X57n0968_p0308a15║坐，歸中問訊，揖眾坐。聖僧前燒香，次上下間，次堂外
X57n0968_p0308a16║燒香，歸堂內住持前上下間，次堂外問訊，仍歸中間
X57n0968_p0308a17║問訊，退側少立。候行食徧，再燒香，下住持䞋，并兩序、
X57n0968_p0308a18║勤舊、大眾䞋畢，歸位伴齋。俟折水出，鳴鼓，專使（再）起
X57n0968_p0308a19║燒香，行禮同前。行茶徧，如前問訊，收住持盞。專使行
X57n0968_p0308a20║禮，初展云：（某聊備䟽飯，伏蒙慈悲降重，下情不勝感激之至）。再展（敘寒溫）。三觸
X57n0968_p0308a21║禮。送住持出，再歸堂燒香，大展三拜，巡堂一匝，并外
X57n0968_p0308a22║堂，復歸內堂中間問訊，收盞。鳴鐘三下，眾退。專使繼
X57n0968_p0308a23║上方丈致謝，次詣庫司謝辦齋，再詣方丈請住持。至
X57n0968_p0308a24║晚藥石，至夜湯果，皆請兩序、勤舊光伴。
X57n0968_p0308b01║山門管待住持并專使
X57n0968_p0308b02║庫司會議管待。先一日，上首、知事詣住持前，插香拜
X57n0968_p0308b03║請。次詣客位，稟請專使。令庫司、客頭請兩序、勤舊、光
X57n0968_p0308b04║伴備幣。䞋當如禮，不可輕蔑詞語。行禮並與特為禮
X57n0968_p0308b05║同。寢堂中敷住持高座，設專使、兩序等位，如後式。同
X57n0968_p0308b06║來僕從遠接者，管待外，當別犒勞。○（山門管待新命，設中位，專使面
X57n0968_p0308b07║坐。若住持特為專使，則與首座分手，不居中位。）
X57n0968_p0308b08║【圖】
X57n0968_p0308b09║
X57n0968_p0308b10║
X57n0968_p0308b11║
X57n0968_p0308b12║
X57n0968_p0308b13║新命辭眾上堂茶湯
X57n0968_p0308b14║至起程日，專使詣諸寮相別。新命上堂，致謝兩序、勤
X57n0968_p0308b15║舊、大眾、法語。下座親往，鳴鼓三下，向法座立，普與大
X57n0968_p0308b16║眾問訊。從西廊出，鳴大鐘、諸法器。大眾門送，行僕門
X57n0968_p0308b17║外排立。山門釘挂帳設，中敷高座向內，首座向外，攝
X57n0968_p0308b18║居主位。西堂勤舊分手光伴，東西序兩邊朝坐。上首、
X57n0968_p0308b19║知事行禮，揖坐，揖香，歸位。點茶，收盞，再起，燒香，揖香，
X57n0968_p0308b20║歸位。點湯，湯罷，起謝，上轎。兩序、勤舊備轎遠送，住持
X57n0968_p0308b21║當力免之。鳴大鐘，住持轎遠方止。凡住持多因遷赴
X57n0968_p0308b22║他山，僧行懷其宿憾，輙致唇吻傳之。官員士庶，因一
X57n0968_p0308b23║人無知，而使一寺蒙其惡名。老成耆宿，外護隣封，當
X57n0968_p0308b24║戒戢之。然為住持者，凡事留遺愛可也。
X57n0968_p0308c01║西堂頭首受請
X57n0968_p0308c02║專使到寺，先訪知客問訊，略露請意。知客先令人到
X57n0968_p0308c03║所請人寮，使備接專使。少頃，用拌袱盛書疏帖，同知
X57n0968_p0308c04║客詣所請人寮，插香行禮（如請當代禮同）。畢，受請人就委知
X57n0968_p0308c05║客同專使上方丈行禮，稟云（今某寺請某人為住持）。禮畢，繼往
X57n0968_p0308c06║諸寮。庫司人事回寮，所請人送專使安下處歇息。至
X57n0968_p0308c07║晚，請湯、果兩班光伴。次日，方丈報兩序并耆舊，同往
X57n0968_p0308c08║所請人寮作賀。次第受賀訖，巡寮人事。當晚，方丈請
X57n0968_p0308c09║新命專使，湯、果、藥、石兩班相伴。
X57n0968_p0308c10║【圖】
X57n0968_p0308c11║
X57n0968_p0308c12║
X57n0968_p0308c13║
X57n0968_p0308c14║
X57n0968_p0308c15║專使特為受請新命煎點
X57n0968_p0308c16║專使預送錢到庫司，備辦煎點。仍詣新命前，議定方
X57n0968_p0308c17║丈䞋，并兩序勤舊、江湖名勝、鄉人法眷等貼䞋。至日
X57n0968_p0308c18║粥罷，專使懷香詣方丈，觸禮拜請（今晨午刻，就雲堂聊備蔬飯，特為新
X57n0968_p0308c19║命和尚。伏望慈悲，特垂降重）。復詣新命前拜請（同前禮）。方丈客頭同
X57n0968_p0308c20║專使行者，請諸寮掛煎點牌於僧堂內。住持對面設
X57n0968_p0308c21║新命位，外堂知客板頭設專使位。位持預分付請客
X57n0968_p0308c22║行者。將至齋時，先請新命到方丈少坐。俟鳴板，僧眾
X57n0968_p0308c23║入堂，專使詣方丈，請住持（并）新命同赴堂。專使隨入
X57n0968_p0308c24║堂，先揖住持歸位，次揖新命歸位，次歸中問訊，揖眾
X57n0968_p0309a01║坐，進爐前燒香（右手執合，左手上香）。左轉身，先到住持前問訊，
X57n0968_p0309a02║再燒香，到新命前問訊（餘禮同前）。下食，行䞋，茶畢，先收住
X57n0968_p0309a03║持盞。專使至住持前，初展云（某聊備蔬飯，伏蒙和尚降重，下情不勝感激之
X57n0968_p0309a04║至），再展（云云），三觸禮，住持略答。專使送住持出外堂
X57n0968_p0309a05║中間，再回堂內，又收新命盞。專使至新命前二展（詞語
X57n0968_p0309a06║如前），三觸禮，新命略答，送新命出。專使再回堂內燒香，
X57n0968_p0309a07║大展三拜，巡堂一匝，并外堂，歸中問訊，謝大眾。收盞，
X57n0968_p0309a08║鳴鐘三下，出堂。專使上方丈謝住持，次謝新命，次謝
X57n0968_p0309a09║庫司辦齋，復請住持并新命。至晚藥石，至夜湯果，皆
X57n0968_p0309a10║請兩班勤舊光伴（斯蓋古禮，當力舉行，近多泛簡，俵䞋而已）。
X57n0968_p0309a11║付承嗣法衣
X57n0968_p0309a12║佛祖傳付，心心相照。師資授受，啐啄同時。靈山得記
X57n0968_p0309a13║之儔，皆傳如來教觀。但緣興在迦葉，故付別指一人。
X57n0968_p0309a14║金口祖承，二十三傳而至師子。而我二祖，北齊悟大
X57n0968_p0309a15║論，三智一心中得，遠承龍樹，以授南岳。天台初見，南
X57n0968_p0309a16║岳為說四安樂行，以教研心，妙悟三昧。繼繼承承，餘
X57n0968_p0309a17║輝殘照，以至于今。故知所傳，教與觀也。衣之所傳，蓋
X57n0968_p0309a18║表信耳。嗟乎！流習之弊，忘本逐末，懵然不知承嗣者
X57n0968_p0309a19║何事？曰師，曰弟子，是亦可羞也。夫　若新命嗣法於
X57n0968_p0309a20║師，先與師之心腹人吐露其意，請求法衣。受衣日，恭
X57n0968_p0309a21║詣師寢堂，師乃當中趺坐，略伸警䇿之語付衣。新命
X57n0968_p0309a22║即抽故衣，披法衣，對師大展九拜而退。當日請新命
X57n0968_p0309a23║齋，下䞋。是晚藥石，並請法眷光伴。
X57n0968_p0309a24║山門管待受請人并專使
X57n0968_p0309b01║隔宿，先令請客侍者詣新命寮，請新命專使。次日，就
X57n0968_p0309b02║寢堂對中面裡設新命位，左右設專使位，兩序、勤舊、
X57n0968_p0309b03║光伴、燒香、下䞋等燒香，侍者行禮如常式。
X57n0968_p0309b04║受請人辭眾
X57n0968_p0309b05║新命臨行之日，粥罷，同專使上方丈插香拜辭。次詣
X57n0968_p0309b06║庫司諸寮辭別。庫司預令人山門首釘挂帳，設敷位，
X57n0968_p0309b07║鳴大鐘，集眾相送，講茶湯，禮上首、知事，燒香（行禮與當代同）。
X57n0968_p0309b08║若名德尊宿大西堂首座，則住持必須陞座，新命亦
X57n0968_p0309b09║須隔宿。令侍者同事使懷香詣方丈觸禮，稟借法座。
X57n0968_p0309b10║次日粥罷，於法座對面設新命位，座左亦設住持位，
X57n0968_p0309b11║鳴鼓集眾。住持陞座，令侍者請新命坐（雖請亦不可據坐，有妨大
X57n0968_p0309b12║眾故也），讚美新命之德，為法而出，勸請舉揚，慰眾渴仰
X57n0968_p0309b13║法語，下座（古人有引座之法，即此謂也）。住持歸座左，向外而立。專
X57n0968_p0309b14║使同侍者至新命前問訊畢，新命出住持前問訊。次
X57n0968_p0309b15║與兩序大眾問訊，陞座，舉揚敘謝，結座。下座，詣住持
X57n0968_p0309b16║前觸禮三拜。次向法座立辭，大眾普同觸禮三拜。從
X57n0968_p0309b17║西廊出，眾送門首，行茶湯禮如前。
X57n0968_p0309b18║新住持入院（凡一十件）
X57n0968_p0309b19║入院
X57n0968_p0309b20║若古法，入院腰包頂笠，至山門首下笠炷香。有法語，
X57n0968_p0309b21║就僧堂前解包，屏處濯足，取衣披搭。入僧堂炷香，聖
X57n0968_p0309b22║僧前大展三拜，參隨人同拜。掛搭已，到佛殿拈香。有
X57n0968_p0309b23║法語，大展三拜。次土地堂、祖堂炷香，各有法語。入方
X57n0968_p0309b24║丈據室，有法語。次拜堂祝　聖。此是古法也，今則少
X57n0968_p0309c01║有行之。新命到來，當看甚處安下。近則眾往祇迎，遠
X57n0968_p0309c02║則兩序勤舊而已。住持令專使預報，免眾遠迎。若安
X57n0968_p0309c03║下處近，當辦湯果，兩序勤舊光伴。依選定日辰入院，
X57n0968_p0309c04║庫司令執局人隔宿排辦，掛接住持牌報眾。至時，鳴
X57n0968_p0309c05║大鐘諸法器，大眾門迎，兩行排立，行僕立大眾外。新
X57n0968_p0309c06║命到門燒香，轉身立定。舉法語，直入大殿燒香。舉法
X57n0968_p0309c07║語，大展三拜。鳴僧堂前鐘，大眾先歸鉢位立。新命入
X57n0968_p0309c08║堂，聖僧前燒香，大展三拜，參隨人同拜。維那至住持
X57n0968_p0309c09║前問訊，引巡堂一匝。兩序送新命歸鉢位，觸禮一拜
X57n0968_p0309c10║（或新命曾於本山辦事，不巡堂）。次至土地堂、祖堂燒香，各有法語。至
X57n0968_p0309c11║方丈據室，侍者進前炷香，問訊側立。伺舉法語畢，行
X57n0968_p0309c12║者進卓筆硯，知事具狀（見後），備柈袱捧呈寺印。新命看
X57n0968_p0309c13║封，付知事開封。新命視篆訖，就狀上先花押，次題日
X57n0968_p0309c14║子，使印於上。知事收狀衣鉢，侍者收印退卓。住持起
X57n0968_p0309c15║立，知事全班進列香椅前。上首插香，同兩展三禮。初
X57n0968_p0309c16║展云：（茲者伏蒙和上光鎮法班，山門不勝榮幸）。再展云：（即日時令謹時，共惟新命堂頭大和
X57n0968_p0309c17║尚尊候起居多福）。三觸禮。次頭首勤舊進前插香（香不受）。諸山
X57n0968_p0309c18║等屮賀畢，客頭行者喝云：（請諸山堂頭和上、兩班耆舊就座献湯）。湯畢，
X57n0968_p0309c19║請官客、諸山點心。若前代住持別遷未赴，或退居東
X57n0968_p0309c20║堂未據室前，講交代禮。新命受屮賀了，鳴僧堂前鐘，
X57n0968_p0309c21║領眾躬送前代歸寮，對觸禮一拜。次兩班大眾作賀
X57n0968_p0309c22║東堂，歸寮。次行僕皆當參拜。
X57n0968_p0309c23║
X57n0968_p0309c24║
X57n0968_p0310a01║【圖】
X57n0968_p0310a02║
X57n0968_p0310a03║
X57n0968_p0310a04║
X57n0968_p0310a05║
X57n0968_p0310a06║山門請新命齋
X57n0968_p0310a07║上首知事，候據室後人事稍畢，備袢袱爐燭具狀（式見
X57n0968_p0310a08║後），懷香詣方丈請齋，兩展三禮。初展云：（午刻就雲堂備蔬飯祇迎，
X57n0968_p0310a09║伏望慈悲，特垂降重，下情不勝戰汗之至。）再展（敘寒溫），三觸禮。住持略答，知
X57n0968_p0310a10║事呈狀方丈，客頭收狀庫司，客頭鋪設僧堂內住持
X57n0968_p0310a11║位，知事行禮，與特為管待同。
X57n0968_p0310a12║【圖】
X57n0968_p0310a13║
X57n0968_p0310a14║
X57n0968_p0310a15║
X57n0968_p0310a16║
X57n0968_p0310a17║
X57n0968_p0310a18║開堂祝壽
X57n0968_p0310a19║古之輦下列剎，　朝廷差官馳命敦請，或部使者，或
X57n0968_p0310a20║郡縣遣弊禮請，就某寺或本寺，官給錢料，設齋開堂。
X57n0968_p0310a21║各官自有請疏及茶湯等榜，見諸名公文集。近來開
X57n0968_p0310a22║堂，各寺自備。至時入院，侍者分付行者，鋪設法座，覆
X57n0968_p0310a23║諸寮，掛上堂牌，具寫官員諸山名目，預呈住持。於座
X57n0968_p0310a24║左設位，鋪卓衣袱爐燭，排列疏帖。預先和會，維那宣
X57n0968_p0310b01║公文，首座宣山門疏，以次頭首或諸山江湖名勝，宣
X57n0968_p0310b02║其餘疏。知事預請上首，諸山住持一員，白椎座前，對
X57n0968_p0310b03║面排官員位。侍者覆方丈，鳴鼓眾集。侍者同專使入
X57n0968_p0310b04║請，住持出，鐃鈸旛華桃燈迎引，至法堂主位鋪設處
X57n0968_p0310b05║立。如受請時，未拈衣，抽衣，舉法語，披法衣畢，專使進
X57n0968_p0310b06║前，插香行禮。初展云：（伏蒙和尚光據法筵，下情不勝威激之至。）再展（敘寒溫），
X57n0968_p0310b07║三觸禮拜，住持答一拜。專使呈公文，住持受，舉法語。
X57n0968_p0310b08║專使接與維那宣讀，行者扛疏。次山門諸山江湖疏，
X57n0968_p0310b09║一一遞上。有法語，分送宣讀。若見任官請開堂，有疏，
X57n0968_p0310b10║親自捧𮞏。有法語，宣畢，住持轉身香椅裡，對座問訊，
X57n0968_p0310b11║指座。有法語，登座，拈香祝聖。次拈　帝師省院臺憲
X57n0968_p0310b12║郡縣文武官班香，侍者逐一度香，并燒從香。惟承稟
X57n0968_p0310b13║香，住持懷中拈出，親插爐中，歛衣趺坐。侍者下座，對
X57n0968_p0310b14║住持問訊，兩序出班問訊（禮與旦望上堂同）。諸山住持送入
X57n0968_p0310b15║院者，亦出問訊。住持起立，禮畢復坐。侍者登座，燒香
X57n0968_p0310b16║問訊。住持當令侍者請官員、諸山坐。諸山上首出白
X57n0968_p0310b17║椎，鳴椎一下云：（法筵龍象眾，當觀第一義）。住持提綱畢，先敘謝官
X57n0968_p0310b18║員、諸山、江湖、名勝、道舊（云云。此日開堂，端為祝聖，不敢多詞敘陳）。專使、知
X57n0968_p0310b19║事、頭首、勤舊、大眾，略題過耳。詳在晚參普說時。敘陳
X57n0968_p0310b20║結座畢，白椎人復鳴椎一下云：（諦觀法王法，法王法如是）。下座，先
X57n0968_p0310b21║受官員作賀畢，知事接送客位。管伴客頭行者，即進
X57n0968_p0310b22║爐燭一字，排列座前。專使插香，兩展三禮畢，堂司行
X57n0968_p0310b23║者喝云：（諸山人事）。次喝云：（西堂人事）。展禮，又喝云：（知事人事）。兩展三
X57n0968_p0310b24║禮，又喝云：（首座大眾人事）。諸勤舊齊插香，同大眾兩展三禮。
X57n0968_p0310c01║次江湖、名勝、道舊、法眷、鄉人等展賀畢，進𦊱愚椅子
X57n0968_p0310c02║據坐。侍者插香，大展三拜。小師、師孫插香三拜。次執
X57n0968_p0310c03║局行者插香禮拜。次參頭領眾行者插香禮拜。次直
X57n0968_p0310c04║廳、轎番、莊甲、作頭、老郎、人僕參拜畢，住持即往客位，
X57n0968_p0310c05║致謝官員、諸山畢。至齋罷，次第巡寮。諸齋同於一處，
X57n0968_p0310c06║門外設香几、爐燭、坐位，各具威儀。伺住持至，於下首
X57n0968_p0310c07║迎入，請趺坐。住持進香，首者答香，略敘寒溫，致謝送
X57n0968_p0310c08║出。或長廊分作幾處設位，各頭首寮亦於門內設位，
X57n0968_p0310c09║下首迎送。古者行堂，亦往燒香一炷，當𮞕禮眾行者，
X57n0968_p0310c10║兩行排立，問訊迎送。
X57n0968_p0310c11║山門特為新住持茶湯
X57n0968_p0310c12║茶湯榜，預張僧堂前上下間。庫司仍具請狀（式見後），備
X57n0968_p0310c13║拌袱爐燭，詣方丈插香拜請，免則觸禮。稟云：（齊退，就雲堂點
X57n0968_p0310c14║茶，特為伏望慈悲降重。）稟訖，呈狀。隨令客頭，請兩序勤舊、大眾
X57n0968_p0310c15║光伴，掛點（茶湯）牌報眾。僧堂內鋪設住持位。齋退（鳴板三下，
X57n0968_p0310c16║鼓鳴一通），集眾。知事揖住持入堂，歸位揖坐。燒香一炷，住
X57n0968_p0310c17║持前揖，香從聖僧後轉，歸中問訊立。伺下特為茶，往
X57n0968_p0310c18║住持前揖，茶退身。聖僧後右出，炷香，展三拜起。引全
X57n0968_p0310c19║班至住持前，兩展三禮，送出。復歸堂，燒香上下間，問
X57n0968_p0310c20║訊，收盞退座。湯與茶禮同。
X57n0968_p0310c21║
X57n0968_p0310c22║
X57n0968_p0310c23║
X57n0968_p0310c24║
X57n0968_p0311a01║【圖】
X57n0968_p0311a02║
X57n0968_p0311a03║
X57n0968_p0311a04║
X57n0968_p0311a05║
X57n0968_p0311a06║
X57n0968_p0311a07║當晚普說
X57n0968_p0311a08║齋罷，侍者覆住持云：（今晚普說。）令堂司行者掛普說牌報
X57n0968_p0311a09║眾，令方丈聽呌。茶頭等於方丈廳設座，𦊱愚小法被、
X57n0968_p0311a10║香爐、花瓶、燭臺、彩袱，侍者具寫專使、兩序耆舊、江湖
X57n0968_p0311a11║名勝、菴塔莊庫、暫到入院侍者，或有官客、諸山留宿
X57n0968_p0311a12║者，逐一列名，預用呈稟。候昏鐘鳴，堂司行者稟侍者
X57n0968_p0311a13║覆住持，次覆兩班。鳴諸寮板三下，鳴法鼓一通，眾集，
X57n0968_p0311a14║兩班歸位立定。住持出登座，侍者、兩班出問訊畢，住
X57n0968_p0311a15║持舉法語畢，敘謝。行者秉燭，侍者呈目：予先敘謝知
X57n0968_p0311a16║事、頭首、東堂、西堂、專使、勤舊、大眾等，庶得詳盡。結座
X57n0968_p0311a17║下座，客頭行者喝云：（方丈和尚請諸山和尚、兩班、單寮、勤舊、諸山就方丈献湯。）知
X57n0968_p0311a18║事送官客歸客位湯果，住持伴諸山等湯果。
X57n0968_p0311a19║次日檀越祠堂諷經（并）歷代住持塔所炷香
X57n0968_p0311a20║庫司差人嚴設建寺捨田檀越祠堂，備辦供養。粥罷
X57n0968_p0311a21║集眾，住持至，炷香上茶，湯畢歸位。首座舉經，維那向
X57n0968_p0311a22║向。若前代住持塔所，當一一自去炷香上食設拜，並
X57n0968_p0311a23║庫司辦祭具。
X57n0968_p0311a24║管待專使
X57n0968_p0311b01║知事預稟住持，議專使并宣疏帖人，䞋資輕重，衣鉢
X57n0968_p0311b02║閤備貼䞋，須令合節。至日，寢堂釘掛鋪設位次，請兩
X57n0968_p0311b03║序勤舊光伴，設專使特為位，請客侍者躬請專使，餘
X57n0968_p0311b04║人則方丈客頭稟請，禮與尋常特為同。
X57n0968_p0311b05║留請兩序
X57n0968_p0311b06║兩序俟管待專使畢，約詣方丈，咨稟告退。住持未可
X57n0968_p0311b07║遽從，垂情委曲送出。侍者令客頭、行者備柈袱、爐燭、
X57n0968_p0311b08║湯具，住持帶侍者詣庫司諸寮勉留。客頭先報退，聀
X57n0968_p0311b09║人出門外右邊，迎住持入居主位，分手坐。侍者燒香、
X57n0968_p0311b10║行湯、收盞。住持盡禮勸留。若職過滿，亦須寬耐。侯住
X57n0968_p0311b11║持稍暇，再稟辭退。
X57n0968_p0311b12║報謝參訪出入
X57n0968_p0311b13║入院之後，須參見府縣官屬，次謁檀越寄居官貴。近
X57n0968_p0311b14║今參見官貴，以帕子為禮，須常預備，隨時宜也。諸山
X57n0968_p0311b15║須用門狀，合報謝及相訪處知事，逐一稟覆。若住持
X57n0968_p0311b16║遠出，令行者傳語頭首、知事，知會庫司，探伺歸期。令
X57n0968_p0311b17║堂司行者，挂接和尚牌報眾。候入山，鳴大鐘，集眾門
X57n0968_p0311b18║迎。住持先令傳語免之，出轎問訊（勿勞大眾），即往佛殿土
X57n0968_p0311b19║地堂燒香。首座領眾至方丈，住持接已問訊。眾退，客
X57n0968_p0311b20║頭揖請兩班耆舊献湯，略敘話而退。方丈行者插香
X57n0968_p0311b21║禮拜，次參頭領眾行者禮拜畢，住持須巡寮報禮。若
X57n0968_p0311b22║在城附郭，朝暮出入無時，不必講行。或密回方丈，兩
X57n0968_p0311b23║序勤舊皆詣方丈問訊。
X57n0968_p0311b24║交割什物
X57n0968_p0311c01║入院後，會兩序耆舊茶，詳說山門事務。所有　御書、
X57n0968_p0311c02║寶器、砧基、什物，先呈住持，次呈兩序耆舊，眼同檢示，
X57n0968_p0311c03║逐一點對，交割明白。計筭財穀簿書，見管若干，具呈
X57n0968_p0311c04║方丈，仍備榜曉示諸莊。須知諸方多於住持進退之
X57n0968_p0311c05║際，作弊苛取，後患非輕，不可不審。
X57n0968_p0311c06║兩班勤舊煎點住持
X57n0968_p0311c07║先一日，首座、知事、勤舊為首各一人，詣方丈插香，拜
X57n0968_p0311c08║請住持，次請侍者、小師。至日，寢堂中設特為住持位，
X57n0968_p0311c09║兩序、勤舊位如常坐。侍者、小師問訊住持畢，就兩序、
X57n0968_p0311c10║勤舊末位坐。至時，首座請住持出，揖坐行禮。若免，即
X57n0968_p0311c11║燒香，進前問訊，下䞋。首座、知事、勤舊三人為首，問訊，
X57n0968_p0311c12║歸位坐。食畢，首座起身燒香，歸位喫茶。若諸山道舊
X57n0968_p0311c13║及辦事、法眷、小師等，請寢堂煎點，禮同。但煎點人設
X57n0968_p0311c14║位高下，臨時斟酌。
X57n0968_p0311c15║住持常用（凡十件）
X57n0968_p0311c16║朔望上堂
X57n0968_p0311c17║前一日晚，侍者稟住持云：（來晨祝聖上堂。）令堂司行者掛上
X57n0968_p0311c18║堂牌，覆兩班。次早，侍者再稟住持，令客頭行者敷陳
X57n0968_p0311c19║法座，茶頭行者燒香點燭，堂司行者鳴廓板各三下，
X57n0968_p0311c20║報眾坐堂。至鳴鼓，兩序領僧行至法座前問訊，分班
X57n0968_p0311c21║對立。（眾中有不候領首至，先自立定者，非法也。）住持登座，拈香祝　壽畢，
X57n0968_p0311c22║趺坐，兩班問訊。侍者登座請法之後，（冬月，住持則云：天寒，各請覆頂。）
X57n0968_p0311c23║敘謝，或先知事，或先頭首，隨山門例。次西堂耆舊僧
X57n0968_p0311c24║眾，或外有諸山住持，并大名字，座右設位，官客對座
X57n0968_p0312a01║設位。（識禮尊法，則不坐也。）敘謝，則在兩班先，即就法座下禮謝。
X57n0968_p0312a02║次者，則後兩班敘謝，即往方丈拜謝。古來山家，講貫
X57n0968_p0312a03║連環，寧拘朔望。近既疎缺，未免舉行。端祝
X57n0968_p0312a04║聖壽，當提唱宗乘。開導後毗，則舉揚要義。若山門事
X57n0968_p0312a05║務，自就方丈茶議，毋談世諦，令眾倦聽。若名德、西堂、
X57n0968_p0312a06║前堂首座，受他山請，則住持引座舉揚。登座不拈香，
X57n0968_p0312a07║及施主請陞座等，皆不拘時。（餘式如前祝讚門。）
X57n0968_p0312a08║法座圖
X57n0968_p0312a09║【圖】
X57n0968_p0312a10║
X57n0968_p0312a11║
X57n0968_p0312a12║
X57n0968_p0312a13║
X57n0968_p0312a14║
X57n0968_p0312a15║
X57n0968_p0312a16║
X57n0968_p0312a17║
X57n0968_p0312a18║朔望僧堂（并）寢堂點茶
X57n0968_p0312a19║凡朔望粥鼓鳴時，方丈茶頭備湯茶槃盞，置僧堂臺
X57n0968_p0312a20║上請客。行者候行鉢水人出，就座請兩序，并請耆舊
X57n0968_p0312a21║問訊云（方丈和尚請小刻就寢堂献茶）。侍者候折鉢水人出，歸中問
X57n0968_p0312a22║訊。聖僧前燒香，往上下間并外堂上下間問訊，歸中
X57n0968_p0312a23║問訊邊立。鳴鐘一下行盞，鳴鐘一下行茶。茶行將半，
X57n0968_p0312a24║侍者如前內外堂問訊，歸中問訊退。鳴鐘一下收盞，
X57n0968_p0312b01║鳴鐘三下下堂。方丈即鳴小板一通，眾至問訊。板絕，
X57n0968_p0312b02║眾坐。侍者燒香（東首面內立，歸中問訊。進爐前三步半小問訊。双手開合臺，留左臂上，右
X57n0968_p0312b03║手把底，復安蓋上。右手燒香，把底安几上，双手拈蓋合定，少問訊。左轉身三步半問訊。茶至，問訊揖，茶退）。
X57n0968_p0312b04║會兩序耆舊茶湯位次（東序耆舊至監寺，西序耆舊至維那。）
X57n0968_p0312b05║凡方丈會茶湯，首座分手。如首座缺員，下至知客分
X57n0968_p0312b06║手，知事不宜分手，混雜西班位次，頭首亦不雜東班
X57n0968_p0312b07║位次。或遇大諸山來，則諸山分手，首座次位。若是山
X57n0968_p0312b08║門節﨟，或小諸山來，亦只首座分手，諸山面住持排
X57n0968_p0312b09║位。若蒙堂茶湯，住持不起，則蒙堂大耆舊居主位，首
X57n0968_p0312b10║座分手。住持來赴，亦首座分手，則耆舊面住持設位。
X57n0968_p0312b11║如大殿、法堂等處，凡缺住持，其位虗設，兩班位次與
X57n0968_p0312b12║常式同。
X57n0968_p0312b13║會西序茶湯
X57n0968_p0312b14║凡會西序，首座分手。其本山辦事、諸方辦事，隨職高
X57n0968_p0312b15║下分坐，職同次之（式見後）。近來多因位次爭長，以致叢
X57n0968_p0312b16║林盛禮廢矣。為住持者，當公論之。賓有禮，主則擇之，
X57n0968_p0312b17║此之謂也。若庫司會西序亦然。住持不起都寺作主，
X57n0968_p0312b18║頭首寮首座作主。首座不赴次，頭首居主，與本山第
X57n0968_p0312b19║一位分手。轉本山次位，與江湖分手。
X57n0968_p0312b20║【圖】
X57n0968_p0312b21║
X57n0968_p0312b22║
X57n0968_p0312b23║
X57n0968_p0312b24║
X57n0968_p0312c01║特為大諸山煎點
X57n0968_p0312c02║住持先一日，令行者擎柈袱，盛請書香爐、燭臺、香合。
X57n0968_p0312c03║侍者往燒香拜請，或免拜。次日，依名書照牌，用卓衣
X57n0968_p0312c04║彩袱，陳設於方丈廳前。客至，預認照牌，侍者報住持
X57n0968_p0312c05║接客。客進問訊，略敘寒溫畢，侍者問訊，請特為人歸
X57n0968_p0312c06║位揖坐，左轉身東南角立。伺俱坐定，侍者問訊，至香
X57n0968_p0312c07║爐前側身避，特為位小問訊燒香（例如前）。左轉身去，特
X57n0968_p0312c08║為人前問訊，轉身東南角舊處立，大問訊燒光伴香。
X57n0968_p0312c09║行者入卓，次第下食。候飯到時，衣鉢侍者令行者擡
X57n0968_p0312c10║䞋出，侍者燒香問訊，特為人（同前）行䞋。食罷，次第打茶
X57n0968_p0312c11║鼓一通。鼓絕，侍者再燒香（例前）。行者進茶，侍者進，特為
X57n0968_p0312c12║前問訊揖茶，又轉身舊處立，問訊燒光伴香。行者收
X57n0968_p0312c13║盞，打鼓三下，出卓，特為人進香案前拜謝。
X57n0968_p0312c14║【圖】
X57n0968_p0312c15║
X57n0968_p0312c16║
X57n0968_p0312c17║
X57n0968_p0312c18║
X57n0968_p0312c19║諸山到方丈煎點住持
X57n0968_p0312c20║凡諸山來煎點，住持須先一日訪侍者，略序來意，同
X57n0968_p0312c21║到方丈。侍者通報，伺住持出，具香拜請，不用書，為重
X57n0968_p0312c22║平交人，却用請書。受請已，即令衣鉢侍者引訪庫司
X57n0968_p0312c23║侍者，傳方丈語，委辦食。是晚，令方丈請客頭同帶來
X57n0968_p0312c24║行者，請兩班西堂大耆舊光伴，侍者分付排設坐位。
X57n0968_p0313a01║至時催客，客至，煎點人揖入位立定，煎點人方請住
X57n0968_p0313a02║持出問訊，請歸位揖坐，出香案前問訊，至香爐邊小
X57n0968_p0313a03║問訊，左手燒香，左轉身至住持前問訊，轉身香椅西
X57n0968_p0313a04║問訊，燒光伴香歸位。候飯至時，再燒香，至住持前問
X57n0968_p0313a05║訊立，候擡䞋，列住持前問訊歸位。飯罷，即起燒香，至
X57n0968_p0313a06║住持前問訊，茶至，再問訊揖茶，再轉身香椅西，燒光
X57n0968_p0313a07║伴香歸位。行者收盞，退卓致謝。如或煎點大眾，光伴
X57n0968_p0313a08║掛煎點牌。至日，僧堂嚴設住持位，住持對面設煎點
X57n0968_p0313a09║人位。若嗣法人到寺煎點，則設嗣法人位，居知客板
X57n0968_p0313a10║頭。火板鳴，大眾赴堂，煎點人請住持，隨住持入堂揖
X57n0968_p0313a11║坐，轉身聖僧前燒香，至住持前問訊，轉聖僧後出，住
X57n0968_p0313a12║持引手揖煎點人坐。行食徧，煎點人起，燒香下䞋，問
X57n0968_p0313a13║訊住持，及下眾䞋，行飯。飯畢，收鉢，退住持卓。煎點人
X57n0968_p0313a14║燒香，至住持前問訊，從聖僧後出，爐前問訊。鳴鐘行
X57n0968_p0313a15║茶徧，至住持前揖茶，復從聖僧後出，往住持前兩展
X57n0968_p0313a16║三禮。初展云（微禮潛尊，特辱降重，下情不勝威激之至），再展（云云），三觸禮，
X57n0968_p0313a17║送住持出。煎點人復歸堂燒香，上下間問訊，謝光伴，
X57n0968_p0313a18║復歸中問訊。鳴鐘收盞，往方丈謝降重，住持隨至客
X57n0968_p0313a19║位致謝。
X57n0968_p0313a20║施主入山
X57n0968_p0313a21║施主到寺，或先至知客寮，或至庫司，引上方丈献茶，
X57n0968_p0313a22║送安下處。若官貴大，施主當鳴鐘集眾接之，同上方
X57n0968_p0313a23║丈献茶。若施主請陞座，先請知事商議，同詣方丈炷
X57n0968_p0313a24║香拜請。至日，鋪設法座，座前設施主位，掛上堂牌。鳴
X57n0968_p0313b01║鼓眾集，知客同施主上方丈請住持。住持出，登座趺
X57n0968_p0313b02║坐。施主座前設拜，知客揖引入位聽法（但受禮就立坐，則慢法也），
X57n0968_p0313b03║下座拜謝。若齋僧，先與知事議定齋料用費，維那實
X57n0968_p0313b04║具僧行數目。俵䞋多寡，隨施主之心，不可輒專。僧堂
X57n0968_p0313b05║內設施主位，與住持分手。齋畢，知事陪施主僧堂少
X57n0968_p0313b06║立，待大眾出堂致謝。次住持、知事到客位謝。若有寄
X57n0968_p0313b07║錢齋僧，住持須責付知事，盡數辦供。俵䞋不可互用，
X57n0968_p0313b08║刻落招因帶果（人天寶鑑云：湖南雲蓋山智禪師，夜坐方丈，忽聞焦灼氣、枷鎖聲。即而視
X57n0968_p0313b09║之，有荷火枷者，火猶起滅不停，枷尾倚於門閫。智驚問曰：汝為誰苦至斯極耶？荷枷者對曰：前住當山守順也，
X57n0968_p0313b10║不合互將檀越供僧物造僧堂，故受此苦。智曰：作何方便可免？願曰：望為估直僧堂，填設僧供，可免爾。智以己
X57n0968_p0313b11║貲如其言為償之。一夕，夢顒謝曰：賴師獲免地獄苦，生人天中，三生後復得為僧。今門閥燒㾗猶存。然顒公以
X57n0968_p0313b12║供僧物作僧堂，皆僧受用，尚受互用之報若此。今叢林撥無因果，非惟互用，甚至竊取常住為己有者，宜何如
X57n0968_p0313b13║哉）。
X57n0968_p0313b14║諸山相訪（尊宿　尊長　法眷　嗣法　平交　隣封）
X57n0968_p0313b15║凡尊宿到寺，先須通門狀。到方丈，即令掛接尊宿牌，
X57n0968_p0313b16║鳴鐘集眾門迎。彼若尚簡，則潛入寺。住持於寢堂具
X57n0968_p0313b17║香燭相接，鳴僧堂鐘，令報兩班大眾，插香問訊畢，眾
X57n0968_p0313b18║退。兩班耆舊就陪坐，燒香喫茶畢，侍者插香禮拜，帶
X57n0968_p0313b19║來侍者、行者、人僕、轎從參拜。方丈、執局及參頭領眾
X57n0968_p0313b20║行者、人僕、轎番以次參拜。侍者復燒香献湯罷，送客
X57n0968_p0313b21║位，主居右，送入插香。客辭免，略敘寒溫而出。兩班參
X57n0968_p0313b22║隨別送安下。客頭令備轎，住持同引巡寮報禮，侍者
X57n0968_p0313b23║隨侍（若以下諸山，則侍者引巡寮）。客頭預報諸寮巡畢，住持同入
X57n0968_p0313b24║方丈敘話。如有鄉人道舊人事，復歸安下相接。請客，
X57n0968_p0313c01║侍者詣客位拜請云：（方丈拜請和尚，今晚就寢堂藥石，伏望慈悲降重。）寢堂
X57n0968_p0313c02║釘掛帳幕，設位（行禮如常式）。藥石畢，復請湯果，皆請兩序
X57n0968_p0313c03║光伴。侍者覆來早上堂致謝。次早請湯，侍者燒香問
X57n0968_p0313c04║訊。揖湯，行者問訊，僕從聲嗟請粥。粥罷請茶，侍者再
X57n0968_p0313c05║稟上堂，半齋點心。如大尊宿，則首座、眾頭首稟住持，
X57n0968_p0313c06║勸請為眾開示法要。住持先到客位陳意。若允，首座
X57n0968_p0313c07║具狀，兩序、大眾同詣客位，插香拜請。次請住持引座，
X57n0968_p0313c08║掛牌報眾，法座前左右排位。至時鳴鼓，住持同下法
X57n0968_p0313c09║堂位前立。住持先引座（與常上堂同）下座，兩班詣尊宿前
X57n0968_p0313c10║問訊，尊宿往住持前問訊，歸中普問訊。登座，侍者、兩
X57n0968_p0313c11║序出班問訊。住持問訊說法畢，下座，住持前問訊，普
X57n0968_p0313c12║與大眾問訊。住持、兩序、大眾隨詣客位，插香拜謝。請
X57n0968_p0313c13║客侍者具狀，請特為管侍。山門置食備䞋，方丈備貼
X57n0968_p0313c14║䞋，兩班光伴行禮，與常特為同。若法眷尊長至，先講
X57n0968_p0313c15║諸山相見禮。畢，講居中座，住持插香禮拜，講法眷禮。
X57n0968_p0313c16║方丈內坐，當讓中位，親自燒香。客力辭，侍者行禮，迎
X57n0968_p0313c17║送如前。若嗣法、辦事、法孫相訪，當躬至方丈，住持即
X57n0968_p0313c18║令鳴僧堂鐘，集眾人事。先請住持中坐，行弟子法眷
X57n0968_p0313c19║禮。次講諸山禮，接送同前，但特為管待。請客侍者炷
X57n0968_p0313c20║香稟請，不具狀。凡諸山相訪，大小遠近不同。若大諸
X57n0968_p0313c21║山，當迎接如前尊宿禮。若次諸山平交者，斟酌中禮
X57n0968_p0313c22║可也。若比近隣封從簡者，徑造方丈，免勞眾，迎接禮
X57n0968_p0313c23║如常式。
X57n0968_p0313c24║（請陞座，請管待狀式）。
X57n0968_p0314a01║（當寺首座比丘某。　右某，輒以來日，拜　請舉揚宗旨，開示　後學。伏望　尊慈，俯埀　開允。謹狀。
X57n0968_p0314a02║　年　月　日具位狀。　當寺住持比丘某。　右某，輒以今午，就寢堂聊備蔬飯。伏望尊慈，特埀
X57n0968_p0314a03║降重。謹狀。　年　月　日當寺住持比丘某狀）。
X57n0968_p0314a04║（可漏子　狀請　某處堂頭和尚法師　具位　謹封）
X57n0968_p0314a05║退院
X57n0968_p0314a06║住持若年老有疾，不任化導，則雍容揖遜，求賢以自
X57n0968_p0314a07║代。或心力疲倦，或緣法不順，自宜知退。常住錢物，須
X57n0968_p0314a08║要簿書分明。方丈什物，點對交割，具單目一樣兩本，
X57n0968_p0314a09║茶會、兩序、勤舊僉押，用寺記印，住持、庫司各收一本
X57n0968_p0314a10║為照，公請一人看守方丈。至退日，上堂敘謝，辭眾下
X57n0968_p0314a11║座，親往撾鼓三下而退。若留本寺居東堂，相繼住持
X57n0968_p0314a12║者，須當盡禮溫存。
X57n0968_p0314a13║住持門第四。
X57n0968_p0314a14║兩序門第五
X57n0968_p0314a15║兩序之職，皆為眾設，紀綱叢林，講行禮度，流通教觀，
X57n0968_p0314a16║模範後昆，于是繫者曰西序焉。幹蠱寺門，出納帑庾，
X57n0968_p0314a17║公心竭力，纖芥分明，于是務者曰東序焉。作興法社，
X57n0968_p0314a18║於斯二者，如身二臂，豈可偏乎？古人交互職之，備歷
X57n0968_p0314a19║繁重，及歸師位，世出世法，任運應用，無不適宜。今岐
X57n0968_p0314a20║分為二者，以至於東西相視，若傳舍之閱過客，甚而
X57n0968_p0314a21║相詆不相客者，何哉？蓋始度者不閑於教訓，又任者
X57n0968_p0314a22║不擇其賢否，故然耳。惟主斯柄者，慎之慎之。
X57n0968_p0314a23║西序頭首（凡七職）
X57n0968_p0314a24║前堂首座
X57n0968_p0314b01║叢林表率，人天模範，專務說釋，開發後昆。領眾則中
X57n0968_p0314b02║規合矩，赴堂則瞻前顧後。齋粥精粗，勉諭執事；僧行
X57n0968_p0314b03║失禮，依法訓懲。三軌匠物，常切在懷；部味教觀，如憑
X57n0968_p0314b04║几杖。垂恤老病，津送死亡，叢林之事，皆悉舉行。然雖
X57n0968_p0314b05║尊宿碩德，若住持以禮待之，亦為人而出，不以名位
X57n0968_p0314b06║為較也。如諸大士贊揚佛化，猶文殊之助釋迦，觀音
X57n0968_p0314b07║之輔彌陀，皆是古佛權現，為眾上首。如此論之，豈輕
X57n0968_p0314b08║任乎？
X57n0968_p0314b09║後堂首座
X57n0968_p0314b10║位居後板，輔贊宗風。講說軌儀，晚生標格。舉行禮樂，
X57n0968_p0314b11║不異前堂。蓋為眾多，故分兩職。既領此任，幸勿忽諸。
X57n0968_p0314b12║懺首
X57n0968_p0314b13║三昧懺法，惟自山家，任斯職者，宜須解行全備。若自
X57n0968_p0314b14║既昏昏，焉能使人昭昭，務在表率行人，朝夕䇿導，敷
X57n0968_p0314b15║陳啟白，若對聖賢，坐誦繞旋，常存觀道，能障所障皆
X57n0968_p0314b16║泯，能懺所懺俱忘，終日加功，終日無作，先以無生理
X57n0968_p0314b17║懺為主，方用事儀，事行既勤，理觀彌進，當慕慈雲，以
X57n0968_p0314b18║為標格。或謂圓頓無如是行，良可愍焉。
X57n0968_p0314b19║書記
X57n0968_p0314b20║山門榜疏、書問、祈禱詞語，應係文翰皆掌之。然住持
X57n0968_p0314b21║專柄大法，何暇文字？而此職固不可缺。董斯職者，洞
X57n0968_p0314b22║曉宗乘，兼通外典，亦非一日功也。且禪宗何其多，而
X57n0968_p0314b23║斯宗何其少？非謂無其人，蓋與維那位次高下，故退
X57n0968_p0314b24║藏而不為也。若禪宗書記，位居首座之下，用彼格此，
X57n0968_p0314c01║合居懺首之上。蓋山家懺首，此任非輕，良以宗說俱
X57n0968_p0314c02║通，解行全美，與首座等耳。書記位不可加其右者，蓋
X57n0968_p0314c03║由此焉。本宗維那，曾歷燒香、知客等職，兼復點讀說
X57n0968_p0314c04║文，祈禱回向，歷事繁重。若五山十剎者，職漏亦預保
X57n0968_p0314c05║舉，又烏得肯復讓之？今立論云：若請書記，亦曾先歷
X57n0968_p0314c06║侍者、知客等職，然後量材擢用，助教海波瀾，折衝外
X57n0968_p0314c07║侮，亦須兼講說文，則位外維那之上，職滿預保，永為
X57n0968_p0314c08║定式。昔上竺佛光會中有此山，在書記敕黃為之，名
X57n0968_p0314c09║出班書記，豈維那不遜耶？若越次直上，問祈招之詩，
X57n0968_p0314c10║不知者不在此論也。
X57n0968_p0314c11║維那
X57n0968_p0314c12║綱維眾僧，委曲調攝。眾有爭競，辨析和會。堂僧掛搭，
X57n0968_p0314c13║驗度牒真偽。或臘圖位，排列審詳。僧眾病亡，調理津
X57n0968_p0314c14║送。給假參假，觀時舉行。迴向祈禱，極宜至誠。或有他
X57n0968_p0314c15║緣，或暫出入，致委客司，權令攝之。點讀說文，務開新
X57n0968_p0314c16║學。說或布薩，珍重毗尼。天台忌辰，盡禮修敬。厥職煩
X57n0968_p0314c17║難，莫越于此。（寄歸傳云：維那，華梵兼舉也。維是綱維，華言也。那是梵語，刪去羯磨陀三字也。
X57n0968_p0314c18║僧史略云：梵語羯磨陀那，譯為事知，亦云悅眾，謂知其事，悅其眾也。又聲論翻為次第，謂知僧事之次第也。音
X57n0968_p0314c19║義指歸云：僧如網，假有德之人為綱繩也。）
X57n0968_p0314c20║知客
X57n0968_p0314c21║職典賓客。凡諸方尊宿官負檀越方來名勝，迎接交
X57n0968_p0314c22║談，禮宜典雅。隨令行者通報方丈，然後陪上相見，量
X57n0968_p0314c23║人重輕，斟酌行事。其旦過寮，常備柴炭燈油溫存，暫
X57n0968_p0314c24║到法堂誦文，湯茶照拂僧堂，粥飯管顧客僧。暫到死
X57n0968_p0315a01║亡，主其喪事。堂僧圓寂，同管收支。維那在假，攝行其
X57n0968_p0315a02║事。行遠在邇，幸勿自夷。方溪嘉聲，迨今未墜。
X57n0968_p0315a03║侍者　燒香　書狀　請客　附　衣鉢
X57n0968_p0315a04║入室。真子朝夕侍教，期契心宗。觀出處語默之間，傳
X57n0968_p0315a05║部味教觀之首。慶喜之侍瞿曇，章安之侍天台。佛祖
X57n0968_p0315a06║重寄，其可忽諸？○凡住持開講，則點對部文，預分科
X57n0968_p0315a07║目。若講唱、製作、咨稟，所以記錄勿忘。習讀、問答、鎖試、
X57n0968_p0315a08║取士，當以至公。輔贊法社，節臘特為通覆。相看、挂搭、
X57n0968_p0315a09║燒香、行禮等事，燒香侍者之職也。○凡住持往復書
X57n0968_p0315a10║問、啟札、製作文字，先具草呈。如缺書記，山門一應文
X57n0968_p0315a11║翰代之，書狀侍者之職也。○凡住持應接賓客，管待
X57n0968_p0315a12║尊宿，節臘特為具狀行禮，請客侍者之職也。或維那、
X57n0968_p0315a13║知客俱不赴眾，或在假其行事，三侍者皆當攝之。若
X57n0968_p0315a14║住持久出，則歸眾行立。暫出，則不離班位。
X57n0968_p0315a15║衣鉢侍者之職，不立班。蓋能納忠救過，羅致人才，內
X57n0968_p0315a16║外庶事，通變圓融，庶得上下雍容，東西和順。若非叢
X57n0968_p0315a17║林老成，不可任此。毋使後生晚輩，亂行敗德，被悞非
X57n0968_p0315a18║輕。
X57n0968_p0315a19║東序知事（凡四職）
X57n0968_p0315a20║都監寺
X57n0968_p0315a21║佛世設營事比丘，幹辨眾事，乃古之監院，今之都寺
X57n0968_p0315a22║也。總寺門之庶務，勤香火於朝夕。祇接官員，禮輅施
X57n0968_p0315a23║主。出納錢穀，潔己公心。簿書時時稽攷，歲計種種有
X57n0968_p0315a24║餘。訓誨行童，役使僕𨽻。儻有過失，量情擯罰。毋恃威
X57n0968_p0315b01║暴，惹起事端。莊庫職務，舉用均平。供眾修造，常運勝
X57n0968_p0315b02║心。接物待人，不可輕慢。施舍己責，振廢滯，節器用。齋
X57n0968_p0315b03║粥二時，心須赴堂。行僕行益，自然整肅。巨細事務，咨
X57n0968_p0315b04║稟住持而行。庶見行不失職，眾無謗言。夕惕若慄，則
X57n0968_p0315b05║善始終。若苟圖其身，以求厚焉，欲免得乎？任斯職者，
X57n0968_p0315b06║關係非輕。住持必擇其廉能公謹，臘高歷事，為眾推
X57n0968_p0315b07║服者，預以禮聘之。然後眾請職滿，送歸單寮。且古之
X57n0968_p0315b08║單寮勤，舊雖大剎，數不滿十，蓋求其賢能廉幹之艱
X57n0968_p0315b09║耳。果得其人，或連年不易，或數請再充，為其無取於
X57n0968_p0315b10║公乎？若神照之佐四明，石牕之輔宏智，可為龜鑑。
X57n0968_p0315b11║（寶積經云：佛告迦葉：我聽二種比丘得營眾事：一、能持淨戒，二、畏於後世。復有二種：一、識知業報，二、有諸
X57n0968_p0315b12║慚愧及以悔心。復有二種：一、阿羅漢，二、能修八背捨者。如是二種，我聽營事。）
X57n0968_p0315b13║監寺
X57n0968_p0315b14║山門事務，都寺總之。蓋以眾多，復設監寺。應有常住
X57n0968_p0315b15║金穀錢帛米麥出入，隨時上曆，收管支用。令庫子每
X57n0968_p0315b16║日具收支若干，僉定飛單呈方丈，謂之日單。或十日
X57n0968_p0315b17║一次結算，謂之旬單。一月一結，一年通結，有無見管，
X57n0968_p0315b18║謂之日黃總簿。外有米麫五味各簿，皆須考筭。凡常
X57n0968_p0315b19║住財物，雖毫末並是十方眾僧有分，如非寺門外護
X57n0968_p0315b20║官員檀越賓客迎送慶吊合行人事，並不可假名支
X57n0968_p0315b21║破侵漁。其上下庫子，須擇有心力能書筭守己廉謹
X57n0968_p0315b22║者為之。若有病僧合用供給之物，即時應付。如倉庫
X57n0968_p0315b23║疎漏，雀鼠侵耗，米麥蒸潤，一切物色頓放守護，並須
X57n0968_p0315b24║及時照管，母得暴殄。
X57n0968_p0315c01║副寺
X57n0968_p0315c02║副寺之職，蓋副貳監寺分勞也。常住錢粮，眼同出納，
X57n0968_p0315c03║務在公心，母相私蔽。供給所需，常令備足。缺乏預謀
X57n0968_p0315c04║上首，尅落常慎下流。每日措辨柴薪，至夜巡警火盜。
X57n0968_p0315c05║責任非輕，宜加竭力。
X57n0968_p0315c06║典座
X57n0968_p0315c07║僧中淨食，蓋緣資益色身。身安則道隆，道隆則本立。
X57n0968_p0315c08║故典斯職者，常懷真心供養可也。二時粥飯。一切齋
X57n0968_p0315c09║供，當須精潔，務在豐饒。物料調和，撿束局務。至於粒
X57n0968_p0315c10║米寸薪，不許棄賤。粥飯上桶，先望僧堂焚香設拜，次
X57n0968_p0315c11║發過堂。二時就厨下粥飯，食不異眾。訓誨行者，習學
X57n0968_p0315c12║經書。行益普請，毋得怠慢。循守規矩，均俵同利。撫恤
X57n0968_p0315c13║園丁，栽種蔬菜。及時耘灌，不致荒蕪。供給堂厨，常令
X57n0968_p0315c14║富贍。傍公作善，宜運是心。
X57n0968_p0315c15║列職（凡七職）
X57n0968_p0315c16║知殿
X57n0968_p0315c17║常淨几桉，時滿燈油，聖像頻常拂塵供養。每日修設，
X57n0968_p0315c18║或遇風起，須滅香鑪內火，結起旛脚，勿近琉璃。凡遇
X57n0968_p0315c19║節候四齋日，開設殿門，以便往來瞻禮。其施主香錢、
X57n0968_p0315c20║油錢，不得互用，亦任施主隨心喜捨，切勿苦覔，令生
X57n0968_p0315c21║猒心。
X57n0968_p0315c22║知藏
X57n0968_p0315c23║輪藏，乃梁傅大士愍世人不誦經文及不識字，故於
X57n0968_p0315c24║雙林道場創轉輪藏，以奉經卷。其誓有曰：有能信心
X57n0968_p0316a01║推之一匝，則與誦經其功正等。今諸方倣之，蓋重法
X57n0968_p0316a02║也。掌斯職者，常加點對函帙，銓次目錄於中，缺者完
X57n0968_p0316a03║之，損者補之，潤者焙之，斷者粘之。凡請經看誦者，逐
X57n0968_p0316a04║函點付，看畢，一一交收入藏，庶免散失。
X57n0968_p0316a05║知浴
X57n0968_p0316a06║凡遇開浴，齋前掛牌。寒月五日一浴，暑天每日淋汗。
X57n0968_p0316a07║鋪設浴室，掛手巾，出面盆，整把鞋，鋪脚布。參頭差行
X57n0968_p0316a08║者直浴。齋罷，浴頭覆維那、首座、方丈畢，鳴鼓三下浴。
X57n0968_p0316a09║聖桶內皆著少湯，燒香禮拜，想請聖浴。次第巡廊，鳴
X57n0968_p0316a10║板三下徧。鳴鼓第一通，僧眾浴；第二通末，頭首浴；第
X57n0968_p0316a11║三通，行者浴；三通末，知事浴；第四通，人力浴。監作、行
X57n0968_p0316a12║者居末浴，就彈厭之。住持例在三鼓入浴（小閤脫衣，浴中用屏
X57n0968_p0316a13║風遮隔。行者若有故，二鼓入浴，不用屏遮，亦不入閤，只就領首、板頭解衣）。浴室外刊揭入
X57n0968_p0316a14║浴資次，浴室內掛白字小牌（鳴板一聲添湯，二聲添水，三聲則止）。浴中
X57n0968_p0316a15║誡勿喧閙，浴罷照管火燭。如施主設浴，則課經回向。
X57n0968_p0316a16║蓋玅觸宣明，成佛子住，則事無虗設矣。
X57n0968_p0316a17║淨頭
X57n0968_p0316a18║掃地裝香，換籌洗廁，燒湯添水，須是及時。稍有狼籍，
X57n0968_p0316a19║隨即淨治。手巾時常潔淨，琉璃終夜長明。淨桶把鞋，
X57n0968_p0316a20║檢點添換。凡供此職，皆是自發道心耳。
X57n0968_p0316a21║水頭
X57n0968_p0316a22║預積柴薪，午夜燒湯，供大眾沃盥。須早排面盆，點燈
X57n0968_p0316a23║燭，備牙藥，常洗手巾乾淨。冬月烘焙，毋得湯冷，失事
X57n0968_p0316a24║令眾起念。
X57n0968_p0316b01║莊主
X57n0968_p0316b02║莊乃僧眾喉衿，山門諸事所係根本。近時叢林凋弊，
X57n0968_p0316b03║始自於莊，皮之不存，毛將安傳？今略舉一二，以為懲
X57n0968_p0316b04║勸。一謀莊職，競起爭端，莊少人多，安能徧及？搆怨住
X57n0968_p0316b05║持，上下不陸，一也。一充其職，離寺相遠，靡所不為，致
X57n0968_p0316b06║爭起訟，供眾錢粮，盡皆耗費，復積重逋，以累于後，因
X57n0968_p0316b07║而紀綱不振，莊佃生侮，租課不還，二也。縱使老成能
X57n0968_p0316b08║事充之，而州縣應酧，吏胥管幹，鄉都職役，鄰里富豪，
X57n0968_p0316b09║皆合追陪，既啟其端，稍有不及，便生釁隙，雖不明支，
X57n0968_p0316b10║而巧立除破，莊門之費，倍於寺門，三也。請住持勤舊，
X57n0968_p0316b11║毋循私情，恊心謀議，委廉幹潔己者充之，慎勿輕舉。
X57n0968_p0316b12║莊主至莊，修理莊舍，補治塍塘，提督農務，撫安甲佃，
X57n0968_p0316b13║些少事故，隨時消弭，事關大體，申寺定奪，毋事刻剝，
X57n0968_p0316b14║竭力運謀，使火佃有追思之心，常住有羨餘之益，方
X57n0968_p0316b15║稱厥任也。
X57n0968_p0316b16║監收
X57n0968_p0316b17║諸莊督歛，眾僧命脉，請非其人，為害不少。皆由住持
X57n0968_p0316b18║耆舊私任匪人者有之，因利曲徇者有之，為耆舊執
X57n0968_p0316b19║事人連年占充者有之，托勢求充者有之，樹黨分充
X57n0968_p0316b20║者有之，角力爭充者有之。蠧分害私，不可枚舉。雖欲
X57n0968_p0316b21║匡救，末如之何。儻得廉正勤舊，輔佐住持，公選區用，
X57n0968_p0316b22║加禮敦請。至莊所日，點對簿書，分由甲佃，禳保莊門，
X57n0968_p0316b23║加功課誦。勿縱淫祀，恣害物命。選日開倉，立限收米。
X57n0968_p0316b24║趂於天晴，督責上倉，看辨米色，毋相私隱。斗斛出納，
X57n0968_p0316c01║務在公平。預留齋粮，津發歸寺。三限取足，結帳明白。
X57n0968_p0316c02║克己為念，奉眾為心。毋苛取甲佃，毋虧損常住，則道
X57n0968_p0316c03║福自然殊勝矣。（請監收日，會兩序耆舊茶請，仍備管待。至下莊日，山門首講茶湯禮，鳴鐘
X57n0968_p0316c04║集眾門送。）
X57n0968_p0316c05║請名德都講
X57n0968_p0316c06║大方都講，叢林宿德，人天師範，宗乘唱導，法道係焉。
X57n0968_p0316c07║禮宜嚴重，委曲控陳，再三勸請。如有允意，住持請兩
X57n0968_p0316c08║序歸方丈，獻茶白云：此間多眾，宜得哲人講演說釋。
X57n0968_p0316c09║山中幸有某人，學識高明，教道所係。煩兩序同詣彼
X57n0968_p0316c10║寮，拜請為山中都講。白畢，同至彼。住持插香，同觸禮
X57n0968_p0316c11║一拜，起詞云：（大眾傾心，久思示誨。伏望慈悲，特賜開允。）答云：（幸獲依棲，貴圖藏拙。既蒙
X57n0968_p0316c12║見舉，不敢有違。）次日，特為上堂，舉揚盛德。仍伸請辭，下座。同
X57n0968_p0316c13║大眾座下，爐前拜請畢，即請同上方丈，燒香獻茶，兩
X57n0968_p0316c14║班耆舊光伴。茶罷，堂司行者鳴僧堂鐘，大眾同送歸
X57n0968_p0316c15║寮。住持對觸禮一拜，送出。次兩班大眾問訊畢，即詣
X57n0968_p0316c16║方丈致謝，兩展（云云），三觸。仍往庫司諸寮問訊，方丈
X57n0968_p0316c17║備草飯。至晚，藥石湯果，別日管待，並請兩班光伴。此
X57n0968_p0316c18║職若專講說，則行道在頭首之後，大眾之前。若兼前
X57n0968_p0316c19║堂，位居班首，進退不混，兩序無交代也。（如都講辭免，住持上堂，則
X57n0968_p0316c20║就寢堂請，與請兩班禮同。）
X57n0968_p0316c21║兩序進退
X57n0968_p0316c22║頭首乃叢林表率，務擇才德相當者為之。近競奢侈
X57n0968_p0316c23║飲食財物為事，使守貧抱道之士愈甘退藏，法社何
X57n0968_p0316c24║能振興？知事乃山門重任，務擇廉能相稱者充之。古
X57n0968_p0317a01║制大剎不過五人，今行院額設亦有定例。近多徇私，
X57n0968_p0317a02║雷請歸庫。祇圖豐己，未甞念公。常住漸虗，法門日弊。
X57n0968_p0317a03║原究其始，咎歸誰乎？若兩班職事滿日，待昏鐘鳴，同
X57n0968_p0317a04║詣方丈，插香觸禮一拜，稟退知事，就納庫記鑰匙。其
X57n0968_p0317a05║中或有再留者，住持就便委曲和會，不允其退。次早
X57n0968_p0317a06║親到彼寮，侍者燒香點湯勉留。若新請兩班，不可率
X57n0968_p0317a07║爾。與其不得其人，不若不求其備。若果相稱，未允所
X57n0968_p0317a08║請，須委心腹人展轉和會。惟首座、都寺，必住持親往
X57n0968_p0317a09║和會。至請之時，住持須具所請人目，并舊兩班耆舊，
X57n0968_p0317a10║令客頭行者請粥罷會茶。其舊知事於內僧堂前，候
X57n0968_p0317a11║行粥徧，直日人出，則入聖僧前問訊，燒香三拜，從聖
X57n0968_p0317a12║僧厨後至椎邊，鳴椎一下云：（某等昨蒙方丈和尚令，歸庫司充知事，一年已
X57n0968_p0317a13║滿，心力勞倦，告退歸寮，謹白。）再鳴椎一下，往住持前，觸禮一拜，巡
X57n0968_p0317a14║堂一匝，中間問訊而退。粥罷，行者催請新舊兩班及
X57n0968_p0317a15║耆舊（新兩班或請客侍者請）至寢堂，住持接入坐。侍者燒香茶
X57n0968_p0317a16║畢，住持躬起燒香，眾起立，伺住持歸位，皆坐。住持白
X57n0968_p0317a17║云：（前兩序告退，此務不可缺人。今講某人充頭首，某人充知事，逐一標名清訖。）所請人進
X57n0968_p0317a18║前遜辭，住持與大眾歸左邊，所請人歸右邊，對觸禮
X57n0968_p0317a19║一拜。敘寒溫畢，侍者揖新兩班歸特位，朝裏列於兩
X57n0968_p0317a20║邊坐定。侍者燒特為香，即至特位前問訊，退歸中立。
X57n0968_p0317a21║待行者下湯，侍者再到特位前揖湯，鳴法鼓一通，復
X57n0968_p0317a22║歸中間問訊，燒光伴香一炷。湯畢，鳴僧堂前鐘，集眾
X57n0968_p0317a23║送新兩班歸寮。先住持送，次舊兩班賀，次大眾賀畢，
X57n0968_p0317a24║住持同大眾送舊兩班歸寮畢，新兩班懷香詣方丈
X57n0968_p0317b01║拜謝，令堂司行者引報處寮。住持請草飯、湯果、管待
X57n0968_p0317b02║等如常式。（維那、僧知事退職，亦僧堂行禮，與知事同。）
X57n0968_p0317b03║侍者進退
X57n0968_p0317b04║請兩班畢，舊侍者詣住持前咨稟云：（某等久侍和尚，今欲告退，伏望
X57n0968_p0317b05║慈悲）。插香，大展三拜而退。住持令左右人和會新侍者
X57n0968_p0317b06║定了後，批下堂司。維那先請首座，并請為侍者人，到
X57n0968_p0317b07║維那寮問訊。坐定，燒香點茶畢，再燒香，朝首座叉手
X57n0968_p0317b08║白云：（奉方丈和尚慈旨，請其上人充某侍者云云）。逐一白訖，首座轉身，同
X57n0968_p0317b09║維那主邊，對侍者普觸禮一拜（不講湯禮）。即同出門，送首
X57n0968_p0317b10║座畢，維那引侍者上方丈。住持出，維那進前稟云：（適奉
X57n0968_p0317b11║慈旨，令請某人充某侍者，今引炷香禮拜）。住持居中坐，維那側邊坐。新侍
X57n0968_p0317b12║者插香，大展三拜，衣鉢侍者即出，接入內室喫茶。即
X57n0968_p0317b13║令行者請知客上，同維那與衣鉢侍者，送新侍者歸
X57n0968_p0317b14║寮。其餘頭首等，次第作賀。知客光伴巡寮方丈，直廳
X57n0968_p0317b15║挑燈。堂司行者報寮方丈，聽呌請新舊侍者。當晚藥
X57n0968_p0317b16║石湯果，並就方丈內室。衣鉢侍者相伴赴謝，必須到
X57n0968_p0317b17║住持前問訊。凡方丈請兩班頭首等，則侍者必須別
X57n0968_p0317b18║席。或頭首寮，或庫司，或他山來，就方丈煎點。侍者同
X57n0968_p0317b19║席，無在
X57n0968_p0317b20║頭首寮舍交割什物
X57n0968_p0317b21║寮舍什物，常住置辨不易，往往職事人視為傳舍。及
X57n0968_p0317b22║進退時，僕輩搬捵，蕩然一空，使新人入寮舍者，茫無
X57n0968_p0317b23║所措。庫司當置簿一𠕋，具寫諸寮交割什物，住持、知
X57n0968_p0317b24║事僉定，仍分置小簿付諸寮，兩相見對同。凡頭首交
X57n0968_p0317c01║替，庫司令下庫同堂司行者對簿點數。縱有損者，必
X57n0968_p0317c02║須無物公界脩補，失者本寮陪償。缺典之物，庫司措
X57n0968_p0317c03║辨，增號上簿，庶免走失。頭首寮舍，住持禮合照拂，若
X57n0968_p0317c04║視如常，甚非尊賢任能之意。為頭首者，既辨己事，亦
X57n0968_p0317c05║宜相體，此是履歷發軔之本耳。
X57n0968_p0317c06║方丈管待新舊兩班
X57n0968_p0317c07║先一日午後，令請客頭請新舊兩班，仍請耆舊光伴。
X57n0968_p0317c08║次日午刻催客，住持出接坐定（坐次與請時特位同）。侍者燒香，
X57n0968_p0317c09║先至新頭首特為前總問訊，次至新知事特為前總
X57n0968_p0317c10║問訊，轉身燒光伴香，入卓點湯下食畢。至行飯時，燒
X57n0968_p0317c11║香下䞋。飯畢，燒香點茶。鳴法鼓一通，侍者如前到新
X57n0968_p0317c12║兩班前問訊畢，再燒光伴香。茶罷，鳴鼓三下，退席。兩
X57n0968_p0317c13║班致謝，住持送。
X57n0968_p0317c14║請兩班歸位
X57n0968_p0317c15║請兩班後，至第三日參前，住持令行者至新兩班處
X57n0968_p0317c16║請云：方丈和尚請來早就寢堂献湯歸位。次早開長
X57n0968_p0317c17║板時，催請至方丈，住持接坐，侍者燒香献湯。候鳴殿
X57n0968_p0317c18║鐘，住持同至大殿門首，一人侍者問訊頭首，請歸西
X57n0968_p0317c19║班；一人侍者問訊知事，請歸東班。舉呪行道，回向畢，
X57n0968_p0317c20║赴堂。侍者候兩班入僧堂門，依上各揖，請歸鉢位，供
X57n0968_p0317c21║頭送鉢。
X57n0968_p0317c22║兩序門第五。
X57n0968_p0317c23║攝眾門第六
X57n0968_p0317c24║道非眾弗傳，眾非處弗居，故叢林之所由設也。吾祖
X57n0968_p0318a01║智者，妙悟法華，而以止觀之道，化被六十餘州，所至
X57n0968_p0318a02║景從，累數千百人，曾不以眾為嫌也。臨寂語門人曰：
X57n0968_p0318a03║吾以領徒太早，損己益他，蓋慮後人不脩內行，外招
X57n0968_p0318a04║名譽者所深誡也。雖然，獨學寡聞，世教尚譏，況出世
X57n0968_p0318a05║妙道，不求之師友，疇能有聞乎哉？邇見簦笈之士，不
X57n0968_p0318a06║憚勞遠，一入於眾，惟汲汲聲利之求，鮮不為盲眾所
X57n0968_p0318a07║導者矣。苟能存意於古道，則不患名不立也。
X57n0968_p0318a08║鬀髮儀（凡十科）
X57n0968_p0318a09║度僧乃續命傳燈，佛法所係之大事，必擇行堂屢試
X57n0968_p0318a10║屢中，可適器任者為之。而　國朝屢降試經度僧
X57n0968_p0318a11║　明詔，非不嚴重，初不為黨名固位而設也。一有黨固
X57n0968_p0318a12║之病，而根于心，而收凶厲，累至于百，而未足遺毒之
X57n0968_p0318a13║慘，使佛再世，亦莫理也。告切慎之。○行者初受度牒，
X57n0968_p0318a14║以柈袱托呈本師及兩序，各處插香體三拜，復請首
X57n0968_p0318a15║座䇿導，維那引請，并梵音師選日設供。落髮作法之
X57n0968_p0318a16║處，律制令露地香水洒之，周匝七尺，四角懸幡。今時
X57n0968_p0318a17║不定，或在法堂，法座上須設像，香華供養，座下左右
X57n0968_p0318a18║設二師位并几，几上安香燭、花瓶、戒尺，排大眾坐位，
X57n0968_p0318a19║并作梵師位。若在大殿亦然，但二師之位宜對佛。若
X57n0968_p0318a20║在僧堂，住持分手設䇿導師位，聖僧座右設梵師位，
X57n0968_p0318a21║與䇿導師相對。得度人隔宿更衣沐浴，就行堂點茶，
X57n0968_p0318a22║辭眾剃頭，留四圍八髻并頂心周羅（梵語周羅，此云小髺），復令
X57n0968_p0318a23║堂司行者報寮掛牌。至日粥罷，鳴鐘集眾，方丈請䇿
X57n0968_p0318a24║導師歸寢堂分坐，伺鐘絕起身，同至作法處，歸位坐
X57n0968_p0318b01║定行茶。於行堂用二卓，以柈袱置袈裟度牒於上，鳴
X57n0968_p0318b02║鈸，并引得度人出到土地堂、祖堂、佛殿，各處炷香，禮
X57n0968_p0318b03║三拜畢，就作法近處立，伺待䇿導。其間教誡引用因
X57n0968_p0318b04║緣，當隨機開示，不必定一。今且作一途示法，具列十
X57n0968_p0318b05║科（一白席，　二請師，　三謝恩，　四䇿導，　五禮佛，　六落髮，　七付衣，　八歸依，　九開發，　十祝贊）：
X57n0968_p0318b06║一、白席
X57n0968_p0318b07║眾集已，維那起身，鳴椎一下，作梵師，作優波利梵（具說
X57n0968_p0318b08║戒章，但改說戒二字為落髮）。聲絕，又鳴椎一下，大眾說偈云（戒香、定香
X57n0968_p0318b09║云云）。首座白席云：粵惟西方大聖人之垂化也，貫古今
X57n0968_p0318b10║而不息，周細大以無遺者，其惟度人出家之制歟？蓋
X57n0968_p0318b11║剃髮披衣，乃三世如來之儀範；出塵離俗，為十方檀
X57n0968_p0318b12║信之福田。黨能一日發心，尚獲諸天勝報。原夫能仁
X57n0968_p0318b13║降迹，當午夜以逾城；方便垂慈，越六年而成道。雷音
X57n0968_p0318b14║既震，善來先度於五人；法雨纔沾，羯磨繁興於四海。
X57n0968_p0318b15║洞啟菩提之路，廣開解脫之門。暨後漢明皇，感日光
X57n0968_p0318b16║之通夢；摩騰大士，施神化以應機。雖萬乘以皈依，曾
X57n0968_p0318b17║魔外之未服。故經文聖像，憑烈𦦨以儼存；致正信大
X57n0968_p0318b18║心，弃冠簪而求度。一時如司空劉峻等二百六十人，
X57n0968_p0318b19║京師士庶三百九十人，王宮妃子一百九十人，道士
X57n0968_p0318b20║呂惠通等六百二十人，並發心出家。釋種從茲競秀，
X57n0968_p0318b21║曇華自此聯芳。由漢永平迄今，越一千三百餘年，無
X57n0968_p0318b22║論男女窮達，皆得出家，紹隆釋種。人到于今，咸遵明
X57n0968_p0318b23║訓。今有本寺行者某人，正因出家，歸心聖教，克勤道
X57n0968_p0318b24║業，人稱善焉。今奉
X57n0968_p0318c01║帝恩，許容披剃，將從和尚乞求落髮。若準律文，必須
X57n0968_p0318c02║單白羯磨和僧，使大眾知和合者善，或復房房語令
X57n0968_p0318c03║知委。然此行童發心精進，眾所知聞，羯磨之詞，不繁
X57n0968_p0318c04║宣秉，直令教授座主引入道場，與其披剃。謹白。
X57n0968_p0318c05║（若準律文，因諸比丘輒度人故，為俗譏訶。由是佛制：凡伽藍中剃髮者，必須單白和僧，意令合界通
X57n0968_p0318c06║知。內無專輒，外絕譏訶。故當稟律科儀，先作羯磨可也。）○和尚秉法，闍黎答
X57n0968_p0318c07║法。
X57n0968_p0318c08║問：（僧集否？）。答：（僧已集。）問：（和合否？）。答：（和合。）問：（不來諸比丘說欲及清淨？）。答：（此無
X57n0968_p0318c09║說欲及清淨者。）問：（僧今和合，何所作為？）。答：（剃髮和僧單白羯磨。）和尚云：（大眾合掌，聽作
X57n0968_p0318c10║白：大德僧聽！彼　某甲欲求某甲比丘剃髮。若僧時到，僧忍聽，與某甲剃髮。白如是。）問：（作法成否？）。
X57n0968_p0318c11║答：（成。）和尚云：（作法既成，請教授座主引入道場。）
X57n0968_p0318c12║二、請師（引請師，引行者至佛前，禮三寶三拜。引至和尚前，禮三拜，胡跪合掌。
X57n0968_p0318c13║引請者云：）
X57n0968_p0318c14║夫儒敦事父，唯重於成身；釋制依師，務存於學道。故
X57n0968_p0318c15║使四儀軌範，籍此以琢磨；五分法身，因茲而成立。理
X57n0968_p0318c16║宜竭誠事奉，故當克志陳詞。恐汝未能，我今教汝：若
X57n0968_p0318c17║言某甲處，當稱自己名。其餘言詞，皆隨我道。（唱云：）
X57n0968_p0318c18║大德一心念！我某甲，今請大德為剃髮和尚，願大德
X57n0968_p0318c19║為我作剃髮和尚。我依大德故，得剃髮出家，慈愍故。
X57n0968_p0318c20║（三說）和尚答云：汝既殷勤三請，我當為汝作剃髮和尚。
X57n0968_p0318c21║（行者就禮一拜起，引請師引至䇿導師前，禮三拜，胡跪合掌。引請師教申三請，白云：）
X57n0968_p0318c22║夫猒處凡流，欣參寶位。將欲剪除於俗態，理宜警䇿
X57n0968_p0318c23║於蒙心。矧在當仁，必由名匠。今為汝請某人，為落髮
X57n0968_p0318c24║阿闍梨。而況此師，誨人無倦，接物有方。故須專秉一
X57n0968_p0319a01║心，恭陳三請。恐汝未能，我今教汝。若言某甲處，當稱
X57n0968_p0319a02║自己名。其餘言詞，皆隨我道。（唱云）
X57n0968_p0319a03║大德一心念！我某甲，今請大德為落髮阿闍梨，願大
X57n0968_p0319a04║德為我作落髮阿闍梨。我依大德故，得剃髮出家，慈
X57n0968_p0319a05║愍故。（三稱）䇿導師答云：汝既恭陳三請，我當為汝作
X57n0968_p0319a06║落髮阿闍梨。所有教示，當須諦聽。
X57n0968_p0319a07║三、謝恩（䇿導師允請，即就座為說云：）
X57n0968_p0319a08║善男子！須知出家之士，高超物表，為世福田，君不得
X57n0968_p0319a09║而臣，父不得而子，應受人天恭敬供養。是故剃髮著
X57n0968_p0319a10║袈裟已，即參預三寶聖賢之數，雖君父且無設禮之
X57n0968_p0319a11║儀，況餘人乎？以是則知非細事也。然而父母生汝，養
X57n0968_p0319a12║育恩深，國王許容度汝，其功亦大。汝今應往明顯處，
X57n0968_p0319a13║拜謝國王及父母深恩厚德，然後却入道場，為汝落
X57n0968_p0319a14║髮。（行者就禮一拜起，引請師則引出明顯處燒香，先拜國王，再燒香拜父母。）說辭親偈，（引請
X57n0968_p0319a15║師教行者逐句隨念。）唱云：流轉三界中，恩愛不能捨，棄恩入無
X57n0968_p0319a16║為，真實報恩者。
X57n0968_p0319a17║四、䇿導（謝恩畢，乃脫俗服，出清信士度人經，去中著偏衫，入䇿導師前，胡跪
X57n0968_p0319a18║聽受法訓。）
X57n0968_p0319a19║蓋聞束髮簪纓，世俗顯成人之美。毀形壞服，釋門彰
X57n0968_p0319a20║入道之基。所謂選佛於僧，心空及第者也。善男子，汝
X57n0968_p0319a21║今既慕為僧，合究為僧之志。且如何是為僧之志？須
X57n0968_p0319a22║知道為一切眾生開佛知見，是為僧之志。為一切眾
X57n0968_p0319a23║生示佛知見，是為僧之志。為一切眾生悟佛知見，是
X57n0968_p0319a24║為僧之志。為一切眾生入佛知見，是為僧之志。若也
X57n0968_p0319b01║果能如是，為僧果能如是，用心之時，便可變大地作
X57n0968_p0319b02║黃金，攪長河為酥酪，供養於汝，未為分外。若坐玩歲
X57n0968_p0319b03║月，虗消檀施，外若四儀之肅肅，內實眾善之荒荒。以
X57n0968_p0319b04║之望道，如南轅而適燕。以之諭理，如蒸沙而作糜。吾
X57n0968_p0319b05║末如之何也己。慎誡之哉，慎誡之哉，不可自欺也。（䇿導
X57n0968_p0319b06║畢，師執淨瓶，以香湯灌頂。）說偈讚云：善哉大丈夫，能了世無常。捨
X57n0968_p0319b07║俗趣泥洹，希有難思議。（此偈䇿導師唱，或引請者唱，行者隨聲應和。）
X57n0968_p0319b08║五、禮佛（䇿導師復云：）
X57n0968_p0319b09║善男子！既灌頂已，得去王之子，更須先往佛前，禮十
X57n0968_p0319b10║方諸佛。（行者就禮一拜，起至佛前禮三拜。）說皈敬偈云：歸依大世尊，
X57n0968_p0319b11║能度三有苦。亦願諸眾生，普入無為樂。（引請者唱，行者逐句隨和。）
X57n0968_p0319b12║六、落髮（禮佛竟，引請者引至䇿導師所，近前胡跪，以淨巾圍肩。師說云：）
X57n0968_p0319b13║善男子！汝無始來，莫不增長憍慢，貪海納流，致使流
X57n0968_p0319b14║轉生死，不能休息。我今為汝剃除鬚髮，為除憍慢；著
X57n0968_p0319b15║壞色衣，為除貪愛。少選之間，即與三乘賢聖儀相無
X57n0968_p0319b16║別，可謂慶幸。夫剃除鬚髮，乃表三界九地煩惱；四圍
X57n0968_p0319b17║之髮，表下八地思惑；我與剃除頂上周羅，乃表非非
X57n0968_p0319b18║想處第九一地煩惱。此惑㝡後難斷，當往和尚處求
X57n0968_p0319b19║為剃除。汝當志誠，莫生愛著。（鳴引）眾念出家唄云：毀形
X57n0968_p0319b20║守志節，割愛無所親，出家弘聖道，誓度一切人。（出度人經）
X57n0968_p0319b21║七、圓頂授衣（䇿導與剃四圍髮竟，留頂上周羅，至和尚前，胡跪合掌。）
X57n0968_p0319b22║和尚問云：（今為汝去頂髮，可不？）答：（爾。）和尚云：善男子！剃其髮，所
X57n0968_p0319b23║以去貪欲而斷虗妄；壞其衣，是乃捨飾好而安淡泊。
X57n0968_p0319b24║如昔阿闍梨與汝剃四圍髮者，表破下八地思惑；今
X57n0968_p0319c01║則與汝去頂上周羅，表破非非想處上一地煩惱。此
X57n0968_p0319c02║惑難斷，才斷此之煩惱，方曰出家，蓋出三界家也。則
X57n0968_p0319c03║可起萬劫之沉淪，成佛道之軌則。可貴可尊，慎勿輕
X57n0968_p0319c04║易。（和尚為灌湯剃頂上小髻，眾人再念出家唄如前云云。　準知落髮本是和尚，恐其煩久，故請闍梨
X57n0968_p0319c05║為除餘髮者，但留少許。和尚親　今時先自剃作小髻，非本教意。剃落已竟，和尚授與袈裟，便頂戴受。受
X57n0968_p0319c06║已，還與和尚。如是三反，和尚與著之。出善見論。）說偈云：
X57n0968_p0319c07║大哉解脫服，無相福田衣，披奉持戒行，廣度諸眾生。
X57n0968_p0319c08║善男子！汝剃除周羅已竟，我今當授汝衣。然此衣者，
X57n0968_p0319c09║準律制說，即五條是也。梵語安陀會，華言作務衣，須
X57n0968_p0319c10║知此亦大僧所受用物。若沙彌，應依法著縵衣。無相
X57n0968_p0319c11║條者，類時制方袍服也。今既初出家，當受三歸戒，借
X57n0968_p0319c12║著無在也。坐具，亦云隨坐衣，梵云尼師壇，為護身、護
X57n0968_p0319c13║衣、護僧臥具故，置左臂袈裟之下。凡著袈裟，不得向
X57n0968_p0319c14║佛塔，上座、三師亦莫背，不得口銜及兩手奮，當如法
X57n0968_p0319c15║受持，名良福田，不可慢易。
X57n0968_p0319c16║八、歸依（䇿導師前，胡跪合掌聽說。）
X57n0968_p0319c17║善男子！汝今外儀已具，必須內解更明，內外相應，方
X57n0968_p0319c18║為盡善。若準毗尼母論云：剃髮著袈裟已，然後授三
X57n0968_p0319c19║歸、五戒、十戒等。然此五戒、十戒，於登壇時，當自授受，
X57n0968_p0319c20║庶免破戒成障也。且今為汝翻邪歸正，授三歸依。蓋
X57n0968_p0319c21║翻無始邪心，歸乎三寶正覺。從今已後，盡此形命，誓
X57n0968_p0319c22║依佛師，誓學法藏，誓同僧海。汝當志誠，隨聲稱唱。（引請
X57n0968_p0319c23║者導唱）我某甲盡形壽歸依佛。（法僧例佛三說）我某甲盡形壽
X57n0968_p0319c24║歸依佛竟，盡形壽歸依法竟，盡形壽歸依僧竟。惟願
X57n0968_p0320a01║三寶，哀憐攝受。（沙彌禮佛，行遶三匝。阿闍梨一說，或三說）
X57n0968_p0320a02║九、開發教誠（授三歸依已，告云：）
X57n0968_p0320a03║善男子，汝今已遂出家，已除鬚髮，已著袈裟，已是與
X57n0968_p0320a04║諸佛列聖同其儀表。古德云：出家乃大丈夫事，非將
X57n0968_p0320a05║相之所能為。以其可以弘荷三世佛乘，可濟九流諸
X57n0968_p0320a06║有，是誠非細務也。自今而往，慎勿怠墮，唐喪光陰。如
X57n0968_p0320a07║吾佛世尊臨滅度時，遺教有云：汝等晝則勤心修習
X57n0968_p0320a08║善法，毋令失時。初夜後夜，亦勿有廢。中夜誦經，以自
X57n0968_p0320a09║消息。無以睡眠因緣，令一生空過，無所得也。是則依
X57n0968_p0320a10║佛法僧，修出家行，起精進心，遠離諸惡。當須諮白本
X57n0968_p0320a11║師，置辦三衣一鉢，用擬受戒。此衣鉢者，乃是三世諸
X57n0968_p0320a12║佛正儀，賢聖沙門標致。九十五種外道，尚不知其名
X57n0968_p0320a13║字。唯佛出世，示此未曾有法。若不自辨，或臨時假借，
X57n0968_p0320a14║當準律明判，定不得戒。由無戒故，一生虗受信施，將
X57n0968_p0320a15║來當隨惡道，長劫輪回，無由解脫。此非小事，切宜用
X57n0968_p0320a16║心。必須擇從明師，受具足戒。然後篤學大乘，闡揚教
X57n0968_p0320a17║觀，期登品位，繼續祖燈，實吾之至望也。勗哉學子，毋
X57n0968_p0320a18║怠毋忽。汝今當往佛前，禮敬三寶，陳自慶偈（沙彌至佛前，三
X57n0968_p0320a19║其胡跪）。偈云（引請者唱，沙彌隨說）：善哉值佛者，何人誰不喜。福願
X57n0968_p0320a20║與時會，我今獲法利。
X57n0968_p0320a21║十、祝讚（或和尚，或闍梨，或引請，或表白，皆可。應執手爐上香，維那鳴推一下，
X57n0968_p0320a22║迴向云：）
X57n0968_p0320a23║上來剃僧，舉揚佛事，所集功勳，奉祝　上界天龍八
X57n0968_p0320a24║部、梵釋四王、此土神祇、伽藍真宰，各展威神，安僧護
X57n0968_p0320b01║法。
X57n0968_p0320b02║今上皇帝聖壽萬安，文武官班，常居祿位，師僧父母，
X57n0968_p0320b03║善惡知議，十方檀信，法界眾生，承此善根，俱登彼岸，
X57n0968_p0320b04║念清淨法身毗盧遮那佛（十號云云畢）。作唄（處世界如虗空云云）。滿
X57n0968_p0320b05║散（沙彌至本師前禮三拜，禮䇿導師三拜，禮大眾三拜畢，出門外下手立。眾出問訊畢，詣本師前插香，
X57n0968_p0320b06║大展九拜，詣各寮禮謝。每日早晚二時，至本師前問訊，咨稟參堂，禮如后式）。
X57n0968_p0320b07║受戒護戒
X57n0968_p0320b08║夫戒是正順解脫之本，三學之要門，眾善之初章。尸
X57n0968_p0320b09║羅不清淨，佛法不現前，三世諸佛，歷代祖師，未嘗不
X57n0968_p0320b10║因戒而入道。若不受戒，非大僧數，是故應須受戒。受
X57n0968_p0320b11║戒之後，復須護持五戒、十戒、二百五十戒，大乘十重、
X57n0968_p0320b12║四十八輕戒，毋得有犯。犯戒之罪，如鏡對像，果報昭
X57n0968_p0320b13║然，思之察之。
X57n0968_p0320b14║辦道具（凡一十七物）
X57n0968_p0320b15║將入叢林，先辨道具。中阿含經云：所蓄物可資身者，
X57n0968_p0320b16║即是增長善法之具。菩薩戒經：資生順道之具。
X57n0968_p0320b17║三衣（三衣者，大衣七條、五條也。味者呼七條偏衫裙為三衣，非也。）
X57n0968_p0320b18║一、僧伽梨（義翻雜碎衣，以條數多故。亦名眾集時衣，入王宮聚落乞食說法時著。又大衣分為
X57n0968_p0320b19║三品，每品有三。○下品九條、十一條、十三條，兩長一短。○中品十五條、十七條、十九條，三長一短。○上品二十
X57n0968_p0320b20║一條、二十三條、二十五條，四長一短）。二、鬱多羅僧（此云上著衣，即七條也。兩長一短，名中價
X57n0968_p0320b21║衣。從用云：入眾時衣，禮誦齋講時著）。三、安陀會（此云中宿衣，謂近身住也。五條一長一短，名下
X57n0968_p0320b22║衣。從用云：院內行道雜作衣）。○（衣名福田者，僧祇律云：佛住帝釋石窟前，見稻田畦畔分明，語阿難
X57n0968_p0320b23║言：過去諸佛衣相如是，從今依此作水衣。增輝記云：田畦貯水，生長嘉苗，以養形命。法衣之田，潤以四利之水，
X57n0968_p0320b24║增以三善之苗，以養法身慧命也。田衣之相如圖）。
X57n0968_p0320c01║【圖】
X57n0968_p0320c02║
X57n0968_p0320c03║
X57n0968_p0320c04║
X57n0968_p0320c05║
X57n0968_p0320c06║
X57n0968_p0320c07║
X57n0968_p0320c08║
X57n0968_p0320c09║
X57n0968_p0320c10║
X57n0968_p0320c11║
X57n0968_p0320c12║
X57n0968_p0320c13║
X57n0968_p0320c14║
X57n0968_p0320c15║
X57n0968_p0320c16║
X57n0968_p0320c17║
X57n0968_p0320c18║
X57n0968_p0320c19║
X57n0968_p0320c20║
X57n0968_p0320c21║
X57n0968_p0320c22║
X57n0968_p0320c23║
X57n0968_p0320c24║
X57n0968_p0321a01║【圖】
X57n0968_p0321a02║
X57n0968_p0321a03║
X57n0968_p0321a04║
X57n0968_p0321a05║
X57n0968_p0321a06║
X57n0968_p0321a07║
X57n0968_p0321a08║
X57n0968_p0321a09║
X57n0968_p0321a10║
X57n0968_p0321a11║
X57n0968_p0321a12║
X57n0968_p0321a13║
X57n0968_p0321a14║
X57n0968_p0321a15║
X57n0968_p0321a16║
X57n0968_p0321a17║
X57n0968_p0321a18║
X57n0968_p0321a19║
X57n0968_p0321a20║
X57n0968_p0321a21║
X57n0968_p0321a22║
X57n0968_p0321a23║
X57n0968_p0321a24║
X57n0968_p0321b01║【圖】
X57n0968_p0321b02║
X57n0968_p0321b03║
X57n0968_p0321b04║
X57n0968_p0321b05║
X57n0968_p0321b06║
X57n0968_p0321b07║
X57n0968_p0321b08║
X57n0968_p0321b09║
X57n0968_p0321b10║
X57n0968_p0321b11║
X57n0968_p0321b12║
X57n0968_p0321b13║
X57n0968_p0321b14║
X57n0968_p0321b15║
X57n0968_p0321b16║
X57n0968_p0321b17║
X57n0968_p0321b18║
X57n0968_p0321b19║
X57n0968_p0321b20║
X57n0968_p0321b21║
X57n0968_p0321b22║
X57n0968_p0321b23║
X57n0968_p0321b24║
X57n0968_p0321c01║
X57n0968_p0321c02║
X57n0968_p0321c03║
X57n0968_p0321c04║
X57n0968_p0321c05║
X57n0968_p0321c06║
X57n0968_p0321c07║袈裟，此云不正色染，從色得名。會正云：準此是草，名可
X57n0968_p0321c08║染衣。故將彼草，目此衣號，亦名壞色。即戒木中云：三種
X57n0968_p0321c09║壞色，一一色中隨意壞：若青、若黑、若木蘭。僧祇謂：青，銅
X57n0968_p0321c10║青也。黑，謂緇泥涅者。木蘭，謂樹皮可染作赤黑色。然此
X57n0968_p0321c11║三色，名濫體別，須離俗中五方正色及五間色。○凡製
X57n0968_p0321c12║三衣，當用布，不許絹細者。豈可用殺生之財，而為慈悲
X57n0968_p0321c13║之服？智論云：如來著麤布僧伽梨。然其衣體，須求厚密，
X57n0968_p0321c14║離諸華綺。律云：若細薄生疎，蕉葛生𥿾，並不可用。綾、羅、
X57n0968_p0321c15║錦、綺、紗、穀、細綃，並非法物。今多不信佛語，貪服此等諸
X57n0968_p0321c16║衣。○然此三衣，皆須加法。加五條法云：大德一心念！我
X57n0968_p0321c17║比丘某甲，安陀會五條衣，愛一長一短，割截衣，持三說。
X57n0968_p0321c18║餘二衣法，例爾可知。
X57n0968_p0321c19║
X57n0968_p0321c20║
X57n0968_p0321c21║
X57n0968_p0321c22║
X57n0968_p0321c23║
X57n0968_p0321c24║
X57n0968_p0322a01║坐具
X57n0968_p0322a02║梵語尼師壇，此云隨坐衣，亦云坐具，如此方橙褥之
X57n0968_p0322a03║類。僧祇云：律應量作，長佛二搩手（準五分，佛一搩手周尺二尺，則今長
X57n0968_p0322a04║四尺也），廣一磔手半（即三尺也），製法色同袈裟。
X57n0968_p0322a05║鉢
X57n0968_p0322a06║梵語鉢多羅，此云應器。章服儀云：堪受供者用之，名
X57n0968_p0322a07║應器。（今略云鉢，又呼云鉢盂，即華梵兼名也。）善見云：三乘聖人，皆執瓦
X57n0968_p0322a08║鉢，乞食資生，四海為家，故名比丘。（僧祇云：鉢是出家人器，非俗人所宜。
X57n0968_p0322a09║十誦云：鉢是恒沙諸佛標誌，不得惡用。）佛制聽用瓦鉢、鐵鉢。（律云：大要有二，泥及
X57n0968_p0322a10║鐵也。）出曜經云：如來成道，已經七日，三賈客獻食，佛不
X57n0968_p0322a11║欲受。當觀過去諸佛，為用何食？諸天空中，過去諸佛，
X57n0968_p0322a12║皆用鉢食，天王即奉。鉢非巧匠所造，自然成就。復念
X57n0968_p0322a13║四天四鉢，取一捨三，則非其宜。盡取按為一鉢。（又如佛本
X57n0968_p0322a14║行集經。）十誦律云：鉢、半鉢、大鍵𨩲、小鍵欽。（鍵音虔，𨩲音咨。經音疏云：
X57n0968_p0322a15║鉢中之小鉢，助鉢用故。）四分律云：鍵𨩲入小鉢，小鉢入次鉢，次
X57n0968_p0322a16║鉢入大鉢。（此律言小鉢，即十誦大鍵𨩲也。次鉢，即半鉢也。）鉢支。（律云：鉢不正，聽作鉢支。）
X57n0968_p0322a17║偏衫
X57n0968_p0322a18║律制只有僧祇支（此云覆膊衣，亦云掩腋衣），此長覆左膊，及掩右
X57n0968_p0322a19║掖，以襯袈裟。又制覆肩（華言覆肩，梵語未詳），掩於右膊。但西土
X57n0968_p0322a20║人多祖膊，恐生譏過，故須掩之。然此二衣，亦同袈裟
X57n0968_p0322a21║畟方，但無條葉耳。此方往古，並服祗支。至魏時，宮人
X57n0968_p0322a22║見僧祖一肘，不以為善，始加右袖，兩邊縫合，謂之偏
X57n0968_p0322a23║衫。截領開裾，猶存本相。故知偏衫左肩，即本祇支，右
X57n0968_p0322a24║邊即覆肩也（今接領開脊者，蓋是魏遺制也）。
X57n0968_p0322b01║裙
X57n0968_p0322b02║梵語泥伐散那，唐言裙。諸律舊譯，或云涅槃僧，或云
X57n0968_p0322b03║泥洹僧，或譯為內衣，或云圌衣（圌音舡，即貯米圓器，似圌而無蓋，乃取其
X57n0968_p0322b04║圓義云也）。
X57n0968_p0322b05║直裰
X57n0968_p0322b06║相傳前輩見僧有偏衫而無裙，有裙而無偏衫，遂合
X57n0968_p0322b07║二衣以為直裰。
X57n0968_p0322b08║濾水囊
X57n0968_p0322b09║增輝記云：為器雖小，其功甚大。為護生命，即慈悲之
X57n0968_p0322b10║意。其在此也。南山鈔有式樣（文多不錄）。若作漉水袋如杓
X57n0968_p0322b11║形，漉訖還著水中（鈔云：今有不肖之夫，見執漉囊者，言學律唯在於漉袋。然不知所為
X57n0968_p0322b12║處深，損生妨道者，猶不畜漉袋。縱畜而不用，雖用而不瀉虫，雖瀉而損蟲命。且存殺生一戒，尚不遵奉餘之威
X57n0968_p0322b13║儀，見命常沒其中）。根本百一羯磨云：水羅有五種：一、方羅（用絹
X57n0968_p0322b14║三尺或二尺，隨時大小作。絹須細密不透虫者，僧祗云虫太細。三、重作，又用密練絹作。若用疎絹、薄紗、紵布者，
X57n0968_p0322b15║本無護生之意）。二、法瓶（陰陽瓶也）。三、君遲（以絹繫口，以繩懸沉於水，待滿引出）。四、酌
X57n0968_p0322b16║水羅。五、衣角羅（言衣角者，非袈裟角也。以密絹方一探手，或繫瓶口，或安鉢盂中，濾水用
X57n0968_p0322b17║也。　又四分律不得無漉袋行半由旬。　無者，袈裟角、漉　衣角。有二說不同）。然此五種是
X57n0968_p0322b18║私用。若置於眾處，當準寄歸傳式樣，用絹五尺，兩頭
X57n0968_p0322b19║立柱，釘鉤著帶繫上，中以橫杖撑開，下以盆盛等（慈覺
X57n0968_p0322b20║大師賾公集經律凡三十一偈，又多不錄，未謂世云濾羅難安多眾。宗賾崇寧元年，於洪濟院厨前井邊安大
X57n0968_p0322b21║水檻，上近檻唇別安小檻，穿角傍出，下安濾羅。傾水之時，全無迸溢。亦五大眾沾足浴院後袈。故此僧行東司，
X57n0968_p0322b22║亦皆濾水出家之本道也。後住長蘆，說井濾水二十餘處。常住若不濾水，罪皈主執之人。普冀勉而行之）。
X57n0968_p0322b23║錫杖
X57n0968_p0322b24║梵云隙弃羅，此云錫杖，由振時作錫聲故。十誦云聲
X57n0968_p0322c01║杖。三千威儀經云：持錫不得入眾，日中後不得復持，
X57n0968_p0322c02║（日中即知時。）不得檐於肩上。（錫杖經云：佛告比丘：汝等應受持錫杖。所以者何？過去、未
X57n0968_p0322c03║來、現在諸佛皆執故。又名智杖，又名德杖，彰顯智行功德本故。聖人之表幟，賢士之明記，道法之幢。迦葉白佛：
X57n0968_p0322c04║何名錫杖？佛言：錫名輕也，倚依是杖，除煩惱出三界故。錫明也，得智明故。錫醒也，醒悟苦空三界結使故。錫疏
X57n0968_p0322c05║也，謂持名與五欲疎斷故。若二股六環，是迦葉佛製。若四股十二環，是釋迦佛製。定字五百問云：持錫杖有多
X57n0968_p0322c06║事，能警惡虫毒獸故。）
X57n0968_p0322c07║主杖
X57n0968_p0322c08║十誦律云：佛聽蓄杖，其𥎞用鐵，為堅牢故。斯蓋行李
X57n0968_p0322c09║之善助也。毗奈耶云：佛聽柱杖，有二因緣：一為老瘦
X57n0968_p0322c10║無力，二為病苦嬰身故。（凡䇿杖，若見尊宿并二師，須投杖於地問訊。或是二師杖，
X57n0968_p0322c11║必倚著處問訊。若為二師操杖，師有顧問，必把杖以對之。）
X57n0968_p0322c12║如意
X57n0968_p0322c13║梵云阿泥盧豆，此云如意，狀如雲葉，如此方篆書心
X57n0968_p0322c14║字為人。天師說法稱心，而執此者，外表儀相，故曰如
X57n0968_p0322c15║意。昔隋煬帝請天台大師講經，大師縱無礙之說，肆
X57n0968_p0322c16║縣河之辯，稱悅帝心，特賜犀角如意耳。若釋氏要覽
X57n0968_p0322c17║誠師所載云：如意，今講僧執之，多是私記節文，祝辭
X57n0968_p0322c18║於柄，備於忽忘，要時手執目對，如人之意，故名如意。
X57n0968_p0322c19║據他所說，只如文殊執之，亦備忽忘邪？今說法者多
X57n0968_p0322c20║執拂子，若私記節文，不知又書於何處？那庸鄙之談，
X57n0968_p0322c21║真齊東野人之語也。
X57n0968_p0322c22║拂子
X57n0968_p0322c23║律云：比丘患草蟲，佛聽作拂子。僧祇云：佛聽作線拂、
X57n0968_p0322c24║列氎拂、芒拂、樹皮拂。若𤚐牛尾、馬尾，并金銀裝柄者，
X57n0968_p0323a01║皆不得執。
X57n0968_p0323a02║淨瓶
X57n0968_p0323a03║梵語桾稚迦，舊略云軍持，此云瓶。常貯水，隨身以用
X57n0968_p0323a04║淨手。（寄歸傳云：凡水分淨觸，瓶有二枚，淨者用瓦瓷，觸者任用銅鐵，出觸以觸水洗，入淨以淨水洗。）
X57n0968_p0323a05║香爐奩
X57n0968_p0323a06║香爐奩，盛香器也。或云爐并奩，乃二事也（菩薩戒經或本云香
X57n0968_p0323a07║爐，無奩字）。
X57n0968_p0323a08║刀子
X57n0968_p0323a09║楞伽經云：為截袈裟故，聽蓄四寸刀，頭如月刃。今相
X57n0968_p0323a10║承呼為護戒刀。僧史略云：戒刀皆是道具，為割衣故。
X57n0968_p0323a11║刀名戒者，蓋佛不許斫截一切草木，壞鬼神村故。草
X57n0968_p0323a12║木尚戒，況其他也。
X57n0968_p0323a13║數珠
X57n0968_p0323a14║牟棃慢陀羅呪經云：梵語鉢塞莫，梁云數珠，繫念修
X57n0968_p0323a15║業之道具也。木槵子經云：昔有國王名波流棃，白佛
X57n0968_p0323a16║言：我國邊小，頻年冠疫，穀貴民困，我常不妄。法藏深
X57n0968_p0323a17║廣，不得遍行，惟願垂示法要。佛言：大王！若欲滅煩惱，
X57n0968_p0323a18║當貫木槵子一百八箇，常自隨身，志心稱南無佛陀、
X57n0968_p0323a19║南無達磨、南無僧伽，名乃過一字。如是漸次乃至千
X57n0968_p0323a20║萬，能滿二十萬遍，身心不亂，除諂曲，捨命得生炎摩
X57n0968_p0323a21║天。若滿百萬遍，當除百八結業，獲常樂果。王言：我當
X57n0968_p0323a22║奉行。（百八結者，即見思惑。見惑開為八十八使。頌云：四諦欲界三十二，色無色各二十八，三界共成
X57n0968_p0323a23║八十八，俱舍廣明如是義。思惑合為十。頌云：欲界思有四，謂貪嗔痴慢，上二各除嗔，共成十思惟。已上見思共
X57n0968_p0323a24║成九十八使。更加十纏。頌云：纏八無漸愧，燒慳并悔眠，及掉舉昏沉，或十加忿覆。通前合為百八結。）
X57n0968_p0323b01║遊方參請
X57n0968_p0323b02║新學欲出遊方，須擇有法可學處求掛塔。準律云：比
X57n0968_p0323b03║丘有法有食處應住，有法無食處亦應住，無法有食
X57n0968_p0323b04║處不應住。初到且過，具威儀，推熟於叢林能事者一
X57n0968_p0323b05║人為參頭，同到客司白云：（暫到相看。）知客出接，客云：（即日共惟
X57n0968_p0323b06║判賓法師，尊候多福。久聞道譽，獲奉瞻際。下情不勝感激之至。）答云：（山門多幸，荷蒙遠臨。）揖坐，
X57n0968_p0323b07║燒香献茶，略詢來歷。客起謝，茶歸且過。（或送客司圍爐等處安歇。）
X57n0968_p0323b08║知客即回禮，客接入問訊。知客云：（即刻共惟諸位尊長法師，尊候納福。
X57n0968_p0323b09║適承降重，特此拜謝。下情不勝感激之至。）答：（禮合相看，何勸降重。）參頭自送知客出
X57n0968_p0323b10║門。若欲禮拜住持，則先詣侍司相看，行禮如前。起身
X57n0968_p0323b11║稟云：（某等特來禮拜和尚，敢煩侍者通覆。）侍者揖再坐，詢問來歷。若在
X57n0968_p0323b12║粥罷，侍者即去。（欵坐少時，客某通覆。）繼覆住持。如允，當時詣寢
X57n0968_p0323b13║堂相看。若在齋後，侍者云：（請回安下處，客某通覆。）則覆住持。如
X57n0968_p0323b14║允，次日早鍾鳴，侍者令客頭報相看（如未暇，侍者詣安下處報禮，善
X57n0968_p0323b15║言安慰）。粥罷，參頭領眾詣寢堂。侍者入稟住持出，參頭
X57n0968_p0323b16║進前云：（請和尚趺坐）。住持免即插香展具，又免即觸禮一
X57n0968_p0323b17║拜。問訊詞云：（即日共惟堂頭大和尚，尊候起居多福。某等久聞道風，茲者獲奉慈顏，下情不
X57n0968_p0323b18║勝喜躍之至）。畢，參頭同眾側位就坐。侍者燒香獻茶，住持
X57n0968_p0323b19║有問，當實答，不得多語。起身爐前謝云：（重承降接，特此拜謝）。住
X57n0968_p0323b20║持送出，參頭止云：（和尚尊重）。隨至侍司謝云：（適來有勞神用，特此拜謝）。
X57n0968_p0323b21║歸安下處，侍者回禮。參頭接入，同眾問訊云：（移刻共惟高侍
X57n0968_p0323b22║法師，道體起居多福。禮合詣寮拜看，返辱降重，下情不勝威激之至）。侍者云：（山門多幸，特荷遠臨，
X57n0968_p0323b23║報謝稽遲，下情不勝多愧）。若古禮，住持恭往，且過回禮，重遠來也。
X57n0968_p0323b24║今則無聞，但名勝相看，就送客位回禮。學子相看，就
X57n0968_p0323c01║法堂下間，迎伺住持回禮，免煩降重。而五山大剎，則
X57n0968_p0323c02║不回禮。半齋方丈請點心，當晚藥石（又當晚特為湯，次日粥罷，請茶
X57n0968_p0323c03║之禮，在住持行）。
X57n0968_p0323c04║求住
X57n0968_p0323c05║若求掛搭，再詣侍司問訊。少坐，起身稟云：（某等慕仰和尚道風，
X57n0968_p0323c06║特來依栖座下，拜煩高侍通覆。）侍者顉話，具寫求住人諱，呈覆方丈。
X57n0968_p0323c07║如允，侍者次第求住持榜頭下堂司。維那令行者請
X57n0968_p0323c08║求住人茶，接入燒香。獻茶畢，參頭起稟云：（某等適奉方丈慈旨，
X57n0968_p0323c09║令依附左右，伏望甄錄。）答云：（山門多幸，同守寂寥。）參頭同眾各取度牒，遞
X57n0968_p0323c10║與維那，上戒臘簿。隨即付還，送出歸下處。各書方丈
X57n0968_p0323c11║兩序寮舍門狀，各人各寮一紙。不得共名，亦不可白
X57n0968_p0323c12║帋標頭具名。（狀如後式。）復各備大香一片。（近有率香錢省，是杜初心入道
X57n0968_p0323c13║之路，非佛祖流通之心。凡百有位，當力免之。）次早，維那令堂司行者伺探
X57n0968_p0323c14║方丈，有暇即報。求住人引到方丈通報，排立寢堂。候
X57n0968_p0323c15║住持出問訊，參頭進云：（請和尚趺坐。）各人進前插香。初展
X57n0968_p0323c16║云：（某等仰慕和尚道風，特來依栖。極荷收錄，下情不勝感激之至。）二展云：（即日共惟堂頭大和
X57n0968_p0323c17║尚尊候，動止多福。）大展三拜，住持略答一拜。求住人收具，問
X57n0968_p0323c18║訊而退。次引至庫司諸頭首寮，通門狀人事問訊。略
X57n0968_p0323c19║插香，不受問訊講禮。次各寮各齋人事。（堂司行者報云：新歸堂人
X57n0968_p0323c20║事，今止傳語，多不相接，皆非禮也。若舊識鄉曲，次日一一重訪。）即歸下處，伺頭首還
X57n0968_p0323c21║禮。（或不回禮者，非也。）
X57n0968_p0323c22║
X57n0968_p0323c23║
X57n0968_p0323c24║
X57n0968_p0324a01║【圖】
X57n0968_p0324a02║
X57n0968_p0324a03║
X57n0968_p0324a04║
X57n0968_p0324a05║
X57n0968_p0324a06║參堂
X57n0968_p0324a07║次早，待木魚響時，參頭領同歸堂，眾右手入堂，至聖
X57n0968_p0324a08║僧前排立問訊。參頭進前小問訊，袖出香合，右手拈
X57n0968_p0324a09║香二炷，轉身歸位，同眾大展三拜。參頭領眾到住持
X57n0968_p0324a10║前排立問訊，從首座板頭巡堂一匝，自上堂至下堂，
X57n0968_p0324a11║次至外堂上下間問訊，再回聖僧前問訊，退就外堂，
X57n0968_p0324a12║隨眾喫粥。下堂眾出，同供頭入內堂，認位掛鉢。
X57n0968_p0324a13║大名勝作住
X57n0968_p0324a14║大方西堂名德首座，欲作住計，語次露意。住持當尊
X57n0968_p0324a15║賢重德，當修治單寮，躬自點示，卓几、床鋪、什物完備。
X57n0968_p0324a16║別日，會兩序勤舊茶。住持躬起燒香，復位立，白云：（某處
X57n0968_p0324a17║西堂首座不棄，來此同守寂寥，煩兩序勤舊同送歸某齋脫著。）受送人進前云：（宿生慶幸，
X57n0968_p0324a18║荷蒙收錄。）同送至齋門。住持先送入，受送人揖住持歸主
X57n0968_p0324a19║位，問訊（云云）。送住持出，受送人轉居主位，揖兩班入。
X57n0968_p0324a20║次勤舊入，問訊送出，即懷香詣方丈拜謝。知客引詣
X57n0968_p0324a21║庫司、頭首寮、勤舊處回禮。別日，方丈特為管待。朔望
X57n0968_p0324a22║請茶，並同勤舊之列。（此據望重者之禮，餘則量宣。）
X57n0968_p0324a23║江湖名勝求住
X57n0968_p0324a24║如欲求掛塔，或次日赴茶罷就稟，或別日粥罷，特詣
X57n0968_p0324b01║方丈稟云：（某等仰慕和尚道風，持來依棲，伏望收錄。）住持如允，則發榜頭，
X57n0968_p0324b02║煩首座請送。則首座令堂司行者，請受送人并知事
X57n0968_p0324b03║一人、維那、侍者同至寮。首座則燒香獻茶，白云：（住持發批：
X57n0968_p0324b04║為某處某人遠來，同守寂寥，煩兩序同送歸齋。）送入齋時，首座、居主代住持
X57n0968_p0324b05║問訊畢，受送人歸主位。首座轉居客位，領知事、維那
X57n0968_p0324b06║同問訊畢，懷香詣方丈拜謝。次至首座、庫司、頭首勤
X57n0968_p0324b07║舊處問訊。若小剎歷聀者，不在送例。又當取其人材，
X57n0968_p0324b08║臨時審量耳。
X57n0968_p0324b09║遷齋
X57n0968_p0324b10║方來兄弟，既掛塔歸堂，行禮已辦，不宜久寓下處，必
X57n0968_p0324b11║遷齋舍。脫著看讀，寫遷齋狀，詣堂司詳稟維那（云云）。
X57n0968_p0324b12║即撿齋舍簿，或未遷齋，或某齋人少，相議酌量，寫齋
X57n0968_p0324b13║名標，貼於狀上。再稟維那備申，即詣侍司。侍者同上
X57n0968_p0324b14║方丈呈狀，住持題判，發下堂司。堂司行者，關請錀起，
X57n0968_p0324b15║開齋門，對簿交點什物、卓凳、牀具等頂。若後請假，亦
X57n0968_p0324b16║須稟維那，同堂司行者，對簿交割什物完備，方許給
X57n0968_p0324b17║假。近失點對，使每年措辦，有揖常住。
X57n0968_p0324b18║【圖】
X57n0968_p0324b19║
X57n0968_p0324b20║
X57n0968_p0324b21║
X57n0968_p0324b22║
X57n0968_p0324b23║
X57n0968_p0324b24║
X57n0968_p0324c01║謝掛塔
X57n0968_p0324c02║凡求住已定，即謝掛塔。如住持以禮繁，待後來求住
X57n0968_p0324c03║者，一同謝掛塔。如夏前歸堂者，在四月八日謝。如祖
X57n0968_p0324c04║忌齋歸堂者，在十一月二十日謝。其戒臘在上者為
X57n0968_p0324c05║參頭。參頭當具小圖習儀，三人一引，每引一人為小
X57n0968_p0324c06║參頭，詳記詞語。仍令堂司行者，率各人香錢五伯文，
X57n0968_p0324c07║煩侍者到方丈回香。約有幾引，回香幾片，就稟擬定
X57n0968_p0324c08║何日謝掛塔。至日，侍者就寢堂設香几爐燭，參頭領
X57n0968_p0324c09║眾依圖列立。參頭同侍者入，請住持出，歸位立。參頭
X57n0968_p0324c10║同眾齋，問訊畢，參頭進前稟云：（請和尚趺坐）。退右足，側轉
X57n0968_p0324c11║身，於香几右邊空處出，行過復位。齋，問訊畢，參頭同
X57n0968_p0324c12║本引三人問訊。參頭進爐前小問訊，懷中取香，雙手
X57n0968_p0324c13║插香右邊空處，過復位。三人同門訊展具，住持展手
X57n0968_p0324c14║約免之。參頭進云：（某等宿生慶幸，獲遂依棲，下情不勝喜躍之至）。退歸位，問
X57n0968_p0324c15║訊，再展具。住持復約免收具，再進前云：（即日時令謹時，恭惟堂頭
X57n0968_p0324c16║和尚尊候起居多福）。退歸位，門訊，觸禮三拜。住持略答。第一引
X57n0968_p0324c17║問訊過，左邊接班尾，三三趲上（插香詞禮並同）。禮畢，普問訊
X57n0968_p0324c18║而退。次日，方丈請點心。
X57n0968_p0324c19║
X57n0968_p0324c20║
X57n0968_p0324c21║
X57n0968_p0324c22║
X57n0968_p0324c23║
X57n0968_p0324c24║
X57n0968_p0325a01║【圖】
X57n0968_p0325a02║
X57n0968_p0325a03║
X57n0968_p0325a04║
X57n0968_p0325a05║
X57n0968_p0325a06║
X57n0968_p0325a07║
X57n0968_p0325a08║請益
X57n0968_p0325a09║凡欲請益住持，須先詣侍司詳稟。侍者咨覆住持，如
X57n0968_p0325a10║未允，煩再三陳請。如允，次早粥罷，各備大香一片，詣
X57n0968_p0325a11║方丈，煩侍者通報。行者裝香點燭，請益人鴈立於爐
X57n0968_p0325a12║前，伺住持居中位坐問訊，俱詣前插香，退身大展九
X57n0968_p0325a13║拜，收具進前問訊云：（某等稟惟惟鈍，入道無門，伏望慈悲，不倦提誨。）退身下
X57n0968_p0325a14║首，肅恭側立，諦聽法誨。（如新學者，兼誨以入眾規矩。）如問來歷，從
X57n0968_p0325a15║實稟答，進前問訊而退。次詣侍司拜謝。或請益西堂，
X57n0968_p0325a16║都講首座則凂同門中一人預稟。如允所請，禮亦同
X57n0968_p0325a17║前。師當規以日課授文，令其熟讀。（粥罷塔衣，齋罷至夜，亦頭持衣，俱詣
X57n0968_p0325a18║法堂朗誦。）毋使泛觀強記。日富月貧，當惜寸陰。右則焚膏
X57n0968_p0325a19║繼晷。若久歷教庠，專明於解，未諳立行，師當懸取止
X57n0968_p0325a20║觀等文妙旨示之，令其頓修佛乘，依解立行。若不觀
X57n0968_p0325a21║心，如貧數寶。荊溪尊者云：觀心乃是教行樞機，當觀
X57n0968_p0325a22║一念識心，德量無邊，體性常住，諸佛眾生，互攝無外。
X57n0968_p0325a23║如帝網之一珠，影徧眾珠，眾珠之影，咸趣一珠。現前
X57n0968_p0325a24║一念，亦復如是。初心學者，即以上品寂光而為觀體，
X57n0968_p0325b01║目足相資，則涼池可到矣。
X57n0968_p0325b02║攝眾門第六。
X57n0968_p0325b03║
X57n0968_p0325b04║增修教苑清規卷上