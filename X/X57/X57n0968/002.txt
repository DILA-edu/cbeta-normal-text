X57n0968_p0325b05║
X57n0968_p0325b06║
X57n0968_p0325b07║增修教苑清規卷下
X57n0968_p0325b08║
X57n0968_p0325b09║天竺大圓覺教寺住持比丘　自慶　編述
X57n0968_p0325b10║安居門第七
X57n0968_p0325b11║安居門之制無他焉，不過戒游行，護物命，尅期修證
X57n0968_p0325b12║而已。按律通制三時，此約一歲為三時也。今偏結夏
X57n0968_p0325b13║月者，以夏中方寸之地悉有虫，苟無事游行，踐傷物
X57n0968_p0325b14║命，起過招謗，視餘二時為尤切焉。不然，豈修持惟在
X57n0968_p0325b15║夏，而不在餘二時哉？若吾祖江陵九旬談妙，玉泉一
X57n0968_p0325b16║夏慈霔，當時預聞而造入者，蓋足徵焉。今承其宗者，
X57n0968_p0325b17║隨處而居，慎擇師友，即聞即行，圓破圓顯，以驗夫修
X57n0968_p0325b18║證之實，非徒拘拘為蠢蠕之䘏也。
X57n0968_p0325b19║出草單
X57n0968_p0325b20║出單之日，或在三月初一日，則方來過於太早；或在
X57n0968_p0325b21║四月初十日，維那窘於太迫。今定在四月初一日，不
X57n0968_p0325b22║可易也。維那從公將登門戒次開頂書寫（式見後），令堂
X57n0968_p0325b23║司行者先呈過兩班，方呈住持批判（云云）。○（近有本山新戒，
X57n0968_p0325b24║輔方落髮，暮居方來大僧之上。稍或有違，便形唇吻。本師當準律法訓之：先受戒者在前坐，後受戒者在後坐。
X57n0968_p0325c01║不問老少，莫如外道癡人；坐無次第，如兵奴之法。我佛法中，若不如法次第坐者，犯輕垢罪。）掛僧
X57n0968_p0325c02║堂前三日，皆在齋後。仍備卓子，上列筆硯。或有差悞，
X57n0968_p0325c03║請自改正。蓋防初上簿時，恐有錯亂故也。三日後，依
X57n0968_p0325c04║次上牌，並自各認本名戒次高下，不可越次亂法。近
X57n0968_p0325c05║有好爭作閙者，往往恃強挾私，互相塗抹，上殿拖扯，
X57n0968_p0325c06║喧譁惱眾，甚非所宜。犯者擯出。若果有差悞，當稟維
X57n0968_p0325c07║那、首座，覆住持處置。
X57n0968_p0325c08║草單式
X57n0968_p0325c09║【圖】
X57n0968_p0325c10║
X57n0968_p0325c11║
X57n0968_p0325c12║
X57n0968_p0325c13║
X57n0968_p0325c14║
X57n0968_p0325c15║
X57n0968_p0325c16║
X57n0968_p0325c17║
X57n0968_p0325c18║出圖帳
X57n0968_p0325c19║草單既定，堂司寫行道圖（一依戒次）、鉢位圖、修懺圖（以戒次分
X57n0968_p0325c20║上下堂）、講位圖（倣於名字，以講帙共者，從類排之），惟鉢位圖當排西堂
X57n0968_p0325c21║首座大名字為板頭。排訖，於安居前一日，張道圖於
X57n0968_p0325c22║殿上，張鉢位圖於外僧堂。講懺前一日，講圖張于法
X57n0968_p0325c23║堂，懺圖張于懺殿，並列香燭几案於前，令堂司行者
X57n0968_p0325c24║報眾，眾搭衣看圖認位。
X57n0968_p0326a01║【圖】
X57n0968_p0326a02║
X57n0968_p0326a03║
X57n0968_p0326a04║
X57n0968_p0326a05║
X57n0968_p0326a06║
X57n0968_p0326a07║
X57n0968_p0326a08║
X57n0968_p0326a09║
X57n0968_p0326a10║
X57n0968_p0326a11║
X57n0968_p0326a12║【圖】
X57n0968_p0326a13║
X57n0968_p0326a14║
X57n0968_p0326a15║
X57n0968_p0326a16║
X57n0968_p0326a17║
X57n0968_p0326a18║
X57n0968_p0326a19║
X57n0968_p0326a20║
X57n0968_p0326a21║
X57n0968_p0326a22║
X57n0968_p0326a23║
X57n0968_p0326a24║
X57n0968_p0326b01║【圖】
X57n0968_p0326b02║
X57n0968_p0326b03║
X57n0968_p0326b04║
X57n0968_p0326b05║
X57n0968_p0326b06║
X57n0968_p0326b07║
X57n0968_p0326b08║
X57n0968_p0326b09║
X57n0968_p0326b10║
X57n0968_p0326b11║
X57n0968_p0326b12║【圖】
X57n0968_p0326b13║
X57n0968_p0326b14║
X57n0968_p0326b15║
X57n0968_p0326b16║
X57n0968_p0326b17║
X57n0968_p0326b18║
X57n0968_p0326b19║
X57n0968_p0326b20║
X57n0968_p0326b21║
X57n0968_p0326b22║
X57n0968_p0326b23║
X57n0968_p0326b24║
X57n0968_p0326c01║啟沙水
X57n0968_p0326c02║安居將屆，宜於前幾日往來行禮，云拜白安居。近時
X57n0968_p0326c03║多制了奔競往來，甚違禁足之制。十四日早，堂司行
X57n0968_p0326c04║者掛呪沙水牌。是日粥罷，鳴鐘集眾，登殿依位立。首
X57n0968_p0326c05║座舉南無過去正法明如來（眾念云云）。後堂首座啟白祈
X57n0968_p0326c06║禱（如缺後堂，則懺首詞云），舉大悲呪，行道立定。呪畢，亟稱南無
X57n0968_p0326c07║觀世音菩薩十聲，維那回向（如常普回向，但後改云：加持沙水，有大功能，有
X57n0968_p0326c08║大力用，如斯祈扣，決望冥加）。再亟稱菩薩號十聲，十方三世（云云）。
X57n0968_p0326c09║齋罷，鳴鐘集眾，誦呪舉號，回向如上（但不啟白）。次日二時、
X57n0968_p0326c10║第三日，粥罷一時，誦呪回向亦如之（齋罷結制）。
X57n0968_p0326c11║結制
X57n0968_p0326c12║十六日浴頭。齋罷，早開浴，諸殿堂然香點燭。維那寫
X57n0968_p0326c13║安居詞句（式見後），令堂司行者貼於佛殿左右柱上，即
X57n0968_p0326c14║覆住持兩班。鳴廓板畢，鳴僧堂前鐘集眾（各備坐具、香合）。登
X57n0968_p0326c15║殿，復舉南無過去正法明如來（云云）。前堂詞語祈禱，
X57n0968_p0326c16║舉呪（眾中少者四人，散洒沙水，差二僕挑燈，行者鳴引引眾）。住持領眾右旋，於
X57n0968_p0326c17║諸天前行香，東出巡廓，至諸殿堂，燒香立定。呪歇，舉
X57n0968_p0326c18║號，維那回向（式如後）。再舉呪，轉西廊，入大殿，行道一匝，
X57n0968_p0326c19║立定。呪畢，舉號，維那回向（如常式）。畢，復舉南無本師釋
X57n0968_p0326c20║迦牟尼佛，展坐具，三拜就跪。住持朝首座，白安居詞
X57n0968_p0326c21║語三遍（云云）。次首座朝住持白三遍，次左首大眾白
X57n0968_p0326c22║三遍，次右首大眾白三遍。畢，住持云：（作法成否？）首座答云：
X57n0968_p0326c23║（成。）收坐具（若依律文，兩兩對首行羯磨法）。堂司行者喝云：（大眾就祖堂禮拜祖
X57n0968_p0326c24║師）。首座舉云：南無旋陀羅尼菩薩。行者鳴，引眾至祖
X57n0968_p0327a01║殿，燒香一匝立定，禮二拜。又舉云：諸祖四依菩薩。禮
X57n0968_p0327a02║一拜畢，收具。堂司行者喝云：（方丈和尚、兩班耆舊大眾，就法堂團拜）。住
X57n0968_p0327a03║持領眾至法堂圍繞，住持與首座對首立定。住持白
X57n0968_p0327a04║（云云），大眾普同觸禮一拜，起問訊。堂司行者喝云：（兩班
X57n0968_p0327a05║耆舊大眾，即今詣方丈禮賀）。首座領大眾詣方丈，先首座插香，次
X57n0968_p0327a06║知事插香，同兩班人事，次耆舊，後江湖大眾（參頭各插）香，
X57n0968_p0327a07║賀畢而退。次小師等禮拜，次侍者禮拜。首座復領大
X57n0968_p0327a08║眾至庫司行禮，大眾同詣頭首寮行禮，住持次第巡
X57n0968_p0327a09║寮（迎接如入院儀）。次知事詣頭首寮行禮，兩班同報諸（寮禮）。
X57n0968_p0327a10║安居詞。句。
X57n0968_p0327a11║大德一心念！我比丘某甲，
X57n0968_p0327a12║今依某教寺僧伽藍大
X57n0968_p0327a13║界內，前三月夏安
X57n0968_p0327a14║居，房舍破，修治故。
X57n0968_p0327a15║（光句記云：依佛法一歲
X57n0968_p0327a16║三時，以四月為一時，則
X57n0968_p0327a17║沒秋時。律中有三種安
X57n0968_p0327a18║居，謂前、中、後也。四月十
X57n0968_p0327a19║六日是前安居，十七日
X57n0968_p0327a20║以去至五月十五日名
X57n0968_p0327a21║中安居，五月十六日是
X57n0968_p0327a22║後安居。若四月十六日
X57n0968_p0327a23║結者，至七月十五日夜
X57n0968_p0327a24║分盡名夏竟，是前三月
X57n0968_p0327a25║是。　若不沒秋、中、後安
X57n0968_p0327a26║居，不名坐夏。以後安居
X57n0968_p0327a27║至八月十五方解故。）
X57n0968_p0327a28║諸殿堂回向式
X57n0968_p0327a29║土地（明之曰靈，神之曰聖。神明既昭昭而不昧，感應則念念以無差。仰冀聖慈，俯回昭監。我此某寺，
X57n0968_p0327a30║以朱明屆炎，炎帝臨司。乃慈尊禁足之辰，是釋子護生之日。九旬辨道，克期破障以成功；一夏安居，祈賴
X57n0968_p0327a31║神司而呵護。由是恭集大眾云云。伏願宗風益振，挽回列祖之玄猷；慧日長輝，不斷後世之佛種。山門肅
X57n0968_p0327a32║穆，海眾安寧。檀信歸從，法輪常轉。十方三世，一切云云）。
X57n0968_p0327b01║韋天（藩屏佛化，蓋本證之以深，保障山門，示大權而利益，仰冀云云。時維首夏，將事安居，欲理中外
X57n0968_p0327b02║無魔，須假進脩，有序云云。伏願道場鎮山嶽之固，教海源河漢之長，三學與隆，四檀成集，公私並秦，火盜
X57n0968_p0327b03║双沉云云）。
X57n0968_p0327b04║監齋（奧者，宰一寺之封疆；竈者，典眾人之喉舌。威靈有正，正直無私云云。茲以薰風拂拂，適當結制
X57n0968_p0327b05║之辰；杲日炎炎，正是安居之節。法輪當運，食輪為先。欲令香積之充餘，須藉神祇之匡護云云。伏願晨炊
X57n0968_p0327b06║夕㸑，無徒薪曲突之憂；齋鼓粥魚，有法喜神悅之味）。
X57n0968_p0327b07║僧堂三日茶湯禮（結解二制並同）。
X57n0968_p0327b08║都寺特為住持首座大眾湯
X57n0968_p0327b09║請結制。禮罷，都寺懷香詣方丈，觸禮一拜，請云：（今晚就雲
X57n0968_p0327b10║堂，特為和尚、首座、大眾點湯，伏望慈悲，特垂光降。）仍具湯榜（見後），帶客頭行者，
X57n0968_p0327b11║備柈袱、爐燭，詣前堂首座寮插香，觸禮一拜，稟請（如前
X57n0968_p0327b12║云云），以榜呈納。首座即令本領茶頭，遞付供頭，貼僧堂
X57n0968_p0327b13║前下間。庫司仍令客頭，請次頭首、諸耆舊，并掛點湯
X57n0968_p0327b14║牌於內。僧堂上下間，各排香几、爐袱。外堂亦須對聖
X57n0968_p0327b15║僧厨，直排大香爐、花瓶。於聖僧厨邊，設首座特位，與
X57n0968_p0327b16║住持對面，差侍者直特位，各板湯具。至晚，堂司行者，
X57n0968_p0327b17║鳴廊板各三下，大眾歸鉢位。次頭首入，最後首座入，
X57n0968_p0327b18║各歸本位。鳴鐘三下，打板三通，都寺入，即揖首座歸
X57n0968_p0327b19║特位，仍揖後堂首座，補前堂位（如缺後堂，就揖次頭首進板首）。從聖
X57n0968_p0327b20║僧厨後右出，於內堂門邊立。聞鐘一下，出迎住持入
X57n0968_p0327b21║堂，大眾起立。住
X57n0968_p0327b22║持略問訊，不燒香，歸位。都寺進前問訊，揖坐，轉身歸
X57n0968_p0327b23║中立，問訊眾坐，進聖僧前燒香。次上下間各燒香，出
X57n0968_p0327b24║外堂燒香，回厨前安香合，至特位前問訊。厨後轉至
X57n0968_p0327c01║住持前問訊，巡堂一匝。及外堂，歸堂中問訊，側立。又
X57n0968_p0327c02║鳴鐘一下，先進住持、首座特為湯。都寺至住持、首座
X57n0968_p0327c03║前揖湯，仍從聖僧厨後轉。又鳴鐘一下，行大眾盞。又
X57n0968_p0327c04║鳴鐘一下，大眾湯。候行湯將畢，都寺如前從前堂板
X57n0968_p0327c05║頭起，巡堂一匝。出外堂畢，行者先收住持盞。都寺進
X57n0968_p0327c06║住持前問訊，初展云：（茲者聊備粗湯，伏承和尚降重，下情不勝威激之至。）二展
X57n0968_p0327c07║云：（敘寒溫。）三觸禮。住持不答。都寺送住持出，歸厨前轉
X57n0968_p0327c08║左立。首座從厨後右出，問訊謝湯。都寺送出，復歸中
X57n0968_p0327c09║燒香，仍上下間問訊，退。鳴鐘一下，收盞下堂。鐘三下，
X57n0968_p0327c10║【圖】
X57n0968_p0327c11║
X57n0968_p0327c12║
X57n0968_p0327c13║
X57n0968_p0327c14║清規榜（維那預寫榜，呈方丈僉押。或十六日，或十七日讀。讀畢，張掛僧堂。前
X57n0968_p0327c15║三日，堂司行者杠之。）
X57n0968_p0327c16║十六日齋時，折鉢水出，知客起燒香，中立讀榜。
X57n0968_p0327c17║安居眾法。
X57n0968_p0327c18║夫司南之車，本指迷者；照瞻之鏡，元監邪人。無邪則
X57n0968_p0327c19║鏡何所施？不迷則車何所用？其遊方之士，德學是求，
X57n0968_p0327c20║豈俟小懲，然後能䇿？但後生罔識於己，解行事同公
X57n0968_p0327c21║役，今不獲已，須行嚴訓。於坐制日，準國清百錄及天
X57n0968_p0327c22║竺眾制，略示條件。
X57n0968_p0327c23║九旬禁足，辨道是謀。講懺禪誦，靡遑食息。豈應
X57n0968_p0327c24║疎散，浪有出入。於三月內，例不與假。除父母師長
X57n0968_p0327c25║不幸緣故，仍須堂司保明，指日開給。如不遵約束，
X57n0968_p0328a01║及託緣不實，擅自出入者，不許共住。
X57n0968_p0328a02║晨懺晝講，誦經習讀說戒，並教苑常規，諸方通
X57n0968_p0328a03║式。況當夏制，尤宜篤行。今除山門知掌局務，及病
X57n0968_p0328a04║緣給假水，無論徒第耆舊，並須起眾，飽食爛眠，軃
X57n0968_p0328a05║避眾法，虗消信施，深為不可。請維那於眾集時，依
X57n0968_p0328a06║次第排列。有不至者，抄名罸香五兩，鳴椎懺謝。再
X57n0968_p0328a07║犯倍罰，二犯不共住。其赴眾不及時後至者，罸香
X57n0968_p0328a08║三兩。中間潛去者，罸香三兩。
X57n0968_p0328a09║齋粥二時，宜須早赴。木魚既鳴，不許入堂，及展
X57n0968_p0328a10║鉢作聲，匙箸墮地，含食笑語。食畢先起，違者罸香
X57n0968_p0328a11║五兩。
X57n0968_p0328a12║眾中儀矩，貴在莊肅，非特己事，亦生他善。凡眾
X57n0968_p0328a13║集處，不許接對戲笑，及出廊下，不得臂擐手巾，把
X57n0968_p0328a14║手驟行，有乖威儀，違者罸香五兩。
X57n0968_p0328a15║齋粥二時，除有病緣打給外，餘並不許。亦不得
X57n0968_p0328a16║僧堂前私自盛貯，違者重罸。
X57n0968_p0328a17║凡在寮舍不問勤舊，當以禪寂看誦為事，不得
X57n0968_p0328a18║私著僧俗等客宿食及茹葷飲酒，犯者不共住。
X57n0968_p0328a19║一服飾禮儀自合如法，往來廊下須塔袈裟，齋中
X57n0968_p0328a20║不得露白，違者罸香五兩。
X57n0968_p0328a21║新學之士，須秉志肅恭，親附在上，授書熟誦，請
X57n0968_p0328a22║益義理。其在上者，當示規矩，拘以日課，以待中夏
X57n0968_p0328a23║挑試，通賞塞罸。
X57n0968_p0328a24║僧名和合，忍辱義讓，不許諍計。抗聲厲色兩競
X57n0968_p0328b01║者，各罰三七拜，對眾懺謝。被罵不應者免。身手相
X57n0968_p0328b02║交，不問輕重，並不共住。被打不動手者免。
X57n0968_p0328b03║齋舍不許更互止宿，犯者不共住。彈琴奕碁，哥
X57n0968_p0328b04║唱吟詠，諸雜鄙事，寔妨道業，皆不應為，違者罸七
X57n0968_p0328b05║拜。
X57n0968_p0328b06║作匿名書者寮，得實不共住。
X57n0968_p0328b07║不守律儀、竊盜等事犯者，準清規行。
X57n0968_p0328b08║已上條件，宜各遵行。夫高翥者何患於虞羅，潛淵者
X57n0968_p0328b09║寧畏於筌網。藉緣進道，得益良多。依眾立身，宜須保
X57n0968_p0328b10║護。請堂司遵行，毋使有違，自貼後悔。　今月　日示。
X57n0968_p0328b11║　方丈　　　花押。
X57n0968_p0328b12║住持特為首座大眾茶
X57n0968_p0328b13║第二日，請客侍者具茶榜（見後），備柈袱、鑪、燭，帶方丈，茶
X57n0968_p0328b14║頭捧之，詣首座寮，炷香觸禮，請云：（堂頭和尚今晨齋退，就雲堂點茶，特
X57n0968_p0328b15║為伏望降重。）以榜呈納，貼僧堂前上間。客頭行者請諸頭
X57n0968_p0328b16║首、知事、耆舊，掛點茶牌。齋時，長板鳴，請客侍者入堂，
X57n0968_p0328b17║請僧前燒香一炷，左轉身，大展三拜，巡堂一匝，請茶。
X57n0968_p0328b18║仍出外堂，上下間問訊，轉入聖僧前，問訊而退。候行
X57n0968_p0328b19║者下堂，堂中仍設首座特位，對住持位，即鳴諸寮板
X57n0968_p0328b20║三下。大眾入堂，鳴茶鼓，燒香侍者行禮（並與都寺特為湯禮同，但
X57n0968_p0328b21║不揖住持）。首座至住持前謝茶，初展云：（某茲蒙煎點，特此拜謝，下情不勝感
X57n0968_p0328b22║激。）二展云：（即日孟夏云云。）三觸禮三拜，住持答一拜。首座轉
X57n0968_p0328b23║身，從聖僧後右出，住持略送，復位。執盞侍者燒光伴
X57n0968_p0328b24║香，上下間問訊。鳴鐘一下，收大眾盞。鳴鐘三下，眾下
X57n0968_p0328c01║堂。
X57n0968_p0328c02║【圖】
X57n0968_p0328c03║
X57n0968_p0328c04║
X57n0968_p0328c05║
X57n0968_p0328c06║前堂特為住持後堂大眾茶
X57n0968_p0328c07║第三日，首座詣方丈請茶，仍具茶狀（見後）。詣後堂，首座
X57n0968_p0328c08║請茶（如缺後堂，則請懺首）。行禮次第，大略同前，但不燒光伴香
X57n0968_p0328c09║異耳。
X57n0968_p0328c10║【圖】
X57n0968_p0328c11║
X57n0968_p0328c12║
X57n0968_p0328c13║
X57n0968_p0328c14║
X57n0968_p0328c15║
X57n0968_p0328c16║可漏子　狀。請　後堂首座大眾。　前堂首座比
X57n0968_p0328c17║丘某謹封
X57n0968_p0328c18║住持兩班點行堂茶（結解並同）
X57n0968_p0328c19║結制。住持僧堂點茶罷，侍者同客頭至行堂點茶。客
X57n0968_p0328c20║頭預報，參頭掛點茶牌報眾，請典座光伴燒湯出盞。
X57n0968_p0328c21║方丈預送茶侍者至，庫司、典座接入，參頭、堂主領眾
X57n0968_p0328c22║門迎。侍者代住持居主位，典座分手，侍者出中燒香
X57n0968_p0328c23║復位，以手揖眾坐。喫茶畢，典座送出，參頭、堂主門送，
X57n0968_p0328c24║即詣方丈謝茶。庫司候方丈點茶羅，知事至行堂點
X57n0968_p0328c25║茶，知事居主位，典座分手行禮，與方丈侍者同送出
X57n0968_p0328c26║門，喝云：（參頭大眾詣庫司謝茶）。庫司茶頭報云：（知事傳語免謝茶）。頭首
X57n0968_p0328c27║僧堂點茶罷，令堂司行者報，參頭掛牌報眾，請典座
X57n0968_p0329a01║光伴行禮，與庫司同。（出門唱謝、唱免亦同）。
X57n0968_p0329a02║直日須知
X57n0968_p0329a03║維那於結制前預置條冊一本，審定闍梨多少，依其
X57n0968_p0329a04║戒次，從下至上，三日一輪，周而復始，以日逐規矩書
X57n0968_p0329a05║之於前，以直日各名列之於後。維那賷詣方丈批判，
X57n0968_p0329a06║初令堂司行者送至直日人齋中，至第三日晚諷誦
X57n0968_p0329a07║畢，賷須知冊、塔衣送至次直日人齋中，至三日滿，展
X57n0968_p0329a08║轉遞送，所有條章並見於後。直日人在侍者班末立。
X57n0968_p0329a09║須知式
X57n0968_p0329a10║公輸雖巧，不舍規矩方圓；新學遊方，須學叢林儀範。
X57n0968_p0329a11║斯乃出眾之鴻漸，入道之初門。直乎三日始終，毋得
X57n0968_p0329a12║託緣推故。今將日用規矩，具陳于後。
X57n0968_p0329a13║晨朝大殿諷誦，候鳴殿鐘，同侍者歸班立。鐘絕，鳴
X57n0968_p0329a14║引二下。首座畢，呪約誦呪四五句，鳴引二下。行道畢，
X57n0968_p0329a15║立定，鳴引二下。頭首舉號，鳴引一下。眾和三聲畢，鳴
X57n0968_p0329a16║引一下（餘號例前）。維那回向，至十方三世一切諸佛，鳴引
X57n0968_p0329a17║一下。一切菩薩摩訶薩，鳴引一下。摩訶般若波羅蜜，
X57n0968_p0329a18║鳴引二下。引眾赴堂。
X57n0968_p0329a19║修懺，候鳴懺殿鐘，歸直日位立。鐘絕，鳴引二下。至
X57n0968_p0329a20║懺悔發願畢，拜起，鳴引二下。主修舉[方*　]唱佛號，每聲
X57n0968_p0329a21║鳴引一下。至稱南無十方僧畢，即轉身朝主修問訊，
X57n0968_p0329a22║徐徐前行，[方*　]繞稱佛菩薩名，各鳴引一下。候佛號三
X57n0968_p0329a23║遍將畢，立定，鳴引二下。舉三歸依，至和南聖眾，拜起，
X57n0968_p0329a24║鳴引二下。舉阿彌陀佛真金色畢，鳴引一下。舉佛每
X57n0968_p0329b01║十聲，鳴引一下。至百聲足，鳴引二下。舉菩薩號各十
X57n0968_p0329b02║聲，各鳴引一下。至末菩，鳴引二下。舉懺悔發願回向
X57n0968_p0329b03║偈，各鳴引一下。（十方三世，一切如前鳴引。）歸僧堂。
X57n0968_p0329b04║晨粥赴堂修懺畢，鳴引二下，先出殿門邊，轉身小
X57n0968_p0329b05║問訊，徐徐鳴引，至內堂門外右邊立，待眾入。次住持
X57n0968_p0329b06║入已，即入內堂右邊立。候住持燒香歸位，鳴引二下，
X57n0968_p0329b07║眾問訊，上牀坐定。鳴入定，引三下，前重後輕（數十息，約持心
X57n0968_p0329b08║經一卷）。鳴出定，引三下，前輕後重，問訊，出外堂直日位
X57n0968_p0329b09║坐。聞鐘鳴，即下禪床，慗肅威儀，緩行至內堂外右邊
X57n0968_p0329b10║側立。皷轉通，即入內堂聖僧前問訊，至爐前小問訊，
X57n0968_p0329b11║左手燒香二炷小問訊，退行三步半又問訊，合掌右
X57n0968_p0329b12║遶聖僧厨後，轉至推所。皷絕，鳴椎一下，頭首舉展鉢
X57n0968_p0329b13║偈。偈畢，鳴椎一下，云：白大眾，令白月一日晨朝，各記
X57n0968_p0329b14║六念（初一至十五則云：白月自十六日以去，此月狀黑月某日晨朝，各記六念畢）。鳴椎一
X57n0968_p0329b15║下，回向云：晨粥殊利（先看逐日神示云云）。為此緣念，大眾稱清
X57n0968_p0329b16║淨法身毗盧遮那佛，鳴椎一下（以左手作蓋勢，側按椎墊，右手打椎，高不
X57n0968_p0329b17║過五寸，聲絕方下椎，急緩合度）。每號一聲，各鳴椎一下畢（良久）。又鳴椎，
X57n0968_p0329b18║候行食遍，鳴椎一下，頭首舉施食偈。偈畢，鳴椎一下，
X57n0968_p0329b19║默作五觀。又鳴椎一下，頭首舉食偈，仍從厨後出，至
X57n0968_p0329b20║聖僧前問訊，歸直日位受食。伺折水出，即入堂聖僧
X57n0968_p0329b21║前問訊，乃至椎所略問訊。視眾裹鉢畢，鳴椎一下，頭
X57n0968_p0329b22║首舉食訖。偈畢，鳴椎一下，堂司行者鳴引，領大眾詣
X57n0968_p0329b23║殿堂諷誦，直日最後出堂。
X57n0968_p0329b24║午齋：板鳴，隨眾入堂，歸直日位坐。候鳴皷，下禪床，
X57n0968_p0329c01║至內堂外右邊立。候皷轉，通僧堂前。鐘鳴，入堂燒香
X57n0968_p0329c02║（餘並如前）。
X57n0968_p0329c03║開講，候鳴僧堂前鐘，隨眾詣法堂，歸直日位坐。皷
X57n0968_p0329c04║轉第二通，起身至爐前問訊，上方丈住持前問訊，轉
X57n0968_p0329c05║身於侍者肩下立。候鼓轉第三通，問訊，請住持起轎，
X57n0968_p0329c06║隨至法堂前。住持下轎，鳴引二下，大眾起立。直日至
X57n0968_p0329c07║西首立，住持燒香，轉身問訊，鳴引二下，住持上座。直
X57n0968_p0329c08║日從西首第二行入至椎所，伺住持燒香問訊，鳴引
X57n0968_p0329c09║二下，趺坐訖，鳴椎一下。住持執手爐舉偈（戒香、定香云云），住
X57n0968_p0329c10║持回向至為此念，大眾誦號十聲，每聲鳴椎一下畢，
X57n0968_p0329c11║住持復舉除障開解稱號，展帙畢，鳴椎一下，歸位坐。
X57n0968_p0329c12║說聽功悳（至十方三世一切諸佛鳴椎一下，一切菩薩摩訶薩鳴椎一下，摩訶般若波羅蜜鳴
X57n0968_p0329c13║椎一下），住持下座，至大香爐前問訊，鳴引二下，眾散。頭
X57n0968_p0329c14║首開講並同，但初日至方丈請，次日以去詣寮請。
X57n0968_p0329c15║齋罷，諷安樂行。候眾下堂，鳴殿鐘，歸位立定。鐘絕，
X57n0968_p0329c16║鳴引二下。頭首舉經至品字，鳴引一下。誦至一者安
X57n0968_p0329c17║住菩薩行處，鳴引二下。行道至後偈立定，鳴引一下。
X57n0968_p0329c18║至見十方佛，鳴引一下。眾合掌，經畢，鳴引二下。舉號，
X57n0968_p0329c19║鳴引如前。
X57n0968_p0329c20║諷楞嚴，候鳴殿鍾，歸直日位立。鐘絕，鳴引二下，頭
X57n0968_p0329c21║首舉呪一聲，鳴引一下，眾和誦至因陀囉耶，鳴引二
X57n0968_p0329c22║下，行道誦至帝瓢，驟鳴引數下至每結尾，鳴引一下，
X57n0968_p0329c23║頭首復舉下結如前，驟鳴引數下至第五結中，鳴引
X57n0968_p0329c24║二下，立定。呪畢，鳴引二下，舉號回向，鳴引如前。
X57n0968_p0330a01║施食，候諷楞嚴回向畢，鳴引一下。眾轉身念南無
X57n0968_p0330a02║十方佛至南無大悲觀世音菩薩，鳴引一下。至第三
X57n0968_p0330a03║遍訖，鳴引二下。舉偈云神呪加持淨飲食（八句偈畢），鳴引
X57n0968_p0330a04║一下。舉呪，每徧呪引一下。至七徧足，鳴引二下。稱四
X57n0968_p0330a05║如來，每徧鳴引一下。至三徧足，鳴引二下。念汝等鬼
X57n0968_p0330a06║神眾（四句偈畢），鳴引一下。念願以此功德（四句偈畢），鳴引一下。
X57n0968_p0330a07║（十方云云，鳴引如前。）○（次第今依懺主方法，具如施食通覽。）
X57n0968_p0330a08║習讀，候參後諷誦。至施生畢，直日疎疎鳴僧堂前
X57n0968_p0330a09║鐘，每聲約誦大悲呪一遍。望住持挑燈至法堂，連鳴
X57n0968_p0330a10║鐘三下，歇。至法堂住持前問訊，鳴引二下，歸直日位
X57n0968_p0330a11║坐。候住持再鳴尺二下，起身。待住持付鬮，高聲云：某
X57n0968_p0330a12║齋某人覆講。或拈第二名，亦如之。喝訖，復位坐。次拈
X57n0968_p0330a13║開科、誦文並同。至誦文畢，鳴引二下，眾散。詳如後正
X57n0968_p0330a14║式。
X57n0968_p0330a15║輪次直日名字，周而復始。
X57n0968_p0330a16║其上人。　其上人。　其上人。　其上人。　其上人。
X57n0968_p0330a17║今。月。　日。　堂司具
X57n0968_p0330a18║方丈　　　花押
X57n0968_p0330a19║修大悲懺法
X57n0968_p0330a20║四月二十日晨朝，啟修大悲懺法。前一日，堂司行者
X57n0968_p0330a21║覆住持兩班諸寮，仍掛修懺牌報眾。令直殿人鋪設
X57n0968_p0330a22║蒲團，堂司行者備手爐、燭臺、散花，置於小几上，陳在
X57n0968_p0330a23║主修之前。至日早，鳴殿鐘，大眾依圖次歸位立。所修
X57n0968_p0330a24║行法次第，具如補助儀。凡儀理觀，皆悉精熟。於此總
X57n0968_p0330b01║持，生決定信，起精進心，於相無相，盡力修之。現世障
X57n0968_p0330b02║惱皆除，淨土往生不忒。廣論利益，具載經文。
X57n0968_p0330b03║住持開講
X57n0968_p0330b04║舉懺之日，住持啟講。凡講說訓徒，乃住持當然之事。
X57n0968_p0330b05║研幾索隱，為學者當須究心。起講之先一日，侍者稟
X57n0968_p0330b06║住持，以約標書云：來日方丈開講某文至某卷某科。
X57n0968_p0330b07║令堂司行者貼開講牌上，掛僧堂前。至日早粥，再請
X57n0968_p0330b08║畢，堂司行者覆住持開講。待下堂鐘絕後，少頃，打靜
X57n0968_p0330b09║鐘三下，持者分付行者并椅卓頭排設講位。堂司行
X57n0968_p0330b10║者覆住持兩班，鳴廊板及僧堂前鐘畢，令鳴樓鐘一
X57n0968_p0330b11║十八下。鳴皷，住持出廳坐。皷轉第二通，大眾誦法華？
X57n0968_p0330b12║囑累品。鼓轉第三通，住持乘轎。若法堂去方丈遠，可
X57n0968_p0330b13║令直日人先至法堂立待。住持至法堂前下轎，鳴引
X57n0968_p0330b14║二下，眾提坐具起立，接住持。住持歸中燒香。若初起
X57n0968_p0330b15║講，應設三拜，收具問訊，從東入問訊，登座燒香，問訊
X57n0968_p0330b16║趺坐。兩班同進前，插香作禮。次耆舊，次江湖，次堂眾，
X57n0968_p0330b17║一一如之。（班首預率錢市香燭，次年但袖香合炷香，亦不必作禮。若新歸者，仍用行之。）若
X57n0968_p0330b18║有他山住持、西堂首座、道舊參講者，若設拜，侍者須
X57n0968_p0330b19║預進前止之。參畢，侍者揖請至對法座左右位坐。講
X57n0968_p0330b20║訖，敘謝，結下座。若名德參講，住持即就爐前觸拜還
X57n0968_p0330b21║禮。若座下人及次者，則不必答禮也。凡他方參講者，
X57n0968_p0330b22║即令請客行者就詣方丈點心。
X57n0968_p0330b23║經行諷誦施生
X57n0968_p0330b24║於啟懺日，至齋時，堂司行者候鳴下堂鐘畢，即鳴殿
X57n0968_p0330c01║鐘集眾，依次立定。頭首舉安樂行（謂飯食經行也）行道。至立
X57n0968_p0330c02║定經畢，舉[跳-兆+(虒-虎+((白-日)/一/巾))]（南無釋迦牟尼佛、南無妙法蓮華經、南無文殊師利菩薩）回向（願滅三障
X57n0968_p0330c03║云）。是日參後，啟楞嚴會。亦預於前一日，堂司行者覆
X57n0968_p0330c04║啟懺時，就覆建楞嚴會，并掛牌報眾。至日晚，鳴僧堂
X57n0968_p0330c05║前鐘，集眾立定。頭首舉呪行道。呪畢，普回向（云云）畢，
X57n0968_p0330c06║眾轉身向外立施。當以右手按器，呪滿七徧，彈七下，
X57n0968_p0330c07║展臂行無畏施。然後以食瀉淨地上，想諸鬼鬼神食
X57n0968_p0330c08║之（施食方法并觀想等文，具如慈雲尊者金園集）。
X57n0968_p0330c09║布薩儀
X57n0968_p0330c10║佛律布薩，眾所宜遵，豈特維那己躬之事。今行事諸
X57n0968_p0330c11║賢，維那和會，當如戒而住，以法自重。維那結制後，必
X57n0968_p0330c12║預袖香，專詣各寮和會，答法、誦戒、秉白、行事人等。其
X57n0968_p0330c13║間亦須備員，仍書各人名字，稟住持知會。住持令請
X57n0968_p0330c14║客行者，請各人就方丈獻茶。客至，燒香行禮（如常式）。茶
X57n0968_p0330c15║罷，住持白云：（叢林盛事，說戒為要。將次舉行，請第一座元答法：某誦戒，某梵音，某秉白，某某
X57n0968_p0330c16║行事，某說淨云云）。白已即起，普問訊送出。須預一日，就法堂
X57n0968_p0330c17║敷設，請行事人習儀。必推習熟者，再四教之，莫待臨
X57n0968_p0330c18║時，有失儀度。習熟則止。（和會之次，說戒之時，管待禮隨，山門講行。）
X57n0968_p0330c19║一（四月）黑月十五日，廣四重（餘略）。　二（五月）白月十五
X57n0968_p0330c20║日，廣十三、二不定（餘略）。　三（五月）黑月十五日，廣三
X57n0968_p0330c21║十（餘略）。　四（六月）白月十五日，廣九十提舍（餘略）。
X57n0968_p0330c22║　五（六月）黑月十五日，廣眾學（餘略）。　六（七月）白月十五
X57n0968_p0330c23║日，不說戒（或誦遺教經）。
X57n0968_p0330c24║至日早掛牌（貼帪時，就法堂說戒，各備拈香一片）。直日於僧堂早粥時，
X57n0968_p0331a01║伺展鉢後，鳴椎一下，白云：大德僧聽！今白月十五日
X57n0968_p0331a02║（黑月則云：此月（大、小）黑月十（五、四）日）眾僧和合（辰、申）時，就講堂說戒，鳴椎一
X57n0968_p0331a03║下，白大眾。晨朝各記六念（如常）。若辰時說戒，粥罷開浴；
X57n0968_p0331a04║若申時說戒，齋罷開浴。仍令洒掃法堂，排設椅凳，及
X57n0968_p0331a05║排聖僧、住持二位於法堂東首面西，置椎於法堂西
X57n0968_p0331a06║首面內，復排椅於西首面內（此乃秉白行事人位，或有排於住持對面者，非）。
X57n0968_p0331a07║堂司行者於大爐前排手爐、花盤、籌匣、水盂、湯盂、手
X57n0968_p0331a08║巾，并架置蒲團於香爐前，又排設座上香爐、花瓶、燭
X57n0968_p0331a09║臺、手爐等。珍重尸羅，不可率易（今作一途示法，具列十科）。
X57n0968_p0331a10║一、集眾○凡說戒日，庫司候時至，預送點心歸。堂司
X57n0968_p0331a11║請誦戒及行事等人點心畢，維那令堂司行者，覆住
X57n0968_p0331a12║持及兩班。鳴廊板，及鳴僧堂前鐘。大眾集僧堂前，依
X57n0968_p0331a13║鉢位上下堂次，一一叉手對立，威儀整肅，不可笑語。
X57n0968_p0331a14║住持至，則絕鐘。首座立於住持肩下（為便答法）。梵音師對
X57n0968_p0331a15║住持，誦戒師對首座，兩班大眾並依戒次上下堂立。
X57n0968_p0331a16║秉白及行事人在於下堂大眾之後，說淨人在於上
X57n0968_p0331a17║堂大眾之後。唯直日二人，分對立於住持梵師之上，
X57n0968_p0331a18║退後略遠而立。眾集已，鳴大鐘至三下。直日鳴引二
X57n0968_p0331a19║下云：（大眾各念聞鐘妙偈。）鳴引一下，眾合掌云：（降伏魔力怨，除結盡無餘。露地
X57n0968_p0331a20║擊揵椎，比丘聞當集。諸欲聞法人，度流生死海。聞此妙響音，盡當雲集此。）
X57n0968_p0331a21║二、入堂○念聞鐘偈畢，直日鳴引二下，略問訊於前。
X57n0968_p0331a22║疎疎鳴引，引眾依上下堂，兩兩並行。至講堂香爐前，
X57n0968_p0331a23║備一大盤，置於几上。大眾各次第拋片香於盤中。住
X57n0968_p0331a24║持對法座問訊，歸位立定。次大眾一一對法座問訊，
X57n0968_p0331b01║就位，次第分上下堂立。秉白行事人於西首橫椅立，
X57n0968_p0331b02║說淨人在首座後立（菜生此懸一位與說淨者）。眾齊立已，鳴引二
X57n0968_p0331b03║下，眾問訊。秉白云：大眾各念入堂妙偈（持戒清淨如滿月，身口皎
X57n0968_p0331b04║潔無瑕穢。大眾和合無違諍，爾乃可得同布薩）。各展具，禮三拜（每拜鳴引一下）。眾各
X57n0968_p0331b05║胡跪。秉白云：（時眾已集，上座歡喜）。住持云：（大眾憶念！我比丘某甲　前布薩，至今布
X57n0968_p0331b06║薩。於其中間，三業四儀，眾多不善，惱亂大眾。願眾慈悲，布施歡喜）。秉白再云：（大眾一時各乞
X57n0968_p0331b07║歡喜）。大眾云：（大眾憶念（云云如前））。秉白云：（歡喜已）。鳴引一下，眾收具
X57n0968_p0331b08║而起。鳴引二下，眾問訊，攝衣置具趺坐。
X57n0968_p0331b09║三、取淨盂及籌○秉白領行事四人，起身問訊。秉白
X57n0968_p0331b10║先行，次四人隨之，至香爐前。秉白居中間立，行事第
X57n0968_p0331b11║一人在秉白右立，第二人左立，第三人又右立，第四
X57n0968_p0331b12║人又左，同問訊。秉白燒香退身，同問訊，齊展具，禮三
X57n0968_p0331b13║拜，不收具，起立問訊，叉手。秉白自問訊，回身向東轉，
X57n0968_p0331b14║至水盂前立，略問訊，胡跪誦水偈云：（八功悳水淨諸塵，盥掌去垢心
X57n0968_p0331b15║無染，執持禁戒無缺犯，一切眾生亦如是。○盥手、拭巾，下皆例此。）偈畢，起身問訊，向
X57n0968_p0331b16║西行，至湯盂前。行事第一人亦同問訊，回身至水盂
X57n0968_p0331b17║前。二人須瞻顧，緊緩相待，同略問訊，胡跪。秉白誦湯
X57n0968_p0331b18║偈云：（香湯薰沐澡諸垢，法身具足五分充，般若圓照解脫滿，羣生同會法界融。○盥水、拭巾，下皆例
X57n0968_p0331b19║之。）偈畢，第一人誦水偈（如上）。偈畢，同起身。第二人亦同
X57n0968_p0331b20║問訊，秉白歸元立處。第一人亦隨行至湯盂前，第二
X57n0968_p0331b21║人亦繞至水盂前，同略問訊，胡跪說偈（云云）。畢，同起
X57n0968_p0331b22║身。第三人亦同問訊終，至第四人誦偈畢，歸位，一齊
X57n0968_p0331b23║問訊，三步進前，略問訊，胡跪取籌，及執水盂、手巾。秉
X57n0968_p0331b24║白舉浴籌、偈於左右，以湯水浴籌云：（羅漢聖僧集，凡夫眾和合，香湯
X57n0968_p0331c01║浴淨籌，布薩度眾生。）此項行事，與律苑同，或有異者，併錄子此，
X57n0968_p0331c02║隨方取舍。
X57n0968_p0331c03║從五人初至香爐前，禮三拜，不收具，起立，同問訊行
X57n0968_p0331c04║事。第一人、第二人進前，小問訊，胡跪。第二人左邊，先
X57n0968_p0331c05║誦水偈（云云）。第一人左邊，後誦湯偈（云云）。偈畢，二人
X57n0968_p0331c06║俱起立，小問訊於秉白後，互過，互位立，問訊。仍同進
X57n0968_p0331c07║前，小問訊，胡跪。第一人左邊，先誦水偈（云云）。第二人
X57n0968_p0331c08║右邊，後誦湯偈（云云）。俱起，小問訊，退後，又問訊於秉
X57n0968_p0331c09║白後，互過。第三人、第四人入補上手之位。第一人、第
X57n0968_p0331c10║二人退立下手之位，同問訊。第三人、第四人進前，胡
X57n0968_p0331c11║跪，說偈（云云）。畢，於秉白後互過，各復本位，同問訊。先
X57n0968_p0331c12║二人進前，取水、湯、盂，次二人進前，取手巾（並行者遞送）。四
X57n0968_p0331c13║人轉身，相朝秉白面內，同胡跪。秉白誦水、湯二偈畢，
X57n0968_p0331c14║取籌（行者遞至），以籌略沾左右水、湯，舉浴籌偈（云云）。
X57n0968_p0331c15║四、行水湯盂盥掌○五人起身，平立問訊。秉白先行，
X57n0968_p0331c16║至椎所面內立，四人隨行。執水人至椎所，秉白揭椎
X57n0968_p0331c17║袱，以手沾水於椎上。執巾人隨至，以巾拂椎，口誦其
X57n0968_p0331c18║偈。次執湯者亦如前。四人次第至僧前小跪，住持前
X57n0968_p0331c19║小跪，大眾前循行，各次第盥手拭巾誦偈。四人行畢，
X57n0968_p0331c20║歸中齊立問訊。二人進前安水湯盂，二人進前掛巾，
X57n0968_p0331c21║退後同問訊，一拜收具，次第各歸元位，問訊而坐。
X57n0968_p0331c22║五、行籌○秉白鳴椎一下，唱云：（大德僧聽！眾中誰小？小者收護。○眾中下
X57n0968_p0331c23║三稱）其行事第四人，初聞唱誰小？小者收護，即起立問
X57n0968_p0331c24║訊。至秉白後，問訊略遠，叉手立。秉白三稱畢，鳴椎一
X57n0968_p0332a01║下，云：（大德僧聽！外有清淨大沙門入。○外有下三稱）若有客比丘，皆集此處。
X57n0968_p0332a02║三稱畢，鳴椎一下，再唱云：（大德僧聽！此眾小者已收護，外清淨大沙門已入。內
X57n0968_p0332a03║外寂靜，無諸難事。堪可行籌，廣作布薩。我比丘某甲，為僧行籌，作布薩事。僧當一心念作布薩。願上中下座，各
X57n0968_p0332a04║次第如法受籌。○願字下三稱）鳴椎一下。（如法受籌，并受囑授人籌）僧眾若少，但
X57n0968_p0332a05║秉白授籌，小者收籌。僧眾若廣，分籌為二，作上下堂
X57n0968_p0332a06║行之。秉白至聖僧住持前小跪，各授一籌。住持雙手
X57n0968_p0332a07║受之。（或同眾展具跪受，或坐受）誦受籌偈云：（金剛無礙解脫籌，難得難遇如今果。我今
X57n0968_p0332a08║頂戴歡喜受，一切眾生亦如是。）收護人亦至僧前住持前小跪，双手
X57n0968_p0332a09║接籌。住持誦還籌偈云：（具足清淨受此籌，具足清淨還此籌。堅固喜捨無缺犯，一
X57n0968_p0332a10║切眾生亦如是。）秉白次第循行，上堂分籌，眾各受籌，誦受籌
X57n0968_p0332a11║偈（云云）。如有事緣及病者不來聽戒，當預書双字名，
X57n0968_p0332a12║與受欲人說淨。其受欲人則記不來者受若干籌。收
X57n0968_p0332a13║護人次第收籌，眾各還籌，誦還籌偈（云云）。其下堂二
X57n0968_p0332a14║人授籌亦然。行畢，同至爐前蒲團上，胡跪互受籌。還
X57n0968_p0332a15║籌了，起身。秉白至椎所，三人隨至，排立於後。（若秉白自行籌，
X57n0968_p0332a16║但留小者收籌，餘者復位。）鳴椎一下，唱云：（次行沙彌籌三稱。）白云：（行沙彌籌。）每
X57n0968_p0332a17║二人各從後板入，行沙彌籌畢，至法座後數籌，二人
X57n0968_p0332a18║先出復位。收護一人捧籌右出，繞大爐轉至住持前，
X57n0968_p0332a19║胡跪上籌，白云：（大僧幾員，少彌（幾無）人。）起問訊，左入法座前，轉右
X57n0968_p0332a20║出歸位。秉白徐至住持前跪，住持授籌云：（大僧幾員，沙彌幾（無
X57n0968_p0332a21║人）。）秉白受籌，繞法座前，右轉歸椎所，鳴椎一下，唱云：
X57n0968_p0332a22║（大德僧聽！此住處一布薩，大僧幾員，沙彌（幾無）人，都合幾人，各於佛法中清淨出家，和合布薩。上願佛教，中報
X57n0968_p0332a23║四恩，下為含識。）鳴椎一下，白云：大眾各念律中清淨妙偈。眾
X57n0968_p0332a24║皆合掌，誦云：（清淨如滿月，淨清得布薩，身口業清淨，爾乃應布薩。）
X57n0968_p0332b01║六、請戒師○秉白至爐前，安籌一拜，收具。詣住持前，
X57n0968_p0332b02║展具一拜，胡跪云：（上座慈悲，為眾說戒。）住持云：（此說戒事，坐次合當。但以言詞
X57n0968_p0332b03║濁鈍，恐惱於僧。眾中有某申律師，精誦毗尼，往彼告云：僧差說戒。）秉白收具，起問訊。
X57n0968_p0332b04║繞法座前，轉至戒師前，小問訊，低聲云：（僧差說戒。）至梵師
X57n0968_p0332b05║前，亦低聲云：（大德梵音。）梵師、戒師，亦合掌坐而受之。秉白
X57n0968_p0332b06║至椎所，鳴椎一下，唱云：（大悳僧聽！僧差某甲律師，為眾說戒。梵音某甲律師，陞高
X57n0968_p0332b07║座。）說戒人聞僧差二字，即起身至爐前，問訊燒香，禮
X57n0968_p0332b08║三拜。（秉白戒師，須相瞻聽，緩急聲絕，拜畢。）拜畢，胡跪唱絕，鳴椎一下。戒
X57n0968_p0332b09║師白云：（小比丘某甲，稽首和南，敬白大眾：僧差說戒，恐有錯護，願同誦者指授。）收具，起
X57n0968_p0332b10║立問訊。詣聖僧、住持前，各問訊。（又普問訊上堂大眾，退至右邊，普問訊下
X57n0968_p0332b11║堂大眾。）入至座下，問訊登座，燒香問訊，趺坐。
X57n0968_p0332b12║七、散花作梵○行事四人起身，歸爐前元處同問訊。
X57n0968_p0332b13║二人進前小問訊，跪下取花柈復位。次二人進前問
X57n0968_p0332b14║訊，跪執水盂復位。同問訊從東首散洒，繞座前一匝，
X57n0968_p0332b15║秉白鳴椎一下，白云：散花說偈。大眾同聲誦云：（散花莊嚴
X57n0968_p0332b16║淨光明，莊嚴寶花以為帳，散眾寶華遍十方，供養一切諸如來。）眾皆合掌。梵師白云：
X57n0968_p0332b17║（稽首禮諸佛，及法比丘僧，今演毗尼法，令正法久住。）梵音云：（優波離為首，及餘身證者，今說戒要
X57n0968_p0332b18║義，諸賢咸共聽。）散洒人歸座前一行立問訊，進前轉身相朝
X57n0968_p0332b19║胡跪，併花為一盤，合水為一盂，置於花柈上。一人捧
X57n0968_p0332b20║之起身，平立問訊，三人歸位。捧柈者先面西逆行，洒
X57n0968_p0332b21║水散花填於中間，須待聽梵音，不緩不急行之。梵音
X57n0968_p0332b22║將畢，然後結四方畢，至爐前問訊，進跪置柈歸位。
X57n0968_p0332b23║八、請說戒○秉白候梵音畢，鳴椎一下。行事一人起，
X57n0968_p0332b24║至爐前敷具，禮三拜，就胡跪，執手爐白云：（傳香說偈。○律師
X57n0968_p0332c01║亦三上香。）眾合掌誦云：（戒香（一上香），定香（二上），解脫香（三上），光明雲臺遍法界，供養十方無量
X57n0968_p0332c02║佛，見聞普熏證寂滅。）然香人收具，問訊歸位。直日鳴引一下，大
X57n0968_p0332c03║眾合掌，沙彌則出大界相外。戒師執手爐，誦四分戒
X57n0968_p0332c04║本序。（從首偈誦至半月，半月說。）直日鳴引一下，戒師放手爐。住持
X57n0968_p0332c05║叉手揖眾，眾皆叉手揖謝。住持秉法，首座答法。問：（僧集
X57n0968_p0332c06║否？）答：（僧已集。）問：（和合否？）答：（和合。）問：（未受具戒者出？）答：（若有，則云：未受具戒已出。○無，
X57n0968_p0332c07║則云：此眾無未受具戒者。）問：（不來諸比丘，說欲及清淨。）說欲者展具，胡跪，合掌
X57n0968_p0332c08║白云：（若有，則云：大德僧聽！彼比丘某甲、某甲，我受彼欲、清淨。彼如法僧事，與欲、清淨。○言某甲處，稱彼諱
X57n0968_p0332c09║名，一說收具復位。○如無，則云：此眾無說欲及清淨者。）答：（如有，則云：說欲及清淨已。○如無，亦云：此
X57n0968_p0332c10║眾無說欲及清淨者。）問：（誰遣比丘尼來請教誡？）。答：（此眾無尼來請教誡。）問：（僧今和合，何所作為？）。
X57n0968_p0332c11║答：（單白和僧說戒羯磨。）住持云：（單白和僧說戒結磨。○大德僧聽！今（白、黑）月十（四、五）日，眾僧說
X57n0968_p0332c12║戒。若僧時到，僧忍聽，和合說戒。○白如是。作法成不？）。答：（成。○或有一字落誤，則云：不成，當重作。）住
X57n0968_p0332c13║持云：（作法既成，高座說戒。）戒師即誦戒字。後七佛略戒，鳴僧堂
X57n0968_p0332c14║前鐘三下，召沙彌入堂。（無沙彌，則不鳴鍾。）誦至我雖般涅槃，
X57n0968_p0332c15║當視如世尊，秉白先起身，就本位禮三拜，歸椎所立。
X57n0968_p0332c16║九、再唱梵師下座○梵音師候座上誦戒畢，唱神仙
X57n0968_p0332c17║梵云：（神仙五通神，造設諸呪術。為彼慚愧者，揖諸不慚愧。如來立禁戒，半月半月說。已說戒利益，稽首禮
X57n0968_p0332c18║諸佛。○處世界，如虗空。如蓮華，不著水。心清淨，超於彼。稽首禮，無上尊。）戒師下座，至大
X57n0968_p0332c19║爐前燒香，禮三拜。（梵師、戒師互相瞻聽梵音終時，拜亦同竟。）拜起，就胡跪
X57n0968_p0332c20║秉白，鳴椎一下。戒師白云：（小比丘某甲致敬眾僧足下：敬謝眾僧，僧差說戒。三
X57n0968_p0332c21║業不懃，多有忘失。願僧慈悲，施以歡喜。）收具起，問訊歸元位。
X57n0968_p0332c22║十、皈依三寶○鳴椎一下，眾敷具，秉白唱三皈依。（自歸
X57n0968_p0332c23║依佛，當願眾生，體解大道，發無上心。鳴引，大眾一拜，鳴椎下同。一。自歸依法，當願眾生，深入經藏，智慧如海。自
X57n0968_p0332c24║歸依僧，當願眾生，云云。上來布薩，無限良因，散沾沙界，和南聖眾。）眾拜起，就胡跪，同
X57n0968_p0333a01║念自慶偈云：（諸佛出世第一快，聞法奉行安穩快，大眾和合寂滅快，眾生離苦解脫快。）收
X57n0968_p0333a02║具起。若申時說戒，即施生（如常式）。直日鳴引二下，引眾
X57n0968_p0333a03║出堂。大眾依上下堂。次從小者先出，兩兩並行，徐徐
X57n0968_p0333a04║鳴引。引至僧堂前舊處，眾立定。堂司行者鳴僧堂前
X57n0968_p0333a05║鐘三下，眾同問訊而散。
X57n0968_p0333a06║（梵語布薩，此云淨住。南山云：淨身口意，依戒而住。毗奈耶云：意令半月半月，憶所犯事，對無犯人說露，冀
X57n0968_p0333a07║改前𠍴。一則遮現在之更為，二則懲未來之慢法。故四分謂：若說戒日，無能誦者，當如布薩法，行籌告白，
X57n0968_p0333a08║差一人說法誦經。夫行籌者，謂知僧數。又十誦云：為檀起問，僧不知數，佛令行籌。不知沙彌數，行籌數之。
X57n0968_p0333a09║若人施布薩物，沙彌亦得。雖不往布薩羯磨處，由受籌故。四分：為受供行籌，通沙彌也。若未受十戒，亦得
X57n0968_p0333a10║受籌，以同受供故。）
X57n0968_p0333a11║（梵語羯磨，天台禪門翻為作法。又指歸云：羯磨，此云業。如俗之四民，各有其業。僧以說戒等事為業，故南
X57n0968_p0333a12║山引明了論疏翻為業也。所作是業，亦翻所作。百論云：事也。若以義求，翻為辨事。謂施造遂法，必有成濟
X57n0968_p0333a13║之功焉。）
X57n0968_p0333a14║秉白梵音聲圖
X57n0968_p0333a15║【圖】
X57n0968_p0333a16║
X57n0968_p0333a17║
X57n0968_p0333a18║
X57n0968_p0333a19║
X57n0968_p0333a20║
X57n0968_p0333a21║
X57n0968_p0333a22║
X57n0968_p0333a23║
X57n0968_p0333a24║
X57n0968_p0333b01║【圖】
X57n0968_p0333b02║
X57n0968_p0333b03║
X57n0968_p0333b04║
X57n0968_p0333b05║
X57n0968_p0333b06║
X57n0968_p0333b07║
X57n0968_p0333b08║
X57n0968_p0333b09║
X57n0968_p0333b10║
X57n0968_p0333b11║
X57n0968_p0333b12║
X57n0968_p0333b13║
X57n0968_p0333b14║
X57n0968_p0333b15║
X57n0968_p0333b16║
X57n0968_p0333b17║
X57n0968_p0333b18║
X57n0968_p0333b19║
X57n0968_p0333b20║
X57n0968_p0333b21║
X57n0968_p0333b22║
X57n0968_p0333b23║
X57n0968_p0333b24║
X57n0968_p0333c01║【圖】
X57n0968_p0333c02║
X57n0968_p0333c03║
X57n0968_p0333c04║
X57n0968_p0333c05║
X57n0968_p0333c06║
X57n0968_p0333c07║
X57n0968_p0333c08║
X57n0968_p0333c09║
X57n0968_p0333c10║
X57n0968_p0333c11║
X57n0968_p0333c12║
X57n0968_p0333c13║
X57n0968_p0333c14║
X57n0968_p0333c15║
X57n0968_p0333c16║
X57n0968_p0333c17║
X57n0968_p0333c18║
X57n0968_p0333c19║
X57n0968_p0333c20║
X57n0968_p0333c21║
X57n0968_p0333c22║
X57n0968_p0333c23║
X57n0968_p0333c24║
X57n0968_p0334a01║【圖】
X57n0968_p0334a02║
X57n0968_p0334a03║
X57n0968_p0334a04║
X57n0968_p0334a05║
X57n0968_p0334a06║
X57n0968_p0334a07║
X57n0968_p0334a08║
X57n0968_p0334a09║
X57n0968_p0334a10║
X57n0968_p0334a11║
X57n0968_p0334a12║
X57n0968_p0334a13║
X57n0968_p0334a14║
X57n0968_p0334a15║
X57n0968_p0334a16║
X57n0968_p0334a17║（梵唄者，讚詠之音也。梵云唄匿，華言止斷也。由是外事已止也。斷爾時寂靜，任為法事。又云：諸天聞唄，心
X57n0968_p0334a18║則歡喜，故須作之。長阿含經云：其梵聲有五種：一者其音正直，二和雅，三清徹，四深滿，五周遍遠聞。）
X57n0968_p0334a19║都講頭首開講
X57n0968_p0334a20║此土根性，從聲入理。理本無說，理由說彰。五種法師，
X57n0968_p0334a21║解說為最。法不孤起，理應勸請。住持開講三五日後，
X57n0968_p0334a22║先令侍者至前堂寮稟云：（方丈和尚拜屈首座講，領眾就法堂拜請都講開講。）
X57n0968_p0334a23║次詣都講寮稟云：（和尚拜請都講，和尚為眾開講。○若次頭首，則無此禮。）當日
X57n0968_p0334a24║住持講畢，白：（云云，煩首座領眾請都講開講。○請次頭首同。）白訖，即令聽呌
X57n0968_p0334b01║行者送香至首座前。首座伺住持下座出，即就領眾
X57n0968_p0334b02║法堂爐前，左立請都講，右立首座，插香問訊云：（即日恭惟
X57n0968_p0334b03║都講大法師，尊候起居多福。茲奉方丈慈命，拜請為眾講演，伏望尊慈云云。）都講答云：（自揣
X57n0968_p0334b04║疎謬，何以尅當下情云云。）請後過二三日，預委令行者敷設法座
X57n0968_p0334b05║等。前一日晚，令堂司行者覆住持兩班，諸寮仍掛開
X57n0968_p0334b06║講牌報眾。（另貼都講二字，并其文某科於牌上。）至日粥罷下堂後，鳴鐘
X57n0968_p0334b07║四下，方丈預令行者請講人點心，就留方丈寢堂分
X57n0968_p0334b08║坐。堂司行者次第覆打起，鳴廊板，鳴僧堂前鐘及大
X57n0968_p0334b09║鐘，鳴皷至三通。住持、講人俱乘輿至法堂。住持歸左
X57n0968_p0334b10║首所，設位立。講人燒香，禮三拜，問訊。至住持前問訊
X57n0968_p0334b11║（謂借座也）。次問訊上下間。大眾從右邊入，至座前，歸中小
X57n0968_p0334b12║問訊。上座亦右入几，燒香問訊，略坐。候住持起身，即
X57n0968_p0334b13║起身，退右邊立。住持燒香點燭，同問訊。住持歸位，即
X57n0968_p0334b14║坐。次兩序，次耆舊，次江湖，次大眾，次第炷香點燭（各班
X57n0968_p0334b15║首亦預率錢市香燭參講）。問訊畢（各歸位，講人趺坐。鳴槌一下，執拂揖，眾答揖），提綱敘
X57n0968_p0334b16║謝。結座下座，至爐前普問訊。歸寮，即懷香詣方丈拜
X57n0968_p0334b17║謝。堂司行者通報，詣庫司、頭首、耆舊、諸寮，各齋相謝。
X57n0968_p0334b18║次日，就本寮，候皷鳴，至法堂燒香，不設拜。登座，舉戒
X57n0968_p0334b19║香偈（云云），回向（云云），展卷（云云）。餘頭首開講同。
X57n0968_p0334b20║維那點讀
X57n0968_p0334b21║為學之要，先讀四書。四書旨趣，深廣難窮。本宗維那，
X57n0968_p0334b22║亦非聊爾。是宜勸請，亦同前禮。（知客領眾，座前致請。）隨於一書，
X57n0968_p0334b23║撮其英，發其奧，緝以成章，為學者敷演，名曰點讀。一
X57n0968_p0334b24║應出處，與開講同。（但不拜，不登座，不鳴皷，不鳴椎。）就座下，於中設位。
X57n0968_p0334c01║隔宿堂司行者，覆住持兩班，諸寮掛牌報眾。次早覆
X57n0968_p0334c02║打起，鳴廊板，（各三下。）鳴大板三通，（以代法鼓。）維那燒香入位，
X57n0968_p0334c03║（住持等次第炷香、點燭、問訊畢。）提綱敘謝，結座行謝禮，並與頭首開
X57n0968_p0334c04║講同。後二日坐定，鳴尺二下，云：（稽首天台教主佛隴禪師，惟願他心道眼，
X57n0968_p0334c05║無礙見聞，冥勳加被。○南無旋陀羅尼菩薩。○眾和三聲，執拂子揖。眾舉語云云。結語畢，即起。）
X57n0968_p0334c06║三科習讀
X57n0968_p0334c07║古德講貫，歲無虗日。今教法衰微，德業浸廢。學者見
X57n0968_p0334c08║聞既寡，名位皇皇。故夏安居，講次習讀，以勉勵才能，
X57n0968_p0334c09║䇿勳後進。儻茲奪志不息，佛種慧命，殆庶幾焉。將舉
X57n0968_p0334c10║習讀，住持令侍者於三五日前，備紙詣各齋，與三科
X57n0968_p0334c11║名：一、覆講科（大剎知客侍者、甲剎維那、久住闍梨皆與焉），二、開科科（闍梨誦文
X57n0968_p0334c12║已畢，能看讀者與之），三、誦文科（初學闍梨、本山新戒與之）。與名畢，將日子具
X57n0968_p0334c13║呈方丈僉押，免有進退。至習讀日，令堂司行者掛習
X57n0968_p0334c14║讀牌。住持講畢，歸方丈。侍者至住持前，作三科鬮（鬮寫
X57n0968_p0334c15║某齋其人），貯三合中封記。預令法堂座前，中設住持位（仍備
X57n0968_p0334c16║書燈、香爐、燭臺）。至參後，諷誦施生畢，住持歸方丈（或歇諷誦）。直日
X57n0968_p0334c17║詣侍司，侍者覆住持，令直日鳴僧堂前鐘。候鐘鳴一
X57n0968_p0334c18║十餘下，挑燈起轎，至法堂略問訊，徑入中位而坐（不欲
X57n0968_p0334c19║驚眾故也，眾不起身）。行者捧三科合，并講帙靜尺於卓上。直日
X57n0968_p0334c20║至前問訊，鳴引二下。知客令行者點大眾湯。湯畢，住
X57n0968_p0334c21║持鳴尺二下。大眾展卷，詳緩看閱。片時，再鳴尺二下。
X57n0968_p0334c22║侍者與直日至住持前問訊，取覆講鬮合，對住持開
X57n0968_p0334c23║封。住持拈一鬮，付侍者展開，呈住持，付直日高聲云：
X57n0968_p0334c24║（某齋某覆講）。拈第二名亦如之。覆講之法，應覆住持當日
X57n0968_p0335a01║所講之義，不得別有異議，過於穿鑿。若果有發明，符
X57n0968_p0335a02║合文旨，則無在也。覆講畢，侍者、直日再至住持前，取
X57n0968_p0335a03║開科鬮合，開封如前，付直日白云：（某齋某論師開科）。拈第二
X57n0968_p0335a04║名亦然。開科者，乃開住持次日所講之文。須預於請
X57n0968_p0335a05║益師處，講明文義，點對句讀，及收開等法，毋致臨時
X57n0968_p0335a06║猖蹶也。開科畢，侍者同直日又至住持前，取誦文鬮
X57n0968_p0335a07║合，如前拈，付直日偈云：（某齋某上人誦文）。或二人，或三人，不
X57n0968_p0335a08║拘誦文者，雙手捧文帙，至爐前問訊。從在入，至住持
X57n0968_p0335a09║前問訊。置文帙於住持前，再問訊。至直日位下坐，則
X57n0968_p0335a10║誦所習之文。須言詞精熟，詳緩合宜。起盡可聽者，賞
X57n0968_p0335a11║紙筆等。如所誦稍長，住持或挑試接誦不輟，則卓上
X57n0968_p0335a12║彈指止之。誦文者住聲起身，至住持前問訊，取所誦
X57n0968_p0335a13║文，回元處坐。其次並同。誦文畢，鳴引二下。住持先出，
X57n0968_p0335a14║兩班大眾就到三科人各齋作賀。次日，三科人詣方
X57n0968_p0335a15║丈、庫司、頭首、諸寮，各齋謝禮（十剎維那不預覆講，必須新學說文）。
X57n0968_p0335a16║科目之式
X57n0968_p0335a17║【圖】
X57n0968_p0335a18║
X57n0968_p0335a19║
X57n0968_p0335a20║
X57n0968_p0335a21║
X57n0968_p0335a22║
X57n0968_p0335a23║
X57n0968_p0335a24║鎖試
X57n0968_p0335a25║古來講罷之後，行鎻試法，勘辨人才，䇿其未進。如烹
X57n0968_p0335a26║金爐，鈆水不存；如治玉斧，碔砆盡去。住持令侍者於
X57n0968_p0335a27║四五日前，備紙抄覆講開科人（泊名勝拔萃之士，欲預斯選者，同具呈方
X57n0968_p0335b01║丈僉押，免有進退，擇一靜處），開設絳幃，於中設大師像，敷陳供儀，
X57n0968_p0335b02║仍排椅卓，廣安四書大小部文，以備撿尋。侍者先一
X57n0968_p0335b03║日，排位次圖於幃外，令堂司行者排鎖試牌，請見職
X57n0968_p0335b04║頭首全班、見職都寺一人，又請名德西堂首座二人、
X57n0968_p0335b05║東序尊宿耆舊二人，來日就某處證明鎖試。至日粥
X57n0968_p0335b06║罷，堂司行者報預科人員，各認圖位入位，不許懷帶
X57n0968_p0335b07║消文私葉。委監寺一人巡警，閑人毋得擅入喧雜。掛
X57n0968_p0335b08║靜牌眾集已，各人燒香，候住持至，領眾對像排立。住
X57n0968_p0335b09║持進前燒香，同禮九拜，稱南無旋陀羅尼菩薩。禮畢，
X57n0968_p0335b10║各依位坐。侍者當中問訊燒香，令茶頭行者行茶訖，
X57n0968_p0335b11║侍者進紙筆，請住持出題目，或就講次文中難辭，或
X57n0968_p0335b12║就諸部祖文疑難處，試問二章，其詞務在語簡意顯。
X57n0968_p0335b13║侍者抄寫於二章中難辭，文義深遠者，送覆講人，開
X57n0968_p0335b14║科者次之。預科之人，仍各備筆墨紙硯，當思部味教
X57n0968_p0335b15║觀，援引諸文，一一伸答，須在理當，不尚詞長。卷子式
X57n0968_p0335b16║如後：若欲淨手，俱在近便一處，不許託緣歸齋，問請
X57n0968_p0335b17║益師。如文出他人，量宜罰之。方丈分付庫司，半齋備
X57n0968_p0335b18║點心并午飯，皆就筵齋。客司點茶，斯在浴前，各要封
X57n0968_p0335b19║號、齋名、雙諱，納卷子，朝大師像，問訊住持前，問訊而
X57n0968_p0335b20║退。侍者寫卷子數目若干道，携至方丈，交與衣鉢侍
X57n0968_p0335b21║者收受。住持次日看卷批判，取其優劣。若說義純正，
X57n0968_p0335b22║深於理致者，則當稱賞之，擬擢職事。或言詞疎謬，答
X57n0968_p0335b23║不稱問者，當以誡勗。若他白者，示以彈訶。批判之後，
X57n0968_p0335b24║衣鉢侍者照依元數，交與燒香侍者，當置一冊子，發
X57n0968_p0335c01║號抄寫。住持批判詞語畢，請與科人俱至，侍司眼同
X57n0968_p0335c02║開封，見雙字諱名分曉，對批判各人卷子，寫名字於
X57n0968_p0335c03║冊中，仍携卷子呈覆住持。於茲方見各人平日看讀
X57n0968_p0335c04║工夫有淺深也。鎖試之法，廢久不行，今姑存之，俟有
X57n0968_p0335c05║作興者。昔四明尊者有絳幃問答三十章，試問四十
X57n0968_p0335c06║二章，如教行錄。其略云：褰絳幃，問諸子，其詞惟要，其
X57n0968_p0335c07║旨甚微，俾無或者興布教之功，令不敏者奪強學之
X57n0968_p0335c08║志（云云）。若誦文者，或五日策文，或答小難，別在一日，
X57n0968_p0335c09║不可同混上二科也。
X57n0968_p0335c10║鎖試位次之圖
X57n0968_p0335c11║【圖】
X57n0968_p0335c12║
X57n0968_p0335c13║
X57n0968_p0335c14║鎖試卷式
X57n0968_p0335c15║【圖】
X57n0968_p0335c16║
X57n0968_p0335c17║
X57n0968_p0335c18║
X57n0968_p0335c19║蘭盆會
X57n0968_p0335c20║世徒謂以養親為孝，而不知辱身辱名為不孝也。世
X57n0968_p0335c21║徒謂割恩愛為不孝，而不知明出世道報恩為孝也。
X57n0968_p0335c22║始吾世尊弃位捨親，取證覺果，答地恩於迦維，報母
X57n0968_p0335c23║恩於忉利，復肇蘭盆，垂教將來，可謂大孝也矣。夫出
X57n0968_p0335c24║家能如是，果何媿哉？不然，進退兩難，不孝孰大焉？
X57n0968_p0336a01║七月初一日，啟建蘭盆會。隔宿，堂司行者覆方丈，兩
X57n0968_p0336a02║序諸寮掛牌報眾，整肅懺殿，敷陳供養。至日早，鳴懺
X57n0968_p0336a03║殿鐘，眾集。懺首舉彌陀佛號，修小彌陀懺。其中歎佛
X57n0968_p0336a04║偈已，製詞啟白（云云）。次日已去，眾同白云：（我等同孝志，修行淨
X57n0968_p0336a05║土因。報答二親恩，懺除三障罪。存者獲福壽，亡者得超昇。盡法界怨親，同生安養國）。至三歸依
X57n0968_p0336a06║畢，舉阿彌陀佛真金色（云云）。繫念（彌陀佛一百聲，觀音、勢至、清淨海眾
X57n0968_p0336a07║若一十聲）畢，回向云：（以此修行眾善根，報答父母劬勞德。存者福樂壽無窮，亡者離苦生安養。
X57n0968_p0336a08║四恩三有諸含識，三塗八難苦眾生。俱蒙悔過洗瑕班，盡出輪迴生淨土），十方三世（云云）。
X57n0968_p0336a09║粥罷少頃，堂司行者覆打起，仍就懺殿修大彌陀懺。
X57n0968_p0336a10║鳴懺殿鐘，眾依位立定。懺首舉彌陀經（或蘭盆經），行香行
X57n0968_p0336a11║道經畢（稱彌陀佛三聲），展具敬禮。至讚佛已，繼云：（我等同孝志云云）。
X57n0968_p0336a12║至逆順十心畢（稱彌陀佛三聲），舉懺悔文（五悔文皆如補助儀，但於我比丘某
X57n0968_p0336a13║甲，增若為存亡父母，入至心懺悔等云云，小彌陀懺懺悔亦然），至隨喜回向畢（稱阿彌陀
X57n0968_p0336a14║佛四十八聲），即舉發願文（云云）畢，繼云（願所生父母，或今存在，或已終亡，隨
X57n0968_p0336a15║某所居，逐彼生處，惟願阿彌陀佛、觀世音菩薩、大勢至菩薩，光明照燭，願力攝持，三障消除，五根成立，發菩提
X57n0968_p0336a16║願，修淨土因，存者得滿報齡，終歸寶剎，亡者即指諸趣，便託蓮胎，覩妙相明心，聽玄談入位，現前受記，塵剎分
X57n0968_p0336a17║身，廣度有情，同登妙土，伏願我等，孝順之心深入，至道之法無遺，當來諸佛會中，同作應生眷屬，二嚴等備，三
X57n0968_p0336a18║覺俱圓，法性有邊，願心無極，盡入如來願性海中。○發願已，歸命禮云云），至三歸依畢，舉
X57n0968_p0336a19║蘭盆經（或彌陀經）。行道畢，不再舉讚阿彌陀佛真金色等，
X57n0968_p0336a20║即繫念佛號百聲，菩薩號若十聲，回向云（以此修行眾善根云
X57n0968_p0336a21║云如前）。齋罷，覆打起，鳴懺殿鐘，集眾諷彌陀經（或蘭盆經），讚
X57n0968_p0336a22║佛（云云），稱號（佛百聲，菩薩若十聲），回向（如前）。參後，鳴鐘集眾，諷彌
X57n0968_p0336a23║陀經、行道經畢，讚云（阿彌陀佛真金色云云），繫念佛號千聲，菩
X57n0968_p0336a24║薩號若百聲（或若十聲），發願云（願所生父母云云如前），轉身施生（如常
X57n0968_p0336b01║式）。庫司每晚令參頭輪差行者撥扇行湯，堂司行者
X57n0968_p0336b02║正貼二人數牌，每一十聲鳴磬一下，百聲鳴引一下，
X57n0968_p0336b03║千聲鳴引二下，一人管大數，一人管小數，日日如之。
X57n0968_p0336b04║至十五日，修大彌陀懺，至歎佛已，主修製詞散懺，堂
X57n0968_p0336b05║司行者預率眾財送歸庫司，營備蘭盆百味供養，仍
X57n0968_p0336b06║覆書記製疏（書記如缺，維那自製，或用舊者，皆無，在疏式如后）。於齋前敷陳
X57n0968_p0336b07║供養百味蘭盆，務在豐潔辨己，堂司行者覆打起，集
X57n0968_p0336b08║眾面佛立定，首座舉釋迦佛號，眾和同敷具，三拜，不
X57n0968_p0336b09║收具。住持上湯進食，眾同三拜，上茶，又同三拜，收具。
X57n0968_p0336b10║維那宣疏畢，舉蘭盆經，舉號（釋迦、彌陀、觀音、勢至、海眾）各三聲，眾
X57n0968_p0336b11║發願云（願所生父母云云）。至晚，施斛滿散（或就懺殿前，或水陸堂，或山門首，隨
X57n0968_p0336b12║各寺例）。
X57n0968_p0336b13║某路某寺住持比丘某，與比丘眾，
X57n0968_p0336b14║七月十五日，伏值
X57n0968_p0336b15║目連大士救親之辰，預於半月，熏修
X57n0968_p0336b16║懺法，諷誦　經文，繫念
X57n0968_p0336b17║樂邦聖號。茲者滿散修設　盂蘭盆，　供養
X57n0968_p0336b18║常住三寶，十方眾僧，所集　殊勛，答報
X57n0968_p0336b19║生身父母，歷劫怨親，法界含靈，同生　淨域者。
X57n0968_p0336b20║伏以乾稱父，坤稱母，誠覆燾之不偏；　佛可尊，法可
X57n0968_p0336b21║師，謂依歸之有託。諸子厄窮於塗炭，至人利樂於塵
X57n0968_p0336b22║凡。推　皇覺博濟之心，物機遍赴；拔青提倒縣之苦，
X57n0968_p0336b23║緣感斯彰。教傳百世之餘，時屆七月之望。秋風乍起，
X57n0968_p0336b24║悲遊子念故鄉；白雲孤飛，想吾親舍其下。況霜露沾
X57n0968_p0336c01║濡而既降，乃焄蒿悽愴以難堪。生三年免于懷，豈勝
X57n0968_p0336c02║言者？有一日用其力，孰擬報乎？奉蘭盆供設之飱，行
X57n0968_p0336c03║蓮社懺摩之法。要期在昔，尅志于今。伏願我等多生
X57n0968_p0336c04║父母，歷劫怨親。枯發河千尺之狂瀾，不留餘滴；淨性
X57n0968_p0336c05║空一輪之歸月，高朗重輝。若沒若存，常安常樂。謹疏。
X57n0968_p0336c06║某年七月　日疏。
X57n0968_p0336c07║解制（凡二儀）
X57n0968_p0336c08║自恣廣儀
X57n0968_p0336c09║夏罷歲終之時，應舉自恣之法。住持於三五日前和
X57n0968_p0336c10║會，前堂首座答法，并上首、知法二人為五德，就備管
X57n0968_p0336c11║待。十五日晚，維那請行事六人等獻湯，至暮習行事。
X57n0968_p0336c12║十六日早，直日於僧堂，伺展鉢後，鳴椎一下，白云：（大德
X57n0968_p0336c13║僧聽！今黑月一日，眾僧和合，辰時就某處自恣。）粥罷，即開浴。維那令堂司行
X57n0968_p0336c14║者人僕，洒掃自恣處，按僧數排蒲團（如說戒坐位，不須排登椅）。仍
X57n0968_p0336c15║具兩蒲團，安於眾僧前中間，擬二五德作法處。仍具
X57n0968_p0336c16║香花、籌水、香爐、燭瓶等（如說戒式）。預備青白草若干束，隨
X57n0968_p0336c17║僧數多少辦之。每束約二三十莖，長二尺許。用二箱
X57n0968_p0336c18║袱置卓子上，安中間兩柱前。又置小几案，於住持蒲
X57n0968_p0336c19║團側，安手爐、拂子。靜尺須安一蒲團，在住持上肩，設
X57n0968_p0336c20║聖僧位。已上並須維那撿點，悉令齋肅。時至諸殿堂，
X57n0968_p0336c21║然點香燈。堂司行者覆打起，鳴廊板，鳴僧堂前鐘。眾
X57n0968_p0336c22║集僧堂前，分作上下堂二行立。鳴大鐘，誦聞鐘偈（云
X57n0968_p0336c23║云）。入堂，誦入堂偈（云云）。禮三拜，趺坐。五人起行事，及
X57n0968_p0336c24║秉白詞句，並如布薩儀中（但秉唱時，改說成二字為自恣）。秉白至唱
X57n0968_p0337a01║籌數竟，下為含識聲絕時，即云：（各誦律中清淨妙偈。）眾云：（清淨如滿
X57n0968_p0337a02║月，清淨得自恣，身口業清淨，爾乃同自恣。）秉白：且立椎所行事。四人亦起，
X57n0968_p0337a03║散花洒水（如說戒式）。秉白：鳴椎一下，舉散花偈。眾云：（散花莊嚴
X57n0968_p0337a04║云云）。畢，眾皆合掌。梵師作梵（稽首云云）。畢，更不用舉傳香、說
X57n0968_p0337a05║偈、偈，但只住持執手爐，三捻香，舉云：（戒香云云）。偈畢，秉白
X57n0968_p0337a06║椎一下，歸位坐。住持鳴尺二下，執拂子叉手揖眾，眾
X57n0968_p0337a07║答揖。住持白席（云云，見後）。繼說差人云：（西堂某法師為第一五德，座元某法
X57n0968_p0337a08║師為第二五德，第一座某法師答所成法。住山某謹白。）鳴尺二下，住持、首座略
X57n0968_p0337a09║轉相朝（住持秉法，首座答法）。問：（僧集不？）。答：（僧已集。）問：（和合不？）。答：（和合。）問：（不來
X57n0968_p0337a10║諸比丘說欲及清淨。）說欲人互跪云：（大德僧聽！彼比丘某某等，我受彼欲、自恣。彼如法僧
X57n0968_p0337a11║事，與欲、自恣。○如無，則云：此眾無說欲及自恣者。）答：（說欲及自恣已。○如無，則同前說欲者云無。）問：
X57n0968_p0337a12║（僧今和合，何所作為？）。答：（單白和僧自恣羯磨。）住持云：（差受自恣人自一羯磨，大眾同心證明作法。○
X57n0968_p0337a13║詞語如羯磨經中云：大德僧聽！若僧時到，僧忍聽，僧差比丘某甲、某甲作受自恣人。　自如是。）問：（作白
X57n0968_p0337a14║成不？）。答：（成。）住持云：（大德僧聽！僧差比丘某某作受自恣人。誰長老忍僧羞比丘某某作受自
X57n0968_p0337a15║恣人者默然，誰不忍者說。僧已忍差比丘某某作受自恣人竟。僧忍默然故，是事如是持。）問：（結詞成不？）。
X57n0968_p0337a16║答：（成。）住持云：（作法既成，二五德出眾行事。）二五德即收具香合，問
X57n0968_p0337a17║訊離位，庠序而出，到中間二蒲團所立定。一齋問訊，
X57n0968_p0337a18║分兩邊行，上香爐前，各三捻香，置香合於几案上。退
X57n0968_p0337a19║身兩傍，出蒲團位，問訊展具，三拜起對坐。少定，二人
X57n0968_p0337a20║叉手互揖。第一五德云：（自恣單白羯磨，大眾同心，證明作法。○詞語如羯磨經中
X57n0968_p0337a21║云：大德僧聽！今日眾僧自恣。若僧時到，僧忍聽，和合自恣　自如是。）問：（作法成不？）。答：（作法成。）少
X57n0968_p0337a22║頃，行事四人出，眾前排立，一齊問訊。每邊二人，分東
X57n0968_p0337a23║西而上，各至草所。一人擎箱，一人分草。聖僧前、住持
X57n0968_p0337a24║前，當跪授之。次者低身授之，不可平身拋擲。各各次
X57n0968_p0337b01║第受草，說偈云：（吉祥童子施軟草，如來受已成正覺。我等比丘學佛故，坐草自恣淨三業。）
X57n0968_p0337b02║誦畢，將草舒開，置坐具前地上，擬一身所跪之闊。其
X57n0968_p0337b03║二五德草，隣位先與敷之，庶免臨時忽遽。二箱行事，
X57n0968_p0337b04║兩頭行來，中間結絕。行草既畢，放箱元處，出香爐前，
X57n0968_p0337b05║一齊問訊歸位。（行事出入，使有可觀。）二五德即轉身面佛，互跪
X57n0968_p0337b06║合掌。第二人唱云：（一切僧就草座，偏祖右肩，胡跪合掌。）唱畢，二五德收
X57n0968_p0337b07║具起身，兩傍而出。第一五德至住持前，展具胡跪合
X57n0968_p0337b08║掌。住持進前，胡跪草上。（就草座者，為懺眾人不敢在高座，非成道坐草也。）合
X57n0968_p0337b09║掌，對第一五德，三陳自恣詞句。（見後。）第二人徐徐至首
X57n0968_p0337b10║座前，展具胡跪。首座進前，草上胡跪，三陳自恣詞句。
X57n0968_p0337b11║（云云。）第一人又至首座下肩胡跪。三人同進前，草上
X57n0968_p0337b12║胡跪，同陳自恣詞句。（三說。）從是以下，三人為一引，同陳
X57n0968_p0337b13║詞句。（三說。）先上間，次下間，亦如是。二五德更互作對首
X57n0968_p0337b14║畢，亦入元位，展具跪草，互為對首。自恣竟，仍至中間
X57n0968_p0337b15║蒲團位，問訊如前。燒香袖香合，復歸中位，展具禮一
X57n0968_p0337b16║拜，胡跪。第一人唱云：（僧一心自恣竟。）收具問訊，退歸本位。展
X57n0968_p0337b17║具畢，大眾起立，秉白至椎所。住持執手爐回向云：（上來
X57n0968_p0337b18║恭依律範，行自恣法事。所華洪因，端為祝延　皇帝聖壽萬安，皇太后、皇后齊年，皇太子睿筭千秋，文　武官
X57n0968_p0337b19║班同增祿筭，國安民泰，時和歲豐。不盡良因，祝献護法諸天，報答四恩三有。伽藍真宰，護教安僧。法界眾生，同
X57n0968_p0337b20║圓種智。為是緣念○清淨法身云云。十佛號加天台大師號（乃至）波羅蜜）。梵人作處世界
X57n0968_p0337b21║梵（如說戒中）。畢，鳴椎一下，唱三歸依（如說戒中，亦須隨拜鳴椎鳴引）。拜起
X57n0968_p0337b22║就跪，眾念自慶偈（如說戒中）。偈畢，若處狹，眾多收具。右遶
X57n0968_p0337b23║至佛前，排立問訊，展具立定，舉釋迦佛號。若自恣時，
X57n0968_p0337b24║一面已立了，不須收具。頭首舉釋迦佛號，住持爐前
X57n0968_p0337c01║燒香，大眾禮三拜，收具。至祖堂禮拜，收具。直日鳴引
X57n0968_p0337c02║持呪，往土地堂、諸殿堂，謝安居護持之意。維那回向
X57n0968_p0337c03║（式見后）。畢，引至法堂，團拜而散。往來人事、茶湯、三日等
X57n0968_p0337c04║禮，並與結制同。　自恣白席（白席秉差，或住持，或首座，皆無在也）。
X57n0968_p0337c05║圓覺伽藍，統十方而無外。毗尼軌範，亘萬古以同遵。
X57n0968_p0337c06║開遮持犯，則纖粟無差。斷割重輕，則秋毫不濫。住持
X57n0968_p0337c07║佛法，綱紀僧倫。故茲坐夏之真規，嚴舉護生之聖禁。
X57n0968_p0337c08║蓋鹿園始制，鶴樹重宣。初篇雖在於擯科，餘緒乃關
X57n0968_p0337c09║於懺法。使乘戒而俱備，庶定慧以克成。既扶助於圓
X57n0968_p0337c10║宗，當謹遵於先憲。況此大方之寶剎，素為台教之名
X57n0968_p0337c11║藍。盛演斯宗，恢揚聖化。乃育德養才之困藪，實傳道
X57n0968_p0337c12║解惑之源流。學徒盛集於斯時，師道獨尊於當代。續
X57n0968_p0337c13║鷲領之慧命，闡龍猛之芳献。游泳寂滅道場，安住平
X57n0968_p0337c14║等性智。茲值金飈應律，薦林壑之新凉。玉露溥秋，肅
X57n0968_p0337c15║湖山之爽氣。九旬之制告滿，三事之道當陳。利者已
X57n0968_p0337c16║能光潔六根，固若明珠之絕類；鈍者猶恐難忘三業，
X57n0968_p0337c17║寧免白玉之微　盡。隨篇聚以懺揚，悉使根塵而泯
X57n0968_p0337c18║淨。今將紏舉，毋得覆藏。當坐草以翹誠，猶負荊而謝
X57n0968_p0337c19║罪。要須澡沃，必假懺宣。今請五德人，舉行自恣法。所
X57n0968_p0337c20║言自恣者，自謂自宣己罪，恣謂恣他舉過。所謂五德
X57n0968_p0337c21║者，則有二種：曰自恣，日舉罪。不愛、不恚、不怖、不癡、不
X57n0968_p0337c22║疑，知自恣非自恣，此是自恣五德也。若曰：知時不以
X57n0968_p0337c23║非時，如實不以虗誑，利他不以揖減，柔和不以麤獷，
X57n0968_p0337c24║慈心不以嗔恚，此乃舉罪五德也。今請某人為第一
X57n0968_p0338a01║座五德，某人為第二座五德。（某）學疎德薄，濫廁秉差。
X57n0968_p0338a02║祇到高明，不勝皇懼。謹白。（若首坐白席，至請五德竟，即云：某為眾答法云云）。
X57n0968_p0338a03║自恣詞句（書二式，貼於左右柱上）。大德一心念！眾僧今日自恣，
X57n0968_p0338a04║我比丘某甲亦自恣。若見聞疑罪，大德長老哀愍故
X57n0968_p0338a05║語我。我若見罪，當如法懺悔。土地堂回向（安居三月，遵佛祖之
X57n0968_p0338a06║典章；制滿一期，籍神祗之麻庇。恭　大眾肅詣靈祠，特諷衩章，稱揚聖號，灼化財馬功德，致謝云云。合堂真宰，
X57n0968_p0338a07║謝已往之洪恩，錫將來之吉慶。山門寧靜，海眾咸安。三業冰清，四魔殄滅。公私火盜，時時允賴無虞；黍稷稻粱，
X57n0968_p0338a08║歲歲常期滿望云云）。
X57n0968_p0338a09║韋天前回向（護教流通，統三洲而匡持未運；受佛付囑，輔四王而捍禦外魔。仰冀云云。茲以
X57n0968_p0338a10║金風扇野，白帝司方，當覺皇解制之辰，是眾僧自恣之日云云。伏願山門鎮靜，巍巍若九鼎之尊嚴；倉庫豐盈，
X57n0968_p0338a11║浩浩會百川之進益。警法侶正念，三障消除；儼梵宇美奐美輪，萬祥駢集云云）。
X57n0968_p0338a12║監齋前回向（神威赫赫，常行賞罰之權；聖德巍巍，各有司存之職云云。茲者安居期滿，解制
X57n0968_p0338a13║當行。慶一眾修道而有成，賴九旬禁足而元難云云。集茲殊利，仰答洪麻。所冀香積豐饒，運食輪而常轉；法音
X57n0968_p0338a14║鏜鞳，祈海眾以咸安。湯火無虞，諸緣吉慶云云）。
X57n0968_p0338a15║自恣略儀
X57n0968_p0338a16║十五日晚，堂司行者覆住持，兩班諸寮掛解制牌報
X57n0968_p0338a17║眾。十六日粥罷，即開浴，鳴法器，集眾諸大殿，如次立。
X57n0968_p0338a18║住持至燒香，首座啟白（云云）畢，舉釋迦號，眾展具三
X57n0968_p0338a19║拜，就跪。住持、首座略轉身相胡，住持作首法（三白如前）。次
X57n0968_p0338a20║首座作首法（三白）。次上間大眾同作自恣法，又下間大
X57n0968_p0338a21║眾作自恣法。三白竟，住持問云：（作法成不？）首座答：（成。）收具，
X57n0968_p0338a22║舉大悲呪行道，詣諸殿堂致謝，回向（如前）。復舉呪歸殿，
X57n0968_p0338a23║普回向致謝。堂司行者喝云：（大眾詣祖堂禮拜，○法堂團拜，方丈禮賀。）三
X57n0968_p0338a24║日行茶湯等禮，與結制同。（有處先誦呪詣殿堂，後作首法者，非。）
X57n0968_p0338b01║（自恣者，事鈔云：九旬修道，精練身心，人多迷己，不自見過。理宜仰憑清眾，埀慈誨示，縱宣己罪，恣僧舉過。
X57n0968_p0338b02║內彰無私隱，外顯有瑕疵，身口託於他人，故云自恣。四分中云：安居竟自恣，則七月十六日為定。律又云：
X57n0968_p0338b03║僧十四日自恣，尼十五日自恣。此謂相依問罪，故制異日。及論作法，三日通用，克定一期，十六日定。安居
X57n0968_p0338b04║篇云：四月十六日結者，至七月十五日夜分盡訖，名夏竟，至明相出。摭華鈔云：諸經律中，以七月十六日
X57n0968_p0338b05║是比丘五分法身生養之日，則七月十五日是臘除也。僧不以俗年為計，乃數夏臘。臘，接也，謂新故之交
X57n0968_p0338b06║接。）
X57n0968_p0338b07║安居門第七。
X57n0968_p0338b08║誡勸門第八
X57n0968_p0338b09║輪扁之斵，非運斤則其巧不施；造父之御，非執轡則
X57n0968_p0338b10║其善不彰。是乃得之心，應之手，寓其神而造其妙也。
X57n0968_p0338b11║然後世學藝者，亦不敢背其規矩而擅為焉，況學法
X57n0968_p0338b12║王法者乎？天台一家，妙解妙行，其所成書，無非祕藏，
X57n0968_p0338b13║其所思惟，無非佛法。至於國清、百錄等書，尤切於規
X57n0968_p0338b14║矩準繩者也。此皆得於心而應於外，所以動容中規，
X57n0968_p0338b15║周旋中矩，埀百千載不可易，有不期然而然矣。今之
X57n0968_p0338b16║初學，未造其妙，欲捨規矩，是學藝者之不及，則將奚
X57n0968_p0338b17║取法焉？內省毋忽。
X57n0968_p0338b18║立制法（出國清百錄）
X57n0968_p0338b19║夫新衣無孔，不可補之以縷；宿殖淳善，不可加之以
X57n0968_p0338b20║罰。吾初在浮度，中處金陵，前入天台，諸來法徒，各集
X57n0968_p0338b21║道業，尚不須軟語勸進，況立制肅之。後入天台，觀乎
X57n0968_p0338b22║晚學，如新猿馬，若不控鏁，日甚月增。為成就故，失三
X57n0968_p0338b23║治一，蒱鞭示恥，非欲苦之。今訓諸學者，略示十條，後
X57n0968_p0338b24║若妨起，應須增損，眾共裁之。
X57n0968_p0338c01║第一、夫根性不同，或獨行得道，或依眾解脫。若依眾
X57n0968_p0338c02║者，當修三行：一、依堂坐禪，二、別場懺悔，三、知僧事。此
X57n0968_p0338c03║三行人，三衣六物，道具具足，隨有一行，則可容受。若
X57n0968_p0338c04║衣物有闕，都無一行，則不同止。
X57n0968_p0338c05║第二、依堂之僧，本以四時坐禪，六時禮佛，此為恒務。
X57n0968_p0338c06║禪禮十時，一不可闕。其別行僧行法竟，三日外即應
X57n0968_p0338c07║依眾十時。若禮佛不及一時，罰三禮對眾懺；若全失
X57n0968_p0338c08║一時，罰十禮對眾懺；若全失六時，罰一次。維那四時
X57n0968_p0338c09║坐禪亦如是。除疾礙，先白知事則不罰。
X57n0968_p0338c10║第三、六時禮佛大僧，應被入眾衣，衣無鱗隴，若縵衣
X57n0968_p0338c11║悉不得。三下早集敷坐，執香爐胡跪，未唱誦不得，誦
X57n0968_p0338c12║未隨意，不散語話，叩頭彈指，頓曳屣履，起伏參差悉
X57n0968_p0338c13║罰。十、禮對眾懺。
X57n0968_p0338c14║第四、別行之意，以在眾為緩故，精進勤修四種三昧，
X57n0968_p0338c15║而假託道場，不稱別行之意，撿挍得實，罰一次維那。
X57n0968_p0338c16║第五、其知事之僧，本為安立利益，反作損耗，割眾潤
X57n0968_p0338c17║己，自任恩情。若非理侵一毫，雖是眾用，而不開白。撿
X57n0968_p0338c18║校得實，不同止。
X57n0968_p0338c19║第六、其二時食者，若身無病、病不頓臥、病已差，皆須
X57n0968_p0338c20║出堂，不得請食入眾。食器聽用鐵瓦、薰油二器，甌椀
X57n0968_p0338c21║匙筯悉不得以骨角竹木、瓢染皮蚌，悉不得上堂。又
X57n0968_p0338c22║不得摚觸己鉢吸啜等聲，含食語話自為求索，私將
X57n0968_p0338c23║醬菜眾中獨噉，犯者罰三禮對眾懺。
X57n0968_p0338c24║第七、其大僧小戒，近行遠行，寺內寺外，悉不得盜噉
X57n0968_p0339a01║魚肉辛酒，非時而食。察得實不同，止除病危篤，瞻病
X57n0968_p0339a02║用醫語，出寺外投治，則不罰。
X57n0968_p0339a03║第八、僧名和合。柔忍故和，義讓故合。不得諍計、高聲、
X57n0968_p0339a04║醜言、動色。兩競者，各罰三十，拜對眾懺。不應對者，不
X57n0968_p0339a05║罰。身手互相加者，不問輕重，皆不同止。不動手者，不
X57n0968_p0339a06║罰。
X57n0968_p0339a07║第九、若犯重者，依律治。若橫相誣，被誣者不罰，作誣
X57n0968_p0339a08║者不同止。若學未入眾時過，眾主不受學，眾未攝故，
X57n0968_p0339a09║彼自言比丘故入眾來，犯重誣他者，治罰如前。
X57n0968_p0339a10║第十、依經立方，見病處藥，非於方吐，於藥有何益乎？
X57n0968_p0339a11║若上來九制聽懺者，屬懺無慙愧心，不能自新，此是
X57n0968_p0339a12║吐藥之人，宜令出眾。若能改革，後亦聽还。若犯諸制，
X57n0968_p0339a13║捍不肯懺，此是非方之人，不從眾網，則不同止。
X57n0968_p0339a14║大隋開皇十七年四月十五日，
X57n0968_p0339a15║寺　僧（灌頂）受旨書制文，
X57n0968_p0339a16║知堂上座（慧陳）秉制奉行。
X57n0968_p0339a17║授菩薩戒儀（教行錄金園集）
X57n0968_p0339a18║原夫大乘菩薩戒者，菩薩道之根本，正覺果之因基。
X57n0968_p0339a19║故梵網經云：戒如明日月，亦如瓔珞珠，微塵眾菩薩，
X57n0968_p0339a20║由是成正覺。其求受之法，如前略明。若欲委知儀式，
X57n0968_p0339a21║當依法智、慈雲二尊者所製，具如教行錄。金園集文
X57n0968_p0339a22║廣不錄，須者往撿，但立科有多少之異，其意大同。
X57n0968_p0339a23║別立眾制（天竺別集）
X57n0968_p0339a24║解行二科，學者所志。豈在他制，然後乃勤。後生無知，
X57n0968_p0339b01║於己德學，事同公役。既不獲已，須行嚴治。略示條件，
X57n0968_p0339b02║後旋增損。（凡一十九條，其要者，略示於安居眾法中。餘如彼文，須當一一遵行，茲不重列。）
X57n0968_p0339b03║訓知事人（國清百錄）
X57n0968_p0339b04║吾少嬰勤苦，備歷艱關，遊學荊、揚、雍、豫，唯著一納，三
X57n0968_p0339b05║十餘年，冬夏不釋體。上至天子，下至士民，雖有所施，
X57n0968_p0339b06║受而不私。一果一縷，入眾已後，尚無希念，況故侵之。
X57n0968_p0339b07║所以然者，眾寶尊重，若能增益，名甘露苑；若有滅損，
X57n0968_p0339b08║即蒺䔧園。自飽自傷，因倒因起，可以意得，何俟多言。
X57n0968_p0339b09║夫人發心，隨有所作，為讀誦、聽學、講說、經行、懺悔、供
X57n0968_p0339b10║養、捨力，未有首尾，慎莫中止，中止者違本心。若再有
X57n0968_p0339b11║所作，至前止處，留難即起，修業不成，今生現障，後彌
X57n0968_p0339b12║障道。此行人大忌，應須竭力，善始令終，業既坦然，報
X57n0968_p0339b13║亦圓滿，此亦可意得。昔有一寺，師徒數百，晝夜禪講，
X57n0968_p0339b14║時不虗弃。有淨人竊聽說法，聞已用心，每揚簸洮汰，
X57n0968_p0339b15║繫念存習，謂以淨心揚簸不善，以禪淨水洮汰不淨。
X57n0968_p0339b16║隨有所作，念念用心，一時執爨，觀火燒薪，念念就盡
X57n0968_p0339b17║無常，遷逝復速。於是蹲踞竇前，寂然入定，火滅湯冷。
X57n0968_p0339b18║維那懼廢眾粥，以白上座。上座云：此是勝事，眾宜忍
X57n0968_p0339b19║之，慎勿驚觸，聽其自起。數日方覺，往上座所，具陳所
X57n0968_p0339b20║證，敘法轉深。上座止曰：爾向所言，皆我境界，而今所
X57n0968_p0339b21║說，非我所知，勿復言也。因而顧問：頗知宿命不？答云：
X57n0968_p0339b22║薄知。又問：何罪為賤？何福易悟？答云：此賤身者，前世
X57n0968_p0339b23║之時，乃是今日徒眾。老者之師，亦是少者之祖師。徒
X57n0968_p0339b24║眾所學，皆昔所訓。爾時多有私客，恒制約不敢侵眾。
X57n0968_p0339c01║忽有急客，輙取少菜，忘不倍備，由此譴責。今為眾奴，
X57n0968_p0339c02║前習未久，薄修易悟。宿命罪福，其事如是。一眾聞此，
X57n0968_p0339c03║悲不能勝。鑑鏡若斯，豈可不慎。同學照禪師，於南岳
X57n0968_p0339c04║眾中，苦行禪定，最為第一。輒用眾一撮鹽作齋飲，所
X57n0968_p0339c05║侵無幾，不以為事。後行方等，忽見相起，計三年長，至
X57n0968_p0339c06║數十斛。急令陪備，仍賣衣資，買鹽償眾。此事非久，亦
X57n0968_p0339c07║非傳聞。宜以為規，莫令後悔。吾雖寡德行，遠近頗相
X57n0968_p0339c08║追尋。而隔剡嶺，難為徒步。老病出入，多以眾驢迎送。
X57n0968_p0339c09║此是吾客私計功醻，直令彼此無咎。吾是眾主，驢亦
X57n0968_p0339c10║我得。既捨入眾，非復我有。我不合用，非我何言。舉此
X57n0968_p0339c11║一條，餘事皆爾。
X57n0968_p0339c12║警誡將來
X57n0968_p0339c13║出家之士，當須守分為先，持戒為本。若行乖理之行，
X57n0968_p0339c14║作不善道，非但自己之無置，抑亦有玷於叢林。佛戒
X57n0968_p0339c15║精嚴，各當持守。且如來立乎禁戒，不得殺、盜、淫、妄言、
X57n0968_p0339c16║綺語、惡口、兩舌、貪、嗔、癡等惡。如有犯者，獲罪不輕。欽
X57n0968_p0339c17║惟。
X57n0968_p0339c18║國朝誡賴僧徒，奉遵佛制。除刑名重罪，例屬有司外，
X57n0968_p0339c19║若僧人自相干犯，當以清規律之。若非法妄為，若污
X57n0968_p0339c20║行縱逸，若侵漁常住，若私竊錢物，若闘諍犯分，搖唇
X57n0968_p0339c21║鼓舌，惱亂眾者，輕則罰拜、罰錢、罰香、罰油，以榜示之。
X57n0968_p0339c22║如關係錢物，則責狀追陪。重則杖捶集眾，燒衣鉢，遣
X57n0968_p0339c23║逐偏門而出，示以耻辱，令改過自新也。詳此一條，制
X57n0968_p0339c24║有四益：一、不污清眾，生恭敬故；二、不毀僧形，循佛制
X57n0968_p0340a01║故；三、不擾公門，省獄訟故；四、不揚外醜，護宗綱故；六、
X57n0968_p0340a02║和同處。慎之！慎之！
X57n0968_p0340a03║日月軌則
X57n0968_p0340a04║大率新入叢林，先須洞明規矩，禮度合轍，恭敬繫心。
X57n0968_p0340a05║如阿含經云：不恭敬，不繫心，而欲令威儀足者，無有
X57n0968_p0340a06║是處。不備威儀，欲令學法滿者，無有是處。學法不滿，
X57n0968_p0340a07║乃至欲得無餘涅槃者，無有是處。是故當勤學恭敬，
X57n0968_p0340a08║繫心畏慎也。日用常行，無非是道。四威儀中，毋請自
X57n0968_p0340a09║忽。
X57n0968_p0340a10║早起入眾學道，當勤精進。睡不在人前，起不落人
X57n0968_p0340a11║後。五更鐘聲未鳴，輕身先起，莫驚同齋。抖擻精神，攝
X57n0968_p0340a12║心端坐，繹思日所誦文，或製作未完，或難疑未解。祖
X57n0968_p0340a13║師有云：靜處思微，道之正軌。次第轉身下牀，想念偈
X57n0968_p0340a14║云：（從朝寅旦直至暮，一切眾生自回護。若於足下悞傷形，願汝即時生淨土。唵逸帝律儀娑婆訶。）取
X57n0968_p0340a15║手巾塔左手，輕開門戶，年放簾箔，出後架，不得拖鞋。
X57n0968_p0340a16║咳嗽作聲，轉手取桶洗面，不宜多湯嗽口，須低頭吐
X57n0968_p0340a17║水，以手引下，直腰吐水，恐濺隣桶，不得洗頭。有四種
X57n0968_p0340a18║自他不利：（污桶、膩巾、枯髮、眼。）不得鼻內作聲，不得噴水撲面，
X57n0968_p0340a19║不得高聲嘔吐，不得涕唾污桶。
X57n0968_p0340a20║禮誦若禮誦時，先念淨口業真言。次披袈裟，則合
X57n0968_p0340a21║掌頂戴。念云：（善哉解脫服，無相福田衣。我今頂戴受，世世常得披。唵悉陀耶娑呵）。摺袈
X57n0968_p0340a22║裟，須齊整置架上，問訊而去。坐具不得同掛架上。若
X57n0968_p0340a23║登殿堂燒香，不得居中，當於下手邊約三步半問訊。
X57n0968_p0340a24║炷香，左轉身三步半問訊。如遇長上燒香，必須小立
X57n0968_p0340b01║相讓。若禮拜，不得占中央（尊住持也），不得出聲課誦，不得
X57n0968_p0340b02║行禮拜人頭邊過。五更鐘鳴，想念偈云：（願此鐘聲超法界，鐵囲幽
X57n0968_p0340b03║暗悉皆聞。三途離苦罷刀輪，一切眾生成正覺）。至長板鳴，眾俱詣殿。俟諷誦
X57n0968_p0340b04║或禮懺，須各至誠。禮佛時，深知佛體不離我心，同一
X57n0968_p0340b05║覺源，妙應斯感。一身徧至諸佛之前，一拜普消無邊
X57n0968_p0340b06║之罪。互跪，右膝著地。（以三處翹聳，故名互跪。天竺之儀也。）合掌，兩手當
X57n0968_p0340b07║心。（此方拱手為恭，西土合掌為敬。手本兩邊，今合為一，表不散誕，專至一心。法苑云：有指合而掌不合，
X57n0968_p0340b08║或掌合而指開，良由心慢而惰散也。）拜則正身威儀，五體投地。（輔行云：双膝前
X57n0968_p0340b09║詣，双手續施。後方額扣，肝膽委地。想佛足下施手承足，如對目前。若以中拇指相柱，或以掌承面，或捺地，並非
X57n0968_p0340b10║儀也。）默想云：（能禮所禮性空寂，咸應道交難思議。我此道場如帝珠，釋迦牟尼影現中。我身影現
X57n0968_p0340b11║釋迦前，頭面接足歸命禮。）禮餘佛菩薩。（但改釋迦佛為異。若拜不運心，徒勞苦行。法苑云：雖
X57n0968_p0340b12║有設拜心馳外，如碓上下，空無所獲。）
X57n0968_p0340b13║赴堂諷誦畢，歸鉢位。入堂時，須去帽，從南頰入，對
X57n0968_p0340b14║聖僧問訊。不得中央及北頰入，蓋尊住持也。（若修懺畢〔起〕堂，
X57n0968_p0340b15║小者先行，分上下堂入。在上堂，右足先入；在下堂，左足先入。）合掌歸位，先朝鉢位，
X57n0968_p0340b16║問訊隣位。即左轉身，問訊對牀坐者。（其左右及對面坐者，但合掌答
X57n0968_p0340b17║問訊。若已先坐上中下座，後來亦須合掌。古云：不敬上中下座婆羅門，聚會無殊。）裏帽上床，
X57n0968_p0340b18║以右手歛左邊衣袖，腋下厭定。復以左手歛右邊衣
X57n0968_p0340b19║袖，然後兩手按牀，兩足撥鞋入牀下。先縮左足，次收
X57n0968_p0340b20║右足，竦身上近𮪸趺坐，敷袈裟蓋膝上。不得露內衣，
X57n0968_p0340b21║不得埀衣床。緣念登床偈云：（登此無礙解脫床，平等智慧清淨光。）若齋
X57n0968_p0340b22║時，候巡火板鳴入堂，木魚響不得入堂，則令行者取
X57n0968_p0340b23║鉢外堂坐。木魚鳴後，聞長板鳴下鉢，擡身正起立定。
X57n0968_p0340b24║然後左轉身，合掌念偈云：（執持應器，當願眾生，成就法器，受人天供。）以左
X57n0968_p0340c01║手拓鉢，右手解釣。復以左手提鉢，轉身以鉢加額，正
X57n0968_p0340c02║蹲身放鉢，免將腰背撞人。安鉢左邊淨板上，不得頓
X57n0968_p0340c03║身坐。候轉鼓，僧堂應鐘鳴，大眾望塵合掌，表迎聖僧
X57n0968_p0340c04║入堂。（古法則下床迎聖僧，或者謂迎住持也。○聖僧即賓頭盧，受佛付囑，住世應供，故伽藍中立廟。
X57n0968_p0340c05║法苑云：堂中聖僧，多云是陳如，非也。緣經律不令為立廟故，不起供故。）合掌畢，移鉢安
X57n0968_p0340c06║面前，合掌默想云：（佛生迦毗羅，成道摩竭陀，說法波羅奈，入滅俱絺羅。）聞椎聲，
X57n0968_p0340c07║頭首舉展鉢偈：（若展鉢時，當願眾生身心寂靜，離諸麤暴。）眾和畢，或想偈
X57n0968_p0340c08║云：（如來應量器，我今得敷展。願共諸眾生，等三輪空寂。）然後解袱，展淨巾覆膝
X57n0968_p0340c09║上，摺轉袱三角，莫令埀下。次展鉢單，仰左手取鉢安
X57n0968_p0340c10║單上，以兩手大拇指迸取鍵𨩲，從小次第展開，不得
X57n0968_p0340c11║敲磕作聲。護第四、第五指為觸指，不得用。仍摺鉢拭
X57n0968_p0340c12║令小，近身橫安匙筯袋，放鉢拭下。出則先匙，入則先
X57n0968_p0340c13║筯。把處為淨頭向上。肩鉢刷安第三鉢縫中，出半寸
X57n0968_p0340c14║許，盛生飯。展鉢竟，直日鳴椎一下云：（今白月幾日，晨朝各記六念。）
X57n0968_p0340c15║眾默想（云云）。○（六念有二：其一式見後；其二云：念佛念法念僧寶，念戒念施念諸天，三業
X57n0968_p0340c16║所修諸善根，迴向眾生及佛道。）畢，又鳴椎一下，迴向（云云）。頭首舉佛
X57n0968_p0340c17║號，眾和合掌。不得手指參差，須當胸高低得所。不得
X57n0968_p0340c18║以手枕膝上，不得以手托口邊。（古云：參差合掌不當𦚾，兩手交加插鼻中，
X57n0968_p0340c19║拖履揭簾無欵細，嘔聲泄氣逞英雄。）十念畢，行粥時，頭首自唱施粥偈
X57n0968_p0340c20║云：（粥有十利，饒益行人。果報無邊，究竟常樂。○又偈云：持戒清淨人所奉，恭敬隨時以粥施。十利饒益
X57n0968_p0340c21║於行者，色力壽樂辭清辯。宿食風除飢渴消，是名為藥佛所說。欲得人天長受樂，應當以粥施眾僧。此偈眾和
X57n0968_p0340c22║二偈，如用其一。）齋時唱食，亦有二偈：（偈云：三德六昧，施佛及僧。法界有情，普同供養。
X57n0968_p0340c23║此偈頭首自唱。○又偈云：此食色香味，上供十方佛。中奉諸賢聖，下及六道品。等施無差別，隨感皆飽滿。令今
X57n0968_p0340c24║施者得，無量波羅蜜。此偈眾同誦二偈，亦如用其一。）受食，以兩手捧鉢，或多或
X57n0968_p0341a01║少，則以右手起止之。受食，默想偈云：（若受食時，當願眾生：具足戒滿，
X57n0968_p0341a02║一切菩提。）受一切味云：（若受味時，當願眾生：得佛上味，甘露滿足。）若見鉢滿，想
X57n0968_p0341a03║偈云：（若見鉢滿，當願眾生：具足飽滿，一切善根。）行粥將徧，鳴椎一下，眾作
X57n0968_p0341a04║五觀想云：（一、計工多少，量彼來處；二、㤔己德行，全缺應供；三、防心離過，貪等為宗；四、正事良藥，
X57n0968_p0341a05║為療形苦；五、為成道業故，應受此食。）想畢，鳴椎一下，頭首舉食偈云：（若[良*列]
X57n0968_p0341a06║食時，當願眾生：禪悅為食，法喜充滿。）眾和畢，上下肩，當以面相朝揖食。
X57n0968_p0341a07║不得正面，以手搖曳兩邊。齋時，出生想念偈云：（汝等鬼神
X57n0968_p0341a08║眾，我今施汝供。此食徧十方，一切鬼神共。）出生之法，不過七粒，太少為慳。
X57n0968_p0341a09║食匙筯頭，不可出生。以右手取飯，於左手掌心按之，
X57n0968_p0341a10║置鉢刷上。（凡受食，則用出生。或不受食，却不可桶杓內攝飯出生。蓋出生之設，謂分已所食與
X57n0968_p0341a11║諸鬼神。夫出生有三緣：一、施曠野鬼及施鬼子母等。此曹本食肉啖人，佛化之，受戒不殺，乃囑弟子隨處施食。
X57n0968_p0341a12║不能施者，非佛弟子。今齋堂各各出生是也。二、施餓鬼。今齋堂別具小斛，於食畢，眾作法施之。或各具小生斛，
X57n0968_p0341a13║夜間呪施是也。）大凡食法，不得將口就食，不得將食就口。取
X57n0968_p0341a14║鉢放鉢并匙筯，不得有聲，不得咳嗽，不得觸鼻噴嚏。
X57n0968_p0341a15║若自噴嚏，當以衣袖掩鼻。不得搔頭，恐風屑落隣單
X57n0968_p0341a16║鉢中。不得挑牙，不得嚼飯啜羮作聲。（四分戒本云：正意受食，平鉢受
X57n0968_p0341a17║飯，平鉢受羮，羮飯俱食，以次食。不得挑鉢中央食，不得以飯覆羮更望得，不得視比座鉢中起嫌心，不得大摶
X57n0968_p0341a18║飯食，不得張口待飯食，不得含食語，不得摶飯擲口中，不得遺落飯食，不得頰飯食，不噏飯食，不得舌䑛食，不
X57n0968_p0341a19║得振手食，不得手把散飯食。）當隨量受食，不得請折。律云：量腹而
X57n0968_p0341a20║食。（增一云：多食致苦患，少食氣力衰。處中而食者，如秤無高下。）不得將頭鉢盛溼
X57n0968_p0341a21║食，不得將羨汁於頭鉢內淘飯食，不得桃菜於頭鉢
X57n0968_p0341a22║內和飯食。如有菜滓，安鉢後屏處。食時須看上下肩，
X57n0968_p0341a23║不得太緩。未再請，不得刷鉢，不得吮鉢刷作聲。食未
X57n0968_p0341a24║至，不得生嗔動念。（古云：獃獃四顧起悲嗔，念食吞津咳𠻳頻。　粥啜羮包滿口，開單展
X57n0968_p0341b01║鉢響諸隣。）若用扇，不得扇隣位。如己怕風，白維那於外堂
X57n0968_p0341b02║坐。若行者撥扇時，自不得用扇洗鉢。以頭鉢盛水，次
X57n0968_p0341b03║第洗次鉢。小鉢不得頭鉢內洗餘鉢，并匙筯仍屈觸
X57n0968_p0341b04║指。不得漱水作聲，不得吐水鉢中，不得先以熟水洗
X57n0968_p0341b05║鉢。未折鉢水，不得先收蓋膝巾，不得以膝巾拭汗，不
X57n0968_p0341b06║得以餘水瀝地上。折水想念偈云：（我此洗鉢水，如天甘露味。施與鬼神
X57n0968_p0341b07║眾，悉令得飽滿。唵摩休羅細娑婆訶。）收鉢，以兩手大指迸定，次第而入
X57n0968_p0341b08║裏。畢，鳴椎，頭首舉食訖，偈：（小食已訖，當願眾生，所作皆辦，具諸佛法。○飯食訖
X57n0968_p0341b09║已色力充，依止十方三世雄。回因轉果不待念，一切眾生獲神通。○二偈如誦其一。）眾和食畢，
X57n0968_p0341b10║不許先起。鳴椎之後，住持下地。大眾掛鉢，不得脚踏
X57n0968_p0341b11║床緣下地，莫令袈裟塔床緣。須近前立，問訊出堂。
X57n0968_p0341b12║【圖】
X57n0968_p0341b13║我比丘（某）今朝白月一日
X57n0968_p0341b14║（乃至十五日隨改）、黑月（大小）一日（乃至十五
X57n0968_p0341b15║日十四日隨改）。
X57n0968_p0341b16║我（無有）請處（僧常食念自赴），　我今
X57n0968_p0341b17║乞食。
X57n0968_p0341b18║我於某年某月某日某時
X57n0968_p0341b19║受具，今若干夏。我今三衣
X57n0968_p0341b20║鉢（具缺）並受持長衣（已未）說淨。
X57n0968_p0341b21║我今依眾食，　我有某
X57n0968_p0341b22║緣得別眾食。
X57n0968_p0341b23║我今（無有）病（堪可行道，念須療治）。
X57n0968_p0341b24║○（出僧祇律，不念結犯。）
X57n0968_p0341b25║（大師云：夫食者，眾生之外命。若不入觀，即潤生死。須作觀觀之者，自恐此身內舊食，皆是無明煩惱，潤益
X57n0968_p0341c01║生死。今之所食，皆是般若。想於舊食，從毛孔次第而出。食既出已，心路即開。食今新食，照諸暗滅，成於般
X57n0968_p0341c02║若。淨名云：於食等者，於法亦等。以此食故，成般若食，能養法身。法身得立，即得解脫。是為三德。照此食者，
X57n0968_p0341c03║非新非故，而有舊食之故，而有新食之新，是名為假。求故不得，求新不得，畢竟空寂，名之為空。觀食者，自
X57n0968_p0341c04║那可食為新？既無新食，那可得食者？而不離舊食養身，而新食重益，因緣和合，不可前後分別，名之為中。
X57n0968_p0341c05║只中即假空，只空即中假，只假即空中，不可思議，名為中道。淨名云：非有煩惱，非離煩惱，非入定意，非起
X57n0968_p0341c06║定意，是名食法也。）
X57n0968_p0341c07║讀誦○殿堂諷誦畢，或歸齋中看讀，或詣法堂誦文，
X57n0968_p0341c08║不得埀衣坐，不得曲肱枕頭，不得聚頭語笑，不得隻
X57n0968_p0341c09║手揖人。其新學讀文於四書之中，當自四教儀而始。
X57n0968_p0341c10║蓋此一書，乃如來出世，五時施化，大小乘法，咸攝其
X57n0968_p0341c11║中。先習此者，可知梗槩，漸入佛道故也。若看經，不得
X57n0968_p0341c12║高聲，不得長展經，不得埀下經帶，不得拓經行誦。（慈雲
X57n0968_p0341c13║云：念佛誦經，攝心要門。正心正意，如對尊容。云云。具如天竺續集。大師云：夫欲誦經，別座趺坐。觀所坐之
X57n0968_p0341c14║座，高廣嚴好。次觀八部四眾，圍繞聽法。次須運心，觀我能為法師，傳佛正教，為四眾說。想所出聲，非但此
X57n0968_p0341c15║一席眾，乃至十方，皆得聽受。名為假觀。次觀能說之人，所誦之經，何者是經？為經卷是？為紙墨是？誦者為
X57n0968_p0341c16║心是誦？為口是誦？為齦齶和合而出？為有我身？為無我身？誰是誦者？觀此四眾，為是實有？為從想生？四眾
X57n0968_p0341c17║非有，無我能誦。是名空觀。雖無所誦之經，而有經卷紙墨文字。雖無能誦之人，而有我身為眾宣說。雖非
X57n0968_p0341c18║內外，不離內外。雖非經卷，不離經卷。雖非身口，不離身口。從始至終，必無差謬。名不可思議。能作此解，能
X57n0968_p0341c19║作此觀，名為三觀。於一心中，得不前不後，三觀宛然。云云。具如觀心誦經法。略錄三觀，餘須往撿。）
X57n0968_p0341c20║遊行○若遊山時，草屨不得經行殿堂。（古云：衩袒不許登殿，草履
X57n0968_p0341c21║莫踐法堂。）不得殿前倚靠欄干。不得狷狂急走。（古云：行須〔縘〕步，習馬
X57n0968_p0341c22║勝之威儀。語要低聲，學波離之軌範。）殿塔內不許閑行。（古云：無事不須登佛殿，等閑休
X57n0968_p0341c23║向塔中行。不因換水添香火，縱有河沙福也傾。）廊下行須讓耆宿。不得赤脚
X57n0968_p0341c24║著僧鞋。不得把手共行。不得搖身掉臂。不得叉腰。不
X57n0968_p0342a01║得蹲坐。不得戲笑。不得談世諦是非。（古德云：別了雙親弃本師，訪尋
X57n0968_p0342a02║知識擬何為？不曾說著宗門事，白首無成過在誰？）
X57n0968_p0342a03║如廁○欲登廁當行，須早作意，不得臨時失儀。以淨
X57n0968_p0342a04║巾塔左手，不得道上為人作禮，亦莫受人禮。當叉手
X57n0968_p0342a05║視地而行，脫直裰於笎上，以手巾繫定作記認。右手
X57n0968_p0342a06║提水至廁邊，先須彈門三下，無人方入。已有人不得
X57n0968_p0342a07║相逼。若多人住處，廁外有人，待急縱未了，且須出廁。
X57n0968_p0342a08║若入廁換鞋，不得參差。安淨桶在前，彈指三下（警噉糞鬼，
X57n0968_p0342a09║免灒汙之）。踞身令正，不得偏倚。或夜闇，用廁篦於孔中向
X57n0968_p0342a10║前後劃，令知長短、闊狹、正不正等。不得努氣作聲，不
X57n0968_p0342a11║得涕唾，不得隔壁共人語。當直視前，不得低頭下視，
X57n0968_p0342a12║不得持籌劃壁作字，不得多用籌。用籌了，當安籌盝
X57n0968_p0342a13║中，不得餘處。左手洗淨，護大指、二指、中指，當六七度
X57n0968_p0342a14║用水洗（若比丘不洗淨，得突吉羅罪。不得坐僧床座及禮三寶，設禮無福）。用水不得
X57n0968_p0342a15║灒濕，不得大費用水。淨桶安舊處，以乾手安內衣入
X57n0968_p0342a16║袴。以乾手開門，左手提桶出。不得濕手拏門扇、門頰，
X57n0968_p0342a17║右手挑灰後挑土。不得以濕手取灰土，後用皂角洗
X57n0968_p0342a18║至肘前。入廁出廁逐一念呪。　入廁（大小便利，當願眾生棄貪嗔癡，
X57n0968_p0342a19║蠲罪垢。○唵恨魯陀耶娑呵）洗淨（唵賀曩蜜栗底婆呵）淨手（唵主加囉耶娑婆呵）淨身
X57n0968_p0342a20║（唵室利曳婆薩娑呵）去穢（唵拔枳羅腦迦吒婆呵）按律小遺亦洗淨（按纓絡經
X57n0968_p0342a21║云：夫登溷者，不念此呪。假使以十恒河水洗[大/王]金剛際，亦不能淨。凡登殿堂瞻禮，並無利益。奉勸受持，每呪誦
X57n0968_p0342a22║七遍，是故鬼神常相拱諸。○詳如天竺別集引三千威儀經纂示方法）。浴○凡開浴，以
X57n0968_p0342a23║右手携浴具。律制：須持五條至門外，輕手揭簾，勿使
X57n0968_p0342a24║有風。入下間門內，問訊歸空處。揖左右人畢，先以五
X57n0968_p0342b01║條手巾掛筦上。次小坐，脫襪起立，轉身展袱，取浴具
X57n0968_p0342b02║放一邊。解上衣，未卸直裰，先脚下裳，以脚布囲身。次
X57n0968_p0342b03║繫浴裙，將袴袴摺安袱內。將浴衫換身，掛直裰，與五
X57n0968_p0342b04║條作一處。將手巾繫定，內衣作一袱覆轉（古云：三通鼓響入堂
X57n0968_p0342b05║時，觸淨須分上下衣，語笑高聲皆不可，莫將麤行破威儀）。拖鞋入浴，不得赤脚入
X57n0968_p0342b06║室，須在下間空處，待次而浴，不得占上間（讓頭首耆宿故），勿
X57n0968_p0342b07║令湯水濺人及已拭浴者身，不得桶內泡脚，不得室
X57n0968_p0342b08║內小遺洗僻處，不得將脚閣桶上，不得槽上揩脚，不
X57n0968_p0342b09║得互相揩洗，當用巾布把兩頭磨背，勿搪二邊鄰坐，
X57n0968_p0342b10║不得堂中洗衣，不得淋洗巾等滴槽中，不得安巾布
X57n0968_p0342b11║槽上（古云：入浴披衫貴靖恭，需湯擊板合送客，不應脚布安槽上，双足如何著桶中），不得笑
X57n0968_p0342b12║語，不得戽水，不得掇桶澆身，須當遮護渾身，勿令躶
X57n0968_p0342b13║露，脚布不可離身，湯水不可多用，或有瘡，或洗灸瘡，
X57n0968_p0342b14║或用疥藥，宜後入浴，不得攙先，不得將公界手中拭
X57n0968_p0342b15║面，出浴須揖上下肩而坐，次第著上衣，先披直裰，即
X57n0968_p0342b16║著下裳，解浴裙，摺脚布，安浴裙，免濕浴袱，揖左右出
X57n0968_p0342b17║堂，若有設浴施主，隨意課經，迴向慈雲，製入浴室，略
X57n0968_p0342b18║知十事，如天竺別集（云云）。
X57n0968_p0342b19║坐禪○凡學道者，覧教照心，研心作觀。故諸祖畫講
X57n0968_p0342b20║夜禪，歲無虗日。夫坐禪之相者，若半加，以左脚置右
X57n0968_p0342b21║䏶上。若全加，更上下右脚置左䏶，以左掌置右掌上，
X57n0968_p0342b22║頓置左䏶。正身端直，鼻與臍對，平面正住，閉口令斷
X57n0968_p0342b23║外風。齒纔相拄著，舉舌向齶，閉眼纔令斷外光而已。
X57n0968_p0342b24║次令氣息調勻，心離昏散，即觀現前剎那一念妄心。
X57n0968_p0342c01║（四明尊者云：觀一念識心，德量無邊，體性常住。十方諸佛，一切眾生，過現未來，虗空剎土，徧攝無外，咸趣其中。
X57n0968_p0342c02║如帝網之一珠，似大海之一浪。浪無別體，全水所成。水既無邊，浪亦無際。一珠雖小，影徧眾珠。眾珠之影，皆入
X57n0968_p0342c03║一珠。眾珠非多，一珠非少。現前一念，亦復如是。今觀諸法即一心，一心即諸法。非一心生諸法，非一心含諸法。
X57n0968_p0342c04║非前非後，無所無能。雖論諸法，性相本空。雖即一心，聖凡宛爾。即立即破，不有不無。境觀雙忘，待對斯絕。非言
X57n0968_p0342c05║能議，非心可思。故強示云：不可思議微妙觀也。）
X57n0968_p0342c06║夜分○初夜之時，施食禮佛竟，或禪或誦，自在行之。
X57n0968_p0342c07║當勤精進，慎莫放逸。（古云：頻警光景，坐勿消時。俾夜作晝，勤而行之。）聞定鐘，
X57n0968_p0342c08║合掌念偈云：（聞鐘聲，罪業輕。智慧長，菩提生。離地獄，出火坑。願成佛，度眾生。）若貪睡
X57n0968_p0342c09║者，眠轉滋多。經云：勿以睡眠因緣，令一生空過。若睡
X57n0968_p0342c10║重者，須少息解睡。律制：須披五條，右脇而臥。（為尊左肩衣也。）
X57n0968_p0342c11║不得仰臥。仰為屍睡，覆為淫睡，故多惡夢。
X57n0968_p0342c12║四儀○入叢林者，行住坐臥，莫越軌範。新學生疎，當
X57n0968_p0342c13║以善言誘喻，勿起嫌心。不得衩袒廊下行。齋中不可
X57n0968_p0342c14║露白齋前塔衣。齋罷持衣，不得弄數珠作聲，而同戲
X57n0968_p0342c15║物。放參後，不得出三門。不得無故入諸寮齋舍。晝三
X57n0968_p0342c16║夜三，幸宜勤䇿。十二時中所為之事，佛經俱有遺誡，
X57n0968_p0342c17║可不遵從。日用偈語，如前已明。有未列者，故茲重
X57n0968_p0342c18║錄。
X57n0968_p0342c19║睡時（若就睡時，當願眾生：一切安穩，得大自在。）起時（睡眠始窹，當願眾生：一切智覺，周願十方。）
X57n0968_p0342c20║洗手（事訖就水，當願眾生：出世法中，疾速而往。）洗面（以水洗面，當願眾生：得淨法門，永無垢染。）
X57n0968_p0342c21║登殿（若見佛時，當願眾生：得無礙眼，見十方佛。）登閣（上昇樓閣，當願眾生：昇正法樓，徹見一切。）
X57n0968_p0342c22║瞻塔（見佛塔時，當願眾生：尊重如塔，受人天供。）禮塔（頂禮於塔，當願眾生：一切人天，無能見頂。）
X57n0968_p0342c23║洗浴（洗浴身體，當願眾生：身心無垢，內外光潔。）濯足（若濯足時，當願眾生：具足神力，所行無礙。）
X57n0968_p0342c24║摘草淨手（摘草手中挪，還向水上波，此處無淨水，淨處薩婆訶。）
X57n0968_p0343a01║坐堂
X57n0968_p0343a02║凡僧堂茶湯，及朔望坐堂之法，並須著床裏蒲團坐。
X57n0968_p0343a03║蓋床外三寸，裏七寸，名淨牀。食時安鉢，非坐處也。近
X57n0968_p0343a04║人往往就外從便而坐，甚失法制，切須戒之。
X57n0968_p0343a05║普請
X57n0968_p0343a06║凡安眾處，有必合資眾力而辦者，庫司先稟住持，次
X57n0968_p0343a07║令行者傳語首座、維那，分付堂司。行者報眾，掛普請
X57n0968_p0343a08║牌（牌上貼云某時某處），或聞木魚，或聞鼓聲，各持絆膊，塔左臂
X57n0968_p0343a09║上，至普請處宣力。除老病外，並宜齊赴。普請之法，一
X57n0968_p0343a10║為福田中植淨業故，二為上下均力故（律云：因佛說掃地勝利時，
X57n0968_p0343a11║諸老宿比丘皆弃禪誦掃地，佛止曰：我為知事人說。某知事人又不徧掃，佛令鳴犍椎總集共為之。此普請之
X57n0968_p0343a12║始也）。
X57n0968_p0343a13║訓童行
X57n0968_p0343a14║凡朔望上堂罷，參頭行者令喝食行者報各局務，行
X57n0968_p0343a15║堂前掛牌報眾。昏鐘鳴，行堂前鳴板三下。集眾行者
X57n0968_p0343a16║至佛殿祝讚後，詣方丈排立。參頭入，請住持出趺座。
X57n0968_p0343a17║參頭緩聲舉云：（參）。眾低聲同云：（不審）。問訊拱聽法誨畢，
X57n0968_p0343a18║參頭舉云：（珍重）。眾低聲同和，問訊而退。如住持他緣，則
X57n0968_p0343a19║喝食行者喝云：（奉方丈慈旨參）。眾云：（不審）。次喝云：（放參）。眾云：（珍重）。同
X57n0968_p0343a20║問訊而退。次詣都講寮、首座寮、庫司參（參與免參，並同前禮）。○
X57n0968_p0343a21║（訓童行之法，當說出家因緣，或說規矩禮度，或說經中大意）。
X57n0968_p0343a22║月分須知
X57n0968_p0343a23║正月歲朝，各寺祈禱，或修光明懺七晝夜，或三晝
X57n0968_p0343a24║夜，或但供天三日，各隨寺規。又行堂寮前，新歲元宵
X57n0968_p0343b01║諷經，行堂維那白燈回向，寮前知客白燈回向。　初
X57n0968_p0343b02║五日，法智尊者忌辰。但四明延慶，依子皐昇法師禮
X57n0968_p0343b03║文，如天台祖忌修設。今諸方當念中興教觀之功，亦
X57n0968_p0343b04║宜修敬。若欲從簡，亦須依山門歷代住持忌同。
X57n0968_p0343b05║二月住持、都講、首座，當此之時，開春講訓眾。
X57n0968_p0343b06║初五日，荊溪尊者忌。　十五日，佛涅槃。
X57n0968_p0343b07║三月清明節，掃洒祖塔，上食，設禮，諷經。
X57n0968_p0343b08║禁採茶笋，蔭𣝡山林。
X57n0968_p0343b09║四月初一日，堂司出草單。　初八日，佛降生，庫司
X57n0968_p0343b10║嚴設毗藍園浴佛，營備供養諷經。　十四日，起呪，呪
X57n0968_p0343b11║沙水。二日，擬安居散洒。制後三日，行茶湯禮。　二十
X57n0968_p0343b12║日，啟講懺，　住持開講。　晦日，說戒。
X57n0968_p0343b13║五月建青苗會三日，預出誦經。單日，　住持開講，
X57n0968_p0343b14║請頭首開講，　庫司檢點諸處整漏，疏浚溝渠。　十
X57n0968_p0343b15║五日，說戒。
X57n0968_p0343b16║六月隆暑罷講，或不罷，在住持行之。古人行道，不
X57n0968_p0343b17║憚寒暑，坐夏九旬，必期取證。住持首座，鞭䇿晚生，毋
X57n0968_p0343b18║使怠惰。當效古人，行習讀鎻試之法。　十四日，說戒。
X57n0968_p0343b19║七月初一日，啟蘭盆會，要期半月。晨朝修小彌陀
X57n0968_p0343b20║懺，粥罷修大彌陀懺，齋罷誦蘭盆經，至晚誦彌陀經
X57n0968_p0343b21║繫念。預率眾財修設斛食，至望日滿散。　十六日，解
X57n0968_p0343b22║制。
X57n0968_p0343b23║八月初七日，章安尊者忌。　此月兄弟出入參訪，
X57n0968_p0343b24║裝寒覲省，故不可廢卷。然燈火可親，又當勉之。
X57n0968_p0343c01║九月啟秋講或說文字
X57n0968_p0343c02║十月初一日，開爐。
X57n0968_p0343c03║十一月冬至，或修光明懺，或供天冬齋，隨寺規辦
X57n0968_p0343c04║方丈，請大眾冬前點心。　二十四日，天台大師忌。
X57n0968_p0343c05║十二月初一日，啟。臘佛會要期一月。
X57n0968_p0343c06║初八日，佛成道營辦供養，庫司預備紅糟。
X57n0968_p0343c07║歲終結呈諸色簿書。計筭錢穀。掃洒殿宇。習新歲修
X57n0968_p0343c08║懺儀式。預備賀年物儀。分歲請大眾湯果。
X57n0968_p0343c09║誡勸門第八。
X57n0968_p0343c10║真歸門第九
X57n0968_p0343c11║吾佛滅度，諸弟子皆奔雙林之喪，至於闍維八分舍
X57n0968_p0343c12║利，建塔以藏，虔奉之禮，靡不致謹。今僧之示寂，雖不
X57n0968_p0343c13║及吾佛聲光之盛，然於送死事亡之禮，詎可廢歟？夫
X57n0968_p0343c14║釋氏居喪之禮，不必如世俗之制，請遵天台大師之
X57n0968_p0343c15║誡、東林遠公之儀，凡弟子不服不哭，苟移哀於道，必
X57n0968_p0343c16║至矣。准梵網明誨，若和尚、闍梨亡滅之日，及三七日
X57n0968_p0343c17║至七七日，皆應講說大乘經律，斯佛語也。但能退居
X57n0968_p0343c18║勵行，修香火齋戒之福，幽顯兼益，奚則乖於孝哉？或
X57n0968_p0343c19║有不知爾者，但窺衣盂之蓄，謀為己利，至於忿諍很
X57n0968_p0343c20║闘，爪扶力攘，此且異類之所不為，而其人自視以為
X57n0968_p0343c21║得計。吁！醜吾教者，匪斯徒其誰歟？
X57n0968_p0343c22║住持示寂
X57n0968_p0343c23║方丈示疾，覺知時至，當請兩序勤舊點對封記。衣鉢
X57n0968_p0343c24║行李，準留浴殮。衣服亦行封記，併留方丈。差公謹行
X57n0968_p0344a01║僕看守，以俟估唱。或有標撥俵散，須要公平。毋令恩
X57n0968_p0344a02║怨不均，致後爭競。遺戒小師，不得披麻慟哭。（釋子師親或喪，
X57n0968_p0344a03║痛自心起，何有不哭？但不得縱聲稱蒼天罪逆之語。如佛滅度，弟子皆哭。未離欲者，宛轉于地。五百問云：師亡，
X57n0968_p0344a04║不得舉聲大哭，應小小泣淚。）
X57n0968_p0344a05║微薄，祇可從儉。請首座主喪，一切佛事並免。但舉無
X57n0968_p0344a06║常偈，同亡僧津送，勿費常住。若住持有功，於山門寺
X57n0968_p0344a07║眾念其遺愛，或衣鉢稍豐，當如儀講行喪禮。如有遺
X57n0968_p0344a08║書，即當遣送。
X57n0968_p0344a09║遺囑式
X57n0968_p0344a10║【圖】
X57n0968_p0344a11║
X57n0968_p0344a12║
X57n0968_p0344a13║
X57n0968_p0344a14║
X57n0968_p0344a15║遺書之式
X57n0968_p0344a16║【圖】
X57n0968_p0344a17║
X57n0968_p0344a18║
X57n0968_p0344a19║
X57n0968_p0344a20║
X57n0968_p0344a21║
X57n0968_p0344a22║
X57n0968_p0344a23║
X57n0968_p0344a24║
X57n0968_p0344a25║
X57n0968_p0344a26║
X57n0968_p0344a27║
X57n0968_p0344a28║
X57n0968_p0344a29║
X57n0968_p0344a30║入龕
X57n0968_p0344a31║初示寂，侍者即令客頭行者報兩序諸寮。兩序耆舊
X57n0968_p0344b01║繼時詣方丈吊慰畢，首座同兩序耆舊商議發計狀
X57n0968_p0344b02║（式見後）。報諸山及發書。請人主喪，須諸山名德、隣封老
X57n0968_p0344b03║成，或法眷尊長，或只本寺首座。如有遺命，遵行舉請。
X57n0968_p0344b04║小師、侍者、親隨人，當躬自洗浴、著衣、淨髮，入龕安排。
X57n0968_p0344b05║寢堂置龕，遺偈貼於龕左，設几筵供養。鳴僧堂前鐘，
X57n0968_p0344b06║首座、大眾至寢堂吊慰。小師諷經，維那述偈回向云：
X57n0968_p0344b07║（因緣所生法，我說即是空。亦名為假名，亦名中道義。仰冀真慈，俯垂昭鑒。茲為堂頭和尚示寂入龕之次，諷誦
X57n0968_p0344b08║真乘，稱場聖號。所集功德，奉為覺曇增崇，品位十方云云）。當夜諷誦、回向同前（但改
X57n0968_p0344b09║入龕二字為停龕）。龕惟二時上粥飯，三時上茶湯。大眾諷誦、
X57n0968_p0344b10║維那回向並同。
X57n0968_p0344b11║訃狀式
X57n0968_p0344b12║【圖】
X57n0968_p0344b13║
X57n0968_p0344b14║
X57n0968_p0344b15║
X57n0968_p0344b16║
X57n0968_p0344b17║
X57n0968_p0344b18║請主喪
X57n0968_p0344b19║凡主喪者，須老成名德，理合首座恭請，近乃見職。知
X57n0968_p0344b20║客請主喪人至，鳴大鐘，集眾門，迎至龕前。炷香畢，入
X57n0968_p0344b21║幕吊慰小師云：（法門不幸，和尚歸真，且望節哀，以終大事。）小師觸禮一拜。
X57n0968_p0344b22║主喪仍慰兩序大眾云：（法門不幸，堂頭和尚遽戢化權，敢冀大眾力為住持後事。）
X57n0968_p0344b23║首座答云：（尚賴和尚力賜主張。）大眾問訊散，兩序耆舊送主喪
X57n0968_p0344b24║人歸客位，插香展禮。主喪人居主位，首座分手坐定。
X57n0968_p0344b25║首座起，燒香復位。獻茶畢，小師列前插香，大展三拜。
X57n0968_p0344b26║方丈執局及參頭領眾行者，相次插香禮拜後，方丈
X57n0968_p0344b27║僕從參拜罷，獻湯，送兩序出。庫司備點心，兩序光伴，
X57n0968_p0344c01║次第巡寮。
X57n0968_p0344c02║請喪司職事
X57n0968_p0344c03║主喪人巡寮回，兩序、耆舊、小師隨到客位，呈衣鉢簿、
X57n0968_p0344c04║遺墨等物。會茶，議請喪司職事。兩序、耆舊各請一人
X57n0968_p0344c05║掌財，庶絕浮議。仍請書記作祭文，回發書簡。見職知
X57n0968_p0344c06║客接外客，喪司公差庫子、客頭、茶頭一行人管辦事。
X57n0968_p0344c07║仍具喪司合干人僕，排單揭示。主喪人須與首座計
X57n0968_p0344c08║會所遺衣鉢多少，約作三分：一分准孝服，并諸山諷
X57n0968_p0344c09║經䞋錢等用；一分准做齋等用；一分俵大眾看經，并
X57n0968_p0344c10║佛事板帳等用。請見職維那同議。主喪人須存公正，
X57n0968_p0344c11║不可徇私。帶行僧行，不得干預執役。仍議請一切佛
X57n0968_p0344c12║事（資次見後），并分孝服。如無布絹，折錢俵之。
X57n0968_p0344c13║孝服（釋氏喪服，涅槃諸律並無其制。近有戴白披麻，深非所宜。若順世儀服，從
X57n0968_p0344c14║恩制著生。）
X57n0968_p0344c15║侍者小師（麻布裰）、兩序（苧布裰）、主喪及法眷尊長（生絹裰）、
X57n0968_p0344c16║耆舊辦事鄉人法眷、諸山（生絹腰帛）、檀越（生絹巾腰帛）、
X57n0968_p0344c17║方丈行者（麻布裰）、方丈人僕作頭（麻布巾衫）、諸僕甲佃（麻布
X57n0968_p0344c18║巾）。
X57n0968_p0344c19║佛事
X57n0968_p0344c20║鎻龕法堂掛真對靈繫念起龕
X57n0968_p0344c21║山門首真亭掛真奠茶湯秉炬起骨
X57n0968_p0344c22║入塔入祖堂全身入塔撒土
X57n0968_p0344c23║移龕掛真讀遺偈（入龕畢，或三日，或一日，或繼時移龕，置于法堂。）
X57n0968_p0344c24║入龕三日，閉龕鋪設。法堂置龕西間，用麻布幃幕，前
X57n0968_p0345a01║設香燭素華，中間生絹幙。法座上掛真牌，位列祭筵，
X57n0968_p0345a02║用白紙作娑羅華八[木*封]，以簇座上，表雙林之相。東間
X57n0968_p0345a03║掛帳幙，設牀座椸架，置平生道具之屬，如事生之禮。
X57n0968_p0345a04║靈前二時，上茶湯粥飯諷經（詳見應師五衫集），仍備挑燈、鐃
X57n0968_p0345a05║鈸、華旛，鳴僧堂前鍾，集眾龕前，諷經回向（同前，但云移龕之次）。
X57n0968_p0345a06║移龕下法堂，請鎻龕佛事并掛真佛事畢，如有親書
X57n0968_p0345a07║遺偈，侍者捧呈主喪人及首座大眾，則主喪躬接遞
X57n0968_p0345a08║與首座，以所書香爐上熏，授維那讀過。喪司行者貼
X57n0968_p0345a09║法堂中間上手幙上，小師列真前禮拜，歸幙下。主喪
X57n0968_p0345a10║炷香上茶湯禮真，兩序耆舊大眾以次炷香禮真，小
X57n0968_p0345a11║師真左答拜畢，諷經回向（云云）。小師夜守龕帷，喪司
X57n0968_p0345a12║列排祭次（見後），貼法堂下間幙上。凡祭文，皆喪司書記
X57n0968_p0345a13║為之。若檀越諸山來有前後，隨時上祭不拘。若法眷
X57n0968_p0345a14║門人上祭到門，知客接已，即報喪司，隨送孝服，然後
X57n0968_p0345a15║上祭。所有賻儀，喪司置簿攸受。
X57n0968_p0345a16║大夜上祭
X57n0968_p0345a17║喪司預多辦祭食，准上祭人送錢回祭。先兩班上祭，
X57n0968_p0345a18║燒香，設三拜。維那讀祭文畢，舉大悲呪一遍，回向云：
X57n0968_p0345a19║（上來諷誦功德，奉為新示寂堂顯和尚增崇品位十方云云）。次第一一上祭畢，舉
X57n0968_p0345a20║大悲呪（迴向同前）。若小師等上祭禮，九拜後行者，禮拜諷
X57n0968_p0345a21║經。
X57n0968_p0345a22║人僕參拜祭次知事頭首主喪西堂
X57n0968_p0345a23║耆舊江湖大眾辦事舊侍者鄉人
X57n0968_p0345a24║法眷諸菴塔院嗣法門人小師師孫
X57n0968_p0345b01║方丈行者六局行者行堂方丈人僕
X57n0968_p0345b02║轎番老郎莊甲火客諸色作頭
X57n0968_p0345b03║繫念
X57n0968_p0345b04║維那同小師，前一日懷香詣客位，拜請主喪人，或請
X57n0968_p0345b05║大諸山。大夜繫念，預令對靈設座。至晚上祭畢，誦大
X57n0968_p0345b06║悲呪三遍，洒淨，開啟白佛（云云）。畢，鳴鼓昇座，祝香（云
X57n0968_p0345b07║云）。趺座，兩序座下問訊（如常式）。小師等插香，設三拜。第
X57n0968_p0345b08║一時，提綱敘謝，結座坐，誦彌陀經（或一卷或二卷），舉阿彌陀
X57n0968_p0345b09║佛真金色（云云），稱佛號一千聲至百聲。下座，領眾行
X57n0968_p0345b10║道菩薩各十聲。主法人歸座回向，伏願（云云），仰憑大
X57n0968_p0345b11║眾懺悔發願（云云）。第二時、第三時，說示淨土觀門，各
X57n0968_p0345b12║誦經、念佛、回向，並與前同。第三時畢，具疏詣龕前，躬
X57n0968_p0345b13║自回向（法師用帶行侍者燒香，或令其啟白并迴向等）。施食畢，小師拜謝。或
X57n0968_p0345b14║三時各請諸山，或只舉行一時，隨衣鉢豐約行之（三時
X57n0968_p0345b15║中各行茶湯點心）。
X57n0968_p0345b16║出喪掛真奠茶湯
X57n0968_p0345b17║庫司、喪司相關，提調喪儀。香亭、真亭、幢幡、唄樂，龕前
X57n0968_p0345b18║傘椅、湯爐、挑燈、如意、拂子、香合、法衣等物。小師隨龕
X57n0968_p0345b19║後，鳴大鐘、諸法器送喪。首座、大眾至龕前，舉心經。維
X57n0968_p0345b20║那燒香，引小師拜請起龕。佛事。龕至山門首，請真亭
X57n0968_p0345b21║掛真，奠茶湯，俱有佛事。兩序大眾門列，俟龕出已，維
X57n0968_p0345b22║那朝內問訊，舉彌陀佛號，大眾齊念。主喪領眾兩兩
X57n0968_p0345b23║對出，左右行者俵雪柳，齊步並行，不得挨肩交語。都
X57n0968_p0345b24║寺押喪，維那、知客依行喪䞋（為首小師提爐引龕）。
X57n0968_p0345c01║茶毗
X57n0968_p0345c02║龕，至涅槃臺。都寺上香茶了，維那進前燒香，引小師
X57n0968_p0345c03║拜請秉矩佛事。維那念誦（是日則有新示寂堂頭和尚，既機薪而已盡，乃應火
X57n0968_p0345c04║以云亡。真身常寂，而無去無來；性火闍維，則示生示滅。仰憑大眾，資助覺靈。南無西方極樂世界大慈大悲阿
X57n0968_p0345c05║彌陀佛聲。上來稱揚聖號，恭贊化儀。出現世間，為作人天之眼目；率籠教綱，恢揚佛祖之關。處息化以歸真，冀
X57n0968_p0345c06║回光而返照。茶傾三奠，香爇一爐。奉送雲程，和南聖眾）。首座舉楞嚴，維那回向
X57n0968_p0345c07║（如前，但改茶毗之次）。次鄉人舉經，大眾須同諷念畢，首座領眾
X57n0968_p0345c08║歸寺齋。小師、鄉人、法眷，守化收骨。齋罷，鳴僧堂鐘集
X57n0968_p0345c09║眾，仍備儀從，迎骨回寢堂安奉，掛真供養諷經。二時
X57n0968_p0345c10║上粥飯，三時上茶湯。每日大眾諷經，靈骨入塔則止
X57n0968_p0345c11║（如入塔日，遵大眾諷經，或三日、五日外，餘日則小師、法眷諷經）。
X57n0968_p0345c12║全身入塔
X57n0968_p0345c13║龕至塔所，都寺上香茶畢，維那燒香，引小師拜請入
X57n0968_p0345c14║塔佛事，舉經諷誦，次第並與涅槃臺同。但回向則云：
X57n0968_p0345c15║（入昏之次）。侯掩擴畢，然後請撒土佛事，迎真回寢堂供養。
X57n0968_p0345c16║主喪炷香禮真，次諸山、兩序、大眾、小師禮真畢，小師
X57n0968_p0345c17║插香，大展三拜，謝主喪。次兩序、大眾謝主喪，詞云：（山門
X57n0968_p0345c18║不辛，先堂頭和尚示寂，極荷主盟後事）。主喪答云：（仰荷匡扶，得無矌敗）。主喪同喪
X57n0968_p0345c19║司一行人巡寮致謝，次小師巡寮拜謝。每日真前，三
X57n0968_p0345c20║範上茶湯，集眾諷經，俟迎牌位入祖堂則止。或待新
X57n0968_p0345c21║住持至，方入祖堂。有佛事
X57n0968_p0345c22║靈骨入塔
X57n0968_p0345c23║至期，隔宿准備儀從，正日鳴鐘集眾，都寺上香畢，請
X57n0968_p0345c24║起骨佛事，送至塔所。請入塔佛事，諷經回向，並與全
X57n0968_p0346a01║身入塔語同。迎真歸𮄎堂供養，及謝主喪人等禮並
X57n0968_p0346a02║同。
X57n0968_p0346a03║唱衣
X57n0968_p0346a04║至期，僧堂前或法堂上下間設眾坐位，中間向裏橫
X57n0968_p0346a05║安長卓，置筆硯大磬於上，鳴僧堂鐘集眾。首座與主
X57n0968_p0346a06║喪分手，兩序大眾次第而坐。維那、知客、侍者面內，朝
X57n0968_p0346a07║主喪位坐。維那念云：（留衣表信，乃列祖之埀規；以法破慳，稟先達之遺範。今茲估唱，
X57n0968_p0346a08║用表無常。為是緣念清淨法身毗盧遮那佛云云）。眾念畢，開籠出衣鉢，依號
X57n0968_p0346a09║排席上。維那鳴磬一下，白云：（夫唱衣之法，蓋稟常規。新舊短長，自宜照顧。磬
X57n0968_p0346a10║聲絕後，不得翻悔。謹白）。若法衣多，或結緣鬮拈，或添留囑，次第
X57n0968_p0346a11║呈衣，維那拈唱。喪司合千人，貴在公心主行。維那定
X57n0968_p0346a12║價打磬，行者瞻𮨇前後，喝定名字。知客寫名上單，侍
X57n0968_p0346a13║者依名發標。唱衣畢，結定鈔數。主喪僉單，交鈔取衣，
X57n0968_p0346a14║不得徇私減價。主喪力主其事，今多作鬮拈，甚息喧
X57n0968_p0346a15║爭。喪司當預前集兩序耆舊，將抄劄衣鉢除留遺囑
X57n0968_p0346a16║送外，估定新舊短長、價直高下，庶免唱衣臨時紛紜。
X57n0968_p0346a17║其法用小片紙，以千字文次第書字號，每一號兩頭
X57n0968_p0346a18║書字，中用印記關防，量眾多少，與喪司合千人封定。
X57n0968_p0346a19║至期，呈過主喪兩序，首座開封，知客分俵侍者，剪取
X57n0968_p0346a20║其半。堂司行者捧盤盛之畢，以盤置首座側，安水盆
X57n0968_p0346a21║於下。維那拈衣唱價訖，首座臨時呼一童行，盤中抖
X57n0968_p0346a22║勻，信手拈半鬮，遞與首座，開看字號分曉，說與堂司
X57n0968_p0346a23║行者，唱其字號。眾人各開所執半鬮，字號同者即應；
X57n0968_p0346a24║如不願唱此號，衣物則不應。三唱不應，首座以半鬮
X57n0968_p0346b01║投水盆中，再令撮起半鬮，復唱起應者。堂司行者往
X57n0968_p0346b02║收半號，到首座處，對同報與維那，稱云：某物唱與某
X57n0968_p0346b03║人。鳴磬一下，知客上單，侍者發標，堂司行者遞與唱
X57n0968_p0346b04║得人，衣物仍舊入龕。次第唱畢，維那鳴磬一下，回向
X57n0968_p0346b05║云：（上來唱衣念誦功德，奉為示寂堂頭和尚增崇品位十方云云）。眾散，各自照價持
X57n0968_p0346b06║標取衣。三日後不取者，依價出賣。其唱衣古法，收支
X57n0968_p0346b07║單帳，見後亡僧總列。
X57n0968_p0346b08║下遺書
X57n0968_p0346b09║喪事畢，主喪請侍者、辦事人充專使，分路馳送諸山
X57n0968_p0346b10║法眷、檀越、官員遺書。唯尊宿相見對語，須擇能事人
X57n0968_p0346b11║充專使。至彼寺，首到客司相見。知客引見，侍司預備
X57n0968_p0346b12║柈袱盛書物。侍者詣方丈通覆，住持當即相接，令請
X57n0968_p0346b13║兩班接遺書。專使進前問訊云：（請和尚趺坐）。若住持垂語，
X57n0968_p0346b14║須下語插香展禮。住持免，則觸禮如常。相看入座，燒
X57n0968_p0346b15║香献茶畢，起爐前謝茶。再插大香一片，展禮稟云：（某處
X57n0968_p0346b16║和尚某月某日歸寂，遺書遺物令某馳送）。即呈書物。住持云：（法門衰落，不勝哀威）。兩
X57n0968_p0346b17║班候講禮畢，進問訊。首座分手就坐，專使面住持退
X57n0968_p0346b18║一位坐。茶罷起身，住持白云：（法門不幸，某處和尚歸寂，不勝哀感）。行者
X57n0968_p0346b19║備剪刀拓書物，侍者度書與住持，接就爐上熏，付侍
X57n0968_p0346b20║者送與維那。行者度剪開緘讀畢，侍者揖專使上，住
X57n0968_p0346b21║持對面位坐。侍者燒香献湯，送專使歸安下處。先住
X57n0968_p0346b22║持問訊，次兩序侍者問訊。知客引巡寮，先庫司，次頭
X57n0968_p0346b23║首寮及耆舊諸寮。侍者稟請特為湯，湯罷藥石。至晚，
X57n0968_p0346b24║湯果大方。遺書至，兩班光伴。以次者，兩班上首，維那
X57n0968_p0346c01║光伴，請書記作祭文。方丈祭文，或住持自作。江湖法
X57n0968_p0346c02║眷辦事，皆當致祭，侍者一一提調。次早，方丈請湯、喚
X57n0968_p0346c03║粥罷，請茶。法堂下間，設靈几排祭。侍者覆上堂，行者
X57n0968_p0346c04║報寮，掛上堂牌。座下備卓袱，盛書物。座前左排住持
X57n0968_p0346c05║位，鳴鼓集眾。住持出法座下，位前立。鼓絕，進香卓。知
X57n0968_p0346c06║客引專使、住持前，行禮插香。初展云：（輙持遺墨，仰讀尊慈，下情不勝
X57n0968_p0346c07║惶恐之至）。再展云：（即日時令謹時，共惟堂頭和尚，尊候起居多福）。三觸禮拜，呈遺
X57n0968_p0346c08║書。住持接書，爐上熏，付使者遞。維那宣讀，專使問訊，
X57n0968_p0346c09║歸知客班後立。住持陞座（云云）。下座，詣靈几前，炷香、
X57n0968_p0346c10║點湯、上祭、點茶、展拜。專使座右還拜。維那出班，揖住
X57n0968_p0346c11║持燒香。侍者捧香，合兩序出班。燒香畢，住持、兩序展
X57n0968_p0346c12║拜。維那宣祭文，住持復展拜，專使答拜。舉大悲呪回
X57n0968_p0346c13║向（上來諷經功悳，奉為某處和尚，增崇品位十方云云）。兩班耆舊、江湖辦事鄉
X57n0968_p0346c14║人，皆致祭，專使答拜（以下法眷、小師辦事，則不答拜）。舉呪回向（如前）。祭，
X57n0968_p0346c15║舉諷彌陀經，稱聖號回向（因緣所生法云云，仰冀真慈，俯回昭鑒。上來諷演真
X57n0968_p0346c16║乘，稱揚聖號功德，奉為某處和尚，增崇品位云云）。畢，專使出靈前，兩展三禮，
X57n0968_p0346c17║謝住持，免則觸禮。次巡寮致謝。然后山門管待專使，
X57n0968_p0346c18║請兩序光伴。若前住當山，一併入祖堂。諷經畢，就迎
X57n0968_p0346c19║牌至祖堂。住持拈香安牌，有法語。安已，專使即拜謝
X57n0968_p0346c20║住持。或無遺書遺物與當代住持，其徒自為入祖堂
X57n0968_p0346c21║者。初至寺，見侍者，引見住持。插香展拜，就座燒香喫
X57n0968_p0346c22║茶。起身稟意畢，送安下處。次到頭首、庫司、耆舊諸處
X57n0968_p0346c23║相看，擬日辦供俵䞋。法堂致祭諷經牌，入祖堂。住持
X57n0968_p0346c24║有法語，禮與前同。若嗣法師遺書，至方丈開書。兩序
X57n0968_p0347a01║先慰住持。法堂中間設祭，座前拈香，有法語。不得慟
X57n0968_p0347a02║哭，應小小泣淚。上湯三拜，又上食、上䞋三拜，上茶又
X57n0968_p0347a03║三拜。讀祭文畢，舉大悲呪回向（云云）。兩序并耆舊、江
X57n0968_p0347a04║湖鄉人、法眷、小師辦事，皆有祭。住持居靈几之左（如有
X57n0968_p0347a05║諸山及座下西堂法眷，與師為行輩者，上祭，則住持同專使答拜。以下者，則不答拜）。祭畢，諷彌
X57n0968_p0347a06║陀經回向（同前）。首座領眾慰住持云（法門不幸，令師和尚歸寂。後學失依，
X57n0968_p0347a07║不勝悲悼。尚冀堪忍，力行此道）。
X57n0968_p0347a08║管待主喪及喪司執事人
X57n0968_p0347a09║山門當備供䞋，高下一一如儀。就方丈坐，仍請兩班
X57n0968_p0347a10║耆舊光伴首座，攝居主位。都寺行禮，與常特為同。茶
X57n0968_p0347a11║畢，鳴鐘集眾，送主喪人。
X57n0968_p0347a12║亡僧
X57n0968_p0347a13║抄劄衣鉢
X57n0968_p0347a14║凡有僧病革，同齋者率鄉人、道舊，稱念阿彌陀佛號，
X57n0968_p0347a15║求佛慈光接引，使其正念現前。預令堂司行者，稟請
X57n0968_p0347a16║方丈、兩序，同到病人前，抄寫口詞（式見後）。直病人同維
X57n0968_p0347a17║那、堂司行者，收拾衣物、行李，具單見數，一一封鎻。外
X57n0968_p0347a18║留裝亡衣服（直裰、內外衣裳、香合、數珠、鞋韈、淨𩬊巾、收骨綿子等）合用之物，（并）
X57n0968_p0347a19║所封行李，交點同齋人收管。若單寮耆舊行李多者，
X57n0968_p0347a20║庫司差人就房看守。其單帳鎖匙，封押納首座處。或
X57n0968_p0347a21║病者不能分付住持，首座、維那力當主行。無行李者，
X57n0968_p0347a22║亦須盡禮津送。若亡僧非生前預聞住持、兩序、耆舊，
X57n0968_p0347a23║及無親書，不可擅自遺囑衣物。
X57n0968_p0347a24║口詞（抱病僧某。右某，本貫某州某姓，幾歲，給到某處
X57n0968_p0347a25║度牒，為僧某年到某寺挂搭。今來抱病，恐風火
X57n0968_p0347b01║不定，所有隨身行李，合煩公界抄劄。死後，望依
X57n0968_p0347b02║叢林清規津送。）
X57n0968_p0347b03║（年　月　日抱病僧　某甲口詞）。
X57n0968_p0347b04║浴亡入龕諷誦
X57n0968_p0347b05║如病僧瞑目同齋，即報維那，令堂司行者報燒湯。覆
X57n0968_p0347b06║首座、知客、侍者，即令首座、維那、知客、侍者、四寮人僕，
X57n0968_p0347b07║擡所封亡僧行李歸堂司。覆庫司，差人擡亡及龕浴
X57n0968_p0347b08║舡，於涅槃堂安排浴亡。浴畢，淨髮，拭浴衣被，酌量分
X57n0968_p0347b09║俵浴亡人手巾與淨髮人。維那提[升/目]，著衣入龕。龕前
X57n0968_p0347b10║鋪設椅卓位牌，牌上書云：（新圓寂某人，隨聀稱呼書）。備香燈供養
X57n0968_p0347b11║現前僧眾，諷空品經，稱聖號回向（云云，但改入龕之次）。至夜，點
X57n0968_p0347b12║長明燈，堂司行者預造雪柳幡花，排設整齊。若西堂
X57n0968_p0347b13║大耆舊，別排祭筵掛真，上下間敷設七日，諷誦作功
X57n0968_p0347b14║果，每晚俵經資。若次者五日，又次者三日。每日，直靈
X57n0968_p0347b15║行者上粥飯，知事三時燒香上茶湯。堂司行者候齋
X57n0968_p0347b16║粥下堂，即鳴引首座領眾至龕前。住持燒香畢，舉空
X57n0968_p0347b17║品，稱聖號回向（同前，則云停龕之次）。至晚，鳴僧堂前鐘，集眾諷
X57n0968_p0347b18║彌陀經，稱聖號，述偈回向（云云）。每日三時禮同。如鄉
X57n0968_p0347b19║人法眷俵䞋諷經，則鄉長燒香。如遇旦望景命日，免
X57n0968_p0347b20║諷經，未可出喪。
X57n0968_p0347b21║請佛事
X57n0968_p0347b22║秉炬，必請住持舉佛事。其餘鎖龕、起龕、起骨、入塔佛
X57n0968_p0347b23║事罷，那稟首座商議，依資次輪請頭首為之（堂司置佛事簿，
X57n0968_p0347b24║以備稽考輪清）。若亡者是西堂、單寮耆舊，衣鉢稍豐，則添奠
X57n0968_p0347b25║茶湯等佛事，輪請單寮、西堂首座及本山江湖名勝
X57n0968_p0347c01║維那，詣方丈插香問訊，稟云（其人圓寂，某日茶毗，拜〔清〕和尚秉炬），問訊
X57n0968_p0347c02║而退。仍帶侍者賫香，請頭首禮同。如亡者有義小師，
X57n0968_p0347c03║詣方丈等處拜請。
X57n0968_p0347c04║估衣
X57n0968_p0347c05║維那分付堂司行者，請住持、兩序、侍者就堂司估衣，
X57n0968_p0347c06║對眾呈過衣籠，開封出衣物，排地上席內，逐件提起，
X57n0968_p0347c07║呈過維那估直。首座、都寺、折中、知客、侍者上單排字
X57n0968_p0347c08║號，就注價直在下，依號寫小標，貼衣物上入籠。仍隨
X57n0968_p0347c09║號依價別寫長標，以備唱衣時用。方丈、兩序、諸寮舍，
X57n0968_p0347c10║並不許以公用為公分去物件。或亡者衣鉢稍豐，當
X57n0968_p0347c11║放低估價利眾，以薦冥福。
X57n0968_p0347c12║伴靈
X57n0968_p0347c13║其夜若不修設功果，候大眾諷經散後，就龕前敷排
X57n0968_p0347c14║椅凳，令堂司行者請兩班，并大耆舊，或鄉人法眷，或
X57n0968_p0347c15║單請兩班，或一夜，或至三夜，隨其豐儉，量力舉行。待
X57n0968_p0347c16║眾集，首座舉大悲呪，酒淨，對靈啟白兩土三寶，通疏
X57n0968_p0347c17║意畢，眾坐定。首座舉諸品經，至後誦彌陀經，繫念佛
X57n0968_p0347c18║號千聲，菩薩號各十聲，再白佛，宣蔬，懺悔，發願（云云）。
X57n0968_p0347c19║散湯果䞋，多寡不拘。
X57n0968_p0347c20║大夜上發繫念
X57n0968_p0347c21║出喪前一日午後，堂司行者覆住持、兩序、諸寮，掛牌
X57n0968_p0347c22║報眾，預報庫司造祭食。至晚，鳴僧堂前鐘集眾。先住
X57n0968_p0347c23║持致祭，侍者讀祭文。次兩班祭，維那讀祭文。次耆舊、
X57n0968_p0347c24║江湖、鄉人、法眷各致祭（或各備祭食，或納錢回稟）。畢，舉大悲呪一
X57n0968_p0348a01║徧，回向（上來諷經，功悳奉為新圓寂某人莊嚴報地十方云云）。舉彌陀經，繫念
X57n0968_p0348a02║佛號千聲，菩薩號各十聲，回向（述偈云云。仰冀覺靈，俯回昭鑒。茲為新圓
X57n0968_p0348a03║寂某人停龕之次，謹將遺下衣資，命現前大眾諷演經文，繫念聖號。功悳奉為覺靈莊嚴報地，再勞大眾代為
X57n0968_p0348a04║覺靈懺悔〔嚴〕願云云。○如無衣鉢，則除去將遺下衣資，但云上來大眾諷演）。若大方名德、
X57n0968_p0348a05║西堂、單寮、耆舊、有功山門者，如上舉行。其次者，先住
X57n0968_p0348a06║持上食，不製祭文。或先知事上食，住持至，燒香而已。
X57n0968_p0348a07║如有鄉人、法眷，致祭如前。畢，誦經、繫念、回向同前。或
X57n0968_p0348a08║衣鉢稍豐，則請住持對靈說法緊念（或清都講、首座，或三時、一時，如
X57n0968_p0348a09║前示寂，住持繫念同）。
X57n0968_p0348a10║送亡
X57n0968_p0348a11║凡出喪，庫司預令監作辦柴化亡，差撥行僕，鐃鈸鼓
X57n0968_p0348a12║樂，旛華香燭，擡龕喪儀，一切齋備。堂司行者隔宿覆
X57n0968_p0348a13║住持，兩序掛送亡牌。粥罷鳴鐘，堂鐘集眾，至龕前舉
X57n0968_p0348a14║心經。維那出燒香，請起龕。佛事受請人出班燒香，退
X57n0968_p0348a15║身問訊。次住持前問訊，轉身，然後與大眾普同問訊。
X57n0968_p0348a16║從西序邊至龕右側立，彈龕三下（云云）。畢，鳴鼓鈸，舁
X57n0968_p0348a17║龕出山門首，或掛真奠茶湯。維那仍請佛事首座領
X57n0968_p0348a18║眾兩行掛立。待龕將行，維那面裏對眾當中問訊。首
X57n0968_p0348a19║座舉佛號，大眾同念，兩兩次第在龕後行。各執雪柳
X57n0968_p0348a20║行者排立門外，低頭合掌待揖。僧眾行盡，亦隨後送，
X57n0968_p0348a21║排對而行。維那隨龕，都寺押喪。
X57n0968_p0348a22║茶毗
X57n0968_p0348a23║喪至涅槃臺，知事燒香上茶。次住持上香歸位，維那
X57n0968_p0348a24║出燒香，請住持秉炬佛事。住持燒香，與眾普同問訊
X57n0968_p0348b01║法語畢。維那向龕念誦云：（是日則有新圓寂某人，了浮生之幻有，參性火之真
X57n0968_p0348b02║空。捨五眾和合之身，歸三惠涅槃之藏。仰憑尊眾，資助覺靈。南無西方極樂世界大慈大悲阿彌陀佛。眾和十
X57n0968_p0348b03║聲畢。上來稱揚十念，資助徃生。惟願三智圓明□，真不昧。七珍林裏，常聞天樂之音；入惠池中，高踞金蓮之座。
X57n0968_p0348b04║茶傾三奠，香爇一爐。奉送西歸，和南聖眾）。首座舉楞嚴呪，知客回向云：（仰冀
X57n0968_p0348b05║佛慈，俯回昭鑒。茲為新圓寂某人，茶毗之次，諷演秘章，稱揚聖號功德。奉為覺靈莊嚴，報地十方云云）。鄉
X57n0968_p0348b06║人、法眷、道舊諷經伴化，維那往來撿視，堂司行者送
X57n0968_p0348b07║伴化亡等人。飯至齋罷，收骨。或即日
X57n0968_p0348b08║塔，或迎回涅盤堂供養，諷經三日。
X57n0968_p0348b09║（凡亡僧不可搭袈裟從茶毗事，律明三衣唯許傳授。若坐逝不壞，結塔以葬者，猶可以被於真體。若從茶
X57n0968_p0348b10║毗火化之法，則不當披搭，自取燒衣違律之過。或謂亡僧無衣者，則當如冥祥記僧妙施衣之法云：南宋
X57n0968_p0348b11║江陵龍華寺僧妙既亡之後，一夕歸房，靈語弟子可：宋為無袈裟，可急為製，請僧設供，以衣施之，我可得
X57n0968_p0348b12║也。宋如教飯僧。施衣既畢，比丘道猛即見妙身披衣入堂，依僧次坐，聽經至散，乃不復見。今後可將亡僧
X57n0968_p0348b13║袈娑，於唱衣時作鬮拈法，於僧中施，不得披塔而焚化。他詳如佛祖統紀第九卷中明。）
X57n0968_p0348b14║唱衣
X57n0968_p0348b15║茶毗後，堂司行者覆住持、兩序、侍司。齋罷，僧堂前唱
X57n0968_p0348b16║衣，仍掛唱衣牌報眾。候齋下堂，排辨外，僧堂住持、首
X57n0968_p0348b17║座分手位，兩序對坐。入門，向裏橫安凳卓，卓上安筆
X57n0968_p0348b18║硯聲合用什物。地上鋪席俱畢，堂司行者覆住持、兩
X57n0968_p0348b19║序、侍者，鳴鐘集眾。維那、知客、侍者同入堂，向裏列坐。
X57n0968_p0348b20║堂司行者供頭喝食一行，　向住持、兩序問訊，轉身
X57n0968_p0348b21║向維那、知客、侍者問訊畢，扛衣籠。住持、兩序前巡，呈
X57n0968_p0348b22║封記於首座處，請鎖匙呈過，開取衣物，照字號次第
X57n0968_p0348b23║排席上，空籠向內側安。維那起立，鳴聲一下，云：（浮雲散而
X57n0968_p0348b24║景不留殘，燭盡　光　滅。今茲估唱，用表無常。仰憑大眾，奉為圓寂某人，資助覺靈，徃生淨土。為是緣念清淨
X57n0968_p0348c01║法身毗盧遮那佛云云）。十號畢，鳴磬一下，云：（夫唱衣之法，蓋稟常規。新舊知長，自
X57n0968_p0348c02║宜諷順。磬聲斷後，不許翻悔。謹白）。再鳴磬一下，拈度牒於亡僧名字
X57n0968_p0348c03║上，橫剪破云：（亡僧本名度牒一道，對眾剪破）。鳴磬一下，付與行者，捧
X57n0968_p0348c04║呈住侍兩序。堂司行者依號次第，拈衣物呈過，遞與
X57n0968_p0348c05║維那，提起云：（其號其物，估唱若干）。如估五貫，則從五伯唱起。堂
X57n0968_p0348c06║司行者接聲唱，眾中應聲次第增價。唱至伍貫，維那
X57n0968_p0348c07║鳴，即鳴磬一下云：（打與五貫）。餘號並同。或同聲應同價者，
X57n0968_p0348c08║行云：喝。住云：（双破）。再唱起，鳴磬為度。堂司行者問定某
X57n0968_p0348c09║人名字，知客寫名上單，侍者照名發標，付供頭行者
X57n0968_p0348c10║遞與唱得人，仍收唱過衣物入籠。一一唱畢，鳴磬一
X57n0968_p0348c11║下，回向云：（上來唱衣，念誦功悳，奉為圓寂某人，莊嚴報地十方。云云）。近來為息喧
X57n0968_p0348c12║亂，多作鬮拈法（如前）。衣物過三日不取者，照價出賣。
X57n0968_p0348c13║（大毗婆沙論：問：命過比丘，衣鉢云何得分？答：彼昔時亦曾分他財物，今時命過，他還分之。又律云：為分不
X57n0968_p0348c14║均故，佛聽集眾，可賣共分。增輝記云：佛制分衣，本意為令在者見其亡物，分與眾僧。作是思惟：彼既知斯，
X57n0968_p0348c15║我還若此。因其對治，令息貪求。故今不省察，飜於唱賣之時，爭價上下，喧呼取笑，以為快樂，悞之甚也。仁
X57n0968_p0348c16║者宜忌之。）
X57n0968_p0348c17║入塔
X57n0968_p0348c18║唱衣畢，即造板帳。至第三日，出板帳於僧堂前，令眾
X57n0968_p0348c19║通知（如有不令成式及有侵欺，許以禮覆上下，覈實改正。若無實迹，不得紊煩，違者合擯罰。為住持
X57n0968_p0348c20║及執事者，須公亷平允，以身先服眾可也）。出板帳畢，堂司行者預報眾，
X57n0968_p0348c21║掛送灰牌。至斯，鳴鐘集眾，請起骨佛事。送至塔所，請
X57n0968_p0348c22║入塔佛事。入畢，知事封答，諷楞嚴呪回向（如前，但改入塔之次）。
X57n0968_p0348c23║鄉人諷經回向並同。
X57n0968_p0348c24║板帳式
X57n0968_p0349a01║大板帳，一千貫、二千貫為式。若有田土、金穀，歸常住
X57n0968_p0349a02║所。唱衣錢，依式做板帳外，均俵僧眾。經錢、佛事錢并
X57n0968_p0349a03║抽分錢，若三千、五千貫已上，議歸常住設堂供，其餘
X57n0968_p0349a04║不可妄用。抽分之例，如百貫，抽十貫與維那，維那又
X57n0968_p0349a05║與堂司行者三七分之。如不滿百貫，不得抽分。其經
X57n0968_p0349a06║資，若眾僧一伯，則佛事錢一貫，方丈倍之。其佛事一
X57n0968_p0349a07║貫，又貼五伯。
X57n0968_p0349a08║中板帳四伯貫、五伯貫抽分俵眾，佛事準前減作。
X57n0968_p0349a09║小板帳二百貫，百貫乃至十貫，除扛龕雜支外，一切
X57n0968_p0349a10║結緣，住持首座力主之，庫司備辦之，大眾愍念之，須
X57n0968_p0349a11║當盡禮律送。人誰無死？
X57n0968_p0349a12║三等板帳大板帳中板帳小板帳
X57n0968_p0349a13║秉炬二十兩一十兩結緣下同
X57n0968_p0349a14║奠茶奠湯共二十兩一十兩
X57n0968_p0349a15║鎖龕起龕共二十兩一十兩
X57n0968_p0349a16║起骨入塔共二十兩一十兩
X57n0968_p0349a17║維那茶毗佛事一十兩五兩
X57n0968_p0349a18║貼秉炬佛事一十兩
X57n0968_p0349a19║貼七人佛事共三十五兩
X57n0968_p0349a20║知客侍者把帳共二十兩一十兩
X57n0968_p0349a21║首座主喪五兩二兩
X57n0968_p0349a22║都寺押喪五兩三兩
X57n0968_p0349a23║抄剳估衣點心共一十兩六兩二兩
X57n0968_p0349a24║龕前燈油一兩五錢三兩
X57n0968_p0349a25║常住回祭三兩二兩一兩
X57n0968_p0349a26║燒浴湯五錢二錢一錢
X57n0968_p0349a27║浴亡二兩一兩五錢
X57n0968_p0349a28║淨髮一兩五錢五錢
X57n0968_p0349a29║移龕擡亡二兩五錢一兩五錢
X57n0968_p0349a30║釘挂祭筵五錢三錢一錢
X57n0968_p0349a31║紙筆旛華雪柳一十兩五兩二兩五錢
X57n0968_p0349b01║直靈上粥飯一兩五錢三錢
X57n0968_p0349b02║庫司客頭報造祭五錢三錢一錢
X57n0968_p0349b03║管計出椀楪五錢三錢一錢
X57n0968_p0349b04║庫子出給造祭五錢三錢一錢
X57n0968_p0349b05║監厨造食五錢三錢一錢
X57n0968_p0349b06║庫司茶頭上茶頭五錢二錢一錢
X57n0968_p0349b07║方丈聽呌捧香合五錢二錢一錢
X57n0968_p0349b08║庫司貼茶捧香合五錢二錢一錢
X57n0968_p0349b09║貼堂司鳴廊板一兩五錢三錢
X57n0968_p0349b10║參頭差撥行者五錢二錢一錢
X57n0968_p0349b11║監作差撥人力五錢二錢一錢
X57n0968_p0349b12║頭首二寮茶頭一兩五錢二錢
X57n0968_p0349b13║舁龕十五兩七兩五錢三兩
X57n0968_p0349b14║鐃鈸二兩五錢一兩五錢
X57n0968_p0349b15║鼓樂三兩一兩五錢一兩
X57n0968_p0349b16║扛香卓二人一兩五錢三錢
X57n0968_p0349b17║挑燈執廳六人三兩一兩五錢九錢
X57n0968_p0349b18║俵雪柳柴枝五錢三錢一錢
X57n0968_p0349b19║方丈人僕送喪三兩一兩五錢五錢
X57n0968_p0349b20║化亡一兩五錢三錢
X57n0968_p0349b21║監作𮞏火把五兩三錢一錢
X57n0968_p0349b22║擡骨函一兩五錢二錢
X57n0968_p0349b23║貼堂司呈衣五錢三錢一錢
X57n0968_p0349b24║供頭𮞏唱衣標五錢三錢一錢
X57n0968_p0349b25║喝食行者撮鬮五錢三錢一錢
X57n0968_p0349b26║主磬唱衣三兩二兩
X57n0968_p0349b27║四寮人僕扛衣籠一兩五錢二錢
X57n0968_p0349b28║人僕扛凳卓一兩五錢二錢
X57n0968_p0349b29║送壬䞋錢五十兩
X57n0968_p0349b30║俵僧眾經錢六百兩二百兩
X57n0968_p0349b31║方丈兩序造車點心五兩三兩一兩
X57n0968_p0349b32║右具如前，永為定式，不許華支巧破。若曰設堂供，須
X57n0968_p0349b33║通眾公議，眾曰可，方可舉行。雖是隨方毗尼，當準此
X57n0968_p0349b34║為通例。凡立成式，必書諸板，示不可移易也。
X57n0968_p0349c01║收支單
X57n0968_p0349c02║【圖】
X57n0968_p0349c03║
X57n0968_p0349c04║
X57n0968_p0349c05║
X57n0968_p0349c06║
X57n0968_p0349c07║
X57n0968_p0349c08║
X57n0968_p0349c09║
X57n0968_p0349c10║
X57n0968_p0349c11║
X57n0968_p0349c12║真歸門第九
X57n0968_p0349c13║法器門第十
X57n0968_p0349c14║叢林法器，禮樂係焉。齋沐恭敬，服食寢興，進退拜伏，
X57n0968_p0349c15║諷誦講說，日用威儀之間，莫不以而則之，依而誡約
X57n0968_p0349c16║之。規矩所出，法度所存，不可一日廢也。至若上感賢
X57n0968_p0349c17║聖，下警昏蒙，息苦於無窮，昭信於後世，雖韶、均不足
X57n0968_p0349c18║擬，淫哇之樂又惡足云。
X57n0968_p0349c19║鐘
X57n0968_p0349c20║大鏡號令，人天之設也。寅昏擊之，警昏迷，覺幽暗。引
X57n0968_p0349c21║杵宜緩，揚聲欲長。凡三通，各三十六下，總一百八下。
X57n0968_p0349c22║（古德頌云：前七後八，中間二十，疎疎發更埀，未後結三聲，是則共當一日。）鳴鐘者，想念偈
X57n0968_p0349c23║云：（願此鐘聲超法界，鐵囲幽暗悉皆聞，聞塵清淨證圓通，一切眾生成正覺。）仍稱觀世音
X57n0968_p0349c24║菩薩聖號，隨號扣擊，其利甚大。聞鐘聲者，亦當念偈
X57n0968_p0349c25║稱號。（雜譬喻偈云：聞鐘嗔，現在緣果薄，來報受蛇身，所在聞鐘聲，臥者必須起，合掌發善心，賢聖皆
X57n0968_p0349c26║歡喜。）凡遇
X57n0968_p0349c27║聖節、善月、看經、上殿、下殿、如來降生、成道、涅槃、開講、
X57n0968_p0349c28║說戒、結制、解制、齋時，遇堂人定時，各一十八下。如接
X57n0968_p0350a01║送官員、住持、尊宿，不以數限，庫司主之。　僧堂鐘，凡
X57n0968_p0350a02║集眾則擊之。齋粥二時，應鼓鳴七下，下堂三下。結制、
X57n0968_p0350a03║解制三日，茶湯每日各七下半。住持開講，打靜三下。
X57n0968_p0350a04║頭首開講，打靜四下。習讀時，疎鳴一十八下。布薩時，
X57n0968_p0350a05║下堂鳴三下，堂司主之。
X57n0968_p0350a06║殿鐘，晨朝上殿，接長板擊之。若粥齋罷上殿，或諷誦，
X57n0968_p0350a07║或修懺，與僧堂鐘相應，接擊之，知殿主之。
X57n0968_p0350a08║（增一阿含經云：若打鐘時，願一切惡道諸苦並皆停止。若聞鐘聲，得除五百億劫生死重罪。付法藏經云：
X57n0968_p0350a09║罽賓吒王以好殺死，作千頭魚，劒輪逸身，隨斫隨生。有羅漢充維那，依時打鐘。聞聲之時，劒輪住空。遺信
X57n0968_p0350a10║白令長打，過七日已，受苦即止。又金陵志云：民有暴死入冥司，見有五木縲械者，告之曰：吾南唐先主也，
X57n0968_p0350a11║以宋齊丘之譔殺和州降者，致此仗。汝歸白嗣君，凡寺觀鳴鐘，當延之，令永吾受苦。惟聞鐘則暫休，或能
X57n0968_p0350a12║為吾造一鐘尤善。民還具聞，後主因造大鐘於清涼寺，鐫曰：薦烈祖孝高皇帝朊幽出厄。）
X57n0968_p0350a13║版
X57n0968_p0350a14║大版於晨朝大鐘絕後，長鳴三通。聲絕，殿鐘接鳴。齋
X57n0968_p0350a15║時，長擊三通。齋粥二時，鳴木魚後三下，疊疊擊之，謂
X57n0968_p0350a16║之長版。儆戒火燭，鳴三下。報更，則隨更次第擊之。維
X57n0968_p0350a17║那點讀，則長鳴三通。方丈、庫司、廊下諸寮小板，開靜、
X57n0968_p0350a18║開講、集眾，皆長擊一通。開浴，報眾生堂等，各鳴三下。
X57n0968_p0350a19║方丈小版，住持外歸，鳴三下。且望請兩序耆舊獻湯，
X57n0968_p0350a20║疊疊鳴一通。
X57n0968_p0350a21║木魚
X57n0968_p0350a22║齋粥二時，長擊二通。普請僧眾，長擊一通。普請行者，
X57n0968_p0350a23║二通。
X57n0968_p0350a24║（婆沙云：有僧違師毀法，墮魚身，背上一樹，風濤搖擺，出血苦痛。本師渡海，魚遂作孽，云：汝不教我，致墮魚
X57n0968_p0350b01║報，今欲報怨。師曰：汝名甚麼？魚曰：某甲。師令懺悔，復為設水陸追拔。夜夢魚曰：已脫魚身，可將我樹捨寺，
X57n0968_p0350b02║以親三寶。師果見魚樹刻魚形，懸掛驚眾。）
X57n0968_p0350b03║椎
X57n0968_p0350b04║齋粥二時，僧堂內開鉢念佛等白眾皆鳴之，法堂上
X57n0968_p0350b05║開講時亦鳴之，並直日者主之。布薩時，秉白者鳴之，
X57n0968_p0350b06║僧堂中椎。知事告退時，亦鳴之，法堂上椎。住持入院
X57n0968_p0350b07║將說法時，諸山上首鳴之，謂之白椎也。（世尊一日陞座，大眾集定，
X57n0968_p0350b08║文殊白椎云：諦觀法王法，法王法如是。世尊即下座。）
X57n0968_p0350b09║磬
X57n0968_p0350b10║大殿早暮住持、知事行香時，直殿者鳴之。大眾修誦
X57n0968_p0350b11║時，堂司行者鳴之。唱衣時，維那鳴之。小引磬，堂司行
X57n0968_p0350b12║者常隨身，遇眾諷誦鳴之，為起止之節。如披剃童行
X57n0968_p0350b13║時，引請闍梨鳴之。安居中修誦時，則直日者鳴之。
X57n0968_p0350b14║（感應記云：阿難房前有一磬，可受五斗。四邊黃金鏤作過去佛教弟子文，鼻上以紫磨金為九龍形，背上
X57n0968_p0350b15║立天人像。執椎擊之，聲振大千。音中亦說諸佛教誡弟子法。此磬梵天造，及佛滅後，娑竭龍王收歸海中。
X57n0968_p0350b16║○增輝記云：命未終時，長打磬，令其聞聲，發其善思，得生善處。　大師臨終語維那曰：大命終時，得聞鐘
X57n0968_p0350b17║磬，增其正念。惟長惟久，勿令聲絕，以氣盡為期。故今名為打無常鐘、無常磬是也。）
X57n0968_p0350b18║鐃鈸
X57n0968_p0350b19║凡維那揖住持，兩序出班上香時，藏殿祝贊轉輪時，
X57n0968_p0350b20║行者鳴之。遇送亡時，侍者披剃，大眾行道，接新住持
X57n0968_p0350b21║入院時，皆鳴之。（通典云：銅鈸，其圓數寸，隱起如浮漚，貫之以韋，相擊以和樂也。南蠻國大
X57n0968_p0350b22║者圖數尺。鐃者，鐃聲鐃鐃也。）
X57n0968_p0350b23║鼓
X57n0968_p0350b24║法鼓。凡住持開講、上堂，及頭首開講，並擊三通（每通三椎
X57n0968_p0350c01║九擂，先輕敲鼓磉三下，然後重手徐徐擊之。二人相顧，使其繫緩輕重，相參相應，音聲和暢。起復連環，隱隱轟
X57n0968_p0350c02║轟，若春雷之震蟄，似海潮之發音。第一通延聲長擊，少歇，轉第二通。連聲稍〔伇〕，更不歇聲，就轉第三通。候住持
X57n0968_p0350c03║登座時，一級一下，待座上轉身，雙椎連打三下）。普說繫念並一通，　茶鼓長
X57n0968_p0350c04║擊一通，侍司主之。　齋粥二時，鳴鼓各有前後三通
X57n0968_p0350c05║（前三通起九下，中間每通十下，結三下，應鐘一聲。後三通起九下，至第二下，應鐘半聲。中間三通，每訖各應
X57n0968_p0350c06║鐘一聲，結三下，鐘同應三下）。　普請鼓長擊一通，　更鼓早晚平
X57n0968_p0350c07║擊三通，餘隨更次擊之，庫司主之。　浴鼓四通，次第
X57n0968_p0350c08║候眾擊之（詳見如知浴門），知浴主之。
X57n0968_p0350c09║（僧祇律云：帝釋有三鼓，若善法堂說法時，則打第三鼓。光明句云：擊鼓誡進，肅眾前驅。譬佛說法，[升/目]進深
X57n0968_p0350c10║行也。）
X57n0968_p0350c11║已上法器，宜各有常度，毋令失准。若新住持入院，則
X57n0968_p0350c12║諸山器一齊俱鳴。夫法器之名，梵語總稱為犍稚（音地）。
X57n0968_p0350c13║聲論翻　磬，亦翻鐘。五分律云：隨有瓦、木、銅、鐵鳴者，
X57n0968_p0350c14║皆名犍椎。若迦葉結集，檛銅犍稚，此是鐘也。若阿難
X57n0968_p0350c15║升講堂，擊犍稚者，此是如來信鼓也。故叢林倣其制
X57n0968_p0350c16║而用之，所以申號命，警昏蒙也。若夫大定常應，大用
X57n0968_p0350c17║常寂，達聲非聲，不聞而聞，根塵泯淨，任運常然，是為
X57n0968_p0350c18║絕侍者不可思議之音聞也。
X57n0968_p0350c19║法器門第十。
X57n0968_p0350c20║
X57n0968_p0350c21║洪武兩子秋七月
X57n0968_p0350c22║僧錄司右善世前住慈感講寺釋紹宗募緣重刊
X57n0968_p0350c23║左善世前住北禪講寺釋大佑勸緣助刊
X57n0968_p0350c24║左闡教天禧講寺住持釋溥洽勸緣助刊
X57n0968_p0351a01║上天竺講寺住持如蘭助緣
X57n0968_p0351a02║
X57n0968_p0351a03║
X57n0968_p0351a04║
X57n0968_p0351a05║
X57n0968_p0351a06║No. 968-D
X57n0968_p0351a07║ 書教苑清規後
X57n0968_p0351a08║
X57n0968_p0351a09║明僧一如銜使本邦，寄此書於廬山寺中菴，從此相
X57n0968_p0351a10║傳，而人未徧知。余向在武城，偶得一覽，而謂虗張浪
X57n0968_p0351a11║設，傚於禪林之規；夜噉昏餐，違於覺王之制，豈足以
X57n0968_p0351a12║匡吾徒也哉？雖然，取其可取，捨其可捨，則此書之行，
X57n0968_p0351a13║不無小補。頃有欲鏤于梓者，來求一辭，因書鄙懷，以
X57n0968_p0351a14║附其後云。貞享元年九月日
X57n0968_p0351a15║南谿沙門光謙謹書