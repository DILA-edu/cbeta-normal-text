X57n0969_p0351b01║
X57n0969_p0351b02║
X57n0969_p0351b03║
X57n0969_p0351b04║
X57n0969_p0351b05║No. 969-A
X57n0969_p0351b06║ 重刊傳佛心印記註引
X57n0969_p0351b07║
X57n0969_p0351b08║爰自佛法東被，震旦諸賢盛為宣揚，據經依論，立宗
X57n0969_p0351b09║非一，而的傳佛祖心印，紹隆大法正統者，惟吾天台
X57n0969_p0351b10║一宗耳。第時運下衰，哲人長往，禪宗華嚴之徒橫議
X57n0969_p0351b11║于外，異端曲見之士蔓延於內，正傳心印遂晦而不
X57n0969_p0351b12║明。賴有元初虎溪興教大師者出，深悟圓宗，力守祖
X57n0969_p0351b13║業，著書數千言，命為天台傳佛心印記焉。而其為書
X57n0969_p0351b14║也，揭性惡之談，點理毒之致，甄即離於毫芒，辨圓別
X57n0969_p0351b15║于隱微，明佗宗異端之似是而非，顯天台圓家之獨
X57n0969_p0351b16║得真傳，可謂巨夜之大明燈也。甞吾玅立和尚大中
X57n0969_p0351b17║興此道，而深知佗宗異端為害之甚，故每講此書以
X57n0969_p0351b18║授學人，於是此書盛行而註解間出，然或醜陋芿𤨏，
X57n0969_p0351b19║或訛謬乖違，無得作者本旨者。（余）頃於大藏中得無
X57n0969_p0351b20║盡大師所著註而讀之，則消釋詳悉，理致深切，大發
X57n0969_p0351b21║作者意，但有一二不穩者，乃全璧之微瑕耳，豈妨為
X57n0969_p0351b22║重寶哉？於是乎卑諸劂生，梓而流通云。時
X57n0969_p0351b23║元祿丁丑冬十月
X57n0969_p0351b24║天台山東溪沙門（亮潤）大雲謹識
X57n0969_p0351c01║
X57n0969_p0351c02║No. 969-B
X57n0969_p0351c03║ 天台傳佛心印記註序
X57n0969_p0351c04║
X57n0969_p0351c05║夫法身充滿於法界，般若朗照於性天，解脫蕭然於
X57n0969_p0351c06║累表，大用普應於羣機，為如來之果德，為九界之因
X57n0969_p0351c07║依，其所由來舊矣。真諦者，泯一切法；俗諦者，立一切
X57n0969_p0351c08║法；中諦者，統一切法。為天然之性德，為法界之真歸，
X57n0969_p0351c09║其所由來亦舊矣。見思阻乎空寂，塵沙障乎化道，無
X57n0969_p0351c10║明翳乎法性，為三身之覆障，為三德之紏纏，其所由
X57n0969_p0351c11║來亦舊矣。空觀者，破見思惑；假觀者，破塵沙惑；中觀
X57n0969_p0351c12║者，破無明惑。斷煩惱生死之聖藥，成菩提涅槃之真
X57n0969_p0351c13║因，其所由來亦舊矣。煩惱生死斷，則解脫大用成；解
X57n0969_p0351c14║脫大用成，則般若智照朗；般若智照朗，則法身性德
X57n0969_p0351c15║顯，其所由來亦舊矣。是則三觀者，為傳佛心印之真
X57n0969_p0351c16║宗，祖祖相承之大法。凡有志於佛道者，是不可不明，
X57n0969_p0351c17║又不可不修也。第觀由達境而修，境由開解而發，境
X57n0969_p0351c18║有生焉佛焉，善焉惡焉，修焉性焉，離焉即焉。苟不原
X57n0969_p0351c19║乎性具，則即義何由可明？是故作傳佛心印者，廣引
X57n0969_p0351c20║佛祖誠言，以明性具宗旨，庶令從事斯道者，了眾生
X57n0969_p0351c21║修惡之地，本全性以起修，雖昏盲倒惑之鄉，亦全修
X57n0969_p0351c22║而在性。是則生佛因果，悉由悟迷，悟迷無因，本乎心
X57n0969_p0351c23║性。迷之則道修曠劫，猶曝腮於龍門；悟之則稗販屠
X57n0969_p0351c24║沽，亦高超於上乘。然而見道雖齊於諸佛，結習猶紆
X57n0969_p0352a01║於下凡，所當全性以起修，玅達全修而在性。全性以
X57n0969_p0352a02║起修，則修無別修；全修而在性，則性無別性。此則終
X57n0969_p0352a03║日在性，念念達性以成修；終日起修，心心了修而在
X57n0969_p0352a04║性。不妨建立水月道場，廣作空花佛事，修行如幻三
X57n0969_p0352a05║昧，回向鏡像如來，具菩薩之威儀，成比丘之細行，立
X57n0969_p0352a06║文殊之智種，圓普賢之行門。能具乎此，則學道事畢，
X57n0969_p0352a07║此傳佛心印記之所以作也。或有厲聲動色而言曰：
X57n0969_p0352a08║吾宗教外別傳，不立文字者也。夥言修性，亦奚以為？
X57n0969_p0352a09║余始聞之，則唯唯而退，末則屏氣徐進曰：余聞初祖
X57n0969_p0352a10║曰：吾有楞伽四卷，可以印心，五六葉又尚般若。當時
X57n0969_p0352a11║為君已聊通一線，請事斯語。無為侈言而空腹高心
X57n0969_p0352a12║也。又曰：吾宗直指人心，見性成佛者也。夥言進修，亦
X57n0969_p0352a13║奚以為？余亦退步屏氣，徐而謂曰：何名直指？何名人
X57n0969_p0352a14║心？何名見性？何名成佛？又君所成佛，性乎？相乎？若見
X57n0969_p0352a15║性佛，則未有莊嚴。古人修慧不修福，尚云羅漢應供
X57n0969_p0352a16║薄，矧俱未修？無為侈言而空腹高心也。君於日用，見
X57n0969_p0352a17║色聞聲，果能不緣塵以起分別，或塵勞暫息而未永
X57n0969_p0352a18║斷煩惱，則見思猶阻乎空寂，而空觀宜修，無為侈言
X57n0969_p0352a19║而空腹高心也。君於化道，能知病識藥，應病與藥，合
X57n0969_p0352a20║得服行，先以神通駭動，後以智辨宣揚乎？苟未能此，
X57n0969_p0352a21║則塵沙障乎化導，而假觀宜修，無為侈言而空腹高
X57n0969_p0352a22║心也。君於法性，能空有雙遮，中道亦忘，契祕藏而高
X57n0969_p0352a23║踞寂場，證報應而三身圓現乎？苟未能此，則無明翳
X57n0969_p0352a24║乎法性，而中觀宜修，無為侈言而空腹高心也。或者
X57n0969_p0352b01║聞之，理窮語息，合十槃談，唯唯而退，因錄其言而併
X57n0969_p0352b02║為之序。
X57n0969_p0352b03║大明天啟七年，歲次丁卯，僧自恣後二日，傳持天台
X57n0969_p0352b04║教觀比丘傳燈述於楞嚴壇之不瞬堂。
X57n0969_p0352b05║
X57n0969_p0352b06║No. 969-C
X57n0969_p0352b07║ 源流圖敘
X57n0969_p0352b08║
X57n0969_p0352b09║夫學佛法者，稟智者大師，而曰天台教，以自別乎賢
X57n0969_p0352b10║首、慈恩諸家也。其為教也，有教焉，有觀焉。教則以五
X57n0969_p0352b11║時八教為經，五章七釋為緯；觀則以二十五法為方
X57n0969_p0352b12║便，以十章為正修。乃至色心不二之談，修性互用之
X57n0969_p0352b13║旨，以例諸家，如眾流之望巨海，爝火之隣日月，靡可
X57n0969_p0352b14║同日而語矣。然則始於智者大師乎？曰：非然也。葢大
X57n0969_p0352b15║師得之南嶽，南嶽得之北齊，北齊得之龍樹，而龍樹
X57n0969_p0352b16║得之釋迦，或當機印可，或懸契心宗，此則台教之源
X57n0969_p0352b17║也。故龍樹而下，皆稱祖焉。然則章安而下，曷為稱祖？
X57n0969_p0352b18║曰：敘得統也，敘功德也。大師說法，惟總靈辨，而不由
X57n0969_p0352b19║筆授。時惟章安夙擅多聞，復由玅悟集為論疏，以啟
X57n0969_p0352b20║後人，說者謂其總持之功，同符慶喜。四傳而至荊溪，
X57n0969_p0352b21║教網稍夷，金錍義例，闢邪輔正，說者謂其弘贊之勛，
X57n0969_p0352b22║比隆章安。唐末喪亂，吾宗典籍流散海東，螺溪、寶雲
X57n0969_p0352b23║之際，遺文復還，雖講演稍聞，而曲見尚熾。我四明尊
X57n0969_p0352b24║者抉迷雲以輝性日，挽頹波而清教海，是以立陰觀
X57n0969_p0352c01║妄，別理隨緣，究竟蛣𧏙，理毒性惡，十不二門之指要，
X57n0969_p0352c02║十種三法之觀心，三雙之論佛身，即具之論經體，判
X57n0969_p0352c03║權判實，說性說修，凡章安、荊溪未暇結顯諸深法門，
X57n0969_p0352c04║莫不表而出之，無遺憾矣！說者謂九世二百年間，備
X57n0969_p0352c05║眾體而集大成，闢異端而隆正統者，惟法智一師，信
X57n0969_p0352c06║然哉！自龍樹迄法智，是為十七祖，法智下傳者最夥，
X57n0969_p0352c07║而廣智、神照、南屏亢為三宗，其學徒紛紛鼎盛矣！宋
X57n0969_p0352c08║景定間，南湖磐公作佛祖統紀，有世系表，載傳授源
X57n0969_p0352c09║流頗具，而法智十數世以後，竟泯泯無傳焉。嗟乎！常
X57n0969_p0352c10║住教典滿閻浮提，方袍之徒多於竹葦，而天台教脈
X57n0969_p0352c11║竟無有起而續之者，遂使時教不行，觀道不明，此何
X57n0969_p0352c12║異佛法已滅？可慨已！然則今之君子，能不惑不沮，奮
X57n0969_p0352c13║然稟天台之學，若揭日月而行者乎？以今觀我玅峰
X57n0969_p0352c14║法師之為是役也，即謂之繼法智而興，夫誰曰不可？
X57n0969_p0352c15║語云：在則人，亡則書。即北齊之繼龍樹，亦有然矣！然
X57n0969_p0352c16║艸菴以失緒被斥，奈何？是不然，艸菴如周室尚在，而
X57n0969_p0352c17║吳楚僭王，今則匹夫而有天下，誰得而議之？有志者
X57n0969_p0352c18║勉之矣！於是磐公世系圖而授之梓人，名曰天台教
X57n0969_p0352c19║源流圖。噫！後之興起斯文者，益思所以衍其流，毋令
X57n0969_p0352c20║泯泯無傳，而絕佛慧命也哉！
X57n0969_p0352c21║賜進士第翰林院編修宗天台教觀
X57n0969_p0352c22║菩薩戒弟子檇李馮夢禛薰沐拜撰
X57n0969_p0352c23║
X57n0969_p0352c24║
X57n0969_p0353a01║
X57n0969_p0353a02║
X57n0969_p0353a03║
X57n0969_p0353a04║
X57n0969_p0353a05║No. 969
X57n0969_p0353a06║傳佛心印記註卷上
X57n0969_p0353a07║
X57n0969_p0353a08║幽溪沙門　傳燈　註
X57n0969_p0353a09║楞嚴比丘　靈耀　較
X57n0969_p0353a10║△初題目。
X57n0969_p0353a11║天台傳佛心印記。
X57n0969_p0353a12║此之記題，乃用三別以揀三通，謂通記、別記，通印、
X57n0969_p0353a13║別印，通傳、別傳也。通、別記者，如四明、光明、拾遺等，
X57n0969_p0353a14║栢庭、仁王、神寶等，皆稱為記，故通；光明、拾遺，非仁
X57n0969_p0353a15║王、神寶等，故別。今以心印之別，冠於此通之上，乃
X57n0969_p0353a16║顯此記別從心印以受稱也。通、別印者，如小乘無
X57n0969_p0353a17║常、無我、寂滅，大乘一實相，皆稱為印，故通；大乘一
X57n0969_p0353a18║印，非小乘三印等，故別。今以佛心之別，冠於此通
X57n0969_p0353a19║之上，乃顯此印從一心實相為印受稱也。通、別傳
X57n0969_p0353a20║者，如達摩、賢首等，故別。今以天台之別，冠於此通
X57n0969_p0353a21║之上，乃顯此傳別從天台而受稱焉，故云天台傳
X57n0969_p0353a22║佛心印記。天台佛心之旨，其義云何？佛雖無心，而
X57n0969_p0353a23║無不心，乃以三智為心也。須知今家言佛心者，非
X57n0969_p0353a24║敻指真心為佛心，乃指現前介爾一念妄心，當體
X57n0969_p0353b01║即是佛心，以一念具足百界千如，即空、假、中故。又
X57n0969_p0353b02║復應知今家云直指妄心是佛心者，乃對乎佛界
X57n0969_p0353b03║之真，通說九界為妄。別而言之，應云直指地獄心
X57n0969_p0353b04║是佛心，乃至天心是佛心，聲聞心是佛心，乃至菩
X57n0969_p0353b05║薩心是佛心。又復此順題中云佛心，故從對待顯
X57n0969_p0353b06║玅，云一切心是佛心。若絕待顯玅，應云直指地獄
X57n0969_p0353b07║心是地獄心，乃至天心是天心，聲聞心是聲聞心，
X57n0969_p0353b08║乃至菩薩心是菩薩心。又復此亦順題中云心印，
X57n0969_p0353b09║故捨別從總，云一切心是一切心。若從別者，應云
X57n0969_p0353b10║直指地獄色是佛色，地獄色是地獄色，乃至菩薩
X57n0969_p0353b11║色是佛色，菩薩色是菩薩色，受想行識、根塵識三，
X57n0969_p0353b12║莫不如是。葢修惡即是性惡，性惡融通，無法不趣，
X57n0969_p0353b13║任運攝得佛界性善故也。若爾，題中何得偏稱心
X57n0969_p0353b14║印？以玅玄云：佛法太高，眾生太廣，初心為難，心佛
X57n0969_p0353b15║及眾生是三無差別，觀心則易。今順玅玄，去難就
X57n0969_p0353b16║易，故以心印為題，以三無差別故，任運攝得佛及
X57n0969_p0353b17║眾生色心依正等佛，以此心印定一切諸法相相
X57n0969_p0353b18║皆實，煩惱即菩提，生死即涅槃，傳之於迦葉，迦葉
X57n0969_p0353b19║一十三傳至於龍樹，龍樹一十七傳至於四明法
X57n0969_p0353b20║智，此天台傳佛心印之迹也。具如記中所出。或曰：
X57n0969_p0353b21║天台、賢首立宗雖別，佛之心印義乃攸同。若其異
X57n0969_p0353b22║者，則不得云佛之心印果一無二，良由傳者所得
X57n0969_p0353b23║不同。故法華聲聞未蒙開顯之先，孰不自謂與菩
X57n0969_p0353b24║薩同入法性？豈聲聞所入同菩薩所入？葢從自計
X57n0969_p0353c01║未入謂入爾。如他宗敻以真心為佛心，今家則直
X57n0969_p0353c02║以妄心為佛心，此其所以不同也。既一不同，則彼
X57n0969_p0353c03║反加謬斥，疑悞後學，而是彼非此，又豈容莫不辨
X57n0969_p0353c04║哉？故知今之所記為樹圓宗，匪關人我。永嘉云：圓
X57n0969_p0353c05║頓教，弗人情，有疑不決直須爭。此天台傳佛心印
X57n0969_p0353c06║記之所以作也。△二述人
X57n0969_p0353c07║虎溪沙門懷則述。
X57n0969_p0353c08║述者，記其所聞，述天台受授之道，謙而不敢稱作
X57n0969_p0353c09║也。師得法於雲夢允師，為南屏八代之的裔，四明
X57n0969_p0353c10║九世之玄孫。甞撰淨土境觀及此記，最為精確，竝
X57n0969_p0353c11║入大藏。其氏族等未詳，更俟檢討。
X57n0969_p0353c12║△三、正文三：初、明傳佛心印之本二：初、明諦觀性
X57n0969_p0353c13║體二：初、直標性具以明理本二：初、略援祖誥以立
X57n0969_p0353c14║心印之體。
X57n0969_p0353c15║只一具字，彌顯今宗以性具善，他師亦知具惡緣了，
X57n0969_p0353c16║他皆莫測。
X57n0969_p0353c17║此之六句，共二十四字，語本出四明尊者觀音玄
X57n0969_p0353c18║義記中。玄義乃天台大師釋法華經普門品題，未
X57n0969_p0353c19║入經文，先立五重玄義以釋品題，用十義以通其
X57n0969_p0353c20║意。十義者：一人法，二慈悲，三福慧，四真應，五藥珠，
X57n0969_p0353c21║六冥顯，七權實，八本迹，九緣了，十智斷。至第九簡
X57n0969_p0353c22║緣了中，大師設問云：緣了既有性德善，亦有性德
X57n0969_p0353c23║惡否？自答云：具。此一具字，乃吾大師掀翻如來藏
X57n0969_p0353c24║海，湧出摩尼寶珠，得之者不惟喜雨寶穰穰，亦以
X57n0969_p0354a01║見體圓瑩徹。故法智大師一見乎此，即稱揚讚美，
X57n0969_p0354a02║對眾宣弘，而曰只一具字，彌顯今宗。以性具善，他
X57n0969_p0354a03║師亦知，具惡緣了，他皆莫測。而我虎溪大師深悟
X57n0969_p0354a04║此宗，傳佩心印，欲以此道轉以悟人，筆述此記，以
X57n0969_p0354a05║弘頓教。是以開宗明義，即拈出此章，以為心印之
X57n0969_p0354a06║體，而曰只一具字，彌顯今宗等，可謂善乎記述者
X57n0969_p0354a07║也。言今宗者，天台圓宗也，有二：一對古言今，二對
X57n0969_p0354a08║他言今。古者，天台之先，光宅等諸家也。他者，天台
X57n0969_p0354a09║已後，賢首、慈恩等諸家也。自佛法東流，震旦諸家
X57n0969_p0354a10║判教立宗，或是西來聖賢，或是此方英哲，孰不謂
X57n0969_p0354a11║被犀堅之鎧，握龍泉之劍，而獨振寰中？若求其有
X57n0969_p0354a12║教以為之說，離暗證之譏，有觀以為之行，無循文
X57n0969_p0354a13║之失，捨天台則難能，故以圓宗而自許，非自譽也，
X57n0969_p0354a14║深有所以也。所以者何？所謂只一具字，若不論具，
X57n0969_p0354a15║則全無所以，烏足以稱圓？又與夫藏通別之有教
X57n0969_p0354a16║觀者，何以異乎？是故今家稱圓，功在性具，教得此
X57n0969_p0354a17║故圓頓，觀得此故無作，故曰彌顯。是以宗其教而
X57n0969_p0354a18║為之說者，說而無說；依其觀而為之行者，行而無
X57n0969_p0354a19║行。無說而說，是為真說；行而無行，是為玅行。自行
X57n0969_p0354a20║化他，能事畢矣。得不謂天台之道，大有功於如來
X57n0969_p0354a21║滅度之後者乎？或曰：若天台以性具稱圓者，如他
X57n0969_p0354a22║宗，誰不云圓家以性具為宗耶？若然，又何獨貴於
X57n0969_p0354a23║天台？故釋之云：誠如所言，他師果亦云圓家以性
X57n0969_p0354a24║具為宗也。然不知他家云性具者，只知性具善也，
X57n0969_p0354b01║特天台之少分耳。葢天台之言具者，有性善焉，性
X57n0969_p0354b02║惡焉，於善惡中，各有正與緣了。故法華云：諸法實
X57n0969_p0354b03║相。諸法，即十法界也。佛界十如，是性善緣了；九界
X57n0969_p0354b04║十如，是性惡緣了。實相是性善性惡，正因如此。十
X57n0969_p0354b05║界善惡，不論凡聖，現前一念之心，法爾具足。他宗
X57n0969_p0354b06║諸師，何嘗道及？故云莫測。以不測故，故聞之者，以
X57n0969_p0354b07║謂惡駭天下，狂而不信。此齊東野人也，烏足以語
X57n0969_p0354b08║道哉？△二、略釋性具以顯圓頓之教六：初、通顯圓
X57n0969_p0354b09║頓。
X57n0969_p0354b10║是知今家性具之功，功在性惡。若無性惡，必須破九
X57n0969_p0354b11║界修惡，顯佛界性善，是為緣理斷九，非今所論。
X57n0969_p0354b12║他宗既莫測具惡緣了，故雖知具善不得稱圓，反
X57n0969_p0354b13║顯今家性具之功，功在性惡，故得云只一具字彌
X57n0969_p0354b14║顯今家也。夫何故？以若無性惡，必須破九界修惡，
X57n0969_p0354b15║顯佛界性善不足以稱圓矣。是以今家所明性具
X57n0969_p0354b16║三因：善惡正因是一性，善惡緣了屬二修。二雖修
X57n0969_p0354b17║成，元是本具；一雖性具，全體起修。故九法界起修
X57n0969_p0354b18║惡時，是全性惡起。修既性起，則全修在性，性惡融
X57n0969_p0354b19║通，任運攝得佛界。而此修惡即是玅事，正屬所顯，
X57n0969_p0354b20║豈屬所破？故不須緣理以斷九也。若不論乎性惡
X57n0969_p0354b21║者，則九界修惡非從性起，非性之惡定須破斷，離
X57n0969_p0354b22║邊之中必須別緣，正是他家歷別之義，故曰非今
X57n0969_p0354b23║所論。△二、正引教部
X57n0969_p0354b24║故止觀所明十乘玅觀，觀於陰等十境、三障、四魔，一
X57n0969_p0354c01║一皆成圓玅三諦。此乃發心立行之體格，豈有圓頓
X57n0969_p0354c02║更過於此？
X57n0969_p0354c03║此引今家性具成功教部而證成也。止觀者，摩訶
X57n0969_p0354c04║止觀也。十乘玅觀者，一觀不思議境，二真正發菩
X57n0969_p0354c05║提心，三善巧安心止觀，乃至第十離法愛，此能觀
X57n0969_p0354c06║之觀也。陰等十境者，陰入、煩惱、病患、業相、魔事、禪
X57n0969_p0354c07║定、諸見、上慢、二乘、菩薩，此所觀之境也。三障四魔
X57n0969_p0354c08║者，三障即陰入、病患二境，屬報障；煩惱、諸見、上慢
X57n0969_p0354c09║三境，屬煩惱障；業相、魔事、禪定、二乘、菩薩五境，屬
X57n0969_p0354c10║業障。四魔即陰入、業相、禪定、二乘、菩薩五境，屬陰
X57n0969_p0354c11║魔；煩惱、諸見、上慢三境，屬煩惱魔；病患境，屬旡魔；
X57n0969_p0354c12║魔事境，屬天魔也。此十境、三障、四魔，即九界修惡。
X57n0969_p0354c13║何者？陰等八境，即六凡法界；二乘一境，即聲聞、辟
X57n0969_p0354c14║支二法界；菩薩一境，即菩薩法界。言一一皆成圓
X57n0969_p0354c15║玅三諦者，正由今家有性惡之功，故不破九界修
X57n0969_p0354c16║惡，直以十乘能觀玅觀，體達所觀十境、三障、四魔、
X57n0969_p0354c17║九界修惡，當體即是性惡，性惡融通，無法不趣，任
X57n0969_p0354c18║運攝得佛界性善，故陰等十境，一一皆成圓玅三
X57n0969_p0354c19║諦。葢性善惡正因，即中道第一義諦；性善惡了因，
X57n0969_p0354c20║即真諦；性善惡緣因，即俗諦。此三因三諦，舉一即
X57n0969_p0354c21║三故圓，言三即一故玅。圓家行人，凡發心立行，莫
X57n0969_p0354c22║不以此為大體，莫不以此為綱格，故曰此乃發心
X57n0969_p0354c23║立行之體格。夫以此而為體格，則三障、四魔無有
X57n0969_p0354c24║遣法，圓玅三諦當體圓成，故曰豈有圓頓更過於
X57n0969_p0355a01║此。嗚呼！天台玅教成功之若是圓且頓也，而云只
X57n0969_p0355a02║一具字，彌顯今宗，信不誣矣。△三、的觀心要二：初、
X57n0969_p0355a03║總無明心。
X57n0969_p0355a04║初心修觀必先內心，故於三科揀却界入，復於五陰
X57n0969_p0355a05║又除前四，的取識陰為所觀境，如去丈就尺、去尺就
X57n0969_p0355a06║寸，是為總無明心。
X57n0969_p0355a07║此以易觀而釋或者之妨也。前明十乘玅觀，觀於
X57n0969_p0355a08║陰等十境，須知一是現前所觀之境，九是未得入
X57n0969_p0355a09║位未來所發宿習之境，故今但以三科而釋。或曰：
X57n0969_p0355a10║止觀明所觀之境，既有陰、入、界三，何得只以現前
X57n0969_p0355a11║一念識心為所觀耶？故釋之云：必先內心也。葢陰、
X57n0969_p0355a12║入、界三，多是生法，生法太廣，初心為難，三無差別，
X57n0969_p0355a13║觀心則易，故於三科，唯取陰境，陰境有五，仍復為
X57n0969_p0355a14║寬，復於五陰，又除前四，的取識陰為所觀境，喻如
X57n0969_p0355a15║去丈就尺，去尺就寸，以此識陰，近而復要，最為易
X57n0969_p0355a16║觀，即眾生日用根塵相對一念心也。言是為總無
X57n0969_p0355a17║明心者，六、七、八識，皆屬無明，麤細雖殊，不出一念，
X57n0969_p0355a18║故此一念，得稱為總，故此八識，觀前前者，必具後
X57n0969_p0355a19║後，觀後後者，不具前前，如人觀波，必觀於水，若觀
X57n0969_p0355a20║靜水，必不觀波也。△二、就總明別。
X57n0969_p0355a21║若就總明別，即第六識，如伐樹得根，灸病得穴，千枝
X57n0969_p0355a22║百病，自然消殞。
X57n0969_p0355a23║言就總明別，即第六識者，以七、八兩識雖在其中，
X57n0969_p0355a24║據現前麤淺易見，則第六者偏當其稱。苟行人用
X57n0969_p0355b01║微玅觀，以此而為所觀，則不久任運轉八識以成
X57n0969_p0355b02║四智，故云知伐樹得根，灸病得穴，千技百病自然
X57n0969_p0355b03║消殞。何以故？葢此一念是為總無明心，雖觀一識，
X57n0969_p0355b04║未嘗不以三識為觀，未嘗不以三識為境，故不惟
X57n0969_p0355b05║秪破見思，而塵沙無明隨其功著，任運皆破。此言
X57n0969_p0355b06║的取識陰為所觀境，成功之玅如此。△四例餘一
X57n0969_p0355b07║心。
X57n0969_p0355b08║若不入者，然後歷餘一心，例餘陰入，乃至九境，待發
X57n0969_p0355b09║方觀，不發不觀，莫不咸爾。
X57n0969_p0355b10║若於此六識境不得入者，當知此法非是便宜，應
X57n0969_p0355b11║須改轍，以從善道。故曰：然後歷餘一心，例餘陰入。
X57n0969_p0355b12║餘一心者，受、想、行三陰也。例餘陰入者，色陰及十
X57n0969_p0355b13║二入也。乃至九境，待發方觀。不發不觀者，前一境
X57n0969_p0355b14║其猶禮樂，後九境其猶征伐。禮樂施之於太平，故
X57n0969_p0355b15║陰入境，不待發而先觀；征伐行之於離亂，故後九
X57n0969_p0355b16║境，必待起不得已而後觀也。須知此十境者，非唯
X57n0969_p0355b17║識陰，是總無明心，而餘一心，乃至九境，悉可稱總。
X57n0969_p0355b18║若能隨其所行所發，用微玅觀而觀之，一一皆如
X57n0969_p0355b19║伐樹得根，灸病得穴，千枝百病，自然消殞。故曰：莫
X57n0969_p0355b20║不咸爾。△五、結成功能。
X57n0969_p0355b21║方顯九界修惡，當體即是性惡法門。性惡融通，無法
X57n0969_p0355b22║不趣，任運攝得佛界性善。修惡既即性惡，修惡無所
X57n0969_p0355b23║破，性惡無所顯，是為全惡是惡，即義方成。
X57n0969_p0355b24║九界三道修惡，即止觀所明陰等十境、三障、四魔
X57n0969_p0355c01║也；性惡，即止觀所成圓玅三諦也。言修惡是性惡
X57n0969_p0355c02║法門者，此九界三道修惡，元是全性惡三德而起，
X57n0969_p0355c03║修從性起，則全修在性，修既在性，苟外此而求，是
X57n0969_p0355c04║猶撥波取水，烏可得乎？是故止觀直以十乘玅觀
X57n0969_p0355c05║觀於陰等諸境，皆成圓玅三諦，而此三諦既由觀
X57n0969_p0355c06║陰而成，豈非修惡當體即是性惡之法門乎？或曰：
X57n0969_p0355c07║天台明性既曰有二，今修惡雖即性惡，奈性善乎？
X57n0969_p0355c08║故答云：性惡融通，無法不趣等也。言融通者，性善
X57n0969_p0355c09║性惡，其猶水乳，乳固本來成，水亦非今有，是故行
X57n0969_p0355c10║者惟當務即修惡而成性惡，弗患性善之不成也。
X57n0969_p0355c11║△六、即異諸師。
X57n0969_p0355c12║是則今家明即求異，諸師以非二物相合，亦非背面
X57n0969_p0355c13║相翻，直須當體全是，方名為即，何須斷除煩惱生死，
X57n0969_p0355c14║方顯佛界菩提涅槃耶？
X57n0969_p0355c15║他之明義，有曰修可破而性可顯者，葢昧夫修即
X57n0969_p0355c16║性而性即修，定有能覆之惡故也。今修惡既即性
X57n0969_p0355c17║惡，故無破顯。以無破顯故，是為全惡。是惡而即，義
X57n0969_p0355c18║方成也。惟以是為即，是故今家永異。諸師明即，如
X57n0969_p0355c19║二物相合，背面相翻矣。言二物相合者，如爾雅訓
X57n0969_p0355c20║即云：即者，合也。諸師雖有即名，既不知修性相即，
X57n0969_p0355c21║正如爾雅所訓。借非二物相合，亦難逃乎背面相
X57n0969_p0355c22║翻矣。以是義故，生死非涅槃，煩惱非菩提。所有煩
X57n0969_p0355c23║惱生死，定須破除。菩提涅槃，方得證顯。是為破邊
X57n0969_p0355c24║立中，非今所尚。△二、略引契經以會差別二：初、雙
X57n0969_p0356a01║標。
X57n0969_p0356a02║又應須了此性善惡，在諸大乘立名不同，廣略有異。
X57n0969_p0356a03║今家之言性善惡，一稟契經，非師心自立。但諸經
X57n0969_p0356a04║立名不同，廣略有異。△二、各釋二：初、立名不同四：
X57n0969_p0356a05║初、華嚴二：初、牒指經文。
X57n0969_p0356a06║初立名不同者，華嚴云：能隨染淨緣，遂分十法界。
X57n0969_p0356a07║△二、結成三因。
X57n0969_p0356a08║迷則十界俱染，悟則十界俱淨。十法界離合讀之，三
X57n0969_p0356a09║因具足。三字合呼，九界為惡正因，佛界為善正因。十
X57n0969_p0356a10║字獨呼，法界合呼，即了因。十法合呼，界字獨呼，即緣
X57n0969_p0356a11║因。
X57n0969_p0356a12║華嚴云云者，能隨即真如，不變隨緣也。能隨真如，
X57n0969_p0356a13║即善惡正因。所隨染淨緣，即善惡緣了。隨染緣，則
X57n0969_p0356a14║成九界緣了。隨淨緣，則成佛界緣了。須知染淨初
X57n0969_p0356a15║無定體，昇沈悉由迷悟。方其真如之迷而染也，不
X57n0969_p0356a16║惟本具九界成迷，佛界亦隨之俱迷。方其真如之
X57n0969_p0356a17║悟而淨也，不惟本具佛界成悟，九界亦隨之俱悟。
X57n0969_p0356a18║良由染淨雖似異緣，十界本乎一性。緣有隱顯，性
X57n0969_p0356a19║無即離。故迷則俱染，悟則俱淨。或問：善惡何因十
X57n0969_p0356a20║界而分？三因又依何義而立？故曰：十法界。離合讀
X57n0969_p0356a21║之，三因具足。離合之言，本乎玅玄。彼云：皆稱法界，
X57n0969_p0356a22║其意有三。十數皆依法界，法界外更無復法能所
X57n0969_p0356a23║合稱，故言十法界。此十字獨呼，法界合呼，即了因
X57n0969_p0356a24║之意也。二、此十種法，分齊不同，因果隔別，凡聖有
X57n0969_p0356b01║異，故加之以界。此十法合呼，界字獨呼，即緣因之
X57n0969_p0356b02║意也。三、此十皆即法界，攝一切法。一切法趣地獄，
X57n0969_p0356b03║是趣不過，當體即理，更無所依，故名法界。乃至佛
X57n0969_p0356b04║法界，亦復如是。此三字合呼，即正因之意也。又曰：
X57n0969_p0356b05║若十數依法界者，能依從所依，即入空界也。十界
X57n0969_p0356b06║界隔者，即假界也。十數皆依法界，即中界也。欲令
X57n0969_p0356b07║易解，如此分別，得意為言，空即假中，無一二三。而
X57n0969_p0356b08║一二三，而如前（云云）。△二、法華二：初、牒指經文。
X57n0969_p0356b09║法華云：諸法實相，不出權實。
X57n0969_p0356b10║△二、結成三因。
X57n0969_p0356b11║諸法是同體權中善惡緣了，實相是同體實中善惡
X57n0969_p0356b12║正因。九界十如即惡緣因，佛界十如即善緣因。三轉
X57n0969_p0356b13║讀之，了正不缺。
X57n0969_p0356b14║法華諸法實相不出權實，權實不出十界，有橫竪
X57n0969_p0356b15║二論。一往竪論，則佛界為實，九界為權。互具言之，
X57n0969_p0356b16║九界中互具佛果為實，佛界中互具九界為權。大
X57n0969_p0356b17║師云：細論各具權實，此之謂也。橫論者，十界各具
X57n0969_p0356b18║三因，正因屬實，緣了屬權。全正因以為緣了，即實
X57n0969_p0356b19║而權；全緣了而為正因，即權而實。蓋十界同居一
X57n0969_p0356b20║性，權實豈分？燕越諸法是同體權中善惡緣了等，
X57n0969_p0356b21║此約諸法屬權、實相屬實而言之。然離諸法別無
X57n0969_p0356b22║實相，何權非實？離實相別無諸法，何實非權？權實
X57n0969_p0356b23║相即，其玅盡於是矣。言九界十如即惡緣因，至三
X57n0969_p0356b24║轉讀之了正不缺者，此玄義釋眾生法之文也。先
X57n0969_p0356c01║引經云：所謂諸法有如是相、如是性、如是體、如是
X57n0969_p0356c02║力、如是作、如是因、如是緣、如是果、如是報、如是本
X57n0969_p0356c03║末究竟等。天台師云：依義讀文，凡有三轉：一云是
X57n0969_p0356c04║相如，是性如，乃至是報如；二云如是相，如是性，乃
X57n0969_p0356c05║至如是報；三云相如是，性如是，乃至報如是。若皆
X57n0969_p0356c06║稱如者，如名不異，即空義也。若作如是相，如是性
X57n0969_p0356c07║者，點空性相，名字施設，邐迤不同，即假義也。若作
X57n0969_p0356c08║相如是，性如是者，如於中道，實相之是，即中義也。
X57n0969_p0356c09║分別令易解，故明空假中，得意為言，空即假中。約
X57n0969_p0356c10║如明空，一空一切空；點如明假，一假一切假；就是
X57n0969_p0356c11║論中，一中一切中。非一二三，而一二三，不縱不橫，
X57n0969_p0356c12║名為實相。惟佛與佛，究竟此法，是十法攝一切法。
X57n0969_p0356c13║若依義，便作三意分別；若依讀，便當依偈文云：如
X57n0969_p0356c14║是大果報，種種性相義云云。然十界離合，三轉讀
X57n0969_p0356c15║文，此南岳、天台師資相承，文外巧思，是皆遊心實
X57n0969_p0356c16║相，非關義學。譬如庖丁解牛，進乎技矣，目中無全
X57n0969_p0356c17║牛者也。△三、涅槃二：初、略指經義。
X57n0969_p0356c18║涅槃經中，闡提、善人，二人俱有性善、性惡，名為善惡
X57n0969_p0356c19║緣因。
X57n0969_p0356c20║此所引文，言義俱略。若具足者，應引涅槃經三十
X57n0969_p0356c21║二云：或有佛性，闡提人有，善根人無；或有佛性，善
X57n0969_p0356c22║根人有，闡提人無；復有佛性，二人俱有；復有佛性，
X57n0969_p0356c23║二人俱無。初二句言：修染了因佛性，修惡緣因佛
X57n0969_p0356c24║性也。蓋佛斷修染修惡盡，修淨修善滿足，故此修
X57n0969_p0357a01║染修惡佛性，佛善根人無也。次二句言：修淨了因，
X57n0969_p0357a02║修善緣因佛性也。蓋闡提人斷修淨修善盡，修染
X57n0969_p0357a03║修惡滿足，故此佛性闡提人無也。三、二兩句言：性
X57n0969_p0357a04║善性惡，正因佛性也。蓋佛雖斷修染修惡盡，而性
X57n0969_p0357a05║染性惡不斷；闡提雖斷修淨修善盡，而性淨性善
X57n0969_p0357a06║不斷。惟佛不斷性染性惡，故至果地，於惡自在，廣
X57n0969_p0357a07║用性惡法門化度眾生；闡提不斷性淨性善，後時
X57n0969_p0357a08║還起修淨修善，對治修染修惡。故涅槃後分言闡
X57n0969_p0357a09║提成佛，蓋本乎此也。四、二兩句言：復有佛性，二人
X57n0969_p0357a10║俱無。此言不退性也。△二、結成三因三：初、正結。
X57n0969_p0357a11║三因既玅，言緣必具了正，言了必具正緣，言正必具
X57n0969_p0357a12║緣了。一必具三，三即是一。毋得守語害圓，誣罔聖意。
X57n0969_p0357a13║△二融通
X57n0969_p0357a14║若爾，九界三因，性染了因，性惡緣因，染惡不二，是惡
X57n0969_p0357a15║正因，豈惟局修？佛界三因，性善緣因，性淨了因，善淨
X57n0969_p0357a16║不二，即善正因。
X57n0969_p0357a17║今人獨知觀真常淨識，修佛界正因，謂之偏觀清
X57n0969_p0357a18║淨真如者，正由不知具九界三因也。今家既揭諸
X57n0969_p0357a19║大乘明文而示之，則十界三因俱可修，第隨其境
X57n0969_p0357a20║之現前者，觀之修之，還之復之，不必棄波而求水，
X57n0969_p0357a21║捨空以求空故。又以若爾，豈惟字論之斥之，使其
X57n0969_p0357a22║歸於圓宗也。而言局修佛界三因者，亦與之之辭，
X57n0969_p0357a23║若復奪之。今人第知修佛界了因，以其惟宗於一
X57n0969_p0357a24║空而已，豈惟不修中道正因，即俗諦緣因，亦不知
X57n0969_p0357b01║修，以其多棄事而尚理故也。△四、從指二：初、泛指
X57n0969_p0357b02║諸經。
X57n0969_p0357b03║此性善惡，亦名性淨性穢，或名理明理暗，或名常無
X57n0969_p0357b04║常雙寂之體。
X57n0969_p0357b05║△二、引請觀音。
X57n0969_p0357b06║如請觀音，或單名毒害，毒害即性惡，皆一體之異名
X57n0969_p0357b07║也。
X57n0969_p0357b08║請觀音或單名毒害等者，此所引文，言義俱略。若
X57n0969_p0357b09║具引天台大師解釋請觀音菩薩消伏毒害陀羅
X57n0969_p0357b10║尼經云：此經從人、法以標名。人是至慈之大號，法
X57n0969_p0357b11║是至聖之神呪。人有二義：一、通，二、別。別是觀音之
X57n0969_p0357b12║勝名，通是菩薩之嘉號。別又二義：一、能，二、所。請字
X57n0969_p0357b13║是標能感之羣機，觀世音三字是標能應之聖主。
X57n0969_p0357b14║法有二義：一、用，二、體。消伏毒害明其力用，陀羅尼
X57n0969_p0357b15║明其正體。體有二義，此間名為能遮、能持。持於三
X57n0969_p0357b16║義，遮於二邊。用即為三：一、事，二、行，三、理。事者，虎、狼、
X57n0969_p0357b17║刀、劍等也；行者，五住煩惱也；理者，法界無閡。無染
X57n0969_p0357b18║而染，即理性之毒也。故言從人、法以標名焉。孤山
X57n0969_p0357b19║法師闡義鈔云：法界無閡者，三諦一心，名為法界。
X57n0969_p0357b20║生、佛互融，一一咸偏，故云無礙。無染而染者，淨名
X57n0969_p0357b21║疏云：中道自性清淨，心不為煩惱所染，本非縛脫。
X57n0969_p0357b22║不染而染，難可了知，即是眾生迷真性解脫，起六
X57n0969_p0357b23║十二見。考彼言義，允合今文。若消今文，應云法性
X57n0969_p0357b24║之與無明，偏造諸法，即無染而染，全理性成毒，名
X57n0969_p0357c01║理性毒。由理毒故，即有行毒、事毒也。今觀諸法惟
X57n0969_p0357c02║心，染體悉淨，即神呪治理性之毒，即下經文皆入
X57n0969_p0357c03║如實之際也。然孤山之釋，雖闡猶隱，終於毒害，即
X57n0969_p0357c04║性惡之義不彰。不如引大師釋後文，正釋消伏毒
X57n0969_p0357c05║害。陀羅尼云：消名消除，伏名調伏。故經言：消除三
X57n0969_p0357c06║障無諸惡，五眼具足成菩提。但除其病，不除其法。
X57n0969_p0357c07║譬如蛇𮓸有毒，但消除其螫蠆，令不侵人，不可殞
X57n0969_p0357c08║命也。伏者調善，令堪乘馭，伏三障之毒，為入道之
X57n0969_p0357c09║門，隨應得度而度脫之，故不須斷之。亦下文不斷
X57n0969_p0357c10║而斷，斷而不斷之明證也。△二、廣略有異四：初、指
X57n0969_p0357c11║廣略之數。
X57n0969_p0357c12║隨機利鈍廣略有異者，略則十界，廣則三十。
X57n0969_p0357c13║略則十界，文出華嚴，能隨染淨緣，遂分十法界。廣
X57n0969_p0357c14║則三千，則義歸法華諸法實相。或問：華嚴半偈反
X57n0969_p0357c15║謂之略，法華四言反謂之廣，何也？答曰：華嚴雖半
X57n0969_p0357c16║偈而但名十界，法華雖四言而義攝十如。天台大
X57n0969_p0357c17║師則合廣略而充擴之，以為百界千如、三千性相
X57n0969_p0357c18║之旨，則華嚴法界之旨、法華實相之宗，其義方盡。
X57n0969_p0357c19║即如來果證、眾生理體、因果修性之體，亦斯盡也。
X57n0969_p0357c20║充擴之義，具在下文。△二、明廣略之體。
X57n0969_p0357c21║故知善惡，不出十界。十界性融，互具成百。界界十如，
X57n0969_p0357c22║則成千如。假名一千，五陰一千，國土一千。
X57n0969_p0357c23║善惡不出十界之旨，下文自明。今且明二經合轍
X57n0969_p0357c24║之義，以明性具三千文。先約華嚴融十界為百界，
X57n0969_p0358a01║故曰十界性融互具成百法界。次約法華融十如
X57n0969_p0358a02║為千如，故曰界十如則成千如。又次約仁王三法
X57n0969_p0358a03║融百界千如為三千，故曰假名一千、五陰一千、國
X57n0969_p0358a04║土一千。又大智度論釋百八三昧中至釋能照一
X57n0969_p0358a05║切世間三昧，云：得是三昧故，能照三種世間，謂眾
X57n0969_p0358a06║生世間、住處世間、五陰世間。四明大師云：故一家
X57n0969_p0358a07║用義，彼論之三世演法華十如，玅談三千，固非常
X57n0969_p0358a08║情之所企及。△三、結一心之要。
X57n0969_p0358a09║如此三千現前一念，修惡之心本來具足。
X57n0969_p0358a10║一念修惡具足三千者，但約根塵相對，一念心起
X57n0969_p0358a11║必屬一界，界互具成百界三千。若論法體，實不啻
X57n0969_p0358a12║於此也。或者難曰：今智者準秦譯之本具明十如，
X57n0969_p0358a13║故可論乎三千。若西晉所譯名正法華經，但列乎
X57n0969_p0358a14║六如，則三千之義安在？答曰：今論性具但明理體，
X57n0969_p0358a15║數之多少可必計之。即準六如而謂之性具一千
X57n0969_p0358a16║八百，有何不可？況如義雖譯者而有增減，而華嚴
X57n0969_p0358a17║界義終無所虧。且晉譯之本義有未盡，隨譯人情
X57n0969_p0358a18║安可準信？世弘秦譯表表若人，晉譯微晦不傳，豈
X57n0969_p0358a19║無故哉（云云）？△四、彰微玅融通。
X57n0969_p0358a20║非造作而成，非相生而然，非相合而然。一念不在前，
X57n0969_p0358a21║三千不在後。一念不少，三千不多。
X57n0969_p0358a22║是無作玅境，故非造作。法法本具，故非相生。相相
X57n0969_p0358a23║宛然，故非相含。三千即一念，故一念不在前。一念
X57n0969_p0358a24║即三千，故三千不在後。一念具三千，故一念不少。
X57n0969_p0358b01║三千在一念，故三千不多。△二、明諦觀相貌六：初、
X57n0969_p0358b02║明立諦正觀所以十二：初、明破情不破法。
X57n0969_p0358b03║須知情可破，法不可破，執法成病亦須破。
X57n0969_p0358b04║此是釋疑之辭，亦是顯玅之談。或疑曰：若修惡即
X57n0969_p0358b05║性惡者，何須立三觀以破三惑？答曰：觀破惑者，破
X57n0969_p0358b06║情而不破法也。情即迷情，迷即三惑，此之迷情，其
X57n0969_p0358b07║來久矣。始自根本無明，終至等覺後心。葢理體本
X57n0969_p0358b08║玅，情執為麤，故破惑者，但破三千之情，不破三千
X57n0969_p0358b09║之法。今家不順迷情，但顯本具法法皆玅，相相皆
X57n0969_p0358b10║實，故題稱玅法，而經曰實相，良有以也。釋疑顯玅，
X57n0969_p0358b11║其在是矣。然有執藥成病者，三觀修之，不得其方，
X57n0969_p0358b12║反翻成三惑，更須用乎善巧方便而破之，非此中
X57n0969_p0358b13║意。今云執法成病者，執修惡即性惡，而廣行修惡，
X57n0969_p0358b14║止觀所謂無禁捉蛇是也。如是修惡，正須破之。△
X57n0969_p0358b15║二、明理體不可斷。
X57n0969_p0358b16║是則善惡淨穢，是法門理體。體本明淨，不斷纖毫。
X57n0969_p0358b17║承上文言，情可破而法不可破。豈非善惡淨穢，是
X57n0969_p0358b18║法門理體。其體本來明淨，成佛之時，不斷纖毫。△
X57n0969_p0358b19║三、約染淨明迷悟。
X57n0969_p0358b20║是則斷證迷悟，但約染淨而論。
X57n0969_p0358b21║或疑：體既明淨，不斷纖毫，云何經中又有斷證迷
X57n0969_p0358b22║悟之說？是故釋云：是則斷證迷悟，但約染淨而論，
X57n0969_p0358b23║華嚴所謂能隨染淨緣，隨分十法界是也。隨染緣
X57n0969_p0358b24║為染緣，所染即為九界；隨淨緣為淨緣，所淨即為
X57n0969_p0358c01║佛法界。△四、破古無擇法眼。
X57n0969_p0358c02║往人無擇法眼，情理不分，藥病不辨，纔聞空中名遮，
X57n0969_p0358c03║一相不立，便作斷滅而解，假觀名照，三千宛然，定謂
X57n0969_p0358c04║三千立法。若三諦但遮，又如何立法耶？
X57n0969_p0358c05║情即迷情，理即本體，迷情為病，應以法藥而破之。
X57n0969_p0358c06║佛祖設藥，內依理而立，依三諦境立三觀智是也。
X57n0969_p0358c07║亦外依病而施，依三種惑立三觀智是也。是則藥
X57n0969_p0358c08║之與病，雖有權移，性之理體，毫無加損。往人不解
X57n0969_p0358c09║此意，聞天台三觀，空遮乎有，中遮乎邊，便作斷滅
X57n0969_p0358c10║而解。假照乎有，定謂三千立法，此乃迷名而不知
X57n0969_p0358c11║義也。今反問之，三觀各分遮照，爾作此解，假使複
X57n0969_p0358c12║疎顯妙中有遮，則三諦俱遮之旨，則不惟俗諦俱
X57n0969_p0358c13║遮，即空中亦復俱遮，又如何立法？若例立照，則三
X57n0969_p0358c14║諦俱照，則不惟俗與二邊俱照，即真諦亦照，又如
X57n0969_p0358c15║何斷滅耶？△五、明破迷故用觀。
X57n0969_p0358c16║迷情須破，故用即空即假即中。達此一念修惡之心，
X57n0969_p0358c17║即是三千玅境。
X57n0969_p0358c18║承上章，情可破，法不可破。法不可破，故體本明淨，
X57n0969_p0358c19║不斷纖毫，其如迷情難消，故宜用即空、假、中三觀
X57n0969_p0358c20║破之。雖曰破之，實無他法可破，秪以三觀達此一
X57n0969_p0358c21║念根塵對起之心，即是三千玅境，則三諦三觀，修
X57n0969_p0358c22║之與性，自然成矣。△六、明情破故法顯。
X57n0969_p0358c23║修惡既即性惡，是理具三千；而此修惡，便是玅事三
X57n0969_p0358c24║千。
X57n0969_p0359a01║若修惡定是惡，則善玅而惡麤，定須翻破。今修惡
X57n0969_p0359a02║既即性惡，是則修惡是理具三千，即法身、般若、解
X57n0969_p0359a03║脫三德秘藏當體圓成，而此修惡豈不便是玅事
X57n0969_p0359a04║三千？故大師明眾生理即佛云：此是圓智圓覺諸
X57n0969_p0359a05║法，遍一切處無不明了。此言性惡即是法身也。又
X57n0969_p0359a06║云：雖五無間皆解脫相。此言修惡即是解脫也。又
X57n0969_p0359a07║云：雖昏盲倒惑，其理存焉。此言修染即是般若也。
X57n0969_p0359a08║故云便是玅事三千。△七、明觀理能攝事。
X57n0969_p0359a09║但觀理具，俱破俱立，俱是法界，自然攝得，事用三千。
X57n0969_p0359a10║或問：諸佛果成，有事用三千，今但觀修即性，其如
X57n0969_p0359a11║事用何？故釋之曰：但觀理具而巧用三觀，以空而
X57n0969_p0359a12║三惑俱破之，以假而三諦俱立之，以中而即惑即
X57n0969_p0359a13║諦，法界而等觀之，功至自至，不久自顯，何患果位
X57n0969_p0359a14║事用三千乎？△八、明理與事融通。
X57n0969_p0359a15║三千皆實，相相宛然。事理本融，非頭數法。
X57n0969_p0359a16║經云：諸法實相。諸法三千，事也；真如實相，理也。即
X57n0969_p0359a17║諸法而實相，則即事而理；即實相而諸法，則即理
X57n0969_p0359a18║而事。即事而理，則三千皆實；即理而事，則相相宛
X57n0969_p0359a19║然。豈不事之與理，其體本融？豈比世間頭數之法，
X57n0969_p0359a20║此彼相隔，一多不融乎？下文云：一切即一，方能同
X57n0969_p0359a21║居一念，派之彌合，故如眾珠咸趣一殊。此之謂也。
X57n0969_p0359a22║△九、明是顯非所破。
X57n0969_p0359a23║不屬所破，寧非所顯？
X57n0969_p0359a24║謂雖用三觀破其迷情，而情消理顯，情消非所破，
X57n0969_p0359b01║理顯是所立。大師不云乎：譬如蛇虺，但消其毒，不
X57n0969_p0359b02║殞其命，尚可乘馭，矧螫蠆乎？△十、結成涅槃性惡。
X57n0969_p0359b03║故曰：諸佛不斷性惡，闡提不斷性善。點此一意，眾滯
X57n0969_p0359b04║自消。
X57n0969_p0359b05║點此一意者，三千皆實相，相宛然，不屬所破，寧非
X57n0969_p0359b06║非所顯也？惟其三千皆實相，相宛然，在事用三千，
X57n0969_p0359b07║則惟佛與佛究盡諸法實相，而九界性惡何甞斷？
X57n0969_p0359b08║在理具三千，則一切眾生本來即佛，而佛界性善
X57n0969_p0359b09║何甞斷？所以天台歸宗法華，深悟涅槃，只此兩義，
X57n0969_p0359b10║囊括大旨，有以也夫。△十一、引問答以發明三：初、
X57n0969_p0359b11║明提佛但斷修中善惡。
X57n0969_p0359b12║問曰：闡提與佛斷何等善惡？答：闡提斷修善盡、修惡
X57n0969_p0359b13║滿足，諸佛斷修惡盡、修善滿足。
X57n0969_p0359b14║此中問答，文出觀音玄義，今虎溪大師略引發明，
X57n0969_p0359b15║未必全同，學者第知中大略而已。△二、明修善惡
X57n0969_p0359b16║玅不屬所破。
X57n0969_p0359b17║問：修善修惡既是玅事，乃屬所顯，何名所破？答：修善
X57n0969_p0359b18║惡即性善惡，無修善惡可論，斯是斷義。故諸佛斷修
X57n0969_p0359b19║惡盡，闡提斷修善盡。修善惡既即性善惡，修善惡何
X57n0969_p0359b20║甞斷斯不斷義？斷與不斷，玅在其中。
X57n0969_p0359b21║答：中全要緊處，在修善惡即性善惡。無修善惡可
X57n0969_p0359b22║論，斯是斷義。葢若有修善惡可論，便是不知即義。
X57n0969_p0359b23║苟不知即，則善惡吳楚，諍論紛然，便不是斷義。惟
X57n0969_p0359b24║其了知修善惡既即性善惡，修善惡何甞斷？即不
X57n0969_p0359c01║斷而為之斷，是故玅在其中。恐後學未悟，復立二
X57n0969_p0359c02║句明之：一、須先悟無修性之殊；二、須悟無善惡之
X57n0969_p0359c03║異，謂之無修善惡可論。△三、明提佛不斷善惡同
X57n0969_p0359c04║否。
X57n0969_p0359c05║問：闡提不斷性善，修善得起；諸佛不斷性惡，還起修
X57n0969_p0359c06║惡否？答：闡提不達性善，為善所染，故修善得起，廣治
X57n0969_p0359c07║諸惡；諸佛能達於惡，故於惡自在，惡不復起，廣用諸
X57n0969_p0359c08║惡化度眾生，玅用無染，名惡法門。雖無染礙之相，而
X57n0969_p0359c09║有性具之相。
X57n0969_p0359c10║諸佛與眾生，真如玅性之中，本然具足百界千如，
X57n0969_p0359c11║猶如君子不器，善惡皆能，謂之不變隨緣，隨緣不
X57n0969_p0359c12║變。故華嚴云：能隨染淨緣，遂分十法界。當其眾生
X57n0969_p0359c13║迷而隨染緣造九界時，則佛隱而九顯。染用當情，
X57n0969_p0359c14║而玅用不彰。雖曰不彰，而佛性堂堂，未甞不顯。但
X57n0969_p0359c15║眾生自迷，當面錯過耳。諸佛悟而隨淨緣造佛界
X57n0969_p0359c16║時，則佛顯而九隱。雖曰九隱，而九界體性既同，究
X57n0969_p0359c17║竟則舍用自在。方其舍之則藏，故佛顯而九隱。若
X57n0969_p0359c18║其用之則行，則十界而同彰。故曰：應以佛身得度
X57n0969_p0359c19║者，即現佛身而為說法。應以九界身得度者，即皆
X57n0969_p0359c20║現之而為說法。謂之普門示現，葢實證乎此也。故
X57n0969_p0359c21║曰：廣用諸惡，化度眾生。玅用無染，名惡法門。以其
X57n0969_p0359c22║不得已而為之，強名為惡。故無染癡之相，而有性
X57n0969_p0359c23║具之用。△十二、約六即以判位二：初法。
X57n0969_p0359c24║博地但理，名字初聞。觀行未顯，驗體仍迷。六根似發，
X57n0969_p0360a01║初住分見。玅覺果成，究竟明顯。
X57n0969_p0360a02║博地但理，理即三千也。名字初聞，聞性具十界名，
X57n0969_p0360a03║知性具三千字也。觀行未顯，修三觀智，觀三千境
X57n0969_p0360a04║雖伏，五住惑未破，故驗三千之體，仍迷而不顯也。
X57n0969_p0360a05║相似似發，破見思惑，獲六根清淨位，相似三千顯
X57n0969_p0360a06║發也。初住分真，此至等覺分，破無明分，證三千也。
X57n0969_p0360a07║玅覺果成，究竟明顯，唯佛與佛，乃能究盡三千諸
X57n0969_p0360a08║法實相也。△二、譬二：初、三人譬。
X57n0969_p0360a09║是則理須親證，其相方彰。如曹公相隱，解衣方見，事
X57n0969_p0360a10║可比知；如孫、劉相顯，瞭然在目。
X57n0969_p0360a11║昔漢末劉、孫、曹三人，俱往相肆。相士先許孫、劉位
X57n0969_p0360a12║皆至於天子，獨曹公不蒙許可，乃解衣以示。相士
X57n0969_p0360a13║見之，放聲大哭曰：天下從此紛紛鼎沸矣！後果廣
X57n0969_p0360a14║識，各各雄據一方，以稱帝號。時人或有惡二人者，
X57n0969_p0360a15║以為之目，謂曹操奸雄，劉備梟雄。若曹操之奸雄，
X57n0969_p0360a16║信奸雄也；劉備梟雄，亦似是而非耳。獨孫權未有
X57n0969_p0360a17║其目，余為之補曰驍雄。曹孟德甞亦有云：生兒當
X57n0969_p0360a18║如孫仲謀。若劉景升諸子，皆㹠犬耳。則孫權之雄，
X57n0969_p0360a19║真驍雄也。文中曹喻理，即一切眾生即是佛也，須
X57n0969_p0360a20║解五陰之衣，方現成佛之相。孫、劉喻後三即，故曰：
X57n0969_p0360a21║事可比知，瞭然在目。△二、波濕譬
X57n0969_p0360a22║又如全波為濕，全濕為波，波相易識，濕性難彰。
X57n0969_p0360a23║全波為濕，喻全十界之事在三千之理。全濕為波，
X57n0969_p0360a24║喻全三千之理起十界之事。波相易識，喻一界之
X57n0969_p0360b01║事現起，如瞭然在目。濕性難彰，喻三千之性冥伏
X57n0969_p0360b02║難曉，如解衣方見。△二、明三諦三觀微玅二：初、明
X57n0969_p0360b03║圓融三諦六：初、明三諦之由。
X57n0969_p0360b04║如此事理，宛有三用。只一事理三千，即空性了因，即
X57n0969_p0360b05║假性緣因，即中性正因。
X57n0969_p0360b06║前章所明性具三千三因，乃三諦三觀之性體。今
X57n0969_p0360b07║文欲明三諦三觀之相貌，乃又發明立諦立觀之
X57n0969_p0360b08║所以。所以秪是迷情須破，故用即空即假即中。此
X57n0969_p0360b09║去正明諦觀微玅，故又明三諦之由。故曰：如此事
X57n0969_p0360b10║理，三千宛有三用（云云）。今家之言全性起修，全修
X57n0969_p0360b11║在性者，此之謂也。△二、明相即之由
X57n0969_p0360b12║三諦若不性具，即義何由可成。非但三千即三諦，亦
X57n0969_p0360b13║乃三諦即三千。
X57n0969_p0360b14║今家所立三諦，而言真俗中相即者，正由皆性具
X57n0969_p0360b15║故也。苟非性具，則即義不成。然而即義又有橫竪
X57n0969_p0360b16║二論，適言三諦相即，乃約橫論耳。若竪論者，則又
X57n0969_p0360b17║非但三千即三諦，此言全三千之事，即三諦之理
X57n0969_p0360b18║也。亦乃三諦即三千，此言全三諦之理，即三千之
X57n0969_p0360b19║事也。以其皆一體故，本不二故。△三、證理事相即。
X57n0969_p0360b20║故云：中諦者，統一切法；真諦者，泯一切法；俗諦者，立
X57n0969_p0360b21║一切法。
X57n0969_p0360b22║語載荊溪大師始終心要，其略云：夫三諦者，天然
X57n0969_p0360b23║之性德也。中諦者，統一切法。真諦者，泯一切法。俗
X57n0969_p0360b24║諦者，立一切法。永嘉從義師註云：中者，不偏二邊
X57n0969_p0360c01║也。諦者，審而無虗也。統者，總也。一切法者，二邊之
X57n0969_p0360c02║法也。真者，無虗偽也。泯者，亡泯也。一切法者，三千
X57n0969_p0360c03║之法也。俗者，世俗也。立者，建立也。一切法者，百界
X57n0969_p0360c04║之法也。當知此約三諦別明。若從通說，應云一中
X57n0969_p0360c05║一切中，無真無俗而不中，則三諦皆總理而絕待
X57n0969_p0360c06║也。一真一切真，無中無俗而不真，則三諦俱亡泯
X57n0969_p0360c07║而無相也。一俗一切俗，無中無真而不俗，則三諦
X57n0969_p0360c08║竝建立而宛然也。熟翫此註，而三千三諦相即之
X57n0969_p0360c09║旨得矣。△四、明互為賓主三：初、中諦為主。
X57n0969_p0360c10║三千即中，以中為主，即一而三，名為本有。所觀玅境，
X57n0969_p0360c11║以空假即中，三皆屬性，中即空假，還歸二修。
X57n0969_p0360c12║下去三諦，皆以三千為事境，三諦為理境，事無所
X57n0969_p0360c13║移，而義有收歸，故以中、以空、以假而論主、論賓，其
X57n0969_p0360c14║實事理即毫無加損者也。今論以中為主，故以三
X57n0969_p0360c15║千為中言之，則空假為賓。方其以中為主，名為即
X57n0969_p0360c16║一，其實一不定一，而一必具三，而中性正因之中，
X57n0969_p0360c17║即空性了因，即假性緣因，三因具足，名為本有。所
X57n0969_p0360c18║觀玅境，以空假之賓即中，賓來歸主，則空假皆屬
X57n0969_p0360c19║於主，故皆屬性。然中不定中，則主不定主，是故中
X57n0969_p0360c20║即空假，主從於賓，則還歸空假。緣了二修，全修在
X57n0969_p0360c21║性，全性起修，此之謂也。須知此就性中論本有之
X57n0969_p0360c22║修，非曰已涉修中空假也。△二、真諦為主。
X57n0969_p0360c23║三千即空，以空為主，名全性起修，是為因中能觀玅
X57n0969_p0360c24║觀。以假中皆空，三皆屬觀，空即假中，還歸用境。
X57n0969_p0361a01║此以三千事境，即真諦理境明之，則以空為主，中
X57n0969_p0361a02║假為賓，修現而性用隱，是故全性起修，名為因中
X57n0969_p0361a03║能觀玅觀。以假中皆空，賓來歸主，故三皆屬觀。第
X57n0969_p0361a04║空不定空，而空即中假；主不定主，而主就於賓，是
X57n0969_p0361a05║以還歸用境。△三、俗諦為主。
X57n0969_p0361a06║三千即假，以假為主，名為果上解脫大用。以中空即
X57n0969_p0361a07║假，三皆屬用，假即中空，還歸境觀。
X57n0969_p0361a08║此以三千事境，即俗諦理境明之，則以俗為主，中
X57n0969_p0361a09║空為賓，用現而觀境隱，是故玅有彰，以為果上解
X57n0969_p0361a10║脫大用。以中空皆俗，賓來歸主，故三皆屬用。第俗
X57n0969_p0361a11║不定俗，而俗即中空；主不定主，而主就於賓，是以
X57n0969_p0361a12║還歸境觀。△五、約對明玅絕。
X57n0969_p0361a13║只一三法，各對二明，論乎三境、三觀、三用，不即不離，
X57n0969_p0361a14║不縱不橫，即遮即照，二義同時，玄玅深。
X57n0969_p0361a15║各對二明者，約主賓而對說也。如三千即中，以中
X57n0969_p0361a16║為主，空假之賓來歸中諦之主，即一而三，名為本
X57n0969_p0361a17║有所觀玅境。以空假即中，三皆屬性，是為一境，此
X57n0969_p0361a18║對一明之也。然而中即空假，主就於賓，還歸空假
X57n0969_p0361a19║二修，雖曰二修，乃為性中之修，是三境矣，此對二
X57n0969_p0361a20║明之也。又如三千即空，以空為主，中假之賓來歸
X57n0969_p0361a21║真諦之主，名為全性起修，是為因中能觀玅觀。以
X57n0969_p0361a22║假中皆空，三皆屬觀，是為一觀，此對一明之也。然
X57n0969_p0361a23║而空即中假，主就於賓，還歸中假，雖曰境用，乃為
X57n0969_p0361a24║修中之二，是為三觀，此對二明之也。又如三千即
X57n0969_p0361b01║假，以假為主，中空之賓來歸于俗諦之主，名為果
X57n0969_p0361b02║上解脫大用。以中空即假，三皆屬用，是為一用，此
X57n0969_p0361b03║對一明之也。然而假即中空，主就於賓，還歸境觀，
X57n0969_p0361b04║是三用矣，此對二明之也。三各為主、為境、為觀、為
X57n0969_p0361b05║用，故不即；一必具三，故不離；同居一性，故不縱；修
X57n0969_p0361b06║二性一，故不橫；假即中空，故即遮；中空即假，故即
X57n0969_p0361b07║照；三皆本於一性，故二義同時。遠討其源，本於真
X57n0969_p0361b08║如玅性，故稱之玄；本自圓成，無三惑之麤，故讚之
X57n0969_p0361b09║玅；甚深無底，故嘆之深；離諸待對，故美之絕。△六、
X57n0969_p0361b10║結成大涅槃。
X57n0969_p0361b11║如三點伊，一不相混，三不相離，名大涅槃。
X57n0969_p0361b12║此之法喻，本出大涅槃經。經云：秘密之藏，猶如伊
X57n0969_p0361b13║字，三點若竝，則不成伊，縱亦不成伊，如摩醯首羅
X57n0969_p0361b14║面上三目乃成伊。我亦如是，解脫之法亦非涅槃，
X57n0969_p0361b15║如來之身亦非涅槃，摩訶般若亦非涅槃，三法各
X57n0969_p0361b16║異亦非涅槃文。今釋其義：秘密之藏者，即經題稱
X57n0969_p0361b17║摩訶般涅槃那，此云大滅度。大即法身，滅即般若，
X57n0969_p0361b18║度即解脫，如是三德，名秘密藏。生佛等有，難可了
X57n0969_p0361b19║知，稱之為秘。舉一即三，言三即一，稱之為密。含藏
X57n0969_p0361b20║眾德，似無實有，稱之為藏。猶如伊字者，譬喻也。西
X57n0969_p0361b21║天梵書有伊字，如此方艸書下字，𠁼一點在上，不
X57n0969_p0361b22║同點水之縱ミ；二點在下，不同列火之橫[、*、*、]。葢上
X57n0969_p0361b23║一點喻法身德，雖是一點，一不孤立，以有下之
X57n0969_p0361b24║二點在也[、*、]，故曰若縱亦不成伊。下之二點喻般
X57n0969_p0361c01║若、解脫二德，雖二點在下，以有上之一點在，故不
X57n0969_p0361c02║同烈火之橫[、*、*、]，故曰若竝亦不成伊。要當如摩醯
X57n0969_p0361c03║首羅面上三目，乃成伊𠁼。此又以喻復釋於喻也。
X57n0969_p0361c04║摩醯首羅，色界天主，三頭六臂，身騎白牛，面上三
X57n0969_p0361c05║目，一目在上，二目在下，形類伊字，我亦如是，合法
X57n0969_p0361c06║也。解脫之法，亦非涅槃等者，所謂直法身非法身，
X57n0969_p0361c07║法身必具般若、解脫；直般若非般若，般若必具法
X57n0969_p0361c08║身、解脫；直解脫非解脫，解脫必具法身、般若。若直
X57n0969_p0361c09║有一法，性不具三，則非真涅槃也。然而理雖各具，
X57n0969_p0361c10║苟三法各異，如三人各稱帝王，各不相收，亦非大
X57n0969_p0361c11║涅槃也。此大般涅槃與今文合者，在性體三千，則
X57n0969_p0361c12║三千即中，正因佛性，屬法身德；三千即空，了因佛
X57n0969_p0361c13║性，屬般若德；三千即假，緣因佛性，屬解脫德。轉為
X57n0969_p0361c14║所觀玅境，則正因法身為中諦，了因般若為真諦，
X57n0969_p0361c15║緣因解脫為俗諦；若起為能觀玅觀，則正因法身
X57n0969_p0361c16║為中觀，了因般若為空觀，緣因解脫為假觀。在三
X57n0969_p0361c17║性三諦，則全性以起修，是為性中具修；在三觀，則
X57n0969_p0361c18║全修而在性，是為修中具性。莫不直法身非法身，
X57n0969_p0361c19║法身必具般若、解脫等。夫三觀源流根本，厥玅若
X57n0969_p0361c20║此，天台以此而為傳心玅印，豈無故哉？
X57n0969_p0361c21║
X57n0969_p0361c22║傳佛心印記註卷上