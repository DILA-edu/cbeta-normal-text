X57n0970_p0374a01║
X57n0970_p0374a02║No. 970-A
X57n0970_p0374a03║ 性善惡論序
X57n0970_p0374a04║
X57n0970_p0374a05║性惡，外典所諱也。而台宗揭真性之所具，而神用之
X57n0970_p0374a06║專用，是為家珍。苟非習於其教者，雖老宿沙門，聞而
X57n0970_p0374a07║掩耳走矣。余讀
X57n0970_p0374a08║有門大師性善惡論，而歎四依菩薩慈悲良深重焉。
X57n0970_p0374a09║何則？我輩眾生與三毒如惡叉聚，歷生浩劫，住修惡
X57n0970_p0374a10║中，反而之善，艱謬良多。制伏強則醉靜慮之酒，厭離
X57n0970_p0374a11║極則墮無為之穽，所謂謬也。懸觀清淨，初心絕分，歷
X57n0970_p0374a12║別修證，積劫難成，所謂艱也。揆厥所由，良以惡異善
X57n0970_p0374a13║故。不有性具法門，雙融善惡，何由知十界之同如，悟
X57n0970_p0374a14║眾生之即佛？一切現成，至圓至頓，豈有過此者乎？故
X57n0970_p0374a15║談佛性者，不難言善，而難言具也。故曰：台、衡二師慈
X57n0970_p0374a16║悲深重也。武津性染，翻起信惟淨之旨；智者理毒，闡
X57n0970_p0374a17║維摩二即之談。雖復以具立宗，而意主於觀惡融通，
X57n0970_p0374a18║任運攝善，妙宗建立，揭惡緣了，謂勝他宗，此秘始顯。
X57n0970_p0374a19║海寶之如意，眾願之德瓶，山外諸師不得與焉。故談
X57n0970_p0374a20║台宗者，不難言具，而難言惡也。故曰：四明以來諸師
X57n0970_p0374a21║慈悲深重也。西來一宗，指屎尿為法身，示薦取於聲
X57n0970_p0374a22║色，印合山家，寧盡鳥唧？然言前句外，專待上根。至如
X57n0970_p0374a23║天臺一家，文字總持，如雨普潤，婆心婆舌，若惟恐其
X57n0970_p0374a24║說之不詳，與其解之不晰。大師此論，更旁引曲證，原
X57n0970_p0374b01║始要終，設之以辨，贅之以說，示之以事，繫之以圖。雖
X57n0970_p0374b02║以余轂之不敏，向於君子皆能蛣𧏙究竟之旨，茫若
X57n0970_p0374b03║望洋卒業，此憬然有入焉。故談性惡者，不難於言惡，
X57n0970_p0374b04║而難於言之。言之必使人洞胸澈髓，如開戶見其家
X57n0970_p0374b05║藏而後已也。故曰：師之慈悲深重也。論成而冠，儒者
X57n0970_p0374b06║頗用非孟以相徵詰。余曰：唯唯，否否。三教聖賢言性，
X57n0970_p0374b07║皆同而異。孟甞言備物矣，備善而遺惡，詎可言皆？修
X57n0970_p0374b08║多羅處處稱本來成佛，佛弟子何必不言性善？顧世
X57n0970_p0374b09║教嚴於防惡，出世間教妙於融善，適時逗機，各有攸
X57n0970_p0374b10║當也。即儒者言性，寧渠皆善，相近不移，不隱然一性
X57n0970_p0374b11║具耶？宣尼言具，騶、孟言善。然騶、孟言善，姚江又言無
X57n0970_p0374b12║善無惡，而聖學愈明。如來言善，台衡言具。然台衡言
X57n0970_p0374b13║具，四明諸祖以及大師又具言善惡，而佛心彌暢。姚
X57n0970_p0374b14║江一派儒宗，至今研味不休。師論既出，後五百歲中，
X57n0970_p0374b15║稱見性津梁者，非此其誰也？三教聖賢，皆貴有賢子
X57n0970_p0374b16║孫哉！貴有賢子孫哉！
X57n0970_p0374b17║天台門弟子香光居士王立轂合十書於圓伊室
X57n0970_p0374b18║
X57n0970_p0374b19║
X57n0970_p0374b20║
X57n0970_p0374b21║
X57n0970_p0374b22║
X57n0970_p0374b23║
X57n0970_p0374b24║
X57n0970_p0374c01║No. 970-B
X57n0970_p0374c02║ 性善惡論序
X57n0970_p0374c03║
X57n0970_p0374c04║談偏空者，治世之道乖；宗緣起者，涅槃之路隔。由是
X57n0970_p0374c05║所知沙聚，見愛河深，落見愛則洄澓生死之波，障所
X57n0970_p0374c06║知則汩沒無為之穽。庸詎知淤泥卑濕，常生瑞世之
X57n0970_p0374c07║分陀；終嘅夫陸地高原，未產應時之優鉢。此妙有法
X57n0970_p0374c08║門，
X57n0970_p0374c09║釋迦如來所以捉塵三復而談，諸大菩薩所以擊節
X57n0970_p0374c10║再賡而和也。何則？蓋一言其有，則萬行因得以芬披，
X57n0970_p0374c11║而至人之化導行；一言其妙，則真如以之而廖廓，而
X57n0970_p0374c12║凡夫之生死絕。方有而妙，則妙不自妙；方妙而有，則
X57n0970_p0374c13║有不自有。有不自有，則窮年行度，一道清淨以忘緣；
X57n0970_p0374c14║妙不自妙，則終日袪情，萬法森羅而建立。夫如是，則
X57n0970_p0374c15║妙有恒即而不即，恒離而不離，吾何獨妙其妙，而獨
X57n0970_p0374c16║有其有哉？此諸佛菩薩大人作略，固不可得而思議
X57n0970_p0374c17║也。第有非緣有，微性具無以建其宗；具非偏具，微十
X57n0970_p0374c18║界無以盡其旨。修性繇是以分，善惡因之以辨，是故
X57n0970_p0374c19║假託賓主，以性善惡而立論焉。然以道該儒釋，理別
X57n0970_p0374c20║偏圓，各有攸歸，曷容槩與？世出世間之旨，不得不霄
X57n0970_p0374c21║壤以分庭；大小頓漸之宗，不得不雲泥而立壺。兼之
X57n0970_p0374c22║脩性駢舉，法喻重伸，援事援人，證經證論。言將六萬，
X57n0970_p0374c23║矢筆以記，而安得乎絕妙好辭？門列八科，率意而宣，
X57n0970_p0374c24║聊契乎妙覺明性。下筆於
X57n0970_p0375a01║皇明天啟建元之初年季夏中澣，書成于仲秋之哉！
X57n0970_p0375a02║　生明閣筆故序。
X57n0970_p0375a03║天台山幽溪沙門無盡傳燈和南撰于楞嚴壇東方之不瞬堂
X57n0970_p0375a04║往生居士弟子聞龍正願
X57n0970_p0375a05║蘭陵夢澤居士張　師繹
X57n0970_p0375a06║楚蘄滄孺居士弟子袁世振
X57n0970_p0375a07║香光居士弟子王　立轂
X57n0970_p0375a08║心城居士弟子劉　錫玄同校正
X57n0970_p0375a09║達月居士弟子管瓏正見
X57n0970_p0375a10║僧摩居士弟子馬騰正眼
X57n0970_p0375a11║圓觀居士弟子余曰新正脩
X57n0970_p0375a12║元歎居士弟子徐波受權
X57n0970_p0375a13║
X57n0970_p0375a14║
X57n0970_p0375a15║
X57n0970_p0375a16║
X57n0970_p0375a17║
X57n0970_p0375a18║No. 970
X57n0970_p0375a19║性善惡論卷第一
X57n0970_p0375a20║
X57n0970_p0375a21║天台山幽谿沙門傳燈著
X57n0970_p0375a22║夫性者，理也。性之為理，本非善惡。古今之立論，以善
X57n0970_p0375a23║惡言者，無乃寄修以談性，借事以名理，猶緣響以求
X57n0970_p0375a24║聲，緣影以求形。性之為理，豈善惡之足言哉？客有冠
X57n0970_p0375b01║儒冠以心佛心者，過余幽谿，以問之曰：聞師台教，每
X57n0970_p0375b02║以性惡法門為一大旨歸，有之乎？余對曰：有之。客曰：
X57n0970_p0375b03║夫善善惡惡，人之常情。三教聖人建言立論，尊賢疾
X57n0970_p0375b04║不肖，不啻如好好色，常恐其不及；如惡惡臭，常恐其
X57n0970_p0375b05║有餘。今台宗學者，故以是而立論，囿物為善，訓人之
X57n0970_p0375b06║道安在哉？余對曰：至理驚人，至言恐聽。苟以人間區
X57n0970_p0375b07║區之訓，以疑出世間深玄之理，惑耳驚心，又何足恠？
X57n0970_p0375b08║矧此宗立論，但云只一具字，彌顯今宗以性具善，他
X57n0970_p0375b09║師亦知具惡緣了，他皆莫測，何甞定言惡而不言善？
X57n0970_p0375b10║蓋台宗之言性也，則善惡具；言修也，而後善惡分。乃
X57n0970_p0375b11║以本具佛界為性善，本具九界為性惡；修成佛界為
X57n0970_p0375b12║修善，修成九界為修惡。他宗既但知性具善，而不知
X57n0970_p0375b13║性具惡，則佛界有所取，九界有所舍，不得契合淨名
X57n0970_p0375b14║經生死即涅槃，煩惱即菩提，平等不二之旨，故立圓
X57n0970_p0375b15║理以破偏宗。且欲援九界修惡之人，不須轉側以達
X57n0970_p0375b16║性惡，性惡融通，無法不趣，任運攝得佛界性善，以為
X57n0970_p0375b17║直指人心，見性成佛妙門，正囿物為善，訓人之大道。
X57n0970_p0375b18║從事斯教者，所以立言而無畏也。客又問曰：夫性善
X57n0970_p0375b19║之言，本出於孟子；性惡之言，本出於荀子；善惡混之
X57n0970_p0375b20║言，本出於楊子。今台宗之言性具，而曰：其於性也，則
X57n0970_p0375b21║善惡具；其言修也，則善惡分。豈非兼三家而有之，以
X57n0970_p0375b22║為超勝之說乎？余對曰：三子之說，各言性之一偏，固
X57n0970_p0375b23║為聖門之不取，然皆即才情以言性，非即性以言性
X57n0970_p0375b24║也。況是即人道才情之間以言之，非吾教本具十法
X57n0970_p0375c01║界之為性善性惡也。恐君於吾道猶有所未深，試為
X57n0970_p0375c02║約世教而略言之，然後約本教詳言之，委曲言之，廣
X57n0970_p0375c03║引證以發明之，庶幾知性具法門，深有功於圓教，大
X57n0970_p0375c04║有益於圓修。如食乳糜，餘無所須；如得摩尼，不事他
X57n0970_p0375c05║求也。
X57n0970_p0375c06║客曰：世教何如？余曰：觀夫孔聖之著書而罕言性，故
X57n0970_p0375c07║門人之稱其師曰：夫子之文章可得而聞也，性與天
X57n0970_p0375c08║道不可得而聞也。然亦少甞言之曰：性相近也，習相
X57n0970_p0375c09║遠也。而未甞以善惡斷。至於其孫子思之立論，然後
X57n0970_p0375c10║而微言之曰：天命之謂性，率性之謂道，修道之謂教。
X57n0970_p0375c11║又曰：喜怒哀樂之未發謂之中，發而皆中節謂之和。
X57n0970_p0375c12║夫子思之謂中，非天命之謂性乎？和，非率性之謂道
X57n0970_p0375c13║乎？至於論率性之道，但曰：夫婦之愚可以與知焉，及
X57n0970_p0375c14║其至也，雖聖人亦有所不知焉。夫婦之不肖可以能
X57n0970_p0375c15║行焉，及其至也，雖聖人亦有所不能焉。故夫聖人之
X57n0970_p0375c16║道，造端乎夫婦之所能知，而極乎聖人之所不能知。
X57n0970_p0375c17║造端乎夫婦之所能行，而極乎聖人之所不能，是以
X57n0970_p0375c18║天下無不可學。而極乎聖人之所不能知，是以學者
X57n0970_p0375c19║不知其所窮。夫如是，則惻隱足以為仁，而仁不止於
X57n0970_p0375c20║惻隱；羞惡足以為義，而義不止於羞惡。性善之義隱
X57n0970_p0375c21║而發之者如此，亦未甞以善惡斷也。後世之為善惡
X57n0970_p0375c22║紛紛之論者，實始於孟子。而孟子之言人之性善，皆
X57n0970_p0375c23║出於其師子思之書。子思之書皆孔聖微言篤論，孟
X57n0970_p0375c24║子得之而不善用，能言其道而不知其所以為言之
X57n0970_p0376a01║名，舉天下之大而必之以性善之論，昭昭乎自以為
X57n0970_p0376a02║的於天下，使天下之過者莫不欲援弓而射之。故孟
X57n0970_p0376a03║子之既言性善也，而荀子好為異論，不得不言人性
X57n0970_p0376a04║惡。謂桀、紂，性也；堯、舜，偽也。又曰：乱天下者，子思、孟軻
X57n0970_p0376a05║也。意其為人必剛愎不遜，自許太過，故喜為異說而
X57n0970_p0376a06║不讓，敢為高論而不顧。荀卿既言性惡矣，而楊雄又
X57n0970_p0376a07║兼二者而有之，曰：人之性善惡混，修其善則為善人，
X57n0970_p0376a08║修其惡則為惡人。夫論性至於善惡混，固已近之矣。
X57n0970_p0376a09║若曰人皆可以為堯、舜，非修其善而為善人乎？獨不
X57n0970_p0376a10║可曰人皆可以為桀、紂，非修其惡而為惡人乎？論者
X57n0970_p0376a11║謂楊子不知夫善惡者，性之所能之，而非性之所能
X57n0970_p0376a12║有也。且夫言性者，安以其為善惡哉？夫楊子既以為
X57n0970_p0376a13║善惡混矣，而韓愈者，又取夫三子之說，而折之於孔
X57n0970_p0376a14║子之論，離性以為三，曰：中人可以上下，而上智與下
X57n0970_p0376a15║愚不移。以為三子者，皆出乎其中，而遺其上下。則中
X57n0970_p0376a16║人可以上，非孟子之性善耶？可以下，非荀子之性惡
X57n0970_p0376a17║耶？可以上下，非楊子之性善惡混耶？而遺其上智為
X57n0970_p0376a18║善之不移，下愚為惡之不遷，離性為三，以為超勝之
X57n0970_p0376a19║說。不知夫子之言中人可以上下，而上智與下愚不
X57n0970_p0376a20║移者，論才也，非論性也。然亦不獨愈之言也，即天下
X57n0970_p0376a21║舉古今之人而言性，皆雜乎方以言之，是以紛紛而
X57n0970_p0376a22║不能一也。韓愈之說，又不獨此也，甚至於離性以為
X57n0970_p0376a23║情，而合才以為性。離性以為情，則饑寒之患，牝牡之
X57n0970_p0376a24║欲，皆情也，非性也。情而非性，則必以泊然而無為者
X57n0970_p0376b01║為性矣。而韓愈每以闢佛、老為己任，至於言性，又不
X57n0970_p0376b02║覺不知流入於吾教小乘說中，是故其論終莫能通。
X57n0970_p0376b03║蓋儒之言性，與吾佛教異，既言善惡矣，則所謂情者，
X57n0970_p0376b04║乃儒所謂性也。惟聖人無是，無由以為聖，而小人無
X57n0970_p0376b05║是，無由以為惡。聖人以其喜怒哀懼愛惡欲七者御
X57n0970_p0376b06║之，而之乎善，小人以是七者御之，而之乎惡，豈非善
X57n0970_p0376b07║惡者性之所能之，而非性之所能有之乎？蓋甞原之
X57n0970_p0376b08║世之立言，有好為私說者，則造為異論，惟務勝人，而
X57n0970_p0376b09║全不顧其負處，則荀子創為性惡是也。有喜為公論
X57n0970_p0376b10║者，則後之說者，理必勝前，如孟子既言性善，而荀子
X57n0970_p0376b11║又言性惡矣，則楊子不得不兼二子而有之，曰人性
X57n0970_p0376b12║善惡混。若夫韓子者，不過捨楊子之遺餘，而折衷乎
X57n0970_p0376b13║聖人之成言，離性以為三品，雖欲勝之，不知有離性
X57n0970_p0376b14║為情，合才為性之失。要知四子之說，惟楊子人性善
X57n0970_p0376b15║惡混為近理。蓋善惡之論，有性也，修也，於性之未形，
X57n0970_p0376b16║固不當以善惡論。若以修而觀乎性，孰有無體之用，
X57n0970_p0376b17║異性之修乎？是故約修以論性，修既有善惡矣，而性
X57n0970_p0376b18║豈得無之？但於修須論乎三義，曰才也，智也，情也。若
X57n0970_p0376b19║夫子之言中人可以上下者，此論人之才能，可以為
X57n0970_p0376b20║堯、舜，可以為桀、紂爾。若曰人皆可以為堯、舜，而竟為
X57n0970_p0376b21║之，則賢智也，即修善也。性苟不具乎善，則何以能，而
X57n0970_p0376b22║何以為？則性之具善明矣。若曰人皆可以為桀紂，而
X57n0970_p0376b23║亦竟為之，此愚情也，即修惡也。性苟不具乎惡，則何
X57n0970_p0376b24║以能，而何以為？則性之具惡又明矣。雖聖人未甞以
X57n0970_p0376c01║善惡而明言之，若子思者，固甞發其義端於中庸矣。
X57n0970_p0376c02║其曰喜怒哀樂之未發謂之中，非以言其性乎？發而
X57n0970_p0376c03║皆中節謂之和，非以言其善乎？雖不言惡，獨不可曰
X57n0970_p0376c04║發而不中節謂之不和，非以言其惡乎？又曰：君子之
X57n0970_p0376c05║中庸也，君子而時中。小人之中庸也，小人而無忌憚
X57n0970_p0376c06║也。時中則善也，無忌憚則惡也。夫喜怒之和不和，莫
X57n0970_p0376c07║不自性之所發，豈非性之本具善惡乎？惟聖人惜未
X57n0970_p0376c08║人性之具乎善，可以為堯舜，為聖人，為賢人，為君子，
X57n0970_p0376c09║是以諄諄設教以勸之勉之。聖人懼夫人性之具乎
X57n0970_p0376c10║惡，可以為桀紂，為凡夫，為下愚，為小人，是以諄諄設
X57n0970_p0376c11║教以懲之誡之。故夫子之於詩與春秋也，其始終本
X57n0970_p0376c12║末，各有條貫，正以王化之本，始於天下之易行。何也？
X57n0970_p0376c13║蓋天下固知有父子也，父子不相賊而足以為孝。天
X57n0970_p0376c14║下固知有兄弟也，兄弟不相奪而足以為悌。孝悌足
X57n0970_p0376c15║而王道備，此固非有深遠而難見，勤苦而難行。故詩
X57n0970_p0376c16║之為教也，使人歌舞佚樂，無所不至，要在不失正焉
X57n0970_p0376c17║而已。雖然，夫子固有所甚畏也。一失容者，禮之所由
X57n0970_p0376c18║（廢。一失言者，義之所由亡。君臣之相攘，上下之相殘，天下大亂，未甞不始於此道。是故春秋力爭於毫釐之間，
X57n0970_p0376c19║而深明乎疑似之際，截然其有所必不可為也。此夫子勸善懲惡之教大略也。然則孟子深於詩與春秋者也，
X57n0970_p0376c20║第發明乎祖父道統之傳，而力教人以為善，可也。至於論性，則舉天下之人如此之多，而必之以性善之說，則
X57n0970_p0376c21║不可也。宋儒張橫渠又謂：有天地之性，氣質之性。天地之性，則性善而無惡；氣質之性，則有善而亦有惡。意言
X57n0970_p0376c22║孟子言性善者，獨指天地之性也；諸子言善惡混者，雜指氣質之性也。余謂性以不變為義，豈有天地之性與
X57n0970_p0376c23║氣質之性異哉？且人稟天地五行以成形，而天地之性亦以賦焉。是則天地者，體也；氣質者，用也。有體而後有
X57n0970_p0376c24║用，豈有體獨而用兼乎？以此而言，則橫渠之言，亦非是也。）
X57n0970_p0377a01║客曰：世教論性之略，已聞命矣。出世之教，論性差別
X57n0970_p0377a02║之義如何？余曰：吾教差別論者，釋迦如來說法四十
X57n0970_p0377a03║九年，而有五時八教：一、華嚴時，二、阿含時，三、方等時，
X57n0970_p0377a04║四、般若時，五、法華涅槃時。八教者：一、頓教，二、漸教，三、
X57n0970_p0377a05║秘密教，四、不定教。此之四教，名為化儀，如世藥方。一、
X57n0970_p0377a06║藏教，二、通教，三、別教，四、圓教。此之四教，名為化法，如
X57n0970_p0377a07║辨藥味。但化像四教，無別體相，乃以化法四教而為
X57n0970_p0377a08║其相。今於化像四教，未暇辨之，惟約五時所說化法
X57n0970_p0377a09║四教，以明性之善惡，具與不具。第一、華嚴時者，此時
X57n0970_p0377a10║兼別教以明圓教。其所兼別，雖具明十界，若言性具，
X57n0970_p0377a11║但言具佛界之善，不具九界之惡，以彼所明真如佛
X57n0970_p0377a12║性，如雲外月逈出二邊，必須斷除九界之惡，方顯佛
X57n0970_p0377a13║界之善。若彼正說圓滿修多羅教，則備明十界皆是
X57n0970_p0377a14║性具，本具九界名為性惡，本具佛界名為性善，修成
X57n0970_p0377a15║九界名為修惡，修成佛界名為修善。故晉譯華嚴云：
X57n0970_p0377a16║能隨染淨緣，遂分十法界。又云：心如工畵師，造種種
X57n0970_p0377a17║五陰，一切世間中，無不從心造。如心佛亦爾，如佛眾
X57n0970_p0377a18║生然，心佛及眾生，是三無差別。又云：若人欲了知，三
X57n0970_p0377a19║世一切佛，應觀法界性，一切惟心造。第二阿含時，即
X57n0970_p0377a20║三七日，如來於華嚴頓後，脫舍那珍御之服，着丈六
X57n0970_p0377a21║獘垢之衣，於十二年中說四阿含經，名為漸初，惟說
X57n0970_p0377a22║小乘三藏之教。此教雖有佛與菩薩，觀其所證惟破
X57n0970_p0377a23║見思，證偏空理與二乘同，是則破去三界六凡法界，
X57n0970_p0377a24║出三界外入無餘涅槃寂滅而已。界惟有八，但云搆
X57n0970_p0377b01║造，豈論性具十界。第三方等時，於十二年後八年之
X57n0970_p0377b02║中，說維摩、楞伽、楞嚴、圓覺等諸大乘經，此時彈偏斥
X57n0970_p0377b03║小歟大褒圓，三根普潤四教並談，佛於此時說性具
X57n0970_p0377b04║與夫性惡法門處至為周足。如淨名經云：生死即涅
X57n0970_p0377b05║槃，煩惱即菩提。又云：眼耳鼻舌入諸根皆是淨土。又
X57n0970_p0377b06║云：有增上慢者說離婬怒癡名為解脫，無增上慢者
X57n0970_p0377b07║婬怒癡即是解脫。又云：六十二見為如來種。無行經
X57n0970_p0377b08║云：貪欲即是道，恚癡亦復然，如是三法中，具一切佛
X57n0970_p0377b09║法。楞伽經云：如來藏為善不善因。如是之義，散在方
X57n0970_p0377b10║等，不一而足。至於圓覺楞嚴，其於性具善惡之旨，又
X57n0970_p0377b11║極所發明。凡此諸經，專談性具者，皆屬圓頓之教。若
X57n0970_p0377b12║不及此者，乃方等圓教中所對藏通，及所對別教而
X57n0970_p0377b13║已。第四般若時，說般若經共二十二年。論此時以空
X57n0970_p0377b14║慧之水，淘汰三乘執情，似不談乎性具。若曰般若談
X57n0970_p0377b15║空，八十法門具顯，是則正以真空破情，而不破法。則
X57n0970_p0377b16║彼時帶通別二，正說圓教，一以性具而為之主。第五
X57n0970_p0377b17║法華涅槃時，此時說法華凡經八年，說涅槃纔一日
X57n0970_p0377b18║半夜。合此二經，為第五時法。而法華者，乃如來談性
X57n0970_p0377b19║具終圓，究竟畢萃之時也。蓋如來於前四時，為實施
X57n0970_p0377b20║權者，為此性具一實之道，以施不具之三權也。至法
X57n0970_p0377b21║華開權顯實者，開前四時三教不具之權，以顯法華
X57n0970_p0377b22║圓具之實也。廢權立實者，廢前四時三教不具之權，
X57n0970_p0377b23║以立法華圓具之實也。至於本門三法，莫不皆然。是
X57n0970_p0377b24║故方便品初，如來出定，歎權實二智曰：諸佛智慧，甚
X57n0970_p0377c01║深無量，其智慧門，難解難入。及其下文，乃曰：惟佛與
X57n0970_p0377c02║佛，乃能究盡諸法實相。所謂諸法有如是相，如是性，
X57n0970_p0377c03║如是體，如是力，如是作，如是因，如是緣，如是果，如是
X57n0970_p0377c04║報，如是本末究竟等。正以十法界十如是諸法，皆是
X57n0970_p0377c05║實相。惟佛與佛，具足究竟權實二智，方能究盡實相
X57n0970_p0377c06║之實，諸法之權。所以經中開人天之權云：一低頭，一
X57n0970_p0377c07║合掌，一彈指，一散華等，皆成佛道。開聲聞之權云：聲
X57n0970_p0377c08║聞聞此法，疑網皆已除。千二百羅漢，悉亦當作佛。聲
X57n0970_p0377c09║聞領解云：我等今者，真是聲聞。以佛道聲，令一切聞。
X57n0970_p0377c10║我等今者，真阿羅漢。普於其中，應受供養。至於調達
X57n0970_p0377c11║受記，龍女作佛，莫非開九界之權，顯佛界之實。或開
X57n0970_p0377c12║修善，而究竟乎性善。或開修惡，而究竟乎性惡。惟佛
X57n0970_p0377c13║與佛，乃能究盡，不在茲乎。至於涅槃，則專談性惡。故
X57n0970_p0377c14║曰：闡提、善人二人，皆有佛性，名為善惡緣因。具在彼
X57n0970_p0377c15║部，不能具引。是則欲明如來出世一大事因緣者，苟
X57n0970_p0377c16║不知性具善惡之旨，如無目夜遊，何以為直指人心，
X57n0970_p0377c17║何以為見性成佛。苟非天台一宗教觀，發明此旨，則
X57n0970_p0377c18║圓頓教理，幾乎絕滅矣。虎谿懷則師云：只一具字，彌
X57n0970_p0377c19║顯今宗。以性具善，他師亦知。具惡緣了，他皆莫測。正
X57n0970_p0377c20║此謂也。是故欲從事於如來圓頓法門者，則性具之
X57n0970_p0377c21║道，是不可不知，而不可不學。即弘是道者，亦不可不
X57n0970_p0377c22║講，而不可不廣也。故今對君，凡立八大科，以發明之。
X57n0970_p0377c23║一真如不變，十界冥伏門。二真如隨緣，十界差別門。
X57n0970_p0377c24║三不變隨緣，無差而差門。四隨緣不變，差而無差門。
X57n0970_p0378a01║五因心本具，毫無虧欠門。六果地融通，一無所改門。
X57n0970_p0378a02║七隨淨圓修，全修在性門。八隨淨圓證，舉一全收門。
X57n0970_p0378a03║客曰：云何名為真如不變十界冥伏門？余曰：此論諸
X57n0970_p0378a04║佛眾生，自無始劫前，未有識心時，而真如妙心，不遷
X57n0970_p0378a05║不變，清淨廣大，常住堅凝。華嚴稱為一真法界清淨
X57n0970_p0378a06║法身，法華稱為諸法實相，圓覺稱為有大陀羅尼門，
X57n0970_p0378a07║楞嚴稱為菩提涅槃元清淨體，又稱為空如來藏菴
X57n0970_p0378a08║摩羅識真如佛性。大圓鏡智起信論稱為本覺。論云：
X57n0970_p0378a09║所言覺義者，謂心體離念。離念相者，等虗空界，無所
X57n0970_p0378a10║不遍，常住一相，即是如來常住法身。依此法身，說名
X57n0970_p0378a11║本覺。而此本覺，性具十界，五陰實法，依報國土，十界
X57n0970_p0378a12║假名，毫無虧欠。又復具足三因佛性：一、正因，即法身
X57n0970_p0378a13║德；二、了因，即般若德；三、緣因，即解脫德。涅槃謂之三
X57n0970_p0378a14║因佛性。正因法身，取其竪窮橫遍義；了因般若，取其
X57n0970_p0378a15║當體照明義；緣因解脫，取其清淨無染義。但此本覺，
X57n0970_p0378a16║雖具十界依正，以未隨緣，故冥伏於一性之中，未曾
X57n0970_p0378a17║彰顯。以本具十界依報言之，則楞嚴所謂性色真空，
X57n0970_p0378a18║性空真色，水火風空，莫不如是，清淨本然，周徧法界
X57n0970_p0378a19║是也。以本具十界正報言之，則楞嚴所謂性見覺明，
X57n0970_p0378a20║覺精明見，性識明知，覺明真識，莫不清淨本然，周遍
X57n0970_p0378a21║法界是也。圓覺經則曰：善男子！此菩薩及末世眾生，
X57n0970_p0378a22║證得諸幻滅影像故，爾時便得無方清淨無邊虗空
X57n0970_p0378a23║覺所顯發。覺圓明故顯心清淨，心清淨故見塵清淨，
X57n0970_p0378a24║見清淨故眼根清淨，根清淨故眼識清淨，識清淨故
X57n0970_p0378b01║間塵清淨，間清淨故耳根清淨，根清淨故耳識清淨，
X57n0970_p0378b02║識清淨故覺塵清淨，如是乃至鼻舌身意亦復如是。
X57n0970_p0378b03║善男子！根清淨故色塵清淨，色清淨故聲塵清淨，香
X57n0970_p0378b04║味觸法亦復如是。善男子！六塵清淨故地大清淨，地
X57n0970_p0378b05║清淨故水大清淨，火大風大亦復如是。善男子！四大
X57n0970_p0378b06║清淨故十二處、十八界、二十五有清淨，彼清淨故十
X57n0970_p0378b07║力、四無所畏、四無礙智、佛十八不共法、三十七助道
X57n0970_p0378b08║品清淨，如是乃至八萬四千陀羅尼門一切清淨。善
X57n0970_p0378b09║男子！一切實相性清淨故一身清淨，一身清淨故多
X57n0970_p0378b10║身清淨，多身清淨故如是乃至十方眾生圓覺清淨。
X57n0970_p0378b11║善男子！一世界清淨故多世界清淨，多世界清淨故
X57n0970_p0378b12║如是乃至盡於虗空圓裹三世一切平等清淨不動。
X57n0970_p0378b13║善男子！虗空如是平等不動，當知覺性平等不動；四
X57n0970_p0378b14║大不動故，當知覺性平等不動；如是乃至八萬四千
X57n0970_p0378b15║陀羅尼門平等不動，當知覺性平等不動。善男子！覺
X57n0970_p0378b16║性遍滿清淨不動圓無際故，當知六根遍滿法界；根
X57n0970_p0378b17║遍滿故，當知六塵遍滿法界；塵遍滿故，當知四大遍
X57n0970_p0378b18║滿法界；如是乃至陀羅尼門遍滿法界。善男子！由彼
X57n0970_p0378b19║妙覺性遍滿故，根性塵性無壞無雜；根塵無壞故，如
X57n0970_p0378b20║是乃至陀羅尼門無壞無雜。如百千燈光照一室，其
X57n0970_p0378b21║光遍滿無壞無雜。此亦明眾生本有圓覺妙性具十
X57n0970_p0378b22║種法界故，至果成證得諸幻滅十界事中影像，使得
X57n0970_p0378b23║性具十界莫不清淨不動遍滿，以復真如不變之三
X57n0970_p0378b24║德也。然則十界即三因也，三因即十界也。雖然相即
X57n0970_p0378c01║而有性善性惡之殊，本具九界三因名為性惡，本具
X57n0970_p0378c02║佛界三因名為性善。而此十界善惡三因既居於一
X57n0970_p0378c03║性之中，即之彌分派之常合，華嚴稱為一微塵中具
X57n0970_p0378c04║足大千經卷，首楞嚴稱為擣萬種香為丸，若燒一塵
X57n0970_p0378c05║具足眾氣，淨名稱為入此室者惟聞諸佛功德之香，
X57n0970_p0378c06║大集稱為如人入海浴已用諸河之水，即此義也。恐
X57n0970_p0378c07║於此義未了，復示之圖，俾讀此書者觀像以得意焉。
X57n0970_p0378c08║
X57n0970_p0378c09║
X57n0970_p0378c10║
X57n0970_p0378c11║
X57n0970_p0378c12║
X57n0970_p0378c13║
X57n0970_p0378c14║
X57n0970_p0378c15║
X57n0970_p0378c16║
X57n0970_p0378c17║
X57n0970_p0378c18║
X57n0970_p0378c19║
X57n0970_p0378c20║
X57n0970_p0378c21║
X57n0970_p0378c22║
X57n0970_p0378c23║
X57n0970_p0378c24║
X57n0970_p0379a01║真如不變十界冥伏之圖
X57n0970_p0379a02║【圖】
X57n0970_p0379a03║
X57n0970_p0379a04║
X57n0970_p0379a05║
X57n0970_p0379a06║
X57n0970_p0379a07║
X57n0970_p0379a08║
X57n0970_p0379a09║
X57n0970_p0379a10║
X57n0970_p0379a11║
X57n0970_p0379a12║
X57n0970_p0379a13║
X57n0970_p0379a14║
X57n0970_p0379a15║
X57n0970_p0379a16║
X57n0970_p0379a17║
X57n0970_p0379a18║
X57n0970_p0379a19║
X57n0970_p0379a20║
X57n0970_p0379a21║
X57n0970_p0379a22║
X57n0970_p0379a23║
X57n0970_p0379a24║
X57n0970_p0380a01║客曰：云何名為真如隨緣十界差別門？余曰：前引華
X57n0970_p0380a02║嚴能隨染淨緣，具造十法界者，正以法界圓融之體，
X57n0970_p0380a03║真如不變之性，如君子不器，善惡皆能。圓頓教旨，無
X57n0970_p0380a04║功用道，極要緊處，全在此能之一字上建立。若它別
X57n0970_p0380a05║教所宗，但中佛性，惟具善而不具惡，其於文經為善
X57n0970_p0380a06║之事，或者能之，若於武緯征伐之事，則不能之，何足
X57n0970_p0380a07║以𫁉才無不具，藝無不就，成德之士哉？若圓頓教旨
X57n0970_p0380a08║所明，真如不變之體，既具十界善惡之性，故未隨緣
X57n0970_p0380a09║時，則居然不變。若隨緣時，而有十界染淨之用，謂能
X57n0970_p0380a10║隨染緣造九法界，隨淨緣造佛法界。十種法界，既是
X57n0970_p0380a11║性具，又是能事，惟彰己能，何過之有？非比淳善之人，
X57n0970_p0380a12║一切惡事，本非所能，被惡人逼，強令作惡，慮其名德
X57n0970_p0380a13║俱喪，則慚恧無地，斯為過矣。然此一門，宜分因果，因
X57n0970_p0380a14║論方修，果論感報。方修之因，復有二種：一起念名造，
X57n0970_p0380a15║二搆作名造。起念名造者，如世人日用，根塵相對，凡
X57n0970_p0380a16║起一念，必屬一界。一界生起名事造，九界冥伏為理
X57n0970_p0380a17║具。以冥伏故不有，以現起故不無。全造而具，故不有
X57n0970_p0380a18║而恒有。全具而造，故不無而恒無。不有不無，實相理
X57n0970_p0380a19║顯。故善觀一念者，三智一心中得矣。二搆作名造者，
X57n0970_p0380a20║依此真如所起一念，漸漸增長，搆造染淨二因，成業
X57n0970_p0380a21║性故。現起冥伏，義同上說。是故能善觀一心為界者，
X57n0970_p0380a22║三智亦一心中得矣。果論感報者，約三世論，方修之
X57n0970_p0380a23║因，若在過去，則感報之果在現在。若方修之因在現
X57n0970_p0380a24║在，則感報之果在未來。又方修之因，有轉不轉。感報
X57n0970_p0380b01║之果，有定不定。轉則不定，不轉則定。如一念貪心起，
X57n0970_p0380b02║為地獄因。若能改格前非，慚愧懺悔，或轉為人天，或
X57n0970_p0380b03║轉為四聖。在其用心勵行之不同，下當列圖，具明其
X57n0970_p0380b04║相。使閱者有所照，非成是焉。
X57n0970_p0380b05║真如隨緣十界差別之圖
X57n0970_p0380b06║【圖】
X57n0970_p0380b07║
X57n0970_p0380b08║
X57n0970_p0380b09║
X57n0970_p0380b10║
X57n0970_p0380b11║
X57n0970_p0380b12║
X57n0970_p0380b13║
X57n0970_p0380b14║
X57n0970_p0380b15║
X57n0970_p0380b16║
X57n0970_p0380b17║
X57n0970_p0380b18║
X57n0970_p0380b19║
X57n0970_p0380b20║
X57n0970_p0380b21║
X57n0970_p0380b22║
X57n0970_p0380b23║
X57n0970_p0380b24║
X57n0970_p0380c01║
X57n0970_p0380c02║
X57n0970_p0380c03║
X57n0970_p0380c04║
X57n0970_p0380c05║
X57n0970_p0380c06║
X57n0970_p0380c07║
X57n0970_p0380c08║
X57n0970_p0380c09║
X57n0970_p0380c10║
X57n0970_p0380c11║
X57n0970_p0380c12║
X57n0970_p0380c13║
X57n0970_p0380c14║
X57n0970_p0380c15║
X57n0970_p0380c16║
X57n0970_p0380c17║
X57n0970_p0380c18║
X57n0970_p0380c19║
X57n0970_p0380c20║
X57n0970_p0380c21║
X57n0970_p0380c22║
X57n0970_p0380c23║
X57n0970_p0380c24║
X57n0970_p0381a01║佛界現起九界冥伏之圖
X57n0970_p0381a02║【圖】
X57n0970_p0381a03║
X57n0970_p0381a04║
X57n0970_p0381a05║
X57n0970_p0381a06║
X57n0970_p0381a07║
X57n0970_p0381a08║
X57n0970_p0381a09║
X57n0970_p0381a10║
X57n0970_p0381a11║
X57n0970_p0381a12║
X57n0970_p0381a13║
X57n0970_p0381a14║
X57n0970_p0381a15║
X57n0970_p0381a16║
X57n0970_p0381a17║
X57n0970_p0381a18║
X57n0970_p0381a19║
X57n0970_p0381a20║
X57n0970_p0381a21║
X57n0970_p0381a22║
X57n0970_p0381a23║
X57n0970_p0381a24║
X57n0970_p0381b01║一、佛法界者慈雲大師法界圖說云：若人因讀圓滿
X57n0970_p0381b02║修多羅，及聞善知識所說，起淨信心，信己一念三道
X57n0970_p0381b03║之性，即三德性。苦道即法身，煩惱即般若，結業即解
X57n0970_p0381b04║脫。法身究竟，般若清淨，解脫自在。一究竟一切究竟，
X57n0970_p0381b05║般若解脫亦究竟。一清淨一切清淨，法身解脫亦清
X57n0970_p0381b06║淨。一自在一切自在，法身般若亦自在。即一而三，即
X57n0970_p0381b07║三而一，非縱非橫，亦非一異。法身常住，餘亦常住，樂
X57n0970_p0381b08║我淨亦如是。是則常樂四德祕密之藏，遍一切處，一
X57n0970_p0381b09║切諸法，悉是佛法。既信是已，以境繫心，以心繫境，心
X57n0970_p0381b10║境念念相續不斷，必見法性。設未相應，當依一實無
X57n0970_p0381b11║作四諦，起四大誓。無所求中，吾故求之。依前苦道即
X57n0970_p0381b12║苦諦，發一誓願，未度者令度。煩惱及業即集諦，發一
X57n0970_p0381b13║誓願，未解者令解。苦通即法身，即是滅諦，發一誓願，
X57n0970_p0381b14║未涅槃者令得涅槃。煩惱即菩提，即是道諦，發一誓
X57n0970_p0381b15║願，未安者令安。四弘不入，當巧安心止觀。如是次第
X57n0970_p0381b16║具修十法，必入五品六根及分證位，名佛法界。
X57n0970_p0381b17║釋曰：若約佛界論，方修之因轉不轉，感報之果定不
X57n0970_p0381b18║定者，佛果既是究竟三身，則惟是定，無不定義。若方
X57n0970_p0381b19║修之因二種中，正以佛界現起，則九界冥伏於一性
X57n0970_p0381b20║之中，隨外熏緣，強弱不同。如初起一念佛界之心，名
X57n0970_p0381b21║造居凡夫。不定聚者，人分兩品：一者、若人發佛界心
X57n0970_p0381b22║已，其志堅固，念念在道，一入永入，此則更無退轉。二
X57n0970_p0381b23║者、是人雖始發心求佛，然而立心不固，弘誓非堅，或
X57n0970_p0381b24║逢逆境而退為偏乘，或遇順境而即興凡念。人天善
X57n0970_p0382a01║道，逐境漂流；惡道三途，逢緣墮落。起念之造既然，搆
X57n0970_p0382a02║作之修亦爾。不退轉者，如善財南求，常啼東請，割內
X57n0970_p0382a03║貿鴿，至死而不退；投身喂虎，委骨而無移。以進例退，
X57n0970_p0382a04║應亦多人，不足為訓，故其錄少出耳。
X57n0970_p0382b01║菩薩界現起九界冥伏之圖。
X57n0970_p0382b02║【圖】
X57n0970_p0382b03║
X57n0970_p0382b04║
X57n0970_p0382b05║
X57n0970_p0382b06║
X57n0970_p0382c01║二、菩薩法界者法界圖說云：若觀根塵，為迷解本。迷
X57n0970_p0382c02║故則有十界苦集，悟故則有四聖滅道。緣此無量四
X57n0970_p0382c03║諦，起無量誓願，未度者令度，未解者令解，未安者令
X57n0970_p0382c04║安，未得涅槃者令得涅槃。善巧度生，慈眼視物，所集
X57n0970_p0382c05║福業，與眾生共。如是起一念者，名菩薩法界。
X57n0970_p0382c06║釋曰：若約菩薩法界論，方修有轉、不轉，果報有退、不
X57n0970_p0382c07║退者。此中明轉、不轉，復有進、不進，退、不退二義。言不
X57n0970_p0382c08║轉者，惟修此菩薩道而已。轉者復二：有轉心為佛道，
X57n0970_p0382c09║進而不退者；有雖轉而不進者。果報中復有轉、不轉
X57n0970_p0382c10║二義。轉者，別教菩薩登初地，破無明惑；有轉入圓教
X57n0970_p0382c11║二住者。此即教、行二道，雖則不圓，至於證道，證與圓
X57n0970_p0382c12║同是也。不轉者，則始終三道皆別也。然而既登初地，
X57n0970_p0382c13║則惟進無退，故無不退義也。若約人論退、轉者，如舍
X57n0970_p0382c14║利弗尊者，往劫之先，修菩薩道。因外道婆羅門乞施
X57n0970_p0382c15║其眼，菩薩曰：眼施何用？可乞它物。外道曰：餘無所需，
X57n0970_p0382c16║必欲眼爾。菩薩未具忍力，勉強剜施。外道得眼，嗔而
X57n0970_p0382c17║擲地曰：我謂菩薩之眼，必香潔清美，故來乞之。若仍
X57n0970_p0382c18║臭穢，與庸人何異？不須此物。以足踐踏而去。菩薩曰：
X57n0970_p0382c19║濁世眾生，剛強乃爾。無用之物，必欲求之。得之賤辱，
X57n0970_p0382c20║真難可度。不如舍菩薩道，修於聲聞，自出生死。由是
X57n0970_p0382c21║漸退，墮為凡夫。釋論云：舍利弗修菩薩道，經六十劫，
X57n0970_p0382c22║於六心中退。又如法華會上諸聲聞眾，於塵點劫前，
X57n0970_p0382c23║大通智勝佛十六王子所，同聽法華，發無上心，修菩
X57n0970_p0382c24║薩行。有不退者，久已作佛。有退轉者，舍大取小，退為
X57n0970_p0383a01║凡夫。小乘機熟，今為二乘。直至今生，如來更以五時
X57n0970_p0383a02║說法而成熟之，方得受記，當來作佛。故知修行佛道
X57n0970_p0383a03║與菩薩道，俱有退、不退異也。
X57n0970_p0383b01║緣覺法界現起九界冥伏之圖。
X57n0970_p0383b02║【圖】
X57n0970_p0383b03║
X57n0970_p0383b04║
X57n0970_p0383b05║
X57n0970_p0383b06║
X57n0970_p0383b07║
X57n0970_p0383b08║
X57n0970_p0383b09║
X57n0970_p0383b10║
X57n0970_p0383b11║
X57n0970_p0383b12║
X57n0970_p0383b13║
X57n0970_p0383b14║
X57n0970_p0383b15║
X57n0970_p0383b16║
X57n0970_p0383b17║
X57n0970_p0383b18║
X57n0970_p0383b19║
X57n0970_p0383b20║
X57n0970_p0383b21║
X57n0970_p0383b22║
X57n0970_p0383b23║
X57n0970_p0383b24║
X57n0970_p0383c01║緣覺法界者法界圖說云：若根塵念起，了之從無明
X57n0970_p0383c02║生，生故有行，行招名色，乃至老死，三世相續，如舞火
X57n0970_p0383c03║輪。因緣本空，幻化不實，求自然慧，樂獨善寂，觀空心
X57n0970_p0383c04║重，耽住寂定，雖得道果，不慕化人。復有觀物榮落，悟
X57n0970_p0383c05║世非常，聞空得道，名為獨覺。如是行者，名為緣覺。法
X57n0970_p0383c06║界方修之因轉不轉，果報退不退，於下聲聞法界中
X57n0970_p0383c07║共論。
X57n0970_p0383c08║
X57n0970_p0383c09║
X57n0970_p0383c10║
X57n0970_p0383c11║
X57n0970_p0383c12║
X57n0970_p0383c13║
X57n0970_p0383c14║
X57n0970_p0383c15║
X57n0970_p0383c16║
X57n0970_p0383c17║
X57n0970_p0383c18║
X57n0970_p0383c19║
X57n0970_p0383c20║
X57n0970_p0383c21║
X57n0970_p0383c22║
X57n0970_p0383c23║
X57n0970_p0383c24║
X57n0970_p0384a01║聲聞法界現起九界冥伏之圖
X57n0970_p0384a02║【圖】
X57n0970_p0384a03║
X57n0970_p0384a04║
X57n0970_p0384a05║
X57n0970_p0384a06║
X57n0970_p0384a07║
X57n0970_p0384a08║
X57n0970_p0384a09║
X57n0970_p0384a10║
X57n0970_p0384a11║
X57n0970_p0384a12║
X57n0970_p0384a13║
X57n0970_p0384a14║
X57n0970_p0384a15║
X57n0970_p0384a16║
X57n0970_p0384a17║
X57n0970_p0384a18║
X57n0970_p0384a19║
X57n0970_p0384a20║
X57n0970_p0384a21║
X57n0970_p0384a22║
X57n0970_p0384a23║
X57n0970_p0384a24║
X57n0970_p0384b01║聲聞法界者法界圖說云：若根塵因緣，隨有一念，依
X57n0970_p0384b02║色心故苦，由煩惱故集，厭苦斷集，非對治如何？遂依
X57n0970_p0384b03║四諦，修十六觀、三十七品，如救頭然，由四善根，得入
X57n0970_p0384b04║無漏四沙門果，證二涅槃，會偏真理，不得佛法，不慕
X57n0970_p0384b05║化人，如獐獨跳，不顧後羣，如此一念，名聲聞法界。
X57n0970_p0384b06║釋曰：若約緣覺、聲聞二法界論，方修有轉、不轉，果報
X57n0970_p0384b07║有退、不退者，亦以一界既起，九界冥伏於一性之中，
X57n0970_p0384b08║隨外熏緣強弱，性不可定，餘義同於菩薩。轉、不轉中，
X57n0970_p0384b09║復有進不進、退不退二義。言不轉者，惟修二乘之法
X57n0970_p0384b10║而已。轉則有二：一、發心轉為菩薩；二、發心轉為佛界。
X57n0970_p0384b11║轉此二界，復有二心：有一轉之後，進而不退者；有雖
X57n0970_p0384b12║轉而不進者。果報復有轉、不轉二義。不轉者，即定性
X57n0970_p0384b13║聲聞、緣覺是也。轉者，即藏教二乘人為通教大乘所
X57n0970_p0384b14║接，或通教為別、圓二教所接，或從空入假學菩薩法，
X57n0970_p0384b15║或空入假中修行佛道是也。
X57n0970_p0384b16║
X57n0970_p0384b17║
X57n0970_p0384b18║
X57n0970_p0384b19║
X57n0970_p0384b20║
X57n0970_p0384b21║
X57n0970_p0384b22║
X57n0970_p0384b23║
X57n0970_p0384b24║
X57n0970_p0385a01║天界現起九界冥伏之圖
X57n0970_p0385a02║【圖】
X57n0970_p0385a03║
X57n0970_p0385a04║
X57n0970_p0385a05║
X57n0970_p0385a06║
X57n0970_p0385a07║
X57n0970_p0385a08║
X57n0970_p0385a09║
X57n0970_p0385a10║
X57n0970_p0385a11║
X57n0970_p0385a12║
X57n0970_p0385a13║
X57n0970_p0385a14║
X57n0970_p0385a15║
X57n0970_p0385a16║
X57n0970_p0385a17║
X57n0970_p0385a18║
X57n0970_p0385a19║
X57n0970_p0385a20║
X57n0970_p0385a21║
X57n0970_p0385a22║
X57n0970_p0385a23║
X57n0970_p0385a24║
X57n0970_p0385b01║天法界者法界圖說云：若念心起，多忻天樂。篤其善
X57n0970_p0385b02║心，希於來報。齋戒純淨，飯食沙門。造立塔寺，及佛形
X57n0970_p0385b03║像。書寫大乘，濟惠貧病。於十善法，止作具修，自然成
X57n0970_p0385b04║性。或關禁六根，使六情不蕩，六塵不入。得欲界禪，及
X57n0970_p0385b05║色無色定。身心寂靜，三業調良。如此一念，名天法界。
X57n0970_p0385b06║釋曰：約天法界論，方修有轉不轉，亦以一界現起九
X57n0970_p0385b07║界，冥伏於一性之中，隨外熏緣，強弱不同。或修下天
X57n0970_p0385b08║之福而轉為上天，或轉為出世間禪，或減上天之福
X57n0970_p0385b09║而轉為下天，轉為人界，轉為修羅，與夫三途，初不可
X57n0970_p0385b10║定。果報有退不退者，不退則長時受天之報，或更昇
X57n0970_p0385b11║上天，或因修欲定、未到地定，或得初禪、二禪、三禪、四
X57n0970_p0385b12║禪等定，而進昇上界，此則不獨不退，兼之有進者也。
X57n0970_p0385b13║若天福既盡，而為人道修羅，所謂降德貶墜是也。或
X57n0970_p0385b14║天福既盡，而先世惡種正萌，而竟墮三途，如鬱頭藍
X57n0970_p0385b15║弗利根聰明，能伏煩惱，得無想定，八萬劫天報既盡，
X57n0970_p0385b16║命終之後，墮為飛貍之身。或將崩而昇轉，其果報免
X57n0970_p0385b17║於惡趣，生於善道，如三十三天五衰相現，中陰相起，
X57n0970_p0385b18║應作猪身，帝釋教其修三歸依法，得免畜生之報，生
X57n0970_p0385b19║於舍衛國長者之家，聞法入道。故逐心生，相隨心轉，
X57n0970_p0385b20║初無定體也。
X57n0970_p0385b21║
X57n0970_p0385b22║
X57n0970_p0385b23║
X57n0970_p0385b24║
X57n0970_p0386a01║人界現起九界冥伏之圖
X57n0970_p0386a02║【圖】
X57n0970_p0386a03║
X57n0970_p0386a04║
X57n0970_p0386a05║
X57n0970_p0386a06║
X57n0970_p0386a07║
X57n0970_p0386a08║
X57n0970_p0386a09║
X57n0970_p0386a10║
X57n0970_p0386a11║
X57n0970_p0386a12║
X57n0970_p0386a13║
X57n0970_p0386a14║
X57n0970_p0386a15║
X57n0970_p0386a16║
X57n0970_p0386a17║
X57n0970_p0386a18║
X57n0970_p0386a19║
X57n0970_p0386a20║
X57n0970_p0386a21║
X57n0970_p0386a22║
X57n0970_p0386a23║
X57n0970_p0386a24║
X57n0970_p0386b01║人法界者法界圖說云：若其念念以無常立德，五戒
X57n0970_p0386b02║修身，於國惟忠，於家惟孝，謙損居眾，中正存誠，推德
X57n0970_p0386b03║於人，引咎向己，尊上恤下，給孤濟貧，慚愧是壞，慈和
X57n0970_p0386b04║為性，深信三寶，崇重三歸，精修齊戒，建立塔寺，但希
X57n0970_p0386b05║世樂，無升出心，貪惜自身，戀著眷屬，如此一念，名人
X57n0970_p0386b06║法界。
X57n0970_p0386b07║釋曰：約人界論，方修轉不轉，果報退不退者，亦以一
X57n0970_p0386b08║界現起，九界冥伏，於一性之中，隨外熏緣，強弱不同，
X57n0970_p0386b09║復不可定。四洲人道中，惟此南洲，人心黠慧，易可化
X57n0970_p0386b10║度，心極易轉。如論方修起念，於日用中，根塵相對，而
X57n0970_p0386b11║有念生，於十界中，必落一界。未聞大道者，善亦不過
X57n0970_p0386b12║於人天，惡則墜墮於三途。如曰：人皆可以為堯舜，而
X57n0970_p0386b13║竟為之，生前不失為人中之大聖，死後不失為上界
X57n0970_p0386b14║之天曹。人皆可以為桀紂，而亦竟為之，生前則失位
X57n0970_p0386b15║而殞身，死後必三途之為報。豈非人道轉而為人中
X57n0970_p0386b16║之聖，天中之聖乎？故人天六道，轉與不轉，未始離乎
X57n0970_p0386b17║方今日用之一念也。其若曾聞大道，或淺悟偏乘，或
X57n0970_p0386b18║深信真如，正方修人道也，而或轉為出世偏乘，或轉
X57n0970_p0386b19║為涅槃大道。故佛世之得度成道者，類是人王宰官，
X57n0970_p0386b20║長者居士。此方之成佛作祖者，悉係人中俊傑，儒道
X57n0970_p0386b21║英豪。果報定不定者，若將因驗果，以果證因，貧富貴
X57n0970_p0386b22║賤，業有前定。其或相逐心生，報隨業轉，亦不可定。如
X57n0970_p0386b23║報本貧賤，苟有一德之格天，則轉為富貴者有之。身
X57n0970_p0386b24║當富貴，有一行之失德，則轉為貧賤者有之。如裴度
X57n0970_p0387a01║之還帶，宋祁之度蟻，皆其事也。
X57n0970_p0387b01║阿修羅界現起九界冥伏之圖。
X57n0970_p0387b02║【圖】
X57n0970_p0387b03║
X57n0970_p0387b04║
X57n0970_p0387b05║
X57n0970_p0387b06║
X57n0970_p0387b07║
X57n0970_p0387b08║
X57n0970_p0387b09║
X57n0970_p0387b10║
X57n0970_p0387b11║
X57n0970_p0387b12║
X57n0970_p0387b13║
X57n0970_p0387b14║
X57n0970_p0387b15║
X57n0970_p0387b16║
X57n0970_p0387b17║
X57n0970_p0387b18║
X57n0970_p0387b19║
X57n0970_p0387b20║
X57n0970_p0387b21║
X57n0970_p0387b22║
X57n0970_p0387b23║
X57n0970_p0387b24║
X57n0970_p0387c01║阿修羅法界者法界圖說云：若其念念雖好修善布
X57n0970_p0387c02║施齋戒，而多猜嫌狐疑進退，所修福業多為勝他，見
X57n0970_p0387c03║人修善情多嫉忌，貢高我慢珍己輕人，欲彼歸從不
X57n0970_p0387c04║耐謙損，如鴟高飛下視，外揚仁義內無實德，眾前談
X57n0970_p0387c05║論引長於我，不循理正不媿賢能，如此行心是阿修
X57n0970_p0387c06║羅法界。
X57n0970_p0387c07║釋曰：約修羅界論，方修與搆作轉不轉。果報定不定
X57n0970_p0387c08║者，亦以一界現起，九界冥伏，於一性之中，隨外熏緣，
X57n0970_p0387c09║強弱不同。若其念念如此立行，則定是修羅之因，勢
X57n0970_p0387c10║不可轉。其或心生慚愧，改惡遷善，則轉為人天善道。
X57n0970_p0387c11║或聞大道，轉為出世間心，即不可定。其若轉為斯下，
X57n0970_p0387c12║為畜、為鬼、為獄，既一失念，則無惡而不為，無趣而不
X57n0970_p0387c13║墮也。果報定不定者，楞嚴經說四種修羅，謂胎、卵、濕、
X57n0970_p0387c14║化、天趣、人趣、鬼趣、畜趣，其餘是定非不定，惟以護法
X57n0970_p0387c15║力，乘道入空。此種修羅，常住如來法會之下，既聞大
X57n0970_p0387c16║道，發迴向改悔心，乃乘急戒緩之人也。轉入菩薩道、
X57n0970_p0387c17║佛道，難可測量。
X57n0970_p0387c18║
X57n0970_p0387c19║
X57n0970_p0387c20║
X57n0970_p0387c21║
X57n0970_p0387c22║
X57n0970_p0387c23║
X57n0970_p0387c24║
X57n0970_p0388a01║餓鬼法界現起九界冥伏之圖
X57n0970_p0388a02║【圖】
X57n0970_p0388a03║
X57n0970_p0388a04║
X57n0970_p0388a05║
X57n0970_p0388a06║
X57n0970_p0388a07║
X57n0970_p0388a08║
X57n0970_p0388a09║
X57n0970_p0388a10║
X57n0970_p0388a11║
X57n0970_p0388a12║
X57n0970_p0388a13║
X57n0970_p0388a14║
X57n0970_p0388a15║
X57n0970_p0388a16║
X57n0970_p0388a17║
X57n0970_p0388a18║
X57n0970_p0388a19║
X57n0970_p0388a20║
X57n0970_p0388a21║
X57n0970_p0388a22║
X57n0970_p0388a23║
X57n0970_p0388a24║
X57n0970_p0388b01║餓鬼法界者法界圖說云：若其念念無慚無愧，貪求
X57n0970_p0388b02║無足，慳吝鄙惜，不施一毛，剋削於人，裒歸於我，見人
X57n0970_p0388b03║布施，傍起遮障，見人得利，心生熱惱，性多諂曲，常起
X57n0970_p0388b04║邪見，人前正容，屏處放恣，破齊犯戒，恣貪飲食，不信
X57n0970_p0388b05║罪福，不信因果，不信三寶，不孝所親，是名餓鬼法界。
X57n0970_p0388b06║釋曰：約餓鬼法界論，方修與搆作轉不轉，果報定不
X57n0970_p0388b07║定者，正以一界現起，九界冥伏，於一性之中，隨其修
X57n0970_p0388b08║力強弱，或起或伏，性不可定。若其念念如此，定是餓
X57n0970_p0388b09║鬼法界，勢不可轉。其若心生慚愧，改惡遷善，則轉為
X57n0970_p0388b10║人天善道，或聞大道，轉為出世間心，即不可定。若轉
X57n0970_p0388b11║為斯下，為畜為獄，既一失念，則無惡而不造，無趣而
X57n0970_p0388b12║不墮也。果報定不定者，第此道有神鬼之分，神道則
X57n0970_p0388b13║楞嚴所謂情少想多，輕舉非遠，即為大力鬼王，飛行
X57n0970_p0388b14║羅剎，地行羅剎，遊於四天，所去無礙。其中若有善願
X57n0970_p0388b15║善心，護持戒人，或護神呪，隨持呪者，或護禪定，保綏
X57n0970_p0388b16║法忍，是等親住如來座下，此亦乘急戒緩之流。果報
X57n0970_p0388b17║雖定，既能聞法護法，或轉重報為輕報，則不可定也。
X57n0970_p0388b18║若七情三想，沈下水輪，生於火際，受氣猛火，身為餓
X57n0970_p0388b19║鬼，常被焚燒，水能害已，無食無飲，經百千劫，此則定，
X57n0970_p0388b20║非是不定。其若面然鬼王，啟如來施食之教，雖是觀
X57n0970_p0388b21║音現示，然非實無以施權，非權無以引實，矧受如來
X57n0970_p0388b22║瑜伽法食者，能免多劫之苦，而超生善道，果報豈有
X57n0970_p0388b23║定乎？
X57n0970_p0388b24║
X57n0970_p0389a01║畜生法界現起九界冥伏之圖
X57n0970_p0389a02║【圖】
X57n0970_p0389a03║
X57n0970_p0389a04║
X57n0970_p0389a05║
X57n0970_p0389a06║
X57n0970_p0389a07║
X57n0970_p0389a08║
X57n0970_p0389a09║
X57n0970_p0389a10║
X57n0970_p0389a11║
X57n0970_p0389a12║
X57n0970_p0389a13║
X57n0970_p0389a14║
X57n0970_p0389a15║
X57n0970_p0389a16║
X57n0970_p0389a17║
X57n0970_p0389a18║
X57n0970_p0389a19║
X57n0970_p0389a20║
X57n0970_p0389a21║
X57n0970_p0389a22║
X57n0970_p0389a23║
X57n0970_p0389a24║
X57n0970_p0389b01║畜生法界者法界圖說云：若其念念耽湎五欲，貪多
X57n0970_p0389b02║眷屬，日增月甚，而無厭足，曲理枉物，斷不以公，非法
X57n0970_p0389b03║取財，動不由義，秪圖己利，不惻孤貪，明負他財，魯扈
X57n0970_p0389b04║抵突，市易負直，公行劫奪，不忠不孝，無賢無愚，不信
X57n0970_p0389b05║因果，不信三寶，癡騃無恥，現同畜生，是名畜生法界。
X57n0970_p0389b06║釋曰：約畜生法界論，方修與搆作轉不轉，亦以一界
X57n0970_p0389b07║現起九界，冥伏於一性之中，隨其外熏緣強弱，性不
X57n0970_p0389b08║可定。若其念念如此，定是畜生法界，勢不可轉。其若
X57n0970_p0389b09║心生慚愧，改惡遷善，則轉為人天道，或聞大道，轉為
X57n0970_p0389b10║出世間心，則不可定也。若轉為斯下，為地獄趣，既一
X57n0970_p0389b11║失念，則上品十惡、誹謗三寶、毀菩薩戒等，無惡而不
X57n0970_p0389b12║為也。約果報論，定不定者，若相遂心生，果隨因轉，如
X57n0970_p0389b13║畜之業報，定在屠割以供庖厨。亦有轉禍為福者，如
X57n0970_p0389b14║善鹿王代母鹿以趣王厨，王問所以，鹿以實對，王因
X57n0970_p0389b15║自悔，向鹿說偈：汝為鹿頭人，我為人頭鹿，從今釋汝
X57n0970_p0389b16║去，隨意遂水草。遂兼惡鹿王所部羣鹿，俱得解脫獵
X57n0970_p0389b17║狩之難，豈非報亦可轉乎？又如十千游魚，蒙流水長
X57n0970_p0389b18║者放生施食，說微妙法，命終之後，生三十三天，至光
X57n0970_p0389b19║明會上，以聞法因緣，得受記成佛。故六道之中，皆有
X57n0970_p0389b20║佛力、法力、慈悲之力，轉重為輕，化惡為善，直至解脫，
X57n0970_p0389b21║俱不可定也。
X57n0970_p0389b22║
X57n0970_p0389b23║
X57n0970_p0389b24║
X57n0970_p0390a01║地獄法界現起九界冥伏之圖
X57n0970_p0390a02║【圖】
X57n0970_p0390a03║
X57n0970_p0390a04║
X57n0970_p0390a05║
X57n0970_p0390a06║
X57n0970_p0390a07║
X57n0970_p0390a08║
X57n0970_p0390a09║
X57n0970_p0390a10║
X57n0970_p0390a11║
X57n0970_p0390a12║
X57n0970_p0390a13║
X57n0970_p0390a14║
X57n0970_p0390a15║
X57n0970_p0390a16║
X57n0970_p0390a17║
X57n0970_p0390a18║
X57n0970_p0390a19║
X57n0970_p0390a20║
X57n0970_p0390a21║
X57n0970_p0390a22║
X57n0970_p0390a23║
X57n0970_p0390a24║
X57n0970_p0390b01║地獄法界者法界圖說云：若人親近邪惡友，及性自
X57n0970_p0390b02║作惡，起增上心，念念相續，造上品十惡，謂殺、盜、淫、妄
X57n0970_p0390b03║言、綺語、兩舌、惡罵、貪、嗔、邪見，及五逆罪，犯四重禁，汙
X57n0970_p0390b04║梵行人，沽酒醉亂，不思君父師長恩德，橫生熱惱，挫
X57n0970_p0390b05║抑賢能，黨彼不肖，破塔壞寺，燒壞經像，謗毀大乘，斷
X57n0970_p0390b06║學般若，謗無諸佛，破戒受施，用三寶物，偷僧祇物，起
X57n0970_p0390b07║於外道斷常諸見，破正因果三世之法，習十二種惡
X57n0970_p0390b08║律儀法（一、屠兒，二、魁劊，三、養猪，四、養雞，五、捕魚，六、獵者，七、網鳥，八、捕蟒，九、呪龍，十、獄卒，十一、盜賊，
X57n0970_p0390b09║十二、為王捕賊及養蚕等業），如是等輩，入阿鼻大熱大寒諸大地
X57n0970_p0390b10║獄，是名地獄法界。
X57n0970_p0390b11║釋曰：地獄法界，約方修與搆作二因論。轉不轉者，亦
X57n0970_p0390b12║以一界見起九界，冥伏於一性之中，隨其造力強弱，
X57n0970_p0390b13║性不可定。若其念念作此地獄之因，相續不斷，習以
X57n0970_p0390b14║成性，則不可轉。或能慚愧改革，一念回心，即是善道。
X57n0970_p0390b15║或照破此地獄惡念，為四諦，為十二因緣，為六度，為
X57n0970_p0390b16║空、假、中三諦三觀，則轉為出世間眾生心行。因倒因
X57n0970_p0390b17║起，轉與不轉，皆不可定。如阿闍世王殺父害母，身瘡
X57n0970_p0390b18║腫熱，七日之後，當墮地獄。受耆婆大臣勸來佛所，蒙
X57n0970_p0390b19║如來月愛三昧光明所照，頓獲清涼，身瘡痊愈。聞佛
X57n0970_p0390b20║說法，懺悔心重，地獄相滅，得無根信。此已成之因，將
X57n0970_p0390b21║墮之果，承佛法力，承懺悔力，承大信力，尚能轉地獄
X57n0970_p0390b22║界為佛法界，況不滅罪生善界乎？又如楞嚴經佛告
X57n0970_p0390b23║阿難：諸佛如來，語無虗妄。若復有人，身具四重十波
X57n0970_p0390b24║羅夷，瞬息即經此方、他方、阿鼻地獄，乃至十方，窮書
X57n0970_p0391a01║無間，靡不經歷。能以一念，將此法門，於末劫中，開示
X57n0970_p0391a02║未學，是人罪障，應念消滅，變其所受地獄苦因，成安
X57n0970_p0391a03║樂國。豈非地獄之因，因弘法力，亦可轉耶？約果報論
X57n0970_p0391a04║定不定者，若尋常所論因果，既入地獄，決定受報，無
X57n0970_p0391a05║不定理。若不思謙力、懺悔力，亦可迴其定果，得生善
X57n0970_p0391a06║處。如仙豫國王，所殺五百婆羅門外道，竟墮阿鼻地
X57n0970_p0391a07║獄，而興三念：一者知是地獄，二者知為仙豫所殺，三
X57n0970_p0391a08║者知因邪見之罪，故墮地獄。由此生大慚愧，懺悔往
X57n0970_p0391a09║業，即滅地獄，而得生天。故知阿鼻地獄，全處極聖之
X57n0970_p0391a10║自心；毗盧身土，不逾下凡之一念。轉之變之，職由乎
X57n0970_p0391a11║人。苟有重悔重悟，變地獄為天堂，在頃刻間也。
X57n0970_p0391a12║
X57n0970_p0391a13║性善惡論卷之一