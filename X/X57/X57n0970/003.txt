X57n0970_p0399b01║
X57n0970_p0399b02║
X57n0970_p0399b03║性善惡論卷之三
X57n0970_p0399b04║
X57n0970_p0399b05║天台山幽谿沙門傳燈著
X57n0970_p0399b06║客曰：因心本具，毫無虧欠，既領旨矣。果地圓證，一無
X57n0970_p0399b07║所改，其義云何？余對曰：前門約眾生心法，在因本具，
X57n0970_p0399b08║明毫無虧欠。雖與真如之體對論無虧，正欲與如來
X57n0970_p0399b09║果位對論無差。今此門中，亦雖與真如不變對論不
X57n0970_p0399b10║改，正欲與心生對論無差。蓋眾生心法，根塵念起，既
X57n0970_p0399b11║具百界千如，三千性相，即真俗中。是故圓修行人之
X57n0970_p0399b12║所修者，照此不思議境也。至於果位圓證者，證此不
X57n0970_p0399b13║思議境也。故荊谿大師云：三千未顯，同名無明。三千
X57n0970_p0399b14║既顯，同稱常樂。四明尊者云：又復應知，六即之義，不
X57n0970_p0399b15║專在佛。一切假實，三乘人天，下至蛣𧏙，地獄色心，皆
X57n0970_p0399b16║須六即，辨其初後。所謂理蛣𧏙名字，乃至究竟蛣𧏙。
X57n0970_p0399b17║以論十界，皆理性故，無非法界，一不可改。故名字去，
X57n0970_p0399b18║不惟顯佛，九亦同彰。至於果成，十皆究竟。正以十界
X57n0970_p0399b19║真如不變之體，而能隨緣。故使隨緣，造成十界，其體
X57n0970_p0399b20║不變。今論佛果，則隨淨緣，造成佛法界。而真如性中，
X57n0970_p0399b21║所具十種法界，與夫三諦，悉皆不變。但佛界現起，九
X57n0970_p0399b22║界冥伏，謂之為佛。其實所具九界冥伏者，毫無所改。
X57n0970_p0399b23║今為廣引經文，明證非虗。凡為五意：一證成果地圓
X57n0970_p0399b24║證十界之性，二證成果地圓證三諦之體，三證成果
X57n0970_p0399c01║地圓起一多之用，四證成果地圓起十界之用，五證
X57n0970_p0399c02║成果地妙用之事。
X57n0970_p0399c03║一、證成果地圓證十界之性者若廣引證諸餘大乘
X57n0970_p0399c04║經典，說圓證十界，其文至多，今且近引大眾目前易
X57n0970_p0399c05║見之經。如大佛頂經如來彰自證中云：我以不滅不
X57n0970_p0399c06║生合如來藏，而如來藏元明心妙，即心即空，即地水
X57n0970_p0399c07║火風，即眼耳鼻舌身意，即色聲香味觸法，即眼識界，
X57n0970_p0399c08║如是乃至即意識界，此則如來至於果位，本具六凡
X57n0970_p0399c09║法界，不失自性也。又云：即明無明，明無明盡，如是乃
X57n0970_p0399c10║至即老即死，即老死盡，即苦即集，即滅即道，即智即
X57n0970_p0399c11║得，此則如來至於極果，本具二乘法界，不失自性也。
X57n0970_p0399c12║又云：即檀那，即尸羅，即毗黎耶，即羼提，即禪那，即般
X57n0970_p0399c13║剌若，即波羅蜜多，此則如來至於果位，本具菩薩法
X57n0970_p0399c14║界，不失自性也。如是乃至即怛闥阿竭，即阿羅訶三
X57n0970_p0399c15║耶三菩，即大涅槃，即常即樂，即我即淨，此則如來至
X57n0970_p0399c16║於果位，本具佛界，方得究竟也。以此而觀，豈非果地
X57n0970_p0399c17║圓證十界之性乎？
X57n0970_p0399c18║二、證成果地，圓證三諦之體者而如來藏妙明元心，
X57n0970_p0399c19║十界俱非，正以非則遣情，纖塵而不立，即十法界皆
X57n0970_p0399c20║空，般若德也。又云：而如來藏元明心妙，十界俱即，正
X57n0970_p0399c21║以即則立法，萬象森然，即十法界皆有，解脫德也。又
X57n0970_p0399c22║云：而如來藏妙明心元，十界俱離即離非，是即非即，
X57n0970_p0399c23║正以離即俱遣，二邊不存，非即俱是，真俗宛然，法身
X57n0970_p0399c24║德也。而此三諦三德，皆不離十種法界而辯，豈非因
X57n0970_p0400a01║具十界三諦，修用十界三觀，果證十界三德乎？
X57n0970_p0400a02║三、證成果地圓起一多之用者經云：我以不滅不生，
X57n0970_p0400a03║合如來藏。而如來藏，惟妙覺明，圓照法界。是故於中，
X57n0970_p0400a04║一為無量，無量為一。小中現大，大中現小。於一毫端，
X57n0970_p0400a05║現寶王剎。坐微塵裏，轉大法輪。此正如來藏中，性具
X57n0970_p0400a06║十界。依報一塵，正報一毛，一色一心，無非真如不變
X57n0970_p0400a07║之體。比隨淨緣，而為依正色心之時，一毛一塵，無非
X57n0970_p0400a08║法界。今稱性圓證，故稱性圓現。一即法界，乃無量之
X57n0970_p0400a09║一。無量亦法界，乃一之無量。以至小亦法界，大亦法
X57n0970_p0400a10║界。一毛之正報亦法界，一塵之依報亦法界。一毛一
X57n0970_p0400a11║塵，法界不小。無量剎海，法界不大。不大不小，故能毛
X57n0970_p0400a12║剎相容，一多自在。正類漚海器空，波濕氷水。餘之六
X57n0970_p0400a13║喻，亦復如是。故發真如妙覺明性，本地風光，了非奇
X57n0970_p0400a14║特也。
X57n0970_p0400a15║四、證成果地圓起十界之用者經敘觀音修耳根圓
X57n0970_p0400a16║通，生滅既滅，寂滅現前，忽然超越世、出世間，十方圓
X57n0970_p0400a17║明，獲二殊勝：一者、上合十方諸佛本妙覺心，與佛如
X57n0970_p0400a18║來同一慈力；二者、下合十方六道眾生同一悲仰。夫
X57n0970_p0400a19║上合十方諸佛，下合十方六道，豈非果位圓證十界
X57n0970_p0400a20║之性歟？至於從體起用，則曰：由我供養觀音如來，蒙
X57n0970_p0400a21║彼如來授我如幻，聞熏聞修金剛三昧，與佛如來同
X57n0970_p0400a22║慈力故，令我身成三十二應，入諸國土；三十二應，不
X57n0970_p0400a23║出十界。經云：若諸菩薩入三摩地，進修無漏，勝解現
X57n0970_p0400a24║圓，我現佛身而為說法，令其解脫。此從所證本具佛
X57n0970_p0400b01║法界而示現者也。經云：若諸有學寂靜妙明，勝解現
X57n0970_p0400b02║圓，我於彼前現獨覺身而為說法，令其解脫；若諸有
X57n0970_p0400b03║學斷十二緣，緣斷勝性，勝妙現圓，我於彼前現緣覺
X57n0970_p0400b04║身而為說法，令其解脫。此從所證本具緣覺法界而
X57n0970_p0400b05║示現者也。經云：若諸有學得四諦空，修道入滅，勝妙
X57n0970_p0400b06║現圓，我於彼前現聲聞身而為說法，令其解脫。此從
X57n0970_p0400b07║所證本具聲聞法界而示現者也。經云：若有眾生欲
X57n0970_p0400b08║心明悟，不犯欲塵，欲心清淨，我於彼前現梵王身而
X57n0970_p0400b09║為說法，令其解脫。此從所證本具梵天王法界而示
X57n0970_p0400b10║現者也。經云：若諸眾生，欲身自在，遊行十方，我於彼
X57n0970_p0400b11║前，現自在天身，而為說法，令其成就。若諸眾生，欲身
X57n0970_p0400b12║自在，飛行虗空，我於彼前，現大自在天身，而為說法，
X57n0970_p0400b13║令其成就。若諸眾生，愛統鬼神，救護國土，我於彼前，
X57n0970_p0400b14║現天大將軍身，而為說法，令其成就。若諸眾生，愛統
X57n0970_p0400b15║世界，保護眾生，我於彼前，現四天王身，而為說法，令
X57n0970_p0400b16║其成就。若諸眾生，愛生天宮，驅使鬼神，我於彼前，現
X57n0970_p0400b17║四天王國太子身，而為說法，令其成就。此皆從所證
X57n0970_p0400b18║本具天法界而示現者也。經云：若諸眾生，樂為人王，
X57n0970_p0400b19║我於彼前，現人王身，而為說法，令其成就。此從所證
X57n0970_p0400b20║人法界中至尊而示現者也。經云：若諸眾生，愛主族
X57n0970_p0400b21║姓，世間推讓，我於彼前，現長者身，而為說法，令其成
X57n0970_p0400b22║就。若諸眾生，愛談名言，清淨自居，我於彼前，現居士
X57n0970_p0400b23║身，而為說法，令其成就。若諸眾生，愛治國土，剖斷邦
X57n0970_p0400b24║邑，我於彼前，現宰官身，而為說法，令其成就。若諸眾
X57n0970_p0400c01║生，愛諸數術，攝衛自居，我於彼前，現婆羅門身，而為
X57n0970_p0400c02║說法，令其成就。若有男子，好學出家，持諸戒律，我於
X57n0970_p0400c03║彼前，現比丘身，而為說法，令其成就。若有女人，好學
X57n0970_p0400c04║出家，持諸禁戒，我於彼前，現比丘尼身，而為說法，令
X57n0970_p0400c05║其成就。若有男子，樂持五戒，我於彼前，現優婆塞身，
X57n0970_p0400c06║而為說法，令其成就。若有女子，五戒自居，我於彼前，
X57n0970_p0400c07║現優婆夷身，而為說法，令其成就。若有女人，內政立
X57n0970_p0400c08║身，以修家國，我於彼前，現女主身，及國夫人命婦大
X57n0970_p0400c09║家，而為說法，令其成就。若有眾生，不壞男根，我於彼
X57n0970_p0400c10║前，現童男身，而為說法，令其成就。若有處女，愛樂處
X57n0970_p0400c11║身，不求侵暴，我於彼前，現童女身，而為說法，令其成
X57n0970_p0400c12║就。此皆從所證本具人界差別示現者也。經云：若有
X57n0970_p0400c13║諸天，樂出天倫，我現天身，而為說法，令其成就。若有
X57n0970_p0400c14║諸龍，樂出龍倫，我現龍身，而為說法，令其成就。若有
X57n0970_p0400c15║藥叉，樂度本倫，我於彼前，現藥叉身，而為說法，令其
X57n0970_p0400c16║成就。乃至若乾闥婆、阿修羅、迦樓羅、緊那羅、摩呼羅
X57n0970_p0400c17║伽、人非人等，有形無形，有想無想，樂脫其倫，我於彼
X57n0970_p0400c18║前，皆現其身，而為說法，令其成就。此皆從所證本具
X57n0970_p0400c19║天龍八部法界，乃至三途惡道，無不示現者也。下文
X57n0970_p0400c20║更明與諸十方三世六道眾生，同悲仰故，令諸眾生，
X57n0970_p0400c21║於我身心，獲十四種無畏功德，以至四不思議，莫非
X57n0970_p0400c22║圓證十界從體起用之事。蓋未甞有無體之用，亦未
X57n0970_p0400c23║甞有無用之體。若非眾生因心本具，諸佛果地圓證，
X57n0970_p0400c24║全體起用，皆名有作神通，焉稱無謀而應？將因驗果，
X57n0970_p0401a01║以果證因，性具之理，皎然明白也。
X57n0970_p0401a02║五、證成果地妙用之事者如上所引之文，證成果上
X57n0970_p0401a03║起用，具足十界，而有性善性惡兩種法門。謂之法門
X57n0970_p0401a04║者，法以軌則為稱，門以出入為義。謂此性善性惡，皆
X57n0970_p0401a05║果人度生軌則。果人則從此二門出而利生，眾生則
X57n0970_p0401a06║之此二門入而作佛。故稱性善性惡法門。然此二門，
X57n0970_p0401a07║性善則常，性惡則變。如釋迦如來一代施化，無非行
X57n0970_p0401a08║善順理之道。即以四種佛身，說半滿之教，皆性善也，
X57n0970_p0401a09║常道也。若夫善不足以化，則不得不施乎惡。乃如來
X57n0970_p0401a10║不得已而然，特千常之一變爾。性善法門，人所共曉。
X57n0970_p0401a11║事涉多門，不能繁引。今但以理越常情，駭目驚心者，
X57n0970_p0401a12║略引一二，以驗性惡法門之不虗。略為四科：一、究竟
X57n0970_p0401a13║性惡法門；二、分真性惡法門；三、相似性惡法門；四、觀
X57n0970_p0401a14║行性惡法門。
X57n0970_p0401a15║一、究竟者即釋迦如來五時施化之迹，有涉此門者，
X57n0970_p0401a16║具在大藏，未能具檢。今略引六緣。
X57n0970_p0401a17║第一、最初成道降魔緣
X57n0970_p0401a18║因果經云：釋迦如來將成正覺，魔王宮殿自然動搖。
X57n0970_p0401a19║魔王念言：瞿曇當成正覺，及未成道，往壞亂之。於是
X57n0970_p0401a20║手執弓箭，與諸眷屬俱往樹下，語菩薩言：汝應修轉
X57n0970_p0401a21║輪王業，捨出家法。今若不起，我試射汝。菩薩怡然，不
X57n0970_p0401a22║驚不動。魔王挽弓放箭，停於空中。其鏃向下，變成蓮
X57n0970_p0401a23║華。魔王復遣三女白菩薩言：仁者至德，願侍左右。答
X57n0970_p0401a24║言：汝植小善，得為天身。不合無常，而作妖媚。今便可
X57n0970_p0401b01║去，吾不相須。時三天女變成老姥，頭白面皺。魔王即
X57n0970_p0401b02║以軟語誘言：汝若不樂人間，我捨天位，與五欲樂，悉
X57n0970_p0401b03║將與汝。菩薩答言：汝先小修施，今得為自在天王。此
X57n0970_p0401b04║福有期，要還沉溺，非我所須。魔曰：我之果報，是汝所
X57n0970_p0401b05║知。汝之果報，誰復知者？菩薩答言：惟此地知。於是大
X57n0970_p0401b06║地六種震動，地神涌出，而語魔言：菩薩昔以頭目髓
X57n0970_p0401b07║腦、國城妻子、象馬珍寶而用布施，不可稱計，為求無
X57n0970_p0401b08║上正真之道。是故汝今不應惱亂。魔聞怖懼，即自思
X57n0970_p0401b09║惟：我今當更設方便，廣集軍眾，以力迫脇。時諸軍眾
X57n0970_p0401b10║忽然來至，充滿虗空，執戈操劍，多頭多目，諸惡類形，
X57n0970_p0401b11║圍遶菩薩。四面烟起，四海涌沸。是諸魔眾各盡威力，
X57n0970_p0401b12║角目切齒，橫飛竪擲。菩薩觀之，如童子戲。空中有神
X57n0970_p0401b13║隱身而言：菩薩歷劫修習善果，欲導眾生，云何汝今
X57n0970_p0401b14║惱亂導師？今日決定樹下成無上道。此地乃是過去
X57n0970_p0401b15║諸佛金剛之座，堪受妙定，非汝所摧。汝今冥應息憍
X57n0970_p0401b16║慢意而奉事之。是時魔王聞空中聲，即還本宮。又雜
X57n0970_p0401b17║寶藏經云：惡魔波旬將八十億眾欲來壞佛，語云：汝
X57n0970_p0401b18║不急去，我擲汝海水。佛語波旬：汝今先能動此澡瓶，
X57n0970_p0401b19║然後可能擲我海水。波旬不能令動，軍眾壞散。佛本
X57n0970_p0401b20║行經云：波旬長子商主即頂禮菩薩，求乞懺悔。白言：
X57n0970_p0401b21║我父無智，觸忤大聖，願得恕亮。
X57n0970_p0401b22║客問曰：魔王以惡意加佛，佛未甞以毫惡向之，何足
X57n0970_p0401b23║以為性惡？余對曰：即世尊以惡向之，無非慈善根力，
X57n0970_p0401b24║令彼自然潰散，雖謂之惡，實非惡也。況性之善惡，體
X57n0970_p0401c01║本融通，於彼因善得益，謂之性善，於惡得益，謂之性
X57n0970_p0401c02║惡。夫惡以不順為義，如今之降魔，令其箭鏃成花，變
X57n0970_p0401c03║魔逆境以為順境，化諸天女老獘，變魔順境以為逆
X57n0970_p0401c04║境，惱亂其心，皆性惡邊事也。
X57n0970_p0401c05║第二、佛化婬女令生厭苦緣
X57n0970_p0401c06║觀佛三昧經云：佛告阿難：我昔夏安居時，波羅捺國
X57n0970_p0401c07║有一婬女，名曰妙意，於佛有緣。佛與難陀將往婬女
X57n0970_p0401c08║舍，日日乞食。此女於我不曾恭敬，但共難陀偏生愛
X57n0970_p0401c09║著。已經七日，女心念言：沙門瞿曇若能遣難陀、阿難
X57n0970_p0401c10║從我所願，我當種種供養。佛告阿難、難陀：汝從今日
X57n0970_p0401c11║莫往彼村。世尊獨至女樓，一日至三日，放金色光，化
X57n0970_p0401c12║諸天人。此女不悟。後日世尊復將阿難、難陀在樓下
X57n0970_p0401c13║行。婬女愛敬二比丘故，遙以眾華散佛及二比丘。阿
X57n0970_p0401c14║難告言：汝可禮佛。女愛阿難，應時作禮。佛化作三童
X57n0970_p0401c15║子，年皆十五，面貌端正。女見歡喜，為化少年投地敬
X57n0970_p0401c16║禮。白少年言：丈夫，我今此舍如功德天，富貴自在，眾
X57n0970_p0401c17║寶莊嚴。我今以身及以奴婢奉上丈夫，可備灑掃。若
X57n0970_p0401c18║能顧納，隨我所願，一切供給，無所愛惜。化人坐床，未
X57n0970_p0401c19║及食頃，女前親近言：願遂我意。化人不違。一日一夜，
X57n0970_p0401c20║心不疲厭。至二日時，愛心漸息。至三日時，白言：丈夫，
X57n0970_p0401c21║可起飲食。化人即起，纏綿不已。女已生厭悔，白言：丈
X57n0970_p0401c22║夫，異人乃爾。化人告言：我先世法，凡與女通，經十二
X57n0970_p0401c23║日，爾乃休息。女聞此語，如人食噎，既不得吐，又不得
X57n0970_p0401c24║咽，身體苦痛，如被杵擣。至四日時，如被車轢。至五日
X57n0970_p0402a01║時，如鐵丸入體。至六日時，肢節悉痛，如箭入心。女念
X57n0970_p0402a02║言：我聞淨飰王子救濟苦人，今日何故不來救我？作
X57n0970_p0402a03║是念已，懊惱自責：我從今日乃至壽終，不貪色欲，寧
X57n0970_p0402a04║與虎狼、獅子、惡獸同處一室，不受此苦。作是語已，復
X57n0970_p0402a05║起飯食，行坐共俱，無奈之何。化人亦嗔唾云：弊惡女，
X57n0970_p0402a06║廢我事業。我今共汝合體一處，不如早死。父母宗親
X57n0970_p0402a07║若來覓我，於何自藏？我寧自縊死，不堪受恥。女言：獘
X57n0970_p0402a08║物，我不用爾，欲死隨意。化人取刀刺頸，血汙女身，逶
X57n0970_p0402a09║迤在地。女不能勝，亦不得免。死經二日，青瘀臰黑；三
X57n0970_p0402a10║日䏺脹；四日爛殨，大小便利，及諸惡蟲，迸血諸膿，塗
X57n0970_p0402a11║漫女身。女極惡厭，而不得離。至五日時，皮肉漸爛；至
X57n0970_p0402a12║六日時，肉落都盡；至七日時，惟有臰骨，如膠如漆，粘
X57n0970_p0402a13║著女身。女發誓言：若諸天神及與仙人、淨飯王子能
X57n0970_p0402a14║免我苦，我持此舍一切珍寶，以用給施。作是念時，佛
X57n0970_p0402a15║將阿難、難陀、帝釋在前，擎寶（〔香爐〕）燒無價香；梵王在後，
X57n0970_p0402a16║擎大寶蓋；無量諸天，作天伎樂。佛放常光，照耀天地。
X57n0970_p0402a17║一切大眾，皆見如來詣此女樓。時女見佛，心懷慚愧，
X57n0970_p0402a18║藏骨無處。取諸白㲲，無量眾香，褁其臰骨。臰勢如故，
X57n0970_p0402a19║不可覆藏。女見世尊，即為作禮。以慚愧故，身映骨上，
X57n0970_p0402a20║臰骨忽然在女背上。女流淚而言：如來功德，慈悲無
X57n0970_p0402a21║量。若能令我離此苦者，願為弟子，心終不退。佛神力
X57n0970_p0402a22║故，臰骨不現。女大歡喜，為佛作禮，白佛言：世尊，我今
X57n0970_p0402a23║所珍，一切施佛。佛為呪願，梵音流暢。女聞歡喜，應時
X57n0970_p0402a24║即得須陀洹道。
X57n0970_p0402b01║第三、降伏曠野鬼神緣
X57n0970_p0402b02║涅槃經云：善男子！如我一時游彼曠野聚落叢樹，在
X57n0970_p0402b03║其林下有一鬼神，即名曠野。純食肉血，多殺眾生。復
X57n0970_p0402b04║於其聚日食一人。善男子！我於爾時為彼鬼神廣說
X57n0970_p0402b05║法要，然復暴惡，愚癡無智，不受教法。我即化身為大
X57n0970_p0402b06║力鬼，動其宮殿，令不安所。彼鬼於時將其眷屬出其
X57n0970_p0402b07║宮殿，欲來拒逆。鬼見我時，即失心念，惶怖躃地，迷悶
X57n0970_p0402b08║斷絕，猶如死人。我以慈愍，手摩其身，即還起坐，作如
X57n0970_p0402b09║是言：快哉！今日還得身命。是大神王具大威德，有慈
X57n0970_p0402b10║愍心，赦我愆咎。即於我所生善信心。我即還復如來
X57n0970_p0402b11║之身，復更為說種種法要，令彼鬼神受不殺戒。即於
X57n0970_p0402b12║是日曠野村中有一長者，次應當死。村人已送付彼
X57n0970_p0402b13║鬼神。鬼神得已，即以施我。我既受已，便為長者更立
X57n0970_p0402b14║名字，名手長者。爾時，彼鬼即白我言：世尊！我及眷屬
X57n0970_p0402b15║惟仰血肉以自存活，今已受戒，當何資立？我即答言：
X57n0970_p0402b16║後今當勑聲聞弟子，隨其修行佛法之處，悉當令其
X57n0970_p0402b17║施汝飲食。善男子！以是因緣，為諸比丘制如是戒：汝
X57n0970_p0402b18║等從今常當施彼曠野鬼食。若有住處不能施者，當
X57n0970_p0402b19║知是輩非我弟子，即是天魔徒黨眷屬。善男子！如來
X57n0970_p0402b20║為欲調伏眾生故，示如是種種方便，非故令彼生怖
X57n0970_p0402b21║畏也。第四、以木打護法鬼；第五、在一山上推羊頭鬼
X57n0970_p0402b22║令墮山下；第六、復於樹頭撲護獼猴鬼；第七、令護財
X57n0970_p0402b23║象見五獅子；第八、使金剛神怖薩遮尼揵；第九、亦以
X57n0970_p0402b24║針刺箭毛鬼身。如來復云：雖作如是，亦不令彼諸鬼
X57n0970_p0402c01║等有殘滅者，直欲令彼安住正法故，示如是種種方
X57n0970_p0402c02║便。
X57n0970_p0402c03║第四、降護財醉象緣
X57n0970_p0402c04║涅槃經云：善男子！我說是慈有無量門，所謂神通。善
X57n0970_p0402c05║男子！如提婆達教阿闍世欲害如來。是時我入王舍
X57n0970_p0402c06║大城，次第乞食。阿闍世王即放護財狂醉之象，欲令
X57n0970_p0402c07║害我及諸弟子。其象爾時蹹殺無量百千眾生。眾生
X57n0970_p0402c08║死已，多有血氣。是象嗅已，狂醉倍常。見我翼從，被服
X57n0970_p0402c09║赤色，謂呼是血，而復見趣。我弟子中未離欲者，四散
X57n0970_p0402c10║驅走，惟除阿難。爾時王舍城中一切人民同時舉聲，
X57n0970_p0402c11║號哭流淚，作如是言：恠哉！如來今日終沒，如何正覺
X57n0970_p0402c12║一旦散壞？是時調達心生歡喜：瞿曇沙門歿滅甚善。
X57n0970_p0402c13║從今已往，真是不現。快哉此計，我願得遂。善男子！我
X57n0970_p0402c14║於爾時為欲降伏護財象故，即入慈定，舒手示之，即
X57n0970_p0402c15║於五指出五獅子。其象見已，心生怖畏，失大小便，舉
X57n0970_p0402c16║身投地，敬醴我足。善男子！我時手指實無獅子，乃是
X57n0970_p0402c17║修行慈善根力，令彼調伏。
X57n0970_p0402c18║第五、仙豫王殺婆羅門緣
X57n0970_p0402c19║涅槃經云：我念往昔於此閻浮提作大國王，名曰仙
X57n0970_p0402c20║豫，愛念敬重大乘經典。其心純善，無有麤惡、嫉姤、慳
X57n0970_p0402c21║吝，口常宣說愛語、善語，身常攝護貧窮、孤獨，布施精
X57n0970_p0402c22║進，無有休廢。時世無佛、聲聞、緣覺，我於爾時愛樂大
X57n0970_p0402c23║乘方等經典，十二年中事婆羅門，供給所須。過十二
X57n0970_p0402c24║年，施安已訖，即作是言：卿等今當發阿耨多羅三藐
X57n0970_p0403a01║三菩提心。婆羅門言：大王！菩提之性是無所有，大乘
X57n0970_p0403a02║經典亦復如是。大王！云何乃令人物同於虗空？善男
X57n0970_p0403a03║子！我於爾時心重大乘，聞婆羅門誹謗方等，聞已即
X57n0970_p0403a04║時斷其命根。諸婆羅門命終之後，生阿鼻地獄，即有
X57n0970_p0403a05║三念：一者、自念我從何處而來生此，即便自知從人
X57n0970_p0403a06║道中來；二者、自念我今所生為是何處，即便自知是
X57n0970_p0403a07║阿鼻獄；三者、自念：乘何業緣而來生此？即便自知乘
X57n0970_p0403a08║謗方等大乘經典不信因緣，為國主所殺而來生此。
X57n0970_p0403a09║念是事已，即於大乘方等經典生信敬心，尋時命終，
X57n0970_p0403a10║生甘露皷如來世界，於彼壽命具足十劫。善男子！以
X57n0970_p0403a11║是義故，我於往昔乃與是人十劫壽命。云何名殺？善
X57n0970_p0403a12║男子！以是義故，菩薩摩訶薩於諸眾生終無奪命。善
X57n0970_p0403a13║男子！汝能、所問：殺婆羅門時得是地不？善男子！我時
X57n0970_p0403a14║已得，以愛念故，斷其命根，非惡心也。善男子！譬如父
X57n0970_p0403a15║母惟有一子，愛之甚重，犯官憲制。是時，父母以怖畏
X57n0970_p0403a16║故，若擯、若殺，無有惡心。菩薩摩訶薩為護正法亦復
X57n0970_p0403a17║如是，若有眾生謗大乘者，即以鞭撻苦加治之、或奪
X57n0970_p0403a18║其命，欲令改往遵修善法。菩薩常當作是思惟：以何
X57n0970_p0403a19║因緣能令眾生發起信心？隨其方便要當為之。
X57n0970_p0403a20║第六、如來因中救賈人緣
X57n0970_p0403a21║涅槃經云：定光佛時，有五百賈人入海求寶。有異心
X57n0970_p0403a22║者念言：我今悉害賈人，獨取珍寶。時閻浮提有大導
X57n0970_p0403a23║師，名曰大哀。時寐夢中海神語之：賈眾之中有一賊，
X57n0970_p0403a24║欲殺五百伴，獨取寶物。假令事遂，墜地獄中。今仁導
X57n0970_p0403b01║師當行權變，令賈人不死，賊不獲罪。導師思惟七日，
X57n0970_p0403b02║無餘方便，惟當殺此𠒋人。若白眾者，必皆興怒，當共
X57n0970_p0403b03║殺之，俱隨惡趣。設我獨殺，我當受罪。吾寧自忍百千
X57n0970_p0403b04║劫苦，不令賈人普被危害。復令一賊墜地獄中，先為
X57n0970_p0403b05║說法，令心欣然，踊躍臥寐。佛言：大哀導師，因眾賈人
X57n0970_p0403b06║興於大哀，以權方便害此一賊。命終之後，生第十二
X57n0970_p0403b07║光音天上。時大哀者，則吾身也。以斯方便，超千劫生
X57n0970_p0403b08║死。同船五百賈人，斯賢劫中五百佛興者是。
X57n0970_p0403b09║第二、分真即性惡法門（論文殊等諸大菩薩神通化現，事迹極多。今引一二有涉
X57n0970_p0403b10║性惡法門者，以證非虗。廣載大藏，實不啻於此也。）
X57n0970_p0403b11║提婆達多惡知識緣
X57n0970_p0403b12║昔於定光佛時，釋迦為摩納婆就珍寶仙人學。學習
X57n0970_p0403b13║既成，念欲報思，自惟貧乏。於時耶若達欲嫁女時，有
X57n0970_p0403b14║須摩提求為女婿，聦明有智而形貌醜。摩納婆遇見
X57n0970_p0403b15║論義，須摩提屈在言下。耶若達歡喜，大賜珍寶，以女
X57n0970_p0403b16║妻之。摩提生忿，發誓未來世世常惱。為此因緣，常觸
X57n0970_p0403b17║惱也。自是以後，經歷六道，常相觸惱，文多不載。
X57n0970_p0403b18║調達此世因緣
X57n0970_p0403b19║調達，此云天熱，亦云天授，為斛飯王子，乃是佛堂弟，
X57n0970_p0403b20║阿難親兄。調達有三十相出家，誦六萬法聚，滿十二
X57n0970_p0403b21║韋陀。為利養故，往詣佛所，求學神通。佛不為說，令觀
X57n0970_p0403b22║無常，自可得道。復至舍利弗、目揵連乃至百弟子所，
X57n0970_p0403b23║皆不為說神通之法。阿難親弟未得佗心授與通法。
X57n0970_p0403b24║調達入山，學得五通，心念：誰作檀越，闍世太子有大
X57n0970_p0403c01║王相？或自變身作象馬寶，於王子前抱持歍嗽。復至
X57n0970_p0403c02║天上取天華、天食，語王子言：我作新佛，汝作新王，豈
X57n0970_p0403c03║不快耶？有時變為小兒，闍王置之膝上，以唾歍其口
X57n0970_p0403c04║中。後從佛索眾，佛呵之曰：癡人無知，尚不以眾付舍
X57n0970_p0403c05║利弗及目犍連等，況汝癡人食人涕唾者！因茲結恨，
X57n0970_p0403c06║別搆五法以誘佛眾。言五法者：一、糞掃衣；二、常乞食；
X57n0970_p0403c07║三、坐食；四、常露坐；五、不受鹽及以五味。與正理論不
X57n0970_p0403c08║同。正理云：一、不受五味，二、斷肉，三、斷鹽，四、不受割截
X57n0970_p0403c09║衣，五、不居聚落邊寺。佛在王舍城，有因緣集僧，調達
X57n0970_p0403c10║從座起，行五法籌云：忍此五法者是毗尼。時有五百
X57n0970_p0403c11║新學無智捉籌，調達語言：不須佛及僧。便將往伽耶
X57n0970_p0403c12║山，自共作羯磨。時諸比丘以此事白佛，佛言：癡人！消
X57n0970_p0403c13║滅善心，墜於泥黎，一劫莫救。身子、目連往伽耶山，調
X57n0970_p0403c14║達告身子曰：為眾說法，我今背痛。便右脇臥。目連現
X57n0970_p0403c15║通，身子說法，遂將五百新學還歸佛所。臥起失眾，而
X57n0970_p0403c16║生嗔恨，推山壓佛。密跡金剛以杵擬之，碎石迸來，傷
X57n0970_p0403c17║佛足指。華色比丘尼呵之，拳打眼出，作三逆罪。復教
X57n0970_p0403c18║闍世殺父成就，害母加行，自行教佗。五逆罪故，生身
X57n0970_p0403c19║墮入阿鼻地獄。
X57n0970_p0403c20║報恩經云：爾時如來即遣阿難往到地獄，問訊提婆
X57n0970_p0403c21║達多苦可忍不。爾時阿難受如來教，至地獄門外，問
X57n0970_p0403c22║牛頭阿旁言：為我喚提婆達多。牛頭阿旁言：汝問何
X57n0970_p0403c23║佛提婆達多？過去諸佛皆有提婆達多。阿難言：我喚
X57n0970_p0403c24║釋迦牟尼佛提婆達多。爾時阿旁即語提婆達多：阿
X57n0970_p0404a01║難在外，欲得相見。提婆達多即言：善來阿難！如來猶
X57n0970_p0404a02║能憐念於我耶？阿難言：如來遣我問訊，苦痛可堪忍
X57n0970_p0404a03║不？提婆達多言：我處阿鼻地獄，猶如比丘入三禪樂。
X57n0970_p0404a04║佛言：菩薩摩訶薩修大方便，引接眾生，其受生死無
X57n0970_p0404a05║量大苦，不以為患。若有人言提婆達多實是惡人，入
X57n0970_p0404a06║阿鼻獄者，無有是處。如來爾時即為大眾顯發提婆
X57n0970_p0404a07║達多微密妙行。大方便時，無量百千菩薩得無生法
X57n0970_p0404a08║忍，無量百千人發阿耨多羅三藐三菩提心，無量百
X57n0970_p0404a09║千人得須陀洹果乃至阿羅漢。虗空神天雨眾天華，
X57n0970_p0404a10║遍覆大眾，作天伎樂，放大光明，讚言：善哉！如來所說
X57n0970_p0404a11║未曾也。一切大眾聞佛說法，頭面作禮，歡喜而去。
X57n0970_p0404a12║提婆達多善知識緣
X57n0970_p0404a13║法華提婆達多品云：爾時佛告諸菩薩及天人四眾：
X57n0970_p0404a14║吾於過去無量劫中，求法華經，無有懈倦。於多劫中，
X57n0970_p0404a15║常作國王，發願求於無上菩提，心不退轉。為欲滿足
X57n0970_p0404a16║六波羅蜜，勤行布施，心無恡惜。象馬七珍，國城妻子，
X57n0970_p0404a17║奴婢僕從，頭目髓腦，身肉手足，不惜軀命。時世人民，
X57n0970_p0404a18║壽命無量，為於法故，捐捨國位，委正太子，擊皷宣令，
X57n0970_p0404a19║四方求法。誰能為我說大乘者，吾當終身供給走使。
X57n0970_p0404a20║時有仙人，來白王言：我有大乘，名妙法華經。若不違
X57n0970_p0404a21║我，當為宣說。王聞仙言，歡喜踊躍，即隨仙人，供給所
X57n0970_p0404a22║須。采果汲水，拾薪設食，乃至以身而為牀座，身心無
X57n0970_p0404a23║倦。於時奉事，經於千歲，為於法故，精勤給侍，令無所
X57n0970_p0404a24║乏。爾時世尊，欲重宣此義，而說偈言：
X57n0970_p0404b01║我念過去劫，為求大法故，雖作世國王，
X57n0970_p0404b02║不貪五欲樂，推鐘告四方，誰有大法者？
X57n0970_p0404b03║若為我解說，身當為奴僕。時有阿私仙，
X57n0970_p0404b04║來白於大王：我有微妙法，世間所希有，
X57n0970_p0404b05║若能修行者，吾當為汝說。時王聞仙言：
X57n0970_p0404b06║心生大歡喜，即便隨仙人，供給於所須。
X57n0970_p0404b07║采薪及果蓏，隨時恭敬與，情存妙法故。
X57n0970_p0404b08║身心無懈倦，普為諸眾生，勤求於大法。
X57n0970_p0404b09║亦不為己身，及以五欲樂，故為大國王。
X57n0970_p0404b10║勤求獲此法，遂至得成佛，今故為汝說。
X57n0970_p0404b11║佛告諸比丘：爾時王者，則我身是；時仙人者，今提婆
X57n0970_p0404b12║達多是。由提婆達多善知識故，令我具足六波羅蜜、
X57n0970_p0404b13║慈悲喜捨、三十二相、八十種好、紫磨金色、十力、四無
X57n0970_p0404b14║所畏、四攝法、十八不共神通道力，成等正覺，廣度眾
X57n0970_p0404b15║生，皆因提婆達多善知識故。告諸四眾：提婆達多却
X57n0970_p0404b16║後過無量劫，當得成佛，號曰天王如來、應供、正徧知、
X57n0970_p0404b17║明行足、善逝、世間解、無上士、調御丈夫、天人師、佛、世
X57n0970_p0404b18║尊，世界名天道。時天王佛住世二十中劫，廣為眾生
X57n0970_p0404b19║說於妙法，恒河沙眾生得阿羅漢果，無量眾生發緣
X57n0970_p0404b20║覺心，恒河沙眾生發無上道心，得無生忍，至不退轉。
X57n0970_p0404b21║時天王佛般涅槃後，正法住世二十中劫，全身舍利
X57n0970_p0404b22║起七寶塔，高六十由旬，縱廣四十由旬，諸天人民悉
X57n0970_p0404b23║以雜華、末香、燒香、塗香、衣服、瓔珞、幢幡、寶蓋、伎樂、歌
X57n0970_p0404b24║頌，禮拜供養七寶妙塔，無量眾生得阿羅漢果，無量
X57n0970_p0404c01║眾生悟辟支佛，不可思議眾生發菩提心，至不退轉。
X57n0970_p0404c02║佛告諸比丘：未來世中，若有善男子、善女人，聞妙法
X57n0970_p0404c03║華經提婆達多品，淨心信敬，不生疑惑者，不墮地獄、
X57n0970_p0404c04║餓鬼、畜生，生十方佛前，所生之處，常聞此經，若生人
X57n0970_p0404c05║天中，受勝妙樂，若在佛前，蓮華化生。
X57n0970_p0404c06║論曰：夫順以逆成，善因惡濟。譬如火能剋金，金非火
X57n0970_p0404c07║不煉；石能攻玉，玉非石不礲。是則釋迦如來性善法
X57n0970_p0404c08║門究竟圓滿，全由提婆達多性惡法門多方造就。故
X57n0970_p0404c09║法華云：由提婆達多善知識故，令我具足六波羅蜜、
X57n0970_p0404c10║慈悲喜捨、三十二相、八十種好、紫磨金色、十力、四無
X57n0970_p0404c11║所畏、四攝法、十八不共神通道力，成等正覺，廣度眾
X57n0970_p0404c12║生。又曰：提婆達多却後過無量劫，當得成佛，號曰天
X57n0970_p0404c13║王如來，具足十號。夫提婆達多果以惡而為之，惡則
X57n0970_p0404c14║永為惡知識，長沉淪三苦海，不得受記作佛矣。又釋
X57n0970_p0404c15║迦如來果視逆而為之，逆則不應云由提婆達多善
X57n0970_p0404c16║知識故，令我具足六波羅蜜等而得作佛矣。求其深
X57n0970_p0404c17║故，苟微性善惡法門，則無以闡揚。故列於分真性善
X57n0970_p0404c18║惡法門之首，有以知上讓釋迦，下冠文殊也。然如來
X57n0970_p0404c19║則全性善以起修善，以修善而臻極乎性善矣。若夫
X57n0970_p0404c20║提婆達多者，豈不得云全性惡以起修惡，以修惡而
X57n0970_p0404c21║臻極乎性惡？是則提婆達多本迹俱深，固不可得而
X57n0970_p0404c22║思議者也。
X57n0970_p0404c23║淨名居士降天魔緣
X57n0970_p0404c24║淨名經云：佛告持世菩薩：汝行詣維摩詰問疾。持世
X57n0970_p0405a01║白佛：世尊！我不堪任詣彼問疾。所以者何？憶念我昔
X57n0970_p0405a02║住於靜室，時魔波旬從萬二千天女，狀如帝釋，皷樂
X57n0970_p0405a03║絃歌，來詣我所。與其眷屬稽首我足，合掌恭敬，於一
X57n0970_p0405a04║面立。我意謂是帝釋，而語之言：善來，憍尸迦！雖福應
X57n0970_p0405a05║有，不當自恣。當觀五欲無常，以求善本；於身命財，而
X57n0970_p0405a06║修堅法。即語我言：正士！受是萬二千天女，可備掃灑。
X57n0970_p0405a07║我言：憍尸迦！無以此非法之物要我沙門釋子，此非
X57n0970_p0405a08║我宜。所言未訖，時維摩詰來為我言：非帝釋也，是為
X57n0970_p0405a09║魔來嬈固汝耳。即語魔言：是諸女等可以與我，如我
X57n0970_p0405a10║應受。魔即驚懼，念維摩詰將無惱我？欲隱形去，而不
X57n0970_p0405a11║能隱；盡其神力，亦不得去。即聞空中聲曰：波旬！以女
X57n0970_p0405a12║與之，乃可得去。魔以畏故，俛仰而與。爾時維摩詰語
X57n0970_p0405a13║諸女言：魔以汝等與我，今汝皆當發阿耨多羅三藐
X57n0970_p0405a14║三菩提心。即隨所應而為說法，令發道意。復言：汝等
X57n0970_p0405a15║已發道意，有法樂可以自娛，不應復樂五欲樂也。天
X57n0970_p0405a16║女即問：何謂法樂？答言：樂常信佛，樂欲聽法，樂供養
X57n0970_p0405a17║眾，樂離五欲，樂觀五陰如怨賊，樂觀四大如毒蛇，樂
X57n0970_p0405a18║觀內入如空聚，樂隨護道意，樂饒益眾生，樂供養師，
X57n0970_p0405a19║樂廣行施，樂堅持戒，樂忍辱柔和，樂勤集善根，樂禪
X57n0970_p0405a20║定不亂，樂離垢明慧，樂廣菩提心，樂降伏眾魔，樂斷
X57n0970_p0405a21║諸煩惱，樂淨佛國土，樂成就相好故修諸功德，樂莊
X57n0970_p0405a22║嚴道場，樂聞深法不畏，樂三脫門，不樂非時，樂近同
X57n0970_p0405a23║學，樂於非同學中心無恚礙，樂將護惡知識，樂親近
X57n0970_p0405a24║善知識，樂心喜清淨，樂修無量道品之法，是為菩薩
X57n0970_p0405b01║法樂。於是波旬告諸女言：我欲與汝俱還天宮。諸女
X57n0970_p0405b02║言：以我等與此居士有法樂，我等甚樂，不復樂五欲
X57n0970_p0405b03║樂也。魔言：居士！可捨此女，一切所有施於彼者，是為
X57n0970_p0405b04║菩薩。維摩詰言：我已捨矣，汝便將去，令一切眾生得
X57n0970_p0405b05║法願具足。於是諸女問維摩詰：我等云何止於魔宮？
X57n0970_p0405b06║維摩詰言：諸姊！有法門名無盡燈，汝等當學。無盡燈
X57n0970_p0405b07║者，譬如一燈燃百千燈，冥者皆明，明終不盡。如是，諸
X57n0970_p0405b08║姊！夫一菩薩開導百千眾生，令發阿耨多羅三藐三
X57n0970_p0405b09║菩提心，於其道意亦不滅盡，隨所說法而自增益一
X57n0970_p0405b10║切善，是名無盡燈也。汝等雖住魔宮，以此無盡燈令
X57n0970_p0405b11║無數天子、天女發阿耨多羅三藐三菩提心者，為報
X57n0970_p0405b12║佛恩，亦大饒益一切眾生。爾時，天女頭面禮維摩詰
X57n0970_p0405b13║足，隨魔還宮，忽然不現。
X57n0970_p0405b14║文殊師利菩薩三處度夏緣
X57n0970_p0405b15║寶篋經云：時大德迦葉語舍利弗：我亦曾見文殊師
X57n0970_p0405b16║利希有神通。舍利弗！爾時世尊成佛未久，我久出家。
X57n0970_p0405b17║是時文殊師利童子始初至此娑婆世界，從寶王世
X57n0970_p0405b18║界寶相佛所來，欲見佛釋迦牟尼，供養恭敬。爾時世
X57n0970_p0405b19║尊在舍衛國祇陀林中給孤窮精舍夏坐三月。我時
X57n0970_p0405b20║不見文殊師利，若如來前，若眾僧中，若於食時，若說
X57n0970_p0405b21║戒日，若僧行次，都不見之。過三月已，臨自恣時，乃見
X57n0970_p0405b22║其面。我即問言：文殊師利！何處坐夏？即答我言：大德
X57n0970_p0405b23║迦葉！我住是舍衛大城波斯匿王後宮一月，復一月
X57n0970_p0405b24║住童子學堂，復一月住諸婬女舍。我聞是已，心甚不
X57n0970_p0405c01║悅，即作是念：云何當共是不淨人而作自恣？我即出
X57n0970_p0405c02║堂，便擊楗椎，欲擯文殊師利童子。爾時世尊即告文
X57n0970_p0405c03║殊師利童子：汝往看是摩訶迦葉，今者何故打楗椎
X57n0970_p0405c04║也？白言：世尊！我已見之，欲擯於我。佛語文殊師利童
X57n0970_p0405c05║子：今可現汝自在神力神通境界，令彼聲聞心得清
X57n0970_p0405c06║淨，勿於汝所生不淨心。於時文殊師利童子即入三
X57n0970_p0405c07║昧，其三昧名現一切佛土。文殊師利入三昧已，十方
X57n0970_p0405c08║各如恒河沙等諸佛世界，其中皆有摩訶迦葉頭陀
X57n0970_p0405c09║第一，悉打楗椎。於時世尊即問我言：摩訶迦葉！汝今
X57n0970_p0405c10║何故打於楗椎？我言：世尊！文殊師利自說是言：夏三
X57n0970_p0405c11║月中，住王後宮及婬女舍。為擯是故，打於楗椎。爾時
X57n0970_p0405c12║世尊身放光明，遍照十方，而告我言：汝今遍觀十方
X57n0970_p0405c13║世界，為見何事？我時遍觀無量無邊恒河沙等十方
X57n0970_p0405c14║世界，其中皆有摩訶迦葉而打楗椎欲擯文殊，是一
X57n0970_p0405c15║切處亦有文殊在佛前坐。佛告我言：汝今欲擯何處
X57n0970_p0405c16║文殊？為此世界？為十方界？我時即禮佛世尊足，作如
X57n0970_p0405c17║是言：聽我悔過。世尊！是文殊師利法王之子，成就菩
X57n0970_p0405c18║薩如是不可思議功德。我從佛所成有量智，而欲度
X57n0970_p0405c19║無量智慧，以不知故而打楗椎。佛告我言：摩訶迦葉！
X57n0970_p0405c20║汝之所見十方世界文殊師利，亦復夏三月住王後
X57n0970_p0405c21║宮及婬女舍。此間文殊師利童子，令是波斯匿王宮
X57n0970_p0405c22║中五百女人不退阿耨多羅三藐三菩提，亦令五百
X57n0970_p0405c23║婬女、五百童子得不退轉無上正道。復有百千眾生
X57n0970_p0405c24║以聲聞法而調伏之，無量眾生得生天上。我時白言：
X57n0970_p0406a01║大德世尊！文殊師利為說何法，乃能如是教化眾生？
X57n0970_p0406a02║佛言：迦葉！汝今可問文殊師利，自當答汝。我時即間
X57n0970_p0406a03║文殊師利：汝說何法教化調伏如是眾生？彼答我言：
X57n0970_p0406a04║非惟說法教導眾生。大德迦葉！或有眾生以娛樂而
X57n0970_p0406a05║調伏之，或以護持、或以威伏、或以財攝、或以貧劣、或
X57n0970_p0406a06║現大莊嚴、或現神通、或現釋身、或現梵身、或現護世
X57n0970_p0406a07║身、或現轉輪王身、或隨各各所事諸天而為現身、或
X57n0970_p0406a08║以軟語、或以麤語、或二俱用、或以謫罸、或以密益、或
X57n0970_p0406a09║現作子。何以故？大德迦葉！眾生有於雜種之行，以雜
X57n0970_p0406a10║種法而調伏之。大德迦葉！我以方便化眾生界，然後
X57n0970_p0406a11║說法令其究竟畢定調伏。
X57n0970_p0406a12║文殊菩薩現神變緣
X57n0970_p0406a13║寶篋經云：爾時大德阿難復語舍利弗：我亦曾見文
X57n0970_p0406a14║殊師利神通變化。大德舍利弗，昔於一時，世尊在此
X57n0970_p0406a15║舍衛國祇陀林中給孤窮精舍，與大比丘僧八百人
X57n0970_p0406a16║俱，諸菩薩眾萬二千人。是時興大悲雲時雨，經七日
X57n0970_p0406a17║七夜而不休止。諸大德聲聞若得禪定及解脫者，若
X57n0970_p0406a18║入禪定，七日不食。餘凡夫人及諸學人五日絕食，饑
X57n0970_p0406a19║困羸瘦，不能往覲見佛世尊禮敬供養。我時念言：是
X57n0970_p0406a20║諸比丘甚為大苦，當往白佛。我時便法佛世尊所，頂
X57n0970_p0406a21║禮佛足，白佛言：世尊，諸比丘僧絕食五日，極為羸瘦，
X57n0970_p0406a22║不能從牀而自起止。世尊告我：阿難，汝今可以是事
X57n0970_p0406a23║往語文殊師利，彼當充足比丘僧食。我承佛教，往詣
X57n0970_p0406a24║彼文殊師利所住室中。到已，具說如是之事。時文殊
X57n0970_p0406b01║師利為釋梵護世而演說法，即答我言：阿難，汝往敷
X57n0970_p0406b02║座。若時已至，便擊楗椎。我從文殊師利聞是語已，即
X57n0970_p0406b03║便敷座，住在一處，看文殊師利何時出房。是文殊師
X57n0970_p0406b04║利普為梵釋護世天王廣演說法，名曰分別一切身
X57n0970_p0406b05║三昧，不出於房。我作是念：文殊師利將不令諸比丘
X57n0970_p0406b06║失食？時文殊師利凡作己身，為諸釋梵護世說是分
X57n0970_p0406b07║別一切身三昧。文殊師利亦即入此分別一切身三
X57n0970_p0406b08║昧已，從房而出，入舍衛大城，次華乞食。我時不見魔
X57n0970_p0406b09║王波旬，作是念言：文殊師利師子吼已，入舍衛大城
X57n0970_p0406b10║而行乞食。我今當蔽舍衛城中諸婆羅門、長者、居士，
X57n0970_p0406b11║無入出者不令施食。爾時，文殊師利童子隨所至處，
X57n0970_p0406b12║門戶悉閉無往來者。文殊師利即時觀知：是魔波旬
X57n0970_p0406b13║隱蔽諸人，我今當作誠實言誓。爾時，即作是志誠言：
X57n0970_p0406b14║我之所集一毛孔中所有福慧，設恒河沙等諸佛世
X57n0970_p0406b15║界，滿中諸魔之所無有。我此語實，魔蔽當去。令魔自
X57n0970_p0406b16║身作居士像，於四衢道諸巷陌中唱如是言：當施文
X57n0970_p0406b17║殊！當施文殊！若施是者獲大果報。若施三千大千世
X57n0970_p0406b18║界，其中所有一切眾生，給諸樂具百千億歲，不如施
X57n0970_p0406b19║此文殊師利一指端許所生福勝。文殊師利須臾之
X57n0970_p0406b20║間立此誓已，爾時諸天遍開城中一切門戶，令諸人
X57n0970_p0406b21║眾皆趣文殊師利童子。時，魔波旬作居士像，於諸四
X57n0970_p0406b22║衢街巷陌中唱如是言：當施文殊！當施文殊！若施是
X57n0970_p0406b23║者獲大果報。若施三千大千世界，一切眾生樂供養
X57n0970_p0406b24║具經百千歲，不如施此文殊師利一指端許所生福
X57n0970_p0406c01║勝。時，文殊師利以神通力，令所持鉢受諸種種美妙
X57n0970_p0406c02║飲食及餅果等，不相和雜如別器盛，八百比丘、萬二
X57n0970_p0406c03║千菩薩所食之食在一鉢中，不見此鉢若滿若減。爾
X57n0970_p0406c04║時，文殊師利童子於舍衛大城乞食已足，出舍衛城
X57n0970_p0406c05║以鉢置地，語魔波旬：以為淨人，可持此鉢在前而去。
X57n0970_p0406c06║時，魔波旬不能舉鉢，生慚耻心語文殊師利：我今不
X57n0970_p0406c07║能舉此地鉢。文殊師利語波旬言：汝今成就大威神
X57n0970_p0406c08║力，云何不能舉地小鉢？時魔波旬盡其神力，不能舉
X57n0970_p0406c09║鉢如毛分許，恠未曾有，語文殊師利：我之神力舉伊
X57n0970_p0406c10║沙陀山，置之手掌擲虗空中，今不能舉如此小鉢一
X57n0970_p0406c11║毛分許。文殊師利語波旬言：若大眾生、大人、大力，彼
X57n0970_p0406c12║所持鉢非汝波旬所能擎舉。是時文殊師利童子，即
X57n0970_p0406c13║以一指持舉地鉢著波旬手，語波旬言：汝為淨人持
X57n0970_p0406c14║鉢前行。時魔波旬盡力行鉢在前而去。爾時，自在天
X57n0970_p0406c15║子與萬二千天子侍從圍遶，來向文殊師利童子，頂
X57n0970_p0406c16║禮其足右遶已畢，語波旬言：汝非使人，何故持鉢在
X57n0970_p0406c17║他前行？魔言：天子！我今不堪與有力者諍。天子語言：
X57n0970_p0406c18║波旬！汝亦成就大威神力。爾時，波旬為文殊師利力
X57n0970_p0406c19║所持故，答言：天子！愚癡之力是為魔力，慧明之力是
X57n0970_p0406c20║菩薩力，憍慢之力是為魔力，大智慧力是菩薩力，諸
X57n0970_p0406c21║邪見力是為魔力，空無相無作力是菩薩力，諸顛倒
X57n0970_p0406c22║力是為魔力，正真諦力是菩薩力，我我所力是為魔
X57n0970_p0406c23║力，大慈悲力是菩薩力，貪瞋癡力是為魔力，三解脫
X57n0970_p0406c24║力是菩薩力，生死之力是為魔力，無生無滅無有諸
X57n0970_p0407a01║行無生忍力是菩薩力。魔王波旬說是法時，於大眾
X57n0970_p0407a02║中五百天子發阿耨多羅三藐三菩提心，千二百菩
X57n0970_p0407a03║薩得無生法忍。時文殊師利共魔波旬，持此鉢食置
X57n0970_p0407a04║迦利羅華園中已，俱出外去。我時不見文殊師利，乃
X57n0970_p0407a05║至食時猶不出房。我作是念：文殊師利將不令諸比
X57n0970_p0407a06║丘僧眾失於日時？當往佛所具白是事。即至佛所，頂
X57n0970_p0407a07║禮佛足，白言：世尊！食時已至，文殊師利猶不出房。佛
X57n0970_p0407a08║告我言：阿難！汝不到此迦利羅園中而看之耶？我白
X57n0970_p0407a09║佛言：大德世尊！見一小鉢，其食滿中。佛告我言：速打
X57n0970_p0407a10║楗椎集比丘僧。我言：世尊！比丘僧多，是一鉢食當與
X57n0970_p0407a11║誰耶？佛語我言：汝勿慮是，設使三千大千世界所有
X57n0970_p0407a12║一切諸眾生等，於百千歲食此鉢食猶不能盡。何以
X57n0970_p0407a13║故？是文殊師利力所持鉢。文殊師利有種波羅蜜無
X57n0970_p0407a14║量功德，我聞佛語，便打楗椎集比丘僧。時此鉢食不
X57n0970_p0407a15║相和雜，香美眾味取不可盡，充滿大眾鉢食不減。時
X57n0970_p0407a16║魔波旬欲惱文殊師利童子，即便化作四千比丘，衣
X57n0970_p0407a17║服弊壞，威儀麤惡，執持破鉢，鼻眼角睞，手拳脚跛，其
X57n0970_p0407a18║形醜惡，在下行坐，以此鉢食復充足之。時魔波旬令
X57n0970_p0407a19║化比丘，人人各食摩伽陀國千種之食，然此鉢食猶
X57n0970_p0407a20║滿不減，令諸守園作使之人傳食疲頓。時文殊師利
X57n0970_p0407a21║以神力持，令魔波旬所化比丘鉢食不減，手口俱滿
X57n0970_p0407a22║而不能咽，氣閉眼張悉皆躄地。文殊師利語波旬言：
X57n0970_p0407a23║汝諸比丘何不更食？惡魔答言：文殊師利！是諸比丘
X57n0970_p0407a24║在地垂死，汝將不以毒食與耶？文殊師利語波旬言：
X57n0970_p0407b01║已盡毒人當有何毒？內有毒者則施人毒，內無毒者
X57n0970_p0407b02║不施人毒。波旬！所謂毒者名貪瞋癡，善讚法中所調
X57n0970_p0407b03║伏者，若與人毒無有是處。又，魔波旬！所謂毒者，無明
X57n0970_p0407b04║有愛見、我我所見、無因緣見、於名色見、愛恚瞋見、我
X57n0970_p0407b05║見、眾生見，諸盖纏計著諸陰，起種性慢報著諸入，常
X57n0970_p0407b06║住三界繫著所依，守護取捨若來若去，愛著於身堅
X57n0970_p0407b07║著壽命，不淨思念愛樂染心，多起諸過違逆因緣，斷
X57n0970_p0407b08║見常見諂曲憍慢，妄想分別示現詐偽，執著巢窟出
X57n0970_p0407b09║沒卷舒驚畏於空，於無想中生墮落想，於無作中生
X57n0970_p0407b10║死畏想，於無著處生起畏想，於出生死生起縛想，於
X57n0970_p0407b11║駛流示生度想，助菩提生非法想，於邪見中生正見
X57n0970_p0407b12║想，於惡知識生善知識想，違佛謗法輕眾僧，不捨憍
X57n0970_p0407b13║慢增長諍訟，實不實想不實實想，於欲樂中生功德
X57n0970_p0407b14║想，於有為中心生狂惑，於生死行不見其過，涅槃中
X57n0970_p0407b15║生驚怖想。波旬！如是諸法於妙法中名之為毒，佛正
X57n0970_p0407b16║法中無如是事。波旬！甘露法者是名佛法，安隱法者
X57n0970_p0407b17║是名佛法，無戲論法是名佛法，無過惡法是名佛法，
X57n0970_p0407b18║無結使法是名佛法，出要之法是名佛法，無怖畏法
X57n0970_p0407b19║是名佛法，無分別法是名佛法，不執自他法是名佛
X57n0970_p0407b20║法，無譏呵法是名佛法，作舍、作歸依、作洲渚、作守護
X57n0970_p0407b21║法是名佛法，調伏寂法是名佛法，自淨無垢照明之
X57n0970_p0407b22║法是名佛法，正向正趣法是名佛法，無諸妄想善調
X57n0970_p0407b23║伏法是名佛法，善教善道隨宜之法是名佛法，自說
X57n0970_p0407b24║說他法是名佛法，如法調伏諸外道法是名佛法，降
X57n0970_p0407c01║諸魔法是名佛法，斷生死流法是名佛法，正念之法
X57n0970_p0407c02║是名佛法，住念處故；正斷法是名佛法，斷諸惡故；神
X57n0970_p0407c03║足法是名佛法，觀身心輕故；諸根法是名佛法，信為
X57n0970_p0407c04║首故；諸力法是名佛法，無能降伏故；諸覺法是名佛
X57n0970_p0407c05║法，次第覺故；正道法是名佛法，正流入故；三昧法是
X57n0970_p0407c06║名佛法，究竟寂靜故；智慧法是名佛法，貫穿諸聖解
X57n0970_p0407c07║脫法故；真諦法是名佛法，無忿恚故；諸辨法是名佛
X57n0970_p0407c08║法，法辭及義樂說無滯故；明了無常、苦、無我法是名
X57n0970_p0407c09║佛法，呵毀一切諸有為故；空法是名佛法，降伏一切
X57n0970_p0407c10║諸外道故；寂靜法是名佛法，趣涅槃故；波羅蜜法是
X57n0970_p0407c11║名佛法，至彼岸故；方便法是名佛法，善攝取故；慈法
X57n0970_p0407c12║是名佛法，無過智故；悲法是名佛法，無逼切故；喜法
X57n0970_p0407c13║是名佛法，滅不喜故；捨法是名佛法，所作辦故；禪法
X57n0970_p0407c14║是名佛法，滅憍慢故；不斷三寶法是名佛法，發菩提
X57n0970_p0407c15║心故；一切安樂無苦惱法是名佛法，不求諸有故。說
X57n0970_p0407c16║是法時，魔王所將五百天子，發阿耨多羅三藐三菩
X57n0970_p0407c17║提心。
X57n0970_p0407c18║
X57n0970_p0407c19║性善惡論卷之三