X57n0972_p0452c20║
X57n0972_p0452c21║法界安立圖卷中之上
X57n0972_p0452c22║
X57n0972_p0452c23║燕山沙門　仁潮　集
X57n0972_p0452c24║三、徧觀三界
X57n0972_p0453a01║日天宮殿圖月天宮殿圖日月照用
X57n0972_p0453a02║氣候寒暑星天宮殿圖四天王宮圖
X57n0972_p0453a03║福報化生生天業因忉利天宮圖
X57n0972_p0453a04║忉利業因三界安立圖諸天身壽
X57n0972_p0453a05║諸天業因天人光明飲食精粗
X57n0972_p0453a06║三界九地論諸天主四禪四地
X57n0972_p0453a07║天有聖凡三界總別五衰退相
X57n0972_p0453a08║心生六道圖
X57n0972_p0453a09║釋總題
X57n0972_p0453a10║前所觀境，周小輪圍，中至須彌，通屬于地。知下
X57n0972_p0453a11║地已，應觀上天。天有三界，曰欲界、色界、無色界。
X57n0972_p0453a12║此之三界，皆是眾生所受報處，為長者之大宅，
X57n0972_p0453a13║幼穉諸子，遊戲其中者也。如其四火焚燒，三車
X57n0972_p0453a14║在外，有識之子，寧不推排而出之乎？
X57n0972_p0453a15║
X57n0972_p0453a16║
X57n0972_p0453a17║
X57n0972_p0453a18║
X57n0972_p0453a19║
X57n0972_p0453a20║
X57n0972_p0453a21║
X57n0972_p0453a22║
X57n0972_p0453a23║
X57n0972_p0453a24║
X57n0972_p0453b01║
X57n0972_p0453b02║
X57n0972_p0453b03║
X57n0972_p0453b04║
X57n0972_p0453b05║
X57n0972_p0453b06║日天子宮殿
X57n0972_p0453b07║【圖】
X57n0972_p0453b08║
X57n0972_p0453b09║
X57n0972_p0453b10║
X57n0972_p0453b11║
X57n0972_p0453b12║
X57n0972_p0453b13║
X57n0972_p0453b14║
X57n0972_p0453b15║
X57n0972_p0453b16║
X57n0972_p0453b17║
X57n0972_p0453b18║
X57n0972_p0453b19║
X57n0972_p0453b20║
X57n0972_p0453b21║
X57n0972_p0453b22║
X57n0972_p0453b23║
X57n0972_p0453b24║
X57n0972_p0453c01║
X57n0972_p0453c02║
X57n0972_p0453c03║
X57n0972_p0453c04║
X57n0972_p0453c05║
X57n0972_p0453c06║
X57n0972_p0453c07║
X57n0972_p0453c08║起世經云：日天子宮殿，天金頗梨所成。城郭縱廣五
X57n0972_p0453c09║十一由旬，正方如宅，遙看似圓，有五種風吹轉而行。
X57n0972_p0453c10║閻浮檀金以為妙輦，高十六由旬，方八由旬。日天子
X57n0972_p0453c11║及眷屬居中，受天五欲。日天子壽五百歲，子孫相承，
X57n0972_p0453c12║皆于彼治宮殿住，正足一劫（或是中劫）。日天子身光照金
X57n0972_p0453c13║輦，輦光照宮殿，光明相接，有一千光，五百傍照，五百
X57n0972_p0453c14║下照。日宮常行不息，六月北行，六月南行。
X57n0972_p0453c15║
X57n0972_p0453c16║
X57n0972_p0453c17║
X57n0972_p0453c18║
X57n0972_p0453c19║
X57n0972_p0453c20║
X57n0972_p0453c21║
X57n0972_p0453c22║
X57n0972_p0453c23║
X57n0972_p0453c24║
X57n0972_p0454a01║
X57n0972_p0454a02║
X57n0972_p0454a03║
X57n0972_p0454a04║
X57n0972_p0454a05║月天子宮殿
X57n0972_p0454a06║【圖】
X57n0972_p0454a07║
X57n0972_p0454a08║
X57n0972_p0454a09║
X57n0972_p0454a10║
X57n0972_p0454a11║
X57n0972_p0454a12║
X57n0972_p0454a13║
X57n0972_p0454a14║
X57n0972_p0454a15║
X57n0972_p0454a16║
X57n0972_p0454a17║
X57n0972_p0454a18║
X57n0972_p0454a19║
X57n0972_p0454a20║
X57n0972_p0454a21║
X57n0972_p0454a22║
X57n0972_p0454a23║
X57n0972_p0454a24║
X57n0972_p0454b01║
X57n0972_p0454b02║
X57n0972_p0454b03║
X57n0972_p0454b04║
X57n0972_p0454b05║
X57n0972_p0454b06║
X57n0972_p0454b07║
X57n0972_p0454b08║月天子城郭五十由旬，宮殿天銀、青琉璃所成，高十
X57n0972_p0454b09║六由旬，廣八由旬，風持轉行。月天子與諸天女，在此
X57n0972_p0454b10║輦中受天五欲。月天子壽五百歲，子孫相承，宮殿住
X57n0972_p0454b11║於一劫。月天身光宮殿成千光明，五百傍照，五百下
X57n0972_p0454b12║照。
X57n0972_p0454b13║長阿含云：日天宮牆薄如花葩，為五風所持。日宮厚
X57n0972_p0454b14║五十一由旬，周回一百三十五由旬。月宮厚五十由
X57n0972_p0454b15║旬，周回少三由旬，或云住四十劫（此小劫也）。
X57n0972_p0454b16║
X57n0972_p0454b17║
X57n0972_p0454b18║
X57n0972_p0454b19║
X57n0972_p0454b20║
X57n0972_p0454b21║
X57n0972_p0454b22║
X57n0972_p0454b23║
X57n0972_p0454b24║
X57n0972_p0454c01║日月照用
X57n0972_p0454c02║起世經云：何因緣故，月天宮漸漸現邪？有三因緣：一
X57n0972_p0454c03║者背相轉出；二者青衣諸天，常半月中隱蔽其宮；三
X57n0972_p0454c04║者日天有六十光，障彼月輪，去日漸遠，故漸漸現。復
X57n0972_p0454c05║何因緣，圓淨滿足？亦三因緣：一者面相轉出；二者于
X57n0972_p0454c06║十五日，月光熾盛，隱翳青衣；三者月宮去日最遠，日
X57n0972_p0454c07║光不障。復何因緣，黑月十五（即此方三十日）一切不現？此時
X57n0972_p0454c08║月宮最近于日，日光隱覆，一切不現。何緣名月？于黑
X57n0972_p0454c09║月一日已去，乃至月盡，光明漸漸減少故。何緣月中
X57n0972_p0454c10║影現？此大洲有閻浮樹高大故，影現月輪。○南洲日
X57n0972_p0454c11║正中，東洲日始沒，西洲日初出，北洲當半夜。（餘三洲例此。）
X57n0972_p0454c12║又南洲所謂西方，西洲謂之東方，西洲所謂西方，北
X57n0972_p0454c13║洲謂之東方，北洲所謂西方，東洲謂之東方，東洲所
X57n0972_p0454c14║謂西方，而南洲謂之東方也。○立世云：以眾生業力
X57n0972_p0454c15║增上緣故，故有風輪吹日月等宮，回轉不息。日行百
X57n0972_p0454c16║八十路，月行十五路。復有二路：內路、外路。日行與月，
X57n0972_p0454c17║或合或離。一一日中，日行四萬八千八十由旬。若稍
X57n0972_p0454c18║合時，日日覆月三由旬又一由旬三分之一。是故十
X57n0972_p0454c19║五日被覆，月光不現。若稍離時，日日日行（同前）。是日離
X57n0972_p0454c20║月三由旬又一由旬三分之一。是故十五日，月大圓
X57n0972_p0454c21║明。○若日隨月後行，日光照月光。月光麤故，被照生
X57n0972_p0454c22║影。影還自翳，故見月後分不圓。以是事故，漸漸掩覆。
X57n0972_p0454c23║日在前行，例此可知。又日行周圓，速疾于月。六月日
X57n0972_p0454c24║從內路出至外路，六月從外路入內路。若月十五日
X57n0972_p0455a01║從內至外，十五日從外至內。如日行南洲內路，則行
X57n0972_p0455a02║北洲外路，則行東西二洲中路。是時南洲，日最長十
X57n0972_p0455a03║八牟休多，夜最短十二牟休多。北洲夜長十八牟休
X57n0972_p0455a04║多，日短十二牟休多。東西二洲，日夜等分，并十五牟
X57n0972_p0455a05║休多。如南洲三洲，例之可知。（一牟休多，當此方三刻三厘三毫三絲三忽也。）
X57n0972_p0455a06║氣候寒暑
X57n0972_p0455a07║起世經云：何緣夏熱？以日宮六月向北行時，有十因
X57n0972_p0455a08║緣，日光照觸十種山故，令其生熱。又何緣寒冷？以日
X57n0972_p0455a09║宮六月向南行時，有十二緣生冷。須彌七山中間，各
X57n0972_p0455a10║有大海及四洲大河，日光照彼海水，故生寒冷。○又
X57n0972_p0455a11║何緣有此河水？以有日故熱，熱故有炙，炙故有蒸，蒸
X57n0972_p0455a12║故有汗溼。以汗溼故，一切山中汗流為水，以成諸河。
X57n0972_p0455a13║○立世云：何緣冬寒、春熱、夏時寒熱？是冬時水界最
X57n0972_p0455a14║長未減盡時，艸木由溼未萎乾時，地大溼滑，火大向
X57n0972_p0455a15║下，水界上升。何以知然？深水最暖，淺水最寒。時節已
X57n0972_p0455a16║至，日行外路，照炙不久，是故冬時則寒。春時水界長
X57n0972_p0455a17║起減已盡，艸木乾萎，地已燥坼，水界向下，火界上升。
X57n0972_p0455a18║何以知然？深水則冷，淺水則熱。冬時已過，日行內路，
X57n0972_p0455a19║照炙則久，以故春熱。是故大地八月日中恒受照炙，
X57n0972_p0455a20║雨水洒散，地氣蒸鬱。若風吹蒸，氣消時則寒，風不吹
X57n0972_p0455a21║時則熱，故夏有時寒熱。（天竺四月一時，故但立三時。）
X57n0972_p0455a22║
X57n0972_p0455a23║
X57n0972_p0455a24║
X57n0972_p0455b01║星天宮殿圖
X57n0972_p0455b02║【圖】
X57n0972_p0455b03║
X57n0972_p0455b04║
X57n0972_p0455b05║
X57n0972_p0455b06║
X57n0972_p0455b07║
X57n0972_p0455b08║
X57n0972_p0455b09║
X57n0972_p0455b10║大集經：過去媻伽媻僊，分布星宿，攝護國土，養育眾
X57n0972_p0455b11║生，各有所主。東方：角[一/几]氐房心尾箕。北方：斗牛女虗
X57n0972_p0455b12║危室壁。西方：奎婁胃昴畢觜參。南：井鬼柳星張翼軫。
X57n0972_p0455b13║（具如本經，與孔雀經大同。）○消災經：有九執大天，二十八宿，十二
X57n0972_p0455b14║宮辰。○楞嚴經：八萬四千災變惡星。○文句：毗沙門
X57n0972_p0455b15║為星宿之主。○諸星形量，依樓炭經：大星圍七百二
X57n0972_p0455b16║十里，中星四百八十里，小星百二十里。星是諸天宮
X57n0972_p0455b17║宅。○瑜伽論：大星十八拘盧舍，中星十拘盧舍，小星
X57n0972_p0455b18║四拘盧舍。（一拘盧舍，六里也。）○阿含：大星一由旬，小星三百
X57n0972_p0455b19║步。○星宮最小者，徑半俱盧舍，周回一俱盧舍。星大
X57n0972_p0455b20║者，徑十六由旬，周回四十八由旬。（里數多少不同者，或聞記稍異，不必
X57n0972_p0455b21║合會。磐師述曰：若依內經，星宿并是諸天宮宅，內有天住，依報所感，福力光現。俗書即云：天為精氣，日為陽精，
X57n0972_p0455b22║月為陰精，星為萬物之精。星有墜落，乃為石矣。夫遙大之物，非凡度量，令人難知，莫若天也。星若是石，不得有
X57n0972_p0455b23║光，性又質重，何所繫屬？一星之徑，大者百里，一宿首尾，相去數萬。百里之物，數萬相連，濶狹縱斜，常不盈縮。又
X57n0972_p0455b24║星與日月，光色同耳，但以大小差別。然而日月，亦當石邪？石既牢密，烏兔焉容？石在氣中，豈能獨運？或謂日月
X57n0972_p0455c01║星宿是氣，然氣體輕浮，當與天合，環轉循順，其間遲疾，移動不均，寧當氣墜，忽變為石？○昔山西某縣甾，雨太
X57n0972_p0455c02║作時，空中有石，落地如碓觜，人皆不識何故。後有胡僧曰：龍食也。龍爭食，故落下。葢龍以石為食也。凡空中在
X57n0972_p0455c03║落，類乎此。）
X57n0972_p0455c04║罥索經云：日天子、月天子、二十八宿天、七曜星天，是
X57n0972_p0455c05║諸天等種種衣服具莊嚴之，半跏趺坐。○須彌山半，
X57n0972_p0455c06║四天王居。（因本智論四萬二千由旬，毗曇俱舍四萬由旬。）東方有城名上賢，
X57n0972_p0455c07║南方有城名善見，西方有城名周羅，北方有城名天
X57n0972_p0455c08║敬。（長阿含、智論同。）
X57n0972_p0455c09║
X57n0972_p0455c10║
X57n0972_p0455c11║
X57n0972_p0455c12║
X57n0972_p0455c13║
X57n0972_p0455c14║
X57n0972_p0455c15║
X57n0972_p0455c16║
X57n0972_p0455c17║
X57n0972_p0455c18║
X57n0972_p0455c19║
X57n0972_p0455c20║
X57n0972_p0455c21║
X57n0972_p0455c22║
X57n0972_p0455c23║
X57n0972_p0455c24║
X57n0972_p0456a01║四天王宮圖
X57n0972_p0456a02║【圖】
X57n0972_p0456a03║
X57n0972_p0456a04║
X57n0972_p0456a05║
X57n0972_p0456a06║
X57n0972_p0456a07║
X57n0972_p0456a08║
X57n0972_p0456a09║
X57n0972_p0456a10║
X57n0972_p0456a11║
X57n0972_p0456a12║
X57n0972_p0456a13║
X57n0972_p0456a14║
X57n0972_p0456a15║
X57n0972_p0456a16║
X57n0972_p0456a17║
X57n0972_p0456a18║
X57n0972_p0456a19║
X57n0972_p0456a20║
X57n0972_p0456a21║
X57n0972_p0456a22║
X57n0972_p0456a23║
X57n0972_p0456a24║
X57n0972_p0456b01║東方治國天王（多用持國，華嚴提頭賴吒），領乾闥媻，毗舍闍，護東
X57n0972_p0456b02║洲人（乾闥媻，此云尋香行，帝釋樂神也。毗舍闍，云噉精氣鬼，智論富單那）。
X57n0972_p0456b03║南方增長天王（令自他善根增長，故華嚴毗留勒叉），領鳩槃茶、薜茘多，
X57n0972_p0456b04║護南洲人（鳩槃茶此云厭魅鬼，薜茘多云最初餓鬼）。
X57n0972_p0456b05║西方雜語天王（孔雀廣目，專主罰惡，令遇苦發心。華嚴毗留摶叉），領龍及富
X57n0972_p0456b06║單那，護西洲人（富單那云臭餓鬼，智論作毗舍闍）。
X57n0972_p0456b07║北方多聞天王（福德之名聞四方，故華嚴毗沙門），領夜叉、羅剎，護北
X57n0972_p0456b08║洲人（夜叉，此云㨗疾鬼，能速疾傳報者也。羅剎，云暴惡食人鬼也。○阿含經）。
X57n0972_p0456b09║四王有二十八部鬼神（金光明），嫁娶行欲如人間（阿含經）。
X57n0972_p0456b10║四王各有九十一子，有大威力，皆名帝，能護十方（大吉
X57n0972_p0456b11║義經）。○一切山河、樹林、土地、城郭，一切鬼神，皆屬四王
X57n0972_p0456b12║（智論）。○一王有八將軍，共三十二將，周四天下，護出家
X57n0972_p0456b13║人。韋將軍于三十二將中，最存弘護。比丘道力微者，
X57n0972_p0456b14║為魔所惑，將軍悽惶逩赴，應機剪除（天人感通傳）。
X57n0972_p0456b15║福報化生
X57n0972_p0456b16║阿含經云：四天王天初生，自然化現在天膝上，自然
X57n0972_p0456b17║寶器盛天百味。食已長大，與餘天等。入池浴訖，詣香
X57n0972_p0456b18║樹下。香樹曲躬，取香塗身。復詣吉具衣樹，取種種衣
X57n0972_p0456b19║著。復詣莊嚴樹、鬘樹、器樹、果樹、樂樹，隨意受用。視東
X57n0972_p0456b20║忘西，視西忘東，無量快樂宮殿園池種種（具如經中）。
X57n0972_p0456b21║起世經云：四王天初生時，如十二歲兒，于父母坐處，
X57n0972_p0456b22║或兩膝兩股忽然而生，即有寶器盛天須陀及以天
X57n0972_p0456b23║酒，隨福上中下，有白赤黑色。飲食既訖，身量即與舊
X57n0972_p0456b24║男女等。
X57n0972_p0457a01║生天業因
X57n0972_p0457a02║起世經云：諸有一種身口意善行，如是作已，身壞命
X57n0972_p0457a03║終，生于天上。此處識滅，彼天上識初相續生。行識生
X57n0972_p0457a04║時，即共名色一時俱生。有名色故，即生六入。若是天
X57n0972_p0457a05║男，即于天女坐膝邊生。若是天女，即于天王䏶股內
X57n0972_p0457a06║生。如是生已，彼天即稱是我男女。
X57n0972_p0457a07║
X57n0972_p0457a08║
X57n0972_p0457a09║
X57n0972_p0457a10║
X57n0972_p0457a11║
X57n0972_p0457a12║
X57n0972_p0457a13║
X57n0972_p0457a14║
X57n0972_p0457a15║
X57n0972_p0457a16║
X57n0972_p0457a17║
X57n0972_p0457a18║
X57n0972_p0457a19║
X57n0972_p0457a20║
X57n0972_p0457a21║
X57n0972_p0457a22║
X57n0972_p0457a23║
X57n0972_p0457a24║
X57n0972_p0457b01║忉利天宮之圖
X57n0972_p0457b02║【圖】
X57n0972_p0457b03║
X57n0972_p0457b04║
X57n0972_p0457b05║
X57n0972_p0457b06║
X57n0972_p0457b07║
X57n0972_p0457b08║
X57n0972_p0457b09║
X57n0972_p0457b10║
X57n0972_p0457b11║
X57n0972_p0457b12║
X57n0972_p0457b13║
X57n0972_p0457b14║
X57n0972_p0457b15║
X57n0972_p0457b16║
X57n0972_p0457b17║
X57n0972_p0457b18║
X57n0972_p0457b19║
X57n0972_p0457b20║
X57n0972_p0457b21║
X57n0972_p0457b22║
X57n0972_p0457b23║
X57n0972_p0457b24║
X57n0972_p0457c01║
X57n0972_p0457c02║
X57n0972_p0457c03║
X57n0972_p0457c04║
X57n0972_p0457c05║
X57n0972_p0457c06║
X57n0972_p0457c07║
X57n0972_p0457c08║
X57n0972_p0457c09║
X57n0972_p0457c10║
X57n0972_p0457c11║
X57n0972_p0457c12║
X57n0972_p0457c13║
X57n0972_p0457c14║
X57n0972_p0457c15║
X57n0972_p0457c16║
X57n0972_p0457c17║
X57n0972_p0457c18║
X57n0972_p0457c19║
X57n0972_p0457c20║
X57n0972_p0457c21║
X57n0972_p0457c22║
X57n0972_p0457c23║
X57n0972_p0457c24║三十三天名，出正法念處經。
X57n0972_p0458a01║忉利，梵語具云怛利夜登陵奢（此云三十三天）。
X57n0972_p0458a02║須彌山頂，縱廣八萬四千由旬，其中平可居者，止四
X57n0972_p0458a03║萬由旬。（婆沙論。○順正理論：三十三天迷盧山頂，頂四面各八十千。）山頂四角，各
X57n0972_p0458a04║有一峰，高七百由旬，七寶合成，金、銀、瑠璃、頗梨、真珠、
X57n0972_p0458a05║硨渠、瑪瑙之所莊嚴。（因本經。○婆沙高廣五百由旬，正理同。）有藥叉神，
X57n0972_p0458a06║名金剛手，于中止住，守護諸天。山頂善見大城，周萬
X57n0972_p0458a07║踰繕那，重門高一由旬半。城有千門，嚴飾壯麗。各有
X57n0972_p0458a08║五百青衣藥叉，各嚴鎧仗，防守城門。中央金城，周千
X57n0972_p0458a09║由旬。（正理論云：殊勝殿周千由旬，其地真金雜寶嚴飾，柔軟如妒羅綿，隨足高下。）
X57n0972_p0458a10║帝釋住處。城有五百門，中有樓閣，名皮禪延。四邊寶
X57n0972_p0458a11║樓一百一所，內一萬七百房，一一房有七天女，一一
X57n0972_p0458a12║天女有七彩女。其諸天女皆帝釋正妃，帝釋與舍脂
X57n0972_p0458a13║女共住，化身與諸妃共住（毗曇、阿含略同）。目犍連尊者遊歷
X57n0972_p0458a14║小千界，無有端嚴如毗闍延堂者（雜阿含即毗禪延）。城內衢
X57n0972_p0458a15║巷，天人隨福，屋舍多少，路有五百。有七市，曰米穀、飲
X57n0972_p0458a16║食、衣服、眾香、戲女、工巧、華鬘市，竝有市官、天子、天女
X57n0972_p0458a17║往來貿易，商量貴賤，具市廛法。雖作是事，無取無與，
X57n0972_p0458a18║脫欲所須，便可提去。是善見城復有天州、天縣、天村，
X57n0972_p0458a19║周帀徧布（因本經）三十三天。其城縱廣六萬由旬，七重
X57n0972_p0458a20║城壁，七重欄楯，七重鈴網，外有七重多羅行樹，周帀
X57n0972_p0458a21║圍遶，雜色可觀，亦以七寶所成。城高四百由旬，厚五
X57n0972_p0458a22║十由旬，城之四面亦各相去五百由旬。于其中間便
X57n0972_p0458a23║開一門，諸門高三十由旬，濶十由旬。一一諸門亦有
X57n0972_p0458a24║樓櫓却敵，臺榭庭閣，水沼華林，種種奇妙。眾鳥和鳴，
X57n0972_p0458b01║天樂時奏，念衣衣來，欲食食至，重重向上，麤業漸輕，
X57n0972_p0458b02║福業轉勝（因本經）。城外（善見城外）四面有四苑：一、眾車苑（因本
X57n0972_p0458b03║雜色車苑，雜阿含東門外），隨天福德，種種車現（東照明園有佛髮塔）；二、麤惡
X57n0972_p0458b04║苑（因本麤澀苑，雜阿含南門外），天欲戰時，甲仗自現（南粗澀圍有佛衣塔）；三、
X57n0972_p0458b05║雜林苑（因本云雜亂苑，月八十、四十五、三十三天，放宮內采女，入此苑中，與天眾合雜嬉戲，受天
X57n0972_p0458b06║五欲。雜阿含經云西門外。）諸天入中，極妙欲塵，雜類俱至。（西歡喜園有佛
X57n0972_p0458b07║鉢塔。）四、喜林苑。（因本入中，皆受歡喜。雜阿含北門外。）諸天所翫，皆生歡喜。
X57n0972_p0458b08║（城北駕御園有佛牙塔。）四苑各周千由旬，各有一如意池，周五
X57n0972_p0458b09║十由旬，池中八功德水。○城外東北有圓生樹，花開
X57n0972_p0458b10║之日，順風香聞百由旬，逆風猶及五十里。（即經云波利質多羅
X57n0972_p0458b11║樹香。）城西南有善法堂，三十三天時集辯論，制伏阿素
X57n0972_p0458b12║洛如法、不如法事。（順正理論。）善法堂最中有師子座。（毗耶仙人
X57n0972_p0458b13║經：善法堂有八萬四千柱，入此堂者，無惡觸、睡眠、頻呻等過。）帝釋升座，左右各十
X57n0972_p0458b14║六天王行列向坐。有二太子，是二大將軍坐。諸天王
X57n0972_p0458b15║左右持國天王，與大臣軍旅恭敬。諸天依東門坐，增
X57n0972_p0458b16║長天王依南門坐，廣目天王依西門坐，多聞天王依
X57n0972_p0458b17║北門坐。是四天王以世間善惡奏聞帝釋。諸天王月
X57n0972_p0458b18║八日，四王大臣徧行世間；十四日，四王太子行；十五
X57n0972_p0458b19║日，四王自行，觀詧善惡。若無多人受戒布施，帝釋聞
X57n0972_p0458b20║奏，憂惱說言：天眾減損，修羅日增。（阿毗曇論。）本為人時，施
X57n0972_p0458b21║飲食、燈明、錢財，故名釋提桓因。（此云能天主。）本為人時，姓
X57n0972_p0458b22║故，名憍尸迦。舍脂為第一后，故名舍脂鉢底。于一座
X57n0972_p0458b23║間思千種義，故名千眼。（華嚴：帝釋現身有千眼，手持金剛出火焰。正法念現身有
X57n0972_p0458b24║千頭。）于三十三天為主，故名因提利。（中阿含經）○問：人中四
X57n0972_p0458c01║洲，由日月輪以辨晝夜。欲天晝夜，云何得知？答：鉢特
X57n0972_p0458c02║摩花合，嗢鉢羅花開，多樂睡眠，爾時為夜。若嗢鉢羅
X57n0972_p0458c03║花合，鉢特摩花開，少欲睡眠，爾時為晝。（婆沙論。○天宮晝夜光明，
X57n0972_p0458c04║故以花開合辨。）三十三天生時，天女手中花生，自知有兒，即
X57n0972_p0458c05║以授夫。七日天生，善知天法。行宮殿中，見無主天女
X57n0972_p0458c06║來言：聖子善來！此汝宮殿。我無夫主，今相供養。（毗耶仙人
X57n0972_p0458c07║經）或天王欲遊戲時，天女圍遶，奏諸音樂，至彼天宮。
X57n0972_p0458c08║彼宮天王相迎，入內共坐。亦奏天音樂，食天蘇陀，飲
X57n0972_p0458c09║天甘露，諸天女和雜娛樂。遊一天已，復至一天。彼天
X57n0972_p0458c10║相迎，娛樂同前。如是遍歷三十二天，諸天宮殿、寶樹、
X57n0972_p0458c11║園苑境界，光色各異。或黃金宮殿，白銀、瑠璃、頗梨宮；
X57n0972_p0458c12║或二寶、三四色寶、七寶宮殿，寶垣、寶樹等，光色各異，
X57n0972_p0458c13║亦如是。或一王、二王共遊，乘寶車、乘寶船，遊香水河，
X57n0972_p0458c14║微妙五塵，快樂無量。天女奏樂，歌舞言笑，相牽相勸，
X57n0972_p0458c15║遊翫去來，欲心熾然。又往餘處，最為放逸。于是帝釋
X57n0972_p0458c16║乘寶輦，天女圍遶，奏樂而來。其諸天王恭敬迎禮。帝
X57n0972_p0458c17║釋現神通力，示未來苦相。誡敕諸天：勤修道業，慎勿
X57n0972_p0458c18║放逸。諸天奉行，各還本宮。（具如正法念經。○此經云：帝釋是初果須陀洹。）
X57n0972_p0458c19║業因
X57n0972_p0458c20║智論云：昔媻羅門姓憍尸迦，與知友三十二人共修
X57n0972_p0458c21║福德，命終皆生須彌山頂。憍尸迦為天主，三十二人
X57n0972_p0458c22║為輔臣。○淨名疏：昔迦葉佛滅度後，有一女人發心
X57n0972_p0458c23║修塔，報為天主。三十二人助修，報為輔臣。君臣合之
X57n0972_p0458c24║為三十三。○四教儀：單修上品十善，生忉利天。（總因也。）
X57n0972_p0459a01║長阿含經云：于佛所淨修梵行，命終生忉利天，增益
X57n0972_p0459a02║五福，謂壽、色、名、稱、樂、威德。○阿含經云：僧尼持二百
X57n0972_p0459a03║五十戒等，亦是生天業。○溫室經：浴僧淨業，亦得生
X57n0972_p0459a04║天。○雜阿含經云：施勝妙衣及愛念物，施妙香，施妙
X57n0972_p0459a05║食，不殺生，不貪嗜，不懈怠，節食，施貧人食，執節卑遜，
X57n0972_p0459a06║或見僧尼，聞正法，一宿受齋戒，業因竝生天上，宮殿
X57n0972_p0459a07║隨身，身金色，受勝天樂。○正法念經：持不殺、不盜、不
X57n0972_p0459a08║婬等，皆得生天。又云：殺、盜、婬業，若生人中，身色憔悴，
X57n0972_p0459a09║無有威德。若有餘業，得天中身，形貌減劣，寶莊嚴具，
X57n0972_p0459a10║光明微少，天女皆捨，餘天輕笑。若與修羅戰，為他所
X57n0972_p0459a11║殺。法苑云：若持不殺戒，得生四王處。不殺、不盜，生忉
X57n0972_p0459a12║利。不殺、盜、邪婬，生夜摩天。更加不妄語、兩舌、惡口、綺
X57n0972_p0459a13║語，生兜率天。奉佛戒，兼身口七善業，生化樂、他化天。
X57n0972_p0459a14║（經云：帝釋天王欲遊行時，出宮門外，向南合掌，恭敬三禮。有御馬夜叉神，驚怖墮鞭。帝釋問曰：爾小鬼神，
X57n0972_p0459a15║何故驚惧？夜叉曰：天王于三十三天中為至尊，更無過上。今復向空頂禮，豈更有尊上者？是以怖耳。帝釋
X57n0972_p0459a16║曰：我禮南贍部洲佛陀僧伽出世聖賢，汝小鬼神不知乎？于是夜叉信悟，禮帝釋天王足。經云：帝釋得須
X57n0972_p0459a17║陀洹果，教誡天人，修諸道品，進趣涅槃。又以因修戒善，報得天身，故敬法是本行。）
X57n0972_p0459a18║
X57n0972_p0459a19║
X57n0972_p0459a20║
X57n0972_p0459a21║
X57n0972_p0459a22║
X57n0972_p0459a23║
X57n0972_p0459a24║
X57n0972_p0459b01║
X57n0972_p0459b02║三界次第安立之圖
X57n0972_p0459b03║【圖】
X57n0972_p0459b04║
X57n0972_p0459b05║
X57n0972_p0459b06║
X57n0972_p0459b07║
X57n0972_p0459b08║
X57n0972_p0459b09║
X57n0972_p0459b10║
X57n0972_p0459b11║
X57n0972_p0459b12║
X57n0972_p0459b13║
X57n0972_p0459b14║
X57n0972_p0459b15║
X57n0972_p0459b16║
X57n0972_p0459b17║
X57n0972_p0459b18║
X57n0972_p0459b19║
X57n0972_p0459b20║
X57n0972_p0459b21║
X57n0972_p0459b22║
X57n0972_p0459b23║
X57n0972_p0459b24║
X57n0972_p0460a01║
X57n0972_p0460a02║
X57n0972_p0460a03║
X57n0972_p0460a04║三界次第安立說
X57n0972_p0460a05║下方虗空中，有大風輪，高百六十萬由旬。（俱舍論）水輪，
X57n0972_p0460a06║高八十萬由旬，廣百廿萬三千四百五十由旬。（俱舍論）
X57n0972_p0460a07║以眾生業力，水不流散，如食未消，不墮熟臟。（因本經）金
X57n0972_p0460a08║輪，高三十二萬由旬。（廣與水輪同。俱舍論）水上有風，風轉此水，
X57n0972_p0460a09║于上成金輪，如熟乳生膏，是名金輪。（厚三洛叉，二萬由旬。○因本經）
X57n0972_p0460a10║地輪，深六十八千由旬。（新菩薩藏經及增一經同）
X57n0972_p0460a11║輪圍山、內鹹海、七金山、香水海，至須彌山根。○上升
X57n0972_p0460a12║一萬由旬，遶山縱廣一萬由旬，是堅手天住（婆沙）。復上
X57n0972_p0460a13║一倍（因本二萬），遶山八千由旬，持華鬘天住（一倍者一萬也）。復上
X57n0972_p0460a14║一倍（因本三萬），遶山四千由旬，常放逸天住。復上一倍（因本
X57n0972_p0460a15║山半四萬二千四王住），遶山四千由旬，日月星宿天住。復上一
X57n0972_p0460a16║倍，遶山四千由旬，是四王天住。
X57n0972_p0460a17║須彌山下別有三級諸神住處，皆有七重牆垣，皆夜
X57n0972_p0460a18║叉住（因本）。此三天皆藥叉住，四天王之所部（俱舍）。
X57n0972_p0460a19║復上升四萬由旬，山頂縱廣四萬由旬，其中善見城
X57n0972_p0460a20║縱廣萬由旬，是三十三天住。○即從此山上升四萬
X57n0972_p0460a21║由旬（或十六萬），有處如雲，七寶所成，其猶大地，是炎摩天
X57n0972_p0460a22║住。○復上一倍（或三十二萬），有地如雲，是兜率天住。○復
X57n0972_p0460a23║上一倍，有地如雲，是化樂天住。○復上一倍，有地如
X57n0972_p0460a24║雲，是他化天住。次第乃至色究竟天，皆有地如雲（上倍
X57n0972_p0460b01║者，豎高也。廣如忉利，縱廣四萬，炎摩八萬，乃至他化次第倍前，從廣六十四萬由旬也。○媻沙論）。
X57n0972_p0460b02║因本經云：須彌山上忉利天以上一倍有夜摩天，又
X57n0972_p0460b03║更一倍有兜率天，展轉至梵身天，下有摩羅波旬宮
X57n0972_p0460b04║殿。梵身天上有光音天，倍光音有遍淨天，倍遍淨有
X57n0972_p0460b05║廣果天，倍廣果有不麤天，其下別有無想天，倍不麤
X57n0972_p0460b06║有不煩天。次第善見天、善現天至阿迦尼吒天（色究竟也），
X57n0972_p0460b07║上更有名空處、識處、無所有處、非非想處。
X57n0972_p0460b08║毗曇論：佛言：梵處近遠，如九月十五日，有人在梵處
X57n0972_p0460b09║放百丈方石，墜向下界，中間無礙。到後歲九月十五
X57n0972_p0460b10║日，至閻浮地。如是兩倍至無量光天，又兩倍至徧勝
X57n0972_p0460b11║光天，倍倍加上，乃至阿迦尼吒天。此天放大石山，經
X57n0972_p0460b12║六萬五千五百三十五秊，中間無礙，至閻浮地。○智
X57n0972_p0460b13║論云：從色界初際下一丈石，經一萬八千三百八十
X57n0972_p0460b14║三秊，方始至地。
X57n0972_p0460b15║諸天身壽（身量依俱舍論，衣量依長阿含經，壽量依俱舍毗曇及較量壽命經。）
X57n0972_p0460b16║欲界六天者，四天王身量半里，衣重半兩，人間五十
X57n0972_p0460b17║歲為一晝夜，壽五百歲。忉利天身量一里，衣重六銖，
X57n0972_p0460b18║人間一百歲為一晝夜，壽一千歲。夜摩天身量里半，
X57n0972_p0460b19║衣重三銖，人間二百歲為一晝夜，壽二千歲。兜率天
X57n0972_p0460b20║身量二里，衣重二銖，人間四百歲為一晝夜，壽四千
X57n0972_p0460b21║歲。化樂天身量二里半，衣重一銖，人間八百歲為一
X57n0972_p0460b22║晝夜，壽八千歲。他化天身量三里，衣半銖，人間千六
X57n0972_p0460b23║百歲為一晝夜，壽一萬六千歲。魔羅波旬天衣重半
X57n0972_p0460b24║兩六十四分之一，壽三萬二千歲。
X57n0972_p0460c01║色界壽命，用劫為量（不著衣服，如著不異。頭雖無髻，如著天冠。無男女相，形惟一種。
X57n0972_p0460c02║出因本經）。○初禪三天（華嚴梵眾下有梵身天）：梵眾天，壽命半劫（半中
X57n0972_p0460c03║劫，為二十小劫），身長半由旬（二十里）。梵輔天，壽命一劫（四十小劫），身
X57n0972_p0460c04║長一由旬（四十里）。大梵天，壽命一劫半（六十小劫），身長一由
X57n0972_p0460c05║旬半（六十里）。○二禪三天（華嚴初有光天）：少光天，壽命二大劫
X57n0972_p0460c06║（成住壞空，總為一大劫），身長二由旬（光明最少）。無量光天，壽命四大
X57n0972_p0460c07║劫，身長四由旬（光明勝前故）。光音天，壽命八大劫，身長八
X57n0972_p0460c08║由旬（無覺觀語言，以光當語故。此天語時，口出淨光）。○三禪三天（華嚴初有淨天）：少
X57n0972_p0460c09║淨天，壽命十六劫，身長十六由旬（以離喜受染為淨，未及上位為少）。
X57n0972_p0460c10║無量淨天，壽命三十二劫，身長三十二由旬。（清淨勝前故。）
X57n0972_p0460c11║徧淨天，壽命六十四劫，身長六十四由旬。（清淨周徧，無有過患
X57n0972_p0460c12║故。）○四禪九天。（華嚴云廣天等。）無雲天，壽命百二十五劫，身
X57n0972_p0460c13║長百二十五由旬。（此上不依雲住。）福生天，壽命二百五十劫，
X57n0972_p0460c14║身長二百五十由旬。（有勝福力。）廣果天，壽命五百大劫，身
X57n0972_p0460c15║長五百由旬。（果報最勝故。）無想天，壽命五百大劫，身長五
X57n0972_p0460c16║百由旬。（心想不行故。）無煩天，壽命一千大劫，身長一千由
X57n0972_p0460c17║旬。（無希望故。）無熱天，壽命二千大劫，身長二千由旬。（離熱惱故。）
X57n0972_p0460c18║善見天，壽命四千大劫，身長四千由旬。（定障漸漸見極明故。）善
X57n0972_p0460c19║現天，壽命八千大劫，身長八千由旬。（形色轉勝，善能變化故。）色
X57n0972_p0460c20║究竟天，壽命萬六千大劫，身長萬六千由旬。（色法最極。）
X57n0972_p0460c21║無色界四天（無色界天無四種色，有定果色。當知無色界無有色界，故無有身量）。○空
X57n0972_p0460c22║無邊處天，壽命二萬大劫（定行、慧行各得一萬○，厭色依空故）。識無邊
X57n0972_p0460c23║處天，壽命四萬大劫（定、慧二行各得二萬○〔，厭識〕依識故）。無所有處天，
X57n0972_p0460c24║壽命六萬大劫（但有定行相倍○，厭識依識性）。非非想處天，壽命八
X57n0972_p0461a01║萬大劫（亦但定行相倍媻沙○，研窮識性似盡不盡故）。
X57n0972_p0461a02║阿含經云：齊此為眾生生老病死往來所趣陰界入
X57n0972_p0461a03║聚也。○因本經云：是此世界中所有諸眾生，有生老
X57n0972_p0461a04║死墮在如是生道中住，至此不過，是故名娑媻世界。
X57n0972_p0461a05║無畏剎土諸餘十方一切諸世界，亦復如是。
X57n0972_p0461a06║諸天業因
X57n0972_p0461a07║智度論云：欲界眾生有三種，以善根有上、中、下故。上
X57n0972_p0461a08║者，六欲天；中者，人中富貴；下者，人中卑賤。又云：上分
X57n0972_p0461a09║因緣，天道果報；中分因緣，人道果報；下分因緣，修羅
X57n0972_p0461a10║果報。修羅雖與天相似，以其結使覆心，心多邪曲，近
X57n0972_p0461a11║道難，故在人下。○四教儀云：四王、忉利，單修上品十
X57n0972_p0461a12║善得生。若夜摩以上，兼修未到定得生。（亦名欲界定。）
X57n0972_p0461a13║次第初門云：若自尸羅皎潔，志在禪門，專修五法，則
X57n0972_p0461a14║色界清淨，四大自現身中。緣是次第，獲得根本四禪
X57n0972_p0461a15║種種勝妙支林功德。爾乃因超欲網，果居色界。（五法者，欲、
X57n0972_p0461a16║精進、念、巧慧、一心也。支林者，四禪共有十八支也。又禪定中，覺冷熱等樂，叢沓如林，備見止觀。）
X57n0972_p0461a17║業報差別經云：若眾生具修增上十善，得欲天報。修
X57n0972_p0461a18║有漏十善，與定相應，得色天報。修四空定，得無色天
X57n0972_p0461a19║報。
X57n0972_p0461a20║天人光明
X57n0972_p0461a21║智度論云：諸天業報生身光者，欲界諸天以燈燭明
X57n0972_p0461a22║珠等施，及布施、持戒、禪定等清淨故，身常光明，不須
X57n0972_p0461a23║日月所照。色界諸天行禪離欲，修習火光三昧故，身
X57n0972_p0461a24║出妙光，勝于日月及欲界光。是諸光明皆由心清淨
X57n0972_p0461b01║故得。○佛常光明，面各一丈。諸天光明大者，雖無量
X57n0972_p0461b02║由旬，于丈光邊蔽而不現。憍尸迦作是念言：佛妙光
X57n0972_p0461b03║明蔽諸天光，智慧之明破我愚闇。○長阿含經云：螢
X57n0972_p0461b04║火明不如燈燭，燈燭不如炬火，炬火不如𧂐火，𧂐火
X57n0972_p0461b05║明不如四王宮殿、衣服、身光，四王天光不如忉利天
X57n0972_p0461b06║光明，展轉乃至色究竟天光明不如大自在天光明，
X57n0972_p0461b07║自在天光不如佛光明，諸光合集不如四諦法光明。
X57n0972_p0461b08║達摩云：諸光之中，智光為上；諸明之中，心明為上。
X57n0972_p0461b09║論形色毗曇云：南洲眾生，種種色相。東西二洲，唯除
X57n0972_p0461b10║黑色，餘同南洲。北洲人皆白色。四王天四色，有紺、赤、
X57n0972_p0461b11║黃、白。欲界諸天，色皆如是。如初受生時，若見紺花，則
X57n0972_p0461b12║身紺色。赤、黃、白等亦如之。○或云：梵王白銀色，衣金
X57n0972_p0461b13║色。色界天黃金、白銀二色。（色界中亦有，入青、赤、黃、白徧處定，故不止二色。）
X57n0972_p0461b14║飲食精粗
X57n0972_p0461b15║起世經云：一切眾生有四種食：一、麤段及微細食，四
X57n0972_p0461b16║洲上至六欲皆同。以上色無色天，竝以禪悅法喜為
X57n0972_p0461b17║食，無麤細食。二、觸食，一切卵生得身，故以觸為食。三、
X57n0972_p0461b18║思食，謂意思資潤，諸根增長，如魚鱉蛇蝦等，及餘意
X57n0972_p0461b19║思潤益諸根壽命者。四、識食，謂地獄眾生及無邊識
X57n0972_p0461b20║處天等，皆用識持為食。（或名揣、觸、念、識。揣謂人龍鳥皆揣食。揣即摶也。餘義同。）
X57n0972_p0461b21║楞嚴經云：如是世界十二類生，不能自全，依四食住。
X57n0972_p0461b22║所謂段食、觸食、思食、識食。是故佛說一切眾生皆依
X57n0972_p0461b23║食住。（溫陵注：人間段食，謂所餐必有分段。鬼神觸食，但散觸而他。禪天思食，食至但思之則飽。識天
X57n0972_p0461b24║識食，既無形色，但以識想也。）○欲界諸天，福厚者，隨思具足，甘露
X57n0972_p0461c01║盈杯，百味俱至。福薄者，雖有飲食，恒不稱心。○經云：
X57n0972_p0461c02║諸天共寶器食，隨其福德，飯色有異。上者見白，中者
X57n0972_p0461c03║見黃，下者見赤。○正法念經云：炎摩以上，盡色界天，
X57n0972_p0461c04║貧富皆等。忉利以下，報有厚薄。福厚者，一切具足有
X57n0972_p0461c05║餘。福薄者，雖有衣服宮殿，食常不足。（曾有薄福天患飢，故下閻浮摘
X57n0972_p0461c06║酸棗食。人見形殊，怪問。答曰：我非人，薄福天也。以有宮殿，食常不足故爾。下求由修戒忍，不修施故。）
X57n0972_p0461c07║三界九地
X57n0972_p0461c08║通論：界地者，謂三界九地也。一、欲界六天下，二、名地
X57n0972_p0461c09║居天上，四、名空居天。四王，謂于四方統攝諸部鬼神
X57n0972_p0461c10║故。忉利，謂須彌頂有三十三天宮故。四教集云：夜摩
X57n0972_p0461c11║（此云善時），以華開合分晝夜故。兜率（此云知足），于五欲境生喜
X57n0972_p0461c12║足故。化樂，于境善化而受樂故。他化，于自他境皆能
X57n0972_p0461c13║自在化用故。樓炭經云：欲、色二界中別有魔宮，其魔
X57n0972_p0461c14║懷嫉，譬如石磨，磨壞功德，縱廣六千由旬，宮牆七重。
X57n0972_p0461c15║（大論：魔羅番奪命。波旬王名番殺者，常欲斷人慧命。涅槃疏：依于佛法而得善利，不念報恩，反欲加毀。輔行記：
X57n0972_p0461c16║魔字從石梁武以來，謂能惱人，易之為鬼。淨名云：多是不思爾，解脫菩薩應為魔王。垂𥙿記：第六天上別有魔
X57n0972_p0461c17║羅所居，他化天攝，即天子魔也。）以前通名欲界。（規矩注：欲謂飲食、睡眠、婬欲也。又偈云：六
X57n0972_p0461c18║受欲交抱，執手笑視婬。謂四天王交忉利抱，夜摩執手兜率笑，化樂熟視，他化暫視，欲有厚薄也。）亦名
X57n0972_p0461c19║五趣雜居地。（天、人，三塗也。修羅，天趣攝。鬼、畜徧五趣，皆有三欲。）二、色界十八
X57n0972_p0461c20║天，雖離欲染，尚有色質，故名色界。通名梵世，為已離
X57n0972_p0461c21║欲染也。通號四禪，為離散動也。欲界但十善感生，此
X57n0972_p0461c22║天兼禪定感生，然有漏禪觀六事行耳。（六行者，厭欲界苦麤障，欣
X57n0972_p0461c23║色界淨妙離也。）此是凡夫伏惑，超世間道也。初禪俱舍論，名
X57n0972_p0461c24║離生喜樂地，謂離欲界雜惡生，得輕安樂也。二禪俱
X57n0972_p0462a01║舍，名定生喜樂地，謂有定水潤業，憂懸不逼也。（資中曰：二
X57n0972_p0462a02║禪已上，無有語言，但以定心發光，光有勝劣，分其高下。）三禪名離喜妙樂地，心
X57n0972_p0462a03║雖離喜，而喜樂自具也。（初門云：初禪五支，覺觀喜樂一心。二禪四支，內淨喜樂一
X57n0972_p0462a04║心。三禪五支，捨念慧樂一心也。其修證相，具止觀中。）四禪九天，然四禪報境，但
X57n0972_p0462a05║有三天，無想乃廣果別開。（經二岐，一直往趣廣果，二迂僻趣無想。）此四
X57n0972_p0462a06║之上，有五不還天。（不復欲界受生故。）乃聖賢別修靜慮，資廣
X57n0972_p0462a07║果故業而生，與凡夫不同，故又別列。亦名五淨居，通
X57n0972_p0462a08║名捨念清淨地（初門云：四禪四支，不苦不樂，捨念一心），亦名根本四禪
X57n0972_p0462a09║（初門云：四無量心，背捨勝處，一切處神通變化，及無漏觀慧，諸禪三昧，悉從中出，故稱根本）。三無
X57n0972_p0462a10║色界有四天，無業果色，有定果色，依正皆然，乃滅身
X57n0972_p0462a11║歸無定性。聲聞所居，或無想外道別報，或捨厭天人
X57n0972_p0462a12║雜處，其類不一，皆無色蘊（色界至此，依溫陵解）。空處者，行者厭
X57n0972_p0462a13║患色籠，心欲出離，即修觀智，破三種色（可見可對色，眼見色塵也；
X57n0972_p0462a14║不可見可對色，聲香味觸也；不可見不可對色，意緣法塵，即無表色也）。識處者，謂厭患
X57n0972_p0462a15║虗空，無邊修觀，捨前外空，更緣內識。無所有處者，外
X57n0972_p0462a16║境名空，內境名識，捨此二境，入無所有定。非想非非
X57n0972_p0462a17║想處者，非識處之有想，非無所有之無想，捨前二處，
X57n0972_p0462a18║而入上定（初門亦云：凡夫外道得此定，謂證涅槃，斷一切想，故言非有想。佛弟子如實知有細
X57n0972_p0462a19║想，依四眾而住，故云非無想。得失合名）。順正理論云：一切天眾，皆作聖
X57n0972_p0462a20║言，為彼言辭，同中印土，然不由學。自解典言：
X57n0972_p0462a21║論無色界身處有二義：初言無處者，媻沙云：四空離
X57n0972_p0462a22║形報無別處，但在欲色二界，成就四空無色業。言無
X57n0972_p0462a23║身者，俱舍云：無色無身。纂云：無業果色，非異熟身。楞
X57n0972_p0462a24║嚴云：是四空天，身心滅盡，定性現前，無業果色。（孤山注曰：
X57n0972_p0462b01║無業果色，顯有定果色也。）次言有處者，起世云：倍色究竟有空處，
X57n0972_p0462b02║乃至非非想處，皆名諸天住處。華嚴云：菩薩鼻根，聞
X57n0972_p0462b03║無色宮殿之香。言有身者，阿含云：舍利弗滅時，無色
X57n0972_p0462b04║界天淚下，如春細雨。仁王經列無色天眾。中陰經云：
X57n0972_p0462b05║如來至無色界中，諸天禮拜。大眾部云：但無麤色，非
X57n0972_p0462b06║無細色。淨名疏云：若不了義教，明無色界無色；若了
X57n0972_p0462b07║義教，明無色界有色。涅槃經云：無色界色，非聲聞緣
X57n0972_p0462b08║覺所知。今此所明，當從後義。
X57n0972_p0462b09║論諸天主
X57n0972_p0462b10║論天主，有通、別二義。通論者，魔、梵、欲、色，各有主義。釋
X57n0972_p0462b11║籤云：四天王主四天下（此言巡遊賞罰為主）。大論云：帝釋為二
X57n0972_p0462b12║處天主（四王忉利），魔王為欲界主（居欲界頂故），大梵王為三界
X57n0972_p0462b13║主。淨名疏：帝釋是地居天主，梵王是娑媻世界主，統
X57n0972_p0462b14║御大千（統御上下）。天人感通傳答南山云：魔王雖欲界主，
X57n0972_p0462b15║帝釋四王若行佛法，魔不能制。妙樂云：梵即色主，亦
X57n0972_p0462b16║三界主，魔為欲主。輔行云：梵王為三界主，餘皆臣屬。
X57n0972_p0462b17║別論者又三：初、獨論梵王。文句云：梵王住初禪中間，
X57n0972_p0462b18║內有覺觀，外有言說，得主領為王，單修禪為梵民，加
X57n0972_p0462b19║四無量心為王。又云：梵王號令，總上冠下。別行疏：梵
X57n0972_p0462b20║即色主，名為尸棄。毗曇云：二禪以上無語言法，故不
X57n0972_p0462b21║立王。禪門云：初禪有覺觀心，則有語言法，主領下地
X57n0972_p0462b22║眾生為便。二、獨論摩醯。大論云：摩醯首羅八臂三眼，
X57n0972_p0462b23║騎白牛。又云：過淨居天，有十住菩薩，號大自在。大千
X57n0972_p0462b24║界主。灌頂經：字威靈帝。華嚴經云：大千世界主摩醯
X57n0972_p0462c01║首羅。涅槃疏云：若言世界主，正是摩醯首羅。輔行云：
X57n0972_p0462c02║摩醯首羅能覆大千，舉世尊之以為化本。三、魔、梵對
X57n0972_p0462c03║論。涅槃疏云：摩醯首羅居色界頂，主大千界。若法華
X57n0972_p0462c04║中列世界主梵天王者，其實祗領小千。經家美之，故
X57n0972_p0462c05║言主耳。私謂：章安判云：此是大千之中得為大千之
X57n0972_p0462c06║主，降此不得。大千界有萬億梵王，此處梵王尸棄居
X57n0972_p0462c07║大千之中，故稱為主。自餘諸梵所居既偏，故不得為
X57n0972_p0462c08║主也。今故斷之曰：摩醯處于色頂，以報勝為主；梵王
X57n0972_p0462c09║居大千之中，以統御為主。
X57n0972_p0462c10║四禪四地
X57n0972_p0462c11║述曰：自昔談天，未知四禪四地之義，以由諸文森列，
X57n0972_p0462c12║不能區別耳。據因本經、阿毗曇、媻沙論等，皆以天名
X57n0972_p0462c13║次第豎高，相去倍遠，皆有住地。此等立義，未足可憑。
X57n0972_p0462c14║今依俱舍云：梵天無別處所，但于梵輔中有高樓閣
X57n0972_p0462c15║者是。法苑亦爾。大梵是君，梵輔是臣，梵眾是民。據此，
X57n0972_p0462c16║則三天同在初禪，止一地耳。若薩媻多部，以無想、廣
X57n0972_p0462c17║果身壽不殊，同為一處。楞嚴云：從福愛天有二岐路，
X57n0972_p0462c18║福德圓明名廣果天，身心滅盡名無想天。（二岐即是分二類耳，
X57n0972_p0462c19║與薩媻多義同，同一處也。）又云：此中復有五不還天。（此中指四禪。）四禪
X57n0972_p0462c20║四位天王，但有欽聞，不能知見。如世間深山道場，阿
X57n0972_p0462c21║羅漢住，世間麤人所不能見。據此，則知祇一廣果稱
X57n0972_p0462c22║王，而于此中具有五那，含一外道同居四禪，祗一地
X57n0972_p0462c23║耳。次第禪門云：佛于仁王說十八梵，亦應有民主之
X57n0972_p0462c24║異。又云：四禪中有大靜王。纓絡經明禪禪皆有梵王。
X57n0972_p0463a01║楞嚴亦四禪四位天王。華嚴列眾三十九位，其間則
X57n0972_p0463a02║欲界天天稱王，色界則禪禪稱王，餘天不列。今詳初
X57n0972_p0463a03║禪既以大梵為王，而三經皆說四禪有王（仁王、纓絡、楞嚴），則
X57n0972_p0463a04║知光音、徧淨、廣果三天皆王，自餘皆一臣一民之義。
X57n0972_p0463a05║今故依等大椉經旨，初禪至四禪立為四地，云廣果
X57n0972_p0463a06║為王，福愛為臣，無雲為民，五那含一？外道則寄居廣
X57n0972_p0463a07║果天中，已上九天同居四禪一地也（二禪、三禪例之）。或以天
X57n0972_p0463a08║天身壽不同，須各分處，如諸小椉經論者。然梵王之
X57n0972_p0463a09║與梵輔、梵眾，若身若壽，皆長短不齊。又廣果、無想雖
X57n0972_p0463a10║五百劫，廣果則有中夭，無想定滿其報。以此論之，雖
X57n0972_p0463a11║身壽不同，不妨同處，亦猶閻浮之人有壽有夭也。乂
X57n0972_p0463a12║華嚴謂諸天王皆十地菩薩者，此等皆是權來引實，
X57n0972_p0463a13║在于天中化諸實報之天，使求脫天業，故得稱王。若
X57n0972_p0463a14║謂王者敻居一處，與餘天隔異，則將焉用彼王？餘天
X57n0972_p0463a15║何所依仰？不作此論，豈不大乖其義？或謂二禪以上
X57n0972_p0463a16║無語言法（毗曇），何以為化者，然光音既以光為語，則知
X57n0972_p0463a17║上地諸天威儀進止無非言教，以是義推，無不可者。
X57n0972_p0463a18║天有凡聖
X57n0972_p0463a19║媻沙論：問：三十二天（六欲、十八梵、四空天及恒憍、堅首、持鬘并日月星宿），幾凡
X57n0972_p0463a20║幾聖？答：二唯凡住，五唯聖住。自餘二十五天，凡聖共
X57n0972_p0463a21║居。言二唯凡住者，一是初禪大梵天王，不達業因，唯
X57n0972_p0463a22║說我能造化天地，恃此高慢，輕蔑一切，所以聖人故
X57n0972_p0463a23║不與居。又無想天中，唯是外道修無想定以生其中，
X57n0972_p0463a24║受五百劫無心之報。外道不達，謂為涅槃，受報畢已，
X57n0972_p0463b01║必生邪見，來生地獄，聖人亦不生其中也。五唯聖住
X57n0972_p0463b02║者，廣果已上，無煩、無熱等五淨居天，唯是那含羅漢
X57n0972_p0463b03║之所住也。凡生彼天者，要是進向那含，身得四禪，發
X57n0972_p0463b04║于無漏，起熏禪業，或起一品乃至九品，方乃得生。凡
X57n0972_p0463b05║夫無此熏禪業，故不得生也。若言那含生彼，理則無
X57n0972_p0463b06║疑。問：阿羅漢既是無生，何故亦云生彼天者？答：此應
X57n0972_p0463b07║言欲界那含生彼而得羅漢，非謂先是羅漢而生彼
X57n0972_p0463b08║也。
X57n0972_p0463b09║三界總別
X57n0972_p0463b10║總名三界，曰欲、色、無色也。自下從金剛際，上至他化
X57n0972_p0463b11║天，中間五趣雜居，一切有情未離貪欲，故名欲界。自
X57n0972_p0463b12║梵眾上至色究竟，此十八天正報身相，如銀白色宮
X57n0972_p0463b13║殿，真金赤色，光色互照，故名色界。自空處至非想處，
X57n0972_p0463b14║此四天人同碧落界，若虗空四蘊成身，無色蘊故，名
X57n0972_p0463b15║無色界（亦名三有）。別名二十五有，謂四洲、四惡趣（地獄、鬼、畜、修羅）、
X57n0972_p0463b16║六欲竝梵天、四禪、四空處、無想、五那含。皆名為有者，
X57n0972_p0463b17║謂因屬有漏，果係有為，有生有死故。
X57n0972_p0463b18║五衰退相
X57n0972_p0463b19║因果經云：天人身淨，不受塵垢，有大光明，心常歡悅，
X57n0972_p0463b20║無不適意之事，猶為欲火所逼。福盡之時，五衰相現：
X57n0972_p0463b21║一者頭上華萎，二者眼瞬，三者身光滅，四者腋下汗
X57n0972_p0463b22║出，五者自然離于本座。（媻沙有衣服穢染，體生臭氣，無眼瞬光滅。餘三同上。）又
X57n0972_p0463b23║云：此諸天子，本修少善，得受天樂。果報將盡，生大苦
X57n0972_p0463b24║惱，墮三惡道。本造善行，為求樂報，今得少樂，後復多
X57n0972_p0463c01║苦。譬如飢人噉雜毒食，初雖為美，終成大患。云何智
X57n0972_p0463c02║者貪樂此也？色無色諸天，見壽命長，便謂常樂。既見
X57n0972_p0463c03║變壞，生大苦惱，即起邪見，謗無因果。以此事故，輪回
X57n0972_p0463c04║三途，備受諸苦。三界之中，無有一樂。○智度論云：菩
X57n0972_p0463c05║薩得神通力，見無色界天，樂定心著，不覺命盡，墮欲
X57n0972_p0463c06║界中，受禽獸形。色界諸天，亦復如是。從清淨處墮，還
X57n0972_p0463c07║受婬欲，在不淨中。欲界六天，樂著五欲，還墮地獄。（如鬱
X57n0972_p0463c08║頭藍弗得非想定，報盡後，墮飛狸身中。）
X57n0972_p0463c09║述曰：夫三界定位，六道區分，麤妙異容，苦樂殊蹟。觀
X57n0972_p0463c10║其源始，不離色心；檢其會歸，莫非生滅。生滅輪回，是
X57n0972_p0463c11║曰無常；色心幻影，斯為苦本。故涅槃論之以大河，法
X57n0972_p0463c12║華方之于火宅。聖人啟悟，息駕返源，超出三有，漸愈
X57n0972_p0463c13║十地也。尋夫天報，雖復豐華，服玩光新，身形輕妙，而
X57n0972_p0463c14║自在天上更是魔王，無想定中翻成外道，非想定後
X57n0972_p0463c15║尚墮狸身。六欲雜染，迷惑殊重，不能受持般若，供養
X57n0972_p0463c16║涅槃，憍慢轉增，我人愈勝。所以頭卒萎髻，腋汗流衿，
X57n0972_p0463c17║寶殿歇光，羅衣聚膩，福盡衰至，難免無常。憑斯淨心，
X57n0972_p0463c18║悉皆懺蕩，普願永離苦因，清升常樂也。
X57n0972_p0463c19║心生六道圖
X57n0972_p0463c20║【圖】
X57n0972_p0463c21║
X57n0972_p0463c22║
X57n0972_p0463c23║
X57n0972_p0463c24║
X57n0972_p0464a01║夫人皆有心，有心必有念，念起必有染淨。染謂取著
X57n0972_p0464a02║六塵，淨謂不取六塵。且世人未有不染六塵者。若取
X57n0972_p0464a03║著六塵，而起貪嗔婬殺等業，是為惡。若于六塵，不起
X57n0972_p0464a04║貪嗔婬殺等，是為善。又于六塵，而行施戒忍等，是為
X57n0972_p0464a05║善。善惡之業成于今，則苦樂之報應于後。以其因中
X57n0972_p0464a06║善惡，有上中下之不同。故其果中升沈，有天人修羅
X57n0972_p0464a07║地獄鬼畜之異也。在六道中，又復造業，業復續報。是
X57n0972_p0464a08║故六道輪回不息。觀其原始，由我心念而生。故佛言：
X57n0972_p0464a09║三界惟心，萬法惟識。是以善修道者，惟明于此。謹其
X57n0972_p0464a10║初念，制其染心，斯為要術。若于六塵而不取，不取即
X57n0972_p0464a11║無業，無業即無報。是故一念不生，則六道俱銷，輪回
X57n0972_p0464a12║斯絕。業種既斷，斯出三界矣。若居不生而證真，身心
X57n0972_p0464a13║永息，是為二椉。若從不生處，而起六度萬行，是為菩
X57n0972_p0464a14║薩大椉。若似斷（未實斷煩惱本），未證（未得真理），帶異計邪見者，是
X57n0972_p0464a15║為外道，未免輪回。是故縛脫由心，得失在我。修行者
X57n0972_p0464a16║其鑒之。
X57n0972_p0464a17║
X57n0972_p0464a18║法界安立圖卷中之上
X57n0972_p0464a19║
X57n0972_p0464a20║
X57n0972_p0464a21║法界安立圖卷中之下
X57n0972_p0464a22║
X57n0972_p0464a23║燕山沙門　仁潮　集
X57n0972_p0464a24║四、大千劫量
X57n0972_p0464b01║千世界圖（說）大千攝禪大千積數
X57n0972_p0464b02║劫量總名成劫住劫
X57n0972_p0464b03║壞劫空劫大劫圖（說）
X57n0972_p0464b04║增減劫圖（說）四輪王小三災
X57n0972_p0464b05║大三災劫運圖（說）賢劫千佛（圖說）
X57n0972_p0464c01║紀劫秊數
X57n0972_p0464c02║（前來雖觀三界，但豎明其高，未及于廣。故次明大千，周知八方，有無窮三界，可窮佛剎之廣也。）
X57n0972_p0464c03║
X57n0972_p0464c04║
X57n0972_p0464c05║
X57n0972_p0464d01║千世界圖
X57n0972_p0464d02║【圖】
X57n0972_p0464d03║
X57n0972_p0464d04║
X57n0972_p0464d05║
X57n0972_p0464d06║
X57n0972_p0464d07║
X57n0972_p0464d08║
X57n0972_p0464d09║
X57n0972_p0464d10║
X57n0972_p0464d11║
X57n0972_p0464d12║
X57n0972_p0464d13║
X57n0972_p0464d14║
X57n0972_p0464d15║
X57n0972_p0464d16║
X57n0972_p0464d17║
X57n0972_p0464d18║
X57n0972_p0464d19║
X57n0972_p0465a01║大千世界說
X57n0972_p0465a02║華嚴經云：三千大千世界，以無量因緣乃成大地，依
X57n0972_p0465a03║于水輪，水依于風，風依于空，空無所依，眾生業感，世
X57n0972_p0465a04║界安住。○菩薩藏經云：諸佛成就不思議智故，能知
X57n0972_p0465a05║諸風雨相。知世有大風，名烏盧博迦。眾生諸有覺受，
X57n0972_p0465a06║皆因此風之所動搖。此風輪高三拘盧舍。（此云一鼓聲間，襍藏
X57n0972_p0465a07║五里，為拘盧舍。）于此風上虗空之中，復有風輪，名瞻薄迦。此
X57n0972_p0465a08║風輪量高十由旬。如是次第八千風輪之相，悉能了
X57n0972_p0465a09║知。最上風輪名周徧上界，為水輪之所依止。其水量
X57n0972_p0465a10║高八十百千由旬，為大地之所依止。其地量高六十
X57n0972_p0465a11║八千由旬，是地量表有一三千大千世界。○長阿含
X57n0972_p0465a12║云：一日月周行四天下，光明所照，是為一世界。如是
X57n0972_p0465a13║千世界中，有千日月、千須彌山王、四千天下、四千大
X57n0972_p0465a14║海、四千惡道、千閻羅王、千四天王、千忉利天至千梵
X57n0972_p0465a15║天，是為小千世界。爾所小千千世界，是為中千世界。
X57n0972_p0465a16║爾所中千千世界，是為大千世界。其中須彌、四洲、日
X57n0972_p0465a17║月乃至梵天，各有萬億，通名一佛剎也。○俱舍云：四
X57n0972_p0465a18║洲、日月、迷盧欲天、梵世各一千，名一小千界。此小千
X57n0972_p0465a19║千倍，說名一中千。此中千千倍，名一大千。皆同一成
X57n0972_p0465a20║壞。（雜阿含經、順正理論、瑜伽論、智論、雜集、顯揚論，大千數皆同上。）○金光明云：是諸
X57n0972_p0465a21║人王手擎香罏，供養經時，其香徧布。于一念頃，徧至
X57n0972_p0465a22║三千大千世界，百億日月，乃至百億非非想天。○華
X57n0972_p0465a23║嚴云：爾時世尊，從兩足輪下，放百億光明，照此三千
X57n0972_p0465a24║大千世界，百億四洲，百億大海輪圍山，百億須彌六
X57n0972_p0465b01║欲，乃至百億色究竟天。其中所有，悉皆明現。○華嚴
X57n0972_p0465b02║鈔云：若說小千，但數初禪。若數中千，即數二禪，以二
X57n0972_p0465b03║禪量等中千故。若數大千，即數三禪，三禪量等大千
X57n0972_p0465b04║故。是知大千有百億，初禪有百萬，二禪一千，三禪唯
X57n0972_p0465b05║一四禪耳。○媻沙論云：初禪廣如四天下，二禪如小
X57n0972_p0465b06║千，三禪如中千，四禪如大千。（據此，則前鈔應云：二禪量等小千，三禪量等中
X57n0972_p0465b07║千為是。）○述論曰：佛之聖言，理應無二。云何經論互有
X57n0972_p0465b08║不同？須彌之數，若依阿含、俱舍等大千，則有萬億須
X57n0972_p0465b09║彌。若光明、華嚴等，則有百億須彌。此數不同也。又或
X57n0972_p0465b10║言大千有百億四禪，則量最狹。或言惟一四禪，其量
X57n0972_p0465b11║最廣。此廣狹之不同也。又或言有四空天，或無四空
X57n0972_p0465b12║天。此增減之不同者，何邪？曰：雖有少異，各有理焉。一、
X57n0972_p0465b13║會數者，先以諭顯。一、小千界，如一貫錢。（一文如一須彌山，千文如
X57n0972_p0465b14║千須彌等。）一、中千界，如千貫錢。大千界，如千千貫。雖數之
X57n0972_p0465b15║大小不同，皆不出此千千貫。何者？以億有四等故。若
X57n0972_p0465b16║以十萬為億，則大千有萬億須彌。若百萬為億，則大
X57n0972_p0465b17║千有千億須彌。若千萬為億，則大千有百億須彌。若
X57n0972_p0465b18║以萬萬為億，則大千有十億須彌也。以此會之，或百
X57n0972_p0465b19║或萬，無不可者，總不出此大千之境矣。二、會廣狹者。
X57n0972_p0465b20║且如二禪，量等小千。以小千初禪向上取之，則有千
X57n0972_p0465b21║二禪。如是百億初禪向上取之，則有百億四禪。譬如
X57n0972_p0465b22║夏雲，普覆九州。若以州取，則有九雲。若以郡取，則四
X57n0972_p0465b23║百餘雲。若以縣取，千數未多。或言一雲普覆萬國，或
X57n0972_p0465b24║言萬國各有夏雲，思之可見。三、天數增減者。有二義：
X57n0972_p0465c01║若以金光、楞嚴等，則色界上有四空天。若華嚴，約有
X57n0972_p0465c02║處所，但至色頂；約該地法，徧于四空。四空無處，隨處
X57n0972_p0465c03║得果。如在欲界得無色定，即于欲界而受果報，故無
X57n0972_p0465c04║別處攝在二界故。○阿毗曇云：從此須彌頂邊，至彼
X57n0972_p0465c05║須彌頂邊，十二億三千四百五十由旬。從此須彌中
X57n0972_p0465c06║心，至彼中心，十二億八萬三千四百五十由旬。從此
X57n0972_p0465c07║山根，至彼山根，十二億三千十五由旬。其八方山山
X57n0972_p0465c08║相遠，亦復如是。此佛所說。○或云：千須彌外，有一小
X57n0972_p0465c09║輪圍山外遶，高至初禪。中千界外，有中輪圍山外遶，
X57n0972_p0465c10║高至二禪。大千界外，有大輪圍山外遶，高至三禪。（又一
X57n0972_p0465c11║須彌，四天下外，有一小輪圍山，共成四等。）○總大輪圍山內所包，上至非
X57n0972_p0465c12║想，下極風輪，統名三千大千世界。以三度積，故曰三
X57n0972_p0465c13║千。略去小中，舉其末後，故云大千。斯大千界，成則同
X57n0972_p0465c14║成，壞則同壞，通號娑媻世界，乃釋迦如來攝化之境
X57n0972_p0465c15║也。
X57n0972_p0465c16║大千攝禪之圖
X57n0972_p0465c17║【圖】
X57n0972_p0465c18║
X57n0972_p0465c19║
X57n0972_p0465c20║
X57n0972_p0465c21║
X57n0972_p0465c22║
X57n0972_p0465c23║
X57n0972_p0465c24║大千增數之圖
X57n0972_p0466a01║一世界（一日月之所照臨也）○（此方黃帝算法增數）
X57n0972_p0466a02║十世界（十日月）十
X57n0972_p0466a03║百世界（百日月）百（十十）
X57n0972_p0466a04║小千千世界（一小千）千（十百）
X57n0972_p0466a05║十千界（十小千）萬（十千）（億數有四等）
X57n0972_p0466a06║百千界（百小千）億（十萬）○（此億大千則有萬億須彌）
X57n0972_p0466a07║中千千千界（千小千為一中千）兆（十億亦百萬）○（此為億大千有千億須彌）
X57n0972_p0466a08║十千千（十中千）京（十兆亦千萬）○（此為億大千有百億須彌）
X57n0972_p0466a09║百千千（百中千）姟（十京亦萬萬）○（此為億大千有十億須彌）
X57n0972_p0466a10║大千千千千（千中千為一大千）秭（十姟亦億萬）
X57n0972_p0466a11║劫量總名
X57n0972_p0466a12║劫者，是大時之總名也。梵語具云劫波簸陀（略云劫），此
X57n0972_p0466a13║云大時分。然此大時，甚為久遠，不可以歲月而計。故
X57n0972_p0466a14║聖人假拂石芥城，指水火成壞等際，以給其候焉。劫
X57n0972_p0466a15║有多種，略可知者，大小成壞耳。初約四等：一別劫（一增
X57n0972_p0466a16║減），二成劫四十（以住合成），三壞劫四十（以空合壞），四大劫（總成壞別
X57n0972_p0466a17║劫）。若更舒之，則有六劫：一別，二成，三住，四壞，五空，六
X57n0972_p0466a18║大。若更束之，則為三劫：一小劫（即別劫），二中劫（成住隨一），三
X57n0972_p0466a19║大劫（總成住壞空）。開闔雖異，總不出于一大時分也。
X57n0972_p0466a20║成劫
X57n0972_p0466a21║成劫者，謂過去世界既磨滅已，空曠久時，眾生業力
X57n0972_p0466a22║復起風雨，依舊造立諸器世界也。依華嚴經云：三千
X57n0972_p0466a23║大千世界，非以一緣、非以一事而得成就，以無量緣、
X57n0972_p0466a24║無量事而得成就。所謂興布大雲，降澍大雨，四種風
X57n0972_p0466b01║輪相續為依。其四者何？一者能持，能持大水故；二者
X57n0972_p0466b02║能消，能消大水故；三名建立，建立一切諸處所故；四
X57n0972_p0466b03║名莊嚴，莊嚴分布咸善巧故。如是皆由眾生共業及
X57n0972_p0466b04║諸菩薩善根所起，令于其中，一切眾生各隨所宜而
X57n0972_p0466b05║得受用。○又大雲降雨之時，有大雲雨，名為能滅，能
X57n0972_p0466b06║滅火災；有大雲雨，名為能起，能起大水；有大雲雨，名
X57n0972_p0466b07║為能止，能止大水；有大雲雨，名為能成，能成一切摩
X57n0972_p0466b08║尼諸寶；有大雲雨，名為分別，分別三千大千世界。○
X57n0972_p0466b09║三千大千世界初始成時，先成色界諸天宮殿，次成
X57n0972_p0466b10║欲界諸天宮殿，次成于人及餘眾生之所住處。○又
X57n0972_p0466b11║如大雲雨一味水，隨諸眾生善根異故，所起宮殿種
X57n0972_p0466b12║種不同。○世界初欲成時，有大水生，徧滿三千大千
X57n0972_p0466b13║世界，生大蓮華，名如來出現功德寶莊嚴，徧覆水上，
X57n0972_p0466b14║光照十方一切世界。時摩醯首羅、淨居天等見是華
X57n0972_p0466b15║已，即決定知于此劫中有爾所佛出興于世。爾時其
X57n0972_p0466b16║中有風輪起，名善淨光明，能成色界諸天宮殿；有風
X57n0972_p0466b17║輪起，名淨光明莊嚴，能成欲界諸天宮殿；有風輪起，
X57n0972_p0466b18║名堅密無能壞，能成大小諸輪圍山及金剛山。有風
X57n0972_p0466b19║輪起，名勝高，能成須彌山王。有風輪起，名不動，能成
X57n0972_p0466b20║十大山王。何等為十？所謂佉陀羅山、僊人山、伏魔山、
X57n0972_p0466b21║大伏魔山、持雙山、尼民陀羅山、目真鄰陀山、摩訶目
X57n0972_p0466b22║真鄰陀山、香山、雪山。有風輪起，名為安住，能成大地。
X57n0972_p0466b23║有風輪起，名為莊嚴，能成地天宮殿、龍宮殿、乾闥婆
X57n0972_p0466b24║宮殿。有風輪起，名無盡藏，能成三千大千世界一切
X57n0972_p0466c01║大海。有風輪起，名普光明藏，能成三千大千世界諸
X57n0972_p0466c02║摩尼寶。有風輪起，名堅固根，能成一切諸如意樹。其
X57n0972_p0466c03║大雲所雨一味之水，無有分別，以眾生善根不同故。
X57n0972_p0466c04║風輪不同。風輪差別。世界差別。○起世經云：云何世
X57n0972_p0466c05║界壞已復成？謂過去世界磨滅之後，經無量時，起大
X57n0972_p0466c06║重雲，徧覆梵天，澍大洪雨，滴如車軸。經歷百千萬秊，
X57n0972_p0466c07║彼雨水聚漸漸增長，乃至梵天世界，大水徧滿，四風
X57n0972_p0466c08║所持。雨止之後，水還自退，無量萬億由旬。有大風起，
X57n0972_p0466c09║名阿那毗羅，吹彼水聚，波濤涌沸，生大聚沫，吹置空
X57n0972_p0466c10║中，從上造作梵天宮殿、他化天宮（云云）。復造須彌山
X57n0972_p0466c11║王、四洲、輪圍山等，依舊建立。（造化天地，自此始也。）○若世界成
X57n0972_p0466c12║時，先自上成色界三禪天，次第成下，至欲界𦦨摩天。
X57n0972_p0466c13║此依空居者，故自上而成下也。其次先自下風輪，次
X57n0972_p0466c14║第成上，至忉利天。此依地界，故自下而成上也。○如
X57n0972_p0466c15║是風水鼓舞變化，經二十劫，諸器世界方得成就。
X57n0972_p0466c16║住劫
X57n0972_p0466c17║住劫者，謂世界已成，能令有情安住受用也。華嚴經
X57n0972_p0466c18║云：三千大千世界既成就已，饒益無量種種眾生。所
X57n0972_p0466c19║謂水族眾生得水饒益，陸地眾生得地饒益，宮殿眾
X57n0972_p0466c20║生得宮殿饒益，虗空眾生得空饒益。○長阿含經云：
X57n0972_p0466c21║天地更始，了無所有，亦無日月。地涌甘泉，（亦名地味。）味如
X57n0972_p0466c22║酥蜜。時光音諸天，或有福盡來生，（人生之始。）或樂觀新地，
X57n0972_p0466c23║性多輕躁，以指甞之。（飲食之始。）如是三轉，得其甜味。食之
X57n0972_p0466c24║不已，漸生粗肥，失天妙色。神足光明，冥然大暗。後大
X57n0972_p0467a01║黑風吹彼海水，漂出日月，（日月之始。）遶須彌山，照四天下。
X57n0972_p0467a02║時人見出則歡，見入則懼。（晝夜之始。）自茲以後，晝夜晦朔，
X57n0972_p0467a03║春秋歲數，終而復始。劫初成時，人皆化生，無有男女
X57n0972_p0467a04║尊卑。眾共生世，故名眾生。（眾生名始。）食地味多者，顏色麤
X57n0972_p0467a05║悴。其食少者，顏色光澤。（好醜始也。）遂生勝負，便生是非。（起不
X57n0972_p0467a06║善始。）地味稍竭，咸皆懊惱：咄哉為禍，無復地味。又生地
X57n0972_p0467a07║皮，狀如薄餅。地皮又滅，又生地膚。地膚滅故，（增一云。）又
X57n0972_p0467a08║生自然地肥，如蒲桃酒。○樓炭經云：地肥不生，便生
X57n0972_p0467a09║兩枝蒲桃，（即林藤也。）其味亦甘。久久食多，共相形笑。蒲桃
X57n0972_p0467a10║不生，更生粇米，無有糠糩，不加調和，備眾美味。眾生
X57n0972_p0467a11║食之，生男女形。（有根之始。）○正理論云：更生自然，非種香
X57n0972_p0467a12║稻。此食粗故，殘穢在身。為欲蠲除，便生二道，遂男女
X57n0972_p0467a13║根生。由根形故，欲習便起。○增一經云：時諸人欲多
X57n0972_p0467a14║者，便成女人，故有夫妻之名。（夫婦之始。）其後眾生婬欲轉
X57n0972_p0467a15║增，遂夫妻共住。後光音天下生母胎中，（胎生之始。）故有胎
X57n0972_p0467a16║生。爾時造立城郭，自然粇米朝刈暮熟，暮刈朝熟。○
X57n0972_p0467a17║中阿含云：米長四寸，未有莖𠏉。時有眾生併取日糧，
X57n0972_p0467a18║如是相效，乃至併取五日，粇米漸生糠糩。刈已不生，
X57n0972_p0467a19║遂有枯株。爾時眾生懊惱悲泣，各封田宅粇米以為
X57n0972_p0467a20║疆畔。（田地始也。）其眾自藏己米，盜他田穀，無能決者。議立
X57n0972_p0467a21║一平等主，善護人民，賞善罰惡，各共減割，以供給之。
X57n0972_p0467a22║故選一人，形貌尊雅，甚有才德，請彼為主。（田主之始，如今王也。）
X57n0972_p0467a23║于是始有民主之名，奉行十善。哀念人民，如父母愛
X57n0972_p0467a24║子。人民敬主，如子敬父。人壽長久，豐樂無極。○阿含
X57n0972_p0467b01║云：世界初成，光音天人下來，各有身光，飛行自在。見
X57n0972_p0467b02║有地肥，極為香美。取食多者，即失神足，體重無光。日
X57n0972_p0467b03║月始生，因貪食故。地肥滅沒，復生婆羅。婆羅滅沒，復
X57n0972_p0467b04║生粳米，長四寸許，朝割暮生。食彼米故，方分男形女
X57n0972_p0467b05║相，行不淨行，彼便作家。于中懶惰眾生，便作是念：多
X57n0972_p0467b06║取粳米，為一日食。乃至積聚，漸至七日，米隨所割，暮
X57n0972_p0467b07║不復生。（祐律師云：澆風既動，則淳源斯謝；精靈通感，則霆擊為遲。東萊加租，而海魚潛泳；合浦增
X57n0972_p0467b08║賦，而璣蜯遠移。以近方古，不生粇米，未足異疑。）因此造作田種，立以標榜。于
X57n0972_p0467b09║是有一眾生，而入他田，竊取他稻，便相拳鬬。眾生舉
X57n0972_p0467b10║一智者三摩多，為守田主。若可訶者，當令彼訶：我曹
X57n0972_p0467b11║所得稻穀，當以輸送。是田主謂之剎利種。其有捨家，
X57n0972_p0467b12║入山求道，遠離惡法，謂婆羅門種。習業自營，謂之居
X57n0972_p0467b13║士種。習諸伎藝，以為生活，謂之首陀羅種。（或毗舍。）是四
X57n0972_p0467b14║種中，有人思惟：世間恩愛，汙穢不淨，何足貪著？所以
X57n0972_p0467b15║捨家，剃除鬚髮，法服求道，我是沙門。（述曰：沙門之號，自上古有之。葢
X57n0972_p0467b16║以欲為苦本，家是著根。著深故，諸惡竝起；欲滋故，生死無窮。是以上古之開士，自悟知非，頓捨恩愛，以杜其苦
X57n0972_p0467b17║源；復捨家著，以斷其惡因。臂之出，籠之鳥，離雲之月，出塵之道，此實先焉。）○此住劫中，天
X57n0972_p0467b18║地不壞，眾生安住，亦經二十小劫。每一小劫，增極時，
X57n0972_p0467b19║有輪王出世；減極時，有一小三災。（詳後。）
X57n0972_p0467b20║壞劫
X57n0972_p0467b21║壞劫者，謂住劫已滿，世界萬物盡皆壞滅也。華嚴經
X57n0972_p0467b22║云：三千大千世界劫火起時，焚燒一切艸木叢林，乃
X57n0972_p0467b23║至鐵圍、大鐵圍山皆悉熾然，無有遺餘。又風災起時，
X57n0972_p0467b24║有大風起，名曰散壞，能壞三千大千世界，鐵圍山等
X57n0972_p0467c01║皆成碎末。復有大風，名為能障，周帀三千大千世界，
X57n0972_p0467c02║障散壞風，不令得至餘方世界。若令無此能障大風，
X57n0972_p0467c03║十方世界無不壞盡。○顯宗論云：言壞劫者，謂地獄
X57n0972_p0467c04║有情不復生至外器界盡。壞有二種：一、趣壞，二、界壞。
X57n0972_p0467c05║趣壞者，謂此世間過于二十小劫已，從此復有等住
X57n0972_p0467c06║二十壞劫。壞劫將起，住此洲人壽量八萬，是時地獄
X57n0972_p0467c07║有情命終，無復新生，為壞劫始。乃至地獄無一有情，
X57n0972_p0467c08║爾時名為地獄已壞。諸有地獄定受業者，業力引置
X57n0972_p0467c09║他方地獄中。由此准知，傍生鬼趣時，人身內無有諸
X57n0972_p0467c10║蟲，與佛身同傍生壞。故有二說：于人益者，壞與人俱，
X57n0972_p0467c11║餘者先壞。是時人趣，此洲一人無師法然，得初靜慮，
X57n0972_p0467c12║唱如是言：離生喜樂，甚樂甚靜。餘人聞已，皆入靜慮，
X57n0972_p0467c13║命終竝生梵世，乃至此洲有情都盡，是名贍部洲人
X57n0972_p0467c14║已壞。東西二洲例此。北洲命盡，生欲界天，由彼鈍根
X57n0972_p0467c15║無離欲故。生欲天已，靜慮現前，轉得勝依，方能離欲。
X57n0972_p0467c16║乃至人趣無一有情，名為人趣已壞。是時欲界隨一
X57n0972_p0467c17║有情無師法然，得初靜慮，竝生梵世。乃至欲界無一
X57n0972_p0467c18║有情，名為欲界已壞。是時梵世隨一有情無師法然，
X57n0972_p0467c19║得二靜慮，唱如是言：定生喜樂，甚樂甚靜。餘天聞已，
X57n0972_p0467c20║皆入彼靜慮，命終竝生極光靜天，乃至梵世有情都
X57n0972_p0467c21║盡。（上至壞到三禪，准此可知。）惟器世界空曠而住，大災將起，方始
X57n0972_p0467c22║界壞。○界壞者，謂火、水、風災壞器世界也。一火劫，其
X57n0972_p0467c23║俱生火起，壞至二禪天。二水劫，其俱生水起，壞至三
X57n0972_p0467c24║禪天。三風劫，其俱生風起，壞至四禪天。而四禪天不
X57n0972_p0468a01║壞，為捨念清淨故。此大三災劫，但壞器世界，不壞有
X57n0972_p0468a02║情，而有情徙于別界。或有禪願及三摩提力者，得生
X57n0972_p0468a03║四禪天中也。○顯宗論云：下三禪天定，遭水、火、風災。
X57n0972_p0468a04║初靜慮尋伺為內災，能燒惱心，外火災故。第二靜慮
X57n0972_p0468a05║喜受為內災，輕安潤澤，外水災故。第三靜慮動息為
X57n0972_p0468a06║內災，外風災故。初靜慮內具三災，外亦遭于三災所
X57n0972_p0468a07║壞。第二靜慮內有二災，外亦二災所壞。第三靜慮內
X57n0972_p0468a08║惟一災，外亦一災所壞。第四靜慮無有外災，以彼定
X57n0972_p0468a09║中內無災患故。○雜心論：問：何故壞劫不至第四禪？
X57n0972_p0468a10║答：淨居天故。彼無上地生，即彼般涅槃故。亦不下生
X57n0972_p0468a11║下地，非數滅故。若彼住經壞劫者，亦不然。增上福力
X57n0972_p0468a12║生彼處故，內擾亂非故。若彼地內有擾亂者，則外有
X57n0972_p0468a13║災患。彼初禪內有覺觀火擾亂故，外為火災燒。第二
X57n0972_p0468a14║禪內有喜水擾亂故，外為水災所漂。第三禪內有出
X57n0972_p0468a15║入息風擾亂故，外為風災所壞。問：第四禪未曾有擾
X57n0972_p0468a16║亂者，何得不常？答：剎那無常所壞故。第四禪地不定
X57n0972_p0468a17║相續，隨彼天生，宮殿俱起。若天命終，彼亦俱沒耳。
X57n0972_p0468a18║凡住劫盡，必經一火災壞界，亦經二十小劫，方壞得
X57n0972_p0468a19║盡。其水風劫，如後明之。
X57n0972_p0468a20║空劫
X57n0972_p0468a21║空劫者，謂經大災之後，天地萬物皆悉無形，廓然空
X57n0972_p0468a22║洞而已。如是空空，亦經二十小劫，過此劫已，復入成
X57n0972_p0468a23║劫，如前劫風鼓揚劫水，水生厚沫，化作未來山海世
X57n0972_p0468a24║界，依舊建立也。
X57n0972_p0468b01║大劫成壞循環之圖
X57n0972_p0468b02║【圖】
X57n0972_p0468b03║
X57n0972_p0468b04║
X57n0972_p0468b05║
X57n0972_p0468b06║
X57n0972_p0468b07║
X57n0972_p0468b08║
X57n0972_p0468b09║
X57n0972_p0468b10║
X57n0972_p0468b11║
X57n0972_p0468b12║
X57n0972_p0468b13║總前四種，共為一大劫。此大劫成壞循環，源源不已。
X57n0972_p0468b14║凡十方三世所有一切世界，皆具此四種劫相，謂成、
X57n0972_p0468b15║住、壞、空。成而即住，住而續壞，壞而復空，空而又成，連
X57n0972_p0468b16║環無盡。（譬如浮橋，用廿秊方造得成，又廿年跨水度人，又廿年漸漸壞盡，又廿年無橋唯水。水論
X57n0972_p0468b17║空劫，又一大劫如一大年，四中劫如四季。成如春，住如夏，壞如秋，空如冬，冬而復春。）
X57n0972_p0468b18║對法論云：如是東方無間無斷無量世界，或有將壞，
X57n0972_p0468b19║或有將成，或有正壞，或壞已空，或有正成，或成已住。
X57n0972_p0468b20║如于東方，乃至十方亦爾。如是若有情世間，若器世
X57n0972_p0468b21║間，業煩惱力所生故，業煩惱增上所起故。○華嚴云：
X57n0972_p0468b22║譬如林中葉，有生亦有落。如是剎種中，世界有成壞。
X57n0972_p0468b23║○莊椿錄云：觀夫世界成壞無窮，有二因緣：一、由眾
X57n0972_p0468b24║生同業所感，謂同迷一心三毒惑業，感現依報。惑業
X57n0972_p0468c01║未盡，依報何窮？若無所依，何名受報？故令世界成壞
X57n0972_p0468c02║連續。二、由諸佛願力所感，謂佛有弘誓，盡度眾生。眾
X57n0972_p0468c03║生既無窮，佛願亦無盡。由是所感，依報連續。
X57n0972_p0468c04║小劫增減循環之圖
X57n0972_p0468c05║凡一大劫中，有一往劫。一住劫中，有二十小劫。小劫
X57n0972_p0468c06║者，一增一減也。增減約人壽以明。
X57n0972_p0468c07║
X57n0972_p0468c08║
X57n0972_p0468c09║
X57n0972_p0468c10║
X57n0972_p0468c11║
X57n0972_p0468c12║
X57n0972_p0468c13║
X57n0972_p0468c14║
X57n0972_p0468c15║
X57n0972_p0468c16║
X57n0972_p0468c17║
X57n0972_p0468c18║
X57n0972_p0468c19║
X57n0972_p0468c20║
X57n0972_p0468c21║
X57n0972_p0468c22║
X57n0972_p0468c23║
X57n0972_p0468c24║
X57n0972_p0469a01║減劫，從右上漸次減下，至十歲　壽數，增減依中阿含經。
X57n0972_p0469a02║【圖】
X57n0972_p0469a03║
X57n0972_p0469a04║
X57n0972_p0469a05║
X57n0972_p0469a06║
X57n0972_p0469a07║
X57n0972_p0469a08║
X57n0972_p0469a09║
X57n0972_p0469a10║
X57n0972_p0469a11║
X57n0972_p0469a12║
X57n0972_p0469a13║
X57n0972_p0469a14║
X57n0972_p0469a15║
X57n0972_p0469a16║
X57n0972_p0469a17║
X57n0972_p0469a18║
X57n0972_p0469a19║
X57n0972_p0469a20║
X57n0972_p0469a21║
X57n0972_p0469a22║
X57n0972_p0469a23║
X57n0972_p0469a24║增劫從左下，漸次增上至八萬，　以白喻善，以黑喻惡。
X57n0972_p0469b01║
X57n0972_p0469b02║解曰：經名增減劫者，皆就善以明義。謂
X57n0972_p0469b03║增者，由善業增長故，福增壽增等，乃至
X57n0972_p0469b04║十善具足時，人壽八萬歲，為增劫之極
X57n0972_p0469b05║也。如月一日二日，漸漸增明，至十五日，
X57n0972_p0469b06║月光明圓滿，黑月消盡。減者，由善業損
X57n0972_p0469b07║減故，福減壽減等，乃至十善消盡時，人
X57n0972_p0469b08║壽十歲，為減劫之極也。如月十六十七，
X57n0972_p0469b09║漸漸明少，至三十日夜，白月消盡，唯黑
X57n0972_p0469b10║月在。此皆以善增善減，立增減之名也。
X57n0972_p0469b11║
X57n0972_p0470a01║若增至八萬歲時，七寶顯現，五味甘美，百福咸集，人
X57n0972_p0470a02║神和悅，風雨以時，香稻甘泉，世皆善人，輪王出世，豐
X57n0972_p0470a03║樂無極。若減人壽至十歲時，七寶隱沒，五味苦澀，百
X57n0972_p0470a04║衰競集，人窮物苦，鬼哭神號，陰陽乖沴，風雨失時，饑
X57n0972_p0470a05║荒疫癘，殘忍相戕，愚癡獘惡，微有人形，衰極于此。所
X57n0972_p0470a06║謂積善降祥，積惡降殃，詎不信夫？前約善明增減，次
X57n0972_p0470a07║互明之。謂善之增即惡之減，善之減即惡之增。若善
X57n0972_p0470a08║一則惡九，善二則惡八，至善九則惡一，善十則無惡
X57n0972_p0470a09║也，是為增極（亦是惡之減極）。如惡一則善九，惡二則善八，至
X57n0972_p0470a10║惡九則善一，惡十則無善也，是為減極（亦是惡之增極）。猶如
X57n0972_p0470a11║陽長則陰消，陰長則陽消。良以人心之善惡互為消
X57n0972_p0470a12║長，故感報緣苦樂低昂，有增減之相耳。故知因果歷
X57n0972_p0470a13║然，感應無差。如是增減一周，是名一小劫。循環經二
X57n0972_p0470a14║十周，名一住劫。或問曰：此增減圖像壽數，與義易卦
X57n0972_p0470a15║氣全同。易乃陰陽遞為消長，至陽極則陰生，陰極則
X57n0972_p0470a16║陽生，循環不已，葢氣數之勢必然者也。若爾，善惡遞
X57n0972_p0470a17║為消長者，則是善極必惡生，惡極必善生邪？亦可善
X57n0972_p0470a18║惡互為其因邪？互為其因，是為邪因。邪因則因果俱
X57n0972_p0470a19║非，其因果歷然者，果安在哉？答：非善從惡生，亦非惡
X57n0972_p0470a20║從善生。夫以劫末之人，苦極思樂，物窮知返，良心斯
X57n0972_p0470a21║現，改惡為善，故罪滅福生。是反惡為善，非惡極生善
X57n0972_p0470a22║也。若惡極不返，則流入地獄，豈有增福壽之理乎？又
X57n0972_p0470a23║增盛之時，居福盈地，驕奢恣縱，廢善肆惡，故惡卸罪
X57n0972_p0470a24║來。是亡善為惡，非善極生惡也。若善極不厭，則捨人
X57n0972_p0470b01║報生天宮，豈有壽夭福折之理乎？只可以善為增因，
X57n0972_p0470b02║惡為損因。不可謂善為惡因，惡為善因也。是故增減
X57n0972_p0470b03║之相，與陰陽消長大同。其所以增減者，由心不由數
X57n0972_p0470b04║也。故不同邪因無因之見。是以下愚者圍于數量，上
X57n0972_p0470b05║智者超乎數量，不為物所轉也。上約現劫通相而釋。
X57n0972_p0470b06║其別相義，具諸經論。○其小劫增減之法云何？按莊
X57n0972_p0470b07║椿集云：此住劫初，閻浮人壽八萬四千歲，身長八丈。
X57n0972_p0470b08║凡過百年，命減一年，身減一寸。過千年，命減十年，身
X57n0972_p0470b09║減一尺。如是減至十歲，身長一尺，則減劫之極也。過
X57n0972_p0470b10║爾之後，復入增劫。凡過百年，命增一年，身增一寸。增
X57n0972_p0470b11║至千年，命增十年，身增一尺。如是增至八萬四千歲，
X57n0972_p0470b12║身增八丈，則增劫之極也。如是一減一增，共計一千
X57n0972_p0470b13║六百八十萬年，名一轆轤劫。經二十轆轤劫，方為一
X57n0972_p0470b14║住劫也。○評曰：泛常論增減，一往如之。今再詳則不
X57n0972_p0470b15║然。按莊椿總數則是也。其言身長八丈為增極，則非
X57n0972_p0470b16║也。何則？人身長八丈時，壽方八百歲，豈增至八百而
X57n0972_p0470b17║遂減邪？亦安有八百歲之輪王出世哉？若爾，增減止
X57n0972_p0470b18║得一十六萬八千年，據上總數，為百分之一分耳。彼
X57n0972_p0470b19║雖云增至八萬四千歲，乃所經年數，非人壽數然也。
X57n0972_p0470b20║若謂人壽八萬四千歲者，則身長當八百四十丈，而
X57n0972_p0470b21║所經之年，八百四十萬年矣，方是增極之正數。減亦
X57n0972_p0470b22║如之。又言至十歲，身長一尺為減極，則是。若謂減過
X57n0972_p0470b23║八萬四千年，身減八丈為減極，亦非也。何者？設減過
X57n0972_p0470b24║八萬四千年（所經之年），人身減八丈，此時人壽方減八百
X57n0972_p0470c01║歲。尚有八萬三千一百餘歲，壽身長八百三十一丈
X57n0972_p0470c02║餘（此時壽非十歲，身非一尺），云何為減極邪？更以圖明。
X57n0972_p0470c03║增劫（從人壽十歲為始）
X57n0972_p0470c04║時壽身
X57n0972_p0470c05║過百年增一歲增一寸
X57n0972_p0470c06║過千年增十歲增一尺
X57n0972_p0470c07║過萬年增百歲增一丈
X57n0972_p0470c08║過十萬增千歲增十丈
X57n0972_p0470c09║過百萬增萬歲增百丈
X57n0972_p0470c10║過八百萬增八萬歲增八百丈
X57n0972_p0470c11║（又過四十萬年）（又加四千歲）（又加四十丈）
X57n0972_p0470c12║減劫（從人壽八萬四千歲為始）
X57n0972_p0470c13║時壽身
X57n0972_p0470c14║過百年減一歲減一寸
X57n0972_p0470c15║過千年減十歲減一尺
X57n0972_p0470c16║過萬年減百歲減一丈
X57n0972_p0470c17║過十萬減千歲減十丈
X57n0972_p0470c18║過百萬減萬歲減百丈
X57n0972_p0470c19║過八百萬減八萬歲減八百丈
X57n0972_p0470c20║（又過三十九萬九千年）（又減三千九百九十歲）（又減三十九丈九尺唯一丈在）
X57n0972_p0470c21║若云過百年增一歲等，當如此圖。若不爾者，則非過
X57n0972_p0470c22║百年增一歲也。（俟再考。）
X57n0972_p0470c23║增劫四輪王
X57n0972_p0470c24║凡增劫中，皆有四種輪王次第出世。如前漸增至人
X57n0972_p0471a01║壽二萬歲時，鐵輪王出世，王一天下，奮威始定。又增
X57n0972_p0471a02║至人壽四萬歲時，銅輪王出世，王二天下，威震乃伏。
X57n0972_p0471a03║增至人壽六萬歲時，銀輪王出世，王三天下，遣使方
X57n0972_p0471a04║伏。增至人壽八萬歲時，金輪王出世，王四天下，望威
X57n0972_p0471a05║順化。金輪聖王具七寶、千子、十善化世。七寶者：一、金
X57n0972_p0471a06║輪寶，真金所成，千輻具足。王灌頂日，飛空而至，乘斯
X57n0972_p0471a07║輪力，王及四兵飛空而行，周四天下，諸粟散王仰德
X57n0972_p0471a08║歸化。二、象寶，白如雪山，六牙具足。三、馬寶，龍種所生，
X57n0972_p0471a09║王椉一日，周四天下。四、玉女寶，蓮華化生，端正第一。
X57n0972_p0471a10║五、主兵臣寶，勇健大力，智略無敵。六、寶藏臣寶，善知
X57n0972_p0471a11║伏藏，諸寶任王取用。七、如意珠寶，光照一由旬，令夜
X57n0972_p0471a12║如晝，復隨王意雨諸珍寶。王壽八萬四千歲，大子相
X57n0972_p0471a13║承。是時七寶（金、銀、琉璃等也）出現，地味浮上，自生粇米，四序
X57n0972_p0471a14║溫和，人行十善，最極豐樂，經久遠時（具如諸經論）。
X57n0972_p0471a15║減劫小三災
X57n0972_p0471a16║凡減劫之極，有小三災，次第而起。按毗曇論云：佛說
X57n0972_p0471a17║劫中世界，經二十小劫壞；次經二十小劫，壞已空；次
X57n0972_p0471a18║經二十小劫，空已起成；次經二十小劫，起成已住。是
X57n0972_p0471a19║住劫中間，有小三災，次第輪轉：一、疾疫災，二、刀兵災，
X57n0972_p0471a20║三、饑饉災。第一劫小災起時，有大疾疫諸病。閻浮人
X57n0972_p0471a21║民，壽促唯十歲，身矬二三搩手，稗為上味，髮服第一。
X57n0972_p0471a22║是人不行正法，邪見增長，惡鬼損人，國王皆亡，國土
X57n0972_p0471a23║空廢。唯小郡縣，相去遼遠，病苦無療，一日一夜，疫死
X57n0972_p0471a24║無量。由行惡法，得是果報。生此劫濁時，郡縣荒蕪，唯
X57n0972_p0471b01║少家在，相去轉遠，無人送埋，白骨徧地。劫末七日，眾
X57n0972_p0471b02║在遭疫死盡，唯有萬人，能持善行，善神擁護，不令斷
X57n0972_p0471b03║絕。七日過，大疫息滅，惡鬼散去，爾乃陰陽調和，美味
X57n0972_p0471b04║出生。眾生相見，猶如親友，共相愛樂，不捨善法增長
X57n0972_p0471b05║（善增為增劫之因也）。壽漸增至二十千歲，久久增至八十千歲。
X57n0972_p0471b06║時女五百歲，乃行嫁娶，國土豐樂，村落次比，衣服財
X57n0972_p0471b07║寶，稱意具足，經阿僧祇年（此增極之時也）。乃至眾生，未起十
X57n0972_p0471b08║惡，從起十惡（起惡為減因也），壽命漸減，至壽十歲（減之極也）。刀兵
X57n0972_p0471b09║者，人壽十歲時，三毒邪見，日夜增長，父子兄弟，互相
X57n0972_p0471b10║鬬諍，何況他人。以瓦石刀杖，互相怖畏，四方諸國，互
X57n0972_p0471b11║相伐討，害死無量。不善果報，生此劫濁，人家沒盡，殘
X57n0972_p0471b12║餘分散。劫末七日，手執艸木，即成刀杖，互相殘害。是
X57n0972_p0471b13║時諸人怖懼刀杖，逃竄山林、孤洲、坑窟，以避災難。或
X57n0972_p0471b14║時相見，仍各驚走，譬如獐鹿遭逢獵師。七日刀兵橫
X57n0972_p0471b15║死無量，唯萬人在，以為人種（如前）。過七日後，刀兵息滅，
X57n0972_p0471b16║陰陽調和，眾生相見，喜愛如親友。從十歲展轉行善，
X57n0972_p0471b17║壽增二十千，乃至八十千歲，住阿僧祇年（同前）。饑饉者，
X57n0972_p0471b18║時人壽十歲，所食稊稗，人髮為衣。貧窮困苦，愚癡邪
X57n0972_p0471b19║見，日夜增長，穀貴饑饉。見他資粮，便往奪食。以此因
X57n0972_p0471b20║緣，餓死無數。作惡業故，四五秊不雨。由大旱故，覔生
X57n0972_p0471b21║艸菜尚不可得，何況米穀。一日一夜饑死無數，郡縣
X57n0972_p0471b22║空盡，唯少家在，三毒轉盛。時六七年不雨大旱，思欲
X57n0972_p0471b23║見水尚不可得，何況飲食。劫末七日，餓死殆盡，唯餘
X57n0972_p0471b24║萬人（如前），乃至壽增八十千歲。○瑜伽論云：三種小災
X57n0972_p0471c01║出現，謂儉、病、刀。儉災者，人壽三十歲時，方始建立。當
X57n0972_p0471c02║爾之時，精妙飲食不可復得，唯煎朽骨共為讌會。若
X57n0972_p0471c03║遇一粒稻、麥、粟、稗等子，重若摩尼，藏置箱篋而守護
X57n0972_p0471c04║之。由此饑儉，有情之類亡歿殆盡。此之儉災，經七年
X57n0972_p0471c05║七月七日方乃得過。彼諸有情起下品厭離，由此因
X57n0972_p0471c06║緣，壽不退減，儉災遂息。至于人壽二十歲時，本起厭
X57n0972_p0471c07║患，今乃退捨。爾時多有疫氣相續而生，彼諸有情悉
X57n0972_p0471c08║多殞沒。如是病災，經七月七日方乃得過。彼諸有情
X57n0972_p0471c09║起中厭離。由此因緣，壽量無減，病災乃息。又至人壽
X57n0972_p0471c10║十歲時，本起厭患，今復退捨。爾時有情展轉相見，各
X57n0972_p0471c11║起猛利殺害之心。由此因緣，隨執艸木及以瓦石，皆
X57n0972_p0471c12║成刀劒，更相殘害，經一七日方乃得過。復有三種最
X57n0972_p0471c13║極衰損：一、壽量衰損，謂壽極至十歲。二、依止衰損，謂
X57n0972_p0471c14║其身量極至一搩，或復一握。三、資具衰損，唯以粟稗
X57n0972_p0471c15║為食中第一，以髮褐為衣中第一，以鐵為莊嚴中第
X57n0972_p0471c16║一。五種上味悉皆隱沒，謂蘇、蜜、甘蔗、油、鹽，咸變其味。
X57n0972_p0471c17║爾時有情展轉聚集，起上厭離，不復退減。又能棄捨
X57n0972_p0471c18║損減壽量惡不善法，受行增長壽量善法。由此因緣，
X57n0972_p0471c19║壽量色力，富樂自在，皆漸增長，至八萬歲。○中阿含
X57n0972_p0471c20║經云：八萬歲時，人初起惡，盜他人物。因盜滋故，壽形
X57n0972_p0471c21║轉減。父壽八萬歲，子壽四萬。其時眾生增殺業故，壽
X57n0972_p0471c22║損二萬。復增妄語、兩舌故，壽損一萬。更增嫉妒、邪婬，
X57n0972_p0471c23║乃至非法欲、惡邪貪、兩舌、綺語、邪見、不孝父母、不敬
X57n0972_p0471c24║沙門、不作福業、不見後世罪故，壽命轉減。五千、二千、
X57n0972_p0472a01║一千、五百、二百、一百，乃至人壽十歲，女生五月，即便
X57n0972_p0472a02║出嫁。稗為上味，甘美盡沒。唯行十惡者，為人所敬，人
X57n0972_p0472a03║民互有害心。（刀兵劫起，與毗曇同。）亦有慚愧厭惡之人，便入山
X57n0972_p0472a04║野隱藏。刀兵劫過後，從山野出，相見更互慈心，愛念
X57n0972_p0472a05║如親友。作是言：我等由生不善心，令親族死盡。我等
X57n0972_p0472a06║寧可共行善法，離殺害業。行善已，壽便增長。十歲生
X57n0972_p0472a07║子，壽二十歲。復作是念：若行善者，壽色轉好。我等應
X57n0972_p0472a08║可更增行善，離不與取。遂壽增四十。復離邪婬、妄語，
X57n0972_p0472a09║乃至兩舌、麤言、綺語、貪、嫉、瞋恚、邪見、非法欲、惡邪貪、
X57n0972_p0472a10║不善法行，故壽命增八十、百、六十、三百、六百、二千、五
X57n0972_p0472a11║千、一萬、二萬、四萬、八萬歲時，孝順父母，恭敬沙門，修
X57n0972_p0472a12║諸福業。此閻浮洲，極大豐樂。女五百歲，乃當出嫁。輪
X57n0972_p0472a13║王治世，人民安樂（云云）。疾疫、饑饉，延促同前。○新婆
X57n0972_p0472a14║沙論云：若有能一日一夜，持不殺戒，于未來世，決定
X57n0972_p0472a15║不逢刀兵災起。若能以一訶梨果，起殷淨心，奉施僧
X57n0972_p0472a16║眾，于當來世，決定不逢疾病災起。若能以一團食，施
X57n0972_p0472a17║諸有情，于未來世，決定不逢饑饉災時。○述曰：觀夫
X57n0972_p0472a18║劫數之增減，人壽之延促，國土之豐儉，受用之苦樂，
X57n0972_p0472a19║皆係乎業。業之善惡，職由乎人心。以人心淳浮相侵，
X57n0972_p0472a20║善惡相滋。故劫之增減，壽之延促，亦隨之于後也。信
X57n0972_p0472a21║乎善惡之報，影響相從。苦樂之徵，由來相易矣。是故
X57n0972_p0472a22║我輩今稟最靈，宜應止息十惡，勤行十善。而世世果
X57n0972_p0472a23║報，禎祥嘉慶者，豈不逍遙怡樂有餘裕哉！
X57n0972_p0472a24║大三災相
X57n0972_p0472b01║凡諸器世界，成久必壞。有三種大災，隨時而起。一火
X57n0972_p0472b02║災者，謂一大劫中，住劫過已，則有一火災，壞其世界。
X57n0972_p0472b03║其相云何？依因本經云：大三災時，有大黑風，吹使海
X57n0972_p0472b04║水兩披。取日宮殿，置須彌山半，安日道中。緣此世間，
X57n0972_p0472b05║有二日出，河渠流竭。其後久久，大風復取。第三日出，
X57n0972_p0472b06║大恒河竭。四日出，阿耨池竭。五日出，大海乾枯。六日
X57n0972_p0472b07║出，大地煙起。七日出，山地洞然。（長阿含、雜心論皆同。觀佛三昧經大同。）
X57n0972_p0472b08║直至梵天，乃至三千大千剎土，靡不燒滅。六欲諸天，
X57n0972_p0472b09║皆悉命終。須彌山崩，洞然烈焰，至于梵天。梵天捨命，
X57n0972_p0472b10║生光音天，以下盡成灰墨。新生天子，未曾見此，普懷
X57n0972_p0472b11║恐怖。舊生天子，各來慰勞，勿生恐怖，終不至此。（謂火災壞
X57n0972_p0472b12║止初禪，不至二禪，以無火業故。然二禪鄰于初禪，故火壞初禪，光照二禪。二禪新天，乍見不達，遂生恐怖。舊天
X57n0972_p0472b13║見慣，故來安慰耳。）火災之後，劫欲成時，布大黑雲，周徧降雨，
X57n0972_p0472b14║滴如車軸，無數千歲大千剎土，水徧其中。及至梵天，
X57n0972_p0472b15║其水漸長，至光音天。（此成劫之水也。）此水復減，有大風起，鼓
X57n0972_p0472b16║動波濤，起沫積聚，自然堅固，變成天宮，七寶校飾。由
X57n0972_p0472b17║此有梵天宮，其水轉減，依前聚沫，次第成就他化天
X57n0972_p0472b18║宮，直至成四天下，依前建立。（此明世界復成之相。成已又住，住已又壞。如是
X57n0972_p0472b19║次第經七火災而後，水災方起。）二、水災者，如壞趣中眾生皆生三禪
X57n0972_p0472b20║已，是時雨沸灰水災，從上光音宮殿隨水消滅，至下
X57n0972_p0472b21║欲天皆悉無形。水災之後，有大雲雨，復作世界，事同
X57n0972_p0472b22║火災。（如是次第經七水災之後，風災方起。）三、風災者，謂眾生皆生四禪
X57n0972_p0472b23║已，風災隨起。因本云：水災之後，其次久久，大僧伽風
X57n0972_p0472b24║至果實天，其風四布，吹諸天宮，使諸宮宮相拍，碎若
X57n0972_p0472c01║粉塵，直至天下。諸大山王相拍亦然。地下水盡，水下
X57n0972_p0472c02║風盡。其後還復而降大雨，至果實天，風鼓波濤，起沫
X57n0972_p0472c03║積聚，如前水災，仍舊建立。
X57n0972_p0472c04║三災經劫圖
X57n0972_p0472c05║凡三災壞劫經時，甚為久遠，非同時起，謂一大劫後
X57n0972_p0472c06║有一火災，七火後遭一水災，如是久久方一風災。
X57n0972_p0472c07║
X57n0972_p0472c08║
X57n0972_p0472c09║
X57n0972_p0472c10║
X57n0972_p0472c11║
X57n0972_p0472c12║
X57n0972_p0472c13║
X57n0972_p0472c14║
X57n0972_p0472c15║
X57n0972_p0472c16║
X57n0972_p0472c17║
X57n0972_p0472c18║
X57n0972_p0472c19║
X57n0972_p0472c20║
X57n0972_p0472c21║
X57n0972_p0472c22║
X57n0972_p0472c23║
X57n0972_p0472c24║
X57n0972_p0473a01║【圖】
X57n0972_p0473a02║
X57n0972_p0473a03║
X57n0972_p0473a04║
X57n0972_p0473a05║
X57n0972_p0473a06║
X57n0972_p0473a07║
X57n0972_p0473a08║
X57n0972_p0473a09║
X57n0972_p0473a10║
X57n0972_p0473a11║
X57n0972_p0473a12║
X57n0972_p0473a13║
X57n0972_p0473a14║
X57n0972_p0473a15║
X57n0972_p0473a16║
X57n0972_p0473a17║
X57n0972_p0473a18║
X57n0972_p0473a19║
X57n0972_p0473a20║
X57n0972_p0473a21║
X57n0972_p0473a22║
X57n0972_p0473a23║
X57n0972_p0473a24║
X57n0972_p0473b01║
X57n0972_p0473b02║大三災劫運始終，共經六
X57n0972_p0473b03║十四大劫，為一周之數。
X57n0972_p0473b04║毗曇論偈云：七火次第後，
X57n0972_p0473b05║然後一水災，七七火七水，
X57n0972_p0473b06║復七火後風。（此總括三災次第數次釋。）
X57n0972_p0473b07║
X57n0972_p0474a01║順正理論云：此水火風三大災起，逼有情類，令捨下
X57n0972_p0474a02║地集上天中。初火災興，由七日現；次水災興，由降瀑
X57n0972_p0474a03║雨；後風災興，由風相擊。三災起時，云何次第？要先無
X57n0972_p0474a04║間起七火災，其次定應一水災起，此後無間復七火
X57n0972_p0474a05║災，度七火災還有一水，如是乃至滿七水災，復有七
X57n0972_p0474a06║火後一風災起，如是總有八七火災。一七水災一風
X57n0972_p0474a07║災起，水風災起皆次火災，自水風災必火災起，故三
X57n0972_p0474a08║災次第其理應然。何緣七火方一水災？極光靜天（即光
X57n0972_p0474a09║音天）壽勢故，謂彼壽量極八大劫，故至第八方一水災。
X57n0972_p0474a10║由此應知，要度七水八七火後乃一風災，由遍淨天
X57n0972_p0474a11║壽勢力故，謂彼壽量六十四劫，故第八八方一風災。
X57n0972_p0474a12║如諸有情修定漸勝，所感異熟身壽漸長，由是所居
X57n0972_p0474a13║亦漸長久（如四禪廣果壽五百劫，空處二萬劫，乃至非非想八萬劫，其依報亦漸廣，經劫亦久。
X57n0972_p0474a14║葢業力不可思議，非世可知。眾生自無始來業報連環，所經劫數無量無邊，何止千萬劫而已哉。故佛說遠因，
X57n0972_p0474a15║則以剎塵數論之，非六通大聖其誰與于此）。
X57n0972_p0474a16║三大劫佛興之圖
X57n0972_p0474a17║三大劫中三千佛出，莊嚴劫已過去，星宿劫猶未來，
X57n0972_p0474a18║賢劫乃現在，有千佛出化于世。今據賢劫，且約四時，
X57n0972_p0474a19║謂成、住、壞、空也。然成劫已往，壞空未至，今在住劫，而
X57n0972_p0474a20║住劫之中有二十小劫，此二十小劫中次第佛出。
X57n0972_p0474a21║
X57n0972_p0474a22║
X57n0972_p0474a23║
X57n0972_p0474a24║
X57n0972_p0474b01║【圖】
X57n0972_p0474b02║
X57n0972_p0474b03║
X57n0972_p0474b04║
X57n0972_p0474b05║
X57n0972_p0474b06║
X57n0972_p0474b07║
X57n0972_p0474b08║
X57n0972_p0474b09║
X57n0972_p0474b10║
X57n0972_p0474b11║
X57n0972_p0474b12║
X57n0972_p0474b13║
X57n0972_p0474b14║
X57n0972_p0474b15║
X57n0972_p0474b16║
X57n0972_p0474b17║
X57n0972_p0474b18║
X57n0972_p0474b19║
X57n0972_p0474b20║
X57n0972_p0474b21║
X57n0972_p0474b22║
X57n0972_p0474b23║
X57n0972_p0474b24║
X57n0972_p0475a01║娑婆世界，自入住劫，已經八減八增（八小劫也），無佛出世。
X57n0972_p0475a02║今當第九減劫，有四佛出世：初減人壽至六萬歲時，
X57n0972_p0475a03║拘留孫佛出世；次減人壽四萬歲時，俱那含牟尼佛
X57n0972_p0475a04║出世；次減人壽二萬歲時，迦葉波佛出世；次減人壽
X57n0972_p0475a05║至一百歲時，釋迦牟尼佛出世。從住劫初，至釋迦世
X57n0972_p0475a06║尊，已得一萬四千二百七十九萬三千年。故法數偈
X57n0972_p0475a07║曰：娑婆住劫歲流遷，九減仍聞八度添。一萬四千零
X57n0972_p0475a08║二百，七十九萬三千年。又自釋迦世尊滅，至宋紹興，
X57n0972_p0475a09║已二千一百年（新算自宋高宗紹興元年，至我朝萬曆丙午，又四百七十六年）。人又
X57n0972_p0475a10║減二十一年，身減二尺一寸。今人只可六尺，壽八十
X57n0972_p0475a11║歲（減至人壽八十，身當八尺。言只六尺，未必然也。葢尺有古今長短不同，宋尺比周尺長三寸四分，當
X57n0972_p0475a12║依周尺，正合八尺為準耳）。此去更過七千年，人壽十歲，身長一尺，
X57n0972_p0475a13║至此減劫之極也（遇小三災）。過爾之後，復入第九增劫。從
X57n0972_p0475a14║人壽十歲，如前過百年，命增一歲，身增一寸。如是漸
X57n0972_p0475a15║增，乃至壽八萬歲，金輪王出，至此增劫之極也（凡增劫中
X57n0972_p0475a16║有四輪王出世）。次後復入第十減劫，減至八萬歲時，彌勒佛
X57n0972_p0475a17║下生。從紹興去至彌勒，更經八百八十萬七千年。是
X57n0972_p0475a18║時百億閻浮真金為地，地平如掌，秔稻自生。思衣衣
X57n0972_p0475a19║來，想食食至，無量快樂。男女五百歲，乃方婚嫁。彌勒
X57n0972_p0475a20║初會，度人九十二億，爾後度人無數。佛身長三十二
X57n0972_p0475a21║丈，人民長十六丈。彌勒住世六萬歲，說法度生。涅槃
X57n0972_p0475a22║後，正法、像法亦如是。賢愚經：佛言：彌勒三會度人，悉
X57n0972_p0475a23║我遺法種福眾生，然後乃化同緣之徒。彌勒滅後，漸
X57n0972_p0475a24║減至人壽十歲。十減劫極，復入第十增劫。十一劫至
X57n0972_p0475b01║十四劫，無佛出世。第十五劫中，有九百九十四佛出
X57n0972_p0475b02║興于世。十六劫至十九劫，亦無佛出。至第二十劫，最
X57n0972_p0475b03║後樓至佛出化于世。涅槃後，千佛出盡。二十轆轤劫
X57n0972_p0475b04║滿已，則壞劫時至（遇大三災）。久久復成，造未來星宿劫之
X57n0972_p0475b05║天地也，亦有千佛出世。故三千佛總括偈云：
X57n0972_p0475b06║莊嚴華光毗舍浮（過去千佛，舉其初後），賢劫俱留樓至佛（現在千佛，
X57n0972_p0475b07║舉其初後），星宿日光須彌相（未來千佛，舉其初後），如是諸佛度眾生。
X57n0972_p0475b08║紀劫年數
X57n0972_p0475b09║按莊椿集，計劫經年之數。
X57n0972_p0475b10║一小劫（亦名別劫，亦名轆轤劫），謂一減一增也。總此增減，共計
X57n0972_p0475b11║一千六百八十萬年（如前筭，凡過百年減一歲，從八萬四千減至十歲，凡經八萬四
X57n0972_p0475b12║千箇一百年，是為八百四十萬年。其增積年數同減，增減合，故得一千六百八十萬年也），名一轆
X57n0972_p0475b13║轤劫。二十增減，數亦如之。
X57n0972_p0475b14║二中劫（即住劫等四也），謂二十轆轤劫也。總此二十增減，共
X57n0972_p0475b15║計三萬三千六百萬年（亦是二十箇一千六百八十萬年也），名為一住
X57n0972_p0475b16║劫（一中劫也）。壞空成三劫，數亦如之。
X57n0972_p0475b17║三大劫，謂四中劫也。總四中劫（亦是八十小劫），共計一十三
X57n0972_p0475b18║萬四千四百萬年（亦是四箇三萬三千六百萬年），名為一大劫也。是
X57n0972_p0475b19║為天地成壞始終之極數，周而復始，運運無窮焉。
X57n0972_p0475b20║觀夫虗空無量，故世界無邊。大化無窮，故劫運無已。
X57n0972_p0475b21║其大劫者，在大化之中，其猶一年也。成住壞空者，四
X57n0972_p0475b22║季也。八十增減者，二十四氣也。四輪王者，孟夏之麟
X57n0972_p0475b23║鳳也。三災人者，嚴霜中秋蟲也。矧茲𤨏𤨏含生，營營
X57n0972_p0475b24║來去者，等彼器中蚊蚋，紛紛狂閙耳。一化而生，再化
X57n0972_p0475c01║而死。化海漂蕩，竟何所之。夢中復夢，長夜冥冥。執虗
X57n0972_p0475c02║為實，曾無覺日。不有出世之大覺大聖，其孰與而覺
X57n0972_p0475c03║之歟。○或問：按邵子經世一元消長之數，則一十二
X57n0972_p0475c04║萬九千六百年，是為天地始終之極數也。較前大劫
X57n0972_p0475c05║則為萬分之一，何多少太不侔邪。然世無二理，何者
X57n0972_p0475c06║為是。答：天地成壞之大數，唯六通聖神者所能知見，
X57n0972_p0475c07║豈世俗小智之可測哉。世人只可言世間事，過之則
X57n0972_p0475c08║出世法也。曰：一元之數豈非邪。曰：數易理也。
X57n0972_p0475c09║邵子一元之數，理則然矣。言開物閉物者，比擬也。如
X57n0972_p0475c10║今一歲之運，有箇否泰。逆推而上之，則一元所統一
X57n0972_p0475c11║十二萬九千六百年中，亦有箇否泰。而運氣與年相
X57n0972_p0475c12║類。故曰：開物于寅，閉物于戌。猶驚蟄啟物，霜降殺物。
X57n0972_p0475c13║理或然也。以為一大運否泰之數則然。若以天地成
X57n0972_p0475c14║壞亦如其數，未必然也。果如彼數，至寅會中，方有人
X57n0972_p0475c15║經八會。人至戌會後，則人俱無，天地隨壞矣。戌後天
X57n0972_p0475c16║地果壞乎？若壞，則彌勒佛等當生何處？（按前見在天地中，有千佛
X57n0972_p0475c17║出世。天地既壞，無地可生。）寅前果無人乎？無人，則輪王是誰？寅後
X57n0972_p0475c18║生人，則輪王應在。（輪王壽八萬歲，故今應在。）是則數或有盛衰。（如前
X57n0972_p0475c19║增減劫。）而天地豈依人筭，數亦可壞邪？
X57n0972_p0475c20║
X57n0972_p0475c21║法界安立圖卷中之下