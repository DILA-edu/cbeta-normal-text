X57n0972_p0476a01║
X57n0972_p0476a02║
X57n0972_p0476a03║法界安立圖卷下之上
X57n0972_p0476a04║
X57n0972_p0476a05║燕山沙門　仁潮　集
X57n0972_p0476a06║五、遊諸佛剎
X57n0972_p0476a07║十方佛剎圖（說）東方淨土
X57n0972_p0476a08║西方淨土圖（文十一）七寶嚴地
X57n0972_p0476a09║七寶宮宇蓮華浴池、行樹樂音
X57n0972_p0476a10║寶網舒光頂光遠照、化禽演法
X57n0972_p0476a11║壽命長遠往生正因、疑城示謫
X57n0972_p0476a12║淨土正報總說一浮幢佛剎圖
X57n0972_p0476a13║十浮幢佛剎圖百浮幢佛剎圖
X57n0972_p0476a14║華藏業因說釋華藏名
X57n0972_p0476a15║釋總題
X57n0972_p0476a16║遊諸佛剎者，謂深心信解諸佛剎土，神智徧觀
X57n0972_p0476a17║也。葢知有人天，不知有佛者，凡俗也。信佛為出
X57n0972_p0476a18║世大聖者，道器也。然信一佛，其福雖勝，見量猶
X57n0972_p0476a19║局。信多佛，則其福量無邊，其智量益廣。
X57n0972_p0476a20║
X57n0972_p0476a21║
X57n0972_p0476a22║
X57n0972_p0476a23║
X57n0972_p0476a24║
X57n0972_p0476b01║十方佛剎圖
X57n0972_p0476b02║【圖】
X57n0972_p0476b03║
X57n0972_p0476b04║
X57n0972_p0476b05║
X57n0972_p0476b06║
X57n0972_p0476b07║
X57n0972_p0476b08║
X57n0972_p0476b09║
X57n0972_p0476b10║
X57n0972_p0476b11║
X57n0972_p0476b12║
X57n0972_p0476b13║
X57n0972_p0476b14║
X57n0972_p0476b15║
X57n0972_p0476b16║
X57n0972_p0476b17║
X57n0972_p0476b18║
X57n0972_p0476b19║
X57n0972_p0476b20║
X57n0972_p0476b21║
X57n0972_p0476b22║
X57n0972_p0476b23║
X57n0972_p0476b24║
X57n0972_p0477a01║大千世界為一佛剎。如是娑婆之外太虗空中，復有
X57n0972_p0477a02║十方大千諸佛剎土。何以知然？依華嚴經云：此娑婆
X57n0972_p0477a03║世界，東次有世界名為密訓，次南有世界名豐溢，次
X57n0972_p0477a04║西有世界名離垢，次北有世界名豐樂，次東北有世
X57n0972_p0477a05║界名攝取，次東南有世界名饒益，次西南有世界名
X57n0972_p0477a06║鮮少，次西北有世界名歡喜，次下方有世界名關𨷲，
X57n0972_p0477a07║次上方有世界名振音。此十方世界，如來各有百億
X57n0972_p0477a08║萬名號，令諸眾生各別知見，乃至十方無數世界亦
X57n0972_p0477a09║復如是（一四天下佛有十千名號，大千有百億四天下，故有百億萬名號，十方大千亦如是）。
X57n0972_p0477a10║東方淨土
X57n0972_p0477a11║七佛功德經云：東方去此過四𠓆伽河沙佛土，有世
X57n0972_p0477a12║界名曰無勝，佛號善名稱吉祥王如來，亦是寶嚴之
X57n0972_p0477a13║土蓮華化生。次東方過五𠓆伽沙佛土，有世界名曰
X57n0972_p0477a14║妙寶，佛號寶月智嚴光音自在王如來。次東方過六
X57n0972_p0477a15║𠓆伽沙佛土，有世界名曰圓滿香積，佛號金色寶光
X57n0972_p0477a16║妙行成就王如來。次東方過七𠓆伽沙佛土，有世界
X57n0972_p0477a17║曰名無憂，佛號無憂最勝吉祥王如來。次東方過八
X57n0972_p0477a18║𠓆伽沙佛土，有世界名曰法幢，佛號法海雷音王如
X57n0972_p0477a19║來。次東方過九𠓆伽沙佛土，有世界名曰善住寶海，
X57n0972_p0477a20║佛號法海勝慧遊戲神通王如來。東方去此過十𠓆
X57n0972_p0477a21║伽沙佛土，有世界名淨瑠璃，佛號藥師瑠璃光王如
X57n0972_p0477a22║來。如是諸佛世界，皆如西方極樂世界，功德莊嚴等
X57n0972_p0477a23║無差別（兢伽或恒河，此河濶四十里，沙細如麵，一沙計一佛剎，計盡一河之沙，名一恒河沙佛剎）。
X57n0972_p0477a24║
X57n0972_p0477b01║西方淨土圖
X57n0972_p0478a01║【圖】
X57n0972_p0478a02║
X57n0972_p0478a03║
X57n0972_p0478a04║
X57n0972_p0478a05║
X57n0972_p0478a06║
X57n0972_p0478a07║
X57n0972_p0478a08║
X57n0972_p0478a09║
X57n0972_p0478a10║
X57n0972_p0478a11║
X57n0972_p0478a12║
X57n0972_p0478a13║
X57n0972_p0478a14║
X57n0972_p0478a15║
X57n0972_p0478a16║
X57n0972_p0478a17║
X57n0972_p0478a18║
X57n0972_p0478a19║
X57n0972_p0478a20║
X57n0972_p0478a21║
X57n0972_p0478a22║
X57n0972_p0478a23║
X57n0972_p0478a24║
X57n0972_p0479a01║【圖】
X57n0972_p0479a02║
X57n0972_p0479a03║
X57n0972_p0479a04║
X57n0972_p0479a05║
X57n0972_p0479a06║
X57n0972_p0479a07║
X57n0972_p0479a08║
X57n0972_p0479a09║
X57n0972_p0479a10║
X57n0972_p0479a11║
X57n0972_p0479a12║
X57n0972_p0479a13║
X57n0972_p0479a14║
X57n0972_p0479a15║
X57n0972_p0479a16║
X57n0972_p0479a17║
X57n0972_p0479a18║
X57n0972_p0479a19║
X57n0972_p0479a20║
X57n0972_p0479a21║
X57n0972_p0479a22║
X57n0972_p0479a23║
X57n0972_p0479a24║
X57n0972_p0480a01║西方淨土
X57n0972_p0480a02║何名淨土？世界皎潔，目之為淨；即淨所居，名之為土。
X57n0972_p0480a03║攝論云：所居之土，無有五濁，如頗梨等，名清淨土。對
X57n0972_p0480a04║法論云：無煩惱眾生住處，名為淨土。十方國土雖復
X57n0972_p0480a05║清淨，惟西方極樂世界最為殊勝故。
X57n0972_p0480a06║阿彌陀經云：從是西方過十萬億佛土（大本百萬），有世界
X57n0972_p0480a07║名為極樂。彼土何故名為極樂？其國眾生無有眾苦，
X57n0972_p0480a08║但受諸樂，故名極樂（大本云：有自然清淨之音，自然快樂之事）。
X57n0972_p0480a09║七寶嚴地
X57n0972_p0480a10║大阿彌陀經云：阿彌陀佛剎中，皆自然七寶，所謂黃
X57n0972_p0480a11║金、白銀、水晶、瑠璃、珊瑚、琥珀、硨渠。其體性溫柔，以是
X57n0972_p0480a12║七寶相間為地，光色照曜，奇妙清淨。（觀經云：琉璃地上，金繩間錯，以
X57n0972_p0480a13║七寶界，分齊分明，放種種光。其光如華，或如星月。）恢廓平正，無須彌輪圍、諸
X57n0972_p0480a14║山大海及坑坎井谷，亦無地獄、鬼、畜、修羅等，惟有自
X57n0972_p0480a15║然流泉，亦無寒暑。（小本云：無三惡道。）
X57n0972_p0480a16║七寶宮宇
X57n0972_p0480a17║彼佛講堂精舍七寶合成，復有寶樓觀欄楯（小本七重欄楯），
X57n0972_p0480a18║寶珠瓔珞之所嚴飾，殊特妙好清淨光暉，菩薩聲聞
X57n0972_p0480a19║所居宮宇亦然。諸天世人所居宮閣，隨形高下大小，
X57n0972_p0480a20║或一寶二寶乃至多寶所成，或在地下或懸空中，隨
X57n0972_p0480a21║福厚薄各得受用（觀經眾寶國土一一界上有五百億寶樓，小本有樓閣四寶嚴飾之）。
X57n0972_p0480a22║蓮華浴池
X57n0972_p0480a23║有諸池沼，或黃金為池，或白銀為池，或水晶、瑠璃為
X57n0972_p0480a24║池，或珊瑚、琥珀為池，乃至七寶為池，其底沙亦如是。
X57n0972_p0480b01║其寶池有方四十里者，五十、六十里者，以至方二萬
X57n0972_p0480b02║四百八十里。若大海者，若佛浴池，其方倍此。眾寶合
X57n0972_p0480b03║成八功德水，湛然盈滿，清淨香潔，味如甘露，有百種
X57n0972_p0480b04║異華，芬芳馥郁。○一一七寶池中有六十億七寶蓮
X57n0972_p0480b05║華，一一蓮華十二由旬，一一寶華百千萬葉。其華光
X57n0972_p0480b06║明無量雜色，青色青光，白色白光，玄、黃、朱、紫之色，其
X57n0972_p0480b07║光亦然，煒燁煥爛，明輝日月，流光化佛，說清淨法。
X57n0972_p0480b08║行樹樂音
X57n0972_p0480b09║諸寶池岸上，有無數旃檀香樹、吉祥果樹，花果恒芳，
X57n0972_p0480b10║香氣流布。復有七種寶樹，或一寶者、二寶者，以至七
X57n0972_p0480b11║寶為一樹者，根、莖、枝、葉各以一寶。如是諸樹，行行相
X57n0972_p0480b12║植，莖莖相望，如是行列數百千重（小本七重），周徧世界，微
X57n0972_p0480b13║風吹動，出妙樂音，皆演妙法。
X57n0972_p0480b14║寶網舒光
X57n0972_p0480b15║復有無量寶網彌覆其剎，皆以金銀珍珠、百千雜寶、
X57n0972_p0480b16║奇妙異珍莊嚴校飾，周帀垂布光色晃曜，和風吹網
X57n0972_p0480b17║出妙法音，或吹妙華徧處散布。
X57n0972_p0480b18║頂光遠照
X57n0972_p0480b19║十方世界一切眾生往生彼國者，皆在寶池蓮華化
X57n0972_p0480b20║生，自然長大。無乳養者，食自然食，身皆金色，容貌端
X57n0972_p0480b21║正，非世可比。但光有大小，佛頂光明照千萬世界（小本
X57n0972_p0480b22║光明無量，照十方國），菩薩頂光照千億萬里，聲聞頂光各照七
X57n0972_p0480b23║丈。
X57n0972_p0480b24║化禽演法
X57n0972_p0480c01║有白鶴、孔雀、鸚鵡、舍利、迦陵頻伽、共命之鳥，亦演說
X57n0972_p0480c02║法音，皆佛神力所化（小本是諸眾鳥皆阿彌陀佛欲合法音宣流變化所作）。
X57n0972_p0480c03║壽命長遠
X57n0972_p0480c04║彼佛壽命及其人民，無量無邊阿僧祗劫，故名阿彌
X57n0972_p0480c05║陀（阿僧祗，此云無央數，乃大劫之名也）。華嚴經云：娑婆世界一劫，極樂
X57n0972_p0480c06║世界為一日一夜。
X57n0972_p0480c07║往生正因
X57n0972_p0480c08║志心欲往生者，有三輩：上者，捨家棄欲而作沙門，心
X57n0972_p0480c09║無貪慕，持守經戒，行六波羅蜜菩薩業，專念彼佛，修
X57n0972_p0480c10║諸功德。是人夢中見佛，菩薩命終，佛與聖眾悉來迎
X57n0972_p0480c11║致，即于彼寶池化生，得為菩薩。中者，雖不能作沙門，
X57n0972_p0480c12║大修功德，常信受佛語，深發無上菩提之心，專念彼
X57n0972_p0480c13║佛，隨力修善，奉持齋戒，起立塔像，飯食沙門，懸幡然
X57n0972_p0480c14║燈，散華燒香，以此回向，願生彼國。命終，化佛接引，往
X57n0972_p0480c15║生彼處。功德次前。下者，不能作諸功德，發大道心，一
X57n0972_p0480c16║向專念，每日十氣念佛。臨終，夢佛亦得往生。其德次
X57n0972_p0480c17║于中者。○復有三等：其次，齋戒清淨，一心念佛，十晝
X57n0972_p0480c18║夜不絕者，命終必得往生。又縱不能十晝夜，當絕慮
X57n0972_p0480c19║去憂，勿近女人。端身正心，斷除愛欲，齋戒清淨，憶念
X57n0972_p0480c20║佛名，一日夜不絕，亦得往生。又若男子、女人，發菩提
X57n0972_p0480c21║心，持諸禁戒，所作善緣，饒益眾生，憶念彼佛及剎境
X57n0972_p0480c22║界。命終，佛迎化生淨土。（又云：生彼佛剎，必修十善。小本云：若一日、二日至七日，一
X57n0972_p0480c23║心不亂，即得往生。）
X57n0972_p0480c24║疑城示謫
X57n0972_p0481a01║若人修功德願生彼剎，後有悔心疑惑不信彼佛剎
X57n0972_p0481a02║及往生者，續有念心暫信不信志意猶豫，復又悔過
X57n0972_p0481a03║念佛亦生彼剎，在邊地七寶城中蓮花化生，衣食自
X57n0972_p0481a04║然受天快樂。惟于城中經五百歲，不見佛法及菩薩，
X57n0972_p0481a05║以此為苦示其小謫。是故念佛之人，應當諦信發願
X57n0972_p0481a06║往生，勿懷疑惑致斯罪責。
X57n0972_p0481a07║正報總說
X57n0972_p0481a08║蓮宗寶鑑云：因修白業，果感淨方。化佛引上金臺，賢
X57n0972_p0481a09║聖迎歸樂國。高超三界，逈出四流。業盡塵消，亡情絕
X57n0972_p0481a10║慮。質托蓮苞之內，神遊寶界之中。面奉阿彌為本師，
X57n0972_p0481a11║得見觀音、勢至為親友。清淨海眾，大會寶池；九品勝
X57n0972_p0481a12║流，各說本行。五香拂體，三德嚴身。暫扇微風，聆眾音
X57n0972_p0481a13║之演法；繽紛花雨，覩𦦨網之舒光。縹緲雲霞，近浮神
X57n0972_p0481a14║足；輕盈衣裓，盛接妙花。晨謁慈顏，得法印而還國；暮
X57n0972_p0481a15║遊金剎，聽玉偈以逍遙。瑞蓮初綻，為遣殘殃；新學化
X57n0972_p0481a16║生，行成不退。豈惟近忘麤苦，抑亦佛果非遙。戲翫瓊
X57n0972_p0481a17║林，灌沐德水。百寶之樓臺華麗，七重之行樹森嚴。景
X57n0972_p0481a18║序長春，地平如掌。衣食隨念而至，天樂不鼓自鳴。受
X57n0972_p0481a19║用出于自然，快樂實非人世。諸天萬億倍，不可比論；
X57n0972_p0481a20║諸佛恒河沙，悉皆稱讚。身具光明妙相，足踐聖道香
X57n0972_p0481a21║階。壽命難量，悲願無盡。捨兩重生死，既非果趣之身；
X57n0972_p0481a22║獲本際常光，離去來之相。緣強德勝，皆由念佛心生；
X57n0972_p0481a23║福備壽長，盡是淨因感報。故知佛有攝生之願，生有
X57n0972_p0481a24║感佛之因。如是勝緣，起于信願；以斯妙果，成就正依。
X57n0972_p0481b01║或禪誦七寶池邊，或經行黃金地上。飽禪悅法喜珍
X57n0972_p0481b02║味，掛慈悲喜捨天衣。功德資神，增加悲智；雍容辦道，
X57n0972_p0481b03║長養聖胎。入無生門，便登菩薩之位；得阿䟦致，不退
X57n0972_p0481b04║菩提之心。住法王家，盡授如來之記；聞大椉法，同稱
X57n0972_p0481b05║補處之尊。念念虗玄，心心靜慮。得三昧正定，具六種
X57n0972_p0481b06║神通。獻供十方，往來無礙；分身億剎，不失定心。洒法
X57n0972_p0481b07║水于三千，出眾生于火宅。自他兼利，行願周圓。可謂
X57n0972_p0481c01║百千三昧盡唯心，功德莊嚴歸自己。
X57n0972_p0481c02║今此極樂世界，以娑婆觀之，即西去有十萬億佛剎
X57n0972_p0481c03║之遙；若以世界種觀之，則極樂世界尚抂第十三重
X57n0972_p0481c04║內，去中間娑婆不遠。以娑婆西去有佛剎微塵數世
X57n0972_p0481c05║界等，方至十三重極西邊際，此極樂是念佛人往生
X57n0972_p0481c06║之處，實有七寶淨土；執無淨土，是邪見說。
X57n0972_p0481c07║
X57n0972_p0481d01║一浮幢佛剎圖
X57n0972_p0481d02║【圖】
X57n0972_p0481d03║
X57n0972_p0481d04║
X57n0972_p0481d05║
X57n0972_p0481d06║
X57n0972_p0481d07║
X57n0972_p0481d08║
X57n0972_p0481d09║
X57n0972_p0481d10║
X57n0972_p0481d11║
X57n0972_p0481d12║
X57n0972_p0481d13║
X57n0972_p0481d14║
X57n0972_p0481d15║
X57n0972_p0481d16║
X57n0972_p0481d17║
X57n0972_p0482a01║華嚴經云：有十不可說佛剎微塵數香水海，在華藏
X57n0972_p0482a02║莊嚴世界海中，如天帝網分布而住。此最中香水海，
X57n0972_p0482a03║名：無邊妙華光，以現一切菩薩形摩尼王幢為底；出
X57n0972_p0482a04║大蓮華，名：一切香摩尼王莊嚴，有世界種而住其上，
X57n0972_p0482a05║名：普照十方熾然寶光明，以一切莊嚴具為體，有十
X57n0972_p0482a06║不可說佛剎微塵數世界于中布列。其最下方，有世
X57n0972_p0482a07║界，名：最勝光徧照，佛號：淨眼離垢燈，佛剎微塵數世
X57n0972_p0482a08║界周帀圍遶。此上過佛剎微塵數世界，有世界，名：種
X57n0972_p0482a09║種香蓮華妙莊嚴，佛號：師子光勝照，二佛剎微塵數
X57n0972_p0482a10║世界周帀圍遶。此上過佛剎微塵數世界，有世界，名：
X57n0972_p0482a11║一切寶莊嚴普照光，佛號：淨光智勝幢，三佛剎微塵
X57n0972_p0482a12║數世界周帀圍遶。此上過佛剎微塵數世界，有世界，
X57n0972_p0482a13║名：種種光明華莊嚴，佛號：金剛光明無量精進力，四
X57n0972_p0482a14║佛剎微塵數世界周帀圍遶。此上過佛剎微塵數世
X57n0972_p0482a15║界，有世界，名：普放妙華光，佛號：香光喜力海，五佛剎
X57n0972_p0482a16║微塵數世界周帀圍遶。此上過佛剎微塵數世界，有
X57n0972_p0482a17║世界，名：淨妙光明，佛號：普光自在幢，六佛剎微塵數
X57n0972_p0482a18║世界周帀圍遶。此上過佛剎微塵數世界，有世界，名：
X57n0972_p0482a19║眾華𦦨莊嚴，佛號：歡喜海功德名稱自在光，七佛剎
X57n0972_p0482a20║微塵數世界周帀圍遶。此上過佛剎微塵數世界，有
X57n0972_p0482a21║世界，名：出生威力地，佛號：廣大名稱智海幢，八佛剎
X57n0972_p0482a22║微塵數世界周帀圍遶。此上過佛剎微塵數世界，有
X57n0972_p0482a23║世界，名：出妙音聲，佛號：清淨月光明相無能摧伏，九
X57n0972_p0482a24║佛剎微塵數世界周帀圍遶。此上過佛剎微塵數世
X57n0972_p0482b01║界，有世界，名：金剛幢，佛號：一切法海最勝王，十佛剎
X57n0972_p0482b02║微塵數世界周帀圍遶。此上過佛剎微塵數世界，有
X57n0972_p0482b03║世界，名：恒出現帝青寶光明，佛號：無量功德法，十一
X57n0972_p0482b04║佛剎微塵數世界周帀圍遶。此上過佛剎微塵數世
X57n0972_p0482b05║界，有世界，名：光明照曜，佛號：超釋梵，十二佛剎微塵
X57n0972_p0482b06║數世界周帀圍遶。此上過佛剎微塵數世界，有世界，
X57n0972_p0482b07║名：娑婆，其佛即是毗盧遮那，十三佛剎微塵數世界
X57n0972_p0482b08║周帀圍遶（極樂世界在此圍遶伴剎之中）。此上過佛剎微塵數世界，
X57n0972_p0482b09║有世界，名：寂靜離塵光，佛號：徧法界勝音，十四佛剎
X57n0972_p0482b10║微塵數世界周帀圍遶。此上過佛剎微塵數世界，有
X57n0972_p0482b11║世界，名：眾妙光明燈，佛號：不可摧伏力普照幢，十五
X57n0972_p0482b12║佛剎微塵數世界周帀圍遶。此上過佛剎微塵數世
X57n0972_p0482b13║界，有世界，名：清淨光徧照，佛號：清淨日功德眼，十六
X57n0972_p0482b14║佛剎微塵數世界周帀圍繞。此上過佛剎微塵數世
X57n0972_p0482b15║界，有世界，名：徧照十方，佛號：無礙智光明，十七佛剎
X57n0972_p0482b16║微塵數世界周帀圍遶。此上過佛剎微塵數世界，有
X57n0972_p0482b17║世界，名：離塵，佛號：無量方便最勝幢，十八佛剎微塵
X57n0972_p0482b18║數世界周帀圍遶。此上過佛剎微塵數世界，有世界，
X57n0972_p0482b19║名：清淨光普照，佛號：普照法界虗空光，十九佛剎微
X57n0972_p0482b20║塵數世界周帀圍遶。此上過佛剎微塵數世界，有世
X57n0972_p0482b21║界，名：妙寶𦦨，佛號：福德相光明，二十佛剎微塵數世
X57n0972_p0482b22║界周帀圍遶。
X57n0972_p0482b23║此徧照十方熾然寶光明世界種，有如是等不可說
X57n0972_p0482b24║佛剎微塵數廣大世界，各各所依住，各各形狀，各各
X57n0972_p0482c01║體性，各各方面，各各趣入，各各莊嚴，各各分齊，各各
X57n0972_p0482c02║行列，各各無差別，各各力加持，周帀莊嚴。所謂：十佛
X57n0972_p0482c03║剎微塵數回轉形世界、十佛剎微塵數江河形世界、
X57n0972_p0482c04║十佛剎微塵數旋流形世界、十佛剎微塵數輪輞形
X57n0972_p0482c05║世界、十佛剎微塵數壇墠形世界、十佛剎微塵數樹
X57n0972_p0482c06║林形世界、十佛剎微塵數樓觀形世界、十佛剎微塵
X57n0972_p0482c07║數尸羅幢形世界、十佛剎微塵數普方形世界、十佛
X57n0972_p0482c08║剎微塵數胎藏形世界、十佛剎微塵數蓮華形世界、
X57n0972_p0482c09║十佛剎微塵數佉勒迦形世界、十佛剎微塵數眾生
X57n0972_p0482c10║形世界、十佛剎微塵數佛相形世界、十佛剎微塵數
X57n0972_p0482c11║圓光形世界、十佛剎微塵數雲形世界、十佛剎微塵
X57n0972_p0482c12║數網形世界、十佛剎微塵數門闥形世界，如是等有
X57n0972_p0482c13║不可說佛剎微塵數。此一一世界，各有十佛剎微塵
X57n0972_p0482c14║數廣大世界周帀圍遶。此諸世界，一一復有如上所
X57n0972_p0482c15║說微塵數世界而為眷屬。如是所說一切世界，皆在
X57n0972_p0482c16║此無邊妙華光香水海及圍遶此海香水河中。
X57n0972_p0482c17║清涼疏云：准標及結，皆有不可說佛剎微塵數。其別
X57n0972_p0482c18║辨中但列十九佛剎微塵數為二十重，其能遶剎但
X57n0972_p0482c19║有二百一十剎塵數。（疏明標、結多別，別少。補註：經中但以二十箇世界為主及眷屬
X57n0972_p0482c20║為二十重，豈中間所過之剎獨無眷屬？則八方之上、下重重空缺，何成安立？乃知不爾。故文結云：如是等有若
X57n0972_p0482c21║干數。則知八方重重布滿，齊等無異，其數已具。且如種中，第一世界有一剎塵眷屬，第二世界亦應有剎塵眷
X57n0972_p0482c22║屬，第三、第四至于二重下，經過佛剎塵數主剎，皆有剎塵數伴遶，即有多多剎塵數。次第至二十重，具有無數
X57n0972_p0482c23║重。其世界之數比標文最多。文但標十不可說剎塵數，未至恒沙剎塵，故最少。以二重下，即有佛剎微塵數箇
X57n0972_p0482c24║佛剎微塵數世界故。其二重上又倍之，三重上又倍之。）
X57n0972_p0483a01║十浮幢佛剎圖
X57n0972_p0483a02║【圖】
X57n0972_p0483a03║
X57n0972_p0483a04║
X57n0972_p0483a05║
X57n0972_p0483a06║
X57n0972_p0483a07║
X57n0972_p0483a08║
X57n0972_p0483a09║
X57n0972_p0483a10║
X57n0972_p0483a11║
X57n0972_p0483a12║
X57n0972_p0483a13║
X57n0972_p0483a14║
X57n0972_p0483a15║
X57n0972_p0483a16║
X57n0972_p0483a17║
X57n0972_p0483a18║
X57n0972_p0483a19║
X57n0972_p0483a20║
X57n0972_p0483a21║
X57n0972_p0483a22║
X57n0972_p0483a23║
X57n0972_p0483a24║
X57n0972_p0483b01║此無邊妙華光香水海東，次有香水海，名：離垢𦦨藏；
X57n0972_p0483b02║出大蓮華，名：一切香摩尼王妙莊嚴；世界種，名：徧照
X57n0972_p0483b03║剎旋，二十重世界于中安住。此香水海南，次有香水
X57n0972_p0483b04║海，名：無盡光明輪；世界種，名：佛幢莊嚴。此海右旋，次
X57n0972_p0483b05║有香水海，名：金剛寶𦦨光；世界種，名：佛光莊嚴藏。此
X57n0972_p0483b06║海右旋，次有香水海，名：帝青寶莊嚴；世界種，名：光照
X57n0972_p0483b07║十方。此海右旋，次有香水海，名：金剛輪莊嚴底；世界
X57n0972_p0483b08║種，名：妙間錯因陀羅網。此海右旋，次有香水海，名：蓮
X57n0972_p0483b09║華因陀羅網；世界種，名：普現十方影。此海右旋，次有
X57n0972_p0483b10║香水海，名：積集寶香藏；世界種，名：一切威德莊嚴。此
X57n0972_p0483b11║海右旋，次有香水海，名：寶莊嚴；世界種，名：普無垢。此
X57n0972_p0483b12║海右旋，次有香水海，名：金剛寶聚；世界種，名：法界行。
X57n0972_p0483b13║此海右旋，次有香水海，名：天城寶堞；世界種，名：燈𦦨
X57n0972_p0483b14║光明（如是十海，在妙華光海外，次第右旋，周帀圍遶。其十世界種中，皆有二十重世界于中安住）。
X57n0972_p0483b15║此華藏莊嚴世界海，有須彌山微塵數風輪所持；其
X57n0972_p0483b16║最上風輪，名：殊勝威光藏，能持普光摩尼莊嚴香水
X57n0972_p0483b17║海。此香水海，有大蓮華，名：種種光明蕋香幢，華藏莊
X57n0972_p0483b18║嚴世界海住在其中，四方均平，清淨堅固，金剛輪山
X57n0972_p0483b19║周帀圍遶，地海眾樹各有區別。此大輪圍山內所有
X57n0972_p0483b20║大地，一切皆以金剛所成，堅固莊嚴，不可沮壞，清淨
X57n0972_p0483b21║平坦，無有高下。此大地中，有十不可說佛剎微塵數
X57n0972_p0483b22║香水海，一切妙寶莊嚴其底，妙香摩尼莊嚴其岸，毗
X57n0972_p0483b23║盧遮那摩尼寶王以為其網，香水澄徹，具眾寶色，充
X57n0972_p0483b24║滿其中，種種寶華旋布其上，旃檀細末澄垽其下（云云）。
X57n0972_p0484a01║一一香水海，各有四天下微塵數香水河右旋圍遶。
X57n0972_p0484a02║此十不可說佛剎微塵數香水海中，有十不可說佛
X57n0972_p0484a03║剎微塵數世界種安住。其最中香水海，名：無邊妙華
X57n0972_p0484a04║光，世界種，名：普照十方熾然寶光明，有二十重世界
X57n0972_p0484a05║于中安住。如前無邊妙華光香水海，次東有離垢𦦨
X57n0972_p0484a06║藏等十香水海，經不可說佛剎微塵數香水海，至最
X57n0972_p0484a07║近輪圍山香水海，名：頗梨地，世界種，名：常放光明，有
X57n0972_p0484a08║二十重世界于中安住（經文但列四重名號）。其離垢海，次南有
X57n0972_p0484a09║無盡光明輪等十香海，經不可說佛剎微塵數香海，
X57n0972_p0484a10║至近輪山香水海，名：妙樹華；世界種，名：出生諸方廣
X57n0972_p0484a11║大剎（亦二十重世界）。此無盡輪海右旋，次有金剛寶焰光等
X57n0972_p0484a12║十香海，經不可說佛剎微塵數香海，至近輪山香水
X57n0972_p0484a13║海，名：無邊輪莊嚴；世界種，名：無量方差別（亦二十重世界）。此
X57n0972_p0484a14║金剛光海右旋，次有帝青寶莊嚴等十香海，經不可
X57n0972_p0484a15║說佛剎微塵數香海，至近輪山香水海，名：樹莊嚴幢；
X57n0972_p0484a16║世界種，名：安住帝網（亦二十重世界）。此帝青海右旋，次有金
X57n0972_p0484a17║剛輪莊嚴等十香海，經不可說佛剎微塵數香海，至
X57n0972_p0484a18║近輪山香水海，名（經中闕此一海名）；世界種，名（經亦闕此一世界種）。此
X57n0972_p0484a19║金剛海右旋，次有蓮花因陀羅等十香海，經不可說
X57n0972_p0484a20║佛剎微塵數香海，至近輪山香水海，名：密焰雲幢；世
X57n0972_p0484a21║界種，名：一切光莊嚴（亦二十重世界）。此蓮華海右旋，次有積
X57n0972_p0484a22║集寶香藏等十香海，經不可說佛剎微塵數香海，至
X57n0972_p0484a23║近輪山香水海，名：閻浮檀寶藏輪；世界種，名：普音幢
X57n0972_p0484a24║（亦二十重世界）。此積集海右旋，次有寶莊嚴等十香海，經不
X57n0972_p0484b01║【圖】
X57n0972_p0484b02║
X57n0972_p0484b03║
X57n0972_p0484b04║
X57n0972_p0484b05║
X57n0972_p0484b06║
X57n0972_p0484b07║
X57n0972_p0484b08║
X57n0972_p0484b09║
X57n0972_p0484b10║
X57n0972_p0484b11║
X57n0972_p0484b12║
X57n0972_p0484b13║
X57n0972_p0484b14║
X57n0972_p0484b15║
X57n0972_p0484b16║
X57n0972_p0484b17║
X57n0972_p0484b18║
X57n0972_p0484b19║
X57n0972_p0484b20║
X57n0972_p0484b21║
X57n0972_p0484b22║
X57n0972_p0484b23║
X57n0972_p0484b24║
X57n0972_p0485a01║可說佛剎微塵數香海，至近輪山香水海，名：出帝青
X57n0972_p0485a02║寶；世界種，名：周徧無差別（亦二十重世界）。此寶莊嚴海右旋，
X57n0972_p0485a03║次有金剛寶聚等十香海，經不可說佛剎微塵數香
X57n0972_p0485a04║海，至近輪山香水海，名：不可壞海；世界種，名：妙輪間
X57n0972_p0485a05║錯蓮花場（亦二十重世界）。此金剛寶聚香水海右旋，次有天
X57n0972_p0485a06║城寶堞等十香水海，經不可說佛剎微塵數香水海，
X57n0972_p0485a07║至最近輪圍山香水海，名：積集瓔珞衣；世界種，名：化
X57n0972_p0485a08║現妙衣（亦二十重世界）。如是等十不可說佛剎微塵數香水
X57n0972_p0485a09║海中，有十不可說佛剎微塵數世界種，皆依現一切
X57n0972_p0485a10║菩薩形摩尼王幢莊嚴蓮華住，各各莊嚴際無有間
X57n0972_p0485a11║斷，各各放寶色光明，各各光明雲而覆其上，各各莊
X57n0972_p0485a12║嚴具，各各劫差別，各各佛出現，各各演法海，各各眾
X57n0972_p0485a13║生徧充滿，各各十方普趣入，各各一切佛神力所加
X57n0972_p0485a14║持。此一一世界種中，一切世界依種種莊嚴住，遞相
X57n0972_p0485a15║接連，成世界網，于蓮華藏莊嚴世界海，種種差別周
X57n0972_p0485a16║徧建立（其華藏世界海，依經中具有一百一十一香水海，種亦如之。其諸香海名等，具華藏品中）。
X57n0972_p0485a17║華藏業因
X57n0972_p0485a18║清涼疏：問：蓮華、香海，約事可爾。何因剎海相、狀如斯？
X57n0972_p0485a19║曰：略舉二因：一、約眾生，如來藏識即是香海，亦法性
X57n0972_p0485a20║海。依無住本，是謂風輪，亦妄想風。于此海中有因、果
X57n0972_p0485a21║相。恒沙性德即是正因之華，世、出世間、未來果法，皆
X57n0972_p0485a22║悉含攝，故名為藏。若以法性為海，心即是華，含藏亦
X57n0972_p0485a23║爾。然此藏識相分之中，半為外器，不執受故（疎相分也）；半
X57n0972_p0485a24║為內身，執為自性，生覺受故（親相分也）。如來藏識何緣如
X57n0972_p0485b01║此？法如是故，行業引故。二、約諸佛，謂以大願風持大
X57n0972_p0485b02║悲海，生無邊行華，合藏二利。染、淨果法重疊無礙，故
X57n0972_p0485b03║所感剎相、狀如之。是以出現品中多將世界以諭佛
X57n0972_p0485b04║德。細尋文義，乃由佛德，世界如之。
X57n0972_p0485b05║棗栢論云：初因大願力，任持一切，報得風輪。甚深大
X57n0972_p0485b06║慈悲，報得香海。無邊大行，報得蓮華。又蓮華即無依
X57n0972_p0485b07║智體，大悲含育之宮殿。智照觀根，順悲濟物之樓閣。
X57n0972_p0485b08║平等自性，法身淨戒之摩尼，防護之業，報得輪圍。萬
X57n0972_p0485b09║行利生，開敷眾善，報得眾華。建行覆蔭之寶樹，如如
X57n0972_p0485b10║報業所因，不可具悉。○夫報不虗得，皆有所因。若不
X57n0972_p0485b11║知因，云何修果？以斯而觀，亦可云平等。荷負一切無
X57n0972_p0485b12║疲厭，故報得寶地。以大悲隨方潤物，故有諸香水海。
X57n0972_p0485b13║隨機普利于諸世間，清淨無染，故諸蓮華高出水上。
X57n0972_p0485b14║以諸妙德發起一切諸善根，故有世界種。又以尸波
X57n0972_p0485b15║羅蜜為之寶垣，摧邪建正為之寶幢。覆以寶網，報細
X57n0972_p0485b16║智交絡也。懸以寶鐸，表法音攝召也。嚴之眾寶，酧檀
X57n0972_p0485b17║那之德也。興之供雲，答精進之恩也。加以破闇之光
X57n0972_p0485b18║明，普熏之香艸，三昧遊戲之園苑，無著無礙之渠流。
X57n0972_p0485b19║及于八正階陛，令眾蹈之。三明臺觀，令眾升之。法喜
X57n0972_p0485b20║禪悅，令眾味之。慚珍愧瓔，令眾飾之。七覺之叢林蓊
X57n0972_p0485b21║鬱，八解之花果芬芳。歷重重之聖位，遊處處之道場。
X57n0972_p0485b22║皆是因果相符，事理相濟，體用無礙，悲智無方，心境
X57n0972_p0485b23║交參，聖德難量，神功巨議。一剎如是，十剎同然。（上約一德
X57n0972_p0485b24║一行，因果相似者言之。若一度具諸度，一德具多德，互相涉入，則非言思可及。）
X57n0972_p0485c01║釋華藏名
X57n0972_p0485c02║華藏莊嚴世界海者，乃毗盧遮那如來所都實報無
X57n0972_p0485c03║障礙土也。華者，蓮華也，以持世界海大寶山王形相
X57n0972_p0485c04║如之，即蕋香幢。藏者，蓮子住處曰藏，謂諸世界種在
X57n0972_p0485c05║諸香水海中，如世蓮子為藏所含，其香海所依大地
X57n0972_p0485c06║類世蓮房故。莊嚴者，謂寶地輪山、樹林渠流、宮殿樓
X57n0972_p0485c07║閣、階陛欄楯、寶幢幡葢、寶垣繚繞、華果園苑、寶網懸
X57n0972_p0485c08║空、香艸布地、奇珍摩尼等。世界海者，謂諸世界種中
X57n0972_p0485c09║諸二十重世界，皆高十九佛剎微塵數，廣極金剛山，
X57n0972_p0485c10║以其深廣難測故，諭之為海。
X57n0972_p0485c11║
X57n0972_p0485c12║法界安立圖卷下之上
X57n0972_p0485c13║
X57n0972_p0485c14║
X57n0972_p0485c15║法界安立圖卷下之下
X57n0972_p0485c16║
X57n0972_p0485c17║燕山沙門　仁潮　集
X57n0972_p0485c18║六、研窮法界（六則）
X57n0972_p0485c19║十方剎海圖釋大數名通觀剎海
X57n0972_p0485c20║翱翔法界佛光觀法界無盡
X57n0972_p0485c21║七、法界總論（十則）
X57n0972_p0485c22║四土圓融圖依正通論四土淨穢
X57n0972_p0485c23║五土淨穢同處異見色因識變圖
X57n0972_p0485c24║共造義自在義心造法界圖
X57n0972_p0486a01║念具三千圖法界直指圖
X57n0972_p0486a02║法界者，心之別目。葢心之體用深廣，性相無礙，即是
X57n0972_p0486a03║以心為法，以心為界。安立者，心之妙相，分齊莊嚴，各
X57n0972_p0486a04║各建立，不相雜亂也。圭峰禪師云：未明理事，不說有
X57n0972_p0486a05║空，直指本覺靈源，故曰一真法界。從一真法界，分出
X57n0972_p0486a06║理法界（事相光虗，皆同一性）、事法界（萬法森然，各有分限）、理事無礙法界
X57n0972_p0486a07║（以理融事，會事歸理）、事事無礙法界（塵塵無礙，法法融通）。法以軌則為義，
X57n0972_p0486a08║界以性分為義。此真空軌則之法，在理為理法界，在
X57n0972_p0486a09║事為事法界等。葢理無分限，事有千差。古德云：春色
X57n0972_p0486a10║無高下，花枝有短長。今此集略明事法界爾，亦即理
X57n0972_p0486a11║之事。
X57n0972_p0486a12║
X57n0972_p0486a13║
X57n0972_p0486a14║
X57n0972_p0486a15║
X57n0972_p0486a16║
X57n0972_p0486a17║
X57n0972_p0486a18║
X57n0972_p0486a19║
X57n0972_p0486a20║
X57n0972_p0486a21║
X57n0972_p0486a22║
X57n0972_p0486a23║
X57n0972_p0486a24║
X57n0972_p0486b01║十方剎海圖
X57n0972_p0486b02║【圖】
X57n0972_p0486b03║
X57n0972_p0486b04║
X57n0972_p0486b05║
X57n0972_p0486b06║
X57n0972_p0486b07║
X57n0972_p0486b08║
X57n0972_p0486b09║
X57n0972_p0486b10║
X57n0972_p0486b11║
X57n0972_p0486b12║
X57n0972_p0486b13║
X57n0972_p0486b14║
X57n0972_p0486b15║
X57n0972_p0486b16║
X57n0972_p0486b17║
X57n0972_p0486b18║
X57n0972_p0486b19║
X57n0972_p0486b20║
X57n0972_p0486b21║
X57n0972_p0486b22║
X57n0972_p0486b23║
X57n0972_p0486b24║
X57n0972_p0487a01║如來現相品云：此華藏莊嚴世界海東方，次有世界
X57n0972_p0487a02║海，名清淨光蓮華莊嚴。彼世界種中，有國土名摩尼
X57n0972_p0487a03║瓔珞金剛藏，佛號法水覺虗空無邊王。于彼如來大
X57n0972_p0487a04║會海中，有菩薩名觀詧勝法蓮華幢，與世界海微塵
X57n0972_p0487a05║數諸菩薩俱，來詣佛所（南西北方四維上下經文共有十段）。
X57n0972_p0487a06║如是十億佛剎微塵數世界海中，有十億佛剎微塵
X57n0972_p0487a07║數菩薩，各與諸菩薩俱，來詣佛所。
X57n0972_p0487a08║又入法界品云：爾時東方過不可說佛剎微塵數世
X57n0972_p0487a09║界海外，有世界名金燈雲幢，佛號毗盧遮那勝德王。
X57n0972_p0487a10║彼佛眾中有菩薩摩訶薩，名毗盧遮那願光明，與不
X57n0972_p0487a11║可說佛剎微塵數諸菩薩俱，來向佛所，興諸供養雲。
X57n0972_p0487a12║（南西北方四維上下經文十段，則十方共有十不可說佛剎微塵數世界海也，統名十法界安立海。）
X57n0972_p0487a13║釋大數名
X57n0972_p0487a14║不可說者，大數之名也。此數唯佛盡知，故心王菩薩
X57n0972_p0487a15║請問數名之義，世尊親說阿僧祇品，明佛德數量，世
X57n0972_p0487a16║數所不及也。按苑法師華嚴經註云：按此方黃帝筭
X57n0972_p0487a17║法，總有二十三數，謂一、二、三、四、五、六、七、八、九、十、百、千、
X57n0972_p0487a18║萬、億、兆、京、姟、秭、壤、溝、㵎、正、載也。從萬以去，有三等數
X57n0972_p0487a19║法，其下者十十變之，中者百百變之，上者倍倍變之。
X57n0972_p0487a20║今阿僧祇品用中上數法，初數便云一百洛叉（此云萬）
X57n0972_p0487a21║為一俱胝（云億），俱胝俱胝為一阿庾多（兆），阿庾多阿庾
X57n0972_p0487a22║多為一那由他（京），頻婆羅（姟）矜羯羅（秭），阿伽羅（壤）最
X57n0972_p0487a23║勝（溝），摩婆羅（㵎）阿婆羅（正），多婆羅（載也，此方數盡）多婆羅多
X57n0972_p0487a24║婆羅為一界分，界分界分為一普摩，如是倍倍轉增
X57n0972_p0487b01║至一百二十，翻為一不可說數，則非世間之筭數也
X57n0972_p0487b02║（棗栢華嚴論阿僧祇品解與苑註大同小異，大槩以數此類，未必全同）。
X57n0972_p0487b03║佛剎微塵數者，大千世界名一佛剎，將大千界內百
X57n0972_p0487b04║億須彌四洲輪圍及大地等，盡皆細磨為塵，名一佛
X57n0972_p0487b05║剎微塵。以一微塵計一世界，計前所磨之塵，盡名一
X57n0972_p0487b06║佛剎微塵數世界。經中以世界極多，非世數可紀，故
X57n0972_p0487b07║每以佛剎微塵數計之，曰一佛剎塵，二佛剎塵，乃至
X57n0972_p0487b08║多多剎塵。以剎塵之數，或計世界，或計浮幢，或計香
X57n0972_p0487b09║水海，或計安立海等。
X57n0972_p0487b10║通觀剎海
X57n0972_p0487b11║十方剎海徧布虗空香海、華幢、德均義等，經雖隱略，
X57n0972_p0487b12║例觀可知。據現相品云：此華藏莊嚴世界海東方，次
X57n0972_p0487b13║有世界海，名清淨光蓮華莊嚴。彼世界種中，有國土
X57n0972_p0487b14║名摩尼瓔珞金剛藏，佛號法水覺虗空無邊王。于彼
X57n0972_p0487b15║如來大會海中，有菩薩名觀詧勝法蓮華幢，乃至詣
X57n0972_p0487b16║佛興供等。此文隱略。假如東方法水覺佛說法時，即
X57n0972_p0487b17║云：此清淨光蓮華莊嚴世界海西方，次有世界海，名
X57n0972_p0487b18║蓮華藏莊嚴。彼世界種中，有國土名娑婆，佛號釋迦
X57n0972_p0487b19║牟尼。于彼如來大會海中，有菩薩名彌勒，來詣佛所。
X57n0972_p0487b20║餘九方例此。即知剎種義均。是則總十方十億佛剎
X57n0972_p0487b21║微塵數世界海中香海浮幢，與中央世界海中安立
X57n0972_p0487b22║莊嚴，其相無異。又入法界品云：爾時東方過不可說
X57n0972_p0487b23║佛剎微塵數世界海外，有世界名金燈雲幢，佛號毗
X57n0972_p0487b24║盧遮那勝德王。彼佛眾中，有菩薩摩訶薩，名毗盧遮
X57n0972_p0487c01║那願光明，來向佛所。此文則又略其世界海及世界
X57n0972_p0487c02║種也。亦如彼佛為主，乃云：爾時西方過不可說佛剎
X57n0972_p0487c03║微塵數世界海外，有世界名娑婆，佛號釋迦牟尼。彼
X57n0972_p0487c04║佛眾中，有菩薩摩訶薩，名彌勒，來向佛所。餘九方亦
X57n0972_p0487c05║例此。如是推之，則知總十方十不可說佛剎微塵數
X57n0972_p0487c06║世界海（據十段經文之總數），有十不可說佛剎微塵數廣大蓮
X57n0972_p0487c07║華為所依持，如蕋香幢等（十方諸剎海皆如中央）。一一大蓮華
X57n0972_p0487c08║上，各有大金剛輪圍山。一一輪圍山內，各有十不可
X57n0972_p0487c09║說佛剎微塵數香水海，如無邊妙華光香水海等。一
X57n0972_p0487c10║一香水海中，出一蓮華，如一切香摩尼王莊嚴蓮華
X57n0972_p0487c11║等。一一蓮華上，有一世界種，如普照十方熾然寶光
X57n0972_p0487c12║明世界種等。一一世界種中，皆有二十重世界，于中
X57n0972_p0487c13║布列，如娑婆世界八方上下諸世界等。其諸浮幢，皆
X57n0972_p0487c14║上齊諸寶雲，下齊諸寶地。寶地為華幢所持，華幢下
X57n0972_p0487c15║有大香水海（此海有二義）。若此海外有輪圍山者，則各各
X57n0972_p0487c16║分際，各各名號，如普光摩尼莊嚴香水海等。下有風
X57n0972_p0487c17║輪，如殊勝威光藏風輪等。若此海外無輪圍山者，則
X57n0972_p0487c18║八方諸大華王，同在普光香水海中，如蓮池然。其香
X57n0972_p0487c19║水瀰漫，徧周法界，莫可測其涯際矣（齊此總名為一法界安立海也）。
X57n0972_p0487c20║翱翔法界
X57n0972_p0487c21║研窮法界，高廣無極，展演心光，恢鎣覺體，自內之外，
X57n0972_p0487c22║從近之遠，廓徹洞融，徧周空界。初從我等現居國土，
X57n0972_p0487c23║曰娑婆八方，有十三佛剎微塵數世界圍遶。向上經
X57n0972_p0487c24║七佛剎微塵數世界，至浮幢之頂（以上乃太虗空）。向下度十
X57n0972_p0488a01║二佛剎微塵數世界，至世界之種（即寶光明世界種也）。如是東
X57n0972_p0488a02║行，度一種、十種、百種、千種、萬億兆京，乃至正載數種、
X57n0972_p0488a03║恒沙數種、一洲塵數、四洲塵數、須彌塵數、小千塵數、
X57n0972_p0488a04║中千塵數，以至大千世界微塵數世界種。如是一佛
X57n0972_p0488a05║剎塵、十百千剎，至正載剎塵，展轉至于阿僧祇剎塵，
X57n0972_p0488a06║乃至不可說佛剎微塵數世界種，方至極東大金剛
X57n0972_p0488a07║山下。如東方，次南方，次右旋，九方亦如是。周極輪圍，
X57n0972_p0488a08║是為華藏世界海邊疆也。復從此剎海東行，度一輪
X57n0972_p0488a09║圍（一輪圍內有一世界海），二三輪圍，十百千輪圍，洛叉俱胝那
X57n0972_p0488a10║由他恒沙輪圍，小千、中千、大千塵數十佛剎塵、百千
X57n0972_p0488a11║剎塵、阿僧祇剎塵，乃至不可說佛剎微塵數金剛輪
X57n0972_p0488a12║圍山。又一輪圍（即極東方金燈雲幢世界），如東方，南、西、北方及四
X57n0972_p0488a13║隅亦如是。共八不可說佛剎微塵數世界海，皆豎高
X57n0972_p0488a14║十九佛剎微塵數世界，上齊寶雲，下齊寶地，最下極
X57n0972_p0488a15║于風輪，統八極為法界安立海之邊際也（安立海名詳後）。研
X57n0972_p0488a16║究至此，至廣至大，無量無邊，斯似乎極，然猶未也。等
X57n0972_p0488a17║而上之，尚有上下方故。若爾，則彼華藏莊嚴世界海，
X57n0972_p0488a18║浮幢之上，空曠無窮，復有風輪（如平等住風輪，有須彌山微塵數持上）、
X57n0972_p0488a19║大海（如普光海）、華幢（如蕋香幢）、剎海（如下華藏世界海），如是上行，過一
X57n0972_p0488a20║剎海，復過十剎海，百千萬億超諸世數，乃至不可說
X57n0972_p0488a21║佛剎微塵數剎海，最上方至于說佛種性無有盡世
X57n0972_p0488a22║界普智輪光明音佛所（上方極盡）。又復彼華藏莊嚴世界
X57n0972_p0488a23║海，最下風輪，名平等住，其風輪下，空曠莫測，復有諸
X57n0972_p0488a24║浮幢（如寶光明種上二十層等）、華王（如蕋香幢）、香海（如普光海）、風輪（如上殊勝威光
X57n0972_p0488b01║藏等須彌山微塵數），其下渡虗空，至第二剎海（下方第二世界海也），又渡
X57n0972_p0488b02║第三、第四、十、百、千、萬，乃至非世所知不可說佛剎微
X57n0972_p0488b03║塵數世界海，最下方至于一切如來圓滿光普照世
X57n0972_p0488b04║界虗空無礙相智幢王佛所（下方至極）。總法界十方而觀
X57n0972_p0488b05║之，則華藏周帀得八數，上下得二數，如豎軸水車輪
X57n0972_p0488b06║狀（上下孤豎如軸，八方周輳如幅），及傘葢形。如是揆之，亦未可為盡。
X57n0972_p0488b07║何也？今會華藏為主，而十方乃有多剎塵數之伴，則
X57n0972_p0488b08║上下諸佛剎海豈獨無伴乎？是知經文含隱。詳夫上
X57n0972_p0488b09║下方之剎海，一一各有眾多塵數剎海圍遶，一如華
X57n0972_p0488b10║藏八方之數。如是則八方齊等，上下相當，風輪香海
X57n0972_p0488b11║重重相間，華王剎海行行相當，譬如百千大蓮華池
X57n0972_p0488b12║徧立空界。嗚呼！孰能縱金剛翮、豁天眼光而遊觀此
X57n0972_p0488b13║廣大法界者哉？即使邁過斯界，四顧茫茫，而太虗空
X57n0972_p0488b14║外復何物邪？又復諦審諦觀十方剎海，亦非止此而
X57n0972_p0488b15║已矣。是以諸佛境界廣大無邊，非入大解脫、得大三
X57n0972_p0488b16║昧莫能見之。為啟凡愚，故下本經文略言毫末而已
X57n0972_p0488b17║（下本文亦未全，尚有十品存于天竺）。中上本經當更有餘義。信乎須彌
X57n0972_p0488b18║量筆、大海量墨莫能書也，大千塵偈、大地塵品未足
X57n0972_p0488b19║為多。原極于此，則情忘智絕，廓然無思矣。噫！回視我
X57n0972_p0488b20║輩蕞爾之身心、寸靈之知覺，類夫醯雞處于太虗、浮
X57n0972_p0488b21║漚流于大海，存邪？亡邪？恍乎？惚乎？如夢想焉，如幻化
X57n0972_p0488b22║焉，罔知所以然而然者也。故經云：十方虗空生汝心
X57n0972_p0488b23║中，猶如片雲點太清裡，如法界性究竟圓滿遍十方
X57n0972_p0488b24║故。豈欺我哉？是故理極故令事廣，花大故省池深。
X57n0972_p0488c01║佛光觀
X57n0972_p0488c02║華嚴論云：如經中第二會普光明殿中說十信法門，
X57n0972_p0488c03║世尊從兩足輪中放百億光明，徧照三千大千世界。
X57n0972_p0488c04║修行者當隨佛光作光明想，徧于三千大千世界。此
X57n0972_p0488c05║想成已，次觀光明過此大千，照東方十大千，南方乃
X57n0972_p0488c06║至上下方亦各十大千。如是一周竟，次觀光明過十
X57n0972_p0488c07║至百，過百至千，過千至萬，乃至無量不可說世界。光
X57n0972_p0488c08║徧虗空，令其自心亦徧虗空。心同虗空，其心自定，朗
X57n0972_p0488c09║然安樂。方從定還起十方觀，周徧推求，自心內外都
X57n0972_p0488c10║無所有，方始了知空慧現前，名憶念諸佛智慧光明
X57n0972_p0488c11║普見法門。在此位中，定亂俱忘，名初發心住。以此空
X57n0972_p0488c12║慧觀諸世間一切眾生及以國土，皆如幻化，無有體
X57n0972_p0488c13║相，同佛空慧解脫法門。入佛知見已，以此名念佛門，
X57n0972_p0488c14║以無念正慧相應故。入十方境界念佛門，空慧自性
X57n0972_p0488c15║普周徧故。及一切佛成正覺、轉法輪，三世劫在一時，
X57n0972_p0488c16║無時分延促之相可安立故。
X57n0972_p0488c17║法界無盡
X57n0972_p0488c18║道曠無涯，法界無量，眾生無數，業化無窮，諸佛悲智
X57n0972_p0488c19║亦無有盡，毗盧法身無處不徧，方廣妙法在在恒宣。
X57n0972_p0488c20║如善知識寂靜音海主夜神云：次值毗盧遮那如來
X57n0972_p0488c21║于此道場成等正覺，念念示現大神通力，我時得見，
X57n0972_p0488c22║即獲此念念出生廣大喜莊嚴解脫。得此解脫已，能
X57n0972_p0488c23║入十不可說不可說佛剎微塵數法界安立海，見彼
X57n0972_p0488c24║一切安立海一切佛剎所有微塵，一一塵中有十不
X57n0972_p0489a01║可說不可說佛剎微塵數佛國土，一一佛土皆有毗
X57n0972_p0489a02║盧遮那如來坐于道場，于念念中成等正覺，現諸神
X57n0972_p0489a03║變，一一皆徧一切法界海，亦見自身在彼一切諸如
X57n0972_p0489a04║來所，又亦聞其所說妙法，又亦見彼一切諸佛一一
X57n0972_p0489a05║毛孔出變化海，現神通力，于一切法界海、一切世界
X57n0972_p0489a06║海、一切世界種、一切世界中，隨眾生心，轉正法輪。
X57n0972_p0489a07║
X57n0972_p0489a08║
X57n0972_p0489a09║
X57n0972_p0489a10║
X57n0972_p0489a11║
X57n0972_p0489a12║
X57n0972_p0489a13║
X57n0972_p0489a14║
X57n0972_p0489a15║
X57n0972_p0489a16║
X57n0972_p0489a17║
X57n0972_p0489a18║
X57n0972_p0489a19║
X57n0972_p0489a20║
X57n0972_p0489a21║
X57n0972_p0489a22║
X57n0972_p0489a23║
X57n0972_p0489a24║
X57n0972_p0489b01║七、法界總論
X57n0972_p0489b02║四土圓融圖
X57n0972_p0489b03║【圖】
X57n0972_p0489b04║
X57n0972_p0489b05║
X57n0972_p0489b06║
X57n0972_p0489b07║
X57n0972_p0489b08║
X57n0972_p0489b09║
X57n0972_p0489b10║
X57n0972_p0489b11║
X57n0972_p0489b12║
X57n0972_p0489b13║
X57n0972_p0489b14║
X57n0972_p0489b15║
X57n0972_p0489b16║
X57n0972_p0489b17║
X57n0972_p0489b18║
X57n0972_p0489b19║
X57n0972_p0489b20║
X57n0972_p0489b21║
X57n0972_p0489b22║
X57n0972_p0489b23║
X57n0972_p0489b24║
X57n0972_p0490a01║慈照宗主云：寂光同居，一智無殊。情生彼此，見有親
X57n0972_p0490a02║疎。覿面了色，空性如如。本無二路，自見妙麤。吾不如
X57n0972_p0490a03║是，一體毗盧。惺惺寂寂，如淨明珠。照徹心體，凡聖同
X57n0972_p0490a04║途。四土合轍，三身一如。頭頭淨土，處處阿彌。削去迷
X57n0972_p0490a05║情，頓明心地。無量法門，收歸方寸。
X57n0972_p0490a06║優曇大師偈。四土非方域，情生礙不通。悟迷分大小，
X57n0972_p0490a07║淨穢隔西東。萬有形雖別，千機理自同。春風俱一拂，
X57n0972_p0490a08║何處不花紅。
X57n0972_p0490a09║依正通論
X57n0972_p0490a10║十方世界，無量無邊。一切含靈，無窮無數。總而言之，
X57n0972_p0490a11║不過依正。別則十四種，謂依報國土有四種，正報有
X57n0972_p0490a12║情有十種。十種者，謂四聖六凡也。言四種者，曰寂光，
X57n0972_p0490a13║曰實報，曰方便，曰同居也。問：何等有情，依何國土？曰：
X57n0972_p0490a14║諸佛究竟極果，居常寂光土。法身大士，居實報土。三
X57n0972_p0490a15║椉聖人，居方便土。六凡眾生，居同居土。曰：若爾，則邦
X57n0972_p0490a16║域各殊，凡聖亦異。云何云娑訶世界為釋迦佛土，清
X57n0972_p0490a17║涼補陀為菩薩聖境邪？曰：諸佛極果，理居寂光。攝化
X57n0972_p0490a18║有情，亦居下三土。然佛身有三種：一法性身，居于寂
X57n0972_p0490a19║光土。二報身，居實報土。三應化身，居方便土及同居
X57n0972_p0490a20║土。釋迦乃化身佛也。佛為教主，故云佛之剎也。菩薩
X57n0972_p0490a21║以助佛轉輪，故亦從之，如某郡主之郡也。（上言三身居四土。）
X57n0972_p0490a22║問：若然，釋迦為化身者，云何經云娑媻世界，其佛即
X57n0972_p0490a23║是毗盧遮那？曰：對機說異，而其體常一。凡夫二椉見
X57n0972_p0490a24║者，名為應身。（隨六道所見，各各不同。）諸菩薩見者，名為報身。有
X57n0972_p0490b01║無量相好，依報有無量莊嚴。若得淨心，所見微妙，其
X57n0972_p0490b02║用轉盛。乃至菩薩地盡，見之究竟。若離業識，則無見
X57n0972_p0490b03║相。以諸佛法身，無有彼此色相迭相見故。問：若諸佛
X57n0972_p0490b04║法身，離于色相者，云何能現色相？曰：即此法身，是色
X57n0972_p0490b05║體故，能現于色。所謂從本已來，色心不二。以色性即
X57n0972_p0490b06║智故，色體無形，說名智身。以智性即色故，說名法身。
X57n0972_p0490b07║徧一切處，所現之色，各各差別，皆無分齊，而不相妨。
X57n0972_p0490b08║此非心識分別能知，以真如自在用故。
X57n0972_p0490b09║法身如來名毗盧遮那（此云徧一切處），報身如來名盧舍那
X57n0972_p0490b10║（此云淨滿），應身如來名釋迦牟尼（此云能仁寂默）。此三如來，一必
X57n0972_p0490b11║具三，三即是一。不一不異，非縱非橫。圓覧三法，假名
X57n0972_p0490b12║如來。隨順世間，而論三身（此明三身一體）。問：若三身即一體
X57n0972_p0490b13║者，云何一體住四土邪？曰：雖隨機分四，然非異處，但
X57n0972_p0490b14║同處異見耳。
X57n0972_p0490b15║四土淨穢
X57n0972_p0490b16║觀經疏云：四種淨土，謂凡聖同居土、方便有餘土、實
X57n0972_p0490b17║報無障礙土、常寂光土，各有淨穢。五濁輕重，同居淨
X57n0972_p0490b18║穢；體析巧拙，有餘淨穢。次第頓入，實報淨穢；分證究
X57n0972_p0490b19║竟，寂光淨穢。娑媻雜惡，荊棘瓦礫，不淨充滿，同居穢
X57n0972_p0490b20║也。安養清淨，池流八德，樹列七珍，次于泥洹，皆正定
X57n0972_p0490b21║聚，凡聖同居，上品淨也。方便有餘者，修方便道，斷四
X57n0972_p0490b22║住惑，故曰方便。無明未盡，故曰有餘。智論云：出三界
X57n0972_p0490b23║外有淨土，聲聞、辟支佛出生其中，受法性身，非分段
X57n0972_p0490b24║生。就中復有利鈍，故論淨穢也。實報無障礙者，行真
X57n0972_p0490c01║實法，感得勝報，色心不相妨，故言無障礙。純菩薩居，
X57n0972_p0490c02║無有二椉。仁王經云：三賢十聖住果報。華嚴云：無量
X57n0972_p0490c03║香雲臺。即其土淨妙五塵。就中次第頓入，更論淨穢
X57n0972_p0490c04║也。常寂光者，常即法身，寂即解脫，光即般若，是三點
X57n0972_p0490c05║不縱橫，竝別名祕蜜藏。諸佛如來所遊居處，真常究
X57n0972_p0490c06║竟，極為淨土，分得究竟上下淨穢耳。
X57n0972_p0490c07║五土淨穢
X57n0972_p0490c08║淨土論云：土有五種：一、純淨土，唯在佛果；二、淨穢土，
X57n0972_p0490c09║謂淨多穢少，即八地已上；三、淨穢平等土，謂從初地
X57n0972_p0490c10║乃至七地；四、穢淨土，謂穢多淨少，即地前性地；五、雜
X57n0972_p0490c11║穢土，謂未入性地（即凡夫所居土）。第五人見後一，不見前四；
X57n0972_p0490c12║第四人見後二，不見前三；第三人見後三，不見前二；
X57n0972_p0490c13║第二人見後四，不見前一；第一佛上下五土，悉知悉
X57n0972_p0490c14║見也（注：凡五上人，皆下不知上，上能知下也；五不見四，凡不知聖也；四不見三，小聖不知中聖也；三
X57n0972_p0490c15║不見二，中聖不知大聖也；二不見一，則大聖不知至聖也。第一人唯佛至聖滿覺，故五土悉見，聖凡悉知）。
X57n0972_p0490c16║同處異見
X57n0972_p0490c17║或問：佛土、生土，為同在一處？為各在異處？曰：同在一
X57n0972_p0490c18║處。曰：既同處，則劫火壞時，應同散滅，可得然乎？曰：劫
X57n0972_p0490c19║火壞世，佛土不壞。何則？眾生惡業故，別業妄見故，菩
X57n0972_p0490c20║薩善業故，佛無如是業故。所以華嚴云：一一剎種中，
X57n0972_p0490c21║劫燒不思議。所現雖敗惡，其處常堅固。法華云：眾生
X57n0972_p0490c22║見劫盡，大火所燒然。我此土安隱，天人常充滿。故知
X57n0972_p0490c23║不壞。然滅雖不俱，而起必同處。雖曰同處，而佛土不
X57n0972_p0490c24║壞。（注：壞者，是變化土。不壞者，是自他受用土。以業不同，故同處異見。）曰：土在同處，我
X57n0972_p0491a01║何不見？曰：業報不同故。如人于餓鬼，火處見水。餓鬼
X57n0972_p0491a02║于人，水處見火。雖曰同處，而各不相見。唯同業者，乃
X57n0972_p0491a03║能見耳。亦如藥叉宮殿與人宮殿，同在一處，互不相
X57n0972_p0491a04║見。他受用土，亦復如是。若自受用土，故是周徧，不即
X57n0972_p0491a05║不離。若法性土，起滅常如。故佛土不可以存滅染淨
X57n0972_p0491a06║而思矣。○如維摩經：螺髻梵王見釋迦佛土清淨，如
X57n0972_p0491a07║自在天宮。舍利弗見此土坑坎穢惡，乃疑念：若菩薩
X57n0972_p0491a08║心淨，則佛土淨。我世尊意豈不淨？而是佛土不淨若
X57n0972_p0491a09║此。佛言：日月明淨，盲者不見，非日月咎。佛以足指按
X57n0972_p0491a10║地，即時三千大千世界，若干百千珍寶嚴飾，譬如寶
X57n0972_p0491a11║莊嚴佛無量功德寶莊嚴土。一切大眾歎未曾有。佛
X57n0972_p0491a12║語舍利弗：我佛土常淨若此，為欲度斯下劣人故，示
X57n0972_p0491a13║是眾惡不淨土耳。譬如諸天共寶器食，隨其福德，飯
X57n0972_p0491a14║色有異。若人心淨，便見此土功德莊嚴。（羅什注稱：適眾心故，現國
X57n0972_p0491a15║不同。螺髻所見如自在天宮者，復是見其所應見耳，而未盡其淨也。下言如寶莊嚴佛國，始見釋迦真、報、應淨
X57n0972_p0491a16║國。淨國即在此世界。如法華壽量品中云云。此淨穢同處而不相雜，如一器中有二種食，應二種眾生。又李長
X57n0972_p0491a17║者云：維摩經淨土是實報土。未具明廣。）○問：如前所言，則諸佛國土定
X57n0972_p0491a18║是實有。云何經言諸佛國土猶如虗空？曰：法身無相，
X57n0972_p0491a19║應物故形；真土無方，隨機而現。眾生善業故，諸佛本
X57n0972_p0491a20║願故，法如是。故經偈云：諸佛國土如虗空，無等無生
X57n0972_p0491a21║無有相。為利眾生普嚴淨，本願力故住其中。疏云：彰
X57n0972_p0491a22║淨國之意，使傚而行之。前半智境嚴，即無嚴。謂自受
X57n0972_p0491a23║用土，周徧無等；法性之土，體性無生。二皆無相。後半
X57n0972_p0491a24║悲應。無嚴之嚴，嚴徧法界；無住之住，常住剎中。（□心應下，
X57n0972_p0491b01║後半即他受用及變化淨。一偈之中，四土□□。如是則佛土不可以有無度之，但隨悲智隱顯利物耳。）
X57n0972_p0491b02║色因識變圖
X57n0972_p0491b03║【圖】
X57n0972_p0491b04║
X57n0972_p0491b05║
X57n0972_p0491b06║
X57n0972_p0491b07║
X57n0972_p0491b08║
X57n0972_p0491b09║
X57n0972_p0491b10║
X57n0972_p0491b11║謂真妄和合，非一非異，名阿賴耶識，即第八識。此第
X57n0972_p0491b12║八識分，為見相二分。見分變出眼等七識，相分變成
X57n0972_p0491b13║根身器界。內六根有執受，故為親相分。外器界無執
X57n0972_p0491b14║受，故為疎相分。此二種相分，皆四大所成。四大為能
X57n0972_p0491b15║造，依正為所造。八識是能變之主，詳具唯識論。
X57n0972_p0491b16║或問：一切世界，因何而有？造者為誰？曰：因心而有，唯
X57n0972_p0491b17║心所造。夫一切眾生，自無始來，迷真合妄，而成阿賴
X57n0972_p0491b18║耶識（此云藏識，以能攝藏諸法種子）。因此識故，變似根身器世界等。
X57n0972_p0491b19║故經云：無始時來界（界，因也，即種子識。無始相續，親生諸法故），一切法等
X57n0972_p0491b20║依。由此有諸趣（六趣生死，由八識而流轉），及涅槃證得（四聖修行，亦由此而
X57n0972_p0491b21║得道）。又云：三界無別法，唯是一心造。一切因果（十法界諸因果），
X57n0972_p0491b22║世界微塵（淨穢等諸世界），因心成體（心為能造依，正為所成體）。又問：若識
X57n0972_p0491b23║變似世界等，為是各各變？為是共變？曰：此義幽奧，應
X57n0972_p0491b24║四義分別。
X57n0972_p0491c01║共不共義
X57n0972_p0491c02║宗鏡錄云：一、共中共變。由八識共相種成熟力故，變
X57n0972_p0491c03║似色等器世間相。雖諸有情所變各別，而相似處所
X57n0972_p0491c04║無異。如眾燈明，各徧似一。多人所感，多人受用。如無
X57n0972_p0491c05║主山河，眾人共業力變。又共得受用，重名為共。非一
X57n0972_p0491c06║趣用，他不能用。（佛言：一人發真歸元，十方虛空，悉皆銷殞。且古來發真得道者多，而世界
X57n0972_p0491c07║元在者，豈聖言之無徵，而修行者不至歟？曰：非也。發真者，界實消。然所消者，自變之分耳。其元在者，共變之境
X57n0972_p0491c08║也。以共義故，世界猶存。以不共義故，說消殞也。如一燈滅除，燈尚明果。眾皆發真，則十方俱消無疑。）○
X57n0972_p0491c09║二、共中不共。若唯識理，各各自變，各自受用。今且約
X57n0972_p0491c10║自身能用，他不得用，名為不共。如有主山河，亦如自
X57n0972_p0491c11║己田宅等，及鬼等所見猛火等物，人見為水，餘趣餘
X57n0972_p0491c12║人不能用故。○三、不共中共，如自扶根塵，他亦受用。
X57n0972_p0491c13║即內扶根塵，初唯自第八變，故名不共。變後他人亦
X57n0972_p0491c14║有受用，名共，如婬女等。○四、不共中不共，如眼等根，
X57n0972_p0491c15║唯自識依用，非他用故。眼識唯依眼根發，乃至身識
X57n0972_p0491c16║唯依身根發等。問：色從識變者，無色界天無有色相，
X57n0972_p0491c17║云何說變？曰：下界眾生所見是業果色，無色界現境
X57n0972_p0491c18║是定果色（入定時亦有寶宮殿等），俱不離心。華嚴云：菩薩鼻根
X57n0972_p0491c19║聞無色界宮殿之香。阿含云：舍利弗入涅槃時，色、無
X57n0972_p0491c20║色天宮中淚下如春雨。波闍波提入涅槃時，色、無色
X57n0972_p0491c21║天佛邊側立。以此而知，雖無麤色，亦有細色，故亦從
X57n0972_p0491c22║心變。是故佛言：三界唯心，萬法唯識。
X57n0972_p0491c23║自在不自在義
X57n0972_p0491c24║又相違識相者，謂彼四類有情能變之識，各相違故。
X57n0972_p0492a01║致令所變之境，亦乃相違。故天見是寶嚴地，魚見是
X57n0972_p0492a02║窟宅，人見是清冷水，鬼見是膿河猛火。由四類有情
X57n0972_p0492a03║先業之力，共相一處，各變相分不同。又如人見糞穢
X57n0972_p0492a04║處，傍生見為淨妙飲食。人見淨妙飲食，諸天見為臭
X57n0972_p0492a05║穢。故知隨福見異，垢淨唯心。業自差殊，食無粗細。又
X57n0972_p0492a06║以慳吝業故，見濃滿河流溢。然餓鬼等雖同趣，見亦
X57n0972_p0492a07║差別。或有見大熱圍融煑迸灒，或見屎尿橫流。（若相不一。）
X57n0972_p0492a08║又雖同人趣，薄福之人，金帶見為鐵鎻，或見是蛇，或
X57n0972_p0492a09║見金銀為水為瓦礫等。又天人同器而食，上福者白
X57n0972_p0492a10║色，薄福者見黃赤色。○又色自在相者，謂八地以去，
X57n0972_p0492a11║菩薩相及土，皆得自在。以上品定心，有大勢力，能任
X57n0972_p0492a12║運變。大地為黃金，攪長河為酥酪。此是境隨真智轉，
X57n0972_p0492a13║所變事皆成。一切諸妙境，（如華嚴會上，菩薩興種種供雲、寶葢、樓閣、珠網等。）
X57n0972_p0492a14║皆不離菩薩能變之心。乃至異生，亦能變化。如變水
X57n0972_p0492a15║為火，（餓鬼。）變晝為夜，（梟等。）變鐵為金，（仙等。）變夜為晝。（鬼國。）此皆
X57n0972_p0492a16║是境隨事識轉，所變事皆成。○凡變金銀宮殿者，是
X57n0972_p0492a17║實定果色，初地已去方能變。古德云：色自在心生，故
X57n0972_p0492a18║心能變色。所以移山覆海，倒地翻天，變土成金，攪河
X57n0972_p0492a19║為酪，悉無難事。當知色法，皆隨感現。色無定體，隨心
X57n0972_p0492a20║所變。此理元是如來藏中不思議法。（十大之性，一一周徧，循業發現，
X57n0972_p0492a21║為地為水等。聖人證此，得自在用，故轉變無礙。）隨心取著，成外成小。（著邪見故成外
X57n0972_p0492a22║道，住真理故成小椉。菩薩于諸法，無住無礙。）言心造心變，咸出大宗。小椉
X57n0972_p0492a23║有言，而無其理。然諸椉中，其名雖同，義亦少別。有共
X57n0972_p0492a24║造依報，各造正報；有共造正報，各造依報。眾生迷故，
X57n0972_p0492b01║或謂自然。（松直棘曲，鶴白烏黑，皆是自爾。）梵天等造。造已，或云情與
X57n0972_p0492b02║無情。（皆最邪因無因。如震旦云：陰陽等造，亦不由自然無因。）造名猶通。（通混內外，下出
X57n0972_p0492b03║正因。）應云心變。心變復通，應云體具。以無始來，心體本
X57n0972_p0492b04║徧。故佛體徧，由生性徧。徧有二種：一寬廣徧，二即狹
X57n0972_p0492b05║徧。所以造通于四，變義唯二，即是唯圓及別後位。圓
X57n0972_p0492b06║人始末，知理不二。心外無境，誰情無情？故藏通造六，
X57n0972_p0492b07║別圓造十。此十及六，括大小教。由觀解異，故十與六，
X57n0972_p0492b08║各分二別。藏見六實，通見無生，別見前後生滅，圓見
X57n0972_p0492b09║事理一念具足。○實相法爾，具足諸法。諸法法爾，性
X57n0972_p0492b10║本無生。故雖三千，有而不有，共而不雜，離亦不分。雖
X57n0972_p0492b11║一一徧，亦無所在。若達唯心，了體具者，焉有異同？何
X57n0972_p0492b12║疑有無？故知一塵一心，即一切生佛心性，何獨自心
X57n0972_p0492b13║之有無邪？以其造故，以共變故，同化境故，同化事故。
X57n0972_p0492b14║世不知教之權實，執小道而抗大道者，其猶螳蜋乎？
X57n0972_p0492b15║井蛙乎？應知萬法是真如，由不變故；真如是萬法，以
X57n0972_p0492b16║隨緣故。
X57n0972_p0492c01║心造法界圖
X57n0972_p0492c02║【圖】
X57n0972_p0492c03║
X57n0972_p0492c04║
X57n0972_p0492c05║
X57n0972_p0492c06║
X57n0972_p0492d01║智者大師云：凡界內界外，一切陰入，皆從心起。佛告
X57n0972_p0492d02║比丘：一法攝一切法，所謂心是。論云：一切世間中，但
X57n0972_p0492d03║有名與色。若欲如實觀，但當觀名色。（心及相應數法，皆無質，但有名。
X57n0972_p0492d04║身形質礙曰色。若開名為四：受、想、行、識，即五陰。）華嚴云：心如工畵師，造種種
X57n0972_p0492d05║五陰。（即十法界五陰。）一切世間中，莫不從心造。（三種世間，皆從心起。）
X57n0972_p0492d06║十法界者，三義十數是能依，法界是所依，能所合稱
X57n0972_p0492d07║故言十法界。又此十法各各因各各果，不相混濫故。
X57n0972_p0492d08║又此十法一一當體皆是法界，故十法界通稱陰入
X57n0972_p0492d09║界者，以皆有陰入界故。佛有涅槃常住陰界入。大經
X57n0972_p0492d10║云：因滅無常色獲得常色，受想行識亦復如是。常樂
X57n0972_p0492d11║重沓積聚義，慈悲葢覆即陰義。以十種陰界不同，故
X57n0972_p0492d12║名五陰世間。攬五陰通稱眾生，乃至佛攬常住陰為
X57n0972_p0492d13║尊極眾生。大論云：眾生無上者佛是（十號中為無上士），豈與
X57n0972_p0492d14║凡下同？以十界眾生不同，故名眾生世間。十種所居
X57n0972_p0492d15║通稱國土者，地獄依赤鐵住，畜生依地水空住，修羅
X57n0972_p0492d16║依海畔海底住，人依地住，天依宮殿住，六度菩薩同
X57n0972_p0493a01║人依地住。通教菩薩惑未盡同人天依住，斷惑盡者
X57n0972_p0493a02║依方便土住（同二椉處）。別圓菩薩惑未盡者同人天方便
X57n0972_p0493a03║等住，斷惑盡者依實報土住。如來依常寂光土住。仁
X57n0972_p0493a04║王經云：三賢十聖住果報，唯佛一人居淨土。土土不
X57n0972_p0493a05║同，故名國土世間也。此三十種世間悉從心造。
X57n0972_p0493a06║無明法，法性生一切法。如眠法覆心，則有一切夢事。
X57n0972_p0493a07║心與緣合，則三種世間，三千性相，皆從心起。若達無
X57n0972_p0493b01║明即法性一切心，一心如彼醒寤。○若法性無明，合
X57n0972_p0493b02║有一切法陰界入等，即是俗諦。一切界入，是一法界，
X57n0972_p0493b03║即是真諦。非一非一切，即是中道第一義諦。如是徧
X57n0972_p0493b04║歷一切法，無非不思議三諦。若一法一切法，即假觀。
X57n0972_p0493b05║一切法一法，即空觀。非一非一切，即中道觀。若一空
X57n0972_p0493b06║一切空，無假中而不空，總空觀也。一假一切假，無空
X57n0972_p0493b07║中而不假，總假觀也。一中一切中，無空假而不中，總
X57n0972_p0493c01║一念具三千圖
X57n0972_p0493c02║【圖】
X57n0972_p0493c03║一心具十法界，一法界又具十法界，成百法界。一法界具三十
X57n0972_p0493c04║種世間，百法界即具三千種世間。此三千在一念心，若無心則
X57n0972_p0493c05║已介爾，有心即具三千。亦不言一心在前，一切法在後；亦不言
X57n0972_p0493c06║一切法在前，一心在後。秪心是一切法，一切法是心，不前不後，
X57n0972_p0493c07║非縱非橫，非一非異，非識所識，非言所言，故稱為不可思議境。
X57n0972_p0493c08║此是天台圓教觀心之要，　具摩訶止觀。
X57n0972_p0493c09║法界直指圖
X57n0972_p0493c10║【圖】
X57n0972_p0493c11║四聖六凡，依報正報，皆依一真法界而起業用。如虗空包含萬
X57n0972_p0493c12║象，大海涌現千波。又如明鏡，現眾色像。夫一真法界，明鏡之體
X57n0972_p0493c13║也。聖凡依正，鏡中之影像也。雖影像似有，而性常自空。鏡體雖
X57n0972_p0493c14║空，而能現影像。是以空有無礙，真俗變融。以體寂故，名理法界。
X57n0972_p0493c15║以相用故，名事法界。以即理之事，名理事無礙法界。以事事即
X57n0972_p0493c16║理，名事事無礙法界。此四法界，舉一全收，互攝互融。凡舉一塵
X57n0972_p0493c17║一毛，皆具足諸法。
X57n0972_p0493d01║中觀也。即不可思議一心三觀，歷一切法亦如是。
X57n0972_p0493d02║如四大色，能造大地、土石、艸木、種種人類、種種禽獸。
X57n0972_p0493d03║如如意珠，能雨淨妙五欲、七寶琳琅。色法尚爾，況心
X57n0972_p0493d04║神靈妙，寧不具一切法邪？
X57n0972_p0493d05║永明智覺禪師云：夫善惡二輪，苦樂二報，皆三業所
X57n0972_p0493d06║造，四緣所生，六因所成，五果所攝。若一念心瞋恚邪
X57n0972_p0493d07║婬，即地獄業；慳貪不施，即餓鬼業；愚癡暗蔽，即畜生
X57n0972_p0493d08║業；我慢貢高，即修羅業；堅持五戒，即人業；精修十善，
X57n0972_p0493d09║即天業；證悟人空，即聲聞業；知緣性離，即緣覺業；六
X57n0972_p0493d10║度齊修，即菩薩業；真慈平等，即佛業。若心淨，即香臺
X57n0972_p0493d11║寶樹，淨剎化生；心垢，則丘陵坑坎，穢土稟質。皆是等
X57n0972_p0493d12║倫之果，能感增上之緣。離自心源，更無別體。
X57n0972_p0493d13║泰和曾居士曰：將明法界之性，先示業用之相，回萬
X57n0972_p0493d14║慮于體中，判千途于一念，故見見聞聞，不可得而略
X57n0972_p0493d15║也。夫六合之間，奇偉靈變，何所不有？良以斯人弱喪，
X57n0972_p0493d16║封錮實深，心窮于耳，耳奪于目，亥步所經，已不能曉，
X57n0972_p0493d17║形物之表，益復昧然。若不解其桎梏，除其盲聾，則窮
X57n0972_p0493d18║心猶鄙，寧承長者之家？局智長驚，誰破肩吾之夜？今
X57n0972_p0493d19║斯圖出，使人知大象若斯，前聞實狹，然後蕩𮌎遣累，
X57n0972_p0493d20║豁視開聽，即事明理，達境惟心。如其世智限心，幽途
X57n0972_p0493d21║廢照，亦將謂幅圓窮于天地，事業極于百齡，一途既
X57n0972_p0493d22║謬，萬岐橫生，見網綢繆，長夜方永。故當依聖建言，編
X57n0972_p0493d23║經顯義，暢法界之無窮，以廣其心；明道妙之過量，以
X57n0972_p0493d24║變其志。庶幾局步可展，先心可革，拔鍥出釘，將在斯
X57n0972_p0494a01║矣。
X57n0972_p0494a02║
X57n0972_p0494a03║法界安立圖卷下之下（終）