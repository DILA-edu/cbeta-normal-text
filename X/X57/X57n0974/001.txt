X57n0974_p0501b01║
X57n0974_p0501b02║
X57n0974_p0501b03║
X57n0974_p0501b04║
X57n0974_p0501b05║
X57n0974_p0501b06║
X57n0974_p0501b07║教觀綱宗釋義目次
X57n0974_p0501b08║
X57n0974_p0501b09║觀非教不正四句依教設觀，數亦略同
X57n0974_p0501b10║半字、滿字生滅門、不生不滅門
X57n0974_p0501b11║對半明滿。涅槃追說四教、追泯四教
X57n0974_p0501b12║般若帶通別，正明圓教秘密不定
X57n0974_p0501b13║法尚無一，云何有四四阿含、毗尼、阿毗曇
X57n0974_p0501b14║生滅四諦思議生滅十二因緣
X57n0974_p0501b15║實有二諦諸行無常四句
X57n0974_p0501b16║知一切法從因緣生煖、頂、忍、世第一
X57n0974_p0501b17║八忍、八智真無漏三十四心
X57n0974_p0501b18║苦無逼近相、四相痴如虗空等
X57n0974_p0501b19║幻有空二諦兩種含中二諦
X57n0974_p0501b20║別入通三諦圓入通三諦
X57n0974_p0501b21║諸法不自生四句解苦無苦而有真諦
X57n0974_p0501b22║扶習潤生行則五行差別
X57n0974_p0501b23║一因逈出，不即二邊一果不融，諸位差別
X57n0974_p0501b24║不思議生滅十二因緣顯中二諦
X57n0974_p0501c01║圓入別二諦別三諦
X57n0974_p0501c02║圓入別三諦圓建立眾生
X57n0974_p0501c03║不思議二諦圓證三德涅槃
X57n0974_p0501c04║十乘觀法附：三慈體相
X57n0974_p0501c05║教觀綱宗釋義目次（終）
X57n0974_p0501c06║
X57n0974_p0501c07║
X57n0974_p0501c08║
X57n0974_p0501c09║
X57n0974_p0501c10║
X57n0974_p0501c11║No. 974
X57n0974_p0501c12║教觀綱宗釋義
X57n0974_p0501c13║
X57n0974_p0501c14║北天目蕅益沙門智旭述
X57n0974_p0501c15║教者，聖人被下之言也。觀者，稟教修行之法也。教網
X57n0974_p0501c16║萬殊，大綱唯八，而化儀無體，全攬化法為體，則藏、通、
X57n0974_p0501c17║別、圓四教，乃教之綱也。依教設觀，亦復萬殊，而析空、
X57n0974_p0501c18║體空、次第、一心四觀，收無不盡，則析體等四，乃觀之
X57n0974_p0501c19║綱也。教觀雖各有四，而前三是權，後一是實，為實施
X57n0974_p0501c20║權，開權顯實，乃佛法之宗要也。臨濟云：識取綱宗，本
X57n0974_p0501c21║無實法。夫四教四觀，總為對治眾生見思、無明、重輕
X57n0974_p0501c22║諸病而設，藥不執方，合宜而用，所以施此四教，須有
X57n0974_p0501c23║頓、漸、秘密、不定四種之殊，豈容執著？又為實施權，則
X57n0974_p0501c24║不可執實而廢權，開權顯實，則不可執權定異實，故
X57n0974_p0502a01║云無實法也。
X57n0974_p0502a02║觀非教不正四句
X57n0974_p0502a03║問：教觀止約自行化他，本無二理，何得云有教無觀、
X57n0974_p0502a04║有觀無教耶？答：得意之人，舉一教字，教為法界，便具
X57n0974_p0502a05║觀法，不必更別言觀；舉一觀字，觀為法界，便具教法，
X57n0974_p0502a06║不必更別言教。只因眾生但認語言為教，不能與觀
X57n0974_p0502a07║相應；但認工夫為觀，不能與教相應。故設做工夫，不
X57n0974_p0502a08║以教印，則盲修瞎鍊，未免行邪險徑，名之為殆，猶所
X57n0974_p0502a09║云思而不學也；設學文字，不解觀心，則說食數寶，究
X57n0974_p0502a10║竟茫無受用，名之為罔，猶所云學而不思也。
X57n0974_p0502a11║依教設觀，數亦略同
X57n0974_p0502a12║化法四教則有四觀，化儀四教但有三觀，無秘密觀，
X57n0974_p0502a13║故云略同。又頓、漸、不定三教統該化法四教，而頓、漸、
X57n0974_p0502a14║不定三觀唯約圓觀，故云略同，明其不盡同也。
X57n0974_p0502a15║半字滿字
X57n0974_p0502a16║喻出大涅槃經。例如此，方小學、大學也。三藏正化二
X57n0974_p0502a17║乘，傍化菩薩，哆哆和和，漸誘初學，故如半字。通教正
X57n0974_p0502a18║化菩薩，傍化二乘，名為大乘初門。別教獨菩薩法，圓
X57n0974_p0502a19║教純明佛法，故如滿字。此略判也。細而論之，藏、通詮
X57n0974_p0502a20║真，名為半字；別、圓詮中，名為滿字。又藏教不能通至
X57n0974_p0502a21║別、圓，故但是半字；通教能通別、圓，是半而含滿；別教
X57n0974_p0502a22║須用藏、通方便，是滿而帶半；唯圓教始終皆以佛知
X57n0974_p0502a23║佛見而為修行，是滿字法門也。
X57n0974_p0502a24║生滅門、不生不滅門
X57n0974_p0502b01║三藏詮生滅，四諦由之證道，故名為生滅門。通教詮
X57n0974_p0502b02║無生，四諦由之證道，故名為不生不滅門。亦一往略
X57n0974_p0502b03║判也。細而論之，三藏或界內生滅門，通教是界內不
X57n0974_p0502b04║生滅門，別教是界外生滅門，圓教是界外不生滅門。
X57n0974_p0502b05║又通教約界內論，雖不生滅，約界外觀，仍屬生滅。以
X57n0974_p0502b06║其但能體分段空，不能體變易空故。別教約界外論，
X57n0974_p0502b07║雖云生滅，約界內觀，亦不生滅。以其雖不體變易空，
X57n0974_p0502b08║亦能體分段空故。○言界內界外者，三界之內，見思
X57n0974_p0502b09║為因，所感分段生死為果。藏、通二教，正治此病，名界
X57n0974_p0502b10║內教。三界之外，方便、實報二土，無明為因，所感變易
X57n0974_p0502b11║生死為果。別、圓二教，正治此病，名界外教。
X57n0974_p0502b12║對半明滿
X57n0974_p0502b13║諸方等經，彈偏斥小，歎大褒圓，故云對半明滿。然細
X57n0974_p0502b14║論之，或以通別圓對破三藏，如維摩經五百弟子品
X57n0974_p0502b15║是也。或以別圓對破藏通，如佛與彌勒論說俗諦，諸
X57n0974_p0502b16║大弟子謂說真諦，真俗俱不解是也。或唯以圓對破
X57n0974_p0502b17║藏通別教，如大佛頂首楞嚴經，訶斥不知常住真心
X57n0974_p0502b18║性淨，明體用諸妄想，不知二種根本，錯亂修習，別成
X57n0974_p0502b19║三乘魔外者是也。
X57n0974_p0502b20║涅槃追說四教、追泯四教
X57n0974_p0502b21║重為未入實者廣談常住，是追說圓教也。又為末世
X57n0974_p0502b22║鈍根重扶三權，是追說藏通別教也。雖復四教並談，
X57n0974_p0502b23║而與方等四教不同。方等中之四教，藏通初後並不
X57n0974_p0502b24║知常，別教初不知後方知（初心雖知中道，是但中理不具諸法，不同涅槃佛性），
X57n0974_p0502c01║唯圓教初後俱知。今涅槃中之四教同知常住，故不
X57n0974_p0502c02║同也。既前三教亦皆知常，不同方等中隔異之三，是
X57n0974_p0502c03║追泯藏通別也。既扶三權以助一實，不同方等中對
X57n0974_p0502c04║三之一，是追泯圓教也。
X57n0974_p0502c05║般若帶通別，正明圓教
X57n0974_p0502c06║會通一切世出世法，皆摩訶衍，互具互融，是圓教也。
X57n0974_p0502c07║或說法性離一切相，非生死非涅槃，非有為非無為
X57n0974_p0502c08║等，則是帶別教義。或說一切法如幻如夢，或說諸法
X57n0974_p0502c09║實相，三乘同證，則是帶通教義。蓋般若明空有共不
X57n0974_p0502c10║共，共即諸法本空，三乘同證，出三界四果幻縛，是通
X57n0974_p0502c11║教義。不共即第一義空，菩薩獨入，斷三土二死因果，
X57n0974_p0502c12║是別圓義。若云依第一義空得成諸法，猶是別義。若
X57n0974_p0502c13║云即第一義空頓具諸法，諸法無非第一義空，乃是
X57n0974_p0502c14║圓義也。細玩大部般若，顯發圓義為多，為鈍根人略
X57n0974_p0502c15║帶通別方便耳。後人判般若為空宗者，但得共意，尚
X57n0974_p0502c16║未知別教義，何況知有圓教義耶。
X57n0974_p0502c17║秘密不定
X57n0974_p0502c18║具足，應云秘密不定，顯露不定。蓋一音說法，隨類異
X57n0974_p0502c19║聞異解，就相知邊，則名顯露不定；就不相知邊，則名
X57n0974_p0502c20║秘密不定也。秘密故無可傳，可傳便屬顯露不定。又
X57n0974_p0502c21║或一座說法，兩人所聞所解不同，若互相知，則皆名
X57n0974_p0502c22║顯露不定；若互不知，則皆名秘密不定。若此知彼，彼
X57n0974_p0502c23║不知此，或彼知此，此不知彼，則約不知邊，便名秘密；
X57n0974_p0502c24║若約知邊，便名不定也。
X57n0974_p0503a01║法尚無一，云何有四？
X57n0974_p0503a02║諸法寂滅相，不可以言宣。又諸法從本來，常自寂滅
X57n0974_p0503a03║相，寂滅則何一何四？此所謂識取綱宗，本無實法也。
X57n0974_p0503a04║因病設藥，大綱唯四；開權顯實，究竟歸一。一為實，三
X57n0974_p0503a05║為權，權實相對，皆是不得已而有言。若論本體，不但
X57n0974_p0503a06║不可名四，亦復不可名一，故云非權非實也。然所謂
X57n0974_p0503a07║非權非實者，非謂出權實外，別有一法，名為非權非
X57n0974_p0503a08║實。但以權即實家之權，故即非權；實即權家之實，故
X57n0974_p0503a09║即非實。猶云波即水家之波，故即非波；水即波家之
X57n0974_p0503a10║水，故即非水。究竟同一濕性耳，濕性豈在波水外哉？
X57n0974_p0503a11║四阿含、毗尼、阿毗曇
X57n0974_p0503a12║阿含，亦云阿笈多，亦云阿笈摩，此翻教，又翻法歸，又
X57n0974_p0503a13║翻傳所說義，又翻無比法。通則大、小二教皆名阿含，
X57n0974_p0503a14║別則增一阿含約數明法，長阿含明世界生起等事，
X57n0974_p0503a15║中阿含明諸深義，雜阿含明諸禪法。乃摩訶迦葉請
X57n0974_p0503a16║阿難陀結集，故云四阿含也。毗尼，亦云毗柰耶，亦云
X57n0974_p0503a17║鼻柰耶，此翻善治，亦翻調伏，亦翻滅，亦翻律。通則佛
X57n0974_p0503a18║所說教皆名正法毗尼，別俱因事所制五篇戒相。摩
X57n0974_p0503a19║訶迦葉請優波離結集成毗尼藏，初唯一部，後因諍
X57n0974_p0503a20║故，分為大眾、上座兩部，乃至分為十八部等，久後流
X57n0974_p0503a21║傳，力留五部也。阿毗曇，亦云阿毗達磨，此翻無比法，
X57n0974_p0503a22║又翻對法。通則佛所說法亦皆名阿毗曇，別則摩訶
X57n0974_p0503a23║迦葉自結佛所說論及阿羅漢所造諸論，名為阿毗
X57n0974_p0503a24║曇也。問：半、滿皆有三藏，何故獨名半字法門以為三
X57n0974_p0503b01║藏教耶？答：凡有二義：一者、半字三藏部帙各別，滿字
X57n0974_p0503b02║經、律二藏混同；二者、據法華云貪著小乘三藏學者，
X57n0974_p0503b03║又智度論處處以摩訶衍斥三藏法，故呼半字法為
X57n0974_p0503b04║三藏教也。問：何故不名為小乘教耶？答：此教具有三
X57n0974_p0503b05║乘權法，是故不可偏名小乘。
X57n0974_p0503b06║生滅四諦
X57n0974_p0503b07║三界二十五有果報色心，並是三相有為之法，故名
X57n0974_p0503b08║生滅苦諦。貪分煩惱二萬一千，瞋分、癡分、等分亦各
X57n0974_p0503b09║二萬一千，總此四分共有八萬四千煩惱，此煩惱心
X57n0974_p0503b10║皆悉流動擾濁內心，由此方起善、惡、不動三有漏業，
X57n0974_p0503b11║能感三界生死苦果，故名生滅集諦。以戒、定、慧對治，
X57n0974_p0503b12║易奪貪、瞋、癡等，名為出世之道，譬如明生暗滅，故名
X57n0974_p0503b13║生滅道諦。滅彼三界因果之有，方得還于真諦之無，
X57n0974_p0503b14║故名生滅滅諦也。問：有為四相，所謂生、住、異、滅，今胡
X57n0974_p0503b15║但云生、異、滅，復有處但云生、住、滅耶？答：略則但言生、
X57n0974_p0503b16║滅，足顯有為；廣則須言生、住、異、滅，以表無實。生表此
X57n0974_p0503b17║法先非有，滅表此法後定無，異表此法非凝然，住表
X57n0974_p0503b18║此法暫有用。今處中說，故云三相。自無而有，假說為
X57n0974_p0503b19║生；自有而無，假說為滅；中間暫有，假說為住；住不久
X57n0974_p0503b20║停，復名為異。故言住即攝異，言異即攝住也。若二、若
X57n0974_p0503b21║三、若四，總顯有為虗妄不實，平等平等。
X57n0974_p0503b22║思議生滅十二因緣
X57n0974_p0503b23║發業無明，大約有二：一者、異熟果愚，不知善惡因果
X57n0974_p0503b24║確然無謬，故發三塗惡業；二者、真實義愚，不知三界
X57n0974_p0503c01║無常、無我，貪著人、天、色、無色界果報，故發有漏善業
X57n0974_p0503c02║及禪定業。由此二種無明，既發有漏善、惡、不動三種
X57n0974_p0503c03║行已，便于現前一念心中，引得將來三界受生識種。
X57n0974_p0503c04║即此識種，便具名色、六入、觸、受等種。故云無明緣行，
X57n0974_p0503c05║乃至觸緣受也。復由迷事無明，于昔因所感現境界
X57n0974_p0503c06║受，不了知故，而起貪愛。所謂于諸樂受，則愛其合；于
X57n0974_p0503c07║諸苦受，則愛其離等。復由此愛，而起于取。所謂于諸
X57n0974_p0503c08║樂受，種種追求，令其常合；于諸苦受，種種方便，令其
X57n0974_p0503c09║速離等。以此愛、取二種潤生之惑，數數溉灌心中識
X57n0974_p0503c10║等五支種子，令其漸漸增長成熟，便生有芽。有芽既
X57n0974_p0503c11║生，則此身滅位，任運向彼受生。既受生已，任運遷變
X57n0974_p0503c12║而至老死，起于種種憂悲苦惱。故云受緣愛，乃至生
X57n0974_p0503c13║緣老死等也。所以無明及行為能引二支，識、名色、六
X57n0974_p0503c14║入、觸、受為所引五支，愛、取及有為能生三支，生及老
X57n0974_p0503c15║死為所生二支。十支屬因，皆約現世。二支屬果，別約
X57n0974_p0503c16║未來。依生死果，復起無明。依于無明，復起行等。致使
X57n0974_p0503c17║三界因果不絕，足顯輪迴及離斷常，不墮無窮之過。
X57n0974_p0503c18║此釋出在唯識，的可依承，不必更依小乘論解也。問：
X57n0974_p0503c19║十使皆能發業，皆能潤生，何故發業偏說無明，潤生
X57n0974_p0503c20║偏說愛、取耶？答：發業則無明力強，舉強以該弱。潤生
X57n0974_p0503c21║則愛、取用勝，舉勝以攝劣。釋此十二緣生，更有多門
X57n0974_p0503c22║分別，具如識論，須往尋之。
X57n0974_p0503c23║實有二諦
X57n0974_p0503c24║此教但明人空，不明法空，故云五陰、十二入、十八界
X57n0974_p0504a01║皆是實法。依此實法和合，假名為人，人雖定無，法則
X57n0974_p0504a02║實有，名為俗諦。直待修人空觀，斷盡見思，方滅三界
X57n0974_p0504a03║陰、入、界等俗法，復歸真空，名為真諦也。
X57n0974_p0504a04║諸行無常四句
X57n0974_p0504a05║若論此四句偈，亦能橫豎該攝一代時教。初橫攝者，
X57n0974_p0504a06║藏教以三界依正色心因果名為諸行，一一皆是無
X57n0974_p0504a07║常生滅之法，必須滅此因果，方證真諦寂滅之樂。通
X57n0974_p0504a08║教亦以三界依正色心因果名為諸行，皆是無常生
X57n0974_p0504a09║滅之法，體此生滅即是滅已，便證真諦寂滅之樂。然
X57n0974_p0504a10║此二教雖證寂滅，實無能受樂者，以無復身智故。別
X57n0974_p0504a11║教則以分段、變易二種因果通名諸行，皆非真常，皆
X57n0974_p0504a12║是生滅門攝。滅此二邊，顯于中道寂滅之理，而有四
X57n0974_p0504a13║智菩提妙心，有大圓鏡智相應心品所現無漏身土
X57n0974_p0504a14║妙色，故得恒受此真樂也。圓教亦以十界因果通名
X57n0974_p0504a15║諸行，通名無常，通名生滅，而了達因果即是實相，無
X57n0974_p0504a16║常即常，生滅即無生滅，故云生滅滅已，寂滅為樂。此
X57n0974_p0504a17║則不斷癡愛，起於明脫，如融冰為水，所以三千果成，
X57n0974_p0504a18║咸稱常樂也。次豎攝者，諸行無常句，攝得六凡法界，
X57n0974_p0504a19║以有為有漏故。是生滅法句，攝得藏、通二乘法界，以
X57n0974_p0504a20║出世聖人乃能知其為生滅故。生滅滅已句，攝得別
X57n0974_p0504a21║教菩薩法界，以滅二邊歸中道故。寂滅為樂句，攝得
X57n0974_p0504a22║圓教佛法界法，以諸法從本來常自寂滅相故。今但
X57n0974_p0504a23║用此四句證偏真理，則諸行無常是生滅法二句，即
X57n0974_p0504a24║苦、集二諦。生滅滅已一句，約三學為能滅，即道諦；約
X57n0974_p0504b01║因果為所滅，即滅諦。四諦皆是因果事相，名安立諦。
X57n0974_p0504b02║寂滅為樂一句，約所顯理以為真諦，乃是非安立諦，
X57n0974_p0504b03║故云理居事外為偏真也。
X57n0974_p0504b04║知一切法從因緣生
X57n0974_p0504b05║名字位中觀察正因緣境，具破外道凡夫分別我法
X57n0974_p0504b06║二執。言法執者，不出邪因緣及無因緣二種。時、方、梵
X57n0974_p0504b07║天等名邪因緣，自然名無因緣也。言我執者，妄計是
X57n0974_p0504b08║常是一，自在能為主也。然知一切法從因緣生，亦有
X57n0974_p0504b09║四教差別。若知性具為因，迷悟為緣，三千性相為所
X57n0974_p0504b10║生法，即屬圓教。若謂一切種識為因，展轉熏習為緣，
X57n0974_p0504b11║分段變易乃至四智菩提為所生法，即屬別教。若以
X57n0974_p0504b12║六識相應有漏種子為因，六塵美惡中庸境界為緣，
X57n0974_p0504b13║三界依正色心因果為所生法，即屬藏通二教。但通
X57n0974_p0504b14║教則知若因若緣若所生法皆如幻夢，藏教則以為
X57n0974_p0504b15║實法耳。故圓解則能徧破外道凡夫我法二執，及藏
X57n0974_p0504b16║通別等種種法執。別教亦能破于外道凡夫我法二
X57n0974_p0504b17║執，及藏通二教法執。通教亦能破于外道凡夫我法
X57n0974_p0504b18║二執，及三藏教法執。今藏教則唯破外道凡夫我法
X57n0974_p0504b19║二執也。既從內六識因外六塵緣而生，則三界依正
X57n0974_p0504b20║決定不從時生，不從方生，不從大梵天生，不從極微
X57n0974_p0504b21║性生，不從地生，不從水生，不從火生，不從風生，不從
X57n0974_p0504b22║空生，亦不從神我生，亦不從本際生。但由內因外緣
X57n0974_p0504b23║和合，所以虗妄有生，則亦非自然生。故能徧破邪因
X57n0974_p0504b24║緣無因緣二種法執也。若法從因緣生，生必有滅，故
X57n0974_p0504c01║無常。生滅相異，故非一。非一則不自在，不能為主，故
X57n0974_p0504c02║必無我。正報既非是我，則依報亦必非我所矣。
X57n0974_p0504c03║煖、頂、忍、世第一
X57n0974_p0504c04║由四念處發四正勤，斷二惡修二善，勤觀四諦能發
X57n0974_p0504c05║似解，猶如鑽火先得煖相，故名為煖。由修四如意足
X57n0974_p0504c06║發生禪定，諦觀轉明如登山頂洞覧四方，故名為頂。
X57n0974_p0504c07║由定慧均平善法增進，能成信等五根安住不動，故
X57n0974_p0504c08║名為忍。由五根增長成力，能破五障而階見道，于諸
X57n0974_p0504c09║世間有漏位中最為勝妙，故名為世第一。以此有漏
X57n0974_p0504c10║聞思修慧為增上緣，資助本具無漏種子，令發現行
X57n0974_p0504c11║而入見道。
X57n0974_p0504c12║八忍八智
X57n0974_p0504c13║欲界四諦下，各有一忍一智，謂苦法忍，苦法智等。色
X57n0974_p0504c14║無色界四諦下，亦各有一忍一智，謂苦類忍，苦類智
X57n0974_p0504c15║等。合為八忍八智。忍即無漏禪定，智即無漏觀慧也。
X57n0974_p0504c16║無間道中，三昧斷惑，名之為忍，乃即慧之定。解脫道
X57n0974_p0504c17║中，觀慧證理，名之為智，乃即定之慧。
X57n0974_p0504c18║真無漏三十四心
X57n0974_p0504c19║見道八忍、八智，名十六心。修道約三界、九地，各有一
X57n0974_p0504c20║無礙、一解脫，名十八心。見、修合論，共成三十四心。此
X57n0974_p0504c21║之定、慧，並從無始本具無漏種子所發現行，由此現
X57n0974_p0504c22║行能證真諦我空真如，故云發真無漏三十四心也。
X57n0974_p0504c23║三大阿僧祗劫所修福、智為增上緣，無始法爾無漏
X57n0974_p0504c24║種子為親因緣，故得頓發、頓斷、頓證。然約所斷惑品，
X57n0974_p0505a01║故分三十四心。若約能斷、能證，唯是無漏定、慧而已，
X57n0974_p0505a02║所證秪是我空真如，亦名擇滅無為。無為真如不墮
X57n0974_p0505a03║諸數，以無為法而有差別，故名三十四心。復分漸、頓，
X57n0974_p0505a04║種種不同。
X57n0974_p0505a05║苦無逼近相四句
X57n0974_p0505a06║三界色心，依正諸果，名為苦諦。如幻如夢，當體全空，
X57n0974_p0505a07║所以無逼近相，所謂生死即涅槃也。見思煩惱，有漏
X57n0974_p0505a08║行業，名為集諦。不自他生，不共無因，所以無和合相，
X57n0974_p0505a09║所謂煩惱即菩提也。既體達煩惱即是菩提，故道不
X57n0974_p0505a10║二相，非別有法為能治也。既體達生死即是涅槃，故
X57n0974_p0505a11║滅無生相，非別有法可證得也。然此但是即空，故與
X57n0974_p0505a12║圓教即中不同。
X57n0974_p0505a13║癡如虗空，乃至老死如虗空，無明如幻化不
X57n0974_p0505a14║可得故，乃至老死如幻化不可得
X57n0974_p0505a15║癡即無明也。十二因緣，流轉還滅，名相與前藏教不
X57n0974_p0505a16║殊。但以體空智慧，了達生即非生，滅即非滅耳。癡如
X57n0974_p0505a17║虗空等者，諦觀無明，不在內，不在外，不在中間，猶如
X57n0974_p0505a18║虗空，但有名字，毫無實體也。行等例知。無明如幻化
X57n0974_p0505a19║等者，無明不自生，不他生，不共生，不無因生，以當體
X57n0974_p0505a20║不可得故。喻如幻化，本不可得，不可妄謂自他共離
X57n0974_p0505a21║生也。行等亦然。
X57n0974_p0505a22║幻有空二諦
X57n0974_p0505a23║三界因果，色心依正，並是非有似有，猶如幻事，指此
X57n0974_p0505a24║幻有以為俗諦。有既是幻，則當體全空，非滅故空，指
X57n0974_p0505b01║此即空以為真諦。此則真俗不二，不同藏教真居事
X57n0974_p0505b02║外。
X57n0974_p0505b03║兩種含中二諦
X57n0974_p0505b04║通含別者，幻有為俗，如前說幻有即空為真，而此空
X57n0974_p0505b05║理即是真如，其體不空，故能為迷悟依。是則真諦之
X57n0974_p0505b06║中含有別教中道理體，故名通含別二諦也。通含圓
X57n0974_p0505b07║者，幻有為俗，亦如前說幻有即空為真，而此空理即
X57n0974_p0505b08║如來藏，亦名為空，亦名不空。名空之時，空即具一切
X57n0974_p0505b09║法，一切法皆趣此空；言不空時，不空亦即具一切法，
X57n0974_p0505b10║一切法皆趣不空。是則真諦之中含有圓教、圓空、圓
X57n0974_p0505b11║中道理，故名通含圓二諦也。
X57n0974_p0505b12║別入通三諦
X57n0974_p0505b13║通教止云：有漏是俗，無漏是真。今立非漏非無漏句，
X57n0974_p0505b14║以顯中道，則三諦義成。蓋由前通含別二諦，故成此
X57n0974_p0505b15║別入通三諦也。
X57n0974_p0505b16║圓入通三諦
X57n0974_p0505b17║二諦同前。今立非漏非無漏句，以顯中道一切法皆
X57n0974_p0505b18║趣非漏無漏，則此非漏無漏具一切法，圓中義成。蓋
X57n0974_p0505b19║由前通含圓二諦，故成此圓入通三諦也。
X57n0974_p0505b20║諸法不自生四句
X57n0974_p0505b21║四性推撿，通乎四教。無生之義，局在後三。藏通二教，
X57n0974_p0505b22║指六凡為諸法。別圓二教，指十界為諸法。藏教明六
X57n0974_p0505b23║凡諸法，自種有故不從他，待眾緣故非自作，無作用
X57n0974_p0505b24║故非共生，有功能故非無因（此四句出集論）。則顯緣起正理，
X57n0974_p0505c01║不墮四執也。通教明六凡諸法，如幻如夢，如水中月，
X57n0974_p0505c02║如空中花，非有似有，有即非有，不可說從自他共離
X57n0974_p0505c03║而生。且如妄情所計，三界有為生法，雖復萬品差殊，
X57n0974_p0505c04║略而言之，心境二字，收無不盡。先約心法以推四性。
X57n0974_p0505c05║若自生者，從心生心，應有二心。又不對境時，心應常
X57n0974_p0505c06║生，而實不生，故非自生。若他生者，從境生心，于我何
X57n0974_p0505c07║與？又聖者對境，亦應生心，而聖不生，故非他生。若共
X57n0974_p0505c08║生者，為心境各有生性，故共生耶？為心境各無生性，
X57n0974_p0505c09║故共生耶？若心境各有生性，何須待共方生？又設待
X57n0974_p0505c10║共方生，應有二心並生，謂一從心生，一從境生故。而
X57n0974_p0505c11║實不然。若心境各無生性，共亦何能有生？如一砂無
X57n0974_p0505c12║油，眾砂共壓，亦豈有油？故非共生。若云無因生者，既
X57n0974_p0505c13║不因心，又不因境，心境尚無，云何能生于心？不應虗
X57n0974_p0505c14║空突出心識，故非無因。如是四性，檢實不得心之生
X57n0974_p0505c15║處，則知心本無生也。次約境法以推四性。若自生者，
X57n0974_p0505c16║從境生境，應有二境。又心不緣時，境應常現，而實不
X57n0974_p0505c17║現，故非自生。若他生者，從心生境，境還屬心，何得名
X57n0974_p0505c18║境？又心念兔角，兔應生角，而角不生，故非他生。若共
X57n0974_p0505c19║生者，例如前破，但以二心並生，改作二境並生為異。
X57n0974_p0505c20║若云無因生者，不應日中忽覩明月。如是四性，檢實
X57n0974_p0505c21║不得境之生處，則知境亦無生也。是以若心若境，俱
X57n0974_p0505c22║如幻夢，求其生性，了不可得，當體無生。此無生理，今
X57n0974_p0505c23║古常然，始終不改，佛不能增，生不能減，但約種性差
X57n0974_p0505c24║別，有三乘人，約悟入淺深，分十地位耳。別教明十界
X57n0974_p0506a01║諸法，自種有故不從他，待眾緣故非自作，無作用故
X57n0974_p0506a02║非共生，有功能故非無因，則顯不思議緣起正理，皆
X57n0974_p0506a03║以真如為迷悟依，藏識為持種依，以先知有真如藏
X57n0974_p0506a04║識，而用四性推簡，入無生門，故為別教工夫也。圓教
X57n0974_p0506a05║明十界諸法，非法性生，故非自生；非無明生，故非他
X57n0974_p0506a06║生；非法性無明合生，故非共生；非離法性無明別有
X57n0974_p0506a07║諸法，故非無因而生。隨一一法，體即法界，當體無生，
X57n0974_p0506a08║無生而生，三千宛然，生即無生，三千無性，非生非無
X57n0974_p0506a09║生，唯一實相，實相非生，生亦實相，實相非無生，無生
X57n0974_p0506a10║亦實相，法住法位，世間相常，因緣即中，雙照空假，此
X57n0974_p0506a11║是圓教初無生門。一門一切門，阿字即具四十二字
X57n0974_p0506a12║功德，餘字亦然，故為圓妙無工夫之工夫。
X57n0974_p0506a13║解苦無苦而有真諦
X57n0974_p0506a14║三界果報，名為三苦，解之則皆如空華，無逼近相，但
X57n0974_p0506a15║是真空法性而已。真諦即在虗妄苦諦之上，如空處
X57n0974_p0506a16║即在華處，無二處也。于此真諦，假立四名，四並即真，
X57n0974_p0506a17║真非事外，乃是通教所詮之理。今人談玄說妙，逈超
X57n0974_p0506a18║情見，壁立萬仞，總皆不能出此。
X57n0974_p0506a19║扶習潤生
X57n0974_p0506a20║別圓二教證中道理，則以中道法身為應化本，譬如
X57n0974_p0506a21║月印萬川，不須惑業受生也。藏教說惑是實有，故菩
X57n0974_p0506a22║薩不可斷惑，斷則不能三僧祗受生行道矣。通教說
X57n0974_p0506a23║惑是幻有，故菩薩體幻而斷正使，正使既斷，設欲涅
X57n0974_p0506a24║槃即便能入，但由本願力故不取涅槃，以神通力扶
X57n0974_p0506b01║起三界思惑餘習，資于故業種子而得受生。所謂思
X57n0974_p0506b02║惑餘習者，非貪似貪、非慢似慢、非癡似癡等是也。
X57n0974_p0506b03║行則五行差別
X57n0974_p0506b04║戒定慧三名為聖行，十住入空行也。慈悲喜捨名為
X57n0974_p0506b05║梵行，十行十向入假行也。依理成行名為天行，初地
X57n0974_p0506b06║已上中道行也。從天行體起化他用，示同小善名嬰
X57n0974_p0506b07║兒行，即慈用也。示同煩惱名為病行，即悲用也。藏通
X57n0974_p0506b08║二教但有聖行及少分梵行耳，今有五行故不同前。
X57n0974_p0506b09║圓教則一行一切行，今有次第故不同後。
X57n0974_p0506b10║一因逈出，不即二邊
X57n0974_p0506b11║正因佛性，即指中道理體，非是生死，亦非涅槃，藏、通
X57n0974_p0506b12║二教之所不詮。又復不具緣、了二因，故不同圓。
X57n0974_p0506b13║一果不融，諸位差別
X57n0974_p0506b14║妙覺極果，方證法身，不云初發心時便成正覺也。
X57n0974_p0506b15║不思議生滅十二因緣
X57n0974_p0506b16║枝末無明為分段生因，已如藏教中釋。根本無明者，
X57n0974_p0506b17║不了心外無法，厭苦斷集，證滅修道，即是迷于中道
X57n0974_p0506b18║真實義諦，發起界外偏真無漏行也。由此引生方便
X57n0974_p0506b19║變易生死識種，復緣界外無漏正受而起涅槃法愛，
X57n0974_p0506b20║深生取著，潤彼變易識種，令生有芽，招感方便不思
X57n0974_p0506b21║議變易生死。又不了心外無法，訶棄真空，別修萬行，
X57n0974_p0506b22║亦是迷于中道真實義諦，發起界外入假神通行也。
X57n0974_p0506b23║由此引生實報變易生死識種，復緣界外勝妙境界
X57n0974_p0506b24║而起神通法愛，深生取著，潤彼變易識種，令生有芽，
X57n0974_p0506c01║招感實報不思議變易生死。直至佛果，則十二品無
X57n0974_p0506c02║明盡滅，方得二死永亡。
X57n0974_p0506c03║顯中二諦
X57n0974_p0506c04║束通教之二諦以為俗諦，則十界皆為俗也。以不有
X57n0974_p0506c05║不空為真，則中道為十界迷悟所依，乃為真也。明言
X57n0974_p0506c06║中道為真，故稱顯中。
X57n0974_p0506c07║圓入別二諦
X57n0974_p0506c08║當教以真諦顯中，中但不有不空法性而已。今明法
X57n0974_p0506c09║性具一切法，一切法皆趣不有不空。則不有不空之
X57n0974_p0506c10║外，更無一法可得。是十界之俗，猶屬別義。不有不空
X57n0974_p0506c11║之真，已成圓義也。
X57n0974_p0506c12║別三諦
X57n0974_p0506c13║顯中二諦，則合有之與空為俗，不有不空為真。今分
X57n0974_p0506c14║此俗諦為二，謂有即是俗，空即是真。取真諦之不有
X57n0974_p0506c15║不空，名為中諦。則二諦三諦，但有開合之殊，義無增
X57n0974_p0506c16║減。
X57n0974_p0506c17║圓入別三諦
X57n0974_p0506c18║有即是俗，空即是真，不改別義，不空不有，名為中諦。
X57n0974_p0506c19║中諦具一切法，則為圓中矣。
X57n0974_p0506c20║圓建立眾生
X57n0974_p0506c21║藏通別教，雖亦各論四悉檀益，而收機未普。今圓教
X57n0974_p0506c22║人，窮心性源，徹法界底，自行既圓，故四益亦普。所謂
X57n0974_p0506c23║為實施權，開權顯實，權實不二，用與適宜。如一雨所
X57n0974_p0506c24║潤，大地普洽也。
X57n0974_p0507a01║不思議二諦
X57n0974_p0507a02║二千性相，皆名為俗，一一無非實相，故名為真，三千
X57n0974_p0507a03║之外無實相，則即俗恒真，事造即理具也，實相之外
X57n0974_p0507a04║無三千，則即真恒俗，理具即事造也，故云理具事造。
X57n0974_p0507a05║兩重三千，同居一念，亦可云同居一塵，同居一名，如
X57n0974_p0507a06║一念，一切諸念亦然，如一塵，一切諸塵亦然，如一名，
X57n0974_p0507a07║一切諸名亦然，真俗不二，真俗宛然。
X57n0974_p0507a08║圓證三德涅槃
X57n0974_p0507a09║法身德，名性淨涅槃。般若德，名圓淨涅槃。解脫德，名
X57n0974_p0507a10║方便淨涅槃。唯是一心，更不縱橫並別，故名圓證。藏
X57n0974_p0507a11║通二教，不知法身但有修得生空，般若僅能淨于見
X57n0974_p0507a12║思，未得一切解脫。別教謂法身本有，般若修成，解脫
X57n0974_p0507a13║始滿。則先後歷別，不名圓證。
X57n0974_p0507a14║十乘觀法
X57n0974_p0507a15║第一、觀不思議境者，心、佛、眾生三無差別。佛法、眾生
X57n0974_p0507a16║法，一一皆不思議，皆得為所觀境。但初機之人則謂
X57n0974_p0507a17║佛法太高，生法太廣，故但就現在自己陰、界、入法以
X57n0974_p0507a18║為所觀。又捨界、入，但觀于陰；又捨前四陰，但觀識陰。
X57n0974_p0507a19║又七、八二識微細難觀，前五根識現起時少，故但以
X57n0974_p0507a20║現前一念第六意識為所觀境，近而復要也。現前意
X57n0974_p0507a21║識不起則已，起則千十界中必落一界；若落一界，必
X57n0974_p0507a22║具百界千如。以此隨落一界之心，非是心之少分，必
X57n0974_p0507a23║是心之全體，心外更無百界千如故也。若頓了此現
X57n0974_p0507a24║前一念全具百界千如、三千性相，無自性、無他性、無
X57n0974_p0507b01║共性、無無因性、無性亦無性，則能頓證三德秘藏，則
X57n0974_p0507b02║為初發心時便成正覺，則是定慧平等莊嚴，則已徧
X57n0974_p0507b03║破三惑，則已了知一切諸法中皆有安樂性，則已具
X57n0974_p0507b04║足圓妙道品，則已到于事理彼岸，則為登于菩薩正
X57n0974_p0507b05║位，則為永超十魔、八魔，則已心心流注薩婆若海，是
X57n0974_p0507b06║謂上上根人秪千一法具足十法乘也。若雖觀心，未
X57n0974_p0507b07║能頓入，應念心、佛、眾生三無差別，云何諸佛已悟，我
X57n0974_p0507b08║及眾生猶滯迷情？由是緣無作四諦，殷重發起四弘
X57n0974_p0507b09║誓願。因發心故，一發一切發，登發心住，則是定慧平
X57n0974_p0507b10║等莊嚴，徧破三惑，知一切法皆安樂性，具圓妙道品，
X57n0974_p0507b11║到事理彼岸，登菩薩正位，超八魔、十魔，心心流入薩
X57n0974_p0507b12║婆若海，知一切法本不思議，是謂上中根人于第二
X57n0974_p0507b13║真正發菩提心，具足十法乘也。若雖發心，心仍散動，
X57n0974_p0507b14║未能登位，應念心體本來寂照，善巧調試，或以即寂
X57n0974_p0507b15║之照令不沉沒，或以即照之寂令不浮散，浮沉病除，
X57n0974_p0507b16║心體明淨，則能徧破三惑，證安樂性，具圓道品，到事
X57n0974_p0507b17║理岸，登菩薩位，超越魔境，入薩婆若，知一切法本不
X57n0974_p0507b18║思議，初發心時便成正覺，是謂上下根人於第三善
X57n0974_p0507b19║巧安心止觀，具足十法乘也。若雖以止觀安心，心仍
X57n0974_p0507b20║未安，未得即證寂照本體，必於所觀一念三千之境
X57n0974_p0507b21║猶存意解，未知當下即空、假、中，應以四性而簡責之。
X57n0974_p0507b22║其根利者，秪觀一念三千無自生性，即當悟入無生，
X57n0974_p0507b23║無生則無不生，三諦圓顯，十乘具足。若根鈍者，破自
X57n0974_p0507b24║則必計他，破他則必計共，破共必計無因，展轉破盡，
X57n0974_p0507c01║方悟無生，具足十乘。若猶未悟，必當度入相續假中，
X57n0974_p0507c02║應觀此一念三千，為前念不滅後念續耶？為前念滅
X57n0974_p0507c03║後念續耶？為前念亦滅亦不滅後念續耶？為前念非
X57n0974_p0507c04║滅非不滅後念續耶？若仍不悟，必當度入待待假中，
X57n0974_p0507c05║應觀此一念三千，為待有念而立耶？為待無念而立
X57n0974_p0507c06║耶？為待亦有念亦無念而立耶？為待非有念非無念
X57n0974_p0507c07║而立耶？如此展轉簡責，若能悟入無生無不生者，則
X57n0974_p0507c08║知一切諸法中悉有安樂性，具圓道品，到事理岸，登
X57n0974_p0507c09║菩薩位，超越魔境，入薩婆若，知一切法本不思議，便
X57n0974_p0507c10║成正覺，定慧莊嚴，是謂中上根人於第四破法徧具
X57n0974_p0507c11║足十法乘也。若雖約因成相續相待，徧破諸惑，仍未
X57n0974_p0507c12║入者，應思一切諸法中悉有安樂性，但除其病，不除
X57n0974_p0507c13║其法，如金錍去膜養珠，如郢匠去堊存鼻，那得一向
X57n0974_p0507c14║破法，則破却成塞。今須善識通塞，若塞須破，若通須
X57n0974_p0507c15║護，如聖王輪寶，能破能安。由此識通塞故，即塞成通，
X57n0974_p0507c16║煩惱即菩提，菩提通達，無復煩惱，生死即涅槃，涅槃
X57n0974_p0507c17║寂滅，無復生死，則能具足圓妙道品，到事理岸，登菩
X57n0974_p0507c18║薩位，超越魔境，入薩婆若，知一切法本不思議，便成
X57n0974_p0507c19║正覺，定慧莊嚴，徧破三惑，是謂中中根人於第五識
X57n0974_p0507c20║通塞具足十法乘也。若雖識通塞，仍未能即塞成通，
X57n0974_p0507c21║應觀現前一念三千性相不可思議，即是圓心念處、
X57n0974_p0507c22║一心念處、一切心念處，正勤䇿發，緣如意定而生五
X57n0974_p0507c23║根，令其增長而成五力，調停七覺，趣八正道，開圓三
X57n0974_p0507c24║解脫門而入秘藏，則為到於事理彼岸，登菩薩位，超
X57n0974_p0508a01║越魔境，入薩婆若，知一切法本不思議，便成正覺，定
X57n0974_p0508a02║慧莊嚴，徧破三惑，證得諸法皆安樂性，是謂中下根
X57n0974_p0508a03║人，於第六調適道品，具足十法乘也。若雖調練無作
X57n0974_p0508a04║道品，而觀慧力弱，蓋障偏起，不能入位，必有無始事
X57n0974_p0508a05║障未除，應審觀察，何障偏重，數數現起，兼以事行而
X57n0974_p0508a06║對治之，理觀為主，事行為助，正助合行，不惜身命，誓
X57n0974_p0508a07║當尅證，終弗懈息，由事理二治，能斷無始事理二幻
X57n0974_p0508a08║障故，豁然證入，位相分明，則為永超魔網，入薩婆若，
X57n0974_p0508a09║知一切法本不思議，便成正覺，定慧莊嚴，徧破三惑，
X57n0974_p0508a10║證安樂性，具足圓妙道品，是謂下上根人，於第七對
X57n0974_p0508a11║治助開，具足十法乘也。然對治助開之時，縱令鈍根，
X57n0974_p0508a12║必皆有益，倘不知次位，起增上慢，以凡濫聖，招過不
X57n0974_p0508a13║輕，故須深自簡察，為究竟耶，為分證耶，為相似耶，抑
X57n0974_p0508a14║亦僅僅小輕安耶，既知位次，不起上慢，必有強軟諸
X57n0974_p0508a15║魔，惱亂真修，須加安忍，不動不退，䇿進五品，而階十
X57n0974_p0508a16║信，既階十信，六根清淨，得順道法，易生法愛，須離法
X57n0974_p0508a17║愛，而入分真，入分真已，分得大理，大誓願，大莊嚴，大
X57n0974_p0508a18║智斷，大徧知，大道，大用，大權實，大利益，大無住，是謂
X57n0974_p0508a19║下根人，具修十法，而成大乘，乘是大乘，遊于四方，直
X57n0974_p0508a20║至道場，自運功畢，運他不休，故此十乘妙觀，全性起
X57n0974_p0508a21║修，全修顯性，非橫非豎，橫豎該徹也。
X57n0974_p0508a22║附：三慈體相
X57n0974_p0508a23║生緣慈有六種差別：　一、凡夫修生緣慈，成梵王福，
X57n0974_p0508a24║以愛為體。　二、外道修生緣慈，取梵天果，以見為體。
X57n0974_p0508b01║　三、藏教二乘修生緣慈，對治瞋恚，作父母親屬想，
X57n0974_p0508b02║以世諦為體。菩薩修生緣慈，廣行濟度，亦以世諦為
X57n0974_p0508b03║體。然皆不起我人等執，依折空觀得成。　四、通教三
X57n0974_p0508b04║乘修生緣慈，皆了生空，依體空觀得成。緣六凡境，亦
X57n0974_p0508b05║得以世諦為體。　五、別教次第先修生緣慈，亦以世
X57n0974_p0508b06║諦為體，不起我人等妄執，亦是依析體二空觀成（十信
X57n0974_p0508b07║析空，十住體空）。　六、圓教一心中修生緣慈，知十法界即空
X57n0974_p0508b08║假中，緣此即空假中之十界有情，一一皆作父母等
X57n0974_p0508b09║想，故以妙有為門，得論六即。
X57n0974_p0508b10║法緣慈有四種差別：　一、藏教，二乘了生空故，觀諸
X57n0974_p0508b11║眾生唯是四大五蘊，不生瞋惱，隨力濟度，以生空觀
X57n0974_p0508b12║為體（菩薩雖未證空，亦得修空）。　二、通教，三乘了生本空，法亦如
X57n0974_p0508b13║幻，二乘隨力濟度，菩薩弘誓徧周，同以空觀為體。
X57n0974_p0508b14║　三、別教，次第修法緣慈，知空而不住空，悟緣生法，廣
X57n0974_p0508b15║度九界，以從空入假觀為體。　四、圓教，一心中修法
X57n0974_p0508b16║緣慈，知十界緣生之法即空、假、中，緣此即空、假、中之
X57n0974_p0508b17║十界法，知其無性，故以妙無為門，得論六即。
X57n0974_p0508b18║無緣慈有二種差別：　一、別教十回向，不緣十界假
X57n0974_p0508b19║名之眾生，不緣十界五蘊之法相，惟緣中道佛性，故
X57n0974_p0508b20║名無緣，以相以中道為體（若登初地後，則與圓慈同）。　二、圓人初
X57n0974_p0508b21║心，即了三千諸法，一一當體即中，中道之外，更無別
X57n0974_p0508b22║法，能所頓絕，與拔難思，得論六即，故有觀行無緣慈，
X57n0974_p0508b23║乃至究竟無緣慈義。只一慈體而論三慈，故三慈皆
X57n0974_p0508b24║妙，三慈皆論六即。如慈心三昧，有此種種差別，悲、喜、
X57n0974_p0508c01║捨亦如是。但約與樂名慈，拔苦名悲，見他得樂，心生
X57n0974_p0508c02║適悅名喜，怨親平等一相，心無繫著名捨也。
X57n0974_p0508c03║
X57n0974_p0508c04║教觀綱宗釋義（終）