X57n0976_p0581b07║
X57n0976_p0581b08║
X57n0976_p0581b09║天台四教儀科解卷下（會永嘉記入於觀師本文）
X57n0976_p0581b10║
X57n0976_p0581b11║永嘉沙門釋　從義　撰
X57n0976_p0581b12║天台四教集解卷下
X57n0976_p0581b13║次明通教者。
X57n0976_p0581b14║二、通教，分三：初、標。此教正明無生四諦，化三乘人
X57n0976_p0581b15║同證真理。
X57n0976_p0581b16║通前藏教，通後別、圓，故名通教。
X57n0976_p0581b17║二、通前下，釋。文為四：初、略釋名義，分二：初、約通前
X57n0976_p0581b18║後釋。鈍根證果與藏大同，是故通前；利根見中不
X57n0976_p0581b19║異別、圓，故云通後。四念處云：通有三義：一、因果俱
X57n0976_p0581b20║通，通當教是，亦通前也；二、因通果不通，即受接者；
X57n0976_p0581b21║三、通別通圓，即籍通開導人。此二是通後也。
X57n0976_p0581b22║又從當教得名，謂三人同以無言說道，體色入空，故
X57n0976_p0581b23║名通教。
X57n0976_p0581b24║二、又從下，就當教釋。通者，同也。所謂聲聞、緣覺、菩
X57n0976_p0581c01║薩三人，同以無言說道，體色入空，言說在事，無言
X57n0976_p0581c02║是理。道即觀智，達事即理，即理之道，無生道也。以
X57n0976_p0581c03║此之道，體解六凡，諸法色心，如幻如化，幻有之俗，
X57n0976_p0581c04║但有名字，名字不在內外中間，常自有等，所以即
X57n0976_p0581c05║空幻有，即空真諦也。即此三人通同之義，約所證
X57n0976_p0581c06║同，故前文云通前藏也；約教有異，故今又就無言
X57n0976_p0581c07║說道，體色空也。復次，須知教、理、智、斷、行、位、因、果，此
X57n0976_p0581c08║八皆通三乘之人。何者？同稟無生，教通也；同緣即
X57n0976_p0581c09║色是空，理通也；諸法不生，般若不生，智通也；須陀
X57n0976_p0581c10║洹若智若斷，是無生忍，斷通也；皆乘摩訶衍，行通
X57n0976_p0581c11║也；同行十地，位通也；同學般若，因通也；同到薩婆
X57n0976_p0581c12║若，果通也。
X57n0976_p0581c13║依大品經，乾慧等十地，即是此教位次也。
X57n0976_p0581c14║二、依大品下，廣釋位次。文為二：初、廣釋前當教位
X57n0976_p0581c15║四：初、通標。一家所立通教不定部帙，但方等、般若
X57n0976_p0581c16║中有三人共學，即判為通教。今大品經乾慧、十地
X57n0976_p0581c17║通義昭著，故特標之。
X57n0976_p0581c18║一乾慧地，未有理水，故得其名，即外凡位，與藏教五
X57n0976_p0581c19║停心總別等三位齊。
X57n0976_p0581c20║二、一下，別釋。文分十段：初、乾慧地。乾有其慧，心、行、
X57n0976_p0581c21║理、外，三藏、五停、總、別等三。觀慧雖拙，外凡位同。
X57n0976_p0581c22║二、性地相似，得法性水，伏見思惑，即內凡位，與藏教
X57n0976_p0581c23║四善根齊。
X57n0976_p0581c24║二、性地。法謂幻有，性謂即空，心游理內，性水霑潤。
X57n0976_p0582a01║然雖如此，若望聖位，如鍮比金，故云相似。見思不
X57n0976_p0582a02║動，故云伏惑。約教雖異，內凡伏惑，莫不皆然，故與
X57n0976_p0582a03║三藏四善根齊。
X57n0976_p0582a04║三八、人地
X57n0976_p0582a05║三、八人地。言八人者，即八忍也。八忍具足，智少一
X57n0976_p0582a06║分，是故云耳。欲界四諦四忍四智，色無色界亦復
X57n0976_p0582a07║如是。欲界忍智名之為法，色無色界名之為比。八
X57n0976_p0582a08║忍八智從苦諦起，一忍一智如其次第，至道諦時
X57n0976_p0582a09║初生一忍名十五心，次生一智名十六心，今八忍
X57n0976_p0582a10║是十五心也。
X57n0976_p0582a11║四見地，此二位入無間三昧，斷三界八十八使見盡，
X57n0976_p0582a12║發真無漏，見真諦理，與藏教初果齊。
X57n0976_p0582a13║四見地，見真理也。無生觀慧無有間斷，故云無間。
X57n0976_p0582a14║言此二位入無間者，玄義止觀及大四教皆云三
X57n0976_p0582a15║地入無間也。言與藏教初果齊者，準玅玄中明七
X57n0976_p0582a16║聖位，聖者正也，苦忍明發捨凡性入聖性。釋籤解
X57n0976_p0582a17║云：捨凡入聖者至苦忍已，次第無間必入初果，今
X57n0976_p0582a18║從後說通云聖人。輔行云：忍者因也，請觀此文。故
X57n0976_p0582a19║知三地名為聖者，從後說之約通論也。從初而說
X57n0976_p0582a20║別而論之，猶在無間尚名為因，將捨凡性而向聖
X57n0976_p0582a21║性未全聖也。故輔行云：如十五心雖已有於七智
X57n0976_p0582a22║八忍，未入果位，故道比忍猶名為因。準止觀明通
X57n0976_p0582a23║位有三：一者三乘共十地位，如今四教所列是也；
X57n0976_p0582a24║二借別名以名通教三乘共位；三借別名單名通
X57n0976_p0582b01║教菩薩之位。此之二義如下所引。若玅玄中乃以
X57n0976_p0582b02║借別名通共位，謂之別名名別義通。又以借別單
X57n0976_p0582b03║名菩薩，謂之三乘共位菩薩別立忍名，名目雖異
X57n0976_p0582b04║大旨是同。以準大論，乾慧地是菩薩伏忍，名雖借
X57n0976_p0582b05║別義必依通。故止觀云：若三地斷見，四地應斷思；
X57n0976_p0582b06║若四地斷見，三地應未斷。若用兩地斷見，為出入
X57n0976_p0582b07║觀、不出入觀？若不出入則無兩地，若出入者非斷
X57n0976_p0582b08║見位。人師救云：經說如此，今言經借別顯通耳。別
X57n0976_p0582b09║見義長云三四地，通見義短不出入觀。若言三地
X57n0976_p0582b10║約斷見初，若言四地約斷見後，此乃借別而名通
X57n0976_p0582b11║也。近人盛說三地四地名為開前，十地菩薩名為
X57n0976_p0582b12║合後，三四不分名之合前，佛菩薩異名之開後，未
X57n0976_p0582b13║知何文有茲開合？
X57n0976_p0582b14║五、薄地斷欲界九品，思前六品與藏教二果齊。
X57n0976_p0582b15║五、薄地。欲惑稍輕，故名為薄。
X57n0976_p0582b16║六、離欲地，斷欲界，九品思盡，與藏教三果齊。
X57n0976_p0582b17║六離欲地，欲惑全亡，故名為離。
X57n0976_p0582b18║七、已辦地斷三界見思惑盡，但斷正使不能侵習，如
X57n0976_p0582b19║燒木成炭，與藏教四果齊，聲聞位齊此。
X57n0976_p0582b20║七已辦地，智斷功畢，故名已辨見思二惑。非傍曰
X57n0976_p0582b21║正，驅役名使，久習氣分全在，故云不能侵也。觀智
X57n0976_p0582b22║如燒，正使如木，習氣如炭。
X57n0976_p0582b23║八、辟支佛地更侵習氣，如燒炭成灰。
X57n0976_p0582b24║八、辟支佛地能侵習氣，名為燒炭，而未全盡，如有
X57n0976_p0582c01║灰存。所以共地而高下者，論云：三人同斷正使，同
X57n0976_p0582c02║入涅槃，故名為共。喻如燒木，有炭有灰，故名高下。
X57n0976_p0582c03║故輔行云：通教二乘，七地已前與菩薩共，名共聲
X57n0976_p0582c04║聞。若爾，八地已上過二乘地，何故亦名共菩薩耶？
X57n0976_p0582c05║答：以初名後，從本立名，不同別圓，始終別故。問：七
X57n0976_p0582c06║地思盡，何故六地名共聲聞？八名支佛，何故七地
X57n0976_p0582c07║名共支佛？答：通義從容，具如後揀。請讀止觀，則知
X57n0976_p0582c08║揀文。
X57n0976_p0582c09║九菩薩地，正使斷盡，與二乘同，扶習潤生，道觀雙流，
X57n0976_p0582c10║游戲神通，淨佛國土。
X57n0976_p0582c11║九、菩薩地見思已亡，名正使盡。此約自行，故同二
X57n0976_p0582c12║乘。若欲利他，則須扶習。扶謂扶持，習即見思之氣
X57n0976_p0582c13║分也。潤謂潤益，生即分段之形生也。所謂扶持見
X57n0976_p0582c14║思之氣分而潤益，故受生焉。良以通教不明中道
X57n0976_p0582c15║應本，何能稱物施為？是故菩薩雖斷正使，不專證
X57n0976_p0582c16║空，慈悲愍物，欲濟含生，其如見思先已斷訖，更無
X57n0976_p0582c17║惑業而致受生所，所以扶持。正使氣分作利生本，
X57n0976_p0582c18║仍須先時，故留餘習，方可扶持。更加帶空之心及
X57n0976_p0582c19║以四弘之願，潤生三界，利樂有情。當此之時，深觀
X57n0976_p0582c20║二諦，進斷習氣，色心無知、塵沙劣慧既亦斷之，法
X57n0976_p0582c21║眼種智於是明矣。應知習氣不能潤生，今此但是
X57n0976_p0582c22║故留而已。又復扶習唯在通教。言道觀者，道謂化
X57n0976_p0582c23║導，觀即空觀。帶空出假，此二俱行，故曰雙流。出假
X57n0976_p0582c24║化物，游諸世間，譬如兒戲，故云游戲。大論中問：神
X57n0976_p0583a01║通所作，何名游戲？答：猶如幻師種種變現，菩薩亦
X57n0976_p0583a02║爾，是故名戲。又三三昧中，空為上，諸餘行法皆名
X57n0976_p0583a03║為下，下如兒戲。問：菩薩但當出生三昧，何須游戲？
X57n0976_p0583a04║答：菩薩心已出生三昧，欣樂出入，亦名游戲。神名
X57n0976_p0583a05║天心，通名慧性。天然之慧，徹照無礙，故名神通。因
X57n0976_p0583a06║中說果，名淨佛土。若諸眾生，見心熾盛，慳貪蔽重，
X57n0976_p0583a07║菩薩化之，令生正見，無所吝惜，願成佛時，國土清
X57n0976_p0583a08║淨，一切正見，能捨眾生，來至其國，是名因中淨果
X57n0976_p0583a09║佛土。此一既然，破戒、嗔恚、懈怠、散亂、愚癡等蔽，亦
X57n0976_p0583a10║皆準說。淨名記云：三藏教中，無淨土教，但以煩惱
X57n0976_p0583a11║潤業而生，故於穢土，成佛無爽。有六度行，無淨土
X57n0976_p0583a12║教，教無行缺，終無成佛。無淨土因，無行之佛，有教
X57n0976_p0583a13║無人，六度之行，有因無果，行既無果，反成無行。通
X57n0976_p0583a14║人亦云：修淨土行，若任當教，雖有其文，乃寄利人，
X57n0976_p0583a15║堪被接者。通教菩薩，有淨土行，知十方佛，二乘道
X57n0976_p0583a16║理，不合知之，自鄙不發，永不求故。菩薩雖知，佛猶
X57n0976_p0583a17║永滅，永滅乃與取土義乖，故知此佛，無人有教。教
X57n0976_p0583a18║既權施，不稱因行，故於權教，不須苦窮。準支佛見
X57n0976_p0583a19║百佛世界，亦合應知有十方佛，只恐見處，不知有
X57n0976_p0583a20║佛。又只一界，唯一佛化，知亦無妨，故二十部，亦有
X57n0976_p0583a21║許知十方佛者，此亦宜為大教梯漸，故二乘人，亦
X57n0976_p0583a22║知亦不知。通教菩薩，修淨土因，若依跨節，是則淨
X57n0976_p0583a23║土，義通諸教，故有四土，橫豎攝物，由攝生時，有五
X57n0976_p0583a24║差故，所謂人天及四教也。
X57n0976_p0583b01║十佛地機緣若熟，以一念相應慧，頓斷殘習，坐七寶
X57n0976_p0583b02║菩提樹下，以天衣為座，現帶劣勝應身成佛。
X57n0976_p0583b03║十佛地分三：初成佛。案玅玄中共位菩薩別立忍
X57n0976_p0583b04║名，第十佛地成佛之相，誓扶餘習生閻浮提。八相
X57n0976_p0583b05║成道，前之五相與三藏同，唯成佛相於道樹下得
X57n0976_p0583b06║一念相應慧，與無生諦理相應，斷煩惱習名為佛
X57n0976_p0583b07║也。故此一念相應之慧，不可謂之三十四心，應知
X57n0976_p0583b08║只是空慧念耳。斷殘習者，以菩薩時斷正使竟留
X57n0976_p0583b09║餘氣分，故分但斷殘習成佛，殘即正使之餘氣也。
X57n0976_p0583b10║準大論中金銀瑠璃車渠頗棃赤珠碼碯是名七
X57n0976_p0583b11║寶，木樹是劣、七寶是勝，表通教法勝過三藏。天衣
X57n0976_p0583b12║化生表一切法皆如幻故，與三藏佛所證是同，名
X57n0976_p0583b13║現帶劣。本通教佛所現身量，十里百億放光巍巍，
X57n0976_p0583b14║異於三藏丈六一里，故云勝應。或云但空名為帶
X57n0976_p0583b15║劣，不空中道名為勝應，以通教有合身義故。華嚴
X57n0976_p0583b16║成道其唯別圓，鹿苑所明三藏丈六兩處初成不
X57n0976_p0583b17║云通佛，方等般若乃論八相，故知聖應隨順物機，
X57n0976_p0583b18║若云祕密二處不無。
X57n0976_p0583b19║為三乘根性，轉無生四諦法輪。
X57n0976_p0583b20║二、為下，轉法輪。
X57n0976_p0583b21║緣盡入滅，正習俱除，如炭灰俱盡。
X57n0976_p0583b22║三、緣盡下，入涅槃。玅玄亦云：娑羅雙樹入般涅槃，
X57n0976_p0583b23║留舍利為天人福田。佛地只是斷習成道，望因總
X57n0976_p0583b24║舉，正習俱除。習氣全在如炭，少分侵之如灰。佛地
X57n0976_p0583c01║俱無，炭灰咸盡，在菩薩時已燒木故。
X57n0976_p0583c02║經云：三獸度河，謂象、馬、兔也。諭斷惑不同故。又經云：
X57n0976_p0583c03║諸法實相，三乘皆得，亦不名佛。即此教也。
X57n0976_p0583c04║三、經云下，引證。經云即是涅槃經也。象喻菩薩，馬
X57n0976_p0583c05║譬支佛，兔如聲聞，河水喻於即空之理。三獸渡河，
X57n0976_p0583c06║而象力大，馬力次之；兔力最劣，河水是一。以象、馬、
X57n0976_p0583c07║兔脚有長短，所以渡河有淺深異。是故三乘雖同
X57n0976_p0583c08║即空，而聲聞人只除正使，支佛侵習，菩薩斷正，扶
X57n0976_p0583c09║習潤生，當知入空不無優降。須了約法，所以三乘
X57n0976_p0583c10║因果是同；約人而辨，是則三乘因果有殊。幻有之
X57n0976_p0583c11║俗，名為諸法；即空之理，名為實相。幻有即空，三乘
X57n0976_p0583c12║皆得；二乘非佛，其意可知。菩薩在因，故不名佛；若
X57n0976_p0583c13║論至果，名佛何疑？然今且約在因而說，故中論云：
X57n0976_p0583c14║諸法實相，三人共得。玅玄判之，即偏真也。文在中
X57n0976_p0583c15║論，言經云者，或恐誤矣。然論引佛說，豈非經云耶？
X57n0976_p0583c16║然華嚴經云：諸法實性相，二乘亦皆得，而不名為
X57n0976_p0583c17║佛。然但云二乘，部中無通教，更待檢尋大品等經。
X57n0976_p0583c18║此教三乘，因同果異。證果雖異，同斷見思，同出分段，
X57n0976_p0583c19║同證偏真。
X57n0976_p0583c20║四、此教下，結示同異。三因大同，三果小異。大同故，
X57n0976_p0583c21║同學般若；小異故，習盡不等。雖異而同，同斷同證，
X57n0976_p0583c22║如前所引，八義咸同。若三藏教，諦、緣、度殊，三因大
X57n0976_p0583c23║異；三乘微別，三果小同。雖同而異，如中卷引。八、三
X57n0976_p0583c24║不同。言分段者，分段生死、三界、六道、支分、形段。
X57n0976_p0584a01║然於菩薩中有二種，謂利、鈍。
X57n0976_p0584a02║二、然於下，廣釋通前後位。文分為二：初、雙標。欲明
X57n0976_p0584a03║前後，是故云然。二乘滅想，復置不論，所以但云於
X57n0976_p0584a04║菩薩中自分利鈍二種不同。然通二乘，於法華前
X57n0976_p0584a05║得二味益，亦可前進，顯露不接，祕密咸通。
X57n0976_p0584a06║鈍則但見偏空，不見不空，止成當教果頭。佛行因雖
X57n0976_p0584a07║殊，果與藏教齊，故言通前。
X57n0976_p0584a08║二鈍則下雙釋，分二：初釋通前，但見偏空成當教
X57n0976_p0584a09║佛，即前共位第十地也。榮茂華因剋獲實果，果位
X57n0976_p0584a10║居上是故云頭，斯皆約喻以立其名。行因雖殊約
X57n0976_p0584a11║教而說，果與藏齊就證而辨，因果且舉一教一證，
X57n0976_p0584a12║通前之義釋在於此。不其然者，何謂故言如何點
X57n0976_p0584a13║示？次文通後，故今分科敢言符契。
X57n0976_p0584a14║若利根菩薩非但見空，兼見不空，不空即中。道分二
X57n0976_p0584a15║種，謂但、不但。若見但中，別教來接；若見不但中，圓教
X57n0976_p0584a16║來接，故言通後。
X57n0976_p0584a17║二、若利下，釋通後二：初、正釋。非但見空，先暫同鈍；
X57n0976_p0584a18║兼見不空，後彰於利。一人先後不同，故云非但兼
X57n0976_p0584a19║見。既云不空，正當中道，中道即是別、圓所詮。別詮
X57n0976_p0584a20║但中，不具諸法，如雲外月，似出水華；圓詮不但，即
X57n0976_p0584a21║具二邊。然一家明中道復二：一、離斷常，屬前二教；
X57n0976_p0584a22║二、約佛性，為後二教。教權故但，理實名中，斯是別
X57n0976_p0584a23║教。佛性之中，圓教稱實，寂而常照，一切無非遮那
X57n0976_p0584a24║中道。雖但不但，皆名利根。通後別、圓，其義如是。問：
X57n0976_p0584b01║四教釋義，罄無不盡，何須更明受接之說？答：豈聞
X57n0976_p0584b02║受接非四教乎？是故須知初後咸同，故云四教；始
X57n0976_p0584b03║終殊異，故云受接。三接雖分，大乘攝盡，何須難於
X57n0976_p0584b04║更明接耶？故大品經八地聞中、九地修中，如此說
X57n0976_p0584b05║者，非通非別。通教始終不觀常住，別人初地已證
X57n0976_p0584b06║中道，豈可八地方聞中耶？故須約接以銷此文。經
X57n0976_p0584b07║從下根云八、九地，準義合有中、上二根，是故即有
X57n0976_p0584b08║三根受接，仍分三種，謂圓接通、圓接別、別接通也。
X57n0976_p0584b09║所云接者，中道接真，如金接鍮，二物相接，是故云
X57n0976_p0584b10║耳。從下根者，為欲示於真內中故，故待證空方為
X57n0976_p0584b11║點示，令深觀空即見不空。中上二根亦見真已方
X57n0976_p0584b12║示中空，但由中上真空既淺，是故說教多附下根。
X57n0976_p0584b13║問：接義為在法華之前，亦通法華？答：五時皆有，何
X57n0976_p0584b14║須定之？然則須知交際之接在法華前，名會之接
X57n0976_p0584b15║在於法華。鹿苑密論、涅槃追說，是故五時通皆有
X57n0976_p0584b16║接。問：接唯菩薩，亦通二乘？答：法華前接則唯菩薩，
X57n0976_p0584b17║密通二乘；法華中接非但二乘，亦兼菩薩。故法華
X57n0976_p0584b18║中接三乘者皆約顯露，法華已前接於菩薩亦復
X57n0976_p0584b19║如是。問：受接、被接此二何別？答：一往分之，受接約
X57n0976_p0584b20║機，被接約應，究而論之亦何隔別？問：接獨機然，在
X57n0976_p0584b21║應亦爾。答：感應道交不可偏矣。問：接已為在通第
X57n0976_p0584b22║十地，為居別圓初地初住？答：從舊從本是第十地，
X57n0976_p0584b23║從教從證在於地住，略如向說，廣在諸文。
X57n0976_p0584b24║問：何位受接？進入何位？
X57n0976_p0584c01║二、料揀。文為二：初、問：通教為是何位受接？為復進
X57n0976_p0584c02║入別、圓何位？
X57n0976_p0584c03║答：受接人三根不同，若上根三地四地，被接中根之
X57n0976_p0584c04║人五地六地，下根之人七地八地。
X57n0976_p0584c05║二、答，分二：初、約通教定三根。斯乃答向何位受接
X57n0976_p0584c06║之問也。上根三地、四地者，三地雖在無間三昧，在
X57n0976_p0584c07║因非果，未全是聖，將向而已，是則三地未可受接。
X57n0976_p0584c08║故荊谿云：始從四地，終至九地，咸受接名。四地為
X57n0976_p0584c09║上，六、七為中，八、九居下，故知四地方論受接。若接
X57n0976_p0584c10║通教，必須聖位。然荊谿云：乾慧性地，觀慧猶劣，是
X57n0976_p0584c11║故亦復不受接名。故知三地次第無間，必至四地。
X57n0976_p0584c12║從後而說，通云聖人，所以且云上根三地。剋定而
X57n0976_p0584c13║言，須至四地，文義從容，善自斟酌。然受接位，通、圓
X57n0976_p0584c14║接別，今但約通分三根者，良以今文正明通教也。
X57n0976_p0584c15║中、下二根分對地位，亦與向引荊谿文異，準上根
X57n0976_p0584c16║意，思之可知。
X57n0976_p0584c17║所接之教，真似不同。若似位被接，別十迴向，圓十信
X57n0976_p0584c18║位。若真位受接，別初地，圓初住。
X57n0976_p0584c19║二、所接下，約別圓分真似，即是答向進入別圓何
X57n0976_p0584c20║位之問也。淨名記云：若從接邊，通是所接，別圓是
X57n0976_p0584c21║能。只緣所有可接之理，則令能有能接之功。況義
X57n0976_p0584c22║在通，竝含能所。若其不以接義釋者，何以明於通
X57n0976_p0584c23║中利根，根生待接，接俟機成？此乃以應望機，故通
X57n0976_p0584c24║是所接也。若以機望應，則別圓為所接焉。今云所
X57n0976_p0585a01║接之教真似不同，正是以機望應也。亦可謂之所
X57n0976_p0585a02║接之教是通，真似不同是別圓，則符記文之能所
X57n0976_p0585a03║也。真謂實道真證，似謂方便相似，受謂容受。機堪
X57n0976_p0585a04║受應，應可受機，皆云受也。被（平義切），覆也。說別圓之
X57n0976_p0585a05║中道，被而覆之以接通，故云被也。亦可謂之通教
X57n0976_p0585a06║利根，而被別圓來接也。則機應皆有被義也。故真
X57n0976_p0585a07║位接，亦名勝進似位，亦名案位接也。此約下根，下
X57n0976_p0585a08║根勝進多至地住，真位接也。中上入者，此則不定。
X57n0976_p0585a09║按其位次，若接入別，七地已前入別十住，八地已
X57n0976_p0585a10║去入別十行及十迴向。入別既爾，入圓準思。圓若
X57n0976_p0585a11║接別，位接賢位。輔行又云：謂用前教有始無終，已
X57n0976_p0585a12║用七、八，不至九、十；即用後教有終無始，但用向地，
X57n0976_p0585a13║不須住、行，亦下根也。八、九進退，準三、四思之。玅玄
X57n0976_p0585a14║約教，故分三接；止觀就理，但言一接。三接、一接，開
X57n0976_p0585a15║合之殊，義亦相攝。然約教理，三一須分。然圓接別，
X57n0976_p0585a16║上根十住，中根十行，下根十向。問：十向修中，云何
X57n0976_p0585a17║圓中接但中耶？答：別十迴向，義有多途：自有教道
X57n0976_p0585a18║說修但中，實無人也；自有修假而受接者；自有三
X57n0976_p0585a19║觀圓修之者。所言圓中接但中者，別教、通論皆曰
X57n0976_p0585a20║但中，故云圓中接但中耳。其實但接修假觀人，以
X57n0976_p0585a21║由無人修但中故。縱接但中，亦約說矣。問：下根受
X57n0976_p0585a22║接，別向圓修，同耶？異耶？答：此須分別。何者？下根受
X57n0976_p0585a23║接，約圓接別，圓修乃是正修於圓。又圓接別，通於
X57n0976_p0585a24║住、行；圓修之人，別在十向。又復受接自接修假，圓
X57n0976_p0585b01║修自是次第二觀。若入中道，與圓不異。是則受接
X57n0976_p0585b02║必須圓修，圓修未必全同受接，以有通、局不同，假、
X57n0976_p0585b03║中之異故也。
X57n0976_p0585b04║問：此藏、通二教同是三乘，同斷四住，止出三界，同證
X57n0976_p0585b05║偏真，同行三百由旬，同入化城，何故分二？
X57n0976_p0585b06║三、總揀藏、通。文為二：初、問：三乘斷、證既乃不殊，何
X57n0976_p0585b07║故分為二教之異？當知此以斷、證之同，而難約教
X57n0976_p0585b08║折體之異。
X57n0976_p0585b09║答：誠如所問。
X57n0976_p0585b10║二、答。文分二：初、許所問。實如所問，斷證既同，何故
X57n0976_p0585b11║教二？
X57n0976_p0585b12║然同而不同，所證雖同，大小巧拙永異。此之二教，是
X57n0976_p0585b13║界內教。
X57n0976_p0585b14║二、然下，正答同異，分二：初、答雖同而異。斷證雖同，
X57n0976_p0585b15║何妨教異？約教雖異，何妨證同？雖異而同，雖同而
X57n0976_p0585b16║異。別、圓既云方便等土名為界外，藏、通只云三界
X57n0976_p0585b17║六道名為界內。藏、通雖云斷惑出界，此乃理在正
X57n0976_p0585b18║習事外，及以事理波水相即，非謂界外別有國土。
X57n0976_p0585b19║別、圓判之，方云外耳。
X57n0976_p0585b20║藏是界內小拙，不通於大故小，折色入空故拙。此教
X57n0976_p0585b21║三人，雖當教內有上中下異，望通三人，則一槩鈍根，
X57n0976_p0585b22║故須折破也。
X57n0976_p0585b23║二、藏是下，別釋異義，分二：初、釋小拙。不通於大故
X57n0976_p0585b24║小者，三藏菩薩伏惑而已，二乘滅想，根敗不生，此
X57n0976_p0585c01║皆約於法華前說，是故三藏不通於大。又約二乘
X57n0976_p0585c02║不通於大，菩薩復轉成衍中人。又二乘至方等、般
X57n0976_p0585c03║若得通別益，非今文意，且從設教不通大論。折色
X57n0976_p0585c04║入空故拙者，謂法實有，折盡見空，境觀若此，豈非
X57n0976_p0585c05║拙歟？故大論云：譬如有醫，用於針藥，名之為拙；亦
X57n0976_p0585c06║如有渡，用於艸筏，名之為拙。所言折者，折謂折破，
X57n0976_p0585c07║此之折名，本乎外道觀一極微，若盡不盡。今三藏
X57n0976_p0585c08║教觀無常等亦名折者，對破外道，折非正也，故破
X57n0976_p0585c09║實俗而見空理，名正折焉。三乘次第對上中下平
X57n0976_p0585c10║斗斛木，謂之槩也。以小望衍，一槩鈍矣。
X57n0976_p0585c11║通教則界內大巧，大謂大乘初門故，巧謂體色入空
X57n0976_p0585c12║故。雖當教中三人上中下異，若望藏教則一槩為利。
X57n0976_p0585c13║二、通下，釋大巧，分二：初、正釋。大謂大乘初門者，問：
X57n0976_p0585c14║大乘初門為在當教？為通、別、圓？答：玅玄之中正有
X57n0976_p0585c15║此問，彼答文中約通、別、圓為初門也。此是三根受
X57n0976_p0585c16║接義矣，且云菩薩、二乘置之。巧謂體色入空者，且
X57n0976_p0585c17║約當教三乘故也。謂法幻有，體達即空，如是境觀，
X57n0976_p0585c18║灼然巧矣。故大論云：譬如有醫，用於呪術，名之為
X57n0976_p0585c19║巧；亦如有渡，用於方舟，名之為巧。以衍望小，咸名
X57n0976_p0585c20║利焉。
X57n0976_p0585c21║問：教既大乘，何故有二乘之人？
X57n0976_p0585c22║二、料揀，分二：初、問。應知但云大乘則通，當教亦是。
X57n0976_p0585c23║若云大乘初門，則取通後別圓。今既大乘，何以卻
X57n0976_p0585c24║有二乘中下？
X57n0976_p0586a01║答：朱雀門中，何妨庶民出入，故人雖有小，教定是大，
X57n0976_p0586a02║大乘兼小，漸引入實，豈不巧哉。
X57n0976_p0586a03║二、答。問中但云大乘，答中仍取法華意說，故云漸
X57n0976_p0586a04║引入實。教雖大乘，不妨二人，一往通以二乘為小，
X57n0976_p0586a05║密論二乘亦可入實。今準漸引，故如向云：帝王南
X57n0976_p0586a06║門名為朱雀，門下百姓往還無礙。
X57n0976_p0586a07║般若，方等部內共般若等，即此教也。
X57n0976_p0586a08║四、般若下，結示。通當教義是共般若，今云等者，等
X57n0976_p0586a09║取通後不共之義，故略廣釋及以結示二意無虧。
X57n0976_p0586a10║略明通教竟。
X57n0976_p0586a11║三、略明下，總結。
X57n0976_p0586a12║次明別教者。
X57n0976_p0586a13║三、別教三：初、標。
X57n0976_p0586a14║此教明界外獨菩薩法教，理、智、斷、行、位、因、果，別前二
X57n0976_p0586a15║教，別後圓教，故名別也。
X57n0976_p0586a16║二、此教下，釋三：初、釋名義二：初、正釋。方便等土故
X57n0976_p0586a17║云界外，非二乘佛名，獨菩薩別名不共。不云不共
X57n0976_p0586a18║但云別者，不共二乘但在華嚴，今欲收於二酥中
X57n0976_p0586a19║別，是故但立別教之名，以由此法通二乘聞，但是
X57n0976_p0586a20║法別在菩薩耳。故共不共約人而辨，通別之語約
X57n0976_p0586a21║法而言。四念處云：教別者，佛日先照菩薩也；理別
X57n0976_p0586a22║者，三諦隔歷也；智別者，三智次第也；斷別者，三惑
X57n0976_p0586a23║前後也；行別者，五行差殊也；位別者，不相攝也；因
X57n0976_p0586a24║別者，一因逈出也；果別者，一果不融也。故此八義
X57n0976_p0586b01║皆約界外，故云別前悉菩薩法，故別後圓
X57n0976_p0586b02║涅槃云：四諦因緣有無量相，非聲聞、緣覺所知。
X57n0976_p0586b03║二、涅槃下，引證。四諦無量，如前已辨。二乘不知，約
X57n0976_p0586b04║不共說。二酥縱聞，亦所不達，故非所知。如涅槃中，
X57n0976_p0586b05║我於一時在耆闍崛，共彌勒說世諦，舍利弗等不
X57n0976_p0586b06║識。亦如淨名中，須菩提不知以何答。
X57n0976_p0586b07║諸大乘經廣明菩薩歷劫修行，行位次第互不相攝，
X57n0976_p0586b08║此竝別教之相也。
X57n0976_p0586b09║二、諸大下，正示別教行位。文分二：初、略示。三藏則
X57n0976_p0586b10║三祇百劫，通教乃扶習潤生，圓則不起于座，別乃
X57n0976_p0586b11║塵沙劫海，故諸大乘委明斯義。
X57n0976_p0586b12║華嚴明十住、十行、十迴向為賢，十地為聖，玅覺為佛。
X57n0976_p0586b13║瓔珞明五十二位。金光明但出十地佛果。勝天王明
X57n0976_p0586b14║十地。涅槃明五行。
X57n0976_p0586b15║二、華嚴下，廣明，分二：初、總列諸經二：初、正列。華嚴
X57n0976_p0586b16║等者，華嚴經中不云十信，若十住前有十梵行，自
X57n0976_p0586b17║古講者指為十信，然經文中無十信名。四念處云：
X57n0976_p0586b18║華嚴初無十信，後無等覺。於十住中多明圓義，於
X57n0976_p0586b19║登地中多明別義。又從住前至登住來全是圓義，
X57n0976_p0586b20║從第二住至第七住又似別義，於七住中又明相
X57n0976_p0586b21║即，次行向地又是差別。又一一位皆有普賢行布
X57n0976_p0586b22║二門，故華嚴中位有圓別。今文且示別教之位，故
X57n0976_p0586b23║云住行迴向為賢，十地為聖玅覺佛也。言瓔珞者，
X57n0976_p0586b24║菩薩本業瓔珞經明六輪六忍等莊嚴法身，故云
X57n0976_p0586c01║瓔珞也。金光明但出十地佛果者，真諦譯金光明
X57n0976_p0586c02║帝王經三身分別品明十地已，又云入如來地。如
X57n0976_p0586c03║來地者為三種淨：一者、煩惱淨；二者、苦淨；三者、相
X57n0976_p0586c04║淨也。故云十地佛果也。勝天王明十地者，勝天王
X57n0976_p0586c05║般若經云：爾時眾中有一天王名鉢婆羅。故勝天
X57n0976_p0586c06║王即是名也。涅槃五行者，聖行、梵行、天行、病行、嬰
X57n0976_p0586c07║兒行，次第五行在別教矣。
X57n0976_p0586c08║如是諸經增減不同者，界外菩薩隨機利益，豈得定
X57n0976_p0586c09║說？
X57n0976_p0586c10║二、如是下，辨意。四念處云：方等前分對緣散說，亦
X57n0976_p0586c11║未有階次，但散說得道而已，未論地位。至瓔珞中，
X57n0976_p0586c12║總結階級，乃明五十二地。若諸般若前分亦對緣
X57n0976_p0586c13║散說，未有階次。至勝天王，但明十地，前無三十心，
X57n0976_p0586c14║後無等覺。玅玄云：仁王般若明五十一位，結諸般
X57n0976_p0586c15║若。推其意者，譬如軍師蕩𭁵已竟，乃敘功勳，定其
X57n0976_p0586c16║爵祿。經明地位，亦復如是。所以諸位不同，皆是隨
X57n0976_p0586c17║機之說。問：法華何不明位？答：瓔珞結諸方等，仁王
X57n0976_p0586c18║結諸般若，法華但決諸權，以入於實耳。
X57n0976_p0586c19║然位次周足莫過瓔珞經，故今依彼略明菩薩歷位
X57n0976_p0586c20║斷證之相。
X57n0976_p0586c21║二、然下，別依瓔珞。文分二：初、述意，為二：初、立義。依
X57n0976_p0586c22║經四念處云：一期教門，諸大乘經，門門不同，位位
X57n0976_p0586c23║各別。行人采用，其意亦殊。位次具足，須依瓔珞。玅
X57n0976_p0586c24║玄云：須依瓔珞、仁王兩經。若論斷伏高下，須依大
X57n0976_p0587a01║品三觀。若對法門，須依涅槃五行、十功德。用眾經
X57n0976_p0587a02║意，共成初心教觀耳。
X57n0976_p0587a03║以五十二位束為七科，謂信、住、行、向、地等玅。又合七
X57n0976_p0587a04║為二：初、凡；二、聖。就凡又二：信為外凡，住、行、向為內凡，
X57n0976_p0587a05║亦名為賢。約聖亦二：十地等覺為因，玅覺為果。大分
X57n0976_p0587a06║如此。自下細釋。
X57n0976_p0587a07║二、以五下，分文可見。
X57n0976_p0587a08║初言十信者，一信、二念、三精進、四慧、五定、六不退、七
X57n0976_p0587a09║迴向、八護法、九戒、十願。此十位伏三界見思煩惱，故
X57n0976_p0587a10║名伏忍位（外凡）。與藏教七賢位、通教乾慧性地齊。
X57n0976_p0587a11║二：初、言下，釋，分二：初、凡，分二：初、外凡十信。別教地
X57n0976_p0587a12║位既準瓔珞，今亦依彼消釋名義。彼經上卷敬首
X57n0976_p0587a13║菩薩問：一切賢聖名字何等？佛答：乃說十住、十行、
X57n0976_p0587a14║十向、十地、無垢地、玅覺地。又十住前明十恒沙名
X57n0976_p0587a15║字，菩薩常行十心，即十信也。彼經又以十信列在
X57n0976_p0587a16║四十二位後，其間名目與今所列頗有不同，至下
X57n0976_p0587a17║臨文一一點示。彼經下卷釋義品中但釋住、行、向、
X57n0976_p0587a18║地等玅，而十信名亦不消釋。今引瓔珞解釋住、行、
X57n0976_p0587a19║向、地等玅，且準楞嚴消十信名。然楞嚴中位正在
X57n0976_p0587a20║圓，信常住理名曰信心，憶念無忘名曰念心，真精
X57n0976_p0587a21║進趣名精進心，心精智慧名曰慧心，周徧湛寂名
X57n0976_p0587a22║曰定心，定光無退名不退心，保持不失名護法心，
X57n0976_p0587a23║迴向佛地名迴向心。今文迴向在護法前，此依舊
X57n0976_p0587a24║譯瓔珞經說。安住無失名為戒心，十方隨願名曰
X57n0976_p0587b01║願心，故此十心以信為本，名十信也。別信既爾，圓
X57n0976_p0587b02║信準思，但即、不即，具、不具異，下去諸位亦復如是。
X57n0976_p0587b03║然則又有凡聖之位，進退異焉。瓔珞六忍，初名伏
X57n0976_p0587b04║忍，良以見思忍伏故也。教門雖異，外凡、伏同，故齊
X57n0976_p0587b05║藏、通。下去準此。
X57n0976_p0587b06║次明十住者，一發心住（斷三界見惑盡，與藏教初果、通教八人見地齊），二治
X57n0976_p0587b07║地，三修行，四生貴，五具足方便，六正心，七不退（已上六住，
X57n0976_p0587b08║斷三界思惑盡，得位不退，與藏、通二佛齊），八童真，九法王子，十灌頂（已上三住，
X57n0976_p0587b09║斷界內塵沙，伏界外塵沙，前二不知名目）。亦名習種性用，從假入空，觀見
X57n0976_p0587b10║真諦，理開慧眼，成一切智，行三百由旬。
X57n0976_p0587b11║二、內，凡三：初、十住。此十皆住真空之理，故云住也。
X57n0976_p0587b12║於諸劫中行十信心，不作邪見，廣求智慧，名發心
X57n0976_p0587b13║住。常隨空心，淨諸法門，名治地住。長養眾行，名修
X57n0976_p0587b14║行住。生在佛家，種性清淨，名生貴住。多習無量善
X57n0976_p0587b15║根，名方便具足住。今云具足方便，此依新飜而說。
X57n0976_p0587b16║成就第六般若法門，名正心住。入於無生畢竟空
X57n0976_p0587b17║界，名不退住。不生邪倒，破菩提心，名童真住。從佛
X57n0976_p0587b18║王教而生於解，當紹佛位，名法王子住。觀空無相，
X57n0976_p0587b19║得無生心，名灌頂住。首楞嚴云：如國大王以諸國
X57n0976_p0587b20║事分委太子，彼剎利王世子長成，陳列灌頂，名為
X57n0976_p0587b21║灌頂。取四海水置金缾內，灌太子頂。今亦如是，法
X57n0976_p0587b22║水灌頂，是故云也。塵沙者，譬法門之數多也。能化
X57n0976_p0587b23║六凡，分段三界，故云斷界內也。而能修學四聖變
X57n0976_p0587b24║易等法，故云伏界外也。前藏、通二，不知界外之名。
X57n0976_p0587c01║言習種性者，六種性名，出瓔珞經。習謂修習，種即
X57n0976_p0587c02║能生，性名不改。由修習故，所以能生，無有改變。戒
X57n0976_p0587c03║疏中說能生報佛。從假入空者，此次第三觀，出瓔
X57n0976_p0587c04║珞經上卷。從生死之虗假，以四性而推尋，即見真
X57n0976_p0587c05║空之理，故云從假入空觀，亦名二諦觀也。無偽名
X57n0976_p0587c06║真，非虗曰諦，異事為理。照見真空，名為慧眼。知一
X57n0976_p0587c07║切法空寂一相，名一切智。三智具如大品三智品
X57n0976_p0587c08║中，三諦具如仁王、瓔珞兩經。經云：一、有諦，二、無諦，
X57n0976_p0587c09║三、中道第一義諦。有諦亦名俗諦，無諦亦名真諦。
X57n0976_p0587c10║新譯仁王只云二諦，慈恩不立三諦，棄於舊譯也。
X57n0976_p0587c11║誤哉！誤哉！
X57n0976_p0587c12║次明十行者，一歡喜，二饒益，三無違逆，四無屈撓，五
X57n0976_p0587c13║無癡亂，六善現，七無著，八難得，九善法，十真實（斷界外塵
X57n0976_p0587c14║沙惑）。亦云性種性。用從空入假觀，見俗諦，開法眼，成道
X57n0976_p0587c15║種智。
X57n0976_p0587c16║二、明十行。此十皆有化他之行，故云行也。始入法
X57n0976_p0587c17║空不為邪動，名歡喜行。常化眾生使得法利，名饒
X57n0976_p0587c18║益行。得法忍心無我我所，名無嗔恨行。今文中云
X57n0976_p0587c19║無違逆者，亦依新飜。常修忍法謙下恭敬，名無違
X57n0976_p0587c20║逆行。常住功德現化眾生，名無盡行。今文中云無
X57n0976_p0587c21║屈撓（奴教切，曲也，從手者非）者，亦依新飜。行大精進令一切
X57n0976_p0587c22║至究竟涅槃，名無屈撓行。不為無明之所失亂，名
X57n0976_p0587c23║無癡亂行。生生常在佛國中生，名善現行。於我我
X57n0976_p0587c24║所一切皆空，名無著行。三世佛中常行敬順，名尊
X57n0976_p0588a01║重行。今文中云難得行者，亦依新飜。菩薩成就難
X57n0976_p0588a02║得善根，名難得行。說法授人成物軌則，名善法行。
X57n0976_p0588a03║二諦非如亦非非相，名真實行。斷界外塵沙，且在
X57n0976_p0588a04║方便土耳。因前習性以成此性，能生法佛，名性種
X57n0976_p0588a05║性。通教帶空出假，別教破空出假。以別教有中道
X57n0976_p0588a06║應本，所以破空而入假也。此假即是建立之假，此
X57n0976_p0588a07║觀亦名平等觀也。於差別法審而非虗，名見俗諦。
X57n0976_p0588a08║問：俗在於事，何名諦耶？答：摩訶止觀有此料揀，彼
X57n0976_p0588a09║引地持明二法性。俗諦既得名事，法性豈非諦耶？
X57n0976_p0588a10║又復應知，緣於俗諦恒沙三昧，名為俗理。緣眾生
X57n0976_p0588a11║病及神通等利生之事，名為俗事。照見諸法一一
X57n0976_p0588a12║無謬，名為法眼。知十法界諸種差別，化道功成，名
X57n0976_p0588a13║道種智。
X57n0976_p0588a14║次明十迴向者，一救護眾生離眾生相，二不壞，三等
X57n0976_p0588a15║一切諸佛，四至一切處，五無盡功德藏，六入一切平
X57n0976_p0588a16║等善根，七等隨順一切眾生，八真如相，九無縛無著
X57n0976_p0588a17║解脫，十入法界無量（伏無明習中觀）。亦名道種性行，四百由
X57n0976_p0588a18║旬居，方便有餘士（已上三十位為三賢，亦名內凡。從八住至此，為行不退位）。
X57n0976_p0588a19║三十迴向。此十皆悉迴因向果，迴事向理，故云迴
X57n0976_p0588a20║向。以無想心，常行六道，而入果報，不受而受，名救
X57n0976_p0588a21║護眾生。離眾生相，觀一切法，有受有用，念念不住，
X57n0976_p0588a22║名為不壞三世佛法。一切時行，名等一切諸佛。以
X57n0976_p0588a23║大願力，入一切佛士，供養一切佛，名至一切處。以
X57n0976_p0588a24║常住法，授與前人，名無盡功德藏。行無漏善，善惡
X57n0976_p0588b01║不二，名隨順平等善根。今文中云入一切者，亦依
X57n0976_p0588b02║新飜。新飜釋義，亦云隨順。由隨順故，能入一切。以
X57n0976_p0588b03║觀善惡，無二一相，名隨順觀一切眾生。今文之中，
X57n0976_p0588b04║上有等字，無觀字者，亦依新飜。等故隨順，隨順故
X57n0976_p0588b05║觀，心得自在。等三世佛，常照有無，名真如相。以般
X57n0976_p0588b06║若照三世諸法，是一合相，名無縛無著解脫。覺一
X57n0976_p0588b07║切法，中道無相，名入法界。無量空假之心，既已滿
X57n0976_p0588b08║足，正修中道第一義觀，無明不起，忍伏故也。由伏
X57n0976_p0588b09║無明，則成相似中道種性。當分之中，如觀道立，故
X57n0976_p0588b10║名為道。望後佛果，能生名種，不改名性。三百由旬，
X57n0976_p0588b11║如前已辨。約生死處，加方便土。若約煩惱，更加塵
X57n0976_p0588b12║沙。若約觀智，更加假觀。以此增前，為四百也。中觀
X57n0976_p0588b13║為實，空觀為權，權名方便。五住已斷見思，四住更
X57n0976_p0588b14║有餘一，無明住在名為有餘。須知四上所出之文，
X57n0976_p0588b15║如思益云：日月光佛命其梵天來此土云：汝當用
X57n0976_p0588b16║十法游彼世界。娑婆世界名染淨世界，即凡聖同
X57n0976_p0588b17║居土也。如法華云：我於餘國作佛。大論云：二乘雖
X57n0976_p0588b18║不生三界，界外有淨土受法性身。即方便有餘土
X57n0976_p0588b19║也。如仁王云：三賢十聖住果報。即實報土也。如普
X57n0976_p0588b20║賢觀云：其佛住處名常寂光。即常寂光土也。七住
X57n0976_p0588b21║已還名位不退，由斷見思證真如空，自己之位不
X57n0976_p0588b22║退轉也。八住至此名行不退，由斷塵沙化他行滿，
X57n0976_p0588b23║化他之行無退轉也。若至初地名念不退，二邊之
X57n0976_p0588b24║念不能退也。須知三藏三果，通教六地，別教六住，
X57n0976_p0588c01║圓教六信，殘思未盡猶在同居。四果七地七住七
X57n0976_p0588c02║信，思惟既盡生方便土。八地八住八信已上，雖破
X57n0976_p0588c03║塵沙及伏無明，塵沙既不潤界外生，牽報竝由無
X57n0976_p0588c04║漏為因，是故亦在方便土中。唯有別圓初地初住，
X57n0976_p0588c05║獲玅果報居實報土，生身得忍未入滅者，但名華
X57n0976_p0588c06║報也。
X57n0976_p0588c07║次明十地者，一歡喜（從此用中道觀，破一分無明，顯一分三德，乃至等覺，俱名聖種
X57n0976_p0588c08║性），此是見道位。又無功用位，百界作佛，八相成道，利
X57n0976_p0588c09║益眾生，行五百由旬。初入實報無障閡土，初入寶所，
X57n0976_p0588c10║二離垢地，三發光地，四𦦨慧地，五難勝地，六現前地，
X57n0976_p0588c11║七遠行地，八不動地，九善慧地，十法雲地（已上九地，地地各斷
X57n0976_p0588c12║一品無明，證一分中道）。
X57n0976_p0588c13║二、聖位，分二：初、因，又二：初、十地。地名能持，證中道
X57n0976_p0588c14║地。能持眾善，故名地焉。捨凡入聖，四魔不動，到有
X57n0976_p0588c15║無邊，平等雙照，名歡喜地。法身、般若、解脫謂之三，
X57n0976_p0588c16║常、樂、我、淨謂之德，縱橫之三德也。聖位能生，不改
X57n0976_p0588c17║變故，名聖種性也。見中道故，名見道也。不加功力，
X57n0976_p0588c18║任運流入，名無功用也。分身橫應，百界度生，名百
X57n0976_p0588c19║界作佛也。若至二地，千界作佛。三地已去，莫不皆
X57n0976_p0588c20║悉十倍增之：一、生兜率，二、詫胎，三、住胎，四、出胎，五、
X57n0976_p0588c21║出家，六、成道，七、轉法輪，八、入涅槃，名八相也。若約
X57n0976_p0588c22║生死處，加實報土；若約煩惱，更加無明；若約觀智，
X57n0976_p0588c23║更加中道。以此增前，名五百也。修中道因，稱實感
X57n0976_p0588c24║報。依正不隔，色心無礙，故名實報無障礙土也。分
X57n0976_p0589a01║證寂光，名初入寶所也。以正無相，入眾生界，同於
X57n0976_p0589a02║虗空，名離垢地。光慧信忍，習佛之道，極淨明生，名
X57n0976_p0589a03║發光地。此新譯也，舊飜第三，謂之明地，發光即明
X57n0976_p0589a04║也。順無生忍，觀一切法，名𦦨慧地。順忍修道，三界
X57n0976_p0589a05║無明，莫不皆空，名難勝地。上順諸法，觀於三世，寂
X57n0976_p0589a06║滅無二，名現前地。觀諸煩惱，不有不無，常向上地，
X57n0976_p0589a07║念念寂滅，名遠行地。以無生觀，捨於三界，名不動
X57n0976_p0589a08║地。入於上觀，光光佛化，無生忍道，名善慧地。瓔珞
X57n0976_p0589a09║經中云玅慧地，玅即善也。入中道觀，受佛職位，既
X57n0976_p0589a10║同真如，亦等法界，玅雲普覆，名法雲地。一分中道，
X57n0976_p0589a11║一點在上，縱也；般若、解脫，二點在下，橫也。前云三
X57n0976_p0589a12║德，今云中道，縱橫互現耳。
X57n0976_p0589a13║更斷一品入等覺位，亦名金剛心，亦名一生補處，亦
X57n0976_p0589a14║名有上士。
X57n0976_p0589a15║二、等覺位，亦名無垢地。過十地解，入百千三昧，照
X57n0976_p0589a16║一相無相，寂滅無為，望于玅覺，猶有一等，比下名
X57n0976_p0589a17║覺，故名等覺。更有一品，無明塵垢，雖有如無，故名
X57n0976_p0589a18║無垢。所修觀智，純一堅利，喻若金剛，名金剛心。有
X57n0976_p0589a19║一生在，未全損之，名為一生。過此之後，即補果佛
X57n0976_p0589a20║玅覺之處，名為補處。更有玅覺，上位可登，名有上
X57n0976_p0589a21║士。問：為用金剛智斷無明？為用玅覺智斷無明？答：
X57n0976_p0589a22║涅槃云：有所斷者，名有上士；無所斷者，名無上士。
X57n0976_p0589a23║問：何故勝鬘云：無明住地，其力最大，佛菩提智之
X57n0976_p0589a24║所能斷？答：別圓地住，乃至等覺，莫不皆用佛菩提
X57n0976_p0589b01║智斷無明垢，是故云耳。諸文中說，佛上上智斷下
X57n0976_p0589b02║下惑，又下下智斷上上惑，準向之義，思之可知。
X57n0976_p0589b03║更破一品無明，入玅覺位，坐蓮華藏世界七寶菩提
X57n0976_p0589b04║樹下大寶華王座，現圓滿報身。
X57n0976_p0589b05║二、果位，分二：初、成佛。玅觀上忍，大寂無相，名為玅
X57n0976_p0589b06║覺。華藏世界，如華嚴經？華藏世界品中所說。寶華
X57n0976_p0589b07║王座，亦如華嚴。又梵網云：於寂滅道場，坐金剛華
X57n0976_p0589b08║王座。舊攝論云：大蓮華王清淨世界。新攝論云：大
X57n0976_p0589b09║寶華王清淨佛土。圓滿報身，如前已辨。七寶眾多，
X57n0976_p0589b10║表無量故，與前通教表法異焉。
X57n0976_p0589b11║為鈍根菩薩眾轉無量四諦法輪，即此佛也。
X57n0976_p0589b12║二、為下，說法。不知理具，名為鈍根；迷中重故，為說
X57n0976_p0589b13║無量。偏圓對辨，但中名鈍；真中而分，別圓咸利。
X57n0976_p0589b14║有經論說：七地已前名有功用道，八地已上名無功
X57n0976_p0589b15║用道。玅覺位但破一品無明者，總是約教道說。
X57n0976_p0589b16║三、有經論下，隨機不定。文分二：初、正明，為三：初、點
X57n0976_p0589b17║示教道。七地已前等者，如華嚴云：菩薩未至第八
X57n0976_p0589b18║地時，如人乘船欲渡大海，未至大海，多用功力。若
X57n0976_p0589b19║至八地，從大方便，近佛智慧，無功用心，不加功力。
X57n0976_p0589b20║華嚴又云：第五地中習學世法、經書、文章、筭數、占
X57n0976_p0589b21║相、吉凶等事，又無等覺。當知皆是教道之義。言玅
X57n0976_p0589b22║覺位破一品者，未知出在何經論中。輔行但云破
X57n0976_p0589b23║十二品稱為玅覺，故前所明始自十信至于玅覺，
X57n0976_p0589b24║無非教道，何獨今文云七地等耶？然前初地云入
X57n0976_p0589c01║寶所無障礙土，輔行既云實報說別，是約教道，證
X57n0976_p0589c02║道必無。今亦例之，教道必無。無障礙土言無障礙，
X57n0976_p0589c03║約證道耳。初地既乃所證同圓，二地已去誰證隔
X57n0976_p0589c04║歷？故十二品皆教道也。問：為是約行教道？約說教
X57n0976_p0589c05║道？答：約行教道，約行人論，但在地前；約說教道，約
X57n0976_p0589c06║如來說，通於始終；約行證道，在於初地；約行人證，
X57n0976_p0589c07║與圓無殊；約說證道，約如來說，已證之法。應知別
X57n0976_p0589c08║教論證道者，非是別教當分之談，乃是點示行人
X57n0976_p0589c09║親證，不存隔歷，及以聖人已證圓融耳。故約說證
X57n0976_p0589c10║道，非隔歷也。約行尚自同圓，約說豈不爾耶？故約
X57n0976_p0589c11║行證道，所修之因，即是迴向圓修人也；約說證道，
X57n0976_p0589c12║即是被於圓修人耳。何者？別向圓修，諦觀不二，若
X57n0976_p0589c13║無聖人說於已證融玅之法而赴應之，則成有感
X57n0976_p0589c14║而無應矣；約行證道，若非別向圓修之因，是則有
X57n0976_p0589c15║果而無因矣。或謂地上圓融，地前隔歷，別人初心，
X57n0976_p0589c16║聞地上圓融，約說證道，被別人初心等，無稽之談，
X57n0976_p0589c17║不可用也。問：別向圓修，為初迴向，為第十耶？答：瓔
X57n0976_p0589c18║珞經中，第十迴向，始修中道，第一義觀，且從下根，
X57n0976_p0589c19║若論中上，實通前九，故十迴向，次第三觀，若入中
X57n0976_p0589c20║道，與圓無異，別有義章，分別此也。
X57n0976_p0589c21║有處說初地斷見，從二地至六地斷思，與羅漢齊者，
X57n0976_p0589c22║此乃借別教位名，名通教位耳。
X57n0976_p0589c23║二、有處下，借別名通。止觀兩文：一、借別名，名通家
X57n0976_p0589c24║三乘共位；二、借別名，單名通家菩薩位。今此一文
X57n0976_p0590a01║該彼兩說。彼初文者，外凡十信即是乾慧，內凡三
X57n0976_p0590a02║賢即是性地，八人見是初歡喜地，薄地有向即離
X57n0976_p0590a03║垢地，薄地有果即是明地，離欲地向即是炎地，離
X57n0976_p0590a04║欲有果即難勝地，已辦地向即現前地，已辦地果
X57n0976_p0590a05║即遠行地，八支佛地是不動地，九菩薩地是善慧
X57n0976_p0590a06║地，第十佛地是法雲地。借此別名判共位者，是則
X57n0976_p0590a07║初地名為斷見，二地斷欲一兩品思，乃至七地斷
X57n0976_p0590a08║殘思盡。彼第二文引舊人云：六地思盡，與羅漢齊。
X57n0976_p0590a09║或云：七地與羅漢齊。今家意者，約十度義，第六般
X57n0976_p0590a10║若空慧惑盡，與羅漢齊。若約諸地來對向果，七地
X57n0976_p0590a11║正與第四果位已辦地齊，故知此文該彼兩說。總
X57n0976_p0590a12║而言之，皆是借別而名通也。名可借別，義必依通，
X57n0976_p0590a13║玅玄所說，如前已明。言十度者，合但六度，開則成
X57n0976_p0590a14║十。何者？禪有願力開出願度，有神通力開出力度，
X57n0976_p0590a15║根本定者守本禪度，般若度中有道種智開方便
X57n0976_p0590a16║度，有一切種智開出智度，一切智守本般若度。此
X57n0976_p0590a17║借別義，具如大品、大論、楞伽，故云有處說也。
X57n0976_p0590a18║有云：三賢十聖住果報，唯佛一人居淨土。此借別教
X57n0976_p0590a19║名，明圓教位也。
X57n0976_p0590a20║三、有云下。借別明圓。有云：即是仁王般若波斯匿
X57n0976_p0590a21║王說偈文也。三賢十聖即是別位，住果報者即是
X57n0976_p0590a22║圓義。以別三賢未破無明不住果報，圓住果報無
X57n0976_p0590a23║三賢名。由是觀之，借別三賢十聖之位以明於圓
X57n0976_p0590a24║住果報，義非虗立也。
X57n0976_p0590b01║如此流類甚眾，須細知當教斷證之位，至何位，斷何
X57n0976_p0590b02║惑，證何理，往判諸教諸位，無不通達。
X57n0976_p0590b03║二、如此下，結勸。
X57n0976_p0590b04║略明別教竟。
X57n0976_p0590b05║三、略明下，總結。
X57n0976_p0590b06║次明圓教者。
X57n0976_p0590b07║四、圓教。文為三：初、標；
X57n0976_p0590b08║圓名圓玅、圓滿、圓足、圓頓，故名圓教也。
X57n0976_p0590b09║二、圓名下，釋，分二：初、釋名義二：初、正釋名。三諦圓
X57n0976_p0590b10║融，不可思議，名為圓玅。三一相即，無有缺減，名為
X57n0976_p0590b11║圓滿。三一自在，悉皆互具，名為圓足。三一無差，不
X57n0976_p0590b12║從漸次，名為圓頓。
X57n0976_p0590b13║所謂圓伏、圓信、圓斷、圓行、圓位、圓自在莊嚴、圓建立
X57n0976_p0590b14║眾生。
X57n0976_p0590b15║二、所謂下，示法體。上釋名云：玅滿足頓，何等是耶？
X57n0976_p0590b16║故今示云：三觀圓修，五住皆伏，名為圓伏。信一切
X57n0976_p0590b17║法即空、假、中，名為圓信。三惑俱斷，名為圓斷。一行
X57n0976_p0590b18║具足一切諸行，名為圓行。一位具足一切諸位，名
X57n0976_p0590b19║為圓位。理為所嚴，觀為能嚴，能所內嚴，外用自在。
X57n0976_p0590b20║六根、六塵莫不一一皆入正受，無不一一咸起出
X57n0976_p0590b21║說，雙示入出，依正相即，根塵互徧，名圓自在莊嚴。
X57n0976_p0590b22║行、住、坐、臥、語、默、作、作，莫不一一皆令眾生得空、假、
X57n0976_p0590b23║中四悉之益，名圓建立眾生。此等具如華嚴經說。
X57n0976_p0590b24║諸大乘經論說佛境界，不共三乘位次，總屬此教也。
X57n0976_p0590c01║二、諸大乘下，釋位。次文分二：初、總明。今家所判諸
X57n0976_p0590c02║大乘中談佛法者，悉是圓教，不同他宗，偏計一經
X57n0976_p0590c03║一論而已。
X57n0976_p0590c04║法華中開示悟入四字，對圓教住行向地，此四十位。
X57n0976_p0590c05║華嚴云：初發心時便成正覺，所有慧身不由他悟，清
X57n0976_p0590c06║淨玅法身湛然應一切。此明圓四十二位。維摩經云：
X57n0976_p0590c07║薝蔔林中不嗅餘香，入此室者唯聞諸佛功德之香。
X57n0976_p0590c08║又云：入不二法門，般若明最上乘，涅槃明一心五行。
X57n0976_p0590c09║又經云：有人入大海浴已，用一切諸河之水。又娑伽
X57n0976_p0590c10║羅龍澍車軸雨，唯大海能受，餘地不堪。又擣萬種香
X57n0976_p0590c11║為丸，若燒一塵具足眾氣。
X57n0976_p0590c12║二、法華下，別示，分二：初、正明位次二：初、通列諸經
X57n0976_p0590c13║二：初、正列。開、示、悟、入四字，以對住、行、向、地，在文可
X57n0976_p0590c14║見。引華嚴云初發等者，意將初住開發三身，例二
X57n0976_p0590c15║住去，至於玅覺，無不皆然，故云此明圓四十二位
X57n0976_p0590c16║也。維摩詰經？觀眾生品，天女彈訶舍利弗云瞻蔔
X57n0976_p0590c17║林等。瞻蔔林者，喻圓教也；不嗅餘香，比三教也。淨
X57n0976_p0590c18║名空室，表常寂光，十方如來咸住其中，故入室者，
X57n0976_p0590c19║名入寂光，與諸如來法身大士一體無異，功德玅
X57n0976_p0590c20║香普薰一切，無非中道，根塵法界其在茲乎？瞻蔔，
X57n0976_p0590c21║此飜黃華樹也，薝（丁敢切）字誤也，應作瞻字。維摩經？
X57n0976_p0590c22║不二法門品，三十一菩薩各各宣說不二法門，葢
X57n0976_p0590c23║以有言言於無言，是名別教；若一一門能攝諸門，
X57n0976_p0590c24║是名圓教。文殊乃以無言言於無言，淨名則以無
X57n0976_p0591a01║言無言，是名不二，在圓教也。是乘微玅，無有過者，
X57n0976_p0591a02║名最上乘。復有一行是如來行，所謂大乘大般涅
X57n0976_p0591a03║槃佛性之理，是名涅槃一心五行。又經云者，亦涅
X57n0976_p0591a04║槃也。理具諸法，如大海水；依理修觀，如在海浴。此
X57n0976_p0591a05║行徧攝一切諸行，譬如已用諸河之水。又娑伽等，
X57n0976_p0591a06║華嚴云也。娑伽羅者，此飜鹹海，從所居處以立名
X57n0976_p0591a07║焉。龍譬如來，雨喻圓教，海譬圓機，餘地喻三教之
X57n0976_p0591a08║人。車軸之雨，雨之大也，澍時雨也。又擣萬種香為
X57n0976_p0591a09║丸等，文出楞嚴？三昧經中。理具諸法，如萬種香；諸
X57n0976_p0591a10║法即理，如擣為丸。隨觀理性所具一法，如燒一塵；
X57n0976_p0591a11║理具一法，徧攝諸法，如眾氣具足。
X57n0976_p0591a12║如是等類，竝屬圓教。
X57n0976_p0591a13║二、如下，結。
X57n0976_p0591a14║今且依法華瓔珞，略明位次有八：一、五品弟子位（外凡，
X57n0976_p0591a15║出法華經），二、十信位（內凡），三、十住位（聖初），四、十行，五、十迴向，六、
X57n0976_p0591a16║十地，七、等覺（是因位末），八、玅覺（是果位）。
X57n0976_p0591a17║二、今下，別依法華、瓔珞，分二：初、標列五品名目。法
X57n0976_p0591a18║華顯然八界發心，至一生在四方道場開示悟入，
X57n0976_p0591a19║如此即是十信等位。若瓔珞經，位次昭然，具足列
X57n0976_p0591a20║釋。法華純圓，瓔珞兼別，今須取圓。
X57n0976_p0591a21║初五品位者。
X57n0976_p0591a22║二：初、五品下，釋。文分二：初、凡二：初、外。凡三：初、標。
X57n0976_p0591a23║一，隨喜品。
X57n0976_p0591a24║二、一下，釋，為五：初、隨喜品，分二：初、標。
X57n0976_p0591b01║經云：若聞是經而不毀訾，起隨喜心。
X57n0976_p0591b02║二、經下，釋二：初、引經，即分別功德品十九行偈；後、
X57n0976_p0591b03║先明現在四信；次、說滅；後、五品下去，引經，準此應
X57n0976_p0591b04║知。
X57n0976_p0591b05║問：隨喜何法？
X57n0976_p0591b06║二、料揀，分二：初、問。
X57n0976_p0591b07║答：玅法。
X57n0976_p0591b08║二、答，為二：初、總示。圓融三諦，名玅法也。文句云：隨
X57n0976_p0591b09║是隨順，隨順事理，無二無別；喜是欣慶，欣慶己他，
X57n0976_p0591b10║慶己有智慧，慶人有慈悲。故事理等，即玅法矣。
X57n0976_p0591b11║玅法即是心也。
X57n0976_p0591b12║二、玅法者下，別釋，分三：初、心法，又三：初、示法即心。
X57n0976_p0591b13║三、法玅義，此心法也。心法在因，眾生法一往通因
X57n0976_p0591b14║果，二往局在因，佛法定在果。經云閑處攝心，即心
X57n0976_p0591b15║法玅；為令眾生，眾生法玅；唯佛與佛究竟實相，即
X57n0976_p0591b16║佛法玅。心、佛、眾生待絕二玅，經題玅法，斯之謂矣。
X57n0976_p0591b17║玅心體具。
X57n0976_p0591b18║二、示體德，即玅心體具一句是也。應知在因一念
X57n0976_p0591b19║之心無一異相，達此無相，具一切心，三千具足，是
X57n0976_p0591b20║則名為玅心體具。所以體具方彰玅心，玅心良由
X57n0976_p0591b21║體具故也。何者？一念之心無一異相，無相則是空
X57n0976_p0591b22║中實體，實體任運具足三千，故知體具方是玅心。
X57n0976_p0591b23║體若不具，何殊小乘偏空之理？具若不空，何異世
X57n0976_p0591b24║間質礙之物？是故應知，具即是假，假即空中。別教
X57n0976_p0591c01║已還，尚不識具，況識空中？具是體德，空是體量，非
X57n0976_p0591c02║德非量，名為性體。體即中道，量即是真，具即是俗，
X57n0976_p0591c03║混而不雜，離亦不分，雖一一徧，亦無所在，鏡體光
X57n0976_p0591c04║像，方之可知，器之與飯，類之同矣。玅心既爾，玅色
X57n0976_p0591c05║亦然，色心一體，咸具三千，豈得偏計心具三千，色
X57n0976_p0591c06║不具耶？色即心故，既具三千，心即色故，豈不具哉？
X57n0976_p0591c07║由性具故，色心乃具。色心之具，約事而辨，性具體
X57n0976_p0591c08║具，就理而論，性具修具，心具性具，心徧性徧，心變
X57n0976_p0591c09║性變，準而思之，不能委說。然須了知即具所以，即
X57n0976_p0591c10║乃為彰不二，具則顯於體德，由體具故，即方不二，
X57n0976_p0591c11║斯竝圓乘，皆非偏小。他宗亦談法性之理猶如虗
X57n0976_p0591c12║空，此同今家體性體量，但他不立體具三千，失於
X57n0976_p0591c13║體德圓理徒施，是故荊谿頻將具義以斥他宗未
X57n0976_p0591c14║善談性。今家學者不知此由，專執性具不許亡絕，
X57n0976_p0591c15║是則失於性體性量。所以或聞空中泯絕三千，便
X57n0976_p0591c16║謂同於小乘太虗空理；若聞本具十界宛然，乃謂
X57n0976_p0591c17║大乘究竟圓極。而不思惟若無性體性量泯絕，何
X57n0976_p0591c18║能顯於德具三千？故諸文中性具理具性理無出，
X57n0976_p0591c19║空中具法咸皆是假，空中體本亡泯故能具足三
X57n0976_p0591c20║千，譬明鏡之空淨故現大小之形。性理既具，那謂
X57n0976_p0591c21║斷無？具即是假，何謂空中？空中若存，諸相俗假如
X57n0976_p0591c22║何說之？況玅經中諸法實相標權實章，諸法是標
X57n0976_p0591c23║俗假權也，實相是標空中實也，所謂已下乃是釋
X57n0976_p0591c24║於權實章也。如是則是釋於空中，性相等是釋於
X57n0976_p0592a01║諸法，所以一家三轉讀文良由於此。故諸法即實
X57n0976_p0592a02║相三千亡絕，實相即諸法十界宛然。故荊谿云：如
X57n0976_p0592a03║是相等即是轉釋諸法實相，以諸法故故有相等，
X57n0976_p0592a04║以實相故相等皆是，實相無相相等皆如，皆如皆
X57n0976_p0592a05║是豈非空中？空中是理假等為事，況復實相必具
X57n0976_p0592a06║諸法，諸法法爾即空即中，況復實智無有若干，權
X57n0976_p0592a07║智乃有差別之法，地具桃李，實有權耳。是故四眼
X57n0976_p0592a08║二智，萬像宛然；佛眼種智，真空冥寂。況常寂光，端
X57n0976_p0592a09║醜斯亡；寂光所對，咸有淨穢。諸文所談，其意咸爾。
X57n0976_p0592a10║有眼諸賢，幸埀觀察。近來學者，執計紛紜，或唯談
X57n0976_p0592a11║空寂，或但論體具，互相排毀，形于筆舌，豈非皆是
X57n0976_p0592a12║邊見者哉？請讀金錍，三義明性，方曉一家圓頓玅
X57n0976_p0592a13║說，但專在有。龍樹所謂：聞諸法空，如刀傷心，唯欣
X57n0976_p0592a14║空寂。中論所謂：佛所不度，若好雙非，是則名為愚
X57n0976_p0592a15║癡戲論，無說無示。瘂者應是得道人乎？邪見稠林，
X57n0976_p0592a16║何由可出？是以聖人悉檀赴物，或有或無，以至雙
X57n0976_p0592a17║非。若乃自行照了根源，空有雙非，寧當可得？是故
X57n0976_p0592a18║應知，第一義中，一法尚不可得，何況三千？世諦之
X57n0976_p0592a19║中，尚具無量，豈但三千耶？不達此旨，徒費精神，龍
X57n0976_p0592a20║鬚牛皮，喻意可識。人尚不知三千之法名為幻有，
X57n0976_p0592a21║豈解即空？空尚驚心，中必惑耳。於此尚乃迷倒無
X57n0976_p0592a22║知，何況聖人說教大體，自行知見，利他因緣？嗚呼！
X57n0976_p0592a23║研習積年，猶迷闇託，況談世論，孰能體之？
X57n0976_p0592a24║如如意珠。
X57n0976_p0592b01║三、舉喻，即是如如意珠一句也。如意珠者，大論云：
X57n0976_p0592b02║出舍利中，法滅之時，一切舍利皆為如意珠。止觀
X57n0976_p0592b03║云：天上勝寶，狀如芥粟，七寶琳琅，非內畜，非外入，
X57n0976_p0592b04║稱意豐儉，降雨穰穰。色法尚爾，況心神靈玅而不
X57n0976_p0592b05║具耶？如意珠體，喻空中理也；七寶等，喻理具也；降
X57n0976_p0592b06║雨等，喻事用也。竝由理具，方有事用，是故借喻玅
X57n0976_p0592b07║心體具焉。又如三毒惑心，心起尚具八十八使；又
X57n0976_p0592b08║如眠夢，尚見百千之事，況玅心者哉？斯等三喻，如
X57n0976_p0592b09║止觀中喻不思議之三境也。得前文旨，三喻可知，
X57n0976_p0592b10║錯解之人，其亦多矣。
X57n0976_p0592b11║心佛及眾生，是三無差別。
X57n0976_p0592b12║二、心佛下，例生佛。心法之玅既乃如此，眾生諸佛
X57n0976_p0592b13║無不咸然，三法之玅良在茲焉。故華嚴云：心如工
X57n0976_p0592b14║𦘕師，造種種五陰，一切世界中，無法而不造。如心
X57n0976_p0592b15║佛亦爾，如佛眾生然，心佛及眾生，是三無差別。言
X57n0976_p0592b16║心造者，不出二意：一者、約理，造即是具；二者、約事，
X57n0976_p0592b17║不出三世。三世又三：一者、過造於現，過、現造當；二
X57n0976_p0592b18║者、現造於現；三者、聖人變化所造。竝由理具，方有
X57n0976_p0592b19║事用。心法既爾，生佛亦然。心、佛、眾生三無差別，但
X57n0976_p0592b20║須了知理是空中，理實具足三千俗權，在理則本
X57n0976_p0592b21║具，在事則起用，性具、修具三法無差。性理既具，具
X57n0976_p0592b22║亦即理，故達理具即空即中。若但約具名三無差，
X57n0976_p0592b23║是則失於空中理也；唯論空中名三無差，是則失
X57n0976_p0592b24║於體德事矣。若能理事俱明，則無有過焉。故心、生、
X57n0976_p0592c01║佛三則名差，一一即理，無不具事，名三無差。輔行
X57n0976_p0592c02║因釋心造，故論理具、事、用，三法各具，名為無差。既
X57n0976_p0592c03║以具事名為無差，具必即理，故達理具即空即中。
X57n0976_p0592c04║釋籤因辨三法高下、事用差殊，故示理體名為無
X57n0976_p0592c05║差。然而理體非不具事，故金錍云：眾生有迷中事
X57n0976_p0592c06║理，諸佛有悟中事理，迷悟雖殊，事理體一。生佛既
X57n0976_p0592c07║爾，心豈不然？是則三法咸有理具，及以空中名無
X57n0976_p0592c08║差矣。況復俗假名為差別，真空無差，中道雙非差
X57n0976_p0592c09║與無差，而復雙照差與無差，故差、無差用與不同。
X57n0976_p0592c10║如其偏執，誠難會通。
X57n0976_p0592c11║此心即空即假即中，常境無相，常智無緣。
X57n0976_p0592c12║三、此心下，明諦觀。文分二：初、正明。又二：初、即照而
X57n0976_p0592c13║遮。此心即空、假、中，照也；無相、無緣，遮也。此心者，即
X57n0976_p0592c14║向玅心也。依理生解，故名玅心；依解而觀，即是陰
X57n0976_p0592c15║境。望觀屬事，斯之謂矣。故一念因心，以三觀觀之，
X57n0976_p0592c16║即見一念無相，謂之空；無法不備，謂之假；不一不
X57n0976_p0592c17║異，謂之中。能觀既是三觀，所觀乃名三諦。諦境常
X57n0976_p0592c18║故，觀智亦常。諦觀名別，其體本同。以心為境，心亦
X57n0976_p0592c19║能照；能所俱心，心心相照。四句分別，如義例中。是
X57n0976_p0592c20║以玅心體具全性，起修了性為行，全是諦觀不二
X57n0976_p0592c21║故也。故瓔珞經下卷中說：敬首菩薩問佛三觀法
X57n0976_p0592c22║界淨道，佛令大眾皆應修學如是法門。是以此心
X57n0976_p0592c23║因緣所生法，即空、假、中。龍樹心印，良由於此。所照
X57n0976_p0592c24║之境即遮，故云常境無相也，即一心三諦皆不可
X57n0976_p0593a01║得也。能照之觀即遮，故云常智無緣也，即一心三
X57n0976_p0593a02║觀皆不可得也。況復無相及以無緣，尚自叵得，諦
X57n0976_p0593a03║觀相照，安可存乎？
X57n0976_p0593a04║無緣而緣，無非三觀；無相而相，三諦宛然。
X57n0976_p0593a05║二、無緣下，即遮而照。雖皆不得，終自炳然。能觀之
X57n0976_p0593a06║智，即遮而照，故云無緣而緣，無非三觀也。所觀之
X57n0976_p0593a07║境，即遮而照，故云無相而相，三諦宛然也。終日雙
X57n0976_p0593a08║遮，終日雙照，悉檀假立，所以如此。自行推尋，了然
X57n0976_p0593a09║冥寂，閑處攝心，其在此矣。
X57n0976_p0593a10║初心知此，慶己慶人，故名隨喜。
X57n0976_p0593a11║二、初心下，結示。文分二：初、結名，即是結成隨喜品
X57n0976_p0593a12║名也。初心者，五品之初品也。知此者，指向諦觀也。
X57n0976_p0593a13║初心知此，結成隨也。隨順事理，無二無別，即是諦
X57n0976_p0593a14║觀空中之理，俗假事也。慶己慶人，結成喜也。隨順
X57n0976_p0593a15║玅法，有事有理，所以慶己有其智慧，兼乃慶人有
X57n0976_p0593a16║於慈悲。事即理故，名為慶己。理即事故，名為慶人。
X57n0976_p0593a17║是故初心專立自行，亦以願力而慶人焉。自行化
X57n0976_p0593a18║他，良由此也。能如此者，名隨喜矣。不其然者，名毀
X57n0976_p0593a19║訾焉。
X57n0976_p0593a20║內以三觀觀三諦境，外以五悔勤加精進，助成理解。
X57n0976_p0593a21║二、內以下，明內須外助。文分三：初、結前生後。內以
X57n0976_p0593a22║三觀觀三諦境，結前也；外以五悔助成理解，生後
X57n0976_p0593a23║也。所謂前來雖以三觀觀三諦境，三惑未伏，初品
X57n0976_p0593a24║未明，外障紛然，須加事行而修五悔，外障不生，內
X57n0976_p0593b01║觀可發，理解即向理觀故也。
X57n0976_p0593b02║言五悔者，有二：一、理，二、事。
X57n0976_p0593b03║二、言下，釋，分二：初、理事雙標。理即前來內觀之義，
X57n0976_p0593b04║而今標者，相對來耳。
X57n0976_p0593b05║理懺者，若欲懺悔者，端坐念實相，眾罪如霜露，慧日
X57n0976_p0593b06║能消除，即此義也。
X57n0976_p0593b07║二、理懺下，理事各釋，分二：初、引文重示理觀五悔。
X57n0976_p0593b08║標既相對而來，釋亦相帶故也。此文出自普賢觀
X57n0976_p0593b09║經，所言端坐，是約身儀。身儀通四，且云坐耳。自行
X57n0976_p0593b10║空中，名念實相。化他玅假，諸法三千，總而言之，自
X57n0976_p0593b11║他不二。三觀圓修，理事融泯，能了妄念無一異相，
X57n0976_p0593b12║名念實相。若達無相，無相而相，三千宛然，無一異
X57n0976_p0593b13║故，眾罪不生。霜露慧日，法喻可知。前既標云五悔
X57n0976_p0593b14║有二，故知理懺須具五種。良由懺悔以至發願，皆
X57n0976_p0593b15║須念於空中實相，無相而相，三千宛然，故得理懺
X57n0976_p0593b16║該於五種。五種通皆悔除眾罪，是以但云理懺故
X57n0976_p0593b17║也。不作此釋，豈可理懺與前諦觀而有異乎？梵云
X57n0976_p0593b18║懺摩，此云悔過，華梵雙舉，故云懺悔。釋懺悔名，示
X57n0976_p0593b19║懺悔處，辨懺悔法，明懺悔位。無生、取相、作法等三，
X57n0976_p0593b20║真如、唯識、四種三昧、十境、十乘、託事、附法、約行等
X57n0976_p0593b21║義，廣如諸部，此難具陳。
X57n0976_p0593b22║言事懺者，晝夜六時，三業清淨，對於尊像，披陳過罪。
X57n0976_p0593b23║無始已來，至于今身，凡所造作，殺父殺母，殺阿羅漢，
X57n0976_p0593b24║破和合僧，出佛身血，邪淫偷盜，妄言綺語，兩舌惡口，
X57n0976_p0593c01║貪瞋癡等，如是五逆十惡，及餘一切，隨意發露，更不
X57n0976_p0593c02║覆藏，畢故不造新。
X57n0976_p0593c03║二、言事懺者下，正明外助事行五悔。文自分二：初、
X57n0976_p0593c04║正明；二、結。初又分五：初、懺悔，分二：初、正釋，分二：初、
X57n0976_p0593c05║方法首伏。晝夜六時等，方法也。披陳罪等，即首伏
X57n0976_p0593c06║也。如法華中三七方法及以諸經行法一科。綺，側
X57n0976_p0593c07║語詞。言乖道理，名綺語也。構鬬之言，間他令致得
X57n0976_p0593c08║失分乖，名兩舌也。惡言加彼，令他受惱，名惡口也。
X57n0976_p0593c09║優婆塞五戒經加說無義語而為五惡。普賢觀云：
X57n0976_p0593c10║舌根起五種，惡口不善業。斯之謂也。人不知此，乃
X57n0976_p0593c11║謂譯家誤云五種。然今十惡文略，一殺生耳，餘如
X57n0976_p0593c12║前釋。須知懺悔正為滅除破戒罪矣。
X57n0976_p0593c13║若如是，則外障漸除，內觀增明。
X57n0976_p0593c14║二、若如下，結成，為三：初、內由外助。若如是，則指向
X57n0976_p0593c15║方法。外障漸除，指逆惡等。內觀增明，指前諦觀。事
X57n0976_p0593c16║行有力，外障不生。內觀得明，外助之力也。
X57n0976_p0593c17║如順流舟，更加㯭棹，豈不速疾到於所止？
X57n0976_p0593c18║二、舉喻。依理修觀，如順流船；事行首伏，如加㯭棹。
X57n0976_p0593c19║圓伏圓斷，始自五品，終于玅覺，異乎偏漸次第修
X57n0976_p0593c20║證，故云速疾到於所止。
X57n0976_p0593c21║修圓行者亦復如是，正觀圓理，事行相助，豈不速至
X57n0976_p0593c22║玅覺彼岸？
X57n0976_p0593c23║三合，其文皎然。
X57n0976_p0593c24║莫見此說，便謂漸行，謂圓頓無如是行，謬之甚矣。
X57n0976_p0594a01║二、莫見下，斥非。文分二：初、舉謬總斥。上來所明理
X57n0976_p0594a02║觀事懺，斯是依準諸大乘經。凡愚不知，或聞此說，
X57n0976_p0594a03║便謂漸次小乘之意，而圓頓中都不如是。所以有
X57n0976_p0594a04║云若未頓超方便，且於教法留心等。良由世人迷
X57n0976_p0594a05║於大乘修行法門，偏計理性無說無示，而廢修得
X57n0976_p0594a06║解行二門，端拱無為，不禮聖容，不讀經教，乃言我
X57n0976_p0594a07║是大乘，頓機直入，若諸經論。蓋被中下漸次之流，
X57n0976_p0594a08║一家所斥闇證之徒，良在斯矣。
X57n0976_p0594a09║何處天然彌勒，自然釋迦？
X57n0976_p0594a10║二、何處下，別斥。文分二：初、以無因而有果斥。彌勒、
X57n0976_p0594a11║釋迦既是果人，果必由因。今不修於理事之因，是
X57n0976_p0594a12║無因矣。無因謂之天然、自然也，豈可無因而感果
X57n0976_p0594a13║哉？所以斥云天然彌勒、自然釋迦矣。菩薩大人萬
X57n0976_p0594a14║行楞嚴便為無用也，永嘉那謂多劫修乎？然華嚴
X57n0976_p0594a15║云：如貧窮人數他珍寶，於法不修，亦復如是。故佛
X57n0976_p0594a16║垂教，欲人依之而修證耳。因指見月，不其然歟？是
X57n0976_p0594a17║則經論何傷人乎？文字解脫何必畏哉？所作無非，
X57n0976_p0594a18║何謂漸行耶？教外將何而別傳乎？討疏尋經，分別
X57n0976_p0594a19║名相，自不達耳，非經論之過焉。不知討誰疏耶？若
X57n0976_p0594a20║慈恩等疏，此則可爾。若天台疏，皆有方軌，攝法入
X57n0976_p0594a21║心，觀與經合，非數他寶，豈是分別名相而已哉？誤
X57n0976_p0594a22║無量人，棄嫌經論，所損至大，彌須慎之。清凉觀師
X57n0976_p0594a23║云：撮台衡三觀之玄趣，使教合亡言之旨，心同諸
X57n0976_p0594a24║佛之心，不假更看他面，謂別有亡機之門。昔人不
X57n0976_p0594b01║參善友，但尚尋文，年事稍衰，便欲廢教求禪，豈唯
X57n0976_p0594b02║抑乎佛心，亦乃飜誤後學，是以不能依教修行，故
X57n0976_p0594b03║為如來苦訶責耳。人之罪矣，經論何愆？故吾祖斥
X57n0976_p0594b04║於修心不達者云：隨逐積年，看心稍久，遂不知研
X57n0976_p0594b05║覈問心，是以不染內法，著外文字，偷記註而奔走，
X57n0976_p0594b06║負經論而浪行。斯皆斥於不了者耳，與數寶者無
X57n0976_p0594b07║以異焉。今之庸鄙，於知識處纔聞句偈，便謂教外
X57n0976_p0594b08║而別傳者，以由不知吾佛法藏、如來教海含融一
X57n0976_p0594b09║切諸法故也，遂以禪高於教，知他何謂教乎？何謂
X57n0976_p0594b10║禪乎？悲哉！悲哉！餘如大部補注中辨。
X57n0976_p0594b11║若纔聞生死即涅槃，煩惱即菩提，即心是佛，不動便
X57n0976_p0594b12║到，不加修習，便成正覺者。
X57n0976_p0594b13║二、若纔聞下，舉謬執法門斥。文分二：初、舉執計，又
X57n0976_p0594b14║二：初、舉所執法。纔者，僅也，少也。生死、涅槃、煩惱、菩
X57n0976_p0594b15║提，即心是佛。無上正法付迦葉等，皆出佛教昏昧，
X57n0976_p0594b16║謂之教外別傳，非欺天乎？聞斯教法而生計著，當
X57n0976_p0594b17║知皆是大乘上慢，謂證真如，大妄居首。須知即者
X57n0976_p0594b18║以顯於離，如冰不離水，理須融冰，義同於離，方乃
X57n0976_p0594b19║顯即。汝今具足生死、煩惱，何曾悟入菩提、涅槃？若
X57n0976_p0594b20║已悟入，須齊上聖，何不放光升虗空耶？然汝所計
X57n0976_p0594b21║似虗其情，諒汝觀道猶為岡像也。
X57n0976_p0594b22║十方世界盡是淨土，觸向對面無非覺者。
X57n0976_p0594b23║二、十方下。舉能計情。由執向法生此計情，便謂無
X57n0976_p0594b24║非淨土覺等。
X57n0976_p0594c01║今雖然即佛，此是理，即亦是素，法身無其莊嚴，何關
X57n0976_p0594c02║修證者也。
X57n0976_p0594c03║二、今雖下，判屬重斥。文分二：初、判屬理即。雖已聞
X57n0976_p0594c04║名，謂無修證，故與理即無以異焉。即心是佛，其誰
X57n0976_p0594c05║不然？但未修於定慧莊嚴法身體素，天龍忽劣，豈
X57n0976_p0594c06║得齊於大覺果人萬行所嚴淨法身耶？故闇禪者
X57n0976_p0594c07║多增上慢，文字法師多推上位，竝由不學天台法
X57n0976_p0594c08║門，六而復即。
X57n0976_p0594c09║我等愚輩，纔聞即空，便廢修行，不知即之所由。鼠唧
X57n0976_p0594c10║鳥空，廣在經論，尋之思之。
X57n0976_p0594c11║二、我等下，牒計重斥。鼠唧鳥空者，斥其闇證，不達
X57n0976_p0594c12║諦理，謬說即名，何殊怪鼠作唧唧聲？即聲無旨，濫
X57n0976_p0594c13║擬生死即是涅槃，亦如怪鳥作空空聲，空聲無旨，
X57n0976_p0594c14║豈得濫同空空三昧？是以天台約理即一法叵存，
X57n0976_p0594c15║約修則萬行圓足，全修在性，全性起修，性無所移，
X57n0976_p0594c16║修常宛爾。若得此意，聞眾怪說，情慮坦然，圓頓玅
X57n0976_p0594c17║乘，投心有地，良由了知本性空寂，故修眾行無有
X57n0976_p0594c18║滯焉。
X57n0976_p0594c19║二、勸請者：勸請十方諸如來，留身久住濟含識。
X57n0976_p0594c20║二、勸請者，正為破其謗法之罪。以我等輩，無始已
X57n0976_p0594c21║來，或為邪徒，請佛入滅，斷正法輪。欲除此罪，故須
X57n0976_p0594c22║勸請十方如來久住利物。
X57n0976_p0594c23║三、隨喜者，隨喜稱讚諸善根。
X57n0976_p0594c24║三、隨喜者，正為滅除嫉妒之罪，以由昔日嫉他善
X57n0976_p0595a01║根，故今飜破，乃生隨喜。
X57n0976_p0595a02║四回向者，所有稱讚善盡回回菩提。
X57n0976_p0595a03║四、回向者，回自功德，回他眾生，同會無上佛菩提
X57n0976_p0595a04║果。如回聲入角，響必遠聞，此乃正破有漏之罪。以
X57n0976_p0595a05║昔有善不回，回向無生玅智，所以流浪，又謂之破
X57n0976_p0595a06║著有罪也。
X57n0976_p0595a07║五、發願者，若無發心，萬事不成，故須發心以導前四。
X57n0976_p0595a08║五發願者，雖行前四，無願多退，如牛無御，不能所
X57n0976_p0595a09║至，如畵無膠，如坏未火，故須發願，要制其心，正為
X57n0976_p0595a10║破其退轉之罪。
X57n0976_p0595a11║是為五悔。
X57n0976_p0595a12║二、是為五悔一句，結也。五法雖異，莫非悔罪，故云
X57n0976_p0595a13║五悔焉。
X57n0976_p0595a14║下去諸位，直至等覺，總用五悔，更不再出，例此可知。
X57n0976_p0595a15║三下。去諸位下。舉一例諸。初品既爾，四品十信以
X57n0976_p0595a16║至等覺，諸位咸然。是以五十校計經云：始自凡夫，
X57n0976_p0595a17║終至等覺，皆行五悔。等覺尚修，闇證之流那忽見
X57n0976_p0595a18║棄？
X57n0976_p0595a19║二、讀誦品者。
X57n0976_p0595a20║二、讀誦品，分二：初、標。
X57n0976_p0595a21║經云：何況讀誦受持之者。
X57n0976_p0595a22║二、釋，分二：初、引經。言何況者，隨喜尚爾，況讀誦乎？
X57n0976_p0595a23║謂內以圓觀，更加讀誦。
X57n0976_p0595a24║二、謂內下，釋，為二：初、正釋。內以圓觀如前所明，更
X57n0976_p0595b01║加讀誦如大師示誦經方法，今不錄也。
X57n0976_p0595b02║如膏助火。
X57n0976_p0595b03║二、舉喻。膏者，脂也。膏喻外誦，火喻內觀。
X57n0976_p0595b04║三、說法品者。
X57n0976_p0595b05║三、說法品。分二：初、標。
X57n0976_p0595b06║經云：若有受持讀誦，為他人說。
X57n0976_p0595b07║二、釋，又二：初、引經。為他人說，即說法也。
X57n0976_p0595b08║內解轉勝，導利前人。化功歸己，心陪勝前。
X57n0976_p0595b09║二、內解下，釋化他功德歸於自己，其心明了勝過
X57n0976_p0595b10║初二。文中陪字誤，應作倍字。故止觀云：倍助觀心。
X57n0976_p0595b11║倍即等倍而增勝也。
X57n0976_p0595b12║四兼行六度
X57n0976_p0595b13║四、兼行品。分二：初、標。
X57n0976_p0595b14║經云：況復有人能持是經，兼行布施等。
X57n0976_p0595b15║二、釋，又二：初、引經。兼謂相兼，未能正行兼用而已。
X57n0976_p0595b16║菩薩戒疏云：上來觀心未遑涉事，今正觀稍明，即
X57n0976_p0595b17║傍兼利物，能以少施與虗空等。理觀為正，事行為
X57n0976_p0595b18║傍，傍即兼義，故云兼也。布施等下，五度故也。
X57n0976_p0595b19║福德力故，陪增觀心。
X57n0976_p0595b20║二、福德下。釋行布施等，即福德也。以福資慧，勝前
X57n0976_p0595b21║可知。文中陪字亦誤也。
X57n0976_p0595b22║五、正行六度者。
X57n0976_p0595b23║五、正行品，亦二：初、標。
X57n0976_p0595b24║經云：若人讀誦，為他人說，復能持戒等。
X57n0976_p0595c01║二、釋，分二：初、引經。
X57n0976_p0595c02║謂自行化他，事理具足，觀心無閡，轉勝於前，不可比
X57n0976_p0595c03║喻。
X57n0976_p0595c04║二、謂自下，釋。自行常觀空中之理，化他恒用三千
X57n0976_p0595c05║之事，自他不二理事含融，正行六度不礙空中，既
X57n0976_p0595c06║勝前四不可喻矣。
X57n0976_p0595c07║此五品位，圓伏五住煩惱外凡位也。
X57n0976_p0595c08║三、此五下，結，分二：初、正結。應知觀成方入五品，勿
X57n0976_p0595c09║謂五品始修觀行。
X57n0976_p0595c10║與別十信位同。
X57n0976_p0595c11║二、與別下，例同。須了圓教五品、六根諸文有異。若
X57n0976_p0595c12║以五品在十信前，如今文說；若以五品在十信內，
X57n0976_p0595c13║此如普賢觀經中明，具在大部補注分別。
X57n0976_p0595c14║次進六根清淨位，即是十信。
X57n0976_p0595c15║二內凡分二：初總標六根清淨，如法華經法師功
X57n0976_p0595c16║德品中明之。此即相似六根清淨，所以即是圓十
X57n0976_p0595c17║信位。他師於此却將仁王十善菩薩長別苦海以
X57n0976_p0595c18║為漸圓，法華六根名為頓頓。荊谿喻曰：山門諸部
X57n0976_p0596a01║竝將仁王以證法華，但有因果為小異耳。云何於
X57n0976_p0596a02║此而分二頓？真位六根如華嚴說。
X57n0976_p0596a03║初信斷見惑，顯真理，與藏教初果，通教八人見地，別
X57n0976_p0596a04║教初住，齊證位不退也。
X57n0976_p0596a05║二、初下，別釋，為二：初、釋初信至七信，分三：初、正釋
X57n0976_p0596a06║二：初、釋初信。
X57n0976_p0596a07║次從二信至七信，斷思惑盡，與藏通二佛，別教七住，
X57n0976_p0596a08║齊三界苦集，斷盡無餘。
X57n0976_p0596a09║二、釋二信至七信，文皆可見。
X57n0976_p0596a10║故仁王云：十善菩薩發大心，長別三界苦輪海。
X57n0976_p0596a11║二、引仁王證，分二：初、引經，即仁王經波斯匿王說
X57n0976_p0596a12║偈中文。
X57n0976_p0596a13║解曰：十善者，各具十善也。
X57n0976_p0596a14║二、解釋，分二：初、正釋，又二：初、釋十善。彼經亦不列
X57n0976_p0596a15║釋十善，不殺、不盜、不婬、不妄、不兩舌、不惡口、不綺
X57n0976_p0596a16║語、不貪、不瞋、不邪見，此十一一各有止行，皆能順
X57n0976_p0596a17║理，名為十善。是則十信各具十善，非謂專以人天
X57n0976_p0596a18║不殺不盜等次第而對十信位也。
X57n0976_p0596a19║若別十信，即伏而不斷，故定屬圓信。
X57n0976_p0596a20║二、釋別苦。經文既云長別苦海，故知即是圓十信
X57n0976_p0596a21║位，斷見思已方別苦海。自非今家準法華文，寧判
X57n0976_p0596a22║十信斷三界苦？仁王經意何由可消？如何可判華
X57n0976_p0596a23║嚴初住為聖位耶？
X57n0976_p0596a24║然圓人本期不斷見思塵沙，意在入住斷無明見佛
X57n0976_p0596b01║性。
X57n0976_p0596b02║二、然下，明非本期，分三：初、正明。藏、通入空，正意為
X57n0976_p0596b03║斷見、思二惑；別教出假，正斷塵沙；圓教入中，正斷
X57n0976_p0596b04║無明。今斷見、思及以塵沙，非本期也。雖非本期，自
X57n0976_p0596b05║然先落。
X57n0976_p0596b06║然譬如冶鐵，麤垢先去，非本所期，意在成器。器未成
X57n0976_p0596b07║時，自然先落，雖見先去，其人無一念欣心。所以者何？
X57n0976_p0596b08║未遂所期故。
X57n0976_p0596b09║二、然下，喻冶（羊者切），銷也。爐，冶也。冶鐵成器，喻斷無
X57n0976_p0596b10║明成八相器。麤垢先落，喻除見思及以塵沙證真
X57n0976_p0596b11║俗理。然此猶是且順次第，其實應須三觀圓修，寧
X57n0976_p0596b12║容三惑先後落耶？故今猶順教道次第。
X57n0976_p0596b13║圓教行人亦復如是，雖非本所望，自然先落。
X57n0976_p0596b14║三圓下，合。其文易見。
X57n0976_p0596b15║永嘉大師云：同除四住，此處為齊；若伏無明，三藏即
X57n0976_p0596b16║劣。即此位也。
X57n0976_p0596b17║三、引永嘉證，分二：初、引文。此一段文本出天台玅
X57n0976_p0596b18║玄位玅，永嘉大師但是引用天台而已，觀師豈可
X57n0976_p0596b19║不知此耶？而今特言永嘉云者，葢欲顯示永嘉元
X57n0976_p0596b20║學天台故也，故永嘉集多用天台。永嘉既用天台
X57n0976_p0596b21║法門，今之禪人何得謂之教家所談非宗門耶？然
X57n0976_p0596b22║永嘉集多依天台，而不顯言天台者何？但云認得
X57n0976_p0596b23║曹谿者何？
X57n0976_p0596b24║解曰：四住者，只是見思，謂見為一，名見一切處住地。
X57n0976_p0596c01║思惑分三：一欲愛住地，欲界九品思；二色愛住地，色
X57n0976_p0596c02║界四地各九品思；三無色愛住地，無色界四地各九
X57n0976_p0596c03║品思。此之四住，三藏佛與六根清淨人同斷，故言同
X57n0976_p0596c04║除四住也。
X57n0976_p0596c05║二、解釋，分二：初、釋同。齊見為一者，見惑瀾漫，觸意
X57n0976_p0596c06║生著，斷則俱斷，故合為一。一切處者，我見為本，計
X57n0976_p0596c07║著無量，名一切處。思分三者，約次第斷：先欲，次色，
X57n0976_p0596c08║次無色也。思惑三住，皆云愛者，即貪愛也。思惑實
X57n0976_p0596c09║通貪、瞋、癡、慢，今文且示貪一種耳。淨名疏云：欲貪
X57n0976_p0596c10║即是欲愛住地，色、無色貪亦復如是。數人謂之欲
X57n0976_p0596c11║界名貪，上界名愛。成論人難，此是偏判。皆云住者，
X57n0976_p0596c12║住著為義，以有此惑，則住生死。淨名疏云：無住即
X57n0976_p0596c13║是無明住地。故知無住即第五住。雖云無住，還成
X57n0976_p0596c14║住義。有住、無住，委在彼文。
X57n0976_p0596c15║言若伏無明，三藏即劣者，無明即界外障中道之別
X57n0976_p0596c16║惑，三藏教止論界內通惑，無明名字尚不能知，況復
X57n0976_p0596c17║伏斷？故言三藏即劣也。
X57n0976_p0596c18║二、釋伏劣。言別惑者，且置塵沙，云無明耳。
X57n0976_p0597a01║次從八信至十信，斷界內外塵沙惑盡，假觀現前，見
X57n0976_p0597a02║俗諦理，開法眼，成道種智，行四百由旬，與別教八九
X57n0976_p0597a03║十住及行向位齊，行不退也。
X57n0976_p0597a04║二，釋八信至十信。
X57n0976_p0597a05║次入初住，斷一品無明，證一分三德，謂解脫、般若、法
X57n0976_p0597a06║身。此之三德，不縱不橫，如世伊三點，若天主三目。
X57n0976_p0597a07║二、聖位，分二：初、因位三：初、別釋十住二：初、別釋初
X57n0976_p0597a08║住，分三：初、正釋，又二：初、明內證。無明三德，亦何一
X57n0976_p0597a09║品一分之殊？約人斷證，名智淺深，云品分耳；對破
X57n0976_p0597a10║縱橫，名不縱橫。故別教明性德三法而不互融，名
X57n0976_p0597a11║之為橫；修德三法前後而得，名之為縱，此約修性
X57n0976_p0597a12║對論縱橫。又有前法、次報、後應，名之為縱，此約一
X57n0976_p0597a13║性二修論縱。縱謂點水之縱，橫謂列火之橫，既皆
X57n0976_p0597a14║縱橫，則非圓玅。今圓頓教初住位中所證三德則
X57n0976_p0597a15║不如是，故非縱橫。是則圓家性三非橫，修三非縱，
X57n0976_p0597a16║一性二修亦是非縱，此約相對，故作是說。其實圓
X57n0976_p0597a17║家三德微玅，皆非縱橫。何者？法身一點雖然在上，
X57n0976_p0597a18║即二為一，是故非縱；般若、解脫二雖在下，即一為
X57n0976_p0597a19║二，是故非橫。故圓三德名非縱橫，若性若修，悉皆
X57n0976_p0597a20║如是。性中三法非縱非橫，且以非橫對破別家性
X57n0976_p0597a21║三之橫；修中三法非縱非橫，且以非縱對破別家
X57n0976_p0597a22║修三之縱，此約離為性修各三。若乃合為修二性
X57n0976_p0597a23║一，亦非縱橫，且以非縱對破別家先法、次報、後應
X57n0976_p0597a24║之縱。故玅玄云：性德三軌不縱不橫，修德三軌不
X57n0976_p0597b01║縱不橫。又云：三點上下而不縱，表裏而不橫。釋籤
X57n0976_p0597b02║云：雖一點在上，不同點水之縱，三德亦爾。雖法身
X57n0976_p0597b03║本有，不同別教為惑所覆。雖二點居下，不同列火
X57n0976_p0597b04║之橫，三德亦爾。雖三德修成，不同別人理體具足，
X57n0976_p0597b05║互不相收。是則今文就上一點名為非縱，就下二
X57n0976_p0597b06║點名為非橫。非縱必全二為一，非橫必全一為二。
X57n0976_p0597b07║當知此約一性二修論非縱橫。一性非無，緣了性
X57n0976_p0597b08║本具三。二修非無，一性修三宛爾。一性二修既非
X57n0976_p0597b09║縱橫，性三修三豈可不然？是故三德若離若合竝
X57n0976_p0597b10║非縱橫。又文句云：別家三法在因在果悉皆縱橫。
X57n0976_p0597b11║故知圓法在因在果名非縱橫。世伊等者，此舉喻
X57n0976_p0597b12║也。大涅槃經？哀歎品云：云何名為祕密之藏？猶如
X57n0976_p0597b13║伊字，三點若竝則不成伊，縱亦不成。如摩醯首羅
X57n0976_p0597b14║面上三目乃得成伊，三點若別亦不成伊。我亦如
X57n0976_p0597b15║是，解脫之法亦非涅槃，如來之身亦非涅槃，摩訶
X57n0976_p0597b16║般若亦非涅槃，三法各異亦非涅槃。我今安住如
X57n0976_p0597b17║是三法，為眾生故而入涅槃。涅槃疏云：西方有新
X57n0976_p0597b18║舊兩伊。舊伊縱橫，如橫川、走火、點水等，可譬他經。
X57n0976_p0597b19║新伊如此，方草書下字而有細畫相連，不縱不橫。
X57n0976_p0597b20║是故借喻圓融三德。法身即照亦即自在，名一為
X57n0976_p0597b21║三。三無別體，是故非橫；非前非後，是故非縱。一即
X57n0976_p0597b22║三，如大點；三即一，如細畫。只一伊字而有三點，就
X57n0976_p0597b23║三而說，名為即一而三不橫。雖是三點，只是一伊，
X57n0976_p0597b24║就一而說，名為即三而一不縱。故一不為縱，三不
X57n0976_p0597c01║為橫，與釋籤意無有差殊，但云二三為小異耳。三
X57n0976_p0597c02║則總舉，二乃別言，故亦可云即一而二，而二不橫；
X57n0976_p0597c03║即二而一，而一不縱；非三而三，名為不一；非一而
X57n0976_p0597c04║一，名為不異。故止觀中大小乘師六義縱橫，今家
X57n0976_p0597c05║三釋：一者約理，二者約行，三約字用，竝非縱橫。大
X57n0976_p0597c06║小六義在偏小故，今家三釋在圓融故。摩醯首羅
X57n0976_p0597c07║飜大自在，色天之主，三目八臂，常騎白牛，一面三
X57n0976_p0597c08║目。三目一面不可單言，單言則成縱橫故也。故此
X57n0976_p0597c09║等喻，諸文或將三點以喻三解脫者，良以點是文
X57n0976_p0597c10║字故也；三目以喻三般若者，良以目能照明故也。
X57n0976_p0597c11║此乃依順大經之喻。若止觀中復取鏡喻，所謂鏡
X57n0976_p0597c12║體以喻法身，鏡明以喻般若，鏡像以喻解脫。輔行
X57n0976_p0597c13║記云：夫以事喻法，皆是分喻。於中鏡喻，其意最親。
X57n0976_p0597c14║何者？徧鏡是明，徧明是像，非竝非別，不縱不橫，異
X57n0976_p0597c15║乎伊字及天目也。請思此喻，則三千三諦，其義皎
X57n0976_p0597c16║然矣。
X57n0976_p0597c17║現身百界，八相成道，廣濟羣生。
X57n0976_p0597c18║二、現下，明外化。現身百界，如向已明。八相成道，如
X57n0976_p0597c19║華嚴云：或有見佛說法，或見入胎，或見出胎，或見
X57n0976_p0597c20║人涅槃，或見出家等。一一相中皆云或者，皆具八
X57n0976_p0597c21║相故。問：內證、外現，所以者何？答：內證三德，自、他不
X57n0976_p0597c22║二。自行唯在空中，法身、般若化他；三千赴物，解脫
X57n0976_p0597c23║隨機。空中之性本具三千，由性本具方有外用。如
X57n0976_p0597c24║鏡發明則能現像，鏡明性十界，像生修十界，是故
X57n0976_p0598a01║外用全由內證。所以三德自、他兩全，具如自、他不
X57n0976_p0598a02║二門說。人不曉此，執諍紛紜。
X57n0976_p0598a03║華嚴經云：初發心時，便成正覺。所有慧身，不由他悟。
X57n0976_p0598a04║清淨玅法身，湛然應一切。
X57n0976_p0598a05║二、華嚴下，引證二：初、引經。
X57n0976_p0598a06║解曰：初發心者，初住名也。便成正覺者，成八相佛也。
X57n0976_p0598a07║是分證果，即此教真因。
X57n0976_p0598a08║二、解釋，分二：初、釋。初、成，又二：初、釋二：初、正釋。
X57n0976_p0598a09║謂成玅覺，謬之甚矣。
X57n0976_p0598a10║二、謂下，斥謬，分三：初、斥以真因為極果。他謂華嚴
X57n0976_p0598a11║初發心時便成正覺，是玅覺佛，故今斥之，誤以真
X57n0976_p0598a12║因為極果也。
X57n0976_p0598a13║若如是者，二住已去，諸位徒施。
X57n0976_p0598a14║二、若下，指謬詰難，分二：初、指謬正難。若如汝將初
X57n0976_p0598a15║住八相是玅覺者，二住已去便成虗設。
X57n0976_p0598a16║若言重說者。
X57n0976_p0598a17║二、若言下，引救重詰，又二：初、牒彼救詞。他人救云：
X57n0976_p0598a18║二、住已去，是佛重說。
X57n0976_p0598a19║佛有煩重之咎。
X57n0976_p0598a20║二、佛有下，重詰。是則佛有煩重之愆。諸文中敘古
X57n0976_p0598a21║來人師，謂初頓悟至於十住，即是十地，而更說有
X57n0976_p0598a22║十行、十向、十地等者，此是重說。又有人云：平等法
X57n0976_p0598a23║界，定無位次。又云：頓悟初心，即究竟極，而更說有
X57n0976_p0598a24║四十位等，是化鈍根方便之說。又云：頓悟即佛，無
X57n0976_p0598b01║復位次。今家斥之，謂其偏說，直指初心以為玅覺，
X57n0976_p0598b02║唯尚頓門，成道速疾，乃成圓教；後位徒施，兼成佛
X57n0976_p0598b03║有煩重之失。依他所判，深為未可。今家學者勿雜
X57n0976_p0598b04║他人無位之談，謂重說等。
X57n0976_p0598b05║雖有位位各攝諸位之言，又云發心究竟二不別。須
X57n0976_p0598b06║知攝之所由，細識不二之旨。
X57n0976_p0598b07║三、雖有下，引文勸學。故華嚴云：從初一地具足一
X57n0976_p0598b08║切諸地功德。故云位位各攝諸位。雖復相攝，因果
X57n0976_p0598b09║歷然，那將初住為玅覺耶？涅槃經云：發心畢竟二
X57n0976_p0598b10║不別，如是二心前心難。言發心者，即初住也；言畢
X57n0976_p0598b11║竟者，即玅覺也。初後雖殊，功德無異，故云不別。相
X57n0976_p0598b12║攝不二，其意云何？應知所證三德是同，故得位位
X57n0976_p0598b13║相攝不二。攝之所由，不二之旨，其在茲乎？
X57n0976_p0598b14║龍女！便成正覺。諸聲聞人受當來成佛記莂，皆是此
X57n0976_p0598b15║位成佛之相。
X57n0976_p0598b16║二龍女下引同。法華經說：八歲龍女變成男子，南
X57n0976_p0598b17║方作佛。文句引胎經云：魔梵釋女皆不捨身、不受
X57n0976_p0598b18║身，悉於現身而得成佛。法性如大海，不說有是非，
X57n0976_p0598b19║凡夫賢聖人，平等無高下，唯在心垢滅，取證如反
X57n0976_p0598b20║掌。荊谿問曰：為不捨分段即成佛耶？若不即身成
X57n0976_p0598b21║佛，此龍女成佛及胎經偈云何通耶？答：今龍女文
X57n0976_p0598b22║從權而說，以證圓經成佛速疾。若實行不疾、權行
X57n0976_p0598b23║徒引，是則權實義等理不徒然，故胎經偈從實得
X57n0976_p0598b24║說。若實得者，從六根淨至無生忍，應物所好容起
X57n0976_p0598c01║神變現身成佛，及證圓經即證無生。豈不能知本
X57n0976_p0598c02║無捨受，何妨捨此往彼耶？諸聲聞人受當來記而
X57n0976_p0598c03║未現身成佛者，何以聲聞人須結緣故？莂應作䇷。
X57n0976_p0598c04║慧身即般若德，了因性開發；玅法身即法身德，正因
X57n0976_p0598c05║性開發；應一切即解脫德，即緣因性開發。如此三身，
X57n0976_p0598c06║發得本有，故言不由他悟。
X57n0976_p0598c07║二慧下。釋三身。金剛錍云：凡有性名，多在凡理，如
X57n0976_p0598c08║云佛性、真實性等。故緣了正，名因、名性、本性三法，
X57n0976_p0598c09║至初往時，悉皆開發，名曰三身。無性名者，多通凡
X57n0976_p0598c10║聖、因果、事理，如云法界及實相等。若唯在果，如陀
X57n0976_p0598c11║羅尼、波羅蜜等。法華經中，深達徧照，即是報身；微
X57n0976_p0598c12║玅淨法，即是法身；具三十二及八十好，即是應身。
X57n0976_p0598c13║又深達等，即是持經得解之相；微玅淨法，即是真
X57n0976_p0598c14║身；具三十二，即是應身。因果雖殊，三身無別。學者
X57n0976_p0598c15║多迷，因而點示。餘如大部補注中明。
X57n0976_p0598c16║中觀現前，開佛眼，成一切種智。行五百由旬，到寶所，
X57n0976_p0598c17║初居實報無障閡土，念不退位。
X57n0976_p0598c18║三、中觀下，結成。
X57n0976_p0599a01║次從二住至中住，各斷一品無明，增一分中道，與別
X57n0976_p0599a02║教十地齊。
X57n0976_p0599a03║二、總明九住，可見。
X57n0976_p0599a04║次入初行，斷一品無明，與別教等覺齊。次入二行，與
X57n0976_p0599a05║別教玅覺齊。
X57n0976_p0599a06║二、總明行向地，分二：初、明二行，為三：初、正明二行
X57n0976_p0599a07║與別同。若依仁王經，開十地為三十品，亦只是圓
X57n0976_p0599a08║家十住三十品耳。若與而言之，圓家不開十住三
X57n0976_p0599a09║十品，則別家十地三十品與圓家十住十行十向
X57n0976_p0599a10║位齊，別家玅覺與圓教初地位齊。若奪而言之，別
X57n0976_p0599a11║家三十品只是十地，則別教十地與圓教十住位
X57n0976_p0599a12║齊，別教玅覺與圓教初行位齊。仁王經中不立等
X57n0976_p0599a13║覺，故十地後即佛地也。若爾，即是破十一品名為
X57n0976_p0599a14║玅覺。前文教道云破一品是玅覺者，將非此耶？豈
X57n0976_p0599a15║必脫落十字耶？思之。今準瓔珞五十二位，是故別
X57n0976_p0599a16║教破十二品名為玅覺，故與圓教二行位齊。
X57n0976_p0599a17║從三行已去，別教之人尚不知名字，何況伏斷？以別
X57n0976_p0599a18║教但破十二品無明故。
X57n0976_p0599a19║二、從三下，兼示後位與別異。世人情計陰境有無，
X57n0976_p0599a20║若解斯文，自然袪滯。何者？偏圓對辨，陰等十境在
X57n0976_p0599a21║前二教，不思議境在於圓教。圓人所觀，觀三教境，
X57n0976_p0599a22║悉是遮那佛性玅境。自就圓論，理即唯迷，究竟唯
X57n0976_p0599a23║悟，中間四即迭分迷悟。既分迷悟，陰境可知。況復
X57n0976_p0599a24║十境是圓所觀，所觀則在圓理即收，況第一義及
X57n0976_p0599b01║以遠本望觀在事，止觀進趣且至初住，初住已上
X57n0976_p0599b02║自然流入，所列陰境云三教耳。他人難云：圓謂圓
X57n0976_p0599b03║融，何有陰境？今為答之，只為圓融亡智親疏，迷成
X57n0976_p0599b04║厚薄，強分三惑，義開六即，迷中輕故，從理得名，故
X57n0976_p0599b05║有教、理、智、斷、行、位、因、果八義。別教陰境從教道說，
X57n0976_p0599b06║但至二行，三行已去自是圓中所斷之惑，故圓等
X57n0976_p0599b07║覺迷一品故，而有自他。本論陰境，人卻飜轉，云教
X57n0976_p0599b08║理玅，無陰境者，與向所辨殊不相應。
X57n0976_p0599b09║故以我家之真因，為汝家之極果。
X57n0976_p0599b10║三、故以我下，釋前二行與別同義。文為三：初、以實
X57n0976_p0599b11║因重對權果。今明圓教，故云我家；比齊別教，故云
X57n0976_p0599b12║汝家。真因即是圓第二行，極果即是別教玅覺。
X57n0976_p0599b13║只緣教彌權，位彌高；教彌實，位彌下。
X57n0976_p0599b14║二、只緣下，點示所以。文分二：初、正示。約教道說，故
X57n0976_p0599b15║教彌權；破十二品，稱為玅覺，故位彌高。約圓頓說，
X57n0976_p0599b16║故教彌實；居第二行，故位彌下。彌者，益也，甚也。
X57n0976_p0599b17║譬如邊方未靜，借職則高，定爵論勳，其位實下。
X57n0976_p0599b18║二、舉喻。邊方未靜，喻有權機。借職則高，喻有權果。
X57n0976_p0599b19║定爵論勳，喻歸圓實。其位實下，喻在二行。勳者，功
X57n0976_p0599b20║也。爵者，量也。量其職，盡其才也，亦封也。爵有三等、
X57n0976_p0599b21║五等，三謂公、侯、伯，五則加子、男，故定別佛之爵。論
X57n0976_p0599b22║其所破十二品勳，只是圓教二行而已。
X57n0976_p0599b23║故權教雖稱玅覺，但是實教中第二行也。
X57n0976_p0599b24║三、故權教下，結示權實因果同義，文甚分明。
X57n0976_p0599c01║次從三行已去至十地，各斷一品無明，增一分中道，
X57n0976_p0599c02║即斷四十品惑也。
X57n0976_p0599c03║二、明三行至十地。
X57n0976_p0599c04║更破一品無明，入等覺位，此是一生補處。
X57n0976_p0599c05║三，明等覺。
X57n0976_p0599c06║進破一品微細無明，入玅覺位，永別無明父母，究竟
X57n0976_p0599c07║登涅槃山頂。諸法不生，般若不生，不生不生，名大涅
X57n0976_p0599c08║槃。
X57n0976_p0599c09║二、果位分二：初位成智斷。楞伽經云：殺無明父，斷
X57n0976_p0599c10║貪愛母，無明與業，潤於生死。故如父母，能生陰身，
X57n0976_p0599c11║令玅覺位，永盡無餘，住大涅槃。諸法山頂，父母山
X57n0976_p0599c12║頂，皆約喻也。諸法如病，般若如藥，由病有藥，病去
X57n0976_p0599c13║藥亡。故諸法生，般若不生；般若若生，諸法不生；諸
X57n0976_p0599c14║法既不生，般若亦不生；二俱寂滅，是大涅槃。
X57n0976_p0599c15║以虗空為座，成清淨法身，居常寂光土，即圓教佛相
X57n0976_p0599c16║也。
X57n0976_p0599c17║二、以虗空下，座身土圓。四土之名，如前已示。三身
X57n0976_p0599c18║之號，在楞伽經。普賢觀云：佛三種身，從方等生。玅
X57n0976_p0600a01║玄云：或言道場，虗空為座，一成一切成。毗盧、遮那、
X57n0976_p0600a02║舍那、釋迦，三佛具足，徧一切處。釋籤示云：亦如華
X57n0976_p0600a03║嚴。今文正明法身寂土，故普賢觀釋迦牟尼，名為
X57n0976_p0600a04║遮那。其佛住處，名常寂光。虗空寂光，無所不徧。清
X57n0976_p0600a05║淨法身，豈有方所？是則座身土圓，而非一異也。不
X57n0976_p0600a06║遷不變，名之為常。所以經云：常我樂淨。蕭然無累，
X57n0976_p0600a07║名之為寂。所以經云：如寂解脫。朗然大明，名為般
X57n0976_p0600a08║若。經云：是色常住法故。常寂光土，有相無相，云何
X57n0976_p0600a09║分別？若約事理，三土是事，事乃有相。寂光是理，理
X57n0976_p0600a10║即無相。空中為理，俗諦為事。若約中邊，復有離合。
X57n0976_p0600a11║離謂修性各三，合謂修二性一。修在三土，性在寂
X57n0976_p0600a12║光。寂光之性，非有非無。二土之修，乃是有相，及以
X57n0976_p0600a13║無相，實報無相。方便同居，二土有相。此約修二性
X57n0976_p0600a14║一而說。寂光之性，非無修德。三土之修，非無性德。
X57n0976_p0600a15║有相無相，準上思之。性是中道，修是二邊。若乃離
X57n0976_p0600a16║為，修性各三。同居方便，既是有相。有相非無，無相
X57n0976_p0600a17║雙非。實報無相，非無有相，及以雙非。寂光雙非，非
X57n0976_p0600a18║無無相，及以有相。常即法身，法身雙非。寂即解脫，
X57n0976_p0600a19║解脫有相。光即般若，般若無相。二修即性，非有非
X57n0976_p0600a20║無。性即二修，而有而無。事即理故，一相叵得。理即
X57n0976_p0600a21║事故，萬像宛然。事理中邊，亦離合異。又復寂光，名
X57n0976_p0600a22║之為體。體即實相，無有分別。三土為用，用則立法，
X57n0976_p0600a23║差降不同。四土既爾，三身亦然。若約二身，真身無
X57n0976_p0600a24║相，應身有相。若約三身，法身雙非。報身無相，應身
X57n0976_p0600b01║有相。若離若合，準土思之。故存三身，及以四土。法
X57n0976_p0600b02║身寂光，定是無相。報身實報，則通二義。自報他報，
X57n0976_p0600b03║有無異故。同居方便，應身有相。若其相即，俱有相
X57n0976_p0600b04║俱無相。若但從理，非相非無相。事理相對，無相即
X57n0976_p0600b05║相，即相無相。情通玅會，諍計咸失。近人所說，四土
X57n0976_p0600b06║三身，有相無相，互相攻毀，章鈔紛紜。嗟夫！祖師遺
X57n0976_p0600b07║文未墜，學者何以苟順人情？嗚呼哀哉！奈之何哉！
X57n0976_p0600b08║往者不可諫，來者猶可追，所以發憤述之云耳。
X57n0976_p0600b09║然圓教位次，若不以六即判之，則多濫上聖，故須六
X57n0976_p0600b10║即判位。
X57n0976_p0600b11║二、然下，以六即判。文分四：初、明判位所以。言多濫
X57n0976_p0600b12║者，且從不知六位而說。若從不知即理而說，亦應
X57n0976_p0600b13║更云多生退屈。故大意云：理同故即，事異故六。諸
X57n0976_p0600b14║經中云生死即涅槃，皆以六位甄之，使始終理同
X57n0976_p0600b15║而初後不濫。事異故六者，理即、名字、觀行、相似、分
X57n0976_p0600b16║證、究竟，六位不同，迷悟異也。理同故即者，三諦之
X57n0976_p0600b17║理，六位咸然，故云理即、名字即乃至究竟即也。既
X57n0976_p0600b18║云生死即涅槃，又云煩惱即菩提，結業即解脫，斯
X57n0976_p0600b19║乃三障為能即？三德為所即？三德又是三諦異名，
X57n0976_p0600b20║人不見之，却云三千即假為事異故六，三千空中
X57n0976_p0600b21║為理同故即。又以玅假為能即，空中為所即，是則
X57n0976_p0600b22║能即既謬，所即殘闕矣。智為能即，義亦不然。六即
X57n0976_p0600b23║蛣𧏙，此亦得在三千即假，及夫空中，蛣𧏙何有？若
X57n0976_p0600b24║知向來三身四土，則於斯義自然通達。但患學者
X57n0976_p0600c01║習迷既久，故更言之。何者？心性不動，假立中名；亡
X57n0976_p0600c02║泯三千，假立空稱；雖亡而存，假立假號。然而空中
X57n0976_p0600c03║寂滅無相，無相不同小乘太虗，所以具足三千玅
X57n0976_p0600c04║假。空中是理，玅假是事，而此事理若望三障，障皆
X57n0976_p0600c05║是事，三諦皆理。三諦自分空中名理，俗諦名事，故
X57n0976_p0600c06║此三諦六位皆有。俗諦三千既通六位，三千奚甞
X57n0976_p0600c07║無蛣𧏙耶？六即蛣𧏙，有何不可？若論三千即空即
X57n0976_p0600c08║中，空中寂滅，蛣𧏙豈存？故了三千即空假中，蛣𧏙
X57n0976_p0600c09║有無炳然可見。若得此意，理消伏用，染毒有無迷
X57n0976_p0600c10║情頓息，一家大旨何所疑哉？
X57n0976_p0600c11║謂一切眾生，皆有佛性，有佛無佛，性相常住。又云：一
X57n0976_p0600c12║色一香，無非中道等言，總是理即。次從善知識，及從
X57n0976_p0600c13║經卷，聞見此言，為名字即。依教修行，為觀行即（五品位）。
X57n0976_p0600c14║相似解發，為相似即（十信）。分破分見，為分證即（從初住至等覺）。
X57n0976_p0600c15║智斷圓滿，為究竟即（妙覺位）。
X57n0976_p0600c16║二謂下，正判位次。一切眾生有佛性者，因不名佛，
X57n0976_p0600c17║果不名性。涅槃經中多云佛性者，佛是果人，言一
X57n0976_p0600c18║切眾生皆有果人之性也。所以因名佛性者，眾生
X57n0976_p0600c19║實未成佛，得理證真，以煩惱生死是佛等性，示令
X57n0976_p0600c20║修習，名佛性焉。佛性有三，所謂三千，即空、假、中，名
X57n0976_p0600c21║正緣了。故知三千不出十界三種世間，假名五陰
X57n0976_p0600c22║在於有情國土世間，名為無情。若云無情，不云有
X57n0976_p0600c23║性；若云有性，不云無情。今欲示迷，元從性變，及為
X57n0976_p0600c24║示性，令其改迷，點權為實，故云有情、無情有性。是
X57n0976_p0601a01║故十界三種世間即空、假、中，是三佛性。人未思此，
X57n0976_p0601a02║往往却謂無情之物動轉可見，名有佛性，可笑之
X57n0976_p0601a03║甚。是故當知，有情、無情莫不皆是因緣生法，緣生
X57n0976_p0601a04║之法都無真實，但有名字，名字即空，空即假、中，故
X57n0976_p0601a05║云有情、無情有性。即空、假、中三因佛性實相玅理，
X57n0976_p0601a06║有佛出世，無佛出世，常住不遷，無所改易，以由性
X57n0976_p0601a07║理不改變故。賢首、清凉所談有情、無情、法性、佛性，
X57n0976_p0601a08║具如大部補注中辨。一色一香無非中道者，六塵
X57n0976_p0601a09║且舉色香，三諦但云中道，色香是事，中道是理，於
X57n0976_p0601a10║事見理，故云色香無非中道。色香、中道，人皆共許；
X57n0976_p0601a11║無情、佛性，惑耳驚心。總是理即者，眾生在於生死
X57n0976_p0601a12║之事，道理恒自即是涅槃。知名識字，故云名字。乃
X57n0976_p0601a13║是識知色心依正，本具三千三諦名字。依此三千
X57n0976_p0601a14║三諦之解，而起三千三觀之行，名為觀行。如鍮比
X57n0976_p0601a15║金，若瓜比瓠，猶火先煗，涉海初平。二物相類，名為
X57n0976_p0601a16║相似。少分而證，名為分證。若約所證，名為分真。究
X57n0976_p0601a17║盡終竟，名為究竟。此六即位，出自一家。起信論中，
X57n0976_p0601a18║已有三即，謂相似覺、隨分覺、究竟覺。餘之三即，經
X57n0976_p0601a19║論必云。然六即義，亦通三教。若論圓位，六即亦足，
X57n0976_p0601a20║何須更列四十二位？良以分真之位長故，故須借
X57n0976_p0601a21║別分其品秩。又六即通事理，五十二位別在事。又
X57n0976_p0601a22║五十二位，名多而且局，局在十信已去。六即名少
X57n0976_p0601a23║而且通，通於五品已還。
X57n0976_p0601a24║約修行位次，從淺至深，故名為六。約所顯理體，位位
X57n0976_p0601b01║不二，故名為即。
X57n0976_p0601b02║三、約修下。釋名。理即雖然未涉於修，全性起修，例
X57n0976_p0601b03║如修雖具九之義，故云約修名為六也。
X57n0976_p0601b04║是故深識六字，不生上慢；委明即字，不生自屈。可歸
X57n0976_p0601b05║可依，思之擇之。
X57n0976_p0601b06║四、是故下，誡勸。
X57n0976_p0601b07║略明圓教位竟。
X57n0976_p0601b08║三、略明下，結。
X57n0976_p0601b09║然依上四教修行時，各有方便、正修，謂二十五方便、
X57n0976_p0601b10║十乘觀法。若教教各明，其文稍煩，義意雖異，名數不
X57n0976_p0601b11║別，故今總明，可以意知。
X57n0976_p0601b12║二、然下，明行人依教修行。文分二：初、總示。如上四
X57n0976_p0601b13║教，但是如來說四教法。行人依教，既乃開解，然必
X57n0976_p0601b14║依解以立其行，解行成已，乃入聖階。所以今明四
X57n0976_p0601b15║教行法、四種三昧、二十五法、十境、十乘。雖通四教，
X57n0976_p0601b16║然今文錄：一、依止觀，正是法華圓頓玅行。然今文
X57n0976_p0601b17║略，不引十境及四三昧。四三昧者：常坐常行、半行
X57n0976_p0601b18║半坐、非行非坐。言十境者：一、陰入；二、煩惱；三、病患；
X57n0976_p0601b19║四、業相；五、魔事；六、禪定；七、諸見；八、上慢；九、二乘；十、
X57n0976_p0601b20║菩薩。陰入現前，是故初觀；餘九待發，乃可觀之。若
X57n0976_p0601b21║無十境，乘則無體；若無十法，名壞驢車。無四三昧，
X57n0976_p0601b22║不辨行儀；無其方便，正行難立。故以二十五法方
X57n0976_p0601b23║便，一心止觀，觀於十境。於四三昧行儀之中，或作
X57n0976_p0601b24║觀心，是不可思議玅境用，乃至或為離法愛用。故
X57n0976_p0601c01║至初住，開佛知見，乘此大車，游方至極。止觀明靜，
X57n0976_p0601c02║前代未聞，豈徒然哉？良在茲矣！今人只謂捨惡取
X57n0976_p0601c03║空名大乘者，此空尚乃不出六十二見稠林，何能
X57n0976_p0601c04║動出生死患累？設以為乘，但是禿空，殊無法門莊
X57n0976_p0601c05║嚴具度，乘邪見乘，入險惡道。是則指火宅為寶渚，
X57n0976_p0601c06║必為所焚；以煩惱為能乘，義須傾覆。習大乘者，自
X57n0976_p0601c07║量己心，如何合於法華大車？是故一家所立解行，
X57n0976_p0601c08║不同世間誦文法師、闇證禪師。故南山云：唯有南
X57n0976_p0601c09║岳及以天台，雙弘定慧。豈是諂附而虗授哉？餘如
X57n0976_p0601c10║大部補注所示。
X57n0976_p0601c11║言二十五方便者，束為五科：一具、五緣、二訶、五欲、三
X57n0976_p0601c12║棄、五葢、四調、五事、五行、五法。
X57n0976_p0601c13║二、言下，別釋，分二：初、方便，為三：初、分科。言二十五
X57n0976_p0601c14║方便者，方便名善巧，善巧調停令入正修，故四教
X57n0976_p0601c15║方便各有近遠。且如圓教假名五品，觀行等位去
X57n0976_p0601c16║真猶遙名遠方便，六根清淨相似鄰真名近方便。
X57n0976_p0601c17║今於五品之前假名位中又論遠近，二十五法為
X57n0976_p0601c18║遠方便，十種境界為近方便。陰等十境若觀若發
X57n0976_p0601c19║入品非遙故名為近，二十五法去真遙故故名為
X57n0976_p0601c20║遠。
X57n0976_p0601c21║初明五緣者，一、持戒清淨。如經中說：依因此戒得生
X57n0976_p0601c22║諸禪定及滅苦智慧，是故比丘應持淨戒。有在家、出
X57n0976_p0601c23║家、大小乘不同。
X57n0976_p0601c24║二、解釋，分五：初、具五緣。緣謂緣藉，又名助緣。此之
X57n0976_p0602a01║五法，能助行人，行人藉之而修道故。文自分五：初、
X57n0976_p0602a02║持戒清淨菩薩戒。疏引大論云：梵音尸羅，秦言性
X57n0976_p0602a03║善，亦云清凉，亦云波羅提木叉。此飜保得解脫，又
X57n0976_p0602a04║云淨命，亦云成就威儀，亦云防非止惡。又是約義、
X57n0976_p0602a05║訓義、勒義、禁義。南山四分疏云：戒是警義，警䇿三
X57n0976_p0602a06║業，遠離緣非。古來所傳，防非止惡，以解於戒。然戒
X57n0976_p0602a07║通善惡，諸經論中，多從善戒約義得名。如智論云：
X57n0976_p0602a08║此云性善，此從體說。心論善生，云別解脫及調伏
X57n0976_p0602a09║等，此從心說。如諸論中，作無作戒，此從業說。言清
X57n0976_p0602a10║凉等，此從喻說。以戒自觀，說是戒經，此從教說。但
X57n0976_p0602a11║偏善行，不通惡性，止得通解戒為禁也。若解善戒，
X57n0976_p0602a12║善法禁惡；若解惡戒，惡法禁善。此釋戒名。名下論
X57n0976_p0602a13║體，有大有小。大乘或以心性及性無作假色，小乘
X57n0976_p0602a14║或色如多論，或心如僧祇，或非色非心如成論。依
X57n0976_p0602a15║體有而止作持犯，具在諸文，非易可解。止觀輔行，
X57n0976_p0602a16║玄籤句記，舉大綱耳。其中或有關涉難見，亦如大
X57n0976_p0602a17║部補注中示。一家學者，若能深達大小毗尼，乃可
X57n0976_p0602a18║聽尋定慧之法。三學備焉，為師可矣。如經中說，遺
X57n0976_p0602a19║教經也。在家戒者，五八戒也。八戒於五更加，第六
X57n0976_p0602a20║不坐高廣大牀，第七不著華鬘衣，第八不往視聽
X57n0976_p0602a21║歌舞。出家戒者，比丘、比丘尼、沙彌、沙彌尼、式叉摩
X57n0976_p0602a22║那也。小乘戒者，即向所列在家、出家戒也。大乘戒
X57n0976_p0602a23║者，如梵網戒也。在家、出家，婬男、婬女，及鬼神等，悉
X57n0976_p0602a24║得受之。若佛未出，輪王化人，亦有戒法，所謂身三、
X57n0976_p0602b01║口四，及不飲酒八種之戒。又云：十善是尸羅酒。防
X57n0976_p0602b02║意地，即十善中後三意業。數異義同，此名舊戒，亦
X57n0976_p0602b03║名性戒。以不待佛制，性自是善是惡故也。佛若出
X57n0976_p0602b04║世，凡所制戒，乃名客戒。應知佛未出時，非獨有舊
X57n0976_p0602b05║戒，亦有定慧。如諸凡夫，坐得四禪，及以八定，即舊
X57n0976_p0602b06║定也。如外道輩，執著諸見六十二等，即舊慧也。若
X57n0976_p0602b07║佛所制，亦有客定，如根本淨禪，觀練熏修諸深禪
X57n0976_p0602b08║等。亦有客慧，如四諦等。若準釋論，有十種戒，則通
X57n0976_p0602b09║大小：一、不缺戒，即四重也；二、不破戒，十三戒也；三、
X57n0976_p0602b10║不穿戒，即波逸提等。如是皆名律儀戒也。凡夫散
X57n0976_p0602b11║心，悉能持得。四、不雜戒，即定共也。與定相應，凡夫
X57n0976_p0602b12║入定，則能持得，出定亦得。五、隨道戒，即道共也。見
X57n0976_p0602b13║真諦道，其惑亡故。六、無著戒，於思惟惑無所染故，
X57n0976_p0602b14║此二共成空觀持戒；七智讚戒，出假利物智者讚
X57n0976_p0602b15║故；八自在戒，達法如空無拘撿故，此二共成假觀
X57n0976_p0602b16║持戒；九隨定戒，住楞嚴故；十具足戒，楞嚴定中法
X57n0976_p0602b17║具足故，此二共成中觀持戒。涅槃經有五支十戒。
X57n0976_p0602b18║五支戒者：一具足根本業清淨戒，即四重也；二前
X57n0976_p0602b19║後眷屬餘清淨戒，謂偷蘭遮為前眷屬，此語因蘭
X57n0976_p0602b20║能為重罪前方便故，十三僧殘列在重後名後眷
X57n0976_p0602b21║屬，所言餘者，捨墮已下及諸經中所制之戒皆名
X57n0976_p0602b22║餘也；三非諸惡覺覺清淨戒，即是定共離欲散惡，
X57n0976_p0602b23║戒體是覺離惡覺故；四護持正念念清淨戒，種種
X57n0976_p0602b24║方便令入無漏，即四念處道共戒也；五回向具足
X57n0976_p0602c01║無上道戒，即佛菩薩持非諸下凡也。言十戒者：一
X57n0976_p0602c02║禁戒，二清淨戒，三善戒，四不缺戒，五不析戒，六大
X57n0976_p0602c03║乘戒，七不退戒，八隨順戒，九畢竟戒，十具足戒。論
X57n0976_p0602c04║取缺壞不任故對根本，經取微有缺損故對不雜。
X57n0976_p0602c05║五支十戒與論十戒和會同異，具在釋籤。
X57n0976_p0602c06║二、衣食具足。衣有三：一者、如雪山大士，隨所得衣，弊
X57n0976_p0602c07║形即足，不游人間，堪忍力成故。二者、如迦葉等集糞
X57n0976_p0602c08║掃衣，及但三衣，不畜餘長。三者、多寒國土，如來亦許
X57n0976_p0602c09║三衣之外畜百一眾具。食亦有三：一者、上根大士，深
X57n0976_p0602c10║山絕世，菜根、艸果隨得資身；二、常乞食；三、檀越送食，
X57n0976_p0602c11║僧中淨食。
X57n0976_p0602c12║二、衣食具足。衣能弊形，食能支命，此二具足，道業
X57n0976_p0602c13║可成。衣有三者，且分三耳。復有天須菩提、面王比
X57n0976_p0602c14║丘及許畜重物，重物合在畜長中辨。雪山大士，如
X57n0976_p0602c15║涅槃云：釋迦先世曾為大士，在於雪山唯被鹿皮，
X57n0976_p0602c16║時雪山中有香根等。我於爾時唯食諸果，食已坐
X57n0976_p0602c17║禪，堪忍力故不游人間。如是乃可亡於說淨受持
X57n0976_p0602c18║等事，名上根也。如迦葉者，此云大龜氏。其先學道，
X57n0976_p0602c19║靈龜負圖而出應故，從德命族，是故云也。此是中
X57n0976_p0602c20║根，常行十二頭陀。頭陀，此云抖擻，抖擻十二種過
X57n0976_p0602c21║患故也。大論六十八云：一、蘭若；二、常乞食；三、糞掃
X57n0976_p0602c22║衣；四、一坐食；五、節量食；六、中後不飲漿；七、冢間；八、
X57n0976_p0602c23║樹下坐；九、露坐；十、常坐；十一、次第乞食；十二、三衣。
X57n0976_p0602c24║今文所列，即十二中第三、第十二也。南山云：糞掃
X57n0976_p0603a01║衣者，世人所棄，無復堪用，義同糞掃。體是賤物，離
X57n0976_p0603a02║自貪著，不為王賊所貪，當得資身長道上士著之。
X57n0976_p0603a03║今在中根，與律有異。言三衣者，安陀會、鬱多羅僧、僧
X57n0976_p0603a04║伽梨。然此三衣無有正飜。僧伽梨義飜雜碎衣，以
X57n0976_p0603a05║條數多故，亦名眾集時衣；從用，名入王宮聚落衣。
X57n0976_p0603a06║鬱多羅僧名中價衣，亦名上衣；從用，名入眾衣。安
X57n0976_p0603a07║陀會名下衣，亦云著衣；從用，名院內行道雜作衣
X57n0976_p0603a08║人。就條數言，五、七、九，律無文也。若云加沙，此飜為
X57n0976_p0603a09║染，從色立名。然此三衣皆須加法。加五條法云：大
X57n0976_p0603a10║德一心念！我比丘某甲，安陀會五條衣，受一長一
X57n0976_p0603a11║短割截衣持。餘二衣法，文在律鈔。大論云：佛弟子
X57n0976_p0603a12║住中道，故但三衣，異於外道裸形無恥白衣，多貪
X57n0976_p0603a13║重著故也。又三衣者，不同一衣之少，不同畜長等
X57n0976_p0603a14║多。此云不畜餘長，亦應更云不畜百一。下文云畜
X57n0976_p0603a15║百一眾具，亦須更云畜餘長也，綺文互現耳。今文
X57n0976_p0603a16║為取雪山大士被鹿皮衣是上根故，乃以但三衣
X57n0976_p0603a17║為中根，畜百一及畜餘長合為下根。若不取雪山
X57n0976_p0603a18║大士，即以但三衣為上，百一為中，餘長為下。多寒
X57n0976_p0603a19║等者，此土多寒根性又薄，大聖一許三品通開，故
X57n0976_p0603a20║三衣外聽畜百一及許畜長，但三衣一品也，畜百
X57n0976_p0603a21║一二品也，畜長三品也，故云三品通開矣。仍以百
X57n0976_p0603a22║一、畜長二品合為下根焉。言百一者，薩婆多云：百
X57n0976_p0603a23║一之物，各得畜一。百一之外，皆是長物。百一供身，
X57n0976_p0603a24║令受持之。長物及餘，令說淨畜。餘者，所謂一切器
X57n0976_p0603b01║與非器，一外皆須作淨。若畜百一，於百一物，心中
X57n0976_p0603b02║但自記憶一種，謂是我物，或云加法。加法記憶，隨
X57n0976_p0603b03║人而用，此亦無在。若乃畜長，定須說淨。說淨詞云：
X57n0976_p0603b04║大德一心念！此是某甲長衣，未作淨，為淨故，施與
X57n0976_p0603b05║大德。具在律鈔。然此淨施，非是真實，是佛方便令
X57n0976_p0603b06║諸弟子得畜長物，而不犯戒，名為假施。若讀輔行，
X57n0976_p0603b07║須知此意。大部補注曾引文示。食亦分三，如前衣
X57n0976_p0603b08║中引大經文，即上根也。二、常乞食。且舉十二頭陀
X57n0976_p0603b09║中第二常乞食，即中根也。三、檀越送及僧淨食者，
X57n0976_p0603b10║既不能絕穀餌果，又不能頭陀乞食，如來亦許外
X57n0976_p0603b11║護施主送食供給。復次，僧中如法結淨之食，亦可
X57n0976_p0603b12║受之，即下根也。
X57n0976_p0603b13║三、閑居靜處：不作眾事名閑，無憒閙處名靜。處有三
X57n0976_p0603b14║例，衣食可知。
X57n0976_p0603b15║三、閑居靜處。夫欲修道，當須閑居，擇其靜處。若紛
X57n0976_p0603b16║然憒閙，必隨境染著，道業難成，坏器易壞。遺教經
X57n0976_p0603b17║云：汝等比丘！欲求寂靜無為安樂，當離憒閙，獨處
X57n0976_p0603b18║閑居。心亂曰憒，不靜名閙。言處有三，例衣食者：一
X57n0976_p0603b19║者、深山，如前所明，上根處也；二者、頭陀，如前蘭若、
X57n0976_p0603b20║冢間、樹下、露坐四處，中根處也；三者、蘭若、伽藍，下
X57n0976_p0603b21║根處也。問：此與中根如何辨異？答：中根即坐蘭若
X57n0976_p0603b22║空迴之地，下根乃在空迴住處及閑靜伽藍。良以
X57n0976_p0603b23║蘭若飜為閑靜，故須辨之。
X57n0976_p0603b24║四、息諸緣務，息生活，息人事，息工巧技術等。
X57n0976_p0603c01║四息諸緣務。緣謂塵緣，務謂事務。此有四種：一者
X57n0976_p0603c02║生活，謂經紀生方觸途紛糾等；二者人事，謂一往
X57n0976_p0603c03║一來附勢交結以求利等；三者伎能，謂醫方占相
X57n0976_p0603c04║及書算等；四者學問，謂讀誦經論求勝負等。如此
X57n0976_p0603c05║四事應須止息，故云息諸緣務也。前三三昧及隨
X57n0976_p0603c06║自意諸經行法，皆息緣務。若歷善惡及以無記，非
X57n0976_p0603c07║今所論。
X57n0976_p0603c08║五、近善知識有三：一、外護善知識；二、同行善知識；三、
X57n0976_p0603c09║教授善知識。
X57n0976_p0603c10║五、近善知識。障難多途，如何遠離？故須知識教詔
X57n0976_p0603c11║助護。聞名曰知，見形曰識。知識有三：一、外護者，內
X57n0976_p0603c12║修玅行，不能營務，故須外護而給助之。二、同行者，
X57n0976_p0603c13║切磋琢磨，更相䇿發，同其行故。三、教授者，內不通
X57n0976_p0603c14║達，外起諸障，故須明了指示過德。善知識者，是大
X57n0976_p0603c15║因緣。
X57n0976_p0603c16║第二、訶五欲。一、訶色。謂男女形貌端嚴，脩目高眉，丹
X57n0976_p0603c17║脣皓齒，及世間寶物，玄黃朱紫，種種玅色等。
X57n0976_p0603c18║二、訶五欲。文分五：初、訶色。訶，責也。欲，樂也。五欲之
X57n0976_p0603c19║境，令人樂欲，今既修行，應須訶之，是故訶色如熱
X57n0976_p0603c20║金丸，若也執之，決定燒手。脩，長也。丹，赤也。皓，白也。
X57n0976_p0603c21║玄，黑也。朱，正色也。紫，間色也。
X57n0976_p0603c22║二、訶聲，謂絲竹環珮之聲，及男女歌詠聲等。
X57n0976_p0603c23║二、訶聲者，聲如毒塗鼓，聞之則須死。絲竹等者，自
X57n0976_p0603c24║古之樂不出八音：土曰塤，皰曰笙，皮曰鼓，竹曰管，
X57n0976_p0604a01║絲曰絃，石曰磐，金曰鐘，木曰柷。在指名環，在臂名
X57n0976_p0604a02║釧。珮者，玉之帶也，或從人。說文云：大帶，佩也。從人
X57n0976_p0604a03║從巾，佩必有巾謂之飾。禮云：凡帶必有佩玉也。皆
X57n0976_p0604a04║所以發起其聲，令人生欲心也。人聲曰歌，歌者柯
X57n0976_p0604a05║也，以聲吟詠上下，如艸木之有柯也。
X57n0976_p0604a06║三訶香，謂男女身香，及世間飲食香等。
X57n0976_p0604a07║三訶香者，香如龍氣，嗅之必病。
X57n0976_p0604a08║四訶味，謂種種飲食，有饍美味等。
X57n0976_p0604a09║四、訶味者，味如沸蜜湯，舌必爛，非穀曰肴也，膳食
X57n0976_p0604a10║也。
X57n0976_p0604a11║五訶觸，謂男女身分柔輭細滑，寒時體溫，熱時體凉，
X57n0976_p0604a12║及諸好觸等。
X57n0976_p0604a13║五、訶觸者，觸如師子，近必被齧。
X57n0976_p0604a14║第三棄五蓋，謂貪欲、瞋恚、睡眠、掉悔、疑。
X57n0976_p0604a15║三、棄五蓋。此五覆蓋，心神昏闇，定慧不發，是故應
X57n0976_p0604a16║須棄而捨之。貪欲蓋者，追念昔時所更五欲，生醉
X57n0976_p0604a17║惑心，亡失正念。瞋恚蓋者，追想是人惱害於我，忿
X57n0976_p0604a18║怒毒火燒諸功德。睡眠蓋者，昏昏名睡，倚放名眠，
X57n0976_p0604a19║猶如死人遠離精進。掉悔蓋者，邪心動念，作無益
X57n0976_p0604a20║事，名之為掉。忽然改變，思惟自恥，云何今日作斯
X57n0976_p0604a21║過失，名之為悔。由是之故，禪定不發，猶豫不決，名
X57n0976_p0604a22║之為疑。此非見諦障理之疑，乃是障定之疑。此疑
X57n0976_p0604a23║有三：一者疑自，謂我本是底下之人，非是法器。二
X57n0976_p0604a24║者疑師，所謂彼人無有智慧，師而事之，將不誤我。
X57n0976_p0604b01║三者疑法，謂所受法何必合理。三疑在懷，止觀不
X57n0976_p0604b02║發。
X57n0976_p0604b03║第四調五事，謂調心不沈不浮，調身不緩不急，調息
X57n0976_p0604b04║不澀不滑，調眠不節不恣，調食不飢不飽。
X57n0976_p0604b05║四調五事，調謂調停。眠、食二事，定外調之；身、心、息
X57n0976_p0604b06║三，就入、住、出三時調之。調身之法，如禪門云：夫欲
X57n0976_p0604b07║坐者，先須安處，使久無妨。若欲半跏，以左壓右，牽
X57n0976_p0604b08║來近身；若欲全跏，䟤右壓左，寬衣帶，周正身，勿令
X57n0976_p0604b09║坐時更有脫落。乃以左手而壓右手，置右脚上，挺
X57n0976_p0604b10║動支節七八許度，如按摩法，勿曲勿聳，正頭正項，
X57n0976_p0604b11║令鼻對臍，不偏邪，不低昂，身如矴石，無令騷動。次
X57n0976_p0604b12║調息者，即當開口吐胸中氣自恣而出，使百脈處
X57n0976_p0604b13║皆隨氣出。次當閉口鼻中內清氣，如是至三，若息
X57n0976_p0604b14║已調一度亦足。次以脣齒相拄舌向上齶，閉眼令
X57n0976_p0604b15║斷外光之後。次揀息風，如前數息觀中已示，其息
X57n0976_p0604b16║若調易入定故。次調心者，一則調亂令不越逸，二
X57n0976_p0604b17║乃調心令不沈浮。若心沈時繫念鼻端，若心浮時
X57n0976_p0604b18║安心向下，此名初入調身息心。若住禪中，其有不
X57n0976_p0604b19║調如初入法。若欲出定，漸漸申舒按摩其身，漸漸
X57n0976_p0604b20║吐納細細呼吸，漸漸放心緣於外境。所以三事合
X57n0976_p0604b21║而調者，三事相依如初受胎，煗壽識三即身心息，
X57n0976_p0604b22║不前不後未曾相離，故合調之。若眠食二不同時
X57n0976_p0604b23║故，各為一調。今文中云沈浮等者，沈謂沈下，浮謂
X57n0976_p0604b24║浮上，緩謂寬緩，急謂急卒，息鈍名澀，息利名滑，節
X57n0976_p0604c01║謂苦制，恣謂縱恣，食少乃飢，多則名飽。今皆調之，
X57n0976_p0604c02║故云不也。問：棄五蓋中已捨睡眠，今何調眠？答：前
X57n0976_p0604c03║為入定是故棄之，今在散心所以調之，各有其致
X57n0976_p0604c04║無相違也。
X57n0976_p0604c05║第五行，五法：一、欲：欲離世間一切妄想顛倒，欲得一
X57n0976_p0604c06║切諸禪定智慧門故。
X57n0976_p0604c07║五行五法，文自分五：初欲。
X57n0976_p0604c08║二、精進，堅持禁戒棄於五蓋，初中後夜勤行精進故。
X57n0976_p0604c09║二，精進。
X57n0976_p0604c10║三、念念世間欺誑，可輕可賤；禪定智慧，可重可貴。
X57n0976_p0604c11║三念
X57n0976_p0604c12║四、巧慧：籌量世間樂，禪定智慧樂，得失輕重等。
X57n0976_p0604c13║四，巧慧。
X57n0976_p0604c14║五一心，念慧分明，明見世間可患可惡，善識禪定智
X57n0976_p0604c15║慧功德可尊可貴。
X57n0976_p0604c16║五一心，皆如文可見。
X57n0976_p0604c17║此二十五法為四教前方便，故應須具足。若無此方
X57n0976_p0604c18║便者，世間禪定尚不可得，豈況出世玅理乎？然前明
X57n0976_p0604c19║教既漸頓不同，方便亦異，依何教修行？臨時審量耳。
X57n0976_p0604c20║三、此二十下，結示。前方便者，遠方便也。是則十境
X57n0976_p0604c21║名後方便、近方便也。方便既立即入正修，須於此
X57n0976_p0604c22║中列示十境以為所觀，但文略耳。
X57n0976_p0604c23║次明正修十乘觀法，亦四教名同義異，今且明圓教，
X57n0976_p0604c24║餘教例此。
X57n0976_p0605a01║二、正修，分二：初、標示。言正修者，正修玅行，非方便
X57n0976_p0605a02║也。十種之法，運載行人，游方至極，名十乘也。而一
X57n0976_p0605a03║一乘竝以玅觀觀於陰心，顯於三千三諦之理，故
X57n0976_p0605a04║云觀法也。三觀十乘以為能觀，陰等十境以為所
X57n0976_p0605a05║觀，此約藥病過德分也。三觀能觀，三諦所觀，此約
X57n0976_p0605a06║不思議法說也。至下十乘，勿迷此矣。
X57n0976_p0605a07║一、觀不思議境。謂觀一念心，具足無減三千性相、百
X57n0976_p0605a08║界千如。即此之境，即空、即假、即中，更不前後，廣大圓
X57n0976_p0605a09║滿，橫竪自在。故法華經云：其車高廣（上根正觀此境）。
X57n0976_p0605a10║二、解釋分十：初、觀不思議境。依止觀中，應須標云
X57n0976_p0605a11║一觀心是不可思議境也。謂觀一念心具足無減
X57n0976_p0605a12║三千性相、百界千如者，即是觀一念陰心顯成三
X57n0976_p0605a13║千三諦之境也。即此之境即空假中、不前不後者，
X57n0976_p0605a14║點示玅境即是觀也。廣大圓滿、橫竪自在者，境觀
X57n0976_p0605a15║即中，非橫非竪，即假名橫，即空名竪，三觀微玅名
X57n0976_p0605a16║自在也。故法華云：其車高廣者，引大車文證向境
X57n0976_p0605a17║觀橫廣竪高等也。上根正觀此者，十乘分三根，今
X57n0976_p0605a18║是上根也。此是消文對當境觀。境觀之旨，今試明
X57n0976_p0605a19║之。何者？謂以一心微玅止觀以為能觀，一念陰境
X57n0976_p0605a20║以為所觀，由以能觀觀所觀故，即達一念迷妄陰
X57n0976_p0605a21║境無一異相。無一異者，乃是空中寂滅實相，實相
X57n0976_p0605a22║無相而具諸相，諸相即是三千性相不思議假，是
X57n0976_p0605a23║則觀心所成所顯三諦明矣。而此三諦雖是所觀，
X57n0976_p0605a24║無別能觀，故即玅境，即空假中，是名境觀無前無
X57n0976_p0605b01║後、橫竪等也。故荊谿云：能了妄念無一異相，達此
X57n0976_p0605b02║無相具一切心，三千具足。非唯此中，諸境皆爾。是
X57n0976_p0605b03║則名為照此著心緣生虗假，假中三千自體性空，
X57n0976_p0605b04║即是心性圓玅三諦。若夫不達一念陰心無一異
X57n0976_p0605b05║者，斯為取著，云何能具三千性相？故取著心不具
X57n0976_p0605b06║三千，此約玅觀觀玅境說。若以理論，無非法界，何
X57n0976_p0605b07║所隔耶？當知止觀陰境，十乘廣示其相，至下九境，
X57n0976_p0605b08║其文甚略，廣略雖殊，大意何別？旨趣最顯，無出禪
X57n0976_p0605b09║境，故如向引無一異等。若識此義，何必再陳？但為
X57n0976_p0605b10║近代傳習之者，各以己心以談玅境，謂之通修及
X57n0976_p0605b11║不通修，謂境即觀及彰絕待，有如是等諸說不同，
X57n0976_p0605b12║異論紛紜，形于章藻，傳之尚之，孰能正之？今故直
X57n0976_p0605b13║明境觀文旨，他人曲說，可不滅哉！何者？止觀標云
X57n0976_p0605b14║一觀心是不可思議者，此境難說，先明可思議，後
X57n0976_p0605b15║明不思議，故引華嚴心造五陰即十法界，約三義
X57n0976_p0605b16║讀即三諦，故次引無量義廣明十如及三世間，然
X57n0976_p0605b17║後結成一念三千非一異等。輔行謂此是性德境。
X57n0976_p0605b18║今所明者，所言一者，十乘之初也；觀者，釋名中絕
X57n0976_p0605b19║待止觀也；心者，一念陰心也；是者，成也，顯也；不可
X57n0976_p0605b20║思議境者，三千三諦也；謂之性德者，不由他悟，全
X57n0976_p0605b21║性而顯也。若觀心未是之時，名為迷中陰境耳，故
X57n0976_p0605b22║用釋名中絕待玅觀觀於陰心，顯成三千三諦，全
X57n0976_p0605b23║是性德而顯現也。故輔行云：玅觀觀之，令成玅境，
X57n0976_p0605b24║境是所觀，以所顯能，玅觀斯立。既是觀心所成玅
X57n0976_p0605c01║境，故非妄情取著之法，故取著心即是迷中陰心
X57n0976_p0605c02║而已。照此著心無一異等，即是觀成所顯法門，故
X57n0976_p0605c03║云用觀觀境而說。斯義難解，深願體之。然而所顯
X57n0976_p0605c04║三千三諦諸法實相，言詞寂滅，非一非異。云何知
X57n0976_p0605c05║於非一異相？故寄一異推而彰之。既寄修推而彰
X57n0976_p0605c06║所顯三千性德，是故即有修德境矣。如此但在自
X57n0976_p0605c07║行照達，若欲化他，是故應須於非一異作一異說，
X57n0976_p0605c08║全向自行而起利他，是以即有化他境也。所以一
X57n0976_p0605c09║念三千三諦實非一異及縱橫等，即大經云：佛性
X57n0976_p0605c10║不名一法、十法、百千法等。經文既云非一非萬，故
X57n0976_p0605c11║是三千三諦佛性無一異也。復云：善惡及以無記
X57n0976_p0605c12║即是佛性。故知由達非一非異非三千已，方乃具
X57n0976_p0605c13║足三千三諦三佛性焉。所以先蕩然後立法，諸文
X57n0976_p0605c14║先立然後蕩法，蕩立隨宣，先後無在，玅得此意，可
X57n0976_p0605c15║與論道。然而三境只是一境，一境即是觀成所顯
X57n0976_p0605c16║三千三諦，雖是一境，義必具三，方彰自行及以化
X57n0976_p0605c17║他，自他不二，真俗同時，無說即說，說即無說，以至
X57n0976_p0605c18║下文引三喻等，準思可見。說教大體，其義著明，誰
X57n0976_p0605c19║云通修不通修耶？請以向意討論止觀及輔行文，
X57n0976_p0605c20║方驗有所歸，在理或當，何必求人別有義章委明
X57n0976_p0605c21║斯旨？然今豈欲抑令人信學者於道果何如哉？
X57n0976_p0605c22║二、真正發菩提心，謂依玅境發無作四弘誓願，憫己
X57n0976_p0605c23║憫他，上求下化。故經云：又於其上張設幰葢。
X57n0976_p0605c24║二、真正發菩提心。自達玅境，他尚在迷，故須發心，
X57n0976_p0606a01║上求下化。不依教道，名之為真；依三諦理，名之為
X57n0976_p0606a02║正；造趣所期，名之為發；所期玅果，名為菩提；能行
X57n0976_p0606a03║能趣，名之為心。無作四諦及以四弘，如前已明。憫
X57n0976_p0606a04║己昔迷，悲他現昧，是故我今上求佛果，下化眾生，
X57n0976_p0606a05║斯乃法華。又於大車玅境之上，張設慈悲，普覆幰
X57n0976_p0606a06║蓋幰（虗偃切），以帛張在大車上也。問：應先起誓，後觀
X57n0976_p0606a07║玅境，何故境後方發心耶？答：境前發心，具如五略。
X57n0976_p0606a08║今境後發，重為成觀，故須依境自行化他。問：發心
X57n0976_p0606a09║成觀，其觀如何？答：準止觀云：觀心可解。輔行決云：
X57n0976_p0606a10║如前誓相。誓相者何？即止觀云：眾生雖如虗空，而
X57n0976_p0606a11║度如空之眾生，即是空觀；雖知眾生甚多，而度甚
X57n0976_p0606a12║多眾生，即是假觀；雖知眾生如佛如，而度如佛之
X57n0976_p0606a13║眾生，即是中觀。
X57n0976_p0606a14║三、善巧安心止觀。謂體前玅理，常恒寂然，名為定；寂
X57n0976_p0606a15║而常照，名為慧。故經云：安置丹枕（車內枕）。
X57n0976_p0606a16║三、善巧安心止觀者，上既依境發起大心，發心必
X57n0976_p0606a17║須立於玅行，行即止觀，故此安心明識行人，信法
X57n0976_p0606a18║二行回轉相資，六十四番名為善巧。三止三觀安
X57n0976_p0606a19║住諦理，息止妄源名為安心。定即是止，慧即是觀，
X57n0976_p0606a20║止體靜故理恒寂然，觀體明故性常朗然，斯乃法
X57n0976_p0606a21║華大車之中安置丹枕。南山經音云：天竺國無此
X57n0976_p0606a22║木枕，皆以赤皮內著綿毛用之倚臥。丹是赤色名
X57n0976_p0606a23║為正色，無紫間色乃喻智光無分別也。枕能休息
X57n0976_p0606a24║身首安然，喻一行三昧息一切智首、息一切行身
X57n0976_p0606b01║也。所息得理是以安然，故今安心即車內枕。
X57n0976_p0606b02║四、破法徧。謂以三觀破三惑，三觀一心，無惑不破。故
X57n0976_p0606b03║經云：其疾如風。
X57n0976_p0606b04║四、破法徧。如上善巧，心或未安，故須此門徧破諸
X57n0976_p0606b05║法。安心破徧，緣宜不同。有慧之定是前安心，有定
X57n0976_p0606b06║之慧如今破徧。然而破徧雖通四門，多以空門無
X57n0976_p0606b07║生為首。無生是教，止觀是行。依教立行，至無生忍，
X57n0976_p0606b08║一心止歡，破五住惑，一切皆破，名破法徧。今文中
X57n0976_p0606b09║云三觀一心，通塞文云一心三觀。甞檢止觀破徧、
X57n0976_p0606b10║通塞二文，皆云一心三觀、三觀一心，故知今文文
X57n0976_p0606b11║互現耳。三觀一心、一心三觀，其語雖別，其旨何殊？
X57n0976_p0606b12║但是為破橫別三觀分屬三人，三人但得各別之
X57n0976_p0606b13║一，不得即三，圓玅自在，是故乃立三觀一心也。為
X57n0976_p0606b14║破竪縱先空、次假、後中之三，此三但得次第之三，
X57n0976_p0606b15║不得即一，融攝難思，是故乃立一心三觀也。破徧、
X57n0976_p0606b16║通塞二文咸然。今破徧文且引三觀一心之說，即
X57n0976_p0606b17║破無明發真速疾，斯乃法華其疾如風。輔行中云：
X57n0976_p0606b18║始自白牛，終至平正。即是道品文句中云：其疾如
X57n0976_p0606b19║風者，八正道中行，速疾到薩婆若。故知白牛多力，
X57n0976_p0606b20║道品有功，方能速破無明，疾見真理，所以喻於其
X57n0976_p0606b21║疾如風。然今引經，自依十法成乘次第。若以十法
X57n0976_p0606b22║依於經文，大車次第如止觀說。
X57n0976_p0606b23║五、識通塞，謂苦、集、十二因緣、六弊塵沙、無明為塞；道、
X57n0976_p0606b24║滅、滅因緣智、六度、一心、三觀為通。若通須護，有塞須
X57n0976_p0606c01║破，於通起塞，能破如所破，節節檢校，名識通塞。經云：
X57n0976_p0606c02║安置丹枕（車外枕）。
X57n0976_p0606c03║五識通塞，亦名知得失。如上破徧，應入無生。若不
X57n0976_p0606c04║入者，當尋得失，必滯是非。若無失者，但依前門，破
X57n0976_p0606c05║塞存通。若有失者，須以此門，檢校除失。失則怨於
X57n0976_p0606c06║通中起塞，故更破塞，令其通也。然茲通塞，有竪有
X57n0976_p0606c07║橫。所言橫者，苦集是塞，道滅是通。無明因緣，生則
X57n0976_p0606c08║為塞，滅乃名通。六蔽是塞，六度名通。所言竪者，見
X57n0976_p0606c09║思名塞，空觀名通。塵沙名塞，假觀名通。無明為塞，
X57n0976_p0606c10║中觀名通。今文之中，不云見思，恐脫落耳。輔行分
X57n0976_p0606c11║別：一者通途通塞，但以所破為塞，能破為通。二者
X57n0976_p0606c12║別相通塞，則以於能起著為塞，破塞無著名通。然
X57n0976_p0606c13║有四義：一橫，二竪，三橫別，四一心。如彼具說。塞者，
X57n0976_p0606c14║障正道也。通者，達玅理也。是通須護，是塞須破。於
X57n0976_p0606c15║通起塞，此塞亦破。將反為賊，此賊亦破。賊若為將，
X57n0976_p0606c16║此將亦護。所以今云於通起塞，是則能通飜更成
X57n0976_p0606c17║塞。若欲破此能通之塞，亦須如破所破之塞。車外
X57n0976_p0606c18║枕喻，即動而靜，即靜而動。所以然者，車若行運，其
X57n0976_p0606c19║枕則閑。車若住息，其枕則用。用時常靜，閑時常動。
X57n0976_p0606c20║實體與用，亦復如是。是故動靜，只是通塞。所以車
X57n0976_p0606c21║住，得枕支持，其車方乃無所昂舉。通若起塞，破塞
X57n0976_p0606c22║存通，方得到於薩婆若海。
X57n0976_p0606c23║六、道品調適。謂無作道品，一一調停，隨宜而入。經云：
X57n0976_p0606c24║有大白牛等（已上五中根）。
X57n0976_p0607a01║六、調道品。道品有四：一、當分，二、相攝，三、對位，四、相
X57n0976_p0607a02║生。相生即今道品調適前識通塞，不調道品何能
X57n0976_p0607a03║疾與真法相應？四、道品義前已略示。白牛等者，等
X57n0976_p0607a04║於肥壯多力至行步平正也。文句止觀以此等文
X57n0976_p0607a05║對於無作七科道品，故輔行云始自白牛終至平
X57n0976_p0607a06║正，道品意也。無漏般若四念處慧喻如白牛，白是
X57n0976_p0607a07║色本，以喻本淨與修相應。始自發心終至道品，葢
X57n0976_p0607a08║被中根，從此已下即為下根。
X57n0976_p0607a09║七、對治助開。謂若正道多障，圓理不開，須修事助，謂
X57n0976_p0607a10║五停心及六度等。經云：又多僕從（此下為下根）。
X57n0976_p0607a11║七、對治助開根鈍遮重，以根鈍故不能即開二解
X57n0976_p0607a12║脫門，以遮重故牽破觀心，根利無遮、根利有遮、根
X57n0976_p0607a13║鈍無遮，但用道品不須助開。今此根鈍而復遮重，
X57n0976_p0607a14║正觀力弱障蔽紛然，若無對治見性誠難，是故須
X57n0976_p0607a15║修五停之觀破五事障，行六度門治六種蔽，正助
X57n0976_p0607a16║合行方能開悟。六度等者，以此六度攝諸法盡，即
X57n0976_p0607a17║是十力、四無畏等。輔行問云：何故但用橫中六度
X57n0976_p0607a18║以為對治？答：橫則事理俱障，六乃攝事略周，況復
X57n0976_p0607a19║苦集無明名略，對治不足及以竪中塵沙等惑非
X57n0976_p0607a20║治正意，今明事治是故不論。又有苦集必具無明，
X57n0976_p0607a21║具無明故六蔽具足，但治六蔽餘二自去，故此助
X57n0976_p0607a22║道能助正觀，猶如僕從能侍主人。若對三德應以
X57n0976_p0607a23║大車，其車高廣對法身德，又於其上張設等文對
X57n0976_p0607a24║解脫德，大白牛等對般若德，此乃義當修二性一，
X57n0976_p0607b01║一復具三高廣不二。
X57n0976_p0607b02║八、知位次，謂修行之人免增上慢故。
X57n0976_p0607b03║八、知位次。既修前七，二世善發入位不定，或未入
X57n0976_p0607b04║位未得謂得，恐極下根生增上慢，是故令其知內
X57n0976_p0607b05║外凡及以因果，檢校自己合居何位，皆能如是上
X57n0976_p0607b06║慢不生。
X57n0976_p0607b07║九能安忍，謂於逆順安然不動，䇿進五品而入六根。
X57n0976_p0607b08║九能安忍，從初觀陰，至知位次，障轉慧明，或未入
X57n0976_p0607b09║品，或入五品，內有所得，外為眾推，雖然益他，而損
X57n0976_p0607b10║自行，故須安忍，不動不退，䇿進五品，而入六根。故
X57n0976_p0607b11║此安忍，有內有外，內外各有三種之術。外三術者，
X57n0976_p0607b12║一者名譽，及以眷屬，羅罥集圍，如斯之事，當早推
X57n0976_p0607b13║之，莫受莫著，名第一術。二者上來，名利眷屬，推若
X57n0976_p0607b14║不去，應須縮德，露現瑕玼，名第二術。三者縮露，若
X57n0976_p0607b15║不能免，當須一去萬里之外，名第三術。內三術者，
X57n0976_p0607b16║若乃三障紛然而起，應以即空假中玅觀，令障不
X57n0976_p0607b17║生，六根清淨。故外三術，安忍順從，內三觀術，安忍
X57n0976_p0607b18║違逆，逆順不動，安忍力也。
X57n0976_p0607b19║十、無法愛，謂莫著十信相似之道，須入初住真實之
X57n0976_p0607b20║理。經云：乘是寶乘，游於四方（游四十位），直至道場（玅覺位）。
X57n0976_p0607b21║十、無法愛。已破見思，入於十信，相似六根，各千功
X57n0976_p0607b22║德。將恐行人著此功德，生法愛心，故須此門，令其
X57n0976_p0607b23║無愛，速入初住，開佛知見。是故經云：乘此寶乘。上
X57n0976_p0607b24║一乘字，平聲呼之；下一乘字，去聲呼之。游於四方，
X57n0976_p0607c01║即知位次。安忍無愛，在位次初。安忍只是忍於五
X57n0976_p0607c02║品順違二境，令入六根。離愛只是離六根中相似
X57n0976_p0607c03║法愛，於次位中別出五品及以六根，勸於行人離
X57n0976_p0607c04║障愛也。故知前七正明車體及以具度，後三只是
X57n0976_p0607c05║乘之所涉。若無所涉，運義不成，是故十法通名大
X57n0976_p0607c06║車。故此十乘為法華行，信非虗矣。開權顯實，等賜
X57n0976_p0607c07║大車，於茲彰矣。
X57n0976_p0607c08║謹案：台教廣本抄錄五時八教，略知如此。
X57n0976_p0607c09║三、謹下，結勸。文分三：初、結前略錄。
X57n0976_p0607c10║若要委明之者，請看法華玄義十卷，委判十方三世
X57n0976_p0607c11║諸佛說法儀式，猶如明鏡。及淨名玄義中四卷，全判
X57n0976_p0607c12║教相。
X57n0976_p0607c13║二、若要下，勸尋廣文。若論十乘，亦須更云請尋止
X57n0976_p0607c14║觀，而不云者，但是略耳。
X57n0976_p0607c15║自從此下，略明諸家判教儀式耳。
X57n0976_p0607c16║三、自從下，令示諸家判教不同。此如玅玄教相文
X57n0976_p0607c17║中廣敘古來諸師之說，尋文可知，不煩錄也。
X57n0976_p0607c18║
X57n0976_p0607c19║天台四教集解卷下（終）
X57n0976_p0607c20║
X57n0976_p0607c21║寬文戊申冬播陽斑鳩教寺沙門　寂呵訂正
X57n0976_p0607c22║
X57n0976_p0607c23║
X57n0976_p0607c24║
X57n0976_p0608a01║
X57n0976_p0608a02║No. 976-B
X57n0976_p0608a03║
X57n0976_p0608a04║四教儀集解者，觀師撰之，神智記之，卷盈乎三帙，義
X57n0976_p0608a05║包於一藏，洋洋焉，浩浩焉，不迷諸部之言，不誣而已。
X57n0976_p0608a06║慶長年中，三井沙門亮憲僧正採記文而按本書之
X57n0976_p0608a07║下，以便于後學也。爾來印本之行于世者久矣，然而
X57n0976_p0608a08║文字之脫落，科文之化謬，不能無憾焉。屬者播陽斑
X57n0976_p0608a09║鳩之僧寂阿，於京師考異本焉，問諸老焉，正其科焉，
X57n0976_p0608a10║完其字焉，又改其訓點焉，重鏤版而使[冓*者]者披雲霧
X57n0976_p0608a11║矣。梓成，就余請䟦之。余嘉其善，而於是乎書。
X57n0976_p0608a12║寬文己酉孟夏之朔獨師師蠻把筆於洛東東西軒