X57n0977_p0630c13║
X57n0977_p0630c14║
X57n0977_p0630c15║天台四教儀備釋下
X57n0977_p0630c16║
X57n0977_p0630c17║苕谿沙門　元粹　述
X57n0977_p0630c18║次明緣覺，亦名獨覺。
X57n0977_p0630d01║輔行（九下十五）引大論二十一云：迦羅，此翻緣覺，亦名
X57n0977_p0630d02║獨覺。（文）四教義二（十八）標云：辟支迦羅，此翻緣覺。釋
X57n0977_p0630d03║中開二，謂緣覺、獨覺。新華嚴音義云：二名各有梵
X57n0977_p0630d04║語也。畢勒支底迦，此曰各各獨行。佛者，覺也。鉢羅底
X57n0977_p0630d05║迦，此翻緣覺。（翻譯名義，亦開二名。）今謂梵音奢切，難以考論，
X57n0977_p0630d06║恐迦羅名通。大論義翻二種，音義分二，恐梵語復
X57n0977_p0630d07║有別名故也。緣覺者，觀內因緣，稟佛教法。獨覺者，
X57n0977_p0630d08║觀外因緣，無師自悟。文句（四七）引大論云：獨覺者，出
X57n0977_p0630d09║無佛世。緣覺者，願生佛世。（文）俱舍明獨覺自有二
X57n0977_p0630d10║種：一麟喻，二部行。（如㭊上玄）若集解云：慈恩基師引仁
X57n0977_p0630d11║王經，列獨覺眾。又云：釋迦出世，五百獨覺從山中
X57n0977_p0630d12║來，至於佛所。學者如何消釋此耶？（文）補註（六）亦引
X57n0977_p0630d13║而釋曰：本是聲聞根性，以緣悟菩提，故名支佛。（文）
X57n0977_p0630d14║今謂仁王經初，本無獨覺之名，但云復有八百萬
X57n0977_p0630d15║億仙緣覺。慈恩意以緣覺一眾，諸經兼聲聞而列
X57n0977_p0630d16║之。若二乘別列，如仁王也。然以緣覺稱獨覺者，何
X57n0977_p0630d17║耶？蓋根性不異，名義互通。如緣覺人，雖值於佛，樂
X57n0977_p0630d18║獨善寂，通名獨覺，即慈恩所云也。獨覺之人雖無
X57n0977_p0630d19║師教，觀外因緣亦名緣覺，如光明云：我不恭敬緣
X57n0977_p0630d20║覺菩薩。智者科為懺無佛世敬田惡業。又獨覺人
X57n0977_p0630d21║亦通見佛，文句（四七）引華嚴等獨覺有三類：一者知
X57n0977_p0630d22║佛出世即先入滅，或佛神力徒於他果。二者出無
X57n0977_p0630d23║佛世。三者雖生佛世願見佛故，不即捨壽亦不被
X57n0977_p0630d24║移。（文中義具此三。）五百獨覺山中來者，即第三類。通義雖
X57n0977_p0631a01║爾，別釋如前。又二辟支各有大小，准輔行（九下十五）有
X57n0977_p0631a02║三義：一具相名大、不具名小。二兩大中現通者大、
X57n0977_p0631a03║無通者小。三現通中說法大、不說者小。又四教義
X57n0977_p0631a04║（四），宿世偏修性念處者小、兼修共念處者大。又先
X57n0977_p0631a05║達立漸頓二義，如輔行等七生初果，後方極證為
X57n0977_p0631a06║小、頓證為大。若與聲聞對辨者，如文句七（二十六）云：
X57n0977_p0631a07║二乘六義同、十義別，同出三界、同盡無生、同斷正
X57n0977_p0631a08║使、同得有餘無餘、同得一切智、同名小乘。別開十
X57n0977_p0631a09║義者，行因久近六十劫百劫故（一）、根利鈍（二）、從師
X57n0977_p0631a10║獨悟（三）、無悲鹿羊（四、聲聞如羊驚絕奔走，支佛如鹿馳並順）。有相無
X57n0977_p0631a11║相（五）。觀廣略（六）。能說得四果法，不能說法得煖法
X57n0977_p0631a12║（七、有云支佛能說法令人得四果，聲聞不能說法不能令人得煖法）。在佛世不在佛
X57n0977_p0631a13║世（八）。頓證漸證（九）。多現通少說聲聞不定（十）。文中
X57n0977_p0631a14║六十劫百劫者，析玄（上一）明修行。聲聞利者三生，鈍
X57n0977_p0631a15║者六十劫。支佛利者四生，鈍者百劫（文）。然則聲聞
X57n0977_p0631a16║勝支佛耶？聲聞但入見道，支佛極證無學，還以支
X57n0977_p0631a17║佛為勝。又有相者支佛，無相者聲聞。分別功德論
X57n0977_p0631a18║（五卷初謂字函）云：身子有七相，目連有五相，阿難二十相，
X57n0977_p0631a19║獨難陀有三十相。難陀金色，阿難銀色（文）。是則聲
X57n0977_p0631a20║聞亦有相耶？元是聲聞根性，不論種相。若是支佛
X57n0977_p0631a21║轉為聲聞，不妨有相。四教義（二）云：迦葉舍利弗等，
X57n0977_p0631a22║皆是辟支根性人也（文）。若文句解形色憔悴，謂二
X57n0977_p0631a23║乘不修相好。此以大形小，不可為並。又根利鈍者，
X57n0977_p0631a24║別對支佛是法行，聲聞是信行，通論各信法（文句五三
X57n0977_p0631b01║十一，妙樂六二十八）。諸文更有侵習不侵習，亦由根利鈍故，
X57n0977_p0631b02║支佛不制分果。四教義（二）釋小獨覺云：本是學人，
X57n0977_p0631b03║在人間生。或須陀洹七生既滿，不受八生，自悟成
X57n0977_p0631b04║道。（輔行亦云七生初果。）此似有分果者，恐先是聲聞根性，出
X57n0977_p0631b05║無佛世，後證支佛，是故云爾。又恐據其行因，借果
X57n0977_p0631b06║名以格量，非謂支佛教門所制，更俟誠證。（云云。）別
X57n0977_p0631b07║行疏云：支佛侵習為淺處，通教正習盡為彼岸。（文
X57n0977_p0631b08║此以三藏支佛、通教菩薩合論淺處涅槃。）四明記（上）云：支佛修行，不立
X57n0977_p0631b09║分果。深觀緣起，久種三多。（作福、供佛、聞法。）福慧既隆，預侵
X57n0977_p0631b10║二習。（預者，進侵習氣，非預先也。此正釋支佛，不可連下文作難。）雖未發真，四流
X57n0977_p0631b11║莫動。（欲有見無明。）名得淺處。頓證極果，名到彼岸。通教
X57n0977_p0631b12║菩薩正盡得淺處，習盡到彼岸。（雖未下，藏、通各開，以對淺處彼岸。）
X57n0977_p0631b13║舊以此說為難。既云預侵二習，復云雖未發真，故
X57n0977_p0631b14║今科註以革異說。況支佛謂理在習氣外，縱云侵
X57n0977_p0631b15║習，不云習盡。言未發真，義亦無失，學者詳之。天親
X57n0977_p0631b16║論有四種聲聞，准例支佛亦具四種。妙樂四（三十）又
X57n0977_p0631b17║文句（四四）云：今經但見聲聞得解，不見支佛者，支佛
X57n0977_p0631b18║是中根，既值佛出現，入聲聞數，隨根得悟，故不別
X57n0977_p0631b19║標緣覺耳。
X57n0977_p0631b20║值佛出世（止），餘七支為苦諦也。
X57n0977_p0631b21║三識下。註氣息者，初託胎位中有煖、識、息三，俱在
X57n0977_p0631b22║母胎也。名色者，一七日至五七日皆是名色。觸者，
X57n0977_p0631b23║根境相對也。有者，業成能有果也。分明三道因果，
X57n0977_p0631b24║廣略如前。若三世、二世、一心等義，如法界次第備
X57n0977_p0631c01║釋。
X57n0977_p0631c02║既名異義同，何故重說（止）故言緣覺？
X57n0977_p0631c03║機宜不同者，聲聞總觀四諦，緣覺別觀十二無明
X57n0977_p0631c04║緣行等境也。若滅觀下，觀也。諸文更有逆順等異，
X57n0977_p0631c05║如阿含明始無明終老死名順觀，始老死終無明
X57n0977_p0631c06║名逆觀。又止觀禪境以有支在初，此推因知果也。
X57n0977_p0631c07║釋籤先從受支起觀，此推果知因也（此如輔行。又四念處約十
X57n0977_p0631c08║二支觀受觀見，明推尋觀破之義）。又支佛根利不制分果，對聲聞
X57n0977_p0631c09║四果鈍根而立，恐是小教中正意。若般若經明獨
X57n0977_p0631c10║覺向大乘，同性經明支佛十地（集解引之），乃大部中被
X57n0977_p0631c11║機兼說耳。說十地等且示階羗，亦非制果不可為
X57n0977_p0631c12║妨。支佛自悟還受戒否？若發無作未必更受。
X57n0977_p0631c13║言獨覺者（止），故名獨覺。
X57n0977_p0631c14║觀外因緣，無師自悟，未必一向獨宿孤峯（大論國王悟道
X57n0977_p0631c15║緣，如集解）。華嚴明菩薩下兜率，放光照之，覺即捨身，不
X57n0977_p0631c16║覺即徙向無佛處。設在此界，亦是佛教所不及處。
X57n0977_p0631c17║願見佛者，不捨身，不被移也。
X57n0977_p0631c18║兩名不同（止），故居聲聞上。
X57n0977_p0631c19║習氣者，慣習氣分，如器中香，其香雖盡，餘氣尚存。
X57n0977_p0631c20║統論諸文，有三家二，即今是見思家習耳。大經云：
X57n0977_p0631c21║我衣我鉢，見習也。舍利弗嗔，畢陵伽慢，思習也。
X57n0977_p0631c22║次明菩薩位者。
X57n0977_p0631c23║菩薩者，具云菩提薩埵、摩訶薩埵。舊翻大道心眾
X57n0977_p0631c24║生，新譯云覺有情。以上求佛道，下度眾生，故此菩
X57n0977_p0632a01║薩於當教內亦稱大乘（如折玄）。然教門所說，全不斷
X57n0977_p0632a02║惑三祇百劫，但是伏惑行因耳。其意云何？四教義
X57n0977_p0632a03║三（六）云：三藏之教，正化二乘，傍化菩薩。若說菩薩
X57n0977_p0632a04║斷惑受生，二乘即疑。若結盡而得受生者，諸聲聞
X57n0977_p0632a05║人得羅漢果，將不受生耶？是故不說菩薩斷結受
X57n0977_p0632a06║生也（文）。又妙玄五（十三）云：令生事善，故作是說。欲求
X57n0977_p0632a07║佛者，改惡從善（文）。又四教義三（二）云：雖修性念處
X57n0977_p0632a08║而不斷結，為生三界度眾生故（文）。由教不詮中道
X57n0977_p0632a09║應本，故留結惑受生利物，故藏菩薩不斷明矣（雜編
X57n0977_p0632a10║發軫鈔有說，不須煩引）。若大論云：聲聞人言：菩薩不斷結使，
X57n0977_p0632a11║乃至坐道場然後斷者，是為大錯。又云：豈有菩薩
X57n0977_p0632a12║具足三毒，能集佛法（文）。此龍樹申摩訶衍義，以大
X57n0977_p0632a13║破小，故作此說。非謂鹿苑三藏菩薩皆明斷惑。更
X57n0977_p0632a14║委揀者，初在鹿苑稟教之時，及方等中橫稟小者，
X57n0977_p0632a15║必謂實歷三祇百劫伏惑不斷。若方等、般若轉入
X57n0977_p0632a16║衍中，來至法華，會歸一實，定無始終三祇伏惑。權
X57n0977_p0632a17║小教門暫爾施設，故得大論約實斥也。雖無實行，
X57n0977_p0632a18║若釋迦果後權示利生，不妨自歷三祇百劫，故有
X57n0977_p0632a19║尸棄、然燈等事。今之所辨，且約鹿苑三藏當分，故
X57n0977_p0632a20║言不斷。法華文句六（二十七）引阿含五佛子釋，更與
X57n0977_p0632a21║作字，名之為兒。四果支佛，名佛真子。菩薩不斷惑，
X57n0977_p0632a22║子義未成（文）。荊谿云：大論斥權，非謂全無（文）。似成
X57n0977_p0632a23║却有斷惑菩薩。今備引註之，庶絕異論。妙樂七（十七）
X57n0977_p0632a24║云：阿含至子義未成者，既阿含中亦明不斷結惑
X57n0977_p0632b01║菩薩，而大論斥權，非謂全無（斥權云無，立權則有。是則大論唯云大錯，
X57n0977_p0632b02║乃破權說，非謂阿含全無不斷惑者。此段明經論破立。舊云非謂全無子義者，誤矣）。論云：迦
X57n0977_p0632b03║旃延造者，從所造論及所計者說（此段明論斥執權者也）。豈
X57n0977_p0632b04║以會二，還歸阿含？法華準舊，十二年前，一何可笑
X57n0977_p0632b05║（此段因便破古。古師不分大小菩薩，及昧水牛白牛之異。若通云會二乘歸菩薩，則法華開已，仍舊同於
X57n0977_p0632b06║十二年前伏惑菩薩，故云可笑。餘釋不當）？止觀三（十三）云：煩惱脂消者，名
X57n0977_p0632b07║伏為消也。故別行（下三）云：但伏惑不斷，如無脂肥羊。
X57n0977_p0632b08║取世智為般若，即此意也。又俱舍婆沙意云：下八
X57n0977_p0632b09║地惑，初修禪時，先已斷竟。此有漏斷，亦是伏義。如
X57n0977_p0632b10║輔行三（下四）會釋（云云）。若止觀三（十六）云：得法眼照俗
X57n0977_p0632b11║諦（文）。此似先斷塵沙者，亦有漏智照得相似法眼
X57n0977_p0632b12║耳。故止觀第五云：三藏菩薩，有漏神通，非真起應；
X57n0977_p0632b13║世智分別，非法眼明（文）。
X57n0977_p0632b14║從初發心（止），百劫種相好，
X57n0977_p0632b15║生滅四諦，為所依境。弘，大也。要制其心，志求滿足，
X57n0977_p0632b16║名為誓願。度者，越生死流，到彼岸也。誓若無境，名
X57n0977_p0632b17║為彺願。不行六度，其願則虗。又此化他四門徧學，
X57n0977_p0632b18║異乎二乘一門自行。又二乘雖無破戒乃至愚癡，
X57n0977_p0632b19║行非利生，不名六度。蓋奪而言之，別對諦緣，三祇
X57n0977_p0632b20║百劫，名四階成道。
X57n0977_p0632b21║言三阿僧祇劫者（止），總別念處（外凡）。
X57n0977_p0632b22║阿僧祇劫，此云無數時，顯其數多，其實有數也。俱
X57n0977_p0632b23║舍云：
X57n0977_p0632b24║八十中大劫，大劫三無數（謂一增減為小劫，此一增減亦名中
X57n0977_p0632c01║劫，如劫章。其小劫名自有十種，當詳）。
X57n0977_p0632c02║二十增減為中劫，八十增減為大劫，積此大劫成
X57n0977_p0632c03║三阿僧祇。俱舍第十二引解脫經有六十數，後失
X57n0977_p0632c04║其八。今阿僧祇第五十二輔行更引拂石芥子（一上）。
X57n0977_p0632c05║華嚴亦有一百二十更零三數，總一百二十三數
X57n0977_p0632c06║（新譯四十五），非小乘中義（云云）。釋迦翻能仁，亦云度沃
X57n0977_p0632c07║焦（大論明如來遇佛緣，如集解）。尸棄，此云寶髻，非七佛中尸棄
X57n0977_p0632c08║也。常離女身及四惡趣者，應具離五障（一、惡道，二、貧窮，三、女
X57n0977_p0632c09║身，四、形殘，五、喜忘）。故戒疏云：初僧祇得五種功德（一、生天，二、生貴
X57n0977_p0632c10║家，三、男身，四、根具，五、知宿命）。然玅玄但云：初僧祇常離女身（四（二
X57n0977_p0632c11║十七），四教義三，二文同）。釋籤三（十五）云：第三僧祇始離五障，方
X57n0977_p0632c12║乃不墮（文）。舊定云：初祇但離女身，第三僧祇方具
X57n0977_p0632c13║離五障耳。其如戒疏文何？有云：初僧祇有遇緣、不
X57n0977_p0632c14║遇緣異，不遇退緣得離五障，如戒疏。若遇惡緣復
X57n0977_p0632c15║有退，至第三祇方得永離，則如釋籤。此說雖無文
X57n0977_p0632c16║證，義恐如是。又亦可云：初祇離障且約功能，第三
X57n0977_p0632c17║祇離乃據位說也。成論以念處為位不退，煖、頂為
X57n0977_p0632c18║行不退，忍為念不退。數論以下、中、上忍為三不退，
X57n0977_p0632c19║淨名疏以煖、頂、忍為三不退。各隨義對，不須和會。
X57n0977_p0632c20║次從尸棄佛（止），即煖位。
X57n0977_p0632c21║然燈者，瑞應云定光，集解引經作錠光（云云）。七莖
X57n0977_p0632c22║蓮華者，初儒童為五百道士講論，得銀錢五百，後
X57n0977_p0632c23║問王家女瞿夷買得五華，并女寄二華供養於佛，
X57n0977_p0632c24║故云七莖。諸文但云摩納五華奉散也。（集解具引瑞應）。釋
X57n0977_p0633a01║迦文者，具云文尼，亦牟尼，此翻寂默。瑞應經（有二卷言
X57n0977_p0633a02║字函上卷初）云：佛因記曰：汝自是後九十一劫，劫號為
X57n0977_p0633a03║賢，汝當作佛，號釋迦文菩薩。已得記言，疑解望止，
X57n0977_p0633a04║㸌然無想，寂而入定，便逮清淨，不起法忍。（文）既云
X57n0977_p0633a05║便逮法忍，乃證無生，豈得三祇皆是伏惑？孤山作
X57n0977_p0633a06║疏判瑞應經在鹿苑攝。疏云：不起法忍者，若論密
X57n0977_p0633a07║意，即圓地住，證無生忍。（文）神智補註亦判歸鹿苑。
X57n0977_p0633a08║言不起法忍者，乃是顯露不定，例同提謂。今謂經
X57n0977_p0633a09║文顯說，孤山何得云密？提謂自論結益，神智何得
X57n0977_p0633a10║引例？又旻智行解曰：逮，及也。如法華云逮得涅槃
X57n0977_p0633a11║者，文句三（三十五）釋云：三祇百劫乃得涅槃。逮之言
X57n0977_p0633a12║遠，乃及耳文。今謂法華但云逮得故作，故作遠及，
X57n0977_p0633a13║而釋指在三祇百劫之後。今第二僧祇乃云便逮
X57n0977_p0633a14║法忍，義亦未允。淨覺發軫。鈔：下據玄籤引證通教
X57n0977_p0633a15║行因，判歸方等。妙玄七（十一）云：昔為摩納，五花奉散，
X57n0977_p0633a16║布髮掩泥，躍身虗空，得無生忍。既云斷惑，故知是
X57n0977_p0633a17║通佛行因之相也。（文）釋籤八（三）云：昔為摩納者，具
X57n0977_p0633a18║如瑞應然燈授記得生忍，故知是通佛也。（文）妙玄
X57n0977_p0633a19║九（十四）明圓行中云：儒童見然燈佛，得無生忍，行有
X57n0977_p0633a20║真體。（文）從進老，唯經五義判在鹿苑：一、談入胎，但
X57n0977_p0633a21║云貫日之精；二、遊四門，厭生、老、病、死；三、明成道時，
X57n0977_p0633a22║方離三毒；四、委明降魔之事；五、始終不談法界實
X57n0977_p0633a23║相等。若玄籤證通、圓者，經文自局，引用則通。如依
X57n0977_p0633a24║正法念明四種，阿難演小成大之類也。故知便逮
X57n0977_p0633b01║法忍，准經意解，還是便及後時得忍之位，更不退
X57n0977_p0633b02║轉。以第二僧祇望聲聞為煖，煖必至涅槃故也。今
X57n0977_p0633b03║復考經上卷有云：菩薩於九十一劫修道德，學佛
X57n0977_p0633b04║意，通十地行，在一生補處，後生第四兜率天上，為
X57n0977_p0633b05║諸天師。（文）且小乘經不明十地，恐霅川之判為優，
X57n0977_p0633b06║則不起法忍，證通佛因，不妨斷惑。若降生等相在
X57n0977_p0633b07║方等中，且就三藏境本而說，則亦無大害也。後賢
X57n0977_p0633b08║審之。
X57n0977_p0633b09║次從然燈佛（止），即頂位。
X57n0977_p0633b10║毗婆尸翻勝觀，亦云徧見。優婆塞戒經云：於迦葉
X57n0977_p0633b11║佛滿三祇者，隨機異說耳。此明三祇等義，並出大
X57n0977_p0633b12║論、俱舍、婆沙。
X57n0977_p0633b13║經如許時（止），是下忍位。
X57n0977_p0633b14║尸毗，翻與。檀，翻為施。尸羅，翻好善，即戒善也。羼提，
X57n0977_p0633b15║翻忍辱。歌利，翻惡世無道，又云鬪諍抒音，汝酌取
X57n0977_p0633b16║也。弗沙，亦云底沙，翻增勝。本住百劫，修種相好，因
X57n0977_p0633b17║讚彼佛，功超九劫，故九十一劫而成道也。螺髻仙
X57n0977_p0633b18║人，名尚闍黎，有𦘕僧形者，非劬嬪。未知翻譯六度
X57n0977_p0633b19║滿文，應在三祇之後，百劫之前。福義緣起，備在輔
X57n0977_p0633b20║行。（三下初。）唯弗沙緣，如集解引。
X57n0977_p0633b21║次入補處生兜率（止），即三藏佛果也。
X57n0977_p0633b22║此段具八相：一從兜率下，二託胎，三出胎，四出家，
X57n0977_p0633b23║五降魔，六成道，七轉法輪，八入涅槃。梵王昔緣，備
X57n0977_p0633b24║在密迹經。集解亦略引三轉四諦法輪：一示轉，謂
X57n0977_p0633c01║此是苦等；二勸轉，謂此是苦汝應知等；三證轉，謂
X57n0977_p0633c02║此是苦我已知不復更知，乃至此是道我已修不
X57n0977_p0633c03║復更修，一一轉皆生眼智明覺，名十二行。如文句
X57n0977_p0633c04║及記釋化城喻品（云云）。維摩經亦云：三轉法輪於
X57n0977_p0633c05║大千，其輪本來常清淨。薪盡火滅者，佛身薪，智慧
X57n0977_p0633c06║火，身滅智亡，名無餘也。大乘則云：機薪既盡，應火
X57n0977_p0633c07║云亡。
X57n0977_p0633c08║上來所釋（止）略明藏教竟。
X57n0977_p0633c09║三人，三因大異，三果小同，同斷出等，約果言也。由
X57n0977_p0633c10║旬亦云踰善那，此翻限量，或四十里，或十六里。言
X57n0977_p0633c11║三百者，語出化城喻品，三界處名為三百。止觀七
X57n0977_p0633c12║（二）又約空觀及惑對釋（云云）。
X57n0977_p0633c13║次明通教者（止），故名通教。
X57n0977_p0633c14║此是大乘初門與三義共，利根菩薩接入後教，故
X57n0977_p0633c15║四念處有三通義：一者、因果俱通，通當教是；二者、
X57n0977_p0633c16║因通而果非通，即被接者是；三者、通別通圓，即藉
X57n0977_p0633c17║通開導人是。謂別、圓用通而為方便，但成別、圓因
X57n0977_p0633c18║果人也。言說是事，即空故無。若名共教，但得近邊
X57n0977_p0633c19║共二乘，失於遠邊菩薩受接。二義兼收，故云通教。
X57n0977_p0633c20║通前之義，未見祖文。
X57n0977_p0633c21║依大品經，乾慧等十地，即是此教位次也。
X57n0977_p0633c22║此是三乘共位。若備盡通教位義，先達以五別三
X57n0977_p0633c23║借說栝諸文：一、三乘共備別教始終位次；二、單借
X57n0977_p0633c24║別教十地，亦三乘共位；三、別為通教菩薩借別一
X57n0977_p0634a01║教（此是三借，是如止觀第六破思假中輔行六上釋。然止觀前二借合作一科，皆共位，故釋中復開為
X57n0977_p0634a02║兩；第三借作一科，獨菩薩，故下復圖示之），別為菩薩立忍名，別明菩薩
X57n0977_p0634a03║燋炷十地（具如玅玄四（三十），此名二別，并前三借共為五別）。大品更說十
X57n0977_p0634a04║地菩薩為如佛（輔行明通二種如佛，以釋大品：一、別為菩薩立忍名，第十名菩薩地，
X57n0977_p0634a05║到共位佛地，故云如也。又被接人至十地破無明，能八相作佛，似通教佛，故云如也。釋籤亦明圓教觀行
X57n0977_p0634a06║如佛，相似如佛，但非今通教所論），及被接等，俟下略明。先示三借。
X57n0977_p0634a07║
X57n0977_p0634a08║
X57n0977_p0634a09║
X57n0977_p0634a10║
X57n0977_p0634a11║
X57n0977_p0634a12║
X57n0977_p0634a13║
X57n0977_p0634a14║
X57n0977_p0634a15║
X57n0977_p0634a16║
X57n0977_p0634a17║
X57n0977_p0634a18║
X57n0977_p0634a19║
X57n0977_p0634a20║
X57n0977_p0634a21║
X57n0977_p0634a22║
X57n0977_p0634a23║
X57n0977_p0634a24║
X57n0977_p0634b01║【圖】
X57n0977_p0634b02║
X57n0977_p0634b03║
X57n0977_p0634b04║
X57n0977_p0634b05║
X57n0977_p0634b06║
X57n0977_p0634b07║
X57n0977_p0634b08║
X57n0977_p0634b09║
X57n0977_p0634b10║
X57n0977_p0634b11║
X57n0977_p0634b12║
X57n0977_p0634b13║
X57n0977_p0634b14║
X57n0977_p0634b15║
X57n0977_p0634b16║
X57n0977_p0634b17║
X57n0977_p0634b18║
X57n0977_p0634b19║
X57n0977_p0634b20║
X57n0977_p0634b21║
X57n0977_p0634b22║（單借十地，既乾慧斷見，何位伏惑？如輔行六上八
X57n0977_p0634b23║云：彼此地前，通為伏惑。通雖無位，即未斷惑，不入地故。文意指地前修觀伏惑也。）
X57n0977_p0634b24║（又妙樂二（二十二）云：或指地前假立七賢（文），燋燋十地，亦以乾慧斷見發真為初焰伏惑之位，意亦例爾。有
X57n0977_p0634c01║云利根者即伏即斷，但未見祖語。）
X57n0977_p0634c02║【圖】
X57n0977_p0634c03║
X57n0977_p0634c04║
X57n0977_p0634c05║
X57n0977_p0634c06║
X57n0977_p0634c07║
X57n0977_p0634c08║
X57n0977_p0634c09║
X57n0977_p0634c10║
X57n0977_p0634c11║
X57n0977_p0634c12║且通教十地已具，何須借位及初𦦨等？良以如來
X57n0977_p0634c13║善巧被物，機既不一，教亦含容。借別位名，判通斷
X57n0977_p0634c14║證，義蘊經論，吾祖備明之也。又初𦦨者，妙玄四（三十
X57n0977_p0634c15║一）云：別圓各逗一種根性，故用發真為初𦦨。（別，初地。圓，
X57n0977_p0634c16║初住。）通教為逗多種根性，所謂別圓入通教，含容取
X57n0977_p0634c17║乾慧耳。（大品明初地燋炷，大論明三處初燄。燄約能燋，譬智。炷約所燋，喻惑。三處者，通、別、圓
X57n0977_p0634c18║也。三教含容通，故曰別圓入通，非被接義。）若鈍根者，八人見地是初
X57n0977_p0634c19║𦦨。利者，於乾慧即能斷結，即是初𦦨。（文）且乾慧、初
X57n0977_p0634c20║𦦨，三通言之，是何根性？須知論釋燋炷，雖通三教，
X57n0977_p0634c21║乾慧、初𦦨，只是通教。忍名者，大論為菩薩立三忍：
X57n0977_p0634c22║一、伏忍，乾慧地。柔順忍，性地。三、無生忍。三地已去，
X57n0977_p0634c23║乃至十地，皆菩薩位。（玄文具出。）
X57n0977_p0634c24║乾慧地（止）初果齊。
X57n0977_p0635a01║兩地斷見者，止觀六云：三地據斷見之初，四地據
X57n0977_p0635a02║斷見之後，皆不出觀。（文）輔行六（上七）：以借別斷見位
X57n0977_p0635a03║對通教揀，云通雖二地斷時仍促，三乘共故雖促
X57n0977_p0635a04║復長。（文）八人者，止觀云八忍也。
X57n0977_p0635a05║五薄地（止），燒炭成灰。
X57n0977_p0635a06║輔行六（上七）云：言共聲聞等者，通教二乘七地以前
X57n0977_p0635a07║與菩薩共，名共聲聞。若爾，八地已上過二乘地，何
X57n0977_p0635a08║故亦名共菩薩耶？答：以初名後從本立名，不同別
X57n0977_p0635a09║圓始終別故（云云）。
X57n0977_p0635a10║九菩薩地（止），淨佛國土。
X57n0977_p0635a11║通教亦無，中道應本，以誓扶習，而生三界。道謂化
X57n0977_p0635a12║道，觀即空觀，帶空出假，故云雙流。遊諸世間，譬如
X57n0977_p0635a13║兒戲，亦如幻師，種種變現。神名天心，通名慧性，天
X57n0977_p0635a14║然之慧，徹照無礙，故曰神通。化諸眾生，令生正見，
X57n0977_p0635a15║我成佛時，來生其國，故云淨佛國土。
X57n0977_p0635a16║十佛地（止），炭灰俱盡。
X57n0977_p0635a17║七寶天衣，異木樹草座，表殊勝自然也。通亦是丈
X57n0977_p0635a18║六之身，或十里百億神通變現耳。住空故劣，住中
X57n0977_p0635a19║故勝，以通教被接有合身義，故云帶劣勝應。舊問：
X57n0977_p0635a20║別圓成道在初寂場，鹿苑唯明三藏成佛，今通教
X57n0977_p0635a21║佛為何處成？如法師云：只一金剛土臺成道。四機
X57n0977_p0635a22║所見不同，若華嚴鹿，自論大小兩始，不可以轉法
X57n0977_p0635a23║輪難成道也。合明八相，但此文略。正習俱除者，兼
X57n0977_p0635a24║前總舉。
X57n0977_p0635b01║經云：三獸渡河（止），即此教也。
X57n0977_p0635b02║河喻空理，菩薩正習俱盡如象得底，支佛侵習如
X57n0977_p0635b03║馬次深，聲聞斷正使如兔最淺，此出涅槃經。又經
X57n0977_p0635b04║云等文在中論，恐論引經故云經耳。指偏真為實
X57n0977_p0635b05║相，菩薩至果名佛，不名佛者據因而說，又恐以中
X57n0977_p0635b06║奪偏故云也。
X57n0977_p0635b07║此教三乘，因同果異，（止）同證偏真。
X57n0977_p0635b08║三因大同，三果小異，異則習盡不等，同乃共觀即
X57n0977_p0635b09║空，不同三藏諦緣度別。分段者，支分形段，三界生
X57n0977_p0635b10║死也。
X57n0977_p0635b11║然於菩薩中有二種（止），故言通後。
X57n0977_p0635b12║利根通後者，被接也。被字去聲，如來被下之義。接
X57n0977_p0635b13║即點示接入也。究論此，多就通論，復是定教，及非
X57n0977_p0635b14║秘密。原夫如來出世，直欲眾生悟佛知見，由機不
X57n0977_p0635b15║等，從實施權，具談四教。於四教中，機又不同，復於
X57n0977_p0635b16║權說，言中巧妙，點示實理，故有被接。（點示之相，妙玄二四明別
X57n0977_p0635b17║圓接通中，寄三法以示三根。解源謂非漏非無漏空不空一切法趣。釋籤三（十九）解云云。具論則有四正
X57n0977_p0635b18║三接，雖有三接，不出四正。）聖教來此，如涅涅槃七種二諦，大品
X57n0977_p0635b19║八地聞中，古師不曉，遂興諍論，有二十三家。明乎
X57n0977_p0635b20║二諦，唯莊嚴開善，擅風流之名。莊嚴謂佛果出二
X57n0977_p0635b21║諦外，（即今被接。）開善謂佛果不出二諦。（通當教佛。）吾祖妙契
X57n0977_p0635b22║佛意，深究化源，故明被接，則佛旨教文，俱無壅矣。
X57n0977_p0635b23║此利根菩薩，纔證真空，即為點示。若鈍根菩薩，同
X57n0977_p0635b24║二乘人，至法華會，方乃會入。又別圓接通，接聖不
X57n0977_p0635c01║接賢，接真不接俗。若圓接別，接俗不接真，接賢不
X57n0977_p0635c02║接聖。更有三根，及按位勝進。按位者，以位對位。勝
X57n0977_p0635c03║進者，次第差降，陞前進後也。大綱既得，網目可尋。
X57n0977_p0635c04║問：何位受接（止）別初地、圓初住？
X57n0977_p0635c05║三根者，此就利根受接以論。若妙玄明三根解源，
X57n0977_p0635c06║通教鈍根及別圓接，通合為三也。上根三地四地
X57n0977_p0635c07║等者，二地俱斷見惑，總而言之，若究論須至四地，
X57n0977_p0635c08║以通三地未出觀故。輔行則云：四地為上（義兼五地），六
X57n0977_p0635c09║七為中，八九為下（文）。今進一位者，教位從容，文或
X57n0977_p0635c10║進退，故不同也。又經論說多附下根所接之教者，
X57n0977_p0635c11║合云能接，似即按位，真即勝進，今但十向。輔行則
X57n0977_p0635c12║云：七地以前入別十住，八地以去接入十行，知佛
X57n0977_p0635c13║證法是入迴向（文）。又妙玄教正具明三接，止觀行
X57n0977_p0635c14║正但論一接。若真位受接者，受應作被，謂用真位
X57n0977_p0635c15║以被接也。若欲文順，應改二句云：若入似位，若入
X57n0977_p0635c16║真位。則答進入何位之問。
X57n0977_p0635c17║問：此藏通二教（止），則一槩為利？
X57n0977_p0635c18║同而不同者，斷證雖同，教行有異。界內者，對方便
X57n0977_p0635c19║等土說。析色入空者，外計㭊至鄰虗，今總觀生滅，
X57n0977_p0635c20║對破外道，汝㭊非正，亦名析色，義備輔行。（三下一十五）
X57n0977_p0635c21║初門者，通後別圓故。體色入空者，諸法如幻，當體
X57n0977_p0635c22║即空。槩者，平斛木也。
X57n0977_p0635c23║問：教既大乘（止），略明通教竟。
X57n0977_p0635c24║朱雀，天子南門也。今指通教為共般若，通言方等。
X57n0977_p0636a01║若論共部，方等義疎，如前已說。
X57n0977_p0636a02║次明別教者（止），此竝別教之相也。
X57n0977_p0636a03║教等八法皆別者，獨被菩薩三諦隔歷，三智次第
X57n0977_p0636a04║三惑前後，五行差別位不相收，一因逈出一果不
X57n0977_p0636a05║融，無量四諦如前已明。二乘縱於方等般若得聞
X57n0977_p0636a06║別法，亦皆自謂非己志分。
X57n0977_p0636a07║華嚴明十住（止），豈得定說？
X57n0977_p0636a08║華嚴前無十信，後無等覺，於十住品前明十梵行，
X57n0977_p0636a09║自古講者指為十信。四念處（三初）云：於十住中多明
X57n0977_p0636a10║圓義，於登地中多明別義（文）。故華嚴位義通圓別，
X57n0977_p0636a11║今且示別，故云住行向為賢，十地妙覺為聖。本業
X57n0977_p0636a12║瓔珞亦明六輪（如法數對）。金光明指真諦所譯勝天王
X57n0977_p0636a13║般若也。五行者，聖梵天病嬰兒也。又仁王般若明
X57n0977_p0636a14║五十一位，但無等覺。四念處（三）云：瓔珞結諸方等，
X57n0977_p0636a15║仁王結般若。法華在後不明次位，但決了諸權而
X57n0977_p0636a16║入於實。涅槃亦不明位，同開佛性入秘密（前是一部之後
X57n0977_p0636a17║故結，法華是一期之後故不結具。故彼文有人欲指楞嚴六十聖位是結醍醐純圓修證，其義似明，非祖
X57n0977_p0636a18║文意）。
X57n0977_p0636a19║然位次周足（止），自下細釋。
X57n0977_p0636a20║此凡聖位中，有教證二道，地前屬教，登地為證，此
X57n0977_p0636a21║約行教證也。又一教始終，俱為教道，若說十地已
X57n0977_p0636a22║證之法，名為證道，此約說教證也。（玄籤借用證權實部，則具四種，
X57n0977_p0636a23║輔行釋別教，教權證實，但明三種。）復論竪入橫學兩種四教，釋籤
X57n0977_p0636a24║十（二十七）云：別教復有四者，別教十住修生無生，十
X57n0977_p0636b01║行修於無量，十向修於無作，登地證於無作，故云
X57n0977_p0636b02║有四。又十行中習諸佛法，具足入於一十六門，亦
X57n0977_p0636b03║名為四。問：住已習八，何故行中更習十六？答：前是
X57n0977_p0636b04║自行，隨用一門，後為化他，是故行中更習前八，是
X57n0977_p0636b05║故十六俱須廣習。（文）更有三根出假，十信上根，十
X57n0977_p0636b06║住中根，十行下根。（四教俱論三根出假，如止觀六（二十三）。）又對五忍，十
X57n0977_p0636b07║信伏忍，十住信忍，十行去柔順忍，十地無生忍，玅
X57n0977_p0636b08║覺寂滅忍。（妙宗中（十八）亦對圓位。）若論真緣，則地前為緣修，
X57n0977_p0636b09║登地為真修，緣謂作意緣念，真謂任運相應，元是
X57n0977_p0636b10║地師之義。今家復加觀義，空假為緣，中道為真，通
X57n0977_p0636b11║圓亦有此之二義。（云云）六種性習，如下對
X57n0977_p0636b12║初言十信者，（止）通教乾慧性地齊。
X57n0977_p0636b13║信等十名，楞嚴具釋。但彼文在圓，今別位耳。此云
X57n0977_p0636b14║伏見、思。諸文有云伏五住，蓋別。十信伏惑，有通、別
X57n0977_p0636b15║故。別論見、思，通則五住。此位出假，即名上根。淨名
X57n0977_p0636b16║疏七（二十一）云：菩薩化物心重，自行則輕。故慈悲重
X57n0977_p0636b17║者，不務斷結，從相似空解，即便出假。見、思未破，故
X57n0977_p0636b18║云有疾。（文）既能出假，破塵沙否？淨名疏記無文。或
X57n0977_p0636b19║云伏見及上根十信侵習七住已前，此兩位皆破
X57n0977_p0636b20║塵沙者，未詳。
X57n0977_p0636b21║次明十住者（止），行三百由旬。
X57n0977_p0636b22║十住乃至十地別名，學者非實，並略不釋，備在集
X57n0977_p0636b23║解，須者往尋。習種性者，瓔珞經上卷（賢字函）明六種
X57n0977_p0636b24║性以對別位（淨名疏第九亦借別名以顯圓），今家玄籤、四教義、戒
X57n0977_p0636c01║疏等並依經列，四念處中少有不次。又地持論略
X57n0977_p0636c02║明二種（亦名經彌勒造賢字函），如戒疏列六種，後復用二種
X57n0977_p0636c03║及對教證前後生報佛法，佛併圖而會伸之。
X57n0977_p0636c04║【圖】
X57n0977_p0636c05║
X57n0977_p0636c06║
X57n0977_p0636c07║
X57n0977_p0636c08║
X57n0977_p0636c09║
X57n0977_p0636c10║
X57n0977_p0636c11║六種性者，種別性分也。地持第一云：種性者，名為
X57n0977_p0636c12║種子，名為界，名為性。（文種子不同，有六界分。）又性通六位，種
X57n0977_p0636c13║局在因，故前四名種。等覺雖因，望前稱覺。二種者，
X57n0977_p0636c14║地持經云：略說二種性。種性者，是菩薩六入殊勝，
X57n0977_p0636c15║展轉相續，無始法爾，是名性種性。習種性者，若從
X57n0977_p0636c16║先來修善所得，是名習種性。（文）戒疏以六種對位，
X57n0977_p0636c17║後復明二種者，以六位不出地前修習，登地證性，
X57n0977_p0636c18║故用地持結攝六種。雖不顯標，意必如是。況梵網
X57n0977_p0636c19║是華嚴結經，地持正宗華嚴，故宜用彼結攝瓔珞。
X57n0977_p0636c20║又與約行教證，其義宛齊，故復例之。自古以戒疏
X57n0977_p0636c21║文難，今備引註。戒疏云：性、習二種，若據位分，習種
X57n0977_p0636c22║在前，性種在後；若據行論，性、習同時，前後不定。（標約
X57n0977_p0636c23║行中義。）依體起用，（約中道理，起觀行用。）先明性種，後明習種。尋
X57n0977_p0636c24║用取體，（從自行用，取中道體。）先習後性。（自依體下，釋同時不定義。）與教證
X57n0977_p0637a01║二道相似。就位以論，教道在前，證道在後。（約行故證。）據
X57n0977_p0637a02║行論之，教證同時，前後不定。（此標。）依體起用，先證後
X57n0977_p0637a03║教。（望證道理，起教道用。）尋用取體，先教後證。（尋教道用，證中道體。）習種
X57n0977_p0637a04║能生報佛，性種能生法佛。（文地前既論自行，修習至果，合生報佛。登地證
X57n0977_p0637a05║性，合生法佛。智與體冥，任運起用，故不論應佛也。異解備諸章藻。）梵網經中，更有
X57n0977_p0637a06║六種：一習種性，二長養性，（只是研習增長，與習種性通對十住。）三性
X57n0977_p0637a07║種性，四不可壞性，（俗諦建立，故不可壞，與性種通對十行。）五道種性，
X57n0977_p0637a08║（十向。）六正法性。（通收聖種等妙三種。）
X57n0977_p0637a09║【圖】
X57n0977_p0637a10║
X57n0977_p0637a11║
X57n0977_p0637a12║
X57n0977_p0637a13║
X57n0977_p0637a14║慧眼者，古德五眼頌云：
X57n0977_p0637a15║天眼通非礙，肉眼礙非通，法眼唯觀俗。
X57n0977_p0637a16║慧眼了知空，佛眼如千日，照異體還同。
X57n0977_p0637a17║玅玄三（十一）云：十住正修空，傍修假中；十行正修假，
X57n0977_p0637a18║傍修中（文）。謂期心為傍也。初住斷見，即離四趣。身
X57n0977_p0637a19║子昔生至六住有退者，此見思俱斷，思既未盡，見
X57n0977_p0637a20║亦餘殘，故有退墮。如四明答日本難（云云）。
X57n0977_p0637a21║次明十行者（止），成道種智。
X57n0977_p0637a22║諸文云：十住修空斷見思，十行修假破塵沙，十向
X57n0977_p0637a23║修中伏無明。此以觀對位也。若云：初住斷見，二住
X57n0977_p0637a24║至七住斷思，八九十住斷界內塵沙，十行斷界外
X57n0977_p0637b01║塵沙。此約惑分齊也。四念處四云：十住斷界外上
X57n0977_p0637b02║品塵沙，十行斷中品塵沙，十回向斷下品塵沙。（文言
X57n0977_p0637b03║三品者，生無生八門為上品，無量四門為中品，無作四門為下品。）此以惑從教也。
X57n0977_p0637b04║以別是界外教，或純用假觀攝故。然塵沙惑體，只
X57n0977_p0637b05║是見思無明。就菩薩化他，分別藥病，得名塵沙。就
X57n0977_p0637b06║眾生論，通別見思耳。妙宗云：見思重數，如塵若沙。
X57n0977_p0637b07║（文）又復斷塵沙之相，以修假觀，名伏觀成俗，顯為
X57n0977_p0637b08║斷也。若塵沙習，懶於化導。且三品塵沙，與三根出
X57n0977_p0637b09║假何異？蓋三品塵沙，約一人竪論。三根出假，約三
X57n0977_p0637b10║人橫辨。又三根出假，通乎四教。三品塵沙，局在別
X57n0977_p0637b11║論。又此十行，明橫學四。且無作四門，為圓為但？若
X57n0977_p0637b12║圓無作，十行位淺，尚未修中，如何能說以此化他
X57n0977_p0637b13║耶？若謂但中，釋籤五（初）云：若附彼教，而為相狀。（文）
X57n0977_p0637b14║既附彼圓，豈應是但？雜編五（十四）云：十向圓修，可由
X57n0977_p0637b15║實道。（智轉行融，乃修圓中。）十行無作，且順權方。（只是但中無作。）良以
X57n0977_p0637b16║修中之位已深，出假之位尚淺。位深，故知昔日化
X57n0977_p0637b17║他，無非妙行。位淺，故知將來自行，亦是但中。不可
X57n0977_p0637b18║以實難權，以他妨自。（文）其說切當，學者知之。附彼
X57n0977_p0637b19║圓教者，但為明於無作。相狀能附，豈可全同深位？
X57n0977_p0637b20║然此出假，若果但中，圓機起時，將如何赴之？當知
X57n0977_p0637b21║圓機，自感圓應。十行出假，乃教道說。無稽之問，不
X57n0977_p0637b22║足評矣。
X57n0977_p0637b23║次明十回向者，（止）居方便有餘土。
X57n0977_p0637b24║回事向理，回別向圓。行者至此，空假心滿，智轉行
X57n0977_p0637c01║融，但無中體，乃修圓中。四念處云：別向圓修。霅川
X57n0977_p0637c02║云：可由實道。（雜編但不合云：只緣被接，方曰圓修。）若玅玄云：十回向
X57n0977_p0637c03║始正修中。此中但理不具諸法者，教道所說三觀
X57n0977_p0637c04║次第，是故云爾。今約圓修，乃是約行。註云：行不退
X57n0977_p0637c05║者，化他行滿，無退轉也。前七住還斷惑證空，名位
X57n0977_p0637c06║不退；後初地去，名念不退。中道正念，二邊莫動。
X57n0977_p0637c07║次明十地者，（止）十法雲地。
X57n0977_p0637c08║註云乃至等覺俱名聖種性者，據同證論，準經必
X57n0977_p0637c09║須開等覺性。無功用者，不加功力，任運流入。初地
X57n0977_p0637c10║即同初住，分身百界。二地去，十倍增之。又二地去，
X57n0977_p0637c11║各斷一品無明，乃教道說。八相者，一生兜率，二託
X57n0977_p0637c12║胎，三住胎，四出胎，五出家，六成道，七轉法輪，八入
X57n0977_p0637c13║涅槃（華嚴亦列降魔，如前示）。五百由旬者，三界加方便實報，
X57n0977_p0637c14║五百約惑加塵沙，無明約觀加假中也。寶所者，喻
X57n0977_p0637c15║分證寂光。
X57n0977_p0637c16║更斷一品無明（止），即此佛也。
X57n0977_p0637c17║破十二品稱為妙覺，皆教道說蓮華藏世界，如華
X57n0977_p0637c18║嚴經華藏世界品說，鈍根者迷中重故。
X57n0977_p0637c19║有經論說（止）。略明別教竟。
X57n0977_p0637c20║八地入無功用，如華嚴妙覺位，但破一品無明，未
X57n0977_p0637c21║見所出。至六地斷思與羅漢齊者，取十度義，以第
X57n0977_p0637c22║六般若空慧斷惑故也，如止觀第六借位中（云云）。
X57n0977_p0637c23║十度者，六外加願，智、力、方便。三賢者，別住、行、向，住
X57n0977_p0637c24║果報土，義則屬圓。此仁王經偈文，別教更有縱橫
X57n0977_p0638a01║之義，非此可盡。
X57n0977_p0638a02║次明圓教者，（止）圓建立眾生。
X57n0977_p0638a03║圓者，法界無外，佛魔同途，理事雙融，唯心唯色，三
X57n0977_p0638a04║千三諦，妙不思議也。稟斯教者，圓觀三諦，圓伏五
X57n0977_p0638a05║住，圓斷三惑，一行一切行，一切行一行。圓位例然。
X57n0977_p0638a06║妙用莊嚴，故云自在。四悉普益，故曰建立。具如止
X57n0977_p0638a07║觀第一引華嚴（云云）。
X57n0977_p0638a08║諸大乘經論說佛境界（止），並屬圓教。
X57n0977_p0638a09║初發心者，三因開發即初住位，二住已去莫不皆
X57n0977_p0638a10║然，故結云四十二位。薝方等者，觀眾生品天女彈
X57n0977_p0638a11║斥身子之文。一心五行者，經云：復有一行是如來
X57n0977_p0638a12║行，所謂大乘大般涅槃佛性之理。有人入大海浴，
X57n0977_p0638a13║亦涅槃文。娑伽羅，此云鹹海，隨處受名，如華嚴也。
X57n0977_p0638a14║檮香為丸，出楞嚴三昧經。清涼有解，如義例第七
X57n0977_p0638a15║喻疑顯正（云云）。
X57n0977_p0638a16║今且依法華瓔珞（止）八妙覺。
X57n0977_p0638a17║法華但有五品六根，瓔珞具明五十二位。妙樂（三四）
X57n0977_p0638a18║云：若云圓位，六即亦足，何須更列四十二耶？以分
X57n0977_p0638a19║真位長，故借別位分其品秩（文）。昔賢據此，謂圓教
X57n0977_p0638a20║本無位次，但借別顯圓。今謂妙樂意以五十二位
X57n0977_p0638a21║在經論中多被別人祖師用釋圓位，故云借耳。又
X57n0977_p0638a22║有云：五十二位名雖在別，圓亦同用以分深淺，豈
X57n0977_p0638a23║可圓教全無位次？大品四十二字，華嚴初住八相，
X57n0977_p0638a24║法華五品六根等，皆圓位義也。故曰：顯一理則始
X57n0977_p0638b01║終無二，存諸教則因果歷然。既稟教修行，安得無
X57n0977_p0638b02║位耶？妙玄（五）又揀諸文開合有四：一、開前合後，如
X57n0977_p0638b03║大經三十三天（住行向為三，十地等妙為三）；二、合前開後，如仁
X57n0977_p0638b04║王十四般若（合三十心為三，十地為十，等覺為一，總十四忍轉入佛心，名之為智）；三、
X57n0977_p0638b05║前後俱開，如大品四十二字（對四十二位）；四、前後俱合，
X57n0977_p0638b06║如法華開示悟入及遊四方（對四十位）。又楞嚴明位有
X57n0977_p0638b07║六十，前加三漸次（名字即），及立乾慧地（觀行即），向後地
X57n0977_p0638b08║前立四加行，并常五十二，共成六十
X57n0977_p0638b09║初五品者（止），故名隨喜。
X57n0977_p0638b10║【圖】
X57n0977_p0638b11║
X57n0977_p0638b12║
X57n0977_p0638b13║
X57n0977_p0638b14║對三慧如文句。又妙樂十（十二）云：何故現在唯四信，
X57n0977_p0638b15║滅後立五品？答：其義既齊四五無別，但是滅後加
X57n0977_p0638b16║讀誦位為第二品耳（文）。妙心體具者，介爾有心三
X57n0977_p0638b17║千具足，此具妙故即空假中，一念既爾一塵不虧，
X57n0977_p0638b18║心佛眾生三無差別，解行之要學者當知。
X57n0977_p0638b19║內以三觀（止）妙覺彼岸。
X57n0977_p0638b20║五悔者，初可名悔，餘四云何？勸請則悔請佛入滅，
X57n0977_p0638b21║隨喜則悔嫉他修善，回向悔於慳吝，發願悔於懈
X57n0977_p0638b22║怠也。理者，無生理懺也。事者，作法取相也。此三懺
X57n0977_p0638b23║法通大小乘，具如光明文句。又能觀名理周所緣，
X57n0977_p0638b24║即懺悔處。若懺悔名梵語懺摩，此云悔過，華梵雙
X57n0977_p0638c01║舉也。十惡者，文中闕殺生一惡，口有四惡。普賢觀
X57n0977_p0638c02║云：舌根起五種惡口。不善業者，准優婆塞戒經加
X57n0977_p0638c03║說無義語，故云五種。
X57n0977_p0638c04║莫見此說。（止）尋之思之。
X57n0977_p0638c05║此斥偏執理性，無修無證，輕侮聖教，不敬尊容，乃
X57n0977_p0638c06║墮外道自然之計。唯我智者，建立解行，了修即性，
X57n0977_p0638c07║全性起修，性雖本然，修常宛爾。故清涼國師云：撮
X57n0977_p0638c08║台衡三觀之玄趣，使教合亡言之旨，心同諸佛之
X57n0977_p0638c09║心，不假更看他面。鼠唧鳥空者，愚人談即談空，有
X57n0977_p0638c10║言無旨，如恠鼠之唧鳥，聲之空空也。廣在經論者，
X57n0977_p0638c11║稱性即具，義備聖典，故請尋之。
X57n0977_p0638c12║二、勸請者（止），例此可知。
X57n0977_p0638c13║回向者，回自向他，回因向果，回事向理，如回聲入
X57n0977_p0638c14║角，響必遠聞。發願者，前之四法，以願要心，如𦘕有
X57n0977_p0638c15║膠，如坏得火。又四誓為通，清淨業等為別願。五十
X57n0977_p0638c16║校計經云：始自凡夫，終至等覺，皆行五悔。等覺尚
X57n0977_p0638c17║爾，人何棄焉？
X57n0977_p0638c18║二讀誦品（止），與別十信位同。
X57n0977_p0638c19║化功歸己者，此據功成入位而言也。若止觀安忍
X57n0977_p0638c20║中令修三術誡勿領徒，雖明品中修於三術，意誡
X57n0977_p0638c21║初心為他損己。又品位雖說須守觀心，若逐外有
X57n0977_p0638c22║妨是亦須誡，意各有主文或少殊。此約觀行成就
X57n0977_p0638c23║五品在十信前，若準普賢觀即品信合說。又吾祖
X57n0977_p0638c24║居五品獲旋總持，並如別辨。
X57n0977_p0639a01║次進六根清清淨位，即是十信（止），故定屬圓信。
X57n0977_p0639a02║六根清淨，如法華法師功德品說。仁王云者，波斯
X57n0977_p0639a03║匿王所說偈也。十善者，即不殺不盜等十，此善順
X57n0977_p0639a04║勝人天業。
X57n0977_p0639a05║然圓人本期（止），自然先落。
X57n0977_p0639a06║品位圓伏，信應圓斷，云何此中二惑先落？將非與
X57n0977_p0639a07║彼別觀同耶？當知三觀絕待，事理頓亡，就觀論功，
X57n0977_p0639a08║故名圓斷。故淨名疏有切葱喻。然觀有微著，迷有
X57n0977_p0639a09║厚薄，故強分三惑，二惑先除矣。況圓人本知惑體
X57n0977_p0639a10║無二，與別解行逈不同也。輔行（九上）云：從初已來，三
X57n0977_p0639a11║諦圓修，與次第義，求不相關。此論麤惑，任運斷處，
X57n0977_p0639a12║與次第齊（文）。又指要云：圓人始終用絕待智，惑何
X57n0977_p0639a13║次第？此乃約智分惑也（文）。
X57n0977_p0639a14║永嘉大師云（止）：故言三藏即劣也。
X57n0977_p0639a15║同除四住，此處為齊等，乃天台妙玄位妙中文，永
X57n0977_p0639a16║嘉集中引用之耳。昔傳五代之後，我宋之初，台教
X57n0977_p0639a17║泯沒，因錢氏讀永嘉集，至此不解，問于韶國師，國
X57n0977_p0639a18║師指為台教中語，遂求於海東，由是高麗觀師賷
X57n0977_p0639a19║教部來使，始復興焉。今稱永嘉，蓋有由矣。一切處
X57n0977_p0639a20║住地者，我見為本，計著無量，名一切處。又見通三
X57n0977_p0639a21║界，故名一切。
X57n0977_p0639a22║次從八信至十信（止），行不退也。
X57n0977_p0639a23║雖約位格量，圓別即離，不可一混。
X57n0977_p0639a24║次入初住（止），念不退位。
X57n0977_p0639b01║此有三節：初內證外現，次華嚴下引證斥失，三中
X57n0977_p0639b02║觀下總結。一品無明者，仁王開十地為三十品，以
X57n0977_p0639b03║一品分三，斷前二品尚在方便，斷三品已方入實
X57n0977_p0639b04║報，此皆教門分判，其實惑體前後不異。不縱不橫
X57n0977_p0639b05║者，異乎別教修縱性橫及因果縱橫也。釋籤云：雖
X57n0977_p0639b06║一點在上，不同點水之縱，三德亦爾。雖法身本有，
X57n0977_p0639b07║不同別教為惑所覆。雖二點居上，不同烈火之橫，
X57n0977_p0639b08║三德亦爾。雖二德修成，不同別人理體具足，互不
X57n0977_p0639b09║相收（妙宗上廣示）。三點三目，出大經哀歎品。西方有新
X57n0977_p0639b10║舊二伊，舊伊如橫川走火點水之縱，新伊如此方
X57n0977_p0639b11║草書下字，細𦘕相貫不縱不橫。摩醯首羅有三目
X57n0977_p0639b12║八臂八相者，華嚴云：或見入胎等，既皆云或，一一
X57n0977_p0639b13║相中皆八相故。涅槃云：發心畢竟二不別，如是二
X57n0977_p0639b14║心前心難。發心即初住，畢竟即妙覺也。龍女成佛，
X57n0977_p0639b15║文從權說，以證圓經成佛速疾。若實行不疾，權行
X57n0977_p0639b16║徒引，機實義等，理不徒然，廣如妙樂（云云）。諸聲聞
X57n0977_p0639b17║授劫國名號，須結緣故。
X57n0977_p0639b18║次從二住至十住（止），此是一生補處。
X57n0977_p0639b19║爵有五等，謂公、侯、伯、子、男也。等覺所斷，為正為習？
X57n0977_p0639b20║若云習氣，此文乃云一品無明。妙玄（五、六）亦云：觀達
X57n0977_p0639b21║無始無明源底，斷最後微細無明。（文）若云正使，淨
X57n0977_p0639b22║名疏（二）却云無復餘習者，圓教始從初住，終至法
X57n0977_p0639b23║雲，圓斷諸見，猶有習在。等覺入重玄門，千萬億劫
X57n0977_p0639b24║重修，凡事見理分明，習氣微薄，事等微煙。（文）須知
X57n0977_p0639c01║等覺有正有習，如淨名疏五（三十五）云：住等覺地，餘
X57n0977_p0639c02║有一品及習氣在。（文）若言入重玄門但斷習，為釋
X57n0977_p0639c03║經中歎等覺斷德無復餘習之句，且據一邊而說。
X57n0977_p0639c04║又垂裕云：猶有在者，此以元品無明名為餘習。（文）
X57n0977_p0639c05║進破一品微細無明（止），即圓教佛相也。
X57n0977_p0639c06║父母者，能生陰身。楞伽云：殺無明父，斷貪愛母。諸
X57n0977_p0639c07║法是境，般若是智，境智冥契，故皆不生。虗空座者，
X57n0977_p0639c08║非如大虗，義彰圓徧。妙玄云：或言道場，虗空為座，
X57n0977_p0639c09║一成一切成。毗盧遮那、舍那、釋迦，三佛具足，遍一
X57n0977_p0639c10║切處（文）。今云法身，從勝而說。復順圓教，指修即性。
X57n0977_p0639c11║不離三土，即住寂光。寂光有相，非此可盡。
X57n0977_p0639c12║然圓教位次（止）略明圓教位竟。
X57n0977_p0639c13║六即義者，性德三千事理不二也。全由性具故六
X57n0977_p0639c14║常即，如初一位在迷在事，然與極聖毫髮無差，情
X57n0977_p0639c15║想未亡即不妨六。故知只一十界，理則俱理佛界
X57n0977_p0639c16║亦迷，成則俱成十皆究竟，以一一法皆三諦故，蛣
X57n0977_p0639c17║𧏙成佛義可準知。六即意者，為免叨濫及生退屈，
X57n0977_p0639c18║如文。又理同故即與初理即，兩箇理字為同為異？
X57n0977_p0639c19║蓋理義是一受名少殊，理同則圓論法體，理即則
X57n0977_p0639c20║貶彼無修，雖爾少殊理不可異。
X57n0977_p0639c21║然依上四教修行（止），可以意知。
X57n0977_p0639c22║此下明依解修行，雖義通四教，而正意在圓，故方
X57n0977_p0639c23║便十乘。一依止觀，今文闕明四種三昧（常坐、常行、半行半坐、
X57n0977_p0639c24║非行非坐）及十種境（陰、煩、病、業、魔、禪、慢、乘、薩），止觀明常坐觀陰入
X57n0977_p0640a01║等境。（二）十觀非有百乘，若無十境乘則無體，若無
X57n0977_p0640a02║十法名壞驢車，入道之要殆不可須臾離也。
X57n0977_p0640a03║言二十五方便者（止），五行、五法。
X57n0977_p0640a04║善巧調停，故名方便。此二十五為遠方便，陰等十
X57n0977_p0640a05║境為近方便。又二十五法為通方便，通四三昧故。
X57n0977_p0640a06║方等、夢王、法華、六時、五悔為別方便。止觀云：譬如
X57n0977_p0640a07║陶師，若欲得器，先擇良處（具緣），息餘際務（訶欲），治身內
X57n0977_p0640a08║疾（棄蓋），調於泥輪（調五事），作而不廢（行五法）。得此譬意，五
X57n0977_p0640a09║如指掌。若欲造修，當尋止觀（云云）。初心略釋五科
X57n0977_p0640a10║綱紀，先讀止觀大意。
X57n0977_p0640a11║初明五緣者，（止）三教授善知識。
X57n0977_p0640a12║在家戒者，五戒、八戒。出家者，沙彌十戒，比丘二百
X57n0977_p0640a13║五十戒。頌云：
X57n0977_p0640a14║四重十三二不定，三十九十四提尼，
X57n0977_p0640a15║一百眾學七滅諍，總論二百五十戒。
X57n0977_p0640a16║若論篇聚者，夷（僧有四重，尼有八棄）、殘（僧十三、尼十七）、提（僧三十捨墮、九十單
X57n0977_p0640a17║提，共百二十，尼有二百八）、尼（僧四、尼八）、吉（僧尼同百）為五篇，夷、殘、蘭、提、尼、
X57n0977_p0640a18║吉為六聚，開吉羅為惡作、惡說為七聚。（罪結齊五，報劫齊六，
X57n0977_p0640a19║因果雜攝齊七。蘭有三品，不入正篇，不定七滅。篇聚不攝，亦屬吉羅。如南山戒疏釋。）此局聲
X57n0977_p0640a20║聞戒。梵網十重、四十八輕經，大乘頓制，凡有心者，
X57n0977_p0640a21║皆得受之。更有大論十戒、大經十戒、五支戒，通大、
X57n0977_p0640a22║小乘，具如玄籤及止觀記集解略引（云云）。糞掃衣
X57n0977_p0640a23║者，世人棄而無用，義同糞掃，集綴為服。三衣者，安
X57n0977_p0640a24║陀會五條，鬱多羅七條，僧伽梨大衣，迦葉十二頭
X57n0977_p0640b01║陀，此當其二。大論六十八云：一、蘭若，二、常乞食，三、
X57n0977_p0640b02║糞掃衣，四、一坐食，五、節量食，六、中、後不飲漿，七、冢
X57n0977_p0640b03║間，八、樹下坐，九、露坐，十、常坐，十一、次第乞食，十二、
X57n0977_p0640b04║三衣（文）。百一眾具者，百物器用，各畜一件也。此外
X57n0977_p0640b05║為長物。若畜長者，律令說淨詞云：大德一心念！此
X57n0977_p0640b06║是某甲長衣，未作淨，為淨故，施與大德。若三衣持
X57n0977_p0640b07║護、加法等詞，略如六物圖，廣在律鈔僧中。淨食者，
X57n0977_p0640b08║結淨地以攝食，故云淨食處。三者，上根深山，中根
X57n0977_p0640b09║樹下等，下根伽藍。緣務有四：一、生活，二、人事，三、技
X57n0977_p0640b10║能，四、學問。
X57n0977_p0640b11║第二呵，五欲（上）及諸好觸等。
X57n0977_p0640b12║色如熱金丸，執之則燒；聲如塗毒鼓，聞之則死；香
X57n0977_p0640b13║如毒龍氣，嗅之必病；味如熱沸密湯，舌則爛；觸如
X57n0977_p0640b14║睡師子，近必被齧。齒𮈔竹者，具有八音：金、石、絲、竹、
X57n0977_p0640b15║匏、土、革、木。
X57n0977_p0640b16║第三棄五蓋，（止）悔疑，
X57n0977_p0640b17║五法覆心，故名五蓋。前對五塵名欲，此則轉入意
X57n0977_p0640b18║地。掉悔者，掉舉通身、口、意，疑自、疑師、疑法。
X57n0977_p0640b19║第四，調五事（止），調食不飢不飽。
X57n0977_p0640b20║眼食定外，各調身息心，入住出時合調，澁則結滯，
X57n0977_p0640b21║滑則不細，餘如前示。
X57n0977_p0640b22║第五行五法（止），可尊可貴。
X57n0977_p0640b23║一欲，二精進，三專念，四巧慧，五一心，此名法船。以
X57n0977_p0640b24║一心為船柁，以慧為點頭，餘為櫓棹。
X57n0977_p0640c01║此二十五法，（止）臨時審量耳。
X57n0977_p0640c02║雖名方便義，亦通正修之中，如調身心及知識等，
X57n0977_p0640c03║餘准可知。
X57n0977_p0640c04║次明正修（止），餘教例此。
X57n0977_p0640c05║觀必託境，文略不明。此十乘者，次位等三，雖非觀
X57n0977_p0640c06║法，竝由觀力，相從名觀，故名十觀。又備此十，令觀
X57n0977_p0640c07║可成，故名成觀，亦名成乘。又前之四法，用無前後，
X57n0977_p0640c08║通塞等三，成就前四，次位等三，以判前七。又前七
X57n0977_p0640c09║正明車體，及以具度，後三祇是乘之所涉，若無所
X57n0977_p0640c10║涉，運義不成（輔行）。上根唯一法，中根二或七，下根方
X57n0977_p0640c11║具十。又前六正觀，第七助道（大意）。斯是一家入道之
X57n0977_p0640c12║本，不可率爾言其始末，應投哲匠，深究宗源，翫味
X57n0977_p0640c13║圓頓止觀，入心成行，綿續佛種，光顯大教。今抑寄
X57n0977_p0640c14║十問，以誘新學，庶達觀者，因為開示。問：事理二造，
X57n0977_p0640c15║約一念明，聖祖極唱，本何經論？問：理具事造，兩種
X57n0977_p0640c16║三千，當修觀時，如何用與？問：玅乘三境，修相難明，
X57n0977_p0640c17║自古多歧，如何定斷？問：中論四句，與妙三觀，如何
X57n0977_p0640c18║會同，令成一轍？問：真如理觀，唯識事觀，對四三昧，
X57n0977_p0640c19║起觀如何？問：歷三性事，徧六作受，十乘觀義，何以
X57n0977_p0640c20║明之？問：觀佛三昧，十乘觀法，兩重能所，云何指決？
X57n0977_p0640c21║問：第九佛觀，名真法身，行者觀時，為真為陰？問：玅
X57n0977_p0640c22║乘當體，及以所依，約修約性，若為判屬？問：上根一
X57n0977_p0640c23║觀，如何又云若無十法，名壞驢車？
X57n0977_p0640c24║一、觀不思議（止），其車高廣。
X57n0977_p0641a01║止觀第五卷云：歷陰入界三科棟境觀，總無明心。
X57n0977_p0641a02║即此陰心，明具三千，顯不思議境，即是觀妙。境有
X57n0977_p0641a03║三：一性德，二修德，三化他。總是初乘稱性修法，為
X57n0977_p0641a04║九乘本。輔行（五上二十六）云：觀法非十，對根有殊。雖復
X57n0977_p0641a05║根殊，但是一不思議觀，觀不思議境，乃至離愛不
X57n0977_p0641a06║離境故。（文）高廣者，正是乘體無發無到，堅徹三際，
X57n0977_p0641a07║橫徧十方，故云其車高廣。
X57n0977_p0641a08║二、真正發菩提心（止），張設幰蓋。
X57n0977_p0641a09║慈悲普覆，故如幰。此觀妙境不悟，於靜心中重發
X57n0977_p0641a10║弘誓，非五略初發大心也。
X57n0977_p0641a11║三、善巧安心止觀（止），安置丹枕。
X57n0977_p0641a12║止觀安心，有總有別，別中自佗各六十四，以四悉
X57n0977_p0641a13║檀說止說觀，對信法行，回轉相資，非此可具。丹枕
X57n0977_p0641a14║者，南山經音經云：天竺國無此木枕，皆以赤皮內
X57n0977_p0641a15║著綿毛，用之倚臥。丹是赤色，是正非間，以喻正智
X57n0977_p0641a16║無分別也。枕能休息，身首安然，以喻定慧安息妄
X57n0977_p0641a17║念。
X57n0977_p0641a18║四、破法徧（止），其疾如風。
X57n0977_p0641a19║前安心是有慧之定，此破徧是有定之慧。雖通四
X57n0977_p0641a20║門，無生為首。其疾如風者，速到薩波若故。此證十
X57n0977_p0641a21║乘，非經文次（云云）。
X57n0977_p0641a22║五識通塞（止），安置丹枕。
X57n0977_p0641a23║於塞得通，如賊為將；於通起塞，如將為賊。破賊護
X57n0977_p0641a24║將，對法可知。枕以支車，車不昂舉。車行去枕，其枕
X57n0977_p0641b01║則閑，即動而靜也；車住須枕，其則用，即靜而動也。
X57n0977_p0641b02║六、道品調適（止），有大白牛等。
X57n0977_p0641b03║道品只是念處次第相生，成三十七，餘如前示。實
X57n0977_p0641b04║相為車體，道品為前導，故喻白牛。言等者，具云有
X57n0977_p0641b05║大白牛，肥壯多力，形體殊好，行步平正。大意以中
X57n0977_p0641b06║根至七乘，今至第六者，以正助分中下也。
X57n0977_p0641b07║七、對治助開（止），又多僕從。
X57n0977_p0641b08║於正修時，忽然障起，求佛加被，發願行施等，隨蔽
X57n0977_p0641b09║修助，助成正觀，故如僕從。
X57n0977_p0641b10║八、知位次（止），直至道場。
X57n0977_p0641b11║知位次中，明修五悔。安忍中，修內外三術。內術治
X57n0977_p0641b12║惑，謂空、假、中。外術為遠名聞利養：一、不受不著，二、
X57n0977_p0641b13║縮德露玼，三、一舉萬里。若著法愛，則名頂墮，故須
X57n0977_p0641b14║離愛以入分真。
X57n0977_p0641b15║謹按台教廣本，（止）判教儀式耳。
X57n0977_p0641b16║其玄義等，且論教解，若明乘境，具在止觀。自從此
X57n0977_p0641b17║下等，有云：準玄義意，於此須明諸家判教，今略不
X57n0977_p0641b18║說。略謂略去，非粗略也。有云：在觀師時，應更有文，
X57n0977_p0641b19║後人避煩，但存標舉耳。今恐前說為正。
X57n0977_p0641b20║
X57n0977_p0641b21║天台四教儀備釋下（終）