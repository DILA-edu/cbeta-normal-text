X57n0980_p0762b12║
X57n0980_p0762b13║
X57n0980_p0762b14║天台四教儀註彚補輔宏記卷四之上
X57n0980_p0762b15║
X57n0980_p0762b16║高麗沙門諦觀錄
X57n0980_p0762b17║南天竺沙門蒙潤集註
X57n0980_p0762b18║清比丘性權彚補輔宏記
X57n0980_p0762b19║清三寶弟子錢六菴較訂
X57n0980_p0762b20║天台嫡裔比丘諦閑編科參梓
X57n0980_p0762b21║△二色界
X57n0980_p0762b22║次色界十八天，分為四禪。初禪三天（梵眾、梵輔、大梵）。二禪三
X57n0980_p0762b23║天（少光、無量光、光音）。三禪三天（少淨、無量淨、徧淨）。四禪九天（無雲、福生、廣果。
X57n0980_p0762b24║已上三天，凡夫住處，修上品十善坐禪者，得生其中。無想天，外道所居。無煩、無熱、善見、善現、色究竟。已上五天，
X57n0980_p0762c01║第三果居處。上之一十八天，離欲麤散，未出色籠，故名色界。坐得禪定，故得禪名）。
X57n0980_p0762c02║此段小註，略顯四禪九天內外凡聖差降不同，并
X57n0980_p0762c03║結界禪二名所以也。
X57n0980_p0762c04║【□註】妙玄云：正報之身，是清淨色，非如欲界垢染色也。
X57n0980_p0762c05║十八天，此準上座部立。
X57n0980_p0762c06║【■記】此指部釋，十八天總名也。言上座者，五分律云：
X57n0980_p0762c07║上更無人名上座。毗尼母云：從無夏至九夏名下
X57n0980_p0762c08║座，自十夏至十九夏名中座，二十夏至四十夏名
X57n0980_p0762c09║上座。
X57n0980_p0762c10║【□註】若薩婆多宗，唯立十六天，以梵輔、大梵合為一，無
X57n0980_p0762c11║別處故；無想、廣果合為一，身壽同故。若經部宗（佛滅後四
X57n0980_p0762c12║百年，初從一切有部復出一部，名為經部。立義準經，不依律論），立十七天，梵輔、大梵
X57n0980_p0762c13║身量別故。
X57n0980_p0762c14║【■記】此示餘部所立天數不同。梵語薩婆多，此云一
X57n0980_p0762c15║切有。於佛滅後四百餘年，上座部中，因諍論事，立
X57n0980_p0762c16║異部名薩婆多。彼云：即梵輔天處，有高臺閣，名大
X57n0980_p0762c17║梵天。如世尊處座，四眾圍繞，故曰無別處也。故俱
X57n0980_p0762c18║舍云：梵王、梵輔，同一天故。輔行云：依有宗但十六
X57n0980_p0762c19║處，初禪中高勝處名梵王，不別立也。無想廣果合
X57n0980_p0762c20║一者，準瑜伽論，亦不言無想，意以廣果中收，由身
X57n0980_p0762c21║壽同也。經部者，從說一切有部出而立。十七天者，
X57n0980_p0762c22║合無想廣果為一，開大梵、梵輔為二，以梵輔身量
X57n0980_p0762c23║一踰繕那，大梵身量一踰繕那半故。順正理論第
X57n0980_p0762c24║十七天頌曰：此上十七處，名色界于中，三靜慮各
X57n0980_p0763a01║三，第四靜慮八，共十七天也。
X57n0980_p0763a02║【□註】上座部中，須明十八者，以廣果無想，身壽雖同，因
X57n0980_p0763a03║果有異。廣果以無尋伺為因果，無想以無心為因果。
X57n0980_p0763a04║【■記】此申明上座部立十八天所以也。意謂廣果滅
X57n0980_p0763a05║尋伺為因，五百劫尋伺不起為果。無想因中修無
X57n0980_p0763a06║想定，滅不恒行心心所果報，生無想天中，四百九
X57n0980_p0763a07║十九劫想心不行。既因果有異，故須開之成十八
X57n0980_p0763a08║天也。
X57n0980_p0763a09║【□註】四禪，梵語禪那，此翻為定，攝心專注，不流散故。世
X57n0980_p0763a10║出世間，此禪為根本，各有支林功德，如法界次第。
X57n0980_p0763a11║【■記】此釋通名四禪也。四處總名禪者，準法界次第
X57n0980_p0763a12║云：禪是西土之音，此翻棄惡，能棄欲界五蓋等諸
X57n0980_p0763a13║惡故。或翻功德支林，或云思惟修。今翻為定者，對
X57n0980_p0763a14║散而言也。謂攝歛紛飛之心，專注一緣，使不馳流
X57n0980_p0763a15║于六塵，散誕于五欲。習之既久，自然成定也。世出
X57n0980_p0763a16║世之根本者，法界云：以四無量、八背捨、八勝處、一
X57n0980_p0763a17║切處神通變化，及無漏觀慧等種種諸三昧，悉從
X57n0980_p0763a18║四禪中出故。又妙玄云：定聖行者，略為三：一、世間
X57n0980_p0763a19║禪，二、出世禪，三、上上禪。世禪復二：一、根本味禪，隱
X57n0980_p0763a20║沒有垢無記；二、根本淨禪，不隱沒無垢有記。根本
X57n0980_p0763a21║者，以凡聖外道通修故，世出世法之根本也。大品
X57n0980_p0763a22║云：諸佛成道，轉法輪，入涅槃，悉在禪中。若能深觀
X57n0980_p0763a23║根本，出生勝妙上定，故稱根本也。隱沒者，闇證無
X57n0980_p0763a24║觀慧。有垢者，地地生愛味。無記者，境界不分明。此
X57n0980_p0763b01║有三品，謂禪也，等也，空也，即十二門禪。根本淨者，
X57n0980_p0763b02║不隱沒無垢有記，與上不同。此又三品，謂六妙門，
X57n0980_p0763b03║十六特勝，九通明等也。二、出世間禪者有四，謂觀、
X57n0980_p0763b04║練、熏、修。觀者，九想、八背捨、八勝處、十一切處。練者，
X57n0980_p0763b05║九次第定。熏者，師子奮迅三昧。修者，超越三昧。三、
X57n0980_p0763b06║出世間上上禪者，即九種大禪：一、自性禪，二、一切
X57n0980_p0763b07║禪，三、難禪，四、一切門禪，五、善人禪，六、一切行禪，七、
X57n0980_p0763b08║除惱禪，八、此世他世樂禪，九、清淨淨禪。如地持釋，
X57n0980_p0763b09║法界亦記，今不具記。是則世出世間上上禪，由四
X57n0980_p0763b10║禪而起，故稱根本也。支林功德見下。【■備】十二門等
X57n0980_p0763b11║三藏法數，禪、波羅密均載。有師標曰：大論說：不亂
X57n0980_p0763b12║不味，名波羅蜜。此但名禪，不名波羅密者，亂有麤
X57n0980_p0763b13║細，愛有慢見為細，三毒為麤，一心愛樂為味也。辨
X57n0980_p0763b14║訛曰：此翻為定句恐誤，應云靜慮。以欲界有慮無
X57n0980_p0763b15║靜，無色有靜無慮，惟色界雙備，故禪那別在色界，
X57n0980_p0763b16║定通無色。
X57n0980_p0763b17║【圖】
X57n0980_p0763b18║
X57n0980_p0763b19║
X57n0980_p0763b20║
X57n0980_p0763b21║【■記】然此圖中，但各標名相而已，今具記之。如法界
X57n0980_p0763b22║二云：初禪五者：一、覺支：初心在緣名為覺。行者依
X57n0980_p0763b23║未到地，發初禪清淨色界法，觸欲界身根，心大驚
X57n0980_p0763b24║悟，爾時即生身識，覺此色界觸未曾有功德利益
X57n0980_p0763c01║也。二、觀支：細心分別名為觀。既證初禪功德，即以
X57n0980_p0763c02║細心分別此禪定中色法諸妙功德，境界分明，無
X57n0980_p0763c03║諸蓋覆，如是功德，欲界所未有故也。三、喜支：欣慶
X57n0980_p0763c04║之心名為喜。發時即有喜生，但分別未了，故喜未
X57n0980_p0763c05║成。若觀心分別，所捨欲界樂甚少，今得初禪，利益
X57n0980_p0763c06║甚多，懽喜無量也。四、樂支：怡悅之心名為樂。發時
X57n0980_p0763c07║即有樂，但分別喜，動踊心息，則恬然靜慮，受於觸
X57n0980_p0763c08║樂，怡悅安快也。五、一心支：心與定法一，故名一心。
X57n0980_p0763c09║行者初證禪時，乃即著定，而心猶依覺觀喜樂之
X57n0980_p0763c10║法，故有微細之散。若喜樂心息，自然與定一也。二
X57n0980_p0763c11║禪四者：一、內淨支：心無覺觀溷濁，名內淨。行者欲
X57n0980_p0763c12║離初禪時，種種訶責覺觀，覺觀既滅，則心內淨，心
X57n0980_p0763c13║與淨色法相應，豁爾明淨也。二、喜支：欣喜之心名
X57n0980_p0763c14║喜。行者初得內淨時，即與喜俱發，而喜心未成，次
X57n0980_p0763c15║心自慶，得免覺觀之患，獲得勝定內淨，歡喜無量
X57n0980_p0763c16║也。三、樂支：怡悅之心名樂。行者喜踊之情既息，則
X57n0980_p0763c17║恬然靜慮，受于內淨喜中之悅樂也。四、一心支：心
X57n0980_p0763c18║與定法，一名一心。行者受樂心息，則心與定一，澄
X57n0980_p0763c19║渟不動也。三禪五者：一、捨支：離喜不悔名捨。行者
X57n0980_p0763c20║欲離二禪時，種種因緣訶責於喜，喜既滅謝，三禪
X57n0980_p0763c21║即發。若證三禪之樂，則捨二禪之喜，不生於悔也。
X57n0980_p0763c22║亦云：三禪樂初生時，是樂三界第一，能生心著，心
X57n0980_p0763c23║著則禪壞，故須行捨也。二、念支：愛念名念。行者既
X57n0980_p0763c24║發此三禪之樂，樂從內起，須愛念護惜，則樂得增
X57n0980_p0764a01║長，乃至徧身也。三、慧支：解知之心名慧。行者既發
X57n0980_p0764a02║三禪之樂，此樂微妙難得，若非善巧解慧，則不能
X57n0980_p0764a03║方便長養此樂，得徧身也。四、樂支：怡悅之心名樂。
X57n0980_p0764a04║行者發此三禪樂已，若能善用捨、念、慧將護此樂，
X57n0980_p0764a05║樂既無過，則增長遍身怡悅，受樂安快，此為最樂。
X57n0980_p0764a06║若離三禪，餘地更無此徧身樂也。五、一心支：心與
X57n0980_p0764a07║定法，一名一心。受樂心息，則心與定一不動也。四
X57n0980_p0764a08║禪四者：一、不苦不樂支：中庸之心，名不苦不樂。行
X57n0980_p0764a09║者欲離三禪，種種因緣訶責於樂，樂既謝滅，則不
X57n0980_p0764a10║動之定與捨俱發，故內心湛然，不苦不樂也。二、捨
X57n0980_p0764a11║支：離樂不悔，名捨。既得四禪不動真定，則捨難捨
X57n0980_p0764a12║之樂，不生悔心也。亦云：證四禪不動定時，不應取
X57n0980_p0764a13║定起念。若行捨，則無動念之乖也。三、念清淨支：念
X57n0980_p0764a14║者，愛念。既得四禪真定，當念下地之過，念自功德，
X57n0980_p0764a15║方便長養，令不退失，進入勝品，名念。亦云：是四禪
X57n0980_p0764a16║中有不動，照了正念分明也。四、一心支：心與定，一
X57n0980_p0764a17║名一心。既得四禪捨俱之定，捨念將息，念無所依，
X57n0980_p0764a18║泯然凝寂，一意在定，如明鏡不動，湛然而照，萬像
X57n0980_p0764a19║皆現。何故四禪獨名不動？以初禪覺觀動，二禪喜
X57n0980_p0764a20║所動，三禪樂所動，故四禪名真定也。若善巧照了
X57n0980_p0764a21║分明，則因此定發真無漏。有漏外道，無慧方便，入
X57n0980_p0764a22║此定時，不壞身色，直滅其心，入無想定，為謂涅槃，
X57n0980_p0764a23║是為邪倒。支者，派也。瑜伽言：諸靜慮中，雖有餘法，
X57n0980_p0764a24║然此勝故，於修定者，為思量故，徧立為支。
X57n0980_p0764b01║【□註】輔行九上（九）引（婆沙）中：問：初、三何故五？二、四何故四？
X57n0980_p0764b02║答：自古相承云：欲界五欲為外亂，二禪喜為內亂。初
X57n0980_p0764b03║禪治外亂之始，三禪治內亂之始，故各有五。二禪外
X57n0980_p0764b04║亂息，四禪內亂息，是故二、四但立四支。
X57n0980_p0764b05║【■記】婆沙言：隨順義是支，若法隨順彼地者立支。五
X57n0980_p0764b06║支隨順初、三，四支隨順二、四。復次，欲界是難斷、難
X57n0980_p0764b07║除、難過之界，必須牢強對治，故彼對治初禪立五
X57n0980_p0764b08║支。第二禪喜亦難斷、難除、難過，故彼對治三禪亦
X57n0980_p0764b09║五支也。初禪不難斷、難除、難過，故彼對治二禪立
X57n0980_p0764b10║四支。復次，為對欲界五種境界愛，初禪立五支；為
X57n0980_p0764b11║對二禪五種喜，第三立五支。初禪無五種境界愛，
X57n0980_p0764b12║三禪無五種喜、愛，故二與四不立五支。
X57n0980_p0764b13║【□註】初禪三天。梵者，淨也，無欲染故。十八天皆淨無欲，
X57n0980_p0764b14║此當其首，徧得淨名。梵眾是民，梵輔是臣，大梵即王
X57n0980_p0764b15║也。劫初先生，劫盡後滅，主領大千。然通論有萬億梵
X57n0980_p0764b16║王，唯此是大千之中，王名尸棄，得為大千之王，降此
X57n0980_p0764b17║不得橫論。又初禪有語言號令，能統上冠下故也。如
X57n0980_p0764b18║法華云：娑婆世界主，梵天王尸棄。大梵若摩醯首羅，
X57n0980_p0764b19║居色界頂，報勝為主，無統王義。以二禪已上，無言語
X57n0980_p0764b20║法，是故諸禪亦各以報勝為主，非統御也。豎辨具如
X57n0980_p0764b21║法華文句、淨名疏明。若涅槃疏云：娑婆世界主，正是
X57n0980_p0764b22║首羅。又云：梵王只領小千而已。乃古師之說，非今家
X57n0980_p0764b23║正意。
X57n0980_p0764b24║【■記】佛地論曰：離欲寂靜名梵，具云梵摩，此翻清潔。
X57n0980_p0764c01║寂靜，謂創離欲染名清潔，得根本定為寂靜。法華
X57n0980_p0764c02║疏稱高淨。大論云：斷婬欲天，皆名為梵。初禪當首，
X57n0980_p0764c03║偏名淨也。次明三天分君、臣、民。以二禪上無言語
X57n0980_p0764c04║法，故不立王、臣。則知初禪有言語號令統領，故分
X57n0980_p0764c05║王、臣也。然通論下，此約一佛所化之境，三千大千
X57n0980_p0764c06║世界。約橫論，有萬億初禪天，萬億梵王。然皆居四
X57n0980_p0764c07║方，惟此尸棄是大千中主，領大千也。尸棄，翻頂髻
X57n0980_p0764c08║王。頂上有肉髻，似螺形，亦名螺髻，或曰火頂，以火
X57n0980_p0764c09║灾至此故。貌如童子，身白銀色，衣黃金色，以禪悅
X57n0980_p0764c10║為食也。又下，約豎辨。王大千，謂初禪有尋、伺，故有
X57n0980_p0764c11║語言號令，統上冠下也。問：法華序品列外護眾，謂
X57n0980_p0764c12║摩醯首羅是娑婆世界主，何耶？答：摩醯首羅居色
X57n0980_p0764c13║界頂，但二禪已上既無尋伺、無言語法，故報勝為
X57n0980_p0764c14║主，非統御言主也。又尸棄者，此王本修火光定，破
X57n0980_p0764c15║欲界惑，從德立名。然經標梵王，復舉尸棄，似如兩
X57n0980_p0764c16║人。依釋論正以尸棄為主，法華舉位顯名，恐一人
X57n0980_p0764c17║耳。又單修禪為梵民，加四無量心為王也。涅槃疏
X57n0980_p0764c18║云：大自在天即摩醯首羅，居色界頂，主大千界，十
X57n0980_p0764c19║地菩薩迹現其中也。若法華中列世界主梵天王
X57n0980_p0764c20║者，此意云何？若言娑婆世界主者，正是首羅；若言
X57n0980_p0764c21║尸棄大梵等者，更舉二禪等，收三、四禪梵王耳。又
X57n0980_p0764c22║稱梵天王為世界主，私謂此是大千之中得為大
X57n0980_p0764c23║千之主，降此不得。故知所言梵王只領小千，乃古
X57n0980_p0764c24║師說，非今註意也。【■補】初禪名離生喜樂地，謂離欲
X57n0980_p0765a01║界雜惡趣生，得清淨樂，律中喻以巧浴潤漬也。
X57n0980_p0765a02║【□註】二禪三天少光，光明少故。無量光，光明轉增無限
X57n0980_p0765a03║量故。光音，以光當語音，故新譯云極光。
X57n0980_p0765a04║【■記】大論云：二禪通名光音，彼天語時，口出淨光。有
X57n0980_p0765a05║云：彼內無尋伺，外無言語，用光當語，故名光音。瑜
X57n0980_p0765a06║伽論稱極光淨，謂淨光遍照自他處故。【■補】二禪覺
X57n0980_p0765a07║觀俱離，憂懸不逼，麤漏已伏，稱定生喜樂地，謂有
X57n0980_p0765a08║定水潤澤其心，律中喻以山頂之泉也。少光等者，
X57n0980_p0765a09║大論云：心清淨優劣故，光有上中下。諸天心清淨
X57n0980_p0765a10║布施、持戒故，身有光明。復有人於暗處然燈，亦供
X57n0980_p0765a11║養尊像塔寺，復常修慈，又修念佛三昧，念諸佛光
X57n0980_p0765a12║明神德，復修火一切入，又以智慧光明，教化愚癡
X57n0980_p0765a13║邪見眾生。以是因緣，得心中智慧明，身亦有光。是
X57n0980_p0765a14║以曇毗云：諸天報相，身放光明，無別晝夜，報得五
X57n0980_p0765a15║通，形無障礙。是知三天論光，義徧前後；三禪論淨，
X57n0980_p0765a16║其義亦然。大要隨位高下，立行淺深耳。
X57n0980_p0765a17║【□註】三禪三天，少淨意識，嗜樂離喜，而純樂受故。無量
X57n0980_p0765a18║淨，淨勝於前，不可量故。徧淨，樂受最勝，淨周普故。
X57n0980_p0765a19║【■記】少淨離喜而純樂者，唯識論言：五識相應適悅
X57n0980_p0765a20║受，恒名為樂，但悅身故。意識相應適悅受，若在欲
X57n0980_p0765a21║界初二靜慮，近分名喜，但悅心故。若在初二靜慮，
X57n0980_p0765a22║根本名樂名喜，悅身心故。若在第三靜慮，若近分，
X57n0980_p0765a23║若根本，皆稱樂也。近分者，謂未至地，及未至根本
X57n0980_p0765a24║也。無量勝前者，謂前僅心淨，而此更身淨也。徧淨
X57n0980_p0765b01║周普者，謂前二雖身心清淨，未能周普此天，更加
X57n0980_p0765b02║物我無二，反於世間。故論曰：三界中徧淨為樂。又
X57n0980_p0765b03║曰：福德徧淨也。【■補】吳興云：地持論目第三禪為樂
X57n0980_p0765b04║俱禪，此定功德與徧身樂俱發故。前二雖有樂支，
X57n0980_p0765b05║為善所障，今滅喜純樂得名，名離喜妙樂。地律中
X57n0980_p0765b06║喻以蓮華出地而未出水，根葉花莖，無不潤漬也。
X57n0980_p0765b07║問：三禪何故言淨？答：大論云：緣淨故淨。八色是淨
X57n0980_p0765b08║法，未被練不得淨。今三、四禪法起來，觸此八色，為
X57n0980_p0765b09║作淨緣。三、四禪等，此是色界極淨之色，用此為緣，
X57n0980_p0765b10║觸八色更淨，故言緣淨故淨。是樂徧身受，故知是
X57n0980_p0765b11║三禪中淨也。少淨者，此樂非境，出於淨性，恬淡寂
X57n0980_p0765b12║靜，亦名寂滅樂，非無為之寂滅樂也。無量淨，如楞
X57n0980_p0765b13║嚴經云：身心輕安，成寂滅樂。徧淨，如楞嚴經云：世
X57n0980_p0765b14║界身心，一切圓淨也。
X57n0980_p0765b15║【□註】四禪九天無雲者，下雖空居，依雲而住，此無雲首，
X57n0980_p0765b16║特號無雲。業疏曰：第四禪上，雲居輕薄，如星散住，不
X57n0980_p0765b17║同下天，如雲密合（文）。福生者，修勝福力，方生此天，從
X57n0980_p0765b18║因彰名。廣果者，凡夫之果，無勝過故。無想者，一期中
X57n0980_p0765b19║間，心想不行故。無煩雜，無熱惱，善相見，善現相，究竟
X57n0980_p0765b20║無極。此五天，三果所居，名五不還天。若俱舍舊圖，次
X57n0980_p0765b21║第而上；若準楞嚴第九，皆橫在四禪中。彼四禪天，獨
X57n0980_p0765b22║有欽聞，不能知見。如今世間，曠野深山，聖道場地，皆
X57n0980_p0765b23║羅漢所住持故，世間麤人，所不能見（文）。又色究竟中，
X57n0980_p0765b24║有摩醯首羅，此翻大自在天。
X57n0980_p0765c01║【■記】開蒙曰：三禪皆依雲住，四禪方在空居。此天初
X57n0980_p0765c02║得，獨名無雲。問：何故欲界除下二天，皆名空居？答：
X57n0980_p0765c03║前言空居，不履地故。此則雲氣亦無，取意不同也。
X57n0980_p0765c04║業疏下，引證。福生，謂具勝福因，方得生也。廣果，謂
X57n0980_p0765c05║異生善得果報。此天最勝，所有功德，勝下諸天也。
X57n0980_p0765c06║無想，唯識論云：因中修彼無想定時，厭患麤想力
X57n0980_p0765c07║故，生彼天中。違礙不恒行之心及心所，但以想滅
X57n0980_p0765c08║為首，壽命五百劫。除初生彼，半劫想心尚在；及後
X57n0980_p0765c09║退沒，半劫想心又起；中間四百九十九劫，想心不
X57n0980_p0765c10║行也。無煩雜下，釋後五那含天。輔行言：無煩之始，
X57n0980_p0765c11║得無煩名。伏熱惱故，名無熱；果易彰故，名善現；見
X57n0980_p0765c12║清徹故，名善見；色中無上，名色究竟。又言：無煩，無
X57n0980_p0765c13║見思煩惱雜也。無熱，意樂調柔，離下界見思熱惱
X57n0980_p0765c14║也。善見者，定障漸微，見極明徹也。善現者，形色轉
X57n0980_p0765c15║勝，善能變現也。色究竟者，色法最極之處，是究竟
X57n0980_p0765c16║處也。不遷者，不還人間受生也。俱舍圖失考。唐譯
X57n0980_p0765c17║俱舍頌言：由雜修五品，生有五淨居。論言：由雜熏
X57n0980_p0765c18║修第四靜慮，有五品故，淨居唯五，謂下、中、上、上勝、
X57n0980_p0765c19║上極，五品差別故。此中初三品心現前，便得成滿，
X57n0980_p0765c20║謂初無漏，次起有漏，復起無漏，第二品六，三品九，
X57n0980_p0765c21║四品十二，五品十五，如是五品，雜修次第，感五淨
X57n0980_p0765c22║居。應知此中無漏勢力，熏修有漏，令感淨居。有言：
X57n0980_p0765c23║由信等五，次第增上，感五淨居。然皆竪論也。楞嚴
X57n0980_p0765c24║橫論者，彼四禪天，指福生、福愛、廣果、無想也。所以
X57n0980_p0766a01║獨聞而不見者，蓋下天修有漏凡定，此五修無漏
X57n0980_p0766a02║聖業，凡聖業異故也。又色究竟下，別明色頂，有菩
X57n0980_p0766a03║薩住處。如經言：過五淨居，有十住菩薩住處，亦名
X57n0980_p0766a04║淨居，號大自在天王。又三乘中，立此為淨土，是報
X57n0980_p0766a05║身所居，約實但是十地菩薩，攝報之果，多作彼王
X57n0980_p0766a06║耳。大論言：此天有八臂三目，乘白牛，執白拂，一念
X57n0980_p0766a07║之間，能知大千世界雨滴數也。【■補】三天是凡夫，一
X57n0980_p0766a08║無想是外道，五淨居是三果居處，此名捨念清淨
X57n0980_p0766a09║地。律中喻以沐浴，披新淨衣；又如密室中燈，三災
X57n0980_p0766a10║不到，由其離內患也。業疏：南山宣律師釋羯磨，此
X57n0980_p0766a11║言業。
X57n0980_p0766a12║【□註】俱舍頌云：色天踰繕那，初四增半半（謂梵眾半踰繕那，梵輔一，
X57n0980_p0766a13║大梵一半，少光二也）。
X57n0980_p0766a14║【■記】頌明色界九天身壽劫量。
X57n0980_p0766a15║【□註】此上倍倍增（無量光四，光音八，乃至徧淨六十四）。
X57n0980_p0766a16║【■記】解釋與論同。論言無量光天，倍增二至四，乃至
X57n0980_p0766a17║色究竟，增滿萬六千是也。
X57n0980_p0766a18║【□註】唯無雲減三（下徧淨天既六十四，無雲倍應百二十八。身壽但有一百二十五者，謂從
X57n0980_p0766a19║變易受入，不變易受難，故各減三。變易不變易，約三災壞不壞說）。
X57n0980_p0766a20║【■記】無雲減三之故，本論釋不出。若華嚴鈔明無雲
X57n0980_p0766a21║欲成上都數，故減於三，唯一百二十五也。【■備】辨訛
X57n0980_p0766a22║曰：既無雲入不變易，身壽應增，當如清涼所言，成
X57n0980_p0766a23║上都數，故減。又諸天身壽，皆舉大概，故不妨減，存
X57n0980_p0766a24║考。
X57n0980_p0766b01║【□註】少光上下天，大全半為劫。（少光已上，大全為劫，謂少光二大劫，乃至色究
X57n0980_p0766b02║竟萬六千大劫。少光已下，大半為劫，以由身量與壽量等。大梵身既一由旬半，故壽當一劫半。故以四十小劫
X57n0980_p0766b03║為一大劫，則六十小劫成劫半也。梵輔壽一劫，身一由旬，四十小劫也。梵眾身半由旬，故壽半劫，二十小劫也。）
X57n0980_p0766b04║【■記】註釋。較論為詳。論言：少光已上，大全為劫。自下
X57n0980_p0766b05║諸天，大半為劫。由此說大梵過梵輔天，壽一劫半。
X57n0980_p0766b06║謂成、住、壞各二十中劫，六十中劫為一劫半。故以
X57n0980_p0766b07║大半四十中劫，為下三天身壽劫量也。【■補】壽之劫
X57n0980_p0766b08║數既爾，身之由旬亦然。應少光已上身量，以八十
X57n0980_p0766b09║里為一由旬。少光已下身量，以四十里為一由旬。
X57n0980_p0766b10║此約身壽對論如此。若約三災對論，大全半為劫
X57n0980_p0766b11║亦允合。蓋世界成自上而下，壞自下而上，故成住
X57n0980_p0766b12║壞空各二十小劫。除却空劫，梵王生成劫初，滅壞
X57n0980_p0766b13║劫後，正當六十小劫壽也。自少光二大劫，至光音
X57n0980_p0766b14║八大劫，却值七番火災，又一番水灾，方壞二禪，正
X57n0980_p0766b15║當八大劫壽也。如此對來，全半之義，毫無乖失。此
X57n0980_p0766b16║以八十小劫為大全劫，四十小劫為大半劫。
X57n0980_p0766b17║△三無色界。
X57n0980_p0766b18║三、無色界四天（空處、識處、無所有處、非非想已上四天，只有四陰而無色蘊，故得名也）。
X57n0980_p0766b19║【□註】若厭色籠，修四空定，生四空天，名無色界。
X57n0980_p0766b20║【■備】有師標曰：此無色，非畢竟無色婆娑。謂或經二
X57n0980_p0766b21║萬劫色斷，乃至八萬劫色斷，命終還與色相續故。
X57n0980_p0766b22║斷有二種：有須臾畢竟，須臾斷相續，畢竟斷不相
X57n0980_p0766b23║續。
X57n0980_p0766b24║【□註】輔行六上四云：從第四禪，欲入空處，必作方便，滅
X57n0980_p0766c01║三種色：一、可見可對色（色塵），二、不可見可對色（五根四塵），三、
X57n0980_p0766c02║不可見無對色（法入少分無表色也）。此之三色，並在色界，欲入
X57n0980_p0766c03║無色，故滅此三（文）。
X57n0980_p0766c04║【■記】滅色入空方便者，先想此身如甑、如籠、如網，乃
X57n0980_p0766c05║至漸空。大論言：如鳥在缾，缾破得出。婆娑曰：先應
X57n0980_p0766c06║思惟坼上、墻上、舍上諸空之相。取此相已，假想勝
X57n0980_p0766c07║解，觀察照了無邊空相。以先思惟無邊空相，而修
X57n0980_p0766c08║加行，展轉引起，初無色生。又順正理曰：空法雖與
X57n0980_p0766c09║色俱，而其自體不依屬色。諸有於色求離者，必應
X57n0980_p0766c10║最初思惟彼法。謂虗空體雖與色俱，而待色無，方
X57n0980_p0766c11║得顯了。外法所攝，其相無邊，思惟彼時，而能離也。
X57n0980_p0766c12║此明入空方便。滅三種色者，阿毗曇言：一、可見，謂
X57n0980_p0766c13║色是。二、有對，有十，謂五根、五塵。若不可見有對，但
X57n0980_p0766c14║五根、四塵。三、不可見無對，謂法處少分。問：香、味二
X57n0980_p0766c15║想，初禪已離。色、聲、觸想，二禪已除。云何言空定滅
X57n0980_p0766c16║耶？答：達法師言：香、味雖盡初禪，今言滅者，治有四
X57n0980_p0766c17║種：一、壞對治，謂方便道，觀下有漏無常等故。二、斷
X57n0980_p0766c18║對治，謂無礙道，正斷下過。三、持對治，謂解脫道為
X57n0980_p0766c19║首，及後一切無間解脫，持彼無為，不令散失。四、遠
X57n0980_p0766c20║分對治，謂解脫為首，及後一切無礙解脫，遠令前
X57n0980_p0766c21║障畢竟不退。今此空定，據第四治也。色、聲、觸三，言
X57n0980_p0766c22║二禪滅者，二禪已上，乃至四禪，當地雖無，得借故
X57n0980_p0766c23║也。【■補】方便滅色者，禪波羅密言：應深思色法過罪，
X57n0980_p0766c24║以有身色，則內有飢渴，外受寒暑等苦。復次，一切
X57n0980_p0767a01║色法，繫縛於心，不得自在。讚嘆虗空無色，則無此
X57n0980_p0767a02║過。一心緣空，念空不捨，當度於色難也。五根四塵：
X57n0980_p0767a03║根，指五勝義根。唯天眼能見，凡夫不能見。落在浮
X57n0980_p0767a04║塵根，如蒲桃朵等，故言不可見。然猶有對眼根，可
X57n0980_p0767a05║對色等。四塵，指聲、香、味、觸。若法入少分者，以四分
X57n0980_p0767a06║中之一，故言少分。一、心數法，屬心；二、不相應法，非
X57n0980_p0767a07║色非心；三、無為法，非三聚攝；四、無表色，屬色。此色
X57n0980_p0767a08║不可見，亦無對，無所表彰，名無表，即五塵落謝影
X57n0980_p0767a09║子也。
X57n0980_p0767a10║【□註】無色界色，小乘空有二宗，各計不同。大眾部云：但
X57n0980_p0767a11║無麤色，非無細色。妙玄四（六）引毗曇云：無色有道共
X57n0980_p0767a12║戒，戒是無作色，以無漏緣通。故此戒色，隨無漏緣至
X57n0980_p0767a13║無色也（文）。釋籤四（三十一）云：言無漏緣通者，通九地也。
X57n0980_p0767a14║既通九地，豈隔無色（文）。妙樂六（九）云：無色雖無四大
X57n0980_p0767a15║造色，定果所為，皆是墻壁（欲色二界業果所為），三界皆以意識
X57n0980_p0767a16║維持。若約諸宗，無色非全，無四大色，雅合其宜（文）。（有合
X57n0980_p0767a17║門計有色，經墻壁譬）此是有宗計有色也。
X57n0980_p0767a18║【■記】細色，即定果色。妙玄引毗曇下，證成有色。婆沙：
X57n0980_p0767a19║問：何故世尊弟子生無色，及無色界羅漢成就道
X57n0980_p0767a20║俱生戒，不成就定俱生戒？答：有說：世俗戒是縛是
X57n0980_p0767a21║繫法，是以不成就；無漏戒不縛不是繫法，故成就。
X57n0980_p0767a22║有說：世俗戒墮在界中，墮在定中；無漏戒雖在地
X57n0980_p0767a23║中，不墮界中，是故成就。則無色界有道共戒，無作
X57n0980_p0767a24║色故。引妙玄釋籤證成。既有無作，豈得全無色耶？
X57n0980_p0767b01║妙樂下，更引證成。蓋文句言：堂譬欲界，閣譬色、無
X57n0980_p0767b02║色界，墻壁譬四大。妙樂言：墻壁譬四大者，應通三
X57n0980_p0767b03║界無色。雖無四大造色，然有定果所為之色，皆是
X57n0980_p0767b04║墻壁。欲、色業果所為者，黑業、白業，欲界報；不動業，
X57n0980_p0767b05║色界報。雖有垢淨不同，俱業果也。三界意識維持
X57n0980_p0767b06║者，定、業二界，皆意識所執持也。若約下，妙樂判明
X57n0980_p0767b07║有色合宜。【■補】此有宗引無作色，以顯無色界有色。
X57n0980_p0767b08║蓋有宗謂道共戒，是色聚攝。道共者，見諦道中所
X57n0980_p0767b09║發無作，與心上勝道俱，故曰道共。以無作為體，無
X57n0980_p0767b10║作者，不假造作，任運而發，體屬於色，故名無作色。
X57n0980_p0767b11║無漏緣通者，無漏即見道八忍、八智。此十六心，能
X57n0980_p0767b12║斷三界見惑，而不漏落三途，故此無漏為能緣。三
X57n0980_p0767b13║界苦、集、滅、道諦，理為所緣，既遍緣上下八諦，故曰
X57n0980_p0767b14║緣通也。【■備】法數引婆娑云：一、道共戒，於見道、修道
X57n0980_p0767b15║位中，不作意持自然不犯戒，與道俱發，名道共。此
X57n0980_p0767b16║戒是初、二、三果所得，即無漏戒也。二、定共戒，謂發
X57n0980_p0767b17║得初禪、二、三、四禪定時，不作意持自然不犯戒，與
X57n0980_p0767b18║定俱發。此戒斷惑未盡，未出生死，即有漏戒也。【■備】
X57n0980_p0767b19║辨訛曰：此中明無色界，須疏明無色著落，不必引
X57n0980_p0767b20║空有二宗雜解妙樂墻壁譬，亦不必引彼釋大乘
X57n0980_p0767b21║經，此明三藏大小須分也。私謂：上說修得無色所
X57n0980_p0767b22║由，此因便詳明無色有定果色，既有二解，必須兼
X57n0980_p0767b23║引大乘證明，均屬要義。無色著落下，有四段分解，
X57n0980_p0767b24║非略也。
X57n0980_p0767c01║【□註】妙玄引成論云：色是無教法（此是空宗牒有宗計），不至無色
X57n0980_p0767c02║（此是空宗難有宗也。難云：應不至無色耶？如讀教記戒體中辨）。此是空宗計無色者
X57n0980_p0767c03║也。
X57n0980_p0767c04║【■記】讀教記，未詳。若準戒疏，言無教法者，謂戒是色
X57n0980_p0767c05║住，無作是假色，亦言無教，非對眼色發隱言。亦言
X57n0980_p0767c06║無教者，亦名無教也。非對眼色者，即非色非心之
X57n0980_p0767c07║色法也。【■補】澤山咸戒疏曰：小乘立三聚，謂色、心、非
X57n0980_p0767c08║色非心。薩婆多有宗：作、無作，並色為體。註言：初依
X57n0980_p0767c09║身口而起，故作戒以色為體；所發善業，天眼能見，
X57n0980_p0767c10║故無作戒亦色為體。成實空宗：作戒以色心為體，
X57n0980_p0767c11║無作以非色非心為體。註言：業由心起，心是正因，
X57n0980_p0767c12║身口為緣，兼緣顯正，故作戒色心為體。無作體者，
X57n0980_p0767c13║由作初起，必假色心，無作後發，異於前緣，故強目
X57n0980_p0767c14║之非色非心耳。若大乘者，但論色心，無第三聚，故
X57n0980_p0767c15║作、無作戒體，通色通心。有師曰：無教法即無作色，
X57n0980_p0767c16║亦名無表色，不可教示故。有宗謂無作業雖屬於
X57n0980_p0767c17║色，無有相狀，不可分別教示，故名無教。空宗牒彼
X57n0980_p0767c18║所計，故言色是無教法。無色一句是難，謂汝既言
X57n0980_p0767c19║道共戒有色是無教法，既言是色，則道共戒應不
X57n0980_p0767c20║至無色耶？何者？以道共是非色非心，故能通至無
X57n0980_p0767c21║色；汝既是色，豈能至無色耶？如此難者，蓋空宗亦
X57n0980_p0767c22║許道共戒通至無色，但不許道共戒是色，以無色
X57n0980_p0767c23║界無色故。是以空宗立戒體是非色非心聚，故能
X57n0980_p0767c24║隨無漏緣，通至無色也。
X57n0980_p0768a01║【□註】然小乘計有是不了義，說無色者乃名了義，大乘
X57n0980_p0768a02║反此。
X57n0980_p0768a03║【■記】小乘以所證空謂極處，故推空宗計無色為了
X57n0980_p0768a04║義也。【■備】辨訛曰：然小乘計有，是不了義，上引妙樂
X57n0980_p0768a05║許有宗合宜，復引籤文破其不了。若破其不了，則
X57n0980_p0768a06║荊溪許他有過，又引楞嚴及孤山釋，判與小乘有
X57n0980_p0768a07║宗義合。此但見荊溪許有宗合宜，不知荊溪釋文
X57n0980_p0768a08║後，不過旁引有宗，許其雅合集註，不當將大乘經
X57n0980_p0768a09║反合小乘也。私謂小乘著空，計有不了，遂覺空宗
X57n0980_p0768a10║勝於有宗，是小乘意許有定果，是大乘意亦是。今
X57n0980_p0768a11║注引以證成意，上引籤文，並非破其不了，下引楞
X57n0980_p0768a12║嚴孤山釋，乃就大小乘說有，是同邊論，存俟後定。
X57n0980_p0768a13║【□註】楞嚴經言：是四空天，身心滅盡，定性現前，無業果
X57n0980_p0768a14║色。孤山釋云：謂無業果色者，顯有定果色也。此與小
X57n0980_p0768a15║乘有宗義合。若大經云：無色界色，是佛境界，非諸聲
X57n0980_p0768a16║聞緣覺所知者。此是大乘說有色義也。
X57n0980_p0768a17║【■記】大經：迦葉言：聲聞、緣覺，若非色者，云何得住？世
X57n0980_p0768a18║尊言：如非想非非想天，亦色非色，我亦說為非色。
X57n0980_p0768a19║若人難言：非想非非想天，若非色者，云何得有去
X57n0980_p0768a20║來進止？如是之義，諸佛境界，非諸聲聞、緣覺所知。
X57n0980_p0768a21║【■補】四、空身心滅盡等者，正脈言，初二天全無身境，
X57n0980_p0768a22║故曰身滅。後二天七八現行，俱伏不行，故曰心滅
X57n0980_p0768a23║盡。定性現前者，明有定果色。無業果色者，依正皆
X57n0980_p0768a24║空，聖眼觀之，三尺識神似中有也。是佛境界，非聲
X57n0980_p0768b01║緣所知者，以聲聞經說所證空，遂謂極處悉皆無
X57n0980_p0768b02║色。大乘實說，界外尚受法性之色，豈此四天惟空
X57n0980_p0768b03║空然？故斥二乘非所知也。又中陰經言：無色界天，
X57n0980_p0768b04║禮拜世尊。楞嚴亦曰：無色稽首。仁王經言：無色界
X57n0980_p0768b05║天，雨諸香華。阿含說：舍利弗入涅槃，無色界天，空
X57n0980_p0768b06║中淚下，如春細雨。皆明有色也。又定果色，顯揚論
X57n0980_p0768b07║名定自在所生色，謂勝定力故，於一切色皆得自
X57n0980_p0768b08║在，即以定變起五塵境。故論言：變身萬億，共立毫
X57n0980_p0768b09║端空量地界也。以上辨有色竟。
X57n0980_p0768b10║【□註】空處禪門六（九）云：此定最初離三種色，心緣虗空，
X57n0980_p0768b11║既與無色相應，故名虗空定也。（文）
X57n0980_p0768b12║【■記】三種即可見，有對有三種。
X57n0980_p0768b13║【□註】識處，禪門六（十一）云：捨空緣識，以識為處，正從所緣
X57n0980_p0768b14║處受名，故名識處（文）。
X57n0980_p0768b15║【■記】所緣識處，必帶於相，識相無邊，名識無邊處。
X57n0980_p0768b16║【□註】無所有處：行者厭於識處無邊，於是捨之，入無所
X57n0980_p0768b17║有處，亦名不用處。禪門六（十二）云：修此定時，不用一切
X57n0980_p0768b18║內外境界。外境名空，內境名識。捨此二境，故言不用
X57n0980_p0768b19║處（文）。
X57n0980_p0768b20║【■記】止觀言：識處謝已，緣無所有法相應，名不用處，
X57n0980_p0768b21║即佛三年就阿藍、迦藍所習定也。
X57n0980_p0768b22║【□註】非非想：止觀六（四）引阿毗曇婆娑云：非無想天之
X57n0980_p0768b23║無想，非三空之有想，故言非想非無想也。人師云：無
X57n0980_p0768b24║想是色天異界，不應仍此得名。就同界識名，前無所
X57n0980_p0768c01║有定已除想，今復除無想，想無想兩捨，故言非有想
X57n0980_p0768c02║非無想（文）。輔行六上（五）：人師尚不許引色無想天，況
X57n0980_p0768c03║總引四禪？既是論文，取亦無失。人師釋義，亦未全非。
X57n0980_p0768c04║今家俱存，故無破斥（文）。止觀九（八）云：此定不緣識處
X57n0980_p0768c05║故非想，不緣不用處故非非想（文）。
X57n0980_p0768c06║【■記】人師意謂：無想是色天，與無色異界，故不應依
X57n0980_p0768c07║以立名。當依同界之無所有，已除乎想；今復除無
X57n0980_p0768c08║所有之無想，立為非想非無想也。輔行下，明止觀
X57n0980_p0768c09║雙存兩釋之意。論文乃大士本經而造，取亦無失，
X57n0980_p0768c10║此存論家釋。人師非想依同界，不無其義，此存人
X57n0980_p0768c11║師釋。止觀下，此止觀正釋。【■備】集註問答，總引四禪
X57n0980_p0768c12║句。輔行引立世論曰：非如四色及以三空，故言非
X57n0980_p0768c13║想；非無想天及無心定，故非非想。
X57n0980_p0768c14║【□註】只打四陰。輔行五上（二十四）云：蘊之與陰，新舊異譯
X57n0980_p0768c15║（文）。
X57n0980_p0768c16║【■記】唐元奘師，新譯曰蘊，舊譯曰陰。大論：問：既有四
X57n0980_p0768c17║陰，云何言非有想非無想？答：是中有想，微細難覺，
X57n0980_p0768c18║故謂非有想，有想故非無想。凡夫謂得諸法實相，
X57n0980_p0768c19║是為涅槃。佛法中雖知有想，因其本名，稱非有想
X57n0980_p0768c20║非無想也。
X57n0980_p0768c21║【□註】積聚名蘊，蓋覆名陰。積聚有為，蓋覆真性。
X57n0980_p0768c22║【■記】有為即色、受、想、行、識生滅法，真性即真如。法性
X57n0980_p0768c23║只由無始不覺，遂有諸法積聚蓋覆也。
X57n0980_p0768c24║【□註】然諸文或云四禪八定，或云四定者，輔行九上（初云）：
X57n0980_p0769a01║若色無色二界相對，則色界名禪，無色界名定。若總
X57n0980_p0769a02║以上界望於下欲，則上二界俱名定地，下界為散（文）。
X57n0980_p0769a03║【■記】色界思維修故，無色深定勝故，故分禪定二名。
X57n0980_p0769a04║△三、結二：初、結判生死。
X57n0980_p0769a05║上來所釋，從地獄至非非想天，雖然苦樂不同，未免
X57n0980_p0769a06║生而復死，死而還生，故名生死。
X57n0980_p0769a07║【□註】一往言之，三途唯苦，諸天純樂，人中苦樂相間。通
X57n0980_p0769a08║而言之，天亦有苦。妙玄六（二十九）云：六欲天者，地天別
X57n0980_p0769a09║有修羅鬪戰之難，通有五衰死相苦等。地獄色天，雖
X57n0980_p0769a10║無下界諸苦，而為色所籠，若命盡時，不樂入禪，風觸
X57n0980_p0769a11║吹身，唯除眼識，餘皆有苦。四空諸天，雖無欲色界等
X57n0980_p0769a12║苦，如瘡（空處），如癰（識處），如病（無所有處），如箭入體（非非想），成就細
X57n0980_p0769a13║煩惱（文），及非想有八苦等。
X57n0980_p0769a14║【■記】四王、忉利二天，別有修羅難者。瑜伽論言：若修
X57n0980_p0769a15║羅鬪戰時，諸天失手復生，若斬首截腰亦死。六天
X57n0980_p0769a16║通有五衰者。涅槃經言：大五衰者，頭上花萎，腋下
X57n0980_p0769a17║汗出，衣裳垢染，身體臭穢，不樂本座。小五衰者，衣
X57n0980_p0769a18║服絕香，身光忽滅，浴滴沾身，本性囂馳，兩目眴動。
X57n0980_p0769a19║小五相現，遇勝善緣，猶可轉故。大五相現，必定當
X57n0980_p0769a20║死。禪經言：於彼恒樂處，衰死二五相。是相及命終，
X57n0980_p0769a21║爾時最大苦。方欲恣所樂，五衰忽然至。若見是相
X57n0980_p0769a22║時，愁怖不自安。天眼卒便瞬，浴已水著身。一切妙
X57n0980_p0769a23║境界，其心不喜樂。千種樂自然，迦陵頻伽音。今則
X57n0980_p0769a24║寂無聲，當知七日死。玉女悉捨去，餘天共從事。見
X57n0980_p0769b01║已生熱惱，命終入地獄。又禪經云：腋下流汗出，衣
X57n0980_p0769b02║服卒垢膩。見已大恐怖，是則淨業盡。花冠昔鮮麗，
X57n0980_p0769b03║而今忽萎熱。身體本光澤，一朝頓枯瘁。常所愛樂
X57n0980_p0769b04║座，今惡不復樂。是五種相現，當知時死至是也。苦
X57n0980_p0769b05║等地獄。禪經言：諸天共器食，隨福有差別。見此異
X57n0980_p0769b06║色時，心則生憂惱。如是極愁慘，猶如地獄苦是也。
X57n0980_p0769b07║色天命盡時，風觸吹身，唯除眼識者。籤文無解，從
X57n0980_p0769b08║來無確釋，有約義。通曰：勝禪定者，目力最勝，故命
X57n0980_p0769b09║盡風觸吹身，五根受苦，而眼識猶不受。又有言：上
X57n0980_p0769b10║地眼識，眼起方有，風非眼境，故不受苦。俟再考。定
X57n0980_p0769b11║如瘡等者，禪門云：離四空定，說八種觀，如瘡、癰、病、
X57n0980_p0769b12║刺、無常、苦、空、無我是也。前四對治事觀，後四即是
X57n0980_p0769b13║理觀。此八有總、別，總則用此八法，總觀空處定，四
X57n0980_p0769b14║陰和合，故有此定，可患無實。別觀者，前四對治觀
X57n0980_p0769b15║四陰事，謂病治受，癰治想，瘡治行，刺治識。無常等
X57n0980_p0769b16║四，即對觀四陰理相，謂無常觀識，苦觀受，空觀想，
X57n0980_p0769b17║無我觀行陰。又有云：觀五陰能生諸惱，故如病；有
X57n0980_p0769b18║聞病為輕微，故言如癰疽；有人以癰猶或可差，故
X57n0980_p0769b19║言如箭鏑入體。此為上根說四，若中根說八，下根
X57n0980_p0769b20║說十，加痛惱衰壞，憂畏不安。今玄文為上根，以前
X57n0980_p0769b21║四對治方法，別觀四空也。成就細煩惱者，以四空
X57n0980_p0769b22║有三十六品思也。非想八苦者，謂心生異念名生，
X57n0980_p0769b23║若念念不停名老苦，行心擾擾妨定名病苦，退定
X57n0980_p0769b24║是死苦，求定不得名求不得苦，求定不得必有於
X57n0980_p0769c01║障，即怨憎會苦，失定時苦名愛別離苦，四陰心即
X57n0980_p0769c02║熾盛苦，故三界皆苦也。【■補】十種細煩惱，輔行言受
X57n0980_p0769c03║乃至慧。受謂識所受，想謂識所想，行謂法行，觸謂
X57n0980_p0769c04║意觸，思謂法思，欲謂欲入定，解謂法勝解，念謂念
X57n0980_p0769c05║三昧，定謂心如法住，慧謂慧根、慧力。此之十法，乃
X57n0980_p0769c06║無色之愛、無明、掉、慢、心不相應諸行，苦集因緣和
X57n0980_p0769c07║合得生，於彼欲入滅定先滅，此等是也。【■備】止觀言：
X57n0980_p0769c08║識處如癰，無所有處如瘡。輔行補言：空處如病，非
X57n0980_p0769c09║非想如刺。今儀文：空處如瘡，無所有如病。然禪波
X57n0980_p0769c10║羅密引摩訶衍言：觀識處如瘡如箭，觀無想處如
X57n0980_p0769c11║癡。存考。集註問答：問：風觸吹身，何故唯除眼識？答：
X57n0980_p0769c12║據俱舍言：眼識通二地，謂欲界及初定，又生二、三、
X57n0980_p0769c13║四定地。若眼識現起，從彼退於下界生，故云。
X57n0980_p0769c14║△二、結歸苦諦。
X57n0980_p0769c15║此是藏教，實有苦諦。
X57n0980_p0769c16║【□註】文句六云：三藏教詮生滅，故云實有也。
X57n0980_p0769c17║△二、集諦三：初、總標名體二：初、牒名示體。
X57n0980_p0769c18║二、集諦者，即見思惑。
X57n0980_p0769c19║【□註】集者，招集為義。惑與業俱能招生死，而今但云惑
X57n0980_p0769c20║者，前苦諦中已明善惡業故，即見思惑示集諦之體
X57n0980_p0769c21║也。見者，若云見理時能斷此惑，即從解得名。若云見
X57n0980_p0769c22║只是假，謂因成、相續、相待三假也。假者，不實為義，即
X57n0980_p0769c23║當體受稱。
X57n0980_p0769c24║【■記】止觀云：見則見理，見實非惑。見理時能斷此惑，
X57n0980_p0770a01║從解得名。又曰：見惑非但從解得名，亦當體受稱，
X57n0980_p0770a02║稱之為假。假者，虗妄顛倒也。
X57n0980_p0770b01║【圖】
X57n0980_p0770b02║
X57n0980_p0770b03║
X57n0980_p0770b04║
X57n0980_p0770c01║【■記】外道諸見者，止觀言：一、單四見，二、複四見，三、具
X57n0980_p0770c02║足四見，四、無言見。單四者，執有執無，亦有亦無，非
X57n0980_p0770c03║有非無。於一有見，復起利鈍十使，歷三界合有八
X57n0980_p0770c04║十八使，餘三亦各具八十八使。若歷六十二見，見
X57n0980_p0770c05║見各具八十八使，乃至歷六十二見，八十八使各
X57n0980_p0770c06║各百八。又複四見具足四見，又單複具足外，各各
X57n0980_p0770c07║一絕言見，亦皆起八十八使、六十二見、百八等，如
X57n0980_p0770c08║前說。約佛法，藏四門生四見，通四門生四見，別四
X57n0980_p0770d01║門生四見，圓四門生四見，又四門外各一絕言見，
X57n0980_p0770d02║如是一一見中，各各起八十八使、六十二見、百八
X57n0980_p0770d03║等惑，如前說。以上諸見，見理則斷也。【■備】辨訛言：既
X57n0980_p0770d04║是從解得名，不當列外道佛法諸見，當知見則是
X57n0980_p0770d05║惑而非解矣。私謂見理則從解，見惑則從名，今從
X57n0980_p0770d06║得名邊也。辨訛曰：百八見，准校計經言百八癡，大
X57n0980_p0770d07║論言百八受，即止觀輔行引文，未甞言百八見也。
X57n0980_p0770e01║【圖】
X57n0980_p0770e02║
X57n0980_p0770e03║
X57n0980_p0770e04║
X57n0980_p0770e05║
X57n0980_p0770e06║
X57n0980_p0770f01║【■記】約外道例前，亦應言單複具足各假，并一絕言
X57n0980_p0770f02║假。依佛法復十六假，一一如前說。又於一一假中，
X57n0980_p0770f03║復有三假，謂因成、相續、相待也。法塵對意根者，因
X57n0980_p0770f04║成約內外，相續但約內根，相待竪待滅無之無，橫
X57n0980_p0770f05║待三無為之無心也。輔行解言：約心，因內因外，和
X57n0980_p0770f06║合方成，故所生法名因成。念不實故，故前念滅，滅
X57n0980_p0770f07║已復生，生者必滅，計能相續，名相續。己待於他，假
X57n0980_p0770f08║立於己，相待不實，名相待。若竪待者，意亦如是。約
X57n0980_p0770f09║色，四大色身，體全不實，是三假故。前念滅時，假後
X57n0980_p0770f10║念續，故名為假。待中亦應具有橫竪，待往滅身，名
X57n0980_p0770f11║為不身竪待也。他非我身，名為不身橫待也。約依
X57n0980_p0770f12║報可解。此是三藏隨事三假，滅色空也。
X57n0980_p0770f13║
X57n0980_p0770f14║
X57n0980_p0770f15║
X57n0980_p0770f16║
X57n0980_p0770f17║
X57n0980_p0770f18║
X57n0980_p0770f19║
X57n0980_p0770f20║
X57n0980_p0770f21║
X57n0980_p0770f22║
X57n0980_p0770f23║
X57n0980_p0770f24║
X57n0980_p0771a01║【圖】
X57n0980_p0771a02║
X57n0980_p0771a03║
X57n0980_p0771a04║【■記】出止觀會本五卷五。
X57n0980_p0771a05║【圖】
X57n0980_p0771a06║
X57n0980_p0771a07║
X57n0980_p0771a08║
X57n0980_p0771a09║
X57n0980_p0771a10║
X57n0980_p0771a11║
X57n0980_p0771a12║
X57n0980_p0771b01║【■記】輔行引大論言：謂色如去等四句，四陰亦然，合
X57n0980_p0771b02║二十句，此計過去也。又計色常等四句，四陰亦然，
X57n0980_p0771b03║合二十句，此計現在也。又計色有邊等四句，四陰
X57n0980_p0771b04║亦然，合二十句，即計未來也。一一句下，皆言神及
X57n0980_p0771b05║世間，三世六十，并有無二。論釋言：凡夫取著，計有
X57n0980_p0771b06║神我。計常者，修福滅罪；計無常者，為今世名利，故
X57n0980_p0771b07║有所作。亦常亦無常者，只是雙計初二兩句。故於
X57n0980_p0771b08║神我，以計麤細，為第三句。計神麤者，身死無常；計
X57n0980_p0771b09║神細者，身死不滅。計雙非者，見計第三，二俱有過。
X57n0980_p0771b10║何者？常則不滅，猶如虗空，風雨不動；若無常者，則
X57n0980_p0771b11║有變動，如雨在皮，則有壞爛。離此二過，以我心故，
X57n0980_p0771b12║復說有神，神但非常非無常耳。佛言：四皆邪見。此
X57n0980_p0771c01║即計神也。世間即是國土，是故神於世間，亦有四
X57n0980_p0771c02║見。言計常者，問言：土若本無，計應有錯。世間是有，
X57n0980_p0771c03║何故邪見？答：破世間者，破常等想，不破世間。如無
X57n0980_p0771c04║目人以蛇莊嚴，有目語言：蛇非瓔珞。破倒亦爾，現
X57n0980_p0771c05║見無常，不得言常。三四兩句，準說可知。有邊等者，
X57n0980_p0771c06║外人求土，不得其始，即謂無終。無始中終，則名無
X57n0980_p0771c07║邊。計有此三，即名有邊。如得禪者，計八萬劫。三四
X57n0980_p0771c08║二句，凖此可知。亦有人言：第三句者，八方有邊，上
X57n0980_p0771c09║下無邊。有言：上至有頂，下至地獄。上下有邊，八方
X57n0980_p0771c10║無邊。計神我如芥子等是。亦有計土及以神我，互
X57n0980_p0771c11║計有無成。三四兩句，準此可知。如去等者，如人彼
X57n0980_p0771c12║來，去至後世，謂如去。謂先世無來，滅亦無去，名不
X57n0980_p0771d01║如去。若謂身死為去，而神不去，名第三句。見俱有
X57n0980_p0771d02║過，名第四句。大論甚廣，須往彼尋。【■備】五陰大小即
X57n0980_p0771d03║離，解見下。於五陰中，一陰四見成二十，約三世成
X57n0980_p0771d04║六十，以斷常二見為根本，成六十二。出涅槃經。輔
X57n0980_p0771d05║行亦引身邊攝者，我即身見，大小即離皆邊見。輔
X57n0980_p0771d06║行乃節取大論，稍有不同，取其明顯。句下皆言神
X57n0980_p0771d07║及世間者，如論言：是見依色，神及世間，常是事實。
X57n0980_p0771d08║餘妄語於受想等四陰，常無常、邊無邊等各四句，
X57n0980_p0771d09║例此可知。計常者，修福受後報故。計無常者，但為
X57n0980_p0771d10║今世，不信後報故。亦常亦無常者，謂神有麤細二
X57n0980_p0771d11║種：一、微細常住；二、現有所作，身死時無常，細神是
X57n0980_p0771d12║常。四皆邪見者，但於五眾謬計為神耳。世間，指國
X57n0980_p0771d13║土世間。於世間相中，亦有四種邪見。大論：問：神從
X57n0980_p0771d14║本已來，無故應錯。世間是有，云何同神邪見？答曰：
X57n0980_p0771d15║但破於世間，起常無常相，不破世間。佛破世間常
X57n0980_p0771d16║顛倒，不破世間。何以故？現見無常故。亦不得言無
X57n0980_p0771d17║常，罪福不失故。求土不得其始者，求世間根本，不
X57n0980_p0771d18║得其始也。計八萬劫者，過是已往，不復能知，但憶
X57n0980_p0771d19║想分別，有法名世，性是常故。神如芥子等者，論言：
X57n0980_p0771d20║如芥子如棗，或言一寸。說神是色，法有分故。言神
X57n0980_p0771d21║有邊無邊者，有人說神徧滿虗空，得身處能覺苦
X57n0980_p0771d22║樂，是名神無邊。土及神我互計有無者，有人言：神
X57n0980_p0771d23║世間無邊，國土世間有邊；或神世間有邊，國土世
X57n0980_p0771d24║間無邊等，名為有邊無邊。有人見世間有邊無邊
X57n0980_p0772a01║俱有過，著非有邊非無邊，以為世間實是邊。見如
X57n0980_p0772a02║去者，如人來此間生，去至後世亦如是。有人言：先
X57n0980_p0772a03║世無所從來，滅亦無所去。有人言：身神和合為人，
X57n0980_p0772a04║死後神去身不去，是名如去不如去。見去不去有
X57n0980_p0772a05║失，是人不能捨神而著非去非不去也。輔行土若
X57n0980_p0772a06║本無，計應有錯者，單就國土問也。身去神不去者，
X57n0980_p0772a07║身死變滅為去，神不變滅為不去。大論神去身不
X57n0980_p0772a08║去者，身死消滅為不去，神至後世為去，其義皆通。
X57n0980_p0772a09║又神王疏言六十二見，釋者不同。且依大論，於色
X57n0980_p0772a10║陰說過去神及世間常是事實，無常等三句亦然。
X57n0980_p0772a11║餘陰亦如是，成二十。現在有邊無邊等歷五陰，亦
X57n0980_p0772a12║有二十。死後如去不如去等，亦有二十，成六十。是
X57n0980_p0772a13║神與身一，神與身異，成六十二也。
X57n0980_p0772a14║【圖】
X57n0980_p0772a15║
X57n0980_p0772a16║
X57n0980_p0772a17║
X57n0980_p0772a18║【■記】輔行引婆娑言：六十五見，即於五陰各計四為
X57n0980_p0772a19║我所，謂色是我，受是僮僕、瓔珞、窟宅。想等三陰亦
X57n0980_p0772a20║然。合我及我所十三句，五陰合為六十五句。故一
X57n0980_p0772a21║一陰，初一是我，四是我所。【■補】瓔珞，如人有財，僕屬
X57n0980_p0772a22║我使。窟宅，如油在麻中等。
X57n0980_p0772a23║
X57n0980_p0772a24║
X57n0980_p0772b01║【圖】
X57n0980_p0772b02║
X57n0980_p0772b03║
X57n0980_p0772b04║
X57n0980_p0772b05║
X57n0980_p0772b06║
X57n0980_p0772b07║
X57n0980_p0772b08║
X57n0980_p0772b09║
X57n0980_p0772b10║
X57n0980_p0772b11║
X57n0980_p0772b12║
X57n0980_p0772b13║【■記】輔行言：五十校計經法相，稍異諸經。止觀引經
X57n0980_p0772b14║云：若眼見好色、惡色、平色中，皆有陰有集，乃至意
X57n0980_p0772b15║緣法亦然。一根有三種塵，三種有六個陰集，則六
X57n0980_p0772b16║根具三十六，三世合有一百八也。輔行言：彼經但
X57n0980_p0772b17║立六根各六，雖無三世語，而結言百八，故知約剎
X57n0980_p0772b18║那為三世也。既以心、意、識三為意地三，故通三世。
X57n0980_p0772b19║如言集起名心，籌量名意，了別名識也。又輔行言：
X57n0980_p0772b20║若準大論，六根各三受，三受對三塵，三世為百八，
X57n0980_p0772b21║此則約果報對三世論。【■補】剎那約心，果報約境，境
X57n0980_p0772b22║是果報法也。陰集者，好惡平境名陰，陰上起見名
X57n0980_p0772b23║集。有言：陰以陰覆為義，集以積聚為義。好惡平色，
X57n0980_p0772b24║若對於眼，眼為所轉，即覆於眼，名陰。陰復聚集好
X57n0980_p0772c01║惡平色種子於內，名集。眼根既爾，餘根亦然。此說
X57n0980_p0772c02║存考。
X57n0980_p0772c03║【□註】思惑入修道位，重慮緣真。輔行云：慮謂思慮，見道
X57n0980_p0772c04║觀真，已發無漏，今復重觀，故云重慮。此惑即除，名思
X57n0980_p0772c05║惟惑，此從解得名。若云思假及愛惑者，此當體受稱。
X57n0980_p0772c06║【■記】止觀言：稱思惟者，從解得名。初見真淺，猶有事
X57n0980_p0772c07║障，後重慮真，此惑即除，名思惟惑也。【■備】思惑具因，
X57n0980_p0772c08║成相續、相待三假，故言思假。愛惑者，法數言貪愛
X57n0980_p0772c09║曰思，謂於外五塵，貪愛染著法界初門，謂之愛煩
X57n0980_p0772c10║惱，此當體受稱也。
X57n0980_p0772c11║【□註】然見惑從法塵起，能障真理。思惑從五塵起，能牽
X57n0980_p0772c12║三界。此皆約欲界多分說，細論不拘。
X57n0980_p0772c13║【■記】此明見思為障不同，故教中稱見惑為理障，思
X57n0980_p0772c14║惑為事障。然約欲界，多分說也。【■補】見惑非但障理，
X57n0980_p0772c15║亦能牽生，如言由三復還下是也。思惑非惟牽生，
X57n0980_p0772c16║亦能障理，如言由貪愛故，不見真理是也。辨訛曰：
X57n0980_p0772c17║細論不拘句，因集註立上百八見圖，故有此言。以
X57n0980_p0772c18║上明百八見，不出六根六塵而起。既有見從五塵
X57n0980_p0772c19║起，何故言見從法塵，思從五塵耶？私謂不拘者，和
X57n0980_p0772c20║會障理牽生而說。
X57n0980_p0772c21║△二、名異體同。
X57n0980_p0772c22║又云見修，又云四住，又云染污無知，又云取相惑，又
X57n0980_p0772c23║云枝末無明，又云通惑，又云界內惑，雖名不同，但見
X57n0980_p0772c24║思耳。
X57n0980_p0773a01║【□註】見修見惑，見道所斷。思惑，修道所斷。約能斷位，名
X57n0980_p0773a02║所斷惑也。
X57n0980_p0773a03║【■記】初果見道，八忍、八智所斷，名見惑。二、三果思惟
X57n0980_p0773a04║修道，九無礙、九解脫所斷，名思惑。
X57n0980_p0773a05║【□註】四住見為一，住思惑分三，因此二惑故，住著三界。
X57n0980_p0773a06║【■記】見一切住地，欲、色、無色愛三住地。
X57n0980_p0773a07║【□註】染污無知，妙樂一（二十四）云：然小乘中立二無知，染
X57n0980_p0773a08║污無知無明為體，不染污無知劣慧為體，謂味、勢、熟、
X57n0980_p0773a09║德、時、數、量耳（文）（諸法滋味損益等勢，成熟德用近遠等時，一一等數大小等量）。
X57n0980_p0773a10║【■備】法數言：染污無知，即見思無明為體，謂染污真
X57n0980_p0773a11║性，無所明了也。不染污無知，即塵沙劣慧為體，指
X57n0980_p0773a12║他人分上，見思惑種數多故，如塵若沙，但不能染
X57n0980_p0773a13║我真性。二乘智慧狹劣，不能令他斷見思，名不染
X57n0980_p0773a14║污無知。【■補】不障真理，名不染污。於俗諦不了，名無
X57n0980_p0773a15║知。劣慧，即人空智。雖能證空，於諸佛恒沙法門、眾
X57n0980_p0773a16║生無量根性，皆不能達也。諸法滋味等者，謂於恒
X57n0980_p0773a17║沙法門、無量眾生，約法有諸法滋味，約機有損益
X57n0980_p0773a18║等勢、成熟德用，約相有遠近等時、一一等數、大小
X57n0980_p0773a19║等量，皆非二乘所知。隨相論言：輕重、冷熱、濕滑、軟
X57n0980_p0773a20║堅等，名勢力。熟者，如食果入腹，變熟不同。德者，草
X57n0980_p0773a21║木等威德，或根能出光，或能却鬼，或能除毒等。輔
X57n0980_p0773a22║行言：他解不染污，即習氣。今家意者，小乘習氣，即
X57n0980_p0773a23║別惑是。
X57n0980_p0773a24║【□註】取相惑，三惑皆名取相。觀音玄記上（七）云：見思取
X57n0980_p0773b01║生死相，塵沙取涅槃相，無明取二邊相。今見思取六
X57n0980_p0773b02║道生死之相也。
X57n0980_p0773b03║【■備】計生死為實，見思之取相也。照真不了俗，塵沙
X57n0980_p0773b04║之取相也。偏於真俗而不契中，無明之取相也。辨
X57n0980_p0773b05║訛言：觀師以取相名見思，應作通別兩解。別解，如
X57n0980_p0773b06║文句釋大迦葉觀心云：即空抖擻取相，止觀歸大
X57n0980_p0773b07║處。言取相障般若，均別指見思。
X57n0980_p0773b08║【□註】枝末無明，對根本得名。見思以無明為根本，故云
X57n0980_p0773b09║枝末。於一切法無所明了，故曰無明。
X57n0980_p0773b10║【■記】無明為諸雜染所依，故見思以之為根本。
X57n0980_p0773b11║【□註】通惑對別惑得名。見思通三乘人斷，故曰通惑。塵
X57n0980_p0773b12║沙無明別在菩薩所斷，故名別惑。
X57n0980_p0773b13║【■記】聲聞前後，各斷見思；支佛頓斷見思，習猶未盡；
X57n0980_p0773b14║菩薩以三十四心，頓斷見思習氣，故名通惑。
X57n0980_p0773b15║【□註】界內惑對界外得名。見思潤有漏業，招三界生，故
X57n0980_p0773b16║云界內。塵沙潤無漏業，無明潤非漏非無漏業，招變
X57n0980_p0773b17║易生，故云界外。塵沙則通界內外也。
X57n0980_p0773b18║【■補】見思惑為能潤，有漏業為所潤；惑業為能招，三
X57n0980_p0773b19║界生為所招。以見思所潤所招，不出六道，名界內
X57n0980_p0773b20║惑。唯識有言：諸有漏善不善業，由煩惱障助緣勢
X57n0980_p0773b21║力，所感三界麤異熟果，即分段生死也。塵沙潤無
X57n0980_p0773b22║漏者，此無漏業，即二乘人之所修空、無相、無作是
X57n0980_p0773b23║也。但塵沙潤業，未考出何經論。非漏非無漏業者，
X57n0980_p0773b24║即菩薩出假所修之行，以不同六道生死業，故非
X57n0980_p0773c01║漏；亦不同二乘耽空業，故非無漏。招變易生者，惑
X57n0980_p0773c02║業為能招，變易生為所招。由悲願力，改轉身命，無
X57n0980_p0773c03║定齊限，名變易。如改麤為細質，易短作長年也。問：
X57n0980_p0773c04║改麤易短，何名生死？答：覺知勢盡名為死，入定還
X57n0980_p0773c05║資謂之生。以此惑業，只感界外生死，名界外惑。唯
X57n0980_p0773c06║識有言：諸無漏有分別業，由所知障助緣勢力，所
X57n0980_p0773c07║感殊勝細異熟果，即變易生死也。塵沙通界內外
X57n0980_p0773c08║者，此惑在化導邊說。如二乘自斷見思，不能斷他
X57n0980_p0773c09║人見思，故望他人見思，多如塵沙，此界內以見思
X57n0980_p0773c10║為體也。菩薩若自破無明，未能破一切人無明，及
X57n0980_p0773c11║知界外修證果位，故望他人無明，多如塵沙，此界
X57n0980_p0773c12║外以無明為體也。【■備】異熟者，所造惑業，異時異世
X57n0980_p0773c13║而成熟感果也。所知障者，知即覺觀，因此覺觀不
X57n0980_p0773c14║泯，障於法性，不得證入，名所知障。【■備】辨訛曰：無明
X57n0980_p0773c15║潤非漏句，當先補；潤亦漏亦無漏業句，存俟後定。
X57n0980_p0773c16║△二、別釋見思二：初、見惑三：初、標名列使二：初、通
X57n0980_p0773c17║標名數。
X57n0980_p0773c18║初釋見惑有八十八使。
X57n0980_p0773c19║【□註】法界次第上（七）云：使以驅役為義，能驅役行者心
X57n0980_p0773c20║神，流轉三界，故通受使名。
X57n0980_p0773c21║【■記】小乘不言第八識，故曰心神。
X57n0980_p0773c22║△二、別列十使。
X57n0980_p0773c23║所謂：一、身見，二、邊見，三、見取，四、戒取，五、邪見（以上利使），六、
X57n0980_p0773c24║貪，七、嗔，八、癡，九、慢，十、疑（已上鈍使）。
X57n0980_p0774a01║【□註】身見，於陰入界中，妄計為身，強立主宰，恒起我見。
X57n0980_p0774a02║諸文或云身見，或云我見。止觀十（十六）變列二名云：求
X57n0980_p0774a03║我叵得故，則身見破，身見破故，則我見破（文）。輔行五
X57n0980_p0774a04║下（九）云：外人計我，如麻豆及母指等，或計徧身神身
X57n0980_p0774a05║四句，及一異等（文）。
X57n0980_p0774a06║【■記】宗鏡言：我有主宰二義，謂主有自在力，宰有割
X57n0980_p0774a07║斷力。義同我故，主是我體，宰是我用。又主乃俱生
X57n0980_p0774a08║我，無分別故，屬第七識我。宰是分別我，有割斷義，
X57n0980_p0774a09║屬第六識我。故主等立而我見起也。輔行下，示執
X57n0980_p0774a10║我之見。大論云：有言：神在心中，微細如芥子，名淨
X57n0980_p0774a11║色身。有言：如麥如豆，半寸一寸。初受身時，最在前
X57n0980_p0774a12║受，譬如像骨。及其成身，如像已壯。有言：大小隨人
X57n0980_p0774a13║身死壞時。此亦前出。又唯識言：勝論作者我，數論
X57n0980_p0774a14║受者我。體常周遍，量同虗空，隨處造業，隨受苦樂。
X57n0980_p0774a15║又無慙外道尼犍子等，執我體常而量不定，隨身
X57n0980_p0774a16║大小，即有舒卷。又獸主遍出二宗，計我體常至細，
X57n0980_p0774a17║潛轉身中，作諸事業。然九十五種外道，宗計雖多，
X57n0980_p0774a18║不出一異等四句。神身，即神我也。一異及四句，解
X57n0980_p0774a19║前。又一是即陰，異是離陰。
X57n0980_p0774a20║【□註】邊見，於身見上計我斷常，執常非斷，執斷非常，隨
X57n0980_p0774a21║執一邊也。
X57n0980_p0774a22║【■記】此邊見，貼我見說。顯揚論曰：執邊見者，謂於五
X57n0980_p0774a23║取蘊，執計斷常染污慧為體。上釋見中廣解。
X57n0980_p0774a24║【□註】見取，謂因此見通至非想，信此非餘，執劣為勝。
X57n0980_p0774b01║【■記】釋論言：此於諸見及所依蘊，執為最勝，能得涅
X57n0980_p0774b02║槃清淨法，名見取。由互相執勝，而起鬪諍也。又輔
X57n0980_p0774b03║行曰：於非真勝法中，謬見涅槃，生心取著，皆名見
X57n0980_p0774b04║取。若行道時，雖入種種觀門，而真明未發，無明不
X57n0980_p0774b05║了，便謬計所得為真為勝，生心取著，皆名見取也。
X57n0980_p0774b06║今所言因此見者，謂或常或斷等，計因此修持，能
X57n0980_p0774b07║通非想非毀餘法，執劣為勝也。如外人亦修六妙
X57n0980_p0774b08║觀，修苦行，稍有輕安，以為到家消息。
X57n0980_p0774b09║【□註】戒取，執邪為道，名非因。計因及雞狗等戒，名戒取。
X57n0980_p0774b10║【■補】玄籤曰：外道亦有天眼，能見雞狗生天，便受此
X57n0980_p0774b11║戒，作生天計，不知雞等於彼業謝往勝，因牽生天
X57n0980_p0774b12║耳。見牛羊喫草生天，他亦食草，不知牛羊報盡生
X57n0980_p0774b13║天耳。釋籤云：外道計苦行有六：謂自餓、投淵、赴火、
X57n0980_p0774b14║自墜、寂默。持牛狗等戒，是謂非因計因，名戒取也。
X57n0980_p0774b15║有師標曰：昔有外道持牛狗戒，阿難引見佛，白言：
X57n0980_p0774b16║願佛為彼說其果報。佛言：恐生怖畏，不可說之。彼
X57n0980_p0774b17║人再四求，佛言：汝若持牛戒，如其牛法，毫不犯者，
X57n0980_p0774b18║後得牛中；若小犯者，便入地獄。
X57n0980_p0774b19║【□註】邪見，由計斷常，不計因果，復計此我以為自然，冥
X57n0980_p0774b20║初世性，世性即是二十五諦（一冥初，二從覺等，如圖示）及六諦等，
X57n0980_p0774b21║或計從於父母微塵梵天等生，皆名邪見。
X57n0980_p0774b22║【■記】不了四諦因果，邪心推度，謂無此理，固執斷常
X57n0980_p0774b23║邪見，因此斷滅出世間善根，乃至世間善根，作闡
X57n0980_p0774b24║提行，是為邪見。又有不知業理眾生，依世間定力，
X57n0980_p0774c01║見人一生好行施者，反生下賤貧餧，彼即思惟，世
X57n0980_p0774c02║間定無施與愛養祠祀，此即謗因。復見善者墮三
X57n0980_p0774c03║途，惡者生人天善道，隨即思惟，世間定無善感好
X57n0980_p0774c04║報，惡感醜果，即謗果也。二十五諦，集註無圖。百論
X57n0980_p0774c05║文言：從冥初生覺，從覺生我心，從我心生五塵，從
X57n0980_p0774c06║五塵生五大，從五大生十一根，以神我為主，諦覺
X57n0980_p0774c07║相處中，不壞不敗，攝受諸法。【■備】一、冥初生覺。二、覺
X57n0980_p0774c08║生我心。三、我心生五唯，謂四色、五聲、六香、七味、八
X57n0980_p0774c09║觸。次五唯生五大，謂九地、十水、十一火、十二風、十
X57n0980_p0774c10║三空。次五大生十一根，謂十四眼、十五耳、十六鼻、
X57n0980_p0774c11║十七舌、十八身、十九手、二十足、二十一口。二十二
X57n0980_p0774c12║大遺根，二十三小遺根，二十四心平等根。至二十
X57n0980_p0774c13║五，合為神我主諦。此二十五諦數，論師所立，名迦
X57n0980_p0774c14║毗羅。西天第一外道，知八萬劫事以上，則不知立
X57n0980_p0774c15║冥諦，亦名自性。覺即智大，我心即我慢。我思受用
X57n0980_p0774c16║自性時，冥性則變成大等，為境所縛，不得解脫。我
X57n0980_p0774c17║若不思，冥性不變，即得解脫，名為涅槃。略錄唯識
X57n0980_p0774c18║論釋六諦即六句，勝論師立名衛世，此亦是我所
X57n0980_p0774c19║受用。未解脫時，受用六句，離此六句，計為涅槃。【■記】
X57n0980_p0774c20║冥諦。金七十論釋之，總略為三，處中為四，廣為二
X57n0980_p0774c21║十五。言略為三者：一、自性，二、我知，三、變異。自性是
X57n0980_p0774c22║第一諦，古稱冥性，亦名勝性。未生大等，住自分，名
X57n0980_p0774c23║自性；若生大等，名勝性，用尊勝故。智論言：外道通
X57n0980_p0774c24║力，至八萬劫外，冥然不知，謂為冥諦。從此覺知，初
X57n0980_p0775a01║立名冥諦。二、我知者，即第二十五諦神我也。三、變
X57n0980_p0775a02║異者，即中間二十三諦自性所作，名為變異，故有
X57n0980_p0775a03║三位也。處中為四者：本性無變異，一也；大等亦變
X57n0980_p0775a04║異，二也；五大、五知、五業及心平等共十六但變異，
X57n0980_p0775a05║三也；知者非本變，四也。釋云：性能生大等，故名本；
X57n0980_p0775a06║不從他生，故非變異。二、大、我慢、五唯，此七亦本亦
X57n0980_p0775a07║變異。大從本性生，故變異；生我慢，故為本。慢生五
X57n0980_p0775a08║唯，即五唯塵。五唯生五大、五根，故亦變亦本。三、五
X57n0980_p0775a09║大、五知、五業及心平等一根，但從他生，故唯變異；
X57n0980_p0775a10║不能生他，故不名本。四、知者，即我知為體，不從他
X57n0980_p0775a11║生，亦不生他，故非本非變異。若準百論，五大生十
X57n0980_p0775a12║一根，則五大亦本亦變，唯變異中但十一根也。六
X57n0980_p0775a13║諦者，教乘言：一、陀𮪕，翻主諦，五大及時、方、神、意，此
X57n0980_p0775a14║主為萬物所依故。二、求那，翻依諦，謂色等五塵依
X57n0980_p0775a15║故。三、羯磨，翻作諦，俯仰屈伸、出入去來等故名作。
X57n0980_p0775a16║四、三摩若，翻總相諦，謂總相萬法如一有故。五、毗
X57n0980_p0775a17║尸沙，翻別相諦，如森羅萬像各各不同故。六、摩波
X57n0980_p0775a18║夜諦，謂五塵成就不相妨礙故。或計從於父母微
X57n0980_p0775a19║塵者，如路伽論師執地水火風極微實常能生麤
X57n0980_p0775a20║色，謂能生極微為父母微，所生麤色為子微也。或
X57n0980_p0775a21║計梵天等生者，如圍陀論師計從那羅延天臍中
X57n0980_p0775a22║生大蓮華，華上有梵天祖翁為萬物主，出生一切
X57n0980_p0775a23║有命無命物，從梵天口生婆羅門，兩臂生剎利，兩
X57n0980_p0775a24║脚生首陀，兩䏶生毗舍也。等者，等諸時。散外道計
X57n0980_p0775b01║時生；方論師計方生；安茶論師計本際生，即過去
X57n0980_p0775b02║時之初際；口力論師計虗空為因；無因論師計自
X57n0980_p0775b03║然生；塗灰外道計自在天生；宿作論師計宿世本
X57n0980_p0775b04║業所作為一切因。法數詳載。【■備】見取貼執劣為勝
X57n0980_p0775b05║說，戒取貼非因計因說，身見貼我我所妄執為我
X57n0980_p0775b06║說，邊見貼身見上計斷常說，邪見貼撥無因果說。
X57n0980_p0775b07║邪見最廣，此依翻譯名義解。【■備】補遺曰：八天子是
X57n0980_p0775b08║眾生父母，梵王是八天子父母，韋紐是梵王父母。
X57n0980_p0775b09║韋紐，即那羅延天。
X57n0980_p0775b10║【□註】貪是己法者，愛即指五見為己法也。
X57n0980_p0775b11║【■記】法界，言以迷心對一切順情境引取無厭是貪，
X57n0980_p0775b12║歷三界五行中十五貪皆貪，使今的指愛五見為
X57n0980_p0775b13║己法也。
X57n0980_p0775b14║【□註】嗔非己法，故嗔。
X57n0980_p0775b15║【■記】法界，言以迷心對一切違情境，便起忿怒，名嗔。
X57n0980_p0775b16║歷欲界五行中五恚，即恚使，今的指於非己法邊
X57n0980_p0775b17║也。
X57n0980_p0775b18║【□註】癡不識。見中苦集。
X57n0980_p0775b19║【■記】法界，言迷惑不了之心，名為無明。若迷心緣境，
X57n0980_p0775b20║隨有所起，念念永失，不知慙愧者，皆名癡也。歷三
X57n0980_p0775b21║界五行中，十五癡即是無明。今的指不識前五，見
X57n0980_p0775b22║苦集名癡也。
X57n0980_p0775b23║【□註】慢，我解他不解。
X57n0980_p0775b24║【■記】法界，言自恃輕他之心曰慢，乃至歷三界五行
X57n0980_p0775c01║中十五慢，皆是慢使。今的指前五見，我解他不解，
X57n0980_p0775c02║名慢也。
X57n0980_p0775c03║【□註】疑，猶豫不決。
X57n0980_p0775c04║【■記】法界，言迷心乖理，猶豫不決曰疑。歷三界、四行、
X57n0980_p0775c05║十二種疑，並是疑使。今以所見猶豫不決釋疑也。
X57n0980_p0775c06║【■備】法苑言：四諦修道，名為五行。以見惑中苦、集、滅、
X57n0980_p0775c07║道為四行；思惑為一行；邪見與疑、非思故，三界四
X57n0980_p0775c08║行為十二；貪、癡、慢三界見、思具故，三界五行為十
X57n0980_p0775c09║五；上界不行嗔故，欲界見、思為五行、五恚。然今的
X57n0980_p0775c10║當貼見說。
X57n0980_p0775c11║【□註】利鈍。利則造次恒有，鈍則推利方生。五鈍，亦名見
X57n0980_p0775c12║中思，亦名推利思，亦名背上使。利使若去，鈍使亦亡，
X57n0980_p0775c13║故屬見攝。
X57n0980_p0775c14║【■記】觸著即發，造次恒有者為利；少待而起，推利方
X57n0980_p0775c15║生者為鈍。五、鈍下，明鈍中思，亦屬見攝。輔行言三
X57n0980_p0775c16║種見惑：一、俱生見，五鈍中有利，如蟲獸凡夫，亦能
X57n0980_p0775c17║起我、我所，即是利；從鈍背上起，故屬鈍。二、推理見，
X57n0980_p0775c18║未發禪來，雖世智推理辨聰，見想猶弱，故十使同
X57n0980_p0775c19║屬於鈍。三、發得見，從因定發，見心猛盛，則十使從
X57n0980_p0775c20║強受名，皆屬利也。三種思惑：一、俱生，與形俱生，
X57n0980_p0775c21║如男女托胎，妄與父母生愛惡心，此是邪思，還歸
X57n0980_p0775c22║見惑。二、依見思，如外道依見而起嗔，此利中鈍，名
X57n0980_p0775c23║背上使；見諦斷時，正利去背亦去。三界繫思，即三
X57n0980_p0775c24║界九品思，此名鈍使，亦名事障，號正三毒。然輔行
X57n0980_p0776a01║意，乃明見思利鈍，互相攝屬。今文但明鈍中之思，
X57n0980_p0776a02║仍屬見攝。若欲會之，輔行俱生思，即此見中思；輔
X57n0980_p0776a03║行依見思，即此推利思、背上使也。【■補】毗曇言：利雖
X57n0980_p0776a04║有鈍，此鈍屬利。從利使背上起，利使如刀口，鈍使
X57n0980_p0776a05║如刀背；鈍使從利使後起，名背上使。【■備】蟲獸凡夫，
X57n0980_p0776a06║起我我所者，止觀言：如諸蝡動，實不搉理，而舉螯
X57n0980_p0776a07║張鬐，怒目自大，底下凡夫，何嘗執見？行住坐臥，恒
X57n0980_p0776a08║起我心，故五鈍非無利也。餘解翻譯名義詳引。
X57n0980_p0776a09║△二、約界釋成二：初、通示。
X57n0980_p0776a10║此十使歷三界、四諦下，增減不同，成八十八。
X57n0980_p0776a11║【□註】四諦下惑，增減不同。前云集諦，雖在惑業，今歷四
X57n0980_p0776a12║諦者，集是能迷，苦是所迷。又道滅雖是出世間因果，
X57n0980_p0776a13║由迷苦集，道滅亦迷，如不識病，亦迷於藥。
X57n0980_p0776a14║【■補】道滅是惑之正主，對既迷苦集，必然道滅亦迷，
X57n0980_p0776a15║故亦有惑也。
X57n0980_p0776a16║△二、別明二：初、欲界。
X57n0980_p0776a17║謂欲界苦十使具足；集、滅各七使，除身見、邊見、戒取；
X57n0980_p0776a18║道諦八使，除身見、邊見。四諦下，合為三十二。
X57n0980_p0776a19║△二上界
X57n0980_p0776a20║上二界四諦，下餘皆如欲界，只於每諦下除嗔使，故
X57n0980_p0776a21║一界各有二十八。
X57n0980_p0776a22║【□註】此四諦惑，俱舍頌云：苦下具一切，集滅各除三，道
X57n0980_p0776a23║除於二見，上界不行嗔。輔行下五（九）：問：四諦下惑，依
X57n0980_p0776a24║何理教增減不同耶？答：依阿毗曇，上界不行嗔，無相
X57n0980_p0776b01║害故，有善欲故，性寂靜故，心滋潤故。然止而不行，非
X57n0980_p0776b02║能斷也。故法華中，蜈蚣喻嗔通三界。妙樂六（三十二）云：
X57n0980_p0776b03║小乘中云，上界無恚，非盡理也。
X57n0980_p0776b04║【■記】此料揀四諦，各使有無。今先引毗曇證說。上界
X57n0980_p0776b05║無嗔，行慈無相害。苦下無嗔，有十善欲。集下無嗔，
X57n0980_p0776b06║有禪定則性寂靜。滅下無嗔，有定而兼到佛僧邊
X57n0980_p0776b07║聞法，則心滋潤。道下無嗔，以上界均定，水寂靜滋
X57n0980_p0776b08║潤故。然止而不行下，依大乘斷。嗔通三界者，法華
X57n0980_p0776b09║云：蜈蚣、蚰蜒、毒蛇之類，為火所燒，爭走出穴。文句
X57n0980_p0776b10║云：厭色界定，出向無色，如毒蛇類，火燒出穴。若爾，
X57n0980_p0776b11║嗔通三界也。句記釋云：色界如穴，厭下如燒，欣上
X57n0980_p0776b12║如出穴。前欲界以蜈蚣譬嗔，此中例之，不別分出。
X57n0980_p0776b13║既曰蜈蚣，復是無色，故譬彼嗔。色界中曰毒蟲，即
X57n0980_p0776b14║兼蜈蚣。是則上界但不起嗔之現行，非無嗔之種
X57n0980_p0776b15║子也。【■備】法華火燒出穴四句科中，判明無色界，故
X57n0980_p0776b16║譬無色同欲有嗔也。
X57n0980_p0776b17║【□註】問：何故身邊唯在苦耶？答：此見依身，故名身見。依
X57n0980_p0776b18║於身見，而起邊見。餘三非身，故無此見。又見苦斷故，
X57n0980_p0776b19║故在昔下，四空無色。有身見者，雖無麤色，而有細色，
X57n0980_p0776b20║所執未亡，即是身見。非想八苦，其義可知。
X57n0980_p0776b21║【■記】毗曇云：身見、邊見，唯迷苦諦。以凡夫皆執苦為
X57n0980_p0776b22║我，故身見從苦諦生。依身苦報，計斷計常，故邊見
X57n0980_p0776b23║亦迷苦生。雜心論：問：何故身邊見苦斷耶？答：苦處
X57n0980_p0776b24║轉故，果處轉故，見彼則斷。不遠隨至根，此見不隨
X57n0980_p0776c01║根，故初見諦則斷。【■補】身為眾苦之本，邊見依身而
X57n0980_p0776c02║起，故苦處轉，果處轉。見彼苦諦，則斷不遠，隨至根
X57n0980_p0776c03║本。無明非想八苦見前。【■備】辨訛曰：四空無色有身
X57n0980_p0776c04║見等句，似謂無色界無色，恐無身見，不知餘四蘊
X57n0980_p0776c05║亦有身見，不獨色蘊也。私謂玉師非不知四蘊有
X57n0980_p0776c06║身見，而四空獨指其色者，點人之所易忽也。
X57n0980_p0776c07║【□註】問：戒取何故唯在苦道？答：唯彼所起。問：戒取計因，
X57n0980_p0776c08║苦諦是果，何故在苦？答：計多苦行，望為實因，故在苦
X57n0980_p0776c09║下。非出世道，妄謂出道，是故復於道處能起。集滅異
X57n0980_p0776c10║此，故無身見。無身見故，亦無邊見。集滅非道，不生戒
X57n0980_p0776c11║取。又復戒取在於苦道二諦下者，本是內道，見苦能
X57n0980_p0776c12║斷；本外道者，見道能斷，故唯在二。
X57n0980_p0776c13║【■補】戒取見苦、見道斷者，本是內道，但知苦時，不生
X57n0980_p0776c14║戒取，故見苦斷；本外道者，已生戒取，必斷惑見道，
X57n0980_p0776c15║方斷戒取，故見道斷。【■備】辨訛曰：又復戒取等文，此
X57n0980_p0776c16║中明四諦下十使，增減不同。四諦乃佛所宣之法，
X57n0980_p0776c17║不當反引外道也。私謂戒取之名，多對外道而立。
X57n0980_p0776c18║此段本玉師餘意，當以上解為正判也。
X57n0980_p0776c19║【□註】此有親疎之義。孤山作六十四句解（云）云：
X57n0980_p0776c20║【■記】解見下。
X57n0980_p0776c21║△三、結成大數。
X57n0980_p0776c22║二界合為五十六，并前三十二，合為八十八使也。
X57n0980_p0776c23║【□註】八十八使，且據見惑婆娑中云九十八使者，兼十
X57n0980_p0776c24║思故也。輔行五下（十）云：以十纏為九十八。
X57n0980_p0777a01║【■記】十、思法界。言欲界四，謂貪、嗔、癡、慢。色、無色各三，
X57n0980_p0777a02║除嗔使為十。輔行引論言：纏八無慚愧，嫉慳并悔
X57n0980_p0777a03║眠，及掉舉昏沉，或十加忿覆。法數言悔，謂所作過
X57n0980_p0777a04║不能自安而成悔蓋。覆，謂隱藏所作過，惟恐人知。
X57n0980_p0777a05║餘可解。
X57n0980_p0777a06║【□註】論文所出不同，或名三結。止觀云：初果所破，如竭
X57n0980_p0777a07║四十里水，功夫甚大，恐聞者生疑，略斷三結。（文）謂身
X57n0980_p0777a08║見、戒取、疑，如下圖示。
X57n0980_p0777a09║【■記】論指大論。或時為鈍，但說斷三是也。止觀準大
X57n0980_p0777a10║經：迦葉問：如來說須陀洹斷煩惱，如竭四十里水，
X57n0980_p0777a11║云何言斷三結？一、我見，二、非因計因，三、疑網。佛言：
X57n0980_p0777a12║此三重故，亦攝須陀洹人一切所斷結故。輔行引
X57n0980_p0777a13║論言：三結生惑，增上身見，生六十二戒取，生一切
X57n0980_p0777a14║苦行疑，於過去一切處生猶豫也。又世尊說斷八
X57n0980_p0777a15║十八使及無量苦，名須陀洹，則受化者生憂，何能
X57n0980_p0777a16║拔除八十八大樹，度八十八大河等？若佛說斷三
X57n0980_p0777a17║結者，受化者歡喜也。斷結之相，準十地經言：非初
X57n0980_p0777a18║非中後。論言：是斷結相。此智盡漏力，為初智斷？為
X57n0980_p0777a19║中？為後？答：非初智斷，亦非中後。如燈燄非唯初中
X57n0980_p0777a20║後，前中後取故。謂取一時，則不能斷；三時總取，方
X57n0980_p0777a21║能說斷。假三時斷，則無定性。何者？初若能斷，不假
X57n0980_p0777a22║中後；後若能斷，不假初中。既假三時，故知無性。一
X57n0980_p0777a23║一推徵，三皆不斷。是故經言：非初非中後。由三時
X57n0980_p0777a24║無斷，方能斷結。故論云：前中後取。故論主總取三
X57n0980_p0777b01║時，方顯三時無斷。經論言反，意乃相成。經則約性，
X57n0980_p0777b02║論則約相，性相無礙，方能斷結。然經論雖明大乘
X57n0980_p0777b03║斷結相，亦可意會小乘也。
X57n0980_p0777b04║【圖】
X57n0980_p0777b05║
X57n0980_p0777b06║
X57n0980_p0777b07║
X57n0980_p0777b08║
X57n0980_p0777b09║【■記】節引雜心。論曰：凡計罪福是我所作，不將善惡
X57n0980_p0777b10║業因為我，故身見不依集，知集非我，不名迷集。邊
X57n0980_p0777b11║見依身，亦不依集，亦不將滅道為我，計斷計常亦
X57n0980_p0777b12║同，故身邊唯苦。若戒取迷苦及道，謂愚人聞說精
X57n0980_p0777b13║勤苦行，即謂事中苦身是道，不知勤觀苦空，方斷
X57n0980_p0777b14║生死，身苦非道，故戒取迷苦諦生。或不將身苦為
X57n0980_p0777b15║道，直執戒等福行為道，此將集因轉將為道，如此
X57n0980_p0777b16║戒取名迷道諦。理實凡愚不識集因，妄執為道，應
X57n0980_p0777b17║是迷集。但彼迷心，不計福行以為集因，方轉為道，
X57n0980_p0777b18║故不名迷集。不同計苦以為道者，將苦為道，故名
X57n0980_p0777b19║迷苦。是故戒取迷苦迷道，不迷於集。滅是聖果，眾
X57n0980_p0777b20║生所求，不取惑滅為道因行，故戒取不名迷滅。若
X57n0980_p0777b21║邪見、見取及疑，此三通迷。四諦邪見，謗無因果，該
X57n0980_p0777b22║凡及聖，故通迷見取。於自身報取為第一，即迷苦。
X57n0980_p0777b23║於事善業計為第一，名迷集。若取梵無想等天為
X57n0980_p0777b24║涅槃，名迷滅。於彼戒取所言之道取為第一，名迷
X57n0980_p0777c01║道，故通迷疑心。於諸凡聖因果不知有無，生疑不
X57n0980_p0777c02║決，故亦疑四。上來所明五見及疑，惟迷諦理，不名
X57n0980_p0777c03║迷事，以迷理故還見理斷。唯識心要云：迷諦有總
X57n0980_p0777c04║別，總謂十種皆迷四諦，苦集是彼六道因依處故，
X57n0980_p0777c05║滅道是彼怖畏處故。別謂身邊唯迷苦八，通迷四
X57n0980_p0777c06║身邊唯果處起，別修空觀及非我觀，對治身邊屬
X57n0980_p0777c07║苦諦故。疑與身邊邪三見親迷苦理，戒見二取執
X57n0980_p0777c08║彼三見戒禁及所依蘊為勝能淨，於自他見及彼
X57n0980_p0777c09║眷屬如次隨應起貪恚慢。相應無明與九同迷，不
X57n0980_p0777c10║共無明親迷苦理，疑及邪見親迷集等，二取貪等
X57n0980_p0777c11║准苦應知。然嗔亦能親迷滅道，由怖畏故生憎嫉
X57n0980_p0777c12║故。迷諦親疎麤相如是，與此大同小異對會可識。
X57n0980_p0777c13║【■補】孤山六十四句閒居編言：苦諦十使皆具足，身
X57n0980_p0777c14║見唯緣苦境生。集諦癡業有漏因，滅諦無為無漏
X57n0980_p0777c15║果。皆非身見所緣境，邊身并及戒禁取。此二隨身
X57n0980_p0777c16║亦不生，是故集滅除三見。道諦本為無漏因，是故
X57n0980_p0777c17║身邊亦不起。邪見既撥無聖道，戒取還從邪見生。
X57n0980_p0777c18║執取非道為真道，是故則有戒禁取。四諦具足有
X57n0980_p0777c19║親疎，苦下疎三親有七。執我我所為身見，邊見從
X57n0980_p0777c20║身計斷常。邪見撥無因果法，見取執劣以為勝。禁
X57n0980_p0777c21║取於非因計因，疑則猶豫而不決。無明迷暗不了
X57n0980_p0777c22║故，此等皆依苦等起。是故七惑號親迷，貪嗔與慢
X57n0980_p0777c23║三種惑。不從苦諦境上起，但緣前七背上生。是故
X57n0980_p0777c24║三得疎迷號，集七四親三種疎。邪見撥無疑猶豫，
X57n0980_p0778a01║見取執劣癡迷暗。三疎名目亦如前，貪等只依四
X57n0980_p0778a02║法起。滅則三親四是疎，疎則前三添見取。苦諦是
X57n0980_p0778a03║劣執為勝，是故見取得為親。今滅諦是勝妙法，不
X57n0980_p0778a04║可更言劣為勝。但從邪見背上起，執劣為勝名見
X57n0980_p0778a05║取。是故滅諦疎有四，親疎行相悉如前。道八三親
X57n0980_p0778a06║五種疎，親則癡疑與邪見。疎法望前加禁取，苦諦
X57n0980_p0778a07║戒禁則為因，有漏果非無漏道。妄執為因為果故，
X57n0980_p0778a08║則有戒禁親緣起，道諦真因真道故，不可親緣非
X57n0980_p0778a09║因道。但緣邪見起非道，故以戒取屬疎法，道滅俱
X57n0980_p0778a10║是無漏法，非是執劣以為勝。見取從前亦屬疎，但
X57n0980_p0778a11║從邪見起其執，總依俱舍如上釋。此中少四句，想
X57n0980_p0778a12║抄錄者刪其非要。又閒居編頌言：從諦生使名為
X57n0980_p0778a13║親，從使生使名為疎，四諦俱疎貪嗔慢，四諦俱親
X57n0980_p0778a14║邪癡疑。身邊唯局苦親使，戒見苦親而道疎，見取
X57n0980_p0778a15║集親滅下疎，迷諦親疎義如此。末二句應改言：集
X57n0980_p0778a16║有四親滅四疎，總於前三加見取。更簡明。又苦七
X57n0980_p0778a17║親三疎者，以苦諦五陰法計為身，依身而起斷常
X57n0980_p0778a18║等見，將苦行以為實因，計非想以為涅槃，將世間
X57n0980_p0778a19║果撥之為無，而皆迷癡不了，猶豫不決，故七日親。
X57n0980_p0778a20║貪嗔慢由於身邊而起，又隔一層，故三曰疎。集以
X57n0980_p0778a21║見取非因計因邪，則將世間之因撥之為無，癡疑
X57n0980_p0778a22║可知，故四曰親三疎。其義同前。滅以邪見，將出世
X57n0980_p0778a23║果撥之為無，癡迷不了，狐疑不決，故三曰親。道以
X57n0980_p0778a24║邪見，則將出世因撥之為無，癡疑可知，故三曰親
X57n0980_p0778b01║五疎。由迷真道，方執戒取見取為道，故連貪嗔慢
X57n0980_p0778b02║成五疎也。
X57n0980_p0778b03║△二、思惑三：初、標名示數。
X57n0980_p0778b04║二、明思惑者，有八十一品。
X57n0980_p0778b05║【□註】此界繫思，亦名迷事思，亦名正三毒異俱生思及
X57n0980_p0778b06║推利思也。
X57n0980_p0778b07║【■記】界繫者，由此思惑，便繫三界也。迷事即事障，對
X57n0980_p0778b08║五塵境，憎愛等生，迷在事也。正三毒者，輔行言思
X57n0980_p0778b09║有四，慢入癡攝為三，以非背使非習氣名正。俱生
X57n0980_p0778b10║思還歸於見，推利思是利上之鈍，見諦斷時，正利
X57n0980_p0778b11║既去，推利之鈍思亦去，故此檢之。俱生推利解見
X57n0980_p0778b12║前，推利即依見思。【■補】斷見得人空智，雖有事中獨
X57n0980_p0778b13║頭相應，了法從緣，不計性實，而於三毒無邪，故曰
X57n0980_p0778b14║正。
X57n0980_p0778b15║△二、約界示體二：初、通示九地。
X57n0980_p0778b16║謂三界分為九地，欲界合為一地，四禪、四定為八，共
X57n0980_p0778b17║為九地。
X57n0980_p0778b18║【□註】九地所依處得名，欲界同一散地，故合為一。
X57n0980_p0778b19║△二、列地分品二：初、欲界。
X57n0980_p0778b20║欲界一地中有九品：貪、嗔、癡、慢。言九品者：上上、上中、
X57n0980_p0778b21║上下、中上、中中、中下、下上、下中、下下。
X57n0980_p0778b22║△二上界
X57n0980_p0778b23║上八地各有九品，除嗔使。
X57n0980_p0778b24║△三、結成大數。
X57n0980_p0778c01║故成八十一也。
X57n0980_p0778c02║【□註】於九地中各有九品，貪嗔癡慢，但上八地無嗔耳。
X57n0980_p0778c03║【■記】輔行云：以智斷惑，智分分明，惑漸漸盡，何啻有
X57n0980_p0778c04║九？立教判果，且略為九。
X57n0980_p0778c05║【□註】不言疑者，見道已斷，理合無疑。
X57n0980_p0778c06║【■記】事障雖在，正信必具。
X57n0980_p0778c07║【□註】斷此惑時，或直緣一真諦，或於四諦中隨緣一諦。
X57n0980_p0778c08║【■記】釋籤云：或四諦中隨思一諦，或唯思滅諦斷，三
X57n0980_p0778c09║界諸品不同，得後三果也。
X57n0980_p0778c10║【□註】故止觀中云：見惑如四十里水，思惑如十里水。大
X57n0980_p0778c11║經云：初果所斷，如四十里水，其餘在者，如毛一渧。
X57n0980_p0778c12║【■記】思雖八十一品，對境方生，不同見緣，法塵橫起
X57n0980_p0778c13║故。
X57n0980_p0778c14║△三、結收集諦。
X57n0980_p0778c15║上來見思不同，總是藏教實有集諦。
X57n0980_p0778c16║【□註】此惑有為有漏之因，故云實有。上明見惑八十八
X57n0980_p0778c17║使，思惑八十一品，乃見思俱開。若云九十八使，乃開
X57n0980_p0778c18║見合思。若云四住，開思合見。但云見思俱合義也。或
X57n0980_p0778c19║云三漏（欲有無明），或云四流（見欲有無明），或云上下五分。妙樂
X57n0980_p0778c20║七（十八）云：上五分中，色染無色染，一向唯上。掉舉等三
X57n0980_p0778c21║（掉舉慢無明），雖復通下，不能牽下（欲界受生），故云上分。言下分
X57n0980_p0778c22║者，貪雖通上，不是唯上。嗔一唯下，不通於上。餘三遍
X57n0980_p0778c23║攝一切見惑，雖復通上，而能牽下，故名為下。故俱舍
X57n0980_p0778c24║云：由二（貪嗔）不超欲，由三（身邊戒取）復還下，縱斷貪等（名伏為斷）
X57n0980_p0779a01║至無所有（貪亦斷得非非想），由身見等還來欲界（文）。
X57n0980_p0779a02║【■記】此明見思開合，及見思別名。漏落三界曰漏。四
X57n0980_p0779a03║流輔行言：見流，三界見也。欲流，欲界諸惑，除見及
X57n0980_p0779a04║癡。有流，上二界諸惑，除見及癡。無明流，三界癡也。
X57n0980_p0779a05║漂流不息曰流。染，貪也。
X57n0980_p0779a06║【圖】
X57n0980_p0779a07║
X57n0980_p0779a08║
X57n0980_p0779a09║
X57n0980_p0779a10║
X57n0980_p0779a11║
X57n0980_p0779a12║
X57n0980_p0779a13║
X57n0980_p0779a14║（頌曰：）身攝邊見戒攝取，邪見元從疑惑生，
X57n0980_p0779a15║四鈍皆由利使生，是故三結攝見盡。癡起貪嗔二生慢，
X57n0980_p0779a16║舉二攝二成欲思，無明即癡染即貪，掉舉遍三俱定愛。
X57n0980_p0779a17║【□註】頌曰：身攝邊見戒攝取。
X57n0980_p0779a18║【■補】邊從身起，故非因計。因為戒取，於中必見，有所
X57n0980_p0779a19║取即見取。
X57n0980_p0779a20║【□註】邪見元從疑惑生。
X57n0980_p0779a21║【■記】始而猶豫不決，繼即撥無因果。
X57n0980_p0779a22║【□註】四鈍皆由利使生，是故三結攝見盡。
X57n0980_p0779a23║【■補】三、結身戒疑也。此頌下五分見。
X57n0980_p0779a24║【□註】癡起貪嗔二生慢，舉二攝二成欲思。
X57n0980_p0779b01║【■記】此頌下五分，欲、思舉二指，貪、嗔攝二指，癡、慢。
X57n0980_p0779b02║【□註】無明即癡染即貪，掉舉遍三俱定愛。
X57n0980_p0779b03║【■記】此頌上界五分思惑。成論：問：掉於上界名結，何
X57n0980_p0779b04║故欲界不說？答：彼無麤煩惱，故掉戲明了。又壞定
X57n0980_p0779b05║身有力，故為結。斷此上分，則得解脫。
X57n0980_p0779b06║
X57n0980_p0779b07║天台四教儀註彚補輔宏記卷四之上
X57n0980_p0779b08║
X57n0980_p0779b09║
X57n0980_p0779b10║天台四教儀註彚補輔宏記卷四之下
X57n0980_p0779b11║
X57n0980_p0779b12║高麗沙門諦觀錄
X57n0980_p0779b13║南天竺沙門蒙潤集註
X57n0980_p0779b14║清比丘性權彚補輔宏記
X57n0980_p0779b15║清三寶弟子錢六菴較訂
X57n0980_p0779b16║天台嫡裔比丘諦閑編科參梓
X57n0980_p0779b17║△三、滅諦三：初、標名。
X57n0980_p0779b18║三、滅諦者。
X57n0980_p0779b19║△二、示體。
X57n0980_p0779b20║滅前苦集，顯偏真理。
X57n0980_p0779b21║△三、揀非。
X57n0980_p0779b22║因滅會真，滅非真諦。
X57n0980_p0779b23║【□註】法界次第中（十）云：滅以滅無為義，結業既盡，則無
X57n0980_p0779b24║生死之累，故名為滅。妙玄二（二十）云：二十五有子果縛
X57n0980_p0779c01║斷，是滅諦（文）。
X57n0980_p0779c02║【■記】結業即集，生死即苦。玄文言：癡惑之本，既無常、
X57n0980_p0779c03║苦、空、無我，則無明滅。無明滅故，諸行滅，乃至老死
X57n0980_p0779c04║滅。若不燃火則無煙，名子縛斷。無子則無果，滅智
X57n0980_p0779c05║灰身，離二十五有，名果縛斷。又言：若發見思無漏
X57n0980_p0779c06║真明，具三十四心斷結者，三界九十八使皆滅。以
X57n0980_p0779c07║煩惱結使滅故，三界業亦滅。若三界業煩惱滅者，
X57n0980_p0779c08║即滅諦有餘涅槃也。因滅故果滅，捨此報身，後報
X57n0980_p0779c09║不續，名無餘涅槃，真滅度也。滅理不虗曰諦。
X57n0980_p0779c10║【□註】觀音玄記上（十七）云：滅諦之體，是二涅槃。雖非真諦，
X57n0980_p0779c11║能冥於理。故云因滅會真，滅非真諦。因滅苦集，方能
X57n0980_p0779c12║會真，非謂此滅便是真諦。
X57n0980_p0779c13║【■記】先問：三藏所談，滅非真諦。今文依滅起第四誓，
X57n0980_p0779c14║那云真諦無為理耶？答：滅諦之體，是二涅槃。雖非
X57n0980_p0779c15║真諦，能明於理，故曰因滅會真。道是滅因，苦集違
X57n0980_p0779c16║理。佛既契真，故成佛誓。觀真而發，是所引文，乃釋
X57n0980_p0779c17║依滅起成佛誓義。今證揀滅非真也。【■補】涅槃翻滅
X57n0980_p0779c18║度，大患永滅，超度四流故。【■備】滅，但功用盡處，若真
X57n0980_p0779c19║諦即下法性，自天而然也。
X57n0980_p0779c20║【□註】止觀一（十二）云：法性自天而然，集不能染，苦不能惱，
X57n0980_p0779c21║道不能通，滅不能淨。如雲籠月，不能妨害。卻煩惱已，
X57n0980_p0779c22║乃見法性。經言：滅非真諦，因滅會真。滅尚非真，三諦
X57n0980_p0779c23║焉是？（文）輔行一下（十一）云：當知苦集，但是能覆，不能惱
X57n0980_p0779c24║染。道滅能顯，而理本淨。法性如月，苦集如雲。道如卻
X57n0980_p0780a01║除，滅如卻已。（文）
X57n0980_p0780a02║【■補】輔行言：法性與真，名異義同。【■備】問：藏教何為真
X57n0980_p0780a03║理？曰：枯寂偏空也。
X57n0980_p0780a04║△四、道諦三：初、牒名。
X57n0980_p0780a05║四道諦者。
X57n0980_p0780a06║【□註】法界次第中（十）云：道以能通為義，正道及助道，是
X57n0980_p0780a07║二相扶，能通至涅槃，故名為道（文）。
X57n0980_p0780a08║【■記】正道者，實觀三十七品，三解脫門，緣理慧行，及
X57n0980_p0780a09║忍智無礙解脫，三十四心，真無漏慧也。助道者，得
X57n0980_p0780a10║解觀中諸對治法，及諸禪定，皆助道。有餘方便對
X57n0980_p0780a11║治，諸禪三昧，三十七品等，皆助道也。【■備】下集註言
X57n0980_p0780a12║此道品通正通助，大約止觀法皆正道，二十五前
X57n0980_p0780a13║方便皆助道也。
X57n0980_p0780a14║【□註】妙玄二（二十）云：戒定慧無常苦空，能除苦本是道諦
X57n0980_p0780a15║（文）。
X57n0980_p0780a16║【■記】苦本即結惑。
X57n0980_p0780a17║△二、示體二：初、總標廣略。
X57n0980_p0780a18║略則戒定慧，廣則三十七道品。
X57n0980_p0780a19║【□註】略則戒、定、慧。釋籤三（九）云：道品雖多，戒等攝盡。戒
X57n0980_p0780a20║攝三：正語、正業、正命。定攝十四：如意足、定根、定力、除
X57n0980_p0780a21║覺、定覺、捨覺、正定。慧攝十八：四念處、四正勤、進根、慧
X57n0980_p0780a22║根、進力、慧力、擇覺、進覺、喜覺、正見、正思惟、正進、精通、
X57n0980_p0780a23║定、慧、念根、念力、念覺、正念。止觀七（九）云：念通緣兩，處
X57n0980_p0780a24║通三學：信根、信力。輔行云：一切諸法，信為本故。（文）廣
X57n0980_p0780b01║則三十七。道品三、四、二、五、單七、隻八，若六度攝三十
X57n0980_p0780b02║七，具如輔行七上（二十一）。
X57n0980_p0780b03║【■記】三、四即念、勤足，二、五即根、力，七即覺，八即正道。
X57n0980_p0780b04║輔行六度攝道者，檀具二覺，謂除與捨。尸具三，謂
X57n0980_p0780b05║正語、正業、正命。忍具四，謂念根、念力、念覺、正念。進
X57n0980_p0780b06║具八，謂四勤：進根、進力、進覺分、正進。精禪具八，謂
X57n0980_p0780b07║四如意足：定根、定力、定覺、正定。慧具十，謂四念處：
X57n0980_p0780b08║慧根、慧力、擇覺、喜覺、正見、正思。餘有二信，通三十
X57n0980_p0780b09║五。一切諸法，信為根本故。
X57n0980_p0780b10║【□註】道品者，法界次第中（十二）云：品者，類也。此七科法門，
X57n0980_p0780b11║悉是入道淺深之氣類，故云道品也（文）。
X57n0980_p0780b12║【■備】入道淺深，應指對位、相生兩種說。
X57n0980_p0780b13║【圖】
X57n0980_p0780b14║
X57n0980_p0780b15║
X57n0980_p0780b16║
X57n0980_p0780b17║【■記】當分者，止觀言：未必全具道品，方能得道。三、四、
X57n0980_p0780b18║二、五，單七、隻八，當分是道，故曰依念處得道。念處
X57n0980_p0780b19║既爾，餘品亦然。為當分相攝者，釋論言：念處既攝
X57n0980_p0780b20║餘品，餘品亦攝念處。為相攝對位者，俱舍頌言：初
X57n0980_p0780b21║業順決擇及修見道位念處等七品應知次第增。
X57n0980_p0780b22║華嚴鈔曰：初業者，修總相、別相念處。此初業位，能
X57n0980_p0780b23║照身等四境，慧用勝故，說念處增。順決擇者，煖等
X57n0980_p0780b24║四位也。煖法位中，能證異品決擇分殊勝功德，勤
X57n0980_p0780c01║用勝故，說正勤增。頂法位中，能持善趣無退轉位，
X57n0980_p0780c02║定用勝故，說神足增。忍法位中，必不退墮，善根堅
X57n0980_p0780c03║固，得增上義，說五根增。世第一位中，非世惑法所
X57n0980_p0780c04║能屈伏，得無屈義，說五力增。及修見道位者，修道
X57n0980_p0780c05║位中，近菩提位，助覺勝故，說七覺增。見道位中，速
X57n0980_p0780c06║疾而轉，道行勝故，說八正見增。此對位義同也。據
X57n0980_p0780c07║止觀言，八正是見諦位，為第六；七覺是修道位，為
X57n0980_p0780c08║第七。乃是約位，非調停也。今約調停，故以七覺為
X57n0980_p0780c09║第六，入正為第七。相生者，論言：聞法已，先當念持，
X57n0980_p0780c10║次即勤修。勤故攝心調柔，調柔故信等成根，根增
X57n0980_p0780c11║為力。次七覺分別八正道，是正行也。有時八正在
X57n0980_p0780c12║前，未辦名道，已辦名覺也。又止觀云：如修念處，能
X57n0980_p0780c13║生正勸、正勤，乃發如意。如意生根，根生力，力生覺，
X57n0980_p0780c14║覺入八正。為相生也。
X57n0980_p0780c15║【□註】然此道品，通正通助，通大通小，通漏通無漏，亦漏
X57n0980_p0780c16║亦無漏，並如止觀第七具釋。
X57n0980_p0780c17║【■記】止觀問：道品是二乘法，云何是菩薩道耶？答：淨
X57n0980_p0780c18║名言：道品善知識，由是成正覺。道品是道場，亦是
X57n0980_p0780c19║摩訶衍。涅槃云：能修八正道者，即見佛性，名為醍
X57n0980_p0780c20║醐。大集云：三十七品，是菩薩寶炬陀羅尼。如此等
X57n0980_p0780c21║經，皆名道品，何得獨是小乘？又有漏道品，欲界二
X57n0980_p0780c22║十二，未到三十六，初禪三十七，皆有漏。道品如乳，
X57n0980_p0780c23║三藏道品如酪，通教道品如生酥，別教道品如熟
X57n0980_p0780c24║酥，圓教道品如醍醐。或問：三十七是助道？是正道？
X57n0980_p0781a01║答：大論云：是菩薩道，正也。淨名云：道品善知識，由
X57n0980_p0781a02║是成正覺，助也。又問：三十七品是有漏者，云何言
X57n0980_p0781a03║七覺是修道？法華云：無漏根、力、覺、道之財。云何八
X57n0980_p0781a04║正在七覺前？答：此應三句分別：一、三十七品皆有
X57n0980_p0781a05║漏；二、皆無漏；三、亦有漏亦無漏。大論言：修八正道，
X57n0980_p0781a06║得初善有漏五陰。善有漏五陰即是煖法，煖法之
X57n0980_p0781a07║前尚得修，於八正道云何修耶？謂初師受法，繫心
X57n0980_p0781a08║憶念，名念處；為求此法，勤而行之，名正勤；一心中
X57n0980_p0781a09║修，名如意足；五善根生，名根；根增長，名力；分別道
X57n0980_p0781a10║用，名七覺；安隱道中行，名八正道。能如是修，得善
X57n0980_p0781a11║有漏五陰，當知道品皆有漏也。二、皆是無漏者，即
X57n0980_p0781a12║是見諦思惟所行道品，一向是無漏，法華之文意
X57n0980_p0781a13║在此也。從來雖言有漏中得修八正、七覺等，未有
X57n0980_p0781a14║文證，而毗婆娑云：八正在七覺後，亦是有漏，亦是
X57n0980_p0781a15║無漏。何以故？依八正入見諦，即是亦無漏。若八正
X57n0980_p0781a16║在七覺前，一向是無漏，此則可解。又亦漏亦無漏，
X57n0980_p0781a17║即是對位意也。
X57n0980_p0781a18║【□註】又小唯正道，大通正助。今是小乘道品，義當相生。
X57n0980_p0781a19║【■記】此明通局結歸也。謂約小乘七科，皆唯正道；約
X57n0980_p0781a20║大乘七科，正助俱通也。今文言小乘之道品，當以
X57n0980_p0781a21║相生之義為正也。
X57n0980_p0781a22║△二、別釋詳明二：初、標科。
X57n0980_p0781a23║此三十七，合為七科。
X57n0980_p0781a24║【■記】準瑜伽雜集三十七品，總有七類：一、對治顛倒
X57n0980_p0781b01║道，四念處；二、斷諸懈怠道，四正勤；三、引發神通道，
X57n0980_p0781b02║四神足；四、現觀方便道，五根；五、親近現觀道，五力；
X57n0980_p0781b03║六、現觀自體道，七覺分；七、現觀後起道，八正道。故
X57n0980_p0781b04║科為七也。
X57n0980_p0781b05║△二、列釋七：初、念處。
X57n0980_p0781b06║一、四念處：一、觀身不淨（色蘊）；二、觀受是苦（受蘊）；三、觀心無
X57n0980_p0781b07║常（識蘊）；四、觀法無我（想行蘊）。
X57n0980_p0781b08║【□註】四念處一（五）云：四者，數也。念者，觀慧也。處者，境也。
X57n0980_p0781b09║今言四者，人於五陰起四倒故，於色多起淨倒，於受
X57n0980_p0781b10║多起樂倒，於想行多起我倒，於心多起常倒，舉四倒
X57n0980_p0781b11║故言四也。若相生次第，應言識受想行色。若麤細次
X57n0980_p0781b12║第，應言色行想受識。今從語便，故言身受心法（文）。
X57n0980_p0781b13║【■記】觀慧。釋念者，同是別境，心所慧觀，由念得住也。
X57n0980_p0781b14║論云：身應多觀不淨，受應多觀是苦，心應多觀無
X57n0980_p0781b15║常，法應多觀無我。何以故？凡夫未入道時，起四顛
X57n0980_p0781b16║倒故：破淨倒說身念，破樂倒說受念，破常倒說心
X57n0980_p0781b17║念，破我倒說法念也。四法次第者，教中論相生，從
X57n0980_p0781b18║細至麤；論除滅，自麤至細。今從語便也。
X57n0980_p0781b19║【□註】若迷心不迷色，則數為五陰。若迷色不迷心，則數
X57n0980_p0781b20║為十二入。若心色俱迷者，則數為十八界。如婆娑論
X57n0980_p0781b21║俱舍頌云：聚生門種族，是蘊處界義。愚根樂有三，故
X57n0980_p0781b22║說蘊處界。（諸有為法和合是聚義，生長門是處義，以能生長心心所法種族是界義。如一山中有金
X57n0980_p0781b23║銀銅鐵等，名多界等。補註十三卷十二紙）
X57n0980_p0781b24║【■記】有為和含是聚義者，是論釋頌，以明蘊義。次引
X57n0980_p0781c01║經言：諸所有色，若過、現、未，若內、外、麤、細，若劣、勝、遠、
X57n0980_p0781c02║近，如是一切，略為一聚，說名色蘊。由此聚義，蘊義
X57n0980_p0781c03║得成是也。生長門是處義者，亦論文釋頌。以能生
X57n0980_p0781c04║長心、心所法一句，是論主釋詞。種族是界義下，亦
X57n0980_p0781c05║是論文釋頌。又云：如是一身，或一相續，有十八類
X57n0980_p0781c06║諸法種族，名十八界。今以等字該之。已上論文，釋
X57n0980_p0781c07║前半頌也。而後半頌，論釋云：所化有情，有三品故，
X57n0980_p0781c08║世尊為說蘊、界、處三門。或愚心所，總執為我，或唯
X57n0980_p0781c09║愚色，或愚色心。根有三，謂利、中、鈍。樂有三，謂樂略、
X57n0980_p0781c10║樂中、樂廣。如其次第，佛為說蘊、處、界三也。補註：神
X57n0980_p0781c11║智師釋三大部。
X57n0980_p0781c12║【圖】
X57n0980_p0781c13║
X57n0980_p0781c14║
X57n0980_p0781c15║【■記】一、色陰，有十四種，謂四大、五根、五塵。二、受陰，領
X57n0980_p0781c16║納所緣名受，有六種，謂六觸因緣生六受。三、想陰，
X57n0980_p0781c17║能取所領之緣相名想，有六種，謂取所領六塵相。
X57n0980_p0781c18║四、行陰，造作之心，能趣於果名行，有六種，謂於六
X57n0980_p0781c19║想之後，各起善業、不善業、無動業也。五、識陰，了別
X57n0980_p0781c20║所緣之境，即六識也。以迷心偏重，故聖教開心為
X57n0980_p0781c21║四，出法界次第。【■補】唯識論以受對前五識，想對六
X57n0980_p0781c22║識，行對七識，識對八識。今此不論，弗以唯識所解
X57n0980_p0781c23║配合也。
X57n0980_p0781c24║
X57n0980_p0782a01║【圖】
X57n0980_p0782a02║
X57n0980_p0782a03║
X57n0980_p0782a04║
X57n0980_p0782a05║
X57n0980_p0782a06║
X57n0980_p0782a07║【■記】惑者迷色偏重，故大聖開色為十，心但為二也。
X57n0980_p0782a08║入以涉入為義，根塵相對有識生，識依根塵，識為
X57n0980_p0782a09║能入，根塵是所入。今此十二，通從所入受名也。內
X57n0980_p0782a10║六親故屬內，為識所依名入。亦名六根者，能生為
X57n0980_p0782a11║義，有生識功也。一、眼入，眼是四大造色體，為十色
X57n0980_p0782b01║共成，所謂四大、四微、身根微、眼根微。二、耳入，三、鼻
X57n0980_p0782b02║入，四、舌入，均四大造色體，為十色共成，但各換一
X57n0980_p0782b03║耳、鼻、舌根微也。五、身入，但有九色所成，謂四大、四
X57n0980_p0782b04║微、身根微。六、意入，除諸心數法，但取能知諸法心
X57n0980_p0782b05║王也。外六疎故屬外，識所游涉名入。亦名六塵者，
X57n0980_p0782b06║染污為義，色、聲、香、味、觸五入可解。六法入有二種：
X57n0980_p0782b07║一者、心法，除心王，但取相應諸心所法。二、非心法，
X57n0980_p0782b08║即過去、未來色法，及心不相應諸行。三、無為法，【■補】
X57n0980_p0782b09║法入中，無表色屬色，心數法屬心，不相應行非色
X57n0980_p0782b10║非心，三無為非三聚攝，故不屬內色，亦不屬外色
X57n0980_p0782b11║也。
X57n0980_p0782c01║【圖】
X57n0980_p0782c02║
X57n0980_p0782c03║
X57n0980_p0782c04║
X57n0980_p0782c05║
X57n0980_p0782c06║
X57n0980_p0782d01║【■記】惑者，色心俱迷，聖教俱開，為十八也。界以界別
X57n0980_p0782d02║為義，十八法各有別體，故十二入及前五識界可
X57n0980_p0782d03║解。識以了別為義，六意識界，謂前五生已，傳入意
X57n0980_p0782d04║識，即以前五為能生，後意識為所生。此意前滅，次
X57n0980_p0782d05║識續生，即前意識生後意識。如是亦脫傳受根識
X57n0980_p0782d06║之名，皆能生為根，所生為識。今專指所生為意識
X57n0980_p0782d07║也。上明蘊、處、界所攝法，即小乘七十五法。如云：內
X57n0980_p0782e01║色、外色、無表色，即五根、六塵、十一種色法。心王，即
X57n0980_p0782e02║前六識心所法。明四十六，謂遍大地有十：受、想、思、
X57n0980_p0782e03║觸、欲、慧命、作意、勝解、三摩地。此十通善通惡，徧一
X57n0980_p0782e04║切心。勝解者，於理明了。三摩云：等持，離沉掉曰等，
X57n0980_p0782e05║專注不散曰持。大善地有十，謂：信、勤、捨、慚、愧、無貪、
X57n0980_p0782e06║無嗔、不害、輕安、不放逸。此十不通於惡，唯是善業，
X57n0980_p0782e07║能通至無漏聖道，故云大善地。捨者，遠離掉舉。大
X57n0980_p0782f01║煩惱有六，謂癡、放逸、懈怠、不信、昏沉、掉舉。此六依
X57n0980_p0782f02║五、六、七識起，不通於善，唯是惡法，故云大煩惱也。
X57n0980_p0782f03║大不善有二，謂無慚、無愧。人因此二，則無惡不造，
X57n0980_p0782f04║故云大不善也。小煩惱有十，謂忿、覆、慳、嫉、惱、害、恨、
X57n0980_p0782f05║諂、誑、憍。此十但依六識而起，故云小煩惱也。不定
X57n0980_p0782f06║有八，謂悔、眠、尋、伺、貪、嗔、慢、疑。此八通於善、惡、無記
X57n0980_p0782f07║三性，故云不定法也。無記者，不善不惡，無所記錄
X57n0980_p0782f08║也。麤念曰尋，細察曰伺。不相應有十四，得、非得、眾
X57n0980_p0782f09║同分、無想異熟、無想定、滅盡定、命根、生、住、異、滅、名、
X57n0980_p0782f10║句、文也。此十四不與色法、心法、心所法相應，故眾
X57n0980_p0782f11║同分，眾人形狀相似也。無想果報異世成熟，曰無
X57n0980_p0782f12║相異熟。外道所修，曰無想定。聖教所修受想心滅，
X57n0980_p0782f13║曰滅盡定。依事立名曰名，積字成句詮差別曰句，
X57n0980_p0782f14║為名句依而能顯所表理曰文，身即字也。【■備】無為
X57n0980_p0782f15║有三。天溪補遺引俱舍頌云：此中空無礙，謂大虗
X57n0980_p0782f16║空無礙為性，即虗空無為。頌曰：擇滅為離繫，隨繫
X57n0980_p0782f17║事各別。隨三界繫，不同名事。離一繫故，得一擇滅。
X57n0980_p0782f18║擇力所得滅，名擇滅。擇為斷智，推度令滅，故名擇
X57n0980_p0782f19║滅。非擇滅者，頌云：畢竟礙當生，此二類不同。謂根
X57n0980_p0782f20║塵缺緣，及所證位，諸無知惑，不得續起，名礙當生。
X57n0980_p0782f21║如緣一色時，於餘諸色，及餘四塵，得非擇滅。為正
X57n0980_p0782f22║緣色，礙餘色等，當不生故，名礙當生。其餘法數廣
X57n0980_p0782f23║解。
X57n0980_p0782f24║【□註】觀身不淨，四念處一（六）云：一切色法，名之為身。內
X57n0980_p0783a01║身，外身，內外身。己名內身，眷屬及他名外身，若己若
X57n0980_p0783a02║他名內外身。此三種色，皆從前世不淨業生，則有五
X57n0980_p0783a03║種不淨，謂生、處、種子、相、性、究竟。
X57n0980_p0783a04║【■記】大論言：自身有二種：一、身內不淨，二、身外皮毛
X57n0980_p0783a05║爪髮等皆不淨。復次，行者觀死屍䏺脹爛壞，取是
X57n0980_p0783a06║相；觀自身亦如是相，如是事。我未離是法，死屍是
X57n0980_p0783a07║外，行者是內。如見端正女人而心着，即觀其身種，
X57n0980_p0783a08║稱不淨為外；知我身亦如是為內。復次，眼等五情
X57n0980_p0783a09║為內身，色等五塵為外身；四大為內身，四大造色
X57n0980_p0783a10║為外身；覺苦樂處為內身，不覺苦樂處為外身；自
X57n0980_p0783a11║身及眼等根為內身，妻子田宅所用之物為外身。
X57n0980_p0783a12║乃至今當總觀內外。謂先觀內身，求淨不可得；次
X57n0980_p0783a13║便觀外，復不可得。疑曰：我觀內時，於外或錯；觀外
X57n0980_p0783a14║時，於內或錯。故內外俱觀，亦不可得。然觀內觀外
X57n0980_p0783a15║是別相，一時俱觀是總相。總觀別觀，既皆不得淨
X57n0980_p0783a16║相，故知三種色從不淨生。此明五種不淨，望大論
X57n0980_p0783a17║列次有殊。以論列：第一、種子，二、住處，三、自體，四、自
X57n0980_p0783a18║相，五、究竟。對此前後可知。
X57n0980_p0783a19║【□註】生處者，女人之體，是不淨聚，蟲膿穢惡，合集成立，
X57n0980_p0783a20║經十月日，二臟間夾，迮隘如獄。釋論云：此身非蓮華，
X57n0980_p0783a21║亦不由旃檀，糞穢所長養，但從尿道出。
X57n0980_p0783a22║【■記】此釋生處不淨也。大論言：住處不淨，謂諸不淨
X57n0980_p0783a23║物和合，名為女身。內有生臟、熟臟、屎尿不淨；外有
X57n0980_p0783a24║煩惱業因緣，風吹識種，令入二臟中間，如在尿坑
X57n0980_p0783b01║中。所謂是身為臭穢，不從華開生，亦不從薝葡，又
X57n0980_p0783b02║不出寶山。迮隘如獄者，胎骨經云：嬰兒在胎，有八
X57n0980_p0783b03║種獄：謂嬰兒之身最嫩，母喫熱食，如鑊湯獄；母喫
X57n0980_p0783b04║冷食，如寒氷獄；飽時，如石壓獄；饑時，如餓鬼獄；硬
X57n0980_p0783b05║食，如刀山獄；行時辛苦，如碓搗獄；坐時，如鐵床獄；
X57n0980_p0783b06║母若低頭，如倒懸獄。
X57n0980_p0783b07║【□註】種子不淨者，攬父母遺體赤白二渧於中而住，是
X57n0980_p0783b08║識隨母氣息出入，是為受身最初種子不淨也。
X57n0980_p0783b09║【■記】此釋種子不淨也。大論謂父母以邪念風，吹婬
X57n0980_p0783b10║欲火，肉髓膏流，熱變為精，宿業因緣，識種子在赤
X57n0980_p0783b11║白中住，是名身種。如偈言是身種不淨，非餘妙寶
X57n0980_p0783b12║物，不由淨白生，但從尿道出是也。
X57n0980_p0783b13║【□註】相不淨者，頭等六分，從首至足，純是穢物。譬如死
X57n0980_p0783b14║狗，盡海水洗，洗死屍盡，唯餘一塵，一塵亦臭。
X57n0980_p0783b15║【■記】此釋相不淨也。大論亦名外身不淨，謂是身九
X57n0980_p0783b16║孔常流不淨：眼流眵淚，耳出結[目*(甯-用+冉)]，鼻中洟流，口出
X57n0980_p0783b17║涎吐，穀道水道常出屎尿，及諸毛孔汗流不淨。如
X57n0980_p0783b18║是不淨，充滿身內。如偈言：常流出不止，如漏囊盛
X57n0980_p0783b19║物是也。
X57n0980_p0783b20║【□註】性不淨者，根本從穢業生，託於穢物，長養其性，自
X57n0980_p0783b21║爾不可改變。
X57n0980_p0783b22║【■記】此釋性不淨也。大論言自體不淨，謂從足至頂，
X57n0980_p0783b23║四邊薄皮，其中所有不淨充滿，飾以衣服，澡浴花
X57n0980_p0783b24║香，食以上饌，眾妙肴膳，經宿之間，皆為不淨。如說
X57n0980_p0783c01║地水火風質，能變成不淨，傾海淨此身，不能令香
X57n0980_p0783c02║潔是也。
X57n0980_p0783c03║【□註】究竟不淨者，業盡報終，捐棄塚間，如朽敗木，大小
X57n0980_p0783c04║不淨，盈流於外（文）。
X57n0980_p0783c05║【■記】此釋究竟不淨也。是身投火為灰，在地腐壞為
X57n0980_p0783c06║土，在水䏺脹爛壞為水蟲所食。一切死屍中，人身
X57n0980_p0783c07║最不淨。如說審諦觀凡身，終必歸死處，難御無反
X57n0980_p0783c08║覆，背恩如小人是也。
X57n0980_p0783c09║【□註】觀受是苦，四念處一（七）云：領納名受，有內受、外受、
X57n0980_p0783c10║內外受。緣內名內受，緣外名外受，緣內外名內外受。
X57n0980_p0783c11║又意根受名內受，五根受名外受，六根名內外受。一
X57n0980_p0783c12║一根有順受、違受、不違不順受。於順生樂受，於違生
X57n0980_p0783c13║苦受，於不違不順生不苦不樂受。樂受是壞苦，苦受
X57n0980_p0783c14║是苦苦，不苦不樂受是行苦。
X57n0980_p0783c15║【■記】此釋受也。如論言：佛說有二種，謂身受、心受。心
X57n0980_p0783c16║受是內，身受是外。又五識相應受是外，意識相應
X57n0980_p0783c17║受是內。十二因緣故，諸受生。內六入分生受為內，
X57n0980_p0783c18║外六入分生受為外。麤受為外，細受為內。又緣內
X57n0980_p0783c19║法為內，緣外法為外。復次，一百八受為內受，餘殘
X57n0980_p0783c20║是外受。又言：從內六情、外六塵和合故，生六種識。
X57n0980_p0783c21║六種識中，生三種受。行者觀是世間樂受，皆從顛
X57n0980_p0783c22║倒生，俱無有實，雖欲受樂，能得大苦。如是觀樂受，
X57n0980_p0783c23║是壞苦樂相，壞苦相至，即樂極生悲也。觀苦受是
X57n0980_p0783c24║苦苦，五陰之身，性常逼迫。又與苦受相應，苦上加
X57n0980_p0784a01║苦也。行苦者，有漏之法，四相遷流，常不安隱也。能
X57n0980_p0784a02║如是觀，則於樂受不生欲着，苦受不生忿恚，不苦
X57n0980_p0784a03║不樂受中不生愚癡，名受念處也。
X57n0980_p0784a04║【□註】觀心無常者，心即心王，心王不住，體性流動，若麤
X57n0980_p0784a05║若細，若內若外，皆悉無常。
X57n0980_p0784a06║【■記】四、念處。云心者，心王。例上有內心、外心、內外心。
X57n0980_p0784a07║心王不住，體性流動，若麤若細，若內若外，皆悉無
X57n0980_p0784a08║常，無奢無促。今日雖存，明亦難保。昔諸比丘謂：不
X57n0980_p0784a09║保七日，乃至不保一日。佛呵為懈怠。又一比丘言：
X57n0980_p0784a10║出息不保入息。佛言：善哉！剎那促時，無常山水，溜
X57n0980_p0784a11║斵石光，若不及時，後悔無及是也。今但略引耳。今
X57n0980_p0784a12║準論釋，言心王不住者，謂過去已滅，未來不生，現
X57n0980_p0784a13║在一念不住，疾故不覺。若心一念住，第二念亦應
X57n0980_p0784a14║住，是為常住，無有滅相。如佛說：一切有為法，三相
X57n0980_p0784a15║住中，亦有滅相。若無滅者，不應是有為相。故知心
X57n0980_p0784a16║無住時也。若麤細內外皆無常者，謂是有為法，一
X57n0980_p0784a17║切屬因緣故無常，先無今有故，今有後無故。又復
X57n0980_p0784a18║無常相，常隨逐有為法故，有為法無有增積故，一
X57n0980_p0784a19║切有為法相侵剋故無常。於有為法，心無常最易
X57n0980_p0784a20║知。如佛說：凡夫或知身無常，不知心無常。若言身
X57n0980_p0784a21║有常猶差，以心為常是大惑。何故？身住或十、二十
X57n0980_p0784a22║歲，是心日、月、時、頃、須臾，過去生滅各異，念念不停，
X57n0980_p0784a23║欲生異生，欲滅異滅，如幻事實相不可得。故知心
X57n0980_p0784a24║是無常，名心念處也。
X57n0980_p0784b01║【□註】觀法無我。四念處一（七）云：法名軌則，有善法、惡法、
X57n0980_p0784b02║無記法。人皆約法計我，我能行善、行惡、行無記。若於
X57n0980_p0784b03║心王計我，已屬心念處攝。若於心數計我，從九心數，
X57n0980_p0784b04║一切善數、惡數、通大地數，並屬行陰法念處攝。此等
X57n0980_p0784b05║法中，求我決不可得。龜毛兔角，但有名字，實不可得。
X57n0980_p0784b06║若善法是我，惡法應無我。若惡法是我，善法應無我。
X57n0980_p0784b07║若無記是我，無記不能起業，但名因等起。因此無記，
X57n0980_p0784b08║起善起惡。善惡業尚非我，因等起何得是我。當知皆
X57n0980_p0784b09║無有我，但是行陰。故經云：起惟法起，滅惟法滅。但是
X57n0980_p0784b10║陰法起滅，無人無我，眾生壽命。雖有法起，亦是顛倒。
X57n0980_p0784b11║顛倒者，即是身邊二見。
X57n0980_p0784b12║【■記】此釋法處也。如教中明法者，有軌、持二義。軌者，
X57n0980_p0784b13║軌生物解。持者，任持自性。此但約軌物生解義，以
X57n0980_p0784b14║釋法名。不取任持自性義者，意顯法中無我實性
X57n0980_p0784b15║可持故也。約法計我者，按定所計之我，必依於法。
X57n0980_p0784b16║謂於心王計我，上已觀為無常，無實我體。此除開
X57n0980_p0784b17║心王。若於心數等者，此正推法無我。於十大地數
X57n0980_p0784b18║中，除受，以前觀受是苦攝。今以九心數中，想即想
X57n0980_p0784b19║蘊，餘八行蘊攝。一切善數有十，謂信、進、念、定、慧、喜、
X57n0980_p0784b20║猗、捨、覺、戒。惡數亦有十，謂恚、恨、讒、誑、憍、忿、怒、慳、癡、
X57n0980_p0784b21║妬。皆行蘊攝。通大地數者，涅槃獅子吼品疏引數
X57n0980_p0784b22║人云：十數並起為大地，通五品，謂善、惡、無記、不共、
X57n0980_p0784b23║薉污等。成論云：法起十數，義說為十。或言欲界十
X57n0980_p0784b24║居，止是十數，謂三途人、六天。今觀此等行陰法中，
X57n0980_p0784c01║求其我體，決不可得。但有龜毛兔角之虗名字，而
X57n0980_p0784c02║無實事也。次以善、惡、無記互奪，觀法無我。謂若善
X57n0980_p0784c03║法是我，以善奪惡，惡法應無我，以善是惡主對故。
X57n0980_p0784c04║若惡法是我，以惡奪善，善法應無我，以惡是善違
X57n0980_p0784c05║害故。則互奪兩亡。善惡法俱非是我，何得言我能
X57n0980_p0784c06║行善行惡乎？若言無記法是我，然無記於法無所
X57n0980_p0784c07║記錄，則不能親起作業，但名因等起耳。謂因此無
X57n0980_p0784c08║記故，方能起善起惡，是則所起善惡之業尚非是
X57n0980_p0784c09║我，而此因等起之無記何得是我乎？已上觀法無
X57n0980_p0784c10║我竟。當知下，指是行陰於中起滅故。經云下，引證。
X57n0980_p0784c11║此中無我、人、眾生、壽命者，謂無生空四相，正與金
X57n0980_p0784c12║剛四相義同。金剛四相者，我是自在之名，人為主
X57n0980_p0784c13║宰之目。眾生者，取續前義；壽命者，取接後名。則以
X57n0980_p0784c14║四為人執，故同此中義。大論云：人者，謂於陰、界、入
X57n0980_p0784c15║中謂我是行人；我者，於陰、界、入計我、我所若即若
X57n0980_p0784c16║離；眾生者，於陰、界、入和合之中計有我生；壽命者，
X57n0980_p0784c17║於陰、界、入中計一期果報若長若短。又法數言：眾
X57n0980_p0784c18║生於五陰法中若即若離，計我及我所，五陰是實，
X57n0980_p0784c19║名我相；於五陰法中妄計我是人，我生人道，異於
X57n0980_p0784c20║餘道，名人相；計五陰眾共而生此身，名眾生相；於
X57n0980_p0784c21║陰法中計我受一期壽命長短，名壽者相。今既知
X57n0980_p0784c22║但是陰法起滅，則無人我等計也。已上破我執，下
X57n0980_p0784c23║并破法執。或謂既是法起法滅，而法應實有耶？故
X57n0980_p0784c24║言雖有法起，亦是顛倒，即是身、邊二見。謂此五蘊
X57n0980_p0785a01║法中本非有身，而起此見，妄計為身；本非斷常，而
X57n0980_p0785a02║起邊見，妄自執之為斷為常，非顛倒而何？故知由
X57n0980_p0785a03║顛倒而見有法，其實法亦當體全空，則知不但法
X57n0980_p0785a04║中無我，而法亦空。今且破我見，故言法無我也。
X57n0980_p0785a05║【□註】想行蘊者，止觀五（八）云：想取相貌，行起違從（文）。
X57n0980_p0785a06║【■記】想，謂取相在心。行，謂於好惡相邊，起違從之念，
X57n0980_p0785a07║念起念滅，遷流不住也。
X57n0980_p0785a08║【□註】念處居初者：一、佛囑。佛將入涅槃，阿難請問：佛去
X57n0980_p0785a09║世後，比丘依何修道？佛答：比丘當依四念處行道。二、
X57n0980_p0785a10║依經。止觀五（二）云：大品云：聲聞人依四念處行道，菩
X57n0980_p0785a11║薩初觀色，乃至一切種智。章章皆爾，故不違經（文）。三、
X57n0980_p0785a12║現前。止觀五云：又行人受身，誰不陰入？重擔現前，是
X57n0980_p0785a13║故初觀（文）。輔行七上（十二）云：以四念處，能為大小觀行
X57n0980_p0785a14║初門。如來殷勤遺囑，意在於斯（文）。
X57n0980_p0785a15║【■記】此釋註中。問，答也。如大經佛涅槃時，答阿難言：
X57n0980_p0785a16║佛滅度後，當依四念行道。二、依經下，章章皆爾者，
X57n0980_p0785a17║謂菩薩觀不淨、苦、空、無我，至於一切種智，皆應先
X57n0980_p0785a18║觀色故。輔行云：大品凡列法門，皆以五陰為首。三、
X57n0980_p0785a19║現前下，大論云：五陰麤重常惱，故名擔。如佛說五
X57n0980_p0785a20║陰是擔，羅漢此擔已除，名棄擔。則知行人陰入，重
X57n0980_p0785a21║擔現前也。
X57n0980_p0785a22║△二正勤
X57n0980_p0785a23║二，四正勤：一、未生惡令不生，二、已生惡令滅，三、未生
X57n0980_p0785a24║善令生，四、已生善令增長。
X57n0980_p0785b01║【■記】此釋勤者，不惟力勤，當以繼念為勤也。念智如
X57n0980_p0785b02║火，勤力如風，智得勤力，無往不克。瑜伽論曰：於四
X57n0980_p0785b03║念住中，慣習行故，已能除遣麤重，了達善不善等。
X57n0980_p0785b04║從此無間，於未生善法令生，於已生惡法令滅。
X57n0980_p0785b05║【□註】正則不邪，勤則不怠。輔行七上（十二）云：只是於前念
X57n0980_p0785b06║處精勤，除惡生善。文從語便先除二惡，次生二善。據
X57n0980_p0785b07║行必以已生善惡居先，未生善惡居次，並先明滅惡，
X57n0980_p0785b08║次明生善（文）。
X57n0980_p0785b09║【■記】善惡二法，有通有別。通如大乘勤觀法性為善，
X57n0980_p0785b10║實相之外，皆名為惡。別則取觀中懈怠、五蓋等為
X57n0980_p0785b11║不善，其能對治，為所生善也。
X57n0980_p0785b12║【□註】止觀七（二十六）引十住毗婆娑偈云：斷已生惡法，猶
X57n0980_p0785b13║如除毒蛇；斷未生惡法，如預防流水。增長已生善，如
X57n0980_p0785b14║溉甘果栽；未生善為生，如鑽木出火。（文）一、未生惡令
X57n0980_p0785b15║不生：四念處觀時，若懈怠心起，及諸煩惱惡法雖未
X57n0980_p0785b16║生，恐後應生遮信等五種善根。今為不令生故，一心
X57n0980_p0785b17║勤精進，方便遮止，不得令生也。
X57n0980_p0785b18║【■記】此四，正斷中，名斷斷。瑜伽論言：斷斷者，即未生
X57n0980_p0785b19║惡法，為欲令彼不現行斷，為欲令彼不現前斷，為
X57n0980_p0785b20║斷故斷，名為斷斷。【■備】辨訛曰：若懈怠起句，准法界
X57n0980_p0785b21║次第，無此起字。若言起，如何說未生？
X57n0980_p0785b22║【□註】二、已生惡令滅。四念處觀時，若懈怠心起，諸煩惱
X57n0980_p0785b23║覆心，離信等五種善根，如是等惡，若已生一心，勤精
X57n0980_p0785b24║進方便，除斷令盡也。
X57n0980_p0785c01║【■記】四、正斷中，名律儀斷。瑜伽論曰：律儀斷者，即已
X57n0980_p0785c02║生惡法，應修律儀，令其斷滅，不應忍受也。
X57n0980_p0785c03║【□註】三、未生善令生。四念處觀時，信等五種善根未生，
X57n0980_p0785c04║為令生故，一心勤精進，方便修習，令善根生也。
X57n0980_p0785c05║【■記】四、正斷中，名修習斷。瑜伽論曰：修習斷者，即未
X57n0980_p0785c06║生善法。由於善法數數修習，先所未得，能令現前，
X57n0980_p0785c07║能有所斷也。
X57n0980_p0785c08║【□註】四、已生善令增長：四念處觀時，信等五種善根已
X57n0980_p0785c09║生，為令增長故，一心勤精進，方便修習，令不退失，增
X57n0980_p0785c10║長成就。
X57n0980_p0785c11║【■記】四、正斷中，名防護斷。瑜伽論曰：防護斷者，即已
X57n0980_p0785c12║生善法，由於已得、已現在前諸善法中，遠離放逸，
X57n0980_p0785c13║能生善法，住不忘失，修習圓滿，防護已生所有善
X57n0980_p0785c14║法，能有所斷也。問：何以七科，此四名正勤，及後八
X57n0980_p0785c15║名正道，餘不名正耶？答：心勇發勤，畏有錯誤，故言
X57n0980_p0785c16║正。行道，畏墮邪法，故言正。
X57n0980_p0785c17║△三如意
X57n0980_p0785c18║三四，如意足（欲、念、進、慧）。
X57n0980_p0785c19║【□註】法界次第中（十三）云：智定力等，所願皆得，故名如意足。
X57n0980_p0785c20║【■記】法界言：四念智慧，四勤精進。精進智慧增多，定
X57n0980_p0785c21║力少弱，得四種定攝心：即智定力等，所願皆得，故
X57n0980_p0785c22║通名如意；智定力等，能斷結使，故斷行成就也。
X57n0980_p0785c23║【□註】此四屬定，六神通中，身如意足，藉茲而顯。又通因
X57n0980_p0785c24║定生，亦可六通因茲並發。
X57n0980_p0786a01║【■記】身如意有三：謂能到、轉變、聖如意。能到復四：一、
X57n0980_p0786a02║身飛如鳥無礙；二、移遠令近，不往而到；三、此沒彼
X57n0980_p0786a03║出；四、一念能至。轉變者，大能作小，小能作大，一多
X57n0980_p0786a04║亦然。種種諸物，皆能轉變。外道輩轉變化，不過七
X57n0980_p0786a05║日。佛及弟子，轉變自在，無有久近也。聖如意者，外
X57n0980_p0786a06║六塵中，不可愛不淨物，能觀令淨；可愛淨物，能觀
X57n0980_p0786a07║令不淨也。六通因此發者，如意如上。天眼通者，眼
X57n0980_p0786a08║得色界清淨色，自地及下地六道眾生諸物，若近
X57n0980_p0786a09║若遠，若麤若細，諸色無不能照。此有二：一、報得，二、
X57n0980_p0786a10║修得。五道中天眼，從修得，非報得，以從常憶念種
X57n0980_p0786a11║種光明得故。天耳通者，能聞一切聲：天聲、人聲、三
X57n0980_p0786a12║惡道聲。云何修得？天耳常憶念種種聲故。宿命通
X57n0980_p0786a13║者，本事常憶念日月年歲至胎中，乃至過去一世
X57n0980_p0786a14║十百千萬億世，乃至大羅漢辟支知八萬大劫，菩
X57n0980_p0786a15║薩及佛知無量劫也。他心通者，知他心若有垢若
X57n0980_p0786a16║無垢，自觀心生住滅時，常憶念故得。復次觀他人
X57n0980_p0786a17║喜相、嗔相、怖畏相，見此相已，然後知心，是為他心
X57n0980_p0786a18║智也。無漏通者，如來莊嚴入一切佛境界。經言：無
X57n0980_p0786a19║漏者，謂離四漏。以不取彼四種漏故，名遠離諸（漏智）。
X57n0980_p0786a20║【□註】四、正勤是慧。慧觀不勤，念處不成，反招散動，如風
X57n0980_p0786a21║中燈。今修如意，如加密室，定慧均等。欲者，希向慕樂，
X57n0980_p0786a22║莊嚴彼法。言彼法者，謂念處境。言莊嚴者，修希向心，
X57n0980_p0786a23║令法端美。凡所修立一切諸法，若無樂欲，事必疎遺。
X57n0980_p0786a24║念者，專注彼境，一心正住。若無一心，觀法斷絕。進者，
X57n0980_p0786b01║唯專觀理，使無間雜。無雜故精，無間故進。凡所修立
X57n0980_p0786b02║一切諸法，若無精進，事必不成。慧者，止觀法界次第，
X57n0980_p0786b03║皆名思惟。思惟彼理，心不馳散。當知四法是入定方
X57n0980_p0786b04║便。出輔行七上（十二）、㭊玄下（三十六）云：四觀神足心所中
X57n0980_p0786b05║慧，以覺察為義（文）。妙樂二（八）云：思是慧數（文）。
X57n0980_p0786b06║【■記】謂第四，乃五別境中慧覺察為義。神即神通，足
X57n0980_p0786b07║即是定。瑜伽論云：如有足者，能往能還，統紀言法。
X57n0980_p0786b08║師敬雲：依俱舍論，述小乘入道五位，作㭊玄記二
X57n0980_p0786b09║卷。以小乘明析空五位，乃㭊中之玄，名㭊玄記。
X57n0980_p0786b10║△四五根
X57n0980_p0786b11║四，五根（信、進、念、定、慧）。
X57n0980_p0786b12║【□註】輔行七上（十三）云：修前諸品，縱善萌微發，根猶未生，
X57n0980_p0786b13║根未生故，萠善易壞。今修五法，使善根生，故此五法，
X57n0980_p0786b14║皆名為根。（文）信者，信於諦理，能生一切無漏根力，禪
X57n0980_p0786b15║定、解脫、三昧等。然此信根，必依念處，若無信境，根何
X57n0980_p0786b16║能生？
X57n0980_p0786b17║【■記】此釋信也。於四念處諦理，深忍樂欲，如蜂搆蜜，
X57n0980_p0786b18║如犢思乳。能如是深住淨信，便生一切無漏功德。
X57n0980_p0786b19║經言：信為道元功德母，長養一切諸善法也。
X57n0980_p0786b20║【□註】進者，信諸法故，倍䇿精進。念者，但念正助之道，不
X57n0980_p0786b21║令邪妄得入。定者，攝心在正道，及諸助道善法中，相
X57n0980_p0786b22║應不散。慧者，念處之慧，為定所攝，以觀自照，不從他
X57n0980_p0786b23║知。
X57n0980_p0786b24║【■記】慧者，謂修如意後，慧得定攝，即能照理除妄。惟
X57n0980_p0786c01║以不淨、苦等觀法自照，更不從他異緣而別知也。
X57n0980_p0786c02║△五五力
X57n0980_p0786c03║五、五力（同上根名）。
X57n0980_p0786c04║【□註】前不入故，進修五力，令根增長，則能排障。同上根
X57n0980_p0786c05║名者，輔行七上（十三）云：問：名同於根，何須更立？答：善根
X57n0980_p0786c06║雖生，惡猶未破，復更修習，令根增長。是故此五，復受
X57n0980_p0786c07║力名。根成惡破，故名為力（文）。釋籤一（九）云：信解品云：
X57n0980_p0786c08║無有欺怠嗔恨怨言。欺為信障，怠為進障，嗔為念障，
X57n0980_p0786c09║恨為定障，怨為慧障。若根增長，能破五障，故名為力
X57n0980_p0786c10║（文）。
X57n0980_p0786c11║【■記】此釋釋籤，引經文以明五障也。欺則忽亂浮疑，
X57n0980_p0786c12║不能深忍樂欲，故障信。怠則不能勇悍深造，故障
X57n0980_p0786c13║進。嗔則不善心多，不能明記正助之道，故障念。恨
X57n0980_p0786c14║則心神鬱結，不能泯然攝歸念處，故障定。怨則含
X57n0980_p0786c15║毒事深，不能覺察諦理，故障慧也。
X57n0980_p0786c16║【□註】信力信諦，不為邪外諸疑所動。
X57n0980_p0786c17║【■記】諸疑雖多，不必障定。論障定者有三：一、疑自者，
X57n0980_p0786c18║自念諸根暗鈍，罪垢深重，非其人乎？作此自疑，定
X57n0980_p0786c19║慧不發。二、疑師者，彼人威儀相貌如是，自尚無道，
X57n0980_p0786c20║何能教我？作是疑時，即為障定。三、疑法者，如世人
X57n0980_p0786c21║多執本心，於所受法，不信敬受行。若生猶豫，法不
X57n0980_p0786c22║染心。今此信根，增長有力，即不為所動也。【■備】三、疑
X57n0980_p0786c23║古今通病。教中謂疑自者，當念先世善根何限，精
X57n0980_p0786c24║勤懺悔以破之。疑師者，但遵其法，不論其人，如夜
X57n0980_p0787a01║行弊人持燈，不以人故廢其照。疑法者，佛無誑語，
X57n0980_p0787a02║篤信力行可也。
X57n0980_p0787a03║【□註】進力觀諦，心無間雜，本求道果，未證不休。念力持
X57n0980_p0787a04║諦，破邊邪想，不令煩惱之所破壞。定力若成，能破欲
X57n0980_p0787a05║界一切諸散，能於諸禪互無妨礙，不同單修根本之
X57n0980_p0787a06║相。
X57n0980_p0787a07║【■記】定力若成，不但破欲界散，亦不同上地單修之
X57n0980_p0787a08║定，以於諸禪定互無妨礙故。如輔行云：雖用欲界
X57n0980_p0787a09║語法，不礙初禪支林；或住初禪覺觀之法，不礙二
X57n0980_p0787a10║禪內淨；或住二禪與喜相應，不礙三禪樂受；或與
X57n0980_p0787a11║四禪捨受相應，而能教化一切眾生。縱妨四禪，不
X57n0980_p0787a12║妨諸定。妨謂妨礙，礙謂遮止。縱有因緣，不入四禪，
X57n0980_p0787a13║不妨一切禪定自在也。【■備】辨訛曰：諸禪互無妨礙，
X57n0980_p0787a14║此止觀文，彼約圓意，今明藏教，當斟解之。
X57n0980_p0787a15║【□註】慧力能破一切邪外等慧，能破一切見愛等執。
X57n0980_p0787a16║△六七覺。
X57n0980_p0787a17║六、七覺支（念、擇、進、喜、輕安、定、捨）。
X57n0980_p0787a18║【□註】修前不入，由定慧不調，故用七覺均調之。
X57n0980_p0787a19║【■記】念勤是慧，四足是定。又得根力，成善破惡，未能
X57n0980_p0787a20║入理者，由定慧不調，故以七覺均調之。
X57n0980_p0787a21║【□註】覺謂覺了，支謂支分。法界次第中（十四）云：無學實覺，
X57n0980_p0787a22║七事能到（文）。
X57n0980_p0787a23║【■記】實覺者，如實覺慧也。法界云：一、擇法覺，善能簡
X57n0980_p0787a24║別真偽，不謬取諸虗偽法故。二、精進覺，善能覺了
X57n0980_p0787b01║不謬行無益苦行，常勤心在真法中行故。三、喜覺，
X57n0980_p0787b02║心得法喜，覺了此喜，不依顛倒法生喜，住真法喜
X57n0980_p0787b03║故。四、除覺，斷除諸見煩惱時，覺了除諸虗偽，不損
X57n0980_p0787b04║真正善根故。五、捨覺，善能覺了所捨境虗偽不實，
X57n0980_p0787b05║永不追憶故。六、定覺，發諸禪定，覺了諸禪虗偽，不
X57n0980_p0787b06║生見愛妄想故。七、念覺，善能覺了常使定慧均平。
X57n0980_p0787b07║若心沉念，用擇進喜起之；若心浮念，用除捨定攝
X57n0980_p0787b08║之，調和適中也。
X57n0980_p0787b09║【□註】止觀七（九）云：心浮動時，以除覺除身口之麤。
X57n0980_p0787b10║【■記】輕安即除覺，亦名猗覺，乃猗任自在意。七覺乃
X57n0980_p0787b11║入道之要。大論云：若離五蓋，專修七覺，不得入禪
X57n0980_p0787b12║者，無有是處。
X57n0980_p0787b13║【□註】以捨覺捨於觀智，以定心入禪。若心沉時，以精進
X57n0980_p0787b14║擇喜起之念。通緣兩處文。
X57n0980_p0787b15║【■記】攝散䇿昏，不使偏落。昏散是念覺。前說定慧調
X57n0980_p0787b16║勻，是用七覺，所以今是念覺當體。
X57n0980_p0787b17║【□註】輔行七上（十三）云：定慧各三，各隨用一，得益便止，無
X57n0980_p0787b18║假徧修。若全無益，方趣後品。念能通持定慧六分，是
X57n0980_p0787b19║故念品通於兩處（文）。
X57n0980_p0787b20║【■記】佛說教令修，如醫照方教服，着止微加一劑，不
X57n0980_p0787b21║痊方添後藥，前支未益，乃用次覺。法雖稟醫，行由
X57n0980_p0787b22║自己，如得益便已。
X57n0980_p0787b23║△七八正
X57n0980_p0787b24║七八，正道（正見、正思惟、正語、正業、正精進、正定、正念、正命）。
X57n0980_p0787c01║【■記】正念、正定是定，見、思惟、精進是慧，唯語、業、命通
X57n0980_p0787c02║戒。又前七覺，是分別此八正道、正行也。
X57n0980_p0787c03║【□註】正以不邪為義，能通至涅槃，故名為道。
X57n0980_p0787c04║【■記】八正，亦名八聖道，出瑜伽論。
X57n0980_p0787c05║【□註】正見脩無漏十六行，故明見四諦。
X57n0980_p0787c06║【■記】十六行，解見五卷。
X57n0980_p0787c07║【□註】正思惟，以正思惟發動此觀。正語，以無漏智除四
X57n0980_p0787c08║邪命，常攝口業住正語中。
X57n0980_p0787c09║【■補】八犍度論曰：以邪命作口四惡行，名邪語邪命。
X57n0980_p0787c10║以邪命作身三惡行，名邪業邪命。又五邪中，後四
X57n0980_p0787c11║皆口業，不必專指貪求利養。凡掉戲等，皆屬邪命
X57n0980_p0787c12║攝。俱舍言觀象鬬等，佛亦立邪命中，邪受外境虗
X57n0980_p0787c13║延命故。【■備】辨訛曰：似不必指後四邪，以彼四種大論，
X57n0980_p0787c14║名四邪業。故婆娑言：身口業中，若貪所起，皆名邪命。
X57n0980_p0787c15║【□註】正業，以無漏智除身邪命，住於清淨正身業中。
X57n0980_p0787c16║【■記】身邪現奇特等。
X57n0980_p0787c17║【□註】正精進，勤修涅槃，善入正諦。正定，正住於理，決定
X57n0980_p0787c18║不移。正念，心不動失。正直，不忘。正命，以無漏智慧通，
X57n0980_p0787c19║除三業中五種邪命。見他得利，心不熱惱，而於己利
X57n0980_p0787c20║常知止足，住清淨正命。
X57n0980_p0787c21║
X57n0980_p0787c22║
X57n0980_p0787c23║
X57n0980_p0787c24║
X57n0980_p0788a01║【圖】
X57n0980_p0788a02║
X57n0980_p0788a03║
X57n0980_p0788a04║
X57n0980_p0788a05║
X57n0980_p0788a06║
X57n0980_p0788a07║
X57n0980_p0788a08║
X57n0980_p0788a09║【■記】四種別在口業，五種通乎三業。
X57n0980_p0788a10║△三、結歸。
X57n0980_p0788a11║已上七科，即是藏教生滅道諦。
X57n0980_p0788a12║【□註】輔行一下（十一）云：菩提煩惱，更互相傾，故名生滅。
X57n0980_p0788a13║△二、通論四諦二：初、論隨機施教勝劣不同。
X57n0980_p0788a14║然如前所列四諦名數通下三教，但是隨教廣狹、勝
X57n0980_p0788a15║劣、生滅、無生、無量、無作不同耳，故向下名數更不再列。
X57n0980_p0788a16║【□註】釋籤三（八）云：問：何故立四種四諦之殊？答：諦本無
X57n0980_p0788a17║四，諦秪是理。理尚無一，云何有四？故知依如來藏，同
X57n0980_p0788a18║體權實。依大悲力，無緣誓願。物機所扣，不獲已而用。
X57n0980_p0788a19║機宜不同，致法差降。從一實理，施出權理。權實二理，
X57n0980_p0788a20║能詮教殊，故有四種差別。教起涅槃，實後暫用三權
X57n0980_p0788a21║助圓，故須具用偏圓事理。故今引之，以顯成證。三偏
X57n0980_p0788a22║一圓，界內界外，各一事理，故成四種（文）。
X57n0980_p0788a23║【■記】物機所扣者，釋上依大悲力，無緣誓願，由眾生
X57n0980_p0788a24║根器千差，如來聲教萬別，如言如來為眾生隨機
X57n0980_p0788b01║應量說也。從一實理等，解前界內外各一事。理者，
X57n0980_p0788b02║藏事、通理、別事、圓理也。
X57n0980_p0788b03║【□註】廣狹等者。以藏通造六故狹，別圓造十故廣。藏別
X57n0980_p0788b04║不即故劣，通圓談即故勝。於廣狹境，各論勝劣，則成
X57n0980_p0788b05║四種。四諦迷真有重輕，故論生滅。無生迷中有重輕，
X57n0980_p0788b06║故論無量。無作不可作，尋常迭論勝劣釋也。
X57n0980_p0788b07║【■記】謂當以藏對通，別對圓，各論勝劣也。
X57n0980_p0788b08║【□註】生滅妙玄二（二十）云：迷真重故，從事受名。如前釋。
X57n0980_p0788b09║【■記】前釋者，苦則三相遷移等，雖世、出世，四皆變易
X57n0980_p0788b10║也。
X57n0980_p0788b11║【□註】無生妙玄（二十）云：迷真輕故，從理得名。苦無逼迫相，
X57n0980_p0788b12║集無和合相，道不二相，滅無生相。
X57n0980_p0788b13║【■記】苦無逼迫者，謂五蘊皆空，豈有空能逼空？集無
X57n0980_p0788b14║和合者，謂因果俱空，豈有因空與果空合？歷一切
X57n0980_p0788b15║貪嗔癡亦如是。道不二者，謂無能治所治，空尚無
X57n0980_p0788b16║一，云何有二？滅無生者，法本不生，今則不滅，不生
X57n0980_p0788b17║不滅，名真無生。
X57n0980_p0788b18║【□註】無量，妙玄云：迷中重故，從事得名。苦有無量相，十
X57n0980_p0788b19║法界不同故；集有無量相，五住煩惱不同故；道有無
X57n0980_p0788b20║量相，恒沙佛法不同故；滅有無量相，諸波羅密不同
X57n0980_p0788b21║故（文）。
X57n0980_p0788b22║【■記】苦無量者，謂一法界，苦尚若干，況十法界，非二
X57n0980_p0788b23║乘所知。謂地獄種種剝割、燒煑、剉切，不可稱計，況
X57n0980_p0788b24║復餘界種種苦相，菩薩智眼乃通達也。集無量者，
X57n0980_p0788c01║謂無明、塵沙、見思諸惑若干。道無量者，謂㭊體、拙
X57n0980_p0788c02║巧、權實、正助等。滅無量者，如是方便，能滅見思等，
X57n0980_p0788c03║均是菩薩乃能明了也。又即空方便若干，皆無若
X57n0980_p0788c04║干，雖無若干，而分別若干，無謬無亂。又如是方便，
X57n0980_p0788c05║能滅見思，如是方便，能滅塵沙無明。又三悉檀分
X57n0980_p0788c06║別有若干，第一義悉檀無若干，雖無若干，從多為
X57n0980_p0788c07║論，名為無量。
X57n0980_p0788c08║【□註】無作妙玄云：迷中輕故，從理得名。止觀一（三）云：陰
X57n0980_p0788c09║入皆如，無苦可捨。無明塵勞，即是菩提，無集可斷。邊
X57n0980_p0788c10║邪皆中正，無道可修。生死即涅槃，無滅可證（文）。
X57n0980_p0788c11║【■記】無作者，皆實相不可思議。四念處釋無作四諦
X57n0980_p0788c12║云：一念心具十界苦，名苦諦；具十界惑，名集諦；苦
X57n0980_p0788c13║即涅槃，名滅諦；惑即菩提，名道諦。所謂即事而中，
X57n0980_p0788c14║無思無念，無誰造作，名為無作。
X57n0980_p0788c15║△二、示二世麤妙因果有異二：初、明因果差殊。
X57n0980_p0788c16║然四諦之中，分世、出世。前二諦為世間因果（苦果、集因），後
X57n0980_p0788c17║二諦為出世間因果（滅果、道因）。
X57n0980_p0788c18║【□註】釋籤三（八）云：苦集只是世間一切法，道滅只是出
X57n0980_p0788c19║世一法。世出世法，因果性殊，而因必趣果，因果類異，
X57n0980_p0788c20║故使四殊（文）。
X57n0980_p0788c21║△二、明差殊所以
X57n0980_p0788c22║問：何故世出世前果後因耶？答：聲聞根鈍，知苦斷集、
X57n0980_p0788c23║慕果修因，是故然也。
X57n0980_p0788c24║【□註】聲聞根鈍，苦為初門。支佛以集，菩薩以道，通菩薩
X57n0980_p0789a01║以滅，別菩薩以界外道，圓菩薩以界外滅。
X57n0980_p0789a02║【■記】註中。補明四教所修初門，謂聲聞根鈍，約界內
X57n0980_p0789a03║苦為初門；支佛以界內集；菩薩以界內道。此藏教
X57n0980_p0789a04║三乘，修生滅諦，分利鈍也。通修無生空理，故以界
X57n0980_p0789a05║內滅；別修無量不思議事，故以界外道；圓修無作
X57n0980_p0789a06║不思議理，故以界外滅也。
X57n0980_p0789b01║【□註】慕果修因，且據凡位。若初果去，則云帶果行因。支
X57n0980_p0789b02║佛不立分果，乃云望果行因。
X57n0980_p0789b03║【■記】此揀明慕果修因句，唯約聲聞凡位說。
X57n0980_p0789b04║【□註】四諦果前因後，此且一途，餘亦不定。
X57n0980_p0789b05║【■記】不定，如下，示。
X57n0980_p0789c01║【圖】
X57n0980_p0789c02║
X57n0980_p0789c03║
X57n0980_p0789c04║
X57n0980_p0789c05║
X57n0980_p0789c06║
X57n0980_p0789d01║【■記】籤云：或說世諦謂苦集，第一義謂道滅。復有說
X57n0980_p0789d02║世諦謂苦集滅，第一義謂道。評者曰：四是世諦，亦
X57n0980_p0789d03║第一義諦。如苦集是世諦，苦空無常集因緣生是
X57n0980_p0789d04║第一義。滅是世諦者，佛說如城園林。是第一義者，
X57n0980_p0789d05║盡止妙離。道是世諦者，佛說如筏如山如梯如樓。
X57n0980_p0789d06║是第一義者，道如跡乘。若四諦盡第一義者，世諦
X57n0980_p0789d07║說陰界入，第一義亦說陰界入也。
X57n0980_p0789d08║
X57n0980_p0789d09║天台四教儀註彚補輔宏記卷四之下