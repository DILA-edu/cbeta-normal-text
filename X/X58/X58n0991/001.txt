X58n0991_p0159b01║
X58n0991_p0159b02║
X58n0991_p0159b03║
X58n0991_p0159b04║
X58n0991_p0159b05║No. 991-A
X58n0991_p0159b06║ 華嚴經普賢觀行法門序
X58n0991_p0159b07║
X58n0991_p0159b08║此書乃法藏大師所製，為顯普賢觀行之宗趣也。其
X58n0991_p0159b09║文簡而義無盡，其科要而理融通，學者當盡心焉。一
X58n0991_p0159b10║日，華嚴性闍棃觀誦之暇，偶得之古篋，持以示余。余
X58n0991_p0159b11║欣然展讀數四，而后欲壽梓以公海內，且傍施和訓，
X58n0991_p0159b12║將使末學者易解云。猶有未正之處，更俟後之識者。
X58n0991_p0159b13║元祿元年歲在戊辰春三月上浣東山沙門昇頭陀
X58n0991_p0159b14║拜書
X58n0991_p0159b15║
X58n0991_p0159b16║
X58n0991_p0159b17║
X58n0991_p0159b18║
X58n0991_p0159b19║No. 991
X58n0991_p0159b20║華嚴經普賢觀行法門
X58n0991_p0159b21║
X58n0991_p0159b22║沙門　法藏　撰
X58n0991_p0159b23║依華嚴經普賢觀行法，初明普賢觀，次明普賢行。
X58n0991_p0159b24║初中有十門：第一、會相歸性門，謂觀一切法自性皆
X58n0991_p0159c01║空，分別解了一念行心，稱理而觀，攝散入靜，名止。第
X58n0991_p0159c02║二、依理起行門，謂以所觀真理非斷空故，不礙事法
X58n0991_p0159c03║宛然顯現，是故令止不滯寂，寂不礙事，於事無念起
X58n0991_p0159c04║照，名觀。第三、理事無礙門，謂由性實之理，必徹事表
X58n0991_p0159c05║而自現，不壞於事；相虗之事，必該真性而自立，不翳
X58n0991_p0159c06║於理。理事混融，二而不二。是故菩薩於一念中，止觀
X58n0991_p0159c07║雙運，無礙同觀。第四、理事俱泯門，謂由理事交徹，形
X58n0991_p0159c08║奪兩亡，則非事非理超然逈絕。行心順此非觀非止，
X58n0991_p0159c09║逈絕無寄。經云：法離一切觀行。第五、心境融通門，謂
X58n0991_p0159c10║彼絕理事之無礙境，與泯止觀之無礙心，二而不二，
X58n0991_p0159c11║冥然一味；不二而二，心境宛然。第六、事融相在門，謂
X58n0991_p0159c12║以多事全依於一理，一理帶多事而全徧於一事。是
X58n0991_p0159c13║故菩薩以即止之觀，於一事中見一切事，而心無散
X58n0991_p0159c14║動。如一事，一切亦爾。第七、諸法相是門，謂由諸法皆
X58n0991_p0159c15║不異於真理，真理復不異於事，是故菩薩以不異止
X58n0991_p0159c16║之觀，見一法即一切法，而全不動。如一，一切亦爾。第
X58n0991_p0159c17║八、即入無礙門，謂由以一多相入而非一，一多相即
X58n0991_p0159c18║而非異，此二俱由融通一法界，是故菩薩以無念之
X58n0991_p0159c19║智，頓見於此無障礙之法。第九、帝網重現門，謂於一
X58n0991_p0159c20║事中所現一切，彼一切內復各現一切，如是重重不
X58n0991_p0159c21║可窮盡。如帝釋網，於一珠中現一切珠影，一切珠影
X58n0991_p0159c22║中復現珠影，重重無盡，是故菩薩以普賢眼，頓見如
X58n0991_p0159c23║此法界，圓融自在，無有限量。第十、主伴圓備門，謂菩
X58n0991_p0159c24║薩以普賢之智，頓見於此普賢法界，是故凡舉一門
X58n0991_p0160a01║為主，必攝一切為伴，如是無盡無盡，不可稱說，思之
X58n0991_p0160a02║可見。此略說顯華嚴經中菩薩止觀，廣如別記說。
X58n0991_p0160a03║第二、明普賢行法。初學菩薩行法，亦有十門：第一、先
X58n0991_p0160a04║起信心，然有三種：一、自信己身有如來藏性，修行可
X58n0991_p0160a05║得成佛；二、信三寶功德殊勝難量，離此更無可歸依
X58n0991_p0160a06║處；三、信因果決定，業報必然，是故捨惡修善，不離自
X58n0991_p0160a07║心。第二、歸依三寶，亦有三種：一、歸依徧法界三寶；二、
X58n0991_p0160a08║歸依慇重至極，不惜身命；三、遠歸依，盡未來際，誓不
X58n0991_p0160a09║斷絕。第三、懺悔宿罪，亦有三種：一、啟告十方三世一
X58n0991_p0160a10║切諸佛、菩薩、賢聖；二、對現尊像及眾僧等前；三、慇重
X58n0991_p0160a11║心，慚愧心，自述無始罪障。第四、發菩提心，立大誓願，
X58n0991_p0160a12║亦有三種：一、發直心，正念真如法故；二、深心，樂修一
X58n0991_p0160a13║切諸善行故；三、大悲心，救拔一切苦眾生故。第五、受
X58n0991_p0160a14║菩薩三聚淨戒，亦有三種：一、攝律儀戒，誓願斷一切
X58n0991_p0160a15║惡；二、攝善法戒，誓願修一切善；三、攝眾生戒，救度一
X58n0991_p0160a16║切眾生故，盡未來際而無休息。第六、修離過行，亦有
X58n0991_p0160a17║三種：一、調伏煩惱，離貪、瞋、邪見；二、止諸不善，離殺等
X58n0991_p0160a18║十惡道故；三、於菩薩十重、四十八輕戒，一一護持，不
X58n0991_p0160a19║令有犯，犯者即當懺悔，還使清淨。第七修善行，亦有
X58n0991_p0160a20║三種：一日日供養三寶，身口禮讚，意業觀察；二於萬
X58n0991_p0160a21║行六度，乃至諸波羅蜜，一一修學，無有厭足；三以此
X58n0991_p0160a22║善根，誓願迴向，普共眾生，趣大菩提。第八修忍辱行，
X58n0991_p0160a23║亦有三種：一內生慈心，若為愚癡眾生，背恩侵惱，終
X58n0991_p0160a24║不瞋之；二見瞋過患，經云：瞋如猛火，燒滅一切諸善
X58n0991_p0160b01║根故。又起一瞋心，成百種障礙，一切惡中，無過此惡；
X58n0991_p0160b02║三見忍利益，經云：若能忍者，即得名為有力大人，持
X58n0991_p0160b03║戒苦行，所不能及。第九救攝眾生行，亦有三種：一救
X58n0991_p0160b04║其現苦，乃至於死，先當救護；二更以佛法饒益，令當
X58n0991_p0160b05║來免三惡道苦；三化令修菩薩行，要當於我先成最
X58n0991_p0160b06║正覺。第十修平等行，亦有三種：一於所救眾生平等，
X58n0991_p0160b07║不揀怨親，不求恩報；二不見自他，無人無能無所，畢
X58n0991_p0160b08║竟平等；三興無緣大悲，無念大智，攝化眾生，廣修萬
X58n0991_p0160b09║行，盡未來際，而無休息故。
X58n0991_p0160b10║
X58n0991_p0160b11║華嚴經普賢觀行法門（終）