X58n0994_p0170a01║
X58n0994_p0170a02║No. 994
X58n0994_p0170a03║華嚴還源觀疏鈔補解（并序）
X58n0994_p0170a04║
X58n0994_p0170a05║晉水沙門　淨源　述
X58n0994_p0170a06║夫宗經為觀，傳諸後嗣，以教類之，略有三焉。昔帝心
X58n0994_p0170a07║尊者集法界觀門，則宗乎化教矣；澄照律師述淨心
X58n0994_p0170a08║戒觀，則宗乎制教矣。若乃化制並宗，性相互陳，唯賢
X58n0994_p0170a09║首國師妄盡還源，兼而有之。故其圓頓之機，權小之
X58n0994_p0170a10║流，悉皆普被耳。源景祐中稟茲觀門於崑山慧聚法
X58n0994_p0170a11║師之門（名諱清本），並疏兩軸，科文一冊，皆法灯大師之所
X58n0994_p0170a12║撰也。然其間所釋序文及諸觀義，雖盡乎善，而未盡
X58n0994_p0170a13║乎美。於是舉要治繁，選言發行，探清涼之疏旨，索演
X58n0994_p0170a14║義之鈔辭，補其偏善之功，成其具美之績，故命題曰
X58n0994_p0170a15║疏鈔補解焉。古人有言：不截盤根，無以驗其利器；不
X58n0994_p0170a16║剖文奧，無以辨其通才。後之孫謀通吾祖觀心，昭昭
X58n0994_p0170a17║然若杲日之麗天，且不為昏情所翳者，其在茲乎！時
X58n0994_p0170a18║元豐二秊歲次己未夏安居後三日於雲間善住寶
X58n0994_p0170a19║閣序。
X58n0994_p0170a20║題中修之一字，總貫名題。謂本文別舉六門，通為一
X58n0994_p0170a21║觀。以前之三門（一體，二用，三徧），通揀情顯解。謂一塵含容空
X58n0994_p0170a22║有，徧中以真空幻色，雙揀斷空實色。第四門修四種
X58n0994_p0170a23║行德，為熏習止觀方便。其第五門入五止，第六門起
X58n0994_p0170a24║六觀，方為造詣正修。由是隨入一門，即全收法界矣。
X58n0994_p0170b01║（上釋修字）下之九字，別申綱要。華嚴奧旨，即所依經也。華
X58n0994_p0170b02║喻萬行之因，嚴飾十身之果。奧謂竪深，與眾典為洪
X58n0994_p0170b03║源也。旨乃橫廣，攝群經為眷屬也。妄盡還源，即能依
X58n0994_p0170b04║觀也。妄法無體，義說為盡；會歸一心，喻派還源。故正
X58n0994_p0170b05║彪之水賦云：萬派雖別，同出於源；眾流雖殊，同歸于
X58n0994_p0170b06║海。若合心源如清涼，謂隨客塵則去而莫歸，見本性
X58n0994_p0170b07║則還源反本。觀者，妄盡智泯，本覺真性，與萬法融通
X58n0994_p0170b08║之稱也。然真本不可以功成，要亡功而本就；深源不
X58n0994_p0170b09║可以智得，必智盡而源成。故曰：觀者，妄盡智泯也。下
X58n0994_p0170b10║文亦云識盡見除，清涼謂情盡理現諸見自亡。文雖
X58n0994_p0170b11║廣略有異義，乃頓證全同。若準終南觀題為例，應云
X58n0994_p0170b12║略有異義乃頓證六重。今此不標者，以下文統收中
X58n0994_p0170b13║謂此上所述六重觀門，舉一為主餘五為伴，具在末
X58n0994_p0170b14║章耳。並序者，並兼也，序敘也，敘述法義之要旨及集
X58n0994_p0170b15║觀之利物也。或曰大方廣所證法也，佛華嚴能證人
X58n0994_p0170b16║也。今題中何以但標能證二字？答：夫觀者，開發後學
X58n0994_p0170b17║之慧門，冥通諸佛之果海。慧門既開，自見依正重重
X58n0994_p0170b18║無盡，此其大用也。若乃明其一經三大皆大，方廣五
X58n0994_p0170b19║周因果並佛，華嚴人法雙標，法喻齊舉，有體有用，兼
X58n0994_p0170b20║因兼果，理盡義圓，備如疏文解釋。經題七字，今此立
X58n0994_p0170b21║名尚簡，唯取華嚴二字為所依經也。若然，則法界觀
X58n0994_p0170b22║題何以具盡六字耶？夫廣略分途，述作異轍，體勢萬
X58n0994_p0170b23║端，不可一準。若責賢首立題闕大方廣佛四字，不責
X58n0994_p0170b24║帝心題下闕並序二字耶？前修謂直默異難，微貶穿
X58n0994_p0170c01║鑿，斯亦吾志。
X58n0994_p0170c02║京即長安。張晏注漢書云：地絕高曰京。左氏傳曰：莫
X58n0994_p0170c03║之與京。京，大也。唐、虞已前，帝王之居，多云都某處。世
X58n0994_p0170c04║紀云伏羲、神農都陳是也。大薦福者，唐之精舍頗眾，
X58n0994_p0170c05║亦有小薦福，故以大字揀之。薦，追也，言為考妣追福
X58n0994_p0170c06║也。此寺即唐中宗皇帝所造。按大宋高僧傳曰：中宗
X58n0994_p0170c07║有懷罔極，追福因心，先於長安造薦福寺，事不時就，
X58n0994_p0170c08║作者煩勞，乃勑工部尚書張錫與律師釋道岸同典
X58n0994_p0170c09║其任，廣開方便，愽施慈悲，人或子來，役無留務，費約
X58n0994_p0170c10║功陪，帝甚嘉之。寺者，梵言毗訶羅，此云游止，即出家
X58n0994_p0170c11║者游履之處也。廣雅云：寺，治也。釋名曰：治事者，嗣續
X58n0994_p0170c12║於其內也。沙門，此云息惡，無惡不息，即釋子之通稱
X58n0994_p0170c13║也。次二字名諱也。按秘書少監㶄朝隱述碑銘云：國
X58n0994_p0170c14║師姓康氏，諱法藏，累代相承，為康居國相。祖自康居
X58n0994_p0170c15║來朝，父諡皇朝，贈左侍中。國師秊甫十六，鍊一指於
X58n0994_p0170c16║阿育王舍利，以申供養。此後便游大白，雅挹重玄。聞
X58n0994_p0170c17║雲華寺儼法師講華嚴經，投為上足，以為水置瓶之
X58n0994_p0170c18║受納，以芥投針之因緣，名播招提，譽流宸極。屬榮國
X58n0994_p0170c19║夫人奄捐舘舍，未易齊縗（上資音下催音）。則天聖后廣樹佛
X58n0994_p0170c20║乘，大開法寶，國師䇿名宮禁，落髮道場，住太原寺。證
X58n0994_p0170c21║聖秊中，奉勑與于闐三藏實叉難陀譯華嚴經。至神
X58n0994_p0170c22║龍中，又同譯大寶積經。唯聖之所歸依，唯皇之所迴
X58n0994_p0170c23║向，爰降綸旨，為菩薩戒師。太上皇脫履萬機，褰衣四
X58n0994_p0170c24║海，亦受戒法，講華嚴經三十餘徧。梵網、楞伽、密嚴、起
X58n0994_p0171a01║信，皆有義疏，傳于四方。先天元秊壬子十一月十四
X58n0994_p0171a02║日，終身西京大薦福寺，春秋七十。其秊十一月二十
X58n0994_p0171a03║四日，葬於神禾原華嚴寺南。帝念若驚，聖情如失，誥
X58n0994_p0171a04║曰：國師德業天資，虗明契理，辨才韜識，了覺融心。廣
X58n0994_p0171a05║開喻筏之門，備闡傳灯之教，隨緣示應，埀化斯盡。比
X58n0994_p0171a06║真師寂，雖證無生之空；朝序飾終，宜有褒賢之命。可
X58n0994_p0171a07║贈鴻臚卿，贈絹一千二百疋，葬事准僧例，餘皆官供。
X58n0994_p0171a08║若夫集觀判教，獨得其奧，制疏通經，名耀古今，具如
X58n0994_p0171a09║聖宋僧傳並七祖傳文。述者明也。樂記云：作者曰聖，
X58n0994_p0171a10║述者曰明。然帝心名諱之下稱集，今言述者何耶？謂
X58n0994_p0171a11║序文之未具，彰創集無疑。先規有據，故此不云集耳。
X58n0994_p0171a12║滿教即華嚴也。文出北本涅槃經。彼經明半字即小
X58n0994_p0171a13║乘，滿字即大乘。故清凉云：半滿是喻，大小是法。而言
X58n0994_p0171a14║難思者，此教非法相所宗，故不可以心思也。窺者，左
X58n0994_p0171a15║傳曰：舉足而視也。一塵頓現，如行願品云：於一塵中
X58n0994_p0171a16║塵教佛，各處菩薩眾會中。此文亦徧大部。下文國師
X58n0994_p0171a17║引剎現佛身經云：花藏世界所有塵，一一塵中佛皆
X58n0994_p0171a18║入，普為眾生起神變，毗盧遮那法如是。圓宗者，起信
X58n0994_p0171a19║疏明大小乘宗途有五：一、隨相法執宗；二、真空無相
X58n0994_p0171a20║宗；三、唯識法相宗；四、如來藏緣起宗；五、圓融具德宗。
X58n0994_p0171a21║故賢首云：圓宗主伴具足，重重無盡，即大經也。而言
X58n0994_p0171a22║叵測者，此宗非名句所及，故不可以言測也。觀者，看
X58n0994_p0171a23║也。纖毫齊彰，謂纖小一毛也。現相品云：如來於一毛
X58n0994_p0171a24║孔中，一切剎塵諸佛坐。下文引身現剎土經云：一毛
X58n0994_p0171b01║孔內無量剎，各有四洲四大海，須彌鐵圍亦復然，悉
X58n0994_p0171b02║現其中無迫溢。上句示一塵，約外依報也。下句顯纖
X58n0994_p0171b03║毫，約內正報也。齊彰即頓現，文體小變耳。故義海云：
X58n0994_p0171b04║一多全攝，窺一塵所以頓彰；彼此相收，瞻纖毫以之
X58n0994_p0171b05║齊現。或問：滿教與圓宗，其旨何異？答：大疏曰：夫立教
X58n0994_p0171b06║必須斷證階位等殊，立宗但明所宗差別，故有不同
X58n0994_p0171b07║耳。
X58n0994_p0171b08║然者，不定之辭。用就體分，即止之觀也。非無差別之
X58n0994_p0171b09║勢，謂觀照性相也。故義海云：標體開用，助道之品蓋
X58n0994_p0171b10║多；就性明緣，差別之勢不一。事依理顯，即觀之止也。
X58n0994_p0171b11║自有一際之形，謂止息萬緣也。義海又謂：法無分齊，
X58n0994_p0171b12║現必同時，理不礙差，隱顯一際。或謂：用就體分，即下
X58n0994_p0171b13║文一體二用者。既序體用，何不述三徧四德耶？此誠
X58n0994_p0171b14║曲配，故不取之。
X58n0994_p0171b15║其猶下，文有六句：初二句法、喻雙標，次二句釋喻，後
X58n0994_p0171b16║二句釋法。初、病起藥興，妄生智立者。謂病發者，必用
X58n0994_p0171b17║藥以治之。妄生者，必立智以祛之。按無相集云：病有
X58n0994_p0171b18║二種：一緣慮，二無記。緣慮者，善惡二念也。雖復差殊，
X58n0994_p0171b19║俱非解脫，是故總束名為緣慮。無記者，雖不緣善惡
X58n0994_p0171b20║等事，然非真心，俱是昏住（他宗執無記為真心，何異認瓦礫為真金乎）。藥
X58n0994_p0171b21║亦有二種：一寂寂，二惺惺。寂寂，謂不念外境善惡等
X58n0994_p0171b22║事。惺惺，謂不生昏住無記等相。是故以寂寂治緣慮，
X58n0994_p0171b23║以惺惺治昏住，亦止觀二行治之，即前妄生智立也。
X58n0994_p0171b24║然妄生，則煩惱所知二障。智立，則如理如量二智。如
X58n0994_p0171c01║理智破煩惱，即無緣慮也。如量智破所知，即無昏住
X58n0994_p0171c02║也。所以引無相二病二藥消文者，蓋與諸家二智二
X58n0994_p0171c03║障義同耳。病忘藥忘下二句，釋喻也。謂昏、散兩病既
X58n0994_p0171c04║忘，則止、觀二藥亦忘，故以空拳喻藥忘也。止啼，喻病
X58n0994_p0171c05║忘也。潛夫曰：譬若握空拳以誑誘於孺子也，厥或呱
X58n0994_p0171c06║呱之泣既止，則開拳舒手，豈有物耶？孺，謂孩孺。呱，音
X58n0994_p0171c07║孤，泣聲也。心通法通下二句，釋法也。謂心通則二智
X58n0994_p0171c08║俱泯，法通則二障雙亡，智障寂然物我冥一，故引虗
X58n0994_p0171c09║空以喻性徧也。大經云：譬如虗空普徧一切。又曰：法
X58n0994_p0171c10║性徧在一切處。
X58n0994_p0171c11║既覺既悟下。既，已也。謂昏散之妄已覺頓除，則現量
X58n0994_p0171c12║之智亦悟齊泯，故云何滯何通也。百非者，肇法師謂：
X58n0994_p0171c13║但有一法則名為非，法不止一故云百非。攀緣者，以
X58n0994_p0171c14║妄相微動，攀緣諸法也。筆削記又謂百非者，此於有、
X58n0994_p0171c15║無、一、異四句上明之，謂有、非有、亦有亦非有、非有非
X58n0994_p0171c16║非有為一四句，無等例此，共成十六。又過、現、未來各
X58n0994_p0171c17║有十六，成四十八，已起、未起各四十八，並根本四，都
X58n0994_p0171c18║成百非也。若據序文，絕其增減，則約四謗以明四句：
X58n0994_p0171c19║一、執有增益謗；二、執無損減謗；三、執亦有亦無相違
X58n0994_p0171c20║謗；四、執非有非無戲論謗。此云增減，即四謗之二也。
X58n0994_p0171c21║今由心通法通，絕慮忘言，枝葉百非皆泯，由根本四
X58n0994_p0171c22║句頓亡。
X58n0994_p0171c23║故得下。故者，所以之稱。得者，獲之在己也。由前己性
X58n0994_p0171c24║心通法通，既覺既悟，所以獲得藥病泯而靜亂融也。
X58n0994_p0172a01║此文以靜定喻藥，以動亂喻病，斯則隔句會別歸總。
X58n0994_p0172a02║謂能藥所病雙泯，則證入玄宗。靜性亂相俱融，則復
X58n0994_p0172a03║歸法界。
X58n0994_p0172a04║竊見者，謂私竊見大經教義也。玄綱浩澣，見能詮教
X58n0994_p0172a05║也。浩澣，水之汪洋貌。故大疏云，教海之波瀾浩澣。妙
X58n0994_p0172a06║旨希微，見所詮義也。希微，即希夷也。故般若論云，契
X58n0994_p0172a07║希夷之境。詎究其源，釋上能詮。詎，豈也。水之初出曰
X58n0994_p0172a08║源。罕窮其際，釋上所詮。罕，少也。至極曰際。
X58n0994_p0172a09║真空即能觀之智，故滯於心首。實際即所觀之境，故
X58n0994_p0172a10║居於目前。且真空無念，念起恒為緣慮；實際無形，形
X58n0994_p0172a11║生翻作名相。故寶藏論云：真智隱於緣慮之內，法身
X58n0994_p0172a12║隱於形㲉之中。法身即實際之異名。
X58n0994_p0172a13║統收謂總攝也。玄奧，即前玄綱浩澣矣。囊括，猶包結
X58n0994_p0172a14║也。大宗，即前妙旨希微矣。出經卷於塵中，即大經卷
X58n0994_p0172a15║塵含經卷喻。（文有二段：初、法。）經云：佛子！如來智慧無所不至。
X58n0994_p0172a16║何以故？無一眾生而不具有如來智慧。（疏云：喻於佛性通平等智。
X58n0994_p0172a17║所以得知佛智徧者，無一眾生不有本覺，與一切佛體無殊故。）但以妄想顛倒執著
X58n0994_p0172a18║而不證得。（謂倒故不澄，豈得言無？如壯士迷故額珠，豈是膚中無寶？）若離妄想，一
X58n0994_p0172a19║切智、自自然智、無礙智則得現前。（謂若先無，離倒寧有？既離倒現，明本
X58n0994_p0172a20║不無。如貧得珠，非今授與。自然智者，自覺聖智也。無礙智者，始本無二，絕二礙也。二、喻。）佛子！譬
X58n0994_p0172a21║如有大經卷，（喻佛智無涯，性德圓滿。）量等三千大千世界，書寫
X58n0994_p0172a22║大千界事一切皆盡，乃至書寫其量悉等。（書寫一一各稱境者，
X58n0994_p0172a23║智如理故。）此大經卷雖復量等大千世界，而全住在一微
X58n0994_p0172a24║塵中。（潛一塵者，略有三義：一、妄覆真故，二、小含大故，三、一具多故）。如一微塵，一切
X58n0994_p0172b01║微塵皆亦如是（一切塵者，無一眾生不具佛智故）。時有一人智慧明
X58n0994_p0172b02║達，具足成就清淨天眼，見此經卷在微塵內，以精進
X58n0994_p0172b03║力破彼微塵，出此經卷，令得饒益（三合）。如來智慧亦復
X58n0994_p0172b04║如是，無量無礙，普能利益一切眾生（合上書寫多事），具足在
X58n0994_p0172b05║於眾生身中，但諸凡愚妄想執著，不知不覺（眾生身及妄想
X58n0994_p0172b06║俱合上塵）。爾時如來以無障礙清淨智眼，普觀法界一切
X58n0994_p0172b07║眾生，而作是言：奇哉！奇哉！此諸眾生具有如來智慧，
X58n0994_p0172b08║愚癡迷惑，不知不見，我當教以聖道等（如來合上一人，智眼合上
X58n0994_p0172b09║天眼，是皆於經益物也）。上來具引經疏一一注釋者，蓋圓覺廣、
X58n0994_p0172b10║略二疏，禪詮、觀門兩序，並撮略引經，而圭峯釋之，與
X58n0994_p0172b11║清涼本疏或異。下文賢首再引偈文，而釋義亦略。故
X58n0994_p0172b12║今經疏具書，所冀後昆詳而覽焉。轉法輪於毛處者，
X58n0994_p0172b13║大經偈云：一毛孔內難思剎，等微塵數種種住，一一
X58n0994_p0172b14║皆有徧照尊，在眾會中演妙法。又如善財求友，最後
X58n0994_p0172b15║至普賢，菩薩微細觀察普賢之身，見一毛孔中有不
X58n0994_p0172b16║可說不可說諸佛剎海，乃至善財所見佛剎微塵數
X58n0994_p0172b17║諸善友，往詣親近，積集智慧。比此暫見普賢所得，百
X58n0994_p0172b18║分不及一，乃至尼沙陀分亦不及一。善財從初發心，
X58n0994_p0172b19║乃至普賢，於其中間所入剎海，相續不斷。今於普賢
X58n0994_p0172b20║一毛孔中，一念所入，過前不可說不可說倍。如是盡
X58n0994_p0172b21║未來際，猶不能知一毛孔中種種剎海、佛海、菩薩眾
X58n0994_p0172b22║會海。既云佛海、眾會海，豈非轉法輪於毛處耶？
X58n0994_p0172b23║明者，德隆於即日，示其頓機也。行願疏云：得其門，則
X58n0994_p0172b24║等諸佛於一朝。梵行品云：若諸菩薩能與如是觀門
X58n0994_p0172c01║相應，於諸法中不生一解，一切佛法疾得現前。初發
X58n0994_p0172c02║心時，便成正覺，成就慧身，不由他悟。此亦無心，體極
X58n0994_p0172c03║一念，便契佛家。昧者，望絕於多生，示其漸根行願。疏
X58n0994_p0172c04║又曰：失其旨，則徒修因於曠劫。出現品云：設有菩薩
X58n0994_p0172c05║百千億劫具行六波羅蜜，若不聞此如來不可思議
X58n0994_p0172c06║大威德法門，或時聞已，不信，不解，不順，不入，不得名
X58n0994_p0172c07║為真實菩薩。此亦有作之修多劫，終成敗壞也。會旨。
X58n0994_p0172c08║山嶽易移，喻前頓機。無相云：妙悟通衢，則山河匪壅。
X58n0994_p0172c09║山即嶽，如泰山為東嶽。乖宗錙銖難入，喻前漸根無
X58n0994_p0172c10║相。又云：迷名滯相，則絲毫成隔。八銖為錙，二十四銖
X58n0994_p0172c11║為兩。
X58n0994_p0172c12║輙者，專也。旋披謂徧尋也。往誥，即晉譯之經。誥者，告
X58n0994_p0172c13║也，告示令曉也。𥾝覿，謂遠觀也。舊章即古之章。疏：章
X58n0994_p0172c14║者，明也，各明其義也。備三藏之玄文者，夫經律論之
X58n0994_p0172c15║三藏，即戒定慧之三學。下之第四門，明四種行德，即
X58n0994_p0172c16║戒學也。第五門入五止，即定學也。第六門起六觀，即
X58n0994_p0172c17║慧學也。然此觀門，正攝慧學，兼收戒定。正攝慧學者，
X58n0994_p0172c18║此有二說：一約本文，別舉六門，通為一觀。二依別錄，
X58n0994_p0172c19║謂發心修時曰觀，任運成行曰慧，故以慧學為正也。
X58n0994_p0172c20║兼收戒定者，謂先以四種行德為方便，次以五止為
X58n0994_p0172c21║造修，故戒定為兼也。又若本文多翻問答，數引起信
X58n0994_p0172c22║為證，則正屬論藏。若曉兼正，則經、律二藏從而可知
X58n0994_p0172c23║矣。又復應知三藏約法，二藏約人。今茲觀文，約人則
X58n0994_p0172c24║正屬菩薩藏，兼攝聲聞藏。以下文明化教普代眾生
X58n0994_p0173a01║受苦等，即菩薩藏；五蘊無主明人空等，即聲聞藏。制
X58n0994_p0173a02║教中引梵網經、四分律，皆菩薩藏為正，聲聞藏為兼。
X58n0994_p0173a03║若例終南觀文，與此大異。彼觀約人正為菩薩，則無
X58n0994_p0173a04║聲聞藏；約法則有經、論二藏，無其律藏。何者？彼明三
X58n0994_p0173a05║重觀門，則慧學為正，定學為兼，而不說四種行德，故
X58n0994_p0173a06║無戒學也。憑五乘之妙旨者，乘以運載為義。此五力
X58n0994_p0173a07║有大小，載有遠近。一、人乘，謂三歸、五戒，運載眾生，越
X58n0994_p0173a08║於三塗，生於人道。二、天乘，謂上品十善及四禪、八定，
X58n0994_p0173a09║運載眾生，越於四洲，達於上界。三、聲聞乘，謂四諦法
X58n0994_p0173a10║門；四、緣覺乘，謂十二因緣法門，皆運載眾生，越於三
X58n0994_p0173a11║界，到有餘、無餘涅槃，成阿羅漢及辟支佛。五、菩薩乘，
X58n0994_p0173a12║謂悲、智、六度法門，運載眾生，總超三界、三乘境，至無
X58n0994_p0173a13║上菩提大般涅之彼岸。若推觀中，五乘之義甚隱。今
X58n0994_p0173a14║以二義通之：一、據現文互攝，二、依大疏寄乘。然觀中
X58n0994_p0173a15║現文，唯明三歸、五戒是出苦海之津梁，趣涅槃之根
X58n0994_p0173a16║本。出苦海即攝前二，謂人乘、天乘也；趣涅槃即攝後
X58n0994_p0173a17║三，謂聲聞、緣覺、菩薩也。故先據現文互攝以通之。若
X58n0994_p0173a18║依清涼十地疏文，初、歡喜地，二、離垢地，三、發光地，此
X58n0994_p0173a19║三寄世間人、天乘；四、𦦨慧地，五、難勝地，六、現前地，七、
X58n0994_p0173a20║遠行地，此四寄出世間三乘。故後依大疏寄乘以攝
X58n0994_p0173a21║之。繁辭必削下，如漢書？衛青傳：削則削，筆則筆。削謂
X58n0994_p0173a22║刪去，筆謂增益。今云繁辭必削，所謂刪去也。缺義復
X58n0994_p0173a23║全，所謂增益也。
X58n0994_p0173a24║雖則創集，無疑縱也。況乃先規，有據奪也。創集者，創
X58n0994_p0173b01║初集會也。如帝心為觀，集義不集文也。無疑者，文中
X58n0994_p0173b02║子曰：窮理盡性，吾何疑？今集先聖規準之言而為據
X58n0994_p0173b03║依，故絕枝辭。周易云：中心疑者，其辭枝窮。茲性海下，
X58n0994_p0173b04║謂覺性如海，語其深廣也。妙行如林，言其高聳也。參
X58n0994_p0173b05║而不雜。釋上別舉六門。一際皎然。釋上通為一觀，謂
X58n0994_p0173b06║一真實際，皎然明白。有謂通為一觀，總號還源，斯亦
X58n0994_p0173b07║有理。
X58n0994_p0173b08║冀返迷方者，如人迷東往西，冀望返歸也。情同曉日
X58n0994_p0173b09║者，情，法也；日，喻也。夫觀心發明，則情計盡遣，其猶曉
X58n0994_p0173b10║日騰輝，則瞑霧頓祛。佩道，猶負道也。佩者，玉之帶。禮
X58n0994_p0173b11║曰：凡帶必有佩。道者，性德之本，斯須不可離之，非佩
X58n0994_p0173b12║而何？君子者，仲尼謂魯哀公曰：言必忠信而心不妄，
X58n0994_p0173b13║仁義在身而色不伐，思慮通明而辭不專，篤行信道
X58n0994_p0173b14║而自強不息，此君子儒也。今亦爾，所謂名必副實而
X58n0994_p0173b15║心不妄，戒法在身而色不伐（矜伐），定慧更資而辭不專，
X58n0994_p0173b16║力傳遺訓而自強不息，此君子僧也。俯而詳焉者，惟
X58n0994_p0173b17║義學君子。僧俯心從道，廣而行之。詳者，廣也。焉者，語
X58n0994_p0173b18║絕之辭。
X58n0994_p0173b19║初列名。然此六門，生起有緒。生佛迷悟，莫先本體，故
X58n0994_p0173b20║初授之以顯體也。體性開發，存乎妙用，故第二授之
X58n0994_p0173b21║以起用也。依於妙用，塵塵普周，故第三授之以示徧
X58n0994_p0173b22║也。依能徧境而修行業，故第四授之以行德也。行德
X58n0994_p0173b23║在躬，以止調心，故第五授之以大止也。止門雖寂，觀
X58n0994_p0173b24║心常照，故第六授之以妙觀也。一顯一體，要其大旨，
X58n0994_p0173c01║即華嚴一真法界也。二、起二用：初、海印常住用，明自
X58n0994_p0173c02║性深廣；二、圓明自在用，辨隨緣成德。三、示三徧：一、普
X58n0994_p0173c03║周法界徧，明塵性依真；二、出生無盡徧，明依真起用；
X58n0994_p0173c04║三、含容空有徧，明體用交參。四、行四德：一、妙用無方
X58n0994_p0173c05║德，多示悲心利他；二、住持有則德，多誡智體自利；三、
X58n0994_p0173c06║柔和質直德，悲智雙流，自他俱濟；四、代生受苦德，唯
X58n0994_p0173c07║大悲利他，普救群品。五、入五止：一、照法離緣止，正顯
X58n0994_p0173c08║法空；二、觀人寂怕止，兼明人空；三、性起繁興止，會緣
X58n0994_p0173c09║歸寂；四、光定顯現止，寄功忘照；五、理事玄通止，寂照
X58n0994_p0173c10║融泯。六、起六觀：一、攝境歸心觀，顯出法身；二、從心現
X58n0994_p0173c11║境觀，修成報身；三、心境圓融觀，法報無礙；四、智身影
X58n0994_p0173c12║現觀，一智現多；五、身入鏡像觀，多身入一；六、主伴帝
X58n0994_p0173c13║網觀，一多同時，身智無盡。然此六重觀，即賢首品中
X58n0994_p0173c14║明普賢德徧一切，時處無方。大用十三昧門：一、圓明
X58n0994_p0173c15║海印三昧門；二、華嚴妙行三昧門；三、因陀羅網三昧
X58n0994_p0173c16║門；四、手出廣供三昧門；五、現諸法門三昧門；六、四攝
X58n0994_p0173c17║生三昧門；七、俯同世間三昧門；八、毛光照益三昧門；
X58n0994_p0173c18║九、主伴嚴麗三昧門；十、寂用無礙三昧門。若以六重
X58n0994_p0173c19║觀門攝此十門三昧者，一、顯一體，即攝第一圓明海
X58n0994_p0173c20║印三昧門，以下文依名別示中謂若據一體為名，即
X58n0994_p0173c21║是海印炳現三昧門。又二起二用：初、海印森羅常住
X58n0994_p0173c22║用，引經二偈亦攝第一圓明海印三昧門；二、法界圓
X58n0994_p0173c23║明自在用，引經二偈即攝第二華嚴妙行三昧門。此
X58n0994_p0173c24║依清涼科經攝之。又上四偈中復攝三門：一、攝第四
X58n0994_p0174a01║手出廣供三昧門，以正引偈云：嚴淨不可思議剎，供
X58n0994_p0174a02║養一切諸如來。今第四門偈謂：能以一手徧三千，普
X58n0994_p0174a03║供一切諸如來。二、攝第七俯同世間三昧門，以正引
X58n0994_p0174a04║偈云：或現童男童女形，隨其所樂悉令見。今第七門
X58n0994_p0174a05║偈謂：或現梵志或國王，人天等類同信仰。三、攝第八
X58n0994_p0174a06║毛光照益三昧門，以正引偈云：放大光明無有邊，度
X58n0994_p0174a07║脫眾生亦無量。今第八門偈謂：放大光明不思議，令
X58n0994_p0174a08║其見者悉調伏。三、示徧，即攝第三因陀羅網三昧門，
X58n0994_p0174a09║以文中謂一塵既具，當知一一塵亦爾。今第三門偈
X58n0994_p0174a10║云：如一塵中所示現，一切微塵悉亦然。四行、四德攝
X58n0994_p0174a11║其二門：一、攝第五現諸法門三昧門，以四德中具明
X58n0994_p0174a12║四攝也。今第五門偈謂菩薩住在三昧中，或以四攝
X58n0994_p0174a13║利益門，二、攝第六四攝攝生三昧門，以下文依名別
X58n0994_p0174a14║示中謂若準四德為名，即名四攝攝生三昧門。五、入
X58n0994_p0174a15║五止即攝第十寂用無礙三昧門，依名別示中謂若
X58n0994_p0174a16║約五止而言，即為寂用無礙三昧門。六、起六觀中主、
X58n0994_p0174a17║伴互現帝網觀即攝第九主、伴嚴三昧門，謂文中以
X58n0994_p0174a18║自為主，望他為伴，如善財合掌在彌勒前。今第九門
X58n0994_p0174a19║偈云：譬如明月在星中菩薩處眾亦復然。此中引經，
X58n0994_p0174a20║或取文、義相類，故其句、偈有前、後不？若觀舊疏，但將
X58n0994_p0174a21║二起、二用對初之二門，下之八門皆無攝屬。是知華
X58n0994_p0174a22║嚴奧旨將興，賢首不得不作；賢首遺風將絕，清凉不
X58n0994_p0174a23║得不生。庶習茲觀者，推經考疏，則合十門之三昧為
X58n0994_p0174a24║六重之觀法，無以尚於此矣。
X58n0994_p0174b01║初通顯自性，文有四節：初牒；然此下，釋體字；從本下，
X58n0994_p0174b02║釋自性；清淨性體下，釋圓明。言如來藏中法性體者，
X58n0994_p0174b03║法性即止自性。清凉大疏謂：起信明一心即如來藏，
X58n0994_p0174b04║含於二義：一、約體絕相，即真如門；二、隨緣起滅，即生
X58n0994_p0174b05║滅門。今文雖顯一心法界，而引論文，皆約體絕相也。
X58n0994_p0174b06║又圭峯禪詮序謂：況此真性，是眾生迷悟之源，故名
X58n0994_p0174b07║如來藏；亦是萬法之源，故名法性。此則法性與如來
X58n0994_p0174b08║藏，體同名異也。
X58n0994_p0174b09║隨流加染者，謂迷之則生死無窮。返流除染者，謂解
X58n0994_p0174b10║之則廓爾大悟。真性離此，故云不垢不淨也。
X58n0994_p0174b11║在聖體即踞涅槃岸，處凡身即居生死流。真性絕流，
X58n0994_p0174b12║故云不增不減。何者？欲言其增，同如絕相；欲言其減，
X58n0994_p0174b13║幽靈不竭；欲言其垢，萬累斯亡；欲言其淨，不斷性惡。
X58n0994_p0174b14║口欲談而辭喪，心將緣而慮亡，亦通果分，不可說也。
X58n0994_p0174b15║雖有隱顯下。躡前起後也。隱即躡前凡身，起後煩惱
X58n0994_p0174b16║也。顯即躡前聖體，起後智慧也。非生因之所生者，大
X58n0994_p0174b17║疏云：生因所生為緣，如種生芽也。唯了因之所了者，
X58n0994_p0174b18║了因所了為因，如灯照物也。是知生因即緣因，同前
X58n0994_p0174b19║五度；了因即智慧也。演義文云：其嚴身華，亦喻了因；
X58n0994_p0174b20║其引果花，亦喻生因。嚴身唯約圓融，引果兼於行布。
X58n0994_p0174b21║若了斯旨，生、了彌顯。
X58n0994_p0174b22║起信下諸句，皆引彼疏注之。真如自體（上體下用），有大智
X58n0994_p0174b23║慧光明義（本覺智明），徧照法界義（本覺顯照諸法），真實識知義（顯照
X58n0994_p0174b24║之時無倒），自性清淨心義（性離惑染）。此下引經論，多從義勢注
X58n0994_p0174c01║之，欲其文旨明白灼然。
X58n0994_p0174c02║依體起二用者，以前文顯一體即果海不可說，今起
X58n0994_p0174c03║二用即因門可說也。
X58n0994_p0174c04║一、海印森羅下。謂海印現象森然羅列也。常住用者，
X58n0994_p0174c05║起信云：得見心性，心即常住。後疏釋云：無明風止，性
X58n0994_p0174c06║海浪息，湛然常住也。真如者，體非偽妄曰真，性無改
X58n0994_p0174c07║易曰如。本覺即法身真覺，理非新成，故云本也。論云：
X58n0994_p0174c08║依此法身，說名本覺。妄盡心澄，萬象齊現者，前文謂
X58n0994_p0174c09║觀者妄盡智泯，本覺真性與萬法融通者，亦取此也。
X58n0994_p0174c10║猶如大海，因風起浪，即起信真，隨妄轉喻也。若風止
X58n0994_p0174c11║息，海水澄清，即起信息，妄顯真喻也。無象不現，合法
X58n0994_p0174c12║中末句。
X58n0994_p0174c13║無量功德藏者，彼疏釋云：謂此法身如來藏中含攝
X58n0994_p0174c14║薀積無邊恒沙性功德故。法性二字，前文已釋。言一
X58n0994_p0174c15║下，亦起信文也。彼云：所言法者，謂眾生心。疏釋曰：出
X58n0994_p0174c16║其法體也。是心即攝一切世間、出世間法。疏謂辨法
X58n0994_p0174c17║功能，以其隨染成於不覺，則攝世間法也。不變之本
X58n0994_p0174c18║覺及反流之始覺，則攝出世間法矣。即是一法界者，
X58n0994_p0174c19║謂無二真心為一法界。而此非筭數之一，謂如理虗
X58n0994_p0174c20║融，平等不二，故稱為一。依生聖法，故云法界。大總相
X58n0994_p0174c21║法門體者，二門之中不取別相門，於中但取總相，然
X58n0994_p0174c22║亦該收別盡，故云大也。此一法界舉體全作二門，為
X58n0994_p0174c23║顯此義故云體也。軌生物解曰法，聖智通游曰門。唯
X58n0994_p0174c24║依下論云：一切諸法唯依妄念而有差別，若離心念
X58n0994_p0175a01║則無一切境界之相。此云若離妄念唯一真如者，有
X58n0994_p0175a02║其二意：一、符上文一法所印，二、連下句海印三昧。大
X58n0994_p0175a03║疏引經謂：海印三昧如淨水中四兵像（象、馬、車、步），乃至莫
X58n0994_p0175a04║不皆於水中現。又云：海有希奇殊特法，能為一切平
X58n0994_p0175a05║等印，眾生寶物及川流，普悉包容無所拒。大集經謂：
X58n0994_p0175a06║如閻浮提一切眾生身及餘外色，如是海中皆有印
X58n0994_p0175a07║像，以是故詺大海為印。菩薩亦爾，得大海印三昧已，
X58n0994_p0175a08║能分別見一切眾生心行，於一切法門皆得慧明，是
X58n0994_p0175a09║為菩薩得海印三昧見一切眾生心行所趣。然此經
X58n0994_p0175a10║文多同出現品，但出現品現於四天下像，大集唯一
X58n0994_p0175a11║閻浮，以此為異。考茲一唱觀文，唯海印三昧出華嚴，
X58n0994_p0175a12║次經云下出法句經，餘皆起信。況前明一體，彼示三
X58n0994_p0175a13║徧、四德、五止、六觀，一一引論為衡鑑。斯蓋帝心冥挾
X58n0994_p0175a14║起信，集三重法界於前；賢首顯用論文，述六門還源
X58n0994_p0175a15║於後。推是言之，以馬鳴大士為吾宗初祖，其誰謂之
X58n0994_p0175a16║不然？
X58n0994_p0175a17║華嚴下。此之二偈，正引第一圓明海印三昧門。前之
X58n0994_p0175a18║一偈，明其業用周徧，即類於餘眾。後之一偈，總結大
X58n0994_p0175a19║用所依，即海印三昧。摩睺羅伽，此云腹行，即蠎虵之
X58n0994_p0175a20║屬。文有等字，以偈中但標六類，等取餘六：一夜叉，二
X58n0994_p0175a21║乾闥婆，三迦樓羅，四緊那羅，五人，六非人。
X58n0994_p0175a22║二、法界圓明自在用，是華嚴三昧者，即賢首品第二
X58n0994_p0175a23║華嚴妙行三昧門。晉經云：一切自在難思議，華嚴三
X58n0994_p0175a24║昧勢力故。此即據行為言，名華嚴三昧。然妙行有五，
X58n0994_p0175b01║次文釋之。離世間品云：入廣大三昧，名佛華嚴。大疏
X58n0994_p0175b02║云：萬行披敷，嚴法身故。三昧，此云等持，謂遠離沉掉，
X58n0994_p0175b03║平等治心，趣一境故。曉法師曰：三昧，此翻正思。正謂
X58n0994_p0175b04║正審，揀於邪慧也；思謂思察，揀於昏沉也。
X58n0994_p0175b05║廣修萬行，稱理成德，釋自在用也。普周法界，而證菩
X58n0994_p0175b06║提，釋法界圓明。後釋華嚴二字。華有結實之用者，行
X58n0994_p0175b07║願疏云：表於法界，含性德故。行有感果之能者，疏又
X58n0994_p0175b08║云：行為生因，起正覺故。託事釋，有結實也。表彰釋行
X58n0994_p0175b09║有感果也。行成果滿，契理稱真者。此展經題以釋嚴
X58n0994_p0175b10║字。謂行成果滿，即佛華嚴能證人也。契理稱真，即大
X58n0994_p0175b11║方廣所證法也。性相兩亡，唯一真界。故前序云：泯性
X58n0994_p0175b12║相而歸法界。能所俱絕，造極大宗。序又云：消能所以
X58n0994_p0175b13║入玄宗。顯煥炳著，皆光明貌。
X58n0994_p0175b14║良以下，反釋前文，曲為三釋：初、真性所流行釋；二、引
X58n0994_p0175b15║攝輪文同釋；三、約承上起下釋。非真流之行無以契
X58n0994_p0175b16║真者，謂真外有行，理不徧故。何有飾真之行不從真
X58n0994_p0175b17║起者，謂行外有真，事無依故。此約真性所流行釋。又
X58n0994_p0175b18║此二句全同攝論，所謂無不從此法界流，即何有飾
X58n0994_p0175b19║真之行不從真起？論又云：無不還歸此法界，即非真
X58n0994_p0175b20║流之行無契真。此約攝論文同釋也。此則下，則者承
X58n0994_p0175b21║上之辭，則重釋前二句也。謂真該妄末，行無不修，釋
X58n0994_p0175b22║前何有飾真之行，不從真起。妄徹真源，相無不寂，釋
X58n0994_p0175b23║前非真流之行，無以契真。此約承上起下釋也。又後
X58n0994_p0175b24║之二句，略申二解：一類義海，二引本文。類義海者，謂
X58n0994_p0175c01║真該妄末，行無不修，即觀空萬行沸騰也。妄徹真源，
X58n0994_p0175c02║相無不寂，即涉有一道清淨也。依本文，謂真該妄末，
X58n0994_p0175c03║行無不修，即行從理起，理徹於事也。妄徹真源，相無
X58n0994_p0175c04║不寂，即理由修顯，事徹於理也（〔出下文玄通上〕）。然而行法幽
X58n0994_p0175c05║微，直釋難曉，故引教義為據，勿謂繁而寡要。
X58n0994_p0175c06║華嚴下。此之二句正引第二華嚴妙行三昧，先明五
X58n0994_p0175c07║種行，後結上所依。嚴淨不可思議剎（一淨土行），供養一切
X58n0994_p0175c08║諸如來（二供佛行），放大光明無有邊（三敬眾行），度脫眾生亦無
X58n0994_p0175c09║量（四悲濟行），施戒忍進及禪定，智慧方便神通等（五十度行兼明
X58n0994_p0175c10║神通行，等之一字等取十度，後三謂願、力、智也），如是一切皆自在（結上自在），以佛
X58n0994_p0175c11║華嚴三昧力（總結所依）。
X58n0994_p0175c12║一塵普周法界徧，演義鈔謂即大經偈云充滿法界
X58n0994_p0175c13║無窮盡也。文中先釋一塵，後釋普徧。攬真，謂依真界
X58n0994_p0175c14║也。經云下。華藏品剎自在文也。華嚴世界所有塵（總中
X58n0994_p0175c15║有別），一一塵中見法界（小能容大），寶光現佛如雲集（依正互融），此
X58n0994_p0175c16║是如來剎自在（結歸果德）。圭峯釋第二句，則云見四法界。
X58n0994_p0175c17║此文雖引一偈，意取上半以證前文，下半因便來耳。
X58n0994_p0175c18║二者，一塵出生無盡。徧演義云：出現無盡，若高山之
X58n0994_p0175c19║出雲。
X58n0994_p0175c20║自體有常樂我淨義（性德圓徧），清涼不變自在義（性德無遷），具
X58n0994_p0175c21║足如是過恒沙功德（性德恒沙不離真體），乃至無有所少義（聖證
X58n0994_p0175c22║性已性德本有）。經云下。即義。引晉經自大起小，明其依正二
X58n0994_p0175c23║皆具性德，謂山河最大、樹林漸小、塵毛極小。當知一
X58n0994_p0175c24║塵下文有十一對，一塵普周法界即理也，一塵出生
X58n0994_p0176a01║無盡即事也（上一對為總，謂合前二徧，下十對為別），即人能證也、即法
X58n0994_p0176a02║所證也，即彼涅槃也、即此生死也，即依淨穢土也、即
X58n0994_p0176a03║正凡聖身也，即染煩惱也、即淨菩提也，即因有學也、
X58n0994_p0176a04║即果無學也，即同同類眾也、即異異類眾也，即一不
X58n0994_p0176a05║變也、即多隨緣也，即廣容十方剎也、即狹不壞一塵
X58n0994_p0176a06║也，即情有知也、即非情無知也，即三身同教一乘也、
X58n0994_p0176a07║即十身別教一乘也。三身謂法、報、化，十身謂一眾生
X58n0994_p0176a08║身、二國土身、三業報、四聲聞、五緣覺、六菩薩、七如來、
X58n0994_p0176a09║八智、九法、十虗空。此則融三種世間為十身，七八九
X58n0994_p0176a10║即智正覺世間，第二第十即器世間，餘五有情世間。
X58n0994_p0176a11║理事無礙者，謂理事鎔融，存亡逆順，通有十門。事事
X58n0994_p0176a12║無礙者，謂徧攝無礙，交參自在，亦辨十門義。或謂吾
X58n0994_p0176a13║祖造此觀門，宗賢首一品，則局十門三昧也。帝心集
X58n0994_p0176a14║法界觀，宗華嚴一經，則通七處九會也。若觀此文，辨
X58n0994_p0176a15║理事無礙，周徧含容，豈局賢首一品哉？所謂終日載
X58n0994_p0176a16║天，不知天之高；長年履地，不知地之厚者也。法如是
X58n0994_p0176a17║者，法爾而然也。十身互作，下文具釋。唯普眼之境界
X58n0994_p0176a18║者，華嚴䇿林曰（亦賢首造）：全色為眼，恒見色而無緣。全眼
X58n0994_p0176a19║為色，恒稱見而非我。非我離於情想，無緣絕於貪求。
X58n0994_p0176a20║收萬象於目前，全十方於眼際。是以緣義無盡，隨見
X58n0994_p0176a21║見而不窮。物性叵思，應法法而難準。法普則眼普，義
X58n0994_p0176a22║通則見通。體之自隱隱，照之遂重重。其唯普眼之境
X58n0994_p0176a23║界乎。
X58n0994_p0176a24║如上事相下，指上一塵，即一切法也。相容，謂一望多，
X58n0994_p0176b01║即一容一切，如東鏡容九鏡也。相攝謂多望一，即一
X58n0994_p0176b02║切攝一，如九鏡攝東鏡也。重重無盡者。大疏云：一入
X58n0994_p0176b03║一切，如性之徧；一切入一，如性之包。若秦鏡之㸦照，
X58n0994_p0176b04║猶帝網之交光。故云重重無盡。經云下。引此一偈，證
X58n0994_p0176b05║其二義：一、證前唯普眼之境界，以偈文末句是普智
X58n0994_p0176b06║眼天王所得解脫門故；二、證後重重無盡境界，以偈
X58n0994_p0176b07║文初句有無盡海之言耳。
X58n0994_p0176b08║問中躡前，即理即事，一對之總也。故先述意，謂理與
X58n0994_p0176b09║事而融即，文隨義而㸦通。今時下，為眾敘疑。
X58n0994_p0176b10║且於一塵之上，列其十疑，束為五對：初、染淨對，二、真
X58n0994_p0176b11║俗對，三、生死涅槃，四、煩惱菩提，五、小乘大乘。答中，大
X58n0994_p0176b12║智圓明而為能證，覩纖毫而周性海，謂正中見依也。
X58n0994_p0176b13║真源朗現而為所證，處一塵而耀全身，謂依中現正
X58n0994_p0176b14║也。萬法起必同時，即寂寥於萬化之域；一際理無前
X58n0994_p0176b15║後，即動用於一塵之中。體無徧計者，謂所計有法一
X58n0994_p0176b16║切皆亡，即悟我空小乘法也。無生無滅者，謂性無生
X58n0994_p0176b17║滅，依他似有，有同幻化，即悟法空大乘法也。
X58n0994_p0176b18║唯以一塵字解釋者，如吾祖述華嚴義海，唯以一塵
X58n0994_p0176b19║剖為百門。古人謂圓機覩一乘，法界知春秋，亦可高
X58n0994_p0176b20║例。宜深思之者，終南觀謂深思令觀明現，是皆祖祖
X58n0994_p0176b21║同辨，勸修成行耳。
X58n0994_p0176b22║經云下。引偈二句，意取後句結例立名。一塵含容空
X58n0994_p0176b23║有徧者，演義云：非滅盡法，猶虗空之常住。此則合前
X58n0994_p0176b24║二徧，成此第三。謂此文塵無自性，即前普周徧中，塵
X58n0994_p0176c01║無自性，攬真成立，故云即空也。此文幻相宛然，即前
X58n0994_p0176c02║無盡徧中，依真起用，亦復萬差，故云即有也。良由下，
X58n0994_p0176c03║顯色空交徹。觀色下，示無住行。謂不住生死異凡夫，
X58n0994_p0176c04║不住涅槃異小乘。由了色空之境不二，所以悲智之
X58n0994_p0176c05║念不殊。言真實觀者，以緣起悲智跨末章悲智無盡，
X58n0994_p0176c06║以結觀名也。乍觀斯文，似當中道第一義觀。細詳前
X58n0994_p0176c07║有出生無盡，後有釋義結名，皆示周徧含容。若以真
X58n0994_p0176c08║實即是中道，何以次文辨塵含十方為大不思議，念
X58n0994_p0176c09║包九世為十玄門？故知不然。寶性論，即堅慧菩薩所
X58n0994_p0176c10║造。道前菩薩者，玄鏡謂地前菩薩有三種空亂意，以
X58n0994_p0176c11║不了知真如來藏生死涅槃二際平等，執三種空：一、
X58n0994_p0176c12║疑空滅色，取斷滅空。此如穿井除土出空，取其頑空
X58n0994_p0176c13║也。二、疑空異色，取色外空。此如墻處不空，墻外是空，
X58n0994_p0176c14║亦取斷空也（上二依圭峰釋）。三、疑空是物，取空為有。彼謂別
X58n0994_p0176c15║有一物，是於空體，故取為有也（依清凉解）。
X58n0994_p0176c16║今此下。推此一科，義涉二途：一、釋前三疑，二、雙示揀
X58n0994_p0176c17║顯。釋前疑者，即是揀空亂意菩薩計三種空也。謂色
X58n0994_p0176c18║是幻色，必不礙空，釋前一者，疑空滅色，取斷滅空。空
X58n0994_p0176c19║是真空，必不礙色，釋前二者，疑空異色，取色外空。若
X58n0994_p0176c20║礙於色，即是斷空；若礙於空，即是實色，釋前三者，疑
X58n0994_p0176c21║空是物，取空為有。三疑既遣，則一塵包徧，義見次文。
X58n0994_p0176c22║二、雙示揀顯者，終南觀中，以會色歸空，明空即色，皆
X58n0994_p0176c23║揀情顯解。故圭峯注云：若色是實色，即礙於空；空是
X58n0994_p0176c24║斷空，即礙於色。今既色是幻色，故不礙空；空是真空，
X58n0994_p0177a01║故不礙色。但此文約次第釋前三疑，故先明空幻，後
X58n0994_p0177a02║彰斷實。彼觀約次第成其第三空色無礙觀，故先遣
X58n0994_p0177a03║斷實，後顯真幻。文雖前後，義乃同時，一家揀顯，殊塗
X58n0994_p0177a04║同歸。然會色歸空觀，揀外道、小乘皆有斷滅；明空即
X58n0994_p0177a05║色觀，揀凡夫及初心菩薩皆執實色。此文何故唯揀
X58n0994_p0177a06║空亂意菩薩耶？今但約所計斷空實色是同，不以能
X58n0994_p0177a07║計之人有異，于何不可？或謂彼觀唯以真幻揀於斷
X58n0994_p0177a08║實，此文何以舉一塵含容空有耶？答曰：夫迷名執相，
X58n0994_p0177a09║則終歸邊見；了事即理，而中道可期。且幻色豈非一
X58n0994_p0177a10║塵乎？真空豈非法界乎？如下文謂無生既顯幻有，非
X58n0994_p0177a11║云攝法界而一塵收，舉一身而十身現，亦以幻色即
X58n0994_p0177a12║一塵，無生即法界，豈以名殊而異於物哉？
X58n0994_p0177a13║塵含十方，即大不思議也。龍樹謂塵含法界，量等虗
X58n0994_p0177a14║空，即指華嚴為大不思議。毛吞巨海，芥納須彌，即指
X58n0994_p0177a15║淨名為小不思議。念包九世，即十玄門之一也。金師
X58n0994_p0177a16║子章云：剎那之間，分為三際。謂過去、未來、現在，總有
X58n0994_p0177a17║三三之位，以立九世。促即一念也，延即九世也。正當
X58n0994_p0177a18║十玄門中，十世隔法異成門也。
X58n0994_p0177a19║殊勝微言，纖毫彰於圓教者，即經云：無量無邊法門
X58n0994_p0177a20║海，一言演說盡無餘。奇特聖眾，輕埃現於全軀者，即
X58n0994_p0177a21║經云：於一塵中塵數佛，各處菩薩眾會中。此義徧於
X58n0994_p0177a22║大經，避繁不引。逈超言慮之端者，圭峯云：法無名相，
X58n0994_p0177a23║非心思口議，釋上纖毫，彰於圓教也。透出筌罤之表
X58n0994_p0177a24║者，周易云：得魚亡筌，得㝹亡罤。釋上輕埃現於全軀
X58n0994_p0177b01║也。
X58n0994_p0177b02║經云下。即出現品塵含經卷喻。此並次科，但申其大
X58n0994_p0177b03║意，具釋如前序中引長行及清涼大疏。今此八句即
X58n0994_p0177b04║重頌也。
X58n0994_p0177b05║隨緣妙用，德中群生，即眾生變其文耳。眾者，不一之
X58n0994_p0177b06║稱。漢書中去呼，今釋教相承平呼。根器不等受解萬
X58n0994_p0177b07║差者，以根有大小之殊，解有明昧之異。樂欲不同應
X58n0994_p0177b08║機授法者，上機授之以六度，中根授之以十二因緣，
X58n0994_p0177b09║下根授之以四諦。（次下二句即維摩經）應病與藥，謂用諸觀智
X58n0994_p0177b10║之藥，治諸不善之病。令得服行，謂斷二障之惑，證三
X58n0994_p0177b11║乘之果。
X58n0994_p0177b12║維摩，具云維摩羅詰，秦言淨名。垂裕記云：淨即真身，
X58n0994_p0177b13║名即應身。真即所證之理，應即所現之身。生公疏云：
X58n0994_p0177b14║秦言無垢，稱其晦迹五欲，超然無染，清名避布，故致
X58n0994_p0177b15║斯號。此則疏記翻名不同。所以釋義有異，具明斯義
X58n0994_p0177b16║者，彼經又云：而生五道以現其身，為大醫王善療眾
X58n0994_p0177b17║病。又以下文有五對：一悲智對，二空假對，二理事對，
X58n0994_p0177b18║四真俗對，五本末對。初對有悲故，不為無邊所寂，名
X58n0994_p0177b19║曰隨緣。有智故，不為有邊所動，名為妙用。此中妙用
X58n0994_p0177b20║之言，皆是即體之用。荷澤云：即用而體自知，即知而
X58n0994_p0177b21║體自寂。名說雖是體用一致。
X58n0994_p0177b22║良以下，初四句約法示體用，次四句約法喻雙釋。初
X58n0994_p0177b23║法無分齊，語其體也；起必同時，辨其用也。真理不礙
X58n0994_p0177b24║萬差，體即用也；顯應無非一際，用即體也。次云用則
X58n0994_p0177c01║波騰鼎沸，釋前起必同時；全真體以運行，釋前真理
X58n0994_p0177c02║不礙萬差。體則鏡淨水澄，釋前法無分齊；舉隨緣而
X58n0994_p0177c03║會寂，釋前顯應無非一際。又總上八句，約法喻隔句
X58n0994_p0177c04║雙釋體用。謂法無分齊，體則鏡淨水澄；起必同時，用
X58n0994_p0177c05║則波騰鼎沸。真理不礙萬差，全真體以運行；顯應無
X58n0994_p0177c06║非一際，舉隨緣而會寂。
X58n0994_p0177c07║若曦光之流彩，妙用也；無心而朗十方，隨緣也。華嚴
X58n0994_p0177c08║經云：赫日揚光輝，十方靡不照。如明鏡之端形，妙用
X58n0994_p0177c09║也；不動而呈萬像，隨緣也。但涅槃論云：明鏡之像，對
X58n0994_p0177c10║之不知其所以來。皆約結名以釋。
X58n0994_p0177c11║二、威儀住持下。左傳曰：有威而可畏，有儀而可象，故
X58n0994_p0177c12║謂威儀。夫戒者，威儀也。威儀者，德之表也。故曰住持
X58n0994_p0177c13║有則德。然大乘八萬，小乘三千，諸教亦㸦通。如楞嚴
X58n0994_p0177c14║優波離云：三千威儀，八萬微細。長水義疏謂二百五
X58n0994_p0177c15║十各有四儀，復對三聚，故成三千。復以三千配身口
X58n0994_p0177c16║七支四分煩惱，轉成八萬四千。今舉大數耳。此大乘
X58n0994_p0177c17║通小教也。又三千威儀經云：其中出家者，次應捨執
X58n0994_p0177c18║作緣務，具受八萬四千向道因緣。此小乘通大教也。
X58n0994_p0177c19║為住持之楷模者，高僧傳十科（一譯經，二義解，三習禪，四明律，五護法，六
X58n0994_p0177c20║感通，七遺身，八讀誦，九興福，十雜科），以住持為興福。故北山住持行編
X58n0994_p0177c21║云：夫經律論為住持之教本，僧財食為住持之功烈。
X58n0994_p0177c22║務教而法眾盛矣，宣功而金界治矣。故使至道淳懿，
X58n0994_p0177c23║靈神降趾，此住持之法度也。楷模二字皆訓法。廣雅
X58n0994_p0177c24║云：楷模，品式法也。整六和之紊緒者，梵語僧伽，此翻
X58n0994_p0178a01║眾和。合有六種：一身和同事，二語和同默，三意和同
X58n0994_p0178a02║忍，四戒和同修，五見和同解，六利和同均。紊運切，亂
X58n0994_p0178a03║也。緒謂絲緒。出三界之梯橙者，纂要以戒、定、慧能出
X58n0994_p0178a04║欲界、色界、無色界。疏云：戒出三塗，定出六欲，慧出三
X58n0994_p0178a05║界。梯喻橙，自下升高也。越苦海之迅航者，分改、變易
X58n0994_p0178a06║二種。生死深廣如海。迅，疾也。航，亦舟也。字統云：單船
X58n0994_p0178a07║曰舟，並船曰航，即兩舡並載者。此之一句，並次二句，
X58n0994_p0178a08║與心經疏序大同。拯物導迷，莫斯為最者，結歎上文，
X58n0994_p0178a09║謂拯救導引物機迷惑，莫若威儀有則，為其最要。然
X58n0994_p0178a10║領徒之士，汎受則人喜陵犯，嚴毅則物自肅然。末代
X58n0994_p0178a11║住持，宜其嚴而少受，斯又為最矣。
X58n0994_p0178a12║但，語辭。以，由也。金容匿彩下。通敘。去聖逾遠，法道不
X58n0994_p0178a13║行。匿，汝力切，隱也。彩即毫光。故魏刺史云：玉毫收彩，
X58n0994_p0178a14║正聖也。木受繩則正，后從諫則聖。教者，効也。施而教
X58n0994_p0178a15║之，便物自効也。然有化、制二焉：經詮理智，化教也；律
X58n0994_p0178a16║詮德行，制教也。今文多明德行，制教歟？陵夷。亦云陵
X58n0994_p0178a17║遲，即不進貌。發正云：以下望高，欲上成難，云淩遲。遠
X58n0994_p0178a18║法師云：佛法陵遲，穢雜日久，每一尋至，慨憤盈懷。（文出
X58n0994_p0178a19║答桓玄書。）通惠傳中作夷字，與今文同。彼云：馬令脫轡，象
X58n0994_p0178a20║闕施鈎。不習律，難調象；馬令教法，日見陵夷。（文出宋高僧傳）
X58n0994_p0178a21║傳授澆訛者，如神清法師引經云：若人生百歲，不解
X58n0994_p0178a22║生滅法，不如生一日，而得解了之。時有比丘承師誤
X58n0994_p0178a23║訓，誦云：若人生百歲，不識水老鶴，不如生一日，而得
X58n0994_p0178a24║覩見阿難。聞而歔欷（上虗音，下希音，悲歎也），往正彼師，竟不令
X58n0994_p0178b01║改。且阿難聖力，黨之尚然，矧今之世，傳授澆訛，余柰
X58n0994_p0178b02║之何？師於己見者，禪詮序云：今時弟子，彼此迷源，修
X58n0994_p0178b03║心者以經論為別宗。講說者以禪門為別法，是皆解
X58n0994_p0178b04║背真詮，師於己見也。別錄云：如洪州禪師云：貪瞋慈
X58n0994_p0178b05║善，皆是佛性，有何別者？如人但觀涅性，始終無異，不
X58n0994_p0178b06║知濟舟覆舟，功過懸殊。夫慈善如濟舟之功也，貪瞋
X58n0994_p0178b07║如覆舟之過也。彼謂皆是佛性無別者，豈非師於己
X58n0994_p0178b08║見乎？致使者，因他而得，故名為致。由前傳授澆訛，師
X58n0994_p0178b09║於己見致使。教無綱紀，濫挹淳流。網之大繩曰綱，小
X58n0994_p0178b10║繩曰紀。濫，謬也。挹，酌也，應作淳。漓，即濃薄之貌。謂酌
X58n0994_p0178b11║漓為淳，以薄為濃，大義於是乖矣。得失齊舉，妄參真
X58n0994_p0178b12║淨者，迷妄謂之失，悟真謂之得。今既齊同舉物，其猶
X58n0994_p0178b13║妄穢雜於真淨矣。嘗試論曰：且夫人思善道，潔已依
X58n0994_p0178b14║師，近期於立身揚名，遠冀於革凡成聖，發揮像教，垂
X58n0994_p0178b15║於無窮，又奚有妄穢能參真淨哉？
X58n0994_p0178b16║故令初學觸事成非者，由其得失齊舉，所以令其初
X58n0994_p0178b17║心學者，日乖法則，逢事成非。向聞有西江商客，賽願
X58n0994_p0178b18║營齋，先示文疏，僧無能讀者，被商駈之，一何可笑。後
X58n0994_p0178b19║生聞此，當寅夜攻學，一則不虗受施，一則覆庇群僧，
X58n0994_p0178b20║一則揚名於四方（出僧史略）。南山亦云：屢有初心在道，觸
X58n0994_p0178b21║事未諳，曾不尋其教章，於法每纏疑網，不依經論，混
X58n0994_p0178b22║雜凡流者。起信疏云：大乘深旨，沉貝葉而不窮；群有
X58n0994_p0178b23║盲徒，馳異路而莫反。無相亦謂聖教之所不依，明師
X58n0994_p0178b24║未曾承受，所以混雜汩亂凡夫之情耳。自陷陷他者，
X58n0994_p0178c01║如宋法豐死為不食之鬼，巡寺作餓駞聲，以專寺任
X58n0994_p0178c02║刻薄故也。臨卭僧孫民見身如廁，持鉢食穢，以儉歲
X58n0994_p0178c03║刻𣏐減粥故也。智壞死作眾奴，以寺布借人故也。聖
X58n0994_p0178c04║壽寺僧清訓念法華經，每在送終處，於行食者求酒
X58n0994_p0178c05║食及飽之以歸。一日驟無聲，經年不通，食漸不通，水
X58n0994_p0178c06║自去，生入餓鬼也。（上三緣出北山錄，皆自滔。下一緣出寶公注，兼滔他。）有謂道
X58n0994_p0178c07║安之門人法遇，領徒四百。時有一僧飲酒，廢夕燒香，
X58n0994_p0178c08║遇罸而不遣。安聞之，以筒緘杖寄遇曰：此由飲酒者
X58n0994_p0178c09║也。我訓不勤，遠貽憂賜。乃集眾命維那行杖至三，因
X58n0994_p0178c10║立下自咎。此亦自陷陷他也。人安有言曰：汝曹若能
X58n0994_p0178c11║修身踐言，慎終如始，勤爾學問，慎爾行藏，避惡支如
X58n0994_p0178c12║避虎狼，事良朋如事父母，顧言行而礭乎不拔，處貧
X58n0994_p0178c13║病而樂以忘憂，自然與禍斯違，於福斯會。慕雪山之
X58n0994_p0178c14║求法，學善財之尋師，智足以照惑，慈足以攝人。此又
X58n0994_p0178c15║自利利他也。
X58n0994_p0178c16║瑜伽，此翻相應。大沈謂昏沉也，小浮謂掉舉也。寶藏
X58n0994_p0178c17║論云：夫入道之遙，內虗外淨，其意不沈，其心不浮，不
X58n0994_p0178c18║出不入，湛寂自如。常住正念一句，文連上下，謂以觀
X58n0994_p0178c19║破昏沉，以止破掉舉，止觀雙運，永離二過，即常住正
X58n0994_p0178c20║念。此文連上也。又常住正念根本眷屬，即文連下也。
X58n0994_p0178c21║小乘四重為根本，餘篇皆眷屬。大乘根本眷屬，次文
X58n0994_p0178c22║示之。或可定共是戒眷屬。定共戒者，依定心發，不復
X58n0994_p0178c23║起惡，助於律儀。道共戒者，道即慧也，依分別發，揀擇
X58n0994_p0178c24║善惡，防發功強，正資攝善，兼助律儀。由是定道俱名
X58n0994_p0179a01║戒也。淨修梵行，通結上文。華嚴經，即晉經賢首品。梵
X58n0994_p0179a02║網者，即大乘菩薩戒。吾祖賢首有疏，具明十重四十
X58n0994_p0179a03║八輕。此以十重為根本，四十八輕為眷屬。余昔領眾
X58n0994_p0179a04║青憞梵剎，每於半月差僧誦十重戒，盖遵佛祖之遺
X58n0994_p0179a05║範也。甞觀靈庾集引掉群南有靈鷲山，大長老律師
X58n0994_p0179a06║胡民領徒而夏安居。說戒夜，人數則定，籌數每過，眾
X58n0994_p0179a07║莫識其然。夏既末，二三胡沙門出山至路[泳-永+昺]，與穡人
X58n0994_p0179a08║揮手根別。律師聞而奔走，其徒四馳，其去則不遠，然
X58n0994_p0179a09║而莫得見之矣。入大乘論云：賓頭盧、羅睺羅等一十
X58n0994_p0179a10║六大阿羅漢，恭承遺顧，遊行人里。是以僧居每於說
X58n0994_p0179a11║戒解夏日，不得不清嚴法字，整眾翼翼，儼若在乎聖
X58n0994_p0179a12║人之前也。體無毀禁者，彼論云：以知法唯無染，離五
X58n0994_p0179a13║欲過故。即此文體無毀禁。所謂下，具足。應云：不殺，不
X58n0994_p0179a14║盜，不婬，不兩舌，不惡口，不妄言，不綺語，遠離貪嫉、欺
X58n0994_p0179a15║詐、諂曲、瞋恚、邪見。彼疏釋云：即攝律儀戒也。
X58n0994_p0179a16║亦應下至所制禁戒，即攝善法戒。憒閙上告內切，下
X58n0994_p0179a17║女教切。常護下，至妄起罪過，即攝眾生戒也。準上論
X58n0994_p0179a18║文等，雖通攝前出生無盡徧等文，此乃起信發心之
X58n0994_p0179a19║相，問答除疑之辭，乃至次文喻合二科，皆彼論勢，但
X58n0994_p0179a20║彼廣此略。
X58n0994_p0179a21║摩尼，此翻離垢，言此寶光淨不為垢穢所染。又翻增
X58n0994_p0179a22║長，謂有此寶必增長威德也。應法師云：末尼謂之總
X58n0994_p0179a23║名。有云或山或海之珠圭峯，謂摩尼珠中必無黑等
X58n0994_p0179a24║色是也。
X58n0994_p0179b01║五眾者：一、比丘眾；二、比丘尼眾；三、式叉摩那眾（此云學法，
X58n0994_p0179b02║先學本法後受尼戒）；四、沙彌眾（此云息慈，息滅染情慈愛眾生）；五、沙彌尼眾。在
X58n0994_p0179b03║家身纏俗網者，涅槃經云：在家迫逼，猶如牢獄；出家
X58n0994_p0179b04║虗曠，猶如虗空。
X58n0994_p0179b05║自有嚴科者，即篇聚也。篇謂五篇：初、波羅夷，二、僧伽
X58n0994_p0179b06║婆尸娑，三、波逸提，四、波羅提提舍尼，五、突吉羅。聚謂
X58n0994_p0179b07║六、七。於五篇中加偷蘭遮，名為六聚；開突吉羅為二，
X58n0994_p0179b08║謂之七聚。若翻梵從華，廣在律宗，略如令摸鈔。然則
X58n0994_p0179b09║受三歸，持五戒，而出苦海，趣涅槃者，約始修終證之
X58n0994_p0179b10║言。故古詩云：方知萬里水，初發濫觴源。此言雖近，可
X58n0994_p0179b11║以例遠。毗尼亦云毗奈耶，正翻調伏。調謂調練三業，
X58n0994_p0179b12║伏謂制伏過非。（身三等）七眾，於前五眾加優婆塞、優婆
X58n0994_p0179b13║夷二眾耳。萬善藉此而生者，萬善即萬行，此之一字，
X58n0994_p0179b14║指三歸五戒，言萬行藉三歸五戒而生也。寔佛法之
X58n0994_p0179b15║平地者，經云：戒如平地，眾善由生。又地有生成荷載
X58n0994_p0179b16║之義，謂十地聖人修生萬德，厚載恒然，故云平地。
X58n0994_p0179b17║尸羅，此云淨戒，標次文戒為定體也。三昧，此云正思，
X58n0994_p0179b18║起下句慧為定用也。故其三學皆一乘別教。此文四
X58n0994_p0179b19║種行德即戒學，次入五止即定學，後起六觀即慧學。
X58n0994_p0179b20║故大疏序云：尋斯玄旨，却覽餘經，其猶杲日麗天，奪
X58n0994_p0179b21║眾景之耀。良在此矣。若夫一乘同教三學者，戒學有
X58n0994_p0179b22║三：一攝律儀戒，二攝善法戒，三攝眾生戒。定學有三：
X58n0994_p0179b23║一安住定，二引起定，三辦事定。慧學有三：一人空慧，
X58n0994_p0179b24║二法空慧，三俱空慧。廣辨三九，如永嘉奢摩他篇。然
X58n0994_p0179c01║始教三學，與其同教，但即不即為異。小乘三學，即持
X58n0994_p0179c02║五篇淨戒，修九次第定，發人空淺慧。三學圓備，即證
X58n0994_p0179c03║菩提。與大宋僧傳引論證三菩提，其文稍同。彼云：戒
X58n0994_p0179c04║如捉賊，善擒制也。定如縛賊，用機械也。慧如殺賊，清
X58n0994_p0179c05║道路也。以此成功立効，克取空盡三菩提者，決達清
X58n0994_p0179c06║靜之域也。四分者，業疏序云：據說之章段也。若約六
X58n0994_p0179c07║十卷收之，即大僧戒本二十卷為初分。尼律下十五
X58n0994_p0179c08║卷為第二分。安居法下十四卷為第三分。房舍法下
X58n0994_p0179c09║十一卷為第四分。怨家有二（怨與冤音義同）：一、欠命負財，二、
X58n0994_p0179c10║天魔外道。以戒淨故，彼無所為，故云不能近也。被訶
X58n0994_p0179c11║者，如六群比丘屢有所犯，多被居士舉過譏訶，遂往
X58n0994_p0179c12║白佛，佛乃集眾種種訶責。
X58n0994_p0179c13║三、柔和質直德中，文有三對：初、悲智真俗對，約無住
X58n0994_p0179c14║行；二、不變隨緣對，約淨緣起；三、去惑就理對，唯辨柔
X58n0994_p0179c15║和二字。柔則伏滅煩惱者，此有二位：制伏煩惱，位處
X58n0994_p0179c16║三賢；斷滅煩惱，位居十聖。和則順理修行，亦有二義：
X58n0994_p0179c17║一、事和，見鬪諍人諫勸令捨，不自稱譽卑遜敬物；二、
X58n0994_p0179c18║理和，見退菩提心人殷勤勸進，善能分別菩提煩惱
X58n0994_p0179c19║平等一相。
X58n0994_p0179c20║言行相符者，言以顧乎行，行以顧乎言，即如說而行
X58n0994_p0179c21║也。儒典等云：先行其言而從之。又曰：言篤信，行篤敬。
X58n0994_p0179c22║言行，君子之樞機也。寄語來者，願以言行拳拳介懷。
X58n0994_p0179c23║但為正業調生者，但獨正聖也，言獨為聖教事業調
X58n0994_p0179c24║伏眾生也。又正業自行也，調生利他也。謂質直者，但
X58n0994_p0180a01║有所為或語默或出處，皆不失正行業用，然後可以
X58n0994_p0180a02║調伏群生也。為字通去平二聲，初解去呼，次解平呼。
X58n0994_p0180a03║又前文一對唯辨柔和，此文唯明質直。故曰下總前
X58n0994_p0180a04║結名。
X58n0994_p0180a05║四、普代眾生受苦德。文有三聚淨戒：廣利群生，即攝
X58n0994_p0180a06║有情戒；普令斷惡，即攝律儀戒；備脩萬行，即攝善法
X58n0994_p0180a07║戒；速證菩提，即三聚果。其中冤親平等，即不生憎愛
X58n0994_p0180a08║也。救贖一切受苦眾生者，大經云：菩薩見有獄囚，五
X58n0994_p0180a09║處被縛，受諸苦毒。或以刀屠割，或以火焚燒。菩薩見
X58n0994_p0180a10║已，語主者言：如是等苦，可以與我。設過彼苦阿僧祇
X58n0994_p0180a11║倍，我亦當受，令彼解脫。故上句云以身為質。（質，猶當也。如燕
X58n0994_p0180a12║太子丹質於秦。）不希望毛髮報恩之心者，經次文云：我為救
X58n0994_p0180a13║護一切眾生，發一切智菩提心故。若望報恩，則同傭
X58n0994_p0180a14║作。
X58n0994_p0180a15║華嚴下，即華藏世界品普賢菩薩重頌因相，疏釋云
X58n0994_p0180a16║辨因招果也。
X58n0994_p0180a17║念念遷流，名之為苦者，即三苦中行苦也。了蘊空寂
X58n0994_p0180a18║下。謂了悟五蘊猶如聚沫、浮泡、陽燄、芭蕉、幻化。故經
X58n0994_p0180a19║云：一切諸法性本自空。故云自性本無也。
X58n0994_p0180a20║問：意謂眾生數量無邊，何以菩薩一人而能普代耶？
X58n0994_p0180a21║答中，大悲方便力出代苦之由也。不了業體從妄而
X58n0994_p0180a22║生者，行願經云：若此惡業有體相者，盡虗空界不能
X58n0994_p0180a23║容受。故云從妄而生也。教令修止觀，即起下文五止
X58n0994_p0180a24║六觀之張本也。因果喪亡等，謂因亡即無業，果喪即
X58n0994_p0180b01║無苦。於不堅堅覺者，不堅即五蘊，覺猶執也，即前云
X58n0994_p0180b02║妄執遷流也。謂五蘊不堅實，眾生執堅實，故次句云
X58n0994_p0180b03║深住於顛倒也。離煩惱者，煩惱即根本煩惱，所惱即
X58n0994_p0180b04║隨煩惱，根隨皆離，即得最上菩提。故圓覺云：離幻即
X58n0994_p0180b05║覺。以菩提翻覺耳。
X58n0994_p0180b06║五止中性相俱泯者，相泯釋當相即空，性泯釋相盡
X58n0994_p0180b07║心澄。體周法界，謂絕諸對待也。入無入相下。謂無能
X58n0994_p0180b08║入所入之相，名為真入。即同清涼云：冥於心體曰入。
X58n0994_p0180b09║華嚴下。晉經寶王性起品文。如來深境界，其量等虗
X58n0994_p0180b10║空。謂寂寥虗曠，冲深包博也。一切眾生入，而實無所
X58n0994_p0180b11║入，謂總該萬有，即是一心也。
X58n0994_p0180b12║入諸無相定，即觀之止也。見諸法寂靜，即止之觀。常
X58n0994_p0180b13║入平等，故謂不取真，不棄假也。敬禮無所觀，謂靈明
X58n0994_p0180b14║性、體一相、無相也。又尚無能禮之凡，豈存所禮之聖？
X58n0994_p0180b15║故圓覺疏：第七、實相禮，云：若內，若外，若凡，若佛，同一
X58n0994_p0180b16║實相。以文殊云：不生不滅，故敬禮無所觀。鈔：釋云：入
X58n0994_p0180b17║佛境界，經中文也。上之三句亦取圓覺疏意，以一心
X58n0994_p0180b18║三觀釋之。一切眾生無不在如來境界中者，大疏云：
X58n0994_p0180b19║凡厥生靈，皆含佛智。更無可入者，淨名謂：眾生即寂
X58n0994_p0180b20║滅相，不復更滅。此同清涼云：入者，了悟、解達之名也。
X58n0994_p0180b21║如人迷下。舉喻合法。二科皆用起信會相入實、依覺
X58n0994_p0180b22║成迷二段論意，今亦依彼釋之。論曰：如人迷故，謂東
X58n0994_p0180b23║為西，方實不轉。即會相入實也。西即是東，更無別東。
X58n0994_p0180b24║論云：若離於方，則無有迷。即依覺成迷也。眾生迷故，
X58n0994_p0180c01║下論云：眾生亦爾，無明迷故，謂之動念。心實不動，即
X58n0994_p0180c02║會相入實也。妄即是真，更無別真。論云：若離覺性，則
X58n0994_p0180c03║無有迷。即依覺成迷也。入與不入者，言入約迷，不入
X58n0994_p0180c04║約悟。一心法界，無眾生迷，無諸佛悟，故云本來平等。
X58n0994_p0180c05║經云：平等真法界，佛不度眾生。良有由矣。起信下。義
X58n0994_p0180c06║涉兩處論文：一、心源無念；二、方便正觀。論云：若有眾
X58n0994_p0180c07║生能觀無念者，則為向佛智。即心源無念也。論又謂：
X58n0994_p0180c08║若能觀察知心無念，即得隨順入真如門。即方便正
X58n0994_p0180c09║觀矣。然觀中前後引論，義涉兩處，文勢皆然。
X58n0994_p0180c10║一、照法清虗離緣止中，謂真諦下，釋照法；真俗下，釋
X58n0994_p0180c11║清虗；能緣下，釋離緣。心境不拘，體融虗廓，正示止門。
X58n0994_p0180c12║若發文駕義，講者委陳，下文多爾，尋之自曉。維摩下。
X58n0994_p0180c13║即淨名居士斥目連章。彼云：夫說法者，當如法說。法
X58n0994_p0180c14║無眾生，離眾生垢故。乃至法不屬因，不在緣故。然則
X58n0994_p0180c15║推析因緣，盖就觀門辨之。今造詣止門，故因緣雙不
X58n0994_p0180c16║也。
X58n0994_p0180c17║二、觀人寂怕絕欲。止中謂五蘊和合名之為人，蘊無
X58n0994_p0180c18║主宰謂之寂怕。絕欲者，不執五蘊法也。前文謂初止
X58n0994_p0180c19║照法正顯法空，此文觀人兼明人空，蓋謂此也。
X58n0994_p0180c20║三、性起繁興止中，真如之法，法爾隨緣。通釋：性起繁
X58n0994_p0180c21║興。萬法俱興，法爾歸性。別釋止義。從無住本立一切
X58n0994_p0180c22║法者，文含二意：一、證依體起用，名為性起；二、證真如
X58n0994_p0180c23║之法，法爾隨緣。天台釋云：即是世間、出世間，有為、無
X58n0994_p0180c24║為，一切諸法，皆從無住本立。廣釋如彼。要其所歸，不
X58n0994_p0181a01║出性起。
X58n0994_p0181a02║四、定光顯現止中，有本作錠，錠即灯也。今云定光，法
X58n0994_p0181a03║喻齊舉，謂定能發慧，猶灯現光。白淨寶網下，晉經云：
X58n0994_p0181a04║白淨寶網轉輪王。新經隨好光明功德品云：金網轉
X58n0994_p0181a05║輪王。疏釋云：彼白淨寶但是所等，則金網無失。若取
X58n0994_p0181a06║十地為清淨金網，正同瓔珞經中以無畏珠寶而為
X58n0994_p0181a07║輪相。新舊二經並無萬字，謂佛𮌎前作此字卍音萬，
X58n0994_p0181a08║以表因人位極智周具萬德耳。體性明徹釋定光。十
X58n0994_p0181a09║方齊照釋顯現。無思成事，釋無念也。雖現奇功，心無
X58n0994_p0181a10║念慮，克示正義。然以十地菩薩示初心修止者，舉果
X58n0994_p0181a11║該因也。次文以眾生入此大止妙觀，即舉因攝果也。
X58n0994_p0181a12║下文謂初心正覺，攝多生於剎那。十信道圓，一念該
X58n0994_p0181a13║於佛地。皆明因果交徹。七寶者：一、女寶；二、輪寶；三、珠
X58n0994_p0181a14║寶；四、兵寶；五、藏寶；六、象寶；七、馬寶。業性亦如是者，隨
X58n0994_p0181a15║好品中觀諸業性非十方來，止住於心從顛倒生，亦
X58n0994_p0181a16║來處不可得也。此文業性通諸善業。不為二乘下，大
X58n0994_p0181a17║經云：譬如日天子出現世間，不以閻浮提樹、崇巖䆳
X58n0994_p0181a18║谷、塵霧煙雲之所覆故，隱而不現。即喻此修止菩薩
X58n0994_p0181a19║不為二乘偏真、外道邪見、塵霧煙雲之所障蔽也。
X58n0994_p0181a20║五。理事玄通，止中㸦隱。㸦顯者，由幻相之事顯，則理
X58n0994_p0181a21║隱也。無性之理顯，則事隱也。無性，謂無質礙之性也。
X58n0994_p0181a22║㸦存㸦奪者，由理存故奪事，則理徹於事也。事存故
X58n0994_p0181a23║奪理，即事徹於理也。體周法界，理玄也。萬行紛然，事
X58n0994_p0181a24║玄也。悲智雙融，明其通義。性相俱泯，克示止門。
X58n0994_p0181b01║六觀中問，準上義理，即一體、二用、三徧、四德。然此敘
X58n0994_p0181b02║義雙問，不於入五止前發問者，謂前文通敘入義，已
X58n0994_p0181b03║引起信為標準，今就起六觀前為問。盖引教雙答，並
X58n0994_p0181b04║通後學，妨亦導起信之文。意明始自一體，終乎六觀，
X58n0994_p0181b05║皆憑馬鳴奧旨，欲使學者推論明觀，虗己求宗，無取
X58n0994_p0181b06║未習。答中即起信對障明俱之文。今依彼疏，正兼二
X58n0994_p0181b07║過釋之：對治凡夫住著世間（即正治凡夫人法二執，貪樂世間也），能捨
X58n0994_p0181b08║二乘怯弱之見（即兼治二乘執五薀法，見苦生怖也）；對治二乘不起大
X58n0994_p0181b09║悲狹劣之過（即正治二乘狹劣之心，令觀眾生起於大悲也），遠離凡夫不修
X58n0994_p0181b10║善根（即兼治凡夫懈怠之心，令觀無常，策修善行。）華嚴下，即出現品，釋悲
X58n0994_p0181b11║智無礙行，金翅闢海喻也。善見云：迦留羅者，能啄破
X58n0994_p0181b12║三千尋圍。即金翅鳥也。如經說：化生金翅鳥，能食四
X58n0994_p0181b13║生龍。大止妙觀者，大經云：禪定持心常一緣（止即妙觀），智
X58n0994_p0181b14║慧了境常三昧（觀即大止）。遠公禪經序云：禪非智無以窮
X58n0994_p0181b15║其寂（觀即大止），智非禪無以深其照（止即妙觀）。而搏取之喻，即
X58n0994_p0181b16║智之悲也。而為兩翅，翅即翼也。止觀相須，如鳥兩翼，
X58n0994_p0181b17║車之二輪。二輪不具，則無運載之功；一翼若闕，則無
X58n0994_p0181b18║淩虗之勢。
X58n0994_p0181b19║若修下，明修止方便，略引疏註之。住於靜處，（具有五緣：一閑
X58n0994_p0181b20║居靜處，二持戒清淨，三衣食具足，四得善知識，五息諸緣務。今但舉初，故云靜處。）端坐，（調身也。正
X58n0994_p0181b21║身端直，不低不昂，不偏不邪，正面而住。）正意，（調心也。意欲令其觀心與理相應，自度度他，至無上
X58n0994_p0181b22║道。）不依氣息，（數息觀境。）不依形，（骨璅等。）色，（青黃赤白四相。）不依於空，
X58n0994_p0181b23║不依地水火風，（空等五相，皆是事定所緣之境。）乃至不依見聞覺知，
X58n0994_p0181b24║（見聞等，是散心時所取六塵，不復託緣，故言不依。）一切諸想，隨念皆除，（除前諸境，
X58n0994_p0181c01║更有餘心，皆亦遣之。）亦遣除想，（所遣既亡，能遣不立。）以一切法，本來無想，
X58n0994_p0181c02║（欲順於法性，故能所皆不存。）念念不生，念念不滅，（釋成無想所以，此乃即生無生，
X58n0994_p0181c03║即滅無滅。）亦不隨心外念境界，（若心外有實境，心緣此境時，抑令不緣，不可得故。）
X58n0994_p0181c04║然後以心除心。（論中無然字。今既心外無塵，即所取無相，其能取自然不生，何勞後心方
X58n0994_p0181c05║更除耶？）心若馳散，即當攝束，令歸正念。（論中即云：住於正念，初習馳散，
X58n0994_p0181c06║故攝令住正。）常勤正念，唯心識觀，（論中即云：是正念者，當知唯心，無外境界。文雖
X58n0994_p0181c07║有異，厥旨大同。）一切魔境，自然遠離。（以此唯心，非彼所知故。此是通遣之法，故云遠
X58n0994_p0181c08║離。）邪、正未分者，起信疏依古德，略以三法驗之：一、以
X58n0994_p0181c09║定研磨，二、依本修治，三、智慧觀察。如經言：欲知真金，
X58n0994_p0181c10║三法試之，謂燒、打、磨。行人亦爾。若欲別之，亦須三試：
X58n0994_p0181c11║一、則常與共事；共事不知，當與久處；久處不知，智慧
X58n0994_p0181c12║觀察。今借此意以驗邪、正。謂定中境相發時，邪、正難
X58n0994_p0181c13║知者，當深入定心，於彼境中不取、不捨，但平等定住。
X58n0994_p0181c14║若是善根之所發，定力逾深，善根彌顯；若是魔所為
X58n0994_p0181c15║者，不久自壞。二、依本修治者，且如本修不淨觀禪，今
X58n0994_p0181c16║則依本修不淨觀。若如是修，境界增明者，則非偽也；
X58n0994_p0181c17║若以本修治，漸漸滅者，當知是邪也。三、智慧觀察者，
X58n0994_p0181c18║觀所發相，推驗根源，不生見處，深知空寂，心不住著，
X58n0994_p0181c19║邪當自滅，五當自現。故論云：以是義故，行者常應智
X58n0994_p0181c20║慧觀察耳。魔網入心，即論云：勿令此心墮於邪網。又
X58n0994_p0181c21║無師匠下，即五緣中無善知識也。四魔：一、天魔；二、煩
X58n0994_p0181c22║惱魔；三、陰魔；四、死魔。如起信說者，論云：或有眾生無
X58n0994_p0181c23║善根力，則為諸魔、外道、鬼神之所惑亂。若於坐中現
X58n0994_p0181c24║形恐怖，或現男女端正等相。論文甚廣，須者自檢。
X58n0994_p0182a01║即觀之止即止之觀者，或問：天台以三止對三觀（體真
X58n0994_p0182a02║止空觀，隨緣方便止假觀，息二邊分別止中觀），今文何以五止即六觀耶？答：
X58n0994_p0182a03║此是觀門大節，略以教義通之。他宗約一乘同教，以
X58n0994_p0182a04║三止對三觀；本宗約一乘別教，如下會名六重三昧。
X58n0994_p0182a05║六重觀門具六止六觀也。或謂下文明示第五多身
X58n0994_p0182a06║入一鏡像觀，是事事無礙法界；第六主伴㸦現帝網
X58n0994_p0182a07║觀，亦是事事無礙觀。若以第五為所證，第六為能證，
X58n0994_p0182a08║則境智冥一，亦是五觀對前五止云云者，此誠配對
X58n0994_p0182a09║能所之學，甚昧吾祖觀心之縕。末章云：此上所述六
X58n0994_p0182a10║重觀門（始一體，終六觀，為六重門），舉一為主，餘五為伴，隨入一門，
X58n0994_p0182a11║即全收法界。若合後二境智冥一對前五止，應合後
X58n0994_p0182a12║之四德對前三徧，故知委配。昔人謂昧觀心如去燭，
X58n0994_p0182a13║縱昏情如夜游，豈虗言哉？
X58n0994_p0182a14║何以故下四句，懸示六重觀法，單合互攝。謂初句理
X58n0994_p0182a15║事無礙，法如是故。此之一句，合辨第一攝境歸心觀，
X58n0994_p0182a16║第二從心現境觀。何則？由事不礙理，則攝境歸心也。
X58n0994_p0182a17║理不礙事，即從心現境也。法爾而然，故云法如是也。
X58n0994_p0182a18║第二句，定慧雙融，離分齊故。此之一句，單明第三心
X58n0994_p0182a19║境圓融觀。謂以慧融定，則心無礙也。以定融慧，則境
X58n0994_p0182a20║無礙也。心境廓爾，故云離分齊也。第三一句，一多相
X58n0994_p0182a21║即，絕前後故。此之一句，亦合辨第四智身影現觀，第
X58n0994_p0182a22║五身入鏡像觀。謂第四一智現多，第五多身入一，義
X58n0994_p0182a23║乃同時，故絕前後也。第四句，大用自在，無障礙故。此
X58n0994_p0182a24║之一句，亦單明第六主伴。帝網觀謂：以自為主，望他
X58n0994_p0182b01║為伴。是知主者，大用自在為義也。隨舉一法，主伴齊
X58n0994_p0182b02║收，故云無障礙也。噫！折四句之道文，總六重之妙旨，
X58n0994_p0182b03║單合亦明。儻無義證，則何以取信於後裔哉？
X58n0994_p0182b04║言六觀下。然此六門，具明法喻。謂前三約法以辨心
X58n0994_p0182b05║境，後三約喻以明性德。後學至此，彌須留意。一家宗
X58n0994_p0182b06║極，玄妙在茲。一、攝境歸心觀中，三界所有法，唯是一
X58n0994_p0182b07║心造者。造，作也。即論云：三界虗偽，唯一心作。十地經
X58n0994_p0182b08║中，亦與論同。心外更無一法可得者，論云：以如來藏
X58n0994_p0182b09║無前際故。若說三界外更有眾生始起者，即是外道
X58n0994_p0182b10║經說耳。一切分別但由自心者，論云：一切境界唯心，
X58n0994_p0182b11║妄起故有。由心不起，外境本空，即論云：心滅即種種
X58n0994_p0182b12║法滅。然三界唯心，萬法唯識，性相兩宗，權實逈異，備
X58n0994_p0182b13║如華嚴、圓覺二大疏。此文辨性宗，故同起信實教焉。
X58n0994_p0182b14║論云：即唯識中文，文有五句。前之四句，出其四因，成
X58n0994_p0182b15║唯識心義。後之一句，正顯識體無生。
X58n0994_p0182b16║又經即法句文也，有法、喻、合。初八句法說：未達境唯
X58n0994_p0182b17║心，起種種分別（迷境妄生）；達境唯心已，分別即不生（悟境妄滅）；
X58n0994_p0182b18║知諸法唯心，便捨外塵相（合覺背塵）；由此息分別，悟平等
X58n0994_p0182b19║真空（正證唯心）。次二句喻，後二句合，文並可知。
X58n0994_p0182b20║由心現境，即境不自生，由心故現也。由境現心，即心
X58n0994_p0182b21║不孤起，託境方生也。心不至境，謂心如即境謝。境不
X58n0994_p0182b22║入心，謂境滅即心空。
X58n0994_p0182b23║二、從心現境觀中，次科云莊嚴報土，即依報也。對下
X58n0994_p0182b24║修成報身，即正報也。顯出法身，亦正報也。若對法性
X58n0994_p0182c01║真土，亦依報。今此無文，影在次科，以成淨土，即法性
X58n0994_p0182c02║真土也。
X58n0994_p0182c03║三、心境秘密觀中，言諸佛證之以成法身，次文又謂
X58n0994_p0182c04║如來報身，其故何耶？言以成法身，舉所證理如珠之
X58n0994_p0182c05║體；次云如來報身，舉能證智如珠之光。然圓宗理智，
X58n0994_p0182c06║㸦舉無在，勿縱常情，強分諸異。
X58n0994_p0182c07║四洲，謂東勝身，南瞻部，西牛貨，北俱盧也。須彌，此云
X58n0994_p0182c08║妙高。道場儀頌曰：妙高四寶為山體，閻浮南面吠瑠
X58n0994_p0182c09║璃，北邊黃金東銀體，西邊之寶號頗胝。䥫圍。即鹹海
X58n0994_p0182c10║外輪圍山也。頌云：海外輪山是䥫圍，東西南北四洲
X58n0994_p0182c11║渚。
X58n0994_p0182c12║毗盧遮那，此云光明徧照，謂身智二光內外俱照故。
X58n0994_p0182c13║盧舍那，此云滿淨，一切障染若麁若細無不盡故。前
X58n0994_p0182c14║約德顯，此約離障，義雖兩途，理歸一致。
X58n0994_p0182c15║就此門中分為四句者，依、正無礙門也。若據諸疏，通
X58n0994_p0182c16║有六句，謂中間二句，觀文已引二偈，故此但明四句。
X58n0994_p0182c17║言六句者：一、依內現依，謂塵含世界；（第六經云：如是諸剎土，一一塵
X58n0994_p0182c18║中現。）二、正內現正，謂毛孔中現佛；（現相品云：如來於一毛孔中，一切剎塵諸
X58n0994_p0182c19║佛坐。）三、正內現依，謂毛孔中現剎；（即觀文引偈身現剎土也。）四、依內
X58n0994_p0182c20║現正，謂塵中現佛；（即觀中引偈剎現佛身也。）五、依內現正依，謂塵
X58n0994_p0182c21║中現佛身及剎；（如經云：一一塵中無量身，復現種種莊嚴剎。）六、正內現依
X58n0994_p0182c22║正，謂毛孔中現剎及佛身。（如經云：一毛孔內難思剎，一一皆有徧照尊。）但
X58n0994_p0182c23║以中間第三、第四兩句對前文二偈，如指諸掌玄談，
X58n0994_p0182c24║即晉經舊疏。
X58n0994_p0183a01║四、智身影現眾緣觀，標名言影現，釋義言能鑑，皆指
X58n0994_p0183a02║喻而能鑑所現，皆明一智現多也。諸緣相盡，如如之
X58n0994_p0183a03║境也。如如獨存，如如之智也。有為之法，為能含真性，
X58n0994_p0183a04║為所含真性，為能現之一。有為之法，為所現之多。
X58n0994_p0183a05║猶如日輪下，能照唯一，所照益多。束為三類：一有目，
X58n0994_p0183a06║二生盲，三無情。觀文引晉經，今會唐經以示益相。經
X58n0994_p0183a07║云：無量眾生皆蒙獲益，行者見道，居者辦業。即此文
X58n0994_p0183a08║有目之流無不親見也。經云：雖未曾見亦得饒益，受
X58n0994_p0183a09║用種種衣服飲食。即此文生盲之輩亦蒙潤益，令知
X58n0994_p0183a10║時節寒熱之期也。經云：廓徹虗空，生長草木，成熟糓
X58n0994_p0183a11║稼，開敷蓮華。即此文草木無清悉皆滋長。
X58n0994_p0183a12║五、多身入一鏡像觀。約喻，則萬像為能入，一鏡為所
X58n0994_p0183a13║入。約法，則多身為能入，一身為所入。義見次文。即事
X58n0994_p0183a14║事無礙法界，與下文事事無礙觀，皆是周徧含容，徧
X58n0994_p0183a15║攝無礙一義耳。或以法界為所證境，觀字為能證智，
X58n0994_p0183a16║恐失交參玄旨矣。經云下，即第八不動地也。具云：此
X58n0994_p0183a17║菩薩知諸眾生心之所樂，能以自身作眾生身、國土
X58n0994_p0183a18║身、業報身，乃至虗空身。（彼經在第四類，今順觀文引之。）又知眾生心
X58n0994_p0183a19║之所樂，能以眾生身作自身，亦作國土身、業報身，乃
X58n0994_p0183a20║至虗空身。又知眾生心之所樂，能以國土身作自身，
X58n0994_p0183a21║亦作眾生身、業報身，乃至虗空身。又知眾生心之所
X58n0994_p0183a22║樂，能以業報身作自身，亦作眾生身、國土身，乃至虗
X58n0994_p0183a23║空身。釋曰：上之四類，別顯乃至超過辭。疏序云十身
X58n0994_p0183a24║歷然而相作，亦示此也。如是下。結成百身以至無盡。
X58n0994_p0183b01║故大經玄談云：即是法界無盡身。雲：真應相融，一多
X58n0994_p0183b02║無礙。隨舉一身攝餘九身者，謂一身為能攝，九身為
X58n0994_p0183b03║所攝，如舉東鏡為能攝，九鏡為所攝，即交涉無礙門
X58n0994_p0183b04║一攝一切也。又九身為能入，一身為所入，如舉九鏡
X58n0994_p0183b05║為能入，東鏡為所入，即交涉無礙門一切入一也。余
X58n0994_p0183b06║嘗究交涉無礙門第二句，以謂圭峯注以文勢反上，
X58n0994_p0183b07║義旨簡略，因推微茲文，多身入一鏡像觀，則知先祖
X58n0994_p0183b08║辭簡義備，而廓盡餘惑矣。冀諸後昆，希心玄趣。
X58n0994_p0183b09║身分即四支並頭支，節即三百六十骨節。眼處作耳
X58n0994_p0183b10║處佛事，即眼能聞聲也。舉要言之，謂眼能齅香、了味、
X58n0994_p0183b11║覺觸、知法，餘五例然。法力加持，即自力故。次文云：皆
X58n0994_p0183b12║由深定力，故得有如是。
X58n0994_p0183b13║經云：下文有四節，或以多身作一身、或以一身作多
X58n0994_p0183b14║身（一多相作）、或以一身入多身、或以多身入一身（一多相入），非
X58n0994_p0183b15║一身沒多身生、非多身沒一身生（離出入相），皆由深定力
X58n0994_p0183b16║故，得有如是（出其本因）。異境入定同境起（如於前五境入正定，於法塵中
X58n0994_p0183b17║定得起），同境入定異境起（於法塵中入正定，於前五境從定起），一身入定
X58n0994_p0183b18║多身起（如比丘身中入正定，學無學身中從定出），多身入定一身起（諸天身中
X58n0994_p0183b19║入正定，大龍身中從定出）。
X58n0994_p0183b20║六，主伴㸦現。帝網觀，梵語因陀羅，此云主。謂此天主
X58n0994_p0183b21║有妙勝殿，殿上有網，周徧圍繞，護淨莊嚴。以摩尼寶
X58n0994_p0183b22║珠為之，珠光交徹，喻此觀境重重無盡。以自為主（彌勒），
X58n0994_p0183b23║望他為伴（善財），一法為主（一樓閣），一切法為伴（百千樓），一身
X58n0994_p0183b24║為主（善財一身），一切身為伴（彌勒百千）。
X58n0994_p0183c01║隨舉一法，如舉一身一智也。言主伴齊収，即収多身
X58n0994_p0183c02║眾緣也。亦是悲智重重無盡者，此収第四智身影現
X58n0994_p0183c03║眾緣觀也。前文謂一身為主，一切身為伴，即収第五
X58n0994_p0183c04║多身入一鏡像，觀向所謂第四一智望現多，第五多
X58n0994_p0183c05║身入二，第六一多同時，身智無盡，不其然乎？
X58n0994_p0183c06║善財童子從祇桓林中，（初見文殊在沙羅林中，今通指本會也。祗桓，玄應法師翻
X58n0994_p0183c07║云勝林，新云逝多。）漸次南行，（尅定見五十四人善知識。）大樓閣前，（即德生童子、有
X58n0994_p0183c08║德童女，指示彌勒住處。）暫時斂念，（標定也。）開樓閣門，令我得入。（初見
X58n0994_p0183c09║彌勒從別處來，向樓閣所，故令我得入。）彌勒彈指，其門即開。（令其諸法亡言會旨，
X58n0994_p0183c10║則佛法門開。）善財入已，還閉如故。（即妄而真，更無入處，故云還閉。）各現百
X58n0994_p0183c11║千樓閣，（經云：或見其中有無量百千諸妙樓閣。）各有善財童子，（經云：自見其身
X58n0994_p0183c12║徧一切樓閣中。）在彌勒前。（經云：或見彌勒初發菩提心時，或見最初證得慈心三昧。）
X58n0994_p0183c13║六重。若準圭峯釋之，此六但是一道竪窮，展轉玄妙，
X58n0994_p0183c14║非一體外別有餘五。既不傍橫，故云六重，不云六段。
X58n0994_p0183c15║善財一生皆全證者，即大疏序云：解行在躬，一生圓
X58n0994_p0183c16║曠劫之果也。一際絕其始終，釋上句始舒終卷皆歸
X58n0994_p0183c17║一心也。出入亡其表裏，釋次句出顯入隱豈存內外
X58n0994_p0183c18║乎。初心正覺，即梵行品云初發心時便成正覺，具如
X58n0994_p0183c19║前釋。攝多生於剎那，即前文念包九世延促同時，亦
X58n0994_p0183c20║是念劫圓融也。十、信道圓者，謂於信位證道圓極也。
X58n0994_p0183c21║賢首品偈云：信能增益最勝智，信能示現一切佛，一
X58n0994_p0183c22║念該於佛地者，一念即信心也。經云：一切諸佛從信
X58n0994_p0183c23║心起。大疏釋此品宗趣云：於信門中成普賢德，而自
X58n0994_p0183c24║在莊嚴，無方大用，建立眾生，通括始終，該攝諸位，以
X58n0994_p0184a01║為其宗，令起圓融信行，成位德用，而為意趣。然十信
X58n0994_p0184a02║道圓，一念該於佛地，是觀門還源之要，故引宗趣以
X58n0994_p0184a03║示之。
X58n0994_p0184a04║地前菩薩觸事生疑者，即寶性論空。亂意菩薩疑三
X58n0994_p0184a05║種空，已如前辨。五百、聲聞玄鑒。絕分者，絕見聞之分
X58n0994_p0184a06║也。此反用肇公般若論意。彼云：虗心玄鑒，閉智塞聽。
X58n0994_p0184a07║閉智，眼不見也。塞聽，耳不聞也。即本會舍利弗、目犍
X58n0994_p0184a08║連等，在逝多林，不見不聞如來神力、如來淨剎（云云）。
X58n0994_p0184a09║故大疏序云：上德聲聞，杜視聽於嘉會。通玄論云：目
X58n0994_p0184a10║連、鶖子，隔視聽於對顏。且疏與論，皆以杜隔視聽，釋
X58n0994_p0184a11║經眼不見、耳不聞（鶖子皆影響眾，權示聾盲）。他宗謂小乘在座，如
X58n0994_p0184a12║聾若啞，甚背雜華蓮經格訓矣。夫聾啞，即耳不聞、口
X58n0994_p0184a13║無說也。至如華嚴末會，鶖子讚文殊勝德，令海覺諸
X58n0994_p0184a14║比丘承事之，豈是聲聞無說耶？又如法華經中，敘其
X58n0994_p0184a15║窮子稱慈大呌，豈是小乘若啞耶？嗟乎！差之毫𨤲，謬
X58n0994_p0184a16║以千里。前車既翻，後宜改轍。融通下，示圓證當機。
X58n0994_p0184a17║若據一體謂，自性清淨體，即是海印炳現三昧者，亦
X58n0994_p0184a18║是自性用也，正同第一海卯森羅常住用矣。二、約二
X58n0994_p0184a19║用，即名華嚴妙行三昧，正同第二法界圓明自在用
X58n0994_p0184a20║矣。若據三徧，即是塵含十方三昧者，十方謂真空妙
X58n0994_p0184a21║有，正同一塵含容空有徧（以第三徧合於前二）。若準四德，即名
X58n0994_p0184a22║四攝攝生三昧者，釋此有三：先標四德明攝，次以觀
X58n0994_p0184a23║文為據，後引賢首品偈證之。一、隨緣妙用無方德，即
X58n0994_p0184a24║同事攝，以觀文有應病與藥，令得服行，故偈云：一切
X58n0994_p0184b01║世間，眾生苦患，深廣無涯，如大海與波，同事悉同忍，
X58n0994_p0184b02║令其利益得安樂。二、威儀住持有則德，即愛語攝，以
X58n0994_p0184b03║觀文有大乘八萬，小乘三千，故偈云：八萬四千諸法
X58n0994_p0184b04║門，諸佛以此度眾生，種種梵音皆具足，隨其心樂為
X58n0994_p0184b05║說法。三、柔和質直攝生德，即利行攝，以觀文有柔則
X58n0994_p0184b06║伏滅煩惱，和則順理修行，故偈云：若有眾生壽無量，
X58n0994_p0184b07║煩惱微細樂具足，菩薩於中得自在，示受者老病死
X58n0994_p0184b08║眾患。四、普代眾生受苦德，即布施攝，以觀文有普令
X58n0994_p0184b09║斷惡，備修萬行，故偈云：薩其所欲皆令滿，普為眾生
X58n0994_p0184b10║作饒益，隨應普現愜其心，俾樂色者皆從道。若約五
X58n0994_p0184b11║止，即為寂用無礙三昧者，以賢首品中有三十四偈
X58n0994_p0184b12║半明寂用無涯三昧門。彼有一偈標名總辨，所謂：有
X58n0994_p0184b13║勝三昧名方網菩薩住此廣開示一切方中普現身
X58n0994_p0184b14║或現入定或從出。疏：釋云：約處，名為方網；約相，是謂
X58n0994_p0184b15║寂用。亦總顯動、寂無二也。若取六觀即是佛果無礙
X58n0994_p0184b16║三昧者，此有二釋：一、依經文；二、約觀義。依經者，因陀
X58n0994_p0184b17║羅網三昧中有半偈，謂此大名稱諸聖人三昧解脫
X58n0994_p0184b18║神通力，即佛果無礙也。約觀者，上文謂融通無礙，一
X58n0994_p0184b19║多交參，圓證相應，名為佛地。
X58n0994_p0184b20║如是下二句，謂此六三昧隨德立名，六止前六重門。
X58n0994_p0184b21║據教說為六觀，向明六止對六觀，謂此也。無生下二
X58n0994_p0184b22║句，理事無礙。次二句，事事無礙。圖，度也。識盡見除者，
X58n0994_p0184b23║情識盡而妄見除，則反本還源亦同。圭峯云：情盡見
X58n0994_p0184b24║除，冥於法界矣。
X58n0994_p0184c01║余我敏達，素本翫習也。偶木之文，彌天之義者，偶，遇
X58n0994_p0184c02║也。圓覺鈔以海中浮木孔喻佛難處，眾生喻盲龜，盲
X58n0994_p0184c03║龜遇木漂至海岸，如眾生遇佛得出苦海。今以偶木
X58n0994_p0184c04║之文即華嚴經，彌天之義即還源觀，亦猶盲龜遇木
X58n0994_p0184c05║孔，蓋謙辭耳。法華涅槃皆有此喻。
X58n0994_p0184c06║三偈辨勉學。備尋諸教本者，前序亦謂備三藏之玄
X58n0994_p0184c07║文，憑五乘之妙旨。集茲華嚴觀者，序文云：窮茲性海，
X58n0994_p0184c08║會彼行林，別舉六門，通為一觀。文約義無缺，序謂：繁
X58n0994_p0184c09║辭必削，缺義復全，智者當勤學。即序末云：佩道君子，
X58n0994_p0184c10║俯而詳焉。引前序文，釋後偈辭，原始要終，義歸一揆。
X58n0994_p0184c11║是知吾祖筆削之功，起盡之勢，增益詳明，薀乎其中
X58n0994_p0184c12║矣。
X58n0994_p0184c13║
X58n0994_p0184c14║華嚴還源觀疏鈔補解一卷
X58n0994_p0184c15║
X58n0994_p0184c16║於時元德三秊六月二十三日於東大寺東室書
X58n0994_p0184c17║寫了　華嚴末資大法師寬杲生年四十一