X58n0995_p0185a01║
X58n0995_p0185a02║No. 995-A
X58n0995_p0185a03║ 華嚴一乘分齊章義苑疏敘
X58n0995_p0185a04║
X58n0995_p0185a05║朝散郎尚書主客員外郎輕車
X58n0995_p0185a06║都尉賜紫金魚袋　楊桀　撰
X58n0995_p0185a07║塵中本無華嚴，世尊割出華嚴教；義上實無分齊，賢
X58n0995_p0185a08║首述為分齊章。一乘法輪，運古今之通轍；十蓮華藏，
X58n0995_p0185a09║莊性德之玅因。佛智潛入眾生心，眾生心中具正覺。
X58n0995_p0185a10║道場不動，遍九會於同時；海水湛然，含萬形而齊印。
X58n0995_p0185a11║大中小法，豈有殊塗？過現未來，全歸一念。珠陀羅網，
X58n0995_p0185a12║主伴交參；芥琉璃瓶，洪纖炳燿。但緣封執，誤入沈淪；
X58n0995_p0185a13║若生佛家，自獲帝寶。三車出宅，駕露地而功全；三鳥
X58n0995_p0185a14║出籠，入太空而跡泯。不逢哲匠，曷測淵源？大唐長安
X58n0995_p0185a15║薦福國師，符彌陀因地之名，蓮生當處；贊毗盧稱性
X58n0995_p0185a16║之典，日照高山。以此章釋無盡章，以此義解無量義，
X58n0995_p0185a17║判五教而歸圓教，辨十宗而顯頓宗，大開三昧之門，
X58n0995_p0185a18║不入二乘之手。夫大經有賢首品，如來有賢首號，菩
X58n0995_p0185a19║薩有賢首稱，達哉斯人，宜其旌德。是書三卷，行世累
X58n0995_p0185a20║年，演暢旨歸，必資奧學，因觀義苑，乃述序云。
X58n0995_p0185a21║
X58n0995_p0185a22║
X58n0995_p0185a23║
X58n0995_p0185a24║
X58n0995_p0185b01║
X58n0995_p0185b02║
X58n0995_p0185b03║
X58n0995_p0185b04║
X58n0995_p0185b05║No. 995
X58n0995_p0185b06║華嚴一乘分齊章義苑疏卷第一（并序）
X58n0995_p0185b07║
X58n0995_p0185b08║霅溪普靜沙門　道亭　述
X58n0995_p0185b09║果海迢思，杳絕名言之象；因門緣起，始彰德用之
X58n0995_p0185b10║宗。是以如來於蓮華藏界，海印發揮，現無盡之身
X58n0995_p0185b11║雲，塵塵互入；說難思之教海，念念圓融。克收上達
X58n0995_p0185b12║之機，一乘頓證；普被聞熏之器，八難齊超。暨於化
X58n0995_p0185b13║霑忍土，漸布慈雲，三乘初唱於鹿苑，一性後譚於
X58n0995_p0185b14║鶴樹。化緣既畢，白虹繚繞以飛空；大願弘深，具牒
X58n0995_p0185b15║森羅而布剎。邇後時移處異，聖少凡多，大義或乖，
X58n0995_p0185b16║微詞致爽。人天亂轍，二玄參雜於玅宗；權小殊途，
X58n0995_p0185b17║五性相傷於緣起。故我大師賢首，孕神光於榮國，
X58n0995_p0185b18║攬智鏡於香山，博綜羣詮，愜張了義。權衡五教，權
X58n0995_p0185b19║實於是乎星分；木鐸十宗，競執皆從於矩方。高驤
X58n0995_p0185b20║圓極，類華嶽之峩峩；掩映餘詮，若丘山之弭弭。遂
X58n0995_p0185b21║著靈篇三軸，玅義十章，雖清涼廣闢於雜華，定慧
X58n0995_p0185b22║潛通於了義，考其箋釋，古今未聞。道亭學慚大識，
X58n0995_p0185b23║智恥雄才，輒事操觚，用伸解釋，冀流通於無極，見
X58n0995_p0185b24║先祖之深衷矣。題稱義苑疏者，芬披眾義，若華囿
X58n0995_p0185c01║之敷榮；布置羣言，撮題綱要之謂也（其次題目本文開章）。
X58n0995_p0185c02║華嚴一乘教義分齊章卷上。
X58n0995_p0185c03║釋曰：初出體，二辨相，三釋名，四作對。初者，性海冲
X58n0995_p0185c04║深，智行融會，義門廣闢，勢變多端。論其體性，不出
X58n0995_p0185c05║海印三昧。所以爾者，良由此心具足實德，不動一
X58n0995_p0185c06║處，能現萬境。然而所現境不異心，能現心不異境，
X58n0995_p0185c07║境智不分。譬如大海，雖入眾流，同一鹹味，雖能現
X58n0995_p0185c08║影，亦不變異。此明其總也。若更別而伸之，則所依
X58n0995_p0185c09║體事，攝歸真實，彰其無礙，周遍含容。此四融通，為
X58n0995_p0185c10║一乘之正體。二辨相者，圓融國土差別、世界海等
X58n0995_p0185c11║種種境界以為其相故。以國土、世界不有心外，依
X58n0995_p0185c12║正交參，一多涉入十蓮華藏，如因陀羅網互現影
X58n0995_p0185c13║故。三釋名者，華嚴從法得名，以五色大蓮華莊嚴，
X58n0995_p0185c14║故名華嚴。常有光明金剛蘂幢以貫其華，以此莊
X58n0995_p0185c15║嚴法界，故名華嚴。若從喻者，華喻功德萬行，嚴謂
X58n0995_p0185c16║飾法成人。一乘者，一謂無他義，掩映獨秀故；乘者
X58n0995_p0185c17║運載義，因果交接故。教能轉物，流演無窮；義乃隨
X58n0995_p0185c18║宜，舉體成動。分齊者，海印炳現，無分齊之分齊，亦
X58n0995_p0185c19║本末具彰，故稱分齊。章者，明宗定義，落落區分。四
X58n0995_p0185c20║作對者，章為能詮，上皆所詮，即能詮、所詮對。華嚴
X58n0995_p0185c21║是能詮經名，一乘等是所詮義理，即名、義對。一乘
X58n0995_p0185c22║是其體，教、義分齊是其用，即體、用對。
X58n0995_p0185c23║京大薦福寺沙門法藏述。
X58n0995_p0185c24║釋曰：京等所處，沙門下能依人。京者，大也。則有唐
X58n0995_p0186a01║西京，古之長安，今之永興，是一境之都名。大薦福
X58n0995_p0186a02║者，精籃之別目。寺，嗣也。治事者相嗣續於其間，如
X58n0995_p0186a03║國家九寺。今既統釋眾所居，則練行治惑業者，相
X58n0995_p0186a04║嗣續於其間，故亦云嗣也。沙門，西竺語，此云勤息。
X58n0995_p0186a05║然有四種：一壞道沙門，二說道沙門，三治道沙門，
X58n0995_p0186a06║四勝道沙門。今國師退非壞道之凡，進非勝道之
X58n0995_p0186a07║聖，駕說開宗，法喜禪悅，中間之二沙門攝也。法藏
X58n0995_p0186a08║者，教主之名，字之與號，俱稱賢首。生有唐，為金輪
X58n0995_p0186a09║皇帝之師。原其道，遠承龍猛天親，近稟終南至相。
X58n0995_p0186a10║所以探玄肇啟，則晉典流煇；義疏中興，則唐墳發
X58n0995_p0186a11║曜。開宗分教，高鎮羣夫；大業靈蹤，屈伏邪黨。教傳
X58n0995_p0186a12║至道，諸聖同途；先覺後賢，一門遊趣。故稱曰述。演
X58n0995_p0186a13║義云：傳古非作。又云：作者曰聖，述者曰明。明聖者，
X58n0995_p0186a14║述作之謂。此乃謙之謂歟？
X58n0995_p0186a15║今將開釋迦至義理分齊第十。
X58n0995_p0186a16║釋曰：總別標章也。如來者，具有五義：一就理顯，謂
X58n0995_p0186a17║法性名如，出障名來。二唯就行，瑜伽云：言無虗妄，
X58n0995_p0186a18║故名如來。涅槃三十二亦同此說。三理智合說，轉
X58n0995_p0186a19║法輪論云：第一義諦名如，正學名來，正覺第一義
X58n0995_p0186a20║諦，故名如來。此與成實大同。四離相說，般若云：如
X58n0995_p0186a21║來者，無所從來，亦無所去，故名如來。五融攝說，謂
X58n0995_p0186a22║一如無二如，若理若智，若開若合，無不皆如，故名
X58n0995_p0186a23║為如。如外無法來。大海波澄，連天一色，萬象色空
X58n0995_p0186a24║大海，斯即如來定心。識浪波澄，心境一際，依正萬
X58n0995_p0186b01║物，炳然齊現，如海印文，故云海印三昧。翻為正受，
X58n0995_p0186b02║亦云正思。一乘教義，以現釋題，略作十門者，良以
X58n0995_p0186b03║此法稱性無窮，非筆墨所盡。故海雲比丘以大海
X58n0995_p0186b04║量墨，須彌聚筆，尚不能盡一字法門。今就緣起因
X58n0995_p0186b05║門，束其義理，以為十門，啟迪玄奧，故云今將開釋，
X58n0995_p0186b06║略作十門。然十門割㓨聖言，聯彰有緒。且夫性海
X58n0995_p0186b07║冲融，眇然寥廓，色含無外，德用齊彰。將欲逐機，漸
X58n0995_p0186b08║施末教，先於海印頓演此經，顯一乘中正之道，故
X58n0995_p0186b09║受之以建立一乘第一。教因機顯，權實更資，教義
X58n0995_p0186b10║互彰，或廢或立，據宗定義，則義象炳然。若以實奪
X58n0995_p0186b11║權，權但名相，推因舉益，殊途同歸。頴悟一乘，窮因
X58n0995_p0186b12║究果，該羅眾行，義備諸宗，故受之以教義攝益第
X58n0995_p0186b13║二。然則聖代言從機發，受道無差，大小偏圓，稱機
X58n0995_p0186b14║獲益。暨於能仁晦寂，眾聖韜光，識昧情生，認權為
X58n0995_p0186b15║實，教宗欲墜，真界黯然。是以竺天華夏，歷代宗師，
X58n0995_p0186b16║各逞其能，用光法施，開宗分教，使聖說無差，故受
X58n0995_p0186b17║之以古今立教。第三、諸師判教，共猶各說身因，大
X58n0995_p0186b18║義宏宗，尚虧端的，致使雜華至教，昧略猶多，玅理
X58n0995_p0186b19║超言，疑滯義象，圓根上器，抑作偏人，具德圓宗，判
X58n0995_p0186b20║為隔歷。故我大師賢首，示生唐國，高振圓宗，庙雜
X58n0995_p0186b21║華之玄樞，判法義之幽致，義分五教，理判十宗，教
X58n0995_p0186b22║盡機圓，廣大悉備，故受之以分教開宗。第四、既分
X58n0995_p0186b23║其教，且教之所明，不出諸乘，教則論其階漸斷證
X58n0995_p0186b24║之殊，乘乃運載有情遠近之異，以乘階教，優劣自
X58n0995_p0186c01║殊，以教就乘，機心不忒。若乃鎔融本末，散入諸乘，
X58n0995_p0186c02║或豎或橫，或三或五，乘教交涉，本末更收，成就機
X58n0995_p0186c03║緣，無不周盡，故受之以乘教開合。第五、開合雖知，
X58n0995_p0186c04║起盡難辨，是以窮初究末，具彰本教。逐機本教，則
X58n0995_p0186c05║初成頓說，稱性極談，具德圓宗，主伴無盡，隨宜漸
X58n0995_p0186c06║教，末代流通，海印定中，同時頓演。逐機之教，三乘
X58n0995_p0186c07║共演，空有迭彰，邐迤深玄，時移處異，甄分前後，三
X58n0995_p0186c08║七殊流，法就機分，教非一準，故受之以教起前後。
X58n0995_p0186c09║第六、教起前後，大略雖知，洞明意趣，割折猶難，葢
X58n0995_p0186c10║由機宜行，定不定殊。或有眾生，始見如來成道，終
X58n0995_p0186c11║至泥洹，惟說小乘，未嘗言大，斯乃小乘根性，終始
X58n0995_p0186c12║不移。或有眾生，初聞小教，後覩大乘，漸頓互陳，空
X58n0995_p0186c13║有間錯。其有三乘竝說，終至鶴林，一味上乘，始終
X58n0995_p0186c14║一貫，入同入別，根欲性殊，故受之以決擇其意。第
X58n0995_p0186c15║七、既知其意，起盡由機，未審教門儀式，異相如何？
X58n0995_p0186c16║初成頓演，唱九會於剎那，不同三乘逐機前後處
X58n0995_p0186c17║異。蓮華藏眾寶莊嚴，帝網重重，塵塵互入，不同三
X58n0995_p0186c18║乘處娑婆界。木樹草座等十身，更作染淨混融，剎
X58n0995_p0186c19║土眾生，三世皆說，不同三乘化身受用。經初列眾，
X58n0995_p0186c20║普賢文殊佛境界中異生等眾，不同三乘或列二
X58n0995_p0186c21║乘大小等類。教依德本，海印定流，不同三乘後得
X58n0995_p0186c22║智出。十方皆說，主伴竝譚，不同三乘一方一說。隨
X58n0995_p0186c23║功涉徒位，六位圓融，不同三乘上下階降。薰修玅
X58n0995_p0186c24║行，行布圓融，不同三乘各有分齊。法門流類，十十
X58n0995_p0187a01║無窮，不同三乘局數增減。一多事相，即法界之法
X58n0995_p0187a02║門，不同三乘即空即有等。一乘三乘，有茲十異，故
X58n0995_p0187a03║受之以施設異相。第八、然儀式既殊，詮顯必異，故
X58n0995_p0187a04║分相十門，所詮區別，星羅五教，月滿一乘，故受之
X58n0995_p0187a05║以所詮差別。第九、分相所詮既伸，必也的陳義理
X58n0995_p0187a06║之旨，謂通明三性，權實混融，妄徹真源，體無不寂，
X58n0995_p0187a07║真該妄末，無不稱真，緣起之宗，力用更作，一多無
X58n0995_p0187a08║礙，諸義交參，六相圓融，十玄炳現，因門果海，克體
X58n0995_p0187a09║相收，故受之以義理分齊第十。
X58n0995_p0187a10║初明建立至二同教。
X58n0995_p0187a11║釋曰：矧茲建立，謂晉魏已來，譯經尚意，傳教宗心，
X58n0995_p0187a12║了義上乘，煥若明鏡。爰及貞觀，名相繁興，雖分半
X58n0995_p0187a13║滿，權實混和，縱認同歸，猶乖全揀。一乘既立，權實
X58n0995_p0187a14║已明，同別雙彰，法義克備。首建一乘，斯之謂矣。
X58n0995_p0187a15║初中亦二，至自境界也。
X58n0995_p0187a16║釋曰：果海離念而心傳故不可說，理圓言偏故不
X58n0995_p0187a17║與相應。十佛者，成正覺佛、願佛、業報佛、住持佛、涅
X58n0995_p0187a18║槃佛、法界佛、心佛、三昧佛、本性佛、隨樂佛等，究竟
X58n0995_p0187a19║自證不對機緣，卓然獨得自境界歟。
X58n0995_p0187a20║故地論云至不可說者是也。
X58n0995_p0187a21║釋曰：有三義故。一約果海，可以總標令人知有名
X58n0995_p0187a22║為可說，不可指片示人名不可說。二約證處，既此
X58n0995_p0187a23║所證離相離名，還此法不可說聞，以此遣言之言
X58n0995_p0187a24║當彼法故名為可說，有言斯遣名不可說。三約本
X58n0995_p0187b01║智，謂以遮詮易解故名可說，直詮不遠故不可說。
X58n0995_p0187b02║又果海離緣故不可說，所證就緣是則可說。證智
X58n0995_p0187b03║為果分，方便寄法等竝為因分。若究竟佛果對普
X58n0995_p0187b04║賢因說，則證智宜同果海為果分，地智之因同普
X58n0995_p0187b05║賢因便為因分。
X58n0995_p0187b06║二、是緣起至境界也。
X58n0995_p0187b07║釋曰：雖正證離相故不可說，後得帶相是則可說，
X58n0995_p0187b08║故曰緣起因分。約人指法，云普賢境界。普賢五義，
X58n0995_p0187b09║具如別明。
X58n0995_p0187b10║此二無二至思之可見。
X58n0995_p0187b11║釋曰：此上果分不可說皆不異於可說，以實德普
X58n0995_p0187b12║遍故；因分可說亦不異於不可說，以緣修無性故，
X58n0995_p0187b13║故云全體。既云全體，何言一分？雖說一分，義亦不
X58n0995_p0187b14║少。故論云如實滿足攝取故，意在於此也。
X58n0995_p0187b15║就普賢門至二該攝門。
X58n0995_p0187b16║釋曰：就緣起因分列斯二者，謂分相則諸乘逈異，
X58n0995_p0187b17║該攝則法界融通，故雖異而常同也。
X58n0995_p0187b18║分相門者至別於三乘。
X58n0995_p0187b19║釋曰：全揀諸教宗也。三乘有二：一法華之前以三
X58n0995_p0187b20║乘權隱於一實，此謂覆相之三。二正當法華會上
X58n0995_p0187b21║破三顯一，會三顯一雖談一性，一相既有形，對一
X58n0995_p0187b22║亦名三。故賢首判終頓為三乘者，意在於此。今既
X58n0995_p0187b23║立別教一乘，何以廣引法華對三之一耶？然法華
X58n0995_p0187b24║之一意兼兩勢，若乃會三歸一，一屬於同，稱性融
X58n0995_p0187c01║通法本如是，故屬於別。故演義云：法華攝諸經歸
X58n0995_p0187c02║華嚴，以別該同皆圓教攝。此之建立乃是賢首一
X58n0995_p0187c03║家宗教，以義定詮原佛本意，攝末歸本故作斯說。
X58n0995_p0187c04║若據天台教相三觀伸明一經旨趣，但齊今終已
X58n0995_p0187c05║詮修證，尚未指陳同別之談，斯義寧顯？下文建立
X58n0995_p0187c06║大略如斯，但為排法相宗權實混和，故對昔三較
X58n0995_p0187c07║量一實，切不可以此一乘要異三乘，便同終實之
X58n0995_p0187c08║一。何以故？若此唯終，更於何處指明別教一乘耶？
X58n0995_p0187c09║昔建一乘應同虗設故。
X58n0995_p0187c10║如法華中至一乘教也。
X58n0995_p0187c11║釋曰：虗指三車，而羣子競馳，大難既夷，乃無有二，
X58n0995_p0187c12║故云虗指三車。誘引諸子，然後但與大車，寶物莊
X58n0995_p0187c13║嚴，安穩第一，然長者無虗妄之咎。如來亦復如是，
X58n0995_p0187c14║無有虗妄，初說二乘引導眾生，然後但與大乘而
X58n0995_p0187c15║度脫之。何以故？如來有無量智慧、力、無畏等諸法
X58n0995_p0187c16║之藏，能與一切眾生大乘之法，故云是一乘教也。
X58n0995_p0187c17║然此一乘至略有十說：
X58n0995_p0187c18║釋曰：標定乘教，葢由相宗但立對小顯大通相之
X58n0995_p0187c19║意，未於大中顯有權實，故此依教揩定，使聖意昭
X58n0995_p0187c20║彰耳。
X58n0995_p0187c21║一、權實差別至示真實相。
X58n0995_p0187c22║釋曰：佛以方便力，示以三乘教，眾生處處著，引之
X58n0995_p0187c23║令得出。已是開權，故云是故臨門三車俱是開方
X58n0995_p0187c24║便門。又云：舍利弗當知，諸佛語無異，於佛所說法，
X58n0995_p0188a01║當生大信力。世尊法久後，要當說真實。即是顯實，
X58n0995_p0188a02║故云別授大白牛車方為示真實相。四衢即四諦
X58n0995_p0188a03║也。
X58n0995_p0188a04║若彼三中至復更索耶？
X58n0995_p0188a05║釋曰：質，權。濫，實也。謂言臨門三車是實同露地者，
X58n0995_p0188a06║便合出門上車，不當更索。後既有索，是知虗指。若
X58n0995_p0188a07║約法說，昔三乘三界門外，二乘出界無有實果，菩
X58n0995_p0188a08║薩出界豈有實證？俱無實證，名不上車。明知三乘
X58n0995_p0188a09║皆是權設。
X58n0995_p0188a10║亦不可說至唯二乘故。
X58n0995_p0188a11║釋曰：質他外救，恐彼救云：門外索車但是二乘，非
X58n0995_p0188a12║是菩薩。便質云：以經不說得彼牛車故。又救云：父
X58n0995_p0188a13║先所許唯是二車。故質云：又不說彼先許車唯是
X58n0995_p0188a14║二車故。何以故？三車同索故。
X58n0995_p0188a15║是故經中至所標趣故。
X58n0995_p0188a16║釋曰：諸子皆索，明皆無體。不見羊鹿，故索羊鹿。今
X58n0995_p0188a17║索牛車，明無牛可見。既索牛車，明同無體，故牒索
X58n0995_p0188a18║耳。索車是喻，約法云何？古有多釋，略要有二：一者、
X58n0995_p0188a19║機索；二者、口索。言機索者，三乘之人以佛教門出
X58n0995_p0188a20║三界苦，謂已究竟，不解索乘，已被淘練。一乘機發，
X58n0995_p0188a21║宜機叩聖，義言索耳。佛知機熟，靈山集會，為說法
X58n0995_p0188a22║華一極之旨，即是各賜諸子等一大車。二、口索者，
X58n0995_p0188a23║已集靈山，三乘三根皆悉啟言求法求記，即是索
X58n0995_p0188a24║車。為說與記，令其修證，即是等賜。菩薩聞是法，疑
X58n0995_p0188b01║網皆已除，千二百羅漢悉亦當作佛，皆是賜義。三
X58n0995_p0188b02║乘所求果說：一、權果；二、實果。權則一乘誘引，得出
X58n0995_p0188b03║三界；實則三乘方便相盡，終歸一極。文云：後得大
X58n0995_p0188b04║車，非本所望。言以是元意所標趣者，如來標三乘，
X58n0995_p0188b05║令趣一實故也。
X58n0995_p0188b06║問：二乘各得至更索耶？
X58n0995_p0188b07║釋曰：聲聞四果四向，緣覺一果一向，菩薩五位究
X58n0995_p0188b08║竟，故云各得。
X58n0995_p0188b09║若依小乘至皆無得也。
X58n0995_p0188b10║釋曰：謂聲名本影教也，諦緣諸度行也。有餘功圓
X58n0995_p0188b11║四智云三乘，此之設化就阿含門隨宜引導，故云
X58n0995_p0188b12║昔日但有言教等。以彼三乘之人約大乘終教已
X58n0995_p0188b13║去，竝不名究竟出世。何以故？以人執煩惱未永斷
X58n0995_p0188b14║故，但能折伏而已。故彌勒所問經論云：一切聲聞、
X58n0995_p0188b15║辟支佛人不能如實修四無量，不能究竟斷諸煩
X58n0995_p0188b16║惱，但能折伏一切煩惱。故云今言俱不得者，以望
X58n0995_p0188b17║一乘故。是故以實暎權等者，則破三顯一，開方便
X58n0995_p0188b18║門示真實相，實現權亡故皆無得。
X58n0995_p0188b19║為欲迴彼至進入別教一乘。
X58n0995_p0188b20║釋曰：為欲下，標示會權歸實。若不下，返質揀濫。若
X58n0995_p0188b21║非下，按定權乘。以至下，會同入別。所以爾者，葢為
X58n0995_p0188b22║三車虗設，諸子奔馳，羊鹿二乘既廢，牛車權教寧
X58n0995_p0188b23║存？是故大乘亦說迴也。厥或執彼牛車權乘為實，
X58n0995_p0188b24║確乎不可廢者，且退非凡夫二乘，進非露地一實，
X58n0995_p0188c01║進退共凖，權義決然，故云更是何色人也。彰權隱
X58n0995_p0188c02║實，令彼奔超，權位功成，終歸一實，故云後皆進入
X58n0995_p0188c03║別教一乘。既云後皆入別，應知初入於同也，亦可
X58n0995_p0188c04║隨機不定耳。
X58n0995_p0188c05║問：臨門為實不實耶？
X58n0995_p0188c06║釋曰：此實非權實之實，乃是有三乘引攝之實事
X58n0995_p0188c07║故也。
X58n0995_p0188c08║答實不實至唯一相也。
X58n0995_p0188c09║釋曰：非不實者，言是實也。非是實者，謂權設故。此
X58n0995_p0188c10║之三乘，在本乘則為實，在實教則為權，雖涉兩宗，
X58n0995_p0188c11║克體是一，故云此二無二，唯一相也。
X58n0995_p0188c12║二、教義差別至俱是教故。
X58n0995_p0188c13║釋曰：但有其名者，明皆無體。雖無生智是二乘車
X58n0995_p0188c14║體，大六識智是牛車體，二乘是智尚非真實，大六
X58n0995_p0188c15║識智豈有實耶？故云以望一乘俱是教故。
X58n0995_p0188c16║是故經云至俱不得故也。
X58n0995_p0188c17║釋曰：以佛教門明無實體，但是三乘。聲教引攝虗
X58n0995_p0188c18║譚，令離三界繫縛，逼迫兼亡，故云出三界苦。為彼
X58n0995_p0188c19║權宗云出界外，但是二乘，非于菩薩，故質云以經
X58n0995_p0188c20║不揀故。經既不揀，定是三乘。又彼權乘依言求果，
X58n0995_p0188c21║畢竟無成，與彼二乘宛然無異，故云亦同二乘，但
X58n0995_p0188c22║不得故。
X58n0995_p0188c23║三所期差別，至非本所望，
X58n0995_p0188c24║釋曰：昔日隱實彰權，故云以彼一乘非是界內先
X58n0995_p0189a01║許三車。暨乎靈山顯本舒懷，方談一實三乘，不知
X58n0995_p0189a02║大事得之邂逅，故云非本所望。
X58n0995_p0189a03║是故經云至非本所望也。
X58n0995_p0189a04║釋曰：良以如來知彼機緣未熟，未能盡受大乘法，
X58n0995_p0189a05║故於一佛分別說三，明三皆虗指也。由皆虗指即
X58n0995_p0189a06║無體故，後得大車竝非本望。若昔大是實，今得牛
X58n0995_p0189a07║車何非望耶？故云非本所望。本非希冀亦不可說
X58n0995_p0189a08║等者，返質救權類前可解。聖言無失者，因經不揀
X58n0995_p0189a09║通相論三，昔大為權故無有失。
X58n0995_p0189a10║四、德量差別至即體具德也。
X58n0995_p0189a11║釋曰：界外牛車大乘權法，縱談無漏亦屬有餘，隱
X58n0995_p0189a12║閉一乘故云不言餘德。若乃露地七寶大車，譬彼
X58n0995_p0189a13║界外了義一乘眾寶莊嚴，類夫恒沙性淨功德，云
X58n0995_p0189a14║體具德也。
X58n0995_p0189a15║又彼但云至以明異耳。
X58n0995_p0189a16║釋曰：不迅疾無以為大牛，不超過無以為大士，所
X58n0995_p0189a17║以潛興密應冠聖該凡，故云用殊勝也。言喻則僕
X58n0995_p0189a18║從寶車執衛多力，約法乃萬行齊修同遊寶所。云
X58n0995_p0189a19║行眷屬雖談，德行主伴猶虧，同教一乘煥然一致。
X58n0995_p0189a20║上云法華意兼兩勢，斯現一也。
X58n0995_p0189a21║又彼三中至非適一也。
X58n0995_p0189a22║釋曰：權教大乘教理行果熏染識心，為趣寶之先
X58n0995_p0189a23║容，故云以彼宗明一相方便。若乃具德圓宗，因果
X58n0995_p0189a24║交徹依正互容，染淨融明德用齊致，故云此則不
X58n0995_p0189b01║爾，主伴具足。經云下。指喻合法也。
X58n0995_p0189b02║此顯一乘至以明異耳。
X58n0995_p0189b03║釋曰：此顯一乘無盡等者，則是所依體事理事教
X58n0995_p0189b04║義十對二十事，周遍含容重重無盡也。此義廣如
X58n0995_p0189b05║華嚴、略如法華者，且法華是隨宜漸教之終，華嚴
X58n0995_p0189b06║是稱性圓融之始，經宗既異，安得同年而語哉？然
X58n0995_p0189b07║則然矣，據古佛之道，吾祖之教未甞不異而未甞
X58n0995_p0189b08║不同也。何則？語如來初成正覺，頓演華嚴無盡義
X58n0995_p0189b09║海，此為別教；最後開權方說法華一實之旨，此為
X58n0995_p0189b10║終教，曰未甞不異。若乃於一佛乘分別說三，從本
X58n0995_p0189b11║而流末，會三乘歸一乘、攝末而歸本，此本無別，故
X58n0995_p0189b12║曰未甞不同也。若約法華羅列義相三諦圓明，但
X58n0995_p0189b13║當理事無礙，故屬於終也。華嚴海印炳現德相無
X58n0995_p0189b14║涯，全彰事事無礙，故屬於別。此是吾祖之教未嘗
X58n0995_p0189b15║不異也。洎乎法華理事既圓融同性海，其百川浩
X58n0995_p0189b16║蕩同歸於海，海無異味，故屬於別。演義云：即此同
X58n0995_p0189b17║中必有別義，故曰未甞不同也。此之同異，賢首宗
X58n0995_p0189b18║乘約義斯顯，若天台時部獨美法華，不知法華終
X58n0995_p0189b19║歸本教。此約別教一乘以明異者，上云法華意兼
X58n0995_p0189b20║兩勢，斯現二也。
X58n0995_p0189b21║五、約寄位至寄一乘法。
X58n0995_p0189b22║釋曰：約位以寄乘也。謂初地明施，復顯人王，即是
X58n0995_p0189b23║人乘；二地十善，十善生天，是欲天乘；三地八定，是
X58n0995_p0189b24║色無色乘，故以初三為人天乘，寄在於世間；四地
X58n0995_p0189c01║初斷俱生身見，觀於道品，同須陀洹；五地四諦理
X58n0995_p0189c02║終，寄阿羅漢；六地觀緣，寄於緣覺；七地一切菩提
X58n0995_p0189c03║分法，方便涉有，故寄三乘之中大乘菩薩，寄出世
X58n0995_p0189c04║間。八地已上既是一乘，合不云寄，但可云出出世
X58n0995_p0189c05║間。今云寄者，亦可別位。以故所以爾者，謂賢位始
X58n0995_p0189c06║終已圓融自在，登地已去則甚深，甚深言所不至，
X58n0995_p0189c07║是故若不寄位，何以顯深？不包三乘，何以顯廣？
X58n0995_p0189c08║若大乘，即是至已上一乘法也。
X58n0995_p0189c09║釋曰：約上經論寄乘之法，配屬法華指定臨門，大
X58n0995_p0189c10║乘牛車決如是權，是以前既非六地小乘緣生，後
X58n0995_p0189c11║又不同八地一乘淨土妙行，故云則三乘俱是出
X58n0995_p0189c12║世自位究竟也。言究竟者，小乘則以三昧力止息
X58n0995_p0189c13║化城，菩薩則四智功圓報居色頂。
X58n0995_p0189c14║問：若爾，何故至作是說耶？
X58n0995_p0189c15║釋曰：因攝論合聲聞緣覺為一、大乘菩薩為一，是
X58n0995_p0189c16║二乘故。此二具三同名出世，八地已上名出出世
X58n0995_p0189c17║間，故三乘之言隱而不說。賓家不曉二乘合三之
X58n0995_p0189c18║旨，故成斯問。
X58n0995_p0189c19║答：既四五至具如下說。
X58n0995_p0189c20║釋曰：約前後揩定質，彼七地是權教大乘，故云是
X58n0995_p0189c21║何色人也。既是三乘方便引攝名善出世，具如下
X58n0995_p0189c22║說者，以文乘教開合中也。
X58n0995_p0189c23║六、付屬差別至為報佛之恩。
X58n0995_p0189c24║釋曰：如來現在根熟已調，一稟尊言無不懸契。大
X58n0995_p0190a01║師滅後，若有眾生信樂佛慧，我諸弟子菩薩大士，
X58n0995_p0190a02║如佛在世演一乘法，故云當為演說此法華經等。
X58n0995_p0190a03║或彼根緣未熟，不堪盡受甚深法者，亦如佛世隱
X58n0995_p0190a04║實施權淘練根性，故云當於如來餘深法中示教
X58n0995_p0190a05║利喜。謂示義教行，得義利具解行，故成於喜。此之
X58n0995_p0190a06║付囑，類同法華第三云：我滅度後，復有弟子不聞
X58n0995_p0190a07║是經，不知不覺菩薩所行，自於所得功德生滅度
X58n0995_p0190a08║想，當入涅槃。我於餘國作佛，更有異名。是人雖生
X58n0995_p0190a09║滅之想入於涅槃，而於彼土求佛智慧得聞是經，
X58n0995_p0190a10║唯以佛乘而得滅度等。此則佛世根未熟故，菩薩
X58n0995_p0190a11║與記方便令發心，後事是同，但眾生與聲聞耳。
X58n0995_p0190a12║解云：餘深法至作此付囑也。
X58n0995_p0190a13║釋曰：特解餘深，以餘揀一、以深揀小。恐彼權宗濫
X58n0995_p0190a14║一故權實不分，濫小故大小不辨，有乖聖意封執
X58n0995_p0190a15║後隨，故作斯解。
X58n0995_p0190a16║七根緣受者至假名菩薩。
X58n0995_p0190a17║釋曰：性起，唐經譯為出現品者，唐云修習種種菩
X58n0995_p0190a18║提分法。未聞等者，謂若未聞此如來不思議大威
X58n0995_p0190a19║德法門，或時聞也。不信、不解、不順、不入，不得名為
X58n0995_p0190a20║真實菩薩。以不能生如來家故，故曰假名。大疏云
X58n0995_p0190a21║積行菩薩曝腮鱗於龍門，則權教次第修行者是
X58n0995_p0190a22║也。
X58n0995_p0190a23║解云：此明三乘至不同彼也。
X58n0995_p0190a24║釋曰：此明三乘菩薩等者，謂不可唯局釋迦所化，
X58n0995_p0190b01║乃往古劫於餘佛所發心修行，迄至遮那會中，根
X58n0995_p0190b02║猶滯權未稟玄要，故云未熟等。當知是前法華經
X58n0995_p0190b03║內餘深法中等者，且華嚴是初成頓演，法華是最
X58n0995_p0190b04║後方談，一重隔歷。餘深文是如來滅後未來世中
X58n0995_p0190b05║不信受者，與夫華嚴兩重相隔，何以却言不信不
X58n0995_p0190b06║聞此一乘經是餘深中人耶？答：前不云乎，不可唯
X58n0995_p0190b07║局釋迦所化，於餘佛所發心迄至遮那根猶未熟，
X58n0995_p0190b08║故不相違。亦可三乘漸教雖有間斷，華嚴至教通
X58n0995_p0190b09║方之說，前後際而無違。獨據遮那一佛所說，亦有
X58n0995_p0190b10║理在。華嚴是別教者，不共般若逈異餘乘故也。
X58n0995_p0190b11║八、難信易信至是法甚為難。
X58n0995_p0190b12║釋曰：從凡至小，從小至大，展轉較量，方見斯法。高
X58n0995_p0190b13║深玄要，淺智莫窺，難信難解也。
X58n0995_p0190b14║解云：以此品中至對比決之。
X58n0995_p0190b15║釋曰：賢首品談德業該收，所以十信道圓，一念該
X58n0995_p0190b16║於佛地，故云即攝一切位。六相圓融，就此而該。
X58n0995_p0190b17║九、約機顯理至無盡佛法。
X58n0995_p0190b18║釋曰：此之三乘行相，良以十地之內以法相為觀
X58n0995_p0190b19║門，故四地道品成無生之慧光，五地諸諦窮真俗
X58n0995_p0190b20║以化物，故云示以聲聞道令出於眾苦，六地般若
X58n0995_p0190b21║要觀緣生研窮性相般若現前，故云樂於因緣法
X58n0995_p0190b22║為說辟支佛，七地窮一切菩提分法權實雙行，故
X58n0995_p0190b23║云饒益諸眾生為說菩薩道。此是當位菩薩二利
X58n0995_p0190b24║雙修，非是懸指昔三乘中所見也。
X58n0995_p0190c01║解云：此明至文之差別也。
X58n0995_p0190c02║釋曰：不同三乘一相一寂等者，謂未了心絕諸相，
X58n0995_p0190c03║令悟相盡唯心，故談一相一寂。既云一相，何以論
X58n0995_p0190c04║三？乘免形對，故屬於三。作大法師等者，謂由八地
X58n0995_p0190c05║中七勸該羅，方見無功之道；九地居法師之位，藥
X58n0995_p0190c06║病須知。不將四十辨才，何以廣能化物？故云明說
X58n0995_p0190c07║法儀軌，利及有情，不出一乘三乘，故此地開示也。
X58n0995_p0190c08║十、本末開合至智藏大海。
X58n0995_p0190c09║釋曰：教逐機興，乘分大小，隨功涉位，果滿僧祇，故
X58n0995_p0190c10║云菩薩法、諸佛法。原其逐機之法，因中則有，至果
X58n0995_p0190c11║全無，縱立佛乘也。是阿含假說，故此文中皆悉流
X58n0995_p0190c12║入智藏大海。
X58n0995_p0190c13║此文約此至差別理耳。
X58n0995_p0190c14║釋曰：從本流末故有四乘之法，攝末歸本但顯一
X58n0995_p0190c15║乘。
X58n0995_p0190c16║此上十證，至煥然溢目矣。
X58n0995_p0190c17║釋曰：法喻義括也。謂如上十門經之與論，證成三
X58n0995_p0190c18║乘外別有一乘，如觀指掌，類彼蓍龜辨其吉㐫，明
X58n0995_p0190c19║鏡鑒其妍醜，略如下辨者，第九所詮差別行位分
X58n0995_p0190c20║齊中釋之耳。
X58n0995_p0190c21║二、該攝門者至不異不一也。
X58n0995_p0190c22║釋曰：海印定中炳然齊現一切偏圓，妙嚴品說菩
X58n0995_p0190c23║提場地演一代隨宜之教，是故此云一切三乘本
X58n0995_p0190c24║來悉是彼一乘法。有二門故者，謂不壞相故不一，
X58n0995_p0191a01║體含容故不異，是以上之一乘三乘克就別教而
X58n0995_p0191a02║說。
X58n0995_p0191a03║初不異中至，即三故不異。
X58n0995_p0191a04║釋曰：體相既融，故左右皆悉不異而得相即。
X58n0995_p0191a05║問：若據初門至而得進修？
X58n0995_p0191a06║釋曰：若據下，牒其難本末，知下開兩關。若存下，牒
X58n0995_p0191a07║而難之。
X58n0995_p0191a08║答：有四句至更無餘也。
X58n0995_p0191a09║釋曰：即者，是也。三既是一，何須更泯？故不待壞。三
X58n0995_p0191a10║若是一，不妨三相宛然，故不礙存。其猶洪波即水，
X58n0995_p0191a11║不礙波存，是以三乘之徒得有依附。由三是一，故
X58n0995_p0191a12║無可存，如波即水，但見泓澄如練，殊無流動漂淫，
X58n0995_p0191a13║繇是三乘得契一實。雖則存亡有異，大率本是一
X58n0995_p0191a14║乘，故言唯有一乘，更無餘也。
X58n0995_p0191a15║二、以一乘至下，同教中辨。
X58n0995_p0191a16║釋曰：隱顯四句反上思之者，應須例前問答方見
X58n0995_p0191a17║其義。問：若據次門一即三者，未知彼一為顯為隱？
X58n0995_p0191a18║若顯，如何唯三？若隱，彼一乘機更依何法而得進
X58n0995_p0191a19║修？答：有四句：一、由即三故不待隱；二、由即三故不
X58n0995_p0191a20║礙顯；三、由即三故無不隱；四、由即三故無可顯。由
X58n0995_p0191a21║初二義，一乘機得有所依；由後二義，一乘機得入
X58n0995_p0191a22║三乘。由四句俱即三故，是故唯有三乘更無餘也。
X58n0995_p0191a23║是故文云唯有三乘更無一也。此如下同教中辨
X58n0995_p0191a24║者，謂權起必一向賴於實，是故攬實實不失；實現
X58n0995_p0191b01║未必一向藉於權，故泯權權不立。是故三乘即一，
X58n0995_p0191b02║雖具存壞竟必有盡；一乘即三，雖具隱顯竟恒無。
X58n0995_p0191b03║二不一者至而明不異。
X58n0995_p0191b04║釋曰：義門異故不一，法遍通故不異。此二雙融，法
X58n0995_p0191b05║本如是。
X58n0995_p0191b06║又此中不一，至此該攝門也。
X58n0995_p0191b07║釋曰：如此跨節配者，良以二門義門雖異，體本該
X58n0995_p0191b08║收，故作此解，思之。
X58n0995_p0191b09║二、同教者至於中有七。
X58n0995_p0191b10║釋曰：標章科列，全收諸教宗也。同教有二：一三乘
X58n0995_p0191b11║同，謂三乘同歸一佛乘，則終頓二教雖說一性一
X58n0995_p0191b12║相，不辨德用該收。二一乘同，謂別教中有一性一
X58n0995_p0191b13║相，事理無礙，言思斯絕，同彼終頓之二。故下之七
X58n0995_p0191b14║義六重，不出斯二。故同教之幽，包含無外。初分諸
X58n0995_p0191b15║乘，謂一乘之深，無量乘之廣。後融本末，此之深廣，
X58n0995_p0191b16║同一法界耳。
X58n0995_p0191b17║初約法相至一乘故也。
X58n0995_p0191b18║釋曰：初法相下示交參相，而義理皆別下料揀，是
X58n0995_p0191b19║則下出意。因陀羅此云能，天帝則是帝釋。殿網及
X58n0995_p0191b20║微細者，如淨名毛吞巨海芥納須彌，法華常在靈
X58n0995_p0191b21║山等而主伴不具，常知此約一乘同教說。而不說
X58n0995_p0191b22║十等者，謂一乘以十十無盡為宗，三乘限無盡為
X58n0995_p0191b23║過。而義理皆別者，謂三乘雖有五眼六通而歷別
X58n0995_p0191b24║不融，一乘則十十無窮一多無礙。且夫一乘三乘
X58n0995_p0191c01║優劣天隔，何以彼此相參耶？為欲方便顯此一乘
X58n0995_p0191c02║令易信受，故作斯說。所以一乘垂三乘則令彼欣
X58n0995_p0191c03║趣，三乘參一乘則勝進有期，故曰兩宗交接等。成
X58n0995_p0191c04║根欲性者，上兩宗交接是其竪，成根欲性是其橫。
X58n0995_p0191c05║根者一向發起聖道之根，欲者樂欲，性者種性，三
X58n0995_p0191c06║義各別故云橫也。是十力中三種力所知之境，初
X58n0995_p0191c07║即諸根勝劣力，次即種種解智力，後即種種界智
X58n0995_p0191c08║力，界即性也。
X58n0995_p0191c09║二、約攝方便至大事故等也。
X58n0995_p0191c10║釋曰：會取昔三，歸今之一，以廢昔三，立今一故。故
X58n0995_p0191c11║約會取，昔小尚取，況昔大取？以其理不可分，行是
X58n0995_p0191c12║佛因故。若約廢昔，則昔大亦廢，況於小耶？以其約
X58n0995_p0191c13║教虗設，界亦虗指，故並皆廢也。然開廢等言，約教
X58n0995_p0191c14║則廢三立一，三教虗設故；約理則開三顯一，言有
X58n0995_p0191c15║三理，覆於一極，開無三理，一極自彰故；約行則會
X58n0995_p0191c16║三為一，三乘之行皆佛因故；約果則會三歸一，三
X58n0995_p0191c17║乘之因同一果故。故云諸有所作，皆為一大事因
X58n0995_p0191c18║故也。謂非三非五曰一，廣愽包含曰大，以此化物
X58n0995_p0191c19║曰事。上云攝，即是會也。
X58n0995_p0191c20║三、約所流辨至即大乘也。
X58n0995_p0191c21║釋曰：此中先明從本起末，經云於一佛乘分別說
X58n0995_p0191c22║三，故云悉從一乘流故。後明攝末歸本，會昔之行，
X58n0995_p0191c23║欲明三即是一之義，故云汝等所行是菩薩道。毗
X58n0995_p0191c24║尼，此云調伏，會二歸一故，即是大乘，則會三、會二
X58n0995_p0192a01║亦以備矣。
X58n0995_p0192a02║四、約就勝至融，大同一故。
X58n0995_p0192a03║釋曰：謂昔執三疑一、執小疑大，故為開方便門顯
X58n0995_p0192a04║真實相，其實三皆歸一。今特就勝而言，故唯指大
X58n0995_p0192a05║乘為一乘耳。良以方便適化，體非本然故。以望別
X58n0995_p0192a06║教權實宛異，同是菩薩所乘故者，叡公云：至如般
X58n0995_p0192a07║若諸經，深無不極，故道者以之而歸；大無不包，乘
X58n0995_p0192a08║者以之而運。然其大略皆以適化為本，應勸之門
X58n0995_p0192a09║不得不以善權為用。權之為化，悟物雖知，於實體
X58n0995_p0192a10║不足皆屬法華，固其宜矣。方便虗設既廢，所以經
X58n0995_p0192a11║云：唯此一事實，餘二則非真。十方佛土中，唯有一
X58n0995_p0192a12║乘法，無二亦無三，除佛方便說。又云止息故說二
X58n0995_p0192a13║等者，為昔小乘猒三界苦希求出離，根性既劣奔
X58n0995_p0192a14║趨小徑，故以化城令彼止息。若望上別教等者，謂
X58n0995_p0192a15║至如般若諸經，昔日之實不兼主伴，亦屬權乘故。
X58n0995_p0192a16║指餘二者，則大小二乘開一異三故也。若望同教
X58n0995_p0192a17║即聲聞等為二者，以彼菩薩所行不乖一實，融大
X58n0995_p0192a18║同一故。
X58n0995_p0192a19║五、約教事至在靈山等。
X58n0995_p0192a20║釋曰：法華論主釋為報身菩提也。何以故？以法華
X58n0995_p0192a21║中亦顯一乘故。其處隨教即染歸淨，故說法華處
X58n0995_p0192a22║即為實也。漸同華嚴不離其處，故是同教；未說十
X58n0995_p0192a23║蓮華藏及因陀羅，故非別教也。
X58n0995_p0192a24║六、約八義至，如問答中辨。
X58n0995_p0192b01║釋曰：依攝論者，論云：以何意趣佛說一乘？此中有
X58n0995_p0192b02║二頌：為引攝一類，及任持所餘，由不定種性，諸佛
X58n0995_p0192b03║說一乘。法無我解脫，等故性不同，得二意樂化，究
X58n0995_p0192b04║竟說一乘。世親釋曰：前偈以顯了說一乘，後偈以
X58n0995_p0192b05║密義說一乘。無性論云：一為引攝一類者，了知不
X58n0995_p0192b06║定種姓聲聞趣彼解脫，方便引攝令依大乘而般
X58n0995_p0192b07║涅槃，故說一乘。二及任持所餘者，為欲任持其餘
X58n0995_p0192b08║不定種性菩薩，恐於大乘精進退壞，故說一乘。三
X58n0995_p0192b09║法等故者，謂真如諸聲聞等乘雖差別，同趣真如
X58n0995_p0192b10║無有差別，故說一乘。四無我等故者，補特伽羅無
X58n0995_p0192b11║我同故，此是聲聞、此是菩薩，既無實異，故說一乘。
X58n0995_p0192b12║五解脫等故者，謂彼三乘於煩惱障解脫無異，由
X58n0995_p0192b13║此意趣故說一乘。六性不同故者，謂諸聲聞不定
X58n0995_p0192b14║種性有差別故，謂迴向菩提聲聞身中具有聲種
X58n0995_p0192b15║性及佛種性，由此道理故說一乘。七得二意樂故
X58n0995_p0192b16║者，一者諸佛於一切有情得同自體意樂，說彼我
X58n0995_p0192b17║無殊故；二者世尊法華會上諸聲聞舍利子等，受
X58n0995_p0192b18║佛記別得如意樂與佛無二，由此道理故說一乘。
X58n0995_p0192b19║八究竟故者，依究竟故說一乘，非無歸別。由過此
X58n0995_p0192b20║外無別勝乘，唯此一乘最為勝故，佛說一乘。上皆
X58n0995_p0192b21║論文，但義加一二等言，使顯然故也。
X58n0995_p0192b22║七、約十義方便，如孔目中說。
X58n0995_p0192b23║釋曰：方便乘者，分別有十：一、對三寶分別，佛寶是
X58n0995_p0192b24║一乘，法、僧是三乘。何以故？佛同無盡故，法、僧即不
X58n0995_p0192c01║定。二、對四諦分別，滅諦是一乘，三諦是三乘。何以
X58n0995_p0192c02║故？滅同無盡故，三諦即不定。三、對二諦分別，第一
X58n0995_p0192c03║義諦是一乘，世諦是三乘。何以故？第一義諦同無
X58n0995_p0192c04║盡故，世諦即不定。四、對過分別，無恐怖者即是三
X58n0995_p0192c05║乘。何以故？如來藏等依即無過，即同無盡故。六、識
X58n0995_p0192c06║及心、法、智，此之七法剎那不住，不種眾苦，不得厭
X58n0995_p0192c07║苦樂求涅槃，由是俗諦故，依緣不自在故。五、對人
X58n0995_p0192c08║及智分別，有三種人成三種智者：一、若善男子、善
X58n0995_p0192c09║女人，成就甚深法智以為一人；二、若有善男子、善
X58n0995_p0192c10║女人，成就隨順法為第二人；三、若善男子、善女人，
X58n0995_p0192c11║於諸深法不自了知，仰推世尊非我境界，唯佛所
X58n0995_p0192c12║知，是第三人。前之一人是一乘智，後之兩人是三
X58n0995_p0192c13║乘智。何以故？前第一智是證智，同無盡故；後之二
X58n0995_p0192c14║智未證實法，是不定故。此依勝鬘經。六、對所解了
X58n0995_p0192c15║法虗妄契實分別隨文解義是三乘，法知虗妄契
X58n0995_p0192c16║無分別是一乘。何以故？契無分別同無盡故，隨文
X58n0995_p0192c17║取者即不定。此依楞伽經義說。七、對一乘、三乘、小
X58n0995_p0192c18║乘分別，一乘是一乘，三乘等是三乘。何以故？一乘
X58n0995_p0192c19║即無盡故，三乘等即不定。八、對大乘、中乘、小乘分
X58n0995_p0192c20║別，大乘即是一乘。何以故？大乘尊上即無盡故，中
X58n0995_p0192c21║乘、小乘義即不定。如經會三歸一故。九、對世間、出
X58n0995_p0192c22║世間、出出世間分別，出出世間即是一乘，餘即三
X58n0995_p0192c23║乘。何以故？出出世間勝同無盡故，餘二即不定。如
X58n0995_p0192c24║法華經界外露地別索車者即是。十、對譬喻分別，
X58n0995_p0193a01║如王髻中明珠及大王等即是一乘，寶珠繫汝衣
X58n0995_p0193a02║裏及窮子等即是三乘。何以故？髻珠王秘甚深故，
X58n0995_p0193a03║餘即不定。此依法華經說。上來所辨，於眷屬經中
X58n0995_p0193a04║欲顯圓通無盡法藏一乘教義故，於方便之處示
X58n0995_p0193a05║一乘名，令進入者易得解故，作如是說。
X58n0995_p0193a06║依上諸義，至同非別也。
X58n0995_p0193a07║釋曰：結揀同別也。此猶屬於通相，應更於同中料
X58n0995_p0193a08║揀，方見聖意該收。且一乘垂於三乘，俾三乘同趣
X58n0995_p0193a09║一實，乃三乘同也。三乘參於一乘，法兼具德，一乘
X58n0995_p0193a10║同也。餘準此而知，不可妄生異說耳。
X58n0995_p0193a11║二、明二乘至愚法及迴心。
X58n0995_p0193a12║釋曰：初一乘三乘者，三一分故顯實開權，顯實故
X58n0995_p0193a13║四衢所授大車，開權故臨門三車外別無愚法小
X58n0995_p0193a14║乘，故云合愚法同迴心。二大乘小乘為二乘者，大
X58n0995_p0193a15║小分故、權實混和，故合一同三多符法相，別開愚
X58n0995_p0193a16║法半字無乖。三聲聞緣覺為二乘者，唯局小乘，利
X58n0995_p0193a17║鈍分故無殊鹿苑，愚法迴心二因既兼，故云此通
X58n0995_p0193a18║等。
X58n0995_p0193a19║又初約一乘，至準可知之。
X58n0995_p0193a20║釋曰：初約一乘者，既開權顯實，則十方佛土中唯
X58n0995_p0193a21║有一乘法。次約三乘者，既符法相權實混和，顯了
X58n0995_p0193a22║三乘以為了義。後約小乘者，謂鹿苑初譚利鈍雖
X58n0995_p0193a23║分，未堪聞大耳。
X58n0995_p0193a24║三、明三乘至故有三也。
X58n0995_p0193b01║釋曰：設小施權，會歸實所。以設小故下開愚法，施
X58n0995_p0193b02║權故中有三乘，會權故上開一乘，明此三乘隨宜
X58n0995_p0193b03║漸教亦以備矣。
X58n0995_p0193b04║以經中愚法至別有一乘。
X58n0995_p0193b05║釋曰：但約法約喻，展轉揩定小乘三乘一乘之義
X58n0995_p0193b06║耳。
X58n0995_p0193b07║問：何以得知至所引中耶？
X58n0995_p0193b08║釋曰：謂彼權教小乘，據其本宗皆所作已辦，更無
X58n0995_p0193b09║進求，何為所引？故有斯問。
X58n0995_p0193b10║答：以彼愚法至能折伏而已。
X58n0995_p0193b11║釋曰：良以終教之人，須知真本有，達妄本空，無斷
X58n0995_p0193b12║而斷，方為斷證。若彼愚法之尚不了法空，焉知惑
X58n0995_p0193b13║體？由是但修折色明空，折伏煩惱，止息化城，故云
X58n0995_p0193b14║竝不名究竟出三界故。
X58n0995_p0193b15║故彌勒所問至義在大乘中。
X58n0995_p0193b16║釋曰：不能如實者，謂無廣大心，則希心怯劣，遂不
X58n0995_p0193b17║知惑體元無，但著相修諸菩提分法，抑剉現行，故
X58n0995_p0193b18║云不能究竟等。大患莫若於有身，故滅身以歸無；
X58n0995_p0193b19║勞勤莫先於有智，故絕智以淪虗。斯乃滯寂沉空，
X58n0995_p0193b20║故曰非真滅度。若不信此法者，謂不信自心真如，
X58n0995_p0193b21║返增忻厭，縱獲果證，墮無為坑，故云無有是處。病
X58n0995_p0193b22║根欲盡，般若方談，淘汰根機，方窮果證，故云欲得
X58n0995_p0193b23║阿羅漢果等。
X58n0995_p0193b24║是故大乘必具三也。
X58n0995_p0193c01║釋曰：躡前起後也。謂般若通彼三乘，雙明權實，故
X58n0995_p0193c02║茲必具。
X58n0995_p0193c03║普超三昧至是其事也。
X58n0995_p0193c04║釋曰：約人名藏也。謂詮聲聞教理行果為聲聞藏，
X58n0995_p0193c05║詮緣覺教理行果名緣覺藏，詮菩薩教理行果名
X58n0995_p0193c06║菩薩藏，此乃約教行別故備開。若約理果同故但
X58n0995_p0193c07║有二藏，謂聲聞藏、菩薩藏也。唯大乘者，權教大乘
X58n0995_p0193c08║三乘顯了故。餘二乘中則無此者，愚法二乘不兼
X58n0995_p0193c09║菩薩故。入大乘論亦同此說者，貫下諸文不異普
X58n0995_p0193c10║超三昧經耳。教行位果等，如下所詮差別中當辨。
X58n0995_p0193c11║是故當知至分齊別也。
X58n0995_p0193c12║釋曰：指定分齊，起後共不共教，分其本末之異。
X58n0995_p0193c13║章由此義故至故云共也。
X58n0995_p0193c14║釋曰：梵語般若，此云智；若云那若，此云慧；波羅密，
X58n0995_p0193c15║此云到彼岸。體具權實，權故，三乘共聞，名共般若；
X58n0995_p0193c16║實故，一乘頓悟，名不共般若。故指如不思議經，謂
X58n0995_p0193c17║超越圖度，逈出言象矣。不與聲聞共者，深不可窺。
X58n0995_p0193c18║上德聲聞杜視聽於嘉會，千門潛注，德用該收，迥
X58n0995_p0193c19║異諸宗，謂之唯說別教一乘，不同佗宗一因逈出，
X58n0995_p0193c20║一果不融，隔歷之別耳。如四阿含名不共者，則別
X58n0995_p0193c21║教小乘居然易別故。通說三乘法者，三乘同觀性
X58n0995_p0193c22║空而得道，則各隨所證，得云具獲耳。
X58n0995_p0193c23║此中通大至即其事也。
X58n0995_p0193c24║釋曰：通大之小等者，謂遊心顯了，分解法空，故非
X58n0995_p0194a01║愚法。通小之大等者，謂引攝小乘，法非究竟，故非
X58n0995_p0194a02║一乘。梁攝下，引證，可知。但以如來成立正法有三
X58n0995_p0194a03║種故。既彼論亦云第三最勝居三乘後，則三乘非
X58n0995_p0194a04║了，一乘方實，故名善成立。
X58n0995_p0194a05║若言說大品，至理不疑也。
X58n0995_p0194a06║釋曰：牒計返質也。竊謂權教之宗，執彼大乘以為
X58n0995_p0194a07║了義，故認大品等經唯說大法，但以一音異解，故
X58n0995_p0194a08║有小乘之二通為三乘者，便質云：說華嚴時，何不
X58n0995_p0194a09║一音異解，權證小果，不假餘宣阿含等教耶？又說
X58n0995_p0194a10║阿含時，何不一音異解，便登菩薩位次，不假更說
X58n0995_p0194a11║般若等經耶？二既不然，故決定斷云：是故當知三
X58n0995_p0194a12║宗各別，隨其根品為說諸經，不可雷同執其圓音
X58n0995_p0194a13║教本耳。
X58n0995_p0194a14║二者大乘至異於二乘故也。
X58n0995_p0194a15║釋曰：此中云三乘者，則是菩薩、緣覺、聲聞也。融一
X58n0995_p0194a16║乘同大乘者，良以約開顯故，菩薩所行不乖一實，
X58n0995_p0194a17║故得融耳。合愚法同小乘者，方便門開皆同所引，
X58n0995_p0194a18║故合三乘。言教理可知者，據開顯說，約教則廢三
X58n0995_p0194a19║立一，三教虗設故；約理則開三顯一，言有三理覆
X58n0995_p0194a20║於一極，開無三理一極自彰故，故結云此約一乘
X58n0995_p0194a21║辨。二則大乘中自有三乘者，如上權教大乘三乘
X58n0995_p0194a22║為顯了故。三者小乘自有聲聞、緣覺者，愚法三乘
X58n0995_p0194a23║此中佛法但慈悲等者，謂三阿僧祇劫修有漏四
X58n0995_p0194a24║波羅密，以無常狼伏貪愛羊，令煩惱脂消功德身
X58n0995_p0194b01║肥，直至菩提成真佛故，故異二乘。
X58n0995_p0194b02║四者、或為至，准上可知。
X58n0995_p0194b03║釋曰：初則臨門三乘并露地一乘為四，則合聲聞
X58n0995_p0194b04║歸廻心耳。二則上至一乘，下該凡小，則如來初成
X58n0995_p0194b05║道時，為提謂長者等談人天乘，次方說小，故此總
X58n0995_p0194b06║開矣。三則將彼人天對其深密漸深顯了三乘，故
X58n0995_p0194b07║亦為四。
X58n0995_p0194b08║五者、或為至，准釋可知。
X58n0995_p0194b09║釋曰：初則實與權小，謂法華、深密并其鹿苑為五。
X58n0995_p0194b10║二則眾聖凡愚，謂深密與提謂等為五。三則老比
X58n0995_p0194b11║丘、佛與愚法、聲聞、緣覺、欲天及梵世為五，以權乘
X58n0995_p0194b12║說無色界天無體故。此乃初實、二權、三小，竝談五
X58n0995_p0194b13║乘故也。
X58n0995_p0194b14║六者、或無量乘，謂一切法門也。
X58n0995_p0194b15║釋曰：華香雲樹即法界法門，剎土眾生本十身之
X58n0995_p0194b16║正體，若覩斯法悉悟心喜，故為無量。
X58n0995_p0194b17║故此經云至上來分乘竟。
X58n0995_p0194b18║釋曰：引文結證，驗知前來所說，非無稽據。然上諸
X58n0995_p0194b19║乘，從一資多，遞互映帶，窮本究末，義備諸宗，方彰
X58n0995_p0194b20║緣起之奧，以成同教該攝之旨歟。
X58n0995_p0194b21║二、融鎔本末至三乘教等也。
X58n0995_p0194b22║釋曰：一乘為本，三乘為末。諸乘者，從一至于無量。
X58n0995_p0194b23║會融無二者，謂彼此該收，同一緣起，無障礙法界
X58n0995_p0194b24║耳。二門者，初則開權顯實，二則隱實施權。雖成二
X58n0995_p0194c01║門，而體融會，次文示之。
X58n0995_p0194c02║初則不壞權，至體無二也。
X58n0995_p0194c03║釋曰：義相異故，能三能一；理貫通故，三一互即。故
X58n0995_p0194c04║云一三融攝，體無二也。
X58n0995_p0194c05║問：若爾，二門至有權實耶？
X58n0995_p0194c06║釋曰：由相即故乃成一致，權實焉分？故成斯問。
X58n0995_p0194c07║答：義門異故，至終恒無盡。
X58n0995_p0194c08║釋曰：義門異故者，定其義宗，不乖權實。理遍通故
X58n0995_p0194c09║者，出其由致，無違融攝。何者下，徵而釋之，終歸一
X58n0995_p0194c10║實，本法皎然矣。
X58n0995_p0194c11║由此融鎔，至准思可解。
X58n0995_p0194c12║釋曰：初句直顯，逈異諸宗故；第二施權，覆於一實
X58n0995_p0194c13║故；第三權實混融，該攝差別故；第四義極因圓，果
X58n0995_p0194c14║超言念故。實乃法本圓通，觸事皆道，故云隨於一
X58n0995_p0194c15║門等。
X58n0995_p0194c16║餘釋乘名體至建立一乘竟。
X58n0995_p0194c17║釋曰：指餘結示釋乘明體，見于上文疏中耳。
X58n0995_p0194c18║
X58n0995_p0194c19║華嚴一乘分齊章義苑疏卷第一