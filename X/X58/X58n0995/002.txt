X58n0995_p0195a01║
X58n0995_p0195a02║
X58n0995_p0195a03║華嚴一乘分齊章義苑疏卷第二
X58n0995_p0195a04║
X58n0995_p0195a05║霅溪普靜沙門　道亭　述
X58n0995_p0195a06║第二教義攝益至，先示相，後開合。
X58n0995_p0195a07║釋曰：牒章分科，機教雙彰也。謂教義為能被之法，
X58n0995_p0195a08║攝益為所被之機。所以爾者，向明一乘是此能被，
X58n0995_p0195a09║且法不浪施為機斯闡，故此攝益合而辨之。然示
X58n0995_p0195a10║相開合無殊，分相該收耳。
X58n0995_p0195a11║初中有三義至當別教一乘。
X58n0995_p0195a12║釋曰：海印定中演無盡音聲為教，一多具德為義，
X58n0995_p0195a13║七寶大車其數無量非適一也，故曰此當別教一
X58n0995_p0195a14║乘。
X58n0995_p0195a15║二者、如臨門至及瑜伽等說。
X58n0995_p0195a16║釋曰：教義者，謂三車虗設為教，謂子競馳隨宜獲
X58n0995_p0195a17║益為義。仍教義無分者，若望一乘無實果證，義不
X58n0995_p0195a18║異教方便引攝，故屬于三乘。權漸如餘等者，深密、
X58n0995_p0195a19║般若諸經，唯識、顯揚諸論。
X58n0995_p0195a20║三者、以臨門至。如法華經說：
X58n0995_p0195a21║釋曰：攝末歸本也。所以約教則廢三立一，三教虗
X58n0995_p0195a22║設。既為虗設，則實義全無，但為一乘之先容，故云
X58n0995_p0195a23║以臨門三車為開方便教。然後於界外四衢道中，
X58n0995_p0195a24║別授大白牛車，七寶莊嚴，具眾德量，顯一乘中正
X58n0995_p0195b01║之道，斯為實義。破會諸乘，故當同教。
X58n0995_p0195b02║二、開合者有二至為彼所目故也。
X58n0995_p0195b03║釋曰：界內通示為教，同出為義，三乘自宗作如是
X58n0995_p0195b04║說。若仍三乘假設，一實方真，縱義亦教，故云唯教
X58n0995_p0195b05║非義。直明一實，方便無無，非唯無義，教亦不成，故
X58n0995_p0195b06║曰俱非教義。雖非教義，不壞假名，故為彼所目也。
X58n0995_p0195b07║一乘三句者，至無盡教義故。
X58n0995_p0195b08║釋曰：以別教中教之與義，不分能所之殊，但十十
X58n0995_p0195b09║法門主伴無盡，故一字法門海墨書而不盡。此唯
X58n0995_p0195b10║自別教，或唯義非教者，良以別教望同教亦成義，
X58n0995_p0195b11║葢不談海印炳現，故不盡知教體，故或俱非教義。
X58n0995_p0195b12║隱實彰權，約三乘教，如文自釋。
X58n0995_p0195b13║後總者，或教義至差別說矣。
X58n0995_p0195b14║釋曰：或教義俱教者，以彼三乘引攝出界無有實
X58n0995_p0195b15║體，但為一乘方便之教，故義亦成教。或教義俱義
X58n0995_p0195b16║者，以其一乘之教稱實所流究竟攝益，故望三乘
X58n0995_p0195b17║此亦成義，應合更云或俱非教義，約三乘望別教
X58n0995_p0195b18║一乘說。今所闕者，竊恐脫故。若不爾者，何以次文
X58n0995_p0195b19║牒云或具三句約同教說？應難云：上既言別教，何
X58n0995_p0195b20║以今具卻成同教耶？答：上是以三乘望別教，非是
X58n0995_p0195b21║直顯別教耳。或可便將同教當其一句，足上成三，
X58n0995_p0195b22║亦有理在。
X58n0995_p0195b23║明攝益分應者，至如瑜伽等辨。
X58n0995_p0195b24║釋曰：或唯攝界內機等者，謂於三界內談顯了三
X58n0995_p0195c01║乘，通被三根同出三界，各隨所得為真涅槃，則止
X58n0995_p0195c02║息化城權居受用，據彼自宗即以為究竟矣。
X58n0995_p0195c03║二、或攝界至，如法華經說：
X58n0995_p0195c04║釋曰：令得出出世益者，且三乘權教令斷三界結
X58n0995_p0195c05║縛是一出世，今此實教令除微細結使云出出世，
X58n0995_p0195c06║斯乃先以三乘化、後令入真實，則會三乘歸一乘，
X58n0995_p0195c07║故屬同教攝。此是三乘同教，故次云亦名迴三入
X58n0995_p0195c08║一教也。
X58n0995_p0195c09║若先於一乘至如小相品說。
X58n0995_p0195c10║釋曰：若界內稟一乘不思議法，發圓解，起圓行，圓
X58n0995_p0195c11║斷諸障，即云出世。由出世故，即一證一切證，故屬
X58n0995_p0195c12║別教。如小相品者，彼正談一切證等事也。
X58n0995_p0195c13║三、或通攝至如法華經說。
X58n0995_p0195c14║釋曰：通攝二機者，謂界內、界外之機也。若乃三乘
X58n0995_p0195c15║先攝同遊解脫之門，後趣一乘齊證圓融之境者，
X58n0995_p0195c16║則三資一實，一導三乘，故云三一和合，故屬同教。
X58n0995_p0195c17║此是一乘同教，體參具德故。若不爾者，何異前說？
X58n0995_p0195c18║故學者應思。
X58n0995_p0195c19║若界內至，如華嚴經說：
X58n0995_p0195c20║釋曰：此謂直顯一乘之機，故約三生而說。所以於
X58n0995_p0195c21║具縛身中，見聞大威德法門成金剛種，此是界內
X58n0995_p0195c22║見聞生。依種發解，依解成行，即離縛縛，此乃出世
X58n0995_p0195c23║得法，是解行生。依行證入，出彼情解，是出出世證
X58n0995_p0195c24║入生。或界內見聞解行者，此謂解行一生通界內
X58n0995_p0196a01║外。何以故？圓解圓行見聞併具故。餘義同前。一生
X58n0995_p0196a02║不克，三生必圓，不落階漸，故屬別教一乘耳。然上
X58n0995_p0196a03║二章談乘教機緣，同別兩教廣大同備，有如是者，
X58n0995_p0196a04║何須下文復更分教開宗耶？若謂此中但論乘機，
X58n0995_p0196a05║未明教相者，何得同別之教章章而言乎？答：此據
X58n0995_p0196a06║通相，下就別相。所以通相則克佛本意，緣起因門
X58n0995_p0196a07║海印炳現，本末齊彰，一乘多乘若同若別，機宜攝
X58n0995_p0196a08║益悉已圓臻，故上二章作如是說。若爾，同別之談
X58n0995_p0196a09║豈是本現耶？益殊不聞如來為善伏太子說圓滿
X58n0995_p0196a10║修多羅，故知同別正是通方根本法故。若判不判，
X58n0995_p0196a11║圓融無盡矣。
X58n0995_p0196a12║第三，敘古今至以為龜鏡。
X58n0995_p0196a13║釋曰：夫教海冲深，法雲彌漫，智光無際，妙辨叵窮，
X58n0995_p0196a14║以無言之言，詮絕言之理。然則理雖一味，詮有淺
X58n0995_p0196a15║深，故須分之，使知權實，莊嚴聖教，令深廣故。故今
X58n0995_p0196a16║諸師各伸己解，安立教宗。今此敘之，意夫後人不
X58n0995_p0196a17║掩前詰，今其宗承不混得失者矣。
X58n0995_p0196a18║一、依菩提流支至一圓音教。
X58n0995_p0196a19║釋曰：菩提流支，此云法意，西竺人也。立一音教，謂
X58n0995_p0196a20║如來一音同時報萬，大小竝陳故許隨機，領解各
X58n0995_p0196a21║別則順圓音。一音中具百千音之一義，斯為教本，
X58n0995_p0196a22║正屬不分耳。
X58n0995_p0196a23║故經云佛至得解等是也。
X58n0995_p0196a24║釋曰：所憑之經既云一音，故但是教本說爾。隨機
X58n0995_p0196b01║為教，一音之義以自相乖，焉足為判？
X58n0995_p0196b02║二、依護法師至華嚴是也。
X58n0995_p0196b03║釋曰：依楞伽經等者，等取涅槃半滿之說，良以彼
X58n0995_p0196b04║經談于四漸四頓。謂漸者，如庵摩勒果漸熟非頓，
X58n0995_p0196b05║類夫先習小乘後趣大乘。頓者，如鏡中像頓現非
X58n0995_p0196b06║漸，譬彼直往菩薩大不由小。亦大小俱陳者，謂涅
X58n0995_p0196b07║槃重扶小律再演真常，故稱俱也。
X58n0995_p0196b08║遠法師等至，多同此說。
X58n0995_p0196b09║釋曰：澤州隋朝小遠法師，亦立漸頓二教。謂約漸
X58n0995_p0196b10║悟機，大由小起，所設具有三乘，故名為漸。若約頓
X58n0995_p0196b11║悟機，直往於大，不由於小，名之為頓。此雖約機說
X58n0995_p0196b12║有漸頓，而所說法不出半滿。其半滿二教，則西秦
X58n0995_p0196b13║曇牟識三藏，依涅槃經立，則聲聞藏為半字教，菩
X58n0995_p0196b14║薩藏為滿字教，故云後代諸德多同。由多同故，所
X58n0995_p0196b15║以附出。此之判教，但順通相之意，未知佛之深旨。
X58n0995_p0196b16║半滿之言，顯在小大密意。有以權為半，以實為滿，
X58n0995_p0196b17║即大乘中有半滿矣。亦猶緣覺聲聞，開之有異，則
X58n0995_p0196b18║成三乘，合之有同，總稱為小。權實亦爾，開之有異，
X58n0995_p0196b19║權可稱半，合之大同，故竝稱滿。是則實教唯滿，小
X58n0995_p0196b20║教唯半，權大乘者，亦半亦滿也。此半滿順違，即是
X58n0995_p0196b21║漸頓順違也。頓即此滿，漸具半滿。以具有三乘，二
X58n0995_p0196b22║乘是半，大乘是滿，故但一處會順違耳。
X58n0995_p0196b23║三、依光統至，謂漸、頓、圓。
X58n0995_p0196b24║釋曰：此師生後魏，承習佛陀三藏，此云覺賢。
X58n0995_p0196c01║光師釋意至即此經是也。
X58n0995_p0196c02║釋曰：顯立義也。於中漸約不具、頓約具說，不同前
X58n0995_p0196c03║遠公大小相望成漸頓也。言漸說者，如云欲盡病
X58n0995_p0196c04║根方談般若等。言具說者，即如涅槃說空者所謂
X58n0995_p0196c05║生死、不空者所謂大般涅槃等。又云若空不空、若
X58n0995_p0196c06║常無常等，皆令廣問，即是頓也。三圓教者，即是華
X58n0995_p0196c07║嚴。此亦約化儀說，有前後耳。所以頓中化法無異
X58n0995_p0196c08║漸中也。別說空不空即名為漸，同時說空不空即
X58n0995_p0196c09║名為頓，故是化儀。其第三亦約化法，揀異前二從
X58n0995_p0196c10║多分說，故云此亦約化儀。其上達言義兼地前分
X58n0995_p0196c11║階佛境，即謂地上如此分者，為通判定難也（云云）。
X58n0995_p0196c12║後光統門下至大同此說。
X58n0995_p0196c13║釋曰：華嚴傳說判華嚴為圓教，始於光統，故海東
X58n0995_p0196c14║有立為祖承，更推佛陀，以無高祖，故云諸德宗承
X58n0995_p0196c15║耳。
X58n0995_p0196c16║四、依大衍至法界真理等。
X58n0995_p0196c17║釋曰：此師生隋朝，立四宗教，各從所立得名。四中
X58n0995_p0196c18║各有二句，皆上句立義、下句揩教，則初名立性、二
X58n0995_p0196c19║名破性、三名破相、四名顯實。前三從所破，後一就
X58n0995_p0196c20║所顯。初二小乘，後二大乘，各初淺後深。此亦有理，
X58n0995_p0196c21║但收義不盡，以十八部中但判二故，則唯明有部
X58n0995_p0196c22║及經部故。除本二部，故云十八部中。
X58n0995_p0196c23║五、依護身至無礙法門等。
X58n0995_p0196c24║釋曰：護身即寺名，自軌乃名也。其第四立名亦同
X58n0995_p0197a01║前師，但義別故。前以涅槃、華嚴通為真實宗，此師
X58n0995_p0197a02║分涅槃為真實宗，則一切眾生皆有佛性，真實玅
X58n0995_p0197a03║理體本常然也。故華嚴為法界宗，則交徹容攝緣
X58n0995_p0197a04║起重重，因界該收一多無礙。三宗既同前師，違亦
X58n0995_p0197a05║例彼耳。
X58n0995_p0197a06║六、依耆闍至法門等是也。
X58n0995_p0197a07║釋曰：耆闍即寺，名曰凜師。此師立六宗教，據名則
X58n0995_p0197a08║前四宗同前衍師。今但云初二同者，謂初二名義
X58n0995_p0197a09║皆同，第三已下名同義異，故將彼第三一宗分成
X58n0995_p0197a10║二宗，謂不真唯明諸法如幻，真宗方明真空理等。
X58n0995_p0197a11║又於第四真實宗分出華嚴，為第六圓宗明法界
X58n0995_p0197a12║無礙等。若第五同諸師同歸時，第六同護身法師
X58n0995_p0197a13║法界宗教。又真宗說真空理，常宗說真理恒沙、性
X58n0995_p0197a14║德常恒，既是真理非常宗者，應同無常耶？又三四
X58n0995_p0197a15║二宗但法喻之別，故未盡善。
X58n0995_p0197a16║七、依南岳至東流一代聖教
X58n0995_p0197a17║釋曰：南岳、天台，皆山名。舉處辨人，僧名智顗。而言
X58n0995_p0197a18║智者者，帝為立號，美其德也。依南岳者，故韋虗舟
X58n0995_p0197a19║侍郎云：自佛教東流，秘密斯闡。思大師之所證，智
X58n0995_p0197a20║者大師之所弘。故思大師一見便云：昔日靈山同
X58n0995_p0197a21║聽法華，宿緣所追，今復來矣。又入道場呈心云：非
X58n0995_p0197a22║汝不證，非我不識。師資傳芳，故此竝敘耳。
X58n0995_p0197a23║一名三藏至華嚴等經是也。
X58n0995_p0197a24║釋曰：一三藏教者，此教明因緣生滅四真諦理，正
X58n0995_p0197b01║教小乘傍化菩薩。而以三藏為名者，謂大小乘論
X58n0995_p0197b02║同立此名，大乘智論小乘成實。今所引法華智論
X58n0995_p0197b03║者，以羅什譯經多依智論，小乘三藏為欲成文。二
X58n0995_p0197b04║言雙舉小乘之過不在三藏，但責其小心耳，故訶
X58n0995_p0197b05║小乘不責所詮三藏，故今取三藏不違法華至教
X58n0995_p0197b06║耳。二名通教者，通同也，三乘同稟故。此教明因緣
X58n0995_p0197b07║即空無生四真諦理，是摩訶衍之初門，正為菩薩
X58n0995_p0197b08║雙明二空故傍通一乘，葢以空門遣蕩小乘執心
X58n0995_p0197b09║令漸通泰，故通益三乘人等。故大品云：欲得聲聞
X58n0995_p0197b10║乘當學般若波羅密，欲得緣覺乘當學般若波羅
X58n0995_p0197b11║密，欲得菩薩乘當學般若波羅密。乾慧十地者，未
X58n0995_p0197b12║有理水故。二性地，相似得法性水伏見思惑故。三
X58n0995_p0197b13║八人地、四見地、五薄地、六離欲地、七已辦地、八辟
X58n0995_p0197b14║支佛地，此上同小乘伏斷。九菩薩地，正使斷盡故。
X58n0995_p0197b15║十佛地，頓斷殘習應身成佛，為三乘機轉無生四
X58n0995_p0197b16║諦法輪，故云十地通大小乘也。三名別教，別即不
X58n0995_p0197b17║共，不共二乘人說故。此教正明因緣假名無量四
X58n0995_p0197b18║真諦理，謂苦有無量非諸聲聞緣覺所知，集滅道
X58n0995_p0197b19║各有無量相等，明界外獨菩薩法，的化菩薩不涉
X58n0995_p0197b20║二乘，故聲聞在座如聾如盲，不同通教三乘通修。
X58n0995_p0197b21║今一道出離逈超二乘，則涅槃云：四諦因緣有無
X58n0995_p0197b22║量相，非聲聞、緣覺所知。諸大乘瓔珞、光明等，廣明
X58n0995_p0197b23║菩薩歷劫修行行位次第，互不相攝，竝此別教之
X58n0995_p0197b24║相，故云諸大乘經中所明道理等。四、名圓教。圓以
X58n0995_p0197c01║不偏為義，此教正明不思議因緣二諦中道，事理
X58n0995_p0197c02║具足，不偏不別，融攝無礙，故云具足一切無盡等。
X58n0995_p0197c03║即華嚴經者，經云：顯現自在力，為說圓滿經，無量
X58n0995_p0197c04║諸眾生，悉受菩提記等。然雖宗華嚴無盡，翻成三
X58n0995_p0197c05║諦圓融，則依其文而不得其義也，但化最上利根
X58n0995_p0197c06║之人故。若約中道偈四句：初、即因緣所生法；二、即
X58n0995_p0197c07║我說即是空；三、即亦名為假名；四、即亦是中道義。
X58n0995_p0197c08║又此四教由三觀起，從假入空，折體異故，有初二
X58n0995_p0197c09║教；從空入假，從假入中，有別教起；三觀一心中得，
X58n0995_p0197c10║有圓教起。又此四教不局定一部，一部之中容有
X58n0995_p0197c11║多故。又更以四種化儀收之，謂頓、漸、不定、秘密。頓、
X58n0995_p0197c12║漸同南中諸師，後二謂一音異解。若互相知，名為
X58n0995_p0197c13║不定；互不相知，即名秘密。此師立義，理致圓備，但
X58n0995_p0197c14║三藏教名，義似小濫，以餘三教亦有三藏故。而但
X58n0995_p0197c15║判華嚴兼正、圓、別，以就登地已上，約寄位行布為
X58n0995_p0197c16║別義。若與之者，名異義同，亦無大過；若奪之者，則
X58n0995_p0197c17║失華嚴。本意謂是迷其行布為別教，但取圓融以
X58n0995_p0197c18║為圓教，離成二教，各失一邊，合而融通，方成了義。
X58n0995_p0197c19║順華嚴宗，行布、圓融二互相攝，故此義學人善知
X58n0995_p0197c20║得失。竊況此師位登五品，尚失經宗，自後諦觀不
X58n0995_p0197c21║親大識，朋黨太多，特錄乖宗，以悞晚學非失。
X58n0995_p0197c22║八、依江南愍至華嚴是也。
X58n0995_p0197c23║釋曰：清涼云唐初印師，今云愍師者，既是師資，則
X58n0995_p0197c24║愍公初判，印師風行，故互舉耳。又此二教略有四
X58n0995_p0198a01║異：一、主異，謂釋迦化身與盧舍那十身異故；二、處
X58n0995_p0198a02║異，謂娑婆界木樹草座與藏界中寶座等異故；三、
X58n0995_p0198a03║眾異，謂為聲聞及菩薩說與唯菩薩及極位同說
X58n0995_p0198a04║異故；四、說異，謂局處之說與說通十方之說異故。
X58n0995_p0198a05║此約化儀，誠如所判，但於局曲之內未顯法之權
X58n0995_p0198a06║實，便今多法渾同無別，不能令人善識權實淺深
X58n0995_p0198a07║之異故。
X58n0995_p0198a08║九、依梁朝至餘，義同上辨。
X58n0995_p0198a09║釋曰：大白牛車方為第四者，謂一乘俱不得故者，
X58n0995_p0198a10║羊鹿是虗指，出門不上車。牛車若是實，出門即合
X58n0995_p0198a11║上，牛車亦不上，明三皆虗指。約法說者，昔指三乘，
X58n0995_p0198a12║三界門外三乘出界無有實果，菩薩出界豈有實
X58n0995_p0198a13║證？俱無實證名不上車。明知三乘皆是權設即是
X58n0995_p0198a14║權教，三界四衢等賜即是實教，大乘無乖教理。然
X58n0995_p0198a15║者唯說法華為實，則抑諸般若及諸大乘了義之
X58n0995_p0198a16║經皆成權故。是知昔大亦有權實，法率但會昔權，
X58n0995_p0198a17║故說三皆虗指。昔實不滯方便，故不會之。抑又法
X58n0995_p0198a18║華三乘重舉昔權，已皆開顯唯明一實，不同昔日
X58n0995_p0198a19║隱閉權乘。若以此分權小者，故未為𠃔當耳。
X58n0995_p0198a20║信行禪師至直進等是也。
X58n0995_p0198a21║釋曰：前教體同光宅，但開合之異，次教與前稍異，
X58n0995_p0198a22║是以光宅但同歸一實，此乃具德圓融，故明普解
X58n0995_p0198a23║普行華嚴法門也。然此判教既宗法華四乘，前教
X58n0995_p0198a24║違同光宅，次教一乘乃是隨機調諫，權漸終歸，翻
X58n0995_p0198b01║指華嚴及直進者，豈非頓漸始終之相隔耶？
X58n0995_p0198b02║十、依大唐至不空理等。
X58n0995_p0198b03║釋曰：此師宗承西竺戒賢論師立三種教，以法相
X58n0995_p0198b04║大乘而為了義。初所憑經論，二正顯所立。一轉法
X58n0995_p0198b05║輪者，謂三轉四諦法輪，說諸有為法皆從緣生，以
X58n0995_p0198b06║破外道自性因等。又緣生無我翻外有我，然猶未
X58n0995_p0198b07║說法無我理，即四阿含等是。二名照法輪者，以空
X58n0995_p0198b08║照有故。第二時中雖依徧計所執而說諸法自性
X58n0995_p0198b09║皆空，翻彼小乘，然於依他圓成猶未說有，即諸部
X58n0995_p0198b10║般若等經。三名持法輪，雙持空有故。第三時中就
X58n0995_p0198b11║大乘正理具說三性、三無性等，方為盡理，即解深
X58n0995_p0198b12║密等經。是則於彼三時，初隨有邊，約依地說有故；
X58n0995_p0198b13║次隨空邊，約徧計空故，俱非了義。後時具說徧計
X58n0995_p0198b14║空，餘依圓是有，契會中道方為了義。此依深密所
X58n0995_p0198b15║判，一時定，謂初時等故；二法定，謂有空等故；三經
X58n0995_p0198b16║定，謂指阿含等故。
X58n0995_p0198b17║此三法輪至華嚴法門也。
X58n0995_p0198b18║釋曰：此約時定以出違。若約法定，則空有隔歷；若
X58n0995_p0198b19║約經定，則義不相通。三定既立，不可以相從而救
X58n0995_p0198b20║也。然上諸師判教，但依列，不更出違。唯大唐三藏
X58n0995_p0198b21║列義兼違者，葢由此師親遊五印，特稟三時，五性
X58n0995_p0198b22║繁興，一乘掩曜。竊慮後人傳襲，顛墜大宗，故於此
X58n0995_p0198b23║中言於一失，例餘諸師皆未𠃔當。故下開宗分教，
X58n0995_p0198b24║方為盡理。上文疏中一一出違者，密符賢首例意，
X58n0995_p0198c01║顯用清涼法言。須知教相旨趣深徹，不可率情輙
X58n0995_p0198c02║分彼此。厥或雷同不語，又乃昧於佛心，豈成傳演
X58n0995_p0198c03║之人乎？
X58n0995_p0198c04║然上十家至，其宜各契耳。
X58n0995_p0198c05║釋曰：顯迹通疑，美其前詰，同贊真乘，卻彼邪宗，扶
X58n0995_p0198c06║持正法，若武侯之勁敵，故云法將迹參。登位者，信
X58n0995_p0198c07║位五品，將登初住位故。豈夫好異者，言其不攻異
X58n0995_p0198c08║端。覿斯異軫者，各隨己解，發軫不同，索隱群詮，同
X58n0995_p0198c09║明聖旨，疑情冰釋，滯解朗然。聖教偏圓，大小殊致，
X58n0995_p0198c10║隨根獲益，不混宗乘，故云其宜各契耳。
X58n0995_p0198c11║第四分教開宗，至宗乃有十。
X58n0995_p0198c12║釋曰：分判五教、開顯十宗就法者，教法也。謂於一
X58n0995_p0198c13║代教法之上，約其大小乘、權實、漸頓、偏圓、流類別
X58n0995_p0198c14║故，分成其五。若爾，賢首約義開宗以判五教，何得
X58n0995_p0198c15║却云教法耶？答：雖義為能分、教為所分，此中既云
X58n0995_p0198c16║就法，決知是其教法，故下結指云此約法以分教
X58n0995_p0198c17║耳。若就法義，如下別辨。負教之人善察辭義，切忌
X58n0995_p0198c18║無以名教濫其法義，豈不觀此中但約教詮立其
X58n0995_p0198c19║教名耶？以理開宗者，理謂理趣，則趣尚曰宗。雖趣
X58n0995_p0198c20║尚多端，以理趣相從，但成其十耳。
X58n0995_p0198c21║初門者，聖教至五圓教。
X58n0995_p0198c22║釋曰：具云愚法小乘，謂愚於法空故，此是大乘貶
X58n0995_p0198c23║斥為名。故解深密經云：阿陀那識甚微細，習氣種
X58n0995_p0198c24║子成瀑流，我於凡愚不開演，恐彼分別執為我。謂
X58n0995_p0199a01║凡則此教中人天乘，愚則正是小乘之流。既不開
X58n0995_p0199a02║演，則不達唯心法空。故攝論云：是故不為諸聲聞
X58n0995_p0199a03║等開示此識，彼不求微細一切智智故，見法定實，
X58n0995_p0199a04║故云愚法。故智論三十一云：小乘弟子鈍根故，為
X58n0995_p0199a05║說眾生空。故愚法小乘之名，依此經論而立，則愚
X58n0995_p0199a06║揀三乘，小異菩薩，故無所濫矣。二、大乘始教，大則
X58n0995_p0199a07║揀異小乘。始者，初也。謂衍門初教亦名分教，由合
X58n0995_p0199a08║深密第二、第三時教皆未盡理而成此教。言未盡
X58n0995_p0199a09║理者，第二時中但明於空，空是初門；第三時中定
X58n0995_p0199a10║有三乘隱於一極，故初教名竝從深密二時以得。
X58n0995_p0199a11║云何空門為初？法皷經中以空門為始。若爾，彼第
X58n0995_p0199a12║三時既不明空，何得名初？以未顯一極故。以是二
X58n0995_p0199a13║時同許定性二乘俱不成佛，特由此義加分教名。
X58n0995_p0199a14║三、終教，亦名實教。定性二乘、無性闡提悉當成佛，
X58n0995_p0199a15║方盡大乘至極之說，故立為終。以稱實理，故名為
X58n0995_p0199a16║實。則雙對前二以立斯名，非唯說空，復說中道玅
X58n0995_p0199a17║有，故稱實理。既非分成，故亦名實。依是義故，法皷
X58n0995_p0199a18║經中以不空門為終也。四、頓教，但一念不生即名
X58n0995_p0199a19║為佛，不依地位漸次而說，故立為頓。不同前漸次
X58n0995_p0199a20║位修行，不同於後圓融具德，故立名頓。頓詮此理，
X58n0995_p0199a21║故名頓教。故楞伽云：頓者，如鏡中像，頓現非漸。寶
X58n0995_p0199a22║積中說頓教修多羅，如以絕言，則淨名、默住等。五、
X58n0995_p0199a23║圓教，依普賢法界，帝網重重，主伴具足，故名圓教。
X58n0995_p0199a24║故此圓教，語廣名無量乘，語深唯顯一乘。一乘有
X58n0995_p0199b01║二：一、同教，一乘同頓同實故；二、別教，一乘唯圓融
X58n0995_p0199b02║具德故。以別說同，皆圓教攝。故經云：為善伏太子
X58n0995_p0199b03║所說，名圓滿修多羅。故立此名也。故五教之名皆
X58n0995_p0199b04║有所憑，不可增減。傳演之士勿攻異說，強立訛名，
X58n0995_p0199b05║展轉澆漓，難復渟正。竊況先祖立言規矩聖道，豈
X58n0995_p0199b06║容晚進復有更張者歟？然則苑師異說攻擊太高，
X58n0995_p0199b07║清涼正辭排斥彌甚，豈待於今却容邪說於其間
X58n0995_p0199b08║哉？勉之！同歸於道也。
X58n0995_p0199b09║初一即愚法至立此名也。
X58n0995_p0199b10║釋曰：先明初後者，謂此二教優劣特異不隨開合，
X58n0995_p0199b11║故有別教小乘居然易別，故別教一乘逈異諸宗，
X58n0995_p0199b12║故善伏太子所被之機。經說在囚難中，圓滿修多
X58n0995_p0199b13║羅能被之教，則除難護證等。
X58n0995_p0199b14║中間三者至，如上所引說。
X58n0995_p0199b15║釋曰：言中間者，謂前有小乘、後有圓教，則始、終、頓
X58n0995_p0199b16║之三也。謂一三乘教也者，言同而義別也。言同故，
X58n0995_p0199b17║帶三乘名；義別故，始教實有三乘，方便引攝，究竟
X58n0995_p0199b18║不破故；終教該收權小，破會三乘，同歸一實故；頓
X58n0995_p0199b19║教三乘融攝一性，本顯靈明知寂故。後之二教，雖
X58n0995_p0199b20║展轉深玅，皆談一性，良由未免形對，故屬三乘。如
X58n0995_p0199b21║上所引說者，般若、深密、法華、涅槃等。
X58n0995_p0199b22║二或分為二，至通名為漸。
X58n0995_p0199b23║釋曰：始終二教雖信解行位伏斷昇降不同，竝依
X58n0995_p0199b24║地位漸次修成，故總名為漸。
X58n0995_p0199c01║故楞伽云至即是佛等。
X58n0995_p0199c02║釋曰：言說頓絕等者，謂不同天台四教絕言，竝令
X58n0995_p0199c03║亡筌會旨。今欲頓詮言絕之理，別為一類，離念之
X58n0995_p0199c04║機不有此門，追機不足則順禪宗。故達磨以心傳
X58n0995_p0199c05║心，正是斯說。既云言絕，何言頓教？若不指一言以
X58n0995_p0199c06║直說，即心是佛，心要何由可傳？故寄無言之言，直
X58n0995_p0199c07║詮言絕之理，教亦明矣。解行頓成者，思益云：得諸
X58n0995_p0199c08║法正性者，不從一地至於一地。楞伽云：初地則為
X58n0995_p0199c09║八，乃至無所有，何次等？一念不生等者，則心本是
X58n0995_p0199c10║佛，妄起故為眾生。一念妄心不生，何謂不得名佛？
X58n0995_p0199c11║故達磨碑云：心有，曠劫而滯凡夫；心無也，剎那而
X58n0995_p0199c12║登正覺。
X58n0995_p0199c13║故楞伽云至故此立名。
X58n0995_p0199c14║釋曰：重明頓旨也。以一切法等者，謂相本自盡、性
X58n0995_p0199c15║本自顯，所以離名字相故不待言說，離心緣相故
X58n0995_p0199c16║不待觀智。淨名以默顯不二者，謂彼經說：文殊師
X58n0995_p0199c17║利問維摩詰言：我等所解各自說已，仁者當說何
X58n0995_p0199c18║等是入不二門？時維摩詰默然無言。文殊師利歎
X58n0995_p0199c19║曰：善哉，善哉！乃至無有文字語言，是真入不二法
X58n0995_p0199c20║門。又寶積經者，經文既廣，略標總目以證教名耳。
X58n0995_p0199c21║三或開為三，至後二是也。
X58n0995_p0199c22║釋曰：謂其漸教中有權實故，離成終始并其頓教，
X58n0995_p0199c23║故總為三。三法輪中後二者，謂照法輪中時當諸
X58n0995_p0199c24║部般若，是此始教；持法輪謂後時，於大乘中顯了
X58n0995_p0200a01║說三性及真如不空理等，是此終教。後時雖同，則
X58n0995_p0200a02║性相二宗用意各別也。
X58n0995_p0200a03║依是義故，至乃至廣說。
X58n0995_p0200a04║釋曰：依是下，據義立名。故彼下，引經證成。復次下，
X58n0995_p0200a05║設喻。諸佛下，舉法。摩訶衍，此云大乘。多說空者，諸
X58n0995_p0200a06║部般若所說八十餘科法門悉皆清淨。一切空經
X58n0995_p0200a07║是有餘者，以空覆於中道玅理，餘此法故。波斯匿，
X58n0995_p0200a08║此云和悅，為大施主設四種人，則可畏、無財、勤息、
X58n0995_p0200a09║淨志、幽顯、麤濟、貴賤皆霑，譬彼如來無私普化，故
X58n0995_p0200a10║次云諸佛世尊亦復如是。常住玅典者，詮常住法
X58n0995_p0200a11║故。以文從義，故有斯名。
X58n0995_p0200a12║解云：此則至名為終教。
X58n0995_p0200a13║釋曰：依經定教也。謂雖諸法皆空，空猶覆於一實，
X58n0995_p0200a14║如散長空，約此以為始教。若常住之理，性德齊彰，
X58n0995_p0200a15║中道權現，若孤蟾朗曜，據此以為終教。
X58n0995_p0200a16║又起信論至空二真如也。
X58n0995_p0200a17║釋曰：絕言等者，謂離言真如觀智境，言思皆絕故。
X58n0995_p0200a18║約頓教依言等者，則依言真如生信境，明漸次解
X58n0995_p0200a19║行故。約此分始終之二者，謂空如來藏空無妄染
X58n0995_p0200a20║為始，不空如來藏具足恒沙性淨功德為終。
X58n0995_p0200a21║此約法至如下別辨。
X58n0995_p0200a22║釋曰：結指也。結上就法，且是約教，指其法義之判，
X58n0995_p0200a23║如所詮差別中。故彼文云：由此甚深緣起，一心具
X58n0995_p0200a24║五義門，是故聖者隨以一門攝化眾生：一、攝義從
X58n0995_p0200b01║名門，如小乘教說；二、攝理從事門，如始教說；三、理
X58n0995_p0200b02║事無礙門，如終教說；四、事盡理顯門，如頓教說；五、
X58n0995_p0200b03║性海具德門，如圓教說。是即不動本而常末，不壞
X58n0995_p0200b04║末而恒本，故五義相融，唯一心轉。是則五義皆義，
X58n0995_p0200b05║一心屬法，此是約法義通收。若約機明得法分齊
X58n0995_p0200b06║者，或有得名而不得義，如小乘教；或有得名得一
X58n0995_p0200b07║分義，如始教；或有得名得具分義，如終教；或有得
X58n0995_p0200b08║義而不存名，如頓教；或不名義俱無盡，如圓教。故
X58n0995_p0200b09║將此五義為能分，一代教法為所分，方見不拘時
X58n0995_p0200b10║部，傑出古今。又乃旁說眾典，以立教名，名義相資，
X58n0995_p0200b11║同一緣起，故云甚深緣起具五義門，五義相融唯
X58n0995_p0200b12║一心轉，是則重重法界事理無邊，故五教之義出
X58n0995_p0200b13║自華嚴，本於此也，故總題云華嚴一乘教義。有云
X58n0995_p0200b14║調柝乎起信是五教生焉者，觀其立言之理，曾未
X58n0995_p0200b15║曉斯文義，若曉此旨決無彼辭，設爾曉而固違，未
X58n0995_p0200b16║免背叛祖宗無稽異說，職於傳教其如之何？厥或
X58n0995_p0200b17║封執起信不顧斯文，且起信雖宗百洛叉經，談五
X58n0995_p0200b18║重生起一心源乃至六麤，原其分齊但限終頓，所
X58n0995_p0200b19║以賢首判正終兼頓，圭山將此五重度量，諸經宗
X58n0995_p0200b20║教亦云終頓，通詮本末曾無圓教之文。既言度量
X58n0995_p0200b21║顯是格量教道，何得錯解圭山之辭，謬為賢首約
X58n0995_p0200b22║論判教？縱此度量便為判教，却屬圭山判於前四，
X58n0995_p0200b23║何言賢首五教出於起信？轉更參差，遂使慕道者
X58n0995_p0200b24║猶豫於兩端，歸依者惆悵於岐路，特違聖教輙悞
X58n0995_p0200c01║後昆，其為不可也。
X58n0995_p0200c02║二、以理開宗至二小乘。
X58n0995_p0200c03║釋曰：分部之初，不出四眾：一、龍象眾；二、邊鄙眾；三、
X58n0995_p0200c04║多聞眾；四、大德眾。龍象，即是大天之流，鬬諍之首，
X58n0995_p0200c05║稟兇頑，為惡滋甚，聖眾制而不止，故名龍象。𢤱悷，
X58n0995_p0200c06║難詞也。邊鄙眾，即大天之門徒也。心行理外，目之
X58n0995_p0200c07║為邊；無德可稱，名之為鄙。既非諍首，所以列名，但
X58n0995_p0200c08║名邊鄙，隨順援黨，大天之徒，大天門人也。多聞眾
X58n0995_p0200c09║者，謂凡夫學者，隨順聖人，玅達幽微，廣閑三藏，助
X58n0995_p0200c10║菩提熏，稱曰多，即是持戒廣學凡夫，黨援聖眾者
X58n0995_p0200c11║也。大德眾者，契聖通神，戒精學愽，道高無上，名為
X58n0995_p0200c12║大德。此之四眾：一、惡眾；二、善眾。惡眾之中，有首有
X58n0995_p0200c13║從，大天等是首，門人等是從，初二眾是也。善眾之
X58n0995_p0200c14║內，亦有首從，聖者是首，隨順凡夫是從，末後二眾
X58n0995_p0200c15║是也。雖內有大德聖者，為二十部分宗之列，故今
X58n0995_p0200c16║總敘耳。亦可謂二眾不稟聖道，可屬人天乘也。
X58n0995_p0200c17║小乘中犢子至有為無為也。
X58n0995_p0200c18║釋曰：犢子者，律主姓也。上古有仙，居山靜處，貪欲
X58n0995_p0200c19║起已，不知所云。近有母牛，因染生子，自後仙種皆
X58n0995_p0200c20║言犢子，即婆羅門姓也。此後門徒相傳不絕，至此
X58n0995_p0200c21║分部，從遠襲為名，言犢子部。此部從說一切有部
X58n0995_p0200c22║中流出。從此犢子部流出四部：一、法上部；二、賢胄
X58n0995_p0200c23║部；三、正量部；四、密林山部。并上總五部。謂法上者，
X58n0995_p0200c24║律主名也。有法可上，名為法上；或有法出在眾人
X58n0995_p0201a01║之上，名為法上。賢胄，賢者，部主之名；胄者，苗裔之
X58n0995_p0201a02║義。是賢羅漢之苗裔，故言賢胄，從所襲部主為名
X58n0995_p0201a03║也。正量者，權衡刊定，名之為量，量無邪謬，故言正
X58n0995_p0201a04║也。此部所立甚深之義，刊定無邪，自稱正量，從所
X58n0995_p0201a05║立法以彰部名。密林山者，近山林木，翁鬱繁密，部
X58n0995_p0201a06║主在此，名密林，從所居為名。此等四部，釋舍利弗、
X58n0995_p0201a07║阿毗達磨義有少者，以義足之後，合各造論，本義
X58n0995_p0201a08║既乖，遂即分部。泰法師云：更等取經部中根本經
X58n0995_p0201a09║部，不等末經部。以本經部亦執有勝義，我非即非
X58n0995_p0201a10║離，即計菩薩出離生死，故名勝義。此上五部，半共
X58n0995_p0201a11║計我之與法二皆有故，故立宗云：我、法俱有。
X58n0995_p0201a12║二、法有我無至悉實有也。
X58n0995_p0201a13║釋曰：此宗有三全計：一、小分計，薩婆多，此云一切
X58n0995_p0201a14║有，是說一切有部；二、上座部，轉名雪山部；三、多聞
X58n0995_p0201a15║部。謂一切有者，有二：一、有為，二、無為。有為三世，無
X58n0995_p0201a16║為離世，其體皆有，名一切有。從所立法為名，稱其
X58n0995_p0201a17║部也。上座轉名者，謂上座弟子本弘經教，說因時
X58n0995_p0201a18║遂大強，上座於斯乃弘說因，標舊住處，上座移入
X58n0995_p0201a19║雪山，從所住處為名，稱雪山部。若從所襲，即名上
X58n0995_p0201a20║座。多聞部從大眾出，謂廣閑三藏，深悟佛言，從德
X58n0995_p0201a21║為名，名多聞部。當時律主具多聞德也。言一、小分
X58n0995_p0201a22║者，化地部末計，彼計過去、未來竝皆實有，亦有中
X58n0995_p0201a23║有一切法所知識，故名有法無我。此部之主本是
X58n0995_p0201a24║國王，王所統攝國界化地上之人庶，故言化地。捨
X58n0995_p0201b01║國出家，弘宣佛法，從本為名，名化地部。一、名，二、色
X58n0995_p0201b02║者，名謂四蘊，細故曰名；色謂一蘊，麤顯故曰色。一、
X58n0995_p0201b03║心，謂六識心；二、心所，謂四十五；三、色，謂十一種；四、
X58n0995_p0201b04║不相應，謂十四；五、無為，謂三種。此等皆有，故云法
X58n0995_p0201b05║有我無。
X58n0995_p0201b06║三法無去來至體用無故。
X58n0995_p0201b07║釋曰：謂大眾部等者，先標說，有現在下釋。而云等
X58n0995_p0201b08║者，等取七全一少分，都八全一少分，同有此計：一、
X58n0995_p0201b09║大眾部；二、說轉部；三、鷄胤部；四、制多部；五、西山住
X58n0995_p0201b10║部；六、北山住部；七、法藏部；八、飲光部。宗輪論敘制
X58n0995_p0201b11║多、西山、北山云：餘義多同大眾。敘法藏亦然。飲光
X58n0995_p0201b12║云：餘義多同法藏。故上八部類有此計。言一少分
X58n0995_p0201b13║者，取根本化地部，彼云：去來世無、現在無為。是有
X58n0995_p0201b14║敘說轉，餘義多同，說一切有部亦無去來也。爰自
X58n0995_p0201b15║大天乖諍，昔時界外年少之僧，一人苗裔共為一
X58n0995_p0201b16║朋，名大眾部，取昔為名也。言說轉者，本名經量，亦
X58n0995_p0201b17║名說轉。此師說有種子，唯一種子現世相續轉至
X58n0995_p0201b18║後世，故言說轉。鷄胤者，上古有仙，貪欲所逼遂染
X58n0995_p0201b19║一鷄，後所生族因名鷄胤。婆羅門中仙種姓，故以
X58n0995_p0201b20║為名。制多者，此云靈廟，即安置聖靈之廟處也。此
X58n0995_p0201b21║山多有制多，故因以立名。大天所住名制多山，因
X58n0995_p0201b22║以立名。制多山西稱曰西山住，既與大天不和，因
X58n0995_p0201b23║此別住。北山亦爾，則制多山北之一山也。此三部
X58n0995_p0201b24║從所住立名。法藏者，部主名也。密之與藏義意大
X58n0995_p0201c01║同，法藏、法密二義皆得。此師含容正法，如藏之密，
X58n0995_p0201c02║故亦名法密，從人以立論名。飲光者，婆羅門姓也，
X58n0995_p0201c03║即迦葉波姓是。上古有仙，身有光明，至側皆不復
X58n0995_p0201c04║現，飲蔽餘光，故言飲光。此部教主是彼苗族，故言
X58n0995_p0201c05║飲光。又此部主身有金光，能飲餘光，故言飲光。化
X58n0995_p0201c06║地部主已如上解。
X58n0995_p0201c07║四、現通假至亦即此類。
X58n0995_p0201c08║釋曰：謂說假等者，先標；彼說下，釋。而云等者，等一
X58n0995_p0201c09║少分，則一全計一少分，一全即說假部，一少分即
X58n0995_p0201c10║末經部，謂以根本經部是第一宗攝故。其成實論，
X58n0995_p0201c11║先是數論弟子以所造為能造，後出家入佛法時，
X58n0995_p0201c12║經部攝故。三藏云：經部細實而麤假，實義同故，現
X58n0995_p0201c13║通假實攝。此說假與一說說出世別，非一向假，故
X58n0995_p0201c14║不同一說部；非出世法一切皆實，故不同說出世
X58n0995_p0201c15║部。既世、出世法皆有假實，故從所立以標名。此謂
X58n0995_p0201c16║假名說實，皆有假實。蘊門明義是實者，實積聚故；
X58n0995_p0201c17║界、處門義是假者，假積聚故。此部以所立法標名
X58n0995_p0201c18║也。下二、例此立部。
X58n0995_p0201c19║五俗妄真實，至實非妄故。
X58n0995_p0201c20║釋曰：先標宗。謂說出下，釋義。謂世間煩惱從顛倒
X58n0995_p0201c21║起，顛倒不實，故世間法但有假名，無有實體。出世
X58n0995_p0201c22║之法非顛倒起，道及道果皆是實有，唯此是實。世
X58n0995_p0201c23║間皆假，從所立為名。此則一宗一部，小似中論，一
X58n0995_p0201c24║年向前，故亦跨大乘也。
X58n0995_p0202a01║六諸法但名，至之始準知。
X58n0995_p0202a02║釋曰：先標宗。謂一說下，釋義。即顯出世亦假名耳，
X58n0995_p0202a03║故云一切我法。亦如中論，亦名為假名。若有世間，
X58n0995_p0202a04║即有出世間；既無世間，何有出世間等？是故皆假
X58n0995_p0202a05║名。名即是說名，一說部從所立為名。
X58n0995_p0202a06║七，一切法至如般若等。
X58n0995_p0202a07║釋曰：初標宗，謂大下依教釋義。一切諸法者，謂八
X58n0995_p0202a08║十餘科世出世法無不清淨，法既清淨則蕩除情
X58n0995_p0202a09║執故無分別，此乃無相大乘之一宗也。
X58n0995_p0202a10║八、真德不空至具性德故。
X58n0995_p0202a11║釋曰：諸經者，謂實教了義。大乘說一切法等者，則
X58n0995_p0202a12║一切法從本以來離言說相、離心緣相，故云唯是
X58n0995_p0202a13║真如，即不變也。如來藏者，在纏之名，則是隨緣。二
X58n0995_p0202a14║義既彰，性德恒沙本來具足，亦一宗一教也。
X58n0995_p0202a15║九、相應俱絕，至默顯等準知。
X58n0995_p0202a16║釋曰：默相泯心，故云相想俱絕。理本絕言，假一言
X58n0995_p0202a17║而直示，故云顯。如淨名者，則杜口於毗耶，如上釋
X58n0995_p0202a18║之，是離念之機所宗尚故。
X58n0995_p0202a19║十、圓明具德至法門是也。
X58n0995_p0202a20║釋曰：法界圓彰，實德本爾，一多緣起，主伴重重，相
X58n0995_p0202a21║用難思，云無盡自在。此宗之興教，體義無別，但所
X58n0995_p0202a22║尚者曰宗，造修者曰教，故立二名耳。此上十宗，後
X58n0995_p0202a23║後深於前前，則前四唯小，五、六通大小。立在小乘，
X58n0995_p0202a24║義通大乘，故云通小，後四唯大乘。又五、六義通法
X58n0995_p0202b01║相宗，七即無相宗，後三即法性宗。又七即始教，八
X58n0995_p0202b02║即終教，九即頓教，十即圓教。此與清凉少異，彼云：
X58n0995_p0202b03║七、三性空有宗，八、真宗絕相宗，九、空有無礙宗。若
X58n0995_p0202b04║欲會之，但此中五、六義通法相宗隱故，所以彼顯
X58n0995_p0202b05║立第七、三性空有為相宗。彼第八正同此中第九，
X58n0995_p0202b06║兼同此中第七，故彼約教八即頓教，約宗八即無
X58n0995_p0202b07║相宗。彼第九與此中第八名異義同，如此會者，豈
X58n0995_p0202b08║是相違？學者請詳。然此十宗，五教互有寬陿，教則
X58n0995_p0202b09║一經容有多教，宗即一宗容有多經，隨何經中皆
X58n0995_p0202b10║此宗故。若局判一經以為一教，則抑諸大乘。又夫
X58n0995_p0202b11║立教必須斷、證階位等殊，立宗但明所尚差別，前
X58n0995_p0202b12║之六宗執法有異，故分六宗斷、證次位，不離八輩
X58n0995_p0202b13║含為一教，餘可准知。
X58n0995_p0202b14║
X58n0995_p0202b15║華嚴一乘分齊章義苑疏卷第二