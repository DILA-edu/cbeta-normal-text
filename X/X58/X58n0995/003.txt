X58n0995_p0202b16║
X58n0995_p0202b17║
X58n0995_p0202b18║華嚴一乘分齊章義苑疏卷第三
X58n0995_p0202b19║
X58n0995_p0202b20║霅溪普靜沙門　道亭　述
X58n0995_p0202b21║第五、乘教開合至三，諸教相收。
X58n0995_p0202b22║釋曰：以乘附教，優劣自殊；以教攝乘，機心不惑。是
X58n0995_p0202b23║以合之為一，本末鎔融；開之為二為三，淺深展轉。
X58n0995_p0202b24║開合徧收，理無不盡，依此亦可總判言教。故知如
X58n0995_p0202c01║來聖教意趣無邊，不可局執，故以此門通會乘教
X58n0995_p0202c02║耳。
X58n0995_p0202c03║初約教者至有其五義。
X58n0995_p0202c04║釋曰：示意總標也。謂本末更收漸次融會，從一至
X58n0995_p0202c05║五亦會取諸說。
X58n0995_p0202c06║一或總為一至謂如上說。
X58n0995_p0202c07║釋曰：或總為一等者，謂根本枝末法輪，唯是如來
X58n0995_p0202c08║一大善巧攝生方便一音所演，則菩提流支立一
X58n0995_p0202c09║音教者，不共道理。或開為二者，諸別教一乘，直顯
X58n0995_p0202c10║本法一向不共眾典之洪源故。二、末教，謂前之四
X58n0995_p0202c11║教，小乘名同始教，存三乘也。終、頓二二教明一乘，
X58n0995_p0202c12║由是對三顯故，同前始教亦入屈曲之數，則前四
X58n0995_p0202c13║教皆屈曲收。別教一乘方是平道，此同印公平道
X58n0995_p0202c14║屈曲。又名究竟者，一乘也，普解普行故。及方便者，
X58n0995_p0202c15║三乘也，別解別行故。則信行禪師以四乘為二教，
X58n0995_p0202c16║亦與此相順。或開為三者，謂一乘則是露地大白
X58n0995_p0202c17║牛車，三乘是臨門三車，小乘是臨門所引故。此正
X58n0995_p0202c18║順四乘，則光宅判四乘教亦有理在。又梁論云：如
X58n0995_p0202c19║來成立正法有三種：一、立小乘；二、立三乘；三、立一
X58n0995_p0202c20║乘。第三最勝亦同此說，但彼一在後，此一在初耳。
X58n0995_p0202c21║或分為四者，謂小乘同愚法，約歷位、無位開漸及
X58n0995_p0202c22║頓，故分為四，總合二、三以為漸教，餘皆如名。或散
X58n0995_p0202c23║為五者，如上約義正判。此上會取諸師之教多順
X58n0995_p0202c24║清凉，有不同者，文勢別故，故轉義而會，方見今宗
X58n0995_p0203a01║從微至著，曲盡幽玄，統收諸說也。
X58n0995_p0203a02║二、以教攝乘，至此約始教（云云）。
X58n0995_p0203a03║釋曰：別教一乘者，十十法門，逈異諸宗故。同教一
X58n0995_p0203a04║乘者，同頓同實，該收諸教故。以別該同，皆圓教攝。
X58n0995_p0203a05║絕想一乘如楞伽者，是彼明五法空寂之義。何者？
X58n0995_p0203a06║謂迷如以成名相妄想，是生悟名相之本如，妄便
X58n0995_p0203a07║稱智，則無名相妄想，故云絕想唯如智矣。智因如
X58n0995_p0203a08║立，智體亦空，如假智明，本來常寂，故曰一乘。約佛
X58n0995_p0203a09║性平等為一乘者，涅槃云：佛性者，名第一義空。則
X58n0995_p0203a10║是佛性中道，統收真妄，謂之平等一乘耳。密義意
X58n0995_p0203a11║一乘如八意者，義見上文一乘中也。
X58n0995_p0203a12║二、明三乘至菩薩道等故（云云）。
X58n0995_p0203a13║釋曰：小乘中三乘者，如小乘論說：自有聲聞法、緣覺
X58n0995_p0203a14║法及佛法。此中佛法但慈悲愛行等，異於二乘，故
X58n0995_p0203a15║云始別。又如律中說：佛度五人已，即云通佛有六。
X58n0995_p0203a16║然羅漢出世間，又同坐等，故曰終同，以俱羅漢故。
X58n0995_p0203a17║始教中三乘者，始則諦緣六度各修，終則同觀性
X58n0995_p0203a18║空而各證道果，故云始終俱別。有入寂故者，定性
X58n0995_p0203a19║聲聞、定性緣覺也。終教中三始終俱同者，謂定性
X58n0995_p0203a20║二乘、無性闡提悉當成佛故。頓教中三始終俱離
X58n0995_p0203a21║者，三乘本絕一性幽靈故。圓教中三始終俱同者，
X58n0995_p0203a22║謂會三歸一，開方便門，示真實相，同教之圓。若論
X58n0995_p0203a23║別教，杳絕三乘，故非此所說。然茲一乘、三乘勝劣
X58n0995_p0203a24║五義，皆約教而相顯，故上云以乘附教，優劣自殊。
X58n0995_p0203b01║三、諸教相收至皆準上知之。
X58n0995_p0203b02║釋曰：或唯一圓教以餘相皆盡者，謂別教一乘圓
X58n0995_p0203b03║融具德無別異相故。具五教以攝方便者，同教一
X58n0995_p0203b04║乘該收諸教。何以故？前四教為此教之方便，既圓
X58n0995_p0203b05║趍一實故此攝之。頓教中唯一頓教者，唯是絕言
X58n0995_p0203b06║故毀相泯心，故云以餘相盡。或具四教以攝方便
X58n0995_p0203b07║者，良以依言漸次為離言之先容，故亦云攝。熟教
X58n0995_p0203b08║中或一或三者，大乘之終調練既久故名熟，權小
X58n0995_p0203b09║同歸迴三入一故。初教中或一唯一，本教或二引
X58n0995_p0203b10║攝愚法故。小乘中唯一無可攝具，但是本乘故。
X58n0995_p0203b11║二、以末歸本至皆準上知之。
X58n0995_p0203b12║釋曰：小乘內或五等者，謂冠五教之初、諸乘之首，
X58n0995_p0203b13║一道竪論邐迤涉入，故云於後四教皆有為方便。
X58n0995_p0203b14║後之三教約自宗并開涉方便等義，準此思之。
X58n0995_p0203b15║是諸教下至準此思之。
X58n0995_p0203b16║釋曰：所明義理交絡分齊者，且如一緣起之法，小
X58n0995_p0203b17║乘說之，萬法虗偽，緣會而生；始教說之，生法本無，
X58n0995_p0203b18║一切唯識；終教說之，識如幻夢，但是一心；頓教說
X58n0995_p0203b19║之，心寂而知；圓教說之，德用無邊。上文以本收末，
X58n0995_p0203b20║以末歸本，本末相濟，例此而解，故云準此思之。
X58n0995_p0203b21║是則諸教至無不周盡。
X58n0995_p0203b22║釋曰：諸教本末句數者，應成六句，謂：一、小乘唯相，
X58n0995_p0203b23║二、頓教唯性，三、法相宗相多性少，四、終教相少性
X58n0995_p0203b24║多，五、空宗中非性非相，六、圓教中全相全性。是以
X58n0995_p0203c01║性相相參，六句交織，故云結成教網。以此攝化，不
X58n0995_p0203c02║墜含靈，故云無不周盡。
X58n0995_p0203c03║是故此經至岸，此之謂也。
X58n0995_p0203c04║釋曰：證上善巧法喻，則大聖張大教於生死中，化
X58n0995_p0203c05║導人天置于涅槃。譬彼魚翁張大網於海中，漉取
X58n0995_p0203c06║鯤魚安置岸畔，故此經中法喻並舉耳。
X58n0995_p0203c07║第六教起，前後至明，逐機末教。
X58n0995_p0203c08║釋曰：初成正覺，稱性極談，為眾典之洪源，故云本
X58n0995_p0203c09║教。迹後化霑忍土，漸被三根，善巧隨機，故稱末教。
X58n0995_p0203c10║初者，謂別教至並同時顯現。
X58n0995_p0203c11║釋曰：第二七日，謂覺樹道成，一七日中自受法樂，思
X58n0995_p0203c12║惟因緣行等，故第二七日頓說。此經表所說如其
X58n0995_p0203c13║所證，故不起樹王羅七處於法界。故論云：此示法
X58n0995_p0203c14║勝，故在初時及勝處說也。猶如日出等者，出現品
X58n0995_p0203c15║云：譬如日出，先照須彌山等諸大高山。如來、應、正
X58n0995_p0203c16║等覺亦復如是，成就無邊法界智輪，常放無礙大
X58n0995_p0203c17║智光明，先照菩薩摩訶薩等諸大山王，而彼如來
X58n0995_p0203c18║大智日光不作是念：我當先照菩薩大行等。海印
X58n0995_p0203c19║定中等者，釋名如上。故經云：如海普現眾生身以
X58n0995_p0203c20║此說名為大海菩提普印諸心行是故正覺名無
X58n0995_p0203c21║量。非唯智現物心，亦依此智頓現萬像。故賢首品
X58n0995_p0203c22║云：眾生形相各不同行業音聲亦無量如是一切
X58n0995_p0203c23║皆能現海印三昧威神力。故云同時演說等。於十
X58n0995_p0203c24║十法中，力用更資，便成主伴。時因法立，法必涉時；
X58n0995_p0204a01║法既圓通，時亦無盡。所以十世古今始終不離於
X58n0995_p0204a02║當念，故云該於九世。十世九則每一世有，三世十
X58n0995_p0204a03║則不離一念，則前九為別、一念為總，故名十世盡。
X58n0995_p0204a04║因陀羅者，以無盡之時窮無盡之處，則塵含剎土，
X58n0995_p0204a05║彼一一微塵既各攝無邊剎海，即此剎等復有微
X58n0995_p0204a06║塵，彼諸塵內復有剎，是則塵塵不盡、剎剎無窮，如
X58n0995_p0204a07║帝網珠重重互入，故云微細境界。因果理事則十
X58n0995_p0204a08║對中二對，前後法門則隨宜漸次也，流通舍利入
X58n0995_p0204a09║般涅槃耳。此等諸法既延促無礙，前後際而無違，
X58n0995_p0204a10║故於海印定中炳然齊現，故云並同時顯現。若以
X58n0995_p0204a11║十玄說者，同時演說等，同時具足相應門；主伴具
X58n0995_p0204a12║足，主伴圓明具德門也；九世、十世、十世隔法異成
X58n0995_p0204a13║門；因陀羅則因陀羅網境界門。此四文具，餘六義
X58n0995_p0204a14║含，以意取說。若配八相，則文具成道、轉法輪、入涅
X58n0995_p0204a15║槃之三相。據其微細，每一相中皆具八相，是故八
X58n0995_p0204a16║相亦以備矣。下文當引。
X58n0995_p0204a17║何以故？卷舒至無二相故。
X58n0995_p0204a18║釋曰：徵釋無礙所以也。同一緣起者，法界大緣，圓
X58n0995_p0204a19║通無礙，無二相矣。
X58n0995_p0204a20║經本云至廣如經說。
X58n0995_p0204a21║釋曰：於一塵中者，華藏品云：華藏世界所有塵，一
X58n0995_p0204a22║一塵中見法界，寶光現佛如雲集，此是如來剎自
X58n0995_p0204a23║在。又云：如於此會見佛坐，一切塵中亦復然。又離
X58n0995_p0204a24║世間品云：佛子！菩薩摩訶薩有十種甚微細。何等
X58n0995_p0204b01║為十？所謂：在母胎中示現初發菩提心乃至灌頂
X58n0995_p0204b02║地，在母胎中示現住兜率天，在母胎中示現處王
X58n0995_p0204b03║宮，在母胎中示現出家，在母胎中示現苦行，在母
X58n0995_p0204b04║胎中示現詣道場、成等正覺，在母胎中示現轉法
X58n0995_p0204b05║輪，在母胎中示現般涅槃，在神力無量差別門。佛
X58n0995_p0204b06║子！是為菩薩摩訶薩在母胎中十種微細。母胎一
X58n0995_p0204b07║相，八相皆具，萬德斯圓，故云於一念中。
X58n0995_p0204b08║是故依此至準以思之。
X58n0995_p0204b09║釋曰：通方之說，故曰普聞一時。後者圓融，不礙行
X58n0995_p0204b10║布。下句返此。準以思之者，約喻思法也。
X58n0995_p0204b11║二、逐機末教者，至一、三乘，二、小乘。
X58n0995_p0204b12║釋曰：同時者，皆二七日故。異處者，仙苑覺場故。異
X58n0995_p0204b13║時者，三七等別。異處與上解同。初義是同教故者，
X58n0995_p0204b14║三乘之教同彼初時，表本末相濟故。三乘之教會
X58n0995_p0204b15║經兩處，示非別教故。此約化儀表示同別，非論化
X58n0995_p0204b16║法耳。後義本末相分故者，謂時處俱異隔歷不同，
X58n0995_p0204b17║則本末差別門也。此二各有下，分其權小。
X58n0995_p0204b18║初者如密迹，至一時成佛，
X58n0995_p0204b19║釋曰：密迹力士者，此經即大寶積密迹力士會第
X58n0995_p0204b20║三卷，當第八，為竺法護所譯。七日思惟已，謂法樂
X58n0995_p0204b21║既畢，即於鹿園正當第二七日，時同處異言載斯
X58n0995_p0204b22║經，加以眾寶莊嚴法座，揀非隔歷三乘，安庠草座
X58n0995_p0204b23║同教化儀，言必有中也。得大小等果者，三乘各證
X58n0995_p0204b24║不同，法華同歸一實，若約化法而判，當于始教耳。
X58n0995_p0204c01║大品經即般若八部中一數。轉四諦法輪者，謂有
X58n0995_p0204c02║三轉，則示相、勸修、作證四諦，則苦、集、滅、道、生滅四
X58n0995_p0204c03║諦。觀此經中既被三乘四諦之談，不可一准思之。
X58n0995_p0204c04║餘文可解。
X58n0995_p0204c05║解云：以此教至同時說也。
X58n0995_p0204c06║釋曰：結引教文，指定儀式也。
X58n0995_p0204c07║小乘者彌沙至同時說也。
X58n0995_p0204c08║釋曰：初成道竟入三昧者，則大定智悲受諸法樂
X58n0995_p0204c09║當初七日，乃於鹿苑顯是二七日，故云亦與一乘
X58n0995_p0204c10║同時。
X58n0995_p0204c11║又普曜經至同時說也。
X58n0995_p0204c12║釋曰：佛與授記等者，經云汝於來世當得作佛，皆
X58n0995_p0204c13║同一時名曰齊成。雖通三乘亦攝人天等者，提謂
X58n0995_p0204c14║經說如來成道七日，無人知佛得阿耨多羅三藐
X58n0995_p0204c15║三菩提，唯提謂波利，此二居士明究陰陽攢龜易
X58n0995_p0204c16║卜，知佛成道名為樹神。提謂獻麨，四天王捧鉢，如
X58n0995_p0204c17║來受已始為提謂說世間因果。此約小乘相不妨
X58n0995_p0204c18║為大，謂彼經文云五百賈人得受五戒，先自懺悔
X58n0995_p0204c19║五逆十惡謗法等罪，得四大本淨、五蘊本淨、六塵
X58n0995_p0204c20║本淨、五根本淨。提謂長者得不起法忍，三百賈人
X58n0995_p0204c21║得柔順忍，二百賈人得須陀洹果，四天王得柔順
X58n0995_p0204c22║忍，三百龍王得不起法忍，自餘天等無量眾生發
X58n0995_p0204c23║無上菩提心。此則世間因果與得受五戒等是人
X58n0995_p0204c24║天法，須陀洹與諸忍無上菩提心是三乘法也。
X58n0995_p0205a01║問：說時既同，何故說處別耶？
X58n0995_p0205a02║釋曰：時處相乖故成斯問，意在答示顯出化儀。
X58n0995_p0205a03║答：為約時處至須同異也。
X58n0995_p0205a04║釋曰：約時表同教，本末無礙故。約處示別教，逈異
X58n0995_p0205a05║法門故。
X58n0995_p0205a06║故地論云至顯非本也。
X58n0995_p0205a07║釋曰：示時處之相也。或曰：同時異處，如來之身還
X58n0995_p0205a08║有去來耶？無去來耶？若有去來，焉得同時？若無去
X58n0995_p0205a09║來，何經兩處？答曰：性普智周，不動而徧，時處無違
X58n0995_p0205a10║也。其猶澄江朗月，三舟共觀。南者見月，千里隨南；
X58n0995_p0205a11║北者見月，千里隨北。停舟之者，見月不離中流。
X58n0995_p0205a12║第二，時處至時處俱別也。
X58n0995_p0205a13║釋曰：時移處異，漸逐機興，本末差別故。
X58n0995_p0205a14║或三七日至一年同也。
X58n0995_p0205a15║釋曰：或三七日後說等者，法華云：我始坐道場，觀
X58n0995_p0205a16║樹亦經行，於三七日中，思惟如是事。乃至如諸佛
X58n0995_p0205a17║所說，我亦隨順行，思惟是事已，即趣波羅奈。以方
X58n0995_p0205a18║便力故，為五比丘說。自後六、七等時異者，但隨眾
X58n0995_p0205a19║生見聞故也。
X58n0995_p0205a20║以此等教，至餘可准知。
X58n0995_p0205a21║釋曰：結成前後差別隨機也。
X58n0995_p0205a22║第七，決擇其意至分別其意。
X58n0995_p0205a23║釋曰：此之十門，正明如來化儀前後，與其大疏四
X58n0995_p0205a24║門屬辭引例皆同，但其間開合前後之異，試辨之
X58n0995_p0205b01║曰：前四門者，一、本末同時門，二、依本起末門，三、攝
X58n0995_p0205b02║末歸本門，四、本末無礙門。初門攝四，彼文云：始終
X58n0995_p0205b03║一類，各無異說。然有三位：一、若小乘中，則初度陳
X58n0995_p0205b04║如，後度須跋，中間亦唯說小益小，如四阿含經及
X58n0995_p0205b05║五部律，同此初門。二、若約三乘，則始終說三，通益
X58n0995_p0205b06║三機，如密迹經等，同此第六門。三、若約一乘，則始
X58n0995_p0205b07║終唯為圓機，說於圓極，如華嚴等，其中不通小乘，
X58n0995_p0205b08║復說九世，該於前後，更無異說，同此第九、第十兩
X58n0995_p0205b09║門，皆是華嚴，但因果分二門故。然此三類，依於此
X58n0995_p0205b10║世根性定者，常聞如上一類之法，故佛所演，各通
X58n0995_p0205b11║始終，更無前後。三、攝末歸本門者，依無量義，初時
X58n0995_p0205b12║說小，次說中乘，後時說大，故法華亦云：初轉四諦
X58n0995_p0205b13║深密玅智。雖後二時，三一不同，皆先小後大，攝此
X58n0995_p0205b14║第二、第三兩門為三時，指二經故。四、本末無礙門
X58n0995_p0205b15║者，謂初舉照山王之極說，明非本無以垂末；後顯
X58n0995_p0205b16║歸大海之異流，明非末無以歸本。故本末交映，與
X58n0995_p0205b17║奪相資，方為攝生之善巧矣。是故通論總有五位：
X58n0995_p0205b18║一、根本一乘，如華嚴經；二、密意小乘；三、密意大乘；
X58n0995_p0205b19║四、顯了三乘，上三如深密；五、破異一乘，如法華。正
X58n0995_p0205b20║攝此中第七、第八兩門，雖入同參別之異，皆法華
X58n0995_p0205b21║故。兼收二、三，以指上三，如深密故；亦收後二，指華
X58n0995_p0205b22║嚴故也。其第二依本起末門，此有五類，謂：初、為菩
X58n0995_p0205b23║薩說大；二、為緣覺；三、為聲聞；四、為善根眾生；五、為
X58n0995_p0205b24║邪定，如出現品日照高山及三千初成喻中廣辨
X58n0995_p0205c01║其相，皆明先大後小。約法，名從本起末，以於一佛
X58n0995_p0205c02║乘分別說三故；十八本二，皆大乘出故。約機，各是
X58n0995_p0205c03║一類之機，非約一機前後、大小。此却攝前第六教
X58n0995_p0205c04║起前後中稱法本教與逐機末教，故上文疏中約
X58n0995_p0205c05║此義說矣。此上四門是賢首立，但攝此中八門辨
X58n0995_p0205c06║教起前後中二門，亦成於十。其有四、五二門彼不
X58n0995_p0205c07║攝者，故清凉於四門之後傍收異義，以顯玄奧，更
X58n0995_p0205c08║足六門。五、隨機不定門；六、顯密同時門；七、一時頓
X58n0995_p0205c09║演門；八、寂寞無言門；九、該通三際門；十、重重無盡
X58n0995_p0205c10║門。總成於十。故彼第八寂寞無言門云：從初得道
X58n0995_p0205c11║乃至涅槃，不說一句。却收此中第四、第五二門。何
X58n0995_p0205c12║以故？指經義相悉皆同故。皆云彼攝者，為克體相
X58n0995_p0205c13║收故。此義細詳，方見吾祖判教化法、化儀廣大周
X58n0995_p0205c14║悉矣。
X58n0995_p0205c15║一、或有眾至大乘者是。
X58n0995_p0205c16║釋曰：從初得道迄至涅槃，同此類教，則初度陳如，
X58n0995_p0205c17║後度須䟦，中間亦唯說小益小，如四阿含經及五
X58n0995_p0205c18║部律。言於此世中者，揀濫也。恐有執言小乘始終
X58n0995_p0205c19║定者，豈非定性聲聞？故今云於此世中，非約一人
X58n0995_p0205c20║耳。世間聞一類之法，以容轉根器故，故非定性，亦
X58n0995_p0205c21║非通收不定性人，但要約一世一類定者耳。
X58n0995_p0205c22║二、或有眾生至等說者是。
X58n0995_p0205c23║釋曰：此上二門皆從小入大，前門同玅智經，次門
X58n0995_p0205c24║同深密經。故大疏云：深密、玅智雖復二時，三一不
X58n0995_p0206a01║同，皆先小後大。法華亦云：昔於波羅奈轉四轉法
X58n0995_p0206a02║輪，分別說諸法五眾之生滅，今復轉最玅無上法
X58n0995_p0206a03║輪。是則二門通有三位：一、密意小乘；二、密意大乘；
X58n0995_p0206a04║三、顯了三乘。前門具二，後門具三，皆攝末歸本也。
X58n0995_p0206a05║四、或有眾生至為究竟者是。
X58n0995_p0206a06║釋曰：謂諸菩薩以無二遣二，則是以言顯法，似有
X58n0995_p0206a07║不二可說，便是對二明不二，非絕待也。文殊以言
X58n0995_p0206a08║遣言，明無不二可說，令亡言會旨，竝墮言詮，故屬
X58n0995_p0206a09║於漸，未為究竟。維摩詰以無言顯理，謂本自無言，
X58n0995_p0206a10║不須更遣，方是於頓，故為究竟。
X58n0995_p0206a11║五、或有眾生至具足多聞等。
X58n0995_p0206a12║釋曰：機性既異，化儀亦殊。如楞伽經說者，第三經
X58n0995_p0206a13║云：大慧白佛言：如世尊所說，我從某夜得最正覺，
X58n0995_p0206a14║乃至某夜入般涅槃，於其中間不說一字。涅槃等
X58n0995_p0206a15║者，等大般若。彼經四百二十五云：我從成道已來
X58n0995_p0206a16║不說一字，汝亦不聞。思益第三云：如佛所說，汝等
X58n0995_p0206a17║集會當行二事：若聖說法、若聖默然。何謂說法？何
X58n0995_p0206a18║謂默然？答言：善男子！因四念處而有所說，名聖說
X58n0995_p0206a19║法；於一切法無所憶念，名聖默然。斯正說時，心契
X58n0995_p0206a20║法理則不說也，時非緘口名不說耳。此上二門雖
X58n0995_p0206a21║從漸入，頓與頓悟之殊，皆宗頓旨離言，故屬第八
X58n0995_p0206a22║寂寞無言門。
X58n0995_p0206a23║六、或有眾生至經說者是。
X58n0995_p0206a24║釋曰：始終說三通益三機，如密迹力士經者，經說
X58n0995_p0206b01║佛初成道竟，七日思惟已，即於鹿苑中以眾寶等
X58n0995_p0206b02║莊嚴法座，廣集三乘眾為轉法輪，廣益三乘眾得
X58n0995_p0206b03║大小等果。及大品經者，經云佛初在鹿野轉四諦
X58n0995_p0206b04║法輪，無量眾生發聲聞心、無量眾生發獨覺心、無
X58n0995_p0206b05║量眾生發菩提心等，始終一類更無異說，此亦本
X58n0995_p0206b06║末同時門也。
X58n0995_p0206b07║七、或有眾生至同時說者等。
X58n0995_p0206b08║釋曰：本末無礙門也。即是至阿含施設。謂初舉山
X58n0995_p0206b09║王之極說，明非本無以垂末也。是故至如會三歸
X58n0995_p0206b10║一等。謂後顯歸大海之異流，明非末無以歸本。故
X58n0995_p0206b11║本末交映，與奪相資，方為攝生之善巧矣。又如上
X58n0995_p0206b12║所引等者，亦是從本流末，但闕攝末歸本，故別成
X58n0995_p0206b13║一義耳。阿含，此云教也。
X58n0995_p0206b14║八、或有眾生至如作會三歸一等。
X58n0995_p0206b15║釋曰：文云堪可進入別教一乘，後却結云如法同
X58n0995_p0206b16║教說者，豈不前後相違耶？答曰：此乃由三乘根調
X58n0995_p0206b17║諫既久，故法華會三歸一，故結云如法華同教。以
X58n0995_p0206b18║同參別、以別該同，故云堪可進入別教一乘。此門
X58n0995_p0206b19║躡前第七而來，七但入同、此方參別，是故亦屬本
X58n0995_p0206b20║末無礙門收。然上二門通論總有五位：一、根本一
X58n0995_p0206b21║乘，如華嚴經；二、密意小乘；三、密意大乘；四、顯了三
X58n0995_p0206b22║乘，上三如深密；五、破異一乘，如法華。為彼所目者，
X58n0995_p0206b23║教義全虧故。
X58n0995_p0206b24║九、或有眾生至及解行處說。
X58n0995_p0206c01║釋曰：亦本來同時門中第三位。若約一乘，則始終
X58n0995_p0206c02║唯為圓機說於圓極，如華嚴等。其中不通小乘，故
X58n0995_p0206c03║云本來不見說三乘小乘等。復說九世該於前後，
X58n0995_p0206c04║故云自在演說無盡等。此約普賢教分者，謂緣起
X58n0995_p0206c05║因門普賢融通境界也。見聞及解行者，解行生與
X58n0995_p0206c06║見聞生，餘義前文累釋。
X58n0995_p0206c07║十或有眾生，至餘可准知。
X58n0995_p0206c08║釋曰：此亦本末同時門中第三一乘位也。但前門
X58n0995_p0206c09║約見聞解行二生，此約證入則觀果海難思，因果
X58n0995_p0206c10║圓融炳然齊現，竝為別教一乘耳。性海隨緣者，謂
X58n0995_p0206c11║性起一多之緣，更無異事者，竝為德用故。是故諸
X58n0995_p0206c12║教等者，就此門中緣起亦成性起，故難思而不可
X58n0995_p0206c13║說也。此上十門起亦有緒，初小乘定性，次迴小入
X58n0995_p0206c14║大，大屬於權迴權入實，實通於漸迴漸入頓，頓由
X58n0995_p0206c15║帶漸然後頓悟幽靈，未免形對三乘，故列三乘定
X58n0995_p0206c16║性次之，遂乃會三歸同以同參別，別因具足別果
X58n0995_p0206c17║圓彰。起意既然，未審以此十門化儀，對于化法五
X58n0995_p0206c18║教通局如何？答曰：或一門而具多教，則門通而教
X58n0995_p0206c19║局；或一教而具多門，則教通而門局。是以化儀約
X58n0995_p0206c20║通相，從始既終或無異說；化法約別相，指法逗機
X58n0995_p0206c21║隨根悟入。若約喻者，化儀如醫方，化法如良藥，准
X58n0995_p0206c22║以思之。
X58n0995_p0206c23║第八，施設異相至何者十異。
X58n0995_p0206c24║釋曰：標章總徵也。然相依法現，法既融通相非一
X58n0995_p0207a01║准，故曰繁多。總其機要為此十門，十十圓收故顯
X58n0995_p0207a02║無盡，便揀三乘事儀定相耳。
X58n0995_p0207a03║一者、時異至及聖處說也。
X58n0995_p0207a04║釋曰：若據心冥至道，混一古今，法界無生，本亡時
X58n0995_p0207a05║分。今以無時之時，以顯一乘三乘之時異也。猶如
X58n0995_p0207a06║日出喻初時，先照高山喻被上機等者，更等餘文，
X58n0995_p0207a07║謂次照黑山平原等，却屬三乘之喻，故此不引。此
X58n0995_p0207a08║示法勝者，一乘殊特高玅法，故在初時，即第二七
X58n0995_p0207a09║日。及勝處說者，不離覺樹，稱所證而極說也。
X58n0995_p0207a10║若爾，何故至一切劫等也？
X58n0995_p0207a11║釋曰：若爾下，躡上論文，在初時勝說也。思惟因緣
X58n0995_p0207a12║行者，據受法樂觀機而答釋也。又此即是時因陀
X58n0995_p0207a13║羅網等者，亦通伏難。恐彼難云：況大經無涯之說，
X58n0995_p0207a14║念劫圓融，何局第二七日耶？故此通云耳。欲明時
X58n0995_p0207a15║因陀羅網之相，具有十時：初、唯一念；二、盡七日；三、
X58n0995_p0207a16║徧三際；四、攝同類劫；五、收異類劫；六、以念攝劫；七、
X58n0995_p0207a17║劫念重收；八、異類界時；九、彼此相入；十、以本收末。
X58n0995_p0207a18║於此十時，恒演此經。又此十種，隨一圓收，重重無
X58n0995_p0207a19║盡，故云時因陀羅網等，即攝一切時，若前若後。三
X58n0995_p0207a20║乘等不爾者，時劫不融故。時不定故者，或三七日，
X58n0995_p0207a21║或六七日，或一年等，隨見聞故。
X58n0995_p0207a22║二者、處異至一切處等。
X58n0995_p0207a23║釋曰：夫智窮真際能所兩亡，假說依真而非國土，
X58n0995_p0207a24║況真非事外不壞所依，以上無時之時徧非處之
X58n0995_p0207b01║處，故論處異要在蓮華藏界，則華能含實，故云藏
X58n0995_p0207b02║類依中含正耳。眾寶莊嚴菩提樹下者，謂菩提樹
X58n0995_p0207b03║摩尼為幹、寶葉扶疎等。則攝七處八會者，謂此閻
X58n0995_p0207b04║浮七處八會而周法界，故攝人間三處、天上四處，
X58n0995_p0207b05║故七晉經但有八會。若約唐經，則菩提場一處為
X58n0995_p0207b06║能攝，餘八會為所攝。不動道樹徧昇六天等者，六
X58n0995_p0207b07║欲天也。謂此舍那法界身雲無障礙故，常在此處
X58n0995_p0207b08║即他處故，遠在他方恒住此故，身不分異亦非一
X58n0995_p0207b09║故，同時異處一身圓滿皆全現故。又此華藏世界
X58n0995_p0207b10║通因陀羅等者，應具十處：初、此閻浮，二、周百億，三、
X58n0995_p0207b11║盡十方，四、徧塵道，五、通異界，六、該別塵，七、歸華藏，
X58n0995_p0207b12║八、重攝剎，九、猶帝網，十、餘佛同。此上十處共為緣
X58n0995_p0207b13║起，舉一全收方見重重涉入，如帝網之交光，故須
X58n0995_p0207b14║具十方明其相矣。周側諸塵同第四徧塵道也。三
X58n0995_p0207b15║乘等在娑婆界者，謂染淨不融故。或曰：華藏既能
X58n0995_p0207b16║重重涉入，豈容娑婆在外而不融通耶？答：感華藏
X58n0995_p0207b17║者對娑婆而現華藏，感娑婆者對華藏而現娑婆，
X58n0995_p0207b18║雖法本融通，機性優劣故也。
X58n0995_p0207b19║問：若爾，何故至淨土中說耶？
X58n0995_p0207b20║釋曰：躡上融通而難受用也。
X58n0995_p0207b21║答：彼經但至，餘義准知。
X58n0995_p0207b22║釋曰：彼經至受用土中分染淨也。此三乘下約教
X58n0995_p0207b23║相也。若此華嚴下明染淨融通，故不分內外之異。
X58n0995_p0207b24║十八種圓滿者，謂如是顯示清淨佛土，顯色圓滿、
X58n0995_p0207c01║形色圓滿、分量圓滿、方所圓滿、因圓果滿圓滿、主
X58n0995_p0207c02║圓滿、輔翼圓滿、春屬圓滿、任持圓滿、事業圓滿、攝
X58n0995_p0207c03║益圓滿、無畏圓滿、住處圓滿、路圓滿、乘圓滿、門圓
X58n0995_p0207c04║滿、依持圓滿。
X58n0995_p0207c05║三者主異，至餘義准知。
X58n0995_p0207c06║釋曰：盧舍那，此云光明徧照。身、智二光徧照法界，
X58n0995_p0207c07║故亦云廣大生息。十身佛者，融三世間以為十身，
X58n0995_p0207c08║及無盡三世間，謂智證覺眾生、器世間。此三圓融，
X58n0995_p0207c09║故云無盡。剎說者，盧舍那品云：諸寶羅網相加摩，
X58n0995_p0207c10║演佛音聲常不絕。眾生說者，彼品云：以一切眾生
X58n0995_p0207c11║言音入佛音聲法門，教化一切說者，以一切法中
X58n0995_p0207c12║皆出聲說法故。
X58n0995_p0207c13║四者、眾異至大小二眾等。
X58n0995_p0207c14║釋曰：眾異者，嚴會眾也。普賢等是同生眾有一，諸
X58n0995_p0207c15║神王眾是異生眾有三十九，一一眾類各過世界
X58n0995_p0207c16║微塵數等，竝是道力隨緣殊形異現，俯同世間現
X58n0995_p0207c17║隨類生身，即是生世間之身，莊嚴盧舍那佛大眾
X58n0995_p0207c18║法會，故云及佛境界中也。不同三等眾，此約引攝，
X58n0995_p0207c19║以大引小故列二眾也。
X58n0995_p0207c20║問：若爾，何故至聲聞眾耶？
X58n0995_p0207c21║釋曰：躡前嚴會眾，唯同異二眾竝絕聲聞，故異三
X58n0995_p0207c22║乘。及乎第九逝多林重閣會中却有聲聞，豈不前
X58n0995_p0207c23║後相違耶？故有斯問。
X58n0995_p0207c24║答：彼中初列聲聞至故作是說也。
X58n0995_p0208a01║釋曰：列此聲聞但是菩薩示現，有其二意：一寄對
X58n0995_p0208a02║顯法如聾盲者，彰其絕分警餘眾故。二會外所攝
X58n0995_p0208a03║六千比丘者，知可迴心故亦通當機，但是迴心羅
X58n0995_p0208a04║漢與菩薩無殊，未乖列眾耳。
X58n0995_p0208a05║五者所依異，至後得智出，
X58n0995_p0208a06║釋曰：謂此定體包含無外德用齊彰，故一乘經依
X58n0995_p0208a07║此而說。三乘後得智出者，謂依勝流真如出根本
X58n0995_p0208a08║智，從根本智出後得智，從後得智流出三乘十二
X58n0995_p0208a09║分教，或更流出大悲心，於大悲心中方流聲教。
X58n0995_p0208a10║六者說異至該通等也。
X58n0995_p0208a11║釋曰：此方說等者，如說性起品竟，十方一一各有
X58n0995_p0208a12║八十不可說百千億那由他佛剎微塵數菩薩，同
X58n0995_p0208a13║名普賢，各從本國來此作證，皆云我等佛所亦說
X58n0995_p0208a14║此法，與此不殊。性起既爾，餘會餘品例然，故云多
X58n0995_p0208a15║文多句亦皆徧等。三乘等教無結通之文者，蓋隨
X58n0995_p0208a16║宜所談，非通方之說也。
X58n0995_p0208a17║七者位異，至餘如下說。
X58n0995_p0208a18║釋曰：聖人之大寶曰位。若無此位，行無成故。此有
X58n0995_p0208a19║二種：一、行布門，立位差別，故云上下。二、圓融門，一
X58n0995_p0208a20║位即攝一切位，故云皆齊，仍一一位中攝一切位。
X58n0995_p0208a21║然有二門：一、諸位相是門，則一切位是一位，故十
X58n0995_p0208a22║信滿處即便成佛。二、諸位相資門，則一位中具一
X58n0995_p0208a23║切位，如十信中有十住乃至十地。又十地云在於
X58n0995_p0208a24║一地，普攝一切諸地功德。餘如下者，行位分齊中
X58n0995_p0208b01║明之。
X58n0995_p0208b02║八者行異至，餘如下說。
X58n0995_p0208b03║釋曰：謂隨下，約位明行。如東下，依處顯修。又一下，
X58n0995_p0208b04║圓融無礙。三乘下，漸次修證。六位者，前開十信，後
X58n0995_p0208b05║開等覺。定散者，入定出定之殊，謂定散二善也。雖
X58n0995_p0208b06║狀其名，非同三乘之隔歷，故竝一時修。如東方常
X58n0995_p0208b07║入定者，東方入正定也。西方常供養佛者，西方從
X58n0995_p0208b08║定起也。隱顯俱成，故云亦不分身，一時皆徧滿矣。
X58n0995_p0208b09║更無優劣者，良以此宗修證一時，故地前地上不
X58n0995_p0208b10║分淺深之異。又一行即一切行等者，謂若起一普
X58n0995_p0208b11║賢行時，即徧一切行位、一切德、一切法、一切處、一
X58n0995_p0208b12║切時、一切因、一切果，窮盡法界，具足一切，涉入重
X58n0995_p0208b13║重，故通因陀羅網。三乘地上各有分齊者，前地不
X58n0995_p0208b14║知後地功德。何以故？分破分顯故。況地前者，以深
X58n0995_p0208b15║而況淺，以斷而況伏也。
X58n0995_p0208b16║九者法門異，至廣如經說。
X58n0995_p0208b17║釋曰：此上所列十門法者，葢以增減者為三乘之
X58n0995_p0208b18║權，圓彰者為一乘之實。何以故？謂三乘宗中以無
X58n0995_p0208b19║窮為過，故局增減；一乘宗中宗尚無盡，故談十十
X58n0995_p0208b20║以顯無窮。其於名相，慮繁不載也。
X58n0995_p0208b21║十者事異，至餘準知。（第八門竟，後有所詮義理矣。二門成中下二卷，畢十門。）
X58n0995_p0208b22║釋曰：隨有舍林等者，謂華香雲樹即法界之法門，
X58n0995_p0208b23║剎土眾生本十身之體，所以逝多林重閣忽然廣
X58n0995_p0208b24║博，三種莊嚴園林重閣虗空也。以此三種之現相，
X58n0995_p0208c01║答彼海會之疑問，豈非法門耶？故云皆是。或是行
X58n0995_p0208c02║位者，令彼海會頓證法界故。或教義等，普賢、文殊
X58n0995_p0208c03║依此開發故。而不壞其事者，壞相而作，非不思議
X58n0995_p0208c04║故。仍一一塵中皆具足法界者，經云：華藏世界所
X58n0995_p0208c05║有塵，一一塵中見法界。即斯義也。隨一事起皆悉
X58n0995_p0208c06║如是者，例餘一切也。則法法皆彼此該收，塵塵悉
X58n0995_p0208c07║包偏互入者矣。三乘但可說即空者，幻有也。則真
X58n0995_p0208c08║如等，妙有也。幻有為三乘之權，妙有為三乘之實，
X58n0995_p0208c09║並非一乘，故不同此也。又若以神通等者，此顯示
X58n0995_p0208c10║三乘果門業用，故云神通暫現。此如楞嚴塵含寶
X58n0995_p0208c11║剎，淨名芥納須彌是也。非是彼法自恒如是者，揀
X58n0995_p0208c12║非德相法爾如然也。言後有所詮義理二門成中
X58n0995_p0208c13║下二卷者，觀此之文，則所詮差別在前，應為中卷；
X58n0995_p0208c14║義理分齊屬後，合為下卷。清涼亦云：約所詮辨異。
X58n0995_p0208c15║然賢首義分齊內第二卷中廣明，由是徑山寫本、
X58n0995_p0208c16║海東印章，皆以所詮差別居第九為中卷，義理分
X58n0995_p0208c17║齊居第十作下卷，與夫清涼指文同于一揆。若究
X58n0995_p0208c18║賢首之意，既以華嚴一乘標題，故以一乘之義理
X58n0995_p0208c19║貫其初後，今之偏文從於古也。近見題卷不根祖
X58n0995_p0208c20║訓，輙有遷移，紊亂列章，義門失緒，得不謹歟？
X58n0995_p0208c21║
X58n0995_p0208c22║華嚴一乘分齊章義苑疏卷第三