X58n0995_p0209a01║
X58n0995_p0209a02║
X58n0995_p0209a03║華嚴一乘分齊章義苑疏卷第四
X58n0995_p0209a04║
X58n0995_p0209a05║霅溪普靜沙門　道亭　述
X58n0995_p0209a06║第九、明諸教所詮至十佛身開合。
X58n0995_p0209a07║釋曰：初、示來意；二、明起盡。謂上八章雖廣陳教跡
X58n0995_p0209a08║大小偏圓，猶未於教下的示造修等事，故此明之。
X58n0995_p0209a09║益顯識彰顯現之本，將示行門，先明根本，故受之
X58n0995_p0209a10║以所依心識。第一、總相雖知，要假依之重習，使其
X58n0995_p0209a11║習以成性，性以資修，故受之以明佛種性。第二、依
X58n0995_p0209a12║種起修，功成階漸，若不分位，行無由成，故受之以
X58n0995_p0209a13║行位分齊。第三、既安心玅境，造解成行，解行著而
X58n0995_p0209a14║前後甄分，寧乖時劫？故受之以修行時分。第四、經
X58n0995_p0209a15║時涉位，身相迭遷，或實或權，量非一准，故受之以
X58n0995_p0209a16║修行依身。第五、居身練行，體或除疑，麤細雙明，性
X58n0995_p0209a17║相竝顯，故受之以斷惑分齊。第六、自分既圓，須知
X58n0995_p0209a18║引攝，使其權小歸心有地，抑剉先心，故受之以二
X58n0995_p0209a19║乘迴心。第七、因位既成，洞彰果德，令其勝進，齊趣
X58n0995_p0209a20║菩提，故受之以佛果義相。第八、果現道成，務於開
X58n0995_p0209a21║濟，故隨機設化，通局該羅，故受之以攝化分齊。第
X58n0995_p0209a22║九、矧茲攝化，或攬境為身，或境智為體，雙融咸寂，
X58n0995_p0209a23║或一或多，竝屬化儀，利生法則，故受之以佛身開
X58n0995_p0209a24║合。第十、此之十門，一道之意大略如斯。於中，前三
X58n0995_p0209b01║正修；四是修中之時；五是修中依身；六是修之所
X58n0995_p0209b02║治，修中別義皆不離修也；七即利他引攝，竝屬因
X58n0995_p0209b03║門；後三明其果相。又此十門皆通五教，豎中之橫
X58n0995_p0209b04║也，一代所詮不出于此。
X58n0995_p0209b05║第一心識差別，至增一經說。
X58n0995_p0209b06║釋曰：心識差別者，五教不同。但有六識者，謂此教
X58n0995_p0209b07║但依六識三毒建立染淨根本，是故三毒為能熏
X58n0995_p0209b08║現在色，心為所熏即染根本；無三毒為能熏，心為
X58n0995_p0209b09║所熏即淨根本。義分心意識者，過去為意，意即是
X58n0995_p0209b10║根；現在名識，了別前境；未來名心，生起法故。雖三
X58n0995_p0209b11║世之殊，唯一意識，故云義分不同。大乘心意識三，
X58n0995_p0209b12║各有體性耳。於阿賴耶識但有其名者，為此教不
X58n0995_p0209b13║談唯心，但假說故，故無其義也。
X58n0995_p0209b14║若依始教至悉皆即空。
X58n0995_p0209b15║釋曰：若依下，示半頭唯識。以於下，明所以。故就下，
X58n0995_p0209b16║彰建立。方便下，顯密談。言但得一分者，謂未明具
X58n0995_p0209b17║分唯識也。何以故？出所以。云於真理未能融通，既
X58n0995_p0209b18║未融通，唯論不變，故云但說凝然等。理既不變，何
X58n0995_p0209b19║能現法？故就緣起。言從業等種者，善、惡二業也。若
X58n0995_p0209b20║云不動，亦善業中收此之二業種子，成辨事之體
X58n0995_p0209b21║性，是故因通善、惡業，果招無記，為現法之所依也。
X58n0995_p0209b22║即善、惡業果位貫通十地，故說熏等。悉皆即空者，
X58n0995_p0209b23║能熏前七識，所熏第八識，能、所八義無定實，故皆
X58n0995_p0209b24║空，遂密符真性耳。
X58n0995_p0209c01║如解深密至亦同此說。
X58n0995_p0209c02║釋曰：引茲經論，證上漸引歸真之義，故皆云不見。
X58n0995_p0209c03║言於內於外者，根塵之中也。不見藏住者，八識也。
X58n0995_p0209c04║不見熏習者，七識也。阿賴耶，此云執藏，能攝藏諸
X58n0995_p0209c05║法種子故。又諸有情取為我故，即愛執藏位，但至
X58n0995_p0209c06║八地。阿陀那，此云執持，持諸根等令不壞故，即相
X58n0995_p0209c07║續執持位，通其果位。此之二位各有二句，皆上句
X58n0995_p0209c08║談現行，下句明種子；亦上句明用，下句明體。意明
X58n0995_p0209c09║種現體用悉皆兼亡，方順空寂密意善巧也。
X58n0995_p0209c10║解云：既齊至會歸真也。
X58n0995_p0209c11║釋曰：指其聖意，用遣執情。
X58n0995_p0209c12║若依終教至，融通二分義，
X58n0995_p0209c13║釋曰：此談具分唯識，故單真不立、獨妄難成，真妄
X58n0995_p0209c14║和合方有所為，故云得理事融通也。
X58n0995_p0209c15║故論但云不生至阿梨耶識。
X58n0995_p0209c16║釋曰：不生不滅者，是如來藏自性清淨心，動作生
X58n0995_p0209c17║滅不相離故，故云和合。非謂別有生滅來與真合，
X58n0995_p0209c18║此是不生滅心與生滅合，以是隨緣門故。真如全
X58n0995_p0209c19║體動故，心與生滅非異；而恒不變真性故，與生滅
X58n0995_p0209c20║非一。
X58n0995_p0209c21║以許真如至業等種生。
X58n0995_p0209c22║釋曰：以許下結此隨緣具分唯識，不同下揀彼權
X58n0995_p0209c23║乘業惑建立半頭之義也。
X58n0995_p0209c24║故楞伽云至無明七識俱。
X58n0995_p0210a01║釋曰：如來藏者，真也。無始惡習所熏者，根本無明
X58n0995_p0210a02║也。為，被也。謂真如既被無始無明所熏，故隨熏動
X58n0995_p0210a03║轉，名阿梨耶識。或云阿賴耶者，但梵音楚夏耳。梁
X58n0995_p0210a04║朝真諦三藏就名翻為無沒識，大唐弉法師就義
X58n0995_p0210a05║翻為藏識，即是攝藏義，無沒是不失義，義一名異
X58n0995_p0210a06║也。言如來藏受苦樂與因俱者，謂真隨妄轉，因果
X58n0995_p0210a07║相稱，是以因善則果樂，因惡則果苦，其如來藏未
X58n0995_p0210a08║甞捨離，故云俱也。隱顯不恒，故云若生若滅。言而
X58n0995_p0210a09║與無明七識俱者，依彼經以七識染法為生滅，以
X58n0995_p0210a10║如來藏淨法為不生滅，此二和合為阿梨耶，故如
X58n0995_p0210a11║來藏與俱也。
X58n0995_p0210a12║又起信云至為凝然常。
X58n0995_p0210a13║釋曰：以常與無常左右相難，故先以常難無常，次
X58n0995_p0210a14║以無常難常也。
X58n0995_p0210a15║答：既言真如至之凝然也。
X58n0995_p0210a16║釋曰：既言下牒真拂計。何者下徵釋不二，故就隨
X58n0995_p0210a17║緣法上顯其不變，豈思議之所及哉。非謂下揀權
X58n0995_p0210a18║乘也。
X58n0995_p0210a19║故勝鬘中至真諦復立。
X58n0995_p0210a20║釋曰：初義故俗諦得成等者，謂真如有二義：一不
X58n0995_p0210a21║變義、二隨緣義。無明亦二義：一無體即空義、二有
X58n0995_p0210a22║用成事。此真妄中各由初義成染而不染真諦復
X58n0995_p0210a23║立，各由後義成不染而染俗諦得成也。
X58n0995_p0210a24║如是真俗至離諸情執。
X58n0995_p0210b01║釋曰：指上二諦也。謂不變體空是真義，隨緣成事
X58n0995_p0210b02║是俗義。雖成二義，一心統諸故無二體，是故相融
X58n0995_p0210b03║超情離見也。
X58n0995_p0210b04║是故論云至此之謂也。
X58n0995_p0210b05║釋曰：智障極盲闇者，謂無法空玅慧，遂分事理之
X58n0995_p0210b06║別，墮于識情之中耳。
X58n0995_p0210b07║此真如二義，至義記中說。
X58n0995_p0210b08║釋曰：此真如二義同者，示義無殊。前始教下約詮
X58n0995_p0210b09║有異義。記中說者，謂彼據展轉開合廣明其本末
X58n0995_p0210b10║故也。
X58n0995_p0210b11║又十地經至二門別也。
X58n0995_p0210b12║釋曰：廣顯上一心義同，約詮之異也。是故十地三
X58n0995_p0210b13║界唯心之文，攝論約權釋為賴耶，則三界唯心，萬
X58n0995_p0210b14║法唯識。地論約實釋云：三界唯一心者，第一義諦
X58n0995_p0210b15║心。既云第一義諦，則佛性中道也。又如達磨經頌
X58n0995_p0210b16║者，具云：無始時來界，一切法等依，由此有諸趣，及
X58n0995_p0210b17║涅槃證得。此之一頌，攝論約權釋：界為因，因成種
X58n0995_p0210b18║子寶性。據實釋：界為性，性為藏性。此釋前半也。其
X58n0995_p0210b19║後半依此有諸趣等，引勝鬘而類釋，亦據終教也。
X58n0995_p0210b20║依如來藏有生死者，迷之則生死無窮；依如來藏
X58n0995_p0210b21║有涅槃者，解之則廓爾乃大悟。乃至廣說者，指勝
X58n0995_p0210b22║鬘之餘句。是故下，總結二教之殊也。
X58n0995_p0210b23║若依頓教至不可說也。
X58n0995_p0210b24║釋曰：此教唯顯絕待靈明故，不明緣起識相故。真
X58n0995_p0210c01║如同云：一切法從本已來，離言說相，離心緣相，畢
X58n0995_p0210c02║竟平等，無有變易，故名真如。
X58n0995_p0210c03║如維摩經至是此門也。
X58n0995_p0210c04║釋曰：三十二菩薩所說是終教者，謂菩薩談不二
X58n0995_p0210c05║者，以無二形對相馳，故屬染淨融通終教之旨。淨
X58n0995_p0210c06║名所顯是此門者，謂儼然默住獨顯幽靈，頓之謂
X58n0995_p0210c07║歟。
X58n0995_p0210c08║以其一切至為不二也。
X58n0995_p0210c09║釋曰：以其下出淨名離言之旨。既不見一法，何假
X58n0995_p0210c10║言詮強會？是故朗然若照而無念，是真不二也。
X58n0995_p0210c11║若依圓經，至主伴圓融。
X58n0995_p0210c12║釋曰：即約性海下，總明法體；法界緣起下，彰義用。
X58n0995_p0210c13║於義用中，法界緣起帶因以明宗，是大緣起。故大
X58n0995_p0210c14║疏云：理隨事變，一多緣起之無邊；事得理融，千差
X58n0995_p0210c15║涉入而無礙。亦隨心迴轉，善成門也。一即一切下，
X58n0995_p0210c16║略明二玄，顯其相即。諸法相即，自在門；主伴圓融，
X58n0995_p0210c17║具德門也。
X58n0995_p0210c18║故說十心至據別教言。
X58n0995_p0210c19║釋曰：示義引經，彰其德用也。十心如離世間品者，
X58n0995_p0210c20║謂長養一切功德平等心、一切語言法、於一切眾
X58n0995_p0210c21║生、於一切眾生業報、入一切法、於一切淨穢佛剎、
X58n0995_p0210c22║於一切眾生性若好若醜、於一切行無所選擇、入
X58n0995_p0210c23║一切如來力無所畏、入一切如來智慧平等心。佛
X58n0995_p0210c24║子！是為菩薩摩訶薩十種平等心具足，皆如初後
X58n0995_p0211a01║有平等心。言既言一切平等，故顯無盡也。及第九
X58n0995_p0211a02║地者，與此相類。言亦具十德如性起品者，彼文說：
X58n0995_p0211a03║性起正法不可思議，以十種無量無數百千阿僧
X58n0995_p0211a04║祗因緣成等正覺，出興于世。何等為十？一者、發無
X58n0995_p0211a05║量菩提之心，不捨一切眾生；二者、過去無數劫修
X58n0995_p0211a06║行諸善根，正直深心；三者、無量慈悲，救護眾生；四
X58n0995_p0211a07║者、行無量行，不退大願；五者、積無量功德，心無厭
X58n0995_p0211a08║足；六者、恭敬供養無量諸佛，教化眾生；七者、出生
X58n0995_p0211a09║無量方便智慧；八者、成就無量諸功德藏；九者、具
X58n0995_p0211a10║足無量莊嚴智慧；十者、分別演說無量諸法實義。
X58n0995_p0211a11║故曰一法界性起具德。
X58n0995_p0211a12║若約同教，至餘可準之。
X58n0995_p0211a13║釋曰：初明該攝。上何以故下，徵釋所以。是此方便
X58n0995_p0211a14║者，攝末歸本。從此而流故者，從本起末。本末既以
X58n0995_p0211a15║無礙，故此攝屬以顯難思。
X58n0995_p0211a16║問：云何一心至差別義耶？
X58n0995_p0211a17║釋曰：既言其一，不當有差。若許有差，一義焉在？故
X58n0995_p0211a18║成斯問。
X58n0995_p0211a19║答：此有二義至攝化眾生。
X58n0995_p0211a20║釋曰：由此下明法，具五下明義。言甚深緣起一心
X58n0995_p0211a21║者，謂稱性大緣心融萬有，故五義以齊彰，逐機宜
X58n0995_p0211a22║而別化，遂分彼教相之果也。約義判教，根蔕是此。
X58n0995_p0211a23║一攝義從名，至如圓教說。
X58n0995_p0211a24║釋曰：攝義從名者，謂隱攝二義之體，從假說一心
X58n0995_p0211b01║之名，判小乘教。二、攝理從事者，亦隱攝實理，從識
X58n0995_p0211b02║緣起事，判于始教有門。若遣蕩此事，即是空門。故
X58n0995_p0211b03║茲一教，但明攝理從事。三、理事無礙者，謂不變性
X58n0995_p0211b04║而緣起，不捨緣而即真，是故染淨森然，性恒不二。
X58n0995_p0211b05║依此之義，判于終教。四、事盡理顯者，相本自盡，性
X58n0995_p0211b06║本自顯。據此之旨，判于頓教。五、性海具德者，謂大
X58n0995_p0211b07║緣起宗，德用斯備，故海印圓詮，憑茲以判。是以五
X58n0995_p0211b08║門為能判，一代時教為所判，故一經容有多教，一
X58n0995_p0211b09║教容有多經。但是義象相應，便為的判。上不同諸
X58n0995_p0211b10║師，多從時部也。
X58n0995_p0211b11║是故不動本至，一心轉也。
X58n0995_p0211b12║釋曰：法義相收，本末交映，使其言教不離自心，體
X58n0995_p0211b13║解成觀，即趣菩提，方見大聖設教不徒然也。
X58n0995_p0211b14║二、約機明至無盡，如圓教。
X58n0995_p0211b15║釋曰：教因機顯，離機無言，故此示之令知分齊。得
X58n0995_p0211b16║一分義如始者，謂此教機但知真如不變，不許隨
X58n0995_p0211b17║緣，故未解俱善。或曰：上云攝理從事，何以此中得
X58n0995_p0211b18║一分理耶？答曰：雖知一分但是不變，亦不異前文
X58n0995_p0211b19║隱攝理性從事緣起也。或有得義而不存名者，良
X58n0995_p0211b20║以此教談真非安立故。或有名義俱無盡者，性起
X58n0995_p0211b21║融通重重涉入故。
X58n0995_p0211b22║第二，明種至舍利弗等。
X58n0995_p0211b23║釋曰：言種者，標總章也。謂諸菩薩等任持一切佛
X58n0995_p0211b24║性種子，各成性故。若依下，就教別明。故有頌云：阿
X58n0995_p0211c01║羅漢有六種，謂退至不動。且第一、退法者，因遇違
X58n0995_p0211c02║緣，退失所得之法故；二、思法者，常自思所惟得之
X58n0995_p0211c03║法，恐有退失故；三、護法者，常自防護所得法，恐退
X58n0995_p0211c04║失故；四、安住法者，常自安住所得之法，此羅漢無
X58n0995_p0211c05║勝退緣，自不防護，亦不退失故；五、堪達法者，其性
X58n0995_p0211c06║有勝堪能，常好練根，堪達法故，即昇進也；六、不動
X58n0995_p0211c07║法者，不被煩惱之所退動故。言不動性中有三品
X58n0995_p0211c08║者，謂雖依一種，隨根勝進，趣求別故也。
X58n0995_p0211c09║雖於此中至，起大用等故，
X58n0995_p0211c10║釋曰：此教陿劣故，獨許一人有佛種性。此性非大
X58n0995_p0211c11║菩提者，謂不能發悲智願三心，故知於進修但經
X58n0995_p0211c12║四時而成覺道也。
X58n0995_p0211c13║是故當知，至如小論說：
X58n0995_p0211c14║釋曰：五性一成，太不及故。良田熏種不明，致茲陿
X58n0995_p0211c15║劣耳。
X58n0995_p0211c16║若依三乘至略有三說。
X58n0995_p0211c17║釋曰：漸頓雖分優劣，若對圓融具德之宗，並屬三
X58n0995_p0211c18║乘，故作此判。
X58n0995_p0211c19║一、約始教至無性眾生。
X58n0995_p0211c20║釋曰：謂此教就生滅緣起識種法爾熏習，以分種
X58n0995_p0211c21║性致處不拘，故有有性無性五種之殊耳。
X58n0995_p0211c22║故顯揚論至乃至廣說。
X58n0995_p0211c23║釋曰：云何下徵釋五性之殊，乃至下明無性眾生。
X58n0995_p0211c24║言現在世非般涅槃者，謂無有種性但在世間，不
X58n0995_p0212a01║能證入圓寂。既不能證，非順菩提，故不應理也。
X58n0995_p0212a02║是故當知至無有斷盡。
X58n0995_p0212a03║釋曰：結指上論文五性之殊也。出其第五無性之
X58n0995_p0212a04║理，是以約已則無有入寂之期，對佛則成佛利他
X58n0995_p0212a05║之德。何以故？長守眾生界故。
X58n0995_p0212a06║其有種性者，至法爾所得，
X58n0995_p0212a07║釋曰：本性者標，謂上諸下釋。言六處殊勝者，第六
X58n0995_p0212a08║意處能攝賴耶名言熏習之種，故曰殊勝。有此殊
X58n0995_p0212a09║勝，故無始傳習耳。
X58n0995_p0212a10║習所成者至為性種性。
X58n0995_p0212a11║釋曰：習所成下，牒釋。言此中本性即內六處者，揀
X58n0995_p0212a12║非外六塵處也。得殊勝者，為攝八識故。本覺解性，
X58n0995_p0212a13║謂本來佛種，表義名言以此為成佛種性故也。
X58n0995_p0212a14║故梁攝論至聖人以此為因。
X58n0995_p0212a15║釋曰：聞熏習者，新熏也。與阿賴耶解性者，脚下也。
X58n0995_p0212a16║新熏本有具足為佛性，故曰一切聖人以此為因。
X58n0995_p0212a17║然瑜伽既至，說為習種。
X58n0995_p0212a18║釋曰：既云下，克彼瑜伽。性、習相資，方為種性。言具
X58n0995_p0212a19║種性者，指上本性住。方能發心者，指習所成。即知
X58n0995_p0212a20║下，攬二成一種性。是故下，言其相須，斥其偏失前
X58n0995_p0212a21║後之過也。但可下，約位分性、習之二相。言堪任者，
X58n0995_p0212a22║賢位之前也，謂成就菩薩功德，任持一切佛法種
X58n0995_p0212a23║子故。
X58n0995_p0212a24║然有二義至故得知也。
X58n0995_p0212b01║釋曰：結義引論，但成種性之一因耳。
X58n0995_p0212b02║問：此二種性至何差別耶？
X58n0995_p0212b03║釋曰：由前二性相資，同成緣起，不分前後之殊，故
X58n0995_p0212b04║成斯問也。言六種者，三道種性、四聖種性、五等覺
X58n0995_p0212b05║性、六玅覺性。
X58n0995_p0212b06║答：彼經大都至不名種姓。
X58n0995_p0212b07║釋曰：約三賢位次而分前後，故不同瑜伽也。
X58n0995_p0212b08║瑜伽中久習至非初非中後。
X58n0995_p0212b09║釋曰：觀其論意，則依種起修，修以成性，為一種因，
X58n0995_p0212b10║竝皆無始，故前云意處殊勝等。若乃據位，則性先
X58n0995_p0212b11║習後也。
X58n0995_p0212b12║是故經說至義方備足。
X58n0995_p0212b13║釋曰：此顯經論及覆相成，始彰緣起之備具耳。
X58n0995_p0212b14║又經論說至義意融通。
X58n0995_p0212b15║釋曰：此文約依起與功能以會經論，談其種性在
X58n0995_p0212b16║于位前，并登賢之異也。要由下，出其相須之旨。亦
X58n0995_p0212b17║是下，明其彰略也。
X58n0995_p0212b18║問：又以何義至堪任位說耶？
X58n0995_p0212b19║釋曰：此問因前瑜伽明其種性具二，後至堪任位
X58n0995_p0212b20║中却分性習之二，未見所以，故此徵之。
X58n0995_p0212b21║答：以論說至是第二住故。
X58n0995_p0212b22║釋曰：言論說種性必具性習者，明種性雙含，然後
X58n0995_p0212b23║展轉必至登賢。何者？謂依性起習，習久成修，修成
X58n0995_p0212b24║涉位，故至堪任。若不下，約凡賢楷定種性位，故文
X58n0995_p0212c01║云中間修。此串習行者，更何位修也？言何位者，是
X58n0995_p0212c02║其種性位修也。言第二住者，勝解行住也。
X58n0995_p0212c03║是故當知至以為種性。
X58n0995_p0212c04║釋曰：結成種性定至堪任，以酬前問也。
X58n0995_p0212c05║問：若要待習至，論不說故。
X58n0995_p0212c06║釋曰：躡前堪任，串習方成，故有斯問。故就愚位，開
X58n0995_p0212c07║有無兩關而難也。
X58n0995_p0212c08║答：此二既至，此亦不然。
X58n0995_p0212c09║釋曰：約緣起相須雙拂前問，故無習下拂前有關，
X58n0995_p0212c10║先無下拂前無關，故云此亦不然。
X58n0995_p0212c11║以習成處至本有彼性。
X58n0995_p0212c12║釋曰：依性起習已性成，故云習成處定。先有性愚
X58n0995_p0212c13║位下，斥愚者無習即無性故。後起下，明有習即有
X58n0995_p0212c14║性故不成愚，便顯諸乘之性。若爾，前就愚位之問
X58n0995_p0212c15║於斯墮也。
X58n0995_p0212c16║問：若爾，是則至種性差別耶？
X58n0995_p0212c17║釋曰：因前隨於諸乘串習成性，故茲問也。
X58n0995_p0212c18║答：即由此義安立五性。
X58n0995_p0212c19║釋曰：即他成己，諸性極成，故次辨云。
X58n0995_p0212c20║何者謂修至菩薩種性？
X58n0995_p0212c21║釋曰：權乘六度修至堪任其性方成，故性離麤垢，
X58n0995_p0212c22║不能現起上煩惱纏，就此成性也。
X58n0995_p0212c23║若習小乘至成聲聞性。
X58n0995_p0212c24║釋曰：行著功成，位登種性地也。
X58n0995_p0213a01║故智論云至有涅槃法。
X58n0995_p0213a02║釋曰：引證種性位，唯俱舍說位不同。彼順解脫分
X58n0995_p0213a03║者，却在資糧位中，謂隨涅槃解脫故也。與夫智論
X58n0995_p0213a04║善戒之殊者，但約初習修成之別，亦不相違也。
X58n0995_p0213a05║獨覺準知至三乘種性。
X58n0995_p0213a06║釋曰：獨覺者，梵語辟支伽羅，此云緣覺，亦云獨覺，
X58n0995_p0213a07║有麟喻、部行之異。今既例聲聞，即是部行稟教之
X58n0995_p0213a08║類也。由此下。總結。
X58n0995_p0213a09║若於三行至不定種性。
X58n0995_p0213a10║釋曰：三行者，諦緣諸度也。未至本位者，堪任善根。
X58n0995_p0213a11║既未臻行位，則進退未云，故屬不定性耳。
X58n0995_p0213a12║若於三行至無有種性。
X58n0995_p0213a13║釋曰：既無行解，乃悠悠之徒，斷善根之類也。
X58n0995_p0213a14║由此當知至皆就習說。
X58n0995_p0213a15║釋曰：以上無性之無習，驗彼有性之有習也。
X58n0995_p0213a16║問：若愚位至何得為有。
X58n0995_p0213a17║釋曰：性習相從，決不可以一有而一無也。
X58n0995_p0213a18║答：有習，非是至分位差別故。
X58n0995_p0213a19║釋曰：答有下，明性習有無。謂有則齊有，無則雙無。
X58n0995_p0213a20║以分位差別故者，出其有無之相也。
X58n0995_p0213a21║云涅槃經至斷善根故。
X58n0995_p0213a22║釋曰：斷善根者為無行性，既無行性，縱逢善友亦
X58n0995_p0213a23║不發心。
X58n0995_p0213a24║一、闡提輩至闡提性也。
X58n0995_p0213b01║釋曰：三心既發，即非闡提，驗知闡提定無心也。
X58n0995_p0213b02║善男子！以何至乃至廣說？
X58n0995_p0213b03║釋曰：雙徵上二，皆由行性有無使之然矣。
X58n0995_p0213b04║當知此中至不相由也。
X58n0995_p0213b05║釋曰：當知下，據位結三乘有無兼之五性。言不相
X58n0995_p0213b06║由者，斥前愚位前後相由之難也。
X58n0995_p0213b07║二、約終教至皆悉有性。
X58n0995_p0213b08║釋曰：此教就真如立種性者，良以真如不守自性，
X58n0995_p0213b09║隨緣動轉之處便為物性。故經云：真如一法界，一
X58n0995_p0213b10║泯未甞存，能隨染淨緣，遂分十法界。
X58n0995_p0213b11║故智論云至自真性故。
X58n0995_p0213b12║釋曰：引證也。於中白石下，是能喻物之別性。一切
X58n0995_p0213b13║眾生下，是所喻法眾生之本性也。言黃白石者，金
X58n0995_p0213b14║銀之鑛也。一切妄識者，本識之生滅也。
X58n0995_p0213b15║如經說言至皆有佛性。
X58n0995_p0213b16║釋曰：如經者，大涅槃也。言悉皆有心者，良以眾生
X58n0995_p0213b17║包性德而為體、攬智海以為源，是以凡有心者必
X58n0995_p0213b18║當作佛，故云定當得成阿耨多羅三藐三菩提。以
X58n0995_p0213b19║是義故，我常宣說一切眾生皆有佛性。
X58n0995_p0213b20║問：如有難至亦非當得。
X58n0995_p0213b21║釋曰：有心相涉難也。若諸下將眾生有心當得難，
X58n0995_p0213b22║佛有心亦然。若言下將佛有心非得難，眾生有心
X58n0995_p0213b23║亦然。
X58n0995_p0213b24║答：經中已至不同佛也。
X58n0995_p0213c01║釋曰：此之料揀，意謂佛心成道更不再成，但論眾
X58n0995_p0213c02║生有心使其修成，焉得混佛而伸難歟？
X58n0995_p0213c03║問：若竝有至無性者耶？
X58n0995_p0213c04║釋曰：躡前一心眾生皆有佛性，而難五性之殊也。
X58n0995_p0213c05║答：論自有釋至清淨佛性故。
X58n0995_p0213c06║釋曰：向說下難無性。為欲下答無性。此明下徵所
X58n0995_p0213c07║以。為欲下釋成正意。以彼實有清淨佛性者，結答
X58n0995_p0213c08║上文未乖有性也。
X58n0995_p0213c09║又佛性論至般涅槃耶？
X58n0995_p0213c10║釋曰：此問但是躡前實有清淨佛性而起。若爾者，
X58n0995_p0213c11║牒前。云何下，難前可知。
X58n0995_p0213c12║答云：若憎至離有離無故。
X58n0995_p0213c13║釋曰：若曾下，示謗法之過，乃貶斥之談也。御物之
X58n0995_p0213c14║意。若依下，顯了之說，稱實同歸。言離有離無者，謂
X58n0995_p0213c15║佛性中道體離過，非相非生滅耳。
X58n0995_p0213c16║解云：又此論至乃至廣說。
X58n0995_p0213c17║釋曰：言三者失同外道等者，謂彼外道計屬斷常
X58n0995_p0213c18║有無之二，若汝確執闡提無性，即同外道斷見之
X58n0995_p0213c19║無，若執餘眾生定有性，即同外道常見之有，故次
X58n0995_p0213c20║云此等過失，由汝邪執無性義生也。
X58n0995_p0213c21║問：前始教中至云何會通。
X58n0995_p0213c22║釋曰：權實有無極相違，故成斯問也。
X58n0995_p0213c23║答：亦論自至，故不相違。
X58n0995_p0213c24║釋曰：何故下尚同前問，一了下方是答辭。言復有
X58n0995_p0214a01║經說者，深密等經備分五性，第五決無佛性也。有
X58n0995_p0214a02║乖涅槃皆有，故云二經自相違。究其答意，了則稱
X58n0995_p0214a03║性，故皆有心；不了則熏成種性，故或有或無。
X58n0995_p0214a04║解云：若小乘至不了說也。
X58n0995_p0214a05║釋曰：解論中不了之所以，故形對小乘明其益物。
X58n0995_p0214a06║漸次言一人有性則屬於小，許多人有性則當於
X58n0995_p0214a07║權，權故不了，了則齊成，豈有二經之相違耶？
X58n0995_p0214a08║問：若依終教至亦有終盡。
X58n0995_p0214a09║釋曰：躡前皆成佛道，以疑生界盡期。
X58n0995_p0214a10║若如是者至即無所化。
X58n0995_p0214a11║釋曰：躡前問中終盡之辭，便疑後佛無機，故云即
X58n0995_p0214a12║無所化也。
X58n0995_p0214a13║所化無故至不應道理。
X58n0995_p0214a14║釋曰：躡無所化疑之悲門，既乏大悲，豈成佛道？縱
X58n0995_p0214a15║爾言成，亦非其理也。何以故？佛心者，大慈悲故。
X58n0995_p0214a16║又令諸佛至有斷盡故。
X58n0995_p0214a17║釋曰：大聖因於眾生而起大悲，因於大悲而成菩
X58n0995_p0214a18║提。今既無生，故利他之德有其斷盡。
X58n0995_p0214a19║如其一切至永不成佛故。
X58n0995_p0214a20║釋曰：牒前盡成，結屬相違。是故若言眾生畢竟無
X58n0995_p0214a21║盡者，則違一切眾生盡成之語。若但眾生界無終
X58n0995_p0214a22║盡者，又永不成佛故。
X58n0995_p0214a23║又如一佛度，至不應理故，
X58n0995_p0214a24║釋曰：諸佛度生損與不損，非理難也。又如下總標
X58n0995_p0214b01║度生。若有下開有無兩關而難。初難有損非理，若
X58n0995_p0214b02║無下難無損滅度非理。
X58n0995_p0214b03║依如是等至，此義云何？
X58n0995_p0214b04║釋曰：依如是等道理者，指上六重難端。是以論主
X58n0995_p0214b05║欲遣斯過，故立一無性有情長守生界。未知此義
X58n0995_p0214b06║還契教宗否？故云此義云何。
X58n0995_p0214b07║答：若謂眾生至非是正見。
X58n0995_p0214b08║釋曰：答前初難生界有盡也。良以眾生成佛，性離
X58n0995_p0214b09║有無。若乃情生增減，非為正難，故結云非正見也。
X58n0995_p0214b10║故圓覺云：以輪迴心而辨圓覺。彼圓覺性即同輪
X58n0995_p0214b11║轉，故非正見。
X58n0995_p0214b12║是故不增，至乃至廣說。
X58n0995_p0214b13║釋曰：證成非是正見，何以增減却屬大邪見耶？良
X58n0995_p0214b14║由此解不異斷常，故云大邪見也。
X58n0995_p0214b15║設避此見，至為不增減者。
X58n0995_p0214b16║釋曰：此下三科，皆答損與不損非理難。設避下，縱
X58n0995_p0214b17║寶性論立無性有情，以離增減之見。既無增減，即
X58n0995_p0214b18║遣有損無損非理之難。
X58n0995_p0214b19║彼終不能離，至眾生界故。
X58n0995_p0214b20║釋曰：彼終下，奪破寶性據實返答。何以故者，徵其
X58n0995_p0214b21║寶性權立之因。以彼下，釋成過失。以彼不了眾生
X58n0995_p0214b22║界故者，正出稱實返答之義，乃了則離見也。
X58n0995_p0214b23║是故經云：至眾生界減。
X58n0995_p0214b24║釋曰：引證返答準知。
X58n0995_p0214c01║文殊般若經至亦不增減。
X58n0995_p0214c02║釋曰：答前後佛無化難也。初舉一佛經時，復有下
X58n0995_p0214c03║例餘佛經時，說法下明諸佛以法度生。然雖動經
X58n0995_p0214c04║時劫說法度生，令諸眾生皆入涅槃，而眾生界未
X58n0995_p0214c05║甞增減。何以故？了眾生相即寂滅相故也。
X58n0995_p0214c06║乃至十方至，亦不增減。
X58n0995_p0214c07║釋曰：上是舉一佛例多佛，此是舉多佛例一切，義
X58n0995_p0214c08║不異前也。
X58n0995_p0214c09║何以故眾生至說眾生界。
X58n0995_p0214c10║釋曰：此下三科答自語相違難也。既言眾生無有
X58n0995_p0214c11║定實之相，則盡與無盡體無有二，何相違之有乎？
X58n0995_p0214c12║猶如虗空至令其得際。
X58n0995_p0214c13║釋曰：約喻以明也。虗空喻眾生，勝神通者喻諸佛
X58n0995_p0214c14║飛空，空不可盡喻度盡眾生。而眾生界莫減非以
X58n0995_p0214c15║下，遣離二相也。
X58n0995_p0214c16║當知此中至無不通也。
X58n0995_p0214c17║釋曰：法合可知也。
X58n0995_p0214c18║又為成諸佛至無性眾生者。
X58n0995_p0214c19║釋曰：此下答前佛德有盡難。先縱寶性離過，後奪
X58n0995_p0214c20║返答云。
X58n0995_p0214c21║是即令彼至利他功德。
X58n0995_p0214c22║釋曰：是即者，指上寶性，立無性有情承受佛化資
X58n0995_p0214c23║成佛德，雖權化之德，未圓真實之德耳，故次顯云。
X58n0995_p0214c24║亦即斷彼至證諸地故。
X58n0995_p0215a01║釋曰：言以無菩薩證諸地故者，出其無實德之義
X58n0995_p0215a02║也。
X58n0995_p0215a03║又化他中至，二乘無漏故，
X58n0995_p0215a04║釋曰：非謂獨無實德，抑亦據彼變化利他之德尚
X58n0995_p0215a05║不極成，故云斷滅彼細。何以故？以無一人得小乘
X58n0995_p0215a06║果故。
X58n0995_p0215a07║又今已後至同體大悲也。
X58n0995_p0215a08║釋曰：若立無性有情，要離增減者，即無證聖之機。
X58n0995_p0215a09║無機叩聖，聖即無譚，同體大悲，自茲而廢。或曰：上
X58n0995_p0215a10║但問無生界，則佛德有盡。今既答斯難，何以但廣
X58n0995_p0215a11║破佛性，權立無性有情耶？答：若無性有情纔破，實
X58n0995_p0215a12║義方彰，便見生界之無盡，成彼佛德之無窮也。思
X58n0995_p0215a13║之！
X58n0995_p0215a14║又若定意謂，至定無性者，
X58n0995_p0215a15║釋曰：又若下，且按定權立無性。後奪破云。
X58n0995_p0215a16║然彼後佛至，有情得聖果故。
X58n0995_p0215a17║釋曰：然彼下，彈權立無功。何者？原其利他之為他
X58n0995_p0215a18║也。令其造詣終趣菩提，以此功熏莊嚴化主，今既
X58n0995_p0215a19║生無勝進，故利他之行全虧也。
X58n0995_p0215a20║但佛菩薩至得成佛耶？
X58n0995_p0215a21║釋曰：雖雙修二行，況悲行為先，豈有無益物究竟
X58n0995_p0215a22║之心，而成己之道果？是為不可也。
X58n0995_p0215a23║又本皆發至，不應理故。
X58n0995_p0215a24║釋曰：又本下約本願總標。是故下約度生不盡而
X58n0995_p0215b01║順釋。若不下返質非理。言弘願者，四願之一耳。
X58n0995_p0215b02║是故雖欲至，究竟了義也。
X58n0995_p0215b03║釋曰：避失成非也。謂雖防六失無性功，翻落權乘，
X58n0995_p0215b04║却為不了，故云還墮此宗。然此問答既返覆，答亦
X58n0995_p0215b05║盤迴，有不次者，葢隨義便故也。
X58n0995_p0215b06║問：夫論種性至為種性耶。
X58n0995_p0215b07║釋曰：若云種性必藉熏修，克彼真如畢竟離相步，
X58n0995_p0215b08║焉得此宗以離相之真為種性之有？
X58n0995_p0215b09║答：以真如隨緣至得，為有種性。
X58n0995_p0215b10║釋曰：良以真如具有隨緣、不變二義。不變故體離
X58n0995_p0215b11║起滅，隨緣故內熏眾生，為還源之本，故為佛種。
X58n0995_p0215b12║梁攝論說至諸法為體故。
X58n0995_p0215b13║釋曰：攝論解性，起信、本覺與如來藏、寶性、真如、六
X58n0995_p0215b14║根聚經畢竟法者，皆是真熏佛種之義，故此教中
X58n0995_p0215b15║就真如譚于種性也。或曰：攝論解性，前始教中亦
X58n0995_p0215b16║攬此為成聖之因，豈不權實相混耶？答：前據無始
X58n0995_p0215b17║種子，此論本覺真熏，文同而義異也。
X58n0995_p0215b18║解云：以真如至以為種性也。
X58n0995_p0215b19║釋曰：處通十二情與非情，今論種性故局有情，揀
X58n0995_p0215b20║退色境之處也。其內六處以真理為體，故云約六
X58n0995_p0215b21║處眾生數中取彼畢竟耳。
X58n0995_p0215b22║此與瑜伽所說至此之謂也。
X58n0995_p0215b23║釋曰：此與下指濫為彼，瑜伽亦明六處殊勝等。但
X58n0995_p0215b24║彼下據教義揀，可準知也。
X58n0995_p0215c01║寶性論中至名為智慧。
X58n0995_p0215c02║釋曰：寶性下定教，以事下顯義，佛性下證成。言自
X58n0995_p0215c03║性清淨心名為道諦者，正是以真如為佛種性也。
X58n0995_p0215c04║何以故？道是出世因故，此是無作四諦之道也。涅
X58n0995_p0215c05║槃亦然，為第一義空，是中道理，名為智慧，是成佛
X58n0995_p0215c06║種性。何以故？智慧有修發之相故，即同佛境界智
X58n0995_p0215c07║也。
X58n0995_p0215c08║此等竝就至說為性種。
X58n0995_p0215c09║釋曰：總結上義，故理為性種，其義極成矣。
X58n0995_p0215c10║其習種亦從真如所成。
X58n0995_p0215c11║釋曰：明習種亦真也。良以非真流之行無以證真，
X58n0995_p0215c12║無有飾真行不從真起，故此習種攬彼真成。
X58n0995_p0215c13║故攝論云：至法界所流等。
X58n0995_p0215c14║釋曰：多聞熏習者，具足三慧，謂聞、思、修也。此三慧
X58n0995_p0215c15║由真熏有力方發慈行，故云清淨法界所流等。首
X58n0995_p0215c16║楞嚴云：從聞慧修入三摩地，依而證入也。
X58n0995_p0215c17║又起信論至一真如也。
X58n0995_p0215c18║釋曰：真如體、相二大為內熏因者，謂如來藏無漏
X58n0995_p0215c19║性德，眾生本具，故得內熏。真如用大為外熏緣者，
X58n0995_p0215c20║謂諸佛、菩薩、善知識等師教之緣，亦不離真，故得
X58n0995_p0215c21║外熏也。此之三大既熏染識心，故云以與無明染
X58n0995_p0215c22║法合故。言無明盡時，謂覺心初起，心無初相已，遠
X58n0995_p0215c23║離微細念故，心即常住，名究竟覺。故云冥合不二，
X58n0995_p0215c24║唯一真如也。亦始覺合本覺，無復始、本之異，唯一
X58n0995_p0216a01║究竟覺也。以習種性義寬通，故作此釋。無謂初心，
X58n0995_p0216a02║即成究竟。
X58n0995_p0216a03║三、約頓教至由無二相故。
X58n0995_p0216a04║釋曰：此教唯明絕待幽靈，眾生諸佛同一本際，本
X58n0995_p0216a05║是離言，寧分性習之別也。一切下，出所以。
X58n0995_p0216a06║是故諸法至約三乘說竟。
X58n0995_p0216a07║釋曰：云何下徵。文殊師利下答。凖前可解。上來下
X58n0995_p0216a08║通結始終，與頓教竝屬三乘耳。
X58n0995_p0216a09║第三、約一乘至攝方便故。
X58n0995_p0216a10║釋曰：前之四教阿含施設雖異，若究終歸畢竟融
X58n0995_p0216a11║通性海，故云攝前諸教竝皆具足主伴。言具主伴
X58n0995_p0216a12║者，謂一乘同教也。若是三乘之同，猶未明主伴。
X58n0995_p0216a13║二、據別教至已成就訖。
X58n0995_p0216a14║釋曰：二據下略標難思，因果下廣示其相。言因果
X58n0995_p0216a15║無二者，謂因門攝法與果門攝法無餘，具有四句
X58n0995_p0216a16║通依及正。下明三乘世間融通。言收下彰緣起十
X58n0995_p0216a17║對。此等法門法爾圓具，故云本來滿足已成就說
X58n0995_p0216a18║也。
X58n0995_p0216a19║故大經云至等，此之謂也。
X58n0995_p0216a20║釋曰：證成種性，與法界而融同，指虗空而顯相也。
X58n0995_p0216a21║若隨門顯現，至餘可準知。
X58n0995_p0216a22║釋曰：若隨門顯現者，明大緣起因果圓融，行布無
X58n0995_p0216a23║礙。行布故，五位不亂；圓融故，位位內修六決定。所
X58n0995_p0216a24║言六者：一、約行體決定堅固；二、望所證決定須證；
X58n0995_p0216b01║三、定能斷惑；四、決能信不疑；五、決能度生；六、定成
X58n0995_p0216b02║佛果。此六行相，前五自分，後一勝進。五中，前四自
X58n0995_p0216b03║利，後一利他。四中，前三明行體周圓，後一行德具
X58n0995_p0216b04║備。二中，初一明行自體，後一顯行離過。是故自體
X58n0995_p0216b05║離過，攝德為因，二利行圓，成就佛果，故云亦即此
X58n0995_p0216b06║法名為果相。
X58n0995_p0216b07║問：云何種性至差別不同耶？
X58n0995_p0216b08║釋曰：意謂成佛須同，何故有茲別異？
X58n0995_p0216b09║答：此亦有至得法分齊。
X58n0995_p0216b10║釋曰：標章總答，法隨機異也。
X58n0995_p0216b11║初義者，由此至義不相違。
X58n0995_p0216b12║釋曰：義依法現、機藉義成，故此五門稱根差別，此
X58n0995_p0216b13║中緣起亦法界大緣耳。
X58n0995_p0216b14║何者為五至如圓教說。
X58n0995_p0216b15║釋曰：徵而釋之也。言隨執非有者，謂隨小乘之部，
X58n0995_p0216b16║執佛性皆無。如小乘說者，指教下四皆然。隨事虧
X58n0995_p0216b17║盈者，三無二有故。隨理徧情者，齊成佛道故也。
X58n0995_p0216b18║義雖有五至隱顯齊致也。
X58n0995_p0216b19║釋曰：義雖有五者，分相也。然種性圓通者，該攝也。
X58n0995_p0216b20║是以分相則前四為方便，後一為真實；該攝則法
X58n0995_p0216b21║本融通，本末交徹耳。
X58n0995_p0216b22║二、明得法，至餘可準知。
X58n0995_p0216b23║釋曰：法雖平等，得之由人，故分分齊也。五教皆上
X58n0995_p0216b24║句明得法，下句指教。言一切皆有唯除草木者，謂
X58n0995_p0216c01║此教中明五性眾生悉皆成佛，故上云一切眾生
X58n0995_p0216c02║有涅槃性。既論熏修種性，故揀去無情。若云色性
X58n0995_p0216c03║即智性，故說無情成佛者，斯乃以緣就性融即之
X58n0995_p0216c04║譚，非此所要。覺者須知，勿亂分齊也。
X58n0995_p0216c05║
X58n0995_p0216c06║華嚴一乘分齊章義苑疏卷第四