X58n0995_p0216c07║
X58n0995_p0216c08║
X58n0995_p0216c09║華嚴一乘分齊章義苑疏卷第五
X58n0995_p0216c10║
X58n0995_p0216c11║霅溪普靜沙門　道亭　述
X58n0995_p0216c12║第三行位差別至三明行相。
X58n0995_p0216c13║釋曰：聖人之大寶曰位。若無此位，行無由成，故此
X58n0995_p0216c14║次前種性修習之後也。言差別者，約總則五教差
X58n0995_p0216c15║別，約別則當教差別，以諸位不同故。於諸下，開章
X58n0995_p0216c16║總示。
X58n0995_p0216c17║初者依小乘，至廣如小乘說。
X58n0995_p0216c18║釋曰：言初者，牒位相也。有四下，列位方便，有七種，
X58n0995_p0216c19║謂總想念、別想念、五停心，并煖、頂、忍、世第一，亦分
X58n0995_p0216c20║遠近之異。見則須陀洹道修，謂二果向已去及究
X58n0995_p0216c21║竟，乃羅漢功圓。十二住者，即合四果等，共成十二
X58n0995_p0216c22║住。十二住者：一、聲聞自種性住；二、入正未越次取
X58n0995_p0216c23║證方便住；三、越次取證住；四、得不壞淨味聖戒轉
X58n0995_p0216c24║上漏盡住；五、依增上戒增上意學出生住；六、七、八、
X58n0995_p0217a01║得真諦智增上慧學住；九、觀察生無相三昧住；十、
X58n0995_p0217a02║究竟無相住；十一、解脫學相住；十二、一切種阿羅
X58n0995_p0217a03║漢住。十一地者：一、五趣雜居地，此即欲界；二、初禪
X58n0995_p0217a04║生喜樂地；三、二禪定生喜樂地；四、三禪離喜玅樂
X58n0995_p0217a05║地；五、四禪捨念淨地，上四即色界；六、空處地；七、識
X58n0995_p0217a06║處地；八、無所有處地；九、非非想處地，此即無色界，
X58n0995_p0217a07║更加未至定地與滅受想地也。廣如下，指說處，則
X58n0995_p0217a08║毗曇等論也。
X58n0995_p0217a09║二不退者，至彼諸論說。
X58n0995_p0217a10║釋曰：謂諦緣伏斷，或定或慧種種現相等。
X58n0995_p0217a11║問何故小乘至不待說也。
X58n0995_p0217a12║釋曰：原其分教，葢為混濫，故指陳聖意。且小乘異
X58n0995_p0217a13║大，居然不同，更何分訓？故此略明。
X58n0995_p0217a14║若依初教至故不在後也。
X58n0995_p0217a15║釋曰：言施設迴心教者，謂轉彼小心令希大果，故
X58n0995_p0217a16║明位相多分影同令其欣趣，有不同者貴圖勝進
X58n0995_p0217a17║故也。於中亦但下影同，又亦說下勝進，又彼下出
X58n0995_p0217a18║勝進所以。乾慧等十地義，見古今立教中。言又彼
X58n0995_p0217a19║佛果不在十地外者，釋其乾慧等十佛地之意，所
X58n0995_p0217a20║以其佛不超地中，葢為引小，故云以引彼故方便
X58n0995_p0217a21║同彼。何以故？以二乘人下釋，是故二乘證聖既即
X58n0995_p0217a22║現身，故佛果不超地外，方為引攝耳。
X58n0995_p0217a23║又此位相，至彼毗曇等耶？
X58n0995_p0217a24║釋曰：瑜伽等據三乘而說，毗曇約愚法而明，未窮
X58n0995_p0217b01║此理，故此而問。
X58n0995_p0217b02║答：不同相至聲聞乘也。
X58n0995_p0217b03║釋曰：有二義意下，示義正答。初一隨根，後一引攝。
X58n0995_p0217b04║故此既下，進退揩定。且退非愚法聲聞，進非大心
X58n0995_p0217b05║之士，定屬權乘分位，故云即知等也。
X58n0995_p0217b06║二為直進人，至前四方便故。
X58n0995_p0217b07║釋曰：不涉小乘而來，故云直進。言十地差別者，謂
X58n0995_p0217b08║歡喜地等。又以十地通前以為十二住義者，瑜伽
X58n0995_p0217b09║云：一、種性住，謂彼菩薩性自仁賢，性自成就菩薩功
X58n0995_p0217b10║德，任持一切佛法種子。二、勝解行住，謂從初發心
X58n0995_p0217b11║乃至未得清淨意樂，所有一切菩薩行是。三、極喜
X58n0995_p0217b12║住。四、增上戒。五、增上心。六、七、八三名增上慧，分成
X58n0995_p0217b13║三種，謂：六、覺分相應增上慧住。七、諸諦相應增上
X58n0995_p0217b14║慧住。八、緣起流轉止息相應增上慧住。九、無相有
X58n0995_p0217b15║功用。十、無相無功用。十一、無礙解。十二、最上菩薩
X58n0995_p0217b16║住。十三、最上如來住。言十二住，就菩薩說，加後如
X58n0995_p0217b17║來為十三住。第二即是三賢，第三已去如次十地
X58n0995_p0217b18║也。何以故者，徵其十二住之由。為影似小乘故者，
X58n0995_p0217b19║釋良以小乘亦有十二住故。此既引攝，故影似彼。
X58n0995_p0217b20║又彼地前下，總將資加二位，影同方便四位。
X58n0995_p0217b21║是故梁攝至見等同前。
X58n0995_p0217b22║釋曰：如須陀洹下，以菩薩四十心影彼道前四方
X58n0995_p0217b23║便，證成前義。又亦下通將大乘五位影彼小乘五
X58n0995_p0217b24║位。何以故？欲迴彼心故，作如是說。
X58n0995_p0217c01║問：何故此教至小乘等耶？
X58n0995_p0217c02║釋曰：名數相影有不同者，故云多分，謂總同而別
X58n0995_p0217c03║異也。
X58n0995_p0217c04║答：為隨方便至彼，不名引故。
X58n0995_p0217c05║釋曰：為隨下總答。若全下出同異之相引攝之意
X58n0995_p0217c06║也。
X58n0995_p0217c07║問：若引二乘至假，似彼小耶？
X58n0995_p0217c08║釋曰：印小疑大，義極相違。葢由相混，大小寧殊。
X58n0995_p0217c09║答：有二意至此為始教也。
X58n0995_p0217c10║釋曰：一以下義含與奪，與故機淺似彼，奪故而義
X58n0995_p0217c11║理仍別。所以別者，謂造修伏斷顯理皆殊也。
X58n0995_p0217c12║即如何義至得般涅槃？
X58n0995_p0217c13║釋曰：瑜伽，此云相應，心境解行因果悉相應故。補
X58n0995_p0217c14║特伽羅，此云數取趣，數數取於餘趣故。言云何已
X58n0995_p0217c15║成就者，問其進修之人也。謂諸下，約三品成就以
X58n0995_p0217c16║答。言下品者，是七方便人，故有猶往惡趣之說，未
X58n0995_p0217c17║能證入等。中品者，初登見道，加行不退，即能證入，
X58n0995_p0217c18║猶未究竟，故不般涅槃。上品者，修道已上，終至無
X58n0995_p0217c19║學，非唯證果，亦般涅槃耳。涅槃，此云圓寂。
X58n0995_p0217c20║如說聲聞至三種成就。
X58n0995_p0217c21║釋曰：影似正立，言亦者，對彼之辭也。
X58n0995_p0217c22║故彼論云：至上品成就。
X58n0995_p0217c23║釋曰：言勝解行地名下品者，即是三賢十二住中
X58n0995_p0217c24║當第二勝解行住，此教所譚賢位有退，故次云猶
X58n0995_p0218a01║往惡趣。住淨勝意樂地名中品者，即從初見道至
X58n0995_p0218a02║于遠行地終。住墮決定究竟地名上品成就者，八
X58n0995_p0218a03║地至畢竟位也。其行不退，故云決定也。
X58n0995_p0218a04║若菩薩住至可準而知。
X58n0995_p0218a05║釋曰：賢位加行但能伏惑，未登見道猶有退期。此
X58n0995_p0218a06║盡下約三無數劫以配三品成就，如是下例餘分
X58n0995_p0218a07║品，故云上意也。
X58n0995_p0218a08║二不退者至三乘人也。
X58n0995_p0218a09║釋曰：聲聞至苦忍者，謂見道位中苦諦之下忍智
X58n0995_p0218a10║起時，即證生空更不退轉。緣覺至世第一法者，為
X58n0995_p0218a11║根稍利故，方便終心即便不退。菩薩至十迴向者，
X58n0995_p0218a12║謂加行智智起，勇猛趣求即無有退也。當知下通
X58n0995_p0218a13║妨，謂有妨云：二乘菩薩歷然不同，何以皆就一處
X58n0995_p0218a14║而論不退耶？此通云當知等也。
X58n0995_p0218a15║亦可菩薩至劫如是等也。
X58n0995_p0218a16║釋曰：前據佛性，上賢不退；此約瑜伽，三賢皆退。何
X58n0995_p0218a17║以爾者，謂前約勝行，此論見真，故各成不退之義
X58n0995_p0218a18║耳。
X58n0995_p0218a19║三明位中至名勝解行住。
X58n0995_p0218a20║釋曰：勝解行住菩薩者，正明三賢造修之行相也。
X58n0995_p0218a21║言轉者，從種性轉入此中也。何行何相者，問：或時
X58n0995_p0218a22║下，示相，總名順決擇分善，具足聰慧。於其諸法能
X58n0995_p0218a23║受能持者，謂四尋思觀，尋思名義自性差別假有
X58n0995_p0218a24║實無也。於其義理堪能悟入者，謂如實徧知名等
X58n0995_p0218b01║四離識，及識非有名如實智故也。或於下，順解脫
X58n0995_p0218b02║分善也。故唯識云：所修勝行其相云何？略有二種，
X58n0995_p0218b03║謂福及智。又云：且依六種波羅蜜多，通相皆二。大
X58n0995_p0218b04║乘法師解云：竝名為福，皆名為智。與智俱行助成
X58n0995_p0218b05║智業，皆名為智。與福俱行助成福業，竝名為福。此
X58n0995_p0218b06║依助伴通相出體，既以六波羅蜜而為其體，故此
X58n0995_p0218b07║中亦不出六度之相也。或於一時不能如是，非定
X58n0995_p0218b08║也。或於一時具足憶念，而定也。或於一時成於妄
X58n0995_p0218b09║類下，非施也。如實引發下，而施也。或時虗棄下，非
X58n0995_p0218b10║智而智也。或於一時於大下，精進非精進也。由內
X58n0995_p0218b11║意樂下，智慧也。或於一時聞說下，忍辱非忍辱也。
X58n0995_p0218b12║亦是五怖畏故。如是等類者，通結菩薩六波羅蜜
X58n0995_p0218b13║之相。皆有進退之相者，唯識云：此位未證唯識真
X58n0995_p0218b14║如，依勝解力修諸勝行，止觀力微故也。
X58n0995_p0218b15║解云：此是至皆如彼說。
X58n0995_p0218b16║釋曰：指中間而例初後也。如上行相，望前則勝，望
X58n0995_p0218b17║後則劣。何以故？比證不同故。
X58n0995_p0218b18║若依終教至，見修等名說，
X58n0995_p0218b19║釋曰：此教熟故不影似小乘，但直明菩薩十地之
X58n0995_p0218b20║差，故不分便見修之異耳。
X58n0995_p0218b21║又於地前至，未得不退故。
X58n0995_p0218b22║釋曰：又於下分行位之別，三賢名位隣極亞聖故。
X58n0995_p0218b23║十信名行不入位者，有四義故：一進退不定故、二
X58n0995_p0218b24║雜修十心無定階降故、三未隨法界修行廣大行
X58n0995_p0218c01║故、四未得法身顯佛種性故。問：始教劣十信尚得
X58n0995_p0218c02║名位，此教漸勝翻名行耶？答：前教權影彼小故得
X58n0995_p0218c03║稱位，此教稱實要分行位之殊，故但屬行也。
X58n0995_p0218c04║本業經云至廣如彼說。
X58n0995_p0218c05║釋曰：未上下先定其非位。何以故？但十心雜修故
X58n0995_p0218c06║也。又云下正明信相。言始從凡夫地者，悠悠中也。
X58n0995_p0218c07║值佛菩薩發菩提心者，方名十信觀行菩薩。是人
X58n0995_p0218c08║下示其行相。言信想者，謂希欲觀想。言未有其所
X58n0995_p0218c09║證，故次云亦名假名等也。謂信進等者，更等取念
X58n0995_p0218c10║心、慧心、定心、施心、戒心、護心、願心、迴向心，是為菩
X58n0995_p0218c11║薩能少分化眾生，已超過二乘一切善地。一切諸
X58n0995_p0218c12║佛菩薩長養十心為聖胎，此之十心是習種性中
X58n0995_p0218c13║為十住因，開因異果故加此十耳。
X58n0995_p0218c14║又仁王經至及凡地耶？
X58n0995_p0218c15║釋曰：仁王云：習忍者，彼經說從習忍至金剛頂，皆
X58n0995_p0218c16║為十三法師依持建立。經文牒釋繁廣，此忍之相
X58n0995_p0218c17║即發無上菩提心，常修三界一切念念皆不淨，故
X58n0995_p0218c18║得不淨忍觀門，住在佛家修六和敬故無有退。今
X58n0995_p0218c19║此忍前行十善者，正當十信未獲所證故有退，謂
X58n0995_p0218c20║值勝緣則進、值劣緣則退，故喻隨風東西耳。在此
X58n0995_p0218c21║下定其未入僧祗，入十住位下克不退位，同初習
X58n0995_p0218c22║忍準知。
X58n0995_p0218c23║設本業經至，得不退也。
X58n0995_p0218c24║釋曰：設本下，縱難釋通也。謂有難云：本業經中第
X58n0995_p0219a01║六正心住猶有退轉，何以上云故十住初即不退
X58n0995_p0219a02║墮？此是據經縱難。起信下，約論釋通。云為慢緩者，
X58n0995_p0219a03║䇿勵其心故，故示現退也。若乃克實，則初住即便
X58n0995_p0219a04║不退。
X58n0995_p0219a05║其行相者，至廣如彼說。
X58n0995_p0219a06║釋曰：此是解行發心之行相也。於初位中破無明
X58n0995_p0219a07║分證法性，故云少分得見法身，能於十方八相成
X58n0995_p0219a08║道，顯其化用由體而興。又以願力受身者，謂三心
X58n0995_p0219a09║大願顯現勝身，故不同凡愚隨業繫縛受種種身。
X58n0995_p0219a10║又位三昧亦得少分見於報身佛者，言其未得自
X58n0995_p0219a11║在也。是故定善則覩勝相，散心祇見應軀，故不同
X58n0995_p0219a12║地上長居受用每覿報身耳。其所修下順性行檀
X58n0995_p0219a13║可知。
X58n0995_p0219a14║又梁攝論至倍前，準知。
X58n0995_p0219a15║釋曰：十解名聖人菩薩者，謂十住以解為體。聖者
X58n0995_p0219a16║正也，冥同正理故。又無漏正法得之於心，故名聖
X58n0995_p0219a17║也。由是證知，此位菩薩分有所證驗。彼十信名凡，
X58n0995_p0219a18║定當觀行耳。
X58n0995_p0219a19║是故當知至差別顯矣。
X58n0995_p0219a20║釋曰：將此中教之地前，挍初教之地前，優劣天隔
X58n0995_p0219a21║也。
X58n0995_p0219a22║問：此教豈至不假似彼也？
X58n0995_p0219a23║釋曰：初問，二答。答中所引二乘亦是純熟等者，謂
X58n0995_p0219a24║定性二乘、無性闡提悉皆成佛。既皆成佛，故不分
X58n0995_p0219b01║品位各令證也，故不似彼。
X58n0995_p0219b02║若依頓教至，即是顛倒故。
X58n0995_p0219b03║釋曰：若依下約教遣拂。以離相故者出所以。一念
X58n0995_p0219b04║下示證入。若見下斥情見，決不可以立位也。
X58n0995_p0219b05║若寄言顯至如是等也。
X58n0995_p0219b06║釋曰：若寄言顯者，謂寄託無次第之言，顯彼離相
X58n0995_p0219b07║絕階差之教，故引楞伽云：初地即八地。此語略而
X58n0995_p0219b08║未周，故彼經第四長行云：大慧！於第一義無次第
X58n0995_p0219b09║相續，說無所有妄想寂滅法。頌中有七偈，後二偈
X58n0995_p0219b10║明不立地，云：十地則為初，初則為八地，第九則為
X58n0995_p0219b11║七，七亦復為八，第二為第三，第四為第五，第五為
X58n0995_p0219b12║第六，無所有何次？解云：初之七句約義配同，最後
X58n0995_p0219b13║一句據理都泯。十地則為初者，同證如矣。初則為
X58n0995_p0219b14║八地者，初地不為煩惱所動，同不動矣。第九為第
X58n0995_p0219b15║七者，第九同第七，無生忍矣。七亦復為八者，純無
X58n0995_p0219b16║相觀，與八同矣。第二為第三者，同信忍矣。第四為
X58n0995_p0219b17║第五者，同順忍矣。第五為第六者，第五地中獲三
X58n0995_p0219b18║慧光，第六地中得勝般若，同慧義矣。無所有何次
X58n0995_p0219b19║者，頌上經文於第一義無次第相續等。今此文中，
X58n0995_p0219b20║上句略舉約義同中一句之要，下句則據理都泯，
X58n0995_p0219b21║莫見寄言，便認有位思益，文顯易了。
X58n0995_p0219b22║若依圓教，至此方便故。
X58n0995_p0219b23║釋曰：初依教開義，一攝下列而釋之。謂前之四教
X58n0995_p0219b24║所明行位，或大或小或漸或頓，竝是隨機阿含施
X58n0995_p0219c01║設，皆為此教之前相，故此中同時該攝耳。
X58n0995_p0219c02║二、據別教至故圓融故。
X58n0995_p0219c03║釋曰：初約教標位。謂始下，正名行布。圓融行布，故
X58n0995_p0219c04║六位不同。言六位者，若前開十信，後合等覺；若後
X58n0995_p0219c05║開等覺，前合十信，皆六位也。圓融故，隨得一位，得
X58n0995_p0219c06║一切位。何以故者，徵圓融之相。申以下，就義釋通。
X58n0995_p0219c07║每一故字，即為一義：初、六相義；二、主伴，是十玄義；
X58n0995_p0219c08║三、相即，約體；四、相入，約用；五、圓融，約法界。總以融
X58n0995_p0219c09║通，故諸位歷歷而相收也。
X58n0995_p0219c10║經云在於至是此義也。
X58n0995_p0219c11║釋曰：據經示義。初據經；是故下，示義；又以下，明因
X58n0995_p0219c12║果交徹。於一一位上者，彰其融通自在，是故以因
X58n0995_p0219c13║取則皆因故，即是菩薩；以果取則皆果故，即是佛。
X58n0995_p0219c14║純雜無礙，隱顯齊成耳。
X58n0995_p0219c15║二、約報明位，至性起品說。
X58n0995_p0219c16║釋曰：對昔因而顯現事，故云約報明位相。但有下
X58n0995_p0219c17║別列而釋相，謂無盡法門約法成金剛種。舉喻如
X58n0995_p0219c18║性起品說者，彼云如人食少金剛終竟不銷，不與
X58n0995_p0219c19║肉身同住，要穿肉身至金剛際。如來圓滿無盡法
X58n0995_p0219c20║門亦復如是，若有見聞不與煩惱同住，要穿妄法
X58n0995_p0219c21║至無為際等，此即見聞位也。
X58n0995_p0219c22║二、成解行位至亦是此義也。
X58n0995_p0219c23║釋曰：成解行位者，由昔因種勝故，今生造解成行
X58n0995_p0219c24║也。謂兜率下，指人以示相。從惡道出者，謂此天子
X58n0995_p0220a01║當時聞法，由戒緩故墮阿鼻獄，因乘急故從惡道
X58n0995_p0220a02║出生兜率天，天鼓發聲即便懺悔頓超十地，故云
X58n0995_p0220a03║即得離垢三昧等，此即地中之正受耳。小相品說
X58n0995_p0220a04║者，同唐經隨好說也。又如善財始從十信等者，即
X58n0995_p0220a05║寄位修行相也。一生一身下，謂因位窮終最後之
X58n0995_p0220a06║善友，故清涼云：入普賢之玄門，曾無別體。
X58n0995_p0220a07║三、證果海位至說當見我也。
X58n0995_p0220a08║釋曰：證入生也。謂如下約人示相，則是善財攝德
X58n0995_p0220a09║成因之友。既攝前差則之德以成一因，便表果居
X58n0995_p0220a10║後位，故云我當來成正覺耳。當知下約義以釋，準
X58n0995_p0220a11║前可知。雖後位屬其果海，為對因位以明，故竝皆
X58n0995_p0220a12║報位攝也。
X58n0995_p0220a13║三、約行明位，至世界海等。
X58n0995_p0220a14║釋曰：正明勝相顯其智用也。謂自分則據其當位，
X58n0995_p0220a15║勝進則趣後高深。此門下指人位。其身等者，謂依
X58n0995_p0220a16║正竝顯。言依報則世界性上顯相彌多，論正報則
X58n0995_p0220a17║位顯輪王福分不少，皆表其勝也。得普見者，彰其
X58n0995_p0220a18║智用窮于無盡耳。
X58n0995_p0220a19║若三乘肉眼，至皆亦如是。
X58n0995_p0220a20║釋曰：舉劣顯勝也。若三乘下，舉劣。又彼下，顯勝。言
X58n0995_p0220a21║肉眼唯見三千世界內事者，謂三乘宗中所論肉
X58n0995_p0220a22║眼，但見障內色故。故古德云：肉眼礙非通。若見下，
X58n0995_p0220a23║返質。言又彼能於一念中等者，謂示智用難思，攝
X58n0995_p0220a24║機成大益故，故皆至離垢定前耳。一念既然，餘念
X58n0995_p0220b01║皆爾，故云念念。斯乃益物無窮，方見普賢之行。
X58n0995_p0220b02║其福分至，因門示故。
X58n0995_p0220b03║釋曰：前智皆福，二足齊彰，是以定為福體，故眾德
X58n0995_p0220b04║咸成。言感一錠光玻璃者，謂此菩薩福智既備，故
X58n0995_p0220b05║一即具多。若彼玻璃明鑑，遠近齊照，故還源中有
X58n0995_p0220b06║錠光玻璃顯現等事也。當知下，克位。以約因門示
X58n0995_p0220b07║故者，揀彼果海位，是不可說示耳。
X58n0995_p0220b08║若約信滿至，乃至廣說。
X58n0995_p0220b09║釋曰：若約信滿得位已去者，謂行成入位也。所起
X58n0995_p0220b10║行用皆遍法界者，謂顯一證一切證故行用無方。
X58n0995_p0220b11║如經下示福分。又云下明體用，謂不離是其體，能
X58n0995_p0220b12║現等是其用。又於下現微細八相等事，已見上文，
X58n0995_p0220b13║竝可思之。
X58n0995_p0220b14║是故當知至如是說也。
X58n0995_p0220b15║釋曰：畢竟而揀也。言是故當知者，指上一乘行位。
X58n0995_p0220b16║與彼三乘者，對權揀顯也。何以故者，徵其不同。以
X58n0995_p0220b17║三乘下，釋成逈異，則隨機攝化，安立教相有此差
X58n0995_p0220b18║別。若乃究其實證，唯在一乘圓融具德。故清涼云：
X58n0995_p0220b19║前四教因中則有，至果全無。此義學人不可不思。
X58n0995_p0220b20║問：前終教至與此何別？
X58n0995_p0220b21║釋曰：用同一位而起，故躡終以難圓，請試陳之。
X58n0995_p0220b22║答：彼於此位至該六位故。
X58n0995_p0220b23║釋曰：答其位同而用別，是故終教雖不退位中，以
X58n0995_p0220b24║三昧定冥同真際，依證起用八相示成，由分顯故
X58n0995_p0220c01║於後諸位未得自在。言以未得故者，謂與之則當
X58n0995_p0220c02║位當教分用，奪之則阿含施設，故云未得，但是暫
X58n0995_p0220c03║化耳。此則不爾下，明其圓教一證一切證故同時
X58n0995_p0220c04║起。皆以得故者，言其實證初心正覺是實行歟？一
X58n0995_p0220c05║舍多德該六位焉。
X58n0995_p0220c06║問：義既不同至起此用耶。
X58n0995_p0220c07║釋曰：躡上終圓之異，還疑信成就，發心位中同時
X58n0995_p0220c08║用起。
X58n0995_p0220c09║答：為欲方便至先作此說。
X58n0995_p0220c10║釋曰：良以一乘之道，高不可仰、深不可窺，故寄彼
X58n0995_p0220c11║乘同位發用，令其信伏後趣上乘，故作是說。
X58n0995_p0220c12║問：既一位至後諸位耶？
X58n0995_p0220c13║釋曰：牒上圓融疑後行布，故云何須更說。
X58n0995_p0220c14║答說後諸位，至初後亦爾。
X58n0995_p0220c15║釋曰：行布是教相施設，圓融是理性德用。謂行布
X58n0995_p0220c16║不礙圓融，故上一位中有一切位；圓融不礙行布，
X58n0995_p0220c17║故說後諸位即是初中之一切也。如初下，以初例
X58n0995_p0220c18║後也。意謂初既具後，後亦具初，前後相收，方顯融
X58n0995_p0220c19║通位相矣。
X58n0995_p0220c20║問：若初即具，後至不得初耶？
X58n0995_p0220c21║釋曰：若初下印初具。後亦可下難後具。初既不下
X58n0995_p0220c22║例難。初後得則初後皆得，不得則後初皆不得。何
X58n0995_p0220c23║以故？初後不相離故。
X58n0995_p0220c24║答：實爾。但以至而不得初也。
X58n0995_p0221a01║釋曰：初印許問辭，故云實爾。但以下答初具後。是
X58n0995_p0221a02║故下答後具初也。
X58n0995_p0221a03║問：若爾，云何至階降次第？
X58n0995_p0221a04║釋曰：由上前後互具，則降次難分，故有斯問。
X58n0995_p0221a05║答以此經至不相違也。
X58n0995_p0221a06║釋曰：初總標，一約下別列，但以下雙融無礙。言安
X58n0995_p0221a07║立諸位者，據其因門緣起說故，不同諸教權設安
X58n0995_p0221a08║立耳。一約相就門者，謂約其差別義相，就彼教門
X58n0995_p0221a09║不乖諸說，故云寄同三乘等。二約體就法者，謂約
X58n0995_p0221a10║其實體就于本法，實德圓彰，故云前後相入是別
X58n0995_p0221a11║教也。此猶分相。但以下顯其該攝，融通準知。
X58n0995_p0221a12║問：若爾，是初至滿心等耶？
X58n0995_p0221a13║釋曰：躡前具後難初信心，意謂若初具後應是初
X58n0995_p0221a14║心，何故第十滿心方論具後？
X58n0995_p0221a15║答：若自別教至但是行故。
X58n0995_p0221a16║釋曰：約本乘寄位以答，是以本乘則初心正覺念
X58n0995_p0221a17║念皆成，寄位則十信道圓行成入位。雖寄彼位，成
X58n0995_p0221a18║乃頓成，故云一時得此一切諸位。既同彼位，故約
X58n0995_p0221a19║滿心方得位名。
X58n0995_p0221a20║問：若爾，應言至何名信滿。
X58n0995_p0221a21║釋曰：躡前得入位處名佛之義。
X58n0995_p0221a22║答：由信成。至餘義準之。
X58n0995_p0221a23║釋曰：雖登初位，功由行成，故約功能但名信滿。
X58n0995_p0221a24║第四、修行時分至三僧祇劫。
X58n0995_p0221b01║釋曰：上來功成歷位，且位必涉時，故此次之。若依
X58n0995_p0221b02║下約教辨三根中，下有遲速，上根唯三祇。言謂於
X58n0995_p0221b03║一生種解脫分者，小乘資糧時也。解脫即涅槃分，
X58n0995_p0221b04║即是其因，此時種因故也。隨順決擇分者，加行之
X58n0995_p0221b05║時也。決擇即見道之智分，亦因也。此時加功用行，
X58n0995_p0221b06║隨順趣入故也。第三漏盡得果者，謂無學究竟之
X58n0995_p0221b07║時也。此是其疾，若有遲延者，經六十小劫，中根獨
X58n0995_p0221b08║覺根利時迪，故涉四生百劫，上根之佛劫滿僧祇，
X58n0995_p0221b09║方顯殊勝耳。
X58n0995_p0221b10║此中劫數至三阿僧祇也。
X58n0995_p0221b11║釋曰：示上劫之數量。言此中劫數取水火等一劫
X58n0995_p0221b12║為一數者，謂轆轤小劫八十增減，壞劫之中前十
X58n0995_p0221b13║九劫壞有情，後一劫壞器界。故劫章云：十九從多
X58n0995_p0221b14║壞有情，二十一劫唯論器，爾時大地竝炎耀，三千
X58n0995_p0221b15║世界猛火聚。此中本數則是八十增減之終有水
X58n0995_p0221b16║火災，然後十十倍增至千六十為一僧祇，餘二例
X58n0995_p0221b17║此，故云依此以數三阿僧祇。
X58n0995_p0221b18║問：何故下根至乃多時耶？
X58n0995_p0221b19║釋曰：下局三生。上經無量，此極相違，故成此門。
X58n0995_p0221b20║答：能於多時至是故多也。
X58n0995_p0221b21║釋曰：根勝時延，方顯難行之行耳。
X58n0995_p0221b22║又依婆沙至餘如彼說。
X58n0995_p0221b23║釋曰：先標，二釋。釋中謂戒定慧等者，更等解脫知
X58n0995_p0221b24║見，即見五分法身。欲證此身須經時劫，故列四時。
X58n0995_p0221c01║阿僧祇此云無量劫，波云時分。言有漏四波羅蜜
X58n0995_p0221c02║者，謂漏是失漏也，不足之義。四波羅蜜即六度前
X58n0995_p0221c03║四也，顯此教劣故不能六度齊修。二於百劫修相
X58n0995_p0221c04║好業者，此教偏修福分也。三出家苦修禪定者，六
X58n0995_p0221c05║度後一亦智分偏修，餘可準知。
X58n0995_p0221c06║若依始教，至經三僧祇。
X58n0995_p0221c07║釋曰：明時定雖三祇同小，而數量乃延促不同，故
X58n0995_p0221c08║示之云。
X58n0995_p0221c09║但此劫數至三阿僧祇。
X58n0995_p0221c10║釋曰：初揀，二徵，此取下示相。言此取水火等大劫
X58n0995_p0221c11║者，更等於風三災，重複而論，故言大也。故劫章云：
X58n0995_p0221c12║先生後捨故應知，日月歲年小劫收，增減二四六
X58n0995_p0221c13║中攝，方名大劫將為量。水火風災漸次行，七火災
X58n0995_p0221c14║後一水災，七水災後一風災，初二靜慮風飄訖。風
X58n0995_p0221c15║火能壞第三禪，第四靜慮無能壞，水火風災以為
X58n0995_p0221c16║數，數不能及僧祇量。即此大劫三無數，菩薩將登
X58n0995_p0221c17║正覺時，以百千水火劫為本數，展轉倍倍增起，至
X58n0995_p0221c18║於無數，文中顯然可知矣。
X58n0995_p0221c19║仍此教中，就至阿耨菩提心。
X58n0995_p0221c20║釋曰：約佛明劫，以顯遇聖進修之時，不局水火之
X58n0995_p0221c21║數也。
X58n0995_p0221c22║又依本業，經至一劫，即成佛也。
X58n0995_p0221c23║釋曰：百劫修相好業者，云同小乘福智偏修故，故
X58n0995_p0221c24║云但是變化。又以一偈者，偈云：天地此界多聞室，
X58n0995_p0222a01║梵宮天處十方無，丈夫牛王大沙門，尋地山林偏
X58n0995_p0222a02║無等。精勤說此一偈故，超慈氏九劫以先成。
X58n0995_p0222a03║問：三無數劫至就化身說耶？
X58n0995_p0222a04║釋曰：身違實行，得不疑乎？故伸茲問。
X58n0995_p0222a05║答：由此始教至作是說也。
X58n0995_p0222a06║釋曰：三祇練行乃就化身者，有四所以，每一故字
X58n0995_p0222a07║是一所以。
X58n0995_p0222a08║若依終教至不約化說。
X58n0995_p0222a09║釋曰：標儀指實，感報湛然，不同權宗約化相說。
X58n0995_p0222a10║故法華云：至阿僧祇劫。
X58n0995_p0222a11║釋曰：證成實義故。時劫難量，義含不定耳。
X58n0995_p0222a12║又經云我於至分別故也。
X58n0995_p0222a13║釋曰：顯權方便，故託授記。今此不然，故上云經於
X58n0995_p0222a14║無量劫耳。
X58n0995_p0222a15║又亦無百劫至仍是化也。
X58n0995_p0222a16║釋曰：揀其權小也。初揀，二徵，三釋。釋中以小下明
X58n0995_p0222a17║小乘行偏，始教下引攝影似。示化可知。
X58n0995_p0222a18║此終教中至無別修也。
X58n0995_p0222a19║釋曰：定為福體，觀為慧基，依體發用，定觀雙行，因
X58n0995_p0222a20║成果滿，兩足齊圓，故不假更修相好耳。
X58n0995_p0222a21║二、不定修至不可計數。
X58n0995_p0222a22║釋曰：不定僧祇有二義者，初義謂界類不同，時劫
X58n0995_p0222a23║亦別，故不止於三也。二據佛德無邊，時亦無限。若
X58n0995_p0222a24║言三祇，葢應權該化者也。
X58n0995_p0222b01║解云：此中至定不定耶？
X58n0995_p0222b02║釋曰：躡權難實，窮不定所以也。
X58n0995_p0222b03║答前教生至故作此說也。
X58n0995_p0222b04║釋曰：前教機生，故限三祇而安心趣向。此教根熟，
X58n0995_p0222b05║故示不定而勝進一乘。是知聖人巧便也如此。
X58n0995_p0222b06║若依頓教，至餘可準思。
X58n0995_p0222b07║釋曰：時無別體，依法而立。此教法既離相，故無別
X58n0995_p0222b08║時分。初正明。一念者下，釋相。
X58n0995_p0222b09║若依圓教，至餘準而思之。
X58n0995_p0222b10║釋曰：初、標，二、徵，三、釋。謂諸劫相入等者，即大劫與
X58n0995_p0222b11║小劫相入，長劫與短劫相即，體用無礙，念念圓融，
X58n0995_p0222b12║重重涉入，如帝網珠。以此之時，徧彼之處，故云該
X58n0995_p0222b13║通耳。仍各下，示其行布歷歷之相也。
X58n0995_p0222b14║第五，修行所依身者。
X58n0995_p0222b15║釋曰：標章也。然則上文雖論行位履踐時宜，究其
X58n0995_p0222b16║所依，豈離身器，故此次之。
X58n0995_p0222b17║若依小乘至是實非化。
X58n0995_p0222b18║釋曰：分段者，謂分限形段未能兼亡，此教從因至
X58n0995_p0222b19║于果滿皆此身故，縱其化主亦是此身。何以故？依
X58n0995_p0222b20║煩惱種而現故。
X58n0995_p0222b21║若依始教至是化非實也。
X58n0995_p0222b22║釋曰：此教聲聞雖希心廓落留意大乘，但以煩惱
X58n0995_p0222b23║未除故、受身麤顯故，亦說分段。如來隨機影似，同
X58n0995_p0222b24║受此身而非實報。
X58n0995_p0222c01║若依直進，至上有變易。
X58n0995_p0222c02║釋曰：不經小聖，徑發大心，故云直進。言寄位等者，
X58n0995_p0222c03║謂七地已前，皆屬有為，功用修習，據此為麤，故言
X58n0995_p0222c04║分段。八地已去，無為法爾，功用沉蹤，據此為細，故
X58n0995_p0222c05║言變易。因移果易，故言變易。亦變麤為細，易短為
X58n0995_p0222c06║長故。
X58n0995_p0222c07║二、就實報至者，是此義也。
X58n0995_p0222c08║釋曰：初據惑正立，二既有下約惑質定，三故十下
X58n0995_p0222c09║引經證成。既言中陰，豈非分段之身乎？
X58n0995_p0222c10║問：八地已去至分段之身耶？
X58n0995_p0222c11║釋曰：前實報論，其分段通貫十地，故約八地以上。
X58n0995_p0222c12║菩薩永伏煩惱，現行與羅漢而無殊，應當變易，焉
X58n0995_p0222c13║得更受分段之軀？
X58n0995_p0222c14║答：若是凡夫至用以受生。
X58n0995_p0222c15║釋曰：種子現行，揀異凡聖受身，故無違伏惑耳。
X58n0995_p0222c16║故雜集論至留彼種子。
X58n0995_p0222c17║釋曰：皆以隨眠力故者，種子也。經生相續者，分段
X58n0995_p0222c18║生死也。又梁攝下，雙揀凡小，可知。
X58n0995_p0222c19║解云：聖人至身通諸位也。
X58n0995_p0222c20║釋曰：解云下約其雙揀凡小定其受身。若言下牒
X58n0995_p0222c21║難返質留惑為何。彼既下挾彼順此却成正義。若
X58n0995_p0222c22║約下縱其迴心受身變易，自屬所知亦非煩惱種
X58n0995_p0222c23║子。
X58n0995_p0222c24║問：若爾，何故至受變易身？
X58n0995_p0223a01║釋曰：躡上八地已上，亦依煩惱種子受分段身，此
X58n0995_p0223a02║與仁王聖教八地已上義極相違，故茲問也。
X58n0995_p0223a03║答：此等為欲至略辨十門。
X58n0995_p0223a04║釋曰：總答標章也。
X58n0995_p0223a05║一說羅漢至約小乘教說。
X58n0995_p0223a06║釋曰：一說下明因果同成位無差別。何以故？此教
X58n0995_p0223a07║所談於佛現老比丘相故。如律下示出處。度五人
X58n0995_p0223a08║者，謂始於鹿苑先度陳如等（云云）。即云通別者，六
X58n0995_p0223a09║者皆比丘故。又同坐等者，同踞解脫床故。當知下
X58n0995_p0223a10║結教。
X58n0995_p0223a11║二、亦於佛地至分大小也。
X58n0995_p0223a12║釋曰：初分大小，如對下引文釋成，此中下約惑引
X58n0995_p0223a13║攝。言得菩提時頓斷煩惱及所知者，謂從初留惑
X58n0995_p0223a14║終至果滿，其所知障最障菩提大智，故於地地中
X58n0995_p0223a15║分分而斷，直至菩提方究竟盡，故比云頓也。惑滅
X58n0995_p0223a16║果成，故云頓成羅漢及如來故。或曰：二障雙斷應
X58n0995_p0223a17║獨成佛，何言羅漢？此中下約惑示引攝之意云。
X58n0995_p0223a18║三、第十地至迴二乘教說。
X58n0995_p0223a19║釋曰：初分大小。如涅槃下指所說，即四依品也。此
X58n0995_p0223a20║寄下示其所以，令其因位生不及之心，欣趣大果
X58n0995_p0223a21║故也。兼取上門，皆屬引攝。
X58n0995_p0223a22║四七地已還，至及變易身，
X58n0995_p0223a23║釋曰：初分大小，如仁王下引經示相。初示小相，八
X58n0995_p0223a24║地下示大相。言遠行菩薩者，即第七地，從初地住
X58n0995_p0223b01║心遠行至此功用邊際故。伏三界習者，謂煩惱習
X58n0995_p0223b02║漏現行永滅因亡果喪，約此以同羅漢地權教。大
X58n0995_p0223b03║乘悲增者，留惑祇至此地，故分段身但齊於此便
X58n0995_p0223b04║亡因果耳。此寄下約位功用無功用而斷大小也。
X58n0995_p0223b05║此約下依教顯寄，對據二障論二身也。
X58n0995_p0223b06║五、初、二、三地至出一乘法故。
X58n0995_p0223b07║釋曰：該羅眾行顯位階差，初三地寄同人天，四五
X58n0995_p0223b08║地寄同聲聞，六地寄同緣覺，七地已去寄同三乘
X58n0995_p0223b09║菩薩。既云已去該後諸地，葢就彼權乘通相寄對
X58n0995_p0223b10║說故爾也。此知下指經料揀。
X58n0995_p0223b11║六、世間二乘至分相而說。
X58n0995_p0223b12║釋曰：此章寄對大同前。又但於八地已去，約無功
X58n0995_p0223b13║用道寄同一乘，顯前七地皆屬有為功用未得自
X58n0995_p0223b14║在，例皆三乘也。如梁攝下，指文示相。
X58n0995_p0223b15║七、於初地至比證分齊說。
X58n0995_p0223b16║釋曰：約其證入超凡越小，謂初地之人真俗雙證，
X58n0995_p0223b17║故不同世間修禪伏惑，亦不同二乘三昧偏折故。
X58n0995_p0223b18║如地論下，指文揀顯。既言比證，定知唯地上有證，
X58n0995_p0223b19║二乘之徒皆比觀也。
X58n0995_p0223b20║八、地前三賢至退不退說。
X58n0995_p0223b21║釋曰：實教三賢圓斷惑染，不同二乘偏真趣寂，故
X58n0995_p0223b22║云已過。如起信論者，指彼文明三賢之相也。又仁
X58n0995_p0223b23║王下却屬十信之人，故彼文云：善男子！初發信想
X58n0995_p0223b24║恒河沙眾生修行伏忍，於三寶中生習種性十心，
X58n0995_p0223c01║謂信心、精進心、念心等，是為菩薩能少分化眾生，
X58n0995_p0223c02║已超過二乘一切善地。清涼釋云：此之十心是習
X58n0995_p0223c03║種性中為十住因，開因異果故加此十，知直達妄
X58n0995_p0223c04║故過二乘。此約終教退不退說者，謂起信約不退
X58n0995_p0223c05║超二乘，仁王據退超過也。
X58n0995_p0223c06║九、信滿心至約一乘說。
X58n0995_p0223c07║釋曰：謂圓教十信功成，頓該佛地、逈異三乘，故云
X58n0995_p0223c08║即過一切等。如賢首品者，謂談德業該收、因果交
X58n0995_p0223c09║徹，故結云此約一乘說耳。
X58n0995_p0223c10║十、初在凡夫至及三乘說。
X58n0995_p0223c11║釋曰：初發大菩提心，遂即悲智雙運，已超小聖，如
X58n0995_p0223c12║智論說。下指說處，即是沙彌與羅漢同道而行，沙
X58n0995_p0223c13║彌忽發大心，羅漢知其殊勝，遂推讓在前。此通一
X58n0995_p0223c14║乘及三乘者，此二皆越小聖故也。
X58n0995_p0223c15║由有如是至準此而知。
X58n0995_p0223c16║釋曰：結上十門例餘一切，故云諸說等也。此等寄
X58n0995_p0223c17║對雖答受身之問，其間亦有位超小聖而依止身
X58n0995_p0223c18║同，如本業七地受分段身等準知。
X58n0995_p0223c19║若依終教，至下斷惑中說。
X58n0995_p0223c20║釋曰：地前留惑受身者，謂其賢位，願智劣故，假惑
X58n0995_p0223c21║受生，資其智願。若至初地，大悲攝化，自在無方，不
X58n0995_p0223c22║假更留惑種，即受變易。亦不分彼分別俱生者，謂
X58n0995_p0223c23║妄惑無體，焉可指陳麤細品類？故起信束六染為
X58n0995_p0223c24║二礙等。若爾，何故次云於所知障中又斷一分等？
X58n0995_p0224a01║斯乃以通規而格其無斷而斷也。此之麤品，正便
X58n0995_p0224a02║即是無明耳，故深密以無明為麤重故。
X58n0995_p0224a03║問：若於地上至同事攝生。
X58n0995_p0224a04║釋曰：菩薩受生益物，葢由煩惱惑種資持。既言初
X58n0995_p0224a05║地永斷，故今難云：云何大悲同事攝生？則全乖四
X58n0995_p0224a06║攝也。
X58n0995_p0224a07║答：若於地前至自在同生。
X58n0995_p0224a08║釋曰：菩薩修因務於兼濟，若或教權位下，願智未
X58n0995_p0224a09║充要資惑種。今此希奇無方設化，不復更存耳。
X58n0995_p0224a10║問：如說八地至此義云何？
X58n0995_p0224a11║釋曰：權教菩薩初地已去悲智不同，悲者留惑潤
X58n0995_p0224a12║生受分段身，智者伏斷進求受變易身。若至八地
X58n0995_p0224a13║悲智無殊，故今但云如說八地已還也。彼既偏增，
X58n0995_p0224a14║與今何異？故云此義云何。
X58n0995_p0224a15║答：如此所說至何名增上？
X58n0995_p0224a16║釋曰：約實彈偏，故曰良恐未然。何者下，徵釋偏失。
X58n0995_p0224a17║先釋悲增之失，失於愛見。縱悲下，先縱悲智雙運，
X58n0995_p0224a18║次奪云尚不名增上，何況劣慧所資乎？若智增下，
X58n0995_p0224a19║釋智增之失，失於沉空，合有縱奪之破，文略例前
X58n0995_p0224a20║故也。
X58n0995_p0224a21║以諸菩薩至有增減耶？
X58n0995_p0224a22║釋曰：以諸下明無住大行。如車下約喻顯雙修。言
X58n0995_p0224a23║菩薩從初等者，謂始自發菩提心即悲智雙運，由
X58n0995_p0224a24║是有悲故異小乘之滯寂，有智故異凡夫之漂流，
X58n0995_p0224b01║不同斯二故行成無住耳。
X58n0995_p0224b02║當知由此至互增上也。
X58n0995_p0224b03║釋曰：約教定二死，言始終麤細異，故有二生死者，
X58n0995_p0224b04║謂但約煩惱之麤，受其分段，所知之細，受其變易，
X58n0995_p0224b05║非于悲智之互增矣。若爾，非唯實教雙修，抑亦權
X58n0995_p0224b06║宗亦不可偏上也。
X58n0995_p0224b07║若言彼智至無差別也。
X58n0995_p0224b08║釋曰：牒救縱奪。謂此救云：向彈不可論其悲智增
X58n0995_p0224b09║上，且智增菩薩有小乘習，怖畏舊習，以智永伏，故
X58n0995_p0224b10║說增上，有何過耶？若於下，約地前此觀劣行以縱
X58n0995_p0224b11║之。初地已上下，約證智勝行以奪之。與夫彈偏，義
X58n0995_p0224b12║成一揆，皆地上故。故起信下，唯證實教，可知。
X58n0995_p0224b13║又此教中至亦如下，指。
X58n0995_p0224b14║釋曰：言亦如下指者，寄惑顯位第八門中明也。故
X58n0995_p0224b15║彼文云：以四障習寄顯地上四位、四定、四德、四報
X58n0995_p0224b16║等（云云）。
X58n0995_p0224b17║若依頓教，至室利分說。
X58n0995_p0224b18║釋曰：位既不立，身又不存，意唯靈寂耳。
X58n0995_p0224b19║若依圓教，至於因位故也。
X58n0995_p0224b20║釋曰：此教所談，不分變易分段身相者，謂愽地圓
X58n0995_p0224b21║機，頓除障染，圓造難思，惑無漸破之殊，身無麤細
X58n0995_p0224b22║之異，故善財一生窮因究果也。
X58n0995_p0224b23║問：何故此中至餘準而知之？
X58n0995_p0224b24║釋曰：初問，二答。答中指世界性等微細身相類同
X58n0995_p0224c01║變易，何故唯論分段？但以下克教示迷悟。迷則一
X58n0995_p0224c02║迷一切迷，故總就過患以為一際；悟則一悟一切
X58n0995_p0224c03║悟，故信滿頓翻彼際。
X58n0995_p0224c04║
X58n0995_p0224c05║華嚴一乘分齊章義苑疏卷第五