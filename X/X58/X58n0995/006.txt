X58n0995_p0224c06║
X58n0995_p0224c07║
X58n0995_p0224c08║華嚴一乘分齊章義苑疏卷第六
X58n0995_p0224c09║
X58n0995_p0224c10║霅溪普靜沙門　道亭　述
X58n0995_p0224c11║第六，斷惑分齊至寄惑顯位相。
X58n0995_p0224c12║釋曰：所論斷惑分齊者，謂依覺故迷，依迷云悟。既
X58n0995_p0224c13║惑分麤細，故智有優微，隨教之異也。若依下，分章，
X58n0995_p0224c14║初、是約人實斷；二、即別位淺深。
X58n0995_p0224c15║初義者，若依至煩惱所知。
X58n0995_p0224c16║釋曰：良由此教談其顯了三乘，故具足三乘惑相
X58n0995_p0224c17║迴心直進之殊也。障下指惑體，雖品品斷除，要即
X58n0995_p0224c18║唯二也。
X58n0995_p0224c19║先辨二乘斷，至十戒禁取，
X58n0995_p0224c20║釋曰：初中者，指其名數。分別俱生者，分其麤細，通
X58n0995_p0224c21║有十種。言一貪者，三界愛為體，生眾苦為業。生眾
X58n0995_p0224c22║苦者，謂愛力五取蘊生故。二瞋者，於諸有情苦及
X58n0995_p0224c23║苦具，心憎恚為體，不安隱住惡行所依為業。不安
X58n0995_p0224c24║隱住者，謂心懷憎恚多住苦故。三無明者，謂三界
X58n0995_p0225a01║無智為體，於諸法中邪決定疑雜染生起所依為
X58n0995_p0225a02║業，謂由愚癡起諸煩惱。四慢者，依止薩迦耶見，心
X58n0995_p0225a03║高舉為體，不敬苦生所依為業。不敬者，謂於師長
X58n0995_p0225a04║及德所而生慢傲。苦生者，謂生後有故。五疑者，於
X58n0995_p0225a05║諸諦理猶豫為體，善品不生者止為業。於諦理猶
X58n0995_p0225a06║豫者，亦攝於寶。善品不生者，謂由不決不造修故。
X58n0995_p0225a07║六身見者，於五取蘊等，隨觀執我及我所，諸忍
X58n0995_p0225a08║欲覺觀見為體，一切見趣所依為業。七邊見者，
X58n0995_p0225a09║於五取蘊等，隨觀執若常若斷，諸忍欲覺觀見為
X58n0995_p0225a10║體，障處中行出離為業。處中行者，謂離斷常緣起
X58n0995_p0225a11║正智。八邪見者，謗因謗果謗作用，或懷實事或邪
X58n0995_p0225a12║分別，諸忍欲覺觀見為體，斷善根為業，及不善根
X58n0995_p0225a13║堅固所依為業。九見取者，謂於諸見及見所依五
X58n0995_p0225a14║取蘊等，隨觀執為最為勝為上為玅，諸忍欲覺觀
X58n0995_p0225a15║見為體，執不正見所依為業。十戒禁取者，於諸戒
X58n0995_p0225a16║禁及戒禁所依五取蘊等，隨觀執為清淨為解脫
X58n0995_p0225a17║為出離，諸忍欲覺觀見為體，勞而無果所依為業。
X58n0995_p0225a18║戒禁者，謂惡見為先。勞而無果者，由此不能得出
X58n0995_p0225a19║離故。
X58n0995_p0225a20║於中四種至六通二種。
X58n0995_p0225a21║釋曰：分別麤而顯現俱生，細以難知，是故與身俱
X58n0995_p0225a22║生、與心同事。於十使中，此四唯麤唯局分別，餘六
X58n0995_p0225a23║麤細兩兼，故通二種。
X58n0995_p0225a24║五識得起至分別起也。
X58n0995_p0225b01║釋曰：此下揀諸識具惑使之分齊。言初三者，貪、瞋、
X58n0995_p0225b02║無明也。此三是不善性，故五識有之。由下出分別
X58n0995_p0225b03║之所以。邪師等三因者，更等邪師、邪教、邪思惟，既
X58n0995_p0225b04║因三引故屬分別。
X58n0995_p0225b05║意識具十種，四分別，六通二。
X58n0995_p0225b06║釋曰：意識起過彌廣，仍資餘識，故茲通具。
X58n0995_p0225b07║末那唯四至是故唯四。
X58n0995_p0225b08║釋曰：初句正明，次句揀除。以瞋下出所以。末那者
X58n0995_p0225b09║此云貪污，意即第七識，此識既但有覆故無於瞋。
X58n0995_p0225b10║又以下出除邊見之所以。言一類相續緣第八識
X58n0995_p0225b11║者，應有難云：既有我見執緣賴耶，須有我所之邊
X58n0995_p0225b12║見，故今通云剎那剎那執我無暇邊邪，故無邊見
X58n0995_p0225b13║也。又以後三下揀餘四使，藉三因生者定屬分別，
X58n0995_p0225b14║此識無彼者唯是俱生，故不起分別也。又有難云：
X58n0995_p0225b15║既屬俱生，前五識亦有俱生，與此何別？故今揀云
X58n0995_p0225b16║又由恒相續緣，故非第六所引等。
X58n0995_p0225b17║其第八識至無記性故。
X58n0995_p0225b18║釋曰：八識白淨無垢，無有惑使，故總不起。唯是異
X58n0995_p0225b19║熟者，但唯總報之主耳。
X58n0995_p0225b20║此分別俱生至百二十八也。
X58n0995_p0225b21║釋曰：約界地定其品數，以通迷四諦故異小乘。初
X58n0995_p0225b22║明分別，次明俱生，通前下總合品數，竝可知。
X58n0995_p0225b23║問：何故前愚法至通一切境也。
X58n0995_p0225b24║釋曰：通局之問：初、問；二、答。問中，由小乘俱舍頌云：
X58n0995_p0225c01║苦下具一切，集滅除三見，道除於二見，上界不行
X58n0995_p0225c02║恚。故今難云：十使不通，迷四諦也。此即以局而難
X58n0995_p0225c03║通也。答中二義：初、約惑廣；二、據唯心。境由心變，故
X58n0995_p0225c04║通迷也。意揀小乘心外有境也。
X58n0995_p0225c05║第二，斷惑至得不還果。
X58n0995_p0225c06║釋曰：斷惑得果者，謂除惑品之多少，獲證入之階
X58n0995_p0225c07║差。先斷分別，入真見道，三類不同。第一類者，於初
X58n0995_p0225c08║果向後一剎那間，頓斷三界迷諦分別一百十二
X58n0995_p0225c09║品，即證初果。第二、倍離欲者，此從外道中來，於外
X58n0995_p0225c10║道中曾以六行事觀，伏欲界修惑九品中前六品，
X58n0995_p0225c11║然後迴心歸佛，發生空慧，入真見道，斷除分別，并
X58n0995_p0225c12║斷先伏六品修惑，即證二果，故云兼斷倍離欲，得
X58n0995_p0225c13║一來果。言倍離下，釋相更明，則兩事雙除，故曰倍
X58n0995_p0225c14║也。第三、已離欲者，此類亦從人天外道中來，但是
X58n0995_p0225c15║於彼道中曾以六行事觀，齊伏欲界修惑九品，然
X58n0995_p0225c16║後迴心歸佛，修我空觀，入真見道，斷除分別，并斷
X58n0995_p0225c17║所伏九品修惑，即證三果，故曰不還。由不還故，云
X58n0995_p0225c18║已離欲也。
X58n0995_p0225c19║如瑜伽說至證三果故。
X58n0995_p0225c20║釋曰：上文三類小乘入證，本出瑜伽，故引此三為
X58n0995_p0225c21║證也。
X58n0995_p0225c22║次斷俱生至阿羅漢果。
X58n0995_p0225c23║釋曰：其七識俱生，最後地方斷，故今云第六識俱
X58n0995_p0225c24║生。九地九品，謂三界九地，每地九品，共有八十一
X58n0995_p0226a01║品。又進修道人者，將此帖前見道第一類人說之，
X58n0995_p0226a02║則前見此修正當漸出離者，餘如常說。
X58n0995_p0226a03║二、頓出離者至更無餘果。
X58n0995_p0226a04║釋曰：不備歷階漸，故云頓也。謂此一類人由根勝
X58n0995_p0226a05║故，將三界八十一品修惑束成三九，纔斷欲界一
X58n0995_p0226a06║品，將色界一品、無色界一品一時齊斷，故云頓斷
X58n0995_p0226a07║三界。然後却斷第二品、第三品等，故云漸除九品。
X58n0995_p0226a08║此之二三等亦三界同斷，但於初果身中修此斷
X58n0995_p0226a09║證，直造無學，不更經二三，故云更無餘果。
X58n0995_p0226a10║何者？以彼至云漸除也。
X58n0995_p0226a11║釋曰：徵釋頓漸也。言竪論者，不乖次第九品之除。
X58n0995_p0226a12║若爾，何故至經等如彼說？
X58n0995_p0226a13║釋曰：若爾下，問。以於下，答故。對法下，證成。言若爾
X58n0995_p0226a14║者，牒前頓出離難其漸除。以於三界法不能頓緣
X58n0995_p0226a15║者，正答所問，意顯根劣固守漸次，既不頓緣焉能
X58n0995_p0226a16║頓斷？對法文顯。言依止未至定者，謂欲界未至色
X58n0995_p0226a17║界根本故也。
X58n0995_p0226a18║其末那煩惱至而斷故也。
X58n0995_p0226a19║釋曰：七識恒行，故煩惱細從其頓出。離人智行殊
X58n0995_p0226a20║勝亦不能頓緣，故於第九地中與其修惑一處齊
X58n0995_p0226a21║斷故。瑜伽下證成。非如下揀顯，準知。
X58n0995_p0226a22║問：何故前愚至此中有耶？
X58n0995_p0226a23║釋曰：愚法聲聞但分界別斷，無此頓超，故躡而難
X58n0995_p0226a24║之。
X58n0995_p0226b01║答：為顯前劣至斷煩惱障。
X58n0995_p0226b02║釋曰：初勝智引攝轉彼小心，二例況末那顯教陿
X58n0995_p0226b03║劣。此謂下結分齊。
X58n0995_p0226b04║其所知障至非擇滅也。
X58n0995_p0226b05║釋曰：此所知障但能障定，故入無餘時須斷。又滅
X58n0995_p0226b06║其智獨顯無餘，故唯非擇滅也。
X58n0995_p0226b07║其餘一切至如瑜伽說。
X58n0995_p0226b08║釋曰：先雙標。慧解脫下列二類。此乘所知既獨障
X58n0995_p0226b09║定不障智慧，故慧解脫人不斷也。言俱解脫者，謂
X58n0995_p0226b10║定慧雙修，定既被障不得解脫，故須分斷。謂八下
X58n0995_p0226b11║示所斷障與能斷智也。
X58n0995_p0226b12║又諸解脫至心得解脫故。
X58n0995_p0226b13║釋曰：初句指八定，次句離障。顯由聲聞下，約人體
X58n0995_p0226b14║障明其深入耳。
X58n0995_p0226b15║當知此始教，至斷種子故。
X58n0995_p0226b16║釋曰：此中結意料揀有其二義：一以所知料揀，謂
X58n0995_p0226b17║小乘但斷煩惱，此則兼斷所知；二小乘唯斷煩惱，
X58n0995_p0226b18║此則兼斷種子。何以故？謂彼小乘既不談八識含
X58n0995_p0226b19║藏，故無種子。設爾，經部所談即屬大乘故也。
X58n0995_p0226b20║直進菩薩至二障俱斷。
X58n0995_p0226b21║釋曰：此教菩薩雖五位，伏斷之殊皆二障故，不同
X58n0995_p0226b22║聲聞更分界地也。
X58n0995_p0226b23║又煩惱障至約界分品。
X58n0995_p0226b24║釋曰：菩薩之人觀智勝前，不假委細分其品數，唯
X58n0995_p0226c01║一伏斷也。
X58n0995_p0226c02║但於二障至頓斷彼種。
X58n0995_p0226c03║釋曰：地前伏障者，謂資粮位中伏二障現行、加行
X58n0995_p0226c04║位中伏二障隨眠，皆用加行智為能伏。纔登初地，
X58n0995_p0226c05║見道、入心二障分別種子剎那頓斷。
X58n0995_p0226c06║其俱生中至大菩提故。
X58n0995_p0226c07║釋曰：初明留惑。何以下徵釋所以。潤生攝化則資
X58n0995_p0226c08║其智願，不墮二乘則護其沉空。其所知障既障大
X58n0995_p0226c09║智菩提，造菩提者分分而斷。
X58n0995_p0226c10║是故攝論至證佛果也。
X58n0995_p0226c11║釋曰：即由留煩惱障起。勝行者，謂資成大悲殊勝
X58n0995_p0226c12║之行，悲智相導得至無漏佛果。
X58n0995_p0226c13║又梁攝論至金剛位。
X58n0995_p0226c14║釋曰：據論定留惑窮因。何以故？論云留惑至惑盡，
X58n0995_p0226c15║證佛一切智故。
X58n0995_p0226c16║其所知障至，方得總盡。
X58n0995_p0226c17║釋曰：正障菩薩道者，謂與大菩提而歒體相違，故
X58n0995_p0226c18║地地斷，終至佛地方究竟。
X58n0995_p0226c19║由此即說至俱至佛地。
X58n0995_p0226c20║釋曰：由此者，指前所知。若然者，則煩惱修惑故留，
X58n0995_p0226c21║所知修惑故斷。以是義故，俱至佛地也。
X58n0995_p0226c22║故對法論至及如來故。
X58n0995_p0226c23║釋曰：證成二障俱至佛地也。修道位中唯修所知
X58n0995_p0226c24║對治道者，良以此障障其菩提，是故修其法空之
X58n0995_p0227a01║智而對治之。其煩惱障不障菩提，仍資大願故不
X58n0995_p0227a02║斷之，但至盡得果一時俱亡。頓成羅漢及如來者，
X58n0995_p0227a03║謂約煩惱盡邊成羅漢，所知盡邊成如來，斯乃寄
X58n0995_p0227a04║對引攝之義也。
X58n0995_p0227a05║其末那俱生，至佛地盡也。
X58n0995_p0227a06║釋曰：七識俱生偏障佛地，故至彼盡。
X58n0995_p0227a07║問：其二障至現行有何同異？
X58n0995_p0227a08║釋曰：二障修惑既通諸地，於六七二識之中或起
X58n0995_p0227a09║現前時，還同耶？異耶？
X58n0995_p0227a10║答：其煩惱至不起過患。
X58n0995_p0227a11║釋曰：合盡而故留焉，成患害。加以智控，用成大悲。
X58n0995_p0227a12║猶如毒蛇至而成餘用。
X58n0995_p0227a13║釋曰：舉喻也。毒蛇喻惑，呪力譬智，御餘喻助成。願
X58n0995_p0227a14║行下合法云。
X58n0995_p0227a15║菩薩善巧至皆得自在。
X58n0995_p0227a16║釋曰：初引證，是故下結意。言或現者，助勝行故。或
X58n0995_p0227a17║種者，斷而不斷故。由是皆得自在也。
X58n0995_p0227a18║其第七識至，觀智為間故。
X58n0995_p0227a19║釋曰：受生三界非七識煩惱能為，故非潤生。既不
X58n0995_p0227a20║潤生，攝化故不更留。行相細故者，謂四惑俱生也。
X58n0995_p0227a21║惑既微細，觀智纔虧即便現起，故云七地已還有
X58n0995_p0227a22║時暫現，由觀智為間斷故。
X58n0995_p0227a23║其所知障至，地地分斷故。
X58n0995_p0227a24║釋曰：二識所知最障菩提，欲證後地入心，須於前
X58n0995_p0227b01║地出心而斷，故云皆後地惑於前地起等。
X58n0995_p0227b02║問：若爾，何故至有漏心等耶？
X58n0995_p0227b03║釋曰：若爾者，躡上地地分斷以問也。意謂若分分
X58n0995_p0227b04║斷，應無漏失。何故下，正難相違。
X58n0995_p0227b05║答：若約第六至，即似有漏。
X58n0995_p0227b06║釋曰：六識煩惱留故起，似無乖所斷。
X58n0995_p0227b07║若約所知，至此二通十地。
X58n0995_p0227b08║釋曰：二識所知貫其十地，若起有漏正當所斷，復
X58n0995_p0227b09║何問哉？
X58n0995_p0227b10║若末那煩惱，至餘義準知。
X58n0995_p0227b11║釋曰：七識煩惱既非所留，即實有漏。於七地有無
X58n0995_p0227b12║七識煩惱，恒行無明。從初入雖二智雙緣，決定別
X58n0995_p0227b13║照。照真則寂然不動，照俗乃識妄差殊。葢不定者，
X58n0995_p0227b14║但在觀智之斷續耳。
X58n0995_p0227b15║又此教中至對法論說：
X58n0995_p0227b16║釋曰：惑滅智起，初法二喻，如秤兩頭低昂時等。故
X58n0995_p0227b17║對法云：又此中有於所生處，如秤兩頭低昂道理。
X58n0995_p0227b18║有本云：如昂即押，押即昂等。或云：築即押，押即築
X58n0995_p0227b19║等。恐傳寫之訛也，以違論故。
X58n0995_p0227b20║又此障法至是其障義。
X58n0995_p0227b21║釋曰：且法相大乘見有實惑可斷，惑滅智起故，如
X58n0995_p0227b22║秤兩頭低昂時等。今以點示，意順性宗，故說障既
X58n0995_p0227b23║依識，本自無性，無性即空，妄說為障義也。若更深
X58n0995_p0227b24║而究之，所依之識亦無有性。故圭山云：識如幻夢。
X58n0995_p0227c01║此中依識無性之言，亦含斯義。思之。
X58n0995_p0227c02║如維摩經至準彼知之。
X58n0995_p0227c03║釋曰：了苦之無苦，故曰洞達空無是苦義。今此障
X58n0995_p0227c04║義亦準彼知者，則彼而曉此，達惑障之本空耳。
X58n0995_p0227c05║若依終教至，能斷所知障，
X58n0995_p0227c06║釋曰：此教所斷，須達惑體之本空、知真性之本有，
X58n0995_p0227c07║方諸二乘唯存忻猒，三昧屆懷未曉妄源，故但能
X58n0995_p0227c08║忻伏。斯乃以實奪權，作如是說。
X58n0995_p0227c09║故彌勒所問經至亦如上說。
X58n0995_p0227c10║釋曰：原其迷真執妄，二相普周。若彼二乘，希心既
X58n0995_p0227c11║寡，焉斷妄情？何以故？能所不相應。故清涼云：迷真
X58n0995_p0227c12║妄念生，悟真妄即止。既不如斯，但能折伏而矣。
X58n0995_p0227c13║問：此說何故至愚法故不同也？
X58n0995_p0227c14║釋曰：初問、二答。問中初教二乘有斷，此教但伏，伏
X58n0995_p0227c15║斷不同故須成問。答中初權、二實。權中言以上就
X58n0995_p0227c16║下者，謂寄對引攝，故說煩惱障與二乘同佛地而
X58n0995_p0227c17║斷也。又以下同上者，謂令具勝進許悟大途，故說
X58n0995_p0227c18║所知分有所斷也。今此就實等者，究彼造心未能
X58n0995_p0227c19║契實，既不悟心焉能盡妄？故但折伏。又亦下從容
X58n0995_p0227c20║之說亦自不同。
X58n0995_p0227c21║其菩薩人至究竟清淨。
X58n0995_p0227c22║釋曰：此教行人知真達妄，無斷而斷。無斷故，惑性
X58n0995_p0227c23║即智性；而斷故，不礙迷真體。惑既然故，不分俱生
X58n0995_p0227c24║及與分別之麤細也。何以故？不同法相，見有實惑
X58n0995_p0228a01║可分割故。但有下，克示惑相，唯有此二。正使者，二
X58n0995_p0228a02║障現行。兼所依無明習氣者，唯無明故。地前伏使
X58n0995_p0228a03║現者，伏即是斷，謂留伏煩惱，除斷所知。若但有伏，
X58n0995_p0228a04║何名為聖？初地斷使種者，自在攝化，不復更留，是
X58n0995_p0228a05║故地上但除微細無明習氣。至於佛地，違離微細
X58n0995_p0228a06║念，故得心性，心即常住，名究竟覺。如此除斷，亦不
X58n0995_p0228a07║同他宗歷破四十二品之殊也。
X58n0995_p0228a08║然彼地前三賢至所知障等故。
X58n0995_p0228a09║釋曰：此三賢菩薩，一者超權、二者越小。若乃三觀
X58n0995_p0228a10║澄明真俗不二，即是超權。故留惑種偏斷所知，即
X58n0995_p0228a11║越小聖，故曰不墮等。文中但有越小，義含超權。何
X58n0995_p0228a12║以故？達法之異故。
X58n0995_p0228a13║是故梁攝論至皆此義也。
X58n0995_p0228a14║釋曰：引茲一經二論，雖皆證地，前亦有增勝。且攝
X58n0995_p0228a15║論證異，小仁王證留惑，起信明證入增勝。經論雖
X58n0995_p0228a16║爾，其實舉一兼餘也。
X58n0995_p0228a17║以此菩薩至正使俱盡。
X58n0995_p0228a18║釋曰：以此菩薩唯怖智障者，此障障其菩提，是彼
X58n0995_p0228a19║菩薩所求之果，是故畏之。修唯識真如等觀者，能
X58n0995_p0228a20║治之智也。所言唯識者，謂觀名義自性差別等相。
X58n0995_p0228a21║真如觀者，當知唯心無外境界。以斯二觀治彼所
X58n0995_p0228a22║知，則惑散空明唯一真際，然於下故留資行初。地
X58n0995_p0228a23║下雙除二障不分見修者，地上已去但除習氣，故
X58n0995_p0228a24║無可分也。
X58n0995_p0228b01║故彌勒所問至此文為證。
X58n0995_p0228b02║釋曰：初引小例大，問以不同；二答以證真，觀機益
X58n0995_p0228b03║物。由是煩惱障真有違，同體大悲利益眾生，故見
X58n0995_p0228b04║道中一切俱斷。
X58n0995_p0228b05║其末那煩惱，至後除殘習，
X58n0995_p0228b06║釋曰：初地斷麤者，使種也。後除殘習者，地上已去，
X58n0995_p0228b07║但斷餘殘習氣也。
X58n0995_p0228b08║故無性攝論至更不云斷也。
X58n0995_p0228b09║釋曰：意顯初現觀時已斷七識使種，自後但除殘
X58n0995_p0228b10║習，故有轉言也。
X58n0995_p0228b11║若云此是入，至何名轉淨？
X58n0995_p0228b12║釋曰：牒難返質，斷義極成也。
X58n0995_p0228b13║若依始教，容如彼說。
X58n0995_p0228b14║釋曰：約權縱難。何以故？權教七識佛地方斷故。
X58n0995_p0228b15║是故當知至但除習氣。
X58n0995_p0228b16║釋曰：約實奪破，不容初地更說暫伏，決知是斷後
X58n0995_p0228b17║除殘習耳。
X58n0995_p0228b18║故寶性論至習氣障故。
X58n0995_p0228b19║釋曰：論明三類，皆先標過，次約人指惑。第主一類，
X58n0995_p0228b20║證成上文地上習氣也。
X58n0995_p0228b21║解云：論釋至無間生習氣。
X58n0995_p0228b22║釋曰：位彌高、惑彌薄，故云地上名摩訶薩，故知但
X58n0995_p0228b23║有習氣障也。言習氣者，謂無明熏習氣分也。
X58n0995_p0228b24║問：云何地上至彼失此中無也？
X58n0995_p0228c01║釋曰：初問，二答。問約惑盡類小，答據二障雙除。如
X58n0995_p0228c02║始下舉小聖之頓超，況薩埵之殊勝。言猶尚不得
X58n0995_p0228c03║彼一來果者，謂直登無學故不證一來也。
X58n0995_p0228c04║又此教中至十地論說：
X58n0995_p0228c05║釋曰：知起惑滅非初非中後者，謂無斷故相緣性
X58n0995_p0228c06║而本融，而斷故惑迷真而要除。云何下。徵喻惑空
X58n0995_p0228c07║如太虗之本淨也。
X58n0995_p0228c08║又此教中至，宜應知之。
X58n0995_p0228c09║釋曰：迷真妄念生，則真隨妄轉，是故煩惱等法皆
X58n0995_p0228c10║是真如隨緣。如起信說者，彼文盛談熏習隨緣之
X58n0995_p0228c11║義也。又經云一切法即如如等者，即光明、淨名等
X58n0995_p0228c12║經。故光明云：唯如如獨存。淨名云：凡夫如，草本如，
X58n0995_p0228c13║至於彌勒亦如也。法既皆如，煩惱亦爾。故煩惱即
X58n0995_p0228c14║菩提，結業即解脫。是故下，結揀權實以語學者。
X58n0995_p0228c15║第二明寄惑至一十八門。
X58n0995_p0228c16║釋曰：此章大意，但是寄惑之麤細，顯位之淺深，偏
X58n0995_p0228c17║收經論差別之談，與前約人實斷之全異也。學者
X58n0995_p0228c18║須知，不可強執，翻成矛盾，此義他宗未之有也。
X58n0995_p0228c19║一寄二障至，論亦同此說。
X58n0995_p0228c20║釋曰：初標章，謂分下顯義，故梁攝論下據文。此門
X58n0995_p0228c21║之意，但寄斷煩惱障顯地前為比，觀所知障顯地
X58n0995_p0228c22║上證觀。言惑智二障者，即煩惱所知也。據文可解。
X58n0995_p0228c23║二、寄皮等至斷心煩惱。
X58n0995_p0228c24║釋曰：初標法喻，二引文釋成。謂寄法喻三惑，以顯
X58n0995_p0229a01║三祇三位之淺深。謂初僧祇從三賢至初地，麤故
X58n0995_p0229a02║如皮；二僧祇從二地至八地，細故如肉；三僧祇從
X58n0995_p0229a03║八地至地盡，至細故如心。皆言煩惱者，約通相喧
X58n0995_p0229a04║動故也。
X58n0995_p0229a05║三、以此三惑至出心除心等。
X58n0995_p0229a06║釋曰：每地三心難見優劣，故寄此三煩惱以顯之。
X58n0995_p0229a07║如梁攝下，據文言三十三僧祇者，後開等覺共十
X58n0995_p0229a08║一地，每地三心故成三十三也。
X58n0995_p0229a09║四、以二障至地上及佛地。
X58n0995_p0229a10║釋曰：標章據文，示位可知。
X58n0995_p0229a11║五，以染心至是賴耶識。
X58n0995_p0229a12║釋曰：初、標義；二、據文；三、解釋。言染心麤細者，六、七、
X58n0995_p0229a13║八識之別。寄於三位者，地前、地上、金剛、後心。以顯
X58n0995_p0229a14║三身者，化、報、法之三身。謂地前約事識，第六識盡，
X58n0995_p0229a15║得現化身，三類之異。地上約末那，七識盡，得現報
X58n0995_p0229a16║身。今言應者，即是報故，應字平呼故。真諦名報身
X58n0995_p0229a17║為應身，與法身相應故。或但去，呼，以應十地故。地
X58n0995_p0229a18║盡約賴耶，八識盡，得現法身，以遠離微細念故。餘
X58n0995_p0229a19║如文解。
X58n0995_p0229a20║六、寄於三障至能顯法身。
X58n0995_p0229a21║釋曰：煩惱障菩提故清淨而顯應身，結業障解脫
X58n0995_p0229a22║故清淨而顯化身，智障隱法身故清淨而能顯現。
X58n0995_p0229a23║七、以迷三性至真如，修令淨故。
X58n0995_p0229a24║釋曰：初標義，二據經，三解釋。於據經中，一切凡夫
X58n0995_p0229b01║下指迷，何者下徵列，如是下示悟。一返，二順。言三
X58n0995_p0229b02║者成就相者，則是圓成實，謂圓滿成就故。餘如文
X58n0995_p0229b03║解。
X58n0995_p0229b04║八、寄四障至金輪王報。
X58n0995_p0229b05║釋曰：以約使現四障，寄顯十信、三賢、四位、四行、四
X58n0995_p0229b06║因、四報之異，皆滅障顯位，依位成行，依行為因，依
X58n0995_p0229b07║因感報。謂障之與位，歒體相翻；行之與因，因之與
X58n0995_p0229b08║德，至順善成。唯四報輪王，寄顯攝化之優劣耳。
X58n0995_p0229b09║又翻前四障至故名佛子也。
X58n0995_p0229b10║釋曰：初標翻。初障下釋成四義，有法有喻。言種子
X58n0995_p0229b11║如父者，傳體相續故。般若母者，交搆資成故。初地
X58n0995_p0229b12║已上諸佛家故者，紹隆佛種是其真子，非同小外
X58n0995_p0229b13║之子也。
X58n0995_p0229b14║又此四種至四義應知。
X58n0995_p0229b15║釋曰：又此四種和合者，謂四行之相應故。悲智雙
X58n0995_p0229b16║運，能轉生死而至菩提，故云如車輪能運能轉至
X58n0995_p0229b17║解脫處。如處，如聖王輪。下將車之四事以配四行，
X58n0995_p0229b18║可以意會，亦共成運動之義也。思之。
X58n0995_p0229b19║第二、以四障至常德無有生死。
X58n0995_p0229b20║釋曰：此終教地上除習以顯四位等殊。謂初之三
X58n0995_p0229b21║地滅闡提習，寄同世間正受法性，性淨成德，報滅
X58n0995_p0229b22║因緣仍受變易。二、四、五、六地滅外道不正之智，寄
X58n0995_p0229b23║同二乘定為德本，德現無方敺和利樂，報除方使
X58n0995_p0229b24║生死。三、七、八、九地滅二乘怖畏之習，寄同大乘至
X58n0995_p0229c01║順護偏以為三昧，定成顯德八苦不拘，報除死生
X58n0995_p0229c02║細中之細，故云有。有四十地至佛地已，還滅獨覺
X58n0995_p0229c03║捨大悲習，果滿因圓一切究竟堅固以為正定，定
X58n0995_p0229c04║成顯德寂然不動，報無餘惑，故云無有生死。
X58n0995_p0229c05║四德圓故，至攝論等說。
X58n0995_p0229c06║釋曰：初解第四生死，此上下指所據經論也。
X58n0995_p0229c07║又此四中至亦誠證也。
X58n0995_p0229c08║釋曰：料揀惑，次正使下通揀八位，仍證上文約人
X58n0995_p0229c09║實斷中終教二惑之義也。
X58n0995_p0229c10║九於十地中，至是出世故。
X58n0995_p0229c11║釋曰：此中寄正使習氣世間出世間，以顯十地之
X58n0995_p0229c12║別，此且約凡夫之一分也。
X58n0995_p0229c13║是故十地經，至先已除斷。
X58n0995_p0229c14║釋曰：三界正使此地齊除，證成初義。皆言微薄者，
X58n0995_p0229c15║更有微習證成次義。初義者前三地，次義者四地
X58n0995_p0229c16║已去。
X58n0995_p0229c17║地論釋曰至故云同也。
X58n0995_p0229c18║釋曰：初是世親釋前地經，解云下大師却釋論義，
X58n0995_p0229c19║分其二障種習也。
X58n0995_p0229c20║是故當知至約終教說。
X58n0995_p0229c21║釋曰：近結此門，遠結前九。言多分者，有通始教故。
X58n0995_p0229c22║十又於十地，至心習煩惱，
X58n0995_p0229c23║釋曰：言又於十地別相中者，牒前分地，於出世間
X58n0995_p0229c24║分其大小之二位也。所寄惑相，本文次釋云。
X58n0995_p0230a01║解云：以三地至以顯彼位也。
X58n0995_p0230a02║釋曰：七地已還猶同煩惱，正使八地已上方論習
X58n0995_p0230a03║氣無明。
X58n0995_p0230a04║十一、於此菩薩至二、習無明故。
X58n0995_p0230a05║釋曰：於此菩薩位中者，牒前出世間中第二位也。
X58n0995_p0230a06║於此位中又分二位，七地已還寄滅色心正使，顯
X58n0995_p0230a07║有功用未自在位；八地已上寄滅微細習氣，顯無
X58n0995_p0230a08║功用於色自在也。
X58n0995_p0230a09║故本業經至無明滅盡。
X58n0995_p0230a10║釋曰：七地已還二習果報滅無遺餘者，謂與無漏
X58n0995_p0230a11║相應超出世間，故無果執。八地色習無明盡者，無
X58n0995_p0230a12║現相也。九地心習無明除者，無轉相也。十地二習
X58n0995_p0230a13║無明者，無業相也。
X58n0995_p0230a14║十二、依三無性至故言不見。
X58n0995_p0230a15║釋曰：初、立義，二、據文。於立義中，寄滅分別性以顯
X58n0995_p0230a16║見道，寄滅依他起性以顯修道。次據文中，見道言
X58n0995_p0230a17║不得者，故唯識云：若時於所緣，智都無所得，爾時
X58n0995_p0230a18║住唯識，離二取相故。則分別亡而無得也。修道言
X58n0995_p0230a19║不見者，唯識云：無得不思議，是出世間智，捨二麤
X58n0995_p0230a20║重故，使證得轉依。由證轉依二無上果，故言不見。
X58n0995_p0230a21║十三、依雜集至二位差別。
X58n0995_p0230a22║釋曰：以分別煩惱寄顯見道，以俱生煩惱寄顯修
X58n0995_p0230a23║道，既皆以煩惱麤細以顯二位，故次問云。
X58n0995_p0230a24║何以得知至非實斷者。
X58n0995_p0230b01║釋曰：既屢言惑種，兼對位次，何故非斷？故茲問也。
X58n0995_p0230b02║如分別我見至非入見道耶？
X58n0995_p0230b03║釋曰：初顯邪見，謂三緣分別。如佛下明正教之凡，
X58n0995_p0230b04║初希佛道。此人下約無邪非證，以返質意成、寄惑
X58n0995_p0230b05║顯非，是約人實斷也。若是實斷，此既無邪，何不證
X58n0995_p0230b06║入？
X58n0995_p0230b07║若言雖無至非入見者。
X58n0995_p0230b08║釋曰：彼又計云：此中無邪之人不入見道，為有邪
X58n0995_p0230b09║種故，故此牒之。
X58n0995_p0230b10║既無現行至返以顯之。
X58n0995_p0230b11║釋曰：既無現行者，縱計即應入。資粮加行者，約位
X58n0995_p0230b12║以質義。既下，翻成寄顯也。
X58n0995_p0230b13║又以任運、至通二位斷之。
X58n0995_p0230b14║釋曰：俱生細而難除，故寄修道顯其差殊。如實義
X58n0995_p0230b15║下經而示之。如末那下顯七識惑細，故通見修二
X58n0995_p0230b16║位以斷除。
X58n0995_p0230b17║如無相論至故得知也。
X58n0995_p0230b18║釋曰：第二執識等者，謂末那執第八故，故言執識。
X58n0995_p0230b19║此識惑細，故至羅漢方得斷盡。亦可通六識俱生，
X58n0995_p0230b20║對其分別，故言第二執識。言若見識肉煩惱等者，
X58n0995_p0230b21║謂見道緣真得出世道。十六心時者，八忍八智此
X58n0995_p0230b22║時斷盡但是分別，正使餘殘未盡但是思惟者，即
X58n0995_p0230b23║是俱生末那，故云是第二識。無性下，指同說也。
X58n0995_p0230b24║十四、於分別至迴心二乘說。
X58n0995_p0230c01║釋曰：將分別三緣寄顯三賢，謂十解等除邪師等。
X58n0995_p0230c02║如次應知者，更等十行除邪教，十迴向除邪思惟。
X58n0995_p0230c03║此約直進說者，結上三賢菩薩。又以下約引攝二
X58n0995_p0230c04║乘迴心教說，故地前約伏也。
X58n0995_p0230c05║十五於俱生至故作此說。
X58n0995_p0230c06║釋曰：俱生六七，約現行寄顯七地已還觀心有間。
X58n0995_p0230c07║俱生永伏，寄顯八地已上無為相續。此上二門都
X58n0995_p0230c08║從十三中分別俱生來，而更開此寄顯也。
X58n0995_p0230c09║十六、又以至作此說也。
X58n0995_p0230c10║釋曰：初約惑寄顯，此亦下示凡小。大乘可知。
X58n0995_p0230c11║十七為顯至返寄顯之。
X58n0995_p0230c12║釋曰：每地斷一障，終至佛地，故成十一，正當深密
X58n0995_p0230c13║十一種麤重也。
X58n0995_p0230c14║十八為顯至知寄顯也。
X58n0995_p0230c15║釋曰：前門顯諸地之差，故寄麤重；此門顯真俗之
X58n0995_p0230c16║異，故寄諸愚。如深密下，引經雙證二門。或曰：法相
X58n0995_p0230c17║大乘以此麤重正為斷證，何以此中却為寄顯？答：
X58n0995_p0230c18║據彼云斷，今此帶實指權，但是安立。何以故？有教
X58n0995_p0230c19║無人故，阿含施設故。
X58n0995_p0230c20║此諸義廣，如至準思可見。
X58n0995_p0230c21║釋曰：初約教門正結，何以下徵釋所以，意顯入證
X58n0995_p0230c22║之甚深識情難造，若不顯之將為絕分，故茲寄顯
X58n0995_p0230c23║意有三焉：一護十地，二離慢心，三令生信。
X58n0995_p0230c24║若依頓教至及與不斷。
X58n0995_p0231a01║釋曰：此教惑本空而性本顯，更不可擬議斷與不
X58n0995_p0231a02║斷。縱說一念，即無念也。
X58n0995_p0231a03║如法界體性，至文證之準知。
X58n0995_p0231a04║釋曰：初佛問發心，文殊下以義頓酬，故見即是道、
X58n0995_p0231a05║歇即真趣，故佛頂云：歇即菩提，不從人得。
X58n0995_p0231a06║若依圓教至一切斷也。
X58n0995_p0231a07║釋曰：初明惑性本融，故不可說其體性等。以所障
X58n0995_p0231a08║下，彰不如是知義分能所。雖分能所，真妄亦以議
X58n0995_p0231a09║徹，故云彼能障惑亦如是也。是故下，據本融以頓
X58n0995_p0231a10║證頓斷也。
X58n0995_p0231a11║故普賢品至是此義也。
X58n0995_p0231a12║釋曰：引文雙證圓障圓除也。
X58n0995_p0231a13║又此斷惑至廣，如經說：
X58n0995_p0231a14║釋曰：四義料揀前三，雖一斷一切斷，猶約寄乘。第
X58n0995_p0231a15║四約本教故，說法如此也。此義請思。
X58n0995_p0231a16║又前三乘至此，約別教言。
X58n0995_p0231a17║釋曰：全揀教宗也。由全揀故緣起即成，性起故即
X58n0995_p0231a18║入此教。若乃不壞行布，即是三乘等也。
X58n0995_p0231a19║若約攝方便，至斷惑門竟。
X58n0995_p0231a20║釋曰：全收諸教宗也。由全收故方使同歸。以是下
X58n0995_p0231a21║明本末融會，例餘通結。
X58n0995_p0231a22║
X58n0995_p0231a23║華嚴一乘分齊章義苑疏卷第六