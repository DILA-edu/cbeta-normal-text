X58n0995_p0231b01║
X58n0995_p0231b02║
X58n0995_p0231b03║華嚴一乘分齊章義苑疏卷第七
X58n0995_p0231b04║
X58n0995_p0231b05║霅溪普靜沙門　道亭　述
X58n0995_p0231b06║第七、二乘迴心者，有六種說：
X58n0995_p0231b07║釋曰：標章，列數也。
X58n0995_p0231b08║一、或一切至小乘中說。
X58n0995_p0231b09║釋曰：我生已盡，梵行已立，所作已辦，不受後有，故
X58n0995_p0231b10║皆無迴心。此據本乘以說。
X58n0995_p0231b11║二、或一切至，此約終教說。
X58n0995_p0231b12║釋曰：初約大乘以標，以悉下約因緣以釋，根本下
X58n0995_p0231b13║示迴心之本，小乘下彈方便須迴。言以悉有佛性
X58n0995_p0231b14║者，謂定性二乘悉當成佛故，則體大為因、用大為
X58n0995_p0231b15║緣，合會熏彼無明，故起心而向大也。
X58n0995_p0231b16║問：如瑜伽至不應理故。
X58n0995_p0231b17║釋曰：初引諸論為難端。既本下正難因亡。言入無
X58n0995_p0231b18║餘者，謂灰斷沉空諸識麤亡，故言不就也。既本下
X58n0995_p0231b19║縱奪非理。
X58n0995_p0231b20║答：彼論依始教至不復起也。
X58n0995_p0231b21║釋曰：示論指權有二義故。初約本識唯妄，故說有
X58n0995_p0231b22║滅；二順小沉空，故言不起。權有斯理，故說不迴。
X58n0995_p0231b23║今約終教至得生心也。
X58n0995_p0231b24║釋曰：初約實故明具分唯識，二指二乘迷其斷證
X58n0995_p0231c01║不可言滅。又由下牒彼無證定成方便，既成方便
X58n0995_p0231c02║以何迴心？故指四因為生心之本也。四因者，謂佛
X58n0995_p0231c03║性、大悲、無明與不究竟也。
X58n0995_p0231c04║問：如生心至分齊如何？
X58n0995_p0231c05║釋曰：既許生心，應歷時分，故茲問也。
X58n0995_p0231c06║答：由根不等故，去有遲疾。
X58n0995_p0231c07║釋曰：二乘四果根行不同，故經時有，謂下之八、六、
X58n0995_p0231c08║四、萬是也。
X58n0995_p0231c09║遲者經劫至但總相說。
X58n0995_p0231c10║釋曰：此文初法，二喻，三合，四解。言味著三昧樂等
X58n0995_p0231c11║者，由修三昧定，折伏煩惱，得出三界，安住無餘，猶
X58n0995_p0231c12║暫止息。然雖暫止，不復退凡，由滯著故，經歷時劫。
X58n0995_p0231c13║譬如下，舉喻躭三昧酒，醉寂滅瓶。合法可知。但總
X58n0995_p0231c14║相者，未分諸果之別時也。
X58n0995_p0231c15║若差別說至菩提心位。
X58n0995_p0231c16║釋曰：縱爾根機不等，歷時短長，要且皆登無上大
X58n0995_p0231c17║菩提位，心冥果海也。
X58n0995_p0231c18║如涅槃經至菩提之心。
X58n0995_p0231c19║釋曰：引經明四果，與獨覺經劫得果。次解受生發
X58n0995_p0231c20║心云。
X58n0995_p0231c21║解云：此明至便能發心。
X58n0995_p0231c22║釋曰：須陀洹人受七生等者，謂未斷修惑名為預
X58n0995_p0231c23║流，生極七返即登無學。言七返者，謂九品修惑能
X58n0995_p0231c24║潤七生，且上上品能潤兩生，上中、上下、中上各潤
X58n0995_p0232a01║一生，中中、中下合潤一生，下三品惑共潤一生，如
X58n0995_p0232a02║七步蛇步盡命終，此是七返聖人。若家家者，頌云：
X58n0995_p0232a03║斷欲三四品，三二生家家，斷至五二向，斷六一來
X58n0995_p0232a04║果。釋曰：斷上三品，四生已損名受三生，更斷中上
X58n0995_p0232a05║一品復損一生，故斷四品總損五生但受二生，故
X58n0995_p0232a06║云三二生家家也。故無斷一二品惑名家家者，以
X58n0995_p0232a07║得初果起大加行，必無斷二等。亦無斷五生家家
X58n0995_p0232a08║者，由斷第六即證一來，無一品惑能障於果故。言
X58n0995_p0232a09║家家者，家不一故。家家有二：一、天家家，或於欲天
X58n0995_p0232a10║受三、二生；二、人家家，即於人中受三、二生，後證圓
X58n0995_p0232a11║寂。此是家家聖人。已釋上半，下半明其向果。既斷
X58n0995_p0232a12║六品，得於一來，故斷五品，名趣果向。此人在於定
X58n0995_p0232a13║中，經八萬劫，生心歸佛，受正教化。其第二果但斷
X58n0995_p0232a14║二生者，謂一生天上，一來人間，即便入滅，在於寂
X58n0995_p0232a15║定，經六萬劫，方乃發心，受佛教化。其第三不還果
X58n0995_p0232a16║者，論云：斷第七八品一生名一間此即第三向斷
X58n0995_p0232a17║九不還果故。釋曰：若斷七、八，餘第九在，亦有一生
X58n0995_p0232a18║而為間隔，故名一間。有一品惑，不證不還；有一生
X58n0995_p0232a19║在，不證圓寂，皆名一間。即此一間是不還向。九品
X58n0995_p0232a20║全斷，更不還來，生於欲界，成不還果。羅漢向果斷
X58n0995_p0232a21║上二果，七十二品可知。經劫迴心，亦準知。此是漸
X58n0995_p0232a22║證聖人。此上三類，皆就修道而明也。若是見道，更
X58n0995_p0232a23║斷八十八品分別麤惑，如常所明。上斷惑疏中不
X58n0995_p0232a24║記愚法小乘惑者，義見於此，學者知之。
X58n0995_p0232b01║此五人發心至經爾許劫也。
X58n0995_p0232b02║釋曰：既能迴心向大，不知入何位次，故此定其入
X58n0995_p0232b03║十信位。何以故？今彼知具達妄發菩提心修菩薩
X58n0995_p0232b04║道故。又有義下，說經時與前別也。前約在涅槃中，
X58n0995_p0232b05║此說在迴心中。前義為正，兼取後義。
X58n0995_p0232b06║如直往人至，上來明遲者，
X58n0995_p0232b07║釋曰：始從悠悠入信修行，歷一萬劫，成就發心，登
X58n0995_p0232b08║初住位。獨覺根雖大小不同，明利相似，故時劫同
X58n0995_p0232b09║也。
X58n0995_p0232b10║若極疾者至竝約終教說。
X58n0995_p0232b11║釋曰：此顯根未熟教不遇如來，但於出世方便淨
X58n0995_p0232b12║中受化聞經而證佛果。天台依此經文立方便淨，
X58n0995_p0232b13║此宗身土次下當明。
X58n0995_p0232b14║三、或一切至引二乘說。
X58n0995_p0232b15║釋曰：權乘三無二有，引攝小乘作如此說，可知。
X58n0995_p0232b16║四、或非迴至，約頓教說。
X58n0995_p0232b17║釋曰：此教離相，佛尚不存，焉明迴向？既無有迴，亦
X58n0995_p0232b18║無不迴。何以故？雙亡對待故。
X58n0995_p0232b19║五、或合具至攝方便說。
X58n0995_p0232b20║釋曰：總收諸教。前四既附於教，故此合具也。
X58n0995_p0232b21║六或俱絕至，一乘別教說。
X58n0995_p0232b22║釋曰：初義深不可窺，故無所迴。何以故？見所不及
X58n0995_p0232b23║故，引文例知。次義本來成佛，故皆以究竟不假更
X58n0995_p0232b24║迴，所引經例解。此竝下約教以結。
X58n0995_p0232c01║問：如一乘攝至如別處說。
X58n0995_p0232c02║釋曰：初、問；二、答。問約三：一、得法；答據漸入、頓證之
X58n0995_p0232c03║殊。於二教中，皆有示位顯法。初中亦位約信，法約
X58n0995_p0232c04║大心、悲、智等行，六度緣真。次中道間頓悟，法證難
X58n0995_p0232c05║思，故十十法門以顯無盡。言因陀羅慧比丘者，即
X58n0995_p0232c06║六千之首，是舍利弗之門徒。由文殊大士象王迴
X58n0995_p0232c07║觀，即道成言。下義當解。行身徧於五位法者，謂三
X58n0995_p0232c08║生圓證，以定位一得一切得，故五位齊成也。
X58n0995_p0232c09║第八，佛果至但有修德也。
X58n0995_p0232c10║釋曰：前中者，常、無常中也。但以此教得名而不得
X58n0995_p0232c11║義，故無性德之常。隨彼所修，修成敗壞，是故唯是
X58n0995_p0232c12║無常。故遺教云：動、不動法，皆是敗壞不安相。引論
X58n0995_p0232c13║可知。
X58n0995_p0232c14║若三乘始教，至相續起故，
X58n0995_p0232c15║釋曰：約三常以明三身，法身是凝然常，故云以自
X58n0995_p0232c16║性故亦無常。以離不離故者，謂隱顯不定，隱故言
X58n0995_p0232c17║離，顯故言不離，有斯不定，故說無常。修生功德是
X58n0995_p0232c18║無常者，此通報、化二身。何以故？轉識修成故。故釋
X58n0995_p0232c19║義云：以從因緣生故等。一得是常者，標。次釋義云：
X58n0995_p0232c20║以無間斷故，相續起故。無間即不斷，常釋報身，相
X58n0995_p0232c21║續常即釋化身，故知三常明三身也。次引證云。
X58n0995_p0232c22║莊嚴論云至俱常住等。
X58n0995_p0232c23║釋曰：但以三常證三身俱常，不證無常也。
X58n0995_p0232c24║若依終教，至還歸真體。
X58n0995_p0233a01║釋曰：約有為無為，以定常與無常。有為之智，修生
X58n0995_p0233a02║功德，故屬無常。若知合本真，無為一際，故屬常住。
X58n0995_p0233a03║何以下，徵而釋之。本從真流故者，謂非真流之智，
X58n0995_p0233a04║無以證真。無明已盡等者，謂始覺覺妄盡故，同一
X58n0995_p0233a05║本覺，無復始本之異也。
X58n0995_p0233a06║故梁攝論至如彼應知。
X58n0995_p0233a07║釋曰：證上本末同真，緣修即性故也。
X58n0995_p0233a08║又智論云至非生滅故。
X58n0995_p0233a09║釋曰：真妄非一，故不與世合，獨顯真常也。
X58n0995_p0233a10║解云：薩婆若至起用唯是真作。
X58n0995_p0233a11║釋曰：初約喻顯圓智周徧，是故下揀顯真常，法身
X58n0995_p0233a12║下明隨緣不變。何以徵釋所以，用攬真成也。
X58n0995_p0233a13║故起信論，至乃至廣說等。
X58n0995_p0233a14║釋曰：上引攝論說法身真常寂而能用，此引起信
X58n0995_p0233a15║明報化即真用而能寂。又論下示相即無礙之相，
X58n0995_p0233a16║故云法身影現等，謂法身屬體，影現當用。思之。
X58n0995_p0233a17║二、總說者至隨義應知。
X58n0995_p0233a18║釋曰：由此法身下，明體不礙相。由不變故下，明相
X58n0995_p0233a19║不礙體。全相不變，二義鎔融者，體相雙融，同時無
X58n0995_p0233a20║礙。此是明德相之法，約此以明佛身，故云是故佛
X58n0995_p0233a21║果即常即無常。言具足四句：一、常，唯真故；二、無常，
X58n0995_p0233a22║唯相故；三、兩示，體相同時；四、雙非，以相奪故。或非
X58n0995_p0233a23║四句者，不變湛然故，故曰隨義應知。
X58n0995_p0233a24║問：若爾，何故至非異耶？
X58n0995_p0233b01║釋曰：此問由或非四句而起。四句既非，法非一異
X58n0995_p0233b02║故。
X58n0995_p0233b03║答：若始教中至故非一也。
X58n0995_p0233b04║釋曰：此教談法不即，故約智證真以明非異。然雖
X58n0995_p0233b05║非異，且智屬有為、真屬無為，故非一也。則是以有
X58n0995_p0233b06║為智證無為理，如日合空，定成二相也。
X58n0995_p0233b07║若終教中至無自體故。
X58n0995_p0233b08║釋曰：緣起則成事，故功德不虗。無性則體空，故離
X58n0995_p0233b09║而無體。
X58n0995_p0233b10║此中初義與至思之可見。
X58n0995_p0233b11║釋曰：事有成事體空，理有隨緣不變，若乃二義相
X58n0995_p0233b12║順便成非異，初門是也。舉體全收故二義相違即
X58n0995_p0233b13║成非一，次門是也。以義差別下，明非隔別也。
X58n0995_p0233b14║若依頓教，以至常與無常。
X58n0995_p0233b15║釋曰：此教絕待，超言唯無住，故云唯一實性身。平
X58n0995_p0233b16║等平等，斯絕亦絕，故重言平等。不可說有下，佛相
X58n0995_p0233b17║也，本來爾故。
X58n0995_p0233b18║若寄言顯者至如是準之。
X58n0995_p0233b19║釋曰：即相見真，猶屬寄言，況識情分別者，焉造斯
X58n0995_p0233b20║旨？思之！
X58n0995_p0233b21║若依圓教至有常等四句。
X58n0995_p0233b22║釋曰：初總標一約下，別列一約用。佛果既通三世
X58n0995_p0233b23║間等者，謂智、正覺、眾生、器世間，融此三法以成十
X58n0995_p0233b24║身。是故具有常等四句者，謂三世既融是常，有力
X58n0995_p0233c01║無力等故無常，體用交徹故兩亦，互隱互奪故雙
X58n0995_p0233c02║非。
X58n0995_p0233c03║二、約德佛果至思之可見。
X58n0995_p0233c04║釋曰：約德四義，修生就緣起，本有約實德，兩亦則
X58n0995_p0233c05║相資，圓融則雙拂，故亦成四句。上二下結勸。
X58n0995_p0233c06║三、約體通四句，至際故俱非。
X58n0995_p0233c07║釋曰：以不說為顯故。是常者，謂法本如是故、與阿
X58n0995_p0233c08║含相應故。是無常者，言生理囊故、二義無礙故。俱
X58n0995_p0233c09║有者，因果交徹故、隨緣起際故。俱非者，不限上二
X58n0995_p0233c10║故。
X58n0995_p0233c11║此上三義至無礙，思之。
X58n0995_p0233c12║釋曰：融攝上三成大緣起，舉一兼餘重重無盡故
X58n0995_p0233c13║也。
X58n0995_p0233c14║二、明相好至是實法也。
X58n0995_p0233c15║釋曰：大相三十二，隨形八十種，列名如別所明，仍
X58n0995_p0233c16║不能即色見空，故是實也。
X58n0995_p0233c17║若三乘中至終教等說。
X58n0995_p0233c18║釋曰：示相指教二義不同。初約權，引攝小乘分；次
X58n0995_p0233c19║約實，直往勝進故。
X58n0995_p0233c20║問：何故智論至各出因耶。
X58n0995_p0233c21║釋曰：由上談三十二相即是空義，故引論中出因
X58n0995_p0233c22║等實義以難之。
X58n0995_p0233c23║答：為引二乘至得出因也。
X58n0995_p0233c24║釋曰：初正答所問。小乘下約教明因。言為引二乘
X58n0995_p0234a01║因下而說現業果不亡者，謂小乘怖苦，因苦以斷
X58n0995_p0234a02║集，此中引彼故現不亡。故有難云：業既不亡，焉能
X58n0995_p0234a03║成道？故答云：聖道斷惑，非滅報故。如羅漢下指相
X58n0995_p0234a04║示報。小乘等者約教說報。問其相好下出相好因。
X58n0995_p0234a05║初義隱報彰化，為彼難見報相故。次義即化是報
X58n0995_p0234a06║故，即就此化中便出因故。
X58n0995_p0234a07║問：何故攝論至功德攝耶？
X58n0995_p0234a08║釋曰：由前示相者，為引小故即乖此文，故引為問。
X58n0995_p0234a09║答：此亦有二義，至此約終教說。
X58n0995_p0234a10║釋曰：答中二義，初義為迴小故說相為真，令其觀
X58n0995_p0234a11║對生信樂故。次義功德為法身，非真理故。既非真
X58n0995_p0234a12║理，攝相為法亦未失通途，終教可知。又三十二相
X58n0995_p0234a13║下，即相見性正屬法身，終教所談無煩疑惑。
X58n0995_p0234a14║若依一乘至相海品說：
X58n0995_p0234a15║釋曰：一乘佛相，將十蓮華藏世界抹作微塵，一微
X58n0995_p0234a16║塵是一相，此相皆是實德，故皆徧法界。若通機見，
X58n0995_p0234a17║即屬業用，故云業用亦爾。
X58n0995_p0234a18║又觀佛三昧，至已廣分別，
X58n0995_p0234a19║釋曰：言同人相故說三十二相者，轉輪聖王有三
X58n0995_p0234a20║十二相，故同也。勝諸天故說八十種好者，帝釋諸
X58n0995_p0234a21║天有相而無好，故此勝之。
X58n0995_p0234a22║解云：此中至餘義可知。
X58n0995_p0234a23║釋曰：分其三段即為三教，初為小乘但三十二，次
X58n0995_p0234a24║三乘八萬相好，終為一乘十蓮華相等。
X58n0995_p0234b01║第九明攝化至化境分齊也。
X58n0995_p0234b02║釋曰：攝化分齊者，依諸教明化境之寬陿也。小乘
X58n0995_p0234b03║唯娑婆者，謂不信界外別有土故。此猶約化之邊
X58n0995_p0234b04║量，若克佛之所依，唯處四洲之一，故云於中此閻
X58n0995_p0234b05║浮是報佛所依。百億下，狀化境之量也。
X58n0995_p0234b06║若三乘中，至今此不說。
X58n0995_p0234b07║釋曰：此二今此不說者，謂既明攝化乃是對機，此
X58n0995_p0234b08║既佛之證用故不說也。其身土之為義也，諸教不
X58n0995_p0234b09║同諸宗各說，今試辨之略分為七：初列名，二開合，
X58n0995_p0234b10║三顯相，四出因，五辨體，六方便，七問答。
X58n0995_p0234b11║初列名者，一法性土，二自受用土，三他受用土，四
X58n0995_p0234b12║變化土，五圓融無礙土。
X58n0995_p0234b13║二、開合者，然佛土之義雖有多種，不出其三：一、法
X58n0995_p0234b14║性土，二、受用土，三、變化土。若開受用有自他，則成
X58n0995_p0234b15║四土，統為二種，謂淨及穢，或性及相，融而為一，有
X58n0995_p0234b16║異餘宗。
X58n0995_p0234b17║三、顯相者。然說三者，依三身故，報有自他，故為四
X58n0995_p0234b18║身。四身還依四土。唯識云：自性身依法性土。雖此
X58n0995_p0234b19║身土體無差別，而屬佛法性相異故。此佛身土俱
X58n0995_p0234b20║非盡攝，雖不可說形量大小，能隨事相其量無邊，
X58n0995_p0234b21║譬如虗空徧一切處。自受用身還依自土，謂大圓
X58n0995_p0234b22║鏡智相應淨識，由昔所修自利無漏純淨佛土因
X58n0995_p0234b23║緣成就，從初成佛盡未來際，相續變為純淨佛土，
X58n0995_p0234b24║周圓無際，眾寶莊嚴，自受用身常依而住。如淨土
X58n0995_p0234c01║量，身量亦爾，諸根相好一一無邊，無限善根所引
X58n0995_p0234c02║生故。功德智慧既非色法，雖不可說數量大小，而
X58n0995_p0234c03║依所證及所依身，亦可說言徧一切處。釋曰：謂功
X58n0995_p0234c04║德隨所依身，智慧隨所證。如他受用身亦依自土，
X58n0995_p0234c05║謂平等智大慈悲力，由昔所修利他無偏純淨佛
X58n0995_p0234c06║土因緣成就，隨住十地菩薩所宜變為淨佛土，或
X58n0995_p0234c07║小或大，或劣或勝，前後改轉，他受用身依之而住，
X58n0995_p0234c08║能依量亦無定限。若變化身依變化土，謂成事智
X58n0995_p0234c09║大慈悲力，由昔所修利他無偏淨穢佛土因緣成
X58n0995_p0234c10║就，隨未登地有情所宜化為佛土，或淨或穢，或小
X58n0995_p0234c11║或大，前後改轉，佛變化身依之而住，能依身量亦
X58n0995_p0234c12║無定限。上皆論文，統唯二種，謂淨與穢，或性與相
X58n0995_p0234c13║者，攝四為二也。諸經論中皆有於此二種之二。先
X58n0995_p0234c14║攝上四為淨穢者，乃有多義：一、前三皆淨，四中有
X58n0995_p0234c15║淨有穢，則三類半為淨，半類為穢。二、前三為淨，以
X58n0995_p0234c16║他受用，斷分別障，已證真如，故得名淨；變化皆穢，
X58n0995_p0234c17║設有七珍，穢眾生住，故亦非淨。三、後二皆穢，仁王
X58n0995_p0234c18║經云：三賢十聖住果報，唯佛一人居淨土。故生□
X58n0995_p0234c19║說有形皆穢，無形為淨，則唯法性為淨。若爾，自受
X58n0995_p0234c20║用土，豈稱穢耶？此以冥同真性，不可說其量大小，
X58n0995_p0234c21║則同淨攝。二、攝前四為性相者，略有二門：一、法性
X58n0995_p0234c22║為性，餘三皆相。二、自受用土，冥同真性，亦可名性；
X58n0995_p0234c23║餘二唯相，融而為一。有異餘宗者，則淨穢性相，三
X58n0995_p0234c24║土四土，無不圓融，即華嚴意，故云有異餘宗。由茲
X58n0995_p0235a01║有異，故一質不成，淨穢虧盈；異質不成，一理齊平。
X58n0995_p0235a02║有質不成，𢯱源則冥；無質不成，緣起萬形。故與奪
X58n0995_p0235a03║圓融，無有障礙。是以淨穢域絕，不可言一；理唯一
X58n0995_p0235a04║味，不可言異；冥同性空，不可言有；隨緣成立，不可
X58n0995_p0235a05║言無。又此四句，一向遮過，實則即異即同，即有即
X58n0995_p0235a06║無。若互相形奪，則一異兩亡，有無雙寂。若圓融無
X58n0995_p0235a07║礙，則即一即多，即無即有。有是無有，無是有無。多
X58n0995_p0235a08║是即一之多，一是即多之一。有無即理事無礙，一
X58n0995_p0235a09║多即事事無礙。由此重重，故華藏剎，一一塵中，皆
X58n0995_p0235a10║見法界。廣如玄文四句六句示之。
X58n0995_p0235a11║四出因者，有通有別。通者謂淨穢，一切淨穢等土，
X58n0995_p0235a12║皆是如來通慧力成。此通三土，唯除法性也。為物
X58n0995_p0235a13║而取，擬將普應除，餘自受用皆為物故。別明者，若
X58n0995_p0235a14║自受用土因，大圓鏡智之所成故。若變化土因，謂
X58n0995_p0235a15║眾生菩薩共攝一緣，各隨行業來生其國，凡聖同
X58n0995_p0235a16║居。所以爾者，若菩薩自修直心，眾生諂曲何由得
X58n0995_p0235a17║生？故勸物同修直心。故菩薩以直心之因取直心
X58n0995_p0235a18║土，以應直心眾生為同一緣來生其國，萬行皆然，
X58n0995_p0235a19║故云隨其行業。言凡聖同居者，即變化土。若他受
X58n0995_p0235a20║用唯聖所居，變化之土凡聖同居。聖居有二：一就
X58n0995_p0235a21║機化故，二於凡身中初證聖果亦當居之。若他受
X58n0995_p0235a22║用土因，謂平等智大慈悲力，由昔所修利他純淨
X58n0995_p0235a23║行故。此就佛說，今通菩薩。謂佛因中修此二因成
X58n0995_p0235a24║他受用，即是佛因。若住此菩薩修此二因得他受
X58n0995_p0235b01║用，約菩薩因也。其法性土為諸土之體，窮其因者
X58n0995_p0235b02║有正有助，謂法爾為其正因，以一切智及總以諸
X58n0995_p0235b03║因而為緣因故。若融他四即是我宗，非別有一。其
X58n0995_p0235b04║圓融之因亦如土說。若別明者，謂正覺時其心充
X58n0995_p0235b05║滿十方世界微塵剎土，念劫圓融一時成立。由二
X58n0995_p0235b06║種因：一善根所流，語因中也。此無邊剎皆遮那數
X58n0995_p0235b07║淨，則嚴、華藏猶是分明。理實而言願周法界，即圓
X58n0995_p0235b08║融修行自他二利無障礙行，故得爾也。二成道勢
X58n0995_p0235b09║力，明果用也。此一受用變化相融也。即如經初摩
X58n0995_p0235b10║竭陀地堅固等，後一無問成與不成常能融攝。
X58n0995_p0235b11║五、辨體者，諸教不同，釋有二意：一則別配八微，是
X58n0995_p0235b12║小乘唯心是始教，法性是終、頓二教，一切法是圓
X58n0995_p0235b13║教。二則通明圓教，其四義，頓教唯法性，小乘唯八
X58n0995_p0235b14║微，始、終二教通於前三。若三名別，即是始教；三若
X58n0995_p0235b15║無礙，性、相相融，即是終教。故法相宗出體云：別說：
X58n0995_p0235b16║一、法性土，以真如為體；二、實報土，力、無畏等一切
X58n0995_p0235b17║功德無徧五蘊以為體，若攝相歸性，亦真如為體；
X58n0995_p0235b18║三、色相土，攝境，從心自利，後得智為體，故佛地論
X58n0995_p0235b19║云：最極自在淨識為相，相即體相，若約別相，即四
X58n0995_p0235b20║塵為體；四、他受用土，攝境，從心利他，後得智為體，
X58n0995_p0235b21║攝相歸性，亦以真如為體，若約別相，亦是四塵；五、
X58n0995_p0235b22║變化土，同前他受用體。是知始教具用三法，圓教
X58n0995_p0235b23║則以性融、相融，性、相無礙，故通一切法，則事事無
X58n0995_p0235b24║礙而為其體。
X58n0995_p0235c01║六、方便者，唯約淨也。若隨宜攝物，佛應統之，則淨
X58n0995_p0235c02║穢皆稱佛土。若就行致，唯淨非穢。故生公淨名經
X58n0995_p0235c03║云：行致淨土，非造於土者，眾生類矣。十四、科中釋
X58n0995_p0235c04║致義之問：云何致非得耶？答：夫稱致者，體為物假，
X58n0995_p0235c05║雖獲非己，所以因他而得，故名為致。謂佛修萬行，
X58n0995_p0235c06║直趣真極，不取色相、他受用等。因他眾生，遂以大
X58n0995_p0235c07║悲為物取土，故云行致。既因萬行而致於土，必招
X58n0995_p0235c08║淨也。然淨有二種：一、世間淨，離欲穢故，以六行為
X58n0995_p0235c09║方便，以色無邊界為淨土。二、出世間淨，此復二種：
X58n0995_p0235c10║一者、出世，所謂二乘，以緣諦為方便，權教說之，無
X58n0995_p0235c11║別淨土。約實言者，出三界外，別有淨土，二乘所居。
X58n0995_p0235c12║智論有文，法華亦爾。二、出世間上上淨，此謂菩薩，
X58n0995_p0235c13║即以萬行而為方便，以實報七珍、無量莊嚴而為
X58n0995_p0235c14║其土。今此正明菩薩，兼顯二乘。然出世上上淨中，
X58n0995_p0235c15║復有二種：一者、真極，佛自受用，相累兼亡，而為方
X58n0995_p0235c16║便；二者、未極，等覺已還。故仁王云：三賢十聖住果
X58n0995_p0235c17║報，唯佛一人居淨土。未極之中，復有二種：一、八地
X58n0995_p0235c18║已上，一向清淨，以永絕色累，照體獨立，神無方所，
X58n0995_p0235c19║故其淨土色相難名目也；二、七地已還，未出三界，
X58n0995_p0235c20║無徧觀智，有間斷故，非一向淨。若依瑜伽，入初地
X58n0995_p0235c21║去，方為淨土，三賢所居，皆稱非淨，此分受用、變化
X58n0995_p0235c22║別故。若約華嚴，十信菩薩即有淨故，始自近友，終
X58n0995_p0235c23║成佛力，皆淨方便。故上來四對，皆約方便為因，清
X58n0995_p0235c24║淨為果。
X58n0995_p0236a01║七、問答料揀者。問：上之方便、清淨，與諸土同耶？異
X58n0995_p0236a02║耶？若同，如何別說？若異，應成九土？答：亦同亦異。同
X58n0995_p0236a03║故，不離諸土；異故，因果兩殊。是以上諸身土，約果
X58n0995_p0236a04║佛統之，皆名佛土。佛隨異類，取土攝生，或淨或穢。
X58n0995_p0236a05║三界朽宅，屬于一人；娑婆雜惡，居華藏內，是我佛
X58n0995_p0236a06║土。然就佛言之，故無國而不淨也。今之方便，約其
X58n0995_p0236a07║因人行業所致，故上上皆以方便為因，清淨為果
X58n0995_p0236a08║也。問：此之方便，與夫天台方便，有餘可配屬耶？答：
X58n0995_p0236a09║通局不等，明混有殊，則此通而彼局，此明而彼混。
X58n0995_p0236a10║何以故？此中通者，始自界內六行凡夫，終至出世
X58n0995_p0236a11║上上真極受用。彼之局者，但限界外一淨方便，居
X58n0995_p0236a12║迴心羅漢故。此中明者，備彰諸行故。彼宗混者，唯
X58n0995_p0236a13║言淨土故。若爾，法相大乘何不立之？答：彼宗不許
X58n0995_p0236a14║滯寂二乘有迴心故，是故不立。問：此之變化可對
X58n0995_p0236a15║同居否？答：縱對亦不全同。何則？且彼同居屬于界
X58n0995_p0236a16║內，方便屬于界外，此中變化雙通內外，內故上上
X58n0995_p0236a17║凡聖同居，外故約實言者，出三界外別有淨土，二
X58n0995_p0236a18║乘所居既進非他用，故屬變化，故變化身居變化
X58n0995_p0236a19║土，被三賢菩薩及二乘故。但法性同寂光，餘諸身
X58n0995_p0236a20║土開合融通逈異別故，學者知之。問：法性是一，身
X58n0995_p0236a21║土何分？答：與諸身土為體故，義分為二，無乖一性
X58n0995_p0236a22║耳。問：第五身土不云華藏，而云圓融無礙者，何耶？
X58n0995_p0236a23║答：若云華藏，猶帶平偏；若云圓融無礙，一則極融
X58n0995_p0236a24║諸土，二乃塵剎相含。通因陀羅網世界便有十種
X58n0995_p0236b01║無礙，如別所明，恐繁不敘也。
X58n0995_p0236b02║其釋迦佛至此，約始教說。
X58n0995_p0236b03║釋曰：此居色界之頂，約攝報說，引攝二乘故。次徵
X58n0995_p0236b04║釋云。
X58n0995_p0236b05║何以故為至亦順彼說也。
X58n0995_p0236b06║釋曰：徵意云：以其他受用土應超界外，何以却居
X58n0995_p0236b07║色頂耶？為二乘下有三義故偏居彼天：初、翻化立
X58n0995_p0236b08║報；二、觀對生信；三、順小分齊。良以此教大乘初門
X58n0995_p0236b09║多分影似，故有同不同也。
X58n0995_p0236b10║或有說：釋迦至此，約終教說。
X58n0995_p0236b11║釋曰：終教超權，故土居界外。次出意云。
X58n0995_p0236b12║以不隨下至亦非實報。
X58n0995_p0236b13║釋曰：既超界外故，不隨下二乘說故，即顯界內娑
X58n0995_p0236b14║婆但唯是化，權教引攝報土亦即是化，故云是故
X58n0995_p0236b15║當知亦非實報，此乃以實奪權也。
X58n0995_p0236b16║或說化境至故非一乘也。
X58n0995_p0236b17║釋曰：揀寬廣之相。初、據三千等倍增之數，以揀權
X58n0995_p0236b18║小故。二、又唯下，約同類世界，以揀非一乘之異類
X58n0995_p0236b19║界也。言同類者，同有須彌、日月等。異類者，樹形、江
X58n0995_p0236b20║河形等。
X58n0995_p0236b21║或說釋迦至一乘同教說。
X58n0995_p0236b22║釋曰：界內即報，染淨雙如，將會融通，故有斯說。
X58n0995_p0236b23║何以故以法華至故非別教也。
X58n0995_p0236b24║釋曰：華嚴覺樹道成即蓮華，鷲峰開顯處即淨方，
X58n0995_p0236c01║葢由法演一乘有茲相類。言漸同此故是同教者，
X58n0995_p0236c02║謂法既同歸儀式亦爾也。然未下。料揀處局，故非
X58n0995_p0236c03║別教。
X58n0995_p0236c04║或有說此釋，至約同教說，
X58n0995_p0236c05║釋曰：土既隨教殊勝，故身亦稱土。希奇即化為報，
X58n0995_p0236c06║教義深細良在茲焉。二十一種如彼所列，恐繁不
X58n0995_p0236c07║引。
X58n0995_p0236c08║何以故此釋迦至為同教攝也。
X58n0995_p0236c09║釋曰：初徵，二釋。徵云：既一佛身，何以或化或報或
X58n0995_p0236c10║十身耶？此釋迦下約諸教以釋。今此方便下明佛
X58n0995_p0236c11║地經談功德之所以，且指化為報人難信受，故彼
X58n0995_p0236c12║經中論佛功德，既顯功德報相決然。即方便顯說
X58n0995_p0236c13║華嚴一乘法等者，謂設爾於方便教中，若顯說一
X58n0995_p0236c14║乘十十法門，此身即方便身雲無盡，此乃身隨法
X58n0995_p0236c15║異故也。
X58n0995_p0236c16║或有說：此釋迦至相盡離念故。
X58n0995_p0236c17║釋曰：此是涅槃所說故。彼經云下證成。此約下明
X58n0995_p0236c18║教。心相下釋成，應脫情解故。
X58n0995_p0236c19║若別教一乘至以顯無盡。
X58n0995_p0236c20║釋曰：別教所談，此釋迦身是十身之一。十身融通，
X58n0995_p0236c21║故顯無盡也。
X58n0995_p0236c22║然彼十佛境界，至第二會初說。
X58n0995_p0236c23║釋曰：言圓融自在當不可說者，融果海故。若寄法
X58n0995_p0236c24║顯示，如第二會初說者，普光明會中表法以示。
X58n0995_p0237a01║二、世界海有至十佛等境界。
X58n0995_p0237a02║釋曰：蓮華藏界布列二十重，狀如倒卓浮圖，并及
X58n0995_p0237a03║盤迴世界涉入重重，故云具足主伴通因陀羅等。
X58n0995_p0237a04║此等境界是佛所依。
X58n0995_p0237a05║二於三千界，至輪王境界，
X58n0995_p0237a06║釋曰：先列十重，此等下寄攝顯勝。
X58n0995_p0237a07║三、無量雜類至互不相礙。
X58n0995_p0237a08║釋曰：異類世界皆徧法界，故彼此相入，乃至諸塵
X58n0995_p0237a09║亦各周徧。
X58n0995_p0237a10║此上三位至全別不同也。
X58n0995_p0237a11║釋曰：結世界海屬佛攝化，彰其分齊也。仍此三位
X58n0995_p0237a12║本末圓融者，有二本末：一、以華藏為本，餘二為末；
X58n0995_p0237a13║二、世界為本，塵道為末。故次徵云：何以故？釋云：隨
X58n0995_p0237a14║一世界，即約麤細故。當知下，結揀也。
X58n0995_p0237a15║第十，佛身開合至先義後數。
X58n0995_p0237a16║釋曰：義論法智開合，數約一身多身，依義明身，故
X58n0995_p0237a17║分先後也。
X58n0995_p0237a18║義中先約，至此約始教說。
X58n0995_p0237a19║釋曰：或唯真境界為法身者，此教所談，真始出障，
X58n0995_p0237a20║為法身故，仍不具德。如佛地下證成，但要清淨法
X58n0995_p0237a21║界攝法身，四智攝餘身，因帶而來。若云攝者，大圓
X58n0995_p0237a22║鏡智攝自受用，平等性智攝他受用，成所作智攝
X58n0995_p0237a23║化身，玅觀察智徧諸身土，此謂轉八識成四智菩
X58n0995_p0237a24║提也。
X58n0995_p0237b01║或唯玅智至二句終教說。
X58n0995_p0237b02║釋曰：初標智為法身，以本覺下釋相。此教所談即
X58n0995_p0237b03║寂而照、即照而寂，故以本覺智故照也，修智同本
X58n0995_p0237b04║覺故寂也，寂照無礙故以智為法身。如攝論下引
X58n0995_p0237b05║文證成，可知。或境智合為法身者，標。以境智相如
X58n0995_p0237b06║者，釋。謂二法雙現、體用竝融，故合境智為法身也。
X58n0995_p0237b07║引論證相如，准知。此上二句者，約義以結教。
X58n0995_p0237b08║或境智俱泯，至此約頓教說。
X58n0995_p0237b09║釋曰：此教之宗，毀相泯心，相想俱絕，獨顯幽靈，故
X58n0995_p0237b10║以雙泯強為法身。引經可知。
X58n0995_p0237b11║或合具前，至此約一乘辨。
X58n0995_p0237b12║釋曰：或具合前四句以具德故者，謂總收諸說，或
X58n0995_p0237b13║境、或智、或雙存、或俱泯，就此門中融成性德，此猶
X58n0995_p0237b14║約同教一乘說。或俱絕前五以圓融無礙故者，謂
X58n0995_p0237b15║行起解絕星羅法身，正當別教一乘之法身也。此
X58n0995_p0237b16║二句如性起品說者，彼中談如來出現之身故也。
X58n0995_p0237b17║次別約釋迦至是十佛故也。
X58n0995_p0237b18║釋曰：唯約本師以明五教之身。言或是報非法化，
X58n0995_p0237b19║如同教一乘及小乘說等者，謂一乘以丈六即奇
X58n0995_p0237b20║特，如說法華之身隨教之勝故；小乘以丈六執為
X58n0995_p0237b21║實報，故云俱淺深之異也。或是法非報化者，如上
X58n0995_p0237b22║吾今此身即是法身也。或亦法亦報化，總如三乘
X58n0995_p0237b23║等說者，通前四教。或非報化者，融通為十逈異諸
X58n0995_p0237b24║宗，故如別教。
X58n0995_p0237c01║數開合者，至此約頓教。
X58n0995_p0237c02║釋曰：此教一佛亦屬寄言，若據離言即非安立。
X58n0995_p0237c03║或立二佛，至此約教說。
X58n0995_p0237c04║釋曰：言生身、化身，約小乘說者，謂王宮降生，修行
X58n0995_p0237c05║成道，不易此身，故曰生身。隨類變現，故曰化身。始
X58n0995_p0237c06║教二身，開合可見。但以他用與化身帶識所論，故
X58n0995_p0237c07║云生身。自用附真，故云法身。自性應化，舉體云動，
X58n0995_p0237c08║皆名法身也。
X58n0995_p0237c09║或立三身佛，至此約終教說。
X58n0995_p0237c10║釋曰：言二於三身外別立自性身，為明法身是恒
X58n0995_p0237c11║沙功德法者，此乃開合之殊。若合則法身即收功
X58n0995_p0237c12║德，開則據功德法為法性但為依。若始教法身，無
X58n0995_p0237c13║此開合。何以故？不具德故。三亦於報身內福智分
X58n0995_p0237c14║二故有四者，謂福為功德佛，智即智慧佛也。
X58n0995_p0237c15║或立十佛至圓教說也。
X58n0995_p0237c16║釋曰：十佛之名，如上已列。言十身者，自有二義：一、
X58n0995_p0237c17║約融三世間為十者：一、眾生身；二、國土身；三、業報
X58n0995_p0237c18║身；四、聲聞身；五、緣覺身；六、菩薩身；七、如來身；八、智
X58n0995_p0237c19║身；九、法身；十、虗空身。二、就佛上自有十身：一、菩提
X58n0995_p0237c20║身；二、願身；三、化身；四、力持身；五、相好莊嚴身；六、威
X58n0995_p0237c21║勢身；七、意生身；八、福德身；九、法身；十、智身。廣顯其
X58n0995_p0237c22║相，如第八地等。
X58n0995_p0237c23║
X58n0995_p0237c24║華嚴一乘分齊章義苑疏卷第七