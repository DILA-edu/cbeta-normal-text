X58n0995_p0238a01║
X58n0995_p0238a02║
X58n0995_p0238a03║華嚴一乘分齊章義苑疏卷第八
X58n0995_p0238a04║
X58n0995_p0238a05║霅溪普靜沙門　道亭　述
X58n0995_p0238a06║第十，義理分齊至六相圓融義四。
X58n0995_p0238a07║釋曰：然此教海宏深，包含無外，通明三性，離過絕
X58n0995_p0238a08║非，染淨交參，雙融無礙，遂成緣起，力用相資，德用
X58n0995_p0238a09║所因，略以備矣。然後一多無礙，炳現十玄，總別圓
X58n0995_p0238a10║融，洞明六相。已上四門，宗因若是，竝為圓教具德，
X58n0995_p0238a11║一乘分齊旨趣耳。
X58n0995_p0238a12║三性同異義第一至先直說後決擇。
X58n0995_p0238a13║釋曰：一、通就當性說，二、約當性二義，三、對三無性
X58n0995_p0238a14║說。初、就徧計一，謂由是妄執，無法可生可滅也。二、
X58n0995_p0238a15║情有即是理無，故不生也；理無即情有，故不滅也。
X58n0995_p0238a16║不滅不生，為一法也。三、求徧計相不可得，故不生；
X58n0995_p0238a17║能顯無相性，故不滅。不滅即不生，亦一法也。二、就
X58n0995_p0238a18║緣起性一，謂法無自體，攬緣而起，即生無生；既本
X58n0995_p0238a19║不生，故無可滅也。二、緣起無性，故不生；無性緣起，
X58n0995_p0238a20║故不滅。是故不生即不滅，不滅即不生，為一法也。
X58n0995_p0238a21║三、推緣無起，故不生；能顯無生性，故不滅。三、約圓
X58n0995_p0238a22║成性一，謂非是有為，故無彼生滅相也。二、非妄心
X58n0995_p0238a23║境，故不生，即相無義；聖智所證，故不滅，即性有義。
X58n0995_p0238a24║而非妄心境，故遠離我法所執，便能顯得勝義無
X58n0995_p0238b01║自性性，即第三無性義也。又體非遷變故不生，隨
X58n0995_p0238b02║緣令法起故不滅，不滅即不生為一法也。此即法
X58n0995_p0238b03║性宗中二義也。四、通就三性混融於一法上，就徧
X58n0995_p0238b04║計故不生，就圓成故不滅，就依他故亦不生亦不
X58n0995_p0238b05║滅，就三無性故非不生非不滅，則合三性為三句，
X58n0995_p0238b06║三無性為一句，以成四句。如一念心剎那瞥起，即
X58n0995_p0238b07║具六義，謂一念之心是緣起法，是依他起，情計有
X58n0995_p0238b08║實即徧計執，體本空寂即是圓成，三性備矣。既即
X58n0995_p0238b09║依三性說三無性，故六義具矣。唯識云：初即相無
X58n0995_p0238b10║性，次無自然性，後由遠離前，所執我法性。五、然此
X58n0995_p0238b11║四門合為一聚，圓融無礙，以一念心上、一微塵上
X58n0995_p0238b12║即有六義，故總融合，頓思可見。此義法相宗無，須
X58n0995_p0238b13║智權實，不得此門，難見融通，故茲預說，方曉下文。
X58n0995_p0238b14║前中三性各有二義至一、情有義，二、理無義。
X58n0995_p0238b15║釋曰：真即圓成，性由真故，不變如故。隨緣依他者，
X58n0995_p0238b16║依攬眾緣無性，緣起故依有，緣無自性故無性。所
X58n0995_p0238b17║執者，徧計執性，謂計度依他故情有，妄執無法故
X58n0995_p0238b18║理無。此乃離成六義，下合成二門。
X58n0995_p0238b19║由真中不變至不壞，末而常本也。
X58n0995_p0238b20║釋曰：真有不變隨緣，妄有體空成事。此中無性理
X58n0995_p0238b21║無，即是妄中體空。由體空故，與不變而無殊，故三
X58n0995_p0238b22║性而一際。不捨緣而即真，故不壞末而常本也。
X58n0995_p0238b23║經云：眾生即涅槃，不復更滅也。
X58n0995_p0238b24║釋曰：淨名經也。妄攬真成，眾生相現，妄空無體，卓
X58n0995_p0238c01║爾真常，故不復滅。
X58n0995_p0238c02║又約真如至不動，本而常末也。
X58n0995_p0238c03║釋曰：似有情有，即妄中成事，與真中隨緣，畢竟無
X58n0995_p0238c04║二，故亦無異。不變性而緣起，故不動本常末也。
X58n0995_p0238c05║經云法身至名曰眾生也。
X58n0995_p0238c06║釋曰：法身經也。則真如隨緣成諸染法，眾生現而
X58n0995_p0238c07║法身不顯。事能隱理，如水成波，動顯靜隱。
X58n0995_p0238c08║即由此三義至通融無障無礙。
X58n0995_p0238c09║釋曰：結上合成二門，謂真該妄末，結此隨緣妄徹
X58n0995_p0238c10║真源，結前不變性相通融，結成一際無障無礙，通
X58n0995_p0238c11║理事與事事無礙。準前四五二門，思之。
X58n0995_p0238c12║問：依他似有至是情有耶。
X58n0995_p0238c13║釋曰：似有為假，所執為實，假實相違，故成問也。
X58n0995_p0238c14║答：由二義故無異，至所執無隨緣故。
X58n0995_p0238c15║釋曰：一、以彼所執下，依緣故執。唯識云：由彼彼徧
X58n0995_p0238c16║計，遍計種種物。二、若離下，由執故緣。唯識云：依他
X58n0995_p0238c17║起自性，分別緣所生。真中隨緣等者，謂由心故現
X58n0995_p0238c18║境，由境故起心。起信云：一切諸法唯依妄念而有
X58n0995_p0238c19║差別，若離心念，則無一切境界之相。
X58n0995_p0238c20║問：如何三性至不相違耶。
X58n0995_p0238c21║釋曰：有無性相，不變隨緣，義象既殊，寧不相背？故
X58n0995_p0238c22║茲問起。
X58n0995_p0238c23║答：以此二義至隨緣成染淨也。
X58n0995_p0238c24║釋曰：但有二義而無二體，由體同故，因不變而方
X58n0995_p0239a01║隨緣，因隨緣而顯不變也。
X58n0995_p0239a02║猶如明鏡至顯鏡之明淨。
X58n0995_p0239a03║釋曰：喻，明也。鏡喻不變，染淨喻隨緣。由明現像，不
X58n0995_p0239a04║變現於隨緣；因像驗明，隨緣顯於不變。二義相成，
X58n0995_p0239a05║體恒無二，故云唯是一性。雖現下，約離過以重明
X58n0995_p0239a06║耳。
X58n0995_p0239a07║當知真如至方成染淨。
X58n0995_p0239a08║釋曰：合法也。非直不動下，謂不但不變成隨緣，亦
X58n0995_p0239a09║由隨緣顯不變。非直不壞下，謂不但隨緣彰不變，
X58n0995_p0239a10║抑又不變作隨緣。二義相資，豈成違返？
X58n0995_p0239a11║是故二義至豈相違耶。
X58n0995_p0239a12║釋曰：結成上義。是以二義若非一性，則不相成。一
X58n0995_p0239a13║性若非二義，則無相。徧思之，令見其法。
X58n0995_p0239a14║依他中雖復至，皆無自性故。
X58n0995_p0239a15║釋曰：似有者，相假也。必無自性者，性空也。以諸下，
X58n0995_p0239a16║出空所以。
X58n0995_p0239a17║若非無性至似有，是故無性。
X58n0995_p0239a18║釋曰：依他二義以相推。初若非下，返推似有。若成
X58n0995_p0239a19║下，順推無性。假緣從緣者，必無性矣。
X58n0995_p0239a20║故智論云至即顯無性也。
X58n0995_p0239a21║釋曰：從緣即似有義，無性即性無義，正同中論因
X58n0995_p0239a22║緣所生法，我說即是空。畢竟空者，是名般若，則實
X58n0995_p0239a23║相現前。此則下，結指上文緣生故空也。
X58n0995_p0239a24║中論云至明緣生也。
X58n0995_p0239b01║釋曰：似有空義等者，謂諸法若不空，則無道無果。
X58n0995_p0239b02║何以故？法定實故，故不能成緣。以今成緣，返知空
X58n0995_p0239b03║耳。此則下，結指上文無性故緣生也。
X58n0995_p0239b04║涅槃經云至不二法門故也。
X58n0995_p0239b05║釋曰：智論緣生故無性，中論無性故緣生，各舉一
X58n0995_p0239b06║義尚未同時，故引涅槃空有雙陳，結為不二法門，
X58n0995_p0239b07║方窮其旨也。
X58n0995_p0239b08║非直二義至畢竟無二也。
X58n0995_p0239b09║釋曰：全體雙收者，謂空故緣生，相收於性也。緣生
X58n0995_p0239b10║故空，性收於相也。性相雙融成，畢竟無二也。
X58n0995_p0239b11║所執性中至橫計有故。
X58n0995_p0239b12║釋曰：雖復當情者，謂依他現前故執之為有，離緣
X58n0995_p0239b13║無性故道理無。以於下出所以。
X58n0995_p0239b14║如於木杌至唯一性也。
X58n0995_p0239b15║釋曰：如於下，喻情有。然鬼下，喻理無。此是標定二
X58n0995_p0239b16║義。如於其木下，返顯。今既橫計下，順明。是故下，二
X58n0995_p0239b17║義相資唯一，周徧計度，故云一性也。
X58n0995_p0239b18║當知所執道理亦爾。
X58n0995_p0239b19║釋曰：指法同喻也。
X58n0995_p0239b20║上來直明竟，至第三顯示其義。
X58n0995_p0239b21║釋曰：性本超情，故不可以情而取。所以云：般若如
X58n0995_p0239b22║火聚，四邊不可取。設固取之，便墮斷常之過。此乃
X58n0995_p0239b23║取則被焚，然後四謗全祛，百非斯絕，真義現前，舉
X58n0995_p0239b24║措皆入。方云：般若如清涼，四邊皆得入。即顯示其
X58n0995_p0239c01║義矣。
X58n0995_p0239c02║初門護執者，至行處故。餘句準之。
X58n0995_p0239c03║釋曰：此中決擇，問同答別，曲盡執性。初、問有無等，
X58n0995_p0239c04║約隨緣、不變二義單答。二、問有無，約二義相即複
X58n0995_p0239c05║答。於複中言餘二句可知者，應問云：亦有亦無耶？
X58n0995_p0239c06║答：不也，無二性故。問：非有非無耶？答：不也，具德故。
X58n0995_p0239c07║三、問有無，離計以答。離所謂者，謂則計也。下三句
X58n0995_p0239c08║例然者，皆言離所謂故，則離四種計也。四、問有無
X58n0995_p0239c09║等，約離四謗以答。初言空真如者，雖是空如來藏，
X58n0995_p0239c10║義同離增益謗。次言不空真如，雖具恒沙性德，義
X58n0995_p0239c11║同離損減謗。則離四謗備矣。五、問有無，約超情造
X58n0995_p0239c12║修以答。所以離妄則超情，智行則造詣。餘句準之
X58n0995_p0239c13║者，應問云：亦有亦無耶？答：不也，性無二故。問：非有
X58n0995_p0239c14║非無耶？答：不也，性德圓彰故。問：此之決擇真如，與
X58n0995_p0239c15║夫起信廣釋真如，同耶？異耶？答：遣。四句雖同，為門
X58n0995_p0239c16║則異。彼局真如門，此通真如生、滅二門。何以故？顯
X58n0995_p0239c17║隨緣不變故。問：執情無量，何止於此耶？答：然。執取
X58n0995_p0239c18║雖多，總攝不過此四，所以四謗喪而百非斯遣矣。
X58n0995_p0239c19║依他性者，至境故。餘句準之。
X58n0995_p0239c20║釋曰：亦問同而答別也。初、問有無等，約緣起、無性
X58n0995_p0239c21║二義單答。無二性者，全體相收故。有多義門者，謂
X58n0995_p0239c22║迷悟、染淨等，皆緣起故。二、問有無等，約二義相資
X58n0995_p0239c23║複答。餘二句可知者，例前三、四二句也。三、又以緣
X58n0995_p0239c24║起離於四句者，謂藉緣而起故，離有緣起；似有故，
X58n0995_p0240a01║離無緣起；無性無二故，離亦有亦無；緣起具眾義
X58n0995_p0240a02║故，離非有非無。又以無性故，亦離四句者，謂無性
X58n0995_p0240a03║故，離有無性；成緣起故，離無無性；緣起相收故，離
X58n0995_p0240a04║亦有亦無；無性具緣故離，故離非有非無。四、問依
X58n0995_p0240a05║他有無等，前二句約遣妄顯真答，後二句約離二
X58n0995_p0240a06║謗答。言約觀遣故者，謂除染分依他也。能現無生
X58n0995_p0240a07║故者，依他無性，即顯圓成也。五、又問有無等者，約
X58n0995_p0240a08║異真妄境智以答。異圓成者，非真有也。又約徧計
X58n0995_p0240a09║分者，理無也。又離所謂者，離有計也。異徧計者，相
X58n0995_p0240a10║有也。以圓成分故者，性同真也。又智境者，真淨為
X58n0995_p0240a11║智所緣故。餘句準之者，應問云：亦有亦無耶？答：不
X58n0995_p0240a12║也，性相不二故。問：非有非無耶？答：不也，依之發智
X58n0995_p0240a13║故。
X58n0995_p0240a14║徧計所執者，至曀真故。餘句準之。
X58n0995_p0240a15║釋曰：初問有無等，約二義以互答。二問有無等，唯
X58n0995_p0240a16║約理無以答。是以答有答無皆言無道理者，言同
X58n0995_p0240a17║而意別也。故初無道理克就無也，次無道理翻顯
X58n0995_p0240a18║情有也。餘句準之者，應問：亦有亦無耶？答：不也。無
X58n0995_p0240a19║道理故無二也。問：非有非無耶？答：不也。無道理故
X58n0995_p0240a20║恒順性也。三問有無等，唯約情有以答。第四句云
X58n0995_p0240a21║執成故者，謂執性即圓成也。四問有無等，約亡情
X58n0995_p0240a22║觀境以答。餘句準之者，應問云：亦有亦無耶？不也。
X58n0995_p0240a23║境智不二故。非有非無耶？不也。洞明眾德故。五問
X58n0995_p0240a24║有無等，約體空障理以答。餘句準之者，應問云：亦
X58n0995_p0240b01║有亦無耶？不也。成事體空無二故。非有非無耶？不
X58n0995_p0240b02║也。事能顯理故。
X58n0995_p0240b03║第二、示執過至有二過失。
X58n0995_p0240b04║釋曰：前章護執是法本超情，此章示過是礭執乖
X58n0995_p0240b05║真，便成過患。故圓覺云：以輪迴心而觀圓覺，彼圓
X58n0995_p0240b06║覺性即同輪迴。
X58n0995_p0240b07║一、常過，謂至即墮常過。
X58n0995_p0240b08║釋曰：若執真如是有，一向定實者，遂不能從緣而
X58n0995_p0240b09║轉，故對染之時卓然獨立。染中既無真常，何容智
X58n0995_p0240b10║慧覺了？則決定是常，故云即墮常過也。
X58n0995_p0240b11║問諸聖教至豈是過耶。
X58n0995_p0240b12║釋曰：因上執真為有，被結屬常過，故引聖教量漫
X58n0995_p0240b13║以難之。凝然者，不變之性也。
X58n0995_p0240b14║答：聖說真如不思議常。
X58n0995_p0240b15║釋曰：即不異無常之常者，謂常與無常畢竟同故，
X58n0995_p0240b16║則真隨妄轉，妄顯真常，不可作一端而擬議，故云
X58n0995_p0240b17║名不思議常也。
X58n0995_p0240b18║非謂不作至故名真實。
X58n0995_p0240b19║釋曰：非謂下，返斥情計。以彼下，順顯真常。問：若云
X58n0995_p0240b20║凝然常是情計者，且法相宗中廣談真如凝然，堅
X58n0995_p0240b21║如玉石，不受熏變，豈皆情計耶？答：若與之者，對小
X58n0995_p0240b22║施權，得真如一分，亦是常也。若奪之者，執權為了，
X58n0995_p0240b23║二諦不融，豈非情計與？故智論云：智障極盲闇，謂
X58n0995_p0240b24║真俗別執。
X58n0995_p0240c01║是故經云不染至時不失常也。
X58n0995_p0240c02║釋曰：勝鬘經也。上句不變即隨緣，下句隨緣即不
X58n0995_p0240c03║變，二義雙融，故不失常也。
X58n0995_p0240c04║問：教中既就至為無常耶？
X58n0995_p0240c05║釋曰：稽夫真性，難彼無常，方盡隨緣之旨。
X58n0995_p0240c06║答：教中亦說至成染心等。
X58n0995_p0240c07║釋曰：教中亦說者，成上之問也。經云下，引楞伽，明
X58n0995_p0240c08║隨緣成無常之相。如來藏受苦樂者，真隨妄轉、果
X58n0995_p0240c09║藉因成，是以因善果樂、因惡則果苦。雖因果如斯，
X58n0995_p0240c10║藏性未甞捨離，故云俱也。若生滅者，狀于漂沉也。
X58n0995_p0240c11║論云下，引起信，明真如不守自性，隨熏動作耳。故
X58n0995_p0240c12║彼又云：單真不立、獨妄難成，真妄和合方有所為。
X58n0995_p0240c13║以此教理至是非有也。
X58n0995_p0240c14║釋曰：以此教理者，結前經論之理道，成上常作無
X58n0995_p0240c15║常旨，故妄顯真隱亦非有也。
X58n0995_p0240c16║問：真如是至之常義耶。
X58n0995_p0240c17║釋曰：問：真如下騰上圓成常無常義，述作難端。亦
X58n0995_p0240c18║可下正以依他例而難之。
X58n0995_p0240c19║答：亦得有也至成無常也。
X58n0995_p0240c20║釋曰：以諸緣起者相有，即無自性者性無，由斯二
X58n0995_p0240c21║義，方成依他起性。此乃依真而起，故云不異常性
X58n0995_p0240c22║而得無常。經云不生不滅是無常義者，謂不生不
X58n0995_p0240c23║滅是所依，生滅妄法是能依，攬不生不滅之真，成
X58n0995_p0240c24║生滅無常之妄，故曰是無常義。故次結云此則不
X58n0995_p0241a01║異於常成無常也。
X58n0995_p0241a02║又以諸緣起至不復更滅等。
X58n0995_p0241a03║釋曰：緣起為妄，無性為真。不壞緣而即真，故無常
X58n0995_p0241a04║為常也。經云下。般若、淨名，文顯可知。
X58n0995_p0241a05║此中二義至此之謂也。
X58n0995_p0241a06║釋曰：二義相配者，以緣起隨緣，無性配不變，則不
X58n0995_p0241a07║離真俗二諦，所以真妄融而二諦即，中道挺然。智
X58n0995_p0241a08║論下，返證智障。極盲闇者，無法空中道之玅慧也。
X58n0995_p0241a09║是故若執至賴真立故。
X58n0995_p0241a10║釋曰：由上問答真如常與無常，左右釋成，竊慮學
X58n0995_p0241a11║者執情彌固，故此結過，兼顯無真有俗，俗亦墮常。
X58n0995_p0241a12║以染淨下，出常過所以也。
X58n0995_p0241a13║二、斷過者至亦是斷也。
X58n0995_p0241a14║釋曰：如情下，約真明斷。又若下，約真明俗斷。初則
X58n0995_p0241a15║情有非真有者，謂情生則理喪，故非真常之有也。
X58n0995_p0241a16║次則情有不能隨緣，俗無體性，獨妄難成，故染淨
X58n0995_p0241a17║諸法幾乎絕矣。矧茲有計，二諦皆斷，寧不慎乎？
X58n0995_p0241a18║第二執無至亦即常也。
X58n0995_p0241a19║釋曰：謂真如為迷悟所依故，無真則生死無依。無
X58n0995_p0241a20║依有法，法成定實，不可改轉故，即是常智。依真發
X58n0995_p0241a21║無真，則智何所因？無因成智，是亦常情也。
X58n0995_p0241a22║又無所依至無亦即斷也。
X58n0995_p0241a23║釋曰：斷，過也。無依下，約無真俗斷。又執下，明無真
X58n0995_p0241a24║真斷。亦一計而二諦雙斷，無過斯甚矣。
X58n0995_p0241b01║第三、執亦有至故是斷也。
X58n0995_p0241b02║釋曰：真理體絕有無，思情雙計，與真相乖，故失彼
X58n0995_p0241b03║真。既失于真，無法可詣，故墮於斷也。
X58n0995_p0241b04║若謂如彼至是即常也。
X58n0995_p0241b05║釋曰：若謂如彼所計者，指彼雙計有無也。以雙計
X58n0995_p0241b06║既失其真，執為真者，正墮常有之過耳。
X58n0995_p0241b07║第四、非有至即是斷也。
X58n0995_p0241b08║釋曰：情懷兒戲，於真遠矣，豈非斷歟？
X58n0995_p0241b09║戲論非真至故是常也。
X58n0995_p0241b10║釋曰：謂雙非戲，屬于妄情，故云非真。而翻認為真
X58n0995_p0241b11║者，此乃強執情有，故墮常過。
X58n0995_p0241b12║第二、依他至即是斷也。
X58n0995_p0241b13║釋曰：一常下明常過，又由下明斷過。且夫依他起
X58n0995_p0241b14║法本是攬緣無有自體，今執有者既不藉緣法成
X58n0995_p0241b15║定性，故墮常過。又假緣者方有其法，無緣有法無
X58n0995_p0241b16║所從，宛成斷過。
X58n0995_p0241b17║問：若說依他至以為有耶？
X58n0995_p0241b18║釋曰：依他為有，過屬斷常，殊乖經論，故此問之。
X58n0995_p0241b19║答：聖說依他至名依他有。
X58n0995_p0241b20║釋曰：初標有即於空，故云不異。何以下，徵而釋之。
X58n0995_p0241b21║言無作者故者，謂無定自性也。由無自性，方成緣
X58n0995_p0241b22║起似有，故結云是故即非有之有，名依他有。此即
X58n0995_p0241b23║假有之有，不同情計之實有耳。
X58n0995_p0241b24║是則聖者至斷依他也。
X58n0995_p0241c01║釋曰：是則下指聖立法，若謂下墮常，是故下成斷。
X58n0995_p0241c02║不動真際等者，依真成有也。亦闇用淨名，彼文云：
X58n0995_p0241c03║依無住本立一切法。若謂依他如言有等者，則計
X58n0995_p0241c04║執依他有其實性，纔成實性遂不藉緣，無緣有法
X58n0995_p0241c05║即墮於常，故結云良由執有。此之執有以防斷空，
X58n0995_p0241c06║故云恐墮空斷勵力立有。不知執有翻墮斷空，故
X58n0995_p0241c07║云不達緣所起法便墮空無，故結云斷依他故也。
X58n0995_p0241c08║二、若執無者至即是斷也。
X58n0995_p0241c09║釋曰：且依他是其假有，假有既執之為無，則緣何
X58n0995_p0241c10║所起？起法不成，便墮斷過。雙標二過，常過留在結
X58n0995_p0241c11║文，非謂偏括耳。
X58n0995_p0241c12║問：若說緣生至畢竟空耶？
X58n0995_p0241c13║釋曰：以情空濫于真空，故有斯問。
X58n0995_p0241c14║答：聖說緣至，名緣生空。
X58n0995_p0241c15║釋曰：答聖說下，標即俗之真。何以下，徵而釋之。是
X58n0995_p0241c16║故下，結成正義。言若不爾者，謂若非緣生之有而
X58n0995_p0241c17║顯真空者，於何法上而說其空？故云無緣生因。以
X58n0995_p0241c18║何所以等，此是返徵。是故下，方順結耳。
X58n0995_p0241c19║此聖者至惡趣空也。
X58n0995_p0241c20║釋曰：此即下指聖洞緣，若謂下執空成斷，是故下
X58n0995_p0241c21║防有墮空。不動緣生等者，即俗而明真，是故生滅
X58n0995_p0241c22║去來本如來藏。若謂緣生如言空者，則言生理喪
X58n0995_p0241c23║情執之空也，故次云即無空理。既失真空故不能
X58n0995_p0241c24║達法，遂防有見督志於空，不知此空卻成斷滅，故
X58n0995_p0242a01║云情中惡趣空也。
X58n0995_p0242a02║問：若由依他至互相破耶？
X58n0995_p0242a03║釋曰：由幻有、真空二義故：一、極相順，謂冥合一相，
X58n0995_p0242a04║舉體全攝；二、極相違，謂各互相害，全奪永盡。是故
X58n0995_p0242a05║下，屬初門。何故下，屬次門。所以爾者，謂諸緣起法
X58n0995_p0242a06║未嘗有體，未曾損德，無體無壞，無二無礙，為緣起
X58n0995_p0242a07║法。是故前代論師、龍樹等雖說盡有之空，而不滅
X58n0995_p0242a08║有，有既不損，則是不違有之空，則離有離空之真
X58n0995_p0242a09║空也。無著等雖說盡空之有，而不損空，空既不損，
X58n0995_p0242a10║即是不違空之有，是故亦離空離有之幻有也。當
X58n0995_p0242a11║知二說全體相與，際限無遺，雖各述一義，而舉體
X58n0995_p0242a12║圓具，故無違也。是故舉體全空之有，無著等說；舉
X58n0995_p0242a13║體全有之空，龍樹等談。非直二說互不相違，亦乃
X58n0995_p0242a14║二義相由全攝，故無二也。若爾，何故清辯、護法、後
X58n0995_p0242a15║代論師亦約緣起法卻互相破耶？下約極相違全
X58n0995_p0242a16║奪。答云。
X58n0995_p0242a17║答：此乃相成，非相破也。
X58n0995_p0242a18║釋曰：若不空有，相奪永盡，無以舉體全收，故極破
X58n0995_p0242a19║方極成也。
X58n0995_p0242a20║何者為末代至如謂之有也？
X58n0995_p0242a21║釋曰：謂器鈍情生，聞說依他幻有執為定有，故云
X58n0995_p0242a22║不達等。如謂者，計執也。
X58n0995_p0242a23║是故清辯至破於有也。
X58n0995_p0242a24║釋曰：破依他有者，情執定有，令成緣起幻有，故云
X58n0995_p0242b01║方乃得彼依他之有也。
X58n0995_p0242b02║又彼有情至，如謂之空。
X58n0995_p0242b03║釋曰：又彼者，指上末代鈍根眾生。謂彼聞說緣生
X58n0995_p0242b04║性空者，謂為斷無，故云不達。如謂之空者，情計之
X58n0995_p0242b05║斷空矣。
X58n0995_p0242b06║是故護法至破於空也。
X58n0995_p0242b07║釋曰：破彼謂空等者，破其計執空無以存幻有者，
X58n0995_p0242b08║即真之有，此有方成無性真空，故云若有滅非真
X58n0995_p0242b09║空故。是故下，結為成空故真也。破於空也，斷耳。
X58n0995_p0242b10║以色即是空至舉體全攝。
X58n0995_p0242b11║釋曰：以色即是空，幻色即真空，則清辯奪有，盡而
X58n0995_p0242b12║成空。空即是色，真空即幻色，則護法害空，盡而成
X58n0995_p0242b13║有。空有相參，故極違而方極順，故云舉體全攝。
X58n0995_p0242b14║若無後代至反相成也。
X58n0995_p0242b15║釋曰：龍樹、無著等就極順門，故不相破。清辯、護法
X58n0995_p0242b16║據極違門，故須相破。違順無礙方是緣起，是故前
X58n0995_p0242b17║後皆不相違。餘準上思之，故諸法無不會耳。
X58n0995_p0242b18║是故如情至即墮常也。
X58n0995_p0242b19║釋曰：雙結二過。如情執無，無不即法，故屬于斷。若
X58n0995_p0242b20║以無法便為依他，即不藉緣。不藉緣故，法局定常
X58n0995_p0242b21║耳。
X58n0995_p0242b22║第三亦有至可以準之。
X58n0995_p0242b23║釋曰：兩亦之過亦墮斷常，故云具上諸失。
X58n0995_p0242b24║問：若據上來至具上失耶？
X58n0995_p0242c01║釋曰：有無偏取此應不可者，謂單取於有墮其常
X58n0995_p0242c02║過，局取於空遂成惡趣，此是偏局之失。返驗雙取
X58n0995_p0242c03║空有，應當與理契合，亦何失乎？
X58n0995_p0242c04║答：依他起性至具上失也。
X58n0995_p0242c05║釋曰：雖具下，護與之。然全下，約空有相即奪之。而
X58n0995_p0242c06║如下，據情出過。所以有無雖同，情非情異也。且依
X58n0995_p0242c07║他緣起，非定有無。若執有無雙定，即失其不定緣
X58n0995_p0242c08║起，故是斷也。若謂如彼雙計以為緣起者，以無緣
X58n0995_p0242c09║有法，是即常也。
X58n0995_p0242c10║第四非有至亦非理也。
X58n0995_p0242c11║釋曰：且緣起之性空有無二，若計雙非寧同正趣？
X58n0995_p0242c12║故亦非理。
X58n0995_p0242c13║何者？以其執至為道理也。
X58n0995_p0242c14║釋曰：此計從兩亦中來，謂雙計有無既屬斷常，遂
X58n0995_p0242c15║執雙非應契正理，不知此計宛又成非。故下結失
X58n0995_p0242c16║云。
X58n0995_p0242c17║此既非理至，思以準之。
X58n0995_p0242c18║釋曰：戲論於緣是計情故，失於緣起即是斷也。又
X58n0995_p0242c19║戲論非緣而計為緣起，無緣有法故是常也。
X58n0995_p0242c20║第三、徧計至有二過失。
X58n0995_p0242c21║釋曰：既云徧計所執，何故計執者翻成斷常耶？答：
X58n0995_p0242c22║謂此性中情有理無，全體相即故。若偏執之，則不
X58n0995_p0242c23║了融即，故屬斷常。
X58n0995_p0242c24║謂若所執至故是斷也。
X58n0995_p0243a01║釋曰：謂妄執無體，故以智照之，則清淨本然。今既
X58n0995_p0243a02║執為實有，縱智照之，亦應不空，豈非常過歟？又徧
X58n0995_p0243a03║計之性，道理是無，今強執理有，翻失情有。情有失
X58n0995_p0243a04║故，過屬於斷。
X58n0995_p0243a05║二、若執徧計至亦是斷也。
X58n0995_p0243a06║釋曰：徧計情中是有，今計執無，則無殊聖者，故云
X58n0995_p0243a07║凡夫迷倒，不異於聖。既不異聖，則情不可除，故即
X58n0995_p0243a08║是常。凡夫與聖無殊，即無凡迷，故即墮斷。且悟因
X58n0995_p0243a09║迷有，既無凡迷，亦無聖悟，聖凡撥喪，故云亦是斷
X58n0995_p0243a10║也。
X58n0995_p0243a11║三亦有無至具上失也。
X58n0995_p0243a12║釋曰：性既無二者，情有理無，全相即故。而謂有無
X58n0995_p0243a13║者，計執兩亦，故有無情隔，故即相違。且有無不二，
X58n0995_p0243a14║方善茲性。既兩亦雙計，失彼相融，故是斷也。若執
X58n0995_p0243a15║雙計便為性者，失二義而有性，即墮於常，故云且
X58n0995_p0243a16║上失也。
X58n0995_p0243a17║四、非有非無至准以知之。
X58n0995_p0243a18║釋曰：謂兩亦既失，遂計雙非。不知雙非，情同戲論。
X58n0995_p0243a19║既成戲論，失彼性融，故屬於斷。又戲論非性，而計
X58n0995_p0243a20║為性，故是常也。故云亦具上失。
X58n0995_p0243a21║第二、執成至顯示其義者。
X58n0995_p0243a22║釋曰：標，示也。前示執離過，故於此中明顯出情之
X58n0995_p0243a23║義，使人造詣。大疏云：四句之火莫焚，萬法之門皆
X58n0995_p0243a24║入。
X58n0995_p0243b01║真如是有義，至准上知之。
X58n0995_p0243b02║釋曰：超情故，所以四句翻成四門。真如下標以迷，
X58n0995_p0243b03║下三句皆然。以迷悟所依者，謂迷之則生死無窮，
X58n0995_p0243b04║解之則廓爾大悟。又不空義者，具足？河沙性功德
X58n0995_p0243b05║故。不可壞者，性恒不變故。又真如是空義者，空無
X58n0995_p0243b06║窮妄染故，故云離相。隨緣故者，以有空義故，一切
X58n0995_p0243b07║法得成。對染故者，體無妄染，方能現染故。以具德
X58n0995_p0243b08║故者，謂統眾德而空有雙含。違順自在故者，不二
X58n0995_p0243b09║而二則違，各成性故；二而不二則順，全相即故。鎔
X58n0995_p0243b10║融故者，以消事事與理而融和，此皆具有無故，真
X58n0995_p0243b11║如兩亦耳。以二不二故者，謂真俗雙泯，故是雙非。
X58n0995_p0243b12║定取不得故者，約互奪故，亦屬雙非互存，故成兩
X58n0995_p0243b13║亦也。
X58n0995_p0243b14║二、依他是有至不得，故准前。
X58n0995_p0243b15║釋曰：皆言准前者，前示執中也。何以示義卻准執
X58n0995_p0243b16║失之文耶？答：良以前文皆以正義斥彼過非，故今
X58n0995_p0243b17║准前能斥之正義耳。有無等四門，皆以緣起義、無
X58n0995_p0243b18║性義順而明之。隨取一不得故者，既不可偏取，顯
X58n0995_p0243b19║是雙非，餘皆可知。
X58n0995_p0243b20║三、徧計是有至准前思之。
X58n0995_p0243b21║釋曰：徧計執性體是橫執依他起性，故兩亦雙非
X58n0995_p0243b22║之。二門皆言由是所執，故前二各據一義明之，可
X58n0995_p0243b23║知。
X58n0995_p0243b24║上來別明三性竟。
X58n0995_p0243c01║釋曰：通結也。然上三性雖合作二門克論真妄，乃
X58n0995_p0243c02║是離成六義開合無方，然後三性備陳黜逐情計，
X58n0995_p0243c03║巳情義現皆屬別明，故此通結。
X58n0995_p0243c04║第二、總說者，至融性無障礙。
X58n0995_p0243c05║釋曰：三性既融，究竟無異，故云一際。一實貫三，是
X58n0995_p0243c06║故舉一全收矣。
X58n0995_p0243c07║如攝論：婆羅至，羅至一分成涅槃。
X58n0995_p0243c08║釋曰：依何義下，問。於依他下，答。何以故下，徵釋無
X58n0995_p0243c09║差。言不見生死、涅槃者，了二相之平等，故云不見。
X58n0995_p0243c10║淨志未達此旨，故以問之。於依他中分別性者，染
X58n0995_p0243c11║分同妄也；及真實性者，淨分同真也。染淨不二故，
X58n0995_p0243c12║生死為涅槃，故曰無差別。何以故下，徵云：以何義
X58n0995_p0243c13║故，依他二分成生死、涅槃耶？故釋云：此依他性等。
X58n0995_p0243c14║此約依他二分說也。若約三性說者，謂於依他起
X58n0995_p0243c15║自性中，依偏計所執自性及圓成實自性，遂成生
X58n0995_p0243c16║死、涅槃。何以故下，亦是徵其無差別。應答云：即此
X58n0995_p0243c17║依他起自性，由徧計所執分成生死，由圓成實分
X58n0995_p0243c18║成涅槃故。若如此，則三性交徹備矣。此據無性論
X58n0995_p0243c19║釋之。
X58n0995_p0243c20║釋曰：依他至婆羅門如此。
X58n0995_p0243c21║釋曰：此之釋論，乃是天親所造。依他性非生死者，
X58n0995_p0243c22║約真妄相即義，釋上無差義。何以故非生死耶？遂
X58n0995_p0243c23║釋曰：由此性因真實成涅槃故。此性非涅槃者，標
X58n0995_p0243c24║依他非定真也。何以故下，徵此性由分別下，依他
X58n0995_p0244a01║亦能即妄也。真妄既能相即，故不可定說一分。言
X58n0995_p0244a02║若見一分，餘分性不異者，二分既相即，故言不異。
X58n0995_p0244a03║由不異故，生死與涅槃平等無二，故云是故不見
X58n0995_p0244a04║生死，亦不見涅槃。義記云：生死、涅槃，夷、齊同貫。由
X58n0995_p0244a05║此下，結如來以二相平等答其問矣。
X58n0995_p0244a06║又云：阿毗至義說三分。
X58n0995_p0244a07║釋曰：世尊說法下，標三種法。依何義下，徵。於依他
X58n0995_p0244a08║下，釋。約依他二分，并想相依他以為三分。若如此
X58n0995_p0244a09║有一性具于三分，則真妄交徹顯矣。若約三性說
X58n0995_p0244a10║者，則於依他起自性中，偏計所執自性是染汙分，
X58n0995_p0244a11║圓成實自性是清淨分，即依他起性是彼二分耳。
X58n0995_p0244a12║釋曰：阿毗至作此說也。
X58n0995_p0244a13║釋曰：分別性下，所依體也。故說法下，能依法也。阿
X58n0995_p0244a14║毗達摩，此云對法。修多羅，此云經也。
X58n0995_p0244a15║此上論文至思之可見。
X58n0995_p0244a16║釋曰：結上攝論兩節之文。初中依他分別為生死，
X58n0995_p0244a17║則真該妄末也。依他真實為涅槃，則妄徹真源也。
X58n0995_p0244a18║二無差別，則交徹雙融耳。次中三分不離依他也，
X58n0995_p0244a19║準可知矣。
X58n0995_p0244a20║
X58n0995_p0244a21║華嚴一乘分齊章義苑疏卷第八