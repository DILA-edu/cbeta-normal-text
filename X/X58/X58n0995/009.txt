X58n0995_p0244b01║
X58n0995_p0244b02║
X58n0995_p0244b03║華嚴一乘分齊章義苑疏卷第九
X58n0995_p0244b04║
X58n0995_p0244b05║霅溪普靜沙門　道亭　述
X58n0995_p0244b06║第二、緣起因門至六，約教。
X58n0995_p0244b07║釋曰：此六因義法相盛談，以大師約法緣起點示
X58n0995_p0244b08║歸性，據義具德融通入圓，故引攝論偈言：剎那滅
X58n0995_p0244b09║俱有，恒隨轉應知，決定待眾緣，唯能引自果。此明
X58n0995_p0244b10║種子六種差別。剎那滅者，生已無間即滅故，無有
X58n0995_p0244b11║常住得成種子。雖剎那滅，然非已滅。何者俱有？已
X58n0995_p0244b12║滅生果不應理故。是故應許種子與果俱時而住，
X58n0995_p0244b13║以此與果不相違故。雖復有，然非一二三剎那住，
X58n0995_p0244b14║猶如電光。何者應知此恒隨轉？剎那轉轉經於多
X58n0995_p0244b15║時，恒隨轉故。若恒隨轉，何因緣故不從一切俱生？
X58n0995_p0244b16║為避此難，故說決定。雖恒隨轉，以諸種子功能定
X58n0995_p0244b17║故，不從一切一切俱生。雖爾，何故不一切時常能
X58n0995_p0244b18║生果？為避此失，言待眾緣。非一時會遇眾緣，故無
X58n0995_p0244b19║過失。今此種子是誰種子？答此問言：唯能引自果。
X58n0995_p0244b20║所言唯者，若於此時能生自果，即於爾時說名種
X58n0995_p0244b21║子。如此六種是因果生義。此憑無性所釋以出六
X58n0995_p0244b22║因之相，下文空、有、有力、待緣等，皆附此六義說之。
X58n0995_p0244b23║若不曉斯義，難會下文，學者至此庶幾屆壞。
X58n0995_p0244b24║第一門中至故云不待緣也。
X58n0995_p0244c01║釋曰：剎那滅義者，標。何以故，徵。由剎那滅下，釋。則
X58n0995_p0244c02║法無定性故空。故楞伽云：一切法無生，我說剎那
X58n0995_p0244c03║義。由此空故，方引果法。故中論云：諸法若不空，則
X58n0995_p0244c04║無道無果。故空之有力也。然此謝滅非由緣力者，
X58n0995_p0244c05║謂大乘法滅不待緣故。何以故？且如霜雹凋林，但
X58n0995_p0244c06║為黃葉之緣，不為青葉之緣，故法滅而自滅。又如
X58n0995_p0244c07║四緣生心，故心滅而不藉於緣。是以不同小乘生
X58n0995_p0244c08║滅皆藉於緣，故云不待緣也。
X58n0995_p0244c09║二者是俱有至孤，是待緣也。
X58n0995_p0244c10║釋曰：是俱有義者，標。何以故？徵。由俱有故下，釋。則
X58n0995_p0244c11║因與果俱，因俱有法，則彰法本是空。雖空，要由俱
X58n0995_p0244c12║而成有，故是有力也。既言俱，則非孤單之法，故云
X58n0995_p0244c13║是待緣也。
X58n0995_p0244c14║三者、是待眾至故是待緣也。
X58n0995_p0244c15║釋曰：法不自生，待緣方生，故云是待眾緣義。何以
X58n0995_p0244c16║故？徵也。由無自性者，既藉眾緣方生，顯知自無性
X58n0995_p0244c17║也，故屬其空。然雖待緣，且一法不能獨生，故云因
X58n0995_p0244c18║不生、緣不生。由不獨生，正是無力，由此無力，故云
X58n0995_p0244c19║即由此義。須待因緣備具方生，故云是待緣也。有
X58n0995_p0244c20║本云：因不生、緣生故，亦有理在。
X58n0995_p0244c21║四者、決定至不待緣義也。
X58n0995_p0244c22║釋曰：初標，二徵，可知。由自類不改故者，謂眾生諸
X58n0995_p0244c23║佛之因不可移易，是其有義。由此有故能招自果，
X58n0995_p0244c24║是力義。然此不改功能定故，不假他緣之力，故云
X58n0995_p0245a01║是不待緣義也。
X58n0995_p0245a02║五者、引自果至是待緣義也。
X58n0995_p0245a03║釋曰：由引現自果者，謂因種之功能引生現行自
X58n0995_p0245a04║果，如聲聞因引生聲聞果等，故是有義。此此果生
X58n0995_p0245a05║時雖待眾緣，但生因家之果，不生緣家之果，故云
X58n0995_p0245a06║然不生緣果，則顯生之有力。因雖有力，要須仗緣
X58n0995_p0245a07║方生其果，故云是待緣義也。
X58n0995_p0245a08║六者、是恒隨轉至是待緣也。
X58n0995_p0245a09║釋曰：因隨果轉，不可暫停，故云恒隨轉。由此隨轉，
X58n0995_p0245a10║故是有義，故云故不可無。緣會則生，不能違拒他
X58n0995_p0245a11║緣。既不拒緣，顯是無力。由此無力，待緣方生，故云
X58n0995_p0245a12║是待緣也。
X58n0995_p0245a13║是故攝論至唯能引自果。
X58n0995_p0245a14║釋曰：上文六義全憑此偈，但要成空有相類，故用
X58n0995_p0245a15║之不次。其於解釋，備如牒章中辨。
X58n0995_p0245a16║第二，建立至不增減也。
X58n0995_p0245a17║釋曰：初問，二答。答中一因有力不待緣等者，謂正
X58n0995_p0245a18║因既有力用，故舉體自能生法不假他緣。二因有
X58n0995_p0245a19║力待緣等者，謂因雖有力假，遞互相資方能顯發
X58n0995_p0245a20║生果。三因無力待緣等者，謂因既無力用，舉體不
X58n0995_p0245a21║能作法，既不作法翻被緣之所收。此明正因三義，
X58n0995_p0245a22║然後合作二門，謂因之無性是空門，因之成事是
X58n0995_p0245a23║有門。每門各具正因三義，故共成六義，定無增減
X58n0995_p0245a24║耳。
X58n0995_p0245b01║問何故不立第四至思之可見。
X58n0995_p0245b02║釋曰：初問，二答。答中言以彼非是因義者，謂既無
X58n0995_p0245b03║力用又不待緣，焉能生法得成其因？故不立之。
X58n0995_p0245b04║問：待緣者至更互相待耳。
X58n0995_p0245b05║釋曰：三緣者，謂增上緣、所緣緣、等無間緣，并上因
X58n0995_p0245b06║事。是因緣則必具四緣，為生果之因耳。不取自六
X58n0995_p0245b07║義等者，揀異六因義，展轉相待之緣也。
X58n0995_p0245b08║問因望緣至因望他亦爾。
X58n0995_p0245b09║釋曰：因緣相例而問。彼答中增上緣望自增上果
X58n0995_p0245b10║者，如四諦為聲聞增上緣故，聲聞果得。增上亦得
X58n0995_p0245b11║有六義。何以故？此緣還是四諦親行親因攝故。若
X58n0995_p0245b12║望他果者，望緣覺等便成疎緣，緣既疎故因不能
X58n0995_p0245b13║攝，故六因不具。若將親因望他疎緣，亦六因不具，
X58n0995_p0245b14║故云亦爾。
X58n0995_p0245b15║問：果中有六至唯在因中。
X58n0995_p0245b16║釋曰：因果相例，而問答中有二：初果中唯有下，約
X58n0995_p0245b17║二義正答；若約互為下，翻覆約答。即此一法者，因
X58n0995_p0245b18║之一法也。為他因時者，為他果作因時，具上六義。
X58n0995_p0245b19║與他作果時者，成果滿時，但有無體性空義，與酬
X58n0995_p0245b20║因成有義，是以果中但有二義，故六義唯在因中。
X58n0995_p0245b21║問：若爾，現行至隨勝緣不具。
X58n0995_p0245b22║釋曰：躡上六義，唯在因中而問也。故將為種之因
X58n0995_p0245b23║以難現行之因，還有六義不？答中約隨他殊勝之
X58n0995_p0245b24║緣，不必具六耳。
X58n0995_p0245c01║加論說種子至思之可見。
X58n0995_p0245c02║釋曰：如論等者，攝論所明六義，皆就種子說之。既
X58n0995_p0245c03║云種子，則未顯真熏，故判云此約初教。若緣起秘
X58n0995_p0245c04║密義者，謂藏性隨熏不思議變，故云秘密；隨功立
X58n0995_p0245c05║義，故云皆具也。真妄因成，故判云終教。以此教下，
X58n0995_p0245c06║明真妄和合為因之相，可知。
X58n0995_p0245c07║第三句數料揀至二，約用。
X58n0995_p0245c08║釋曰：有克體六義彰用，謂開合不恒，故論句數。
X58n0995_p0245c09║初、約體有無至待眾緣無二是也。
X58n0995_p0245c10║釋曰：決定功能定，故配有句。剎那滅生滅無間，故
X58n0995_p0245c11║配無句。引自果是有、俱有是無，此二無二，故配兩
X58n0995_p0245c12║亦句。恒隨轉是有、待眾緣是無，是二不二相非，故
X58n0995_p0245c13║配雙非句。
X58n0995_p0245c14║就用四句者，至現緣起勝德。
X58n0995_p0245c15║釋曰：初句合二義是待緣，故云是不自生也。二句
X58n0995_p0245c16║合二義是不待緣，故云不他生也。三句合二義是
X58n0995_p0245c17║有力，故云不共生也。四句總其六義方為正因，故
X58n0995_p0245c18║云非無因生也。是則下。明以性就緣。緣無定性，故
X58n0995_p0245c19║云因緣全奪；理現情亡，故云緣起勝德。
X58n0995_p0245c20║故地論云至隨緣有故。
X58n0995_p0245c21║釋曰：此論與下集論有二意：一皆明四性，推撿顯
X58n0995_p0245c22║法無生之義。不共生言無知者，謂無共知了作用
X58n0995_p0245c23║故。作時不住故者，謂不涉自他故。二顯緣起義。因
X58n0995_p0245c24║不生者，因全無力。緣生故者，緣全有力。下句例知。
X58n0995_p0246a01║今正用此意證成上義。
X58n0995_p0246a02║又集論云：自種至故非無因生。
X58n0995_p0246a03║釋曰：然茲與奪，意顯無生。故中論云：諸法不自生，
X58n0995_p0246a04║亦不從他生，不共生無因，是故知無生。
X58n0995_p0246a05║問此六義至有斯左右耳。
X58n0995_p0246a06║釋曰：八不六義事不相類，何以關涉而為問耶？答：
X58n0995_p0246a07║建義雖別，顯理猶同，故茲問答文義可知。
X58n0995_p0246a08║第四、開合者至無二體故。
X58n0995_p0246a09║釋曰：雖有六義，皆一因故，故合之為一。次展轉開
X58n0995_p0246a10║云。
X58n0995_p0246a11║或約義分至，緣起現前故。
X58n0995_p0246a12║釋曰：謂空有者，標二義。以無自性故釋空，緣起現
X58n0995_p0246a13║前故釋有也。
X58n0995_p0246a14║或約用分三至唯有三句也。
X58n0995_p0246a15║釋曰：約用者，力用也。初列三句二：初即下標，三用
X58n0995_p0246a16║是故下結。
X58n0995_p0246a17║或分為六至也，如前辨。
X58n0995_p0246a18║釋曰：二門者，空有二門，空有各三，故成其六。如前
X58n0995_p0246a19║辨者，釋相中也。
X58n0995_p0246a20║或分為九至三，故有九也。
X58n0995_p0246a21║釋曰：謂於上三義者，指用中三句義也。隨一皆具
X58n0995_p0246a22║彼三者，每一義中具三義故。何以故者，徵一具三
X58n0995_p0246a23║之所以。若非下，約力用相資而釋也。
X58n0995_p0246a24║或分十二至故有十二也。
X58n0995_p0246b01║釋曰：若據上文，空有但各具三，今以相即，故各具
X58n0995_p0246b02║六，共成十二耳。
X58n0995_p0246b03║或分十八至成十八也。
X58n0995_p0246b04║釋曰：或分下，標數。謂於下，釋。體則空有，力則力用，
X58n0995_p0246b05║緣則三緣，六義中各各具三，故結云三六成十八
X58n0995_p0246b06║也。
X58n0995_p0246b07║或分為三十六，至餘門思而準之。
X58n0995_p0246b08║釋曰：或分下標數。謂於下釋約互相資故各具六。
X58n0995_p0246b09║何以故者徵具之所以。以若下釋闕一非真因。一
X58n0995_p0246b10║因既爾，餘之五因皆然，故云餘門。思而準之。然上
X58n0995_p0246b11║從一至多𮞏互資發意，顯無盡緣起耳。思之。
X58n0995_p0246b12║第五，融攝者至融攝取之。
X58n0995_p0246b13║釋曰：以體從義，彰性德之無涯；以義融體，顯因起
X58n0995_p0246b14║之徧周。故茲融攝。
X58n0995_p0246b15║謂融六義自，位義是壞相，
X58n0995_p0246b16║釋曰：六相融通，義如下辨。
X58n0995_p0246b17║問六相六義至遂成差別。
X58n0995_p0246b18║釋曰：六義據體，所依體事也。六相據義，周徧含容
X58n0995_p0246b19║也。以法體入義門，則參而不離，故曰差別。
X58n0995_p0246b20║如以六義入，至入法方便也。
X58n0995_p0246b21║釋曰：法隨義異，遂分權實之殊。是以顯是則為門，
X58n0995_p0246b22║去非則離謗，未彰無盡，故順三乘。若未交參六相，
X58n0995_p0246b23║實德以之融明，故順一乘。是以四門六相，竝為入
X58n0995_p0246b24║果法之先容也。
X58n0995_p0246c01║第六、約教辨者，至緣起方究竟也。
X58n0995_p0246c02║釋曰：小乘由法執所障，不能達法唯心，尚無熏種，
X58n0995_p0246c03║豈有緣起之六義乎？是故名義俱無也。若三乘下
X58n0995_p0246c04║通始終二教，若單說賴耶種子六義是始教，若賴
X58n0995_p0246c05║耶具如來藏性緣起六義是終教，而主伴未具者
X58n0995_p0246c06║結權，若一乘下明實，故方究竟。
X58n0995_p0246c07║又由空有義至思之可解耳。
X58n0995_p0246c08║釋曰：此門明因次十玄論宗，故將此空有等三義，
X58n0995_p0246c09║對下相即之體、相入之用等說之，請對次文思之，
X58n0995_p0246c10║方見一道豎窮之旨，故圓宗義理豈徒然哉？
X58n0995_p0246c11║三十玄緣起，至普賢境界也。
X58n0995_p0246c12║釋曰：此之一門，有因有宗。謂十玄明宗，緣起該因。
X58n0995_p0246c13║故下文先明緣起相由，異體、同體等為德用所因。
X58n0995_p0246c14║次方說十玄之旨，顯無盡之宗。則與夫大疏明宗
X58n0995_p0246c15║說因，左右之別，亦廣略之殊。言法界緣起者，揀於
X58n0995_p0246c16║內外染淨一切事緣也。如外水土人功節為緣，即
X58n0995_p0246c17║有芽起；內無明行等為緣，有識等起。今則不然，總
X58n0995_p0246c18║收法界為一緣起故。又即一緣起具多義門，全同
X58n0995_p0246c19║法界；即大緣起不同三乘，但明因緣生法無性而
X58n0995_p0246c20║已。自在無窮者，欲多即多，欲一皆一，一多攝入，無
X58n0995_p0246c21║礙容持。如梵網該羅，帝珠交涉，圓融自在，無盡難
X58n0995_p0246c22║思，故緣起重重耳。餘如前辨。
X58n0995_p0246c23║初義者圓融至等者，即其事也。
X58n0995_p0246c24║釋曰：初義者，究竟果證義也。是以法融即故，無礙
X58n0995_p0247a01║難思，役同果海；唯亡言遣照，故不可說其狀相。大
X58n0995_p0247a02║疏云：果海離念而心傳。
X58n0995_p0247a03║不論因陀羅至即其事也。
X58n0995_p0247a04║釋曰：法界宗中，有法有義，法屬果分，義當因分。此
X58n0995_p0247a05║既明法，縱因陀羅之玄義，此亦不論。何以故者，徵
X58n0995_p0247a06║其所以。不與教相應者，答出果門也。地論之義，見
X58n0995_p0247a07║于上文。
X58n0995_p0247a08║問：義若如是，至議品等果耶？
X58n0995_p0247a09║釋曰：躡果離言，以難經家談果，義極相違，故云何
X58n0995_p0247a10║故。不思議等品者，五品經文廣明玅覺，豈非言乎？
X58n0995_p0247a11║答：此果義是約至故知形對耳。
X58n0995_p0247a12║釋曰：是約緣形對等者，謂緣起門中因果相形，由
X58n0995_p0247a13║因引果、以果酬因，故玅嚴品云：往修勝行無有邊，
X58n0995_p0247a14║今獲神通亦無量。既未亡對待，縱果亦因，葢為成
X58n0995_p0247a15║因故說此果。非彼下，揀異十佛果海。所以然者，仍
X58n0995_p0247a16║上之辭，則仍前對因之果，果屬於因，故云為與因
X58n0995_p0247a17║位同會而說。言因位者，解之終也。同會者，皆第七
X58n0995_p0247a18║會也。
X58n0995_p0247a19║第二義者有二，至後即異體。
X58n0995_p0247a20║釋曰：初示喻。此中列章。所以下，顯相應圓。顯無盡
X58n0995_p0247a21║故者，十十以顯無盡故。緣起法中要具此十義，緣
X58n0995_p0247a22║方起故，闕則不成。一、異體者，諸緣各異義。謂大緣
X58n0995_p0247a23║起中，諸緣相望，要須體用各別，不相雜亂，方成緣
X58n0995_p0247a24║起。若雜亂者，失本緣法，緣起不成。此則諸緣各各
X58n0995_p0247b01║守自一位。故光明覺品云：多中無一性，一亦無有
X58n0995_p0247b02║多。二、同體者，互徧相資義。謂此諸緣要互相徧應，
X58n0995_p0247b03║方成緣起。如一緣徧應多緣，各與彼多全為一故。
X58n0995_p0247b04║此一則一，多箇一也。若此一緣不具多一，則資應
X58n0995_p0247b05║不徧，不成緣起。此則一一各具一切。偈讚品云：知
X58n0995_p0247b06║以一故眾，知以眾故一。謂自具德故，如因中不待
X58n0995_p0247b07║緣等。是者，顯宗由因致也。所以因中有力，致顯宗
X58n0995_p0247b08║中具德。次相由義，反此可知。
X58n0995_p0247b09║就異體中至故得相入。
X58n0995_p0247b10║釋曰：初列門。所以下示相。由初下結成。謂由因中
X58n0995_p0247b11║空有之體，故宗中明緣起相。即由因中有力無力
X58n0995_p0247b12║之用，故宗中明緣起相入之用。
X58n0995_p0247b13║初中由自至，思之可見。
X58n0995_p0247b14║釋曰：初、立理略明；二、以二下，反顯前理；三、有無下，
X58n0995_p0247b15║結成正義；四、若不下，反質成非。言由自若有等者，
X58n0995_p0247b16║謂諸緣相望，全體形奪，有有體無體義，緣起方成。
X58n0995_p0247b17║故自有體時，他必無體，奪他盡故，他便即自也。何
X58n0995_p0247b18║以故者，徵他即自之所以。由他無性等者，謂自有
X58n0995_p0247b19║體為能起能成，他無體為所起所成，既無體，還即
X58n0995_p0247b20║於自也。二、由自若空，自無體也。他必是有者，他有
X58n0995_p0247b21║體也。故無體之自廢已而同他，故自即他也。何以
X58n0995_p0247b22║故？徵同他之所以。由自無性等者，釋出無體由他
X58n0995_p0247b23║所成。以二有二空各不俱者，反顯前理也。何以故？
X58n0995_p0247b24║由一有體不得與多有體俱，多無體必不得與一
X58n0995_p0247c01║無體俱，二既不俱，是故無彼不相即，則反顯有無
X58n0995_p0247c02║不俱時，則一有一無成緣起法，故云有無無，有無
X58n0995_p0247c03║二，故常相即也。若不爾者，反質也。謂若不如此有
X58n0995_p0247c04║無不二，卻存二者同時，二無同時者，墮定性斷滅
X58n0995_p0247c05║之過，非緣起法，故云緣起不成有自性等過。
X58n0995_p0247c06║二、明力用中至唯是相即。
X58n0995_p0247c07║釋曰：初立理總明。二又由下反顯前理。三有力下
X58n0995_p0247c08║結成正義。四又以下體用雙融，謂諸門力用𮞏相
X58n0995_p0247c09║依持互形奪故，各全有力全無力義，緣起方成。是
X58n0995_p0247c10║故一能持多，一是有力能持於多，故云自有全力
X58n0995_p0247c11║故所以能攝。他依於一，多是無力潛入一內，故云
X58n0995_p0247c12║他無力故所以能入自。他有力自無力反上可知
X58n0995_p0247c13║者，應云他有全力故所以能攝自，自全無力故所
X58n0995_p0247c14║以能入他。是故多能持一，多是有力能持於一，故
X58n0995_p0247c15║云他有全力故所以能攝自。一依於多，一是無力
X58n0995_p0247c16║潛入多內，故云自全無力故所以能入他。不據等
X58n0995_p0247c17║者，料揀體用之別。又由二有等者，反顯既二有二
X58n0995_p0247c18║無不俱時，則無彼不相入之過。有力無力無力有
X58n0995_p0247c19║力無二者，結成正義，則由一有力必不與多有力
X58n0995_p0247c20║俱，是故無有一而不攝多也。由多無力必不與一
X58n0995_p0247c21║無力俱，是故無有多而不入一也。故云是故常相
X58n0995_p0247c22║入。又以下體用雙融義，謂諸緣法要力用交涉，全
X58n0995_p0247c23║體融合方成緣起。是故圓通亦有六句：一以體無
X58n0995_p0247c24║不用故，舉體全用，則唯有相入無相即義。二以用
X58n0995_p0248a01║無不體故，舉用全體，則唯有相即無相入也。三歸
X58n0995_p0248a02║體之用不礙用，全用之體不失體，是則無礙雙存，
X58n0995_p0248a03║亦入亦即自在俱現。四全用之體體泯，全體之用
X58n0995_p0248a04║用亡，非即非入圓融一味。五合前四句，同一緣起
X58n0995_p0248a05║無礙俱存。六泯前五句，絕待離言冥同性海。
X58n0995_p0248a06║此依因六義內準之。
X58n0995_p0248a07║釋曰：對因而明宗，義現斯文，故云準之。
X58n0995_p0248a08║於中先明，至準例可知。
X58n0995_p0248a09║釋曰：向上數者，從一至十也。一是本數者，如十錢
X58n0995_p0248a10║為緣，一錢當體，自是本一。應二之時，乃名初一以
X58n0995_p0248a11║為二一，應三為三一，乃至應十為十一，故有多一。
X58n0995_p0248a12║故云乃至十者，一中十。何以故者，徵云：何故十須
X58n0995_p0248a13║藉一耶？故答云若無一，十即不成等。仍十非一矣
X58n0995_p0248a14║者，謂要須體用各別，不相雜亂，方成緣起。此則諸
X58n0995_p0248a15║緣各各守自一位也。餘九門亦如是者，例餘也。謂
X58n0995_p0248a16║一既有十，二、三、四等亦各有十，如十錢為喻。既爾，
X58n0995_p0248a17║其法界差別無盡法中各各徧應，故隨一一各具
X58n0995_p0248a18║法界差別法也。
X58n0995_p0248a19║向下數亦十門，至非十矣。餘例然。
X58n0995_p0248a20║釋曰：向下數者，謂十之已還也。十即攝一者，能攝
X58n0995_p0248a21║有力，所攝無力也。緣成故者，是緣起一多，非定性
X58n0995_p0248a22║一多也。仍一非十矣者，不壞相故。餘例然者，例餘
X58n0995_p0248a23║九也。謂十既有十，九、八、七等亦各有十耳。
X58n0995_p0248a24║如是本末至相望說耳。
X58n0995_p0248b01║釋曰：如是本末者，一是本門，數之始也。十是末門，
X58n0995_p0248b02║數之終也。餘一一錢中者，本末中間之八錢，是上
X58n0995_p0248b03║之所例也。此約異門相望者，諸緣各異義結也。
X58n0995_p0248b04║問：既言一者至一中有十耶。
X58n0995_p0248b05║釋曰：單稱一法，次不容他。多法既參，一義寧在？
X58n0995_p0248b06║答：大緣起至名緣起一耳。
X58n0995_p0248b07║釋曰：初約法總答，二此義下徵釋，三若不下反釋
X58n0995_p0248b08║一，四乃至下順釋多，五若不下反釋多，六是故下
X58n0995_p0248b09║總結。言大緣起者，一法界緣起總持實德，故曰陀
X58n0995_p0248b10║羅尼法。言非自性一緣成故者，謂於無盡大緣起
X58n0995_p0248b11║中諸緣相望，力用交徹參而不雜故。言隨去一緣
X58n0995_p0248b12║即一切不成者，約事則如無一即無二無三等，亦
X58n0995_p0248b13║如無柱即無梁無椽等，以闕一事餘皆不成，舍等
X58n0995_p0248b14║緣故。今法界中隨去一事，一切法界不成緣起也。
X58n0995_p0248b15║問：若去一緣至得成一多緣起。
X58n0995_p0248b16║釋曰：初句躡前，此則下正難闕緣。無性無性，焉成
X58n0995_p0248b17║緣起？
X58n0995_p0248b18║答：祗由無性至無障礙故。
X58n0995_p0248b19║釋曰：初正答。何以故下，徵釋所以。言祗由無性者，
X58n0995_p0248b20║顯法無定性。是故一非定一，故能是一切；多非定
X58n0995_p0248b21║多，故能是一，故云得成一多。緣起是法界家實德
X58n0995_p0248b22║者，法性融通故。普賢境界等者，因無限故。
X58n0995_p0248b23║華嚴云：菩薩至餘門亦如是。
X58n0995_p0248b24║釋曰：據義結示也。一中十、十中一者，狀其緣起無
X58n0995_p0248c01║礙之相，參而不雜，故云相容仍不相是。一門中下，
X58n0995_p0248c02║例顯無盡，可知。
X58n0995_p0248c03║問：一門中至準之可解耳。
X58n0995_p0248c04║釋曰：一中十故盡者，謂一為能含、十為所含，故盡
X58n0995_p0248c05║也。十中一故不盡者，謂十為能含、一為所含，故所
X58n0995_p0248c06║含之一但攝所含之九，不能攝得能含之十，故不
X58n0995_p0248c07║盡也。四句護過等者，空有等四句，離四謗、除百非，
X58n0995_p0248c08║情亡理現，故茲顯德耳。
X58n0995_p0248c09║別別諸門中，至第一門竟。
X58n0995_p0248c10║釋曰：上雖如是緣起彰明，猶據一法為頭望多法
X58n0995_p0248c11║耳。未明多法，故茲準例。
X58n0995_p0248c12║初異體門中至二者向下來。
X58n0995_p0248c13║釋曰：異體即義者，謂諸緣相望全體形奪，多緣無
X58n0995_p0248c14║性為一所成，是故多即一，由一有體能攝多，由多
X58n0995_p0248c15║無性潛同一。又一無性為多所成，是故一即多，由
X58n0995_p0248c16║多有體能攝一，由一無性廢己同他。一者向上者，
X58n0995_p0248c17║從一增至於十。二者向下者，十之已還也。
X58n0995_p0248c18║初門中有至準可知耳。
X58n0995_p0248c19║釋曰：初、明一緣；二、如是下，例餘。言一者，一者是本
X58n0995_p0248c20║數，欲應於多，須憑本一，故次釋云緣成故。由一有
X58n0995_p0248c21║體，餘皆空故者，謂一有體不得與多有體俱，多無
X58n0995_p0248c22║體必不得與一無體俱，是故無有不多之一，無有
X58n0995_p0248c23║不一之多，方成緣起。
X58n0995_p0248c24║言向下者，亦至準前可知耳。
X58n0995_p0249a01║釋曰：此中向下但反上，一有體却為一無體，多無
X58n0995_p0249a02║體却為多有體，更無別義。
X58n0995_p0249a03║以此義故，至是多錢耳。
X58n0995_p0249a04║釋曰：約喻結成一多，故云一。一錢即是多錢，能即
X58n0995_p0249a05║無體，所即有體，亦不可二有同時矣。
X58n0995_p0249a06║問：若一不即至，思之可知。
X58n0995_p0249a07║釋曰：初問，二答。答中初定過。何以故下徵非。今既
X58n0995_p0249a08║下顯是二者，下亦有徵非顯是。又若下結過。謂自
X58n0995_p0249a09║性等者，若二有俱時成自性常過，二空俱時成斷
X58n0995_p0249a10║滅過。
X58n0995_p0249a11║下同。體門中至準可知耳。
X58n0995_p0249a12║釋曰：下文同體，不即義結過，略而不明，故言準此。
X58n0995_p0249a13║問：若一即十者至應如是準知。
X58n0995_p0249a14║釋曰：初相即雙非問，二相即緣起答，三準例斥情。
X58n0995_p0249a15║但改一字作十字，十字為一字，讀之可見。
X58n0995_p0249a16║問上一多義門至皆得如此。
X58n0995_p0249a17║釋曰：具足逆順等者，謂相奪故逆，相即入故順，俱
X58n0995_p0249a18║同故同體，不礙前後故不違德相業用耳。
X58n0995_p0249a19║問如上所說至即其事也。
X58n0995_p0249a20║釋曰：初問，二答。答中約智順明，廢智反顯。言去來
X58n0995_p0249a21║義者，即前向上向下等義。自位不動而恒去來者，
X58n0995_p0249a22║謂一多之法各守一一自位，而不礙緣起，故去來
X58n0995_p0249a23║也。何以故下，徵釋不動去來之旨。
X58n0995_p0249a24║問：若由智者至法舊來成故。
X58n0995_p0249b01║釋曰：初智乖本法難，二法智相成答。何以故下徵，
X58n0995_p0249b02║不成下釋，謂不成故舊來如此，即以成故約智顯
X58n0995_p0249b03║即。離始終故者，法智無二故。智及與法舊來成故
X58n0995_p0249b04║者，因果不二法智融通也。
X58n0995_p0249b05║問：為由智耶？至異體門訖。
X58n0995_p0249b06║釋曰：初法智雙開問，二法智雙融答。何以故？徵同
X58n0995_p0249b07║時下雙融之相。餘義準之者，諸緣起法不過斯二
X58n0995_p0249b08║也。
X58n0995_p0249b09║第二、同體門者至二者多中一。
X58n0995_p0249b10║釋曰：雙標即入也。一者下，標同體相入義。二者下，
X58n0995_p0249b11║標同體相即義。
X58n0995_p0249b12║初一中多者，至具有十箇一耳。
X58n0995_p0249b13║釋曰：諸緣互應也。謂眾緣之中以於一緣應多緣
X58n0995_p0249b14║故，各與彼多全為一，是故此一具多箇一。然此多
X58n0995_p0249b15║一唯由本一應多緣故有此多一，然與本一體無
X58n0995_p0249b16║差別，是故名為同體門也。若依持容入者，謂此本
X58n0995_p0249b17║一有力能持彼多箇一，故本一中容彼多一；多一
X58n0995_p0249b18║無力依本一，故多一入本一中。
X58n0995_p0249b19║仍一非十也，至準例可知耳。
X58n0995_p0249b20║釋曰：仍一非十等者，揀體用之別也。初一錢既爾
X58n0995_p0249b21║下，例多一有力、本一無力也。以由我多一，方詺本
X58n0995_p0249b22║一為本一，故多一有力便攝本一，本一便入多一
X58n0995_p0249b23║也。
X58n0995_p0249b24║二者多中亦有至即十中一也。
X58n0995_p0249c01║釋曰：多一望本一亦全有力，故能常含本一在多
X58n0995_p0249c02║一中，故云十中一。何以故下，徵釋，可知。
X58n0995_p0249c03║仍十非一矣。至準例思之。
X58n0995_p0249c04║釋曰：例前可解。如要顯者，將九字替十字讀之即
X58n0995_p0249c05║見。
X58n0995_p0249c06║問：此與前異體至亦準，思之。
X58n0995_p0249c07║釋曰：初一望後九者，諸緣各異故。今此同體一中
X58n0995_p0249c08║自具十者，互徧相資故。
X58n0995_p0249c09║二者、一即十至，亦有二門：
X58n0995_p0249c10║釋曰：同體相即義，謂一緣所具多一，亦有有體無
X58n0995_p0249c11║體之義，故亦相即。
X58n0995_p0249c12║一者，一即十至，準之可知。
X58n0995_p0249c13║釋曰：以多一無體，由本一成多即一也。由本一有
X58n0995_p0249c14║體，能作多一令一攝多。如一有多空既爾，多有一
X58n0995_p0249c15║空亦然，故餘九準之。
X58n0995_p0249c16║二者，十即一，至九門，準例知之。
X58n0995_p0249c17║釋曰：多望於一也。謂上本一有有體無體，故能攝
X58n0995_p0249c18║多一同己，廢本一同他，同時無礙。今多一望本一，
X58n0995_p0249c19║亦有有體無體，能攝本一同己，廢多一同他，同時
X58n0995_p0249c20║無礙也。
X58n0995_p0249c21║問：此同體中至為攝無盡耶。
X58n0995_p0249c22║釋曰：數圓無盡問也。
X58n0995_p0249c23║答：此竝隨知，至十如前釋。
X58n0995_p0249c24║釋曰：法智融通故，欲圓即圓，欲無盡即無盡，心境
X58n0995_p0250a01║重重即斯意也。
X58n0995_p0250a02║言無盡者至攝在初門中也。
X58n0995_p0250a03║釋曰：但明展轉相攝成無盡之相也。
X58n0995_p0250a04║問：為但攝自至異門無盡耶？
X58n0995_p0250a05║釋曰：純雜相關問也。
X58n0995_p0250a06║答：或俱攝，或至無不攝盡耳。
X58n0995_p0250a07║釋曰：同異俱融，故重重攝入。何以故下，徵釋同異
X58n0995_p0250a08║交參之相。十無盡者，圓數之極耳。思之。
X58n0995_p0250a09║或但自攝至一，不差失也。
X58n0995_p0250a10║釋曰：約形奪相，逆義故。餘如虗空隱顯，故不相知。
X58n0995_p0250a11║雜不礙純，故自具足，更無可攝也，亦同時具足故。
X58n0995_p0250a12║此但下，指屬因門，以智即法也。
X58n0995_p0250a13║如此一門至誠，宜如是準知。
X58n0995_p0250a14║釋曰：同、異圓滿也。謂以前諸門總合為一，大緣起
X58n0995_p0250a15║合多種義門，同時具足也。由住一徧應，故有純、雜
X58n0995_p0250a16║門，新云廣陿自在門。由就體、就用，故有相即、相入
X58n0995_p0250a17║門。由異體、相容，具微、細門；異體、相即，具隱、顯門。又
X58n0995_p0250a18║就用、相入為顯，令就體、相即為隱，即、顯、入、隱亦然。
X58n0995_p0250a19║又由異門即、入為顯，令同體即、入為隱，同、顯、異、隱
X58n0995_p0250a20║亦然。又由異體、相入，帶同體、相入，具帝網門。由此
X58n0995_p0250a21║大緣起即無礙法界，故有託事顯法門；顯於時中，
X58n0995_p0250a22║故有十世門；緣起具德，故有唯心迴轉門。若約相
X58n0995_p0250a23║關互攝，故新云有主、伴門，或曰大。疏：問：圓義具，故
X58n0995_p0250a24║對十玄。今此四章何明立義？答：列門雖異，玅旨無
X58n0995_p0250b01║殊。故演義云：上來九門但有即、入、同、異四義，用斯
X58n0995_p0250b02║四義以成十玄。今此文中既明四義，故亦對之，為
X58n0995_p0250b03║下十玄之所因耳。勿厭繁述。
X58n0995_p0250b04║此且約現今事，至去情如理思之。
X58n0995_p0250b05║釋曰：結喻顯法，喻則有限，法乃無窮。若不超情，難
X58n0995_p0250b06║階玅旨，故須思之。
X58n0995_p0250b07║第二、約法廣辨至二者、解釋門。
X58n0995_p0250b08║釋曰：立義者，所依體事，十對統收。二解釋者，周徧
X58n0995_p0250b09║含容，十玄無盡。
X58n0995_p0250b10║初立義者至體用自在等。
X58n0995_p0250b11║釋曰：十對皆先標名，即攝下示相。文中但備釋初
X58n0995_p0250b12║對之相，他皆指而不明，故云餘下準之。二、理事者，
X58n0995_p0250b13║理即生空所顯、二空所顯、無性真如，并總融諸理，
X58n0995_p0250b14║具其五教之理也。事即色身、方等事。三、解行者，謂
X58n0995_p0250b15║普賢行海，及辨菩薩五位相收。又相顯為行，契窮
X58n0995_p0250b16║後際為解。四、因果者，辨菩薩生了等因，及顯如來
X58n0995_p0250b17║智斷等果，亦是普賢圓因、舍那滿果。五、人法者，謂
X58n0995_p0250b18║佛、菩薩、師弟子等人，顯說法界諸法門海。六、分齊
X58n0995_p0250b19║境位者，謂所視真俗玅境，及辨能視普賢大智，亦
X58n0995_p0250b20║通五教境智，參而不雜，各住分位也。七、師弟法智
X58n0995_p0250b21║者，即是上人法中別義，亦開發為師，相成即弟子
X58n0995_p0250b22║也。八、主伴依正者，謂蓮華藏界并樹形等無邊異
X58n0995_p0250b23║類諸世界海，及顯諸佛菩薩法界身雲無礙依持。
X58n0995_p0250b24║九、隨其根欲示現者，謂眾生根欲器感多端，聖應
X58n0995_p0250c01║示現亦復無邊，新但云應感。十、逆順體用者，逆則
X58n0995_p0250c02║婆須無厭王等，順則觀音正趣等。體則法報內真，
X58n0995_p0250c03║用則應化外現。新開二對。又此十對，初一為總，後
X58n0995_p0250c04║後漸略。若辨次第，如別所明。就其正意，總相該收，
X58n0995_p0250c05║以為十玄所依體事。若以義取，隨一事上即有十
X58n0995_p0250c06║對，同時相應，成一緣起耳。
X58n0995_p0250c07║此十門為首至成無盡也。
X58n0995_p0250c08║釋曰：皆各總攝等者，謂如初一門中具十，十中取
X58n0995_p0250c09║一，此一亦須具十、具百、具千，以不相離故。如一既
X58n0995_p0250c10║爾，十門各十亦然，遞互成無盡也。又無盡者，一事
X58n0995_p0250c11║之中有多事故，一境之中亦有多境，一智之中復
X58n0995_p0250c12║有多智等，更相涉入亦無盡也。
X58n0995_p0250c13║二、言解釋者至以顯無盡。
X58n0995_p0250c14║釋曰：上之立義，既是大緣起法，該攝無窮。今此玄
X58n0995_p0250c15║門，但於本法之上，洞明玄玅，展轉難思，故言解釋。
X58n0995_p0250c16║問：何以得知至顯無盡義。
X58n0995_p0250c17║釋曰：準經立數，十十無窮，故法無窮而知無盡也。
X58n0995_p0250c18║一者同時具足，至同時顯現成矣。
X58n0995_p0250c19║釋曰：則具教等十對，同時相應，具足圓滿，故曰無
X58n0995_p0250c20║有前後。此約當門中具也。具足一切下，明具餘門，
X58n0995_p0250c21║此亦釋成總義。若唯具當門，不成總故。然九門具
X58n0995_p0250c22║教等雖同，於義各別，謂相容門即十皆相容，謂教
X58n0995_p0250c23║相容、義相容、義理相容、事相容等。若相即門即十
X58n0995_p0250c24║皆相即，下例然，故曰參而不雜。此依海印等者，彰
X58n0995_p0251a01║緣起實德之本也。玅嚴品云：一切法門無盡海，同
X58n0995_p0251a02║會一法道場中。
X58n0995_p0251a03║二者、一多相容至重重無盡故也。
X58n0995_p0251a04║釋曰：初法，二喻，三例餘。謂此門中約用明相入義，
X58n0995_p0251a05║故舒己一法徧入一切法中，即攝一切令入己內，
X58n0995_p0251a06║舒攝同時無有障礙，是故鎔融應成六句：一或唯
X58n0995_p0251a07║入，以一入一切故；二或唯攝，以一攝一切故；三即
X58n0995_p0251a08║入即攝，同時無礙故；四非入非攝，以入即攝故非
X58n0995_p0251a09║入，攝即入故非攝；五或具前四，以是解境故；六或
X58n0995_p0251a10║絕前五，以是行境故，行起解絕故。如彼下，喻明，可
X58n0995_p0251a11║知。一事既然，餘事皆爾，故云餘一一門中等。
X58n0995_p0251a12║故此經偈云至功德故能爾。
X58n0995_p0251a13║釋曰：此是晉經引證一多相容不同之義。初句一
X58n0995_p0251a14║入多，次句多入一，是相容義。後二句明不同義，仍
X58n0995_p0251a15║示德相。若唐經則云：以一剎種入一切，一切入一
X58n0995_p0251a16║亦無餘，體相如本無差別，無等無量悉周徧。
X58n0995_p0251a17║然此一多至，思之可解。
X58n0995_p0251a18║釋曰：結，顯也。初結相容。仍體下，結不同。所由下，出
X58n0995_p0251a19║因。故同體則互徧相資，異體則諸緣各異。攬此之
X58n0995_p0251a20║因，故得一多相容不同也。
X58n0995_p0251a21║三者、諸法相即至自在無礙成耳。
X58n0995_p0251a22║釋曰：此上諸義等者，指十對法廢己同他，舉體全
X58n0995_p0251a23║是彼一切法，而恒攝他同己，令彼一切即是己體。
X58n0995_p0251a24║一多相即混無障礙，是相即義。以上相入則此彼
X58n0995_p0251b01║互存，如兩鏡相照，但約力用交徹明耳。今此約有
X58n0995_p0251b02║體無體故言廢己，廢己則己無體也，同他則他有
X58n0995_p0251b03║體也。解行境別，六句同前。一者一即多；二者多即
X58n0995_p0251b04║一；三者亦一即多、亦多即一，合上二故，此之三句
X58n0995_p0251b05║皆是一多多相即；四非一即多、非多即一，亦由一
X58n0995_p0251b06║多相即互相奪故，成俱泯句；五或具前四，以是解
X58n0995_p0251b07║境竝照明故；六義絕前五，以是行境言亡慮絕故。
X58n0995_p0251b08║下諸門句數準之。
X58n0995_p0251b09║若約同體門至悉在初門中也。
X58n0995_p0251b10║釋曰：克因顯示也。即自具足攝一切者，謂前一緣
X58n0995_p0251b11║所具多一，亦有有體無體之義，故亦相即。以多一
X58n0995_p0251b12║無體，由本一成，多即一也。本一有體，能作多一，令
X58n0995_p0251b13║一攝多。如一有多空既爾，多有一空亦然。然此自
X58n0995_p0251b14║下明同體入義，謂一緣有力能持多一，多一無力
X58n0995_p0251b15║依彼一緣，是故一能攝多，多便入一，一入多攝反
X58n0995_p0251b16║上，故相入重重也。在初門者，總中也。
X58n0995_p0251b17║
X58n0995_p0251b18║華嚴一乘分齊章義苑疏卷第九