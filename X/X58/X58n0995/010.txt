X58n0995_p0251b19║
X58n0995_p0251b20║
X58n0995_p0251b21║華嚴一乘分齊章義苑疏卷第十
X58n0995_p0251b22║
X58n0995_p0251b23║霅溪普靜沙門　道亭　述
X58n0995_p0251b24║故此經云至盡義者是也。
X58n0995_p0251c01║釋曰：解前發心功德，稱性德而無涯，一證一切證，
X58n0995_p0251c02║故云一切一切。如彼下。指喻。何況下。以多法例多
X58n0995_p0251c03║喻，意顯法無邊而略如其喻也。
X58n0995_p0251c04║所以爾者，至窮終方原始。
X58n0995_p0251c05║釋曰：此顯位上下相即也。由是下以法顯人，故皆
X58n0995_p0251c06║始終一齊耳。
X58n0995_p0251c07║如上同時至佛者，即其事也。
X58n0995_p0251c08║釋曰：初例總顯別，又云下引地經與十住偈文皆
X58n0995_p0251c09║明相即，十信下以人顯法，是以賢首品談德業該
X58n0995_p0251c10║收，故十信道圓，一念該於佛地，斯之謂歟？
X58n0995_p0251c11║問：如同體至屬因陀羅攝。
X58n0995_p0251c12║釋曰：矧茲同體，法既交參，義非一準，是故炳然齊
X58n0995_p0251c13║現，猶比芥瓶，交映重重，若帝珠之互入，此是具別
X58n0995_p0251c14║門之義也。
X58n0995_p0251c15║餘義即同。至門中亦準思之。
X58n0995_p0251c16║釋曰：此辨本門相即之義，仍隨下亦具餘門，法本
X58n0995_p0251c17║如然非同應化，故云舊來如此也。
X58n0995_p0251c18║問：若一門中至攝一切無盡故。
X58n0995_p0251c19║釋曰：此問躡前答辭而起，答約隱顯相奪而酬。
X58n0995_p0251c20║問：此同體中至中一切耶？
X58n0995_p0251c21║釋曰：自他之義顯然有異，豈有斷自復容於他耶？
X58n0995_p0251c22║答既攝自至窮其法相也。
X58n0995_p0251c23║釋曰：自他皆攝者，窮其緣起方盡難思耳。
X58n0995_p0251c24║何以故？圓融至不可說其邊量。
X58n0995_p0252a01║釋曰：初句徵，餘皆釋。釋中竝用所因。圓融法界者，
X58n0995_p0252a02║法性融通故。無盡緣起者，緣起相由故。此但論法
X58n0995_p0252a03║界等者，唯心迴轉故。末句結答問宗。
X58n0995_p0252a04║故此經偈云至俱齊無前後別。
X58n0995_p0252a05║釋曰：初偈約時顯法。前三句言時劫不可盡乍可
X58n0995_p0252a06║盡，第四句正況緣起之法決不可盡也。次二偈約
X58n0995_p0252a07║依正顯法，謂正報眾生心行差別是最難知，今亦
X58n0995_p0252a08║可知。碎利為塵塵不可數，此亦可數。虗空無邊一
X58n0995_p0252a09║毛無間，乍以無間之毛端度量無邊之虗空，若是
X58n0995_p0252a10║菩薩發心功德不可測量。良由下出其所以，則一
X58n0995_p0252a11║證一切證，因果該徹故也。
X58n0995_p0252a12║故地論云至此事不疑。
X58n0995_p0252a13║釋曰：因果不二為大緣起，仍以六相融通故自他
X58n0995_p0252a14║相即，明知下亦因果圓融歷歷齊現，故云互為主
X58n0995_p0252a15║伴。深須下勸誡也。
X58n0995_p0252a16║又此經云至廣如經文。
X58n0995_p0252a17║釋曰：初發心菩薩與諸如來，依正等、說法等、身量
X58n0995_p0252a18║等、智慧等、度生等。又云下，略明初心正覺之相也。
X58n0995_p0252a19║問：此等歎因至故非因也。
X58n0995_p0252a20║釋曰：此之問意，由前廣歎初發心之功德，故以果
X58n0995_p0252a21║德例而難之。答中以一乘緣起因果同源，故因是
X58n0995_p0252a22║果家之因，得初即得其後也。若不得者，非果之因，
X58n0995_p0252a23║非緣起之因也。
X58n0995_p0252a24║問：上言果分至得果法耶？
X58n0995_p0252b01║釋曰：亦由上文因即果故，便引果海難思而辨果
X58n0995_p0252b02║也。
X58n0995_p0252b03║答令言作佛至不可說也。
X58n0995_p0252b04║釋曰：此中答意，約其三生，於第三生因圓果滿，猶
X58n0995_p0252b05║帶言詮，故上廣辨。作佛纔臻位極，則沒同果海，唯
X58n0995_p0252b06║證乃知，故不可言議。此之三生在于一念，故清涼
X58n0995_p0252b07║云：一生不克，三生必圓。
X58n0995_p0252b08║此如龍女至，應準思之。
X58n0995_p0252b09║釋曰：示圓機證果也。雖女人五障，此女乃道成轉
X58n0995_p0252b10║身，如法華中辨，餘皆當經詳矣。
X58n0995_p0252b11║問：上言一念至與彼何別？
X58n0995_p0252b12║釋曰：介爾成佛，權實皆宗，故成此問。
X58n0995_p0252b13║答：三乘望理至具足一切耳。
X58n0995_p0252b14║釋曰：三乘望理為一念者，謂理則頓悟，乘悟併消，
X58n0995_p0252b15║事非頓除，因次第盡。今此一乘等者，謂緣起一念，
X58n0995_p0252b16║一多混融，是故此成即是彼成，故與眾生同時作
X58n0995_p0252b17║佛。言十同時者，無盡之時，同趣一念故也。後皆新
X58n0995_p0252b18║新斷惑者，舊佛新成，促不礙延也。亦不住學地而
X58n0995_p0252b19║成正覺等者，因該果海。逆順等者，以玄門而狀證
X58n0995_p0252b20║相。十信終心具諸位者，果徹因源也。應用六相通
X58n0995_p0252b21║之。
X58n0995_p0252b22║然此一念至自在門訖。
X58n0995_p0252b23║釋曰：一念同劫者，延促無礙，由法融通，故時無盡
X58n0995_p0252b24║也。直須思之者，示勸修忌，落其識情耳。
X58n0995_p0252c01║第四，因陀羅至互現重重無盡。
X58n0995_p0252c02║釋曰：此上諸義體相自在等者，謂以一事稱性故
X58n0995_p0252c03║能攝一切，餘法亦皆稱性，何有一法而不攝即？是
X58n0995_p0252c04║故重重互相涉入。如天帝殿珠網覆上，一明珠內
X58n0995_p0252c05║萬像俱現，珠珠皆爾。此珠明徹互相現影，復現影
X58n0995_p0252c06║而無窮盡。梵云因陀羅，此云能天帝。十門唯此從
X58n0995_p0252c07║喻受名，若就法立應名重珠現無盡門。
X58n0995_p0252c08║故此經云至即三世間也。
X58n0995_p0252c09║釋曰：初偈塵中現諸佛智正覺世間也，次偈塵中
X58n0995_p0252c10║現佛土器世間也，後偈塵中現三道六趣眾生世
X58n0995_p0252c11║間也。
X58n0995_p0252c12║又云：一切至無量，廣如經辨。
X58n0995_p0252c13║釋曰：初偈主伴同會普法圓彰，次偈依正容持分
X58n0995_p0252c14║圓無礙，末後舉一例餘。
X58n0995_p0252c15║此等竝是至如量境也。
X58n0995_p0252c16║釋曰：結示本法，由法智圓明皆悉無盡也。
X58n0995_p0252c17║其餘變化，至去情思之。
X58n0995_p0252c18║釋曰：其餘變化等者，揀三乘應現也。何以故下，徵
X58n0995_p0252c19║釋本法離，本法離見超情耳。
X58n0995_p0252c20║問：上一塵至，宜準思之。
X58n0995_p0252c21║釋曰：問中約一塵一剎平徧而難，答中據塵剎相
X58n0995_p0252c22║含重重互徧而說也。
X58n0995_p0252c23║問：若據此文至因陀羅成也。
X58n0995_p0252c24║釋曰：問責瀚漫，焉辨始終？答藉智成，雖重重交涉，
X58n0995_p0253a01║不礙歷歷齊彰，故論主伴耳。如上教義等者，示法
X58n0995_p0253a02║法皆有主伴也。及前等者，指前二互，若乃隱映互
X58n0995_p0253a03║現，展轉無窮，皆此門攝，故云皆悉如是等。
X58n0995_p0253a04║五者、微細相容至無不明了。
X58n0995_p0253a05║釋曰：炳然同時齊現等者，炳，明也。如瑠璃瓶盛多
X58n0995_p0253a06║芥子，隔瓶頓見。然微細者，總有三義：一、所含微細，
X58n0995_p0253a07║猶如芥瓶。如毛孔能受彼諸剎，諸剎不能遍毛孔
X58n0995_p0253a08║故。以毛據稱性，却如瑠璃之瓶；剎約存相，故如芥
X58n0995_p0253a09║子在內。二、約能含微細，以一毛一塵即能含故。如
X58n0995_p0253a10║下，引經證。三、約難知微細，微塵不大而剎不小，而
X58n0995_p0253a11║能廣容，即難知義。一能含多，即曰相容。又法法皆
X58n0995_p0253a12║爾，故云相容。一多不壞，故云安立。
X58n0995_p0253a13║猶如束箭至可如理思之。
X58n0995_p0253a14║釋曰：菩薩於一念中從兜率天等者，即如十微細
X58n0995_p0253a15║中八相之中，一一各具餘之七相之義。又云下，依
X58n0995_p0253a16║正相含炳然之相，故皆言安住也。
X58n0995_p0253a17║問：是義與上至宜細思之。
X58n0995_p0253a18║釋曰：此之答意，但以諸法同時相容顯現，與展轉
X58n0995_p0253a19║攝入重重，故分二玄之別，更無別義也。
X58n0995_p0253a20║六者、秘密隱顯至俱時成就也。
X58n0995_p0253a21║釋曰：此上諸義隱覆顯了者，謂一事能攝彼多則
X58n0995_p0253a22║一顯多隱，一切攝一事則一隱多顯，二隱不俱、二
X58n0995_p0253a23║顯不竝，隱顯顯隱同時無礙，故曰俱成。
X58n0995_p0253a24║故此經云至秘密授記等。
X58n0995_p0253b01║釋曰：於此方入正受為顯，他方三昧起為隱。以此
X58n0995_p0253b02║但入定，不見起故。眼根入正受即是顯，色塵三昧
X58n0995_p0253b03║起即是隱。下之隱顯，例可知矣。然茲隱顯，皆就二
X58n0995_p0253b04║法形對言之，應成多對：一、此彼方隅對；二、根塵能
X58n0995_p0253b05║所對；三、男女左右對；四、塵毛依正對；五、往返度生
X58n0995_p0253b06║對；六、現滅流通對；七、顯授冥記對。此上多對，皆顯
X58n0995_p0253b07║密同時，無有前後耳。
X58n0995_p0253b08║如上第一，至此準思之。
X58n0995_p0253b09║釋曰：一中多顯，故一錢中十錢為顯；了多中十隱，
X58n0995_p0253b10║故第二錢望第一錢中十，即為秘密。何以故下，徵
X58n0995_p0253b11║釋。隱顯則見此不見彼，彼名隱，此名顯。亦如一人
X58n0995_p0253b12║身上，六親所望雖各不同，然各全得，亦不雜亂。由
X58n0995_p0253b13║此隱顯，體無前後，不相妨礙，名秘密俱成。問：此隱
X58n0995_p0253b14║顯門與前相入、相即何別耶？答：若攝他，他現，是相
X58n0995_p0253b15║入門；若攝他，他不現，即相即門；若攝他，他不盡不
X58n0995_p0253b16║現，即隱顯門。故如八夜月，晦明相竝，隱顯同時矣。
X58n0995_p0253b17║第七，諸藏純雜至故名為雜。
X58n0995_p0253b18║釋曰：初標名，次釋義，若以人下釋純，又即下明雜。
X58n0995_p0253b19║斯二同時，故云具德。
X58n0995_p0253b20║又如菩薩至俱時成就也。
X58n0995_p0253b21║釋曰：此約古立。如一施行，一切皆施，名純；施中具
X58n0995_p0253b22║於諸行，名雜，即事事無礙。新云廣陿，以大師意云：
X58n0995_p0253b23║萬行純雜，有通事理無礙，及單約事說，故廢之。可
X58n0995_p0253b24║謂同一法界，故純；不壞事相，故雜，此即事理無礙
X58n0995_p0253c01║也。一行長行，故純；不妨餘行，故雜，此但約事也。故
X58n0995_p0253c02║昔廢之，而立廣陿。若欲會取，即事同理而徧，故純；
X58n0995_p0253c03║不壞一多，故雜，即亦有事事無礙義耳。如上人門
X58n0995_p0253c04║取者是也。玅嚴品說：諸眾生海各各唯得解脫門，
X58n0995_p0253c05║純也；普賢菩薩得不思議解脫門，雜也。又如善財
X58n0995_p0253c06║所求諸善知識，各言：我唯知此法門，純也。皆推進
X58n0995_p0253c07║云：如諸菩薩種種知見、種種修行、種種證得者，此
X58n0995_p0253c08║雜門也。自言知一，推他有多，自他雖異，然屬一身，
X58n0995_p0253c09║此亦純雜無礙門也。
X58n0995_p0253c10║如是繁興至，宜準思之。
X58n0995_p0253c11║釋曰：緣起無涯，普周法界，純一無二，各不壞本位，
X58n0995_p0253c12║故曰無不具足者矣。
X58n0995_p0253c13║八者、十世隔法至不相離故。
X58n0995_p0253c14║釋曰：三世區分，名為隔法。而互相在，即是異成。此
X58n0995_p0253c15║上諸雜，義徧十世中者，以時無別體，依法以立。法
X58n0995_p0253c16║既無礙，時亦如之。同時者，一念之總。別異者，九世
X58n0995_p0253c17║之別。以時下，出十世融通所以。如見華開，知是芳
X58n0995_p0253c18║春。茂成結果，知是朱夏。凋落為秋，收藏為冬。皆因
X58n0995_p0253c19║於物，知四時也。今時相入，知法之融通，故不相離。
X58n0995_p0253c20║言十世者至得即入也。
X58n0995_p0253c21║釋曰：各有過去等者，取意以立，即離世間品意。文
X58n0995_p0253c22║云：菩薩有十種說三世。何等為十？所謂過去說過
X58n0995_p0253c23║去、過去說現在、過去說未來、現在說過去、現在說
X58n0995_p0253c24║平等、現在說未來、未來說過去、未來說現在、未來
X58n0995_p0254a01║說無盡，為九世。又三世說一念，即是總句。言無盡
X58n0995_p0254a02║即未來，未來欲彰無窮，故云無盡。現在平等即現
X58n0995_p0254a03║在，現在謂現在，可以目覩，例同過未，故云平等。不
X58n0995_p0254a04║言一念亦名九世，攝歸一念，故云十世。總別相資，
X58n0995_p0254a05║互為緣起。
X58n0995_p0254a06║故此經云至渾融成矣。
X58n0995_p0254a07║釋曰：念劫圓融，延促無礙，故經偈云：無量無數劫，
X58n0995_p0254a08║解之即一念，知念亦無念，如是見世間。又十地品
X58n0995_p0254a09║第十地云：菩薩知種種入劫智，所謂一劫入多劫，
X58n0995_p0254a10║多劫入一劫，乃至云長劫入短劫，短劫入長劫等。
X58n0995_p0254a11║此亦以時而顯智也。思之。
X58n0995_p0254a12║又此經云至廣如經文。
X58n0995_p0254a13║釋曰：引此諸經意顯時處無礙，初塵現時剎、二塵
X58n0995_p0254a14║現時眾、三塵現時化事、四塵中轉無盡法輪。
X58n0995_p0254a15║此普攝上至，宜可思之。
X58n0995_p0254a16║釋曰：結前十對之法，與十世而融通者矣。
X58n0995_p0254a17║九者、唯心迴轉至故異三乘耳。
X58n0995_p0254a18║釋曰：言唯是一如來藏清淨心轉者，謂心能變境，
X58n0995_p0254a19║境須似心，心既無礙，境亦無礙。況真心所現，揀異
X58n0995_p0254a20║妄心，故言清淨。真法具德，故能即入重重無礙，故
X58n0995_p0254a21║云但性起具德異三乘耳。然此一門雖異三乘，葢
X58n0995_p0254a22║宗因亦舉，猶有帶理之言。故大師新改為主伴圓
X58n0995_p0254a23║明具德門，移此迴心為立門之所以。
X58n0995_p0254a24║然一心亦具足至等者，即其事也。
X58n0995_p0254b01║釋曰：十心之義，如心識中辨。
X58n0995_p0254b02║所以說十者，至無窮種種德耳。
X58n0995_p0254b03║釋曰：結德彰圓，重重無盡也。
X58n0995_p0254b04║此上諸義門，至宜思釋之。
X58n0995_p0254b05║釋曰：指法唯心，出宗所以，不可率情，故宜思擇。
X58n0995_p0254b06║十者、託事顯法至一切法門。
X58n0995_p0254b07║釋曰：謂見一事即是見於無盡法界，非是託此別
X58n0995_p0254b08║有所表。故金色世界即是本性，彌勒樓閣即是法
X58n0995_p0254b09║門，勝熱婆羅門火聚刀山即是般若無分別智等，
X58n0995_p0254b10║故曰別顯別法者也。
X58n0995_p0254b11║如此經中至如經思之。
X58n0995_p0254b12║釋曰：雲標十種，表法乃三。雖上諸義即是等盡法
X58n0995_p0254b13║界，但隨一義以名目之。如顯可重圓明即名為寶，
X58n0995_p0254b14║稱性自在即稱為王，無心霑潤即名雲等。齗齶者，
X58n0995_p0254b15║謂雲之騰貌，為霑潤之根。
X58n0995_p0254b16║問：三乘以有至宜，可如理思之。
X58n0995_p0254b17║釋曰：初問，二答。答中三乘託異事相表顯異理等
X58n0995_p0254b18║者，謂三乘中衣表忍辱、室表慈悲等。今此一乘所
X58n0995_p0254b19║託之事等者，謂今明一事即法即人、即依即正，具
X58n0995_p0254b20║無盡德，從無盡因之所生故。
X58n0995_p0254b21║此上十門，等至大見聞心中。
X58n0995_p0254b22║釋曰：融成一致，成大緣起也。言十門與本文十義
X58n0995_p0254b23║皆悉同時者，謂每一門既帶同時等十門，具此十
X58n0995_p0254b24║門皆各具教義等十義。一門既爾，門門皆然，重重
X58n0995_p0254c01║取之，乃至無盡，故成緣起普眼境界。言諦觀察等
X58n0995_p0254c02║者，約智修入，則無心體極，無間常行，一生不克，三
X58n0995_p0254c03║生必圓，斯之謂矣。
X58n0995_p0254c04║然此十門至緣起義耳。
X58n0995_p0254c05║釋曰：初、諸門相攝，二、六相圓融，三、結歸一乘。言隨
X58n0995_p0254c06║一門即攝餘門者，此雖相攝，不俱次緒，乃依至相
X58n0995_p0254c07║也。以大師新立有次第，故一同時具足相應門。以
X58n0995_p0254c08║是總故，冠於九門之初。二、廣陿門別中，先辨此者，
X58n0995_p0254c09║是別門之由。由上事理無礙中事理相徧，故生下
X58n0995_p0254c10║諸門。且約事如理徧故廣，不壞事相故陿，故為事
X58n0995_p0254c11║事無礙之始。三、由廣陿無礙，所徧有多。以己望多，
X58n0995_p0254c12║故有一多相容。相容則二體俱存，但力用交徹耳。
X58n0995_p0254c13║四、此容彼，彼便即此；由此徧彼，此便即彼等，故有
X58n0995_p0254c14║相即門。五、由互相攝即，互有隱顯。謂攝他，他可見，
X58n0995_p0254c15║故有相入門；攝他，他無體，有相即門；攝他，他雖存
X58n0995_p0254c16║而不可見，故有隱顯門。以為門別，故此三門皆由
X58n0995_p0254c17║攝而有。相入，則如二鏡互照；相即，則如波水相收；
X58n0995_p0254c18║隱顯，則如日月相暎。六、由此攝他，一切齊攝。彼攝
X58n0995_p0254c19║亦然，故有微細相容。七、由互攝重重，故有帝網無
X58n0995_p0254c20║盡。八、由既如帝網隨一，即是一切無盡，故有託事
X58n0995_p0254c21║顯法。九、由上八皆是所依。所依之法既融，次辨能
X58n0995_p0254c22║依。能依之時亦爾，故有十世門。十、由法法皆然，故
X58n0995_p0254c23║隨舉其一，則便為主；連帶緣起，便有主伴門。此據
X58n0995_p0254c24║新立，故改門而次緒，有異於古也。非謂古失，葢欲
X58n0995_p0255a01║學者展轉精明耳。
X58n0995_p0255a02║又於其中至境界，準思之。
X58n0995_p0255a03║釋曰：揀[((冰-水+臨)-品+口)/皿]，指文護一乘故也。言與彼三乘或同或
X58n0995_p0255a04║異者，謂法相有通一乘，有局三乘。略如一乘中辦
X58n0995_p0255a05║所設等者，且三乘名教，但為一乘之先。客廣如經
X58n0995_p0255a06║論疏鈔者，以大師凡著義疏數本，皆明權實，不能
X58n0995_p0255a07║備舉。孔目及問答，通至相述作，亦三一甄分故。次
X58n0995_p0255a08║云全別不同，宜可廣依等者，勸示修學，令不混通
X58n0995_p0255a09║規耳。
X58n0995_p0255a10║問：此上道理，至對比決之。
X58n0995_p0255a11║釋曰：初引經正答，良由下出聖意也。
X58n0995_p0255a12║又偈云至佛法一乘也。
X58n0995_p0255a13║釋曰：據經定義，參以四乘，權實顯矣。次下原佛本
X58n0995_p0255a14║意云。
X58n0995_p0255a15║由此一乘至三身等佛。
X58n0995_p0255a16║釋曰：良以法門高玅，權小難窺，故隱實施權，未稱
X58n0995_p0255a17║本懷，權現身相，此明偈中三乘之義也。
X58n0995_p0255a18║今為如是至無盡佛法也。
X58n0995_p0255a19║釋曰：圓根叩擊利見大人，故現無盡身。雲演難思
X58n0995_p0255a20║之法義，此明偈中一乘之義，故結云名現佛身說
X58n0995_p0255a21║無盡也。
X58n0995_p0255a22║三乘但隨機至為實德耳。
X58n0995_p0255a23║釋曰：三乘但隨機者，逐機末教也。未顯諸佛十身
X58n0995_p0255a24║等者，非稱性本教也。然此三乘既不稱性，縱爾終
X58n0995_p0255b01║談，亦是設化隨機，未亡形對，故云非窮盡說也。何
X58n0995_p0255b02║以故者，徵徵云：焉知三乘不談無盡耶？故釋云：三
X58n0995_p0255b03║乘以此無窮為過失故，返顯一乘宗無盡德也。故
X58n0995_p0255b04║知他宗爾爾三千猶存限量，亦屬三乘。
X58n0995_p0255b05║又此經云至驚怪者矣。
X58n0995_p0255b06║釋曰：此通疑難也。惑者云：既言一乘以無窮為實
X58n0995_p0255b07║德，何以經中有談二三等諸乘耶？故此釋云：此據
X58n0995_p0255b08║本末分齊說耳。何故如斯？且非本無以垂末，非末
X58n0995_p0255b09║無以顯本，本末齊彰，方窮無盡。是故海印炳現，斯
X58n0995_p0255b10║之謂歟。題稱一乘教義分齊，却備談一代教跡、三
X58n0995_p0255b11║藏微言者，正是斯意。學者知趣莫驚怪，應以虗心
X58n0995_p0255b12║體茲宗極耳。
X58n0995_p0255b13║第四，六相圓融至三問答解釋。
X58n0995_p0255b14║釋曰：六相之義本出地經，世親菩薩以論開闢，故
X58n0995_p0255b15║論云：一切所說十句中，皆有六種差別相門。清涼
X58n0995_p0255b16║釋云：此乃標舉顯通，謂法之體狀目之為相，義別
X58n0995_p0255b17║為門。又由此通入證智中，故論又云：此言說解釋
X58n0995_p0255b18║應知。除事者，清涼云：此顯立意，謂此六相為顯緣
X58n0995_p0255b19║起圓融之法，勿以陰、界、入等事相執取，意不令人
X58n0995_p0255b20║隨事執取，非除界不具六相也，故云六相緣起。大
X58n0995_p0255b21║師立意亦然，但文小異耳。
X58n0995_p0255b22║初列名者至不移動故。
X58n0995_p0255b23║釋曰：列名略釋，先須總識其相。列名是論文，為論
X58n0995_p0255b24║中釋義，隨經義門難見，是故大師約通義略釋。言
X58n0995_p0255c01║別依止總滿彼總故者，謂依一開九，無總別不立，
X58n0995_p0255c02║故云依止。由別方成總，故云滿彼。清涼云：總則攬
X58n0995_p0255c03║別而成別，分總為別，同則別別帶總，異則別別互
X58n0995_p0255c04║乖，成則雙攬同異方成。若無同異，總相不成故。如
X58n0995_p0255c05║舍椽梁，總皆相似，終不成舍。壞則唯別，各住自性
X58n0995_p0255c06║故。又壞者，猶如世界多緣共成，其中事物一一推
X58n0995_p0255c07║徵，何者是界名壞？
X58n0995_p0255c08║第二、教興意者，至陀羅無窮理事等。
X58n0995_p0255c09║釋曰：教興意者，約教道解釋故。此教下彰其德用，
X58n0995_p0255c10║由六相之圓融耳。
X58n0995_p0255c11║此義現前至便成正覺。
X58n0995_p0255c12║釋曰：此義現前者，謂六相緣起法智融通，則不見
X58n0995_p0255c13║一法當情，故一斷一切斷法混時融，故得九世十
X58n0995_p0255c14║世或滅或亡智顯智與理而齊彰，故初心正覺攝
X58n0995_p0255c15║多劫於剎那，十信道圓一念該於佛地。
X58n0995_p0255c16║良由如是。至華嚴經說：
X58n0995_p0255c17║釋曰：良由者，出前道成之相，束為因果二門，故曰
X58n0995_p0255c18║因即普賢、果即十佛等。
X58n0995_p0255c19║第三，問答至就緣成舍辨。
X58n0995_p0255c20║釋曰：以喻總釋也。一切處通者，但有形量法皆具
X58n0995_p0255c21║六相。或曰：既言一切法皆具六相，此緣成舍豈非
X58n0995_p0255c22║法耶？何以喻釋？答：據舍是法，亦緣起故。今言喻者，
X58n0995_p0255c23║仗此曉餘，故屬其喻耳。下多不釋，準此知之。厥或
X58n0995_p0255c24║義難見所由，請撿前因緣起。
X58n0995_p0256a01║問：何者見總至即得舍矣？
X58n0995_p0256a02║釋曰：言為椽全自獨能作舍者，即互偏相資義。謂
X58n0995_p0256a03║此椽等諸緣，要互相偏應，方成緣起。如一椽偏應
X58n0995_p0256a04║多緣，各與彼多緣全為椽故，此則一椽具多椽也。
X58n0995_p0256a05║若此一椽不具多緣，則資應不徧，不成緣起。
X58n0995_p0256a06║問：若椽全自獨至，不名為椽。
X58n0995_p0256a07║釋曰：躡前為難，難以孤單，答以因緣，何乖椽舍？
X58n0995_p0256a08║問：若椽等至少力，並全成也。
X58n0995_p0256a09║釋曰：此重問答，據力用義以顯之。謂須一全有力，
X58n0995_p0256a10║餘緣無力；若餘有力，一緣定無力，方成舍耳。故不
X58n0995_p0256a11║可各出少力，是故少力成過也。言故知非少力並
X58n0995_p0256a12║全成也者，結少力之非，顯一椽全有力之是也。
X58n0995_p0256a13║問：無一椽時，豈非至餘椽例然？
X58n0995_p0256a14║釋曰：言答總並是椽者，謂攬別成總，舉一椽之總，
X58n0995_p0256a15║故力貫諸緣也。若去於椽，即舍便壞，瓦等亦壞，故
X58n0995_p0256a16║此諸緣皆即是椽，舍方善成。一緣既爾，餘亦然。
X58n0995_p0256a17║是故一切至，一切處準知。
X58n0995_p0256a18║釋曰：是故下結成緣起，謂此大緣不起則止而不
X58n0995_p0256a19║論，若起則圓融離識耳。
X58n0995_p0256a20║第二、別相者至以此方便會一乘。
X58n0995_p0256a21║釋曰：此頌分句，前六句每句一相，第七句揀非識
X58n0995_p0256a22║情，最後一句依修而證。良由攬別成總，故云一即
X58n0995_p0256a23║具多；分總為別，故多即非一。諸緣各別，而成力義
X58n0995_p0256a24║齊，故多類自同；諸緣隨自形類，功能各別，故各體別
X58n0995_p0256b01║異。由此異故，方顯前同也。同異雙資，義理出於思
X58n0995_p0256b02║識，方成總舍，故云一多緣起，理妙成也。雖成一總，
X58n0995_p0256b03║且不失諸緣，故各住自法。然此六相為顯緣起圓
X58n0995_p0256b04║融之法，大智造之無涯，故云唯智境界。勿以陰、界、
X58n0995_p0256b05║入等事相執取，故曰非事識。依此緣起因，修證于
X58n0995_p0256b06║果海，故云以此方便會一乘。問：此之義理分齊與
X58n0995_p0256b07║夫大疏義理分齊，同耶？異耶？答：旨趣雖同，建立有
X58n0995_p0256b08║異。故彼所依，體、事同；此立義門，攝歸真實同；此二
X58n0995_p0256b09║義相收，一性無二等，彰其無礙同；于三性交參，周
X58n0995_p0256b10║徧含容，全同解釋。建立異者，爰大疏宗終南三觀，
X58n0995_p0256b11║故止于斯。此章乃該羅眾義，本末齊彰，故三性攝
X58n0995_p0256b12║餘宗，六因收權淺。若爾，一乘之旨豈殊途耶？答：彼
X58n0995_p0256b13║克一經，此就判教。是故克經則三觀澄明，判教則
X58n0995_p0256b14║旁該餘義。然後融歸圓實，未來通規；一代教興，海
X58n0995_p0256b15║印斯現耳。
X58n0995_p0256b16║偈辭。述意。迴向
X58n0995_p0256b17║一乘妙法難承受，曠劫難逢今幸偈。
X58n0995_p0256b18║大師法義綺成章，數百年餘孰分剖。
X58n0995_p0256b19║我今輙以凡心智，啟廸無邊無上義。
X58n0995_p0256b20║迴茲功德霑含靈，同趣菩提實際地。
X58n0995_p0256b21║
X58n0995_p0256b22║華嚴一乘分齊章義苑疏卷第十（畢）
X58n0995_p0256b23║
X58n0995_p0256b24║
X58n0995_p0256c01║
X58n0995_p0256c02║
X58n0995_p0256c03║
X58n0995_p0256c04║
X58n0995_p0256c05║No. 995-B
X58n0995_p0256c06║ 義苑後序
X58n0995_p0256c07║
X58n0995_p0256c08║教章義苑疏者，廓具德之宗，剖法義之判，是以宗之
X58n0995_p0256c09║為德為實，趣之為本為融，注之而十宗備矣。若夫未
X58n0995_p0256c10║明空有之朕，本絕理事之蹤，十佛自知，法本然爾。雜
X58n0995_p0256c11║華果分不可說者，法也。暨于因門緣起，分齊具彰，攝
X58n0995_p0256c12║義從名，五門等異，判之為五教，分之為大小，推之為
X58n0995_p0256c13║權實，定之為頓漸，融之為同別。一代聖言，三藏正典，
X58n0995_p0256c14║區矣別矣。雜華因分可說者，斯之義歟。尋斯宗旨，却
X58n0995_p0256c15║覧餘乘，起信守宗者，自可知耳。是則三卷之書，十章
X58n0995_p0256c16║之義，會經故不同乎經，辨律故不同乎律，扸論故不
X58n0995_p0256c17║名乎論，飄飄然但總相彰明，遂云章也。上云以此章
X58n0995_p0256c18║釋無盡章者，此也。既不牒文箋釋，故不云疏。及其義
X58n0995_p0256c19║苑之解，搜義會教會宗。搜文故，例如孔目之與攝論，
X58n0995_p0256c20║宗輪之與毗曇；搜義故，略如一乘之與化儀，六因之
X58n0995_p0256c21║與三性。引而伸之，足而補之，精義見矣。然後會諸師
X58n0995_p0256c22║之得失，定的判之名，立決擇部異之宗，使相從於有
X58n0995_p0256c23║則，對明二祖宗義，出意會之無違。克義箋文得旨，繄
X58n0995_p0256c24║表濫觴；釋決擇流通，稱之曰疏。余竊恐淺學不曉，分
X58n0995_p0257a01║齊云章，義苑曰疏，故復書之于卷末。
X58n0995_p0257a02║元祐五年五月五日無為楊傑於姑蘇行舟序
X58n0995_p0257a03║
X58n0995_p0257a04║
X58n0995_p0257a05║
X58n0995_p0257a06║朝請郎差充淮南路安撫司主管機宜文學差浙
X58n0995_p0257a07║西買軍需錢　仲[席-廿+禺]　捨錢壹佰貫文，刊華嚴經
X58n0995_p0257a08║義苑疏第十卷功德，上薦　先考參政大資太師
X58n0995_p0257a09║文惠溫國公、　先妣秦國太夫人季氏，　伴薦
X58n0995_p0257a10║　亡室安人陳氏、　亡次男通仕郎錢　紹修　超
X58n0995_p0257a11║昇　天界。
X58n0995_p0257a12║旹嘉定二年上元日鳥鎮普靜寺僧淨覺募緣
X58n0995_p0257a13║重開