X58n0996_p0266c18║
X58n0996_p0266c19║
X58n0996_p0266c20║焚薪卷第二（婺州張明刊）
X58n0996_p0266c21║
X58n0996_p0266c22║可堂　師會　錄
X58n0996_p0266c23║薪二、該攝下，一切三乘等本來悉是彼一乘法，乃至
X58n0996_p0266c24║云先舉即一之三也。
X58n0996_p0267a01║議曰：昔人有言曰：文章最忌隨人後。文章且爾，況
X58n0996_p0267a02║吾道也哉！昔在仙潭，予以該攝大旨語復，而復固
X58n0996_p0267a03║執易簡之說，而拒予曰：只此一義，與吾老不同，可
X58n0996_p0267a04║乎？予笑曰：汝試思之，第恐不能不與我同耳。後至
X58n0996_p0267a05║澄江，果不能堅其壘矣。然但略得科節語句，而釋
X58n0996_p0267a06║義之間，草氣宛在，具件如後。
X58n0996_p0267a07║薪曰：故下決擇其意中，三依一起會三歸一即是同
X58n0996_p0267a08║教，若知彼三乘等法本是一乘即是別教，此約法以
X58n0996_p0267a09║明也，故云一切三乘等本來悉是一乘也。
X58n0996_p0267a10║議曰：今試問曰：彼第八門是會方便說邪？直就正
X58n0996_p0267a11║乘說邪？華嚴所顯邪？法華所顯邪？約法本然邪？約
X58n0996_p0267a12║機今見邪？若是詰之，全無所守。引彼釋此，殊非正
X58n0996_p0267a13║當。以同為別，一謬也。
X58n0996_p0267a14║薪曰下。徵釋中但以義出今別教之所以爾。義當同
X58n0996_p0267a15║教意故下。指如同教中辨也。此例如由事理無礙故，
X58n0996_p0267a16║方得事事無礙，故次以三一不一不異之因，成今三
X58n0996_p0267a17║乘本是一乘之宗也。
X58n0996_p0267a18║議曰：此有二過：一、縱火自焚過；二、逢蒙射羿過。所
X58n0996_p0267a19║以爾者，汝謂分相門雖分而同，不一即不異也；該
X58n0996_p0267a20║攝門雖同而異，不異即不一也。今言若此，得非縱
X58n0996_p0267a21║李三之火哉？祖曰：不一是分相門，不異是該攝門，
X58n0996_p0267a22║總二門而為別教。汝謂屬同，是彎羿之弓而殺羿
X58n0996_p0267a23║也，又況謬判下文邪？三謬也。
X58n0996_p0267a24║薪曰：二、已下隱顯四句反上等者，但轉前問答中三
X58n0996_p0267b01║字為一字，一字為三字，存字為顯字，壞字為隱字，讀
X58n0996_p0267b02║之義則明矣。
X58n0996_p0267b03║議曰：今試問，若但轉問答中字者，問中應云：若顯，
X58n0996_p0267b04║如何唯三？若隱，彼一乘機更依何法而得進修？如
X58n0996_p0267b05║汝釋前問曰：此問三乘自宗既不知一，又壞三乘，
X58n0996_p0267b06║如何進趣？今一乘機亦若是否？苟如是者，此等菩
X58n0996_p0267b07║薩是普機否？具普眼否？自他見聞而具得否？問若
X58n0996_p0267b08║不成，答亦不是，是知復子未聞普機、普眼之說，況
X58n0996_p0267b09║能履踐而効修乎？此有四失：誣謗普機失，未聞普
X58n0996_p0267b10║眼失，不讀本經失，不學普法失，七謬也。
X58n0996_p0267b11║薪曰：上文云：由後二義，三乘機得入一乘。今若反上，
X58n0996_p0267b12║應云：由後二義，一乘機得入三乘。唯此一句難見。何
X58n0996_p0267b13║者？豈有一乘機入三乘法邪？今謂所以一乘機入三
X58n0996_p0267b14║乘法者，以三乘本是一乘，更無異事，故入三乘即是
X58n0996_p0267b15║入一乘也。何以故？此是不異門故。若約不一門，則義
X58n0996_p0267b16║門異故，權實恒存，則一乘機不入三乘。今約不異門，
X58n0996_p0267b17║理遍通故，全體無二，故得作此反說也。故結云：唯有
X58n0996_p0267b18║三乘，更無一也。
X58n0996_p0267b19║議曰：今亦問汝，若一乘機入三，即是入一者，彼三
X58n0996_p0267b20║乘人得入一乘，為復即入三否？若不即是入三，為
X58n0996_p0267b21║例不齊？若即入三，此人為得何果？若得三果，如何
X58n0996_p0267b22║入一？若得一果，亦復為例不齊。何者？一機入三，不
X58n0996_p0267b23║得三乘果故。又復問曰：還可由初二義作得入句，
X58n0996_p0267b24║由後二義作所依句否？若不可者，云何說言約不
X58n0996_p0267c01║異門，彼此全同，略不有異？又復問曰：得有所依句
X58n0996_p0267c02║中，為亦得此即是得彼否？此若不可，彼云何然？又
X58n0996_p0267c03║復若如汝解，如何說彼存壞、隱顯二種四句，得入、
X58n0996_p0267c04║所依二二義門？是知所解義旨全乖。此有三失：為
X58n0996_p0267c05║例不齊失，權實雜亂失，立義不成失。十謬也。
X58n0996_p0267c06║薪曰：此如下同教辯者，即同教融本末中也。故彼文
X58n0996_p0267c07║云：是故三乘即一，雖具存壞，竟必有盡；一乘即三，雖
X58n0996_p0267c08║具隱顯，竟恒無盡。釋曰：存壞隱顯之言，正繳釋今文
X58n0996_p0267c09║也。前指下文，下繳前義，方顯文義一揆。餘如下會釋。
X58n0996_p0267c10║議曰：攬實成權，故唯有三，以不知一，故無有也。正
X58n0996_p0267c11║是下文鎔融四句中三乘句也。獨判即三之門，於
X58n0996_p0267c12║理甚顯。易簡等記俱作此說，強項不從，破句謬說。
X58n0996_p0267c13║且三即於一，三乘盡而唯有一，圓融普法卓然獨
X58n0996_p0267c14║存，是同教乎？該攝門中作四句乎？況汝下文又揀
X58n0996_p0267c15║與此不同，彼說縱奪，明義門異，故權實恒存。若據
X58n0996_p0267c16║汝說，義門異屬不一門，則下說不一，今唯不異，如
X58n0996_p0267c17║何會同？此亦三失，以別為同，失破句節文，失自語
X58n0996_p0267c18║齊、楚，失十三謬也。
X58n0996_p0267c19║薪曰：問：若據一乘即三，雖具隱顯，竟恒無盡者，何得
X58n0996_p0267c20║前反上一乘機，得入三乘邪？答：上約不異，即全體無
X58n0996_p0267c21║二故也。下約義異，則權實恒存故也。
X58n0996_p0267c22║議曰：不異門中，權實存否？又不異中，三一互即，唯
X58n0996_p0267c23║有一乘。唯有三乘，義門異否？融本末中，唯不一否？
X58n0996_p0267c24║又復細觀彼意，應以不異門中，一亦有盡故，故彼
X58n0996_p0268a01║普機得入三也。故前科特自判曰：故結句云：唯有
X58n0996_p0268a02║三乘，更無一也。試問曰：汝謂盡者，隱時盡邪？顯時
X58n0996_p0268a03║盡邪？隱顯俱時盡邪？若謂體無二故，所以得說盡
X58n0996_p0268a04║者，又復可笑。下文會釋，謬中復謬。以此觀之，徒然
X58n0996_p0268a05║皓首故紙堆中耳。此有四失：不異門無三一失，義
X58n0996_p0268a06║異全歸不一失，無盡一乘有盡失，融本末唯不一
X58n0996_p0268a07║失，十七妄也。
X58n0996_p0268a08║薪曰：二不一下，言此即一之三者，是三即於一也。與
X58n0996_p0268a09║上即三之一等者，一即於三也。自近指遠，故先舉即
X58n0996_p0268a10║一之三也。
X58n0996_p0268a11║議曰：韓愈子曰：制人，制於人。制人者，己能制人，己
X58n0996_p0268a12║為主也。制於人，則己受制於人，人為主也。又如寂
X58n0996_p0268a13║寥於萬化之域者，用而常寂，用為門也。動用於一
X58n0996_p0268a14║虗之中者，寂而常用，寂為門也。今謂三即於一，應
X58n0996_p0268a15║是一為門。一即於三，三為主也。而謂自近指遠，先
X58n0996_p0268a16║舉即一之三，可乎？不識文字，失十八謬也。
X58n0996_p0268a17║昔者，復子注吾同教答卷，而遺予書曰：（某）游學二
X58n0996_p0268a18║十年，住持十餘載，讀一宗玄籍，非不多矣。至於深
X58n0996_p0268a19║義，未嘗不挹流討源而詳究之。故析薪會解，差當
X58n0996_p0268a20║前後。注辯同教一義，五萬餘言，其文非不廣也。獲
X58n0996_p0268a21║譽孺子，復之自務，靡不由此。然而文辭蕪薉，義旨
X58n0996_p0268a22║舛謬，略無可觀，具件如后。
X58n0996_p0268a23║薪曰：二同教下，初分諸乘者，從一乘分至於無量，而
X58n0996_p0268a24║每段中皆三一合說，故為同教。如一乘七義皆合三
X58n0996_p0268b01║為一，二乘三義初二亦合三一，第三義合於大小，乃
X58n0996_p0268b02║至無量乘皆然。
X58n0996_p0268b03║議曰：觀夫復意，雖語濫於三一和合，實不承用。何
X58n0996_p0268b04║者？且如二乘第三義中，伊言合大小者，蓋以文曰
X58n0996_p0268b05║此通愚法及迴心也，則羊鹿中皆有大小。若合三
X58n0996_p0268b06║一，則大白牛車、羊鹿牛等，一一車中皆有三一矣。
X58n0996_p0268b07║若用三一和合之意，何者為教？何者為義？又如二
X58n0996_p0268b08║乘第二義中合三一者，應以一乘為教，三乘為義
X58n0996_p0268b09║邪？以此門中約三乘故。又如初義中若合三一，應
X58n0996_p0268b10║一乘中亦有三一，三乘中亦有三一邪？不爾，義應
X58n0996_p0268b11║不同，合大小邪？又況下文釋二乘處三義，皆云對
X58n0996_p0268b12║分，對分合說，義相順否？此有二謬：臆說無稽謬，前
X58n0996_p0268b13║後相違謬，二妄也。
X58n0996_p0268b14║薪曰：言融本末者，既同一法界，有其二門，所以得分
X58n0996_p0268b15║諸乘中，明一乘必泯權為一，明三乘等必攬實為三。
X58n0996_p0268b16║只由此義，方得分諸乘中，雖分三一之義，皆合三一
X58n0996_p0268b17║為之。此吾祖立門之大意，不可不審。
X58n0996_p0268b18║議曰：若爾者，且法相交參，攝方便等所辨，一乘為
X58n0996_p0268b19║是唯一非三邪？為是方便正乘俱存邪？泯權邪？攬
X58n0996_p0268b20║實邪？二乘第三義中泯愚法邪？泯迴心邪？初義中
X58n0996_p0268b21║泯三邪？攬實邪？三一開邪？三一合邪？是知俱非祖
X58n0996_p0268b22║意。如來書云：實有超祖之見，而與祖意碩異者，復
X58n0996_p0268b23║子坐之矣。是亦臆說無稽，三妄也。
X58n0996_p0268b24║薪曰：一明下，法相交參，以明一乘。若唯明三中有一
X58n0996_p0268c01║乘法相，非今一乘。若唯明一乘中有三乘法相，亦非
X58n0996_p0268c02║今一乘。要互相交參，方是此一乘義也。
X58n0996_p0268c03║議曰：今且問曰：此教收於何典？被於何器？吾佛於
X58n0996_p0268c04║何處說？今龍藏中有此教否？不可謂收華嚴及諸
X58n0996_p0268c05║餘典，以無人敢判華嚴為同教故，華嚴唯被普機
X58n0996_p0268c06║之利器故。又問：此中一乘泯權邪？方便正乘俱存
X58n0996_p0268c07║邪？此中三乘望一乘邪？攬實而唯三邪？各合三一
X58n0996_p0268c08║而為之邪？是知下筆舛謬，此有三失：無機無教失，
X58n0996_p0268c09║但有虗名失，落筆乖理失。六妄也。
X58n0996_p0268c10║薪曰：既三中有因陀羅等，又十眼中有五眼等，此應
X58n0996_p0268c11║是別教垂入三中，而云同教者，以三一合說故。若自
X58n0996_p0268c12║別教唯明一乘，今既三一法相互參，故屬同教。不得
X58n0996_p0268c13║此意，但見因陀羅等名便謂別教，致令有謂此但是
X58n0996_p0268c14║所鎔之本，不是同教者，宜自審之。
X58n0996_p0268c15║議曰：此段之意，蓋由昔人有問曰：今能垂一乘，為
X58n0996_p0268c16║是別教？為是同教？故有是說。觀今復子之意，特謂
X58n0996_p0268c17║同教垂，非別教垂。彼謂此中一乘，必泯權合三一，
X58n0996_p0268c18║為則此能垂大白牛車，已有三一？故曰：不得此意，
X58n0996_p0268c19║便謂別教。今亦問曰：泯權歸實，唯有一乘，別教邪？
X58n0996_p0268c20║同教邪？若言別者，如何汝謂之同？若是同者，云何
X58n0996_p0268c21║唯一？又豈一乘帶已合之三乘，入彼之三乘哉？又
X58n0996_p0268c22║況昔人自辨能垂，不問己參，如何作此說邪？此有
X58n0996_p0268c23║三失：不明昔問失，指別作同失，立義狂妄失，九妄
X58n0996_p0268c24║也。
X58n0996_p0269a01║薪曰：依上下，上來七義皆即三乘等為一乘，未曾獨
X58n0996_p0269a02║說三說一，故今結也。言皆隨本宗定故者，是同也。主
X58n0996_p0269a03║伴不具者，非別也。所謂本宗定者，如法相交參中雖
X58n0996_p0269a04║有因陀羅等，由宗定故不具主伴。一乘宗中雖有五
X58n0996_p0269a05║眼六通等，由三乘定故與一乘義理皆別。攝方便中
X58n0996_p0269a06║雖三乘為一乘方便，以三乘宗定不具主伴，由攝方
X58n0996_p0269a07║便故屬同教也。餘義例知。然皆點三為一，非三乘便
X58n0996_p0269a08║是一乘。何以故？三乘宗定故，所以云是同。若三乘便
X58n0996_p0269a09║是一乘者，自屬別教，故云非別教也。
X58n0996_p0269a10║議曰：此中有二故字者，昔有二解，古人皆節於句
X58n0996_p0269a11║末作二，所以易簡節於句首，言故主伴不具等。今
X58n0996_p0269a12║析薪初判似從古人，釋義似從易簡，初判易見。釋
X58n0996_p0269a13║義曰：雖有因陀羅等，由宗定故，不具主伴。又曰：以
X58n0996_p0269a14║三乘宗定，不具主伴。此是三乘宗定為因，不具主
X58n0996_p0269a15║伴為宗也，則全同易簡。由此見其不能自斷而摸
X58n0996_p0269a16║楞，一妄也。又曰：一乘中雖有五眼、六通，由三乘定
X58n0996_p0269a17║故，與一乘義理皆別者，應三乘中華藏因陀羅等，
X58n0996_p0269a18║由一乘定故，與三乘皆別，而具足主伴邪？祖師云：
X58n0996_p0269a19║名字雖同，意皆別異。義如是否？二妄也。又前言隨
X58n0996_p0269a20║宗定故是同，後復增由攝方便故名同，是皆枝詞，
X58n0996_p0269a21║不知義之所主，三妄也。又曰：然皆點三為一，非三
X58n0996_p0269a22║乘便是一乘等者，且還丹一粒，點鐵成金，鐵即金
X58n0996_p0269a23║也。點化之術，理數然矣。而云點三為一，又言非便
X58n0996_p0269a24║是一，又況自徵釋云三乘定故。且三乘既定，已點
X58n0996_p0269b01║化邪？未投丹邪？四妄也。三乘望一乘，為彼所目，更
X58n0996_p0269b02║無異事。華嚴別教邪？法華同教邪？三乘定邪？五妄
X58n0996_p0269b03║也。是知雖能撿閱抄錄，不曉一義。何者？且同教一
X58n0996_p0269b04║義，復吐五萬餘言，析薪五卷，十三萬數千言，理皆
X58n0996_p0269b05║妄謬。又不可與靜法、宛公釋離世間品同日而語。
X58n0996_p0269b06║何則？彼雖大旨全乖，摘句消文，隨句引證，猶有理
X58n0996_p0269b07║在。此有五失：不斷模楞失，謬判宗定失，立義無歸
X58n0996_p0269b08║失，不曉點化失，以同作別失，十四妄也。
X58n0996_p0269b09║薪曰：二明二乘。此中三義：初三，一對分故，合愚法在
X58n0996_p0269b10║能引三車中也。二大小對分故，開愚法唯小，以迴心
X58n0996_p0269b11║通大故也。三聲聞緣覺對分，以愚法迴心同是名故
X58n0996_p0269b12║也。
X58n0996_p0269b13║議曰：上記曰：初二義合三一，第三義合大小。今云
X58n0996_p0269b14║對分前後之言，何者為是？又前云必泯權，必攬實，
X58n0996_p0269b15║此合愚法於三車，應是泯權為權邪？約三乘中開
X58n0996_p0269b16║出愚法，應是攬權為權邪？是知由泯權攬實，故得
X58n0996_p0269b17║三一，合說非理也。汝謂賢首自語相違，今直如此，
X58n0996_p0269b18║十五妄也。
X58n0996_p0269b19║薪曰：三明下。初標有三。釋唯二者，應脫一段。
X58n0996_p0269b20║議曰：多聞闕疑，聖人之明誡也，何得妄誕以惑後
X58n0996_p0269b21║人？汝謂吾家宗教，離此更有何等三乘？慎言其餘
X58n0996_p0269b22║可也。未至，蓋人失十六妄也。
X58n0996_p0269b23║薪曰：一者下，言為顯法本末者，上開一乘為本，下開
X58n0996_p0269b24║小乘為末，中間三乘應望上望下通於本末，故下揀
X58n0996_p0269c01║共教三乘，云此中通大之小非愚法，通小之大非一
X58n0996_p0269c02║乘，反顯具於本末也。
X58n0996_p0269c03║議曰：今試問曰：汝謂小乘從一出邪？從三流邪？三
X58n0996_p0269c04║乘之法有自體邪？亦無體邪？苟或無體，如何能成
X58n0996_p0269c05║彼小為彼之本？有說從大出者，大即一乘也，或融
X58n0996_p0269c06║彼大同一乘耳。是故諸文本教唯是一乘，有自體
X58n0996_p0269c07║故，為教本故，於一佛乘分別說三，故無得妄說以
X58n0996_p0269c08║亂孺子。下文自言通小之大非一乘，安從為本？以
X58n0996_p0269c09║末為本，十七妄也。
X58n0996_p0269c10║薪曰：約大乘終教已去者，以始教許斷證出三界故。
X58n0996_p0269c11║問：若終教方許愚法不出界者，未知始教通大二乘
X58n0996_p0269c12║還許出界否？若不許者，今何獨揀愚法？若言許者，今
X58n0996_p0269c13║何云終教已去邪？答：此有二意：一者若約始教為引
X58n0996_p0269c14║愚法，未深說故且許究竟。今此就實故一向言未出
X58n0996_p0269c15║世，此則小始二教之二乘並不許究竟也。二者若三
X58n0996_p0269c16║乘中聲聞已如實修故許彼究竟，愚法未如實故則
X58n0996_p0269c17║未究竟。今約後義，故以三乘終教唯引愚法。然此二
X58n0996_p0269c18║意，下章終教斷惑文中自明，具如下說。
X58n0996_p0269c19║議曰：此中臆說有九種：一、白晝做夢，一妄也。不言
X58n0996_p0269c20║終教二乘方出，作此難故。二、以通大難愚法，二妄
X58n0996_p0269c21║也。始教許出終不許者，則二乘是一教，有了不了
X58n0996_p0269c22║也。若此問者，應有二羅漢邪？若言斷惑後義許二
X58n0996_p0269c23║類者，愚法則始亦不許，通大則終亦許出，作此問
X58n0996_p0269c24║者妄也。三、混亂本義，三妄也。以今說三宗，故以大
X58n0996_p0270a01║揀小。若始大亦屬所揀，則三外復有三矣。大小難
X58n0996_p0270a02║顯，以三中俱大故。四、廣添二乘，四妄也。以汝說終
X58n0996_p0270a03║教二乘出界，小始二教之二乘並不許出，則六羊
X58n0996_p0270a04║鹿矣。更加頓教，便成八羊鹿車故。五、指通大為愚
X58n0996_p0270a05║法，五妄也。前問通大，答以不出，以不出者是愚法
X58n0996_p0270a06║故。六、終教唯引愚法，六妄也。此義文理俱絕。七、去
X58n0996_p0270a07║取不當，七妄也。文云終教已去不許，則始教許出
X58n0996_p0270a08║前義也，而云後義故。八、不解此文，八妄也。欲說三
X58n0996_p0270a09║乘，汝說七乘，良由以三揀三故也。九、全迷斷惑之
X58n0996_p0270a10║文，九妄也。以彼二義俱無所曉，故承前同教之中
X58n0996_p0270a11║已二十六妄也。
X58n0996_p0270a12║薪曰：又問：以始教正引愚法故，所設教門多似於小，
X58n0996_p0270a13║今愚法既在所引中，始教何得不為能引邪？又終教
X58n0996_p0270a14║所引二乘是純熟高勝之機，非引愚法，今何言引愚
X58n0996_p0270a15║法邪？進退有妨，此云何通？答：今約終教已去以揀愚
X58n0996_p0270a16║法，無實義在所引中，非約終教引愚法也，以揀引二
X58n0996_p0270a17║義別故。若爾，何故上云三車引諸子邪？答：此通約三
X58n0996_p0270a18║乘為能引，此通中間三教。何者？若唯始教則愚法不
X58n0996_p0270a19║在所引中，若唯終教已去則不得為能引，由通約三
X58n0996_p0270a20║乘教故。愚法既未出世，三車又既為能引，是故上約
X58n0996_p0270a21║能引故通約三乘教，今約揀異故唯約終教已去也。
X58n0996_p0270a22║議曰：此段總是臆說，微一字略有苗裔，恐其迷甚，
X58n0996_p0270a23║略引幾處，使之自省，知述作之難，祖師之可重云
X58n0996_p0270a24║耳。薪曰：又問以始教正引愚法故，所設教門多似
X58n0996_p0270b01║於小，今愚法既在所引中，始教何得不為能引者，
X58n0996_p0270b02║今問曰：汝前答中曰今約後義，此中何故就前義
X58n0996_p0270b03║設難？答中亦不以後義釋，通是不曉後義，一妄也。
X58n0996_p0270b04║若後義雖始教，而愚法亦在所引中，妄說不在，二
X58n0996_p0270b05║妄也。謬言始教三車，不引界內二乘，應三車共引
X58n0996_p0270b06║菩薩，三妄也。薪又曰：又終教所引二乘，是純熟高
X58n0996_p0270b07║勝之機，非引愚法，今何言引愚法等者，今論曰：彼
X58n0996_p0270b08║行位中者，自言大乘引羊鹿，今三車引諸子，則羊
X58n0996_p0270b09║鹿引二乘，引彼難此，四妄也。謬稱終教三車，不引
X58n0996_p0270b10║界內二乘，五妄也。薪又曰：今約終教已去，以揀愚
X58n0996_p0270b11║法無實義故，在所引中，非約終教引愚法也。以揀、
X58n0996_p0270b12║引二義別故等者，議曰：汝前問中文云故以三乘
X58n0996_p0270b13║終教唯引愚法，才相去兩行許，便爾相違，六妄也。
X58n0996_p0270b14║前云唯引愚法，此云純熟高勝之機，七妄也。又如
X58n0996_p0270b15║汝所解，始教不知未出故不引，終教既知未出棄
X58n0996_p0270b16║置不引，是成何心？八妄也。章云在所引中，而言揀
X58n0996_p0270b17║引義別，若不是此三乘所引，安知三乘外別有小
X58n0996_p0270b18║乘？九妄也。薪曰：若爾，何故上云三車引諸子邪？今
X58n0996_p0270b19║問曰：此語當文有之，何忽問上文？應是汝意要說
X58n0996_p0270b20║卷首通此間局，欲成己義，不敢引當文也。將如它
X58n0996_p0270b21║人，何掩耳偷鈴？十妄也。薪又曰：答：此通約三乘為
X58n0996_p0270b22║能引，此通中間三教。何者？若唯始教，則愚法不在
X58n0996_p0270b23║所引中；若唯終教已去，則不得為能引。由通約三
X58n0996_p0270b24║乘教故，愚法既未出世，三車又為能引，故通約三
X58n0996_p0270c01║乘。今約揀異，故唯約終教已去也。議曰：未審如汝
X58n0996_p0270c02║所謂，別則否，通則引，有何依據？始教不知二乘未
X58n0996_p0270c03║出，終教不引。設以三車，其意何在？縱通諸教，亦安
X58n0996_p0270c04║能引？若如汝說，終教三車不引，愚法始教三車不
X58n0996_p0270c05║揀，共之方引，應有六車，更加頓教，便有九車，兼大
X58n0996_p0270c06║牛車界內二乘十二車邪？但可撫掌大笑。大率不
X58n0996_p0270c07║曉行惑中文，強與易簡不同。過吾門而不入吾室，
X58n0996_p0270c08║遂至下筆紕謬，十一妄也。
X58n0996_p0270c09║薪曰：又始教但引不定性人，以定性許出世趣寂故，
X58n0996_p0270c10║故今不取等。
X58n0996_p0270c11║議曰：今亦問汝，此不定人愚法邪？三中羊鹿人邪？
X58n0996_p0270c12║若三中羊鹿，何獨不許出世，而定性獨出？今三車
X58n0996_p0270c13║引諸子，何故不引定性，令得二乘果？若總不引，還
X58n0996_p0270c14║依何乘出世趣寂？應自然出世趣寂邪？十二妄也。
X58n0996_p0270c15║是知通不曉三乘、二乘之旨。此兩重門答，無一字
X58n0996_p0270c16║可取，承前三十八妄也。
X58n0996_p0270c17║薪曰：云不與聲聞共說者，即二乘在座，如聾盲者是。
X58n0996_p0270c18║由此義故，清涼後加一向不共之言，非唯不共於小，
X58n0996_p0270c19║亦不共三乘也。
X58n0996_p0270c20║議曰：同教百非中言：清涼但以三乘是權，後三教
X58n0996_p0270c21║皆實。約一乘，何曾有實三乘之說乎？又曰：應改曰：
X58n0996_p0270c22║權實諸乘皆不共。又曰：此不合以教章三乘以會
X58n0996_p0270c23║清涼。今此汝却以清涼會教章，一謬也；但妄加破
X58n0996_p0270c24║斥，不覺自毀，二妄也；更說不與一乘共，三妄也；四
X58n0996_p0271a01║十一妄也。
X58n0996_p0271a02║薪曰：吾宗立別教，本出於此。
X58n0996_p0271a03║議曰：汝謂別教本出於此者，誠是也。今試問汝，汝
X58n0996_p0271a04║謂吾宗諸祖共用於此，所立別教還但不共，還亦
X58n0996_p0271a05║有共邪？若或其下亦有共者，云何對共而立不共？
X58n0996_p0271a06║不可謂共，但是三乘祖師亦有共教一乘故。若但
X58n0996_p0271a07║不共，云何汝書言不共下同，剛道三四自受同稱？
X58n0996_p0271a08║是則不共之下亦有共矣。若爾，應有但不共之別
X58n0996_p0271a09║教，有共不共之別教邪？若此細論，謬不可道，不共
X58n0996_p0271a10║為同，謬四十二妄也。
X58n0996_p0271a11║薪曰：若言下，此牒救。說華嚴下，質破。謂由上大品共
X58n0996_p0271a12║集三乘眾，通說三乘法，具獲三乘益而說者，謂非是
X58n0996_p0271a13║通說三法，但是一音，機聞有異，故有三兩。既不是通
X58n0996_p0271a14║說三法，故非三乘外別有小乘也。故今牒而破之。言
X58n0996_p0271a15║何不者，謂何不聞華嚴而得小果，聞增一等而得大
X58n0996_p0271a16║果，是知通說三法，謂一乘、三乘、小乘有異等故。
X58n0996_p0271a17║議曰：此釋若言說大品等時至，何不異解得大果
X58n0996_p0271a18║邪？且大品等通說三法，即一乘、三乘、小乘乎哉？試
X58n0996_p0271a19║謂之結語。又次文自作一科，不應相濫，況次科文
X58n0996_p0271a20║旨甚明，是知復子所見紕謬爾。不識三乘，失四十
X58n0996_p0271a21║三妄也。
X58n0996_p0271a22║薪曰：二者下云融一同大者，俱是菩薩所乘，故合愚
X58n0996_p0271a23║法。同小乘者，同迴心二乘，以俱是小乘，故上列中以
X58n0996_p0271a24║中乘為緣覺，以小乘為聲聞，今以迴心二乘通為小
X58n0996_p0271b01║乘也等。
X58n0996_p0271b02║議曰：若如汝說，迴心二乘俱小，合二愚法同彼，又
X58n0996_p0271b03║復俱小，則中乘乃虗位也。虗立中乘，失一妄也。小
X58n0996_p0271b04║乘四類，中乘無人，可乎？抑二緣覺，失二妄也。不曉
X58n0996_p0271b05║文旨，一至如此。嗟乎！不曉文旨，失三妄也，四十六
X58n0996_p0271b06║妄矣。又此中後之二義，如何是三一合說？不勝疎
X58n0996_p0271b07║謬。況此三乘一段，析薪科文略無一字偶中。以此
X58n0996_p0271b08║論之，則一科一非，便有百數十非。吾昔講至於此，
X58n0996_p0271b09║略出私科。復子得之，遂別寫一本，強改數字，署復
X58n0996_p0271b10║之名，與析薪本科別行。以此觀之，吾或更出前後
X58n0996_p0271b11║之科，復子亦將署其名矣。可笑！可笑！
X58n0996_p0271b12║薪曰：四者至此義中言總開意者，上開一乘下開人
X58n0996_p0271b13║天，此不可準。前約是大是一等，此義正同三乘中第
X58n0996_p0271b14║一義，顯法本末約三宗各別。今亦例然，不可謂一乘
X58n0996_p0271b15║中合於三乘，以今云總間意故等。
X58n0996_p0271b16║議曰：著許多句語，上解總開二字耳，然率不能釋
X58n0996_p0271b17║通此意。既非一乘合於三乘，三乘何故不開？當引
X58n0996_p0271b18║三韓本曰：一乘、三乘、小乘、人、天為四。此總開意也，
X58n0996_p0271b19║豈不明白？欲解斯章，當廣求眾本以會之，然後下
X58n0996_p0271b20║筆，而但寫瑜伽雜集、梵語廣略、婆沙卷數、俱舍緣
X58n0996_p0271b21║起，於文何用？棄本逐末，四十七妄也。
X58n0996_p0271b22║二、融本末中。
X58n0996_p0271b23║議曰：會解析薪并同教，百非釋此同教得名有四
X58n0996_p0271b24║義。薪曰：三一合明，則羊、鹿、牛等一一車中，或合大
X58n0996_p0271c01║小，或合三一為也。會解曰：此乃三一合說，則三乘、
X58n0996_p0271c02║一乘和合不異，應亦一乘中有三一合而不異，菩
X58n0996_p0271c03║薩乘中有三一合而不異，聲聞乘中有大小，或三
X58n0996_p0271c04║一合而不異，無量乘等皆爾。百非新義曰：此約三
X58n0996_p0271c05║一具故名同，應取此四句之等三也。此義雖平白，
X58n0996_p0271c06║不是略有影附，差勝前義也。更有此約三一共說，
X58n0996_p0271c07║此頗有理，而百非諱之，往往偶然出此語耳。觀之，
X58n0996_p0271c08║皆失此科之意，是以妄說若是，今亦略件其謬云
X58n0996_p0271c09║耳。
X58n0996_p0271c10║薪曰：二、融下。本即一乘，末即三乘、小乘。若上三乘中
X58n0996_p0271c11║云顯法本末，即三乘通本末，今並是末耳。
X58n0996_p0271c12║議曰：妄作多端，便謂兩重本末，三乘為本。既無依
X58n0996_p0271c13║據乘教，且無開顯之益，臆說何為以末為本？失一
X58n0996_p0271c14║妄也。
X58n0996_p0271c15║薪曰：此等本末，以法界融之，方得本末無礙。據三寶
X58n0996_p0271c16║章中出通收，所以云以本融末，圓融無二相故，攝方
X58n0996_p0271c17║便故，同一法界。故彼云圓融無二，同今會融無二。彼
X58n0996_p0271c18║云同一法界，正同今文。彼是同教，所以今豈得非？故
X58n0996_p0271c19║今由同一法界有二門故，方得上分諸乘三之與一，
X58n0996_p0271c20║或合為一，或分為二，三等皆得自在也。言等者，等取
X58n0996_p0271c21║小乘人天也。
X58n0996_p0271c22║議曰：以法界融之，方得本末無礙者，前說只由同
X58n0996_p0271c23║一法界有二門方得分，諸乘中雖分三一，皆合三
X58n0996_p0271c24║一為之。今問曰：為復三一各合，三一為體，此二無
X58n0996_p0272a01║別，是故無礙邪？為復同一法界理故無礙邪？前後
X58n0996_p0272a02║若異，二說不能兩立；前後若同，同義安在？設能曲
X58n0996_p0272a03║說令同，僻澁不顯。又為是開合自在故無礙？為復
X58n0996_p0272a04║互收法體故無礙邪？前後互乖，失二妄也。薪曰：據
X58n0996_p0272a05║三寶章，以本融末，圓融無二相故，攝方便故，同一
X58n0996_p0272a06║法界，故彼云圓融無二同。今會融無二，彼云同一
X58n0996_p0272a07║法界，正同今文。彼是同教所以，今豈得非等者。議
X58n0996_p0272a08║曰：據彼正文曰：或亦通收，以本末圓融無二相故，
X58n0996_p0272a09║攝方便故，同一法界故，是故乃至人天所得亦在
X58n0996_p0272a10║其中。今問汝曰：汝謂今文為是會融無二，有其二
X58n0996_p0272a11║門，同一法界，有其二門邪？為是會彼諸乘融和無
X58n0996_p0272a12║二，同一法界，故有二門，為一義邪？彼三故字，義理
X58n0996_p0272a13║甚明，輒改彼文，以順己意，擅改祖文，失破句科文，
X58n0996_p0272a14║失四妄也。易簡取此為同教得名所以，天下非之。
X58n0996_p0272a15║汝今亦說由此方得三一合明，此亦得名所以。且
X58n0996_p0272a16║三寶章得名所以乎？乖亂宗因，失五妄也。又會解
X58n0996_p0272a17║釋總會中同教得名，為彼文中有一同字，便謂由
X58n0996_p0272a18║此而名同教。今文亦見同字將作得名所以，此說
X58n0996_p0272a19║大謬，當亟去之。孾兒認影，失六妄也。汝曰三寶章
X58n0996_p0272a20║中出通收所以，此章是得名所以，又謂無礙所以。
X58n0996_p0272a21║三義既異，如何直爾會同？異同不辨，失七妄也。又
X58n0996_p0272a22║曰：由同一法界有二門故，方得上分諸乘中三之
X58n0996_p0272a23║與一，或合為一，或分二三等。試復論之：汝謂三之
X58n0996_p0272a24║與一，合一分三等者，是將三一合為一乘，應將三
X58n0996_p0272b01║一各出等分，分為諸乘。以汝立理，云各合三一大
X58n0996_p0272b02║小而為之。故來書曰：會解既落諸方，罪我者，夫猶
X58n0996_p0272b03║春秋乎？今知罪有所歸，不可抵諱。謬說無根，失八
X58n0996_p0272b04║妄也。薪云：言等者，等取小乘人天也。議曰：文云諸
X58n0996_p0272b05║乘等，小乘人天何以非諸乘中？若言不解此等字
X58n0996_p0272b06║者，何從揀之？晦僻若此，而自方於春秋，多見其不
X58n0996_p0272b07║量力也。怒臂當車，失九妄也。
X58n0996_p0272b08║薪曰：初則下，上云皆隨本宗定故，即今文不壞權義
X58n0996_p0272b09║也。又前云三乘等並名一乘，即今文而即泯義也。又
X58n0996_p0272b10║上云約一乘辯，是今云不異實義也。又上云融一同
X58n0996_p0272b11║大，是今云而即權也。
X58n0996_p0272b12║議曰：汝上文云皆隨本宗定故者，是同也。又云：然
X58n0996_p0272b13║皆點三為一，並說一乘為門。又如法相交參中，雖
X58n0996_p0272b14║有兩宗俱存並立，而交接攝方便中，雖方便正乘
X58n0996_p0272b15║角立和合，要令捨本名而並稱一乘，棄方便歸究
X58n0996_p0272b16║竟。此云不壞權、不礙三，皆約不妨三乘自宗，不知
X58n0996_p0272b17║一故，二義天遠，十妄也。又曰：上云三乘等並名一
X58n0996_p0272b18║乘，即今文而即泯者，上來七義，雖三乘宛然並名
X58n0996_p0272b19║一乘，如乘小不動本位，望後一乘是彼方便，隨彼
X58n0996_p0272b20║本乘受一乘名。三乘等皆爾，亦要兩相俱存，皆受
X58n0996_p0272b21║一乘之名，是彼之方便也，何嘗說泯？此亦雲泥，十
X58n0996_p0272b22║一妄也。又曰：上云約一乘辨，是今云不異實義也
X58n0996_p0272b23║者，此應三乘第二義中初義。且彼中自說，凡合二
X58n0996_p0272b24║聲聞大乘之中，雖有權實皆菩薩乘者，是約一乘
X58n0996_p0272c01║宗中所辨之義，非三乘等宗義也。此中自言，攬彼
X58n0996_p0272c02║之實而成此權，則權雖顯然不能異實，有何干涉
X58n0996_p0272c03║而作此說？十二妄也。薪又曰：又上云融一同大，是
X58n0996_p0272c04║今云即權也者，今問曰：上文融一同大，是約一乘
X58n0996_p0272c05║辨，今云即權，亦約一乘辨乎？又融一同大，以俱是
X58n0996_p0272c06║菩薩所乘故，今亦爾邪？上文次句即云合愚法同
X58n0996_p0272c07║小乘，亦約同一法界體無二乎？謬妄者，十三妄也。
X58n0996_p0272c08║薪曰：又今云三乘即一，即上該攝門中無不壞、無可
X58n0996_p0272c09║存義。又今云而不礙三，即上不待壞、不礙存義。又今
X58n0996_p0272c10║云一乘即三，即上無不隱、無可顯義。又今云而不礙
X58n0996_p0272c11║一，即上不待隱、不礙顯義也。今云是故一三融攝，體
X58n0996_p0272c12║無二也者，即上唯有一乘，更無三義；唯有三乘，更無
X58n0996_p0272c13║一義，同時也。故上指云此如下同教中辨。
X58n0996_p0272c14║議曰：上云：由四句俱即一，故唯有一等。今但配無
X58n0996_p0272c15║不壞、無可存二句，可乎？十四、妄也。又上云：以三即
X58n0996_p0272c16║一故不異，四句俱不異。若爾，亦四句俱不礙三，豈
X58n0996_p0272c17║約二句而已？是知汝但配二者，謬也，十五、妄也。三
X58n0996_p0272c18║即一既爾，一即三亦然。一即三但配二句，十六、妄
X58n0996_p0272c19║也。而不礙一亦配二句，十七、妄也。上文唯有一乘
X58n0996_p0272c20║更無餘者，正說權盡而實現，一乘獨立。下文四句
X58n0996_p0272c21║之初句，別教一乘也，不得其意，十八、妄也。又上云：
X58n0996_p0272c22║唯有三乘更無一者，正說隱實揚權，分別說三。下
X58n0996_p0272c23║文第二句，三乘等教不知一也，亦不能曉，十九、妄
X58n0996_p0272c24║也。又二門同時，不失隱顯存壞，故不妨二宗權實
X58n0996_p0273a01║角立。以義門異時，理遍通故，不妨有別有三，但言
X58n0996_p0273a02║同教，二十、妄也。縱使二門前後，亦不失全體無二，
X58n0996_p0273a03║三一融攝，有同教義。昔日三乘，今日一乘，不失為
X58n0996_p0273a04║和會故，二十一、妄也。上文但指一即於三，云何同
X58n0996_p0273a05║教辨而通指之？二十二、妄也。（此上但是都無所曉，平白不是，只可笑而
X58n0996_p0273a06║不可形容，故不能盡謬妄科目也。）
X58n0996_p0273a07║薪曰：更兼次問答中意，並是辨前兩重四句中義也。
X58n0996_p0273a08║故知今泯權攬實二門無二之義，非唯成上分諸乘
X58n0996_p0273a09║中開合等義，亦即成上該攝門中意也。由此義故，前
X58n0996_p0273a10║記中以該攝門中徵釋等義，屬同教意而為別教。所
X58n0996_p0273a11║以者，義見於此。
X58n0996_p0273a12║議曰：前二四句為門不同，是故唯三唯一義非同
X58n0996_p0273a13║教。今此二門體無二理，亦許二門角立，是故下文
X58n0996_p0273a14║由此鎔融有其四句，唯一唯三二宗不同，非唯同
X58n0996_p0273a15║教，以通為局，失二十三妄也。汝引三寶章云通收
X58n0996_p0273a16║所以，彼云是故乃至人天所得亦在其中，汝今會
X58n0996_p0273a17║同而云成上開合該攝等義，自成矛盾，失二十四
X58n0996_p0273a18║妄也。且開合者，自緣法本是一，如來說一機有三
X58n0996_p0273a19║故分別說三，調練既熟會三歸一，乃至人天亦復
X58n0996_p0273a20║如是，何預彼章通收所以？不曉開合，失二十五妄
X58n0996_p0273a21║也。又況汝說開合殊非祖意，亦與吾家先達後進
X58n0996_p0273a22║所說不同，大率凡說應法界，以法界融攝方便等，
X58n0996_p0273a23║非說同教中開合所由，不識祖意，失二十六妄也。
X58n0996_p0273a24║下文躡此云由此鎔融有其四句，何甞以此二門
X58n0996_p0273b01║全體無二為內教，却作別教所以？則兼前以該攝
X58n0996_p0273b02║徵釋之義屬同，皆謬也。而況前將徵釋全配別教
X58n0996_p0273b03║二門，則見此子同別二教都無所曉矣。是亦以通
X58n0996_p0273b04║為局，失二十七妄也。但指彼徵釋，不知該攝中一
X58n0996_p0273b05║切三乘本來是一，亦是此中竟恒無盡泯權歸實
X58n0996_p0273b06║之一乘，大旨全乖，失二十八妄也。
X58n0996_p0273b07║薪曰：是故下云至又此存壞隱顯，即上該攝門二四
X58n0996_p0273b08║句中義。上該攝中三一不異，乃是二門俱齊，此既縱
X58n0996_p0273b09║奪，明義門有異也，故云雖具隱顯等。如是則上該攝
X58n0996_p0273b10║難是不異，今亦有異，權實不失，故前指斯義，於此明
X58n0996_p0273b11║矣。
X58n0996_p0273b12║議曰：復子作此會者，由前說入三即是入一故也。
X58n0996_p0273b13║且前文雖明不異亦有三，即二門何常失於權實？
X58n0996_p0273b14║若非義門有異，安得唯有一乘，唯有三乘？又安得
X58n0996_p0273b15║說三乘機得有所依，得入一乘等邪？如何該攝但
X58n0996_p0273b16║是二門俱齊不異，全無權實？失二十九妄也。又若
X58n0996_p0273b17║於該攝門中作此問者，應不答釋耶？若欲答釋，用
X58n0996_p0273b18║此答否？該攝不容徵問，失三十妄也。又言此既縱
X58n0996_p0273b19║奪，明義有異。又云如是則上該攝是不異，今亦有
X58n0996_p0273b20║異者，今問汝曰：若爾，應是上文但說理遍通，此方
X58n0996_p0273b21║說義門有異耶？又上文何以亦云不異有二？又便
X58n0996_p0273b22║指此二為不一門，良由二門有異，可作不一門說，
X58n0996_p0273b23║是以指也。又復今亦有異者，為是不一故有異邪？
X58n0996_p0273b24║為是三即一，一即三，兩義不同故有異邪？若謂不
X58n0996_p0273c01║一者，何以不異門有此二義？若曰兩義不同故有
X58n0996_p0273c02║異者，何以異前？又汝前文但將義異為不一門，前
X58n0996_p0273c03║科妄誕，此釋又非因謬致謬，失三十一妄也。
X58n0996_p0273c04║薪曰：由此下總躡上文，通明四句非唯屬同教也。以
X58n0996_p0273c05║此一章唯有四句，別教所揀即是三乘等，三一合說
X58n0996_p0273c06║即是同教，果海離言故非三一，故今總結數也。
X58n0996_p0273c07║議曰：由前義故，是以有四句者，則前是釋義，此是
X58n0996_p0273c08║結成，前因此宗也。今問汝曰：為止四句是通一章，
X58n0996_p0273c09║為復結釋俱通邪？若言俱通，何獨判云通明四句，
X58n0996_p0273c10║非唯同教？又章中曰此同教說諸乘等，若唯四句
X58n0996_p0273c11║通者，豈有釋義局而結文通邪？因局宗通，失三十
X58n0996_p0273c12║二妄也。又泯權歸實，權盡而實現，是同教乎？攬實
X58n0996_p0273c13║成權，一隱而三存，一乘乎？不得斯意，默而不言，可
X58n0996_p0273c14║乎？不曉章旨，失作記不明，失三十四妄也。又汝謂
X58n0996_p0273c15║羊、鹿、牛等并露地車，一一皆合三一而為，今亦三
X58n0996_p0273c16║亦一，是此義否？若或不同，如何指之？若言同者，如
X58n0996_p0273c17║何又說具三一邪？此中三一，豈可各各有三一乎？
X58n0996_p0273c18║昔有好草書者，點筆疾書，書已不識，則復子頗類
X58n0996_p0273c19║矣。自書不省，過三十五妄也。
X58n0996_p0273c20║薪曰：言隨於一門，皆全收法體者，上雖有四句，但有
X58n0996_p0273c21║二義，謂一乘、三乘。若別教三乘等，本是一乘，則一外
X58n0996_p0273c22║無三。若三乘教攬實而成，則三外無一。若同教既具
X58n0996_p0273c23║三一，居然全收，果海雙非，泯同平等，故云全收法體
X58n0996_p0273c24║也。
X58n0996_p0274a01║議曰：今試問汝：汝謂法體目於何法？應是望一乘，
X58n0996_p0274a02║以三乘為法體；望三乘，以一乘為法體；望同教，以
X58n0996_p0274a03║一乘、三乘為法體；望果海，如同教邪？何者？汝以一
X58n0996_p0274a04║乘收三乘，為全收法體等故。豈不曰：泯權權不立，
X58n0996_p0274a05║攬實實不失？權若不立，三乘已為烏有，一將誰收？
X58n0996_p0274a06║實若不失，一乘殷然，權將安收？一存故可收，三亡
X58n0996_p0274a07║應不可；三亡故可收，一存應不可。是知紕謬不識
X58n0996_p0274a08║法體三十六妄也。
X58n0996_p0274a09║薪曰：是故下。結無礙相，使忘三一之情，同契全收之
X58n0996_p0274a10║旨也。
X58n0996_p0274a11║議曰：同教百非曰：決謂全收只作同教，不許義通
X58n0996_p0274a12║別教。今云同契全收者，為通別邪？為局同邪？若局
X58n0996_p0274a13║者，汝說四句通乎一章，今此結成又局同教。且初
X58n0996_p0274a14║後局而中間通，章家略不揀料，正如汝謂却是祖
X58n0996_p0274a15║師不能作文耶？若言通別者，今之通或是百非局
X58n0996_p0274a16║應非，百非局或是今之通應非，復子必居其一焉，
X58n0996_p0274a17║妄將不逃矣。不曉全收，失三十七妄也。又若通者，
X58n0996_p0274a18║文中或存壞等應兼隱顯，汝謂此之存壞隱顯與
X58n0996_p0274a19║前存壞等義為異非異？若非異者，何以前局而後
X58n0996_p0274a20║通？若言異者，異相云何？汝特作記而不和會，是亦
X58n0996_p0274a21║作記不明，失三十八妄也。是知汝辨同教三書五
X58n0996_p0274a22║萬餘言，未有一字略中倫理。所以爾者，蓋由未知
X58n0996_p0274a23║真師去處耳。儻有夾山之志，徑游鶴國，一見船子，
X58n0996_p0274a24║卒成大器，不亦佳乎？
X58n0996_p0274b01║
X58n0996_p0274b02║焚薪卷第二（終）
X58n0996_p0274b03║
X58n0996_p0274b04║
X58n0996_p0274b05║
X58n0996_p0274b06║No. 996-A
X58n0996_p0274b07║ 可堂送焚薪書
X58n0996_p0274b08║
X58n0996_p0274b09║（某）白。昔者甞聞吾子每講圓覺，愷然已為普眼。已
X58n0996_p0274b10║下草堂，略無經旨，遂有不作阿毗曇之嘆。后衍尼
X58n0996_p0274b11║子之悲，迺述辯疑悞之書，以授高弟弟子。吾竊謂
X58n0996_p0274b12║昔人有言曰：舜何人也？予何人也？君子自強不息，
X58n0996_p0274b13║不自欺也。吾家之有是人，柱石棟梁也。已而又曰：
X58n0996_p0274b14║不慎許可，其若是耶？人固有任耳而賤目者，吾豈
X58n0996_p0274b15║為是哉？雖無辯悞，幸有析薪。遂取歲次辛酉，迎福
X58n0996_p0274b16║所出善本，拭目以觀焉。既讚，釋卷而笑曰：薛能所
X58n0996_p0274b17║謂我生若在開元日，爭遣名為李翰林者也。吾祖
X58n0996_p0274b18║固無愧矣。召諸生謂曰：彼蚍蜉者，又安能撼大樹
X58n0996_p0274b19║乎？妄自賢聖，多見其不量力也。吾聞惡不可長，諸
X58n0996_p0274b20║生寧不慎哉？語未既，有莞耳而笑于列者曰：僕聞
X58n0996_p0274b21║氷寒於水，青青於藍，世固有之。且析薪者，經論之
X58n0996_p0274b22║苑，章疏之府也。彼所吐者，不過四五，餘皆羣賢之
X58n0996_p0274b23║書，眾祖佛之口，豈易重古輕今而遽忽之乎？先生
X58n0996_p0274b24║之言過矣。予曰：嘻，是何言哉！是何言哉！物之所施，
X58n0996_p0274c01║固有所可，固有所不可。渥洼雖良，可使警夜偷乎？
X58n0996_p0274c02║韓獹雖捷，可使司晝漏乎？張樂洞庭之野，魚固深
X58n0996_p0274c03║潛，鳥固高飛，豈曰犬馬之不良，簫韶之不美哉？盖
X58n0996_p0274c04║所施非其宜也。且不能以意逆志，則不得聖人之
X58n0996_p0274c05║心。不得聖人之心而用其語，是遣堯牽羊而舜鞭
X58n0996_p0274c06║之，羊不得食，堯舜俱疲，不若一孺子也。故其書，汝
X58n0996_p0274c07║見其圭璋，我見其瓦礫也。又有出其列者而前曰：
X58n0996_p0274c08║然則誠能為我條件舛謬書之，方筞使我服膺夫
X58n0996_p0274c09║子之言乎？予曰：諾。遂書之終。第一折。薪得二百有
X58n0996_p0274c10║六病焉，謹因附達，此舉一隅者也。吾聞是是非非，
X58n0996_p0274c11║知者之別。是謂是，非謂非，直者之發。大人能格君
X58n0996_p0274c12║心之非，是必術也。吝其非而不改，惟自屈也。是以
X58n0996_p0274c13║大禹聖人，聞善言則拜。吾子佛氏之子，來者之表，
X58n0996_p0274c14║去惡遷善，唯恐不及者也。吾固可以言，講授之暇，
X58n0996_p0274c15║取以閱之。用吾言而為善，則聚眾本以焚之，曰：述
X58n0996_p0274c16║作之難固若是，吾祖之可宗也，聖賢可重也又若
X58n0996_p0274c17║是。改過自新，誰曰不可？故曰：過則勿憚改。用吾言
X58n0996_p0274c18║為不善，則鏤版以俟識者。如欲更加朱黃，則於每
X58n0996_p0274c19║段之後，隨時䟦之，慎勿碎細破句而注之。如同教
X58n0996_p0274c20║差當，使人難曉。阮子有言：勝公榮者，不得不與飲。
X58n0996_p0274c21║今吾子是不得不與言者，故言之。問訊之禮，苛細
X58n0996_p0274c22║略之，幸詧也。（某）白歲丁卯壬寅戊子書