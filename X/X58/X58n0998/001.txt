X58n0998_p0302a01║
X58n0998_p0302a02║
X58n0998_p0302a03║
X58n0998_p0302a04║華嚴五教章復古記刊行凡例
X58n0998_p0302a05║
X58n0998_p0302a06║就五教章，有唐本及和本異也。然今此記箋解唐
X58n0998_p0302a07║本，是故以道亭義苑所載之章文，用合記文。
X58n0998_p0302a08║教章之列次，以和本中卷為唐本下卷，而亦自二
X58n0998_p0302a09║乘迴心以下即冠於編首。涉獵此書者，預辨其差
X58n0998_p0302a10║也。
X58n0998_p0302a11║教章及記，先以見別行，恐學者倦於周覧，今以科
X58n0998_p0302a12║安列章上，以記貼附章下，則文義章段自燦然焉。
X58n0998_p0302a13║教章之訓點，明慧上人高弟喜海大德所加也。審
X58n0998_p0302a14║如彼䟦。
X58n0998_p0302a15║此記諸本校正酌量，衍文錯簡，仍或有之。偶游高
X58n0998_p0302a16║山蘭若，閱隆辨點寫本，最為精詳，故今依從彼本。
X58n0998_p0302a17║記本三卷，今分為六卷，因以六相字顯示其序次
X58n0998_p0302a18║矣。
X58n0998_p0302a19║寬文九禩龍集己酉春三月日
X58n0998_p0302a20║洛西五臺山般若寺沙門普入謹識
X58n0998_p0302a21║
X58n0998_p0302a22║
X58n0998_p0302a23║
X58n0998_p0302a24║
X58n0998_p0302b01║
X58n0998_p0302b02║
X58n0998_p0302b03║
X58n0998_p0302b04║
X58n0998_p0302b05║No. 998-A
X58n0998_p0302b06║ 復古記序
X58n0998_p0302b07║
X58n0998_p0302b08║先師可堂和尚，自幼留心華嚴教章，殆忘𥨊食，間有
X58n0998_p0302b09║文義未通，孜孜研究，必求至當之說而後已，雖心勦
X58n0998_p0302b10║形瘵，未始暫輟。師於孔目章尤所精通，頃寓菩提寺
X58n0998_p0302b11║欽師房，一日凌晨開卷，豁然若有所得，欽見師神采
X58n0998_p0302b12║異常，驚問：莫得上人法否？師具道所以然，欽合掌稱
X58n0998_p0302b13║讚，且勉師以所見著述，可以發明圓頓之旨。師游謝
X58n0998_p0302b14║未遑，又知作者之難，不敢卒易。師年六十有五，始述
X58n0998_p0302b15║此記，至斷惑分齊未竟功，奄然歸寂矣。臨終祝曰：汝
X58n0998_p0302b16║當為吾畢之善。熹自媿晚進，不敢輙繼前作，逮今侵
X58n0998_p0302b17║尋莫景，適與先師示寂之歲相符，切恐風燭難期，一
X58n0998_p0302b18║旦變滅，有負遺訓，於是不揆拙惡，輙以平昔所聞於
X58n0998_p0302b19║師者，續其末編，共成三卷。然以拙工代大匠斵，其能
X58n0998_p0302b20║血指汙顏之誚乎？先師專用古義訓釋，因以復古命
X58n0998_p0302b21║焉。
X58n0998_p0302b22║紹凞壬子孟秋一日門人嗣教比丘善熹謹書
X58n0998_p0302b23║
X58n0998_p0302b24║
X58n0998_p0302c01║
X58n0998_p0302c02║
X58n0998_p0302c03║
X58n0998_p0302c04║
X58n0998_p0302c05║No. 998
X58n0998_p0302c06║華嚴一乘教義分齊章復古記卷第一（之上）
X58n0998_p0302c07║
X58n0998_p0302c08║玉峯沙門　師會　述
X58n0998_p0302c09║華嚴一乘教義分齊章
X58n0998_p0302c10║一題之中能所兩重：初者章是能詮，上皆所詮，謂
X58n0998_p0302c11║以玄言妙語開釋顯章一乘因果分齊也。二者華
X58n0998_p0302c12║嚴是能詮，次六字是所詮，謂無盡教海詮示一乘
X58n0998_p0302c13║因果二大甚深分齊。今章顯明茲義，從詮就旨以
X58n0998_p0302c14║立章題，全取他名有財釋也。經題之義備乎大疏，
X58n0998_p0302c15║無盡部類今將略出。然圓教微言必窮法界，既盡
X58n0998_p0302c16║如來辨力各遍虗空毛端剎海，盡未來際頓說常
X58n0998_p0302c17║說，若斯之教豈可限其部帙？今准經文，自狹之寬
X58n0998_p0302c18║拆為十類：一略本經，二下本經，三中本經，四上本
X58n0998_p0302c19║經，五普眼經，六同說經，七異說經，八主伴經，九眷
X58n0998_p0302c20║屬經，十圓滿經。解云：然上諸經皆各詮顯一乘教
X58n0998_p0302c21║義分齊，若以同別開判者，前八別教以雖互為主
X58n0998_p0302c22║伴，皆是無盡法海故。第九一經義當同教，以隨一
X58n0998_p0302c23║方逐機少說，但為方便非主經故。是故下同教中
X58n0998_p0302c24║始自一乘二三乘等並列餘經，皆是第九眷屬經
X58n0998_p0303a01║攝。良由是方便故末不離本，是依本而成故，應法
X58n0998_p0303a02║界故入一乘攝，是故同教亦三亦一也。第十經者，
X58n0998_p0303a03║總融諸本為一，圓融無邊教輪，謂以圓教攝前諸
X58n0998_p0303a04║教一一同圓，一切三乘等法本來是彼一乘法故，
X58n0998_p0303a05║海中百川無非海也。唯是圓別，或於圓中開前同
X58n0998_p0303a06║別，當知吾家所宗圓頓該盡如來難思教海，總曰
X58n0998_p0303a07║華嚴，通顯一乘教義二大分齊，故立斯題。餘諸異
X58n0998_p0303a08║名，作者一時略舉耳。
X58n0998_p0303a09║京大薦福寺沙門　法藏　述。
X58n0998_p0303a10║今將開釋迦如來海印三昧一乘教義。
X58n0998_p0303a11║如來者，即十身如來也。海印者，即斯經所依定也。
X58n0998_p0303a12║以一乘同別，要依海印定起，不同三乘依法住智
X58n0998_p0303a13║說，故標海印以定其宗。然此三昧從喻受名，良以
X58n0998_p0303a14║如來證圓智滿墮果海時，所起無方大用，略說十
X58n0998_p0303a15║大三昧。此門正當依體起用，遂起無盡身雲，遍於
X58n0998_p0303a16║時處頓演此經，故曰所依。是所證得，故無出入之
X58n0998_p0303a17║相，廣如賢首品釋。梵語三昧，此云正受，或云等持、
X58n0998_p0303a18║正思惟等。一乘者，即不二摩訶衍法也。龍樹曰：大
X58n0998_p0303a19║本華嚴契經所說圓圓海也，或稱一味大乘。太一
X58n0998_p0303a20║曰：性起樹藏，內莊一乘，外嚴三乘及小乘等，有一
X58n0998_p0303a21║覺門向菩提樹下，唯有因果二位佛及普賢二人
X58n0998_p0303a22║開見，為可化眾生張大教綱等，是即圓融理智普
X58n0998_p0303a23║別行等而為其體。而言一者，謂不一名一，謂一切
X58n0998_p0303a24║即一，一即一切，一切非一切，一亦非一，一切諸法
X58n0998_p0303b01║互相涉入，事事無礙，相入相即，無不鎔融，同一法
X58n0998_p0303b02║界皆如此故，總一切法都是一乘，方稱經宗。故圭
X58n0998_p0303b03║山曰：統收不異謂之一，運載含融謂之乘，謂教理
X58n0998_p0303b04║行果皆有運載義，故總名一乘，無一一法非此乘
X58n0998_p0303b05║攝，故不無他名一，不二名一等也。教義如下釋。
X58n0998_p0303b06║略作十門。
X58n0998_p0303b07║建立一乘第一教義攝益第二古今立教第三
X58n0998_p0303b08║分教開宗第四乘教開合第五教起前後第六
X58n0998_p0303b09║決擇其意第七施設異相第八所詮差別第九
X58n0998_p0303b10║義理分齊第十
X58n0998_p0303b11║初、明建立一乘者。
X58n0998_p0303b12║言初明建立一乘者，謂吾祖以大手顯筆，章此道
X58n0998_p0303b13║以示後昆，首辨斯義，故曰初明。言建立者，孔目曰：
X58n0998_p0303b14║一乘法義，佛及普賢願行建立，有情眾生依而住
X58n0998_p0303b15║持；三乘法義，眾生業行建立，佛菩薩等依而住持。
X58n0998_p0303b16║故經云：毗盧遮那佛，願力周法界，一切國土中，恒
X58n0998_p0303b17║轉無上輪等。有人云：吾祖建立者，非也。且佛及普
X58n0998_p0303b18║賢等所證之道，却竢祖師而建立哉？
X58n0998_p0303b19║此一乘教義分齊，開為二門：一、別教，二、同教。
X58n0998_p0303b20║然此一乘者，即緣起自體無盡普法也。言教義者，
X58n0998_p0303b21║即下因果二大也。古有多說。有云：能詮之教為因
X58n0998_p0303b22║分，所詮之義為果分。吾祖曰：此說甚踈。鎮國又云：
X58n0998_p0303b23║令乖文旨。及乎崇觀已來，釋通此章。疏記之家，駕
X58n0998_p0303b24║說之流，復宗此解。今不免失，舉以正之。孔目釋曰：
X58n0998_p0303c01║因分者是教大，果分者是義大。所以約果說義大
X58n0998_p0303c02║者，為果是所尅之位，義大是所證之法。義位相似，
X58n0998_p0303c03║故約之以顯。所以約因明教大者，因是能生之位，
X58n0998_p0303c04║教是能目方便。義位相似，故約顯之。教證二分，德
X58n0998_p0303c05║量非小，故名為大。證分絕言，是發趣者究竟所歸，
X58n0998_p0303c06║故名為義。遠公亦取言教，吾祖黜之。清涼曰：後解
X58n0998_p0303c07║不取。能詮者，意云：如經七偈，亦明義大，豈無能詮？
X58n0998_p0303c08║正應用所以甚深，故名之為義。可寄言說，故稱之
X58n0998_p0303c09║為說。一乘體性，不離此二。言分齊者，因門果門，攝
X58n0998_p0303c10║法無遺，唯普賢智，方窮其底。包大虗，越法界，無盡
X58n0998_p0303c11║復無盡，非筭數譬喻能盡，故稱分齊。是故文中顯
X58n0998_p0303c12║此教義，越三乘，超權漸，逈異餘宗，包括一切，玄妙
X58n0998_p0303c13║難思也。開為二門者，難思普法，超情離見，啟二門
X58n0998_p0303c14║以示之，故曰緣起理實。用二門取會，一別教、二同
X58n0998_p0303c15║教，此即智論共不共也。故要問云：一乘教義分齊
X58n0998_p0303c16║云何？答：一乘教有二種：一共教、二不共教。圓教一
X58n0998_p0303c17║乘所明諸義，文文句句皆具一切，此是不共教，如
X58n0998_p0303c18║華嚴說。又曰：華嚴一部是一乘不共教。清涼曰：別
X58n0998_p0303c19║即不共，不共頓實故。又曰：逈異餘教。又曰：不共三
X58n0998_p0303c20║乘二乘。故孔目云：一乘之法對機以明別，非謂自
X58n0998_p0303c21║相而可別，隨機論別相別別具十。所以說十者，欲
X58n0998_p0303c22║顯無量故，即圓融普法敻絕迥異，故名別也。二同
X58n0998_p0303c23║教者，要問曰：二共教，則小乘教名字雖同意皆別
X58n0998_p0303c24║異，如諸大乘經中廣說。是故下同教中始於一乘
X58n0998_p0304a01║至無量乘，並列其中總出餘經，故曰餘經是共教，
X58n0998_p0304a02║一乘三乘小乘共依故。又孔目云：同教門者，則與
X58n0998_p0304a03║三乘義同，但由智迴向故入一乘攝。故論及問答
X58n0998_p0304a04║乃云共教。又共者同也，諸祖乃言同教，濫觴於智
X58n0998_p0304a05║論、廣布於吾宗，諸文同別皆自此始。胸談臆說無
X58n0998_p0304a06║足尚者，備如同教問答中辨，隨文釋處將略出之。
X58n0998_p0304a07║初中二：一、性海果分，當是不可說義。何以故？不與教
X58n0998_p0304a08║相應故，則十佛自境界也。
X58n0998_p0304a09║初中者，別教中因果二分也。何以弁此二者，雲華
X58n0998_p0304a10║言：一乘緣起自在法界，不過自體因之與果，故須
X58n0998_p0304a11║弁也。性海果分者，謂自體究竟寂滅圓果也。是不
X58n0998_p0304a12║可說義者，謂圓果絕於說相，所以不可以言說而
X58n0998_p0304a13║弁也。何以故？徵有何所以而不可說？不與教相應
X58n0998_p0304a14║故。既不相應，故不可形諸言也。論曰：是法極妙甚
X58n0998_p0304a15║深獨尊，離機根故、離教說故，形於彼佛其德勝故。
X58n0998_p0304a16║大本華嚴契經中作如是說：其圓圓海德諸佛勝
X58n0998_p0304a17║故，其一切佛不能成就圓圓海劣故。菩薩二乘一
X58n0998_p0304a18║切異生亦復如是，性德圓滿海是焉。則十佛自境
X58n0998_p0304a19║界者，雲花曰：十佛境界，一即一切，謂十佛世界海。
X58n0998_p0304a20║乃離世間品明十佛義，謂無著佛、願佛等是也。四
X58n0998_p0304a21║教三乘皆無此也。故說至果全無。
X58n0998_p0304a22║故地論云：因分可說，果分不可說者是也。
X58n0998_p0304a23║地論等者，清涼曰：直望論意，即指義大為果分，故
X58n0998_p0304a24║不可說；教大為因分，是則可說。探玄曰：此二大義，
X58n0998_p0304b01║略作四門：一、定名，二、弁相，三、明可說不可說，四、釋
X58n0998_p0304b02║文。初中所詮故、所以故，名之為義；深故、廣故，名之
X58n0998_p0304b03║為大。謂義即大故，名為義大；表義故、顯境故，名之
X58n0998_p0304b04║為說。因於此說，得彼義故，教從所詮，亦名為大。此
X58n0998_p0304b05║即大之說故，名為說大。此釋名也。下弁相云：此十
X58n0998_p0304b06║地中，宗要有六：一、所依果海，如大虗空；二、地智所
X58n0998_p0304b07║證十重法界，如空中所盡之處；三、根本地智能證
X58n0998_p0304b08║法界，如能依盡相；四、諸地後得隨事起行，悲智不
X58n0998_p0304b09║住等；五、諸地加行所起解行，為趣地方便；六、寄法
X58n0998_p0304b10║顯成諸地差別，即十善禪支等。前三合為義大，後
X58n0998_p0304b11║三合為說大。此上二大體相也。彼釋地品，故將究
X58n0998_p0304b12║竟圓果，合彼地中始智為義大也。清涼疏主曰：更
X58n0998_p0304b13║以義求，略有二種：一、唯就十地以明，以證智為果
X58n0998_p0304b14║分，方便、寄法等並為因分；二、約究竟佛果，對普賢
X58n0998_p0304b15║因為二分。今當後義孔目與今章，亦取自體寂滅
X58n0998_p0304b16║圓果為義大，普賢圓因為說大。皆本地論，故今引
X58n0998_p0304b17║也。探玄復明可說不可說義。教、義二大，各有三義
X58n0998_p0304b18║可說。三義不可說義中，一、約果海，可以總標，令人
X58n0998_p0304b19║知有，名為可說；不可指斥示人，名不可說等。具出
X58n0998_p0304b20║如彼。
X58n0998_p0304b21║二是緣起因分，即普賢境界也。
X58n0998_p0304b22║二、緣起因分者，謂方便緣修體窮位滿，即普賢是
X58n0998_p0304b23║也。今約教就自體相，寄緣弁起故云緣起，在因門
X58n0998_p0304b24║顯故云境界。然其教大有其三種：一、因成就大，謂
X58n0998_p0304c01║慈悲願力為起行本，故名為因。二、因漸成就大，謂
X58n0998_p0304c02║聞思慧等為出世智因，起之不頓故名為漸。三、教
X58n0998_p0304c03║說修成就大，謂即修慧真修契實，如於正證可寄
X58n0998_p0304c04║言詮，故名教說。教說二字正揀義大，非如果分不
X58n0998_p0304c05║可說故。諸地之內皆有此三，若約見聞即不得分
X58n0998_p0304c06║教義二大，若約普賢解行證義即說有其教義二
X58n0998_p0304c07║大，若將見聞對普賢證亦得可言見聞是教大、證
X58n0998_p0304c08║義是義大也。
X58n0998_p0304c09║此二無二，全體遍收，其猶波水，思之可見。
X58n0998_p0304c10║二祖皆用此一科名，以說即無說，無說即說無，二
X58n0998_p0304c11║俱融故。又不可說不異於可說，以真理普遍故；可
X58n0998_p0304c12║說不異不可說，以緣修無性故。經文雖說一分，義
X58n0998_p0304c13║亦不少。論云：如實滿足攝取故。故云全體遍收。其
X58n0998_p0304c14║猶即波之水全波，即水之波全水也。
X58n0998_p0304c15║就普賢門復作二門：一、分相門；二、該攝門。
X58n0998_p0304c16║就普等者，雖始起於妙德，圓滿在於稱周，故隱文
X58n0998_p0304c17║殊獨言普賢也。所以作二門者，分相以彰權實，該
X58n0998_p0304c18║攝正示無他，含萬流而為其廣，落群峯特現其高，
X58n0998_p0304c19║巍乎洋哉可謂逈異，餘宗統收不異也。
X58n0998_p0304c20║分相門者。
X58n0998_p0304c21║分相門者，分別三：一、教相差別也。
X58n0998_p0304c22║此即別教，一乘別於三乘。
X58n0998_p0304c23║別教一乘，別於三乘者，至相曰：依法華經，約界分
X58n0998_p0304c24║體、相、方便、究竟不同。故探玄云：或開為二，謂一乘、
X58n0998_p0305a01║三乘。前諸教中雖有存三、泯二不同，然皆通三乘
X58n0998_p0305a02║趣入，故名三乘教。後一直顯本法，不通二乘，故唯
X58n0998_p0305a03║是一。清涼曰：或唯後一是不共一乘，智論指此以
X58n0998_p0305a04║為不共。大品等經共二乘說，故亦順四乘。下章曰：
X58n0998_p0305a05║後一即別教一乘，中間三教或總為一，謂一、三乘
X58n0998_p0305a06║教也。以此皆為三人所得，故亦名稱法本教、逐機
X58n0998_p0305a07║末教，或名究竟乘、方便乘。然於五教有乎二說：一、
X58n0998_p0305a08║諸教為三乘，後一為一乘。略如前引，廣如孔目問
X58n0998_p0305a09║答、搜探二玄、諸雜章等。二者、以始小為三乘，後三
X58n0998_p0305a10║為一乘。此如華嚴、圓覺疏鈔等。所以爾者，前代諸
X58n0998_p0305a11║德但於教門顯權、實不同，方便、正乘有異。尊顯華
X58n0998_p0305a12║嚴頓、圓究竟，唯有此法有極果證，離此普法，無有
X58n0998_p0305a13║得成佛者。諸有所作，皆為方便，故唯後一為圓極
X58n0998_p0305a14║一乘。前之四教皆是隨宜少說，縱說如來藏真常
X58n0998_p0305a15║功德，實不兼權，方便安立，總屬三乘。貞觀以來，奘
X58n0998_p0305a16║師西歸，基師承襲，以五性三乘為實，一乘一性為
X58n0998_p0305a17║權，其說翳於一乘，其道盛行中國。起信等疏以言
X58n0998_p0305a18║教具闕等門，辭而闢之，遂明一乘一性為實，三乘
X58n0998_p0305a19║五性為權。終、頓二教皆談一性，是以判入一乘。清
X58n0998_p0305a20║涼承其後，圭峯繼其踵，故說後三為一，前二為三。
X58n0998_p0305a21║今章乃抄錄雲花之遺言，勒成文體，故以前諸教
X58n0998_p0305a22║屬三，皆名方便。昔人不閑孔目問答，搜探二玄，失
X58n0998_p0305a23║於章旨，以惑後賢耳。
X58n0998_p0305a24║如法華中，宅內所指門外三車，誘引諸子令得出者，
X58n0998_p0305b01║是三乘教也。界外露地所授牛車，是一乘教也。
X58n0998_p0305b02║如法華等者，文處可見。用教分齊云：今依七種教
X58n0998_p0305b03║證華嚴經文、義分齊：一、經，謂法華、勝鬘、瓔珞、本業、
X58n0998_p0305b04║梵網、入如來境界、不思議經等；二、論，謂十地論、攝
X58n0998_p0305b05║論、瑜伽、雜集、如實論等；三、疏四章；五、鈔；六、問答；七、
X58n0998_p0305b06║雜孔目。文、義相符，具可引也。
X58n0998_p0305b07║然此一乘三乘差別，諸聖教中略有十說。
X58n0998_p0305b08║問：祖曰：具錄和尚微言妙旨，勒成義記。且孔目等，
X58n0998_p0305b09║但隨所立，略引教證。今何廣開義門，衍引經論？答：
X58n0998_p0305b10║上古但有性空二宗，共談平等一味，聞而易信，故
X58n0998_p0305b11║不竢證。基弉諸師，執三為實，不信有一，確乎難迴，
X58n0998_p0305b12║故須具引。覺鈔云：大乘與一乘異者，法相宗中，學
X58n0998_p0305b13║人多不信之。故華嚴藏和尚製五教義分齊文中，
X58n0998_p0305b14║料簡大乘一乘有十義差別，都引二十餘部經論
X58n0998_p0305b15║證之。故知學識寡淺者，難免謗法。是故圭峯作此
X58n0998_p0305b16║指示，不言為此而作章，獨揀相宗，不揀終頓也。有
X58n0998_p0305b17║謂圭峯述吾祖製文之意者，不亦謬乎？且佛陀光
X58n0998_p0305b18║繼踵，諸德共尊，華嚴廣有述作，豈亦為彼相學者
X58n0998_p0305b19║哉？
X58n0998_p0305b20║一、權實差別。
X58n0998_p0305b21║一、權實差別者，此約究竟方便以明權實。方便者，
X58n0998_p0305b22║權施方便也，即法華經開方便門也。於五教中，後
X58n0998_p0305b23║一為究竟乘，亦名本教，亦名正乘；前之四教為方
X58n0998_p0305b24║便乘，亦名末教。方便故權，究竟故實。問：終教亦名
X58n0998_p0305c01║實，教頓亦名實，何以為權？答：以實體不足故不說，
X58n0998_p0305c02║一切皆有佛知見故，故屬三乘。縱談一乘一性，但
X58n0998_p0305c03║有理性因車，而無果性果車。今章約果，故說皆空，
X58n0998_p0305c04║並為方便車，須捨方便而趣正乘，然後成佛，故非
X58n0998_p0305c05║究竟而是權也。問清涼曰：有實不滯方便，故不會
X58n0998_p0305c06║之，何謂趣正乘是方便耶？答曰：祖師但云不滯方
X58n0998_p0305c07║便，不言不是方便，雖不俟會，根熟而自歸。譬如寄
X58n0998_p0305c08║宿旅亭，雖不遣而自往矣。清涼曰：謂昔日雖有大
X58n0998_p0305c09║乘，亦說如來藏性、涅槃、法身真常之理，未曾顯說
X58n0998_p0305c10║一切眾生皆悉具有如來知見，唯為一事出現於
X58n0998_p0305c11║世，不為於餘，則一乘三乘，昔權今實，於理照著。故
X58n0998_p0305c12║叡公云：至如般若諸經，深無不極，故道者以之而
X58n0998_p0305c13║歸；大無不包，故乘者以之而運。然其大略，皆以適
X58n0998_p0305c14║化為本，應勸之門，不得不以善權為用。權之為化，
X58n0998_p0305c15║悟物雖弘，於實體不足，皆屬法華，固其宜矣。其宜
X58n0998_p0305c16║則昔有實，總屬三車，皆為方便也。
X58n0998_p0305c17║以三中牛車亦同羊鹿，權引諸子務令得出，是故臨
X58n0998_p0305c18║門三車俱是開方便門，四衢道中別授大白牛車，方
X58n0998_p0305c19║為示真實相。
X58n0998_p0305c20║以三中等者，相宗不信三外有一，以門外牛車混
X58n0998_p0305c21║於露地，二牛不辨，故今判云：三中牛車同於羊鹿，
X58n0998_p0305c22║俱屬方便門也。露地大車為真實相孔目。云別教
X58n0998_p0305c23║者，三界外別索大牛之車故也。
X58n0998_p0305c24║若彼三中牛車亦是實者，長者宅內引諸子時，指彼
X58n0998_p0306a01║牛車只在門外，此應亦出，即得見車。如何出竟，至本
X58n0998_p0306a02║所指車所住處，而不得故，後更索耶？
X58n0998_p0306a03║若彼等者，鎮國曰：羊鹿是虗指，出門不上車；牛車
X58n0998_p0306a04║若是實，出門即合上。今諸子皆索，明知三皆虗指。
X58n0998_p0306a05║昔指三乘俱在界外，二乘出三界，無有真實證；菩
X58n0998_p0306a06║薩出三界，豈有真實證？俱無實證，名不上車，明知
X58n0998_p0306a07║三乘皆是權設。
X58n0998_p0306a08║亦不可說界外索車但是二乘，以經不說彼求牛車
X58n0998_p0306a09║人出門即得彼牛車故，又不說彼索先許車唯二乘
X58n0998_p0306a10║故。
X58n0998_p0306a11║亦不可等者，恐彼救云：但是迴心二乘出竟索車，
X58n0998_p0306a12║故云經不說等。既不得車，明皆無體，以無可得故。
X58n0998_p0306a13║長者虗指三車實無，盡無生智是二乘車體，丈六
X58n0998_p0306a14║淺智是牛車體。二乘之智既非真實，丈六淺智豈
X58n0998_p0306a15║有實耶？故知同索。
X58n0998_p0306a16║是故經中諸子得出，至露地已，各白父言：父先所許
X58n0998_p0306a17║玩好之具，羊車、鹿車、牛車，願時賜與。以此得知三車
X58n0998_p0306a18║同索。
X58n0998_p0306a19║諸子既索牛車，明同無體，故牒索耳。索車是喻，約
X58n0998_p0306a20║法云何？古有多釋，略要有二：一者機索，二者口索。
X58n0998_p0306a21║言機索者，三乘之人以佛教門出三界苦謂為究
X58n0998_p0306a22║竟，不解索車已被陶練，一乘機發機宜叩聖義言
X58n0998_p0306a23║索耳。佛知機熟，靈山集會為說法華一極之旨，即
X58n0998_p0306a24║是各賜諸子等一大車。二口索者，已集靈山，三乘
X58n0998_p0306b01║三根皆悉啟言求法求記，即是索車。為說與記令
X58n0998_p0306b02║其修證，即是等賜。彌勒序品陳四眾疑徵佛定因，
X58n0998_p0306b03║已是索義。文殊云：諸求三乘人，若有疑悔者，佛當
X58n0998_p0306b04║為除斷，令盡無有餘。已許等賜。方便品初云：告諸
X58n0998_p0306b05║聲聞眾，及求緣覺乘，我令脫苦縛，逮得涅槃者。佛
X58n0998_p0306b06║以方便力，示以三乘教，眾生處處着，引之令得出。
X58n0998_p0306b07║已是開權。又云：舍利弗當知，諸佛語無異，於佛所
X58n0998_p0306b08║說法，當生大信力。世尊法久後，要當說真實。即是
X58n0998_p0306b09║顯實。開權顯實已是略賜，亦是許與身子三請法
X58n0998_p0306b10║說索車。譬喻品初騰疑白佛請說喻車，踊出品中
X58n0998_p0306b11║彌勒陳疑請說果車，開示知見說佛壽量等，即是
X58n0998_p0306b12║等賜。三根求記即是索車，佛皆與記即是等賜。菩
X58n0998_p0306b13║薩聞是法，疑網皆已除，即是歎喜。千二百羅漢悉
X58n0998_p0306b14║亦當作佛，皆是賜義。故合喻云：令諸子等日夜劫
X58n0998_p0306b15║數常得遊戲，與諸菩薩及聲聞眾乘是寶乘直至
X58n0998_p0306b16║道場。由是故知三乘皆索、三乘皆賜。
X58n0998_p0306b17║此中三車，約彼三乘所求果說。
X58n0998_p0306b18║此中等者，鎮國曰：三乘之果非究竟故，是故要須
X58n0998_p0306b19║迴入一乘，方有果證。正是今章分相之意也。首明
X58n0998_p0306b20║義大，是佛究竟果法也。離普法外，餘乘無成佛之
X58n0998_p0306b21║義。故演義曰：前四因中則有，至果全無。又云：約果
X58n0998_p0306b22║則會三乘之因，同歸一果故。則知三乘無果，故說
X58n0998_p0306b23║三車虗指也。
X58n0998_p0306b24║以是意所標趣故。
X58n0998_p0306c01║以是意等者，稟教造修志求果故。
X58n0998_p0306c02║問：二乘各得小果，何以界外更索耶？
X58n0998_p0306c03║二乘志期羅漢既已出界，各證小果，理不應索，今
X58n0998_p0306c04║云何索？
X58n0998_p0306c05║答：依小乘云有教有行果，今依大乘云昔日但有言
X58n0998_p0306c06║教，無實行果故，故云三車空無。
X58n0998_p0306c07║阿含經等，依彼自宗，則云：有所稟之教，依以起行，
X58n0998_p0306c08║以行趣果，得二涅槃。今依法華、了義、大乘等經，則
X58n0998_p0306c09║云：昔日但有善誘之空言，不能如實修四無量，故
X58n0998_p0306c10║無實行；所得非真，故無實果。故云三車空無也。法
X58n0998_p0306c11║華云：以佛教門出三界苦。故云但有言教。且法華
X58n0998_p0306c12║經者，宗意在於一乘，吾祖止有判屬漸教，以約五
X58n0998_p0306c13║時漸說。故鎮國云：華嚴之圓是頓中之圓，法華之
X58n0998_p0306c14║圓是漸中之圓。漸頓之義，二經則異；圓教化法，二
X58n0998_p0306c15║經不殊。今章與搜探孔目問答，圓覺、華嚴等疏，盡
X58n0998_p0306c16║皆判為同教一乘、通教一乘等。
X58n0998_p0306c17║若望自宗，並皆得果。若不得者，如何出世？今言俱不
X58n0998_p0306c18║得者，以望一乘故。是故以實映權，則方便相盡，故皆
X58n0998_p0306c19║無得也。
X58n0998_p0306c20║本求出界，今既出已，非不得也，仍在所引之中，故
X58n0998_p0306c21║皆無得望一乘也。映者，隱也，實現而權自隱矣。方
X58n0998_p0306c22║便隨宜，巧便施設，引歸一實，一實既顯，假相亡矣，
X58n0998_p0306c23║故云方便相盡。
X58n0998_p0306c24║為欲迴彼三人入一乘故，是故大乘亦說迴也。
X58n0998_p0307a01║為欲等者，謂有義云，昔既有實，會二歸一，義則明
X58n0998_p0307a02║矣。今謂隨機引導，權設三乘，三皆無體，是故大乘
X58n0998_p0307a03║亦說𢌞也。
X58n0998_p0307a04║若不爾者，彼求牛車人既出界外，不同凡夫；非求羊
X58n0998_p0307a05║鹿，不同二乘；未得露地大白牛車，不同一乘。若非三
X58n0998_p0307a06║中大乘，更是何色人也？
X58n0998_p0307a07║若不等者，已出三界，固非凡夫，退非二乘，進非一
X58n0998_p0307a08║乘。求牛車者，當知是彼大乘人也。
X58n0998_p0307a09║以至自位究竟處故，後皆進入別教一乘。
X58n0998_p0307a10║自位者，三乘自所得位也。究竟處，修因所至之處也。
X58n0998_p0307a11║後皆進入果車住處，既皆空無則當等賜大白牛
X58n0998_p0307a12║車。無盡普法是圓果故，探玄云：共教菩薩於彼教
X58n0998_p0307a13║中多時長養，深解窮徹行布教源，即當得此普賢
X58n0998_p0307a14║法界，以離此普法更無餘路得成佛故。故云入也。
X58n0998_p0307a15║問：臨門三車為實不實耶？
X58n0998_p0307a16║實不實者，據自宗則得果，望一乘則空無，就彼三
X58n0998_p0307a17║車為實不實。
X58n0998_p0307a18║答：實不實。
X58n0998_p0307a19║實不實？答也。
X58n0998_p0307a20║何以故？
X58n0998_p0307a21║何以下，釋所以。
X58n0998_p0307a22║是方便故。由是方便引子得出，非不實；由是方便引
X58n0998_p0307a23║故，非是實。此二無二，唯一相也。
X58n0998_p0307a24║是方便故者，總示由是方便引得出在三乘而非
X58n0998_p0307b01║不實也，由是方便引故望一乘而非是實也。雖有
X58n0998_p0307b02║二義而無二法，故實不實唯一相也。
X58n0998_p0307b03║二，教義差別。
X58n0998_p0307b04║教者，因大也。義者，果大也。因果不同，故言差別。
X58n0998_p0307b05║以臨門牛車，亦同羊鹿，但有其名，以望一乘，俱是教
X58n0998_p0307b06║故。
X58n0998_p0307b07║界內具許三車出門，不上牛車同索，故云但有其
X58n0998_p0307b08║名。俱是教者，望彼一乘，但是因故，果虗指故。下文
X58n0998_p0307b09║云：三乘為教，一乘為義。故知差別。
X58n0998_p0307b10║是故經云：以佛教門，出三界苦。
X58n0998_p0307b11║亦不可說，以佛教言但約二乘，以經不簡故。彼求牛
X58n0998_p0307b12║人等，尋教至義亦同二乘，俱不得故。
X58n0998_p0307b13║義如前釋。
X58n0998_p0307b14║三、所期差別，以彼一乘非是界內先許三，是故界外
X58n0998_p0307b15║四衢道中授諸子時，皆云非本所望。
X58n0998_p0307b16║以彼一乘四十餘年秘而不說，故非界內所許三
X58n0998_p0307b17║車，直至法華方始開顯，等賜大車，故云四衢道中
X58n0998_p0307b18║授時非望也。四衢即諭界外，如四達通衢，不同火
X58n0998_p0307b19║宅內也。
X58n0998_p0307b20║是故經云：是時諸子各乘大車，得未曾有，非本所望。
X58n0998_p0307b21║亦不可說非本所望，但約二乘，以經不簡故，聖言無
X58n0998_p0307b22║失故。
X58n0998_p0307b23║一一作此遮者，為彼宗固執不可𢌞故。
X58n0998_p0307b24║良以門內所許，今皆無得，露地牛車，本非悕冀，故今
X58n0998_p0307c01║得之言，非本所望也。
X58n0998_p0307c02║四、德量差別，謂宅內指外，但云牛車不言餘德，而露
X58n0998_p0307c03║地所授七寶大車，謂寶網鈴等無量眾寶而莊嚴等，
X58n0998_p0307c04║此則體具德也。又彼但云牛不言餘相，此云白牛肥
X58n0998_p0307c05║壯大力其疾如風等，用殊勝也。又云多諸儐從而侍
X58n0998_p0307c06║衛等，行眷屬也。
X58n0998_p0307c07║宅內等者，但云羊鹿牛車，不言餘德，不同七寶大
X58n0998_p0307c08║車寶等莊嚴也。則彼三乘行用體德皆悉不具，故
X58n0998_p0307c09║與一乘差別二宗異也。若爾，豈彼無行解位地等
X58n0998_p0307c10║耶？孔目曰：又諸三乘經論所明位地及差別次第
X58n0998_p0307c11║法相等，並約信解門中作如是說。又曰：行解亦入
X58n0998_p0307c12║解門。是故今章約行德勝用揀彼不具也。
X58n0998_p0307c13║此等異相，並約同教一乘以明異耳。
X58n0998_p0307c14║約同教者，未顯無盡，故非別教。如善財見三千大
X58n0998_p0307c15║千界塵數知識，探玄判云：同教者，義同此也。同者，
X58n0998_p0307c16║同前諸教三乘，故名同也。
X58n0998_p0307c17║又彼三中牛車唯一，以彼宗明一相方便無主伴故。
X58n0998_p0307c18║此則不爾，主伴具足攝德無量，是故經云：我有如是
X58n0998_p0307c19║七寶大車，其數無量。無量寶車非適一也。此顯一乘
X58n0998_p0307c20║無盡教義，廣說如華嚴中。
X58n0998_p0307c21║又彼等至相曰：在一乘則圓明具德，處三乘則一
X58n0998_p0307c22║相孤門，故知二乘宗不同。今約之以弁一相方便
X58n0998_p0307c23║者，下文云：隨機少說一相一寂一味等理，非窮盡
X58n0998_p0307c24║說。孔目云：三乘終教寂照照寂一相真如，乃至有
X58n0998_p0308a01║為無為等，宗並不同義理各別。則知終教三乘等
X58n0998_p0308a02║乃一相方便耳。今明無量寶車具足主伴故差別
X58n0998_p0308a03║也。此等祖文如稻麻竹葦不可固執。適者往也之
X58n0998_p0308a04║也，非適所謂一也。此顯示所宗法也。華嚴者能詮
X58n0998_p0308a05║教也。古人有云：法華一乘意兼兩勢等，其言已錯。
X58n0998_p0308a06║或云於此可用，其言亦錯也。法華宗於會三義當
X58n0998_p0308a07║同教，非以無盡為宗，但由經文具斯二義章中引
X58n0998_p0308a08║成，如七八二門皆同教也。
X58n0998_p0308a09║此約別教一乘以明異耳。
X58n0998_p0308a10║上四皆約法華四乘義，如初門辨。
X58n0998_p0308a11║五、約寄位差別。如本業經、仁王經及地論、梁攝論等，
X58n0998_p0308a12║皆以初、二、三地寄在世間，四地至七地寄出世間，八
X58n0998_p0308a13║地已上寄出出世間。於出世間中，四地、五地寄聲聞
X58n0998_p0308a14║法，六地寄緣覺法，七地寄菩薩法，八地以上寄一乘
X58n0998_p0308a15║法。
X58n0998_p0308a16║彼經論等則以四乘寄顯諸地不同，今却約諸地
X58n0998_p0308a17║顯諸乘有異。
X58n0998_p0308a18║若大乘即是一乘者，七地即應是出出世，又不應一
X58n0998_p0308a19║乘在於八地，是故當知法華中三乘之人為求三車
X58n0998_p0308a20║出至門外者，即三乘俱是出世自位究竟也，即是此
X58n0998_p0308a21║中四地以去至七地者是也。四衢別授大白牛車者，
X58n0998_p0308a22║此在出世之上，故是出出世一乘法，即是此中八地
X58n0998_p0308a23║以上一乘法也。
X58n0998_p0308a24║問：若爾，何故梁攝論云：二乘善名出世，從八地以上
X58n0998_p0308b01║乃至佛地名出出世。既不言三乘是出世，如何作是
X58n0998_p0308b02║說耶？答：既四、五二地為聲聞，第六地為緣覺，八地已
X58n0998_p0308b03║去為出出世，彼第七地是何人耶？是故當知，彼云二
X58n0998_p0308b04║乘善名出世，即大、小二乘也，以聲聞、緣覺俱名為小
X58n0998_p0308b05║故。二乘名通，具如下說。
X58n0998_p0308b06║二乘名通，具如下說者，如同教中也。
X58n0998_p0308b07║六、付屬差別。如法華經云：於未來世，若善男子、善女
X58n0998_p0308b08║人信如來智慧者，當為演說此法華經，使得聞知，為
X58n0998_p0308b09║令其人得佛智慧故。若有眾生不信受者，當於如來
X58n0998_p0308b10║餘深法中示教利喜。汝等若能如是，則為報佛恩。
X58n0998_p0308b11║於未下，至得佛智慧，囑一乘也。若有下，至示教利
X58n0998_p0308b12║喜，囑三乘也。汝等下，通示囑也。
X58n0998_p0308b13║解云：餘深法者，即是大乘，非一乘故，稱之為餘；然非
X58n0998_p0308b14║小乘，是以稱深。
X58n0998_p0308b15║餘者，所未盡之謂也。孔目所謂是隨一方化儀少
X58n0998_p0308b16║說，非無盡說者。又如經云：是有餘說，非無上說。故
X58n0998_p0308b17║云即大乘稱為餘。然非愚法，故稱深也。
X58n0998_p0308b18║亦不可說以彼小乘為餘深法，以法華中正破小乘，
X58n0998_p0308b19║豈可歎甚深耶？
X58n0998_p0308b20║法華破小顯一，故不可嘆甚深也。
X58n0998_p0308b21║是故當知法華別意正在一乘，故作此付屬也。
X58n0998_p0308b22║法華宗義是於一乘，今雖二乘等付，當知其意正
X58n0998_p0308b23║在一乘也。
X58n0998_p0308b24║七，根緣受者差別。
X58n0998_p0308c01║根器機緣，受行之者，有所不同。謂普別二機，感普
X58n0998_p0308c02║別二法，各不同也。
X58n0998_p0308c03║如此經性起品云：佛子！菩薩摩訶薩無量億那由他
X58n0998_p0308c04║劫行六波羅蜜，修習道品善根，未聞此經，雖聞不信，
X58n0998_p0308c05║受持隨順，是等猶為假名菩薩。
X58n0998_p0308c06║解云：此明三乘菩薩根未熟故，雖如是經爾許劫修
X58n0998_p0308c07║行，不信不聞此一乘經者，是人也。當知是前法華經
X58n0998_p0308c08║內餘深法中示教利喜者是也。以望一乘究竟法，是
X58n0998_p0308c09║故說彼以為假名，若望自宗亦真實也。此文意明華
X58n0998_p0308c10║嚴是別教一乘，不同彼也。
X58n0998_p0308c11║言以為假名者，章中明言望一故說為假名，望彼
X58n0998_p0308c12║自宗亦真實也。探玄云：假名菩薩者，但依權教修
X58n0998_p0308c13║行，昧得一乘實行也，非初地前地上。若其如此，則
X58n0998_p0308c14║不能分二宗顯差別矣。
X58n0998_p0308c15║八，難信易信差別。
X58n0998_p0308c16║如此經賢首品云：一切世界群生類，尠有欲求聲聞
X58n0998_p0308c17║乘，求緣覺乘者轉復少，求大乘者甚希有。求大乘者
X58n0998_p0308c18║猶為易，能信此法甚為難。
X58n0998_p0308c19║舉三乘之信，展轉猶難，況於一乘？明文照然，權實
X58n0998_p0308c20║有據。
X58n0998_p0308c21║解云：以此品中正明信位終心，即攝一切位及成佛
X58n0998_p0308c22║等事，既超三乘恐難信受，故舉三乘對比決之。
X58n0998_p0308c23║信位終心者，即十信滿心勝進分上得一切位及
X58n0998_p0308c24║佛地等，故云成佛等事。此是實成，非變化成，非三
X58n0998_p0309a01║乘境界，設有聞者必難信受，至今有謂但名字觀
X58n0998_p0309a02║行即耳，非究竟即也。經恐難信，故以三乘對決，顯
X58n0998_p0309a03║二宗不同也。問：前明果德絕於說相，云何十信終
X58n0998_p0309a04║心即具佛果德用？若十信同果德者，即果德是可
X58n0998_p0309a05║說之相，何名不可說耶？答：因位弁果德者，欲彰果
X58n0998_p0309a06║德是不可說，是故歎德文言菩薩在於一地，普攝
X58n0998_p0309a07║一切諸地功德也。
X58n0998_p0309a08║九、約機顯理差別。
X58n0998_p0309a09║如此經第九地初偈云：若眾生下劣，其心厭沒者，示
X58n0998_p0309a10║以聲聞道，令出於眾苦。若復有眾生，諸根少明利，樂
X58n0998_p0309a11║於因緣法，為說辟支佛。若人根明利，有大慈悲心，饒
X58n0998_p0309a12║益諸眾生，為說菩薩道。若有無上心，決定樂大事，為
X58n0998_p0309a13║示於佛乘，說無盡佛法。
X58n0998_p0309a14║諦、緣、度等為三乘，皆是一方化儀有限說也，非是
X58n0998_p0309a15║無盡佛法，故云差別。
X58n0998_p0309a16║解云：此明一乘法門主伴具足，故云無盡佛法，不同
X58n0998_p0309a17║三乘一相、一寂等法。以此地中作大法師，明說法儀
X58n0998_p0309a18║軌，是故開示一乘、三乘文義差別。
X58n0998_p0309a19║主伴具足等者，如此經中一一結通，一切時處皆
X58n0998_p0309a20║說此法。又一一法門皆說十者，欲顯無盡故，或名
X58n0998_p0309a21║無盡修多羅海，與彼三乘不同，一相一寂即一事
X58n0998_p0309a22║一理，所謂三乘終教一相真如也。而言等者，孔目
X58n0998_p0309a23║云：并初教門染淨即空，愚法小乘苦諦之教，所詮
X58n0998_p0309a24║實法有為無為等，宗並不同義理各別也。下文云：
X58n0998_p0309b01║若依三乘種性差別，略有三說：一約始教，二約終
X58n0998_p0309b02║教，三約頓教。今就彼終教以揀，明知此章通揀諸
X58n0998_p0309b03║教三乘無足疑者。以此下示經意也。
X58n0998_p0309b04║十，本末開合差別。
X58n0998_p0309b05║如大乘同性經云：所有聲聞法、辟支佛法、菩薩法、諸
X58n0998_p0309b06║佛法。
X58n0998_p0309b07║所有下。至諸佛法，本末分異也。諸佛法是本，餘法
X58n0998_p0309b08║是末，故二宗差別也。
X58n0998_p0309b09║如是一切諸法，皆悉流入毗盧遮那智藏大海。
X58n0998_p0309b10║如是諸法，是前二乘并菩薩法也。皆悉流入者，會
X58n0998_p0309b11║前三乘之末，歸遮那之本法也。經文甚顯。
X58n0998_p0309b12║此文約本末分異，仍會末歸本，明一乘三乘差別理
X58n0998_p0309b13║耳。
X58n0998_p0309b14║本末分異，前分四法也，仍會末歸本。即如是下，會
X58n0998_p0309b15║一切三乘法，歸第四諸佛法也。章語如揭日月而
X58n0998_p0309b16║行也，何其惑哉。智藏大海，即諸佛十地中第十名
X58n0998_p0309b17║也。
X58n0998_p0309b18║此上十證，足為龜鏡。
X58n0998_p0309b19║龜者定吉凶，鏡乃別妍媸，以喻聖言能判二宗也。
X58n0998_p0309b20║其別教一乘所明行位因果等相，與彼三乘教施設
X58n0998_p0309b21║分齊全別不同，廣在經文，略如下辨。縱無教證，依彼
X58n0998_p0309b22║義異尚須分宗，況聖教雲披煥然溢目矣。
X58n0998_p0309b23║所詮差別，具明行、位等相，二宗分齊不同，故云略
X58n0998_p0309b24║如下辨。尚須分宗者，文中雖但云三一差別，意兼
X58n0998_p0309c01║小乘，明有三宗：一、小乘宗，二、三乘宗，三、一乘宗。然
X58n0998_p0309c02║此三宗寄於五教，則有二說：一、依此章并孔目等，
X58n0998_p0309c03║則以後為一乘宗，中間三教為三乘宗。初一為小
X58n0998_p0309c04║乘宗，探玄云：謂小乘、三乘、一乘。智論既將此經為
X58n0998_p0309c05║不與二乘共，故名為不共，即是一乘。大品等諸教
X58n0998_p0309c06║為通三乘，同觀得益，故名為共，即是三乘。四、阿含
X58n0998_p0309c07║經不共菩薩，即是小乘，亦名不共。依此三位，梁論
X58n0998_p0309c08║第八善成立有三種：一、立小乘，二、立三乘，三、立一
X58n0998_p0309c09║乘。下章云：是故當知三宗各別，理無疑也。清涼亦
X58n0998_p0309c10║曰：或唯後一為不共也。二、依圓覺、華嚴等，疏：初一
X58n0998_p0309c11║為小乘宗，次一為三乘宗，後三為一乘宗。今當前
X58n0998_p0309c12║義，至文更釋。
X58n0998_p0309c13║二、駭攝門者。
X58n0998_p0309c14║駭攝者，若但明分相，則唯彰權實不同，義非絕待，
X58n0998_p0309c15║豈知一外無三，獨一圓極。今備駭諸權，駭攝一切，
X58n0998_p0309c16║方盡圓融無礙之大宗也。
X58n0998_p0309c17║一切三乘等，本來悉是彼一乘法。
X58n0998_p0309c18║一切三乘本來是一乘，良以三乘無體，攬一成故，
X58n0998_p0309c19║則經云：於一佛乘，分別說三。祖曰：普法所成故，既
X58n0998_p0309c20║無自體，全攬一成，故本來是一。浮石曰：且約印像
X58n0998_p0309c21║以明六相，示一乘、三乘主伴相成，顯法分齊。總相
X58n0998_p0309c22║者，義當圓教；別相者，義當三乘。教如六相，不即不
X58n0998_p0309c23║離，不一不異，常在中道。一乘、三乘亦復如是，主伴
X58n0998_p0309c24║相資，不即不離，不一不異，雖利益眾生，而唯在中
X58n0998_p0310a01║道。主伴相成，顯法如是。昔說三乘，派總為別，今言
X58n0998_p0310a02║即一，攬別成總，乃成普法也。吾祖復曰：一切即一
X58n0998_p0310a03║者，會別歸總故，顯一甚深故，一外無三，方稱圓極
X58n0998_p0310a04║也。
X58n0998_p0310a05║何以故？
X58n0998_p0310a06║前曰三一不同，何以復說悉？是故徵也。
X58n0998_p0310a07║三乘望一乘有二門，故謂不異不一也。
X58n0998_p0310a08║由有二門，故說別而復說即也。
X58n0998_p0310a09║初不異亦二：一以三即一故不異，二以一即三故不
X58n0998_p0310a10║異。
X58n0998_p0310a11║三一互即，故云不異。
X58n0998_p0310a12║問：若據初門，三即一者，未知彼三為存？為壞？若存，如
X58n0998_p0310a13║何唯一？若壞，彼三乘機更依何法而得進修？
X58n0998_p0310a14║三即一而唯有一者，且普別二機，各得自法。吾祖
X58n0998_p0310a15║云：若彼別機，稱自根器，但各見己所見，聞自所聞，
X58n0998_p0310a16║皆不見他所見，不聞他所聞。若壞彼三，如何進修？
X58n0998_p0310a17║若存彼三，如何唯一？進退不可，故須問以通釋。
X58n0998_p0310a18║答：有四句：一、由即一，故不待壞；二、由即一，故不礙存；
X58n0998_p0310a19║三、由即一，故無不壞；四、由即一，故無可存。由初二義，
X58n0998_p0310a20║三乘機得有所依；由後二義，三乘機得入一乘。由四
X58n0998_p0310a21║句俱即一故，是故唯有一乘，更無餘也。
X58n0998_p0310a22║一由即一，不待壞；既即是一，將待何壞？二、既已即
X58n0998_p0310a23║一，何礙其存？三、既其即一，復何不壞？四、既其即一，
X58n0998_p0310a24║復何可存？初二三存故，得有所依；後二三即是一，
X58n0998_p0310b01║無可存壞。汝等所行是菩薩道，故得入一乘也。
X58n0998_p0310b02║二、以一乘即三明不異者，隱顯四句反上思之，是故
X58n0998_p0310b03║唯有三乘更無一也。此如下同教中辨。
X58n0998_p0310b04║一乘即三而不異即下，攬實成權門也。隱顯反上
X58n0998_p0310b05║者，一由即三故不待隱，二由即三故不礙顯，三由
X58n0998_p0310b06║即三故無不隱，四由即三故無可顯。由四句俱即
X58n0998_p0310b07║三故，唯有三乘，更無一也。此如下同教辨者，非此
X58n0998_p0310b08║門意，故指如下，即攬實成權也。四句之中，或唯三
X58n0998_p0310b09║乘，即三乘宗耳。問：何以不作問及結語耶？答：一乘
X58n0998_p0310b10║隱顯者，對別機小智說也。以彼不見他所見，不聞
X58n0998_p0310b11║他所聞，隱彼無盡法也。故圓融本法，法爾常然，本
X58n0998_p0310b12║無隱顯一異等。普賢等機，具獲十眼，無所不見，無
X58n0998_p0310b13║所不聞。吾祖又曰：此普賢機，見一切所見，聞一切
X58n0998_p0310b14║所聞，皆盡盧遮那，能化分齊。故不可作此問結也。
X58n0998_p0310b15║二不一者，此即一之三，與上即三之一，是非一門也。
X58n0998_p0310b16║是非一門者，普別二機所得不同也。
X58n0998_p0310b17║是則不壞不一，而明不異。
X58n0998_p0310b18║一異二門相即也。
X58n0998_p0310b19║又此中不一，是上分相門；此中不異，是此駭攝門也。
X58n0998_p0310b20║文處可見。
X58n0998_p0310b21║二、同教者，於中二：初分諸乘，後融本末。
X58n0998_p0310b22║於中下，分門至相。曰同教者，經云會三歸一，故知
X58n0998_p0310b23║同也。即以臨門三車為開方便門，界外別授大白
X58n0998_p0310b24║牛車為示真實相也。三乘、一乘和合，亦名迴三入
X58n0998_p0310c01║一也。是故具列諸乘，普攝無量，則亦三亦一是同
X58n0998_p0310c02║教也。問答：所謂共教，一乘、三乘、小乘共依故，攝前
X58n0998_p0310c03║諸教為方便故，末不離本故，是所流故，為所目故，
X58n0998_p0310c04║應法界故，法界義普故，義總故，是皆華嚴眷屬攝
X58n0998_p0310c05║故。若爾，何以清凉但言同頓、同實？答：彼疏以終、頓
X58n0998_p0310c06║亦說一性而立一乘，破五性而泯一乘，至終教中
X58n0998_p0310c07║乃說一乘、一性。十條大義揀彼五性、三乘，合後三
X58n0998_p0310c08║教為一性宗，則後三合為一乘。至義分齊，開同、別
X58n0998_p0310c09║處，將彼二教為同教，後一為別教，是故且同頓、實。
X58n0998_p0310c10║至下地鈔云若同三乘，亦收前四，則當始小。是知
X58n0998_p0310c11║清凉亦同諸教，總會諸教權以入一、實也。分諸乘
X58n0998_p0310c12║者，明統列方便，總入正乘。融本、末者，顯一理遍通，
X58n0998_p0310c13║權、實無礙。
X58n0998_p0310c14║初中有六重。
X58n0998_p0310c15║六重者，顯全收也。
X58n0998_p0310c16║一、明一乘，於中有七：
X58n0998_p0310c17║初、法相交參以明一乘。謂如三乘中亦有說因陀羅
X58n0998_p0310c18║網及微細等事，而主伴不具；或亦華藏世界而不說
X58n0998_p0311a01║十。或一乘中亦有三乘法相等，謂如十眼中亦有五
X58n0998_p0311a02║眼，十通中亦有六通等，而義理皆別。此即一乘垂於
X58n0998_p0311a03║三乘，三乘參於一乘。
X58n0998_p0311a04║此就二宗所有法相交互參雜成就機緣也。三乘
X58n0998_p0311a05║說因陀羅微細等，即淨名芥納須彌也。而主伴不
X58n0998_p0311a06║具者，一不即多也。華藏世界者，即梵網云蓮華藏
X58n0998_p0311a07║世界也。十眼中五眼等，如十通品等。而義理皆別
X58n0998_p0311a08║者，問答曰：據義分量，深淺寬狹並皆不同。今舉義
X58n0998_p0311a09║門有差別、名字有同，欲引三乘信樂，故孔目云：地
X58n0998_p0311a10║經六決定義是其地體，返不用十數目之；十地不
X58n0998_p0311a11║同是其地相，翻用十數目之。以此驗求，知佛慈悲
X58n0998_p0311a12║欲令易解，將不滿數目體以滿數目相，是佛別意
X58n0998_p0311a13║也。一乘居上故說於垂，垂者自上而下。三乘居下
X58n0998_p0311a14║故曰參，參者承也，參承而上也。
X58n0998_p0311a15║是則兩宗交接連綴，引接成根欲性，令入別教一乘
X58n0998_p0311a16║故也。
X58n0998_p0311a17║二法所以參而垂者，引彼別機入普法也。根者，一
X58n0998_p0311a18║向發起聖道之根。欲者，樂欲。性者，種性也。
X58n0998_p0311a19║二、約攝方便，謂彼三乘等法總為一乘方便，故皆名
X58n0998_p0311a20║一乘。
X58n0998_p0311a21║皆名一乘者，即圓教攝四，皆名圓也。
X58n0998_p0311a22║所以經云諸有所作，皆為一大事故等也。
X58n0998_p0311a23║即蓮經也。
X58n0998_p0311a24║三、約所流辨，謂三乘等悉從一乘流故。
X58n0998_p0311b01║三乘從一流者，即於一佛乘分別說三也。非海無
X58n0998_p0311b02║以潛流，非本無以垂末。若無海為本，不能流百川
X58n0998_p0311b03║之末也。經云：譬如大海潛流四天下，地有穿鑿者
X58n0998_p0311b04║無不得水。無有根本之法，何有隨宜之說？故探玄
X58n0998_p0311b05║云：將欲逐機漸施末教，故宜最初先示本法。是故
X58n0998_p0311b06║初說此經，後於鹿園等處漸說枝末小乘等法。文
X58n0998_p0311b07║殊問經云：十八及本二，皆從大乘出。故知小乘之
X58n0998_p0311b08║法從大乘所流出，故皆名一乘也。
X58n0998_p0311b09║故經云：汝等所行，是菩薩道等。又經云：毗尼者，即大
X58n0998_p0311b10║乘也。
X58n0998_p0311b11║是菩薩道，即一乘也。又經下，即勝鬘師子吼一乘。
X58n0998_p0311b12║經云：毗尼者，即大乘。學大乘者，即是佛乘也。
X58n0998_p0311b13║四、約殊勝門，即以三中大乘為一乘，以望別教雖權
X58n0998_p0311b14║實有異，同是菩薩所乘故。
X58n0998_p0311b15║即取三車之中，求牛車人入一乘也。孔目云：大乘、
X58n0998_p0311b16║中乘、小乘分別，大乘即是一乘。何以故？大乘尊上，
X58n0998_p0311b17║即無盡故；中乘、小乘，義即不定，如經會三歸一，故
X58n0998_p0311b18║以望下縱奪以成之也。
X58n0998_p0311b19║是故經云：唯此一事實，餘二則非真。又云：止息故說
X58n0998_p0311b20║二等。
X58n0998_p0311b21║皆妙經也。
X58n0998_p0311b22║此文有二意：一、若望上別教餘二者，即大小二乘也。
X58n0998_p0311b23║以聲聞等利鈍雖殊，同期小果故，開一異三故。若望
X58n0998_p0311b24║同教，即聲聞等為二也，又融大同一故。
X58n0998_p0311c01║開實以揀權，則以大小為二，以利鈍共名。小乘望
X58n0998_p0311c02║於同教，融大乘同一乘，是三中最勝故，故聲聞等
X58n0998_p0311c03║為二乘也。
X58n0998_p0311c04║五、約教事深細，如經云我常為靈山等。
X58n0998_p0311c05║麤者見劫壞，細而常安隱。麤為三乘，細為一乘。經
X58n0998_p0311c06║云：眾生見劫盡，大火所燒時，我此土安隱，天人常
X58n0998_p0311c07║充滿等。
X58n0998_p0311c08║六、約八義意趣，依攝論，如問答辨。
X58n0998_p0311c09║此辨一乘得名意也。故問答云：一乘語字，幾意故
X58n0998_p0311c10║說？答：有八意說一，為不定機性聲聞通因及果，故
X58n0998_p0311c11║說一乘等。列釋如彼。又曰：約此八意，括聲聞乘本
X58n0998_p0311c12║來是一，唯聲聞人不了自法，謂有別意愚住聲聞
X58n0998_p0311c13║行，從彼愚故諸佛所呵。今一乘所救者，據此病別
X58n0998_p0311c14║也。
X58n0998_p0311c15║七、約十義方便，如孔目中說。
X58n0998_p0311c16║孔目曰：一乘義者，分別有二：一者、正乘；二者、方便
X58n0998_p0311c17║乘。正乘者，如華嚴經說：祖曰：華嚴一部是一乘不
X58n0998_p0311c18║共教，餘經是共一乘教，三乘、小乘共依故。方便乘
X58n0998_p0311c19║者，分別有十：一、對三寶分別；二、對四諦分別；乃至
X58n0998_p0311c20║十、對譬喻分別。初對云：佛、寶是一乘，法、僧是三乘。
X58n0998_p0311c21║何以故？佛同無盡故，法、僧即不定等。又曰：上來所
X58n0998_p0311c22║辨，於眷屬經中欲顯圓通無盡法藏一乘教義故，
X58n0998_p0311c23║於方便之處示一乘名，令進入者易得解故，作如
X58n0998_p0311c24║是說。若橫依方便進趣法門，即有二義通說一乘：
X58n0998_p0312a01║一、由依究竟一乘教成。何以故？從一乘流故，又為
X58n0998_p0312a02║一乘教所目故；二、與彼究竟圓通一乘為方便故。
X58n0998_p0312a03║故說一乘非即圓通自在義也。一切三乘等並名
X58n0998_p0312a04║一乘，若謂是所流、為所因，無異事等，故三乘等即
X58n0998_p0312a05║圓通法也。若言攝方便是方便，則三乘等非即圓
X58n0998_p0312a06║通義。
X58n0998_p0312a07║依上諸義，則三乘等並名一乘，皆隨本宗定故，主伴
X58n0998_p0312a08║不具故，是同非別也。
X58n0998_p0312a09║依此七義，一切三乘等法皆名一乘，但從自宗大
X58n0998_p0312a10║非小等不同故。縱說一乘之義，主伴不具，如華藏
X58n0998_p0312a11║不說十等義，當同教非別教也。
X58n0998_p0312a12║二、明二乘有三種：
X58n0998_p0312a13║一者、一乘三乘名為二乘，謂如經中四衢所授并臨
X58n0998_p0312a14║門三車，此中合愚法同迴心，俱是小乘故有二耳。
X58n0998_p0312a15║言一乘三乘問。答云：約界分體相方便究竟不同
X58n0998_p0312a16║故。如經下。指經分別也。此中下。釋所以合二。聲聞
X58n0998_p0312a17║故唯有，三乘故有二也。
X58n0998_p0312a18║二者大乘小乘為二乘，此即合一同三，開愚法異迴
X58n0998_p0312a19║心。
X58n0998_p0312a20║言大乘小乘者，問答云：於方便中從教趣果分二
X58n0998_p0312a21║故，合一同三為大乘，開出愚法為小乘，迴心屬大，
X58n0998_p0312a22║以皆趣佛果故。
X58n0998_p0312a23║三者、聲聞、緣覺為二乘，此通愚法及迴心。
X58n0998_p0312a24║約利鈍不同，開聲聞、緣覺為二乘也。約本俱得三
X58n0998_p0312b01║乘名，故通二聲聞等也。
X58n0998_p0312b02║又初約一乘，次約三乘，後約小乘，准可知之。
X58n0998_p0312b03║可知。
X58n0998_p0312b04║三、明三乘亦有三種。
X58n0998_p0312b05║亦有三種者，以前二乘有三種故，今躡之云亦有
X58n0998_p0312b06║三種也。良以乘門數法一四五等皆不相通，唯二
X58n0998_p0312b07║三兩數得互相通，故唯二門而言亦有三種要。問
X58n0998_p0312b08║曰：又約數說，謂二及三各通三二義意故說。所言
X58n0998_p0312b09║二通三者，謂大乘、小乘、聲聞、緣覺、一乘、三乘。所言
X58n0998_p0312b10║三通二者，有二義意，謂大乘、中乘、小乘、一乘。三乘、
X58n0998_p0312b11║小乘其意各別，三二兩數既互相通，從通義意故
X58n0998_p0312b12║標三種。若言錯者，不應三韓與大國之本俱錯。若
X58n0998_p0312b13║脫一義者，離今二門無別有故，問答亦應脫耶？或
X58n0998_p0312b14║有足成一種者，臆說無取。
X58n0998_p0312b15║一者、一乘、三乘、小乘，名為三乘。此為顯法本末，故上
X58n0998_p0312b16║開一乘，下開愚法，故有三也。
X58n0998_p0312b17║一乘等者，要問云：此依攝論，於教門中成機欲性，
X58n0998_p0312b18║顯法本末差別不同。故言上開者，是於一大善巧
X58n0998_p0312b19║法中開作三宗也。探玄云：或分為三，謂小乘、三乘、
X58n0998_p0312b20║一乘。智論既將此經不與二乘共，故名為不共，即
X58n0998_p0312b21║是一乘。大品等為通三乘，同觀得益，故名為共，即
X58n0998_p0312b22║是三乘。義准四阿含經，既不共菩薩，亦名不共，即
X58n0998_p0312b23║是小乘。一乘最勝，故云上開；愚法最劣，故云下開。
X58n0998_p0312b24║以經中愚法，二乘並在所引諸子中，故知三乘外別
X58n0998_p0312c01║有小乘。三車引諸子，故知小乘外別有三乘。三人俱
X58n0998_p0312c02║出至露地已，更別授大白牛車，故知三乘外別有一
X58n0998_p0312c03║乘。
X58n0998_p0312c04║以經等者，愚法二乘即是窮子也。三車引彼則在
X58n0998_p0312c05║所引中，故知三車外別有小乘。指彼三車以引諸
X58n0998_p0312c06║子，諸子既即小乘，故知小外別有三乘。三人出已
X58n0998_p0312c07║別授大車，則三外有一明矣。當知分相中雖但揀
X58n0998_p0312c08║三乘，祖意正在三宗不同。
X58n0998_p0312c09║問：何以得知愚法二乘在所引中耶？
X58n0998_p0312c10║何以等者，以始教有宗說彼愚法出界，總斷煩惱、
X58n0998_p0312c11║分斷所知以入涅槃，名為趣寂，故有此問。
X58n0998_p0312c12║答：以彼愚法約大乘終教已去，並不名究竟出三界
X58n0998_p0312c13║故。
X58n0998_p0312c14║大乘終教深細而說，不許出界，故在所引中也。頓
X58n0998_p0312c15║圓亦然，故云已去。
X58n0998_p0312c16║何以故？以人執煩惱未永斷故，但能折伏而已。
X58n0998_p0312c17║但伏現行，未除種子，故云而已也。
X58n0998_p0312c18║故彌勒所問經論云：一切聲聞、辟支佛人，不能如實
X58n0998_p0313a01║修四無量，不能究竟斷諸煩惱，但能折伏一切煩惱
X58n0998_p0313a02║故也。
X58n0998_p0313a03║不如實修行，不真也。不斷煩惱斷，不真也。
X58n0998_p0313a04║又經云：汝等所得涅槃，非真滅度。
X58n0998_p0313a05║非真滅度者，勝鬘云：言諸二乘得涅槃者，是佛方
X58n0998_p0313a06║便。又經云：不知不覺菩薩所行，自於所得功德生
X58n0998_p0313a07║滅度想入於涅槃。又云：雖生滅度之想入於涅槃，
X58n0998_p0313a08║而於彼土求佛智慧。則知小乘涅槃非真滅也。
X58n0998_p0313a09║又經云：若不信此法，得阿羅漢果。無有是處。
X58n0998_p0313a10║又大品云：欲得阿羅漢等果，當學般若波羅蜜。
X58n0998_p0313a11║若學般若，則得羅漢，順釋也。
X58n0998_p0313a12║是故當知羅漢實義在大乘中，是故大乘必具三也。
X58n0998_p0313a13║普超三昧經云：如此大乘中亦有三乘，即為三藏，謂
X58n0998_p0313a14║聲聞藏、緣覺藏、菩薩藏。唯大乘中得有三藏，餘二乘
X58n0998_p0313a15║中則無此也。入大乘論中亦同此說。
X58n0998_p0313a16║大中有三，小乘無也。餘二下，所引二乘也。無此三
X58n0998_p0313a17║藏，謂其行果俱無，徒有虗言。入大下，指論示同。
X58n0998_p0313a18║是故當知，門外三車不通愚法，以法華非小乘故。
X58n0998_p0313a19║由上愚法在所引中，門外三車不通彼也。以界內
X58n0998_p0313a20║外二位不同，故法華會三歸一，正破小乘，故曰非也。
X58n0998_p0313a21║其瑜伽聲聞決擇及雜集等論，辨聲聞等教行位果
X58n0998_p0313a22║及斷惑分齊，與婆沙俱舍等不同者，是其事也。
X58n0998_p0313a23║大小二論大分齊別，如所詮中具出。問：終教亦有
X58n0998_p0313a24║二乘耶？答：界內二乘，前教則無，唯此有也。昔人云：
X58n0998_p0313b01║此乃說前小乘，非終教有。此說太疎。豈不聞教說
X58n0998_p0313b02║聲聞，盡理、不盡理非聲聞，亦有差別。始教許彼出
X58n0998_p0313b03║界入寂，豈亦是說前教乎？又問：此上諸論義當始
X58n0998_p0313b04║教，何以於此終教引耶？答：斷惑中有二義：一者、聲
X58n0998_p0313b05║聞是一，始教許斷，終教不許斷；二者、始約三乘聲
X58n0998_p0313b06║聞，終約愚法。若終約三乘說聲聞者，亦如諸論；若
X58n0998_p0313b07║始說愚法，義同法華。故下文云：三乘有三義：一、始，
X58n0998_p0313b08║二、終，三、頓。吾祖曰：若約三乘，則從始至終皆說三
X58n0998_p0313b09║乘，通益三機。於中雖有權實不同，皆具三乘，當知
X58n0998_p0313b10║經論義實多含。此諸論等義通三教，是故此中引
X58n0998_p0313b11║成終教之義。故下文云：中間三者，或總為一，謂一
X58n0998_p0313b12║三乘教也，以此皆為三人所得故。如上所引說，正
X58n0998_p0313b13║指此文也。問：始說五性故有三乘，終頓共談一真
X58n0998_p0313b14║如性，何忽有三？答：若談一性而泯二乘，則二教歸
X58n0998_p0313b15║於一乘；若皆為三人，則屬三耳。故云：前諸教中雖
X58n0998_p0313b16║有存三、泯二不同，然皆通三乘趣入，故名三乘教
X58n0998_p0313b17║等也。
X58n0998_p0313b18║是故當知一乘、三乘、小乘分齊別也。
X58n0998_p0313b19║即初科正明本義也。
X58n0998_p0313b20║由此義故，大智度論云：般若波羅密有二種：一共，二
X58n0998_p0313b21║不共。言共者，謂摩訶𮕢經及餘方等經等，共諸聲聞
X58n0998_p0313b22║眾集共說故。不共者，如不思議經，不與聲聞共說故。
X58n0998_p0313b23║此論釋大品經要。問曰：大品般若三乘終，然般若
X58n0998_p0313b24║是通名，故有共不共也。謂此摩訶𮕢者，即所釋大
X58n0998_p0313c01║品也。及餘方等者，即涅槃、維摩、思益、迦葉、佛藏、仁
X58n0998_p0313c02║王、勝天王等也。
X58n0998_p0313c03║解云：不思議經者，彼論自指華嚴是也。以其唯說別
X58n0998_p0313c04║教一乘，故名不共。
X58n0998_p0313c05║義准知之。如四阿含經名不共，以唯說愚法二乘教
X58n0998_p0313c06║故。
X58n0998_p0313c07║如大品等經，共集三乘，通說三乘法，具獲三乘益，故
X58n0998_p0313c08║云共也。
X58n0998_p0313c09║集三眾而說三法，具獲三益，非前三人趣終頓之
X58n0998_p0313c10║一也。
X58n0998_p0313c11║此中通大之小非愚法，通小之大非一乘。
X58n0998_p0313c12║通大等要。問曰：仍諸共教，上下相望，有共不共。如
X58n0998_p0313c13║小乘三世有等，三乘則無；三乘教有，小乘則無。或
X58n0998_p0313c14║二乘共有，如道品等，名數共同。共猶通也，彼有此
X58n0998_p0313c15║無，則不通矣。或二乘俱無，則一乘是也。
X58n0998_p0313c16║依此三義，故梁攝論云：善成立有三種：一、小乘，二、三
X58n0998_p0313c17║乘，三、一乘。其第三㝡居上，故名善成立。即其事也。
X58n0998_p0313c18║依此三義者，近指智論，遠則指其開三，本通文也。
X58n0998_p0314a01║梁論之文，諸祖同引。然則統論佛法，唯有四乘，一
X58n0998_p0314a02║乘、三乘為四。三乘中拆之，小乘則上有一乘，故有
X58n0998_p0314a03║三宗，一乘之中即開同、別。若以今家五教攝乘，乃
X58n0998_p0314a04║有二義：一、獨以圓教攝一乘，於中亦開同、別，一乘
X58n0998_p0314a05║之中無餘法也。以中間三教攝於三乘，三乘則有
X58n0998_p0314a06║三義，始、終、頓三各說不同，然皆三乘也。小乘獨一，則
X58n0998_p0314a07║為三義。由此義，梁論之中作如是說。今章始末皆
X58n0998_p0314a08║明此義，故云依此三義等也。孔目問答通計一百
X58n0998_p0314a09║四十餘處，並談此義。搜探二玄上下之文，凡揀三
X58n0998_p0314a10║乘亦明此義，然亦有約一性義揀五性義，但少說
X58n0998_p0314a11║耳。二、若以後三終、頓、圓教以攝一乘，於中亦開同、
X58n0998_p0314a12║別，則終、頓為同，圓教為別，則由終、頓說於一性，泯
X58n0998_p0314a13║於二乘不同相宗，談五性而存三乘，故開二教入
X58n0998_p0314a14║一乘，攝為一性宗。前二不融為同教，後一圓融為
X58n0998_p0314a15║別教，則一乘宗中離同、別外亦無餘法，是故諸祖
X58n0998_p0314a16║並無二種同教對一、別也。以始教為三乘，愚法為
X58n0998_p0314a17║小乘，為三宗不同，亦引梁論。當知論造於彼方，引
X58n0998_p0314a18║用於此土，經論多含而用不同，然則不礙其成三
X58n0998_p0314a19║宗也。當知白牛為一，三車為三，愚法為小，三鳥出
X58n0998_p0314a20║籠，三獸渡河等，皆是彼方通義，豈令彼可獨用而
X58n0998_p0314a21║此不容引耶？後哲當深體之。
X58n0998_p0314a22║若言說大品等時一音異解得小果故有三乘者，說
X58n0998_p0314a23║華嚴時何不異解得小果耶？又說增一等時何不異
X58n0998_p0314a24║解得大果耶？
X58n0998_p0314b01║是故當知，三宗各別，理不疑也。
X58n0998_p0314b02║則一乘宗、三乘宗、小乘宗，理無疑也。為有不信者，
X58n0998_p0314b03║是故再三指示也。
X58n0998_p0314b04║二者、大乘、中乘、小乘為三乘。此有三義：一、則融一乘
X58n0998_p0314b05║同大乘，合愚法同小乘，故唯三也。教理可知，此約一
X58n0998_p0314b06║乘辦。二、即大乘中自有三乘，如上所說。三、小乘中亦
X58n0998_p0314b07║有三，如小論中自有聲聞法、緣覺法及佛法，此中佛
X58n0998_p0314b08║法但慈悲愛行等，異於二乘故也。
X58n0998_p0314b09║此有三義：初中約一乘辨者，以大乘揀二乘故，小
X58n0998_p0314b10║乘則迴心也。就普機說，故知約一乘辨。二者大乘
X58n0998_p0314b11║中自有三如上者，即普超大品等所說，梁論有本
X58n0998_p0314b12║三乘作大乘，此約三乘宗也。三則小中有三，但慈
X58n0998_p0314b13║悲等異者，亦止三十四心斷結成真佛故，此約小
X58n0998_p0314b14║乘宗也。
X58n0998_p0314b15║四者，或為四乘亦有三種：一謂一乘三乘為四，此則
X58n0998_p0314b16║開一異三合聲聞故也。二謂一乘小乘人天為四，此
X58n0998_p0314b17║總開意也。三謂三乘人天為四，准上可知。
X58n0998_p0314b18║一謂下合二聲聞愚法同迴心也。二謂下總開者，
X58n0998_p0314b19║約三世間，就世間中開人天為四，三謂下三乘為
X58n0998_p0314b20║三也。
X58n0998_p0314b21║五者，或為五乘，亦有三種：一、謂一乘、三乘、小乘為五；
X58n0998_p0314b22║二、謂三乘、人、天為五；三、謂佛與二乘、天及梵亦為五。
X58n0998_p0314b23║並准釋可知。
X58n0998_p0314b24║初中三為三，故有五也。二謂中，人天分二也。三謂
X58n0998_p0314c01║下並可見。
X58n0998_p0314c02║六者、或無量乘，謂一切法門也。故此經云：於一世界
X58n0998_p0314c03║中，聞說一乘音，或二三四五，乃至無量乘。此之謂也。
X58n0998_p0314c04║一切法門皆可入道，然此有二義，此中但差別乘
X58n0998_p0314c05║耳。
X58n0998_p0314c06║上來分乘竟。
X58n0998_p0314c07║是知大小人天等法，皆入此門。良由是方便故，法
X58n0998_p0314c08║界義普故，圓教甚深廣大不思議故，同別各各攝
X58n0998_p0314c09║法盡故。吾祖曰：然此教海宏深，包含無外語。其橫
X58n0998_p0314c10║收全收五教，乃至人天，總無不包，方顯深廣。乃至
X58n0998_p0314c11║語廣明無量乘，語深唯顯一乘。當知教海全深全
X58n0998_p0314c12║廣，能揀能收。或有不知何法全揀，何法全收，但數
X58n0998_p0314c13║語字，真不曉者也。
X58n0998_p0314c14║二、融鎔本末者。
X58n0998_p0314c15║本末則同，所攝一三乘等，融通無二也。
X58n0998_p0314c16║此同教諸乘等，會融無二，同一法界，有其二門。
X58n0998_p0314c17║此同教者，指分諸乘中，或三或一，權實無礙，權實
X58n0998_p0314c18║角立互成，而總名一乘者，良由應法界而有二門，
X58n0998_p0314c19║有二門故，兩宗並立，應法界故，三一無礙，皆入此
X58n0998_p0314c20║門。故吾祖曰：或亦通收，以本末圓融，無一相故，攝
X58n0998_p0314c21║方便故，同一法界故，是故人天所得，亦在其中。又
X58n0998_p0314c22║曰：若攝方便，如前諸教，並在此中。是故同教一乘，
X58n0998_p0314c23║先分別諸乘，後明融本末也。易簡折薪，將同一法
X58n0998_p0314c24║界作同教，得名所以者，悞也。如祖師曰：此文在三
X58n0998_p0315a01║乘，亦得一乘用。何以故？由此觀法，一切處用，應法
X58n0998_p0315a02║界故。又此文在一乘及三乘，餘宗不具顯，若無盡
X58n0998_p0315a03║究竟唯一乘。何以故？以應法界故。若從文相別相
X58n0998_p0315a04║是三乘，當知此說差別三乘，得入一乘所以也。如
X58n0998_p0315a05║云：文在三乘，義通一乘。何以故？以應法界故等。又
X58n0998_p0315a06║云：此文在三乘，義通一乘用，由同法界故。又云：此
X58n0998_p0315a07║文在三乘，一乘方究竟。何以故？稱法界故。又云：諸
X58n0998_p0315a08║義差別不同，皆是同教一乘義也。何以故？為成普
X58n0998_p0315a09║法故，普法所成故。義甚分明，同教之名，但由三一
X58n0998_p0315a10║共耳。
X58n0998_p0315a11║一泯權歸實門，即一乘教也。二攬實成權門，即三乘
X58n0998_p0315a12║教等也。
X58n0998_p0315a13║一泯權等者，則三亡而一顯，故唯一乘。攬實成權，
X58n0998_p0315a14║則一隱而三存，以別機不見普法，唯見三乘也。別
X58n0998_p0315a15║教唯有初門，三乘獨有後門，同教具斯二門。該攝
X58n0998_p0315a16║中指一即於三，云如同教說者，義見於此。
X58n0998_p0315a17║初即不壞權而即泯，故三乘即一乘而不礙三；後即
X58n0998_p0315a18║不異實而即權，故一乘即三乘而不礙一。是故一三
X58n0998_p0315a19║融攝，體無二也。
X58n0998_p0315a20║初則下，由有四句不得壞等故，故即一而不礙三
X58n0998_p0315a21║也。後則下，譬猶派總成別，不動總也，是故即權而
X58n0998_p0315a22║不礙一。體無二者，吾祖曰：分非圓外分，分圓以成
X58n0998_p0315a23║分；圓非分外圓，攬分以成圓。是即分內之圓，圓內
X58n0998_p0315a24║之分也。水動故成波，波澄故為水，何二之有哉？
X58n0998_p0315b01║問：若爾，二門俱齊，如何復說有權實耶？
X58n0998_p0315b02║俱齊，三一俱融，體無二故。
X58n0998_p0315b03║答：義門異故，權實恒存；理遍通故，全體無二。
X58n0998_p0315b04║以義從門，則權實常在，法界理圓，其體不二也。
X58n0998_p0315b05║何者？謂權起必一向賴於實，是故攬實實不失；實現
X58n0998_p0315b06║未必一向藉於權，故泯權權不立。
X58n0998_p0315b07║如何是門異而有權實耶？謂權下，釋也。非水而無
X58n0998_p0315b08║波，有波必賴水，無一即無三，有三必攬一，依本而
X58n0998_p0315b09║成故，派總成別故，於一佛乘分別說三故。實不失
X58n0998_p0315b10║者，有波即有水，波波全濕故，風停水在故，是故攬
X58n0998_p0315b11║實實不失。實現下，靜水不因波故，實現不藉於權，
X58n0998_p0315b12║泯權則方便相盡，濟河而焚舟權不立也。
X58n0998_p0315b13║是故三乘即一，雖具存壞，竟必有盡；一乘即三，雖具
X58n0998_p0315b14║隱顯，竟恒無盡。
X58n0998_p0315b15║三乘者，引機假設，體本是一，就義以明存壞，性本
X58n0998_p0315b16║自無，故竟有盡。一乘普法，法爾繁興，小智不知，故
X58n0998_p0315b17║說隱顯，法體無盡。
X58n0998_p0315b18║由此融鎔有其四句：一、或唯一乘，謂如別教。二、或唯
X58n0998_p0315b19║三乘，如三乘等，以不知一故。三、或亦一亦三，如同教。
X58n0998_p0315b20║四、或非一非三，如止果海。
X58n0998_p0315b21║鎔者，事入理而消鎔，故融和而有四句也。一、唯一
X58n0998_p0315b22║乘，普法獨立，無一切故，如上別教。二、或唯三乘，方
X58n0998_p0315b23║便說三，隱一乘故。不知一者，機劣不知，故名為隱，
X58n0998_p0315b24║是故不可約一乘機設難也。三、亦一亦三，如同教，
X58n0998_p0315c01║則三一和合，會三歸一，如前同教也。四、非三非一
X58n0998_p0315c02║者，性果圓極，如前所弁。
X58n0998_p0315c03║此四義中，隨於一門皆全收法體，是故諸乘或存或
X58n0998_p0315c04║壞而不相礙也。准思可解。
X58n0998_p0315c05║皆全收法體者，法界性融，分圓俱現，故諸乘或存
X58n0998_p0315c06║或壞，雖權實俱融，就三乘為語也，所以不相礙。准
X58n0998_p0315c07║此深思，可得開解矣。
X58n0998_p0315c08║餘釋乘名體等，並如別說。上來明建立一乘竟。
X58n0998_p0315c09║運載體性等，廣如起信論、別記、探玄等釋。
X58n0998_p0315c10║
X58n0998_p0315c11║華嚴一乘教義分齊章復古記卷第一（之上）
X58n0998_p0315c12║
X58n0998_p0315c13║
X58n0998_p0315c14║
X58n0998_p0315c15║華嚴一乘教義分齊章復古記卷第一（之下）
X58n0998_p0315c16║
X58n0998_p0315c17║第二，教義攝益。
X58n0998_p0315c18║第二教義等者，牒章。前辨同別教義分齊深廣，未
X58n0998_p0316a01║明攝機成益，故此示之。
X58n0998_p0316a02║此門有二：先辨教義分齊，後明攝益分齊。
X58n0998_p0316a03║先辨教義分齊者，此顯三乘一乘分齊不同也。後
X58n0998_p0316a04║明攝益分齊，三宗攝二機各有分也。
X58n0998_p0316a05║初中亦有二：先示相，後開合。初中有三義：
X58n0998_p0316a06║一者如露地牛車自有教義，謂十十無盡主伴具足，
X58n0998_p0316a07║如華嚴說，此當別教一乘。
X58n0998_p0316a08║露地牛車。孔目云：別教者，三車外別索大牛之車
X58n0998_p0316a09║故也。自有教義，即圓果普因也，即章題所謂一乘
X58n0998_p0316a10║教義矣。謂十十無盡，主伴具足。言十十者，欲顯無
X58n0998_p0316a11║盡故。孔目曰：十數之義含有二門：一、成圓教門，二、
X58n0998_p0316a12║不成圓教門。今將梵網經等對大經本瓔珞等十
X58n0998_p0316a13║數，即是單別不具一切圓故，入三乘攝不具十義。
X58n0998_p0316a14║數亦有二種：一、目彼三乘令人分解，二、目彼一乘。
X58n0998_p0316a15║就彼下機相對以顯一乘，今用圓數故云十十。如
X58n0998_p0316a16║華嚴說者，示能詮教而詮上教義也。雲花曰：今且
X58n0998_p0316a17║就此華嚴一部經宗，通明法界緣起，不過自體因
X58n0998_p0316a18║之與果也。此當下，指判。
X58n0998_p0316a19║二者臨門三車自有教義，謂界內示為教，得出為義，
X58n0998_p0316a20║仍教義即無分。此當三乘教，如解深密經及瑜伽等
X58n0998_p0316a21║說。
X58n0998_p0316a22║自有教義，自宗辨也。界內示為教者，如握空拳以
X58n0998_p0316a23║誘孺子，但有言而無物也。得出為義，但奔火難實
X58n0998_p0316a24║無三車。要問云小乘佛，三乘佛並是阿含佛也。教
X58n0998_p0316b01║義即無分者，引而得出義也，誘而引之教也，是二
X58n0998_p0316b02║不二故曰無分。此當三乘教，即中間三教，於中雖
X58n0998_p0316b03║有權實，總為一三乘也。餘經即大品、普超、三昧、涅
X58n0998_p0316b04║槃等經，瑜伽、大智、彌勒所問經論等也。
X58n0998_p0316b05║三者以臨門三車為開方便教，界外別授大牛之車
X58n0998_p0316b06║為示真實義。此當同教一乘，如法華經說。
X58n0998_p0316b07║為開方便教者，以三乘解行位地等皆為趣，一乘
X58n0998_p0316b08║方便因果等法皆是阿含施設，故皆是教。孔目曰：
X58n0998_p0316b09║又諸三乘經論所明位地及差別次第法相門等，
X58n0998_p0316b10║並約信解門中作如是說，若據行法行解亦入解
X58n0998_p0316b11║門。界外等者，露地等賜大車皆與記別，方為示真
X58n0998_p0316b12║實義，此當同教一乘，即前亦三亦一之同教也。要
X58n0998_p0316b13║問曰：法華經宗義是一乘經也，三乘在三界內成
X58n0998_p0316b14║其行故，一乘三界外與三界為見聞故，吾家諸祖
X58n0998_p0316b15║皆以法華為同教一乘者多矣。此章自有十餘處
X58n0998_p0316b16║文，有謂此同教是終頓說也。
X58n0998_p0316b17║二、開合者，有二：先別、後總。
X58n0998_p0316b18║別中，一乘、三乘各有三句。
X58n0998_p0316b19║三乘三句者，或具教義，約三乘自宗說；或唯教非義，
X58n0998_p0316b20║約同教一乘說；或俱非教義，約別教一乘說，為彼所
X58n0998_p0316b21║目故也。
X58n0998_p0316b22║如文所列，為彼所目者，為（上聲）者，被也。如重空三昧，
X58n0998_p0316b23║若為一乘，目即屬一乘；若為三乘，目即屬於三乘。
X58n0998_p0316b24║今為一乘所目，一一圓融，與彼一乘更無異事，則
X58n0998_p0316c01║自宗失於教義也。目者，狀目、詮目也。桓溫在石頭，
X58n0998_p0316c02║謂諸公曰：若能目此城者，當贈二姬。孔目曰：教是
X58n0998_p0316c03║能目之方便。又曰：有名之教，目有名之義等云云，
X58n0998_p0316c04║如教分齊義。
X58n0998_p0316c05║一乘三句者，或具教義，約自別教說；或唯義非教，約
X58n0998_p0316c06║同教說；或俱非教義，唯約三乘說，隱彼無盡教義故。
X58n0998_p0316c07║諸句易解，隱彼教義者，三機差別，小智不見聞大
X58n0998_p0316c08║法，故說隱也。
X58n0998_p0316c09║總辨者，或教義俱教，以三乘望一乘故；或教義俱義，
X58n0998_p0316c10║以一乘望三乘故；或具此二句，約同教說；或皆具教
X58n0998_p0316c11║義，各隨自宗差別說也。
X58n0998_p0316c12║總論三一也。第三句云或具者，具教義也。三乘為
X58n0998_p0316c13║教，一乘為義，餘文可知。
X58n0998_p0316c14║第二攝益者，於中有三：
X58n0998_p0316c15║約界分內外二機攝之，成益不同也。
X58n0998_p0316c16║一、或唯攝界內機，令得出世益，即以為究竟。此約三
X58n0998_p0316c17║乘當宗說，亦如瑜加等辨。
X58n0998_p0316c18║謂三車引出也。
X58n0998_p0317a01║二、或攝界外機，令得出出世益，方為究竟。此有二種：
X58n0998_p0317a02║約機通標也。
X58n0998_p0317a03║若先以三乘令其得出，後乃方便得一乘者，此則一
X58n0998_p0317a04║乘三乘和合說故，屬同教攝，亦名迴三入一教，此如
X58n0998_p0317a05║法華經說。若先於一乘已成解行，後於出世身上證
X58n0998_p0317a06║彼法者，即屬別教一乘攝，此如小相品說。
X58n0998_p0317a07║若先等者，先同教，迴三入一教，同教之異名也。若
X58n0998_p0317a08║孔目云經云會三歸一，故知是同，是指教之行相，
X58n0998_p0317a09║非釋同教之名。會三歸一則是三一共教，共故名
X58n0998_p0317a10║同也。法華是同教一乘所依之經，五教三乘通釋
X58n0998_p0317a11║釋迦如來海印所現一代佛法，不出一乘三乘小
X58n0998_p0317a12║乘，三宗收盡勿以情取。若先下後別教。已成解行
X58n0998_p0317a13║者，界內通見聞解行，出世唯證入見聞，入證皆約
X58n0998_p0317a14║一乘，故屬別教。小相品者，則地獄天子三重頓圓
X58n0998_p0317a15║也。
X58n0998_p0317a16║三、或通攝二機令得二益。此亦有二：
X58n0998_p0317a17║二益者，出世、出出世二種益也。
X58n0998_p0317a18║若先以三乘引出，後令得一，亦是一三和合，攝二機，
X58n0998_p0317a19║成二益，故屬同教。此如法華說：若界內見聞，出世得
X58n0998_p0317a20║法出，出世證成；或界內通見聞解行，出世唯解行出，
X58n0998_p0317a21║出世唯證入，此等屬別教一乘。此如華嚴說：
X58n0998_p0317a22║初門可見。若界內下，不與三合，故屬別見。聞、解、行、
X58n0998_p0317a23║證、入三位，就界內外，并出出世，為義不同耳。如華
X58n0998_p0317a24║嚴者，所辨乘體教義，攝機成益，皆是所詮。如經說，
X58n0998_p0317b01║即約能詮教也。
X58n0998_p0317b02║第三，敘古今立教。
X58n0998_p0317b03║古今諸賢所立教門，差別非一，且略敘十家，以為龜
X58n0998_p0317b04║鏡。
X58n0998_p0317b05║古今立教者，前之二章已辨所詮乘法攝機成益，
X58n0998_p0317b06║三一不同同別亦異，將顯能詮經論詮有淺深，以
X58n0998_p0317b07║示所宗圓極，理宜判教開宗。先敘古今名範，故說
X58n0998_p0317b08║此門名賢俊傑開判良多，且敘十家以示方軌。
X58n0998_p0317b09║一、依菩提留支，依維摩經等，立一音教。謂一切聖教，
X58n0998_p0317b10║皆是一音、一味、一雨等。但以眾生根行不同，隨根異
X58n0998_p0317b11║解，故有多種。如尅其本，唯是如來一圓音教。故經云：
X58n0998_p0317b12║佛以一音演說法，眾生隨類各得解等也。
X58n0998_p0317b13║菩提流支，即後魏至中夏也。依維摩經立一音教，
X58n0998_p0317b14║一音即淨名經，一味一雨即法華藥草喻品。謂三
X58n0998_p0317b15║草二木不同，同承一雨之潤；五性三乘不同，法雨
X58n0998_p0317b16║一味無差別。然此一音，或名教本，或謂本末鎔融
X58n0998_p0317b17║一大善巧法。而圭山乃謂圓教攝於前四，一一同
X58n0998_p0317b18║圓，海中百川無非海也。或名法界大宗，或名無盡
X58n0998_p0317b19║圓通自在宗，即是華嚴全収諸教大宗也。今章與
X58n0998_p0317b20║探玄獨引菩提流支證一音教。引維摩經前偈：佛
X58n0998_p0317b21║以一音演說法，眾生隨類各得解。皆謂如來同其
X58n0998_p0317b22║語，斯則神力不共法。肇曰：密口一音，殊類異解。探
X58n0998_p0317b23║玄云：一約類，或為天眾現一天音，能含餘類，各別
X58n0998_p0317b24║得解。對人亦爾，餘類皆然。清涼曰：如來一音，同時
X58n0998_p0317c01║報萬，大小並陳。玄文雙引流支、羅什。於羅什下，引
X58n0998_p0317c02║經次偈：佛以一音演說法，眾生各各隨所解。普得
X58n0998_p0317c03║受行獲其利，斯則神力不共法。肇曰：佛以一音說
X58n0998_p0317c04║一法，眾生各隨所好而受行。探玄云：二約法，或為
X58n0998_p0317c05║眾生說施一音，亦令人解戒定等。清涼曰：佛一圓
X58n0998_p0317c06║音，平等無二，無思普應，機聞有殊，非謂音本陳大
X58n0998_p0317c07║小。又云：初則佛音具異，後自在機各得圓音一義。
X58n0998_p0317c08║有謂與清涼異者，悞矣。
X58n0998_p0317c09║二、依誕法師等。依楞伽等經，立漸頓二教。
X58n0998_p0317c10║謂以先習小乘，後趣大乘等，大由小起，故名為漸，亦
X58n0998_p0317c11║大小俱陳故，即涅槃等教是也。
X58n0998_p0317c12║大中小起，正示漸義。從小而大，亦小大並陳，所以
X58n0998_p0317c13║得名為漸也。涅槃者，捃拾殘機，大由小也。度十仙
X58n0998_p0317c14║果證羅漢，所以前文判屬三乘是也。
X58n0998_p0317c15║如直往菩薩等，大不由小，故名為頓，亦以無小故，即
X58n0998_p0317c16║華嚴教是也。
X58n0998_p0317c17║直往於大，故不由小，文無迴小之說。初成頓說，無
X58n0998_p0317c18║權可會，故云無小名頓也。
X58n0998_p0317c19║遠法師等，後代諸德，多同此說。
X58n0998_p0317c20║隋遠法師、齊朝劉虬亦立此二。
X58n0998_p0317c21║三、依光統律師立三種教，謂漸、頓、圓。
X58n0998_p0317c22║光統，即佛陁三藏高弟也。大統名惠光，南山宗承
X58n0998_p0317c23║之律，宗之祖師也。常講大經，有廣略二疏。所立教
X58n0998_p0317c24║門，至相搜玄。承，用也。此方首判華嚴為別教一乘，
X58n0998_p0318a01║人到于今，咸受其賜，非聊爾人也。三教名義，如本
X58n0998_p0318a02║疏釋。
X58n0998_p0318a03║光師釋意，以根未熟，先說無常後說常，先說空後說
X58n0998_p0318a04║不空，深妙之義，如是漸次而說，故名漸教。
X58n0998_p0318a05║由根未熟，未堪總聞，故先說等也。如五時三時之
X58n0998_p0318a06║次第也。常無常，如以般若對涅槃。空不空，即般若
X58n0998_p0318a07║對法華等也。
X58n0998_p0318a08║為根熟之流，於一法門具足演說一切佛法常與無
X58n0998_p0318a09║常、空不空俱說，更無漸次，故名為頓。
X58n0998_p0318a10║具足演說，故名頓也。然上二教釋義，探玄、周疏並
X58n0998_p0318a11║作此說，此乃吾祖略撮彼義以成其文。若據彼疏，
X58n0998_p0318a12║搜玄中全用也。漸教則說三藏，翻名辨相。彼文云：
X58n0998_p0318a13║如約以辨一化始終，教門有三：一曰漸，二曰頓，三
X58n0998_p0318a14║曰圓。初門漸內所詮三故，教則為三；所為二故，教
X58n0998_p0318a15║則為二。言其三者：一、修多羅，二、毗奈耶，三、阿毗達
X58n0998_p0318a16║磨等。教則為二，則說大、小二藏。所以如此者，良由
X58n0998_p0318a17║三藏詮於三學，有兼有正，詮此不詮彼。二藏之內，
X58n0998_p0318a18║說大不說小，說小不談大，通收一代漸經，故言先
X58n0998_p0318a19║空後不空，先無常後說常等。彼又云：二、頓教者，下
X58n0998_p0318a20║經云：若眾生下劣，其心厭沒者，示以聲聞道，令出
X58n0998_p0318a21║於眾苦。若復有眾生，諸根小明利，樂於因緣法，為
X58n0998_p0318a22║說辟支佛。若人根明利，饒益於眾生，有大慈悲心，
X58n0998_p0318a23║為說菩薩道。若有無上心，決定樂大事，為示於佛
X58n0998_p0318a24║身，說無盡佛法。以此文證知有一乘及頓教及三
X58n0998_p0318b01║乘差別。以此文中四乘頓用，故云具足演說。常、無
X58n0998_p0318b02║常，空、不空，同時俱說，此則化儀有異，所說之法不
X58n0998_p0318b03║別。指圓覺為化儀之頓，義同此也。
X58n0998_p0318b04║為於上達分階佛境者，說於如來無礙解脫究竟果
X58n0998_p0318b05║海圓極秘密自在法門，故名為圓，即此經是也。
X58n0998_p0318b06║上達，兼地前也。分階佛境，地上也。具周疏義鈔。
X58n0998_p0318b07║後光統門下遵統師等諸德，並亦宗承，大同此說。
X58n0998_p0318b08║遵等者，即名也。光，師之高弟也。尊嚴敬仰，有過其
X58n0998_p0318b09║師者。
X58n0998_p0318b10║四、依大𮕢法師等一時諸德立四宗教，以用通收一
X58n0998_p0318b11║代聖教。一、因緣宗，謂小乘薩婆多等部。二、假名宗，謂
X58n0998_p0318b12║成實經部等。三、不真宗，謂諸部般若說即空理，明一
X58n0998_p0318b13║切法不直實等。四、真宗，涅槃華嚴等，明佛性法界真
X58n0998_p0318b14║理等。
X58n0998_p0318b15║立四宗，文處頗明。
X58n0998_p0318b16║五、依護身法師立五種教。三種教同前。𮕢師第四名
X58n0998_p0318b17║真宗教，謂涅槃等經明佛性真理等。第五名法界宗，
X58n0998_p0318b18║謂華嚴明法界自在無礙法門。
X58n0998_p0318b19║護身，即寺名也。但於前四，開出華嚴為法界宗。
X58n0998_p0318b20║六、依耆闍法師立六宗教：初二同𮕢師；第三不真宗
X58n0998_p0318b21║者，明諸大乘通說諸法如幻化等；第四真宗者，明說
X58n0998_p0318b22║諸法真空理等；第五常宗者，明說真理恒沙功德常
X58n0998_p0318b23║恒等義等；第六圓宗者，明法界自在緣起無礙德用
X58n0998_p0318b24║圓備，亦華嚴法門等是也。
X58n0998_p0318c01║耆闍亦以處標名也。第三不真等，但約俗諦說諸
X58n0998_p0318c02║法如化。第四約真諦說空理真實。第五約性德常
X58n0998_p0318c03║恒。第六約華嚴德用圓滿，故名圓宗。
X58n0998_p0318c04║七、依南岳思禪師及天台智者禪師等立四教，該攝
X58n0998_p0318c05║一代東流教。
X58n0998_p0318c06║一名三藏教，謂是小乘故。彼自引法華經云：不得親
X58n0998_p0318c07║近小乘三藏學者故。又智度論中說小乘為三藏教，
X58n0998_p0318c08║大乘為摩訶衍藏。二名通教，謂諸大乘經中說法通
X58n0998_p0318c09║益三乘人等，及如大品中乾慧等十地通大小者是
X58n0998_p0318c10║也，亦名漸教。三名別教，謂諸大乘經中所明道理不
X58n0998_p0318c11║通小乘者是也，亦名頓教。四名圓教，謂法界自在具
X58n0998_p0318c12║足一切無盡法門，一即一切，一切即一等，華嚴是也，
X58n0998_p0318c13║亦名秘密教，以聲聞等不見聞故。
X58n0998_p0318c14║彼自引經者，以此教名小監，故言彼自引也。四教
X58n0998_p0318c15║名義，略如演義，廣如彼宗。
X58n0998_p0318c16║八、依江南敏法師立二教：一、釋迦經，謂屈曲教，以逐
X58n0998_p0318c17║物機隨計破著故，如涅槃等。二、盧舍那經，謂平道教，
X58n0998_p0318c18║以逐法性自在說故，即華嚴是也。
X58n0998_p0318c19║立二教，如演義備釋。
X58n0998_p0318c20║九、依梁朝光宅寺雲：法師立四乘教，謂臨門三車為
X58n0998_p0318c21║三乘，四衢所授大白牛車方為第四。以彼臨門中牛
X58n0998_p0318c22║車亦同，羊鹿俱不得故。餘義同上辨。
X58n0998_p0318c23║義如章初，廣如探玄演義。
X58n0998_p0318c24║後代信行禪師依此宗立二教，謂一乘、三乘。三乘者，
X58n0998_p0319a01║即別解、別行及三乘差別，并先習小乘，後趣大乘是
X58n0998_p0319a02║也。一乘者，謂普解、普行唯是一乘，亦華嚴法門及直
X58n0998_p0319a03║進等是也。
X58n0998_p0319a04║別解別行者，解行一一歷別三乘差別，諦緣度異
X58n0998_p0319a05║也。先習者，謂大由小起，亦大小俱陳也。普解普行
X58n0998_p0319a06║者，一具一切故。此非華嚴，餘宗則無。
X58n0998_p0319a07║十、依大唐三藏玄弉法師，依深密經、金光明經及瑜
X58n0998_p0319a08║伽論，立三種教，即三法輪是也。
X58n0998_p0319a09║一名轉法輪，謂於初時鹿野苑中轉四諦法輪，即小
X58n0998_p0319a10║乘法。二名照法輪，謂於中時於大乘內密意說言諸
X58n0998_p0319a11║法空等。三名持法輪，謂於後時於大乘中顯了意說
X58n0998_p0319a12║三性及真如不空理等。
X58n0998_p0319a13║一轉法輪，謂三輪四諦法輪。二照法輪者，謂以空
X58n0998_p0319a14║照有故，為破遍計性，密意言空，未顯說有也。三持
X58n0998_p0319a15║法輪者，謂雙持前二也。三性直如，皆約理說。不空
X58n0998_p0319a16║謂圓成是有，依彼自宗，但許不變湛然常存之有，
X58n0998_p0319a17║非隨緣有。
X58n0998_p0319a18║此三法輪中但攝小乘及小乘中始終二教，不攝別
X58n0998_p0319a19║教一乘。何以故？華嚴經在初時說非是小乘故，彼持
X58n0998_p0319a20║法輪在後時說非是華嚴故，是故不攝華嚴法門
X58n0998_p0319a21║也。
X58n0998_p0319a22║此三法輪但攝小乘等者，從小之大但攝一代漸
X58n0998_p0319a23║經，小始終三合名為漸故。又以三輪義通如真諦
X58n0998_p0319a24║三藏，法性宗人亦依光明等經立此三輪，持則雙
X58n0998_p0319b01║持性相，故將三輪攝於三教非相宗意，相宗但至
X58n0998_p0319b02║境空心有為雙持耳。
X58n0998_p0319b03║此上十家立教諸德，並是當時法將，英悟絕倫，歷代
X58n0998_p0319b04║明模，階位叵測。只如思禪師、智者禪師，神異感通，迹
X58n0998_p0319b05║參登位，靈山聽法，憶在於今。諸餘神應，廣如僧傳。又
X58n0998_p0319b06║如雲法師，依此開宗，講法華經，感天雨華等神迹，亦
X58n0998_p0319b07║如僧傳。其餘諸德，行解超倫，亦如僧傳。
X58n0998_p0319b08║此等諸德，豈夫好異，但以備窮三藏，覩斯異軫，不得
X58n0998_p0319b09║已而分之。遂□依教開宗，務存通會，使堅疑碩滯，氷
X58n0998_p0319b10║釋朗然，聖說差異，其宜各契耳。
X58n0998_p0319b11║第四，分教開宗。
X58n0998_p0319b12║開宗判教者，非命世之大才，徹法之正眼，備窮三
X58n0998_p0319b13║藏，囊括百家，隱實托權，本高跡下者，豈能為哉？昔
X58n0998_p0319b14║可尚也，正而用之；理或未然，別立新意。前列十家，
X58n0998_p0319b15║周鑑不遠。
X58n0998_p0319b16║於中有二：初就法分教，教類有五；後以理開宗，宗乃
X58n0998_p0319b17║有十。
X58n0998_p0319b18║就法分教者，法謂能詮教法，就此一代教法以類
X58n0998_p0319b19║相從其流有五，故次文云聖教萬差要唯有五。問：
X58n0998_p0319b20║今家以義判教，其理安在？答：若不約所詮之義，何
X58n0998_p0319b21║以知其教法有五？盖由吾祖以圓通之智眼觀彼
X58n0998_p0319b22║聖教，詮小乘行果則分為小教，權實偏圓義有不
X58n0998_p0319b23║同則分為彼教，故下文云此約法以分教。若就法
X58n0998_p0319b24║義如下別辨，此分能詮五教不同，下辨五類所詮
X58n0998_p0319c01║差別。於理照著以理開宗者，約人所尚道理不同，
X58n0998_p0319c02║略有十也。
X58n0998_p0319c03║初門者，聖教萬差，要唯有五：一、小乘教；二、大乘始教；
X58n0998_p0319c04║三、終教；四、頓教；五、圓教。
X58n0998_p0319c05║聖教萬差，即東流一代部類之多也。就此聖教，通
X58n0998_p0319c06║為五類。小者相從為小，不辨部帙大小，卷軸多寡
X58n0998_p0319c07║也。餘四皆然。如人持尺量絹，就絹分成五段，但言
X58n0998_p0319c08║分絹，不言尺等，非不用尺。今就楚法，類分為五，非
X58n0998_p0319c09║不以義也。
X58n0998_p0319c10║初一即愚法二乘，後一即別教一乘。指經本中為善
X58n0998_p0319c11║伏太子所說，名為圓滿修多羅，故立此名也。
X58n0998_p0319c12║初一即愚法二乘教，謂此教中但斷煩惱以證我
X58n0998_p0319c13║空，不斷所知不證法空，愚於諸法羅漢不識。赤鹽
X58n0998_p0319c14║貞元云：我於凡愚不開寅等。後一下指晉經本中
X58n0998_p0319c15║者，以章非疏故。此晉經唐經名圓滿，因輪修多羅
X58n0998_p0319c16║故立此名者，而圓教依此立也。
X58n0998_p0319c17║中間三者，有其三義：
X58n0998_p0319c18║中間三者，謂始終頓也。探玄開二則首開別教一
X58n0998_p0320a01║乘，前四為三乘，三中則開小為小乘，中間三教為
X58n0998_p0320a02║共教三乘，與此全同。章初以別教揀三乘，以愚法
X58n0998_p0320a03║在里內為小乘，中間為三乘也。孰云不揀終頓哉。
X58n0998_p0320a04║一或總為一，謂一三乘教也。以此皆為三人所得，故
X58n0998_p0320a05║如上所引說。
X58n0998_p0320a06║謂總合三教為一。三乘教以此下，釋所以。何以三
X58n0998_p0320a07║教總為二乘，以此三教皆為三人所得故。所得者，
X58n0998_p0320a08║修因獲得之果也。良由此等大乘經典雖有權實，
X58n0998_p0320a09║皆是通說三法、通益三機也。如上所引者，即三乘
X58n0998_p0320a10║中大品等經共集三乘眾、通說三乘法、具獲三乘
X58n0998_p0320a11║益，獲益即所得也。若云終頓三人共得一果皆得
X58n0998_p0320a12║成佛，或引近異遠同者，皆是臆說。且始教得三果、
X58n0998_p0320a13║終頓得一果，此可釋存三泯二不同分之為二也，
X58n0998_p0320a14║今合為一耳。
X58n0998_p0320a15║二，或分為二，所謂漸、頓。
X58n0998_p0320a16║於上三乘開出漸頓，謂孔目問答與今教章分判
X58n0998_p0320a17║諸教所依之經，皆就法華之前以判，如正法念經
X58n0998_p0320a18║舉正解行別、邪解行通三乘教，涅槃經等及大品
X58n0998_p0320a19║經三乘終教，維摩思益、大般若經那伽室利分等
X58n0998_p0320a20║則當頓教，金剛般若三乘始教，是以今文於三乘
X58n0998_p0320a21║開出頓漸復開始終也。
X58n0998_p0320a22║以始終二教，所有解行，並在言說，階位次第，因果相
X58n0998_p0320a23║乘，從微至著，通名為漸。
X58n0998_p0320a24║以始終等者，終教雖云假設，地位亦在言說，並不
X58n0998_p0320b01║同頓教也，是故二教共為漸也。
X58n0998_p0320b02║故楞伽云：漸者，如掩摩勒果，漸熟非頓。此之謂也。
X58n0998_p0320b03║頓教者，言說頓絕，理性頓顯，解行頓成，一念不生，即
X58n0998_p0320b04║是佛等。
X58n0998_p0320b05║言說頓絕，如直默等。理性頓顯者，法性無多少長
X58n0998_p0320b06║短故。解行頓成者，淨名云：時維摩詰默然無言，文
X58n0998_p0320b07║殊歎曰：是真入不二法門。祖曰：若無維摩嘿不二
X58n0998_p0320b08║理，則一切法不成。一念不生等者，一念妄心不生，
X58n0998_p0320b09║云何不得名佛？清涼云：念想都寂，方曰不生；寂照
X58n0998_p0320b10║現前，豈不名佛？又真如無分別空，一念即成其佛。
X58n0998_p0320b11║又一念所謂無念也，小乘無一念成佛。
X58n0998_p0320b12║故楞伽云：頓者如鏡中像，頓現非漸。此之謂也。以一
X58n0998_p0320b13║切法本來自正，不待言說、不待觀智，如淨名以默顯
X58n0998_p0320b14║不二等。又寶積經論中亦有說名頓教修多羅，故依
X58n0998_p0320b15║此立名。
X58n0998_p0320b16║即四頓之一也。菴羅果，四漸之一也。以一切下。略
X58n0998_p0320b17║示所以。言說頓絕者，以自正也。一切解行皆不可
X58n0998_p0320b18║說，故不待觀智也。嘿顯即真，不二理也。寶積下。重
X58n0998_p0320b19║引得名。
X58n0998_p0320b20║三、或開為三，謂於漸中開出始終二教，即如上深密
X58n0998_p0320b21║經等三法輪中後二是也。
X58n0998_p0320b22║約大乘初淺後深，故開為二。會深密者，以三時收
X58n0998_p0320b23║漸教也。五時則於後開出法華涅槃常住妙典為
X58n0998_p0320b24║四五時，今合五作三，第三時中收經甚寬，又持法
X58n0998_p0320c01║輪義亦通也。深密經亦說真如妙有，但弉師所宗，
X58n0998_p0320c02║宗於不變湛然有耳。今約通義略分教耳。
X58n0998_p0320c03║依是義故，法鼓經中以空門為始，以不空門為終。故
X58n0998_p0320c04║彼經云：迦葉白佛言：諸摩訶衍經多說空義。佛告迦
X58n0998_p0320c05║葉：一切空經是有餘說，唯有此經是無上說，非有餘
X58n0998_p0320c06║說。復次迦葉！如波斯匿王常十一月設大施會，先食
X58n0998_p0320c07║餓鬼、孤獨、貪乞，次施沙門及婆羅門甘饍眾味，隨其
X58n0998_p0320c08║所欲。諸佛世尊亦後如是，隨諸眾生種種欲樂，而為
X58n0998_p0320c09║演說種種經法。若有眾生懈怠犯戒，不懃隨順，捨如
X58n0998_p0320c10║來藏常住妙典，好樂修學種種空經，乃至廣說。
X58n0998_p0320c11║依是義者，則依二教始終不同也。以空為始，不空
X58n0998_p0320c12║為終是。然此五教草創於帝心，因循於至相，脩飾
X58n0998_p0320c13║於賢首也。如是則開判於奘師未歸之前，且竺汰
X58n0998_p0320c14║之時三論新翻，空性並行各符宗旨，遂於大乘有
X58n0998_p0320c15║性空二教，聖賢繼踵權實遂分。今家五教囊括諸
X58n0998_p0320c16║宗，故以空為大乘之初門，不空為終也。始者初始
X58n0998_p0320c17║也，終者終極也。空不空乃二教所顯之理也，非立
X58n0998_p0320c18║名之因也。然此始終且顯一理空有相望，如圭峯
X58n0998_p0320c19║略辨十對淺深不同。雲華曰：始教門者復有二種：
X58n0998_p0320c20║言始門者，如百法明門論六種無為屬一切法攝，
X58n0998_p0320c21║人法二空方入空攝，得知真如不及二空，二空為
X58n0998_p0320c22║上。言終門者，維摩弟子品不生不滅是無常義等，
X58n0998_p0320c23║金剛微塵即非微塵等。又云：今初教門中真如但
X58n0998_p0320c24║是空義，不同終教，如終二門並具空有二門。問：弉
X58n0998_p0321a01║師還自天竺，執定性闡提並不成佛，故以深密第
X58n0998_p0321a02║二第三時合為始教，有不成佛故復名分，亦是大
X58n0998_p0321a03║乘初門所顯之如，義同百法是始之初門。答：以示
X58n0998_p0321a04║義。復次下引喻。諸佛下合顯，在文可見。
X58n0998_p0321a05║解云：此則約空理有餘，名為始教；約如來藏常住無
X58n0998_p0321a06║上，名為終教。
X58n0998_p0321a07║有餘者，尚有未盡也。常住妙典，方盡談故。
X58n0998_p0321a08║又如起信論中，約頓教門顯絕言真如，約漸教門說
X58n0998_p0321a09║依言真如，就依言中約始終二教說空不空二真如
X58n0998_p0321a10║也。
X58n0998_p0321a11║所顯真如既有其三，故教成三也。有疑用論者，當
X58n0998_p0321a12║知經論多含，隨用異耳。雖開為三，然皆三乘也。
X58n0998_p0321a13║此約法以分教，若就法義，如下別辨。
X58n0998_p0321a14║如下別辨者，指下所詮差別中辨能詮，教法之下
X58n0998_p0321a15║辨所詮之義也。義則理行果三也。
X58n0998_p0321a16║二、以理標宗，宗乃有十：
X58n0998_p0321a17║一、我法俱有宗，此有二：
X58n0998_p0321a18║一、人天乘，二、小乘中犢子部等。彼立三聚法：一、有為
X58n0998_p0321a19║聚，二、無為聚，三、非二聚。初二是法，後一是我。又立五
X58n0998_p0321a20║法藏：一、過去，二、未來，三、現在，四、無為，五、不可說。此即
X58n0998_p0321a21║是我，不可說是有為、無為故。
X58n0998_p0321a22║小乘犢子二十部，於六宗所計同異，攝部少多，備
X58n0998_p0321a23║釋如演義，不復更列。
X58n0998_p0321a24║二、法有我無宗，謂薩婆多等。彼說諸法二種所攝：一、
X58n0998_p0321b01║名，二、色。或四所攝，謂三世及無為。或五，謂一、心，二、心
X58n0998_p0321b02║所有，三、色，四、不相應，五、無為。故一切法皆悉實有。
X58n0998_p0321b03║三、法無去來宗，謂大眾部等說有現在及無為法，以
X58n0998_p0321b04║過未體用無故。
X58n0998_p0321b05║四、現通假實宗，謂說假部等，彼說無去來世現在世
X58n0998_p0321b06║中諸法，在蘊可實，在界處假，隨應諸法假實不定。成
X58n0998_p0321b07║實論等經部別師，亦即此類。
X58n0998_p0321b08║四、唯小乘。
X58n0998_p0321b09║五、俗妄真實宗。謂說出世部等，世俗皆假，以虗妄故；
X58n0998_p0321b10║出世法實，非虗妄故。
X58n0998_p0321b11║六、諸法但名宗，謂一說部，一切我法唯有假名，都無
X58n0998_p0321b12║體故。此通初教之始，准之。
X58n0998_p0321b13║演義云：五六通大小，五少似中論，一半向前。此通
X58n0998_p0321b14║初教之始者，真如義者，漸教門中有三門：一、終教
X58n0998_p0321b15║門；二、始教門；三、世間所知門。第三復有三門：始門
X58n0998_p0321b16║通人天及愚法二乘。言終門者，論釋謂一切法但
X58n0998_p0321b17║有名，謂分別名、思惟名等，為是大乘近方便故，故
X58n0998_p0321b18║云初教之始。
X58n0998_p0321b19║七、一切皆空宗。謂大乘始教，說一切法皆悉真空，然
X58n0998_p0321b20║出情外，無分別故，如般若等。
X58n0998_p0321b21║始教等者，義如分教中辨。然此教通分別、無分別
X58n0998_p0321b22║教義。無分別教義者，謂證真如故。分別教義者，謂
X58n0998_p0321b23║教義即空故。今就深指，故云無分別也。般若者，指
X58n0998_p0321b24║所宗經也。護身、衍師、智光、竺汰等，皆此判也。
X58n0998_p0321c01║八、真德不空宗。謂終教諸經說一切法唯是真如，如
X58n0998_p0321c02║來藏實德故，有自體故，具性德故。
X58n0998_p0321c03║謂終教等，即前常住妙典，說如來藏具足無漏性
X58n0998_p0321c04║德，一一有體也。
X58n0998_p0321c05║九、相想俱絕宗，如頓教中絕言之教，顯絕言之理等，
X58n0998_p0321c06║如淨名嘿理等准之。
X58n0998_p0321c07║如頓教等者，孔目云：此如絕於教義，相想俱不及
X58n0998_p0321c08║故。
X58n0998_p0321c09║十、圓明具德宗。謂如別教一乘主伴具足無盡自在
X58n0998_p0321c10║所顯法門是也。
X58n0998_p0321c11║如是等，如前分教中。此章同探玄，依五教次第，亦
X58n0998_p0321c12║順其義，以列諸宗次第及釋義也。而清涼國師七
X58n0998_p0321c13║名三性空有宗，八名真空絕相宗，九名空有無礙
X58n0998_p0321c14║宗。此蓋以性揀相，迴大乘法師第七為八，以符法
X58n0998_p0321c15║性，在法性相之後為深故也。少與五教不次，又以
X58n0998_p0321c16║性空通始終頓，遂以真空絕相収於頓教，又亦空
X58n0998_p0321c17║有無礙徹於同教，故云前淺後深。若空有雙絕，亦
X58n0998_p0321c18║収頓教。又復七八九三，諸師各立，欲判淺深，定其
X58n0998_p0322a01║權實，故清涼序之，與今章探玄不同也。彼文云：又
X58n0998_p0322a02║上三宗，諸師各立，故今敘之。其第十一宗，非彼所
X58n0998_p0322a03║競，故不言耳。
X58n0998_p0322a04║第五乘教開合者，於中有三：
X58n0998_p0322a05║乘教開合者，良以諸家判立，各有聖教以為依據，
X58n0998_p0322a06║不可全棄。又聖教開合，本由機異。設云平道，亦為
X58n0998_p0322a07║化生。合雖多過，開亦未能全無於失。是故今家開
X58n0998_p0322a08║合全収，無過不離，故有此門。
X58n0998_p0322a09║初約教開合，二以教攝乘，三諸教相収。初約教者，然
X58n0998_p0322a10║此五教相攝融通，有其五義：
X58n0998_p0322a11║此即諸文判教之後，總相會通也。但立文小異，義
X58n0998_p0322a12║旨大同，與探玄全同。但彼開四有二說，此少一門
X58n0998_p0322a13║耳。既云五教相攝，終頓在其中矣。
X58n0998_p0322a14║一或總為一，謂本末鎔融，唯一大善巧法。
X58n0998_p0322a15║本末二相，譬若五金大冶，烹而為一，故云本末融
X58n0998_p0322a16║鎔，唯是如來一大善巧攝生方便。圭峯言：圓教攝
X58n0998_p0322a17║於前四，一一同圓，海中百川無非海也。或名一圓
X58n0998_p0322a18║音教，或名滿藏，或名無盡圓通自在宗，略如同教
X58n0998_p0322a19║䇿出。
X58n0998_p0322a20║二、或開為二：一、本教，謂別教，一乘為諸教本故；二、末
X58n0998_p0322a21║教，謂小乘，三乘從彼所流故。又名究竟及方便，以三
X58n0998_p0322a22║乘、小乘望一乘悉為方便故。
X58n0998_p0322a23║是前一中約本末開成二也。一、本教等者，初說華
X58n0998_p0322a24║嚴為諸教本。清涼云：將欲逐機漸施末教，先示本
X58n0998_p0322b01║法頓演此經。二、末教等者，即前四也。既從所流故
X58n0998_p0322b02║稱為末。又名究竟等者，此約有果無果以分二，亦
X58n0998_p0322b03║名稱法本教、逐機末教，亦名正乘、方便乘。探玄云：
X58n0998_p0322b04║或開為二，謂一乘、三乘教。前諸教中雖有存三泯
X58n0998_p0322b05║二不同，然皆通三乘趣入，故名三乘教，亦名共教、
X58n0998_p0322b06║不共教。如上引智論，或約同別、或約大小、或約權
X58n0998_p0322b07║實、或約曲直、或約漸頓等也。
X58n0998_p0322b08║三、或開為三，謂一乘、三乘、小乘教，以方便中開出愚
X58n0998_p0322b09║法二乘故。
X58n0998_p0322b10║謂一乘等者，探玄云：或開為三，謂小乘、三乘、一乘
X58n0998_p0322b11║教。智論既將此經不與二乘共，名為不共，即是一
X58n0998_p0322b12║乘。大品等為通三乘，同觀得益，故名為共，即是三
X58n0998_p0322b13║乘。四阿含即是小乘。清涼曰：或後一是不共，此三
X58n0998_p0322b14║亦順四乘。此上二門，三乘皆備収，終頓皆是方便，
X58n0998_p0322b15║為三人所得，非究竟也。若清涼、圭峯分三教中，於
X58n0998_p0322b16║五教內，初一小乘，次一三乘，後三一乘，與今不同。
X58n0998_p0322b17║四或分為四，謂小、漸、頓、圓，以始終二教俱在言等故。
X58n0998_p0322b18║謂小等者，此是探玄第二義。以彼分四，有二義：一、
X58n0998_p0322b19║於上共教中約存三、泯二開兩教，故為四：一、別教
X58n0998_p0322b20║小乘；二、同教三乘，如深密等，存三也；三、同教一乘，
X58n0998_p0322b21║如法華等，泯二也；四、別教一乘，如華嚴等。深密既
X58n0998_p0322b22║第二、第三時教，同許定性二乘等俱不成佛，許其
X58n0998_p0322b23║入寂不起，是始教存三也；若終、頓二教共談一性，
X58n0998_p0322b24║無有五性，入寂二乘非真滅度，是泯二也。由此義
X58n0998_p0322c01║故，開入一乘宗中為同教一乘。清涼曰：終、頓二教
X58n0998_p0322c02║雖說一性、一相，無二、無三，是泯二也。又云：實教、頓
X58n0998_p0322c03║教並皆不融，為同教一乘。演義云：不辨圓融具德，
X58n0998_p0322c04║故非別教。貞元大疏其理一也。若爾者，前二門則
X58n0998_p0322c05║以皆為三人，故終、頓總入三乘教攝；第四門則取
X58n0998_p0322c06║泯二，故終、頓入一乘攝，文理甚明。又皆指法華為
X58n0998_p0322c07║同教一乘，文亦甚多。
X58n0998_p0322c08║五，或散為五，謂如上說。
X58n0998_p0322c09║二、以教攝乘者，有二：
X58n0998_p0322c10║教是能詮，乘約所詮，乘教非一，故辨此門。
X58n0998_p0322c11║先一乘隨教有五：一、別教一乘；二、同教一乘云云；三、
X58n0998_p0322c12║絕想一乘，如楞伽，此約頓教；四、約佛性平等為一乘
X58n0998_p0322c13║等，此約終教；五、密義意一乘，如八意等，此約始教云
X58n0998_p0322c14║云。
X58n0998_p0322c15║別教一乘同教一乘云云者，建立一乘中廣顯同
X58n0998_p0322c16║別不復更書。三絕想一乘，孔目云會彼五乘成無
X58n0998_p0322c17║分別離相一乘，出楞伽經第四，可見。五密義意者，
X58n0998_p0322c18║要問有八意故說一乘，彼一乘是隱密相，引二乘
X58n0998_p0323a01║說非顯了說也。
X58n0998_p0323a02║二、明三乘，亦有五：一、小乘中三：始別終同，以俱羅漢
X58n0998_p0323a03║故。二、始教中三：始終俱別，以有入寂故。三、終教中三：
X58n0998_p0323a04║始終俱同，並成佛故。四、頓教三：始終俱離云云。五、圓
X58n0998_p0323a05║教中三：始終俱同，汝等所行是菩薩道等故云云。
X58n0998_p0323a06║小中三始別終同者，探玄云：謂始約因修四諦緣
X58n0998_p0323a07║生六度等別，終就得果三乘之人身智同滅，故云
X58n0998_p0323a08║俱羅漢等也。二始教等者，探玄有二義句，彼云：若
X58n0998_p0323a09║據聖諦緣生六度行異，亦得名為始終各別。此是
X58n0998_p0323a10║第二第三時教說也，即是今義。彼又云：二始同終
X58n0998_p0323a11║別三，謂同聞般若同觀無性三乘之人各得自果，
X58n0998_p0323a12║如前所引說。彼前所引者，亦即大品等共教三乘。
X58n0998_p0323a13║若如是者，始教既皆共教三乘，則亦有同觀無性
X58n0998_p0323a14║各得自果始同終別之句也。三終等者，始同者同
X58n0998_p0323a15║聞般若同觀性空故，終同者並成佛故。探玄又有
X58n0998_p0323a16║近異遠同三，謂初以三乘方便引之，後同以大乘
X58n0998_p0323a17║令得度等名。若力士經、大般若等諸大乘經，於中
X58n0998_p0323a18║雖有權實不同，皆具三乘，以約始終一類，此世定
X58n0998_p0323a19║故。如是說者，則終教自具四句：一、始同終別。三、同
X58n0998_p0323a20║聞般若等，故始同也；皆為三人所得，故終別也。以
X58n0998_p0323a21║終教亦収入共教三乘故。二、始終俱別。三、以大品
X58n0998_p0323a22║等通說三乘法，通益三人，則諦、緣、度別是三法，始
X58n0998_p0323a23║別也；通三人得益，是終別。雖有權實，皆具三乘，此
X58n0998_p0323a24║世根性定故，未過八萬劫等未迴心故。三、始別終
X58n0998_p0323b01║同。三、約此世根性異，未至無餘位不發心，須說二
X58n0998_p0323b02║乘引令入道，諦、緣、度不同始別。又以八、六、四、二、萬、
X58n0998_p0323b03║十、千、劫醉三昧酒，始別；酒消然後覺，終同也。四、始
X58n0998_p0323b04║終俱同。三、始同，同聞同觀也；終同者，以許迴心作
X58n0998_p0323b05║佛也。四、頓教始終俱離者，皆不可說故。五、圓教中，
X58n0998_p0323b06║三、汝等所行釋始同，皆得授記終同也。
X58n0998_p0323b07║三、諸教相收者，有二門：一、以本收末門；二、以末歸本
X58n0998_p0323b08║門。
X58n0998_p0323b09║所以辨相收者，欲顯方便正乘，上下相望，權實不
X58n0998_p0323b10║同，令知末有所歸耳。然有二門，並約一乘辨也。本
X58n0998_p0323b11║即一乘，末即諸教，以諸教雖有相收為本之義，而
X58n0998_p0323b12║本義不成，以畢竟是方便故。如共教中，亦上下相
X58n0998_p0323b13║望，有共不共，而皆共教也。
X58n0998_p0323b14║初中於圓內或唯一圓教，以餘相皆盡故；或具五教，
X58n0998_p0323b15║以攝方便故。頓教中或唯一頓教，亦以餘相盡故；或
X58n0998_p0323b16║具四教，以攝方便故。熟教中或一或三，初教中或一
X58n0998_p0323b17║或二，小乘中唯一，皆准上知之。
X58n0998_p0323b18║圓內餘相盡者，本來是一乘故。或具五攝前四為
X58n0998_p0323b19║方便，故有五也。此通即、不即二義，如下七、八二門
X58n0998_p0323b20║辨。頓教中亦餘相盡者，一切不可說，不知一故。或
X58n0998_p0323b21║四攝前為方便者，從漸入頓故。熟教亦名實教，或
X58n0998_p0323b22║名終教，或一亦以餘相盡故，或三前二為方便故。
X58n0998_p0323b23║初教根不定，堪入熟教等故。初教或名始，或名分，
X58n0998_p0323b24║以空、有二宗皆未盡，大乘法理總名初教。或一約
X58n0998_p0323c01║自宗，或二攝小為方便，小根不定，堪入初教，即便、
X58n0998_p0323c02║定等故，小乘唯一。
X58n0998_p0323c03║二、以末歸本。小乘內或一，以據自宗故；或五，謂於後
X58n0998_p0323c04║四教皆有為方便故。初教中或一，是自宗故；或四，謂
X58n0998_p0323c05║於後三教皆有作方便故。熟教中或一、或三，頓教中
X58n0998_p0323c06║或一、或二，圓教中唯一，皆准上知之。
X58n0998_p0323c07║前四皆有趣歸之法，則知自宗非是究竟，故名方
X58n0998_p0323c08║便，隨宜巧便假施設者也。小乘或一，自宗不知大
X58n0998_p0323c09║乘故，或五皆有為方便故。初教或一，約自宗或三，
X58n0998_p0323c10║於後二教皆有為方便故。頓教中或一，約自宗或
X58n0998_p0323c11║二，於後一皆有作方便故。當知此章終、頓二教但
X58n0998_p0323c12║屬三乘，皆須入一方名究竟，望後圓教皆名方便。
X58n0998_p0323c13║若約泯二顯一屬於一乘，則不名方便，以後三教
X58n0998_p0323c14║皆名□乘。今非此義，圓教唯一，以究竟故。
X58n0998_p0323c15║是諸教下，所明義理交絡分齊，准此思之。
X58n0998_p0323c16║交絡者，如五教互望分齊也。
X58n0998_p0323c17║是則諸教本末句數，結成教網。大聖善巧，長養機緣，
X58n0998_p0323c18║無不周盡。
X58n0998_p0323c19║本末句數者，則上來諸教相收諸句也。結成教網，
X58n0998_p0323c20║則鎔融為無盡圓宗也。是則融前諸教為究竟之
X58n0998_p0323c21║圓，多澇漉根緣無孑遺矣。是知人天善根皆圓教
X58n0998_p0323c22║攝。有謂但融圓中自有四諦等法，不取前教者，豈
X58n0998_p0323c23║足以語道也。
X58n0998_p0323c24║故此經云：張大教網，亘生死海，度天人魚，置涅槃岸。
X58n0998_p0324a01║此之謂也。
X58n0998_p0324a02║第六，教起前後者。
X58n0998_p0324a03║教起前後者，略辨如來一代所說，約時顯教，本末
X58n0998_p0324a04║交映，與奪相資，方為善巧攝生方便也。
X58n0998_p0324a05║於中有二：初、明稱法本教；二、明逐機末教。
X58n0998_p0324a06║初者謂別教一乘，即佛初成道第二七日在菩提樹
X58n0998_p0324a07║下，猶如日出先照高山，於海印定中同時演說十十
X58n0998_p0324a08║法門，主伴具足圓通自在，該於九世十世盡因陀羅
X58n0998_p0324a09║微細境界，則於此時一切因果理事等一切前後法
X58n0998_p0324a10║門，乃至末代流通舍利見聞等，並同時顯現。
X58n0998_p0324a11║稱自得法，直說根本一乘法也。於中有四：初、正陳
X58n0998_p0324a12║本法；第二、七日者，順論眾也，以時因陀羅該前後
X58n0998_p0324a13║故。周疏具有會釋十十法門，即同時具足等十十
X58n0998_p0324a14║門也。言理事等者，等餘行位人法等事法也。前後
X58n0998_p0324a15║者，前即初成，後即末代，乃至今後見聞等，並在此
X58n0998_p0324a16║時顯現。
X58n0998_p0324a17║何以故？卷舒自在故。舒則該於九世，卷則在於一時。
X58n0998_p0324a18║此卷即舒，舒又即卷。何以故？同一緣起故，無二相故。
X58n0998_p0324a19║初徵有何所由，前後復同時，同時亦前後耶？答：卷
X58n0998_p0324a20║舒自在故不同。末教卷舒異門，不得自在。此宗舒
X58n0998_p0324a21║卷牙即是，故該九世，攝一時，鎔融無礙也。又徵何
X58n0998_p0324a22║以卷舒得若是耶？同一緣起故，無舒即無卷，有卷
X58n0998_p0324a23║乃成舒也。無二相者，珠光鏡明，牙相是也。
X58n0998_p0324a24║經本云：於一塵中建立三世一切佛事等。又云：於一
X58n0998_p0324b01║念中即八相成道，乃至涅槃流通舍利等。廣如經說。
X58n0998_p0324b02║廣如離世間品等說。
X58n0998_p0324b03║是故依此普法，一切佛法並於第二七日，一時前後
X58n0998_p0324b04║說，前後一時說。如世間印法，讀文則句義前後，印文
X58n0998_p0324b05║則同時顯現，同時前後理不相違，當知此中道理亦
X58n0998_p0324b06║爾，准以思之。
X58n0998_p0324b07║孔目問曰：大智舍利弗等，佛出世已在他國，異時
X58n0998_p0324b08║異處方與目連等入其佛法，因何華嚴經會第二
X58n0998_p0324b09║七日佛未移動，即有舍利弗等五百聲聞，其祇洹
X58n0998_p0324b10║林及普光法堂並未建立，因何具述在經？答：如來
X58n0998_p0324b11║依解脫德建立一乘，故經云於一微塵中建立三
X58n0998_p0324b12║世一切佛轉法輪，當知今所成一乘教者即其事
X58n0998_p0324b13║也。依九世入智，融九世法成其十世，即過現未各
X58n0998_p0324b14║有過現未相，即復相入成其十世，當第二七日如
X58n0998_p0324b15║是等法皆悉現前。又曰：若欲識華嚴經無盡教義
X58n0998_p0324b16║者，當依六相因陀羅微細智及陀羅尼自在法智
X58n0998_p0324b17║知。今章即用彼文也。下文云廣如孔目問答，則知
X58n0998_p0324b18║自云錄和尚微言成於章疏，果不虗矣。不熟孔目
X58n0998_p0324b19║問答，則不知此章元由後賢，不可不察。
X58n0998_p0324b20║二、逐機末教者，謂三乘等有二義：一、與一乘同時異
X58n0998_p0324b21║處說，二、異時異處說。初義者，是同教故，末不離本故，
X58n0998_p0324b22║依本而成故。後義者，本末相分故，與本非一故。此二
X58n0998_p0324b23║各有二義：一、三乘，二、小乘。
X58n0998_p0324b24║三乘等者，兼小乘也。初義者，同時異處也。是同教
X58n0998_p0324c01║者，則表三一和合同時說也。如次章所指末不離
X58n0998_p0324c02║等，所以皆同初時也。文中三故字皆出，所以同時
X58n0998_p0324c03║也。後義本末相分者，本教末教二相各不同也。與
X58n0998_p0324c04║本非一者，以不即義故也。
X58n0998_p0324c05║初者，密迹力士經說：佛初成道竟，七日思惟已，即於
X58n0998_p0324c06║鹿苑中以眾寶等莊嚴法座，廣集三乘眾。梵王請佛
X58n0998_p0324c07║為轉法輪，廣益三乘眾，得大小等果。乃至廣說如彼
X58n0998_p0324c08║經中。又大品經云：佛初在鹿野苑轉四諦法輪，無量
X58n0998_p0324c09║眾生發聲聞心，無量眾生發獨覺心，無量眾生發阿
X58n0998_p0324c10║耨多羅三藐三菩提心，行六波羅蜜。無量菩薩得無
X58n0998_p0324c11║生法忍，住初地、二地乃至十地。無量一生補處菩薩
X58n0998_p0324c12║一時成佛。
X58n0998_p0324c13║解云：以此教證，當知最初第二七日即說三乘法，與
X58n0998_p0324c14║一乘同時說也。
X58n0998_p0324c15║經中言七日思惟，即思因行、緣行也。文處可見，義
X58n0998_p0324c16║當探玄。本末差別同時，兼小乘、一乘，三類同時也。
X58n0998_p0324c17║二、小乘者，彌沙塞律說：佛初成道竟，入三昧七日後，
X58n0998_p0324c18║乃於鹿苑而轉法輪。故知小乘亦與一乘同時說也。
X58n0998_p0325a01║又普曜經云：第二七日提，謂等五百價人施佛麨蜜，
X58n0998_p0325a02║佛與授記當得作佛等。此經所說雖通三乘等教，有
X58n0998_p0325a03║義亦攝人天等法，亦與一乘同時說也。
X58n0998_p0325a04║於中各有引經示義。
X58n0998_p0325a05║問：說時既同，何故說處別耶？
X58n0998_p0325a06║此是直問，非難問也。
X58n0998_p0325a07║答：為約時處寄顯法，故須同異也。
X58n0998_p0325a08║約時處，表法要同異也。
X58n0998_p0325a09║故地論云：時處等校量，顯示勝故。同時者，顯是同教
X58n0998_p0325a10║故。處異者，示非別教故。如別教一乘在菩提樹下說
X58n0998_p0325a11║者，欲明此是得菩提處，即顯如來自所得法稱本而
X58n0998_p0325a12║說，故不移處說也。餘三乘等法，欲明逐機改異，故移
X58n0998_p0325a13║處就機鹿苑而說，顯非本也。
X58n0998_p0325a14║地論等者，時謂初時，處即覺場，異處謂鹿苑等。顯
X58n0998_p0325a15║非別教者，移異就機，非是稱自所得一乘別教也。
X58n0998_p0325a16║餘文可知。
X58n0998_p0325a17║第二、時處俱異者，由與一乘不即義故，時處俱別也。
X58n0998_p0325a18║或三七日後說，如法華經；或六七日後說，如四分律
X58n0998_p0325a19║及薩婆多論說；或七七日乃說，如興起行經；或八七
X58n0998_p0325a20║日乃說，如十誦律說；或五十七日後說，如大智論說；
X58n0998_p0325a21║或一年不說法，經十二年方度五人，如十二遊經說。
X58n0998_p0325a22║有人解云：智論五十七日者，即五十箇七日，與十二
X58n0998_p0325a23║遊經一年同也。
X58n0998_p0325a24║第二等者，不即義者，言本末差別也。八七下，探玄
X58n0998_p0325b01║大疏皆云五分律，餘並同此。末教機異，宜聞各別，
X58n0998_p0325b02║故不同也。
X58n0998_p0325b03║以此等教證，當知三乘小乘，並非第二七日說，由與
X58n0998_p0325b04║一乘教差別故，隨機宜故。餘可准知。
X58n0998_p0325b05║並可知其中義有依本起末，攝末歸本等，此皆略
X58n0998_p0325b06║之矣。
X58n0998_p0325b07║第七，決擇其意者。
X58n0998_p0325b08║然諸教前後差別難知，略以十門分別其意。
X58n0998_p0325b09║諸教前後難知者，探玄、西域二家之後，吾祖有問
X58n0998_p0325b10║二說，三教各初說，小華嚴初說，如何會釋？前章三
X58n0998_p0325b11║宗同時並說，故有此科決擇其意也。言差別難知
X58n0998_p0325b12║者，古來諸德各答釋此問，多說不同：一、約頓漸悟
X58n0998_p0325b13║機；二、約顯秘二門；三、約一音異解。然皆有妨難，不
X58n0998_p0325b14║能決通。第四、賢首釋通，方決此難，兼會二說，大例
X58n0998_p0325b15║有二：一、為此世根定者說；二、為此世根不定者說。
X58n0998_p0325b16║今章總籠二例以為十門。
X58n0998_p0325b17║一、或有眾生於此世中小乘根性始終定者，則見如
X58n0998_p0325b18║來從初得道乃至涅槃唯說小乘，未曾見轉大乘法
X58n0998_p0325b19║輪，如小乃諸部執不信大乘者是。
X58n0998_p0325b20║彼文此世根定中有三，此其一也。
X58n0998_p0325b21║二、或有眾生於此世中小乘根不定故，堪進入大乘
X58n0998_p0325b22║初教即便定者，則見如來初時轉於小乘法輪翻諸
X58n0998_p0325b23║外道，後時見轉大乘初教即空法輪迴諸小乘，如中
X58n0998_p0325b24║論初說者是。
X58n0998_p0325c01║此即此世根不定門也。然此章分成多義，以順前
X58n0998_p0325c02║諸教也。彼但入三入一之二門耳，今即從小入初
X58n0998_p0325c03║教也。而言即空法輪者，孔目等但有以空為始，今
X58n0998_p0325c04║章錄之而成其文，故言即空法輪。其後相宗漸熾，
X58n0998_p0325c05║探玄等方辨，乃以三分半人不得成佛，故亦判入
X58n0998_p0325c06║初教加分名耳，非相違也。中論初者，即因緣所生
X58n0998_p0325c07║法，我說即是空也。
X58n0998_p0325c08║三、或有眾生於此世中，於小乘及初教根不定故，堪
X58n0998_p0325c09║入終教即便定者，則初時見轉小乘法輪，中時見轉
X58n0998_p0325c10║空教法輪，後時見轉不空法輪，如解深密等說者是。
X58n0998_p0325c11║即深密三輪中，初聞唯小，次聞唯大，後聞具三。此
X58n0998_p0325c12║云空不空者，約所顯理說。
X58n0998_p0325c13║四、或有眾生於漸教中根不定故，堪入頓教即便定
X58n0998_p0325c14║者，即見初示言說之教猶非究竟，後顯絕言之教方
X58n0998_p0325c15║為究竟。如維摩經中，初三十二菩薩及文殊等所說
X58n0998_p0325c16║不二，並在言說中，後維摩所顯絕言之教以為究竟
X58n0998_p0325c17║者是。
X58n0998_p0325c18║此約淨名宗在絕言也，文處甚顯。
X58n0998_p0326a01║五、或有眾生於此世中頓悟機孰即便定者，即見佛
X58n0998_p0326a02║從初得道乃至涅槃，不說一字，如楞伽經說。又涅槃
X58n0998_p0326a03║經云：若知如來常不說法，是名菩薩具足多聞等。
X58n0998_p0326a04║亦即探玄根，定中㭊出也。所引皆絕言也。
X58n0998_p0326a05║六、或有眾生於此世中三乘根性定者，見佛從初即
X58n0998_p0326a06║說三乘教法，乃至涅槃更無餘說，如上密迹力士經
X58n0998_p0326a07║及大品經說者是。
X58n0998_p0326a08║即彼根定中云：或有眾生此世三乘根性熟者，見
X58n0998_p0326a09║佛始終但說三乘。如密迹力士經云：佛初鹿園說
X58n0998_p0326a10║法時，無量眾生得阿羅漢果等，乃至廣說。大品、大
X58n0998_p0326a11║般若亦同此說。又云：以此義准，後時所說皆通具
X58n0998_p0326a12║此三乘，如諸大乘經中所說。又云：於中雖有權實
X58n0998_p0326a13║不同，皆具三乘。是故當知此前諸門權實頓漸不
X58n0998_p0326a14║同，此世根性定不定別，皆屬三乘。第七已下方談
X58n0998_p0326a15║從三入一耳。
X58n0998_p0326a16║七、或有眾生於此世中三乘根不定故，堪進入同教
X58n0998_p0326a17║一乘者，則見自所得三乘之法皆依一乘無盡教起，
X58n0998_p0326a18║是彼方便阿含施設。是故諸有所修皆迴向一乘，如
X58n0998_p0326a19║會三歸一等。又如上所引三乘與一乘同時說者等。
X58n0998_p0326a20║於此世等者，三根不定而入一者，迴三入一是同
X58n0998_p0326a21║教也。見自得法是彼方便，捨方便而入正乘，三乘
X58n0998_p0326a22║為教一乘為義，三一和合即前圓教，或五前四為
X58n0998_p0326a23║方便故，雖非正乘皆圓教攝，是彼方便故，如奴屬
X58n0998_p0326a24║主也。孔目云：若橫依方便法門有二義，今說一乘
X58n0998_p0326b01║中後義，與彼究竟圓一乘為方便故說一乘，非即
X58n0998_p0326b02║圓通自在義也。意云：但與彼作方便得名一乘，非
X58n0998_p0326b03║即是彼圓通自在無盡法也。故云依彼教起是彼
X58n0998_p0326b04║等也。阿含此云淨教，意云：但是言說耳。
X58n0998_p0326b05║八、或有眾生於此世中三乘根不定故，堪可進入別
X58n0998_p0326b06║教一乘者，即知彼三乘等法本來不異別教一乘。何
X58n0998_p0326b07║以故？為彼所目故，更無異事故，如法華經同教說者
X58n0998_p0326b08║是。
X58n0998_p0326b09║文云：或有眾生於此世中三乘根不定堪入別教
X58n0998_p0326b10║者，則此類眾生初見佛聞說三乘，久修根熟普眼
X58n0998_p0326b11║智開見自得法，是佛於一乘分別說三無異事，唯
X58n0998_p0326b12║是一乘故云入別，還是從三入一，但根利不見所
X58n0998_p0326b13║捨方便耳。若為彼一乘之詮目，一一圓融故更無
X58n0998_p0326b14║異事。孔目云：由依究竟一乘教成。何以故？從一乘
X58n0998_p0326b15║流故，又為一乘所目故。如法華經同教說者，以此
X58n0998_p0326b16║經宗於會三歸一，是故上之二門雖入同入別利
X58n0998_p0326b17║鈍不同，皆就機破會不同。華嚴初成頓說無權可
X58n0998_p0326b18║會，不通二乘獨談不共一乘，如前別教中該攝一
X58n0998_p0326b19║切本末唯是一乘，則是此經所詮圓別究竟法也。
X58n0998_p0326b20║九、或有眾生於此世中具有普賢機者，則見如來從
X58n0998_p0326b21║初成道乃至涅槃一切佛法，普能初時第二七日海
X58n0998_p0326b22║印定中自在演說無盡具足主伴窮因陀羅網微細
X58n0998_p0326b23║境界，本來不見說三乘小乘等法，如華嚴經別教中
X58n0998_p0326b24║說者是。此約普賢教分見聞及解行處說。
X58n0998_p0326c01║此下二門皆約別教一乘，此即探玄此世一乘根
X58n0998_p0326c02║性熟者開二門也，即初時便說本教也。不見三小
X58n0998_p0326c03║者，直體顯一為大菩薩，直示法界成佛儀故不對
X58n0998_p0326c04║二乘，無所破故無權可會，不同法華破異明一，此
X58n0998_p0326c05║約普賢教分等。普賢門中若但約教證以分二分，
X58n0998_p0326c06║則教分中有見聞解行入證分齊為證分。孔目曰：
X58n0998_p0326c07║此約教分說。又曰：此據證說。或開三分，所謂見聞
X58n0998_p0326c08║分、解行分、入證分，或名三位、或名三生。孔目云：當
X58n0998_p0326c09║是圓教證分已去。又云：當在圓教位中見聞處說。
X58n0998_p0326c10║又曰：普賢解行分義是也。三分並是普賢門攝，今
X58n0998_p0326c11║文約教證二分為九十二門，故教分中即見聞及
X58n0998_p0326c12║解行處說也。
X58n0998_p0326c13║十、或有眾生於一乘別教解行滿足已，證入果海者，
X58n0998_p0326c14║則見上來諸教並是無盡性海，隨緣所成，更無異事。
X58n0998_p0326c15║是故諸教即是圓明無盡果海，具德難思，不可說不
X58n0998_p0326c16║可說也。此約一乘入證分齊處說，餘可准知。
X58n0998_p0326c17║此即一乘根性定㭊成此門，眾生解行滿足證入
X58n0998_p0326c18║果海，則知非是寂滅圓極自在果也。又云即見上
X58n0998_p0326c19║來諸教等者，當知此中果海即是發心品初發心
X58n0998_p0326c20║時取得果耳，亦不思議等所顯之果。此中說者，即
X58n0998_p0326c21║顯果海不可說也。此文云不可說不可說者，乃是
X58n0998_p0326c22║具德難思出於數法耳，非言果分玄絕不可說，是
X58n0998_p0326c23║故結云此約一乘入證分齊處。既言就此處說，顯
X58n0998_p0326c24║非果海明矣。
X58n0998_p0327a01║第八，施設異相者。
X58n0998_p0327a02║然此異相繁多，略約十門，以顯無盡。何者十異？
X58n0998_p0327a03║一者時異，謂此一乘要在初時第二七日說，猶如日
X58n0998_p0327a04║出先照高山等。故論云：此法勝故，在初時及勝處說
X58n0998_p0327a05║也。
X58n0998_p0327a06║時異等者，如教起前後說。
X58n0998_p0327a07║若爾，何故不初七日說思惟因緣行等？如論釋：
X58n0998_p0327a08║初七最勝，何以不說？思惟因行、緣行，故初七不說。
X58n0998_p0327a09║論即十地論，廣說如諸疏記。
X58n0998_p0327a10║又此即是時，因陀羅網等故，即攝一切時。若前若後，
X58n0998_p0327a11║各不可說劫，通前後際，並攝在此一時中也。
X58n0998_p0327a12║亦如上說。因陀羅，即數也，用顯時之無盡。
X58n0998_p0327a13║三乘等不爾，以隨逐機宜時不定故，或前或後，亦不
X58n0998_p0327a14║一時收一切劫等。
X58n0998_p0327a15║亦如前辨。
X58n0998_p0327a16║二者處異，謂此一乘要在蓮華藏世界海中眾寶莊
X58n0998_p0327a17║嚴菩提樹下，即攝七處八會等，及餘不可說不可說
X58n0998_p0327a18║世界海並在此中，以一處攝一切處故。是故不動道
X58n0998_p0327a19║樹徧昇六天等者，是此義也。又此華藏世界通因陀
X58n0998_p0327a20║羅網，故周側諸塵，於此稱法界處，說彼一乘稱法界
X58n0998_p0327a21║法門也。
X58n0998_p0327a22║要在下。世界海者，即蓮華藏香水海中攝二十重
X58n0998_p0327a23║佛剎，結有不可說佛剎微塵數世界於中布列，皆
X58n0998_p0327a24║如來修因之所嚴淨，常處其中而演說法。七處、八
X58n0998_p0327b01║會，晉譯經耳。及餘下。此華嚴藏之外，十方無間窮
X58n0998_p0327b02║盡法界之剎並在其中。不動者，即不分而遍也。又
X58n0998_p0327b03║此世界通帝網，重重無盡，不可說其分量也。周側
X58n0998_p0327b04║諸塵，經云：華藏世界所有塵，一一塵中見法界等。
X58n0998_p0327b05║清涼云：此猶約器世間說。若約智正覺及眾生世
X58n0998_p0327b06║間，即一一佛身支節毛孔皆攝無盡重重之剎，普
X58n0998_p0327b07║賢眾生一一皆爾，並是遮那說經之處。自狹之寬，
X58n0998_p0327b08║略顯十重之處，如疏所辨。
X58n0998_p0327b09║三乘等即不爾，在娑婆界木樹等處，亦無一處即一
X58n0998_p0327b10║切處等。
X58n0998_p0327b11║在文可見。
X58n0998_p0327b12║問：若爾，何故佛地經等亦在淨土中說耶？答：彼經但
X58n0998_p0327b13║云在光曜宮殿等具十八種圓滿，亦不別指摩竭國
X58n0998_p0327b14║等，以彼為地上菩薩說佛地功德故。在三界外受用
X58n0998_p0327b15║土中，此三乘終教及一乘同教說。
X58n0998_p0327b16║答彼下。示彼經相。亦不下。揀不同。以華嚴指摩竭
X58n0998_p0327b17║國全華藏故。以彼下。顯彼經意。況為地上說佛地
X58n0998_p0327b18║德，故特於界外受用中顯染淨差別說，非融通說
X58n0998_p0327b19║也。此三下。指教分齊也。三乘終教及一乘同教共
X58n0998_p0327b20║說此義，則知三乘終教非別教也。
X58n0998_p0327b21║若此華嚴，皆云在華藏界內摩竭國等，不云娑婆內，
X58n0998_p0327b22║亦不云三界外，故知別也。餘義准知。
X58n0998_p0327b23║染淨鎔融也。
X58n0998_p0327b24║三者、主異。謂此一乘要是盧舍那十身佛及盡三世
X58n0998_p0327c01║間說。如普賢行品云：佛說、菩薩說、剎說、眾生說、三世
X58n0998_p0327c02║一切說等。
X58n0998_p0327c03║謂此等者，十身二種，十身如玄文具列，仍說用周
X58n0998_p0327c04║等十重無礙，廣顯法界身雲無盡之相，通三世間
X58n0998_p0327c05║常說遍說，所引經文即三世間說也。
X58n0998_p0327c06║不同三乘等，是化身及受用身等說，餘義准知。
X58n0998_p0327c07║受用，即三身中他報身名盧舍那。孔目云：此約三
X58n0998_p0327c08║乘，盧舍那當彼報身。又云：化身復說報身，所化千
X58n0998_p0327c09║佛及化千億釋迦亦當報身，下閻浮提七歲出家
X58n0998_p0327c10║等當是化身。若依華嚴即不如此，為有十佛不同
X58n0998_p0327c11║故。其盧舍那等及化釋迦，並是十佛化用，應可準
X58n0998_p0327c12║知。又如普賢乘象至行者前，即三乘普賢，謂第四、
X58n0998_p0327c13║十五知識，即一乘普賢。當知三身舍那與十身舍
X58n0998_p0327c14║那德義天遠，普賢既爾，文殊亦然，一一皆具主伴，
X58n0998_p0327c15║圓明無盡故。
X58n0998_p0327c16║四者眾異，謂此一乘經首，唯列普賢等菩薩，及佛境
X58n0998_p0327c17║界中諸神王眾。
X58n0998_p0327c18║謂此等者，如妙嚴品所列。
X58n0998_p0328a01║不同三乘等，或唯聲聞眾，或大小二眾等。
X58n0998_p0328a02║或唯等，如餘經說。
X58n0998_p0328a03║問：若爾，何故第九會中有聲聞眾耶？
X58n0998_p0328a04║答：彼中列聲聞意者二種：
X58n0998_p0328a05║有二意，則二聲聞各當一意。
X58n0998_p0328a06║一、寄對顯法故。以彼如聾如盲，有顯法深勝也。
X58n0998_p0328a07║寄彼聲聞對顯華嚴尊勝，阿羅漢在座同請尚猶
X58n0998_p0328a08║聾盲，其法深玄固可知矣，故云顯深勝也。即釋迦
X58n0998_p0328a09║弟子舍利目連十大聲聞也。
X58n0998_p0328a10║二、文殊出會外所攝六千比丘等者，非是前所列眾，
X58n0998_p0328a11║此等皆是已在三乘中令迴向一乘，故作是說之。
X58n0998_p0328a12║此舍利弗弟子海覺等六千比丘，與五百聲聞叔
X58n0998_p0328a13║姪行異，故孔目云：即有大智舍利弗等五百聲聞，
X58n0998_p0328a14║并有舍利弗弟子六千比丘。并者，兼及也。揀有二
X58n0998_p0328a15║種不同。文殊等者，在本會中文殊聞顯，後辭佛南
X58n0998_p0328a16║遊，故云出會所攝。即舍利弗亦辭佛從文殊遊於
X58n0998_p0328a17║人間以為助化，所將因陀羅惠等五百比丘出於
X58n0998_p0328a18║自房至道中，舍利弗勸諸比丘觀文殊十種勝德，
X58n0998_p0328a19║文殊如象王，迴觀諸比丘，比丘皆得十眼十耳等，
X58n0998_p0328a20║故云所攝六千等，為表六根清淨故化為六千也。
X58n0998_p0328a21║非是下，揀五百聲聞，是此會經初所列聲聞眾，此
X58n0998_p0328a22║六千經初不列，故則二類不同，列字悞作引。此等
X58n0998_p0328a23║下，其諸比丘位在三乘中迴心人也，非是小乘聲
X58n0998_p0328a24║聞位人，良由文殊遊行經中，文殊已會化令迴心
X58n0998_p0328b01║向大，故云已在三乘中。今令迴心向一乘，故經作
X58n0998_p0328b02║是說耳。孔自云：二、約終義辨迴心者，如下經文，大
X58n0998_p0328b03║智舍利弗與五百比丘迴心向文殊師利，並言宿
X58n0998_p0328b04║種善根現六千比丘，顯久共修行成實眷屬。舍利
X58n0998_p0328b05║弗身在佛法中，義當聰明位。又曰：今復迴心，當迴
X58n0998_p0328b06║之時即得十種大法等。又曰：其位在頓悟熟教等。
X58n0998_p0328b07║又行願往後此是菩薩眾，目連、鶖子等是聲聞眾，
X58n0998_p0328b08║當迴心前辛苦窮諭愚法位人。孔目又曰：如窮子
X58n0998_p0328b09║長者遣使方便與價等，義當人天及大眾部以去
X58n0998_p0328b10║乃至初教。如舍利弗迴心等，義當初教已去乃至
X58n0998_p0328b11║頓教及終教已下。孔目化六千者，五百比丘化，非
X58n0998_p0328b12║聲聞化也。
X58n0998_p0328b13║五者、所依異，謂此一乘教起，要依佛海印三昧中出。
X58n0998_p0328b14║要依海印等者，上云今將開釋迦如來海印三昧，
X58n0998_p0328b15║一乘教義有同別二門，若如上說，三乘等並在同
X58n0998_p0328b16║教中，豈亦海印出耶？孔目曰：同別由同在海印定
X58n0998_p0328b17║中成故，不在定中說同教者，入一乘遠方便故。
X58n0998_p0328b18║不同三乘等，依佛後得智出。
X58n0998_p0328b19║即法住智也。
X58n0998_p0328b20║六者說異，謂此一乘此方說一事一義一品一會等
X58n0998_p0328b21║時，必結通十方，一切世界皆同此說，主伴共成一部，
X58n0998_p0328b22║是故此經隨一文一句皆遍十方，多文多句亦皆遍
X58n0998_p0328b23║十方。
X58n0998_p0328b24║謂此下，即上所引同說經，亦即主伴經。
X58n0998_p0328c01║三乘等即不爾，但隨一方一相說，無此主伴該通等
X58n0998_p0328c02║也。
X58n0998_p0328c03║一方者，逐一方化儀也。一相者，一相孤門也。無此
X58n0998_p0328c04║圓融主伴，結通十方等也。
X58n0998_p0328c05║七者位異，謂此一乘所有位相上下皆齊，仍一一位
X58n0998_p0328c06║中攝一切位，是故乃至佛等諸位在信等位中，餘位
X58n0998_p0328c07║亦然。
X58n0998_p0328c08║謂此下，即六位相收，即、入等，廣在疏文，略如所詮
X58n0998_p0328c09║中辨。
X58n0998_p0328c10║三乘中即不爾，但隨當位上下階降，皆不相離也。餘
X58n0998_p0328c11║如下說。
X58n0998_p0328c12║不爾等，以彼但約行布差別，上下不同。離字誤，當
X58n0998_p0328c13║作雜字，不相雜也。
X58n0998_p0328c14║八者、行異，隨一菩薩即具信等六位，一一位中所有
X58n0998_p0328c15║定散等差別行相並一時修。如東方一切世界中常
X58n0998_p0328c16║入定等，西方世界中常供養佛等，如是十方世界中
X58n0998_p0328c17║盡窮法界行亦不分身，一時皆遍滿、一念皆遍修，一
X58n0998_p0328c18║一念中亦如此。信位滿心已去，一一位皆如是修，更
X58n0998_p0328c19║無優劣。又一行即一切行等，通困陀羅網等。
X58n0998_p0328c20║即具信等者，以得一即一切故，得升即得斗也。以
X58n0998_p0328c21║一若不成，一切俱不成，良由同一緣起故，六相智
X58n0998_p0328c22║融故，相入故，相即故。一一位中，定謂正在定，散謂
X58n0998_p0328c23║出三昧時也。並一時修者，一念徧成諸行也。東方
X58n0998_p0328c24║下，互徧同時也。盡窮法界行者，顯重重遍也，法界
X58n0998_p0329a01║義總成故。亦不分者，一身即法界身故。一時下，顯
X58n0998_p0329a02║念劫圓融，隨一一門各盡攝故。信位滿心已去，即
X58n0998_p0329a03║約行揀位，以一乘是行佛故。如問答云：若具五位
X58n0998_p0329a04║及九位佛，則是一乘圓教攝也。更無優劣，前後鎔
X58n0998_p0329a05║融故。又一下，諸行共成緣起，有同體、異體，相即成
X58n0998_p0329a06║也。
X58n0998_p0329a07║三乘即不爾，地上菩薩猶各有分齊，況地前者乎？餘
X58n0998_p0329a08║如下說。
X58n0998_p0329a09║於文可見。
X58n0998_p0329a10║九者、法門異，謂略舉十重以明之：一、彼有三佛，此有
X58n0998_p0329a11║十佛；二、彼有六通，此有十通；三、彼有三明，此有十明；
X58n0998_p0329a12║四、彼有八解脫，此有十解脫；五、彼有四無畏，此有十
X58n0998_p0329a13║無畏；六、彼有五眼，此有十眼；七、彼說三世，此有十世；
X58n0998_p0329a14║八、彼說四諦，此有十諦；九、彼有四辨，此有十辨；十、彼
X58n0998_p0329a15║有十八不共法，此有十不共法。餘門無量，廣如經說。
X58n0998_p0329a16║相對揀顯，十佛如離世間品等，十通、十明並如本
X58n0998_p0329a17║品，餘如出現品等。
X58n0998_p0329a18║十者事異，謂隨有舍林池地山等事，皆是法門，或是
X58n0998_p0329a19║行，或是位，或教義等，而不壞其事，仍一一塵中，皆具
X58n0998_p0329a20║足法界一切差別事，因陀羅微細成就，隨一事起，皆
X58n0998_p0329a21║悉如是。
X58n0998_p0329a22║謂如善財隨所遇貪嗔癡等，皆得法門，遇山入山
X58n0998_p0329a23║法界，遇水入水法界等，皆即事即真也。仍一一塵
X58n0998_p0329a24║皆具法界，如一塵是總相，人法理事因果行位等，
X58n0998_p0329b01║十對二十事法為別相等，一一塵皆各如是，故得
X58n0998_p0329b02║因陀羅等也。
X58n0998_p0329b03║三乘等即不爾，但可說即空、即真如等，故不同此也。
X58n0998_p0329b04║又若以神通不思議力容得蹔現，非是彼法自性如
X58n0998_p0329b05║是，餘可准知。
X58n0998_p0329b06║孔目云：初教即空，終教即如，頓教即泯。又若下，揀
X58n0998_p0329b07║足指案地，并淨名不思議等也。
X58n0998_p0329b08║
X58n0998_p0329b09║華嚴一乘教義分齊章復古記卷第一（之下）