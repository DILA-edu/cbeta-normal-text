X58n0998_p0329b10║
X58n0998_p0329b11║
X58n0998_p0329b12║華嚴一乘教義分齊章復古記卷第二（之上）
X58n0998_p0329b13║
X58n0998_p0329b14║玉峯沙門　師會　述
X58n0998_p0329b15║第九明諸教所詮差別者，略舉十門義差別故，顯彼
X58n0998_p0329b16║能詮差別非一，餘如別說。
X58n0998_p0329b17║言諸教者，即五類能詮教也。所詮者，即理行果三，
X58n0998_p0329b18║是所詮所目義也。差別者，所詮義中，各有五門不
X58n0998_p0329b19║□，如甚深緣起一心，具五義門。由此得知，彼能詮
X58n0998_p0329b20║法，五類不同，故云顯彼非一。吾祖曰：此就義分，非
X58n0998_p0329b21║約時事。十門初二是理，後三是果，中間是行。上文
X58n0998_p0329b22║云：若約法義，如下別辨。即指此也。上是能詮之法，
X58n0998_p0329b23║此是法下之義。持此之義，分彼之法，簡而真（矣）。
X58n0998_p0329b24║一、所依心識，　二、明佛種性，　三、行位分齊，
X58n0998_p0329c01║　四、修行時分，　五、修行依身，　六、斷惑分齊，
X58n0998_p0329c02║　七、二乘迴心，　八、佛果義相，　九、攝化境界，
X58n0998_p0329c03║　十、佛身開合。
X58n0998_p0329c04║第一、心識差別者。
X58n0998_p0329c05║心意識為諸法依、諸教詮，此分齊差別也。
X58n0998_p0329c06║如小乘但有六識義，分心意識。如小乘論說：於阿賴
X58n0998_p0329c07║耶識但得其名。如增一經說：
X58n0998_p0329c08║言但有六識，無七、八也。義分下，演義云：小乘謂未
X58n0998_p0329c09║來名心，過去名意，現在名識等，種種分別，然無別
X58n0998_p0329c10║體。彼為約此三世不同義，說心、意、識名，體即第六，
X58n0998_p0329c11║小論即毗曇、俱舍也。賴耶下，但得第八之名，無別
X58n0998_p0329c12║自體，謂小乘但是第六，入三世故，指增一阿含經
X58n0998_p0329c13║也。
X58n0998_p0329c14║若依始教，於阿賴耶識但得一分生滅之義，以於真
X58n0998_p0329c15║理未能融通，但說凝然不作諸法。
X58n0998_p0329c16║謂相中辨成就義也。世諦因緣無性故成，第一義
X58n0998_p0329c17║諦本來不作故不成，緣成故非不成，緣成故非是
X58n0998_p0329c18║成，一切識門皆如是也。起信疏云：以始教相宗不
X58n0998_p0329c19║知佛說如來藏以為阿賴耶，故云但得一分。彼以
X58n0998_p0329c20║業相為賴耶自證分，轉相為見分，現相為相分，即
X58n0998_p0329c21║唯識宗齊此業相為諸法生起之本，此但生滅之
X58n0998_p0329c22║業。以於下論疏又云：以彼宗未明識等與真如同
X58n0998_p0329c23║以一心為源，故說真如無知無覺，凝然不變，不許
X58n0998_p0329c24║隨緣，但與八識為諸法本，故真理不作諸法也。
X58n0998_p0330a01║故就緣起生滅事中建立賴耶，從業等種辨體而生，
X58n0998_p0330a02║異熟報識為諸法依。
X58n0998_p0330a03║唯識第四云：諸心、心所皆有三依：一、因緣依，謂自
X58n0998_p0330a04║種子，諸有為法皆託此依，離自因緣必不生故；二、
X58n0998_p0330a05║增上依，謂內六處，諸心、心所皆託此依，離俱有根
X58n0998_p0330a06║必不轉故；三、等無間依，謂緣前滅識，諸心、心所皆
X58n0998_p0330a07║託此依，離開導根必不起故。釋曰：根、識同時，名俱
X58n0998_p0330a08║有也。前滅識等猶能開闢，導引後生，名開導也。然
X58n0998_p0330a09║此三依言生、轉、起，別相云何？生約依種辨體而生，
X58n0998_p0330a10║轉約隨順與力令轉，起約由前開路令後得起。又
X58n0998_p0330a11║云：業無識種，不親辨體；識無業種，不招苦樂。既有
X58n0998_p0330a12║依托，故云從業等生。業即有支習氣等，等取我執、
X58n0998_p0330a13║名言二習氣也。生死相續由諸習氣，然諸習氣總
X58n0998_p0330a14║有三種：一、名言習氣，二、我執習氣，三、有支習氣。名
X58n0998_p0330a15║言習氣者，謂有為法各別親種。名言有二：一、表義
X58n0998_p0330a16║名言，即能詮義音聲差別；二、顯境名言，即能了境
X58n0998_p0330a17║心、心所法。隨二名言所熏成種，作有為法各別因
X58n0998_p0330a18║緣。二、我執習氣者，謂虗妄執我、我所種。我執有二：
X58n0998_p0330a19║一、俱生我執，即修所斷我、我所執；二、分別我執，即
X58n0998_p0330a20║見所斷我、我所執。隨二我執所熏成種，令有情等
X58n0998_p0330a21║自他差別。三、有支習氣，謂招三界異熟業種。有支
X58n0998_p0330a22║有二：一、有漏善，即是能招可愛果業；二、諸不善，即
X58n0998_p0330a23║是能招非愛果業。隨二有支所熏成種，令異熟果
X58n0998_p0330a24║善惡趣別。故論頌云：由諸業習氣，二取習氣俱，前
X58n0998_p0330b01║異熟既盡，復生餘異熟。此能引業，即諸業習氣。若
X58n0998_p0330b02║無業種，不招苦樂，如種無田，終不生芽。故此名言
X58n0998_p0330b03║由業引起，方受當來異熟之果。異熟等者，孔目云：
X58n0998_p0330b04║所熏一切種子阿賴耶識，亦名異熟識，亦名阿陀
X58n0998_p0330b05║那識，以能積集諸習氣故。習氣者，謂由現行薀等，
X58n0998_p0330b06║令彼種子皆得增益。一切種子識者，謂能生蘊等，
X58n0998_p0330b07║諸法種子所積集故。阿賴耶識者，謂能攝藏諸法
X58n0998_p0330b08║種子故，又諸有情取為我故。異熟識者，先業所生
X58n0998_p0330b09║故。為諸法依者，以賴耶是根本依故。諸識通依，不
X58n0998_p0330b10║唯七識，心所等法皆依此故，故云諸法依也。
X58n0998_p0330b11║方便漸漸引向真理，故說薰等悉皆即空。如解深密
X58n0998_p0330b12║經云：若菩薩於內於外，不見藏性，不見薰習，不見阿
X58n0998_p0330b13║賴耶，不見阿賴耶識，不見阿陀那，不見阿陀那識。若
X58n0998_p0330b14║能如是知者，是名菩薩。如來齊此建立一切心意識
X58n0998_p0330b15║秘密善巧。瑜伽中亦同此說。
X58n0998_p0330b16║方便等者，孔目曰：理體辨成就。又云：當知阿賴耶
X58n0998_p0330b17║識欲成就者，會須通如來藏，始可得成堅實依止。
X58n0998_p0330b18║若但取其生滅相識，即同七法不住，非究竟依也。
X58n0998_p0330b19║彼就究竟歸如來藏，此約初教，故云漸漸引向真
X58n0998_p0330b20║理，乃至但云悉皆即空。如解下，若菩薩者，梁攝論
X58n0998_p0330b21║云：由此心識微細境界所攝故，不為聲聞二乘說，
X58n0998_p0330b22║為諸菩薩說應有勝位，為得一切智故佛為說。何
X58n0998_p0330b23║以故？若離此智得無上菩提者，無有是處。若菩薩
X58n0998_p0330b24║於內外各別，不見阿陀那、阿陀那識。阿賴耶、阿賴
X58n0998_p0330c01║耶識者，此皆藏識之別名。重言阿賴耶、阿賴耶識，
X58n0998_p0330c02║約能所藏義。阿陀那、阿陀那識，謂能數數令生相
X58n0998_p0330c03║續，持諸根等令不壞故，又能積集一切法習氣故。
X58n0998_p0330c04║清涼云：阿賴那，此云藏識，能藏一切雜染品法令
X58n0998_p0330c05║不失故，我見愛等執藏以為自內我故，此名唯在
X58n0998_p0330c06║異生有學。阿陀那，此云執持，執持種子及色根故，
X58n0998_p0330c07║此名通一切位。此二即心之別名。論主意明心含
X58n0998_p0330c08║染淨，雙舉二名釋一心義。其義云何？若有我執則
X58n0998_p0330c09║成阿賴，若我執亡則捨賴耶名。唯阿陀那持無漏
X58n0998_p0330c10║種，則妄心斯滅、真心顯現，故偈云心若滅者生死
X58n0998_p0330c11║盡，即妄滅也。非心體滅而言菩薩、菩薩者，揀非聲
X58n0998_p0330c12║聞菩薩、緣覺菩薩。如來下，如來不齊法住智建立
X58n0998_p0330c13║心意識也。瑜伽云：如是菩薩離由法住智為依止，
X58n0998_p0330c14║為建立於心意識秘密善巧。然諸如來不齊於此
X58n0998_p0330c15║施設心意識等，廣如唯識章具出。
X58n0998_p0330c16║解云：既齊此不見等處，為立心意等善巧故，是故所
X58n0998_p0330c17║立賴耶生滅等相皆是密意，不令如言而取，故會歸
X58n0998_p0330c18║真也。
X58n0998_p0330c19║是故下。即前相成就，從業等生滅相也。皆是下。孔
X58n0998_p0330c20║目曰：但於生死之中辨因果相生道理，並是轉理
X58n0998_p0330c21║門無真實理，故云會歸真理明即空也。始教有二
X58n0998_p0330c22║門：相成就當於始門，理成就義當終門。
X58n0998_p0330c23║若依終教，於此賴耶識得理事融通二分義。
X58n0998_p0330c24║若依等者，以此教中說如來藏不守自性，隨緣成
X58n0998_p0331a01║阿賴耶，或名阿梨耶，但梵音楚夏耳。阿賴耶而與
X58n0998_p0331a02║無明七識共俱，如大海波常無斷絕等。勝鬘云：不
X58n0998_p0331a03║染而染，染而不染等。稜伽云：以七識染法為生滅，
X58n0998_p0331a04║以如來藏淨法為不生滅。此二和合為阿梨耶識，
X58n0998_p0331a05║故得理事融通也。
X58n0998_p0331a06║故論但云：不生不滅，與生滅和合，非一非異，名阿梨
X58n0998_p0331a07║耶識。
X58n0998_p0331a08║不生滅者，如來藏自性清淨心，動作生滅不相離
X58n0998_p0331a09║故，故云和合。非一非異者，真如全體動故，心與生
X58n0998_p0331a10║滅非異；而恒不變真性故，與生滅不一。此生滅不
X58n0998_p0331a11║生滅，即之義不一，離之心不異。目此二義不二之
X58n0998_p0331a12║心，名阿賴耶識。
X58n0998_p0331a13║以許真如隨薰和合成此本識，不同前教業等種生。
X58n0998_p0331a14║孔目云：隨熏梨耶具四德，方堪受熏：一、堅，謂理實
X58n0998_p0331a15║故堅。二、無記義，方得受熏。何以故？無記者，即是無
X58n0998_p0331a16║分別義，如來藏中方有此法。三、可熏者，唯如來藏
X58n0998_p0331a17║不守自性，隨諸法緣起成似義，故是可熏。四、與能
X58n0998_p0331a18║熏相應者，唯如來藏有應諸法義，餘法即無。何以
X58n0998_p0331a19║故？以不守自性故。然能熏亦有四義：一者、淨法，名
X58n0998_p0331a20║真如；二者、一切染因，名為無明；三者、妄心，名為業
X58n0998_p0331a21║識；四者、妄境界，所謂六塵。熏習義者，如世間衣服，
X58n0998_p0331a22║實無於香，若人以香而熏習故，則有香氣；真如、淨
X58n0998_p0331a23║法，實無於染，但以無明而熏習故，則有染相等。清
X58n0998_p0331a24║涼云：今法性宗亦七識等而為能熏，八識為所熏。
X58n0998_p0331b01║其第八識中以如來藏隨緣成立，含有生滅、不生
X58n0998_p0331b02║滅義，故熏第八，即熏真如。相宗所熏四義：一、堅住
X58n0998_p0331b03║性，若法始、終一類相續，能持習氣，乃是所熏；二、無
X58n0998_p0331b04║記性，若法平等，無所違逆，能受習氣，乃是所熏；三、
X58n0998_p0331b05║可熏性，若法自在，性非堅密，能容習氣，乃是所熏；
X58n0998_p0331b06║四、與能熏共和合性，若與能熏同時、同處，不即不
X58n0998_p0331b07║離，乃是所熏。能熏亦有四義：一、有生滅，二、有勝用，
X58n0998_p0331b08║三、有增減，四、與所熏和合而轉。但彼相宗賴耶唯
X58n0998_p0331b09║是生滅，是故所熏第三、能熏第一，正揀無為，非能、
X58n0998_p0331b10║所熏即不熏如來藏，遂成兩宗不同。備如問明。鈔：
X58n0998_p0331b11║不同下，揀前生滅識也。
X58n0998_p0331b12║故楞伽云：如來藏為無始惡習所薰，名為識藏。又云：
X58n0998_p0331b13║如來藏受苦樂與因俱，若生若滅。又云：如來藏名阿
X58n0998_p0331b14║賴耶識，而與無明七識俱。又起信云：自性清淨心，因
X58n0998_p0331b15║無明風動成染心等。如是非一。
X58n0998_p0331b16║如來藏即所薰也，惡習能熏七轉識也。藏識第八
X58n0998_p0331b17║異名。密嚴經云：佛說如來藏，以為阿賴耶，惡慧不
X58n0998_p0331b18║能知，藏識海常住。藏即賴耶識，此明守權拒實，訶
X58n0998_p0331b19║為惡慧。又云：如來清淨藏，世間阿賴耶，如金與指
X58n0998_p0331b20║環，展轉無差別。無明住地與七識俱，如海浪生，常
X58n0998_p0331b21║生不斷。起信論云：如是眾生自性清淨心，因無明
X58n0998_p0331b22║風動，心與無明俱無形相，不相捨離。其文非一也。
X58n0998_p0331b23║問：真如既言常法，云何得說隨薰起滅？既許起滅，如
X58n0998_p0331b24║何復說為凝然常？
X58n0998_p0331c01║唯識論釋真如云：真謂真實，揀非虗妄；如謂如常，
X58n0998_p0331c02║表無變易。前說常法，云何起滅？又若起滅，何謂凝
X58n0998_p0331c03║然常耶？動靜相違，故須問釋。
X58n0998_p0331c04║答：既言真如常，固非如言所謂常也。何者？聖說真如
X58n0998_p0331c05║為凝然者，此是隨緣作諸法時，不失自體，故說為常。
X58n0998_p0331c06║是則不異無常之常，名不思議常。非謂不作諸法，如
X58n0998_p0331c07║情所謂之凝然也。
X58n0998_p0331c08║經論說真如常，非彼世間如言所對之常。何者？徵
X58n0998_p0331c09║聖教所說真如為凝然者，是隨緣作生滅時不失
X58n0998_p0331c10║自性，如水作波時不失濕性，故說為常。由不變故
X58n0998_p0331c11║始能隨緣，由隨緣故方能不變。何者？若變自體，將
X58n0998_p0331c12║何隨緣？如無濕性，將何隨緣？如無濕性，將何隨風
X58n0998_p0331c13║而成波浪？即由此義，說真如隨緣。若不隨緣，體即
X58n0998_p0331c14║不變。緣中既無，何成不變？
X58n0998_p0331c15║故勝鬘中云：不染而染者，明隨緣作諸法也。染而不
X58n0998_p0331c16║染者，明隨緣時不失自性。由初義故俗諦得成，由後
X58n0998_p0331c17║義故真諦復立。如是真俗但有二義無有二體，相融
X58n0998_p0331c18║無礙離諸情執。是故論云：智障極盲闇，謂真俗別執。
X58n0998_p0331c19║此之謂也。
X58n0998_p0331c20║不染下上即不變，隨緣下即隨緣不變，由隨緣故
X58n0998_p0331c21║俗諦得成，由不變故真諦復立。然此二義竟無二
X58n0998_p0331c22║體，但是一法故說相融，未破所知別執真俗是盲
X58n0998_p0331c23║闇也。
X58n0998_p0331c24║此真如二義同前。始教中約法相差別門故，但說一
X58n0998_p0332a01║分凝然義也。此終教中約體相鎔融門故，說二分不
X58n0998_p0332a02║二之義。此義廣如起信義記中說。
X58n0998_p0332a03║同字當作內字，此真如隨緣不變二義。內前始教，
X58n0998_p0332a04║就法相差別門，但說不變一分之義。此終教深細，
X58n0998_p0332a05║故就體之與相，鎔通二分無二之義。起信義記，即
X58n0998_p0332a06║古疏也。
X58n0998_p0332a07║又如十地經云：三界虗妄，唯一心作。攝論等約始教
X58n0998_p0332a08║義釋，為賴耶識等也。十地論約終教釋，為第一義真
X58n0998_p0332a09║心也。又如達摩經頌，攝論等釋曰：此界等者，界謂因
X58n0998_p0332a10║義，即種子識。如是等實性論約終教釋云：此性者，即
X58n0998_p0332a11║如來藏性。依此有諸趣等者，如勝鬘經說：依如來藏
X58n0998_p0332a12║有生死，依如來藏有涅槃等，乃至廣說。
X58n0998_p0332a13║十地經下，經通也。攝論下，清涼云：二、異熟賴耶名
X58n0998_p0332a14║為一心，揀無外境故說一心。此約始教義。十地論
X58n0998_p0332a15║下，論異也。清涼云：三、如來藏性清淨一心，理無二
X58n0998_p0332a16║體故說一心。此約終教義。前說由熏習力變現三
X58n0998_p0332a17║界依正等報，後說舉體隨緣成辨之事。探玄大疏
X58n0998_p0332a18║經文廣說十門以顯一心，恐繁不錄。又如下，演義
X58n0998_p0332a19║云：此通指大乘經為對法經耳。經頌云：無始時來
X58n0998_p0332a20║界，為一切法等依，由此有諸趣，及涅槃證得。攝論
X58n0998_p0332a21║下，等取瑜伽、雜集。彼論釋云：無始者，初際無故。界
X58n0998_p0332a22║者，因義，即種子也。是識因種，謂一切法。此唯雜染，
X58n0998_p0332a23║非是清淨。彼一切法等所依者，能任持故。非因性
X58n0998_p0332a24║義，所依、能依性各異故。第三論云：此中聞熏習為
X58n0998_p0332b01║是阿賴耶識自性等。論答云：此聞熏習隨在一種
X58n0998_p0332b02║所依轉處，寄在異熟識中，與彼和合俱轉，猶如水
X58n0998_p0332b03║乳。然非阿賴耶自性，是彼賴耶對治無分別智種
X58n0998_p0332b04║子性故。明知賴耶但是生滅，非真性成。故云界是
X58n0998_p0332b05║因義等。實性下，即法性宗論第四。論云：無始時來
X58n0998_p0332b06║性，作諸法依止，依性有諸道，及證涅槃果。無始時
X58n0998_p0332b07║來性者，如經說言：諸佛如來依如來藏，說諸眾生
X58n0998_p0332b08║無始本際不可得知故。所言性者，如聖者勝鬘經
X58n0998_p0332b09║言：世尊！如來說諸如來藏者，是法界藏、出世間法
X58n0998_p0332b10║身藏、出世間上上藏、自性清淨法身藏、自性清淨
X58n0998_p0332b11║如來藏故。作諸法依止者，如勝鬘云：是故如來藏
X58n0998_p0332b12║是依、是持、是住持、是建立等。論云依性有諸道者，
X58n0998_p0332b13║經云：世尊！生死者依如來藏，世尊有如來藏故說
X58n0998_p0332b14║生死。是名善說敁。及證涅槃果者，經云：依如來藏
X58n0998_p0332b15║故有生死，依如來藏故證涅槃。故云界者性義等。
X58n0998_p0332b16║是故當知二門別也。
X58n0998_p0332b17║二門別者，始終二門也。
X58n0998_p0332b18║若依頓教，即一切法唯一真心，差別相盡，離言絕慮，
X58n0998_p0332b19║不可說也。
X58n0998_p0332b20║即二祖攝相歸性，以顯一心。以八識皆無自體，唯
X58n0998_p0332b21║是如來藏平等顯現，餘相皆盡，故云一切等也。不
X58n0998_p0332b22║可說者，論云：一切虗妄，如石女兒，用炎水浴，被龜
X58n0998_p0332b23║毛衣，著兔角屣，戴空華冠，入乾闥婆城，共幻化女
X58n0998_p0332b24║戲。義言：但起心見法，並皆非有。如上所諭，當知聖
X58n0998_p0332c01║教所現道理，諸法非有，唯一真如，無我實性，以為
X58n0998_p0332c02║究竟。此是三乘義，故云離言不可說等。
X58n0998_p0332c03║如維摩經中三十二菩薩所說不二法門者，即是前
X58n0998_p0332c04║終教中染淨鎔融無二之義。淨名所顯離言不二，是
X58n0998_p0332c05║此門也。
X58n0998_p0332c06║二教不同，真如章等累作此判，分教處引此亦證
X58n0998_p0332c07║成。
X58n0998_p0332c08║以其一切染淨相盡，無有二法可以融會，故不可說
X58n0998_p0332c09║為不二也。
X58n0998_p0332c10║不可說者，以無二法可以指訴說二不二也。
X58n0998_p0332c11║若依圓教，即約性海圓明法界緣起無礙自在，一即
X58n0998_p0332c12║一切，一切即一，主伴圓融，故說十心以顯無盡。
X58n0998_p0332c13║即二祖後之三門所顯唯心之義。十、心用顯無盡。
X58n0998_p0332c14║如離世間品及第九地說。又唯一法界性起心，亦具
X58n0998_p0332c15║十德，如性起品說。此等據別教言。
X58n0998_p0332c16║離世間及九地所出：一、廣心，二、深心，三、勝心，四、淨
X58n0998_p0332c17║心，五、利心，六、堅心，七、無染心，八、希有心，九、智慧心，
X58n0998_p0332c18║十、無邊心。唯識章引地論云：是菩薩如實知眾生
X58n0998_p0332c19║諸心種種相、心雜相，乃至無量百千種種心差別
X58n0998_p0332c20║相，皆如實知。性起品云：佛子！菩薩摩訶薩應云何
X58n0998_p0332c21║知如來、應、正等覺心？佛子！如來心、意、識俱不可得，
X58n0998_p0332c22║但應以智無量故，知如來心。譬如虗空為一切所
X58n0998_p0332c23║依，而虗空無所依。探玄廣釋。
X58n0998_p0332c24║若約同教，即攝前諸教所說心識。何以故？是此方便
X58n0998_p0333a01║故，從此而流故。餘可准之。
X58n0998_p0333a02║問：攝前諸教者，未審攝何等教？若言即前所列諸
X58n0998_p0333a03║教，別教亦列乎前，豈亦攝耶？若云但攝前四，何不
X58n0998_p0333a04║如餘處列乎別教之前？答：無可無不可。言無可者，
X58n0998_p0333a05║如餘處列之於前，但攝前四，以是一乘之方便故。
X58n0998_p0333a06║無不可者，前五總融為同教故，如建立中同教之
X58n0998_p0333a07║內亦列別教一乘，三一和合中以大白牛車望三
X58n0998_p0333a08║乘為義。故探玄十門唯心中云：初三門約初教說，
X58n0998_p0333a09║次四門約終教、頓教說，後三門約圓教中別教說。
X58n0998_p0333a10║總具十門約同教說，則別教亦攝，是為同教，故亦
X58n0998_p0333a11║前亦後也。問：探玄云：華嚴初成頓說，無權可會。如
X58n0998_p0333a12║何令說攝前諸教是此方便耶？又華嚴從初至極，
X58n0998_p0333a13║唯談一乘，更無異說，如何前教從此流耶？答：祖云：
X58n0998_p0333a14║華嚴一部唯是不共，未有末之可攝也。法華乃攝
X58n0998_p0333a15║末歸本，歸華嚴故，故為本也。是故諸祖皆判法華
X58n0998_p0333a16║為同教一乘，攝前諸教歸華嚴矣。又此經是開漸
X58n0998_p0333a17║之本，非本無以垂末，二乘在座，如聾如盲，故興一
X58n0998_p0333a18║代。漸經無權者，以對普機故，與漸者為別機故。
X58n0998_p0333a19║問：云何一心約就諸教，得有如是差別義耶？
X58n0998_p0333a20║問：心性是一，云何教有種種差別？
X58n0998_p0333a21║答：此有二義：一、約法通收；二、約機分齊。
X58n0998_p0333a22║答：法具五門，約機得別。
X58n0998_p0333a23║初義者，由此甚深緣起一心具五義門，是故聖者隨
X58n0998_p0333a24║以一門攝化眾生。
X58n0998_p0333b01║初義下。即緣起理實一法界心也。隨應攝化，故有
X58n0998_p0333b02║多種。
X58n0998_p0333b03║一、攝義從名門，如小乘教說。二、攝理從事門，如始教
X58n0998_p0333b04║說。三、理事無礙門，如終教說。四、事盡理顯門，如頓教
X58n0998_p0333b05║說。五、性海具德門，如圓教說。
X58n0998_p0333b06║一者得名而不得義，依小乘但有六識義分心意
X58n0998_p0333b07║識，餘如小乘。二者如雜集論以八義建立阿賴耶
X58n0998_p0333b08║識，孔目云：據此文相，阿賴耶即在事中，但得一分
X58n0998_p0333b09║生滅之義。三者真理隨熏遍在緣中成賴耶故。四
X58n0998_p0333b10║者楞伽云：心如工伎兒，意如和伎者，五識為伴侶，
X58n0998_p0333b11║妄想觀伎眾。據此經文雖知是識，由不免戲論。如
X58n0998_p0333b12║上所喻，當知聖教所現道理諸法非有，唯一真如
X58n0998_p0333b13║無我實性以為究竟，此是三乘義。五者如是等法
X58n0998_p0333b14║為無盡教攝，性海融融具德無盡故。
X58n0998_p0333b15║是故不動本而常末，不壞末而恒本，故五義相融，唯
X58n0998_p0333b16║一心轉也。
X58n0998_p0333b17║不動本際而成諸法，即本而常末也。不壞有情而
X58n0998_p0333b18║入涅槃，即末而恒本也。由心迴轉，善成立門矣。
X58n0998_p0333b19║二、約機明得法分齊者，或有得名而不得義，如小乘
X58n0998_p0333b20║教；或有得名得一分義，如始教；或有得名得具分義，
X58n0998_p0333b21║如終教；或有得義而不存名，如頓教；或有名義俱無
X58n0998_p0333b22║盡，如圓教。
X58n0998_p0333b23║機有普別，智有大小，隨宜得證，聞有淺深，分量齊
X58n0998_p0333b24║限，故有不同。言名義無盡者，如隨一世界名字差
X58n0998_p0333c01║別，有四十億百千那由他名，又娑婆四諦有四百
X58n0998_p0333c02║億十千名等，名即無盡也。義無盡，如海雲比丘聞
X58n0998_p0333c03║此法門，假使有人以大海量墨，須彌聚筆，書寫於
X58n0998_p0333c04║此普眼法門，一品中一門，一門中一法，一法中一
X58n0998_p0333c05║義，一義中一句，不得少分，何況能盡？又如一塵具
X58n0998_p0333c06║十玄門等，非華嚴圓宗，餘宗安能談此？
X58n0998_p0333c07║其餘義門，如唯識章說：
X58n0998_p0333c08║廣如孔目唯識章也。是知此章全錄孔目問答不
X58n0998_p0333c09║妄矣。
X58n0998_p0333c10║第二、明種性差別者。
X58n0998_p0333c11║若依小乘種性有六種，謂退、思、護、住、昇、進、不動。
X58n0998_p0333c12║謂退思等下，皆有一法字。一退法者，因遇違緣，退
X58n0998_p0333c13║失所得法故。二思法者，常自思惟所得之法，恐有
X58n0998_p0333c14║退失故。三護法者，常自防護所得之法，恐退失故。
X58n0998_p0333c15║四安住法者，常自安住所得之法。此羅漢無勝退
X58n0998_p0333c16║緣，雖不自防護，亦不退失。又無勝加行，不能精進。
X58n0998_p0333c17║五昇進法者，即是堪達法羅漢也。其性有勝堪能，
X58n0998_p0333c18║常好鍊根，堪達法故，故名昇進。六不動法者，謂不
X58n0998_p0334a01║被煩惱之所退動故。
X58n0998_p0334a02║不動性中有三品：上者、佛種性，中者、獨覺性，下者、聲
X58n0998_p0334a03║聞性，如舍利弗等。
X58n0998_p0334a04║此就利根忍位中分三品也。上者佛種性，仁恕慈
X58n0998_p0334a05║愛異二乘故；中者獨覺性，其根小利故；下者聲聞
X58n0998_p0334a06║性，其性厭沒欣出故。舍利弗等即下品根性也。要
X58n0998_p0334a07║問曰：小乘教於一時中俱菩薩一人慈悲愛行，依
X58n0998_p0334a08║三十三心次第作佛，餘現行者並不作佛，但得二
X58n0998_p0334a09║種涅槃住無餘也。
X58n0998_p0334a10║雖於此中說佛一人有佛種性，然非是彼大菩提性，
X58n0998_p0334a11║以於佛功德不說盡未來際起大用等故。
X58n0998_p0334a12║以小乘中說佛身皆是無常，三根雖異，位皆羅漢，
X58n0998_p0334a13║並證滅果，故於佛德不說未來等也。大乘即不然，
X58n0998_p0334a14║依三乘等，雖有常無常，皆盡未來際故。
X58n0998_p0334a15║是故當知，於此教中除佛一人，餘一切眾生皆不說
X58n0998_p0334a16║有大菩提性。餘義如小論說。
X58n0998_p0334a17║要問云：依小乘教，但一人成佛，若餘人成佛，前後
X58n0998_p0334a18║不同時；若教化有情，後時作佛，由無十方佛故。
X58n0998_p0334a19║若依三乘教種性差別，略有三說：
X58n0998_p0334a20║三乘略有三說下，列始終頓皆三乘，但三義說有
X58n0998_p0334a21║不同，遂開三教。豈有一章所揀大義前後不同，而
X58n0998_p0334a22║章家不為和會耶？
X58n0998_p0334a23║一、約始教，即就有為無常法中立種性故，則不能遍
X58n0998_p0334a24║一切有情，故五種性中即有一分無性眾生。
X58n0998_p0334b01║由取賴耶中傳來種子以為種性故，故是有為無
X58n0998_p0334b02║常法也。故論云：謂先世所作增長業煩惱為緣，無
X58n0998_p0334b03║始時來戲論熏習為因，所生一切種子異熟識為
X58n0998_p0334b04║體。至相判云：據此即生死體。此依唯識論，但於生
X58n0998_p0334b05║死之中辨因果相生道理，並是轉理門，無真實理。
X58n0998_p0334b06║既從事立，事有差別，不遍一切，故有無性等。
X58n0998_p0334b07║故顯揚論云：云何種性差別？五種道理一切界差別
X58n0998_p0334b08║可得故，乃至唯現在世非般涅槃法，不應理故，乃至
X58n0998_p0334b09║廣說。
X58n0998_p0334b10║言界差別者，界者分義、因義，今以種子為因故有
X58n0998_p0334b11║差別。彼宗新熏本有皆有五種，故說唯現在世非
X58n0998_p0334b12║般涅槃法，餘生中可轉為般涅槃法，不應理故。
X58n0998_p0334b13║是故當知，由法爾故，無始時來一切有情有五種性，
X58n0998_p0334b14║第五種性無有出世功德因故永不滅度。
X58n0998_p0334b15║言法爾者，謂法本如是，不可詰其所由也。五性者，
X58n0998_p0334b16║謂一聲聞性，乃至五無性闡提。善戒地持云：無種
X58n0998_p0334b17║性人無種性故，雖復勤行精進，終不能得無上菩
X58n0998_p0334b18║提，但以人天菩提而成熟之。瑜伽等皆同此說。
X58n0998_p0334b19║由是道理，諸佛利樂有情功德無有斷盡。
X58n0998_p0334b20║意云：此類有情，既不入滅，則生界不空，諸佛常化，
X58n0998_p0334b21║故利德無□也。
X58n0998_p0334b22║其有種性者，如瑜伽論云：種性略有二種：一、本性住，
X58n0998_p0334b23║二、習所成。本性住者，謂諸菩薩六處殊勝，有如是相，
X58n0998_p0334b24║從無始世展轉傳來，法爾所得。習所成者，謂先串習
X58n0998_p0334c01║善根所得。
X58n0998_p0334c02║種性者，謂體同曰性，相似名種。如稻生稻，不生餘
X58n0998_p0334c03║穀，此屬性也。萌幹花粒，其類無差，此屬種也。關中
X58n0998_p0334c04║云：佛報唯佛，其理不差，即性義也。說法度人，類皆
X58n0998_p0334c05║相似，此亦種也。瑜伽下。列釋六處者，指體也。即取
X58n0998_p0334c06║賴耶中種子為性種也。故彼論云：云何菩薩種性
X58n0998_p0334c07║住？（此問位體。）云何菩薩住種性位？（此問能住人。）先答後能住
X58n0998_p0334c08║人問。謂由其性仁賢，性能成菩薩行德，不由思擇
X58n0998_p0334c09║制約，有所防護，即善行人也。二、答前位體問。若諸
X58n0998_p0334c10║菩薩種性，任持一切佛法種子，於自體中，於所依
X58n0998_p0334c11║中，具足有一切佛法，一切種子清涼。釋曰：阿賴耶
X58n0998_p0334c12║識，名為自體。相續之身，名為所依。未發心前，彼自
X58n0998_p0334c13║體中，佛法種子，為此住體。種性即住，以此為體，名
X58n0998_p0334c14║種性住等。二、習所成性。約修習說，故云串習所得
X58n0998_p0334c15║也。
X58n0998_p0334c16║此中本性，即內六處中意處為殊勝，即攝賴耶識中
X58n0998_p0334c17║本覺性為性種性。
X58n0998_p0334c18║上云六處，六處語通，故於六中指意殊勝也。孔目
X58n0998_p0334c19║曰：若欲出體，則用本有、修生、緣起、福慧、定慧等門
X58n0998_p0334c20║為體，故此約本覺解性也。
X58n0998_p0334c21║故梁攝論云：聞薰習與阿梨耶識中解性和合，一切
X58n0998_p0334c22║聖人以此為因。
X58n0998_p0334c23║聞熏習，即習所成也。阿賴耶中解性，即性種性，二
X58n0998_p0334c24║法和合為佛因性。一切聖人，乃三乘聖人也。孔目
X58n0998_p0335a01║云：此順三乘故。
X58n0998_p0335a02║然瑜伽既云具種性者方能發心，即知具性習二法
X58n0998_p0335a03║成一種性。
X58n0998_p0335a04║祖云：種性義者，是其佛因，其義廣大。又云：諸佛從
X58n0998_p0335a05║菩薩中生故。又云：以是三世佛種性，能生一切菩
X58n0998_p0335a06║薩等故。謂依外凡十千劫來，修信善根方便行，於
X58n0998_p0335a07║大菩提起決定心，入位不退，方能發心。至發心住，
X58n0998_p0335a08║名種性位。即知具性習，成種性也。至相曰：今立性
X58n0998_p0335a09║習二種性者，約總說之。清涼云：謂種性位，由於習
X58n0998_p0335a10║種，合於性種，方名種性。性種即自性住，性為正因。
X58n0998_p0335a11║性習即新熏修成之性，決為佛因，稱為種性。
X58n0998_p0335a12║是故此二，緣起不二，隨闕不成。亦不可說性為先，習
X58n0998_p0335a13║為後，但可位至堪任以去，方可約本說有性種，約修
X58n0998_p0335a14║說為習種。然有二義而無二事，如上攝論云二義和
X58n0998_p0335a15║合為一因，故得知也。
X58n0998_p0335a16║是故下。結成。有性故起習，有習故說性，共為緣起。
X58n0998_p0335a17║隨闕一不成者，無性曰無習，無習不成性，共為緣
X58n0998_p0335a18║起，方成種性。亦不下。孔目曰：亦有解者，性種性是
X58n0998_p0335a19║本有性，習種性者是修生性，此非佛法所樂，故此
X58n0998_p0335a20║云亦不等也。但可位至堪任者，是發心住也。已去
X58n0998_p0335a21║者，向第二住以往也。是從凡夫修信心行滿至此
X58n0998_p0335a22║位也。瑜伽十二住：一、種性住，二、勝解行住，乃至十
X58n0998_p0335a23║二最上菩薩住。要問云：直進及迴心二人修行滿
X58n0998_p0335a24║十千劫，住堪任地者，並皆成就。孔目云：性種性者，
X58n0998_p0335b01║約本性說；習種性者，約修生說。論既云和合為一
X58n0998_p0335b02║因，故無二事矣。雲華曰：夫論種性者，順因緣門說，
X58n0998_p0335b03║豈容不對因緣而說種性？故今性種性不得為本
X58n0998_p0335b04║有。又習種性不得為修生。何以故？若法性外有修
X58n0998_p0335b05║生者，緣起可增，是故不得說修生故。今種性義者，
X58n0998_p0335b06║是其佛因，其義廣大，非偏在解，非偏在行，非偏在
X58n0998_p0335b07║位，非偏在比，非偏在證，非偏因果，非偏本有修生
X58n0998_p0335b08║故。今立性、習二種性者，約總說之。性種性約本性
X58n0998_p0335b09║說，位在種子。習種性者，約修生說，義則廣大；從緣
X58n0998_p0335b10║起門，義則善成。不對緣起說本有修生，義則不成。
X58n0998_p0335b11║得位已去，緣方成起，故約堪任，方名種性。
X58n0998_p0335b12║問：此二種性與仁王及本業經中六種性內習種、性
X58n0998_p0335b13║種有何差別耶？
X58n0998_p0335b14║六種性：一、習種性，二、性種性，三、道種性，四、聖種性，
X58n0998_p0335b15║五、等覺性，六、妙覺性。故問：二性有何差別也？
X58n0998_p0335b16║答：彼經大都約位而說，以初習為習種性，久習積成
X58n0998_p0335b17║為性種性，故說習種在十住，性種在十行。三賢之前
X58n0998_p0335b18║但名善趣，不名種性。瑜伽中久習名習種，約本為性
X58n0998_p0335b19║種。而此二種非初非中後，是故經說習故成性，論中
X58n0998_p0335b20║說為依性起習。良以此二互成緣起，無二相故。經論
X58n0998_p0335b21║互說，義方備足。
X58n0998_p0335b22║彼經下至相亦曰：此約位說義，則是通經以初習
X58n0998_p0335b23║為習，習成為性，習先性後，故習在住性居行也。信
X58n0998_p0335b24║未成位，但名善趣中修信行人，不名種性人也。瑜
X58n0998_p0335c01║伽論中久習名習，位在修生，約本名性，位在種子
X58n0998_p0335c02║上，總出經論之意。而此下章家會成緣起義，非初
X58n0998_p0335c03║中後地論斷惑義也。下云前中後取故，是則三昧
X58n0998_p0335c04║不斷，而不離三時，緣起無定性，故會性習義，緣起
X58n0998_p0335c05║亦然。由是之故，經說先習而後成性，論說依性而
X58n0998_p0335c06║能起習，盖由性習共成緣起，經論各說也。
X58n0998_p0335c07║又經說種性在發心後，論中種性在發心前。何以爾
X58n0998_p0335c08║者，以其至得位時功能方顯，是故經說在三賢位中。
X58n0998_p0335c09║然彼功能必有所依，是故論中說在位前。要由功能
X58n0998_p0335c10║顯方可說有，故經不違論；要由有性方起功能，故論
X58n0998_p0335c11║不違經。亦是互舉，義意融通。
X58n0998_p0335c12║經說發心後者，性種性當十行故，初住發心故言
X58n0998_p0335c13║在後。論說在前者，良以從外凡修信滿時成種性
X58n0998_p0335c14║發心故，故言在前。何以者，徵。以其下，釋。顯得位則
X58n0998_p0335c15║功成故，在三賢位中經說在後。若起現行必依種
X58n0998_p0335c16║子，是故說言依性起習，故論說在前。功能未顯不
X58n0998_p0335c17║說有性，經何違論？有性則能起習，論何違經？故云
X58n0998_p0335c18║互舉融通也。
X58n0998_p0335c19║問：又以何義知種性至堪任位耶？
X58n0998_p0335c20║問辭可解。
X58n0998_p0335c21║答：以論說種性必具性習，既已有習必已修行，若已
X58n0998_p0335c22║修行必至堪任。若不從愚夫至堪任以來，中間修此
X58n0998_p0335c23║串習行者，更何位修也？以於愚位未修習故，得位以
X58n0998_p0335c24║去是第二住故。是故當知，從愚位來修串習行，至彼
X58n0998_p0336a01║堪任串習方成，故得性習通融以為種性。
X58n0998_p0336a02║論說者，前引瑜伽也。既已下，慈恩云：一、本性住種
X58n0998_p0336a03║性，謂住本識，能生無漏本性功德。二、習所成種性，
X58n0998_p0336a04║謂聞正法等，熏習所起。若入五位，所修無邊勝善
X58n0998_p0336a05║法，名習所成種性故。若修信心不退，必至堪任，則
X58n0998_p0336a06║串習善等也。若不下，非此一萬劫修，於何時修耶？
X58n0998_p0336a07║以於下，釋成愚位未修，得位以後，當第二位。是故
X58n0998_p0336a08║下，結成聞法起修位，當善趣信行位人也。故得性
X58n0998_p0336a09║習，融成種性也。
X58n0998_p0336a10║問：若要待習方說性者，愚位未習，豈無性種？如其無
X58n0998_p0336a11║者，後不應有，先無後有，非性種故。如其有者，無習有
X58n0998_p0336a12║性，不應理故，論不說故。
X58n0998_p0336a13║若要下，躡前以立難。本愚位下，開兩關，設無何失？
X58n0998_p0336a14║先本自無，何時方有？如其下，既云待習說有，今愚
X58n0998_p0336a15║夫無習，汝言其有，與所立義理不相應。瑜伽論中
X58n0998_p0336a16║要具性習，不說無習而有性故。
X58n0998_p0336a17║答：此二既為緣起，故無習時亦無彼性，由此亦立無
X58n0998_p0336a18║性有情。先無後有非性種者，此亦不然，以習成處定
X58n0998_p0336a19║先有性，愚位未習故不說性，後起習已不名無習，是
X58n0998_p0336a20║故習成則說有性。隨於諸乘串習何行，爾時則說本
X58n0998_p0336a21║有彼性。
X58n0998_p0336a22║此二下。以緣起法闕一則一切不成，故無習亦無
X58n0998_p0336a23║性也。由此下。由無習故立彼無性也。先無下。舉難
X58n0998_p0336a24║以答釋。此亦下。總非也。無性則無習，今既習成，定
X58n0998_p0336b01║知先來決有性種。愚位下。會難釋成。諸乘下。則聲
X58n0998_p0336b02║聞等習。彼聲聞行至忍位時，爾時即說聲聞性等。
X58n0998_p0336b03║問：若爾，此則唯是一不定性，如何得有五種性差別
X58n0998_p0336b04║耶？
X58n0998_p0336b05║答：則由此義安立五種。
X58n0998_p0336b06║由性不定，隨熏成立，故有五性。
X58n0998_p0336b07║何者？謂修六度串習行已，位到堪任，成菩薩種性。若
X58n0998_p0336b08║習小乘行，到於忍位，成聲聞性。故智論云：煗、頂、忍等，
X58n0998_p0336b09║名為性地。善戒經云：若得世第一法，是名第二位。故
X58n0998_p0336b10║知前三善根屬種性住。若依俱舍論，得順解脫分善
X58n0998_p0336b11║根位，方說有性。故彼論云：順解脫分者，謂定能感涅
X58n0998_p0336b12║槃果善。此善生已，令彼有情名為身中有涅槃法。獨
X58n0998_p0336b13║覺准知。由此則立三乘種等。
X58n0998_p0336b14║何者？徵。由一成五其義云何？若修六度至堪任時
X58n0998_p0336b15║名菩薩等。智論下。引證。煗、頂、忍、世第一四加行位
X58n0998_p0336b16║名為性地，以至此位必不退故。俱舍頌云：忍不墮
X58n0998_p0336b17║惡趣。若至忍位定無退義，雖有命終畢竟不入三
X58n0998_p0336b18║惡道故。又𤏙、頂二位許轉根成佛，若至忍位必無
X58n0998_p0336b19║成佛義，已成聲聞種性故。善戒下。得世第一。既是
X58n0998_p0336b20║第二位，𤏙、頂、忍三屬種性位，此即小乘十二住中
X58n0998_p0336b21║第二住也，是從遠近方便中修串習也。俱舍順解
X58n0998_p0336b22║脫分者，即資粮之異名也。修至彼位即名性種，此
X58n0998_p0336b23║位善根定能感果，故名為身中有涅槃法，即名性
X58n0998_p0336b24║地。獨覺下。例顯。由此下。結也。
X58n0998_p0336c01║若於三行隨一修行，未至本位，爾時立為不定種性。
X58n0998_p0336c02║本位，謂堪任及忍位等也。
X58n0998_p0336c03║若於三行全未修行，爾時立為無有種性。
X58n0998_p0336c04║由此當知，諸乘性種皆就習說。
X58n0998_p0336c05║問：若愚位無習則無性者，後縱起習，何得為有？
X58n0998_p0336c06║若愚下，無固為無，習何為有？
X58n0998_p0336c07║答：有習非是無習位故，是故有習常恒有，無習自恒
X58n0998_p0336c08║無。既不以無習而作習，亦不以無性而為性，以位差
X58n0998_p0336c09║別故。
X58n0998_p0336c10║有習無習，二位不同，是故有性無性，自恒差別。
X58n0998_p0336c11║如涅槃經言三種人中畢竟死者，喻一闡提無佛性
X58n0998_p0336c12║也。善男子！一闡提輩若遇善友、諸佛、菩薩、聞說深法
X58n0998_p0336c13║及以不遇，俱不得離一闡提心。何以故？斷善根故。一
X58n0998_p0336c14║闡提輩亦得阿耨多羅三藐三菩提。所以者何？若能
X58n0998_p0336c15║發菩提之心，則不復名一闡提性也。善男子！以何緣
X58n0998_p0336c16║故說一闡提得阿耨多羅三藐三菩提？一闡提輩實
X58n0998_p0336c17║不得阿耨多羅三藐三菩提，如命盡者等，乃至廣說。
X58n0998_p0336c18║三種下至斷善根故，無習則無性也。一闡提至不
X58n0998_p0336c19║復名一闡提性也。下有習名有性也。發心即是習，
X58n0998_p0336c20║故不名闡提，是有性也。善男下復成無性。
X58n0998_p0336c21║當知此中，就位前後，有無恒定，不相由也。
X58n0998_p0336c22║位之前後，性之有無，理常自定，各不相由也。此上
X58n0998_p0336c23║初教相宗事中建立五性，定別成者成，不成者不
X58n0998_p0336c24║成，故云以深密第二、第三時教同許定性、無性俱
X58n0998_p0337a01║不成佛，故今合之以為一教。若爾，何以彼說初唯
X58n0998_p0337a02║不成，次一向成，第二時中准說大乘唯菩薩機，言
X58n0998_p0337a03║教攝機闕而不具耶？答：深密經意許俱不成，以第
X58n0998_p0337a04║三破第二故。第二約遍計密說，第三約依圓實說，
X58n0998_p0337a05║以後照前，故知同許。又問：義若如是，終教既說一
X58n0998_p0337a06║性，何以分教等中以第二為始教，第三為終教耶？
X58n0998_p0337a07║答：彼第二時顯說諸法皆空，攝一切空經，故當初
X58n0998_p0337a08║教。第三時教以有照空，以顯中道雙持空有，名持
X58n0998_p0337a09║法輪。三時次第總攝一代漸經，三輪義寬，收經亦
X58n0998_p0337a10║廣，故當漸門。三教未克所宗，但是境空心有，五種
X58n0998_p0337a11║三乘有不成佛。今明種性，方究其宗，本非終實。經
X58n0998_p0337a12║含多義，用有不同，非吾祖師前後異說。奘師歸於
X58n0998_p0337a13║至相之時，此章成於至相之後，言教具闕，攝機寬
X58n0998_p0337a14║狹自吾祖出，故知非後時方改也。
X58n0998_p0337a15║二、約終教，即就真如性中立種性故，則遍一切眾生
X58n0998_p0337a16║皆悉有性。
X58n0998_p0337a17║良以真如隨緣成種種味，故言法身。流轉五道，名
X58n0998_p0337a18║曰眾生。論曰：真如內熏力故，能令眾生厭生死苦
X58n0998_p0337a19║樂，求涅槃真如，熏無明成淨用等要。問曰：若依三
X58n0998_p0337a20║乘終教，則一切有情眾生皆悉成佛。由他聖智顯
X58n0998_p0337a21║本有佛性及行性故，除其草木，故曰遍有情皆悉
X58n0998_p0337a22║有性也。孔目曰：佛性者，諸佛所師，所謂法也。真性
X58n0998_p0337a23║平等猶如虗空，於諸凡聖無有限礙，名為佛性。
X58n0998_p0337a24║故智論云：白石有銀性，黃石有金性，水是濕性，火是
X58n0998_p0337b01║熱性。一切眾生有涅槃性，以一切妄識無不歸自真
X58n0998_p0337b02║性故。如經說言：眾生亦爾，悉皆有心。凡有心者，定當
X58n0998_p0337b03║得成阿耨多羅三藐三菩提。以是義故，我常宣說一
X58n0998_p0337b04║切眾生皆有佛性。
X58n0998_p0337b05║此在無情數中，即諸法自性也。在有情數中，名涅
X58n0998_p0337b06║槃性，涅槃即所證佛性也。論文甚明。或謂今學者
X58n0998_p0337b07║遍執論文，並無此義者，悞矣。良以真如隨緣而成
X58n0998_p0337b08║妄識，妄識從緣無有自性，皆歸真性也。故論曰：以
X58n0998_p0337b09║真如法常熏習故，妄心則滅，法身顯現。凡是有心，
X58n0998_p0337b10║定當作佛。涅槃云：若說草木有佛性者，是外道說。
X58n0998_p0337b11║孔目云：佛性者，據覺時語。所以知者，為隨其流處，
X58n0998_p0337b12║成種種味法身，流轉五道，名曰眾生。則在有情位
X58n0998_p0337b13║中，名為佛性。佛者，覺也。口稱無情，復言有覺，是知
X58n0998_p0337b14║不曉也。須知以性從緣，則成差別；以緣從性，方歸
X58n0998_p0337b15║一體。
X58n0998_p0337b16║問：如有難云：若諸有心悉得菩提者，佛亦有心亦應
X58n0998_p0337b17║當得。若言佛雖有心更非當得，是則無性眾生雖有
X58n0998_p0337b18║是心亦非當得。
X58n0998_p0337b19║佛及無性同是有心，佛非當得，無性應然。
X58n0998_p0337b20║答：經中已自簡濫，故但云眾生有心，不云佛矣。以處
X58n0998_p0337b21║處受生，名為眾生，故不同佛也。
X58n0998_p0337b22║經自揀云：眾生有心，何以濫佛？故不同也。
X58n0998_p0337b23║問：若並有性，如何建立五種性中無性者耶？
X58n0998_p0337b24║性若並有經論，云何建立無性？
X58n0998_p0337c01║答：論自有釋，故寶性論云：向說闡提無涅槃性不入
X58n0998_p0337c02║涅槃者，此義云何？為欲示顯謗大乘因故。此明何義？
X58n0998_p0337c03║為欲迴轉誹謗大乘心依無量時，故作是說，以彼實
X58n0998_p0337c04║有清淨佛性故。
X58n0998_p0337c05║此義云何？此是論中自有此問，論自答釋也。誣謗
X58n0998_p0337c06║大乘是地獄因，為轉此心令不生謗，故約長時不
X58n0998_p0337c07║得成佛，非謂永無清淨佛性。
X58n0998_p0337c08║又佛性論云：問云：若爾，云何佛說眾生不住於性，永
X58n0998_p0337c09║無般涅槃耶？答云：若憎背大乘者，此法是一闡提因，
X58n0998_p0337c10║為令眾生捨此法故。若隨闡提因，於長時輪轉不息。
X58n0998_p0337c11║以是義故，經作此說。若依道理，一切眾生皆悉本有
X58n0998_p0337c12║清淨佛性。若不得般涅槃者，無有是處。是故佛性決
X58n0998_p0337c13║定本有，離有離無故。
X58n0998_p0337c14║問下，論自問也。不住於性，不住清淨佛性。答下，論
X58n0998_p0337c15║答也。若背大乘，是謗誹大乘也。若有此法，則墮闡
X58n0998_p0337c16║提，故為欲恐怖令捨此法，故說無性。若墮此法，則
X58n0998_p0337c17║長時流轉，約此義故，經說無性。若依真實道理，皆
X58n0998_p0337c18║有佛性。若言闡提實不得滅度，無有是處。是故下，
X58n0998_p0337c19║結成俱有。
X58n0998_p0337c20║解云：又此論前文廣破無性，乃至末文云：三者、失同
X58n0998_p0337c21║外道，有本定有、無本定無，有不可滅、無不可生。此等
X58n0998_p0337c22║過失，由汝邪執無性義生，乃至廣說。
X58n0998_p0337c23║良以種性順因緣門，非偏在有，不偏在無。汝執定
X58n0998_p0337c24║無，故生諸過，是失同外道也。
X58n0998_p0338a01║問：前始教中決定說有無性眾生，此終教中並皆有
X58n0998_p0338a02║性，云何會通？
X58n0998_p0338a03║始終二教，各有所依之經，二義差別，如何和會？
X58n0998_p0338a04║答：亦論自有釋故。佛性論第二卷云：何故復有經說
X58n0998_p0338a05║闡提眾生決定無有般涅槃性？若爾，二經便自相違，
X58n0998_p0338a06║如何會二說一了一不了，故不相違？
X58n0998_p0338a07║此論王宗一性，故作此問，意在釋通。了者，終教所
X58n0998_p0338a08║依之經，說一切皆有清淨佛性者，了義說也。不了
X58n0998_p0338a09║者，始教所依之典，言有無性者，是權施不了說也。
X58n0998_p0338a10║是故如來所說，不相違也。
X58n0998_p0338a11║解云：若小乘中但佛一人有性，一切人皆不說有。三
X58n0998_p0338a12║乘始教中以漸異小乘故，說多人有性，猶未全異彼
X58n0998_p0338a13║故，許一分無性，是故論中判為權施不了說也。
X58n0998_p0338a14║尚言一分無性，猶未全異，故曰權施矣。
X58n0998_p0338a15║問：若依終教，一切眾生皆當作佛，即眾生雖多亦有
X58n0998_p0338a16║終盡。若如是者，最後成佛即無所化，所化無故利他
X58n0998_p0338a17║行闕，行闕成佛不應道理，又令諸佛利他功德有斷
X58n0998_p0338a18║盡故。
X58n0998_p0338a19║生界雖多而皆有性，終竟有盡。若如下，立理進難。
X58n0998_p0338a20║若許俱成，二利行中利他為上，生總成佛則無他
X58n0998_p0338a21║可利，無他可利則無妙行，無行而成理不應故。又
X58n0998_p0338a22║諸佛如來利他功德無有斷盡，生界若盡則斷盡
X58n0998_p0338a23║矣。
X58n0998_p0338a24║如其一切盡當作佛，而言眾生終無盡者，即有自語
X58n0998_p0338b01║相違過失，以無終盡者永不成佛故。又如一佛度無
X58n0998_p0338b02║量人，於眾生界有損以不？若有漸損必有終盡，有
X58n0998_p0338b03║損無盡不應理故。若無損者則無滅度，有滅無損
X58n0998_p0338b04║不應理故。
X58n0998_p0338b05║眾生總許作佛，而云無盡，則自相違也。又如下。問：
X58n0998_p0338b06║生界損不損否？若有損，云何有損？而云無盡，不成
X58n0998_p0338b07║理故。
X58n0998_p0338b08║依如是等道理，佛地論等由此建立無性有情離上
X58n0998_p0338b09║諸過。此義云何？
X58n0998_p0338b10║依上諸義，佛地、瑜伽等論立無性者，其義善成。
X58n0998_p0338b11║答：若謂眾生由有性故，並全成佛，說有盡者，是即便
X58n0998_p0338b12║於眾生界中起於減見。眾生界既減，佛界必增，故於
X58n0998_p0338b13║佛界便起增見。如是增減，非是正見。
X58n0998_p0338b14║若謂下，牒難。是即下，總非。既云增減是外道說，故
X58n0998_p0338b15║非正見。
X58n0998_p0338b16║是故不增不減。經云：舍利弗！大邪見者，所謂見眾生
X58n0998_p0338b17║界增，見眾生界減，乃至廣說。
X58n0998_p0338b18║邪見之人，則有增減。彼經又云：法身即是眾生，眾
X58n0998_p0338b19║生即是法身。法身、眾生，義一名異。又云：眾生界、法
X58n0998_p0338b20║界，無二無別。若言眾生、法界有二有別者，我說彼
X58n0998_p0338b21║人名一闡提。
X58n0998_p0338b22║設避此見故，立此一分無性有情為不增減者，彼終
X58n0998_p0338b23║不能離增減見。何以故？以彼見於諸有性者並成佛
X58n0998_p0338b24║故，則便起於斷見、減見；諸無性者不成佛故，即便起
X58n0998_p0338c01║於常見、增見，以彼不了眾生界故。
X58n0998_p0338c02║設避下。是牒難。彼終下。總非。何以下。徵釋。有情俱
X58n0998_p0338c03║成則後不復有成佛者，則斷見、減見無性不成，常
X58n0998_p0338c04║在生界是常見、增見。有如是見者，由不了生界也。
X58n0998_p0338c05║是故經云：一切愚癡凡夫，不如實知一法界故，不如
X58n0998_p0338c06║實見一法界故，起邪見心，謂眾生界增，眾生界減。
X58n0998_p0338c07║在文可見。
X58n0998_p0338c08║文殊般若經云：假使一佛住世，若一劫、若過一劫，如
X58n0998_p0338c09║一佛世界，復有無量無邊恒河沙諸佛。如是一一佛，
X58n0998_p0338c10║若一劫、若過一劫，晝夜說法，心無暫息，各各度於無
X58n0998_p0338c11║量？河沙眾生，皆入涅槃，而眾生界亦不增減。乃至十
X58n0998_p0338c12║方諸佛世界亦復如是，一一諸佛說法教化，各度無
X58n0998_p0338c13║量？河沙眾生，皆入涅槃，於眾生界亦不增減。
X58n0998_p0338c14║即文殊問般若也。假使過一劫等，言其長時也。如
X58n0998_p0338c15║一下，以一例多。亦爾許時，晝夜度生不息，如是之
X58n0998_p0338c16║多，爾許成佛而不增減。此約一方說。乃至下，列明
X58n0998_p0338c17║十方也。
X58n0998_p0338c18║何以故？眾生定相不可得故。
X58n0998_p0339a01║何故爾？所時界多佛度生而不增減。眾生既無定
X58n0998_p0339a02║相，將何以增減？法身被染，故曰眾生從緣成立。性
X58n0998_p0339a03║本自空，譬如虗空。一切世界若成若壞，常無增減。
X58n0998_p0339a04║以義從名，假立眾生耳。故經云：若成正覺與不成
X58n0998_p0339a05║正覺，亦無增減。何以故？菩提無相無非相，無一無
X58n0998_p0339a06║種種，能成所成皆無有相，復何增減？
X58n0998_p0339a07║義言：說眾生界猶如虗空，假使無量勝神通之者，各
X58n0998_p0339a08║無量劫飛行虗空，求空邊際終不可盡，非以不盡不
X58n0998_p0339a09║名遊行，非以遊行令其得際。
X58n0998_p0339a10║虗空，諭生界。神通，諭諸佛飛行。求空，諭說法度生
X58n0998_p0339a11║也。
X58n0998_p0339a12║當知此中道理亦爾，非以當得令其有終，非以無終
X58n0998_p0339a13║說有無得，是故諸難無不通也。
X58n0998_p0339a14║非以當得成佛，令生界有盡；非以生界無盡，說有
X58n0998_p0339a15║無性不成佛故。是故結成義宗，生界離盡不盡，諸
X58n0998_p0339a16║難皆遣也。
X58n0998_p0339a17║又為成諸佛利他功德無斷盡故，立一分無性眾生
X58n0998_p0339a18║者。
X58n0998_p0339a19║是則令彼諸佛但有變化利他功德，亦即斷彼隨他
X58n0998_p0339a20║受用諸功德也，以無菩薩證諸地故。又化他中亦但
X58n0998_p0339a21║有麤，斷滅彼細，以無一人得二乘無漏故。
X58n0998_p0339a22║登地即見報身，今無登地之機，故斷報身利他功
X58n0998_p0339a23║德，以彼無性，但以人天而成熟之。又化下，且凡夫
X58n0998_p0339a24║二乘見彼化佛，以彼無性，但是凡夫，既無二乘變
X58n0998_p0339b01║化利他，有麤無細。
X58n0998_p0339b02║又今已後諸佛，無有一佛得說三乘等教，以無得聖
X58n0998_p0339b03║機故，即斷諸佛同體大悲也。
X58n0998_p0339b04║應但天乘、梵乘，諸佛不說聲聞等法，以無所化機
X58n0998_p0339b05║故。
X58n0998_p0339b06║又若定意謂悉有性故必皆有盡，恐最後佛闕利他
X58n0998_p0339b07║行，故立一分定無性者。
X58n0998_p0339b08║然彼後佛終於利他不圓滿，以其所化無一有情得
X58n0998_p0339b09║聖果故。但佛菩薩二利之中利他為最，何有不令一
X58n0998_p0339b10║人得聖果，而於自身得成佛耶？
X58n0998_p0339b11║不能度一眾生令得聖果，故利他行闕。闕利他行
X58n0998_p0339b12║而自成佛耶？
X58n0998_p0339b13║又本皆發弘誓願云：令諸眾生悉得菩提。是故令得
X58n0998_p0339b14║故，本願不虗；而眾生界不可□故，本願不斷。若不爾
X58n0998_p0339b15║者，違本願故，行願虗故，虗行成佛不應理故。
X58n0998_p0339b16║諸佛菩薩初始發心即有此願，由有此故得成菩
X58n0998_p0339b17║提。今皆無性不能令得，故本願虗也。有性俱成生
X58n0998_p0339b18║界，　故本願斷也。若不下虗發度生之願，無生證
X58n0998_p0339b19║性行願虗矣。不能如實修行而自成佛，理不應故。
X58n0998_p0339b20║是故雖欲避上諸失建立無性，不謂彼過還墮此宗，
X58n0998_p0339b21║是故無性非為究竟了義也。
X58n0998_p0339b22║此上諸過，是法相宗。立此以難性宗，故云不謂彼
X58n0998_p0339b23║過，彼即性家也。還墮此宗，即相宗也。以能立過，設
X58n0998_p0339b24║難之家為此，受難之家為彼也。
X58n0998_p0339c01║問：夫論種性，必是有為，如何此教約真如為種性耶？
X58n0998_p0339c02║此亦有宗，以事難理也。不達有為皆從真起，故有
X58n0998_p0339c03║是問。
X58n0998_p0339c04║答：以真如隨緣與染和合成本識時，即彼真中有本
X58n0998_p0339c05║覺無漏，內薰眾生為返流因，得為有種性。
X58n0998_p0339c06║即起信云：心生減者，依如來藏故，有生滅心，所謂
X58n0998_p0339c07║不生滅，與生滅和合，非一非異，名為阿梨耶識也。
X58n0998_p0339c08║即彼下論云：此識有二種義：一者覺義，二者不覺
X58n0998_p0339c09║義，乃至即是如來平等法身，依此法身，說名本覺。
X58n0998_p0339c10║又曰：依法力熏習，如實修行，滅相續心相，顯現法
X58n0998_p0339c11║身故，為返流因，為性種性也。
X58n0998_p0339c12║梁攝論說為梨耶中解性，起信論中說梨耶二義中
X58n0998_p0339c13║本覺是也。
X58n0998_p0339c14║梁論稱解性，即是起信梨耶中本覺二論共詮也。
X58n0998_p0339c15║又彼論中如來藏具足無漏，常薰眾生為淨法因。又
X58n0998_p0339c16║寶性論云及彼真如性者，彼本云：如六根聚經說：六
X58n0998_p0339c17║根如是，從無始來畢竟諸法為體。故解云：以真如通
X58n0998_p0339c18║一切法。今簡去非情，故約云處眾生數中，取彼畢竟
X58n0998_p0340a01║真如理以為種性也。
X58n0998_p0340a02║解云：下章家示經義也。經取諸法中唯真如是不
X58n0998_p0340a03║可破壞故，故云究竟為體。
X58n0998_p0340a04║此與瑜伽所說名同，但彼約始教，以理從事麤相而
X58n0998_p0340a05║說故，約事中明種性故也。地持云：種性麤相，我已略
X58n0998_p0340a06║說。此之謂也。
X58n0998_p0340a07║寶性與瑜伽所說名同，彼宗就事建立種性，故云
X58n0998_p0340a08║以理從事麤相而說也。以彼證。
X58n0998_p0340a09║寶性論中約此終教，以事從理深細而說，故就真如
X58n0998_p0340a10║明性種性。是故佛性論云：自性清淨心名為道諦。
X58n0998_p0340a11║就真如本覺以明，故云終教。以事從理，深細而說
X58n0998_p0340a12║也。佛性下。引證道諦。即所修之道，皆從真流也。
X58n0998_p0340a13║又涅槃經云：佛性者，名第一義空。第一義空，名為智
X58n0998_p0340a14║慧。
X58n0998_p0340a15║此等並就本覺性智說為性種。
X58n0998_p0340a16║指上所引經論，並將本覺性智，說為性種也。
X58n0998_p0340a17║其習種亦從真如所成。故攝論云：多聞薰習，從最清
X58n0998_p0340a18║淨法界所流等。
X58n0998_p0340a19║又起信論中，以真如體相二大為內薰因，真如用大
X58n0998_p0340a20║為外薰緣，以與無明染法合故，是故三大內外說薰。
X58n0998_p0340a21║以薰力故，無明盡時，冥合不二，唯一真如也。
X58n0998_p0340a22║論云：真如熏習義有二：一者、自體相熏習者，從無
X58n0998_p0340a23║始來具無漏法，乃至常恒熏習，以有力故，能令眾
X58n0998_p0340a24║生厭生死苦，樂求涅槃，故為內熏也。用大者，論用
X58n0998_p0340b01║熏習者，即是眾生外緣之力，乃至見報應之身，熏
X58n0998_p0340b02║習真如，滅無明等，故云外熏緣也。隨事業二識，見
X58n0998_p0340b03║報應等，故與合也。無明下，論云：熏習真如，滅無明
X58n0998_p0340b04║故。以真如常恒熏習故，妄心則滅，顯現法身，名為
X58n0998_p0340b05║如來藏，亦名如來法身，等同一味，唯一真如。
X58n0998_p0340b06║三、約頓教明者，唯一真如，離言絕相，名為種性。亦不
X58n0998_p0340b07║分性習之異，以一切法由無二相故，是故諸法無行。
X58n0998_p0340b08║經云：云何是事名為種性？文殊師利云：一切眾生皆
X58n0998_p0340b09║是一相，畢竟不生，離諸名字，一異不可得故，是名種
X58n0998_p0340b10║性。以此准之。
X58n0998_p0340b11║唯真如者，以無生滅等相總鎔染淨，一一白白皆
X58n0998_p0340b12║悉真故，唯是一法界大總相法門體，離言說相，離
X58n0998_p0340b13║名字相，離心緣相，畢竟平等，無有變異，不可破壞，
X58n0998_p0340b14║唯是一心，故名真如。金剛三昧經云：一切萬法皆
X58n0998_p0340b15║悉言文之相，言文之相則非為義，如實之義不可
X58n0998_p0340b16║言說，眾生說者文語非義。論云：以無分別，離分別
X58n0998_p0340b17║故，是故無二。亦不下，論云：此真如體無有可遣，以
X58n0998_p0340b18║一切法悉皆真故；亦無可立，以一切法皆同如故。
X58n0998_p0340b19║是故下，引經證大本。維摩經云：爾時文殊師利讚
X58n0998_p0340b20║維摩詰言：善哉居士！如言說如，如耳聽如，斯乃真
X58n0998_p0340b21║實不二法門，斯乃真實不二法體。是故以此為種
X58n0998_p0340b22║性也。
X58n0998_p0340b23║上來約三乘說竟。
X58n0998_p0340b24║今明佛種性，中間三教，首標三乘，今結三乘，則三
X58n0998_p0340c01║乘至此，其義明矣。
X58n0998_p0340c02║第三、約一乘，有二說：一、攝前諸教所明種性，並皆具
X58n0998_p0340c03║足主伴成宗，以同教故，攝方便故。
X58n0998_p0340c04║攝前等。而言主、伴成宗者，此有二義：一、依鎮國曰：
X58n0998_p0340c05║以別該同，皆圓教攝。即此同中，必有別義。如事理
X58n0998_p0340c06║無礙，必有事事無礙。猶彼江水，入海亦鹹。華嚴大
X58n0998_p0340c07║疏佛身、土中十門云：上分權、實，唯第九屬於此經。
X58n0998_p0340c08║若據融攝及攝同教，總前九義：一、總句是謂如來
X58n0998_p0340c09║無礙身、土，普賢亦爾。義隨隱、顯，不可累安。達者尋
X58n0998_p0340c10║文，無生局見。問：答云：已上諸惑，一惑一切障，一斷
X58n0998_p0340c11║一切斷，此屬一乘教。皆是全收諸教，作別教釋也。
X58n0998_p0340c12║二、依孔目，橫依方便，即是圓通究竟法，從彼所流，
X58n0998_p0340c13║無異事故。云：雖約諸義，差別不同，皆是同教一乘
X58n0998_p0340c14║義也。何以故？為成普法故，普法所成故，是故攝成
X58n0998_p0340c15║主、伴。即決擇中第八門也。孔目又曰：若據同教說，
X58n0998_p0340c16║即攝前四乘所明道理，一切皆是一乘之義。文雖
X58n0998_p0340c17║是同，而義皆別者，在此一一主、伴成宗也。搜玄云：
X58n0998_p0340c18║如法華經，三界之中，三車引諸子出宅露地，別授
X58n0998_p0340c19║大牛之車。仍此二教，同在三界，作見聞境。又聲聞
X58n0998_p0340c20║等為窮子，是其所引。故知小乘之外，別有三乘，互
X58n0998_p0340c21║得相引，主、伴成宗。此是一乘為主，三乘為伴耳。然
X58n0998_p0340c22║是法華同教攝也。
X58n0998_p0340c23║二、據別教，種性甚深因果無二，通依及正盡二世間，
X58n0998_p0340c24║該收一切理事解行等諸法門，本來滿足已成就訖。
X58n0998_p0341a01║故大經云：菩薩種性甚深廣大，與法界虗空等。此之
X58n0998_p0341a02║謂也。
X58n0998_p0341a03║孔目曰：種性義者，是其佛因，其義廣大。因果無二
X58n0998_p0341a04║者，各攝法盡故。通依下。孔目曰：非偏在解行，比證
X58n0998_p0341a05║因果等。又曰：普賢證位，佛果攝用，無礙自在，一切
X58n0998_p0341a06║皆盡故。又說從因感果，依一乘教，具一切因緣、理
X58n0998_p0341a07║事、教義、人法、因果。又總雖有因緣，乃至一即一切，
X58n0998_p0341a08║一切即一。又盧舍那佛，普賢行因，成就因果，與三
X58n0998_p0341a09║乘等別。又問云：普賢因果法門體性，不與世間道
X58n0998_p0341a10║理事同，因何從凡夫世間，得成普賢解行等果？答：
X58n0998_p0341a11║普賢因果，不從凡夫世間尅得。何以故？若未成，則
X58n0998_p0341a12║不說普賢；若已成，則舊來如此道理時事，皆悉不
X58n0998_p0341a13║同。凡夫之法，本來無物，無物能成。普賢對凡，舊來
X58n0998_p0341a14║非有，無所可成。唯普賢望普賢，說成說不成，可准
X58n0998_p0341a15║知之。大經下。引證。
X58n0998_p0341a16║若隨門顯現，即五位之中位位內六決定義等名為
X58n0998_p0341a17║種性，亦即此法名為果相，以因果同體唯一性故。廣
X58n0998_p0341a18║如經說，餘可准知。
X58n0998_p0341a19║五位，即住、行、向、地及果位也。六決定者：一、觀相善
X58n0998_p0341a20║決定，二、真實善決定，三、勝善決定，四、因善決定，五、
X58n0998_p0341a21║大善決定，六、不怯弱決定。此六何以名決定？有六
X58n0998_p0341a22║義故得名決定：一、約行體決定，堅固不退故；二、望
X58n0998_p0341a23║所證決定已證；三、約煩惱決定能斷；四、約所信決
X58n0998_p0341a24║定不疑；五、約所化決定能度；六、望佛果決定能成。
X58n0998_p0341b01║由六義得名決定。孔目云：此六決定是十地體，通
X58n0998_p0341b02║十地故亦通十住已來。經云：十住中有五決定，十
X58n0998_p0341b03║行亦同除大善。十回向有三決定，謂觀相及大善、
X58n0998_p0341b04║不怯弱。此之廢興顯位高下增微故。通義可知。此
X58n0998_p0341b05║義通彼修生及本有，普賢性起在此位中。何以故？
X58n0998_p0341b06║同是證故，非彼三乘及小乘所知。探玄云：大海十
X58n0998_p0341b07║相別諭十地，總一大以諭佛地。又云：地有二分別，
X58n0998_p0341b08║所盡大虗以譬果分，能盡十相以諭因分，是故通
X58n0998_p0341b09║能所依為一種性也。
X58n0998_p0341b10║問：云何種性約諸教差別不同耶？
X58n0998_p0341b11║答：此亦有二義：一、約法辨，隱顯相收；二、約機明，得法
X58n0998_p0341b12║分齊。
X58n0998_p0341b13║初義者，由此種性緣起無礙具五義門，是故諸教各
X58n0998_p0341b14║述一門，隨機攝化義不相違。
X58n0998_p0341b15║何為五者？一、是隨執非有門，如小乘說；二、隨事虧盈
X58n0998_p0341b16║門，如始教說；三、從理遍情門，如終教說；四、絕相離言
X58n0998_p0341b17║門，如頓教說；五、性備眾德門，如圓教說。
X58n0998_p0341b18║義雖有五，然種性圓通，隨攝遍收，隱顯齊致也。
X58n0998_p0341b19║二、明得法分齊者，或一切皆無，唯除佛一人，如小乘
X58n0998_p0341b20║說。或一切皆有，唯除草木等，如終教說。或亦有亦無，
X58n0998_p0341b21║如始教說，以許一分無性故。或非有非無，如頓教說，
X58n0998_p0341b22║以離相故。或具前四，如一乘攝方便處說。或即因具
X58n0998_p0341b23║果，通三世間，如圓教說。餘可准知。
X58n0998_p0341b24║並如所依心識，准知可解。
X58n0998_p0341c01║第三行位差別者，於諸教中皆以三義略示：一明位
X58n0998_p0341c02║相，二明不退，三明行相。
X58n0998_p0341c03║初者，依小乘有四位，謂方便、見、修及究竟。又說小乘
X58n0998_p0341c04║十二住以為究竟，及說三界、九地、十一地等，廣如小
X58n0998_p0341c05║論說。
X58n0998_p0341c06║方便，謂七方便：一、五停心；二、別相念；三、總相念；四、
X58n0998_p0341c07║煖；五、頂；六、忍；七、世第一。此七總名道前方便。二、見
X58n0998_p0341c08║道；三、修道；四、究竟道。孔目云：從小乘位十二住，即
X58n0998_p0341c09║合四果，共成十二住。十二住者：一、聲聞自種性，乃
X58n0998_p0341c10║至第十二、一切種阿羅漢住。三界九地者：一、五趣
X58n0998_p0341c11║雜居地，乃至第九、非非想處地。欲界為一，上二為
X58n0998_p0341c12║八。十一地者：九地復加十、未至定地，十一、滅受想
X58n0998_p0341c13║地。
X58n0998_p0341c14║二、不退者，此中修行至忍位得不退故也。
X58n0998_p0341c15║忍位等，如前門說。
X58n0998_p0341c16║三、其行相亦如彼諸論說。
X58n0998_p0341c17║即愚慧勝劣行相，如毗曇等論。
X58n0998_p0341c18║問：何故小乘行位等相不廣顯耶？答：此中意者，以義
X58n0998_p0342a01║差別顯教不同，而小乘異大乘，理無疑故，不待說也。
X58n0998_p0342a02║文皆可見。故下斷惑分齊中，但標起而已。
X58n0998_p0342a03║若依初教，亦以三義顯初位相者，此中有二：
X58n0998_p0342a04║一為引愚法二乘令迴心故，施設迴心教，亦但有見
X58n0998_p0342a05║修等四位及九地等，名同小乘。或立五位，謂見道前
X58n0998_p0342a06║七方便內，前三種為資粮位，以遠方便故，後四善根
X58n0998_p0342a07║為加行位，是近方便故，餘名同前。
X58n0998_p0342a08║施設下。謂大乘經中有將大小二乘地位和合而
X58n0998_p0342a09║說，如乾慧等地，是大小雜列作十地也。又如大小
X58n0998_p0342a10║二乘同說見修等，皆為引令二乘迴心施設此法
X58n0998_p0342a11║也，故云引愚法等，此教通於三乘。又說見謂見道，
X58n0998_p0342a12║通大小乘。小乘義者，見謂推度為義，謂能推度見
X58n0998_p0342a13║諦理故名見道，見即是道屬主受稱。有云八忍名
X58n0998_p0342a14║見、八智名道，即見之道依士得名。大乘義者，真見
X58n0998_p0342a15║道得無分別智，親證諦理非比智知相，見道以後
X58n0998_p0342a16║得智修道，修謂修習、道謂聖道，於此位中勤修聖
X58n0998_p0342a17║道故名修道。等者，名同小乘故。
X58n0998_p0342a18║又亦為說乾慧等十地，第九名菩薩地，第十名佛地
X58n0998_p0342a19║者，欲引二乘望上不足，漸次修行至佛果故。又彼佛
X58n0998_p0342a20║果不在十地外同在地中者，以引彼故方便同彼，以
X58n0998_p0342a21║二乘人於現身上得聖果故不在後也。
X58n0998_p0342a22║十地者，初乾慧地、二性地、三八人地、四見地、五薄
X58n0998_p0342a23║地、六離欲地、七辨地、八辟支地、九十如章。欲引等
X58n0998_p0342a24║者，此乃三乘雜列，從初至十示勝劣故。又彼下既
X58n0998_p0342b01║二乘在現身得果，故同彼說在地中得佛，是方便
X58n0998_p0342b02║善巧也。
X58n0998_p0342b03║又此位相及行相等，廣如瑜伽聲聞決擇及雜集論
X58n0998_p0342b04║說。
X58n0998_p0342b05║位相，即上十地等。孔目云：地者，位也。行相者，謂五
X58n0998_p0342b06║乘人所觀行相也。
X58n0998_p0342b07║問：何故瑜伽等所明聲聞行位相，而不同彼毗曇等
X58n0998_p0342b08║耶？答：不同相者，有二義意：一、為顯小乘人愚於諸法
X58n0998_p0342b09║不了說故；二、為方便漸漸引向大乘故。是故所明行
X58n0998_p0342b10║位等法，皆悉方便順向大說，故不同也。此既非是愚
X58n0998_p0342b11║法小乘，又非菩薩，即知是彼三乘教中聲聞乘也。
X58n0998_p0342b12║見修乾慧等位相，如何與前毗曇等不同耶？答：有
X58n0998_p0342b13║二意故不同：一、欲顯小乘不達法空，對之以說毗
X58n0998_p0342b14║曇等所宗之經也；二、欲迴小入大，方便漸同，順向
X58n0998_p0342b15║大說，故不同也。此既下。指此迴心教也。退非愚法，
X58n0998_p0342b16║進非菩薩，即是三乘中聲聞乘也。吾祖就聲聞藏
X58n0998_p0342b17║中，准諸經論，曲開三種：一、諍論聲聞藏，謂契經、四
X58n0998_p0342b18║阿含、調伏五部、對法二十部，互相違諍，所說不同，
X58n0998_p0342b19║不妨聖果，是故總名諍論藏。二、稱實聲聞藏，如瑜
X58n0998_p0342b20║伽聲聞地及聲聞決擇，詮示聲聞行、位、果等，皆悉
X58n0998_p0342b21║稱實，與理相應，不同婆娑及諸異論。以補處所說，
X58n0998_p0342b22║非諸異論所能諍故，是故總名稱實聲聞藏。問：此
X58n0998_p0342b23║中所說，既與小乘諸部不同，豈聲聞人有兩種耶？
X58n0998_p0342b24║答：此約教中說聲聞法盡理、不盡理，故開為二，非
X58n0998_p0342c01║謂聲聞亦有差別。三、假立聲聞藏，如大乘經中，為
X58n0998_p0342c02║引聲聞令迴心故，所立法門亦同聲聞名數而說，
X58n0998_p0342c03║如無作、四諦及道品等。如諸大乘經中說，不能繁
X58n0998_p0342c04║引。既非菩薩所學，是故名為假立聲聞藏。問：此中
X58n0998_p0342c05║名雖同小乘，義實是大，何得總說為聲聞藏？答：只
X58n0998_p0342c06║為此義，名為假立。問：諸聲聞人根熟，迴心所學，即
X58n0998_p0342c07║是菩薩藏。収此假立名，於彼何用？答：但聲聞迴心
X58n0998_p0342c08║有二種：一、勝，二、劣。勝者一往入大，不籍此藏；劣猶
X58n0998_p0342c09║怖大，是故方便同彼名數，令易信受，故立此門。今
X58n0998_p0342c10║即稱實藏収。
X58n0998_p0342c11║二、為直進人顯位相者，彼說菩薩十地差別。
X58n0998_p0342c12║十地差別者，孔目云：復約位，從歡喜地盡第九地，
X58n0998_p0342c13║於第十地即不退，成其佛故。
X58n0998_p0342c14║又以十地說為見修，及通地前以為大乘十二住義。
X58n0998_p0342c15║何以故？為影似小乘故。又彼地前有四十心，以彼十
X58n0998_p0342c16║信亦成位，此亦為似小乘道前四方便故。是故梁攝
X58n0998_p0342c17║論云：如須陀洹道前有四位，謂𤌢、頂、忍、世第一法。菩
X58n0998_p0342c18║薩地前四位亦如是，謂十信、十解、十行、十迴向。
X58n0998_p0342c19║又以十地者，約位見修等同小乘故。及通下，約大
X58n0998_p0342c20║乘十二位，於第十二最上菩薩住後即成其佛，似
X58n0998_p0342c21║小乘十二住故。地前四十心同小乘見，道前四加
X58n0998_p0342c22║行故。
X58n0998_p0342c23║又亦為似迴心教故，以信等四位為資粮位。十迴向
X58n0998_p0342c24║後，別立四善根為加行位。見等同前。
X58n0998_p0343a01║地前立資粮，加行似小乘，見道前開七方便故。
X58n0998_p0343a02║問：何故此教所立名數，多分影似小乘等耶？答：為隨
X58n0998_p0343a03║方便影似引彼，有勝方便故。若全異彼，難信受故。若
X58n0998_p0343a04║全同彼，不名引故。
X58n0998_p0343a05║答中，全同全異俱不成引，同而且異方成引義，故
X58n0998_p0343a06║云勝方便。
X58n0998_p0343a07║問：若引二乘，可須似彼，如為直進，何假似彼小耶？答：
X58n0998_p0343a08║有二意故，亦稍似小：一、始教中直進之人，機麤淺故，
X58n0998_p0343a09║不能盡受大乘深法，是故所示位等法相亦似小乘，
X58n0998_p0343a10║而義理仍別。二、凡以大乘似小乘說者，皆通二義：一、
X58n0998_p0343a11║為引小；二、為淺機。是故說此為始教也。
X58n0998_p0343a12║答：義理仍別者，小乘即實，初教即空等，既為淺機，
X58n0998_p0343a13║又復引小，由是說為大乘初門也。
X58n0998_p0343a14║即如何義等者，如瑜伽說：云何已成就補特伽羅相？
X58n0998_p0343a15║謂諸聲聞先已串習諸善法故。若時安住下品成就，
X58n0998_p0343a16║爾時便有下品欲樂、下品加行，猶往惡趣，非於現法
X58n0998_p0343a17║證沙門果，非於現法得般涅槃。若時安住中品成就，
X58n0998_p0343a18║爾時便有中品欲樂、中品加行，不往惡趣，於現法中
X58n0998_p0343a19║證沙門果，非於現法得般涅槃。若時安住上品成就，
X58n0998_p0343a20║爾時便有上品欲樂、上品加行，不往惡趣，於現法中
X58n0998_p0343a21║證沙門果，即於現法得般涅槃。
X58n0998_p0343a22║上言以大似小者，經論中何等法義是耶？故引此
X58n0998_p0343a23║以示之。已成下，已於凡夫地遇佛教法起行進修
X58n0998_p0343a24║故。下品等，應是頂位已還人也，以忍位不往惡趣
X58n0998_p0343b01║故。欲樂加行者，即彼頂前諸位所修四諦觀行等。
X58n0998_p0343b02║頂位人縱造業入惡趣，必不起大邪見斷善根故。
X58n0998_p0343b03║煖位不容久留諸趣，後必生人天遇佛法證涅槃，
X58n0998_p0343b04║故云非於現法等。中品者，應是忍位世第一法人
X58n0998_p0343b05║也，以忍位不往惡趣。世第一位雖是異生，必能為
X58n0998_p0343b06║等無間緣引入見道正性離生位故。上品者，此應
X58n0998_p0343b07║見修位人也。然此有多種人，且如欲界現般那含
X58n0998_p0343b08║人，謂此那含於現在身上般涅槃故。此是最利根
X58n0998_p0343b09║人，只於現在欲界身上得三果已不生上界，便能
X58n0998_p0343b10║進斷上八地七十二品俱生修惑，證阿羅漢涅槃
X58n0998_p0343b11║果故。
X58n0998_p0343b12║如說聲聞，獨覺亦爾。何以故？道與聲聞種性同故，乃
X58n0998_p0343b13║至廣說。
X58n0998_p0343b14║當亦立三品也。
X58n0998_p0343b15║於菩薩位為似二乘，亦立如是三種成就。故彼論云：
X58n0998_p0343b16║若諸菩薩住勝解行地，名下品成就；住淨勝意樂地，
X58n0998_p0343b17║名中品成就；住墮決定究竟地，名上品成就。若菩薩
X58n0998_p0343b18║住下品成就，猶往惡趣，此盡第一無數大劫，乃至廣
X58n0998_p0343b19║說。餘二大劫配二成就。如是等文，類別非一，皆具上
X58n0998_p0343b20║意，可准而知。
X58n0998_p0343b21║勝解行地者，論云：若諸菩薩住勝解行地，名下品
X58n0998_p0343b22║成就，爾時便有下品欲樂、下品加行，猶往惡趣。此
X58n0998_p0343b23║盡第一無數劫邊際熾然無動極善清淨覺品善
X58n0998_p0343b24║法，當知一切皆未得相應。若時菩薩住中品成就，
X58n0998_p0343c01║爾時便有中品欲樂、中品加行，不往惡趣。此盡第
X58n0998_p0343c02║二無數劫邊際熾然無動覺品善法已得相應，極
X58n0998_p0343c03║善清淨覺品善法未得相應。若時菩薩住上品成
X58n0998_p0343c04║就，爾時便有上品欲樂、上品加行，不往惡趣。此盡
X58n0998_p0343c05║第三無數劫邊際熾然無動極善清淨覺品善法，
X58n0998_p0343c06║當知一切皆悉成就。
X58n0998_p0343c07║二、不退位者，依佛性論，聲聞至苦忍，緣覺至世第一
X58n0998_p0343c08║法，菩薩至于迴向方，皆不退也。
X58n0998_p0343c09║如種性處辨。
X58n0998_p0343c10║當知此中聲聞、緣覺非是愚法，是故皆是始教中三
X58n0998_p0343c11║乘人也。
X58n0998_p0343c12║揀愚法小乘，此是通大之小，故云是始教中人也。
X58n0998_p0343c13║亦可菩薩地前總說為退，以其猶墮諸惡趣故。如瑜
X58n0998_p0343c14║伽云：若諸菩薩住勝解行地，猶往惡趣故。此盡第一
X58n0998_p0343c15║無數大劫，如是等也。
X58n0998_p0343c16║地前總退，如瑜伽等說。此亦教淺非深，細盡理說
X58n0998_p0343c17║也。
X58n0998_p0343c18║三、明位中行相差別者，如瑜伽云：勝解行住，菩薩轉
X58n0998_p0343c19║時，何行何相？或時具足聰慧，於其諸法能受能持，於
X58n0998_p0343c20║其義理堪能悟入；或於一時不能如是；或於一時具
X58n0998_p0343c21║足憶念；或於一時成於妄類，於諸眾生未能了知調
X58n0998_p0343c22║伏方便，於自佛法亦未了知如實引發善巧方便，為
X58n0998_p0343c23║他說法教授教誡勉勵而轉，勉勵轉故不能如實知；
X58n0998_p0343c24║或時虗棄如闇中射，或中或不中隨欲成故；或於一
X58n0998_p0344a01║時於大菩提已發心而後退捨，由意樂故欲令自樂，
X58n0998_p0344a02║由思擇故欲令他樂；或於一時聞說甚深廣大法教，
X58n0998_p0344a03║而生驚怖猶豫疑惑。如是等類，名勝解行住。
X58n0998_p0344a04║言差別者，如諸位行人所起智慧願行，位位不同。
X58n0998_p0344a05║言菩薩轉時者，轉入諸位，轉起諸行之時也。何行
X58n0998_p0344a06║者，所行之行云何。何相者，得位相狀若何也。此菩
X58n0998_p0344a07║薩未能一向升進。演義引瑜伽疏云：即以此住有
X58n0998_p0344a08║漏種現及無漏種諸善為體，而猶未證真寂之理，
X58n0998_p0344a09║但印持決定而起諸行，故名勝解行住。
X58n0998_p0344a10║解云：此是十二住中第二住行相，其第一種性住行
X58n0998_p0344a11║相更劣，及地上行相，皆如彼說。
X58n0998_p0344a12║十二住者，孔目曰：直進菩薩一人即有十地，并說
X58n0998_p0344a13║見修後方得成佛，及說大乘十二住：一、種性住，二、
X58n0998_p0344a14║解行住，三、淨心住，四、增上戒住，五、增上意住，六、增
X58n0998_p0344a15║上慧住，七、諦相應慧住，八、緣起相應慧住，九、有行
X58n0998_p0344a16║有開發無相住，十、無行無開發無相住，十一、無礙
X58n0998_p0344a17║慧住，十二、最上菩薩住。第一、種性住者，演義引論
X58n0998_p0344a18║釋能住人云：謂由性有仁賢性，能成菩薩行德，不
X58n0998_p0344a19║由思擇制，約有所防護故，即善行人也。瑜伽與孔
X58n0998_p0344a20║目名有小異。
X58n0998_p0344a21║若依終教，示說菩薩十地差別。
X58n0998_p0344a22║孔目云：約大乘終教，有其十門，顯十地故。
X58n0998_p0344a23║亦不以見修等名說。
X58n0998_p0344a24║不假似彼故。
X58n0998_p0344b01║又於地前但有三賢，以信但是行，非見位故，未得不
X58n0998_p0344b02║退。故本業經云：未上住前有此十心，不云位也。又云：
X58n0998_p0344b03║始從凡夫地值佛菩薩正教法中，起一念信發菩提
X58n0998_p0344b04║心，是人爾時名為住前信相菩薩，亦名假名菩薩、名
X58n0998_p0344b05║字菩薩。其人略修行十心，謂信、進等，廣如彼說。
X58n0998_p0344b06║吾祖曰：此信但是十住位之方便，自無別位。本業
X58n0998_p0344b07║經云：未上住前有此十心名字，謂：一、信心，二、念心，
X58n0998_p0344b08║三、精進心，四、慧心，五、定心，六、不退心，七、迴向心，八、
X58n0998_p0344b09║護心，九、戒心，十、願心。增修是心一劫、二劫，乃至得
X58n0998_p0344b10║入初住中心。心有十增，成百法明門，名入習種性
X58n0998_p0344b11║中。故知無位，但是方便行也。又云：此經中後四位
X58n0998_p0344b12║皆有入、住、出，已列十名，辨十義等。唯信位中無此，
X58n0998_p0344b13║故得知也。又本業經但說四十二賢聖，不說五十
X58n0998_p0344b14║二是也。問：何故仁王經說十信為種性位，仍只立
X58n0998_p0344b15║三賢位耶？答：此有相攝故如是。何者？義准有四句：
X58n0998_p0344b16║一、以本位攝方便故，唯立三賢，則沒信名。准論住
X58n0998_p0344b17║位，引文可知。二、以方便攝本位故，即十住名十信，
X58n0998_p0344b18║沒十住名也。故仁王經云：十信、十止、十堅心。則不
X58n0998_p0344b19║論十住，但名十信也。三、開方便異本位故，則如住
X58n0998_p0344b20║前有此十心為方便等。四、於方便處假施正位，如
X58n0998_p0344b21║前始教說。又問：信既實無正位，何故始教說為位
X58n0998_p0344b22║耶？答：為始教機麤智淺，行位不分，影似小乘教，故
X58n0998_p0344b23║說四位。終教機細智深，尅實分異故也。
X58n0998_p0344b24║又仁王經習忍以前，行十善菩薩有進有退，猶如輕
X58n0998_p0344c01║毛隨風東西等，在此修行經十千劫，入十住位方得
X58n0998_p0344c02║不退，故十住初即不退墮下二乘地，況諸惡趣及凡
X58n0998_p0344c03║地耶？
X58n0998_p0344c04║習忍即伏忍，當習種性也。演義云：習種性者，十住
X58n0998_p0344c05║經云：善男子！其法師者，是習種性菩薩。彼經五十
X58n0998_p0344c06║二位，亦即五忍。經云：善男子！初發相心，信恒河沙
X58n0998_p0344c07║眾生，修行伏忍；於三寶中，生習種性，修信進等十
X58n0998_p0344c08║信。此之十心，是習種性中為十住因，開因異果，故
X58n0998_p0344c09║說十心。今文云忍前行十善，即開信異住也。在信
X58n0998_p0344c10║位中，即有退墮；登住初心，即不退，故云耳也。
X58n0998_p0344c11║設本業經說十住第六心有退者，起信論中釋彼文
X58n0998_p0344c12║為示現退也，為慢緩者䇿勵其心故，而實菩薩入發
X58n0998_p0344c13║心住即得不退也。
X58n0998_p0344c14║縱本業契經作如是說：諸善男子！若一劫、二劫乃
X58n0998_p0344c15║至十劫，修行十信，得入十住。是人爾時從初一住
X58n0998_p0344c16║至第六住中，若修第六般若波羅蜜，正觀現在前，
X58n0998_p0344c17║復值諸佛菩薩善知識所護，出到第七住，常住不
X58n0998_p0344c18║退。自此七住以前，名為退分。是故起信論云：修多
X58n0998_p0344c19║羅中，或說有退墮惡趣者，非其實退，但為初學菩
X58n0998_p0344c20║薩未入正位而懈怠者恐怖，令彼勇猛。如淨目天
X58n0998_p0344c21║子、法才王子、舍利弗，各入第六住，其間值惡知識
X58n0998_p0344c22║因緣故，退入凡夫不善趣中。惡緣即乞眼等。
X58n0998_p0344c23║其行相者，起信論說：三賢初位中少分得見法身，能
X58n0998_p0344c24║於十方世界八相成道利益眾生，又以願力受身自
X58n0998_p0345a01║在亦非業繫，又依三昧亦得少分見於報身佛。其所
X58n0998_p0345a02║修行皆順真性，謂知法性體無慳貪，隨順修行檀波
X58n0998_p0345a03║羅蜜等，廣如彼說。又梁攝論中，十言名凡夫菩薩，十
X58n0998_p0345a04║解名聖人菩薩等，其地上行倍前准知。
X58n0998_p0345a05║即彼論信成就發心菩薩行狀。三賢初位者，信滿
X58n0998_p0345a06║入住也。少分下，論云：菩薩發是心故，則得少分見
X58n0998_p0345a07║於法身。能於下，以見法身故，隨其願力能現八種
X58n0998_p0345a08║利益眾生，所謂從兜率天退入胎等，乃至入於涅
X58n0998_p0345a09║槃。又云：亦非業繫，以有大願自在力故等。又依下，
X58n0998_p0345a10║論云：謂諸菩薩從初發意乃至菩薩究竟地心所
X58n0998_p0345a11║見者，名為報身，身有無量色等。又云：復次初發意
X58n0998_p0345a12║菩薩等所見者，以深信真如法故，少分而見。其所
X58n0998_p0345a13║下，論云：於真如法中深解現前所修離相，以知法
X58n0998_p0345a14║性體無慳貪，乃至以知法性體明離無明故，修行
X58n0998_p0345a15║般若波羅蜜。然是解行發心中文位，當行滿入向。
X58n0998_p0345a16║深解現前，即十解中之解也。所修離相，即十行中
X58n0998_p0345a17║之行也。知法性無慳等，顯所修離相總是地前初
X58n0998_p0345a18║僧祇中行相故。梁論可知。
X58n0998_p0345a19║是故當知此中行位，與前始教淺深之相差別顯矣。
X58n0998_p0345a20║問：此教豈不通引二乘，何行位不似小乘說耶？答：此
X58n0998_p0345a21║後諸教並皆深勝，所引二乘亦是純熟高勝機故，不
X58n0998_p0345a22║假似彼也。
X58n0998_p0345a23║在文可見。當知此引二乘，令迴心向大，非三車引
X58n0998_p0345a24║諸子也。
X58n0998_p0345b01║若依頓教，一切行位皆不可說，以離相故，一念不生
X58n0998_p0345b02║即是佛故。若見行位差別等相，即是倒故。
X58n0998_p0345b03║如地品中，十地如空中鳥跡，豈有差別？孔目云：若
X58n0998_p0345b04║約頓教，即一切行位皆不可說，以無相故。此據三
X58n0998_p0345b05║乘方便說。古德云：一念妄心不起，云何不得名佛？
X58n0998_p0345b06║又心本是佛，念起故，為眾生故，念不生即是佛也。
X58n0998_p0345b07║法數章就維摩嘿然無言，義當頓教，嘿絕萬法。故
X58n0998_p0345b08║對法論云：不待名言及餘根境，是名實有。即顯待
X58n0998_p0345b09║名言根境是假有也。是故見相差別，即名顛倒。大
X58n0998_p0345b10║疏等皆言頓教無位者，即其義也。故佛境界章言：
X58n0998_p0345b11║若據頓教，舉心皆不當理。
X58n0998_p0345b12║若寄言顯者，楞伽云：初地即八地，乃至云無所有何
X58n0998_p0345b13║次第。又思益經云：若人聞是諸法正性，勤行精進如
X58n0998_p0345b14║說修行，不從一地至一地。若不從一地至一地，是人
X58n0998_p0345b15║不住生死涅槃。如是等也。
X58n0998_p0345b16║寄彼不次之言，以顯無位。引經云相，經文語略。演
X58n0998_p0345b17║義第五具出初之七句，以義配同；最後一句，據理
X58n0998_p0345b18║都泯。又云不立地位者，以第八句中一切俱拂，故
X58n0998_p0345b19║云正意。在於下句平等理中，佛亦不立，復何更有
X58n0998_p0345b20║次第證耶？故云無所有。有何次？即經長行云於第
X58n0998_p0345b21║一義無次第相續等。若爾，如何祖師復說頓教無
X58n0998_p0345b22║位之位，而指起信論翻妄四位，凡、賢、聖、果次第說
X58n0998_p0345b23║耶？答：彼鈔註曰：傍斷，譬如逐鹿者不見山，斬蛟者
X58n0998_p0345b24║不見水，志在蛟、鹿，忘於山、水。傍觀之士言其登山
X58n0998_p0345c01║有高下，入水有淺深，行者忘心，唯知寂滅。世尊說
X58n0998_p0345c02║彼斷惑有麤細，得位自高下，法爾必然。無位之中，
X58n0998_p0345c03║有此位故。論結四位云：而實無有始覺之異，本來
X58n0998_p0345c04║平等，同一覺故。問：起信豈亦頓教乎？答：以起信三
X58n0998_p0345c05║重因地，凡、賢、聖、果四位，圭山釋義，總屬頓門，與圓
X58n0998_p0345c06║覺一體。又云：今用論者，分齊一也。良以論中從生
X58n0998_p0345c07║滅門入真如門，生滅是能入之假，真如是所入之
X58n0998_p0345c08║實。以假從實，故屬於頓。又此論雖有四法，正以一
X58n0998_p0345c09║體摩訶衍為宗故，故當頓教。若爾，何以復云正終
X58n0998_p0345c10║兼頓？當知此約眾生心生起染法，如來藏隨染。故
X58n0998_p0345c11║云欲究妄本，約凡以標心；義判要彰動末，先明靜
X58n0998_p0345c12║體。故正終而兼於頓也。
X58n0998_p0345c13║若依圓教者，有二義：
X58n0998_p0345c14║一、攝前諸教所明行位，以是此方便故。
X58n0998_p0345c15║攝前諸教者，則知前四皆圓中四教，非圓中別有
X58n0998_p0345c16║四教也。諸門攝前，義皆同此。
X58n0998_p0345c17║二、據別教有其三義。
X58n0998_p0345c18║一、約寄位顯。謂始從十信，乃至佛地，六位不同，隨得
X58n0998_p0345c19║一位，得一切位。何以故？由以六相取故，主伴故，相入
X58n0998_p0345c20║故，相即故，圓融故。
X58n0998_p0345c21║始從下。謂寄彼三乘次第六位，顯此教中一得一
X58n0998_p0345c22║切得也。何以下。擇相收。清涼曰：六位不亂以更収。
X58n0998_p0345c23║經云：在於一地，普攝一切諸地功德。是故經中十信
X58n0998_p0345c24║滿心勝進分上，得一切位及佛地者，是其事也。
X58n0998_p0346a01║即初地經文。此與演義第二用意小異，彼但當位
X58n0998_p0346a02║之中自一攝十，此證一得一切得，五十二位正當
X58n0998_p0346a03║彼中總攝諸位，故此云得一切位及佛地故。是故
X58n0998_p0346a04║下義引梵行品文云：若諸菩薩能與如是觀行相
X58n0998_p0346a05║應，於諸法不生二解，一切佛法疾得現前，初發心
X58n0998_p0346a06║時即得阿耨多羅三藐三菩提，知一切法即心自
X58n0998_p0346a07║性，成就惠身不由他悟。
X58n0998_p0346a08║又以諸位及佛地等相即等故，即因果無二、始終無
X58n0998_p0346a09║礙，於一一位上即是菩薩、即是佛者，是此義也。
X58n0998_p0346a10║言相即等，等於相收相入也。一一位者，此別明五
X58n0998_p0346a11║位互攝，如初住攝於初行初迴向初地，第二住攝
X58n0998_p0346a12║二行等，第十住滿則十行滿等，十行智度圓，十地
X58n0998_p0346a13║智度滿，如海幢比丘寄第十住頂，出諸佛灌頂成
X58n0998_p0346a14║佛者，即其事也。前約理行圓融，此兼行證相似。
X58n0998_p0346a15║二、約報明位相者，但有三生。
X58n0998_p0346a16║一、成見聞位，謂見聞此無盡法門成金剛種子等，如
X58n0998_p0346a17║性起品說。
X58n0998_p0346a18║亦名見聞生，故曰三生。未起解行前，皆見聞生。性
X58n0998_p0346a19║起品彼經說：親近如來見聞，所種善根皆悉不虗，
X58n0998_p0346a20║出生無盡覺慧，乃至到無功用智地。即引喻云：佛
X58n0998_p0346a21║子！譬如丈夫食少，金剛終竟不消，要穿其身出在
X58n0998_p0346a22║于外。何以故？金剛不與肉身雜穢同處故。
X58n0998_p0346a23║二、成解行位，謂都率天子等從惡道出已，一生即得
X58n0998_p0346a24║離垢三昧。前得十地無生法忍，及十眼、十耳等境界，
X58n0998_p0346b01║廣如小相品說。
X58n0998_p0346b02║經云：佛子！我為菩薩時，於兜率天宮放大光明，名
X58n0998_p0346b03║光幢王，照十佛剎微塵數世界。彼世界中地獄眾
X58n0998_p0346b04║生遇斯光者，眾苦休息，得十種清淨眼等，咸生歡
X58n0998_p0346b05║喜，踊躍稱慶，從彼命終生兜率天。又足輪有光，名
X58n0998_p0346b06║清淨功德，阿鼻地獄極苦眾生遇斯光者，皆悉命
X58n0998_p0346b07║終生兜率天。既生天已，天鼓說法。時諸天子聞說
X58n0998_p0346b08║普賢廣大迴向，得十地故等。離垢三昧前者，地論
X58n0998_p0346b09║說得離垢三昧現在前。又此是果定而有二分，今
X58n0998_p0346b10║得十地，故言前也。
X58n0998_p0346b11║又如，善財！始從十信乃至十地，於善友所一生一身
X58n0998_p0346b12║上，皆悉具足如是普賢諸行位者，亦是此義也。
X58n0998_p0346b13║初見表十信至釋種童女得法雲地。最後見普賢
X58n0998_p0346b14║菩薩與諸佛等。普賢等至覺位。清凉曰：非唯前後
X58n0998_p0346b15║理觀圓融，行布亦足。彌勒言：餘諸菩薩無量劫修，
X58n0998_p0346b16║善財一生皆得，故言具足諸行位也。
X58n0998_p0346b17║三、證果海位，謂如彌勒告善財言：我當來世成正覺
X58n0998_p0346b18║時，汝當見我如是等。
X58n0998_p0346b19║即入證分齊處也。彌勒等者，入法界品經云：善男
X58n0998_p0346b20║子！我願滿足成一切智得菩提時，汝及文殊俱來
X58n0998_p0346b21║見我。
X58n0998_p0346b22║當知此約因果前後分二位，是故前位但是因圓，果
X58n0998_p0346b23║在後位，故說當見我也。
X58n0998_p0346b24║今見彌勒，但是因圓；見成正覺，則是果滿也。
X58n0998_p0346c01║三、約行明位，即唯有二，謂自分、勝進分。此門通前諸
X58n0998_p0346c02║位解行，及以得法分齊處說，如普莊嚴童子等也。
X58n0998_p0346c03║行行之中皆有此二。探玄云：然此二分通說有七
X58n0998_p0346c04║重：一、約一行生熟分；二、約二行，如先施行已成後
X58n0998_p0346c05║修戒等；三、約二利以分；四、就行位，以得位為勝進；
X58n0998_p0346c06║五、約比證以分；六、約二位，謂前位已成為自分，趣
X58n0998_p0346c07║向後位為勝進；七、就因果，因成自分，入果勝進。得
X58n0998_p0346c08║法分齊處者，所得三昧也。如善財於彌勒所得解
X58n0998_p0346c09║脫門，名入三世一切境界不忘念智莊嚴藏。未得
X58n0998_p0346c10║三昧是善財自分，得三昧已則是勝進，二位不同。
X58n0998_p0346c11║普莊嚴者，探玄云：此童子得法是何位者，義准上
X58n0998_p0346c12║下經，有三種成佛：一、約位，以六相方便即十信終
X58n0998_p0346c13║心勝進分，後入十解初位即成佛，以此是三乘終
X58n0998_p0346c14║教不退之位故。以一乘六相融攝，即具諸位至佛
X58n0998_p0346c15║果也。是故此童子見初佛為信位自分，聞初經為
X58n0998_p0346c16║信位勝進；見後佛當解位自分，聞後經為解位勝
X58n0998_p0346c17║進，以攝諸位皆具足故。二、約行，總不依位，但自分
X58n0998_p0346c18║勝進究竟即至佛果。三、約理，則一切眾生並已成
X58n0998_p0346c19║竟更不新成，以餘相皆盡故、性德本滿故。
X58n0998_p0346c20║其身在於世界性等以上處住，當是白淨寶網轉輪
X58n0998_p0346c21║王位，得普見肉眼，見十佛剎微塵數世界海等。
X58n0998_p0346c22║世界章云：一世界性，二世界海，乃至十世界相，謂
X58n0998_p0346c23║積種成性等。此當萬子輪王已去所居。若晉經寄
X58n0998_p0346c24║當十地，如兜率天子從惡道出，即得離垢三昧，前
X58n0998_p0347a01║得十地無生法忍位。一乘義章曰：若證得普賢位，
X58n0998_p0347a02║在六相方便十地位中。何以故？依十地證義會普
X58n0998_p0347a03║法故。今章既云及以得法分齊處說，則知普莊儼
X58n0998_p0347a04║等位皆十地。准唐經云：種一清淨金網轉輪聖王。
X58n0998_p0347a05║據晉經云：所謂白淨寶網輪王等。清凉會云：是則
X58n0998_p0347a06║多箇輪王，非一輪王之多善也。梵本亦然。而言清
X58n0998_p0347a07║淨金網者，准瓔珞上卷，金輪在十迴向中，初地已
X58n0998_p0347a08║上皆是琉璃輪，而增寶數為別。是知舊譯為寶網
X58n0998_p0347a09║者，勝金網也。故彼經云：歡喜地百寶瓔珞七寶相
X58n0998_p0347a10║輪，四天王一萬子為眷屬，寶數一一增。至第七地
X58n0998_p0347a11║十三寶相輪，八地但云大應寶相輪，九地云白雲
X58n0998_p0347a12║寶相輪，十地云百萬神通寶光瓔珞無畏珠寶相
X58n0998_p0347a13║輪。若順晉經白淨之言，則當九地。今章與孔目皆
X58n0998_p0347a14║云十地，但據晉經天子所得位判清凉。由二經不
X58n0998_p0347a15║同，以義會通，故有是說。普見下。一乘義在普見肉
X58n0998_p0347a16║眼位中。見十方界經云：菩薩住金網輪王位，放摩
X58n0998_p0347a17║尼髻清淨光明。若有眾生遇斯光者，皆得菩薩第
X58n0998_p0347a18║十地位，成就智慧光明，得十種清淨眼等。又菩薩
X58n0998_p0347a19║業報清淨肉眼，乃至如頗梨鏡清淨光明，照十佛
X58n0998_p0347a20║剎微塵數世界等。
X58n0998_p0347a21║若三乘肉眼，則不如此。故智論云：肉眼唯見三千世
X58n0998_p0347a22║界內事。若見三千世界外者，何用天眼為？故知不同
X58n0998_p0347a23║也。
X58n0998_p0347a24║文處可見。
X58n0998_p0347b01║又彼能於一念中化不可說不可說眾生，一時皆至
X58n0998_p0347b02║離垢三昧前，餘念念中皆亦如是。
X58n0998_p0347b03║經云：菩薩住此轉輪王位，於百千億那由他佛剎
X58n0998_p0347b04║微塵世界中教化眾生，乃至未曾一念而得間斷。
X58n0998_p0347b05║若有眾生暫得遇光者，必獲菩薩第十地位。皆至
X58n0998_p0347b06║離垢三昧之前者，孔目云：若約解行法分齊，尅唯
X58n0998_p0347b07║未得離垢三昧，其離垢三昧是未受職之前定。又
X58n0998_p0347b08║云：當知白淨輪王之位福分非少，若起利用即合
X58n0998_p0347b09║無量眾生發不退菩提心，及在十地無生法忍地，
X58n0998_p0347b10║唯未得離垢三昧少分之力，故云至前定也。
X58n0998_p0347b11║其福分感一錠光頗璃鏡，照十佛剎微塵數世界等。
X58n0998_p0347b12║一乘義章云：白淨寶網輪王位時，有錠光頗梨鏡，
X58n0998_p0347b13║光明照十佛剎微塵數等世界，驗知福分不少也。
X58n0998_p0347b14║當知此是前三生中解行位內之行相也，以約因門
X58n0998_p0347b15║示故。
X58n0998_p0347b16║如是身土化用福分，是解行生行相。以此照前，約
X58n0998_p0347b17║行明位，是位內行相矣。以約下，以因果該徹圓通
X58n0998_p0347b18║之法，在因為因，在果為果，總別相成，無有前後、始
X58n0998_p0347b19║終、淺深、近遠等別。今云解行者，就因門示也。
X58n0998_p0347b20║若約信滿得位已去，所起行用皆遍法界。如經能以
X58n0998_p0347b21║一手覆大千界等，手出供具與虗空法界等，一時供
X58n0998_p0347b22║養無盡諸佛，作大佛事饒益眾生，不可說也。廣如信
X58n0998_p0347b23║位經文說。又云：不離一世界，不起一坐處，而能現一
X58n0998_p0347b24║切，無量身所行等。又於一念中，十方世界一時成佛
X58n0998_p0347c01║轉法輪等，乃至廣說。
X58n0998_p0347c02║言得位即信滿不退際，上以終教三乘至此入住
X58n0998_p0347c03║名為得位，今以一乘同彼而說，引彼三乘令入一
X58n0998_p0347c04║乘，故三一義章云：但不退以後即明得彼普賢之
X58n0998_p0347c05║法。約熟教比之，即十信滿心已去即是其位。其普
X58n0998_p0347c06║賢位中對彼解行法及彼得義，唯有自分勝進兩
X58n0998_p0347c07║義不同，故下文問答備揀終教三乘皆遍法界已
X58n0998_p0347c08║得普賢法，故經引晉譯賢首品十種三昧中第四
X58n0998_p0347c09║手出廣供三昧門偈也。
X58n0998_p0347c10║是故當知，與彼三乘分齊全別。何以故？以三乘行位，
X58n0998_p0347c11║是約信解阿含門中作如是說也。
X58n0998_p0347c12║與彼下建立一乘十義差別，後結判云：此上十證
X58n0998_p0347c13║足為龜鏡，其別教一乘所明行位因果等相，與彼
X58n0998_p0347c14║三乘教施設分齊全別不同，廣在經文。略如下辨
X58n0998_p0347c15║行位因果，則此復揀者會成前義，此中正揀終教
X58n0998_p0347c16║三乘，豈有前後義異文句全同？祖師不明辨而示，
X58n0998_p0347c17║後學聖言寧容有失？何以下徵三乘行位者，種性
X58n0998_p0347c18║章云：三乘教種性差別略有三說：一約始教，二約
X58n0998_p0347c19║終教，三約頓教。真如章云：真如有二門：一者一乘
X58n0998_p0347c20║真如，二者三乘真如。次釋云：三乘真如復有二門：
X58n0998_p0347c21║一頓教門，二漸教門。又次云：漸教門者略有三門：
X58n0998_p0347c22║一終教門，二始教門，三所知門。又此下問答，正以
X58n0998_p0347c23║三乘終教對揀，則所揀三乘通諸教甚明矣。良以
X58n0998_p0347c24║長養彼根器故，施設行布十地等行位令生信解。
X58n0998_p0348a01║阿含此云淨教，乃至佛果並是教佛。一乘義章約
X58n0998_p0348a02║諸教說行位竟。頓教末文結云：此據三乘。方便說
X58n0998_p0348a03║章初云：今依大乘云：昔日但有言教無實行果，故
X58n0998_p0348a04║云三車空無。又云：臨門牛車亦同羊鹿，但有其名，
X58n0998_p0348a05║以望一乘但是教故。是故經云：以佛教門出三界
X58n0998_p0348a06║苦等。妙趣云：又諸三乘經論所明位地及差別次
X58n0998_p0348a07║第法相門等，並約信解門中依如是說。故大論云：
X58n0998_p0348a08║隨一方化儀也。若據行法則不如是，行解亦入解
X58n0998_p0348a09║門，彼亦通揀諸教也。問：頓實二教豈皆權也？答：既
X58n0998_p0348a10║皆一方化儀，非無盡說，是故前四皆方便權施也。
X58n0998_p0348a11║行法分齊云：若修菩薩道為迴聲聞，初教許行為
X58n0998_p0348a12║引初教，終教許行為引漸教，頓教許行為引頓教，
X58n0998_p0348a13║圓教許行當知頓實皆是所引，唯圓教究竟非所
X58n0998_p0348a14║引也。又云：據佛別意，唯一乘可行，餘不可行。何以
X58n0998_p0348a15║故？非究竟依故。是故前四皆是此經方便枝末法
X58n0998_p0348a16║輪，並非本究竟正乘也。
X58n0998_p0348a17║問：前終教中不退際上，亦得如是八相等用，與此何
X58n0998_p0348a18║別？
X58n0998_p0348a19║終教三乘信滿入住，亦得八相等，與今一乘何別？
X58n0998_p0348a20║此如起信等說。
X58n0998_p0348a21║答：彼於此位示成佛時，於後諸位皆不自在，以未得
X58n0998_p0348a22║故，但是當位蹔起化故。此即不爾，於初位中起此用
X58n0998_p0348a23║時，於後諸位並同時起，皆已得故，是實行故，該六位故。
X58n0998_p0348a24║答：彼終教但於信滿入住得位證，如能起化用示
X58n0998_p0348b01║現成佛，於後諸位並未得故，皆不自在。不同一乘，
X58n0998_p0348b02║一得一切得，一起一切起，並皆自在。妙趣云：華嚴
X58n0998_p0348b03║中信解行等諸位，以信一言成其信位，位中所含
X58n0998_p0348b04║即通成解行理事一切法門等。
X58n0998_p0348b05║問：義既不同，何故一種同是信滿勝進分上起此用
X58n0998_p0348b06║耶？
X58n0998_p0348b07║一三義異，權實宗差，何故同此起用？
X58n0998_p0348b08║答：為欲方便顯此一乘信滿成佛令易信受，故於彼
X58n0998_p0348b09║教先作此說。
X58n0998_p0348b10║良以信該果海，理圓難信，故佛菩薩於彼三乘終
X58n0998_p0348b11║教信滿之處，說能作佛，巧令聞者易信斯經也。
X58n0998_p0348b12║問：既一位中有一切位及信滿心即得佛者，何須更
X58n0998_p0348b13║說後諸位耶？
X58n0998_p0348b14║文處可見。
X58n0998_p0348b15║答：說後諸位，即是初中之一切也。如初，後亦爾。
X58n0998_p0348b16║初後亦爾者，所說一切，即後中所具一切也。
X58n0998_p0348b17║問：若初即具後，得初即得後者，亦可後亦具初，既不
X58n0998_p0348b18║得後，應亦不得初耶？
X58n0998_p0348b19║以後例前可見。
X58n0998_p0348b20║答：實爾。但以得初無不得後故，是故無有未得後而
X58n0998_p0348b21║不得初也。
X58n0998_p0348b22║實爾者，理實如是，若無十一不成故。餘文可知。
X58n0998_p0348b23║問：若爾，云何得說諸位階降次第？
X58n0998_p0348b24║若初後皆具一切義實，夷齊云何經中復說階降？
X58n0998_p0348c01║答：以此經中安立諸位，有二善巧：一、約相就門，分位
X58n0998_p0348c02║前後，寄同三乘，引彼方便，是同教也；二、約體就法，前
X58n0998_p0348c03║後相入，圓融自在，異彼三乘，是別教也。
X58n0998_p0348c04║約相者，且入法行位皆有體相用三。若就十住約
X58n0998_p0348c05║法說者，十住之中教義二分，吾祖乃言義中以平
X58n0998_p0348c06║等法界為體，十住行位為相，應教所詮為用；教中
X58n0998_p0348c07║以六決定為體，十住不同為相，益機為用。就門者，
X58n0998_p0348c08║以住行向等為門，却以住向地等相就於六位之
X58n0998_p0348c09║門，故有前後階降次第不同。寄同三乘，引彼之機
X58n0998_p0348c10║令捨權三而入一實也。此中所同即終頓三乘，能
X58n0998_p0348c11║同即別教一乘。寄同三乘，融會云：又華嚴經文前
X58n0998_p0348c12║之五會及十明已後盡不思議品，即以別教從三
X58n0998_p0348c13║乘說；十地文中即用一乘圓教從三乘教，以顯別
X58n0998_p0348c14║教說。又十地已前四會中六決定文，何故不依十
X58n0998_p0348c15║數而說？答：六決定是本分義深體略難解，故寄三
X58n0998_p0348c16║乘之教却顯一乘玄趣，令其聞者一往易解也。經
X58n0998_p0348c17║文善巧交絡二義，顯宗分齊極善妙也。又言同者，
X58n0998_p0348c18║吾祖云：同者通也，故名通教一乘，或名通相一乘。
X58n0998_p0348c19║又云：通之與同義無別趣，所言同者，三乘同一乘
X58n0998_p0348c20║故。又言同者，小乘同一乘故。經云：毗尼即大乘也。
X58n0998_p0348c21║又云：汝等所行是菩薩道等。今以一同於三，彼以
X58n0998_p0348c22║三同於一，是則兩宗交接連綴引攝，令歸別教一
X58n0998_p0348c23║乘也。又云同教者，經云：會三歸一，故知同也。是則
X58n0998_p0348c24║全収諸教，前四皆三乘，是遠方便攝，故上云則三
X58n0998_p0349a01║乘等並名一乘，是故總列同教中也。若爾，何以大
X58n0998_p0349a02║疏但同頓、實？答：且収江河。若地品疏鈔亦說：若下
X58n0998_p0349a03║同三乘，亦収始、小。但彼文正約性、相料揀，對權顯
X58n0998_p0349a04║實，以後三為一，於一乘以分同、別，則頓、實為同，圓
X58n0998_p0349a05║教為別。能揀十條，亦即此經同教中義。圭峯指云：
X58n0998_p0349a06║華嚴同教。故大疏至義理分齊中即言：同教者，同
X58n0998_p0349a07║頓同實，理事無礙。法界一一會前終、頓，未說同於
X58n0998_p0349a08║始、小。至地品方該前四。貞元疏總相會通中，第三、
X58n0998_p0349a09║於大乘中復分為二：一者、權教大乘，亦名三乘，即
X58n0998_p0349a10║第二大乘始教；二、實教大乘，亦名一乘，謂會三歸
X58n0998_p0349a11║一，十方國土中唯有一乘法故。即後三教合名為
X58n0998_p0349a12║實，即今性、相二宗，乃至有多差別。十、對料揀竟，即
X58n0998_p0349a13║云：第四、就實教中復分二教：一、約有位、無位以分
X58n0998_p0349a14║頓、漸，二、約圓融、不融分成二種。即實教、頓教並皆
X58n0998_p0349a15║不融，為同教一乘；第五、圓融具德，名別教一乘。故
X58n0998_p0349a16║知同頓同實，是合終、頓歸於一乘，為同教也。貞元
X58n0998_p0349a17║至義理分齊中亦云：故此圓教語廣，名無量乘；語
X58n0998_p0349a18║深，唯顯一乘。一乘有二：一、同教一乘，同頓同實。故
X58n0998_p0349a19║乃至云以別該同，皆圓教攝等。鎮國二疏，其義一
X58n0998_p0349a20║揆。若言華嚴經中自有能同一性一相為同教者，
X58n0998_p0349a21║豈得便云不融？又不應後三合為一，實開同、別矣。
X58n0998_p0349a22║但彼合二教歸圓，此引三機入一，但小異耳。問：分
X58n0998_p0349a23║四教中，同教一乘，如探玄等，從共教開出，何以今
X58n0998_p0349a24║云圓教攝耶？答：當知總相會通，義意雖同，文言小
X58n0998_p0349b01║別，或有廣、略。一、或合為一。圭峯云：圓教攝於前四，
X58n0998_p0349b02║一一同圓，唯一善巧。二、或開為二。探玄首開一乘，
X58n0998_p0349b03║前四為三乘，即是智論共教。三、於共教中開出小
X58n0998_p0349b04║乘。四、於共中開出終、頓，為同教一乘。貞元則初開
X58n0998_p0349b05║小乘，次開權教三乘，後於一乘開為同、別。玄談該
X58n0998_p0349b06║於多義，對小顯大，則先開小乘；對權顯實，乃開前
X58n0998_p0349b07║二為權，後三合為一乘，乃至開成四、五，皆圓教漸
X58n0998_p0349b08║次開也。故此同教，從一從三，理無不可。但由不知
X58n0998_p0349b09║或總為一，即是圓教，乃云非圓中開出。又問：何以
X58n0998_p0349b10║定知是今圓教？章云：若依圓教，有二義：一、攝前諸
X58n0998_p0349b11║教等。又云：三、約一乘，有二說：一、攝前諸教，所明種
X58n0998_p0349b12║性並皆具足，主、伴成宗，以同教故，攝方便故。如此
X58n0998_p0349b13║文義，溢目盈空，不知思耳。由是義故，所揀三乘，正
X58n0998_p0349b14║揀終、頓，但異、權三，不足為別教也。餘如同教策辨。
X58n0998_p0349b15║二、約體者，如十住以平等法界為體，今以行、位等
X58n0998_p0349b16║為體，以就圓融普法，是故前後圓融，異彼三乘，是
X58n0998_p0349b17║別教也。
X58n0998_p0349b18║但以不移門而恒相即，不壞即而恒前後，是故二義
X58n0998_p0349b19║融通，不相違也。
X58n0998_p0349b20║不移門而恒相即，行布不礙圓融；不壞即而恒前
X58n0998_p0349b21║後，圓融不礙行布。行布是教相施設，圓融是理性
X58n0998_p0349b22║德用。相是即性之相，性是即相之性，是故不相違
X58n0998_p0349b23║也。
X58n0998_p0349b24║問：若爾，是初門即一切者，何不說信位初心即得，而
X58n0998_p0349c01║說滿心等耶？
X58n0998_p0349c02║文處可見。
X58n0998_p0349c03║答：若自別教即不依位成，今寄三乘終教位說，以彼
X58n0998_p0349c04║教中信滿不退方得入位。今即寄彼得入位處，一時
X58n0998_p0349c05║得此一切前後諸位行相，是故不於信初心說，以未
X58n0998_p0349c06║得不退不成位相，但是行故。
X58n0998_p0349c07║答：若直自宗別教，則不依位成一乘。義章云：若依
X58n0998_p0349c08║一乘圓通之教，由義自在，總別相成，故無前後、始
X58n0998_p0349c09║終、淺深、近遠等別。又要問云：若須成佛，則數數成，
X58n0998_p0349c10║新新斷結，亦不住學地。若對不成機，則常不成，由
X58n0998_p0349c11║如大海，於諸位中無有溢滿等。今寄下，義皆可見。
X58n0998_p0349c12║問：若爾，應言住位成佛，何名信滿？
X58n0998_p0349c13║答：由信成故，是故是行佛，非位佛也。餘義准之。
X58n0998_p0349c14║今但是信行成就，故非位佛。若但言十信作佛，不
X58n0998_p0349c15║論十地終心作佛，則是三乘教。若具五位及九位
X58n0998_p0349c16║作佛，則是一乘圓教攝。若小乘、三乘並是阿含佛，
X58n0998_p0349c17║一乘是義佛也。
X58n0998_p0349c18║
X58n0998_p0349c19║華嚴一乘教義分齊章復古記卷第二（之上）
X58n0998_p0349c20║
X58n0998_p0349c21║
X58n0998_p0349c22║
X58n0998_p0349c23║
X58n0998_p0349c24║
X58n0998_p0350a01║
X58n0998_p0350a02║
X58n0998_p0350a03║
X58n0998_p0350a04║華嚴一乘教義分齊章復古記卷第二（之下）
X58n0998_p0350a05║
X58n0998_p0350a06║第四修行時分者，若依小乘自有三人。下根者，謂諸
X58n0998_p0350a07║聲聞中極疾三生得阿羅漢果，謂於一生種解脫分、
X58n0998_p0350a08║第二生隨順決擇分、第三生漏盡，得果極遲逕六十
X58n0998_p0350a09║劫。中根者，謂獨覺人極疾四生，得果極遲逕百劫。上
X58n0998_p0350a10║根者，謂佛定滿三僧祇劫。
X58n0998_p0350a11║若依下正示一生種解脫分者，謂第一生修聲聞
X58n0998_p0350a12║資粮，作五停心觀、別相念觀、總相念觀等，名隨順
X58n0998_p0350a13║解脫分善。第二生修聲聞加行，作四諦一十六心，
X58n0998_p0350a14║拋緣減行等，名順決擇分善。第三生起智斷惑入
X58n0998_p0350a15║於見道，極遲則鈍根六十劫，初二十劫修資粮，次
X58n0998_p0350a16║二十劫修加行，後二十劫入見道。正理論云：初位
X58n0998_p0350a17║下種，次位留成，後位結實，中根獨覺亦名緣覺。四
X58n0998_p0350a18║生者，第一生修聲聞資粮，第二生修聲聞加行，第
X58n0998_p0350a19║三生別修緣覺資粮加行，第四生入見道便證無
X58n0998_p0350a20║學。百劫者，二十劫修聲聞資粮，二十劫修聲聞加
X58n0998_p0350a21║行，二十劫修緣覺資粮，二十劫修聲聞加行，第五
X58n0998_p0350a22║二十劫方入見道證無學果。上根定三僧祇，第一
X58n0998_p0350a23║無數劫修大乘資粮加行，第二無數劫入見道乃
X58n0998_p0350a24║至七地滿心，第三無數劫從八地初心乃至十地
X58n0998_p0350b01║滿心，生色究竟天上他受用土中，更百劫於頂寂
X58n0998_p0350b02║定中學諸相好，千劫於金剛定中學諸威儀，萬劫
X58n0998_p0350b03║於大寂定中學諸化行，然昇大寶華王座上，放十
X58n0998_p0350b04║道光明成得正覺。拆玄云：遇一化佛出世名為一
X58n0998_p0350b05║生，如舍利弗等於過去拘那含牟尼佛時修聲聞
X58n0998_p0350b06║資粮，於迦葉佛時修聲聞加行，於釋迦佛時方入
X58n0998_p0350b07║見道乃至極果也。
X58n0998_p0350b08║此中劫數，取水火等一劫為一數，十箇合一為第二
X58n0998_p0350b09║數，如是展轉至第六十為一阿僧祇，依此以數三阿
X58n0998_p0350b10║僧祇也。
X58n0998_p0350b11║水火等一劫者，要問云：依小乘教，世界成壞大劫
X58n0998_p0350b12║滿三僧祇，則將一成壞劫為一數劫，數此十劫為
X58n0998_p0350b13║第二，如是數至第六十為一阿僧祇。所以說六十
X58n0998_p0350b14║者，孔目云：小乘以六十劫為大劫阿僧祗，小乘經
X58n0998_p0350b15║三僧祇得作佛。
X58n0998_p0350b16║問：何故下根返經時少，而上根等乃多時耶？答：能於
X58n0998_p0350b17║多時修練根行等以為難故，是故多也。
X58n0998_p0350b18║於文可知。
X58n0998_p0350b19║又依婆娑等菩薩成佛有二身：一、法身，二、生身。法身
X58n0998_p0350b20║者，謂戒、定等五分。修此法身具有四時：一、三阿僧祇
X58n0998_p0350b21║劫修有漏四波羅蜜時，二、於百劫修相好業時，三、出
X58n0998_p0350b22║家苦行修禪定時，四、菩提樹下成正覺時。
X58n0998_p0350b23║法身者，即以丈六五分功德法為體。三僧祇者，婆
X58n0998_p0350b24║娑云：一切諸佛盡於三僧祇劫修諸方便四波羅
X58n0998_p0350c01║蜜。即前四度也。三祇修有漏者，未入見道故，尚在
X58n0998_p0350c02║四加行位入見道，發真無漏三十四心，斷結成佛。
X58n0998_p0350c03║生身者，但百劫修相好業，於㝡後身伽耶城淨飯王
X58n0998_p0350c04║家受生報身，於摩訶陀國而成覺道，餘如彼說。
X58n0998_p0350c05║父母所生身，三祇行滿，百劫修因，然後菩提樹下
X58n0998_p0350c06║而登正覺。
X58n0998_p0350c07║若依始教，修行成佛，定逕三僧祇。
X58n0998_p0350c08║定劫章云：大乘、小乘、二乘不同三乘。大乘佛准一
X58n0998_p0350c09║方化儀，經此三大劫修道得成佛。若依頓教則不
X58n0998_p0350c10║可說，彼則正約終教以揀小乘。今章開於始教，故
X58n0998_p0350c11║二處小異。
X58n0998_p0350c12║但此劫數不同小乘。何者？此取水火等大劫數至百
X58n0998_p0350c13║千，數此復至百千為一俱胝名第一數，數此俱胝復
X58n0998_p0350c14║至俱胝為第二數，如是次第以所數等能數至第一
X58n0998_p0350c15║百名一阿僧祇，此即十大數中第一數也，依此數滿
X58n0998_p0350c16║三阿僧祇。
X58n0998_p0350c17║不同小乘下，鎮國云：黃帝筭法但有二十三數，始
X58n0998_p0350c18║從一二，終至正載。鈔云：從一至十為十，次有十三
X58n0998_p0350c19║數，謂十十為百，十百為千，次萬、億、兆、京、垓、秭、壤、溝、
X58n0998_p0350c20║㵎、正載。言載者，天地不能容載也。小乘六十已至
X58n0998_p0350c21║無數，亦約從一至十為十，十十為百，乃至䟦羅攙
X58n0998_p0350c22║方第五十二阿僧企耶。彼論失於後八，六十之後
X58n0998_p0350c23║別無數法。僧祇品中有百二十四數，倍倍變之，故
X58n0998_p0350c24║非凡小所知也。小乘中但以水火劫之一劫為第
X58n0998_p0351a01║一數，却從一二數至十，便為第二數。大乘以水火
X58n0998_p0351a02║劫數至百千，百千則當於億，數此復至百千，則百
X58n0998_p0351a03║千億為一俱胝，方為第一數，則相去甚遠。數此復
X58n0998_p0351a04║至者，謂一俱胝、二俱胝，數至俱胝，方為第二數。良
X58n0998_p0351a05║以數法有三種，謂上、中、下。下等數法，十十變之；中
X58n0998_p0351a06║等數法，百百變之；上等數法，倍倍變之。故有不同
X58n0998_p0351a07║也。又俱胝，若唐三藏譯百億為俱胝。若測法師深
X58n0998_p0351a08║密記第六云：俱胝相傳，釋有三種：一者十萬，二者
X58n0998_p0351a09║百萬，三者千萬。是故諸說或有不同也。如是次第
X58n0998_p0351a10║下，舊本云：以所數等能數至一百者，如約俱胝以
X58n0998_p0351a11║數物，則俱胝為能數也。復數至俱胝，是等能數也。
X58n0998_p0351a12║經中從百洛叉為一俱胝，中間越劫阿庾多，乃至
X58n0998_p0351a13║趣趣為一至，一至為一阿僧祇，故言次第至一百
X58n0998_p0351a14║也。阿之言無，僧祇曰數，謂三無數劫也。十大數者，
X58n0998_p0351a15║即心王所問十大數也。謂僧祗至不可說不可說
X58n0998_p0351a16║耳。
X58n0998_p0351a17║仍此教中，就釋迦身以分此義。如優婆塞戒經云：我
X58n0998_p0351a18║於往昔寶頂佛所，滿足第一阿僧祇劫；燃燈佛所，滿
X58n0998_p0351a19║足第二阿僧祇劫；迦葉佛所，滿足第三阿僧祇劫。我
X58n0998_p0351a20║於往昔釋迦佛所，始發阿耨菩提心。
X58n0998_p0351a21║文中可知。
X58n0998_p0351a22║又依本業經，又有百劫修相好業，但是變化，非實修
X58n0998_p0351a23║也。又以一偈歎弗沙佛已，即超九劫，但九十一劫即
X58n0998_p0351a24║成佛也。
X58n0998_p0351b01║為引二乘故示修此業。又以下智論歎弗沙如來
X58n0998_p0351b02║超彌勒九劫先成正覺，偈即天上天下無如佛等。
X58n0998_p0351b03║問：三無數劫修諸實行應成報身，何故乃就化身說
X58n0998_p0351b04║耶？答：由此始教就下機故、有二乘故、此身是彼所知
X58n0998_p0351b05║見故、是權教故，作是說也。
X58n0998_p0351b06║以釋迦身為化身故。下機者，即前機麤淺故。有二
X58n0998_p0351b07║乘者，即引一乘故。又是三乘共教二乘，唯見化身
X58n0998_p0351b08║故。是權教者，謂三乘中就法華前以分權實，如云
X58n0998_p0351b09║金剛般若三乘始教，大品般若是三乘終教。清凉
X58n0998_p0351b10║所以不取光宅者，以法華之前不分權實，玉石俱
X58n0998_p0351b11║焚也。
X58n0998_p0351b12║若依終教說，有二義：一、定；三、阿僧祇，約一方化儀故。
X58n0998_p0351b13║劫章中文與此同，如上已引。念劫成佛中又云：若
X58n0998_p0351b14║據一三千界，定三僧祇成佛。此依華嚴一百二十
X58n0998_p0351b15║數說僧祇義，就此一類世界也。
X58n0998_p0351b16║又此教中修實行故，成實報身，不約化說。故法華經
X58n0998_p0351b17║云：我實成佛以來，經於無量無邊百千萬億阿僧祇
X58n0998_p0351b18║劫。又經云：我於燃燈佛所得受記等。皆以方便分別
X58n0998_p0351b19║故也。
X58n0998_p0351b20║修實行者，從真流故，如起信性無慳貪，隨順檀等。
X58n0998_p0351b21║然燈授記，即金剛經文。諸經所以異說者，方便分
X58n0998_p0351b22║別引彼器也。
X58n0998_p0351b23║又亦無百劫修相好業等。何以故？以小乘中偏修智
X58n0998_p0351b24║分不修福分，是故臨成佛時更於百劫別修彼業。始
X58n0998_p0351c01║教中引彼亦同彼說，仍是化也。此終教中論其實行，
X58n0998_p0351c02║從初發意即福慧雙修，故成佛時無別修也。
X58n0998_p0351c03║小乘唯求出離，不肯化生，故有羅漢飡沙，是無福
X58n0998_p0351c04║也。今此勝無別修也。
X58n0998_p0351c05║二、不定；三、阿僧祇。此有二義：一、通餘雜類世界故。如
X58n0998_p0351c06║勝天王經說：
X58n0998_p0351c07║要問云：若通餘世界，亦不定三。僧祇亦指彼經，以
X58n0998_p0351c08║諸類世界時劫不同故。
X58n0998_p0351c09║二、據佛功德無限量故。如寶雲經云：善男子！菩薩不
X58n0998_p0351c10║能思議如來境界，如來境界不可思量，但為淺近眾
X58n0998_p0351c11║生說三僧祇修集所得菩提，而實發心以來不可計
X58n0998_p0351c12║數。
X58n0998_p0351c13║先示意，次引經證。起信亦云：為懈慢眾生說無量
X58n0998_p0351c14║阿僧祗修，為怯弱眾生故說一念成佛。是知普機
X58n0998_p0351c15║之外，皆淺近之器也。
X58n0998_p0351c16║解云：此中不可計數者，是不可計數阿僧祇劫，非但
X58n0998_p0351c17║三也。
X58n0998_p0351c18║問：何故前教定三僧祇，此教有定不定耶？答：前教生
X58n0998_p0351c19║故、此教熟故，方便漸漸勸彼三乘向一乘，故作此說
X58n0998_p0351c20║也。
X58n0998_p0351c21║機有生熟，是故說不同。麤細二教雖異，總勸三機
X58n0998_p0351c22║向後一乘也。
X58n0998_p0351c23║若依頓教，一切時分皆不可說，但一念不生即是佛
X58n0998_p0351c24║故。一念者，即無念也；時者，即無時也。餘可准思。
X58n0998_p0352a01║皆不可說者，地章云：頓教者唯有一門，所謂無相。
X58n0998_p0352a02║何以故？由成一行三昧故，乘彼一味真如所成，故
X58n0998_p0352a03║不可說。有諸異相門一切俱離，是名佛也。
X58n0998_p0352a04║若依圓教，一切時分悉皆不定。何以故？為諸劫相入
X58n0998_p0352a05║故，相即故，該通一切因陀羅等諸世界故。仍各隨處，
X58n0998_p0352a06║或一念，或無量劫等，不違時法也。餘義准之。
X58n0998_p0352a07║謂諸劫既乃即入不可得而分其定量，又乃該通
X58n0998_p0352a08║同異類剎，事非一准。要問云：依一乘義，成佛時節
X58n0998_p0352a09║並皆不定，為十方世界時節不同，因陀羅世界等
X58n0998_p0352a10║並據當分報位說，有為諸劫相作及相入等，故無
X58n0998_p0352a11║定時。仍不違時法者，所謂或無量劫等也。
X58n0998_p0352a12║第五，修行所依身者。
X58n0998_p0352a13║所依身有二種：一者、分段。分謂分限，段者形段，即
X58n0998_p0352a14║三界苦果。身之與命，有定齊限，無所改易，故名分
X58n0998_p0352a15║段。唯識論云：身命短長，隨因緣力，有定齊限，故名
X58n0998_p0352a16║分段。即以惑、業、苦三為體，如演義釋。二者、變易。謂
X58n0998_p0352a17║改麤為細，易短為長，改轉不定，故名變易。故論云：
X58n0998_p0352a18║由悲願力，改轉身命，無定齊限，故名變易。諸乘修
X58n0998_p0352a19║行，不離二身故。就此以明諸教不同。分段即煩惱
X58n0998_p0352a20║為緣，變易以所知為緣。
X58n0998_p0352a21║若依小乘，但有分段身至究竟位，佛亦同然，是實非
X58n0998_p0352a22║化。
X58n0998_p0352a23║但有下。以此教唯斷煩惱究竟位方盡故。是實下。
X58n0998_p0352a24║佛德章云：若依小乘，實佛報身生在王宮，臨菩提
X58n0998_p0352b01║樹成佛攝生，化用及德皆在其中。
X58n0998_p0352b02║若依始教中，為迴心聲聞亦說分段至究竟位，佛身
X58n0998_p0352b03║亦爾。然此是化，非實也。
X58n0998_p0352b04║引彼就下而說，義與小乘同，但佛身是化耳。
X58n0998_p0352b05║若依真進中有二說：一為寄顯十地之中功用無功
X58n0998_p0352b06║用麤細二位差別相故，即說七地以還有分段，八地
X58n0998_p0352b07║以上有變易。
X58n0998_p0352b08║然諸教皆有直進、迴心。凡夫直入菩薩乘，謂之直
X58n0998_p0352b09║進。先入二乘，或至無漏，然後發心，皆曰迴心。小乘
X58n0998_p0352b10║中亦有直進，故要問云：仍直進有二種：一、大乘中
X58n0998_p0352b11║直進，二、小乘中直進。菩薩寄於二身，顯二位差別，
X58n0998_p0352b12║非實受二身也。以七地已還，修隨相有功用行；八
X58n0998_p0352b13║地已去，修無相無功用行。欲顯二行麤細異故，故
X58n0998_p0352b14║說有二身也。
X58n0998_p0352b15║二、就實報，即說分段至金剛以還，以十地中煩惱障
X58n0998_p0352b16║種未永斷故，留至金剛。故既有惑障，何得不受分段
X58n0998_p0352b17║之身？故十住經云第十地已還有中陰者，是此義也。
X58n0998_p0352b18║實報，即業、惑等所感身。如分段身，以惑、業、苦三為
X58n0998_p0352b19║體。言惑者，謂分別俱生煩惱障，發業潤生，能為緣
X58n0998_p0352b20║故。言業者，即總別報業，正感助感，能為因故。言苦者，
X58n0998_p0352b21║即三界、九地、四蘊、五蘊，能為果故。唯識論云：一、分
X58n0998_p0352b22║段生死，謂有漏善、不善業，由煩惱障，緣助勢力，所
X58n0998_p0352b23║感三界麤異熟果等。言變易者，即以無漏業所知
X58n0998_p0352b24║障，欲、色二界異熟五蘊為體。謂諸聖者，由以悲智，
X58n0998_p0352c01║上求下化，念斯分段短促，不能長時遠征。大劫修
X58n0998_p0352c02║行，遂以所知障為緣，無漏業為因，冥資故業。故業
X58n0998_p0352c03║被資，便能熏感識等五支。五支種子既被感已，生
X58n0998_p0352c04║現功能而復殊勝，改麤為細，易短為長，名變易身。
X58n0998_p0352c05║唯識論云：二、不思議變易生死，謂諸無漏有分別
X58n0998_p0352c06║業，由所知障，緣助勢力，所感殊勝細異熟果，名變
X58n0998_p0352c07║易生死。今說行者所依之身，故云實報。此教既留
X58n0998_p0352c08║煩惱至金剛位，受分段身，以煩惱發業，受分段故。
X58n0998_p0352c09║故十地下，引證。既有中陰，知是分段也，亦名中有
X58n0998_p0352c10║身。
X58n0998_p0352c11║問：八地以去，一切菩薩於煩惱障永伏不行，以無漏
X58n0998_p0352c12║智果恒相續故。如阿羅漢既無現行惑，何得更受分
X58n0998_p0352c13║段之身耶？
X58n0998_p0352c14║八地下。以於俱生中六七識惑，七地已來寄有現
X58n0998_p0352c15║行，八地已去永伏不起。又如未那煩惱寄至七地，
X58n0998_p0352c16║八地以去唯有所知等，故引為問。前說分段至金
X58n0998_p0352c17║剛位，故須問釋。
X58n0998_p0352c18║答：若是凡夫，即以現惑潤業受生。聖人不爾，但留惑
X58n0998_p0352c19║種用以受生。
X58n0998_p0352c20║可知。
X58n0998_p0352c21║故雜集論云：一切聖人，皆以隨眠力故，結生相續。又
X58n0998_p0352c22║梁攝論云：異凡夫故，永伏上心；異二乘故，留彼種子。
X58n0998_p0352c23║隨眠即是種子，故九煩惱中，一隨眠貪，二隨眠瞋，
X58n0998_p0352c24║三隨眠癡，第四貪瞋癡等分極重上心惑，方是現
X58n0998_p0353a01║行也。又稠林中十三有二煩惱，謂隨眠煩惱、上心
X58n0998_p0353a02║煩惱，故指隨眠為種子也。
X58n0998_p0353a03║解云：聖人受生，非現潤彼復留種子，如何不受分段
X58n0998_p0353a04║身耶？若言八地已上以智障為緣受變易者，所留惑
X58n0998_p0353a05║種即便無用，何不於此第八地初永害一切煩惱種
X58n0998_p0353a06║耶？彼既不爾，此云何然？
X58n0998_p0353a07║聖人下，釋成當受分段。若言下，奪其惑種，無用而
X58n0998_p0353a08║不斷也。彼既下，反質而結成本義。
X58n0998_p0353a09║若約迴向菩提，聲聞已斷煩惱者，彼即可以所知障
X58n0998_p0353a10║受變易身通諸位也。
X58n0998_p0353a11║已斷煩惱者，既無惑障許受變易也。三乘中迴心
X58n0998_p0353a12║即入十信，故通諸位也。
X58n0998_p0353a13║問：若爾，何故聖教說八地以上唯所知障為依止故
X58n0998_p0353a14║受變易身？
X58n0998_p0353a15║即下第四、仁王中義也。
X58n0998_p0353a16║答：此等為欲寄對二乘顯其優劣，故經作此說。
X58n0998_p0353a17║經作此說，為寄對顯優劣耳，非實受此身也。
X58n0998_p0353a18║然此寄對，依諸聖教，約位不同，略辨十門。
X58n0998_p0353a19║一說羅漢即同於佛，更不分位。如律中說，佛度五人
X58n0998_p0353a20║已，即云通佛有六羅漢出於世間，文同座等。當知此
X58n0998_p0353a21║約小乘教說。
X58n0998_p0353a22║出於世間者，位當出世間也。
X58n0998_p0353a23║二、亦於佛地分出羅漢。如對法論說：得菩提時，頓斷
X58n0998_p0353a24║煩惱障及所知障，頓成羅漢及如來故。此中雖約煩
X58n0998_p0353b01║惱盡邊名阿羅漢，而亦為生諸聲聞中心勝欲樂，故
X58n0998_p0353b02║寄於佛果以分大小也。
X58n0998_p0353b03║寄斷二障已分大小也。而言雖者，亦止言斷惑障
X58n0998_p0353b04║成阿羅漢，而不說彼亦斷智障，是亦為生彼心中
X58n0998_p0353b05║勝欲樂也。
X58n0998_p0353b06║三、第十地名阿羅漢，佛地超過，故非彼也，如涅槃中
X58n0998_p0353b07║說。四、依云阿羅漢者，住第十地，此寄因異果以分大
X58n0998_p0353b08║小。此上二門，約始教中迴二乘教說。
X58n0998_p0353b09║文亦可見。此上等者，對二乘說，故知是迴心教也。
X58n0998_p0353b10║四、七地以還寄同羅漢，八地以去寄菩薩位。如仁王
X58n0998_p0353b11║經云：遠行菩薩伏三界習，因果業滅住後身中，住第
X58n0998_p0353b12║七地阿羅漢位。此寄因中自在未自在位以分大小
X58n0998_p0353b13║也。此約始教直進中說。此中既寄聲聞至七地，故煩
X58n0998_p0353b14║惱障及分段身俱至此位。八地以去寄此菩薩行位
X58n0998_p0353b15║勝前，是故唯有彼所知及變易身。
X58n0998_p0353b16║遠行即七地伏三界習等，以此地已還寄滅三界
X58n0998_p0353b17║色心煩惱及彼果報。又七地已去寄菩薩位，細於
X58n0998_p0353b18║二乘寄滅色心習氣。又俱生第七識惑，七地已來
X58n0998_p0353b19║寄有現行。又末那煩惱寄至七地，八地寄滅色心
X58n0998_p0353b20║二習無明。又八地俱生內，六七識惑永伏不起。又
X58n0998_p0353b21║以六識煩惱寄至四地，末那煩惱寄至七地，八地
X58n0998_p0353b22║已去唯有所知障二障二身，以顯二位不同，故在
X58n0998_p0353b23║直進中也。
X58n0998_p0353b24║五、初、二、三地寄同世間，以得世間四禪等故。四地寄
X58n0998_p0353c01║是須陀洹等，以得道品故，此初出世故。五地寄此聲
X58n0998_p0353c02║聞、羅漢，以得四諦法故。六地寄辟支佛，以得十二緣
X58n0998_p0353c03║生法故。七地以去寄是菩薩，以得無生法忍故。此如
X58n0998_p0353c04║本業經說。上來唯約三乘教說，以未分出一乘法故。
X58n0998_p0353c05║前三地修四禪八定，寄同世間，即人天也。四地寄
X58n0998_p0353c06║須般洹等三果，即出世間也。五地已下寄出出世
X58n0998_p0353c07║間，五地修四諦，六地修十二緣生觀，七地已去寄
X58n0998_p0353c08║菩薩，以同得無生忍故，通以十地寄三乘說。前六
X58n0998_p0353c09║寄同凡小，後四通寄大乘，未分出一乘者，融一同
X58n0998_p0353c10║大故也。
X58n0998_p0353c11║六、世間二乘同前。至六地、第七地，寄三乘菩薩，以未
X58n0998_p0353c12║自在故。八地以去，寄一乘法，以得自在故，如梁攝論
X58n0998_p0353c13║等說。此約一乘、三乘等分相而說。
X58n0998_p0353c14║於菩薩位中，為顯自在及未自在二位別故。
X58n0998_p0353c15║七、於初地之中已過世間及二乘故，如地論等說。此
X58n0998_p0353c16║約三乘中比證分齊說。
X58n0998_p0353c17║此約地前比觀，登地現證，分齊不同，故初地過凡
X58n0998_p0353c18║小也。
X58n0998_p0353c19║八地前三賢位已過二乘地，如起信論說。又如仁王
X58n0998_p0353c20║經說：習種性中有十種心，已超過二乘一切善地。此
X58n0998_p0353c21║約終教退不退說。
X58n0998_p0353c22║起信論信成就發心十解菩薩，一發心後遠離怯
X58n0998_p0353c23║弱，畢竟不畏墮二乘地，故知超過仁王經行位中
X58n0998_p0353c24║已引。
X58n0998_p0354a01║九、信滿心後，即過一切小乘、三乘等，如賢首品說。此
X58n0998_p0354a02║約一乘說。
X58n0998_p0354a03║信滿發心，即得成佛等。
X58n0998_p0354a04║十、初在凡夫地創發心時，即過二乘。如智論說：羅漢
X58n0998_p0354a05║比丘知沙彌發心，推在前等。此通一乘及三乘說。
X58n0998_p0354a06║即智論說：阿羅漢將沙彌行，令持衣鉢。道中沙彌
X58n0998_p0354a07║思惟：當以何乘得入涅槃？即發大心。師知其念，即
X58n0998_p0354a08║取衣鉢，自將令沙彌前行。沙彌思惟：佛道甚難，且
X58n0998_p0354a09║以小乘早入涅槃。師復將衣鉢令沙彌後行，如是
X58n0998_p0354a10║至乎三。沙彌問師，師具答曰：汝發大心，吾修小行，
X58n0998_p0354a11║故令汝前。汝今退菩提心，汝是凡夫，不合居吾前。
X58n0998_p0354a12║沙彌聞已警悟，即住大乘。
X58n0998_p0354a13║由有如是寄對法門，故諸說前後准此而知。
X58n0998_p0354a14║若依終教，地前留惑受分段身，於初地中永斷一切
X58n0998_p0354a15║煩惱使種，亦不分彼分別俱生，於所知障中亦斷一
X58n0998_p0354a16║分麤品正使，是故地上受變易身至金剛位。餘義如
X58n0998_p0354a17║下斷惑中說。
X58n0998_p0354a18║地前留惑等，並如斷惑中具釋。
X58n0998_p0354a19║問：若於地上不留煩惱，云何大悲同事攝生？
X58n0998_p0354a20║惑障潤生地上，既不留惑，云何度生？
X58n0998_p0354a21║答：若於地前及始教中願智力劣，故留煩惱助願受
X58n0998_p0354a22║生。今此不爾，願智勝故自在同生。
X58n0998_p0354a23║此教地上，願智殊勝，自在同生，不同地前，并初教
X58n0998_p0354a24║中，故須留惑也。
X58n0998_p0354b01║問：如說八地以還菩薩略有二類：一、悲增上；二、智增
X58n0998_p0354b02║上。悲增者，留惑受分段身故。智增者，伏惑受變易身
X58n0998_p0354b03║故。此義云何？
X58n0998_p0354b04║問意可知。
X58n0998_p0354b05║答：如此所說，良恐未然。何者？若悲增上，其惠必劣，劣
X58n0998_p0354b06║惠導悲，悲應滯見，滯見之悲，豈名增上？縱悲智齊均，
X58n0998_p0354b07║尚不名悲增上，況以劣惠導悲，而言增上？若智增上，
X58n0998_p0354b08║其悲必劣，劣悲導智，智應滯寂，滯寂之智，何名增上？
X58n0998_p0354b09║以諸菩薩，從初以來，異凡小故，悲智相導，念念雙修，
X58n0998_p0354b10║如車二輪，如鳥之二翼，何得說彼有增減耶？
X58n0998_p0354b11║既滯見滯寂故非增上，唯修智分則墮二乘，修住
X58n0998_p0354b12║相福則墮凡夫，故菩薩發心已來雙修二行，豈互
X58n0998_p0354b13║增減？
X58n0998_p0354b14║當知由此始終二教，麤細異故，有二生死，非由悲智
X58n0998_p0354b15║互增上也。
X58n0998_p0354b16║始教麤故地上受分段身，終教細故地上受變易
X58n0998_p0354b17║身，非由互增上也。
X58n0998_p0354b18║若言彼智增上者，有小乘習怖諸煩惱故永伏者，若
X58n0998_p0354b19║於地前未證真如，可約本習容有此類，以未純熟故。
X58n0998_p0354b20║初地以上行解純熟，同證同行同修同斷，如何得有
X58n0998_p0354b21║如是差別？故起信論云：地上菩薩種性發心修行，皆
X58n0998_p0354b22║等無差別也。
X58n0998_p0354b23║若言至永伏者，牒問。若於下，印彼地前機生未證
X58n0998_p0354b24║容有此類。初地下，奪其機熟已證斷無差別。起信
X58n0998_p0354c01║論云：而實菩薩種性根等（因等也），發心則等（行等也），所
X58n0998_p0354c02║證亦等（證等也），無有超過之法。以一切菩薩皆經三
X58n0998_p0354c03║阿僧祇劫（時等也），故修行斷證皆無差別。
X58n0998_p0354c04║又此教中地上變易寄位不同，有其四種等，亦如下
X58n0998_p0354c05║指。
X58n0998_p0354c06║指下斷惑處也。地上配四種生死，受變易等報。
X58n0998_p0354c07║若依頓教，一切行位既不可說，所依身分亦准此知。
X58n0998_p0354c08║廣如大般若經那伽室利分說。
X58n0998_p0354c09║那伽室利，即文殊所問經也。
X58n0998_p0354c10║若依圓教，不說變易，但分段身至於十地離垢定前，
X58n0998_p0354c11║以至彼位得普見肉眼，故知是分段也。又如善財等，
X58n0998_p0354c12║以分段身窮於因位故也。
X58n0998_p0354c13║此義前科已引，既云肉眼，知是分段也。善財一生
X58n0998_p0354c14║非變易。
X58n0998_p0354c15║問：何故此中不說變易？答：如世界性等，以上身分甚
X58n0998_p0354c16║極微細，出過諸天應同變易。但以此教不分生死麤
X58n0998_p0354c17║細之相，總就過患以為一際，至信滿後頓飜彼際，故
X58n0998_p0354c18║不說也。餘准而知之。
X58n0998_p0355a01║世界性等者，等取十重，如上引普莊嚴童子等在
X58n0998_p0355a02║世界性等上住，已得十地。此教不分者，但以無明
X58n0998_p0355a03║邊域為生死邊際，總屬過患，故不分也。然生稠林
X58n0998_p0355a04║有二：一、分段生；二、變易生。分別有二十八門。問：變
X58n0998_p0355a05║易生死是無流轉，何故入生稠林攝？答：變易生死，
X58n0998_p0355a06║本教興意為顯佛法漸漸深遠，將變易死在分段
X58n0998_p0355a07║後，顯其終教漸漸甚深。據理論之，變易生死只是
X58n0998_p0355a08║分段細相。所以知之，中陰本立為分段身，求生方
X58n0998_p0355a09║便故立中陰。如十住經說：中陰之身乃至涅槃、菩
X58n0998_p0355a10║提亦有中陰，但微細漸深唯佛境界。據此文證，當
X58n0998_p0355a11║知變易生死只是分段細相為其變易。問：據此，生
X58n0998_p0355a12║稠林中陰乃證變易漸細至佛境界，何以此章初
X58n0998_p0355a13║教直進中引七地已還有分段，八地已上有變易
X58n0998_p0355a14║耶？答：當知中陰之身位通麤細為分段，求生方便
X58n0998_p0355a15║故屬分段。若以微細漸深唯佛境界，則是變易，是
X58n0998_p0355a16║故變易是分段細相也。又云：中陰身是其報分，其
X58n0998_p0355a17║陰大分受經七日為一限，於中不定，或一日、二日、
X58n0998_p0355a18║三日、四日乃至經劫，佛亦於中出世教化入涅槃，
X58n0998_p0355a19║如十住經說。又如梁攝論：佛二十年中處中陰身。
X58n0998_p0355a20║又如地論：其中陰身亦得造業，有其熏習。故知中
X58n0998_p0355a21║陰有麤細也。
X58n0998_p0355a22║第六，斷惑分齊者。
X58n0998_p0355a23║初依小乘。
X58n0998_p0355a24║但標而不釋者，諸記皆云此中脫一段，今勘高麗
X58n0998_p0355b01║本亦但有標，不應皆脫。今釋有四所以，故非脫也。
X58n0998_p0355b02║一、前行位中已有問答，釋成小乘異大乘，理無疑
X58n0998_p0355b03║故，不待說也。故但標小乘，顯五教不同，不必釋耳。
X58n0998_p0355b04║若更備釋前文問答，即成元用。二、師承有據至相
X58n0998_p0355b05║尊者，亦不說小乘煩惱，今章錄彼文義，是故不釋。
X58n0998_p0355b06║三、大乘據用義顯煩惱中有二門：一、異小乘門；二、
X58n0998_p0355b07║同小乘門。第二門中煩惱惑品名數與小乘同，今
X58n0998_p0355b08║說三中二乘惑品即同小乘，義雖有異，名字是同，
X58n0998_p0355b09║故不別釋。四、作者任放辨才，如探玄但有標五門
X58n0998_p0355b10║而不釋，或釋一二，如十住中諸門分別梵行、無念、
X58n0998_p0355b11║理觀，皆標五門而不開釋等。
X58n0998_p0355b12║若依三乘，有二種義：一、約位滅惑相，二、寄惑顯位相。
X58n0998_p0355b13║若依三乘者，中間三教為一三乘教也。以二義中
X58n0998_p0355b14║皆具始終二教故，便行稠林。云煩惱行等者，略分
X58n0998_p0355b15║二義：一、約位顯煩惱，即今寄惑顯位相也。此中寄
X58n0998_p0355b16║惑品顯位差別，彼約十地等斷煩惱麤細，以顯諸
X58n0998_p0355b17║教有異，但寄位顯惑，寄惑顯位，小有左右耳。二、據
X58n0998_p0355b18║用義顯煩惱，即約諸教具明麤細惑品，即今約位
X58n0998_p0355b19║滅惑相也。彼云此之二義，約三乘顯約位者，但諸
X58n0998_p0355b20║教中約十地顯斷麤細分齊者，即屬終教攝。二、但
X58n0998_p0355b21║經論中約見修及九地、十一地等明斷惑不同，及
X58n0998_p0355b22║麤細分齊者，皆初教所攝。若經論中依十地位顯
X58n0998_p0355b23║別無明，不論麤細者，如十一無明及二十二無明，
X58n0998_p0355b24║皆初教中直進教攝。何以故？為順十地終心頓斷
X58n0998_p0355c01║諸惑故。彼文亦以始終二教為三乘也。
X58n0998_p0355c02║初義者，若依始教，具足三乘斷惑差別，由此是三乘
X58n0998_p0355c03║教故。障有二種，謂煩惱、所知。
X58n0998_p0355c04║若依下。由有迴心、真進二種人故，迴心即是同小
X58n0998_p0355c05║乘門，直進即是異小乘門，迴心、直進二種教也。是
X58n0998_p0355c06║三乘教者。問：若據此文，豈非獨以始教為三乘耶？
X58n0998_p0355c07║答：上云若依三乘有二種義，牒釋處云若依始教、
X58n0998_p0355c08║若依終教，豈容便相違耶？況釋終教亦先說二乘，
X58n0998_p0355c09║豈無二乘耶？但教漸深細，言其不能斷耳，豈彼伏
X58n0998_p0355c10║惑無觀智乎？問：答云終教二乘心數亦不可說，則
X58n0998_p0355c11║有二乘明矣。以此教亦有直進、迴心，當知此前揀
X58n0998_p0355c12║小乘、後異一乘，中間三教為一，共教三乘。前後章
X58n0998_p0355c13║文皆作此說，非揀終頓，理無疑也。下文云前約三
X58n0998_p0355c14║乘中聲聞，此約愚法，豈可云二乘並成佛而無聲
X58n0998_p0355c15║聞耶？障有下。孔目云：又依終教煩惱有十六門，首
X58n0998_p0355c16║列有二無明，謂煩惱障、所知障，又云惑、智二障。後
X58n0998_p0355c17║判云：上十六門煩惱義當孰教分，亦得通初教中
X58n0998_p0355c18║直進教說。若在直進教，其體即空；若在終教說，其
X58n0998_p0355c19║體即如等。
X58n0998_p0355c20║先辨二乘斷煩惱障，於中有二：先障名數，後斷惑得果。
X58n0998_p0355c21║初中，煩惱有二，謂分別、俱生。總有十種：一、貪，二、嗔，三、
X58n0998_p0355c22║無明，四、慢，五、疑，六、身見，七、邊見，八、邪見，九、見取，十、戒
X58n0998_p0355c23║禁取。
X58n0998_p0355c24║分別則見道所斷迷理煩惱，俱生則修道所斷迷
X58n0998_p0356a01║事煩惱。一貪下。列惑體也。
X58n0998_p0356a02║於中四種唯分別起，謂疑、邪見、見取、戒禁取，餘六通
X58n0998_p0356a03║二種。
X58n0998_p0356a04║分別起者，疑親於苦諦，猶豫不決；邪見親於苦諦
X58n0998_p0356a05║身，撥無因果；見取親於苦諦果，執劣為勝；戒禁取
X58n0998_p0356a06║親於苦諦果，非因計因。是故唯分別起，餘六通二。
X58n0998_p0356a07║五識得起，初三亦通分別及俱生，由用意識中邪師
X58n0998_p0356a08║等三因引故，得有分別起也。
X58n0998_p0356a09║得起初三，即貪、嗔、癡。由用下。釋分別起因也。假三
X58n0998_p0356a10║因生，方有分別。心數云五識，由與意識或同體，或
X58n0998_p0356a11║異體，故經云有一意識與五識共緣境故。此約三
X58n0998_p0356a12║乘始教麤相說也。
X58n0998_p0356a13║意識具十種，四分別，六通二。
X58n0998_p0356a14║以此識具起六位心所有法，良以此識是無邊分
X58n0998_p0356a15║別、一切處分別，與五識或一或異，故具起十煩惱也。
X58n0998_p0356a16║末那唯四俱生，六中除嗔及邊見，以嗔唯不善，此識
X58n0998_p0356a17║有覆無記故。又以一類相續緣，第八識剎那剎那執
X58n0998_p0356a18║我，故無邊見。又以後三見及疑藉三因生，此識無彼
X58n0998_p0356a19║故不起。又由恒相續緣，故非第六。所引不同五識，是
X58n0998_p0356a20║故唯四。
X58n0998_p0356a21║唯貪無明慢身見，何以除嗔以瞋？唯下釋所以。此
X58n0998_p0356a22║識執我是異生性，障覆弊有情令不出離，不屬善
X58n0998_p0356a23║惡唯無記性。此云染污意，從過立名與四惑相應，
X58n0998_p0356a24║故是有覆。無記能障聖道隱覆自心，說名有覆。又
X58n0998_p0356b01║於善惡義中不可記別，說名無記。又以第七名恒
X58n0998_p0356b02║審思量，常緣第八見分為內，自我剎那剎那不斷，
X58n0998_p0356b03║恒執我故無邊見也。唯識章云：末那一起相續不
X58n0998_p0356b04║癈，與我見等四使相應。又以後三見謂邪、取、禁三
X58n0998_p0356b05║見也。又由下唯識章對治門云：末那一起相續緣
X58n0998_p0356b06║我不癡，不同五待六引也。同末那何故唯是俱生？
X58n0998_p0356b07║答：末那不緣於外緣義，不緣外故不得起分別我
X58n0998_p0356b08║見，是故唯俱生中四也。
X58n0998_p0356b09║其第八識總不起，唯是異熟無覆無記性故。
X58n0998_p0356b10║識總不起者，孔目云：梨耶是實，餘法是假。餘法即
X58n0998_p0356b11║無，由識以外只是遍計，即體空故。阿賴耶識者，謂
X58n0998_p0356b12║能攝藏諸法種子故。異熟識者，先業所生故。阿陀
X58n0998_p0356b13║那識者，謂能數數令生相續，持諸根等令不壞故。
X58n0998_p0356b14║言異熟者，心意識云：識所變相雖無量種，而能變
X58n0998_p0356b15║識類別唯三：一謂異熟，則第八識多異熟性故。又
X58n0998_p0356b16║云：異熟習氣為增上緣，感第八識酬引業力恒相
X58n0998_p0356b17║續故，立異熟名。感前六識酬滿業者，從異熟起，名
X58n0998_p0356b18║異熟生，不名異熟，有間斷故。則前異熟及異熟生，
X58n0998_p0356b19║名異熟果，果異因故。此中且說我愛執藏持雜染
X58n0998_p0356b20║種能變異識，名為異熟，非謂一切。無覆下，三、性料
X58n0998_p0356b21║揀也。論云：覆謂染法，障聖道故，又能弊心令不淨
X58n0998_p0356b22║故。此識非染，故名無覆無記。
X58n0998_p0356b23║此分別俱生皆通三界，嗔唯欲界，以上二界煩惱皆
X58n0998_p0356b24║有覆無記性故。
X58n0998_p0356c01║上二界煩惱，由定力所制，故屬無記。心數中煩惱、
X58n0998_p0356c02║隨煩惱通不善及無記者，以彼總論三界及定地
X58n0998_p0356c03║故。彼又云：若約違理，不善但是不善性。
X58n0998_p0356c04║其分別起者，欲界四諦各有十使，即為四十。上二界
X58n0998_p0356c05║除嗔諦，別各有九，即有七十二，并欲界合有一百一
X58n0998_p0356c06║十二也。
X58n0998_p0356c07║言分別者，演義云：言惑體者，謂能發業之惑，即六
X58n0998_p0356c08║煩惱収。唯識論中十煩惱攝，不正見中開五見故。
X58n0998_p0356c09║貪等六法通分別俱生，體雖是一而起時有異，論
X58n0998_p0356c10║云任運思察而得生故。又迷理迷事障見修異，故
X58n0998_p0356c11║論說因邪師等起者名分別。言自邪思惟者計度
X58n0998_p0356c12║分別，由此虗妄計度而起十分別惑。問：若爾，第七
X58n0998_p0356c13║亦應有分別煩惱，以有計度分別故。答：彼非強盛，
X58n0998_p0356c14║故無分別。又有三義無分別惑：一是內緣，二唯有
X58n0998_p0356c15║覆，三緣微境。第六返此，故有十分別。瑜伽第一云：
X58n0998_p0356c16║俱生我執，無始時來虗妄熏習，由內因力故與身
X58n0998_p0356c17║俱有，名為俱生。七十二即二界，除瞋八九成七十
X58n0998_p0356c18║二也。
X58n0998_p0356c19║其俱生者，欲界具六，上二界除嗔，各唯有五，合成十
X58n0998_p0356c20║六，通前分別，總有一百二十八也。
X58n0998_p0356c21║即任運而起障。修道迷事煩惱，如前已釋。
X58n0998_p0356c22║問：何故前愚法小乘中十使不通，迷四諦此中即通
X58n0998_p0356c23║耶？答：此有二義：一、以三乘中煩惱力漸寬廣故障一
X58n0998_p0356c24║切也；二、又由迷等義通一切境也。
X58n0998_p0357a01║小乘不通迷者，顯宗論云：苦下具一切，集滅離三
X58n0998_p0357a02║見，道除於二見，上界不行恚。除三見者：身見、邊見。
X58n0998_p0357a03║戒禁取除二見者：身、邊二見。則不通迷也。問：答云：
X58n0998_p0357a04║若依小乘教，一惑、一障、一世、一忍、一智、一斷，得一
X58n0998_p0357a05║滅。依三乘教，初教名同前，義中深淺異。若據三乘
X58n0998_p0357a06║終教，一惑、一障、三世、一忍、一智、非初、非中、後斷，得
X58n0998_p0357a07║三世滅也。據一乘教，一惑、多障、多世、一數、多數忍、
X58n0998_p0357a08║多數、一數忍、一數、多數智、多數、一數智等，則知惑
X58n0998_p0357a09║品於諸乘中力用有大小、寬狹不同，迷境亦別也。
X58n0998_p0357a10║第二、斷惑得果者，先斷分別，有其三人：
X58n0998_p0357a11║三人，三類也。
X58n0998_p0357a12║一、若從具縛入真見道，剎那頓斷三界四諦分別煩
X58n0998_p0357a13║惱，得預流果。
X58n0998_p0357a14║凡言具縛者，具見、修煩惱，故名具縛。入見道時，於
X58n0998_p0357a15║剎那中頓斷三界分別煩惱，證預流果。此人入見
X58n0998_p0357a16║道，斷迷理惑時，名初果向；出見道後，只得初果。是
X58n0998_p0357a17║故俱舍云：具修惑斷一，至五向初果。此中斷五品
X58n0998_p0357a18║修惑一人，斷一品則有五人，并具縛一人，共六人，
X58n0998_p0357a19║皆入見道，名初果向；出見道後，只得初果。今章不
X58n0998_p0357a20║同彼爾，以此中約分別、俱生二惑麤細，以分見、修
X58n0998_p0357a21║二道，不同彼中正說果向，故小別也。下皆類此。
X58n0998_p0357a22║二、若倍離欲人入真見道，兼斷倍離欲，得一來果。言
X58n0998_p0357a23║倍離欲者，謂凡夫時，欲界修惑九品之中，伏斷前六，
X58n0998_p0357a24║故云倍離欲。入見道時，即永斷前所伏故，是以得彼
X58n0998_p0357b01║果也。
X58n0998_p0357b02║此由利根超證之人，入見道時，匪唯頓斷三界見
X58n0998_p0357b03║惑，亦斷欲界六品修惑，名倍離欲證斯陀含果。此
X58n0998_p0357b04║云一來，謂一來人間，一往天上也。
X58n0998_p0357b05║三、若已離欲人，入真見道，兼斷九品，得不還果。
X58n0998_p0357b06║從具縛凡夫，兼能進修欲界九品，修惑俱盡，證阿
X58n0998_p0357b07║那含果，此云不還，不還來欲界受生也。
X58n0998_p0357b08║如瑜伽說：入見道果者有其三種，隨其所應證三果
X58n0998_p0357b09║故。
X58n0998_p0357b10║通指前三類人斷分別惑也，但與今章小有不次。
X58n0998_p0357b11║次斷俱生者，第六識俱生九地，各有九品。
X58n0998_p0357b12║意識通迷十使，謂分別俱生，今斷俱生。三界九地，
X58n0998_p0357b13║各有九品，分上中下，九九八十一品也。
X58n0998_p0357b14║又進修道人有其二種：一、漸出離者，斷欲界九品中
X58n0998_p0357b15║前六品盡，得一來果；斷九品盡，得不還果；斷上二界
X58n0998_p0357b16║盡，得阿羅漢果。
X58n0998_p0357b17║謂斷欲界俱生修惑，前五品得二果向，斷六品盡
X58n0998_p0357b18║得二果，斷八品修惑得三果向，斷九品盡得三果，
X58n0998_p0357b19║斷上二界七十一品得四果向，斷七十二品盡得
X58n0998_p0357b20║四果。
X58n0998_p0357b21║二、頓出離者，得初果已，即頓斷三界，漸除九品，即得
X58n0998_p0357b22║阿羅漢果，更無餘果。
X58n0998_p0357b23║從初果現身，頓成羅漢。
X58n0998_p0357b24║何者？以彼欲界九品修惑，及上二界總三種九品，各
X58n0998_p0357c01║初一品一時頓斷，故云頓斷。三界竪論九品，一一別
X58n0998_p0357c02║斷，故云漸除也。
X58n0998_p0357c03║謂三界九地，修惑纔斷，欲界一品，上色界無色界
X58n0998_p0357c04║各一品，同時齊斷，故云頓斷。後二三品等，一一別
X58n0998_p0357c05║斷，故云漸除。地地皆起一無間道斷惑，一解脫道
X58n0998_p0357c06║證真也。
X58n0998_p0357c07║若爾，何故有漸斷者？以於三界法不能頓緣故。
X58n0998_p0357c08║徵詰所由，謂根劣不能頓緣三界故。
X58n0998_p0357c09║對法論云：頓出離者，謂入諦現觀已，依止未至定，發
X58n0998_p0357c10║出世道，頓斷三界一切煩惱，品品別斷，唯立二果，謂
X58n0998_p0357c11║預流果及阿羅漢果，乃至廣引。指瑞經等如彼說。
X58n0998_p0357c12║依止未至定者，梵語禪那，此云靜慮。由此寂靜能
X58n0998_p0357c13║審慮故，即依止未至定起無漏智，能斷三界九地
X58n0998_p0357c14║八十一品煩惱。餘八地即除此未至定外所起無
X58n0998_p0357c15║漏道，名中間禪。謂諸禪定，以具支不具支、止觀均
X58n0998_p0357c16║不均有差別故。問：若心一境性是靜慮體，依何相
X58n0998_p0357c17║立初二三四？答云：初尋伺喜樂，後漸離前支。謂尋
X58n0998_p0357c18║伺喜樂建立為初，漸離前支立二三四。離伺有喜
X58n0998_p0358a01║樂立第二禪，若離伺喜唯樂立第三禪，若兼離前
X58n0998_p0358a02║三種則立第四禪。同一境性分為四種已，見道所
X58n0998_p0358a03║斷分別煩惱，進斷修道俱生煩惱，遂證四果。
X58n0998_p0358a04║其末那煩惱行相微細，前漸頓二人皆與非想地惑
X58n0998_p0358a05║一時頓斷。
X58n0998_p0358a06║非想地，即無色界第四地也。其七識恒行無明，至
X58n0998_p0358a07║佛地方盡。
X58n0998_p0358a08║故瑜伽云：末那相應任運煩惱，唯與非想處共斷，故
X58n0998_p0358a09║一時頓斷，非如餘惑漸次而斷故也。
X58n0998_p0358a10║問：何故前愚法二乘無頓出離，此中有耶？答：為顯前
X58n0998_p0358a11║劣故。此超過愚法二乘無此勝智，顯彼教劣方便漸
X58n0998_p0358a12║引起彼勝，欲令捨小從大，故作此說。其論末那惑滅
X58n0998_p0358a13║小乘無者，亦准此知。此謂二乘斷煩惱障。
X58n0998_p0358a14║拆玄云：問：還許得初果已，超二證三否？得二果已，
X58n0998_p0358a15║超三證四否？答：依大乘亦許此義。今依小乘不爾，
X58n0998_p0358a16║為得初果已，欲擬進斷三界修惑時，必須依地九
X58n0998_p0358a17║品次第而斷。斷惑既有次第，得果亦然。末那，此云
X58n0998_p0358a18║染污意。孔目引攝論云：舉六過失，證有末那：一、若
X58n0998_p0358a19║無末那，即意識與五識相似，不成過等；若有末那，
X58n0998_p0358a20║即有六德。小乘但有六識，即無末那，顯彼教劣也。
X58n0998_p0358a21║其所知障諸趣寂者，入無餘時一時皆斷，唯此非擇
X58n0998_p0358a22║滅也。
X58n0998_p0358a23║斷所知障故入無餘者，揀異前三果有餘涅槃，擇
X58n0998_p0358a24║滅無餘諸趣寂者，一時俱斷所知障故，不同俱解
X58n0998_p0358b01║脫人分有所斷。非擇滅者，入無餘時證非擇滅無
X58n0998_p0358b02║為也。
X58n0998_p0358b03║其餘一切有斷不斷，惠解脫人不斷，俱解脫人分有
X58n0998_p0358b04║所斷，謂八解脫障不染無知，修八勝解所對治故。如
X58n0998_p0358b05║瑜伽說：
X58n0998_p0358b06║惠解脫阿羅漢，已解脫煩惱障，未解脫定障。俱分
X58n0998_p0358b07║解脫阿羅漢，已解脫煩惱障，及解脫定障。對法論，
X58n0998_p0358b08║惠解脫補特伽羅者，謂已盡諸漏，而未具證八解
X58n0998_p0358b09║脫定，唯斷煩惱障故。俱分解脫補特伽羅者，謂已
X58n0998_p0358b10║斷諸漏，及具證解脫定，由煩惱障及定障，俱得解
X58n0998_p0358b11║脫故。八解脫，即所知障境解脫，不染無知。無知有
X58n0998_p0358b12║二：一染污無知，能招生死，故曰染污。於境不了，故
X58n0998_p0358b13║曰無知。二不染污無知，不招生死，故曰不染污。於
X58n0998_p0358b14║一切種冥然，故曰無知。即界內外迷事之惑。修八
X58n0998_p0358b15║勝解脫者，孔目云：八解脫，亦名背捨解脫者，謂一
X58n0998_p0358b16║內有色外觀色，二內無色外觀色，三淨身證解脫
X58n0998_p0358b17║處，四空處，五識處，六無所有處，七非想非非想處，
X58n0998_p0358b18║八想受滅身證位。初三背煩惱名解脫，次四背下
X58n0998_p0358b19║地名解脫，後一背有緣心名解脫。又八解脫者，今
X58n0998_p0358b20║解不同小乘大乘經意。觀色知空，無礙成色，是此
X58n0998_p0358b21║文意。初解脫捨染相色，第二者捨色心，第三者成
X58n0998_p0358b22║色無礙，第四者捨空心，第五者捨取識想，第六者
X58n0998_p0358b23║去少識想，第七者去取定想，第八者去成定取捨
X58n0998_p0358b24║不自在等。
X58n0998_p0358c01║又諸解脫由所知障解脫所顯，由聲聞及緣覺等於
X58n0998_p0358c02║所知障心得解脫故。
X58n0998_p0358c03║言所知障所知，非障是障，障所知故。障是根本無
X58n0998_p0358c04║明，能障此理，理體非障。云心解脫、惠解脫，正明脫
X58n0998_p0358c05║二障也。解脫之言是虗語，若不指心指惠，何法解
X58n0998_p0358c06║脫？但云煩惱障解脫者，未指的顯出所法體。今云
X58n0998_p0358c07║障心障惠，令不解脫。然二障約心約境，雖分麤細
X58n0998_p0358c08║之異，二障種子俱至佛地方盡，故得二俱互障也。
X58n0998_p0358c09║當知此始教，為引愚法漸向大故，安立此教深勝於
X58n0998_p0358c10║彼，故所知障亦許分斷。
X58n0998_p0358c11║然上所斷不同愚法，以彼唯斷煩惱得故；此則不爾，
X58n0998_p0358c12║斷種子故。
X58n0998_p0358c13║但揀大小乘異，小乘則觀上下八諦苦法智忍等
X58n0998_p0358c14║十六心。八忍名無間道，能斷八諦下迷理惑得。此
X58n0998_p0358c15║八忍不被惑得之所間隔，故名無間。謂惑體已不
X58n0998_p0358c16║現行，雖有惑得而無力用，不為障礙。八智名八解
X58n0998_p0358c17║脫道，能證八諦下無為理故。謂此八智已離惑得，
X58n0998_p0358c18║故名解脫。大乘即斷二障種子也。
X58n0998_p0358c19║直進菩薩斷惑者，二障俱斷。
X58n0998_p0358c20║孔目云：若經論中依十地位顯別無明，不論麤細
X58n0998_p0358c21║者，皆初教中直進教攝。何以故？為順十地終心頓
X58n0998_p0358c22║斷諸惑故。
X58n0998_p0358c23║又煩惱障中不同二乘，約界分品。
X58n0998_p0358c24║不同愚法小乘，約三界九地，別斷見修無明等。
X58n0998_p0359a01║但於二障分別起者，地前伏現行初地真見道時，一
X58n0998_p0359a02║剎那中頓斷彼種。
X58n0998_p0359a03║謂地前資粮加行位中，雙伏二障，分別現行，登地
X58n0998_p0359a04║證真見道，頓斷分別種子故。
X58n0998_p0359a05║其俱生中煩惱障，初地以去自在能斷，留故不斷。何
X58n0998_p0359a06║以故？潤生攝化故，不墮二乘地故，為斷所知障故，為
X58n0998_p0359a07║得大菩提故。
X58n0998_p0359a08║如百論判：分別我見、見道斷，俱生我見、修道斷，今
X58n0998_p0359a09║留故不斷，用斷所知等故。
X58n0998_p0359a10║是故攝論云：由留惑至惑盡，證佛一切智。解云：惑盡
X58n0998_p0359a11║者，是所知障盡，即由留煩惱障起勝行故，得至此位
X58n0998_p0359a12║證佛果。
X58n0998_p0359a13║論云：煩惱伏不起，如毒呪所害，留惑至惑盡，證佛
X58n0998_p0359a14║一切智。孔目云：諸菩薩留隨眠惑，為助道分，不同
X58n0998_p0359a15║二乘速般涅槃。由此事故，修道究竟，得習氣滅盡，
X58n0998_p0359a16║乃證圓智。
X58n0998_p0359a17║又梁攝論云：既云留種子，是故當知煩惱障種至金
X58n0998_p0359a18║剛位。
X58n0998_p0359a19║以十地中煩惱障種未永斷故，留彼種子用以受
X58n0998_p0359a20║生。
X58n0998_p0359a21║其所知障行相細故，正障菩薩道，是故地地分斷，要
X58n0998_p0359a22║至佛地方得總盡。
X58n0998_p0359a23║地地分斷者，初地斷異生性障，二地斷邪行障、等
X58n0998_p0359a24║智障，正障菩薩道故，至金剛位究竟盡故。
X58n0998_p0359b01║由此即說二障修惑俱至佛地。
X58n0998_p0359b02║可知。
X58n0998_p0359b03║故對法論云：又諸菩薩於十地修道位中，唯修所知
X58n0998_p0359b04║障對治道，非斷煩惱障。得菩提時，頓斷煩惱障及所
X58n0998_p0359b05║知障，頓成羅漢及如來故。
X58n0998_p0359b06║菩薩見道位，修煩惱障對治，為留惑故，相隨至金
X58n0998_p0359b07║剛定斷。今約二障盡處說也。
X58n0998_p0359b08║其末那俱生行相細故，亦同前至佛地盡也。
X58n0998_p0359b09║然末那即與我見、我慢、我愛、無明四使相應，同至
X58n0998_p0359b10║佛地方盡也。
X58n0998_p0359b11║問：其二障修惑諸識相應，地上現行有何同異？
X58n0998_p0359b12║諸識者，六七識相應。地上同異如何？
X58n0998_p0359b13║答：其煩惱障內第六識惑既盡故留彼，是故現種皆
X58n0998_p0359b14║以智御，用成勝行不起過患。猶如毒虵以呪力御不
X58n0998_p0359b15║令死，無起過患而成餘用，菩薩善巧留惑亦爾。
X58n0998_p0359b16║論云：諸惑已滅伏，如毒呪所害。釋云：此偈明第十
X58n0998_p0359b17║一滅惑。其深諸惑，謂見修煩惱，於菩薩地中先已
X58n0998_p0359b18║滅盡；餘心煩惱雖復未滅，由念智所伏，廢其功用。
X58n0998_p0359b19║譬如眾毒呪力所害，無復本能；心惑亦爾，智念所
X58n0998_p0359b20║守，不能復生二惑染污。
X58n0998_p0359b21║故攝論云：如毒呪所害等。是故當知，於彼煩惱，或現
X58n0998_p0359b22║或種，皆得自在。
X58n0998_p0359b23║論云：由惑至惑盡，證佛一切智。若不留此隨眠欲，
X58n0998_p0359b24║則同二乘涅槃；若不除上心欲，則與凡夫不異。
X58n0998_p0359c01║其第七識煩惱性非潤生故，非所留行相細故，七地
X58n0998_p0359c02║已還有時暫現，以觀智有間故。
X58n0998_p0359c03║初見道位，即滅末那。何以故？障見無我理故。無性
X58n0998_p0359c04║攝論云：轉染污末那，得平等性智。
X58n0998_p0359c05║其所知障皆後地起，或於前地起，或現或種，以地地
X58n0998_p0359c06║分斷故。
X58n0998_p0359c07║如十地所斷之障在九地斷，乃至初地障在地前
X58n0998_p0359c08║除。
X58n0998_p0359c09║問：若爾，何故有處說七地已還起有漏心等耶？
X58n0998_p0359c10║既云地地分斷，何故下難相違？
X58n0998_p0359c11║答：若約第六識中煩惱障為有漏者，彼既留惑故，即
X58n0998_p0359c12║似有漏。若約所知障為漏，即實有漏。此二通十地。
X58n0998_p0359c13║六識煩惱及所知障，此二通十地，但有似實之異，
X58n0998_p0359c14║俱至十地盡也。
X58n0998_p0359c15║若末那煩惱即實有漏，至於七地有無不定，以有時
X58n0998_p0359c16║暫起有漏心故。餘義准知。
X58n0998_p0359c17║七地容有暫起，觀智劣故。八地無功用道，任運不
X58n0998_p0359c18║起。
X58n0998_p0360a01║又此教中惑滅智起分齊者，惑種在滅相時，智即在
X58n0998_p0360a02║生相，同時相返，如昂即低，低即昂等，廣如對法論說。
X58n0998_p0360a03║論約四相前後。問：無間道正斷惑時，為智先起惑
X58n0998_p0360a04║後滅耶？為惑先滅智後起耶？為同時耶？此三惑智
X58n0998_p0360a05║各有兩失，不成斷義。謂智先起有自成無漏過（不因
X58n0998_p0360a06║惑滅故），不能滅惑過（智起惑猶在故），惑有自滅過（前念智起而惑猶在，
X58n0998_p0360a07║故後滅時是自滅也），不障聖道過（令智先起故）。智後及同時，皆具
X58n0998_p0360a08║此四過。還於智上惑上各說二過，過名同前，義則
X58n0998_p0360a09║順於智後及同時而說，以意可知，相兼總成十二
X58n0998_p0360a10║過也。若爾，云何斷耶？唯識云：二真見道現在前時，
X58n0998_p0360a11║彼二障種必不成就（二真即二乘真及菩薩真，故云二真），猶明與闇
X58n0998_p0360a12║定不俱生，如秤兩頭低昂時乖。諸相違法，理必應
X58n0998_p0360a13║然，是故二性無俱成失。此但舉法相一邊，亦不違
X58n0998_p0360a14║餘緣集斷義。有本作押即笻，笻即押等，悞矣。
X58n0998_p0360a15║又此障法，以依識無性故，即空無分別，是其障義。如
X58n0998_p0360a16║維摩經云：五受陰洞達空無所起，是苦義。今此障義，
X58n0998_p0360a17║亦准彼知之。
X58n0998_p0360a18║以始教空宗，顯識等空，故楞伽云：心如工伎兒，意
X58n0998_p0360a19║如和伎者，五識如伴侶，妄想觀伎眾。據此經文，雖
X58n0998_p0360a20║知是識，由不免戲論。引迦旃延章，證今障義，苦性
X58n0998_p0360a21║即空，是真苦義，始教之終門也。
X58n0998_p0360a22║若依終教，諸聲聞於煩惱障尚不能斷，但能折伏，何
X58n0998_p0360a23║況能斷所知障？
X58n0998_p0360a24║大乘終教深細而說，不許出界，但伏煩惱現行，未
X58n0998_p0360b01║除種子，況斷所知耶？
X58n0998_p0360b02║故彌勒所問經論云：一切聲聞、辟支佛人，不能如實
X58n0998_p0360b03║修四無量，不能究竟斷諸煩惱，但能折伏一切煩惱
X58n0998_p0360b04║等。楞伽經文亦如上說。
X58n0998_p0360b05║謂二乘行果非真，不如實修行不真也，不究竟斷
X58n0998_p0360b06║果不真也。楞伽云：味著三昧樂，安住無漏界，譬如
X58n0998_p0360b07║昏醉人，酒消然後覺。言諸二乘得涅槃者，非究竟
X58n0998_p0360b08║也。
X58n0998_p0360b09║問：此說何故與前教不同耶？
X58n0998_p0360b10║以始教有宗，說彼愚法出界，總斷煩惱，分斷所知。
X58n0998_p0360b11║今實教尚未斷煩惱，況斷所知耶？二教不同，故興
X58n0998_p0360b12║問也。
X58n0998_p0360b13║答：彼為引二乘故、未深說故，是故以上就下說煩惱
X58n0998_p0360b14║障，同彼二乘至佛地智方盡。又以下同上，亦許二乘
X58n0998_p0360b15║全斷惑障、分斷所知障。今此就實，以愚法二乘無廣
X58n0998_p0360b16║大心，故不究竟斷煩惱障。
X58n0998_p0360b17║始教菩薩亦說煩惱須十地終心頓斷，又許聲聞
X58n0998_p0360b18║全斷惑障等。今此就實深細而說，並不名究竟出
X58n0998_p0360b19║三界斷煩惱。有謂終教不見有二乘斷惑行相，然
X58n0998_p0360b20║教有麤細，則前機麤故須似小，此教深勝不假似
X58n0998_p0360b21║彼。法華火宅喻三車引諸子，豈非實教三乘行相
X58n0998_p0360b22║耶？
X58n0998_p0360b23║又亦可前約三乘中聲聞，此中約愚法，故不同也。
X58n0998_p0360b24║以前二教俱約愚法說，今此二教以始教約三中
X58n0998_p0360c01║二乘，此終教約愚法二乘。若終教約三乘說聲聞
X58n0998_p0360c02║者，亦如諸論；若始教約愚法，義同法華，則二教互
X58n0998_p0360c03║出也。
X58n0998_p0360c04║其菩薩人於二障中，不分俱生及分別，但有正使及
X58n0998_p0360c05║習氣。地前伏使現，初地斷使種，地上除習氣，佛地究
X58n0998_p0360c06║竟清淨。
X58n0998_p0360c07║言使者，如世公使，隨遂其人，得使繫縛，故云使也。
X58n0998_p0360c08║此通二障。言習氣者，熏習氣分。孔目云：大分有二：
X58n0998_p0360c09║一、種子熏習；二、上心熏習。
X58n0998_p0360c10║然彼地前三賢位中，初不墮二乘地中，於煩惱障自
X58n0998_p0360c11║在能斷，留故不斷，為除所知障等故。
X58n0998_p0360c12║地前雖伏，正使現行留彼種子，故不墮二乘地也。
X58n0998_p0360c13║是故梁攝論云：十解以去，得出世淨心。又云：十解心
X58n0998_p0360c14║以上，名聖人，不墮二乘地。故仁王經云：地前得人空，
X58n0998_p0360c15║而不取證等。又起信論：見少分得法身，作八相等。皆
X58n0998_p0360c16║此義也。
X58n0998_p0360c17║可知。
X58n0998_p0360c18║以此菩薩唯怖智障，故修唯識真如等觀伏斷彼障。
X58n0998_p0361a01║然於煩惱障非但不怖不修對治，亦乃故留助成勝
X58n0998_p0361a02║行。初地以上斷於所知障一分麤故，於煩惱障不復
X58n0998_p0361a03║更留，是故二障不分見修。
X58n0998_p0361a04║智障，障成菩提。修唯識、真如等觀，對治唯識觀事、
X58n0998_p0361a05║真如觀理，然於煩惱留故，為成勝用。
X58n0998_p0361a06║至初地時，正使俱盡。
X58n0998_p0361a07║二障正使初地俱盡，習氣地地漸次微薄，至金剛
X58n0998_p0361a08║際究竟方盡。
X58n0998_p0361a09║故彌勒所問經論云：問曰：若聲聞人先斷見道所斷
X58n0998_p0361a10║煩惱，然後漸斷修道煩惱，何故菩薩不同聲聞？答曰：
X58n0998_p0361a11║菩薩之人無量世來為諸眾生作利益事，後見真如
X58n0998_p0361a12║甘露法界，觀彼一切諸眾生身，而實不異我所求處。
X58n0998_p0361a13║是故菩薩見修道中一切煩惱能障利益眾生行故，
X58n0998_p0361a14║即見道中一切俱斷。此文為證。
X58n0998_p0361a15║問：終教自言正使習氣，何以引見修等惑為證耶？
X58n0998_p0361a16║答：但二教惑障名字雖異，而惑體是同，故得為證。
X58n0998_p0361a17║孔目使行稠林云：如是等文並屬初教攝。今釋終
X58n0998_p0361a18║教何以引此？下文云：義當熟教分，亦得通初教中
X58n0998_p0361a19║直進教說。
X58n0998_p0361a20║其末那煩惱，亦初地斷麤，後除殘習。故無性攝論云：
X58n0998_p0361a21║轉染末那得平等性智，初現觀時先已證得，修道位
X58n0998_p0361a22║中轉復清淨。解云：轉淨者，除習氣也。以正使先斷，故
X58n0998_p0361a23║後但云轉淨，更不云斷也。
X58n0998_p0361a24║無性下，見道。初觀智現前。先以證得修道位中為
X58n0998_p0361b01║除習氣。解云下，知。
X58n0998_p0361b02║若云此是入真見道時暫不起非正斷者，即不得言
X58n0998_p0361b03║轉復清淨。以總未斷，何名轉淨？若依始教，容如彼說。
X58n0998_p0361b04║縱云見道伏惑非正斷者，奪云：不得言清淨，以總
X58n0998_p0361b05║未斷故。若依前教，容許此義。
X58n0998_p0361b06║是故當知，此教地上但除習氣。故寶性論云：不淨者，
X58n0998_p0361b07║一切凡夫有煩惱障故；有垢者，以諸聲聞、辟支佛等
X58n0998_p0361b08║有智障故；有黠者，以諸菩薩摩訶薩等依彼二種習
X58n0998_p0361b09║氣障故。解云：論釋云：地上名摩訶薩，故知但有習氣
X58n0998_p0361b10║障也。
X58n0998_p0361b11║寶性論云：不淨者，以諸凡夫有惑障故。有垢者，以
X58n0998_p0361b12║諸聲聞辟支佛等有智障故。有點者，污也，以諸菩
X58n0998_p0361b13║薩有二障習氣故。今章云：黠者恐刀筆之悞也。
X58n0998_p0361b14║此中習氣從斷，正使種子無間方有習氣。何以故？未
X58n0998_p0361b15║斷以前無微薄故。種斷無間方有微薄，故論說名無
X58n0998_p0361b16║間生習氣。
X58n0998_p0361b17║地前斷彼使種麤重，地上方除習氣。孔目云：習氣
X58n0998_p0361b18║有三種：一、名言熏習，識熏習；二、色識熏習，識識熏
X58n0998_p0361b19║習，見識熏習；三、煩惱熏習，業熏習，果報熏習。此等
X58n0998_p0361b20║熏習，皆通染、淨及無記。
X58n0998_p0361b21║問：云何地上煩惱使盡，而得不墮二乘地耶？
X58n0998_p0361b22║始教留惑故不墮，今終教煩惱種盡，何不墮耶？
X58n0998_p0361b23║答：智力勝故，智障正使亦已斷除故。
X58n0998_p0361b24║今實教出二所以，故不墮也。
X58n0998_p0361c01║如始教小乘頓出離人，斷欲界惑六品盡時，上二界
X58n0998_p0361c02║六品亦同斷盡故，猶尚不得彼一來果。
X58n0998_p0361c03║今舉三中小乘為例。拆玄云：大乘中二乘有頓出，
X58n0998_p0361c04║離小乘則無。見道斷分別八十八使，進斷俱生六
X58n0998_p0361c05║品修惑，猶不證二果。
X58n0998_p0361c06║況此菩薩道力殊勝？又況已斷智障使故？若地前及
X58n0998_p0361c07║始教容有彼失，此中無也。
X58n0998_p0361c08║此中菩薩雙斷二障，故不墮二乘地也。
X58n0998_p0361c09║又此教中正斷惑時，智起惑滅，非初非中後，前中後
X58n0998_p0361c10║取故。云何滅？如虗空本來清淨，如是滅。廣如十地論
X58n0998_p0361c11║說。
X58n0998_p0361c12║十地品云：非初非中後者，探玄釋此，文有二門：一、
X58n0998_p0361c13║約相翻門，二、約相續門。謂此地智生滅相續，前中
X58n0998_p0361c14║後三，何時定能斷煩惱耶？唯前不能斷，以落謝故；
X58n0998_p0361c15║唯後不能斷，以未起故；中亦不能斷，以不住故。是
X58n0998_p0361c16║故三時皆無斷義。若爾，云何斷？論云：如燈焰，非唯
X58n0998_p0361c17║初中後，前中後取故。此即唯中等不可有斷，前中
X58n0998_p0361c18║後相續取可有斷義。問：既三時單取，各不成斷，縱
X58n0998_p0361c19║此和合，豈成斷耶？如一沙無油，多沙亦無，云何斷？
X58n0998_p0361c20║約罪性空故，本淨故。謂此實教斷惑，必性相雙明
X58n0998_p0361c21║也。
X58n0998_p0361c22║又此教中煩惱等法皆是真如，隨緣所作，是故不異。
X58n0998_p0361c23║真如是煩惱義，如起信論說。又經云：一切法即如如
X58n0998_p0361c24║等煩惱。准此，是故當知與前諸教施設不同，宜應知
X58n0998_p0362a01║之。
X58n0998_p0362a02║煩惱即真如者，若始教諸業即空，不可分別；若終
X58n0998_p0362a03║教即如，一切法亦如也。
X58n0998_p0362a04║第二、明寄惑顯位者，謂聖教說略有一十八門。
X58n0998_p0362a05║寄惑顯位，即孔目約位顯煩惱，以諸教具明麤細
X58n0998_p0362a06║惑品，略列十八，廣如使行稠林說。
X58n0998_p0362a07║一、寄二障以顯二位。謂分惑、智二障，以顯此證二位。
X58n0998_p0362a08║故梁攝論云：地前漸除煩惱障，地上漸除智障。又云：
X58n0998_p0362a09║十解以去，得出世淨心。又云：地前雖得人無我，以法
X58n0998_p0362a10║無我未淨故，人無我亦不清淨。又云：其人我執，前十
X58n0998_p0362a11║解中已除，今唯滅法我執。又仁王經云：習種性已，入
X58n0998_p0362a12║生空位，得聖人性故。本業經、起信論亦同此說。
X58n0998_p0362a13║若實教中斷惑，必性相雙明，今以地前比智除惑
X58n0998_p0362a14║障，地上證智除智障，則知寄顯非實斷也。所引經
X58n0998_p0362a15║論，證成信位前得世間心，三賢得出世間心，地上
X58n0998_p0362a16║得出出世心，仁王習種性三賢位得人無我性，種
X58n0998_p0362a17║性地上得法無我故。
X58n0998_p0362a18║二、寄皮等三惑，顯三僧祇。故梁攝論云：初僧祇斷皮
X58n0998_p0362a19║煩惱，第二僧祇斷肉煩惱，第三僧祇斷心煩惱。
X58n0998_p0362a20║寄皮等者，孔目云：俱生惑修道斷者，此將煩惱寄
X58n0998_p0362a21║顯見修。如皮、肉、心三煩惱，初僧祇斷皮，二僧祇斷
X58n0998_p0362a22║肉等，其義例同。
X58n0998_p0362a23║三、以此三惑寄顯地地三心不同。如梁攝論三十三
X58n0998_p0362a24║僧祇中說：地地之中，入心除皮，住心除完，出心除心
X58n0998_p0362b01║等。
X58n0998_p0362b02║言三十三僧祇者，地前方便自有三僧祇，十地有
X58n0998_p0362b03║三十僧祇。論云：於地地各三僧祇，謂入、住、出。論釋
X58n0998_p0362b04║云：謂除皮煩惱障入初地，為除肉煩惱障住初地，
X58n0998_p0362b05║為除心煩惱障出初地等。
X58n0998_p0362b06║四、以二障麤細寄顯三位。如地持云：二障三處通，謂
X58n0998_p0362b07║地前、地上及佛地。
X58n0998_p0362b08║地持以煩惱所知麤細寄三位：斷二障麤惑地前
X58n0998_p0362b09║起，正障地上故，於入地時斷；二障細惑七地已還
X58n0998_p0362b10║起，正障八地已上故，入八地時斷；二障極細惑佛
X58n0998_p0362b11║地已還起，正障佛地，入佛地時斷。寄顯三位。
X58n0998_p0362b12║五、以染心麤細寄於三位，以顯三身。如金光明經說：
X58n0998_p0362b13║依諸伏道，起事心盡，得顯化身。依法斷道，依根本心
X58n0998_p0362b14║盡，得顯應身。依勝拔道，根本心盡，得顯法身。
X58n0998_p0362b15║合部金光明經：諸凡夫人未能拔除於三心故，遠
X58n0998_p0362b16║離三身不能至故。何者為三？一、起事心；二、依根本
X58n0998_p0362b17║心，即末那緣阿賴耶故；三、根本心，即第八識心。以
X58n0998_p0362b18║六、七、八識寄於三位，以顯三身。
X58n0998_p0362b19║有人解云：伏道此是地前，起事心是第六識法。斷道
X58n0998_p0362b20║是地上依，根本心是末那，以依緣賴耶識本心故。勝
X58n0998_p0362b21║拔道是金剛位，根本心是賴耶識。
X58n0998_p0362b22║伏道斷，地前第六識分別一切事心故。法斷道，地
X58n0998_p0362b23║上證迷理惑斷諸煩惱故。勝拔道，除微細惑盡故。
X58n0998_p0362b24║六、寄於三障，直顯三身。故彼經云：煩惱障清淨，能現
X58n0998_p0362c01║應身；業障清淨，能顯化身；智障清淨，能顯法身。
X58n0998_p0362c02║彼經即前金光明經云：是法身者，煩惱清淨故；能
X58n0998_p0362c03║現應身者，業障清淨故；能現化身者，智障清淨故。
X58n0998_p0362c04║譬如依空出電，依電出光等，與章不同。
X58n0998_p0362c05║七、以迷三性所起煩惱寄顯三身。故彼經云：一切凡
X58n0998_p0362c06║夫為三相故，有縛有障，遠離三身，不至三身。何者為
X58n0998_p0362c07║三？一者、思惟分別相，二者、依他起相，三者、成就相。如
X58n0998_p0362c08║是三相不能解故、不能滅故、不能淨故，是故不得至
X58n0998_p0362c09║三身。如是三相能解、能滅、能淨，是故諸佛至於三身。
X58n0998_p0362c10║解云：能解者，是所執性俱應知解故。能滅者，染分依
X58n0998_p0362c11║他起性應斷滅故。能淨者，在纏真如修令淨故。
X58n0998_p0362c12║言三無性者，唯識云：即依此三性立彼三無性初
X58n0998_p0362c13║即相無性次無自然性後由遠離前所執我法性。
X58n0998_p0362c14║彼經亦即金光明經。清涼釋云：謂依徧計所執性
X58n0998_p0362c15║立相無自性性，由彼體相畢竟非有，猶如空花繩
X58n0998_p0362c16║上蛇故。依他起性立生無自性性，此如幻事托眾
X58n0998_p0362c17║緣生，無始妄執自然性故。依圓成實性立勝義無
X58n0998_p0362c18║自性性，謂即勝義由遠離前徧計所執我法性故。
X58n0998_p0362c19║今迷此三無性故，起諸煩惱不至三身，反此能至
X58n0998_p0362c20║也。解云：下破徧計性故。依他有二：一、淨分同圓成，
X58n0998_p0362c21║二、染分同徧計。能滅染分依他故，顯出圓成實性
X58n0998_p0362c22║故。
X58n0998_p0362c23║八、寄四障以顯四位。此有二義：
X58n0998_p0362c24║此有二義者，謂正使習氣，地前地上二義不同故。
X58n0998_p0363a01║一、約正使寄顯地前四位、四行、四因、四報。何者為四？
X58n0998_p0363a02║一、謂以闡提不信障使滅已，翻顯十信之位，成信樂
X58n0998_p0363a03║大乘行，為淨德因及鐵輪王報。二、以外道執我寄以
X58n0998_p0363a04║顯十解位，成般若行，為我德因銅輪王報。三、聲聞畏
X58n0998_p0363a05║苦障寄顯十行位，成破虗空定器三昧行，為樂德因
X58n0998_p0363a06║銀輪王報。四、獨覺捨大悲障寄顯十迴向位，成大悲
X58n0998_p0363a07║行，為常德因金輪王報。
X58n0998_p0363a08║二障正使地前四位等。何者徵？一謂下，別釋四障
X58n0998_p0363a09║等。清涼云：梁攝論、佛性論皆云：地前修四種行，謂
X58n0998_p0363a10║十信修信樂大乘行，十解修般若，十行修三昧行，
X58n0998_p0363a11║十迴向修大悲行。如其次第即是四位。又為除四
X58n0998_p0363a12║類障正使故，即此四位，謂初除闡提不信障，二除
X58n0998_p0363a13║外道我執障，三除聲聞畏苦障，四除獨覺捨大悲
X58n0998_p0363a14║障。又信成淨德因種，解成我德因種，行成樂德因
X58n0998_p0363a15║種，迴向成常德因種。又仁王經寄四輪王，謂鐵、銅、
X58n0998_p0363a16║銀、金四報，故知十信亦成位也。若終教十信，但是
X58n0998_p0363a17║十住方便，自無別位。前九門約終教者，就多分說。
X58n0998_p0363a18║又翻前四障所得四行，即為佛子。四義翻：初、障成信
X58n0998_p0363a19║樂大乘種子為因，即如父也；二、般若為緣，即如母也；
X58n0998_p0363a20║三、顯虗空定離小乘執，令法身堅固，如胎也；四、大悲
X58n0998_p0363a21║益生，如乳母。具四緣故，得從地前生，在初地以上諸
X58n0998_p0363a22║佛家，故名佛子也。
X58n0998_p0363a23║地前翻破四障，成四種行，得入初地，生如來家，紹
X58n0998_p0363a24║隆佛種，名為：佛子。
X58n0998_p0363b01║又此四種和合如車輪，能運能轉至解脫處，如聖王
X58n0998_p0363b02║輪備有四事，謂轂、輞、輻、軸，如其次第四義應知。
X58n0998_p0363b03║言聖輪者，一、住如法國土，二、依善知識，三、調伏自
X58n0998_p0363b04║身，四、宿植善根。如聖王輪備有四物，所謂轂、輞、輻、
X58n0998_p0363b05║軸，若無此四輪則不成。
X58n0998_p0363b06║第二、以四障習氣寄顯地上四位、四定、四德、四報。一、
X58n0998_p0363b07║初、二、三地滅闡提不信習，即顯此一位相同世間，又
X58n0998_p0363b08║得大乘光明三昧，成於淨德，除同緣生死變易報。二、
X58n0998_p0363b09║四、五、六地滅外道我執習，顯此一位相同二乘，得集
X58n0998_p0363b10║福德王三昧，成於我德，除方便生死。三、七、八、九地滅
X58n0998_p0363b11║聲聞畏苦習，顯此一位相同大乘，得賢護三昧，成於
X58n0998_p0363b12║樂德，除有有生死。四十地至佛地已，還滅獨覺捨大
X58n0998_p0363b13║悲習，顯此一位因圓果滿，得首楞嚴三昧，成於常德，
X58n0998_p0363b14║無有生死。四德圓故，生死永盡，故云無有也。此上義
X58n0998_p0363b15║廣如無上依經、本業經、佛性論、寶性論、梁攝論等說。
X58n0998_p0363b16║清涼引佛性第二，略示名相。一、方便生死，謂生死
X58n0998_p0363b17║緣，即無明住地惑能生新無漏業，譬如界內無明
X58n0998_p0363b18║生行，以惑生智，非同類故，名為方便。二、因緣生死，
X58n0998_p0363b19║謂生死因，即上無明所生無漏有分別業，譬如無
X58n0998_p0363b20║明所生行業，但感同類，故名因緣。三、有有生死，即
X58n0998_p0363b21║由前因緣感得變易異熟有果，如三界內以有漏
X58n0998_p0363b22║業感六趣身。言有有者，未來生有，更有一生故，如
X58n0998_p0363b23║上流般阿那含第二生般涅槃故。亦云：有此有果，
X58n0998_p0363b24║故名有有。四、無有生死，即改變易脫，譬如生為緣，
X58n0998_p0363c01║有老死等過患，一期報謝，更無有有，故名無有。章
X58n0998_p0363c02║先舉因緣生死者，恐刀筆悞。初、二、三地，唯識云：一、
X58n0998_p0363c03║大乘光明定，謂此能發照了大乘教理行果智光
X58n0998_p0363c04║明故。梁論云：此定能破一闡提習氣。即是方便生
X58n0998_p0363c05║死，障於大淨。二、四、五、六地，唯識云：集福王定。梁論
X58n0998_p0363c06║云：能破外道我見習氣。即是因緣生死，障於大我。
X58n0998_p0363c07║三、七、八、九地，唯識云：賢守定。梁論云：能破聲聞怖
X58n0998_p0363c08║畏習氣。即是有有生死，障於大樂。四、十地，唯識名：
X58n0998_p0363c09║健行定。梁論云：此定是十地菩薩及佛所行，能破
X58n0998_p0363c10║獨覺自受習氣。即是無有生死，障於大常。
X58n0998_p0363c11║又此四中，初二通二障，後二唯智障，正使地前除，習
X58n0998_p0363c12║氣地上淨，此文亦成證也。
X58n0998_p0363c13║此四障寄顯四位，初二通煩惱所知，後二獨所知
X58n0998_p0363c14║障，指上經論為證也。
X58n0998_p0363c15║九、於十地中為別相故，三地終心已來斷二障修惑
X58n0998_p0363c16║正使皆盡，四地以去但有微習。何以故？前三地相同
X58n0998_p0363c17║世間，四地以去是出世故。
X58n0998_p0363c18║以十地寄別地相，初三地已還，斷見修麤惑故；四
X58n0998_p0363c19║地已去，除修道微細習氣。前三地寄三界，相同世
X58n0998_p0363c20║間；四地已去，寄聲聞，義同出世間。
X58n0998_p0363c21║是故十地經三地末文云：一切欲縛轉復微薄，一切
X58n0998_p0363c22║色縛轉復微薄，一切有縛轉復微薄，一切無明縛轉
X58n0998_p0363c23║復微薄。諸見縛者，先已除斷。地論釋云：一切欲縛轉
X58n0998_p0363c24║復微薄等者，斷一切修道欲色無色所有煩惱，及彼
X58n0998_p0364a01║因同無明習氣，皆悉微薄遠離故。諸見縛者，於初地
X58n0998_p0364a02║見道已斷故。
X58n0998_p0364a03║先引經，後示論。
X58n0998_p0364a04║解云：及彼因者，煩惱障種子也。無明習氣者，所知障
X58n0998_p0364a05║種子也。以二障種子同時遠離，故云同也。是故當知
X58n0998_p0364a06║二障修惑，正使種子此地皆盡。上來多分約終教說。
X58n0998_p0364a07║清涼云：謂煩惱障三縛現行及種，故云彼因與當
X58n0998_p0364a08║地所知障種同滅，今云同時遠離也。上如下，通結
X58n0998_p0364a09║九門。
X58n0998_p0364a10║十、又於十地別相中，寄顯世間二乘、菩薩三位別故。
X58n0998_p0364a11║仁王經說：前之三地斷三界中色煩惱，四、五、六地斷
X58n0998_p0364a12║三界中心煩惱，七、八、九地斷三界中色習煩惱，第十
X58n0998_p0364a13║地及佛地斷三界中心習煩惱。
X58n0998_p0364a14║寄顯世出，世出出世三位別故。仁王！信忍菩薩於
X58n0998_p0364a15║歡喜地、垢地、發光地，能斷三障色煩惱縛。順忍菩
X58n0998_p0364a16║薩於焰惠地、難勝地、現前地，能斷三障心煩惱縛。
X58n0998_p0364a17║無生忍菩薩於遠行地、不動地、善惠地，能斷三障
X58n0998_p0364a18║色心習氣。十地至佛地，斷三障心習無明。
X58n0998_p0364a19║解云：以三地終位，得上界定，極至四空定，離下地色，
X58n0998_p0364a20║故云斷色惑也。以四地以去，得二乘無漏出世間位，
X58n0998_p0364a21║於世間色心俱盡也。七地已去，是菩薩位，漸細於前，
X58n0998_p0364a22║故寄滅於色心習氣，以顯彼位也。
X58n0998_p0364a23║仁王經分四位，今章寄顯三位，色心合說。
X58n0998_p0364a24║十一、於此菩薩位中為顯自在及未自在二位別故，
X58n0998_p0364b01║七地已還寄滅三界色心煩惱及彼果報，八地以去
X58n0998_p0364b02║寄滅色心二習無明。故本業經云：七地以還滅三界
X58n0998_p0364b03║色心二習果報滅無遺餘，八地色習無明盡，九地心
X58n0998_p0364b04║習無明已滅除，十地二習無明滅盡。
X58n0998_p0364b05║於此七地已還，未自在故；八地已去，顯自在故。或
X58n0998_p0364b06║名煩惱，或名習氣，或名無明，皆惑業總名，經論互
X58n0998_p0364b07║舉。
X58n0998_p0364b08║十二、依三無性論，寄滅二性以顯見、修二位差別。故
X58n0998_p0364b09║彼論云：由見道故，分別性即無，故言不得；由修道，依
X58n0998_p0364b10║他性即滅，故言不見。
X58n0998_p0364b11║二性即徧計、依他，二皆無性，故云不得不見。
X58n0998_p0364b12║十三、依雜集論等，以分別俱生二種煩惱，寄顯見修
X58n0998_p0364b13║二位差別。
X58n0998_p0364b14║以分別惑寄顯見道位斷，俱生惑寄修道位斷，煩
X58n0998_p0364b15║惱麤細二位別故。
X58n0998_p0364b16║何以得知但是寄位非實斷者？如分別我見籍三緣
X58n0998_p0364b17║生，謂邪師邪教及邪思惟，妄計即蘊離蘊等我。如佛
X58n0998_p0364b18║弟子雖居凡位，然依正師正教正思惟故，非直不起
X58n0998_p0364b19║即蘊等執，亦乃願樂於無我性，此人豈斷已入見道
X58n0998_p0364b20║耶？若言雖無現行然有種故非入見者，既無現行，則
X58n0998_p0364b21║應入資糧加行。
X58n0998_p0364b22║以前約位滅惑中始教分別俱生，正約實斷，今何
X58n0998_p0364b23║云寄？如分別下先立難顯寄所以，如佛下正設難，
X58n0998_p0364b24║若言下縱救奪破。
X58n0998_p0364c01║義既不爾，是故當知為顯見道無我理故，寄彼橫計
X58n0998_p0364c02║顛倒麤惑返以顯之。又以任運所起煩惱細難斷故，
X58n0998_p0364c03║翻顯修位漸增差別。如實義者，但一煩惱有麤有細，
X58n0998_p0364c04║見位斷麤，修位斷細。
X58n0998_p0364c05║以始教約分別俱生見修二位斷者，乃機麤教淺，
X58n0998_p0364c06║且約見道斷分別惑，修道斷俱生惑，麤細以顯差
X58n0998_p0364c07║別。然煩惱所知，至究竟位，餘殘習氣方盡，故知寄
X58n0998_p0364c08║對以立其名，非實斷也。
X58n0998_p0364c09║如末那煩惱，通二位斷之。如無相論云：第二執識及
X58n0998_p0364c10║相應法，至羅蓮位究竟滅盡。若見諦肉煩惱，識及心
X58n0998_p0364c11║法得出世道，十六心時畢竟斷滅，餘殘未盡，但屬思
X58n0998_p0364c12║惟，是名第二識。無性攝論亦同此說。如上所引，故得
X58n0998_p0364c13║知也。
X58n0998_p0364c14║末那煩惱，通見、修二位斷之。孔目云：若說滅時，初
X58n0998_p0364c15║見道位即滅末那。何以故？障見無我理故。故無性
X58n0998_p0364c16║攝論云：轉染污末那故，得平等性智。初現觀時先
X58n0998_p0364c17║已證得，於修道位轉復清淨，轉清淨者即滅習氣。
X58n0998_p0364c18║無相下，第二、執識者，即末那識。第一識者，即阿賴
X58n0998_p0364c19║耶相應法者。孔目云：末那一起相續不廢，與我見、
X58n0998_p0364c20║我慢、我愛、無明四使相應，八忍、八智，前十五心唯
X58n0998_p0364c21║斷煩惱惑，得十六心斷煩惱，微細種子俱盡。引無
X58n0998_p0364c22║性攝論，例同無相論說。
X58n0998_p0364c23║十四、於分別惑所籍三緣，寄顯地前三賢位別，謂十
X58n0998_p0364c24║解等，除邪師等，如次應知。此約直進說。又以邪師邪
X58n0998_p0365a01║教所起寄資糧位，伏以行相麤故；邪思惟所起寄加
X58n0998_p0365a02║行位，伏以行相細故。此約迴心二乘說。
X58n0998_p0365a03║地前不立十信成位，以信但是行非位故。不開四
X58n0998_p0365a04║加行者，異小乘故，約直進說。地前開資粮加行為
X58n0998_p0365a05║七方便者，同小乘故，約迴心說。
X58n0998_p0365a06║十五、於俱生內六、七識惑，七地已來寄有現行，八地
X58n0998_p0365a07║以去永伏不起。此為寄顯入觀有間、無間位異，故作
X58n0998_p0365a08║此說。
X58n0998_p0365a09║七地已還，觀心有間容有現行；八地已去，觀心無
X58n0998_p0365a10║間永伏不起，故分二位。
X58n0998_p0365a11║十六、又以六識煩惱寄至四地，末那煩惱寄至七地，
X58n0998_p0365a12║八地已去唯有所知障。此亦為顯世間二乘菩薩，故
X58n0998_p0365a13║作此說也。
X58n0998_p0365a14║六識煩惱寄四地斷，相同世間。末那煩惱寄七地
X58n0998_p0365a15║斷，同彼二乘。八地已去寄菩薩位，斷所知故。
X58n0998_p0365a16║十七、為顯十地至佛地各差別，故以十一無明返寄
X58n0998_p0365a17║顯之。
X58n0998_p0365a18║二位別故，寄惑返顯位相差別也。
X58n0998_p0365a19║十八、為顯地地真俗二智，故以二十二無明寄以顯
X58n0998_p0365a20║之。如深密經云：由此二十二種愚癡品及十一麤重
X58n0998_p0365a21║安立諸地故。既云安立，故知寄顯也。此諸義廣如瑜
X58n0998_p0365a22║伽、對法、唯識、攝論等說。上來多分約始教說。
X58n0998_p0365a23║地地皆用根本智證真，後得智達俗。解深密經有
X58n0998_p0365a24║二十二種愚、十一種麤重：一、極喜地，斷異生障，破
X58n0998_p0365b01║執著我法愚、惡趣雜染愚；二、離垢地，斷邪行障，破
X58n0998_p0365b02║微細悞犯愚、種種惡趣愚；三、發光地，斷闇鈍障，破
X58n0998_p0365b03║欲貪愚、聞持愚；四、焰惠地，斷現行煩惱障，破等至
X58n0998_p0365b04║愛愚、法愛愚；五、難勝地，斷下乘般涅槃障，破乘背
X58n0998_p0365b05║生死愚、趣向涅槃愚；六、現行地，斷麤相障，破觀察
X58n0998_p0365b06║流轉愚、無相現行愚；七、遠行地，斷細相現行障，破
X58n0998_p0365b07║流轉生死愚、生滅愚；八、不動地，斷無相加行障，破
X58n0998_p0365b08║加行愚、自在愚；九、善惠地，斷利他不欲行障，破義
X58n0998_p0365b09║詞總持愚、辨才自在愚；十、法雲地，斷未得自在障，
X58n0998_p0365b10║破大神通愚、悟入微細愚；十一、斷如來地第一障，
X58n0998_p0365b11║破所知著愚、微細礙愚。此諸下，總指前九門，廣如
X58n0998_p0365b12║諸論。上來下，結後九門。
X58n0998_p0365b13║已上諸門並是阿含門，寄惑返顯位相差別。何以故？
X58n0998_p0365b14║為護十地故，為令眾生於十地中離慢執故。位相甚
X58n0998_p0365b15║深極難了知，寄惑顯位生淨信故。餘義准思可見。
X58n0998_p0365b16║孔目云：如此等法差別相者，為護十地故，隨方便
X58n0998_p0365b17║門作種種說，令諸眾生於十地中離增上慢，寄惑
X58n0998_p0365b18║顯位，令眾生於此十地生敬信故。
X58n0998_p0365b19║若依頓教，一切煩惱本來自離，不可說斷及與不斷。
X58n0998_p0365b20║如法界體性經云：佛告文殊師利：云何教諸善男子
X58n0998_p0365b21║發菩提心？文殊言：我發我見心。何以故？我見際即是
X58n0998_p0365b22║菩提故。此文證准知。
X58n0998_p0365b23║引法界體性經，證一切煩惱體性自離。經云：佛告
X58n0998_p0365b24║文殊：汝云何男子等說法？文殊言：我於彼諸男子
X58n0998_p0365c01║所教發我見。即是為其說法，與無差別。疏引同，與
X58n0998_p0365c02║今文少異。
X58n0998_p0365c03║若依圓教，一切煩惱不可說其體性，但約其用即甚
X58n0998_p0365c04║深廣大，以所障法一即一切，具足主伴等故，彼能障
X58n0998_p0365c05║惑亦如是也。是故不分使習種現，但如法界一得一
X58n0998_p0365c06║切得故，是故煩惱亦一斷一切斷也。故普賢品明一
X58n0998_p0365c07║障一切障，小相品明一斷一切斷者，是此義也。
X58n0998_p0365c08║孔目云：若約滅惑分齊論者，依普賢品說一障一
X58n0998_p0365c09║切障，依小相品說斷惑分齊一斷一切斷，由彼華
X58n0998_p0365c10║嚴經文云內外各有五百煩惱及八萬四千煩惱
X58n0998_p0365c11║普滅非別，故得知也。
X58n0998_p0365c12║又此斷惑分齊，准上下經文有四種：一、約證，謂十地
X58n0998_p0365c13║中斷；二、約位，謂十住已去斷；三、約行，謂十信終心斷；
X58n0998_p0365c14║四、約實，謂無可斷，以本來清淨故。廣如經說。
X58n0998_p0365c15║約證，當知即順十地終心頓斷惑義；約位，同三乘
X58n0998_p0365c16║終教，在三賢位斷；約行，在十信終心，自分已還，使
X58n0998_p0365c17║習俱斷；約實，無可斷，自體淨故。
X58n0998_p0365c18║又前三乘等諸門斷惑，若一障一切障，一斷一切斷，
X58n0998_p0365c19║即入此教。若隨門前後，是三乘等，此約別教言。
X58n0998_p0365c20║諸門斷惑要問云：普賢品內，據普賢法極深廣大。
X58n0998_p0365c21║又云：若依小乘論，使纏垢乃至兼在終教等已上
X58n0998_p0365c22║諸惑，一惑一切障，一斷一切斷，此屬一乘教。若隨
X58n0998_p0365c23║下，揀前。此約下，結屬。
X58n0998_p0365c24║若約攝方便，前諸教所明並入此中，以是此方便及
X58n0998_p0366a01║所流所目故。餘義准之。斷惑門竟。
X58n0998_p0366a02║攝前諸教，即全收諸教宗同教緣起義。清涼曰：圓
X58n0998_p0366a03║必攝四。孔目云：若橫依方便進趣法門，即有二義，
X58n0998_p0366a04║通說一乘與彼究竟。圓一乘為方便故，故說一乘，
X58n0998_p0366a05║非即圓通自在義也。斷惑分齊竟。
X58n0998_p0366a06║
X58n0998_p0366a07║華嚴一乘教義分齊章復古記卷第二（之下）