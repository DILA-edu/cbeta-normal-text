X58n0998_p0366a08║
X58n0998_p0366a09║
X58n0998_p0366a10║華嚴一乘教義分齊章復古記卷第三（之上）
X58n0998_p0366a11║
X58n0998_p0366a12║蠡澤沙門　善熹　述
X58n0998_p0366a13║第七、二乘迴心者，有六種說：
X58n0998_p0366a14║迴心者，孔目云：迴心義者，大分有二：一據未入佛
X58n0998_p0366a15║法以明迴心，二據入佛法無流之際解脫分善以
X58n0998_p0366a16║辨迴心。初據未入者，謂其一闡提位相似修行，作
X58n0998_p0366a17║普敬認惡法，會彼闡提令入一乘，其法具如問答
X58n0998_p0366a18║中辨。
X58n0998_p0366a19║一、或一切二乘皆無迴心，以更無餘求故，如小乘中
X58n0998_p0366a20║說。
X58n0998_p0366a21║以小乘不知有大故。孔目云：若約聲聞，自不退位
X58n0998_p0366a22║已後不迴。
X58n0998_p0366a23║二、或一切二乘皆迴心，以悉有佛性力為內薰因故，
X58n0998_p0366a24║如來大悲力外緣不捨故，根本無明猶未盡故，小乘
X58n0998_p0366b01║涅槃不究竟故，是故一切無不迴心向大菩提也。此
X58n0998_p0366b02║約終教說。
X58n0998_p0366b03║一切俱迴，以如來藏是一切諸佛、菩薩、聲聞、緣覺
X58n0998_p0366b04║乃至六道眾生等體。又云：佛性者，亦法喻並說。佛
X58n0998_p0366b05║性者，是一切凡聖因，一切凡聖皆從佛性而得生
X58n0998_p0366b06║長。喻說者，如乳是酪因，一切酪皆因於乳而得生
X58n0998_p0366b07║長。是故下孔目云：若約終教，一切俱迴。
X58n0998_p0366b08║問：如瑜伽顯揚論說，諸識成就不成就中四句內，聲
X58n0998_p0366b09║聞獨覺入無餘依涅槃者，阿賴耶識及諸轉識俱不
X58n0998_p0366b10║成就。既本識轉識皆滅，無餘後生心以何為因？無因
X58n0998_p0366b11║而生，不應理故。
X58n0998_p0366b12║孔目云：辨成就不成就者，若約成就有二義：一相
X58n0998_p0366b13║中辨成就義，二約理體辨成就。初相成就者，依顯
X58n0998_p0366b14║揚聖教論：問：若成就阿賴耶識，亦成就轉識耶？應
X58n0998_p0366b15║作四句，謂或成就阿賴耶識非轉識，謂無心睡眠
X58n0998_p0366b16║者、無心悶絕者、入無想定者、入滅盡定者、生無想
X58n0998_p0366b17║天者；或成就轉識非阿賴耶，謂住有心位阿羅漢、
X58n0998_p0366b18║獨覺、不退轉菩薩及與如來；或俱成就，謂所餘住
X58n0998_p0366b19║有心位者；或有俱不成就，謂阿羅漢、獨覺、不退轉
X58n0998_p0366b20║菩薩及與如來入滅盡定。若處無餘，依涅槃界。難
X58n0998_p0366b21║云：既本識等，滅後生心以何為因等？
X58n0998_p0366b22║答：彼論依始教門引小乘故，所立賴耶行相麤顯，不
X58n0998_p0366b23║從真起，故說有滅。又為順小乘故，亦許彼涅槃非不
X58n0998_p0366b24║究竟，故說入已不復起也。
X58n0998_p0366c01║故說有滅者，梁攝論云：四德圓時本識都盡。今言
X58n0998_p0366c02║滅者，楞伽經云：唯心相滅，非心體滅。解云：心相即
X58n0998_p0366c03║空故無所滅，是名為滅。順小乘者，以聲聞自不退
X58n0998_p0366c04║位已後不迴，今大乘順彼說入滅後不復起也。
X58n0998_p0366c05║今約終教中就實而說，既以根本無明熏如來藏成
X58n0998_p0366c06║梨耶識，彼二乘人於此二法既俱未斷證，何因得滅
X58n0998_p0366c07║阿賴耶識？又由於彼無斷證故，所得涅槃豈為究竟？
X58n0998_p0366c08║化城同喻應便有失。又由上四因故得生心也。
X58n0998_p0366c09║論云：依如來藏，故有生滅。生滅，即無明也。所謂不
X58n0998_p0366c10║生不滅，與生滅和合，非一非異，名阿梨耶識。良由
X58n0998_p0366c11║真心不守自性，隨熏和合，成阿梨耶。今此二乘，未
X58n0998_p0366c12║斷無明，未證真如，何因得滅阿賴耶識？既無斷證，
X58n0998_p0366c13║所得非真，同彼化城，權令止息，聖言無失。四因，即
X58n0998_p0366c14║上正釋中，佛性大悲，無明涅槃，故得生心迴向也。
X58n0998_p0366c15║問：如生心迴向時，分齊云何？
X58n0998_p0366c16║孔目云：仍迴心分齊，多種不等。或有從闡提入聲
X58n0998_p0366c17║聞者，從聲聞迴向緣覺及初教者，或有聲聞迴向
X58n0998_p0366c18║直進及終教者，或有迴心向頓教及一乘者。如是
X58n0998_p0366c19║之義，准之可解。
X58n0998_p0366c20║答：由根不等故，去有遲疾。遲者，逕劫乃起。楞伽云：味
X58n0998_p0366c21║著三昧樂，安住無漏界，無有究竟趣，亦復不退還，得
X58n0998_p0366c22║諸三昧身，乃至劫不覺。譬如昏醉人，酒消然後覺，彼
X58n0998_p0366c23║覺法亦然，得佛無上身。解云：此文但總相說。
X58n0998_p0366c24║引楞伽由根不等者，迴心法對彼五乘機性，上下
X58n0998_p0367a01║不同迴心亦別，故楞伽下總證。
X58n0998_p0367a02║若差別說者，隨其利鈍各別逕時，皆到阿耨菩提心
X58n0998_p0367a03║位。如涅槃經云：須陀洹人亦復不定，故逕八萬劫則
X58n0998_p0367a04║能得到阿耨菩提心。乃至云：獨覺逕十千劫得到阿
X58n0998_p0367a05║耨菩提之心。解云：此明最鈍。須陀洹人受七生已，方
X58n0998_p0367a06║入涅槃滅心心法。如入滅定，復逕八萬劫乃得生心，
X58n0998_p0367a07║受佛教化即發菩提心。若於一身得第二果，受二生
X58n0998_p0367a08║已即入涅槃，經六萬劫即能發心。若於一身得第三
X58n0998_p0367a09║果，不還欲界即入涅槃，經四萬劫能得發心。若於一
X58n0998_p0367a10║身得阿羅漢，即現入滅定，經二萬劫即能發心。若獨
X58n0998_p0367a11║覺利，經一萬劫便能發心。此五人發心之時，即入十
X58n0998_p0367a12║信菩薩位，方名發阿耨菩提心。又有義，前五人從凡
X58n0998_p0367a13║得小果入涅槃，後起迴心修十信行，信滿心已堪入
X58n0998_p0367a14║十住。初發心住已來，隨根利鈍各經彼劫，未必一向
X58n0998_p0367a15║在涅槃中經爾許劫也。如直往人既經一萬劫修行
X58n0998_p0367a16║滿足堪能發心，彼獨覺人根最利故，亦似直往人經
X58n0998_p0367a17║一萬劫。餘四鈍根又差別故，時多別也。上來明遲者。
X58n0998_p0367a18║引涅槃二：初、正釋。涅槃說根有利鈍，智有先後。須
X58n0998_p0367a19║陀洹極遲，經八萬劫，起滅盡定，受佛教化，即能發
X58n0998_p0367a20║心，得證初果。乃至獨覺人，經十千劫已，發菩提心，
X58n0998_p0367a21║證得彼果。最鈍極遲者，經爾許劫，根疾不定。此上
X58n0998_p0367a22║五人發心，即入大乘，成十信位。又有下。二、別義。由
X58n0998_p0367a23║前五人在涅槃中定經爾許劫，今從過去往劫已
X58n0998_p0367a24║來，從闡提位入聲聞乘，直至迴心入十住，方經彼
X58n0998_p0367b01║劫。涅槃、迴心，二義不同也。
X58n0998_p0367b02║若極疾者，如法華經云：我滅度後，復有弟子不聞是
X58n0998_p0367b03║經，不知不覺菩薩所行，自於所得功德生滅度想，當
X58n0998_p0367b04║入涅槃。我於餘國作佛，更有異名。是人雖生滅度之
X58n0998_p0367b05║想，入於涅槃，而於彼土求佛智慧，聞得此經，唯以佛
X58n0998_p0367b06║乘而得滅度，更無餘乘，除諸如來方便說法。此上並
X58n0998_p0367b07║約終教說。
X58n0998_p0367b08║餘國者，即天台四土中方便有餘土也。但法華唯
X58n0998_p0367b09║以佛乘而得滅度，又云十方佛土中唯有一乘法，
X58n0998_p0367b10║餘國得聞是經者，則知不必定經爾許劫也。
X58n0998_p0367b11║三、或一切二乘亦迴亦不迴，謂決定種性者趣寂不
X58n0998_p0367b12║迴，不定種性者並迴向大，如瑜伽聲聞決擇中說。此
X58n0998_p0367b13║約始教引二乘說。
X58n0998_p0367b14║聲聞有四種：一、決定；二、增上慢；三、退菩提心；四、應
X58n0998_p0367b15║化。決定者，約彼長時趣寂滅故。增上慢人，以世間
X58n0998_p0367b16║有漏三昧三摩䟦提，實無涅槃而生涅槃想，如是
X58n0998_p0367b17║顛倒。退菩提心者，即如身子，二萬佛所已曾教化，
X58n0998_p0367b18║今還令汝等憶念本願所行道故。應化者，如富樓
X58n0998_p0367b19║那，內秘菩薩行，外現是聲聞。又阿難方便為侍者，
X58n0998_p0367b20║羅睺羅蜜行，皆應化聲聞也。約決定，揀非餘。三不
X58n0998_p0367b21║定者，遇熏而未至自位故。
X58n0998_p0367b22║四、或非迴非不迴，以離相故，如文殊般若等說。此約
X58n0998_p0367b23║頓教說。
X58n0998_p0367b24║經云：文殊白佛言：世尊！佛法、菩薩法、聲聞法、緣覺
X58n0998_p0367c01║法，乃至凡夫法，皆不可得。何以故？畢竟空故。
X58n0998_p0367c02║五、或合具前四說，以是大法方便故，此約一乘攝方
X58n0998_p0367c03║便說。
X58n0998_p0367c04║一乘攝方便者，則攝前四教為同教矣。孔目云：與
X58n0998_p0367c05║彼究竟圓一乘為方便故，故說一乘。非即圓通自
X58n0998_p0367c06║在義也。
X58n0998_p0367c07║六、或俱絕前五。此有二種：一、一切二乘悉無所迴，以
X58n0998_p0367c08║望一乘，皆即空無可迴也，如經中如聾如盲者是。
X58n0998_p0367c09║以二乘不知一故，故云悉皆即空故。
X58n0998_p0367c10║二、一切二乘等並已迴竟，更不復迴。如經中以普賢
X58n0998_p0367c11║眼見一切眾生皆已究竟者是。此並約一乘別教說。
X58n0998_p0367c12║普賢等機具獲十眼，見一切眾生本來究竟皆盡，
X58n0998_p0367c13║毗盧遮那能化分齊故。此並下，結上二義，皆約別
X58n0998_p0367c14║教說。
X58n0998_p0367c15║問：如一乘攝方便中迴心，與三乘中迴心所得法門
X58n0998_p0367c16║分齊云何？答：若三乘中迴心，即入十信已去，修行菩
X58n0998_p0367c17║提心及大悲等法門次第而去。若一乘中，如下文舍
X58n0998_p0367c18║利弗及因陀羅慧比丘等六千人，於文殊師利邊迴
X58n0998_p0367c19║心，即得十大法門及十眼十耳等境界義，當即是解
X58n0998_p0367c20║行身遍於五位法也。餘義如別所說。
X58n0998_p0367c21║一乘同教迴心，與三乘迴心所得云何？三乘下，孔
X58n0998_p0367c22║目據入佛法無流際解脫分。善者，如來善巧設二
X58n0998_p0367c23║門，則一、約始門，謂依法華經窮子喻等義，當是愚
X58n0998_p0367c24║法聲聞文，判為辛苦窮也。仍窮子身本是長者富
X58n0998_p0368a01║有之子，義當法性實相如來之藏不染而染分。後
X58n0998_p0368a02║若迴心，義當契其法性，其理即合染而不染，名王
X58n0998_p0368a03║種貴也。一乘下，二、約終義，大智舍利弗與五百比
X58n0998_p0368a04║丘身在佛法中，義當聰明位，當迴之時即得十種
X58n0998_p0368a05║大法等見聞解行證入，今當解行身也。若欲識華
X58n0998_p0368a06║嚴經無盡教義者，當依六相因陀羅微細智知，餘
X58n0998_p0368a07║義如孔目章。
X58n0998_p0368a08║第八佛果義相者，於中有二：先明常無常義，後明相
X58n0998_p0368a09║好差別。
X58n0998_p0368a10║就果德以顯佛身相貌不同，故分二種。
X58n0998_p0368a11║前中，若小乘佛果唯是無常，以不說本性功德故。如
X58n0998_p0368a12║佛性論云：小乘以無性得佛性，但有修得也。
X58n0998_p0368a13║孔目云：先須知教，立其佛意。若小乘但有二佛：一、
X58n0998_p0368a14║生身佛，二、化身佛。小乘三十二相、八十種好屬其
X58n0998_p0368a15║生身，人天中佛亦同報身，但有我無我。別以不說
X58n0998_p0368a16║本有法身功德，但說修生所顯。
X58n0998_p0368a17║若三乘始教法身是常，以自性故；亦無常，以離不離
X58n0998_p0368a18║故。修生功德是無常，以從因緣生故，是有為無漏故；
X58n0998_p0368a19║亦得是常，以無間斷故，相續起故。
X58n0998_p0368a20║問：答云：依三乘佛，亦常亦無常。法身佛究竟故常，
X58n0998_p0368a21║離不離故無常也。應身一證究竟故常，隨對下位
X58n0998_p0368a22║聲聞、凡夫得見增減，故是無常。化身如火，有處然，
X58n0998_p0368a23║有處滅，故是無常。化德相續，故說常也。
X58n0998_p0368a24║莊嚴論云：自性無間相續，三佛俱常住等。
X58n0998_p0368b01║論云：常有三種：一、本性常，謂自性身本來性常住
X58n0998_p0368b02║故；二、不斷常，謂受用身恒受法樂無間斷故；三、相
X58n0998_p0368b03║續常，謂變化身沒已復現化無盡故。云說三佛俱
X58n0998_p0368b04║常住等。
X58n0998_p0368b05║若依終教，有二義：先別明，後總說。
X58n0998_p0368b06║可知。
X58n0998_p0368b07║別中修生功德是無常，以修生故，亦即是常。一得已
X58n0998_p0368b08║後，同真如故。何以故？本從真流故。無明已盡，還歸真
X58n0998_p0368b09║體故。
X58n0998_p0368b10║修生者，信等善根先未現前，賴緣始發故說修生。
X58n0998_p0368b11║是無常亦即是常者，其如來藏性隱在諸纏，今得
X58n0998_p0368b12║無分別智，始顯法身出纏成淨。何以下，出二所以
X58n0998_p0368b13║故。
X58n0998_p0368b14║梁攝論云：無不從此法身流，無不還證此法身等。寶
X58n0998_p0368b15║性論、起信論等盛立此義，如彼應知。
X58n0998_p0368b16║一切染淨等法，皆從真如流出，還歸真如。故寶性
X58n0998_p0368b17║論正釋如來藏經，成立此義等。
X58n0998_p0368b18║又智論云：薩波若不與三世合。何以故？過去世等是
X58n0998_p0368b19║虗妄，是生滅；薩波若是實法，非生滅故。解云：薩波若，
X58n0998_p0368b20║此云一切智，即佛地圓智，同真如故，非生滅也。
X58n0998_p0368b21║佛智同真如者，良以真如染淨之所不虧，始終之
X58n0998_p0368b22║所不易，是故不與三世合。
X58n0998_p0368b23║又攝論云：猶如虗空，遍滿一切色際，無生滅變異等。
X58n0998_p0368b24║如來智亦爾，遍一切所知，無倒無變異等。是故當知，
X58n0998_p0368c01║非直無間斷故以為常，亦則同真如不變異常也。
X58n0998_p0368c02║虗空遍一切處而不與色合，佛果圓極亦遍一切
X58n0998_p0368c03║色，無色邊際而無變易，故名為常。
X58n0998_p0368c04║法身是常，以隨緣時不變緣自性故；亦即無常，以隨
X58n0998_p0368c05║染緣起故。何以故？以諸功德既並同是真，是故起用
X58n0998_p0368c06║唯是真作。
X58n0998_p0368c07║法身者，無性攝論無垢無礙智名為法身，金光明
X58n0998_p0368c08║經名大圓鏡智為法身等。以法身隨緣，雖作諸法，
X58n0998_p0368c09║而不失自性，故十方齊應，多機頓感，故屬無常。以
X58n0998_p0368c10║諸功德依真而起，攝用歸真，故得為常。
X58n0998_p0368c11║故起信論中釋報化二身屬真如用大攝。又論云：眾
X58n0998_p0368c12║生心淨法身影現等。又云：復次本覺隨染分別生二
X58n0998_p0368c13║種相，與彼本覺不相捨離，謂一者智淨相，二者不思
X58n0998_p0368c14║議業相，乃至廣說。
X58n0998_p0368c15║起信用大中辨佛報化二身，以彼用大依體相起
X58n0998_p0368c16║會用歸體，故眾生心若有垢法身不現，眾生心淨
X58n0998_p0368c17║自然顯現。又云下既在隨染門中，故云生二種相，
X58n0998_p0368c18║生已不離覺體。故知淨相者，明本覺隨染還淨之
X58n0998_p0369a01║相。不思議者，明還淨本覺業用之相等。
X58n0998_p0369a02║二、總說者，由此法身隨緣義故，是故功德差別得成。
X58n0998_p0369a03║由不變故，是故功德無不即真如。舉體隨緣，全相不
X58n0998_p0369a04║變，二義鎔融無障礙故，是故佛果即常即無常。具足
X58n0998_p0369a05║四句或非四句，隨義應知。
X58n0998_p0369a06║由不變、隨緣二義相資，故得佛身即常即無常等。
X58n0998_p0369a07║又二義融鎔，無障無礙，故得非常非無常等。
X58n0998_p0369a08║問：若爾，何故得說非一非異也？
X58n0998_p0369a09║既鎔融無礙，何故復說非一非異耶？
X58n0998_p0369a10║答：若始教中，以真如遍故，智證真如，故非異也。有為
X58n0998_p0369a11║無為不同，故非一也。
X58n0998_p0369a12║真如是所證，智為能證，能所泯合，故非異。理是無
X58n0998_p0369a13║為，智乃有為，有為無為，二義不同，故非一也。
X58n0998_p0369a14║若終教中功德有二義：一、緣起現前義，以三無數劫
X58n0998_p0369a15║功德不虗故；二、無自性義，以離真如無自體故。
X58n0998_p0369a16║以法身隨緣顯義差別，功德不虗故。以法身不變，
X58n0998_p0369a17║湛然常存，體無變易故。但舉體隨緣而成不變，由
X58n0998_p0369a18║不變故方能隨緣，是故要在緣中方顯無性。
X58n0998_p0369a19║此中初義與法身隨緣，後義與法身不變，是非異門，
X58n0998_p0369a20║以舉體全取故。又此初義與不變，後義與隨緣，是非
X58n0998_p0369a21║一門，以義差別故。是即不動非異，明非一也。思之可
X58n0998_p0369a22║見。
X58n0998_p0369a23║由緣起義故與法身隨緣，由無性義故與法身不
X58n0998_p0369a24║變，是非異門。又緣起故即不變，又無性故即隨緣，
X58n0998_p0369b01║是非一門也。是故即不壞非異而成非一也。
X58n0998_p0369b02║若依頓教，以相盡離念故，唯一實性身平等平等，不
X58n0998_p0369b03║可說有功德差別，所不可說常與無常。
X58n0998_p0369b04║若依頓教，即一切佛身相貌皆不可說，以無相故。
X58n0998_p0369b05║若寄言顯者，如經云吾今此身即是法身，又經云一
X58n0998_p0369b06║切諸佛身，唯是一法身等，如是准之。
X58n0998_p0369b07║涅槃經文即化顯法，故清涼引此用釋終教云：吾
X58n0998_p0369b08║今此身即是常身，恐人謂言但是不斷常非凝然
X58n0998_p0369b09║常，凝然常者即法身也。又經等者，一心一智慧，力
X58n0998_p0369b10║無畏亦然，即問明品也。孔目云：此據三乘方便說。
X58n0998_p0369b11║若依圓教，佛果常等義有三說：
X58n0998_p0369b12║圓教一乘佛，故說二種十，身融三世間，十身及佛
X58n0998_p0369b13║身，自具十身。今約體、相、用三義說。
X58n0998_p0369b14║一、約用，佛果既通三世間等一切法，是故具有常等
X58n0998_p0369b15║四句。
X58n0998_p0369b16║一乘十佛，是常是無常等四句義，則是一乘圓教，
X58n0998_p0369b17║從共教說。
X58n0998_p0369b18║二、約德佛果，即具四義，謂：一、修生，二、本有，三、本有修
X58n0998_p0369b19║生，四、修生本有。圓融無礙，備無邊德，是故亦通常等
X58n0998_p0369b20║四句。上二四句義，思之可見。
X58n0998_p0369b21║至相云：依一乘教，本有及本有，修生及修生本有，
X58n0998_p0369b22║是故具恒沙性德，即同教義。若一乘依行分說，不
X58n0998_p0369b23║分修生及本有義故。
X58n0998_p0369b24║三、約體亦通四句，謂此經中以不可說為顯故是常，
X58n0998_p0369c01║與阿含相應故是無常，二義無礙故俱有，隨緣起際
X58n0998_p0369c02║故俱非。
X58n0998_p0369c03║要問云：一乘十佛是常、是無常、非常非無常，用不
X58n0998_p0369c04║說為說故佛是常，與阿含相應故是無常，隨緣起
X58n0998_p0369c05║際故非常非無常也。
X58n0998_p0369c06║此上三義，若體即俱體，乃至用即俱用，以融攝無礙
X58n0998_p0369c07║故，皆有常等無礙。思之。
X58n0998_p0369c08║此上三義，總明緣起本法互攝無礙竟。
X58n0998_p0369c09║二、明相好差別者，若依小乘，有三十二相、八十種好，
X58n0998_p0369c10║是實法也。
X58n0998_p0369c11║要問云：依小乘教，見色身佛三十二相等，則是實
X58n0998_p0369c12║見，名為見佛。
X58n0998_p0369c13║若三乘中，或所但說三十二相、八十種好，是化身之
X58n0998_p0369c14║相，仍即空是相義，如金剛般若經、對法論等說，此約
X58n0998_p0369c15║始教引小乘說也。
X58n0998_p0369c16║又云：若依三乘，見佛實色身等三十二相，不名見
X58n0998_p0369c17║佛，由與分別徧計合故。假使見可似之相，即是謂
X58n0998_p0369c18║似，亦非見佛。若知無性無來去相，是名見佛。如金
X58n0998_p0370a01║剛下，如來說三十二相，即非三十二相等。此約始
X58n0998_p0370a02║教似小乘說也。
X58n0998_p0370a03║或約報身說，八萬四千相並是實德，此約直進及終
X58n0998_p0370a04║教等說。
X58n0998_p0370a05║實德下。以修生本有並皆實德，始教直進及終教
X58n0998_p0370a06║等唯一真如故。
X58n0998_p0370a07║問：何故智論等於此化身，辨金鏘、馬麥等往業所致，
X58n0998_p0370a08║三十二相等各出因耶？
X58n0998_p0370a09║智論說佛化身有九惱苦事：一六年苦行，二孫陀
X58n0998_p0370a10║利謗，三金鏘，四馬麥，五瑠璃王殺釋種如來頭痛，
X58n0998_p0370a11║六入婆羅門國乞食空鉢而還，七旃遮女覆鉢謗，
X58n0998_p0370a12║八調達推山，九寒風索衣。馬麥金鏘興起，行經備
X58n0998_p0370a13║出，既往業出因，何云即空？
X58n0998_p0370a14║答：為引二乘同下而說現業，果不亡故；聖道斷惑，非
X58n0998_p0370a15║滅報故。如羅漢飡，沙金鏘等亦爾。小乘以為實始，教
X58n0998_p0370a16║即空說，以是方便知大乘方便。經說：
X58n0998_p0370a17║大乘為引少乘，說業果不亡。又以聖智斷惑，非滅
X58n0998_p0370a18║業報。孔目每章皆云：初教門染淨，即空愚法。小乘
X58n0998_p0370a19║苦諦之教，所詮實法，有為無為等，宗並不同，義理
X58n0998_p0370a20║各別也。
X58n0998_p0370a21║其相好出因，其二義：一、亦是方便為引二乘，即於此
X58n0998_p0370a22║身示勝因果，以實報身非彼所見故；二、此等亦即是
X58n0998_p0370a23║實報相，垂在此中顯示現故，得出因也。
X58n0998_p0370a24║於彼化身出因有二所以：一、為引二乘就下說，以
X58n0998_p0370b01║實報非彼見故；二、示以實報，就化身說故。
X58n0998_p0370b02║問：何故攝論中說三十二相等入法身功德攝也？
X58n0998_p0370b03║前以化濫報尚為所問，今何以化濫法耶？
X58n0998_p0370b04║答：此亦有二義：一、為迴二乘方便漸說真實法身，恐
X58n0998_p0370b05║彼難信故，以此功德說為法身，令易信受，以現見故；
X58n0998_p0370b06║二、彼以功德為法身故，攝在彼中也。此上並約始教。
X58n0998_p0370b07║若依小乘二佛，生身佛、化身佛，今始教於三十二
X58n0998_p0370b08║相，寄顯法身，方便誘引，令易信受。又以實報功德
X58n0998_p0370b09║為法身，攝在相中也。
X58n0998_p0370b10║又三十二相等即無性，無性故，亦即是真如法身。此
X58n0998_p0370b11║約終教說。
X58n0998_p0370b12║要問云：若知無性無來去相，則色是空，非色滅空
X58n0998_p0370b13║等，此約實教說。
X58n0998_p0370b14║若依一乘，有十蓮華藏世界海微塵數相，彼一一相
X58n0998_p0370b15║皆遍法界，業用亦爾。所以說十者，欲顯無盡故。如相
X58n0998_p0370b16║海品說：
X58n0998_p0370b17║此經佛染淨圓融帝網無盡，蓮華藏中依正渾融，
X58n0998_p0370b18║具三世間微塵數相，是德是相、是非德是非相，由
X58n0998_p0370b19║緣起理具足逆順，德相業用皆無盡故。
X58n0998_p0370b20║又觀佛三昧經中約此三宗，分佛相好以為三段。
X58n0998_p0370b21║言約此三乘宗者，有謂彼經是三乘教故，此言非
X58n0998_p0370b22║也。三乘宗者，小乘、三乘、一乘為三宗也。
X58n0998_p0370b23║故彼經云：略中略者，我今為此時會大眾及淨飯王
X58n0998_p0370b24║略說相好。佛生人間示同人事，同人相故說三十二
X58n0998_p0370c01║相，勝諸天故說八十種好，為諸菩薩說八萬四千諸
X58n0998_p0370c02║妙相好、佛實相好。我初成道摩伽陀國寂滅道場，為
X58n0998_p0370c03║普賢、賢首等諸大菩薩於雜華經已廣分別。
X58n0998_p0370c04║同人相者，要問云：依小乘教，以人相為佛一切智
X58n0998_p0370c05║等，則屬於法。餘文可知。
X58n0998_p0370c06║解云：此中三十二相等當略中之略，為人天二乘等
X58n0998_p0370c07║即當初也。八萬四千等義當但是略，為三乘菩薩等
X58n0998_p0370c08║當次也。佛實相好如雜華說者，義當廣說，即是指此
X58n0998_p0370c09║華嚴？相海品說此一乘別教相，即異終也。以雜華即
X58n0998_p0370c10║是華嚴故，餘義可知。
X58n0998_p0370c11║即華嚴十身相海品，列九十七大人相，結十蓮華
X58n0998_p0370c12║藏世界海微塵數相，皆徧法界等。
X58n0998_p0370c13║第九、明攝化分齊者。
X58n0998_p0370c14║若依小乘中，唯此娑婆雜穢處是佛報土，於中此閻
X58n0998_p0370c15║浮是報佛所依，餘百億等是化境分齊也。
X58n0998_p0370c16║娑婆，探玄翻云堪忍。閻浮提，此云勝金。唯此閻浮，
X58n0998_p0370c17║釋迦實報所依處也。百億，即三千大千世界，皆是
X58n0998_p0370c18║攝化境界也。
X58n0998_p0371a01║若三乘中法性土及自受用土，今此不說。
X58n0998_p0371a02║三乘中土有三種：一、法性土，二、實報土，三、變化土。
X58n0998_p0371a03║或說四土，實報中開自他受用也。今此下揀前二
X58n0998_p0371a04║土。
X58n0998_p0371a05║其釋迦佛隨他受用實報淨土，或有說在摩醯首羅
X58n0998_p0371a06║天，化身充滿百億閻浮提，是所化分齊，如梵網經及
X58n0998_p0371a07║對法論等說，當知此約始教說。
X58n0998_p0371a08║梵網經：報身在首羅天宮。清涼云：周匝千華上，復
X58n0998_p0371a09║現千釋迦，即大化也。一華百億國，一國一釋迦，即
X58n0998_p0371a10║小化也。小化唯一四洲，大化總該百億。梵網疏云：
X58n0998_p0371a11║若入大乘論說，摩醯首羅天上有一實報成佛，以
X58n0998_p0371a12║一大千世界為所緣境，化作百億釋迦，一時成佛。
X58n0998_p0371a13║何以故？為二乘教以釋迦身為實報，今即翻彼顯其
X58n0998_p0371a14║是化，故於彼天別立實報。又恐二乘不信界外有實
X58n0998_p0371a15║淨土，故寄界內最勝處說其化身，但充滿百億等，亦
X58n0998_p0371a16║順彼說也。
X58n0998_p0371a17║色究竟處約攝報說，為引二乘令生淨信，以大乘
X58n0998_p0371a18║初門多影似故。
X58n0998_p0371a19║或有說：釋迦佛報土在三界外。如涅槃經云：西方去
X58n0998_p0371a20║此三十二恒河沙佛土，有世界名無勝，是釋迦佛實
X58n0998_p0371a21║報淨土。此約終教說。
X58n0998_p0371a22║演義引涅槃經二十四高貴德王品：西方去此四
X58n0998_p0371a23║十二恒河沙諸佛國土，彼有世界，名曰無勝。彼土
X58n0998_p0371a24║何故名曰無勝？其土所有莊嚴之事，悉皆平等，無
X58n0998_p0371b01║有差別，猶如西方安樂世界等。今云去此三十二
X58n0998_p0371b02║者，恐傳寫之誤。
X58n0998_p0371b03║以不隨下說故，為顯娑婆唯是化故，是故當知色頂
X58n0998_p0371b04║之身亦非實報。
X58n0998_p0371b05║今界內界外，用分權實也。
X58n0998_p0371b06║或說化境非但百億，如大智論中以三千大千界為
X58n0998_p0371b07║一數，數至恒河沙為一世界性，又數此至恒河沙為
X58n0998_p0371b08║一世界海，數此又至無量恒河沙為一世界種，數此
X58n0998_p0371b09║又至無量十方恒沙為一佛世界所化分齊也。此亦
X58n0998_p0371b10║約終教說，以攝化漸廣於前故。
X58n0998_p0371b11║要問云：若三乘終教，三千等同類世界現成佛者，
X58n0998_p0371b12║並是化佛。今引智論證攝化分齊，漸廣前約終教
X58n0998_p0371b13║說。
X58n0998_p0371b14║又唯約須彌山世界說，以局此界故，未說樹形等世
X58n0998_p0371b15║界，故非一乘也。
X58n0998_p0371b16║但約一類世界說，未說異類等界，故非後教也。
X58n0998_p0371b17║或說釋迦報土在靈鷲山，如法華云我常在靈山等，
X58n0998_p0371b18║法華論主釋為報身菩提也。當知此約一乘同教說。
X58n0998_p0371b19║云等者，及餘諸住處，眾生見劫盡，大火所燒時，我
X58n0998_p0371b20║此土安穩，天人常充滿。天親釋為報身菩提，此即
X58n0998_p0371b21║化以顯報也。
X58n0998_p0371b22║何以故？以法華中亦顯一乘故。其處隨教即染歸淨，
X58n0998_p0371b23║故說法華處即為實也。
X58n0998_p0371b24║法華所顯一乘，即同華嚴故。
X58n0998_p0371c01║如菩提樹下說華嚴處，即為蓮華藏十身境界，法華
X58n0998_p0371c02║亦爾，漸同此故，是同教也。
X58n0998_p0371c03║如華嚴在穢土，說居摩竭提國，即蓮華藏世界海，
X58n0998_p0371c04║具足主伴，通因陀羅網等。法華亦爾，即染以顯淨，
X58n0998_p0371c05║漸同華嚴，故云同教。
X58n0998_p0371c06║然未說彼處即為十蓮華藏及因陀羅等，故非別教
X58n0998_p0371c07║也。
X58n0998_p0371c08║但法華雖說即染歸淨，縱說一乘之義，主伴不具，
X58n0998_p0371c09║然由未說十蓮華藏等，揀非別教也。
X58n0998_p0371c10║或有說：此釋迦身即為實報受用之身。如佛地經初
X58n0998_p0371c11║說：此釋迦佛即具二十一種實報功德。彼論釋為受
X58n0998_p0371c12║用身也。此亦約同教說。
X58n0998_p0371c13║佛地經指釋迦即具二十一種殊勝功德，親光菩
X58n0998_p0371c14║薩釋為報身菩提。
X58n0998_p0371c15║何以故？此釋迦佛，若三乘中但為化身，若別教一乘
X58n0998_p0371c16║以為究竟十佛之身。
X58n0998_p0371c17║釋迦何以釋為報身耶？若在三乘以為化，若在別
X58n0998_p0371c18║教即為十身。今即化以顯報，則當同教義也。
X58n0998_p0372a01║今此方便勸彼三乘，顯釋迦身非但是化，恐難信受，
X58n0998_p0372a02║故彼經中為約說佛果深功德處，明佛身隨教即權
X58n0998_p0372a03║歸實說為報身。
X58n0998_p0372a04║今以三乘參於一乘，故於彼經顯教深細，故說佛
X58n0998_p0372a05║身即權歸實。
X58n0998_p0372a06║即方便顯說華嚴一乘法時，此釋迦身亦隨彼教，即
X58n0998_p0372a07║究竟十佛法界身也。是故以此為同教攝也。
X58n0998_p0372a08║如說華嚴法時，縱說釋迦亦即十身，今以即權歸
X58n0998_p0372a09║實故。然由未顯無盡身故，揀非別教也。問：同教冊
X58n0998_p0372a10║引清涼一性一相等，云此示能同，即別教中彰其
X58n0998_p0372a11║無礙也。以華嚴為能同，今何異耶？答：彼以後三為
X58n0998_p0372a12║一乘，自分能所。今約能所，似義與彼不同也。
X58n0998_p0372a13║或有說：此釋迦身即是法身。如經云：吾今此身即是
X58n0998_p0372a14║法身。此約頓教寄言而說，心相盡離念故。
X58n0998_p0372a15║文顯可知。問：頓教是一乘耶？三乘耶？若云一乘，何
X58n0998_p0372a16║以今章前後皆曰三乘？若云三乘，何以今科在一
X58n0998_p0372a17║乘中耶？答：因說佛身報體通終教及同教，說終教
X58n0998_p0372a18║之後連次同教，故言一乘。今頓教居後，寄入此科，
X58n0998_p0372a19║以少從多，非以頓教為一乘，去情思之。
X58n0998_p0372a20║若別教一乘，此釋迦牟尼身非但三身，亦即是十身，
X58n0998_p0372a21║以顯無盡。
X58n0998_p0372a22║十身，此有二種：一、融三世間十身；二、佛身自具十
X58n0998_p0372a23║身。
X58n0998_p0372a24║然彼十佛境界所依有二：
X58n0998_p0372b01║十佛者，要問云：一、無著佛，安住世間成正覺故；二、
X58n0998_p0372b02║願佛，出生故；三、業報佛，信故；四、持佛，隨順故；五、涅
X58n0998_p0372b03║槃佛，永度故；六、法界佛，無處不至故；七、心佛，安住
X58n0998_p0372b04║故；八、三昧佛，無量無著故；九、性佛，決定故；十、如意
X58n0998_p0372b05║佛，普覆故。攝化境界有其二種。
X58n0998_p0372b06║一國土海，圓融自在，當不可說。若寄法顯示，如第二
X58n0998_p0372b07║會初說。
X58n0998_p0372b08║諸佛如來所依國土，重重無盡，如海深廣。若寄法
X58n0998_p0372b09║顯示，如普光明殿會如來名號品初說。
X58n0998_p0372b10║二、世界海有三類：一、蓮華藏莊嚴世界海，具足主伴
X58n0998_p0372b11║通因陀羅等，當是十佛等境界。二、於三千界外有十
X58n0998_p0372b12║重世界海：一、世界性，二、世界海，三、世界輪，四、世界圓
X58n0998_p0372b13║滿，五、世界分別，六、世界旋，七、世界轉，八、世界蓮華，九、
X58n0998_p0372b14║世界須彌，十、世界相。此等當是萬子已上論王境界。
X58n0998_p0372b15║三、無量雜類世界皆遍法界。如一類須彌樓山世界，
X58n0998_p0372b16║數量邊畔即盡虗空遍法界。又如一類樹形世界，乃
X58n0998_p0372b17║至一切眾生形等悉亦如是，皆遍法界，互不相礙。
X58n0998_p0372b18║孔目十世界章云：今此世界海，上下淺深，略有三
X58n0998_p0372b19║種：一、從三千大千世界已去，乃至一切眾生形類
X58n0998_p0372b20║等界，以為一類；二、如瞿夷所居成化之處十世界
X58n0998_p0372b21║等，為第二類；三、蓮華藏世界海等已去，盡佛境界，
X58n0998_p0372b22║為第三類。如是等類世界海，有十種事，去來今佛
X58n0998_p0372b23║之所演說，與今章第一為第三，第三為第一。
X58n0998_p0372b24║此上三位，並是一盧舍那十身攝化之處。仍此三位，
X58n0998_p0372c01║本來圓融，相収無礙。何以故？隨一世界，即約麤細，有
X58n0998_p0372c02║此三故。
X58n0998_p0372c03║皆毗盧遮那攝化分齊處。仍此下，但為引機淺深
X58n0998_p0372c04║不同，遂有三別：華藏世界為本，餘二為末，本末鎔
X58n0998_p0372c05║融無有障礙。何以下，徵。世界海中隨舉一界具此
X58n0998_p0372c06║三種，麤細異故。
X58n0998_p0372c07║當知與三乘全別不同也。
X58n0998_p0372c08║與三乘、小乘並皆不同，義理各別也。
X58n0998_p0372c09║第十、佛身開合者，有二：先義、後數。
X58n0998_p0372c10║經有相海品，孔目有相海章，廣顯佛身一多開合，
X58n0998_p0372c11║先義後數也。
X58n0998_p0372c12║義中先約法身，或唯真境界為法身。如佛地論：五種
X58n0998_p0372c13║法攝本覺地，清淨法界攝法身，四智攝餘身。此約始
X58n0998_p0372c14║教說。
X58n0998_p0372c15║先約下或說三身：一、法身佛；二、報身佛；三、化身佛。
X58n0998_p0372c16║此之一義當迴心教。何以故？由小乘人不立法身。
X58n0998_p0372c17║此依攝論文，法身有二種，二十一句功德等，或屬
X58n0998_p0372c18║應身、或屬法身。或說四佛，謂自性身、法身、應身、化
X58n0998_p0372c19║身。此義當直進教等。何以故？為欲顯法身是差別
X58n0998_p0372c20║德，自性身是通一體故。若望二身，即俱是法身等。
X58n0998_p0372c21║佛地五種法者：清淨法界、大圓鏡智、平等性智、妙
X58n0998_p0372c22║妙觀察智、成所作智。佛具三種身：一者、自性；二者、
X58n0998_p0372c23║受用；三者、變化。清淨法界攝法身，大圓鏡智攝自
X58n0998_p0372c24║性身，平等性智、妙觀察智攝受用身，成所作智攝
X58n0998_p0373a01║變化身。
X58n0998_p0373a02║或唯妙智為法身，以本覺智故，修智同本覺故，如攝
X58n0998_p0373a03║論無𦊱礙智為法身。金光明中四智攝三身，以鏡智
X58n0998_p0373a04║攝法身故。
X58n0998_p0373a05║以妙智合本覺理故，妙觀察智即修生智也，大圓
X58n0998_p0373a06║鏡智即本覺智也。今以修生同本覺故，亦攝法身，
X58n0998_p0373a07║引攝論為據。次引金光明遮難，則經論異出也。孔
X58n0998_p0373a08║目云：或立二佛，謂自性法身佛、應化法身佛。此義
X58n0998_p0373a09║當終教。何以故？俱是法身故。
X58n0998_p0373a10║或境智合為法身，以境智相如故。如梁攝論云：唯如
X58n0998_p0373a11║如及如如智獨存，名為法身。
X58n0998_p0373a12║以智證理，理智冥合，引梁論證。
X58n0998_p0373a13║此上二句，約終教說。
X58n0998_p0373a14║或境智俱泯為法身，如經云：如來法身，非心非境。此
X58n0998_p0373a15║約頓教說。
X58n0998_p0373a16║孔目云：若依三乘或一佛，謂頓教佛。
X58n0998_p0373a17║或合具前四句，以具德故；或俱絕前五，以圓融無礙
X58n0998_p0373a18║故。此二句如性起品說，此約一乘辨。
X58n0998_p0373a19║就一乘中目分同別，若攝前諸教為此經方便，則
X58n0998_p0373a20║圓中同教義也。若絕下則六相圓融，唯屬圓教之
X58n0998_p0373a21║別教義也。
X58n0998_p0373a22║次別約釋迦身明者。
X58n0998_p0373a23║此釋迦身，或是化，非法報，如始教說。
X58n0998_p0373a24║以王宮所生為化身，居色究竟天為報身，約界內
X58n0998_p0373b01║最勝處顯，如梵網經對法論說。
X58n0998_p0373b02║或有是報非法化，如同教一乘及小乘說，但深淺為
X58n0998_p0373b03║異也。
X58n0998_p0373b04║若依一乘，三十二相是其德義，如法華云我常在
X58n0998_p0373b05║靈山等，論主釋為報身菩提也。若依小乘，三十二
X58n0998_p0373b06║相、八十種好屬其生身人天中，佛云同報身，淺深
X58n0998_p0373b07║不同也。
X58n0998_p0373b08║或是法非報，化如頓教說。
X58n0998_p0373b09║以顯真如理故。
X58n0998_p0373b10║或亦法亦報化，總如三乘等說。
X58n0998_p0373b11║要。問曰：三乘佛有三：一、法身佛；二、報身佛；三、化身
X58n0998_p0373b12║佛。
X58n0998_p0373b13║或非法非報化，如別教一乘是十佛故也。
X58n0998_p0373b14║一乘以應十數，見其十佛故。
X58n0998_p0373b15║數開合者，或立一佛，謂一實性佛也。此約頓教。
X58n0998_p0373b16║唯一無分別實性，即是佛也。
X58n0998_p0373b17║或立二佛，此有三種：一、生身、化身，此約小乘說。
X58n0998_p0373b18║可知。
X58n0998_p0373b19║二、生身、法身。謂他受用與化身合，名生身；自受用與
X58n0998_p0373b20║法身合，名法身。如佛地論，此約始教說。
X58n0998_p0373b21║約本有修生說，修生約他受用與化身合，本有約
X58n0998_p0373b22║自受用與法身合。
X58n0998_p0373b23║三、自性法身、應化法身，如本業經說。此約終教說。
X58n0998_p0373b24║孔目云：謂自性法身佛，應化法身佛，此義當終教。
X58n0998_p0373c01║何以故？俱是法身故。
X58n0998_p0373c02║或立三身佛，如常所說，通始終二教說。
X58n0998_p0373c03║約即不即，分二教也。
X58n0998_p0373c04║或立四佛，此有二種：一、於三身中，受用身內分自、他
X58n0998_p0373c05║二身，故有四。如佛地論說，此約始教。
X58n0998_p0373c06║演義云：佛地論中亦說有四：一、受用非變化，謂自
X58n0998_p0373c07║受用身；二、變化身非受用，謂變化身化地前類；三、
X58n0998_p0373c08║亦受用亦變化，謂他受用身化十地菩薩；四、非受
X58n0998_p0373c09║用非變化，所謂法身。
X58n0998_p0373c10║二、於三身外別立自性身，為明法身是恒沙功德法
X58n0998_p0373c11║故。是故梁攝論云：自性身與法身作依止故。三、亦於
X58n0998_p0373c12║報身內福智分二，故有四如。楞伽經云：一、應化佛，二、
X58n0998_p0373c13║功德佛，三、智慧佛，四、如如佛。此約終教說。
X58n0998_p0373c14║謂自性身等四佛，皆離四過，成其四德。自性身有，
X58n0998_p0373c15║約體德；自性身無，即離相德；亦有亦無，隨緣德；非
X58n0998_p0373c16║有非無，離過德。餘身准之。何以得知？報身分二，引
X58n0998_p0373c17║楞伽證功德、智慧二身別也。
X58n0998_p0373c18║或立十佛以顯無盡，如離世間品說。此約一乘圓教
X58n0998_p0374a01║說。
X58n0998_p0374a02║孔目云：今此華嚴，有人判屬三身，良恐未然。此經
X58n0998_p0374a03║無三身，但有二種十身，如前後說。
X58n0998_p0374a04║義理分齊第十有四門。
X58n0998_p0374a05║教海宏深，包含無外，色空交暎，德用重重。語其橫
X58n0998_p0374a06║収，全収五教，乃至人天，總無不包，方顯深廣等。略
X58n0998_p0374a07║分四門，以顯無盡。有謂三性同異，因門六義，是法
X58n0998_p0374a08║相所宗，吾祖點化等，誤矣。如孔目一一章皆結云：
X58n0998_p0374a09║上件法門，攝下諸教，通一乘、三乘、小乘等。在一乘
X58n0998_p0374a10║即圓融具德，處三乘即一相孤門，在小乘癈深論
X58n0998_p0374a11║淺，居凡有則唯事空文，何云點化耶？
X58n0998_p0374a12║三性同異義一。　六義為因緣起二。　十玄緣起無
X58n0998_p0374a13║礙法三。　六相圓融義四。
X58n0998_p0374a14║三性同異義第一。
X58n0998_p0374a15║初三性同異說，有二門：先別明，後總說。
X58n0998_p0374a16║清涼有三釋：一、別釋；二、通釋；三、展轉釋。今云總別。
X58n0998_p0374a17║別中亦二：先直說，後決擇。
X58n0998_p0374a18║言三性者：一、徧計所性，二、依他起性，三、圓成實性。
X58n0998_p0374a19║故唯識云：由彼彼徧計，徧計種種物，此徧計所執，
X58n0998_p0374a20║自性無所有。依他起自性，分別緣所生，圓成實於
X58n0998_p0374a21║彼，常遠離前性。此二頌，初一釋徧計，次二句辨依
X58n0998_p0374a22║他，後二句明圓成。要問云：三性法門，本安意欲別
X58n0998_p0374a23║法相，知其解、行、理、事、教、義分齊不同，離其慢執，故
X58n0998_p0374a24║興斯教。
X58n0998_p0374b01║前中三性各有二義。真中二義者，一不變義、二隨緣
X58n0998_p0374b02║義。依他二義者，一似有義、二無性義。所執中二義者，
X58n0998_p0374b03║一情有義、二理無義。
X58n0998_p0374b04║清涼云：三性中各有三釋：初一通就當性說，二約
X58n0998_p0374b05║當性二義說，三對三無性說。云何三性各二義耶？
X58n0998_p0374b06║徧計二者，一情有，二理無。依他二者，一緣生，二無
X58n0998_p0374b07║性。圓成二者，一性有，二相無。唯圓成二義小異，今
X58n0998_p0374b08║云不變隨緣耳。
X58n0998_p0374b09║由真中不變，依他無性，所執理無。由此三義，故三性
X58n0998_p0374b10║一際，同無異也。此即不壞末而常本也。
X58n0998_p0374b11║真中不變者，既不變故，方能隨緣，由隨緣故，方知
X58n0998_p0374b12║不變。依他無性者，緣生即無性，無性即緣生，若不
X58n0998_p0374b13║推此無性，安知無生？所執理無者，徧計無體，如繩
X58n0998_p0374b14║上虵，故無可生滅也。
X58n0998_p0374b15║經云：眾生即涅槃，不復更滅也。
X58n0998_p0374b16║即淨名經。
X58n0998_p0374b17║又約真如隨緣，依他似有，所執情有，由此三義，亦無
X58n0998_p0374b18║異也。此即不動本而常末也。
X58n0998_p0374b19║真如隨緣者，由隨緣不失自性，方知不變。依他似
X58n0998_p0374b20║有者，依他而起，因緣所生，無有生故。所執情有者，
X58n0998_p0374b21║情有合是生，理無體是滅。今此情有，即是理無，正
X58n0998_p0374b22║理無處，方是情有也。
X58n0998_p0374b23║經云：法身流轉五道，名曰眾生也。
X58n0998_p0374b24║即法身經。
X58n0998_p0374c01║即由此三義與前三義是不一門也。
X58n0998_p0374c02║由不動本與不壞末二門異故。
X58n0998_p0374c03║是故真該妄末，妄徹真源，性相通融，無障無礙。
X58n0998_p0374c04║由真妄融通，一異無礙也。
X58n0998_p0374c05║問：依他似有等，豈同所執是情有耶？答：由二義故，故
X58n0998_p0374c06║無異也。一、以彼所執執似為實，故無異法；二、若離所
X58n0998_p0374c07║執，似無起故。真中隨緣當知亦爾，以無所執、無隨緣
X58n0998_p0374c08║故。
X58n0998_p0374c09║問：似有、精有義豈同耶？答：下雖各一體而似二性，
X58n0998_p0374c10║以徧計所執實托緣生，依他眾緣而得起故。妄執
X58n0998_p0374c11║定實有無一異，若離妄情似無依故。真如亦爾，由
X58n0998_p0374c12║不守自性而隨緣成一切法。
X58n0998_p0374c13║問：如何三性各有二義不相違耶？
X58n0998_p0374c14║但三性迢然，即法相宗意。今約彼問，云何無異耶？
X58n0998_p0374c15║答：以此二義無異性故。
X58n0998_p0374c16║即法性宗，二義無異。但二宗即不即，小有不同，便
X58n0998_p0374c17║成天隔。
X58n0998_p0374c18║何者無異？且如圓成，雖復隨緣成於染淨，而恒不失
X58n0998_p0375a01║自性清淨。只由不失自性清淨，故能隨緣成染淨也。
X58n0998_p0375a02║何者徵？且如下，出法性宗意。然法相宗多成，不即
X58n0998_p0375a03║法性宗多成，非異也。
X58n0998_p0375a04║猶如明鏡現於染淨，雖現染淨而恒不失鏡之明淨，
X58n0998_p0375a05║只由不失鏡明淨故，方能現染淨之相。以現染淨知
X58n0998_p0375a06║鏡明淨，以鏡明淨知現染淨，是故二義唯是一性。雖
X58n0998_p0375a07║現淨法不增鏡明，雖現染法不汙鏡淨，非直不汙，亦
X58n0998_p0375a08║乃由此反顯鏡之明淨。
X58n0998_p0375a09║如鏡明淨能現穢物，穢物現時反顯鏡淨，豈此穢
X58n0998_p0375a10║物能污鏡耶？若不現染則無以顯其不染，是故現
X58n0998_p0375a11║染釋成不染義。
X58n0998_p0375a12║當知真如道理亦爾，非直不動性淨成於染淨，亦乃
X58n0998_p0375a13║由成染淨方顯性淨；非直不壞染淨明於性淨，亦乃
X58n0998_p0375a14║由性淨故方成染淨。是故二義：
X58n0998_p0375a15║全體相収，一性無二，豈相違也？
X58n0998_p0375a16║以真如性淨故，雖現染法非染所污，非直現染之
X58n0998_p0375a17║時非染所污，亦乃由現染故反顯本淨，是故二義
X58n0998_p0375a18║互相包攝隨取無礙。
X58n0998_p0375a19║依他中雖復因緣似有顯現，然此似有必無自性，以
X58n0998_p0375a20║諸緣生皆無性故。
X58n0998_p0375a21║由緣生無性即因緣故空，無性緣生即因緣故有，
X58n0998_p0375a22║若無因緣不知無性。
X58n0998_p0375a23║若非無性即不藉緣，不藉緣故即非似有，似有若成
X58n0998_p0375a24║必從眾緣，從眾緣故必無自性。
X58n0998_p0375b01║可知。
X58n0998_p0375b02║是故由無自性得成似有，由成似有是故無性。
X58n0998_p0375b03║二義相順。
X58n0998_p0375b04║智論云：觀一切法從因緣生，從因緣生即無自性，無
X58n0998_p0375b05║自性故則畢竟空，畢竟空者是名般若波羅蜜。此即
X58n0998_p0375b06║由緣生故，即顯無性也。
X58n0998_p0375b07║依他因緣而得有故，從分別生即無自性。
X58n0998_p0375b08║中論云以有空義故，一切法得成者，此即由無性故，
X58n0998_p0375b09║即明緣生也。
X58n0998_p0375b10║推之：諸法不自生，亦不從他生，不共不無因，是故
X58n0998_p0375b11║知無生。若不推此，安知無生？無生即無性也。
X58n0998_p0375b12║涅槃經云：因緣故有，無性故空。此即無性即因緣，因
X58n0998_p0375b13║緣即無性，是不二法門故也。
X58n0998_p0375b14║以緣生故得成有義，以無性故得成空義。既無自
X58n0998_p0375b15║性所以從緣，由從緣故所以無性，二義無礙也。
X58n0998_p0375b16║非直二義性不相違，亦乃全體相収，畢竟無二也。
X58n0998_p0375b17║可知。
X58n0998_p0375b18║所執性中雖復當情稱執現有，然於道理畢竟是無，
X58n0998_p0375b19║以於無處橫計有故。
X58n0998_p0375b20║即徧計。但情執為有，道理是無，故云橫計。
X58n0998_p0375b21║如於木杌橫計有鬼，然鬼於木畢竟是無。如於其木
X58n0998_p0375b22║鬼不無者，即不得名橫計有鬼，以於木有非由計故。
X58n0998_p0375b23║今既橫計明知理無，由理無故得成橫計，成橫計故
X58n0998_p0375b24║方知理無，是故無二唯一性也。
X58n0998_p0375c01║迷本見鬼，如人夜行，雲月矇朧，見一杌木，而生鬼
X58n0998_p0375c02║想。眾生亦爾，行生死夜，妄想浮雲，蔽於慧月，覩緣
X58n0998_p0375c03║生法，不了性空，謂有定性，如生鬼想。若了知鬼，因
X58n0998_p0375c04║迷故有，所執之法，皆是妄情。鬼喻徧計，杌木喻依
X58n0998_p0375c05║圓也。
X58n0998_p0375c06║當知所執道理亦爾。上來直明竟。
X58n0998_p0375c07║第二、問答決擇者，於中有三門：第一、護分別執；第二、
X58n0998_p0375c08║示執之失；第三、顯示其義。
X58n0998_p0375c09║今章三門要問云：菩薩修行，觀如實因果，成入道
X58n0998_p0375c10║方便，亦有三門：一、明護分別過；二、明其義；三、明違
X58n0998_p0375c11║之成過。但與今章二三上下。
X58n0998_p0375c12║初門護執者。問：真如是有耶？答：不也，隨緣故。問：真如
X58n0998_p0375c13║是無耶？答：不也，不變故。問：亦有亦無耶？答：不也，無二
X58n0998_p0375c14║性故。問：非有非無耶？荅：不也，具德故。
X58n0998_p0375c15║要問云：初護義者，略依燈光及燋炷明之。身心諸
X58n0998_p0375c16║事，准之可解。問云：燋炷生光炎耶？答：不也。炷從炎
X58n0998_p0375c17║生故。又問：炎生炷耶？答：不也。炎從炷生故。又問：炎
X58n0998_p0375c18║從炷生耶？答：不也。炎能生炷故。又問：炷從炎生耶？
X58n0998_p0376a01║答：不也。炷能生炎故。又問：可是不生耶？答：不也。去
X58n0998_p0376a02║炷、炎隨無故。又問：生、不生俱耶？答：不也。相違故。又
X58n0998_p0376a03║問：非生非不生耶？答：不也。違其因果如實生理故。
X58n0998_p0376a04║解第一門竟。即今章圓成、依他、徧計三義也。初圓
X58n0998_p0376a05║成有五重四句：初、二四句顯真如具恒沙性德故。
X58n0998_p0376a06║又問：有耶？答：不也。不變故。何以故？由不變故，隨緣顯
X58n0998_p0376a07║示。問：無耶？答：不也。隨緣故。何以故？由隨緣故，不變常
X58n0998_p0376a08║住也。餘二句可知。
X58n0998_p0376a09║第三四二句，離諸分別，故非情識，所謂增益損減
X58n0998_p0376a10║也。
X58n0998_p0376a11║又問：有耶？答：不也，離所謂故。下三句例然。又問：有耶？
X58n0998_p0376a12║答：不也，空真如故。問：無耶？答：不也，不空真如故。問：亦
X58n0998_p0376a13║有亦無耶？答：不也，離相違故。問：非有非無耶？答：不也，
X58n0998_p0376a14║離戲論故。又問：有耶？答：不也，離妄念故。問：無耶？答：不
X58n0998_p0376a15║也，聖智行處故。餘句准之。
X58n0998_p0376a16║後一四句，約真如自體，本離妄念。真如乃聖智行
X58n0998_p0376a17║處，安得云無餘句皆聖智所行也？
X58n0998_p0376a18║依他性者。問：依他是有耶？答：不也。緣起無性故。問：依
X58n0998_p0376a19║他是無耶？答：不也。無性緣起故。問：亦有亦無耶？答：不
X58n0998_p0376a20║也。無二性故。問：非有非無耶？答：不也。有多義門故。
X58n0998_p0376a21║依他六重四句，初四重四句，以自體具德故；依他
X58n0998_p0376a22║真理而得顯現，以緣起無性故。
X58n0998_p0376a23║又問：有耶？答：不也。緣起故。何以故？以諸緣起皆無性
X58n0998_p0376a24║故。問：無耶？答：不也。無性故。何以故？以無性故成緣起
X58n0998_p0376b01║也。餘二句可知。又以緣起離於四句，又以無性故亦
X58n0998_p0376b02║離四句，並可知矣。
X58n0998_p0376b03║以觀智所遣，非真實有故；以真理無生，非定無故。
X58n0998_p0376b04║又問：依他有耶？答：不也。約觀遣故。問：無耶？答：不也。能
X58n0998_p0376b05║現無性故。下二句離相違故，離戲論故，可知。又問：有
X58n0998_p0376b06║耶？答：不也。異圓成故，又約徧計分故，又離所謂故。問：
X58n0998_p0376b07║無耶？答：不也。異徧計故，以圓成分故，又智境故。餘句
X58n0998_p0376b08║准之。
X58n0998_p0376b09║依他有二分：淨分同圓成，染分同徧計。約染分異
X58n0998_p0376b10║圓成，故非有也。又問：無耶？淨分同圓成，故非無也，
X58n0998_p0376b11║是無生智所觀境故。准上諸句。
X58n0998_p0376b12║徧計所執者，問：徧計是有耶？答：不也，理無故。問：是無
X58n0998_p0376b13║耶？答：不也，情有故。問：亦有亦無耶？答：不也，無二性故。
X58n0998_p0376b14║問：非有非無耶？答：不也，所執性故。又問：有耶？答：不也，
X58n0998_p0376b15║無道理故。問：無耶？答：不也，無道理故。餘句准之。又問：
X58n0998_p0376b16║有耶？答：不也，執有故。又問：無耶？不也，執有故。又亦有
X58n0998_p0376b17║亦無耶？不也，執有故。又非有非無耶？不也，執成故。
X58n0998_p0376b18║徧計有五重四句，前三為自體，後二顯勝用。初重
X58n0998_p0376b19║四句理無者，如繩上虵，杌木見鬼，繩因麻有，鬼逐
X58n0998_p0376b20║迷生。情有者，則知本無，妄執謂有。兩亦者，無二性
X58n0998_p0376b21║故。雙非者，迷悟異故。二、三、四句可知。但第三、四句
X58n0998_p0376b22║中云執成者，以第四句雙非故，不言執有，乃云執
X58n0998_p0376b23║成，是執所成故。
X58n0998_p0376b24║又有耶？不也。由無相故。又無耶？不也。無相觀境故。餘
X58n0998_p0376c01║四准之。又有耶？不也。無體故。又無耶？不也。能曀真故。
X58n0998_p0376c02║餘句准之。
X58n0998_p0376c03║無相者，徧計乃橫有，如繩上虵，本無其相。觀境者，
X58n0998_p0376c04║以觀智所觀無相故。餘句離相，違離戲論故。又有
X58n0998_p0376c05║下，以徧計即分別性，以分別無體。又無下，徧計離
X58n0998_p0376c06║無體情執，𪾼真如理故。餘句無體，曀真准知也。
X58n0998_p0376c07║第二、示執過者，若計真如一向是有者，有二過失：
X58n0998_p0376c08║即要問明違之成過。若言炷因生果，亦可恒生，常
X58n0998_p0376c09║能生炎果故，增益故。若言炷不生，亦可恒不生炎
X58n0998_p0376c10║果，無因不有故，損減故。炎生炷，如前可知。若亦生
X58n0998_p0376c11║不生，相違故。若言非生非不生，戲論故。餘義准之。
X58n0998_p0376c12║今計三性有無，各有常斷二過。要問云：問：因生果
X58n0998_p0376c13║何失？答：若生者，亦可恒生，亦可恒不生。所以知之，
X58n0998_p0376c14║若生者，則常生故。又若生者，現所有炎果是能生，
X58n0998_p0376c15║炷因則無所生，故是斷也。又問：因不生果有何失？
X58n0998_p0376c16║答：亦有二失。若炷因不生者，則光炎無因，故是常
X58n0998_p0376c17║也。又若炷不生者，既炎無自生，因復不生，不可得
X58n0998_p0376c18║有，故是斷也。亦生不生、非生非不生，准以思之。
X58n0998_p0376c19║一、常過，謂不隨緣故、在染非隱故、不得了因故，即墮
X58n0998_p0376c20║常過。
X58n0998_p0376c21║有三所以，即墮常也。
X58n0998_p0376c22║問：諸聖教中並說真如為凝然常，既不隨緣，豈是過
X58n0998_p0376c23║耶？
X58n0998_p0376c24║謂諸經論等，皆說真如凝然不作諸法，此諸經論
X58n0998_p0377a01║豈墮常過耶？
X58n0998_p0377a02║答：聖說真如為凝然者，此是隨緣成染淨時，恒作染
X58n0998_p0377a03║淨而不失自體，是即不異無常之常，名不思議常。
X58n0998_p0377a04║如經論說凝然常者，是隨緣而不變，自性即無常
X58n0998_p0377a05║之常也。
X58n0998_p0377a06║非謂不作諸法，如情所謂之凝然也。若謂不作諸法
X58n0998_p0377a07║而凝然者，是情所計故，即失真常。
X58n0998_p0377a08║良以妄境從妄心生，情執為常。今言常者，真理隨
X58n0998_p0377a09║緣而不失自性之常，非情謂之常也。
X58n0998_p0377a10║以彼真常不異無常之常，不異無常之常，出於情外，
X58n0998_p0377a11║故名真常。是故經云：不染而染者，明常作無常也。染
X58n0998_p0377a12║而不染者，明作無常時不失常也。
X58n0998_p0377a13║真如全體動為諸法，而恒不變真性，故無常之常
X58n0998_p0377a14║出於妄情，所謂之有無。是故下。引勝鬘經證。
X58n0998_p0377a15║問：教中既就不異無常之常故，說真如為凝然常者，
X58n0998_p0377a16║何故不就不異常之無常故，說真如為無常耶？
X58n0998_p0377a17║可知。
X58n0998_p0377a18║答：教中亦說此義。故經云：如來藏受苦樂，與因俱，若
X58n0998_p0377a19║生若滅。論云：自性清淨心，因無明風動，成染心等。以
X58n0998_p0377a20║此教理，故知真如不異常之無常。故隨緣隱體，是非
X58n0998_p0377a21║有也。
X58n0998_p0377a22║引楞伽起信，證真如亦有無常義，此乃隨緣而隱
X58n0998_p0377a23║於真理，如水因風成波而隱於濕性。
X58n0998_p0377a24║問：真如是不生滅法，既不異無常之常故說為常，不
X58n0998_p0377b01║異常之無常故得說無常者，亦可依他是生滅法，亦
X58n0998_p0377b02║應得有不異常之無常，不異無常之常義耶？
X58n0998_p0377b03║真如是不生滅，尚有常無常義耶？例顯依他是生
X58n0998_p0377b04║滅，亦應得有常無常義耶？
X58n0998_p0377b05║答：亦得有也。何者？以諸緣起無常之法，即無自性方
X58n0998_p0377b06║成緣起，是故不異常性而得無常。故經云：不生不滅
X58n0998_p0377b07║是無常義。此即不異於常成無常也。
X58n0998_p0377b08║以依他亦有二義徵釋，可知。經云下。言無常者，肇
X58n0998_p0377b09║云：小乘以生滅為無常，大乘以不生滅為無常，幽
X58n0998_p0377b10║致超絕，然亦不能明顯。今說不異真常而得無常，
X58n0998_p0377b11║故不異常而成無常也，則不生滅是無常顯然矣。
X58n0998_p0377b12║又以諸緣起即無自性，非滅緣起方說無性，是即不
X58n0998_p0377b13║異無常之常也。故經云：色即是空，非色滅空故。又云：
X58n0998_p0377b14║眾生即涅槃，不復更滅故等。
X58n0998_p0377b15║緣起之法依他而起，因緣所生無有生故。若無因
X58n0998_p0377b16║緣不知無性，不待滅緣生方為空。故經云下。即淨
X58n0998_p0377b17║名經也。
X58n0998_p0377b18║此中二義與真中二義相配可知。此即真俗雙融，二
X58n0998_p0377b19║而無二。故智論云：智障極盲闇，謂真俗別執。此之謂
X58n0998_p0377b20║也。
X58n0998_p0377b21║依他二義，與圓成二義，文相可知。以真奪俗，俗盡
X58n0998_p0377b22║而俗常存。以俗容真，真泯而真常存。是故此二不
X58n0998_p0377b23║二，存泯同時也。引論證成。
X58n0998_p0377b24║是故若執真如同情所謂而凝然常者，即不隨緣隱
X58n0998_p0377c01║其自體，不假了因即墮常過。又若不隨緣成於染淨，
X58n0998_p0377c02║染淨等法即無所依，無依有法又墮常也。以染淨法
X58n0998_p0377c03║皆無自體，賴真立故。
X58n0998_p0377c04║若執真如定，常墮二過失。
X58n0998_p0377c05║二、斷過者，如情之有，即非真有，非真有故，即斷真也。
X58n0998_p0377c06║又若有者，即不墮染淨，染淨諸法，既無自體，真又不
X58n0998_p0377c07║墮，不得有法，亦是斷也。
X58n0998_p0377c08║一切妄法，從緣無性，即非真有，非真有故，成其斷
X58n0998_p0377c09║有。真如凝然，不隨緣生，緣生無故，即成斷也。
X58n0998_p0377c10║第二、執無者，亦有二過失：一、常過者，謂無真如，生死
X58n0998_p0377c11║無依，無依有法，即是常也。又無真如，聖智無因，亦即
X58n0998_p0377c12║常也。
X58n0998_p0377c13║妄法無體，托真而起，若無真如，生死何依？無依自
X58n0998_p0377c14║立，即成常也。又無下智依真發，無真則智何所因？
X58n0998_p0377c15║無因成智，亦即常也。
X58n0998_p0377c16║又無所依不得有法，即是斷也。又執真如是無，亦即
X58n0998_p0377c17║是斷也。
X58n0998_p0377c18║可知。
X58n0998_p0377c19║第三執亦有亦無者，亦具上諸失，謂真如無二而雙
X58n0998_p0377c20║計有無，以所計有無非稱於真，失彼真理故是斷也。
X58n0998_p0377c21║執雙亦者，具斷常二過。真如無二者，如理虗融，平
X58n0998_p0377c22║等不二，心計有無，失真如體，即成斷也。
X58n0998_p0377c23║若謂如彼所計以為真者，以無理有真，是即常也。
X58n0998_p0377c24║若雙計有無，執為真者，以無理有真，如依病眼妄
X58n0998_p0378a01║見空華，即墮常也。
X58n0998_p0378a02║第四非有非無者，戲論於真，是妄情故，失於真理，即
X58n0998_p0378a03║是斷也。
X58n0998_p0378a04║當知真如自性離於戲論，今謂雙非是真法者，則
X58n0998_p0378a05║同戲論即成斷也。
X58n0998_p0378a06║戲論非真而謂為真者，理無有真，故是常也。
X58n0998_p0378a07║妄情倒境，故非真理。強執為真，即墮常也。初二常
X58n0998_p0378a08║過在先，後二斷過居首，但隨文便耳。
X58n0998_p0378a09║第二、依他起中，若執有者，亦有二失：一、常過，謂已有
X58n0998_p0378a10║體不藉緣故，無緣有法即是常也。又由執有即不藉
X58n0998_p0378a11║緣，不藉緣故，不得有法即是斷也。
X58n0998_p0378a12║依他無性由從緣生，從緣生法即無自性，若執有
X58n0998_p0378a13║者則成二過。
X58n0998_p0378a14║問：若說依他性是有義便有失者，何故攝論等中說
X58n0998_p0378a15║依他性以為有耶？
X58n0998_p0378a16║攝論等廣說依他是有，豈是過耶？
X58n0998_p0378a17║答：聖說依他以為有者，此即不異空之有。何以故？以
X58n0998_p0378a18║從眾緣無體性故，一一緣中無作者故。由緣無作方
X58n0998_p0378a19║得緣起，是即非有之有，名依他有。是即聖者不動真
X58n0998_p0378a20║際建立諸法。
X58n0998_p0378a21║聖說有者，約彼幻有從緣無性，如幻化人非無幻
X58n0998_p0378a22║化人，幻化人非真，故云幻有。以不有之有方為幻
X58n0998_p0378a23║有。何以故？徵出所以從緣無體故。要在緣中方顯
X58n0998_p0378a24║空理，是故即空之有方為具德之有。是則下，結聖
X58n0998_p0378b01║說為有也。
X58n0998_p0378b02║若謂依他，如言有者，即緣起有性。緣若有性，即不相
X58n0998_p0378b03║藉。不相藉故，即壞依他。壞依他者，良由執有。
X58n0998_p0378b04║如言有者，情謂之有，則壞緣生。以從緣生，必無自
X58n0998_p0378b05║性。猶如幻事，不可言有。若言有者，則不從緣。不從
X58n0998_p0378b06║緣故，則非緣起之法也。壞緣起者，良由定執為有。
X58n0998_p0378b07║是故汝意恐墮空斷勵力立有，不謂不達緣所起法
X58n0998_p0378b08║無自性故，即壞緣起便墮空無，斷依他故也。
X58n0998_p0378b09║以相宗說此緣生決定不空，若此亦破，則是斷滅
X58n0998_p0378b10║惡趣空攝，非正法故。猛意立有，非謂不達緣起無
X58n0998_p0378b11║性，即壞緣生，便墮空見，失依他法。
X58n0998_p0378b12║二、若執無者，亦有二失：若謂依他是無法者，即緣無
X58n0998_p0378b13║所起；無所起故，不得有法，即是斷也。
X58n0998_p0378b14║執無，同前二失。先舉斷過。依他若無，應非緣生，如
X58n0998_p0378b15║兔角等，緣起即滅。不得有者，即成斷見。
X58n0998_p0378b16║問：若說緣生為空無故即墮斷者，何故中論等內廣
X58n0998_p0378b17║說緣生為畢竟空耶？
X58n0998_p0378b18║中論等下，以三論宗立難若此，不破不已故，理非
X58n0998_p0378b19║盡故。
X58n0998_p0378b20║答：聖說緣生以為空者，此即不異有之空也。何以故？
X58n0998_p0378b21║以法從緣生方說無性，是故緣生有者方得為空。若
X58n0998_p0378b22║不爾者，無緣生因，以何所以而得言空？是故不異有
X58n0998_p0378b23║之空名緣生空。此即聖者不動緣生說實相法也。
X58n0998_p0378b24║圭峯云：以諸法無性，即名真理。如幻華無體，即名
X58n0998_p0378c01║太虗。聖說空者，由從緣生，所以無性。是故緣生，無
X58n0998_p0378c02║性是空。所以既是從緣生法，無性故空，故曰真空。
X58n0998_p0378c03║不待壞彼差別法體，然後方空。是故其空未常不
X58n0998_p0378c04║有，即有以辨於空。
X58n0998_p0378c05║若謂緣生，如言空者即無緣生，緣生無故即無空理，
X58n0998_p0378c06║無空理者良由執空。
X58n0998_p0378c07║如情執所謂之空，非是對妙有之真空，乃是真空
X58n0998_p0378c08║所破之病。
X58n0998_p0378c09║是故汝意恐墮有見猶勵立空，不謂不達無性緣生
X58n0998_p0378c10║故即失性空，失性空故還墮情中惡趣空也。
X58n0998_p0378c11║以空宗所立從緣生法，決無自性。汰法師本無論
X58n0998_p0378c12║云：非有有即無，非無無即無，故曰真空。彼謂真諦
X58n0998_p0378c13║一向無物為真空。此但有二論□，分空義。
X58n0998_p0378c14║問：若由依他有二義故，是故前代諸論師各述一義
X58n0998_p0378c15║融攝依他不相違者，何故後代論師如清辨等各執
X58n0998_p0378c16║一義互相破耶？
X58n0998_p0378c17║前代則彌勒、無著、文殊、龍樹，後代則清目、清辨、護
X58n0998_p0378c18║法、難陀。
X58n0998_p0379a01║答：此乃相成，非相破也。
X58n0998_p0379a02║聖意為立有故，勵力破空，為立空故，猛意破有，是
X58n0998_p0379a03║故相破則相成也。
X58n0998_p0379a04║何者？為末代有情根機漸鈍，聞說依他是其有義，不
X58n0998_p0379a05║達彼是不異空之有故，即執以為如謂之有也。是故
X58n0998_p0379a06║清辨等破依他有，令至於無，至畢竟無，方乃得彼依
X58n0998_p0379a07║他之有。若不至此徹底性空，即不得成依他之有。是
X58n0998_p0379a08║故為成有故，破於有也。
X58n0998_p0379a09║然真空幻有，各有二義。真空二義，即空與非空。幻
X58n0998_p0379a10║有二義，即有與非有。謂不異有之空成真空。真空
X58n0998_p0379a11║者，由無性故空，是空義。緣生故空，是空之所以。即
X58n0998_p0379a12║是因緣，何以無性得成空義？由從緣生，所以無性。
X58n0998_p0379a13║是故緣生無性，是空之所以。既是從緣生法，無性
X58n0998_p0379a14║故空，故曰真空清辦等。為成有故，破於有也。
X58n0998_p0379a15║又彼有情聞說依他畢竟性空，不達彼是不異有之
X58n0998_p0379a16║空故，即執以為如謂之空。是故護法等破彼謂空以
X58n0998_p0379a17║存幻有，幻有立故方乃得彼不異有之空。以若有滅
X58n0998_p0379a18║非真空，是故為成空故破於空也。
X58n0998_p0379a19║謂不異空之有成幻有。幻有者，由緣生故有是有
X58n0998_p0379a20║義，無性故有是有之所以。何以緣生得為有義？特
X58n0998_p0379a21║由無定性故，方始從緣而成幻有，是故無性是有
X58n0998_p0379a22║之所以。既是從緣無性之有，則此有常無自性，故
X58n0998_p0379a23║護法等為成空故破於空也。
X58n0998_p0379a24║以色即是空，清辨義立。空即是色，護法義存。二義鎔
X58n0998_p0379b01║融，舉體全攝。若無後代論師，以二理交徹，全體相奪，
X58n0998_p0379b02║無由得顯甚深緣起依他性法。是故相破反相成也。
X58n0998_p0379b03║即色之空為真空，即空之色為妙色。是則非有之
X58n0998_p0379b04║有，非空之空，為具德之空有也。非直二說互不相
X58n0998_p0379b05║違，亦乃二義相由，全攝無二，圓妙融通，無有異相。
X58n0998_p0379b06║是故如情執無，即是斷過。又若說無法為依他者，無
X58n0998_p0379b07║法非緣，非緣之法即墮常也。
X58n0998_p0379b08║是故下，結斷也。又若下，示常也。
X58n0998_p0379b09║第三亦有亦無者，具上諸失，可以准之。
X58n0998_p0379b10║問：若據上來所說，依他起情有無偏取，此應不可雙
X58n0998_p0379b11║取，有無應契道理，如何亦有具上失耶？答：依他起性
X58n0998_p0379b12║中，雖具彼有無之理，然全體交徹，空有俱融，而如所
X58n0998_p0379b13║計亦有亦無者，即成相違具上失也。
X58n0998_p0379b14║各取有無，此屬偏執。今雙取空有，如何亦具上失
X58n0998_p0379b15║耶？答：下依他雖具有無，非定性有無，是故二諦俱
X58n0998_p0379b16║融，不失中道，而計有無，成其過失。依他起性，今本
X58n0998_p0379b17║情字誤也。
X58n0998_p0379b18║第四、非有非無者，戲論緣起亦非理也。何者？以其執
X58n0998_p0379b19║者於有無中所計不成，故即以情謂非有非無為道
X58n0998_p0379b20║理也。此既非理，亦具上失，思以准之。
X58n0998_p0379b21║以前兩亦成失，情立雙非為是，此亦戲論緣起，俱
X58n0998_p0379b22║非理故。
X58n0998_p0379b23║第三、遍計所執性中，若計所執為有者，有二過失：謂
X58n0998_p0379b24║若所執是其有者，聖智所照，理應不空，即是常也。若
X58n0998_p0379c01║妄執遍計於理有者，即失情有，故是斷過也。
X58n0998_p0379c02║徧計之法，妄情謂有，道理是無，今言有者，即墮常
X58n0998_p0379c03║過。徧計於理實有者，則非情有，失情有者，即墮斷
X58n0998_p0379c04║過。
X58n0998_p0379c05║二、若執遍計為情無者，即凡夫迷倒，不異於聖，即是
X58n0998_p0379c06║常也，亦即無凡，故是斷也。又既無迷，亦即無悟，亦無
X58n0998_p0379c07║悟故，即無聖人，亦是斷也。
X58n0998_p0379c08║定執無者，聖人見空，應是迷倒。凡夫妄見，則同聖
X58n0998_p0379c09║智，即墮常也。匪唯同聖，亦即無凡。又既無凡，即無
X58n0998_p0379c10║於聖。不見空華，誰是病眼？
X58n0998_p0379c11║三、亦有亦無者，性既無二，而謂有無即相違，故具上
X58n0998_p0379c12║失也。
X58n0998_p0379c13║四、非有非無者，戲論、遍計亦具上失，准以知之。第二、
X58n0998_p0379c14║執成過竟。
X58n0998_p0379c15║第二下，結。
X58n0998_p0379c16║第三顯示其義者，真如是有義，以迷悟所依故，又不
X58n0998_p0379c17║空義故，不可壞故，餘如上說。又真如是空義，以離相
X58n0998_p0379c18║故，隨緣故，對染故，餘亦如上。又真如是亦有亦無義，
X58n0998_p0379c19║以具德故，違順自在故，鎔融故。又是非有非無義，以
X58n0998_p0379c20║二不二故，定取不得故。餘翻說准上知之。
X58n0998_p0379c21║此即要問。三問中，二明其義：初約因明，後約果論，
X58n0998_p0379c22║各有四義。今約圓成、依他、徧計三性，順顯真如是。
X58n0998_p0379c23║有義，凡聖迷悟本故，如實不空，以有自體故，性恒
X58n0998_p0379c24║不變故。空義，謂離一切法差別虗妄相故，隨緣無
X58n0998_p0380a01║自性故，如摩尼珠對染不染故。雙亦義，具足無漏
X58n0998_p0380a02║性功德故，空有無量故，二義鎔融故。兩非義，以真
X58n0998_p0380a03║俗雙泯故，互奪兩亡故。餘翻准上者，如前護分別
X58n0998_p0380a04║處說。
X58n0998_p0380a05║二、依他是有義，緣成故、無性故，餘准前知。依他是無
X58n0998_p0380a06║義，以緣生無性故，亦准前知。依他是亦有亦無義，以
X58n0998_p0380a07║緣成無性故，准前。依他是非有非無義，以二不二故，
X58n0998_p0380a08║隨取一不得故，准前。
X58n0998_p0380a09║以緣起法有四義：一、緣生故有，二、緣生故空，三、無
X58n0998_p0380a10║性故有，四、無性故空。
X58n0998_p0380a11║三、遍計是有，約情故；遍計是無，約理故；遍計是亦有
X58n0998_p0380a12║亦無，由是所執故；是徧計非有非無，由是所執故。餘
X58n0998_p0380a13║准前思之。上來明三性竟。
X58n0998_p0380a14║良由倒心妄境，情有理無故。上來下，結別明竟。
X58n0998_p0380a15║第二總說者，三性一際，舉一全収，真妄互融，性無障
X58n0998_p0380a16║礙。
X58n0998_p0380a17║然此三性，非空非色，能空能色，如摩尼珠，隨方各
X58n0998_p0380a18║現，故得幻色存亡無礙，真空隱顯自在，為圓通無
X58n0998_p0380a19║礙之法也。
X58n0998_p0380a20║如攝論婆羅門問經中言：世尊依何義說如是言：如
X58n0998_p0380a21║來不見生死、不見涅槃。於依他中分別性及真實性，
X58n0998_p0380a22║生死為涅槃依，無差別義。何以故？此依他性由分別
X58n0998_p0380a23║一分成生死，由真實一分成涅槃。
X58n0998_p0380a24║要問明三性異相，則為大軌：初、引毗佛略經，明有
X58n0998_p0380b01║三性；二、引婆羅門問經，證有三性；三、引阿毗達摩
X58n0998_p0380b02║修多羅，證有三性；四、復次，有處世尊說等，引常、無
X58n0998_p0380b03║常等三法聖教，證有三性。今引二經，用證三性。
X58n0998_p0380b04║釋曰：依他性非生死，由此性因真實成涅槃故。此性
X58n0998_p0380b05║非涅槃。何以故？此性由分別一分他是生死，是故不
X58n0998_p0380b06║可定說一分。若見一分，餘分性不異，是故不見生死
X58n0998_p0380b07║亦不見涅槃。由此意故，如來答婆羅門如此。
X58n0998_p0380b08║三性中多就依他性說，以顯諸宗立義不同，諸教
X58n0998_p0380b09║淺深逈異。此論乃天親所造，以依他性非生死非
X58n0998_p0380b10║涅槃，若說一分，餘義不少，故云不見生死不見涅
X58n0998_p0380b11║槃也。
X58n0998_p0380b12║又云：阿毗達摩修多羅中，世尊說法有三種：一染污
X58n0998_p0380b13║分，二清淨分，三染污清淨分。依何義說此三分？於依
X58n0998_p0380b14║他性中，分別性為染污分，真實性為清淨分，依他性
X58n0998_p0380b15║為染污清淨分。依此義說三分。
X58n0998_p0380b16║阿毗名對，達摩名法，修多羅名經，為對法經。此通
X58n0998_p0380b17║指大乘經也。一染污，即徧計性。二清淨，即圓成性。
X58n0998_p0380b18║二染污清淨，即依他性。就依他義，說三分也。
X58n0998_p0380b19║釋曰：阿毗達摩修多羅中說：分別性以煩惱為性，真
X58n0998_p0380b20║實性以清淨分為性。依他性由具兩分，以二性為性
X58n0998_p0380b21║故。說法有三種：一煩惱為分、二清淨為分、三二法為
X58n0998_p0380b22║分。依此義故作此說。
X58n0998_p0380b23║即天親論釋：分別性即徧計性，由彼彼徧計徧計
X58n0998_p0380b24║種種物，無始以來虗妄熏習執種種物定為實有
X58n0998_p0380c01║故。真實性即圓成性，圓成實於彼常遠離前性，圓
X58n0998_p0380c02║滿成就諸法實性，名圓成實，顯此徧常體非虗謬。
X58n0998_p0380c03║依他性依他起，自性分別緣所生，依他眾緣而得
X58n0998_p0380c04║起故，淨分依他同圓成故，染分依他同徧計故，皆
X58n0998_p0380c05║名分別能緣慮故，染淨依他皆此攝故。
X58n0998_p0380c06║此上論文，又明真該妄末，無不稱真，妄徹真源，體無
X58n0998_p0380c07║不寂，真妄交徹，二分雙融，無礙全攝，思之可見。
X58n0998_p0380c08║前標三性一際真妄互融，後結真該妄末妄徹真
X58n0998_p0380c09║源。前後一際要問云：此文在三乘亦通一乘用。何
X58n0998_p0380c10║以故？由此法門應法界性無邊用故。探玄云：約雙
X58n0998_p0380c11║融者，二有三無圓融無礙，二相絕故俱離也。
X58n0998_p0380c12║緣起因門六義法第二。
X58n0998_p0380c13║將釋此義，六門分別：一、釋相。二、建立。三、句數。四、開合。
X58n0998_p0380c14║五、融攝。六、約教。
X58n0998_p0380c15║一切因有六種義，具六義故，方成緣起法。欲釋此
X58n0998_p0380c16║義，先立六門。
X58n0998_p0380c17║第一門中有二：初列名，次釋相。
X58n0998_p0380c18║初列名者，謂一切因皆有六義：一、空有力不待緣，二、
X58n0998_p0381a01║空有力待緣，三、空無力待緣，四、有有力不待緣，五、有
X58n0998_p0381a02║有力待緣，六、有無力待緣。
X58n0998_p0381a03║唯因得有六義，果中唯空有二義，故云因門六義
X58n0998_p0381a04║法，以有力無力、待緣不待緣分異。
X58n0998_p0381a05║二、釋相者，初者是剎那滅義。何以故？由剎那滅故，即
X58n0998_p0381a06║顯無自性是空也。由此滅故，果法得生，是有力也。然
X58n0998_p0381a07║是謝滅，非由緣力，故云不待緣也。
X58n0998_p0381a08║言剎那滅者，搜玄云：一念念滅。此滅是空，有力不
X58n0998_p0381a09║待外緣，所以有力不待緣為同體，未對緣事，自遷
X58n0998_p0381a10║動故。
X58n0998_p0381a11║二者是俱有義。何以故？由俱故方有，即顯是不有，是
X58n0998_p0381a12║空義也。俱故能成有，是有力也。俱故非孤，是待緣也。
X58n0998_p0381a13║是俱有力故。所以知者，為得外緣，唯顯體空，俱成
X58n0998_p0381a14║用力，有力待緣，非孤起也。
X58n0998_p0381a15║三者、是待眾緣義。何以故？由無自性故，是空也；因不
X58n0998_p0381a16║生、緣不生故，是無力也。即由此義故，是待緣也。
X58n0998_p0381a17║觀因緣是空，無力待緣。所以知者，為得外緣，唯顯
X58n0998_p0381a18║親因，非有無力能生果也。要問云：經云因因亦因
X58n0998_p0381a19║因，果果亦果果者，簡別因果、親疏、有無，力用分齊。
X58n0998_p0381a20║初因者，親因也；後因者，緣因也；亦因因者，二因相
X58n0998_p0381a21║由也。因不生，緣不生，故章多不字。
X58n0998_p0381a22║四者決定義。何以故？由自類不改故是有義，能自不
X58n0998_p0381a23║改而生果故是有力義。然此不改非由緣力，故是不
X58n0998_p0381a24║待緣義也。
X58n0998_p0381b01║自類不改，如糓不生餘果。所以知者，以外緣未至，
X58n0998_p0381b02║性不改自成故。
X58n0998_p0381b03║五者、引自果義。何以故？由引現自果是有義。雖待緣
X58n0998_p0381b04║方生，然不生緣果是有力義。即由此故，是待緣義也。
X58n0998_p0381b05║如引顯自果故。所以知者，得外緣時唯顯自因，得
X58n0998_p0381b06║自果故引現自果。是有義章多力字。
X58n0998_p0381b07║六者是恒隨轉義。何以故？由隨他故不可無，不能違
X58n0998_p0381b08║緣故無力用，即由此故是待緣也。
X58n0998_p0381b09║剎那轉故，如根損益枝等同故。所以知者，為隨他
X58n0998_p0381b10║故不可無，不能違緣故無力也。
X58n0998_p0381b11║是故攝論為顯此六義而說偈言：剎那滅俱有，恒隨
X58n0998_p0381b12║轉應知，決定待眾緣，唯能引自果。
X58n0998_p0381b13║無性攝論，即無性菩薩所造。今偈六義，與前列不？
X58n0998_p0381b14║次章就空、有各二義釋。
X58n0998_p0381b15║第二，建立者。
X58n0998_p0381b16║問：何以故定說六義，不增至七，不減至五耶？答：為正
X58n0998_p0381b17║因對緣，唯有三義：一、因有力不待緣，全體生故，不雜
X58n0998_p0381b18║緣力故；二、因有力待緣，相資發故；三、因無力待緣，全
X58n0998_p0381b19║不作故，因歸緣故。又由上三義，因中各有二義，謂空
X58n0998_p0381b20║義、有義。二門各三，合唯有六，故不增減也。
X58n0998_p0381b21║何故定六義而無增減耶？答：為正因對緣，故說三
X58n0998_p0381b22║義。因有三種，約空有二門，各具三義，故合為六。但
X58n0998_p0381b23║全體能生自果故，不雜緣力不生水土等故，糓與
X58n0998_p0381b24║水土互相資故，藉緣生故，因歸緣故。章錯為雜因
X58n0998_p0381c01║二字，誤矣。
X58n0998_p0381c02║問：何故不立第四句無力不待緣義耶？答：以彼非是
X58n0998_p0381c03║因義，故不立。思之可見。
X58n0998_p0381c04║既自無力，又不假緣，即非因義。今約親因能生自
X58n0998_p0381c05║果，故不立也。
X58n0998_p0381c06║問：待緣者，待何等緣？答：待因事之外，增上等三緣，不
X58n0998_p0381c07║取自六義，更互相待耳。
X58n0998_p0381c08║但云待緣，待何等緣？答：待因事之外，增上等三緣。
X58n0998_p0381c09║因事，即因緣也。此果上親因故，親辦果體故。增上
X58n0998_p0381c10║等三緣者，因緣雖能親辦果體，要待三緣，果法得
X58n0998_p0381c11║成，謂等無間緣、所緣緣、增上緣。要問云：未知待緣，
X58n0998_p0381c12║待何緣？答：此待爐、油、水、土等外緣，不取因事及自
X58n0998_p0381c13║六義也。揀上因緣及空、有各三義，更互相待，今取
X58n0998_p0381c14║增上等也。
X58n0998_p0381c15║問：因望緣得有六義，未知緣對因亦有六義不？答：此
X58n0998_p0381c16║有二義：增上緣望自增上果得有六義，以還是親因
X58n0998_p0381c17║攝故；望他果成疎緣，故不具六。親因望他亦爾。
X58n0998_p0381c18║因緣相例問也。答中有二義，唯許增上緣等得有
X58n0998_p0382a01║六義。今增上緣望增上果則為親因攝，望等流、異
X58n0998_p0382a02║熟、離繫、士用為疎緣。親因望他果者，四諦望聲聞
X58n0998_p0382a03║為親因，望緣覺還成疎緣，亦不具六。
X58n0998_p0382a04║問：果中有六義不？答：果中唯有空有二義，謂從他生
X58n0998_p0382a05║無體性故是空義，酬因有故是有義。若約互為因果
X58n0998_p0382a06║義說，即此一法為他因時具斯六義，與他作果時即
X58n0998_p0382a07║唯有二義，是故六義唯在因中。
X58n0998_p0382a08║因果相例。問也。答中，果無六義，還作因時，得具六
X58n0998_p0382a09║義。攝論云：阿賴耶識與彼雜染諸法，同時更互為
X58n0998_p0382a10║因。云何可見？譬如明燈，𦦨、炷、生、燒，同時更互。又如
X58n0998_p0382a11║束蘆，互相依持。釋曰：譬如明燈，於一時間，燈、炷、𦦨、
X58n0998_p0382a12║生𦦨、燒、炷，互為因果。阿賴耶識與諸轉識，於一時
X58n0998_p0382a13║間互為因果，其性亦爾。
X58n0998_p0382a14║問：若爾，現行為種子因，豈得有六義？
X58n0998_p0382a15║謂現行七轉識為種，熏阿賴耶，豈有六義？
X58n0998_p0382a16║答：隨勝緣不具。如論說種子有六義，此約初教。
X58n0998_p0382a17║隨勝緣不具者，前七識現行皆隨強勝緣轉，非親
X58n0998_p0382a18║因也。要問云：成唯識論因緣，謂有為法親辦自果。
X58n0998_p0382a19║此體有二：一、種子，二、現行。種子者，謂本識中善、染、
X58n0998_p0382a20║無記諸界地等功德差別，能引次後自類功德，及
X58n0998_p0382a21║起同時自類現果，此唯望彼是因緣性。現行者，謂
X58n0998_p0382a22║七轉識及彼相應所變相見性界地等，除佛果善、
X58n0998_p0382a23║極劣、無記，餘熏本識生自類種，此唯望彼是因緣
X58n0998_p0382a24║性。乃至現行同類展轉相望，皆非因緣自種生故。
X58n0998_p0382b01║若緣起秘密義，皆具此六義。此約終教，以此教中六
X58n0998_p0382b02║七識等，亦是如來藏隨緣義，無別自性，是故六七識
X58n0998_p0382b03║亦具本識中六義也。思之可見。
X58n0998_p0382b04║約終教餘，現行轉識既通如來藏，能所互熏得有
X58n0998_p0382b05║六義。
X58n0998_p0382b06║第三、句數料簡者，有二種：一、約體，二、約用。
X58n0998_p0382b07║探玄云：此門有二義：一、據力具有不有義，故令相
X58n0998_p0382b08║入；二、據體有空不空義，故有相即。
X58n0998_p0382b09║初、約體有無而有四句：一、是有，謂決定義。二、是無，謂
X58n0998_p0382b10║剎那滅義。三、亦有亦無，謂合彼引自果及俱有無二
X58n0998_p0382b11║是也。四、非有非無，謂合彼恒隨轉及待眾緣無二是
X58n0998_p0382b12║也。
X58n0998_p0382b13║一、決定義，謂自因生自果故；二、剎那滅義，謂生已
X58n0998_p0382b14║無間即滅壞故；三、亦有等，唯能引自果故，又因果
X58n0998_p0382b15║不相違故；四、非有等，恒隨轉，如根損益枝等同故，
X58n0998_p0382b16║及待緣會遇眾緣，即因不常生也。
X58n0998_p0382b17║就用四句者，由彼恒隨轉及待眾緣無二，故是不自
X58n0998_p0382b18║生也。由合彼剎那滅及決定無二，故不他生也。由合
X58n0998_p0382b19║彼俱有及引自果無二，故不共生也。由其三句合其
X58n0998_p0382b20║六義，因義方成，故非無因生也。
X58n0998_p0382b21║合成四句：一、不自生，二、不他生，三、不共生，四、不無
X58n0998_p0382b22║因生。探玄云：釋此四句，諸論不同，略有五說：一、約
X58n0998_p0382b23║破外道，謂諸法不從冥諦自在生，故云不自生；二、
X58n0998_p0382b24║不從梵天、自在天等生，故云不他生；三、亦非微塵、
X58n0998_p0382c01║大種和合生，故云不共生；四、亦非無因自然而起，
X58n0998_p0382c02║故云不無因生等。
X58n0998_p0382c03║是即由斯六義，因緣全奪，顯緣起勝德。
X58n0998_p0382c04║空有令奪，其執兩亡。然執既盡，其德自顯也。
X58n0998_p0382c05║故地論云：因不生，緣生故；緣不生，自因生故；不共生，
X58n0998_p0382c06║無知者故，作時不住故；不無因生，隨順有故。
X58n0998_p0382c07║約因緣形奪。
X58n0998_p0382c08║又集論云：自種有故，不從他生；待眾緣故，非自生；無
X58n0998_p0382c09║作用故，不共生；有功能故，非無因生。
X58n0998_p0382c10║探玄云：凡諸緣起，雙亡二句，已為甚深，況總亡四
X58n0998_p0382c11║句，是故緣起最極甚深。
X58n0998_p0382c12║問：此六義與八不分齊云何？答：八不據遮，六義約表。
X58n0998_p0382c13║又八不約反，情理自顯；六義據顯，理情自亡。有斯左
X58n0998_p0382c14║右耳。
X58n0998_p0382c15║演義云：略舉八不，即中論宗。論云：不生亦不滅，不
X58n0998_p0382c16║常亦不斷，不一亦不異，不來亦不去。將六義與八
X58n0998_p0382c17║不相對云何？答：有二義：初、約遮表；二、約情亡顯理。
X58n0998_p0382c18║第四、開合者，或約體唯一，以因無二體故。
X58n0998_p0383a01║或約義分二，謂空、有，以無自性故，緣起現前故。
X58n0998_p0383a02║以無自性是空義，緣起現前是有義。
X58n0998_p0383a03║或約用分三：一、有力不待緣，二、有力待緣，三、無力待
X58n0998_p0383a04║緣。初即全有力，後即全無力，中即亦有力亦無力。以
X58n0998_p0383a05║第四句無力不待緣，非因或不論也，是故唯有三句
X58n0998_p0383a06║也。
X58n0998_p0383a07║或分為六，謂開三句入二門故也，如前辨。
X58n0998_p0383a08║分三句，入空有二門。
X58n0998_p0383a09║或分為九，謂於上三義，隨一皆具彼三故。何以故？若
X58n0998_p0383a10║非有力即無無力，是故隨一具三，故有九也。
X58n0998_p0383a11║謂前約用開三句中，隨一皆具彼三義故。何以故？
X58n0998_p0383a12║一具於三。若非下，約力用相資而釋，故一中具三，
X58n0998_p0383a13║故成九也。
X58n0998_p0383a14║或分十二，謂於上六義，空有二門不相離故，隨空即
X58n0998_p0383a15║有，隨有即空，空有有六，有空亦六，故有十二也。
X58n0998_p0383a16║據上六義，以空有相即，有空空有，故各具六，共成
X58n0998_p0383a17║十二也。
X58n0998_p0383a18║或分十八，謂於上六義中，一一皆有三義故：一體有
X58n0998_p0383a19║無，二力有無，三約待緣不待緣，三六成十八也。
X58n0998_p0383a20║一約體有空不空義，二約用具有不有義，三約緣
X58n0998_p0383a21║待不待義，三六成十八也。
X58n0998_p0383a22║或分為三十六，謂於上六義，隨一皆具六。何以故？若
X58n0998_p0383a23║無一，餘皆無故。餘門思而准之。
X58n0998_p0383a24║以互相資成，若無一，餘不成故。
X58n0998_p0383b01║第五、融攝者。然此六義，以六相融攝取之。謂融六義
X58n0998_p0383b02║為一因，是總相；開一因為六義，是別相；六義齊名因，
X58n0998_p0383b03║是同相；六義為不壞相，是名異相。由此六義，因等得
X58n0998_p0383b04║成，是成相；六義各住自位義，是壞相。
X58n0998_p0383b05║要問云：其六義及前因果理事相成，更以六法顯
X58n0998_p0383b06║之。所謂總，總成因果也；二、別義，別成總故；三、同自，
X58n0998_p0383b07║同成總故；四、異諸義，自異顯同故；五、成因果，理事
X58n0998_p0383b08║成故；六、壞諸義，各住自法，不移本性故。所述緣起，
X58n0998_p0383b09║並悉遍通，隨有事成，驗思可解耳。
X58n0998_p0383b10║問：六義、六相分齊云何？答：六義據緣起自體，六相據
X58n0998_p0383b11║緣起義門。以法體入義門，遂成差別。
X58n0998_p0383b12║搜玄云：六義六相共成者，六相有二義：一、順理；二、
X58n0998_p0383b13║順事。此二義中，順理義顯順事義。今據自體義門
X58n0998_p0383b14║分異，為此經主，別將六相照令入理故。
X58n0998_p0383b15║如以六義入四句顯去非故即順三乘，入六相顯自
X58n0998_p0383b16║德故順一乘，是故四句與六相俱為入法方便也。
X58n0998_p0383b17║四句則體用二種，如前句數料揀中列。入法方便
X58n0998_p0383b18║者，探玄云：泛論方便有三種：一、發起方便，謂如加
X58n0998_p0383b19║行發起根本，即七方便等。二、無住方便，謂由悲智
X58n0998_p0383b20║巧相導引，不住生死及涅槃故，如方便度等。三、集
X58n0998_p0383b21║成方便，謂諸緣起巧相集成，如六相方便等。
X58n0998_p0383b22║第六、約教辨者，若小乘中法執因相，於此六義名義
X58n0998_p0383b23║俱無。
X58n0998_p0383b24║孔目云：依小乘教，六因四緣相攝，不與三乘同。何
X58n0998_p0383c01║以故？不原因緣理故。今六義，小乘名義俱無。
X58n0998_p0383c02║若三乘賴耶識如來藏法無我因中，有六義名義，而
X58n0998_p0383c03║主伴未具。
X58n0998_p0383c04║要問云：此文在三乘，一乘方究竟，何以故稱法界？
X58n0998_p0383c05║故孔目云：三乘初教，分達法空，知法次細，故約事
X58n0998_p0383c06║委說。熟教已去，究竟法空，會事從理，故不多說。
X58n0998_p0383c07║若一乘普賢圓因中，具足主伴，無盡緣起，方究竟也。
X58n0998_p0383c08║孔目云：依一乘教，具一切因緣、理事、教義、人法、因
X58n0998_p0383c09║果等。又總唯有因緣，乃至一即一切，一切即一，即
X58n0998_p0383c10║盧舍那佛普賢行因，成就因果，果與三乘等別。
X58n0998_p0383c11║又由空有義故，有相即門也。由有力無力義故，有相
X58n0998_p0383c12║入門也。由有待緣不待緣義故，有同體異體門也。由
X58n0998_p0383c13║有此等義門故，得毛孔容剎海事也。思之可解耳。
X58n0998_p0383c14║探玄云：由此義故，諸法相即，無所障礙。又云：知一
X58n0998_p0383c15║即多，多即一等。皆此義也。是故無盡大緣起法，無
X58n0998_p0383c16║礙自在，皆從此門而開現矣。
X58n0998_p0383c17║
X58n0998_p0383c18║華嚴一乘教義分齊章復古記卷第三（之上）
X58n0998_p0384a01║
X58n0998_p0384a02║
X58n0998_p0384a03║
X58n0998_p0384a04║華嚴一乘教義分齊章復古記卷第三（之下）
X58n0998_p0384a05║
X58n0998_p0384a06║十玄緣起無礙法門義第三。
X58n0998_p0384a07║夫法界緣起自在無窮，今以要門略攝為二：一者、明
X58n0998_p0384a08║究竟果證義，即十佛自境界也；二者、隨緣約因辨教
X58n0998_p0384a09║義，即普賢境界也。
X58n0998_p0384a10║太一云：一乘緣起、自體、法界不同。大乘緣起，但能
X58n0998_p0384a11║離執斷常諸過等。此宗不爾，一即一切，無過不離，
X58n0998_p0384a12║無法不同也。法界緣起，不過自體因之與果。所言
X58n0998_p0384a13║因者，謂方便緣修，體窮位滿，即普賢是也。所言果
X58n0998_p0384a14║者，謂自體究竟寂滅圓果。十佛境界，一即一切，謂
X58n0998_p0384a15║十佛世界海及離世間品明十佛義是也。
X58n0998_p0384a16║初義者，圓融自在，一即一切，一切即一，不可說其狀
X58n0998_p0384a17║相耳。
X58n0998_p0384a18║以性海果分，是不可說義。謂圓融理智，普別行等，
X58n0998_p0384a19║相即相入，無礙自在是也。
X58n0998_p0384a20║如華嚴經中，究竟果分國土海，及十佛自體融義等
X58n0998_p0384a21║者，即其事也。
X58n0998_p0384a22║然彼十佛所依有二：一、國土海，圓融自在當不可
X58n0998_p0384a23║說。二、世界海，有三類：一、蓮華藏世界海，具足主伴
X58n0998_p0384a24║通因陀羅等。
X58n0998_p0384b01║不論因陀羅及微細等，此當不可說義。何以故？不與
X58n0998_p0384b02║教相應故。地論云：因分可說，果分不可說者，即其事
X58n0998_p0384b03║也。
X58n0998_p0384b04║法界緣起之內，有法有義。法當果分，義屬因分。縱
X58n0998_p0384b05║因陀羅及微細等義，今亦不辨。以圓融極果，絕於
X58n0998_p0384b06║說相，所以不可以言說。
X58n0998_p0384b07║問：義若如是，何故經中乃說佛不思議品等果耶？答：
X58n0998_p0384b08║此果義是約緣形對，為成因故說此果，非彼究竟自
X58n0998_p0384b09║在果。所以然者，為與因位同會而說，故知形對耳。
X58n0998_p0384b10║果分不可說者，太一問：不思議品等亦明果德，何
X58n0998_p0384b11║故得於因門說耶？答：雖是果德，對緣以辨，果非究
X58n0998_p0384b12║竟圓寂之果，是故與因同會說也。
X58n0998_p0384b13║第二義者，有二：一、以喻略示；二、約法廣辨。
X58n0998_p0384b14║至相。云今約教就自體相辨緣起者，於中有二：一
X58n0998_p0384b15║者、舉喻釋成於法；二者、辨法會通於理。
X58n0998_p0384b16║初喻示者，如數十錢法。所以說十者，欲應圓數顯無
X58n0998_p0384b17║盡故。
X58n0998_p0384b18║舉喻者，如夜摩天會菩薩雲集品說云：譬如數法
X58n0998_p0384b19║十，增一至無量，皆悉是本數，智慧故差別。所以下
X58n0998_p0384b20║孔目云：十數之義含於二門：一、成圓教門，二、不成
X58n0998_p0384b21║圓教門。教義攝益中已引。
X58n0998_p0384b22║此中有二：一、異體，二、同體。
X58n0998_p0384b23║今舉此十數為譬者，復有二門：一、異體門；二、同體
X58n0998_p0384b24║門。
X58n0998_p0384c01║所以有此二門者，以諸緣起門內有二義故：一、不相
X58n0998_p0384c02║由義，謂自具德故，如因中不待緣等是也。二、相由義，
X58n0998_p0384c03║如待緣等是也。初即同體，後即異體。
X58n0998_p0384c04║探玄云：謂大法界中，緣起法海，義門無量。約就圓
X58n0998_p0384c05║宗，略舉十門，謂諸緣起法要具此十義，方成緣起，
X58n0998_p0384c06║故闕即不成。演義云：何以初異體門中云諸緣各
X58n0998_p0384c07║別，不相雜亂，第二同體門中云互相徧應，方成緣
X58n0998_p0384c08║起？釋曰：謂要由各異，方得待緣；要由遍應，方自具
X58n0998_p0384c09║德耳。
X58n0998_p0384c10║就異體中有二門：一、相即，二、相入。
X58n0998_p0384c11║異體門中復有二門：一者、一中多，多中一；二者、一
X58n0998_p0384c12║即多，多即一。
X58n0998_p0384c13║所以有此二門者，以諸緣起法皆有二義故：一、空有
X58n0998_p0384c14║義，此望自體；二、力無力義，此望力用。由初義故得相
X58n0998_p0384c15║即，由後義故得相入。
X58n0998_p0384c16║緣起有二：相即、相入。謂諸緣相望，全體形奪，有有
X58n0998_p0384c17║體、無體義，緣起方成。以若闕一緣，餘不成起，起不
X58n0998_p0384c18║成故，緣義即壞。又諸緣力用，互相依持，互相形奪，
X58n0998_p0385a01║故有全有力、全無力義，緣起方成，故得相即、相入
X58n0998_p0385a02║也。
X58n0998_p0385a03║初中由自若有時他必無，故他即自。何以故？由他無
X58n0998_p0385a04║性以自作故。二由自若空時他必是有，故自即他。何
X58n0998_p0385a05║以故？由自無性用他作故。以二有二空各不俱故，無
X58n0998_p0385a06║彼不相即，有無無有無二故，是故常相即。若不爾者，
X58n0998_p0385a07║緣起不成有自性等過，思之可見。
X58n0998_p0385a08║探玄云：是故一緣是能起，多緣及果俱是所起。是
X58n0998_p0385a09║即多為一成，多是無體；一能作多，一是有體。由一
X58n0998_p0385a10║有體，必不得與多有體俱；多無體，必不得與一無
X58n0998_p0385a11║體俱。是故無有不多之一，無有不一之多。一多既
X58n0998_p0385a12║爾，多一亦然。反上思之。
X58n0998_p0385a13║二、明力用中，自有全力故，所以能攝他；他全無力故，
X58n0998_p0385a14║所以能入自。他有力、自無力，反上可知。不據自體，故
X58n0998_p0385a15║非相即；力用交徹，故成相入。又由二有力、二無力各
X58n0998_p0385a16║不俱故，無彼不相入；有力無力、無力有力無二故，是
X58n0998_p0385a17║故常相入。
X58n0998_p0385a18║謂全有力全無力，緣起方成。是故緣起，要互相依，
X58n0998_p0385a19║具力無力。如闕一緣，一切不成。餘亦如是。是故一
X58n0998_p0385a20║能持多，一是有力，能攝於多。多依於一，多是無力，
X58n0998_p0385a21║潛入一內。由一有力，必不得與多有力俱，是故無
X58n0998_p0385a22║有一而不攝多也。由多無力，必不得與一無力俱，
X58n0998_p0385a23║是故無有多而不入一也。如一持多依既爾，多持
X58n0998_p0385a24║一依亦然。反上思之。
X58n0998_p0385b01║又以用攝體，更無別體，故唯是相；入攝體收，用無別
X58n0998_p0385b02║用，故唯是相。即此依因六義內准之。
X58n0998_p0385b03║體用雙融義。謂諸緣起法，要力用交涉，全體融合，
X58n0998_p0385b04║方成緣起。探玄中有六句，今用二句。一以體無不
X58n0998_p0385b05║用，故舉體全用，即唯有相入無相即義。二以用無
X58n0998_p0385b06║不體，故舉用全體，即唯有相即無相入也。此依因
X58n0998_p0385b07║六義中，待緣等准之，皆是入十玄無礙之方便也。
X58n0998_p0385b08║於中，先明相入。初向上數。十門一者，一是本數。何以
X58n0998_p0385b09║故？緣成故。乃至十者，一中十。何以故？若無一，即十不
X58n0998_p0385b10║成故。即一有全力，故攝於十也，仍十非一矣。餘九門
X58n0998_p0385b11║亦如是，一一皆有十，准例可知。
X58n0998_p0385b12║今約十數明一中多、多中一者，今明初句。若順數
X58n0998_p0385b13║從一至十向上去，如一者，一緣成故，一中即有十，
X58n0998_p0385b14║所以一成；若無十，一即不成。無性緣生故，一中即
X58n0998_p0385b15║有十，所以一成；故二、三、四等一切皆成也。若一住
X58n0998_p0385b16║自性，即不成十；十若不成，一亦不成。
X58n0998_p0385b17║向下數亦十門。一者，十即攝一。何以故？緣成故。謂若
X58n0998_p0385b18║無十，即一不成。故即一全無力歸於十也，仍一非十
X58n0998_p0385b19║矣。餘例然。
X58n0998_p0385b20║明次句多中，一逆數十至一向下來，但十玄章影
X58n0998_p0385b21║在前門，彼略不出耳，今章別開也。
X58n0998_p0385b22║如是本末二門中，各具足十門，餘一一錢中，准以思
X58n0998_p0385b23║之，此約異門相望說耳。
X58n0998_p0385b24║本末即向上向下，各具十門，餘一一門，准上思之。
X58n0998_p0385c01║問：既言一者，何得一中有十耶？
X58n0998_p0385c02║既稱一，寧容有多耶？
X58n0998_p0385c03║答：大緣起陀羅尼法若無一，即一切不成故，定知如
X58n0998_p0385c04║是。此義云何？所言一者，非自性一，緣成故一。是故一
X58n0998_p0385c05║中有十者，是緣成一。若不爾者，自性無緣起，不得名
X58n0998_p0385c06║一也。乃至十者，皆非自性十，由緣成故為十。此十中
X58n0998_p0385c07║有一者，是緣成無性十。若不爾者，自性無緣起，不名
X58n0998_p0385c08║十也。是故一切緣起皆非自性。何以故？隨去一緣，即
X58n0998_p0385c09║一切不成。是故一中即具多者，方名緣起一耳。
X58n0998_p0385c10║陀羅尼，此云總持大法界緣起總持法。若無下，對
X58n0998_p0385c11║緣以顯一。此一乃無性緣成一，故得一中具十。若
X58n0998_p0385c12║不爾，不得名一。為此下，反上。是故緣起皆無自性，
X58n0998_p0385c13║一中具多，方成一多緣起。
X58n0998_p0385c14║問：若去一緣即不成者，此即無性。無自性者，云何得
X58n0998_p0385c15║成一多緣起？
X58n0998_p0385c16║既一緣無性，多緣亦無性，那得成一多緣起？
X58n0998_p0385c17║答：只由無性得成一多緣起。何以故？由此緣起是法
X58n0998_p0385c18║界家實德故，普賢境界具德自在，無障礙故。華嚴云：
X58n0998_p0385c19║菩薩善觀緣起法，於一法中解眾多法，眾多法中解
X58n0998_p0385c20║了一法。是故當知，一中十，十中一，相容無礙，仍不相
X58n0998_p0385c21║是。一門中既具足十義，故明知一門中皆有無盡義。
X58n0998_p0385c22║餘門亦如是。
X58n0998_p0385c23║此由法界實得緣起力用，普賢境界相應，所以一
X58n0998_p0385c24║多常成，不增不減也。
X58n0998_p0386a01║問：一門中攝十盡不？
X58n0998_p0386a02║此門攝法為盡、不盡耶？
X58n0998_p0386a03║答：盡不盡。何以故？一中十故盡，十中一故不盡。四句
X58n0998_p0386a04║護過去非顯德等，准之可解耳。別別諸門中准例如
X58n0998_p0386a05║是，緣起妙理應如是知。第一門竟。
X58n0998_p0386a06║亦有盡義亦無盡義。何者？一中十即是盡，十中一
X58n0998_p0386a07║具說即無盡。又復知一中十、十中一皆盡不盡義
X58n0998_p0386a08║也。四句者，有無兩亦雙非，離過顯德，准此緣起可
X58n0998_p0386a09║解。餘之八門例此應知。異體相入門竟。
X58n0998_p0386a10║初異體門中第二即義者，此中有二門：一者向上去，
X58n0998_p0386a11║二者向下來。
X58n0998_p0386a12║今異體中相即義，亦具二門。
X58n0998_p0386a13║初門中有十門。一者一。何以故？緣成故。一即十。何以
X58n0998_p0386a14║故？若無一即無十故。由一有體，餘皆空故。是故此一
X58n0998_p0386a15║即是十矣。如是向上乃至第十，皆各如前，准可知耳。
X58n0998_p0386a16║但一有體，多無體，故得一即多向上，從一至十也。
X58n0998_p0386a17║言向下者，亦有十門：一者十。何以故？緣成故。十即一。
X58n0998_p0386a18║何以故？若無十即無一故。由一無體，餘皆有故。是故
X58n0998_p0386a19║此十即一矣。如是向下乃至第一，皆各如是，准前可
X58n0998_p0386a20║知耳。以此義故，當知一一錢即是多錢耳。
X58n0998_p0386a21║由一無體多，有體故得多，即一向下來，從十至一
X58n0998_p0386a22║也。十即一緣成故，若十非一，一不成何？但一不成，
X58n0998_p0386a23║十亦不成。如柱若非舍，爾時即無舍；若有舍，亦有
X58n0998_p0386a24║柱。以柱即舍故，有舍復有柱。故一即十，一即十，故
X58n0998_p0386b01║成一復成十也。
X58n0998_p0386b02║問：若一不即十者，有何過失？
X58n0998_p0386b03║由前謂一即多，多即一，故興此問也。
X58n0998_p0386b04║答：若不即十者，有二失：一、不成十錢過。何以故？若一
X58n0998_p0386b05║不即十者，多一亦不成十。何以故？一一皆非十故。今
X58n0998_p0386b06║既得成十，明知一即是十也。二者、不成一過。何以故？
X58n0998_p0386b07║若一不即十，十即不得成。由十不成十故，一義亦不
X58n0998_p0386b08║成。何以故？若無十，是誰一故？今既得成一，明知一即
X58n0998_p0386b09║十。又若不相即，緣起門中空、有二義即不現前，便成
X58n0998_p0386b10║大過，謂自性等，思之可知。下同體門中准此知之，餘
X58n0998_p0386b11║門亦准可知耳。
X58n0998_p0386b12║若不即者，有二過：一不成十、十不成一，是情謂之
X58n0998_p0386b13║一。所謂緣成一者，一中具十，故今章第二失中合
X58n0998_p0386b14║云十不成一過，傳寫之誤。又若不相即，空有二義
X58n0998_p0386b15║即不成立，便有自性斷滅等過。下同體等准此，故
X58n0998_p0386b16║略不明。
X58n0998_p0386b17║問：若一即十者，應當非是一；若十即一者，應當非是
X58n0998_p0386b18║十。
X58n0998_p0386b19║若一與十二互相即，安有一十之存乎？
X58n0998_p0386b20║答：祗為一即十故，是故名為一。何以故？所言一者，非
X58n0998_p0386b21║是所謂一緣成無性一。為此一即多者，是名一。若不
X58n0998_p0386b22║爾者，不名一。何以故？由無自性故，無緣不成一也。十
X58n0998_p0386b23║即一者，准前例取，勿妄執矣。應如是准知。
X58n0998_p0386b24║此明一即十者，離一無有十，而十即是一，緣成故。
X58n0998_p0386c01║若不爾者，自性無緣起，不得名一，則一不得成。十
X58n0998_p0386c02║即一者，准此可知。
X58n0998_p0386c03║問：上一多義門，為一時俱同耶？為前後不同耶？
X58n0998_p0386c04║至相十玄問：若一多要待緣成者，為是同時，為有
X58n0998_p0386c05║先後耶？
X58n0998_p0386c06║答：即同，即前後。何以故？由此法性緣起具足，逆順同
X58n0998_p0386c07║體，不違德用，自在無礙故，皆得如此。
X58n0998_p0386c08║緣起故，常同時、常前後。所以然者，一即十、十即一，
X58n0998_p0386c09║故常同時；向上去、向下來，故常先後；逆順自在，故
X58n0998_p0386c10║無障礙。
X58n0998_p0386c11║問：如上所說去來義，其相云何？
X58n0998_p0386c12║既有先後去來，本相云何？
X58n0998_p0386c13║答：自位不動而恒去來。何以故？去來不動即一物故，
X58n0998_p0386c14║但為生智顯理故說去來等義耳。若廢智一切不可
X58n0998_p0386c15║說，如上果分者即其事也。
X58n0998_p0386c16║雖前後去來，而常不動作，為生智下。今若辨去來
X58n0998_p0386c17║者，約智說；若廢智下，體即息。諸論道同於究竟圓
X58n0998_p0386c18║果，離說相故。
X58n0998_p0387a01║問：若由智者即非先有，如何說云舊來如此耶？
X58n0998_p0387a02║謂智乖本法，即非先有，何云舊來如此？
X58n0998_p0387a03║答：若癈智即不論緣起，由約智故說舊來如此。何以
X58n0998_p0387a04║故？不成即已成，即離始終故，智及與法舊來成故。
X58n0998_p0387a05║由智方知本，有以智照故。不成即已成，即離始終
X58n0998_p0387a06║故。
X58n0998_p0387a07║問：為由智耶？法如是耶？
X58n0998_p0387a08║一多之體，由智照耶？法本有耶？
X58n0998_p0387a09║答：為由智耶？為法如此耶？何以故？同時具足故。餘義
X58n0998_p0387a10║准以思之。大段第一異體門訖。
X58n0998_p0387a11║法本有故智即能顯，由智照故方明本有，二義同
X58n0998_p0387a12║時皆盡無礙故。一切諸法例如此知。
X58n0998_p0387a13║第二、同體門者，亦有二義：一者、一中多，多中一；二者、
X58n0998_p0387a14║一即多，多即一。
X58n0998_p0387a15║還如前門，二義相似。
X58n0998_p0387a16║初門中二：一者、一中多；二者、多中一。初一中多者，有
X58n0998_p0387a17║十門不同：一者、一。何以故？緣成故，是本數。一中即具
X58n0998_p0387a18║十。何以故？由此一錢自體是一，復與二作一故，即為
X58n0998_p0387a19║二一；乃至與十作一故，即為十一。是故此一之中，即
X58n0998_p0387a20║自具有十箇一耳，仍一非十也，以未是即門故。初一
X58n0998_p0387a21║錢既爾，餘二、三、四、五已上九門，皆各如是，准例可知
X58n0998_p0387a22║耳。
X58n0998_p0387a23║是本數一中即具十者，清凉云：如一本自是一，則
X58n0998_p0387a24║為本一，應二為二一，應三為三一等，只一箇一，對
X58n0998_p0387b01║他成多。喻如一人望父名子，望子名父等，同一人
X58n0998_p0387b02║體，而有多名。
X58n0998_p0387b03║二者、多中一亦有十門：一者、十。何以故？緣成故。十中
X58n0998_p0387b04║一。何以故？由此一與十作一故。即彼初一在十一之
X58n0998_p0387b05║中，以離十一即無初一故。是故此一即十中一也，仍
X58n0998_p0387b06║十非一矣。餘下九、八、七乃至於一，皆各如是，准例思
X58n0998_p0387b07║之。
X58n0998_p0387b08║攝他一同多，己望於一，攝之亦然，皆是多也。
X58n0998_p0387b09║問：此與前異體何別？答：前異體者，初一望後九異門
X58n0998_p0387b10║相入耳。今此同體一中自具十，非望前後異門說也。
X58n0998_p0387b11║即義亦准思之。
X58n0998_p0387b12║同體即入與前異體即入何別？答：前異體門一中
X58n0998_p0387b13║十者，以初一望後九，故名一中十。此門言一中十
X58n0998_p0387b14║者，即一中有九，故言一中十。
X58n0998_p0387b15║二者、一即十，十即一。亦有二門：一者、一即十。亦有十
X58n0998_p0387b16║門不同：一者、一。何以故？緣成故。一即十。何以故？由此
X58n0998_p0387b17║十一即是初一故，無別自體故，是故此十即是一也。
X58n0998_p0387b18║餘九門皆亦如是，准之可知。
X58n0998_p0387b19║如一有體，多無體，能攝他同。己一有體，攝他多也。
X58n0998_p0387b20║能成有體，所成無體也。
X58n0998_p0387b21║二者、十即一，亦有十門不同：一者、十。何以故？緣成故。
X58n0998_p0387b22║十即一。何以故？彼初一即是十故，更無自一故，是故
X58n0998_p0387b23║初一即是十也。餘九門准例知之。
X58n0998_p0387b24║十、有體一，無體多。有體故能攝一，故本一無體，潛
X58n0998_p0387c01║入多中。
X58n0998_p0387c02║問：此同體中一即十等者，為只攝此十耶？為攝無盡
X58n0998_p0387c03║耶？
X58n0998_p0387c04║此明一體為祗攝一中十，亦攝他處十耶？
X58n0998_p0387c05║答：此並隨智而成，須十即十，須無盡即無盡，如是增
X58n0998_p0387c06║減隨智取矣。即十如前釋。言無盡者，一門中既有十，
X58n0998_p0387c07║然是十復自迭相即相入，重重成無盡也。然此無盡
X58n0998_p0387c08║重重皆悉攝在初門中也。
X58n0998_p0387c09║至相。曰：隨智差別故，亦盡亦無盡。何者？如一若攝
X58n0998_p0387c10║十即名為盡，若具說即無盡，但展轉相迭，相互即
X58n0998_p0387c11║重重無盡也。
X58n0998_p0387c12║問：為但攝自一門中無盡重重耶？為亦攝餘異門無
X58n0998_p0387c13║盡耶？
X58n0998_p0387c14║為攝自一中十無盡？為餘諸門中無盡？
X58n0998_p0387c15║答：或俱攝，或但攝後自無盡。何以故？若無自一門中
X58n0998_p0387c16║無盡，餘一切門中無盡，皆悉不成。是故初門同體，即
X58n0998_p0387c17║攝同異二門中無盡無盡、無盡無盡、無盡無盡、無盡
X58n0998_p0387c18║無盡、無盡無盡，窮其圓極法界，無不攝盡耳。
X58n0998_p0388a01║若一無盡，餘亦無盡；若餘不盡，一亦不盡。若成一，
X58n0998_p0388a02║一切即成；若不成一，一切亦不成。是故此攝法即
X58n0998_p0388a03║無盡復無盡，圓融自在，無不周盡。
X58n0998_p0388a04║或但攝自同體一門中無盡。何以故？由餘異門如虗
X58n0998_p0388a05║空故，不相知故，自具足故，更無可攝也。此但隨智而
X58n0998_p0388a06║取，一不差失也。
X58n0998_p0388a07║祗攝自門中無盡於三四義，猶若虗空即是盡，更
X58n0998_p0388a08║不攝餘，故名無盡，故亦攝盡不盡。
X58n0998_p0388a09║如此一門既具足無窮箇無盡，及相即相入等成無
X58n0998_p0388a10║盡者，餘一一門中皆悉如是，各無盡無盡成，宜如是
X58n0998_p0388a11║准知。
X58n0998_p0388a12║清凉曰：由異體相入，帶同體相入，故有帝網門者。
X58n0998_p0388a13║同體相入，一中已含於多，而更入於異體，故有重
X58n0998_p0388a14║重之義。同體相入，如鏡已含多影，更入餘鏡，故有
X58n0998_p0388a15║重重無盡之義。餘門可知。
X58n0998_p0388a16║此且約現今理錢中，況彼一乘緣起無盡陀羅尼法，
X58n0998_p0388a17║非謂其法只如此也。應可去情，如理思之。
X58n0998_p0388a18║喻則有限，法乃無窮。至相云：法門具滿，無喻可況。
X58n0998_p0388a19║今說喻者，但分喻耳。若不去情，難造妙旨。此章合
X58n0998_p0388a20║云現今事錢，錯為理字也。
X58n0998_p0388a21║第二、約法廣辨者，略有二種：一者、立義門；二者、解釋
X58n0998_p0388a22║門。
X58n0998_p0388a23║然此章全依至相十玄，賢首承用探玄修改，清凉
X58n0998_p0388a24║全依賢首新文，以所立有次第故。
X58n0998_p0388b01║初立義門者，略立十義門以顯無盡。何者為十？
X58n0998_p0388b02║先立所依體事十對，分為十門，一一門皆復具十，
X58n0998_p0388b03║以顯無盡。
X58n0998_p0388b04║一、教義，即攝一乘乃至五乘等一切教義，餘下准之。
X58n0998_p0388b05║二、理事，即攝一切理事。三、解行，即攝一切解行。四、因
X58n0998_p0388b06║果，即攝一切因果。五、人法師，攝一切人法。六、分齊境
X58n0998_p0388b07║位，即攝一切分齊境位。七、師弟法智，即攝一切師弟
X58n0998_p0388b08║法智。八、主伴依正，即攝一切主伴依正。九、隨生根欲
X58n0998_p0388b09║示現，即攝一切隨生根欲示現。十、逆順體用自在等，
X58n0998_p0388b10║即攝一切逆順體用自在等。
X58n0998_p0388b11║所言教義者，教即是通相別相三教，五乘之教即
X58n0998_p0388b12║以別教以論別義，所以得理而亡教。若入此通宗
X58n0998_p0388b13║而教即義，以同時相應故。二理事者，若三乘教辨，
X58n0998_p0388b14║即異事顯異理，如諸經舉異事喻異理。若此宗即
X58n0998_p0388b15║事是理，如入法界品等經文，是謂體實即是理，相
X58n0998_p0388b16║彰即是事也。三解行者，如三乘說解而非行，如說
X58n0998_p0388b17║人名字而不識其人。若通宗說者即解即行，如看
X58n0998_p0388b18║其面不說其名而目識也。相顯為行，契窮後際為
X58n0998_p0388b19║解。四因果者，修相為因，契窮為果。五人法者，如文
X58n0998_p0388b20║殊即當妙慧，普賢彰其稱周，明人即法也。六分齊
X58n0998_p0388b21║境位者，參而不雜各住分位，即分齊境位也。七法
X58n0998_p0388b22║智師弟者，開發為師，相承即弟子也。八主伴依正
X58n0998_p0388b23║者，舉一為主餘皆為伴，主以為正伴以為依也。九
X58n0998_p0388b24║逆順體用者，即是成壞義也。十隨生根欲性者，隨
X58n0998_p0388c01║緣常應也。如涅槃經此方見滿餘方見半，而月實
X58n0998_p0388c02║無虧盈。若以此宗明者，常增減而無增減，以同時
X58n0998_p0388c03║相應故。今章但九十不次。
X58n0998_p0388c04║此十門為首，皆各總攝一切法，成無盡也。
X58n0998_p0388c05║然此十門，體無前後，同時相應。既其具此十門，餘
X58n0998_p0388c06║因陀羅等九，亦皆具此十門，其中一一皆稱周法
X58n0998_p0388c07║界。所以舉十門者，成其無盡義也。
X58n0998_p0388c08║二、言解釋者，亦以十門釋前十義，以顯無盡。
X58n0998_p0388c09║隨舉教義理事等十門，以一為首，攝餘九門，即顯
X58n0998_p0388c10║無盡。
X58n0998_p0388c11║問：何以得知十數顯無盡耶？答：依華嚴經中立十數
X58n0998_p0388c12║為則，以顯無盡義。
X58n0998_p0388c13║前已引竟。
X58n0998_p0388c14║一者、同時具足相應門。此上十義，同時相應，成一緣
X58n0998_p0388c15║起，無有前後始終等別，具足一切自在逆順，參而不
X58n0998_p0388c16║雜，成緣起際。此依海印三昧，炳然同時顯現成矣。
X58n0998_p0388c17║以是總故，冠於九門之初，即具教義理事等十門
X58n0998_p0388c18║同時也。何以得如此耶？良由緣起實德，法性海印，
X58n0998_p0389a01║三昧力用，故得然也。非是方便緣修所成，故得同
X58n0998_p0389a02║時。
X58n0998_p0389a03║二者、一多相容不同門。此上諸義，隨一門中即具攝
X58n0998_p0389a04║前因果理事一切法門。如彼初錢中即攝無盡義者，
X58n0998_p0389a05║此亦如是。然此一中雖具有多，仍一非即是多耳。多
X58n0998_p0389a06║中一等，准上思之。餘一一門中皆悉如是，重重無盡
X58n0998_p0389a07║故也。
X58n0998_p0389a08║此約理說，以一入多，多入一，故名相容。體無前後，
X58n0998_p0389a09║而不失一多之相，故曰不同。此即緣起實德，非天
X58n0998_p0389a10║人所作故。
X58n0998_p0389a11║此經偈云：以一佛土滿十方，十方入一亦無餘，世界
X58n0998_p0389a12║本相亦不壞，無比功德故能爾。
X58n0998_p0389a13║然此一多，雖復互相含受，自在無礙，仍體不同也。所
X58n0998_p0389a14║由如上錢義中釋。此有同體異體，准上思之可解。
X58n0998_p0389a15║仍體不同。若不爾者，諸緣雜亂，失本緣法，緣起不
X58n0998_p0389a16║成。此則諸緣各各守自一也。
X58n0998_p0389a17║三者、諸法相即自在門。此上諸義，一即一切，一切即
X58n0998_p0389a18║一，圓融自在，無礙成耳。
X58n0998_p0389a19║還就教義理事等十門，取其三世間圓融無礙自
X58n0998_p0389a20║在，故一即攝一切，成其無盡復無盡，以其無盡故，
X58n0998_p0389a21║相即復相入，此約用以說也。
X58n0998_p0389a22║若約同體門中，即自具足攝一切法也。然此自一切
X58n0998_p0389a23║復自相入，重重無盡故也。然此無盡皆悉在初門中
X58n0998_p0389a24║也。
X58n0998_p0389b01║太一曰：此無盡復無盡，相即復相入，與因陀羅網
X58n0998_p0389b02║及微細相容門有何差別耶？答：如喻說同體門中
X58n0998_p0389b03║說者，若就隱映相應互相顯發，重重復重重成其
X58n0998_p0389b04║無盡者，即是因陀羅網門攝。若諸門一時具顯不
X58n0998_p0389b05║相妨礙者，即是相容門攝。若就三世間圓融無礙
X58n0998_p0389b06║自在，相即復相入，成其無盡復無盡者，即此門攝。
X58n0998_p0389b07║故此經云：初發心菩薩，一念功德深廣無邊際，如來
X58n0998_p0389b08║分別說，窮劫不能盡，何況於無量無數無邊劫，具足
X58n0998_p0389b09║修諸度諸地功德行。
X58n0998_p0389b10║此即明其一，即一切成其無盡。何況者，此即從二
X58n0998_p0389b11║三至九十，皆成無盡。
X58n0998_p0389b12║義言一念即深廣無邊者，良由緣起法界，一即一切
X58n0998_p0389b13║故耳。如彼同體門中，一錢即得重重無盡義者，即其
X58n0998_p0389b14║事也。
X58n0998_p0389b15║此據緣起體性，成其無盡復無盡故。
X58n0998_p0389b16║何況無邊劫者，即餘一一門中各顯無盡義者是也。
X58n0998_p0389b17║所以爾者，此經又云初發心菩薩即是佛故也。由此
X58n0998_p0389b18║緣起妙理始終皆齊，得始即得終，窮終方原始，如上
X58n0998_p0389b19║同時具足，故得然也。
X58n0998_p0389b20║良由始終相即復相入，成無盡，故先後因果不失。
X58n0998_p0389b21║雖不失先後，以先後相即復相入，故成其無盡。
X58n0998_p0389b22║又云：在於一地，普攝一切諸地功德也。是故得一即
X58n0998_p0389b23║得一切。又云：知一即多，多即一故也。十信終心即作
X58n0998_p0389b24║佛者，即其事也。
X58n0998_p0389c01║信滿成佛，約位佛，非行佛故。
X58n0998_p0389c02║問：如同體一門中即攝一切無盡者，為一時俱現耶？
X58n0998_p0389c03║為前後耶？
X58n0998_p0389c04║問意可知。
X58n0998_p0389c05║答：於一門中，一時炳然現一切者，屬微細攝。隱映互
X58n0998_p0389c06║現重重者，屬因陀羅攝。餘義即同即異，即多即少，即
X58n0998_p0389c07║有即無，即始即終，如是自在具足一切無盡法門。仍
X58n0998_p0389c08║隨舉一為首，餘即為伴，道理一不差失，舊來如此。此
X58n0998_p0389c09║辨同體一門中，具足自在無窮德耳。餘異體等門中，
X58n0998_p0389c10║亦准思之。
X58n0998_p0389c11║有三義不同，餘義下即此門攝。
X58n0998_p0389c12║問：若一門中即具足一切無盡自在者，餘門何用為？
X58n0998_p0389c13║答：餘門如虗空。何以故？同體一門並攝一切無不盡
X58n0998_p0389c14║故。
X58n0998_p0389c15║若一門自具足，何用餘門？答：餘門如龜毛兔角不
X58n0998_p0389c16║可得。
X58n0998_p0389c17║問：此同體門中所攝一切者，但應攝自門中一切，豈
X58n0998_p0389c18║可攝餘門中一切耶？
X58n0998_p0390a01║但應攝自，豈容攝他耶？
X58n0998_p0390a02║答：既攝自一切，復攝餘一一門中無盡一切，如是重
X58n0998_p0390a03║重窮其法界也。
X58n0998_p0390a04║自他俱攝，方能窮盡緣起無礙法界之義。
X58n0998_p0390a05║何以故？
X58n0998_p0390a06║圓融法界，無盡緣起，無一一切並不成故。此俱論法
X58n0998_p0390a07║性家實德，故不可說其邊量。
X58n0998_p0390a08║若無一，一切不成。如一㪷即攝一升，若無升㪷，即
X58n0998_p0390a09║不成也。
X58n0998_p0390a10║故此經偈云：不可言說諸劫中，演說一切不可說。不
X58n0998_p0390a11║可說劫猶可盡，說不可說不可盡。又偈云：一切眾生
X58n0998_p0390a12║心，悉可分別知。一切剎微塵，尚可筭其數。十方虗空
X58n0998_p0390a13║界，一毛猶可量。菩薩初發心，究竟不可測。
X58n0998_p0390a14║良由此一乘圓極自在無礙法門，得一即得一切故
X58n0998_p0390a15║耳。
X58n0998_p0390a16║因該果海，果徹因源。一或一切成，一證一切證。
X58n0998_p0390a17║因果俱齊，無前後別。故地論云：以信地菩薩乃至與
X58n0998_p0390a18║不思議佛法為一緣起，以六相總別等義而用括之。
X58n0998_p0390a19║明知因果俱時，相容相即，各攝一切，互為主伴。深須
X58n0998_p0390a20║思之，此事不疑。
X58n0998_p0390a21║以因果相即，同時相應。初心菩薩，與證極果位，同
X58n0998_p0390a22║一緣起，以六相圓融而總括之。
X58n0998_p0390a23║又此經云：何以故？此初發心菩薩即是佛故，悉與三
X58n0998_p0390a24║世諸如來等，亦與三世佛境界等，悉與三世佛正法
X58n0998_p0390b01║等，得如來一身無量身，三世諸佛平等智慧，所化眾
X58n0998_p0390b02║生皆悉同等。又云：初發心時便成正覺，具足慧身不
X58n0998_p0390b03║由他悟。如是云云無量，廣如經文。
X58n0998_p0390b04║初心菩薩與諸如來依正等，說法等，身量等，智慧
X58n0998_p0390b05║化生皆等。至相云：譬眾流入海，纔入一滴，即稱周
X58n0998_p0390b06║大海，無始無終。若餘江河水之深，不及入海一滴，
X58n0998_p0390b07║即用三乘中修三乘多劫，不及在一乘中一念故。
X58n0998_p0390b08║問：此等歎因中德耳，豈可即果德耶？答：此一乘義，因
X58n0998_p0390b09║果同體成一緣起，得此即得彼，由彼此相即故。若不
X58n0998_p0390b10║得者，因即不成因。何以故？不得果故非因也。
X58n0998_p0390b11║以歡因中德，豈可同彼果德耶？答：此一乘因果，欲
X58n0998_p0390b12║論其成者成復成，欲在後成者後復後。
X58n0998_p0390b13║問：上言果分離緣不可說相但論因分者，何故十信
X58n0998_p0390b14║終心即辨作佛得果法也？答：今言作佛者，但初從見
X58n0998_p0390b15║聞已去乃至第二生即成解行，解行終心因位窮滿
X58n0998_p0390b16║者，於第三生即得彼究竟自在圓融果矣，由此因體
X58n0998_p0390b17║依果成故。但因位滿者，勝進即沒於果海中也，為是
X58n0998_p0390b18║證境界故不可說耳。此如龍女及普莊嚴童子、善財
X58n0998_p0390b19║童子、兜率天子等，於三生中即尅彼果義等，廣如經
X58n0998_p0390b20║辨，應准思之。
X58n0998_p0390b21║既果分不可說，何故十信終心即辨果法耶？答：今
X58n0998_p0390b22║言作佛，乃約三生即得彼果出，所以因依果成。又
X58n0998_p0390b23║因位窮滿，沒同果海，但是證境，離乎說相。此如龍
X58n0998_p0390b24║女，義當流惑之身，疾得成佛；普莊嚴童子三生成
X58n0998_p0390c01║佛，祗在一念；善財童子現身究竟普賢之行，後生
X58n0998_p0390c02║即見佛；兜率天子從三惡道出，現身成佛，至解行
X58n0998_p0390c03║生，即尅彼果。有謂龍女於南方成佛者，終教示現
X58n0998_p0390c04║八相成道，豈同善財等於三世中尅證彼果耶？答：
X58n0998_p0390c05║今同列者，約彼所證是同，非以教分漸頓之異。演
X58n0998_p0390c06║義云法華佛慧即華嚴佛慧者是也。
X58n0998_p0390c07║問：上言一念即作佛者，三乘中已有此義，與此何別？
X58n0998_p0390c08║答：三乘望理為一念即作佛，今此一乘一念即得具
X58n0998_p0390c09║足一切教義理事因果等，如上一切法門及與一切
X58n0998_p0390c10║眾生，皆悉同時同時作佛，後後能新新斷惑，亦不住
X58n0998_p0390c11║學地而成正覺，具足十佛，以現無盡逆順德故。及因
X58n0998_p0390c12║陀羅微細九世十世等遍通諸位，謂十信終心已去，
X58n0998_p0390c13║十解、十行、十迴向、十地及佛地等，同時遍成無有前
X58n0998_p0390c14║後，具足一切耳。
X58n0998_p0390c15║可知。答：三下。至相云：若大乘明一念成佛義，凡有
X58n0998_p0390c16║二種：一者、會緣，以入實性無多少故，明一念成佛；
X58n0998_p0390c17║二者、行行既滿，取最後一念名為成佛。今此一乘
X58n0998_p0390c18║明一念成佛，如大乘取最後一念成佛，即入一乘。
X58n0998_p0390c19║以後望初，初念即成。何以故？以因果相即，同時相
X58n0998_p0390c20║應故。
X58n0998_p0390c21║然此一念，與百千劫無有異也，宜須思之。
X58n0998_p0390c22║然此下一念，多劫延促無礙也。
X58n0998_p0390c23║此即第三諸法相即自在門訖。
X58n0998_p0390c24║四者、因陀羅微細境界門。此但從喻異前耳。此上諸
X58n0998_p0391a01║義，體相自在，隱映互現，重重無盡。
X58n0998_p0391a02║即以帝釋殿前珠網為喻，十門唯此從喻受名。猶
X58n0998_p0391a03║如眾鏡相照，眾鏡之影現一鏡之中，如是影中復
X58n0998_p0391a04║現眾影，一一影中復現眾影，即重重現影，成其無
X58n0998_p0391a05║盡復無盡。
X58n0998_p0391a06║故此經云：於一微塵中，各示那由他，無數億諸佛，於
X58n0998_p0391a07║中而說法。於一微塵中，現無量佛國，須彌金剛圍，世
X58n0998_p0391a08║間不迫迮。於一微塵中，現有三惡道，天人阿修羅，各
X58n0998_p0391a09║各受業報。此三偈即三世間也。又云：一切佛剎微塵
X58n0998_p0391a10║等，爾所佛坐一毛孔，皆有無量菩薩眾，各為具說普
X58n0998_p0391a11║賢行。無量剎海處一毛，悉坐菩提連華座，遍滿一切
X58n0998_p0391a12║諸法界，一切毛孔自在現。又云：如一微塵所示現，一
X58n0998_p0391a13║切微塵亦如是。餘者云云無量，廣如經辨。
X58n0998_p0391a14║如第七地經，以三偈配三世間：初偈此即智正覺
X58n0998_p0391a15║世間，次偈此據器世間，次偈此即據眾生世間。又
X58n0998_p0391a16║云下三偈，皆依正無㝵也。
X58n0998_p0391a17║此等並是實義，非變化成。此是如理智中如量境也。
X58n0998_p0391a18║其餘變化等者，不入此例。何以故？此並是法性實德，
X58n0998_p0391a19║法爾如是也。非諸分別情謂境界，但此可去情思之。
X58n0998_p0391a20║此即是其法界緣起如理實德，非是變化，對緣方
X58n0998_p0391a21║便說故。若是大乘宗所明，即言神力變化故。若此
X58n0998_p0391a22║宗明相入，不論變化神力，乃言自體常如此等。
X58n0998_p0391a23║問：上言一塵中現無量剎等者，此但是一重現而已，
X58n0998_p0391a24║何故乃云重重現耶？答：此方說華嚴經時云一切微
X58n0998_p0391b01║塵中亦如是說，如彼微塵中說華嚴經時亦云一切
X58n0998_p0391b02║微塵中亦如是說，如是展轉即重重無盡、重重無盡
X58n0998_p0391b03║也。宜准思之。
X58n0998_p0391b04║一塵一剎，但可乎遍，云何重重？答：中據塵塵互遍，
X58n0998_p0391b05║展轉無窮。
X58n0998_p0391b06║問：若據此文，重重無盡，有何分齊？云何辨其始終等
X58n0998_p0391b07║耶？答：隨其智取，舉一為首，餘亦為伴。據其首者，即名
X58n0998_p0391b08║當中，餘即眷屬圍繞。上諸教義等，並悉如是，自在成
X58n0998_p0391b09║耳。及前相即相入自在等，皆悉如是。攝一切法，盡窮
X58n0998_p0391b10║法界，並悉因陀羅成也。
X58n0998_p0391b11║斯則渾無疆界，無始無終，何緣辨得因果分齊耶？
X58n0998_p0391b12║答：祗以隨智差別，故舉一為主，餘即為伴。如是教
X58n0998_p0391b13║義等十門，皆得自在。反前二三兩門，皆悉融攝無
X58n0998_p0391b14║盡。
X58n0998_p0391b15║五者、微細相容安立門。此上諸義，於一念中，具足始
X58n0998_p0391b16║終、同時、前後、逆順等一切法門。於一念中，炳然同時，
X58n0998_p0391b17║齊頭顯現，無不明了。猶如束箭，齊頭顯現耳。
X58n0998_p0391b18║如一微塵即是小相，元量佛國、須彌、金剛山等即
X58n0998_p0391b19║是大相，直以緣起實德無礙自在，致使相容非人
X58n0998_p0391b20║天所作故安立。此約相說，如瑠璃鉼盛多芥子，頓
X58n0998_p0391b21║然顯現。清凉云：微細有三義：一、約所含微細，猶如
X58n0998_p0391b22║芥鉼，以毛子能受彼諸剎，諸剎不能徧毛孔故。以
X58n0998_p0391b23║毛據稱性，剎約存相。二、約能含微細，以一毛一塵
X58n0998_p0391b24║即能含故。三、約難知微細，微塵不大，剎亦不小，而
X58n0998_p0391c01║能廣容，即難知義。今取束箭，但同時齊頭，顯現難
X58n0998_p0391c02║見微細相容也。
X58n0998_p0391c03║故此經云：菩薩於一念中，從兜率天降神母胎，乃至
X58n0998_p0391c04║流通舍利法住久近，及所被益諸眾生等，於一念中
X58n0998_p0391c05║皆悉顯現。廣如經文。又云：一毛孔中無量佛剎，莊嚴
X58n0998_p0391c06║清淨曠然安住。又云：於一塵內微細國土，一切塵等
X58n0998_p0391c07║悉於中住。宜可如理思之。
X58n0998_p0391c08║可曉。豈可須彌納芥中，將為難事哉？理事等十門，
X58n0998_p0391c09║安立相容亦如是。
X58n0998_p0391c10║問：此義與上因陀羅云何別耶？答：重重隱映互現，因
X58n0998_p0391c11║陀羅攝。齊頭炳然現者，微細攝。此等諸義並別不同，
X58n0998_p0391c12║宜細思之。
X58n0998_p0391c13║可知。
X58n0998_p0391c14║六者、秘密隱顯俱成門。此上諸義，隱覆顯了，俱時成
X58n0998_p0391c15║就也。
X58n0998_p0391c16║還具前教等十門。所言隱顯者，如涅槃經半字及
X58n0998_p0391c17║滿字，昔說半字即顯，滿字即隱；今說滿字即顯，半
X58n0998_p0391c18║字即隱。此約緣說隱顯，體無前後，不相妨礙，故名
X58n0998_p0391c19║秘密。
X58n0998_p0391c20║故此經云：於此方入正受，他方三昧起；眼根入正受，
X58n0998_p0391c21║色塵三昧起等云云。又云：男子身入正受，女人身三
X58n0998_p0391c22║昧起等云云。於一微塵入正受，一切微塵三昧起；一
X58n0998_p0391c23║切微塵入正受，一毛端頭三昧起。如是自在，此隱彼
X58n0998_p0391c24║顯，正受及起定，同時秘密成矣。又此經云：十方世界
X58n0998_p0392a01║有緣故，往返出入度眾生，或見菩薩入正受，或見菩
X58n0998_p0392a02║薩從定起。又於彼十方世界中，念念示現成正覺，轉
X58n0998_p0392a03║正法輪入涅槃，現分舍利度眾生。如是無量，廣如經
X58n0998_p0392a04║辨。又如佛為諸菩薩受記之時，或現前受記，或不現
X58n0998_p0392a05║前秘密受記等。
X58n0998_p0392a06║可見。
X58n0998_p0392a07║如上第一錢中十錢，名為顯了。第二錢望第一錢中
X58n0998_p0392a08║十，即為秘密。何以故？見此不見彼故，不相知故。雖不
X58n0998_p0392a09║相知見，然即此成彼成，故名俱成也。應如是准思之。
X58n0998_p0392a10║古本云成此成彼，演義亦同。今云此成彼成者，誤
X58n0998_p0392a11║也。
X58n0998_p0392a12║七、諸藏純雜具德門。此上諸義，或純或雜，如前人法
X58n0998_p0392a13║等。若以人門取者，即一切皆人，故名為純。又即此人
X58n0998_p0392a14║門，具含理事等一切差別法，故名雜。又如菩薩入一
X58n0998_p0392a15║三昧，唯行布施無量無邊，更無餘行，故名純。或入一
X58n0998_p0392a16║三昧，即施、戒、度生等無量無邊諸餘雜行，俱時成就
X58n0998_p0392a17║也。如是繁興法界，純雜自在，無不具足者矣。宜可思
X58n0998_p0392a18║准之。
X58n0998_p0392a19║此約諸度門說。如就一施門說者，一切萬法皆悉
X58n0998_p0392a20║名施，所以名純。而此施門具諸度等行，名為雜。如
X58n0998_p0392a21║是純之與雜，不相妨礙，故名具德。探玄中名廣狹
X58n0998_p0392a22║自在無礙門。清凉云：此門賢首新立，以替至相。十
X58n0998_p0392a23║玄諸藏純雜具德門意云：一行為純，萬行為雜等，
X58n0998_p0392a24║即事事無礙義。若一理為純，萬行為雜，即理事無
X58n0998_p0392b01║礙。恐濫理事無礙，所以改之。
X58n0998_p0392b02║八者、十世隔法異成門。此上諸義，遍十世中同時別
X58n0998_p0392b03║異具足顯現，以時與法不相離故。
X58n0998_p0392b04║三世區分，名為隔法。而互相在，即是異成。以時依
X58n0998_p0392b05║法有，如見華開知是芳春，茂盛是朱夏等，皆因於
X58n0998_p0392b06║物知四時也。此上諸義，今章多一雜字。
X58n0998_p0392b07║言十世者，過去、未來、現在三世，各有過未及現在，即
X58n0998_p0392b08║為九世也。然此九世迭相即入，故成一總句，總別合
X58n0998_p0392b09║成十世也。此十世具足別異，同時顯現成緣起，故得
X58n0998_p0392b10║即入也。
X58n0998_p0392b11║又過去說過去，過去說現在，過去說未來，現在說
X58n0998_p0392b12║過去，現在說平等；現在說未來，未來說過去，未來
X58n0998_p0392b13║說現在，未來說無盡。以九世攝歸一念，故云十世。
X58n0998_p0392b14║故此經云：或以長劫入短劫，短劫入長劫；或百千大
X58n0998_p0392b15║劫為一念，或一念即為百千大劫；或過去劫入未來
X58n0998_p0392b16║劫，未來劫入過去劫。如是自在時，劫無礙相，即入渾
X58n0998_p0392b17║融成矣。
X58n0998_p0392b18║故教、義、理、事等十門，相即相入，而不失前後差別
X58n0998_p0392b19║之相。
X58n0998_p0392b20║又此經云：於一微塵中，普現三世一切佛剎。又云：於
X58n0998_p0392b21║一微塵中，普現三世一切諸佛佛事。又云：於一微塵
X58n0998_p0392b22║中，建立三世一切佛轉法輪。如是云云無量，廣如經
X58n0998_p0392b23║文。此普攝上諸義門，悉於十世中自在現耳，宜可思
X58n0998_p0392b24║之。
X58n0998_p0392c01║所引諸經，顯彼時處無礙，互相融通也。
X58n0998_p0392c02║九者、唯心迴轉善成門。此上諸義，唯是一如來藏自
X58n0998_p0392c03║性清淨心轉也。但性起具德，故異三乘耳。然一心亦
X58n0998_p0392c04║具足十種德，如性起品中說十心義等者，即其事也。
X58n0998_p0392c05║所以說十者，欲顯無盡故，如是自在具足無窮種種
X58n0998_p0392c06║德耳。此上諸義門，悉是此心自在作用，更無餘物，故
X58n0998_p0392c07║名唯心迴轉等，宜思擇之。
X58n0998_p0392c08║此約心說。前諸義門等，並是如來藏性清淨真心
X58n0998_p0392c09║之所建立。若善若惡，隨心所轉，故云迴轉。善成心
X58n0998_p0392c10║外，無別境故。依古本多一為字。如來藏自性清淨
X58n0998_p0392c11║心要問云：一乘唯一心，顯性起具德。故探玄改為
X58n0998_p0392c12║主伴圓明具德門，以唯心作玄門，所以故不立之。
X58n0998_p0392c13║十者、託事顯法生解門。此上諸義隨託別事以顯別
X58n0998_p0392c14║法，謂諸理事等一切法門。如此經中說十種寶王雲
X58n0998_p0392c15║等事相者，此即諸法門也。顯上諸義可貴，故立寶以
X58n0998_p0392c16║標之；顯上諸義自在，故標王以顯之；表上諸義潤益
X58n0998_p0392c17║故、資澤故、齗齶故，以雲標之矣。如是等事云云無量，
X58n0998_p0392c18║如經思之。
X58n0998_p0392c19║此約智說。言託事者，如經舉金色世界之事，即顯
X58n0998_p0392c20║始起於實際之法。一切幢、一切蓋等事，是行體也。
X58n0998_p0392c21║又如法界品云：開樓閣門見彌勒菩薩，所行因事
X58n0998_p0392c22║至菩提道。以樓觀即菩提相，所以言顯法生解也。
X58n0998_p0392c23║齗齶者，乃雲之相。探玄第二云：重（平聲）雲是齗齶義，
X58n0998_p0392c24║又重（上聲）雲是靉靆義。第五又云：菩薩是體，雲是相。
X58n0998_p0393a01║以諸菩薩含法雨故，相齗齶故。
X58n0998_p0393a02║問：三乘中以有此義，與此何別？答：三乘託異事相，表
X58n0998_p0393a03║顯異理。今此一乘所託之事相，即是彼所顯之道理，
X58n0998_p0393a04║更無異也。具足一切理事教義，及上諸法門，無不攝
X58n0998_p0393a05║盡者也。宜可如理思之。
X58n0998_p0393a06║躡上以問，三乘宗中所明，亦託事顯法，即以異事
X58n0998_p0393a07║顯於異理。如衣表忍辱，室表慈悲，靈雲見桃花，香
X58n0998_p0393a08║嚴擊竹等，皆以異事表異理也。今此隨舉一事，攝
X58n0998_p0393a09║無盡法故。
X58n0998_p0393a10║此上十門等解釋，及上本文十義等，皆悉同時會融，
X58n0998_p0393a11║成一法界緣起具德門，普眼境界諦觀察，餘時但在
X58n0998_p0393a12║大解、大行、大見聞心中。然此十門，隨一門中即攝餘
X58n0998_p0393a13║門，無不皆盡，應以六相方便而會通之。此可准。
X58n0998_p0393a14║同時具足等十門，人法十義皆悉同時，成大法界
X58n0998_p0393a15║緣起法門，起在大解大行離分別菩提心中。問：此
X58n0998_p0393a16║與性起何別？答：但由佩詮故，不及性起。
X58n0998_p0393a17║上來所明，並是略顯別教一乘緣起義耳。又於其中
X58n0998_p0393a18║諸餘法相及問答除疑等，與彼三乘或同或異，所因
X58n0998_p0393a19║所說為方便等，廣如經論疏鈔孔目及問答中於彼
X58n0998_p0393a20║釋矣。與彼三乘全別不同，宜可思廣。依華嚴經普眼
X58n0998_p0393a21║境界准之。
X58n0998_p0393a22║別教一乘緣起義者，孔目云：一乘緣起，緣聚不有，
X58n0998_p0393a23║緣散未離。廣如下孔目用教分齊中依七種教證
X58n0998_p0393a24║華嚴文義分齊：一、經，謂法華、勝鬘等；二、論，謂十地、
X58n0998_p0393b01║攝論等；三、疏：四、章；五、鈔：六、問答；七、雜。孔目與彼三
X58n0998_p0393b02║乘全別不同者，三乘緣起，緣聚則有，緣散則離。思
X58n0998_p0393b03║之。
X58n0998_p0393b04║問：此上道理與彼三乘義別不同，此可信矣。又以何
X58n0998_p0393b05║文證知三乘外別有一乘耶？
X58n0998_p0393b06║可知。
X58n0998_p0393b07║答：此經有誠文，故偈云：一切世界群生類，尠有欲求
X58n0998_p0393b08║聲聞道，求緣覺者轉復少，求大乘者甚希有，求大乘
X58n0998_p0393b09║者猶為易，能信是法甚為難。
X58n0998_p0393b10║偈云下。賢首品文。前建立一乘中，已引以對彼三
X58n0998_p0393b11║乘決之。
X58n0998_p0393b12║良由此法出情難信，是故聖者將彼三乘對此決之。
X58n0998_p0393b13║又偈言：若眾生下劣，其心厭沒者，示以聲聞道，令出
X58n0998_p0393b14║於眾苦。若復有眾生，諸根少明利，樂於因緣法，為說
X58n0998_p0393b15║辟支佛。若人根明利，有大慈悲心，饒益於眾生，為說
X58n0998_p0393b16║菩薩道。若有無上心，決定樂大事，為示於佛身，說無
X58n0998_p0393b17║盡佛法。由此一乘非下機堪受，是故大聖善巧於彼
X58n0998_p0393b18║三乘位中，隨其機欲方便少說，由不窮法界源故，權
X58n0998_p0393b19║顯二身三身等佛。今為如是無上心機樂大事欲，方
X58n0998_p0393b20║始顯佛十身境界，說無窮盡佛法，可名現佛身說無
X58n0998_p0393b21║盡法也。三乘但隨機而已，未顯諸佛十身自境界故，
X58n0998_p0393b22║非現佛身。又隨機少說一相一寂一味理等故，非窮
X58n0998_p0393b23║盡說也。何以故？三乘以此無窮為過失故，然此一乘
X58n0998_p0393b24║以無窮為實德故耳。
X58n0998_p0393c01║此經為普賢等機，說無盡佛法，現佛十身，自證境
X58n0998_p0393c02║界，與彼三乘不同。一相、一寂、一味、一理等，所謂三
X58n0998_p0393c03║乘終教，一相真如等。於初教染淨即空，愚法小乘
X58n0998_p0393c04║苦諦之教，所詮實法，有餘無餘等宗，並皆不同，義
X58n0998_p0393c05║理各別。
X58n0998_p0393c06║又此經云：於一世界中，聞說一乘音，或二三四五，乃
X58n0998_p0393c07║至無量乘。此據本末分齊說耳。
X58n0998_p0393c08║今為上機說無盡佛法，或說二三等者，以本末差
X58n0998_p0393c09║別相對，決顯二宗不同也。
X58n0998_p0393c10║聖教文義顯然，不可以執情而驚恠者矣。
X58n0998_p0393c11║當知三一各別，理無疑也。
X58n0998_p0393c12║六相圓融義第四。
X58n0998_p0393c13║六相緣起，三門分別：初、列名略釋，二、明教興意，三、問
X58n0998_p0393c14║答解釋。
X58n0998_p0393c15║六相之義本出地經，世親菩薩造論解釋，謂此六
X58n0998_p0393c16║相為顯緣超圓融無礙自在法故。三門分別探玄
X58n0998_p0393c17║云：此六相義作六門：一、明教興意，二、種類者，三、明
X58n0998_p0393c18║所出者，四、明建立者，五、問答決擇者，六、釋文。今用
X58n0998_p0393c19║三門問六相，何故唯立六不多不少者，謂泛論緣
X58n0998_p0393c20║起法要有三門：一、末依於本，有起不起；二、彼所起
X58n0998_p0393c21║末既帶於本，是故相望有同有異；三、彼帶本之末
X58n0998_p0393c22║既為本収，是故當體有存有亡。若不具此三，不成
X58n0998_p0393c23║緣起。三中各二，故但為六。
X58n0998_p0393c24║初、列名者，謂總相、別相、同相、異相、成相、壞相。
X58n0998_p0394a01║要問云：所謂總，總成因果也。二、別義，別成總故。三、
X58n0998_p0394a02║同自，同成總故。四、異諸義，自異顯同故。五、成因果，
X58n0998_p0394a03║理事成故。六、壞諸義，各住自法，不移本性故。
X58n0998_p0394a04║總相者，一含多德故。別相者，多德非一故，別依止總
X58n0998_p0394a05║滿彼總故。同相者，多義不相違，同成一總故。異相者，
X58n0998_p0394a06║多義相望各各異故。成相者，由此諸義緣起成故。壞
X58n0998_p0394a07║相者，諸義各住自法不移動故。
X58n0998_p0394a08║演義云：列名異釋中亦依此列，但成相中今本中
X58n0998_p0394a09║闕一義字，由此諸義緣起成故，列名皆是論文。論
X58n0998_p0394a10║云：總者是根本入，別者餘九入別，依止本滿彼本
X58n0998_p0394a11║故，同相者入故，異相者增相故，成相者略說故，壞
X58n0998_p0394a12║相者廣說故。
X58n0998_p0394a13║第二、教興意者，此教為顯一乘圓教，法界緣起，無盡
X58n0998_p0394a14║圓融，自在相即，無礙容持，乃至因陀羅無窮理事等。
X58n0998_p0394a15║彰其立意，欲顯普賢圓因，證入遮那果海。
X58n0998_p0394a16║此義現前，一切惑障一斷一切斷，得九世十世滅，行
X58n0998_p0394a17║德即一成一切成，理性即一顯一切顯，並普別具足
X58n0998_p0394a18║始終此齊，初發心時便成正覺。
X58n0998_p0394a19║以此六相緣起方便，會入一乘法界，圓融自在，一
X58n0998_p0394a20║斷一切斷，一證一切證，一行一切行，一得一切得，
X58n0998_p0394a21║故得斷障行德理性等法，前後圓融，皆悉無礙。
X58n0998_p0394a22║良由如此法界緣起，六相容融，因果同時，相即自在，
X58n0998_p0394a23║具足逆順。
X58n0998_p0394a24║法界無礙，皆由六相融通，故得然也。
X58n0998_p0394b01║因即普賢解行及以證入，果即十佛境界所顯無窮，
X58n0998_p0394b02║廣如華嚴經說。
X58n0998_p0394b03║孔目云：依一乘教，具一切因緣、理事、教義、人法、因
X58n0998_p0394b04║果等。盧舍那佛普賢行因，成就因果，與三乘等別。
X58n0998_p0394b05║廣如本經。
X58n0998_p0394b06║第三、問答解釋者，然緣起法一切處通，今且略據緣
X58n0998_p0394b07║成舍辨。
X58n0998_p0394b08║六相者，宗鏡云：古德約喻說六相，一切處通者，賢
X58n0998_p0394b09║首金師子章括六相，獅子是總相，五根差別為別
X58n0998_p0394b10║相，共一經起是同相，眼耳各不相知是異相，諸緣
X58n0998_p0394b11║共會是成相，諸緣各住自位壞相。義海百門以塵
X58n0998_p0394b12║顯六相，演義以論六決，定義以顯六相等，今以舍
X58n0998_p0394b13║顯。
X58n0998_p0394b14║問：何者是總相？答：舍是。
X58n0998_p0394b15║問：此但椽等諸緣，何者是舍耶？答：椽即是舍。何以故？
X58n0998_p0394b16║為椽全獨能作舍故。若離椽舍，即全不成故。為此若
X58n0998_p0394b17║得椽時，即得舍矣。
X58n0998_p0394b18║謂此椽等，要互徧相資，方成緣起，如一椽能具多
X58n0998_p0394b19║緣故。若此一椽不具多緣，則不成緣起。
X58n0998_p0394b20║問：若椽全自獨作舍者，未有瓦等亦應作舍。答：未有
X58n0998_p0394b21║瓦等時，不是椽故不作，非謂是椽而不能作。今言作
X58n0998_p0394b22║者，但論椽能作，不說非椽作。何以故？椽是因緣，由未
X58n0998_p0394b23║成舍時無因緣故，非是椽也。若是椽者，其畢全成；若
X58n0998_p0394b24║不全作，不名為椽。
X58n0998_p0394c01║若椽全自作舍，無瓦等豈成舍耶？答：無瓦等不成
X58n0998_p0394c02║椽，若闕一緣餘不成起，起不成故椽義即壞，而不
X58n0998_p0394c03║能作舍。此本脫一舍字，古本與演義同。若是下得
X58n0998_p0394c04║此一緣令一切成起，所起成故緣義方立。
X58n0998_p0394c05║問：若椽等諸緣各出少力，共作不全作者，有何過失？
X58n0998_p0394c06║答：有斷常過。若不全成但少力者，諸緣各少力，此但
X58n0998_p0394c07║多箇少力，不成一全舍，故是斷也。諸緣並少力皆無
X58n0998_p0394c08║全成，執有全舍者，無因有故，是其常也。又若不全成
X58n0998_p0394c09║者，去却一椽時，舍應猶成在。舍既全不成，故知非少
X58n0998_p0394c10║力，並全成故。
X58n0998_p0394c11║少力不全作，有斷常二，過去却一椽時，舍應猶在，
X58n0998_p0394c12║既無椽，安得有舍耶？舍不全成，故知諸緣並非少
X58n0998_p0394c13║力，要須一一全力成也。
X58n0998_p0394c14║問：無一椽時豈非舍耶？答：但是破舍無好舍也，故知
X58n0998_p0394c15║好舍全屬一椽。既屬一椽，故知緣即是舍也。
X58n0998_p0394c16║問：既舍即是椽者，餘[木*(戉-戈+弋)]瓦等應即是椽耶？答：總並是
X58n0998_p0394c17║椽。何以故？却椽即無故。所以然者，若無椽即舍壞，舍
X58n0998_p0394c18║壞故不名[木*(戉-戈+弋)]瓦等。
X58n0998_p0395a01║謂攬別成總，舉椽之總，力貫諸緣，若去一椽，瓦等
X58n0998_p0395a02║亦壞。
X58n0998_p0395a03║是故[木*(戉-戈+弋)]瓦等即是椽也。若不即者，舍即不成，椽瓦等
X58n0998_p0395a04║並皆不成。今既並成，故知相即耳。一椽既爾，餘椽例
X58n0998_p0395a05║然。是故一切緣起法不成即、已成即，相即容融，無礙
X58n0998_p0395a06║自在，圓極難思，出過情量。法性緣起通一切處，准知。
X58n0998_p0395a07║大法界緣起法，一成一切成，無成無不成。
X58n0998_p0395a08║第二、別相者，椽等諸緣別於總故。若不別者，總義不
X58n0998_p0395a09║成，由無別時即無總故。此義云何？本以別成總，由無
X58n0998_p0395a10║別故總不成也。是故別者，即以總為別也。
X58n0998_p0395a11║問：若總即別者，應不成總耶？答：由總即別，故得成總。
X58n0998_p0395a12║如椽即是舍，故名總相；舍即是椽，故名別相。若不即
X58n0998_p0395a13║舍，不是椽；若不即椽，不是舍。總、別相即，此可思之。
X58n0998_p0395a14║謂舍即是椽，故名別相。今無舍字，古本與演義皆
X58n0998_p0395a15║有。
X58n0998_p0395a16║問：若相即者，云何說別？答：只由相即，是故成別。若不
X58n0998_p0395a17║相即者，總在別外，故非總也；別在總外，故非別也。思
X58n0998_p0395a18║之可解。
X58n0998_p0395a19║問：若不別者，有何過耶？答：有斷、常過。若無別者，即無
X58n0998_p0395a20║別椽瓦；無別椽瓦故，即不成總舍，故是斷也。若無別
X58n0998_p0395a21║椽瓦等，以而有總舍者，無因有舍，故是常也。
X58n0998_p0395a22║古本云故是斷也，今云此字誤。
X58n0998_p0395a23║第三同相者，椽等諸緣和合作舍，不相違故能名舍
X58n0998_p0395a24║緣，非作餘物故名同相也。
X58n0998_p0395b01║問：此與總相何別耶？答：總相唯望一舍說，今此同相
X58n0998_p0395b02║約椽等諸緣，雖體各別，成力義齊，故名同相也。
X58n0998_p0395b03║問：若不同者，有何過耶？答：若不同者，有斷常過也。何
X58n0998_p0395b04║者？若不同者，椽等諸緣互相違背，不同作舍，舍不得
X58n0998_p0395b05║有，故是斷也。若相違不作舍，而執有舍者，無因有舍，
X58n0998_p0395b06║故是常也。
X58n0998_p0395b07║第四異相者，椽等諸緣隨自形類相差別故。
X58n0998_p0395b08║問：若異者，應不同耶？答：只由異故，所以同耳。若不異
X58n0998_p0395b09║者，椽既丈二，瓦應亦爾，壞本緣法故，失前齊同成舍
X58n0998_p0395b10║義也。今既舍成同名緣者，當知異也。
X58n0998_p0395b11║問：此與別相有何異耶？答：前別相者，但椽等諸緣別
X58n0998_p0395b12║於一舍，故說別相。今異相者，椽等諸緣迭互相望，各
X58n0998_p0395b13║各異故也。
X58n0998_p0395b14║問：若不異者，有何過耶？答：有斷、常過也。何者？若不異
X58n0998_p0395b15║者，瓦即同椽。又二壞本緣法不成舍，故是斷；若壞緣
X58n0998_p0395b16║不成舍而執有舍者，舍無因，故是常也。
X58n0998_p0395b17║第五、成相者，由此諸緣，舍義成故。由成舍故，椽等名
X58n0998_p0395b18║緣。若不爾者，二俱不成。今現得成，故知成相耳。
X58n0998_p0395b19║問：現見椽等諸緣，各住自法，本不作舍，何因得有舍
X58n0998_p0395b20║義成耶？答：只由椽等諸緣不作故，舍義得成。所以然
X58n0998_p0395b21║者，若椽作舍去，即失本椽法，故舍義不得成。今由不
X58n0998_p0395b22║作故，椽等諸緣現前，由此現前故，舍義得成矣。又若
X58n0998_p0395b23║不作舍，緣等不名緣，今既得緣名，明知定作舍。
X58n0998_p0395b24║即失本緣法。古本與演義皆緣字，今椽字誤。
X58n0998_p0395c01║問：若不成者，有何失？答：有斷、常過。何者？舍本依椽等
X58n0998_p0395c02║諸緣成，今既並不作，不得有舍，故是斷也。本以成舍
X58n0998_p0395c03║名為椽，今既不作舍，故即無椽，亦是斷。若不成者，舍
X58n0998_p0395c04║無因有，故是常也。又椽不作舍，得椽名者，亦是常也。
X58n0998_p0395c05║第六壞相者，椽等諸緣各住自法，本不作故。
X58n0998_p0395c06║問：現見椽等諸緣作舍成就，何故乃說本不作耶？答：
X58n0998_p0395c07║只由不作，舍法得成。若作舍去不住自法者，舍義即
X58n0998_p0395c08║不成。何以故？作去失法，舍不成故。今既舍成，明知不
X58n0998_p0395c09║作也。
X58n0998_p0395c10║古本云不住自法者，今云有字。又作去失本法，今
X58n0998_p0395c11║脫本字。
X58n0998_p0395c12║問：若作去有何失？答：有斷常二失。若言椽作去即失
X58n0998_p0395c13║椽法，失椽法故舍即無緣，不得有故是斷也。若失椽
X58n0998_p0395c14║法而有舍者，無緣有故是常也。
X58n0998_p0395c15║此上文顯但曉緣起相，由諸緣各異，互徧相資，俱
X58n0998_p0395c16║存無礙等，自然造入。
X58n0998_p0395c17║又總即一舍，別即諸緣，同即互不相違，異即諸緣各
X58n0998_p0395c18║別，成即諸緣辨果，壞即各住自法。乃為頌曰：
X58n0998_p0396a01║一即具多名總相；多即非一是別相。
X58n0998_p0396a02║多類自同成於總，各體別異顯於同。
X58n0998_p0396a03║一多緣起理妙成，壞住自法常不作，
X58n0998_p0396a04║唯智境界非事識，以此方便會一乘。
X58n0998_p0396a05║清凉云：總則攬別而成，別則分總為別，同則別別
X58n0998_p0396a06║帶總，異則別別互乖，成則雙攬同異方成。若無異
X58n0998_p0396a07║相，總不成故。如舍椽梁，總皆相似，終不成舍。壞則
X58n0998_p0396a08║唯別，各住自性。故此三對，歷然不同。孔目云：依六
X58n0998_p0396a09║相總別義，即是一乘；隨相行布義，即是三乘。此約
X58n0998_p0396a10║教分說。又云：若欲識華嚴無盡教義者，當依六相
X58n0998_p0396a11║因陀羅微細智及陀羅尼自在法智知。以此方便
X58n0998_p0396a12║會一乘者，欲識別教一乘，當以六相、十玄作入法
X58n0998_p0396a13║方便也。文類云：華嚴六相頌，終南山儼尊者述義
X58n0998_p0396a14║分齊中承用。賢首自云：具錄和尚徵言，勒成義紀。
X58n0998_p0396a15║今云復古者，以先師專用搜探二玄、孔目問答等
X58n0998_p0396a16║解釋，前代諸師作記，全不體其本，故多註誤。可堂
X58n0998_p0396a17║和尚乾道丙成譔此記文，至斷惑分齊第二，斷惑
X58n0998_p0396a18║得果，偶疾而終，不復畢矣。自茲以下，門人善喜用
X58n0998_p0396a19║讀其後，以全部帙，庶廣流通。
X58n0998_p0396a20║
X58n0998_p0396a21║華嚴一乘教義分齊章復古記卷第三（之下）（終）
X58n0998_p0396a22║
X58n0998_p0396a23║慶元丁巳四年立夏日，　比丘善憙。
X58n0998_p0396a24║施財刊板比丘　惠淨　敬書。
X58n0998_p0396b01║
X58n0998_p0396b02║
X58n0998_p0396b03║
X58n0998_p0396b04║五教章奧書
X58n0998_p0396b05║延應元年（己亥）五月十二日，於西山栂尾之禪房，依
X58n0998_p0396b06║兩三人之慇懃勸進，拭老眼，加假名之點了。大旨
X58n0998_p0396b07║以古來點為本，少少私有交加之點矣，後賢必可
X58n0998_p0396b08║糺定矣。　喜海。
X58n0998_p0396b09║
X58n0998_p0396b10║復古記奧書
X58n0998_p0396b11║建保四年二月四日於高山寺草菴以新渡御本
X58n0998_p0396b12║如形書寫畢　隆辨