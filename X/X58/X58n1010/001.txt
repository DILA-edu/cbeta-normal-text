X58n1010_p0485c01║
X58n1010_p0485c02║No. 1010-A
X58n1010_p0485c03║ 勸發菩提心文序
X58n1010_p0485c04║
X58n1010_p0485c05║終南山艸堂寺圭峰沙門　宗密　撰
X58n1010_p0485c06║發菩提心者，崇德廣業，虗心外身，圓覺之謂也。自非
X58n1010_p0485c07║達恢廓之道，稟仁恕之性，懷遠大之志者，其誰能發
X58n1010_p0485c08║斯意焉。豈其如來滅後，後五百歲，佛法衰末，世人少
X58n1010_p0485c09║信。時有儒門上士，河東裴公，而當此仁。吾與裴公，交
X58n1010_p0485c10║佛道久，已知其入佛門，到佛境。及覧勸發菩提心文，
X58n1010_p0485c11║知其為佛使，行佛事。吾為佛子，寧不感之而踊躍乎。
X58n1010_p0485c12║凡歸佛者，可寶之為龜鏡。然佛門難入，失在偏邪。佛
X58n1010_p0485c13║境難到，失在怠速。心外求法，或身中計我，邪也。唯尚
X58n1010_p0485c14║理性，或但宗因緣，偏也。持解迷行，或沈空住寂，怠也。
X58n1010_p0485c15║勞形苦神，而剋期待證，速也。今裴公所得所行，所演
X58n1010_p0485c16║所勸，僉異於是。所謂洞了自心，德等於佛，非心外求
X58n1010_p0485c17║也。洞了形識，空如幻化，非自計我。真如本覺，是其所
X58n1010_p0485c18║宗，非但緣也。四諦六度，是其所弘，非唯性也。禮供讚
X58n1010_p0485c19║念，率身勵人，非速行也。福智悲願，孜孜是務，非沈住
X58n1010_p0485c20║也。氣和神適，乘緣應事，非勞苦也。以時消息，為而不
X58n1010_p0485c21║待，非求證也。如是備眾德，離諸病，非入佛門，到佛境，
X58n1010_p0485c22║何耶。吾久同其願，又覧其文，詠歌不足，故輒為序。今
X58n1010_p0485c23║而後，有欲入佛門，造佛境者，宜信受奉行。
X58n1010_p0485c24║
X58n1010_p0486a01║
X58n1010_p0486a02║
X58n1010_p0486a03║
X58n1010_p0486a04║
X58n1010_p0486a05║No. 1010
X58n1010_p0486a06║普勸僧俗發菩提心文
X58n1010_p0486a07║
X58n1010_p0486a08║唐相國　裴休　述
X58n1010_p0486a09║普告大眾，若僧若俗，有能同發阿耨多羅三藐三菩
X58n1010_p0486a10║提心者，我願生生常為道俗，同宗同趣，同願同求，同
X58n1010_p0486a11║運大悲，同修大智，遞相輔助，直至菩提。普告大眾，若
X58n1010_p0486a12║僧若俗，有能同發阿耨多羅三藐三菩提心者，我願
X58n1010_p0486a13║生生常同淨業，各領眷屬，分化眾生，龍華會中，同受
X58n1010_p0486a14║佛記，廣修大願，直至菩提。
X58n1010_p0486a15║初明菩提名義
X58n1010_p0486a16║阿耨多羅三藐三菩提者，此云無上正徧知覺（無上者，究
X58n1010_p0486a17║竟也。正者，如理知。徧者，無量智。正覺知，真俗智），是諸佛所證最上妙道，是眾
X58n1010_p0486a18║生所迷根本妙源。既慕如來永離諸苦，自悲己身久
X58n1010_p0486a19║失大利，慨然奮發，將求佛身，即是初發阿耨多羅三
X58n1010_p0486a20║藐三菩提心也。
X58n1010_p0486a21║次明菩提心體
X58n1010_p0486a22║既發菩提大心，須識菩提心體。夫菩提心體，不從真
X58n1010_p0486a23║心發，無由得至菩提。故須揀擇分明，方是正因法行。
X58n1010_p0486a24║且大眾從無始來，常認為我身者，是地水火風，從合
X58n1010_p0486b01║之身，旋聚旋散，屬無常法，非我身也。大眾從無始來，
X58n1010_p0486b02║常認為我心者，是緣慮容塵，虗妄之心，乍起乍滅，屬
X58n1010_p0486b03║無常法，非我心也。我有真身，圓滿空寂者是。我有真
X58n1010_p0486b04║心，廣大靈知者是也。（圓滿者，法身無量功德，本自具足也。空寂者，法身離諸色相，永
X58n1010_p0486b05║無動搖也。廣大者，真心體兼法界，包含虗空也。靈知者，了了分明，鑒照清徹也。）空寂靈智，神
X58n1010_p0486b06║用自在。性含萬德，體絕百非。如淨月輪，圓滿無缺。惑
X58n1010_p0486b07║雲所覆，不自覺知。妄惑既除，真心本淨也。十方諸佛，
X58n1010_p0486b08║一切眾生，與我此心，三無差別。此即菩提心體也。捨
X58n1010_p0486b09║此不認，而認自身妄念，隨死隨生，與禽畜雜類，比肩
X58n1010_p0486b10║受苦。為丈夫者，豈不羞哉。既發無上道心，當行大丈
X58n1010_p0486b11║夫事。起三心，立五誓，修一切助菩提法。以諸佛為師，
X58n1010_p0486b12║以菩薩為侶，以六道眾生為眷屬，以生死煩惱為園
X58n1010_p0486b13║林。誓盡未來，濟拔度脫。是則名為發阿耨多羅三藐
X58n1010_p0486b14║三菩提心也。
X58n1010_p0486b15║次明三心
X58n1010_p0486b16║一者大悲心。既悟自心本無生滅，遂悲六道枉受沈
X58n1010_p0486b17║淪。己雖未證菩提，且願眾生解脫。（即經云：菩提心，己雖未度，願度未度。
X58n1010_p0486b18║老子云：聖人後其身，身先。儒家云：仁者博施濟眾，先人後己。三教皆同。）於是廣發同體
X58n1010_p0486b19║大悲，盡未來行四攝法，攝彼眾生，皆令歸真，同成佛
X58n1010_p0486b20║道。此即大悲心也。二者大智心。既興大智，誓度羣品。
X58n1010_p0486b21║品類既多，根器不同。即須廣事諸佛，廣學妙法，一一
X58n1010_p0486b22║證入，轉化眾生。此即大智心也。三者大願心。既欲廣
X58n1010_p0486b23║度眾生，遂興廣大悲智。然心惟本淨，久翳塵勞，習性
X58n1010_p0486b24║難頓銷除，法器須資磨寶。自慮輪迴諸趣，不遇佛法
X58n1010_p0486c01║勝緣，故發大願，備修萬行。行願相資，猶如車翼，運行
X58n1010_p0486c02║不退，直至菩提。此即大願心也。（華嚴經云：菩提心燈，以大悲為油，大願為炷，
X58n1010_p0486c03║大智為光。）然三心之中，大願為主，常持悲智，以度羣生。故
X58n1010_p0486c04║初發心，必先起願。華嚴行願經云：若人臨命終時，最
X58n1010_p0486c05║後剎那，一切諸根，悉皆散壞；一切親屬，悉皆捨離；一
X58n1010_p0486c06║切威勢，悉皆退失；一切財寶，無復相隨。唯此願王，不
X58n1010_p0486c07║相捨離，常為引導，直至菩提。是故汝等，聞此願王，莫
X58n1010_p0486c08║生疑念。（華嚴最後，普賢所說，定非虗妄，依此修行。）
X58n1010_p0486c09║次明五誓
X58n1010_p0486c10║一者眾生無邊誓願度，二者福智無邊誓願集，三者
X58n1010_p0486c11║佛法無邊誓願學，四者如來無邊誓願事，五者無上
X58n1010_p0486c12║正覺誓願成。持此五誓，念念運心無有間斷，是為具
X58n1010_p0486c13║菩提大心，是為持菩提心戒。三心五誓重疊相資，佛
X58n1010_p0486c14║佛道同不過於此，即是具足發阿耨多羅三藐三菩
X58n1010_p0486c15║提心也。
X58n1010_p0486c16║次勸常持菩提心
X58n1010_p0486c17║普告大眾，若僧若俗，既已發菩提大心，修菩薩妙道，
X58n1010_p0486c18║至誠普啟諸佛，一心普攝眾生，行住坐臥，常持此願，
X58n1010_p0486c19║不欺誑於六道，不失信於如來，廣設津梁，護持教法，
X58n1010_p0486c20║彌勒座下，皆證無生，千佛會中，俱為導首，能持此心，
X58n1010_p0486c21║則永不退失阿耨多羅三藐三菩提。
X58n1010_p0486c22║次勸度脫眾生
X58n1010_p0486c23║普告大眾，若僧若俗，從今身至佛身，誓欲度脫一切
X58n1010_p0486c24║眾生，普令入佛知見，黑闇岸下為作明燈，生死海中
X58n1010_p0487a01║為船筏，力雖未及，常運此心，念念相續，不令間斷，能
X58n1010_p0487a02║持此心否？若持此心，則永不退失阿耨多羅三藐三
X58n1010_p0487a03║菩提。
X58n1010_p0487a04║次勸積集福德
X58n1010_p0487a05║普告大眾，若僧若俗，從今身至佛身，誓欲於悲田敬
X58n1010_p0487a06║田，積集福德，亦捨內財外財，成就萬行。本為眾生修
X58n1010_p0487a07║道，須資福德勝緣，令無私己之心，欲受天人之報。力
X58n1010_p0487a08║雖未及，常運此心，念念相續，不令間斷。能持此心否？
X58n1010_p0487a09║若持此心，則永不退失阿耨多羅三藐三菩提。
X58n1010_p0487a10║次勸修學佛法
X58n1010_p0487a11║普告大眾，若僧若俗，從今身至佛身，誓欲修一切佛
X58n1010_p0487a12║法，窮一切教門，四無量心，六波羅蜜，法義深淺，因果
X58n1010_p0487a13║有無，性相二宗，頓漸二教，悉皆通達。開導眾生，力雖
X58n1010_p0487a14║未及，常運此心，念念相續，不令間斷。能持此心否？若
X58n1010_p0487a15║持此心，則永不退失阿耨多羅三藐三菩提。
X58n1010_p0487a16║次勸親事諸佛善知識
X58n1010_p0487a17║普告大眾：若僧、若俗，從今身至佛身，誓欲承事諸佛、
X58n1010_p0487a18║一切諸大菩薩、諸善知識；見善知識，情無厭足；事善
X58n1010_p0487a19║知識，心無疲懈；聞善知識所有教誨，欣樂順行，常學
X58n1010_p0487a20║善財童子所行之行；力雖未及，常運此心，念念相續，
X58n1010_p0487a21║不令間斷。能持此心否？若持此心，則永不退失阿耨
X58n1010_p0487a22║多羅三藐三菩提。
X58n1010_p0487a23║次勸修唯求佛果
X58n1010_p0487a24║普告大眾，若僧若俗，從今身至佛身，常願當來作佛，
X58n1010_p0487b01║不起二乘之心，願普與一切眾生同體，速成正覺，所
X58n1010_p0487b02║修善業，一一回向阿耨多羅三藐三菩提，所勸眾生，
X58n1010_p0487b03║一一令發無上道意，常修寶海梵志廣大悲願，力雖
X58n1010_p0487b04║未及，常運此心，念念相續，不令間斷，能持此心否？若
X58n1010_p0487b05║持此心，則永不退失阿耨多羅三藐三菩提。
X58n1010_p0487b06║次勸結菩提道俗
X58n1010_p0487b07║普告大眾，若僧若俗，從今身至佛身，與同發菩提心
X58n1010_p0487b08║道俗，生生世世，不相捨離，同願同心，同行同德，各修
X58n1010_p0487b09║定慧，分化眾生，或為兄弟，或為師長，迭相勸發，彼此
X58n1010_p0487b10║護持，一人失路，即同拯拔，一人證道，即共歸依，永無
X58n1010_p0487b11║猒倦，不相捨離，能持此心否？若持此心，則永不退失
X58n1010_p0487b12║阿耨多羅三藐三菩提。
X58n1010_p0487b13║次勸通圓頓經典
X58n1010_p0487b14║普告大眾，若僧若俗，既已發菩提大心，運菩提大行，
X58n1010_p0487b15║若不徹菩提心體，未合菩提法源，雖已發心，必滯摧
X58n1010_p0487b16║小。故須先悟圓明淨覺，本無無明，幻翳空華，俱非實
X58n1010_p0487b17║體，遠離執取，平如虗空，常於寂照心中，流出廣大大
X58n1010_p0487b18║悲智。如此則不滯諸相，不墮二邊，始為菩提正因，方
X58n1010_p0487b19║免枉受勞苦。若金剛圓覺，簡妙通明，華嚴涅槃，廣大
X58n1010_p0487b20║具足，儻同我志，竝望通經。
X58n1010_p0487b21║次明一切助菩提法
X58n1010_p0487b22║寶海梵志勸無量人發阿耨多羅三藐三菩提心，取
X58n1010_p0487b23║佛世界皆得受記，復勸三億弟子令其發心。中有一
X58n1010_p0487b24║人名曰樹提，白言：尊者！云何菩提？云何助菩提法？云
X58n1010_p0487c01║何菩薩修行菩提？云何繫念得於菩提？爾時，其師報
X58n1010_p0487c02║言：菩提者，即是菩薩之所修集四無量藏，所謂：無盡
X58n1010_p0487c03║福德藏、無盡智藏、無盡慧藏、無盡佛法和合藏，是名
X58n1010_p0487c04║菩提。如佛所說助菩提法，所謂：攝取清淨度生死法
X58n1010_p0487c05║門。善男子！捨財是助菩提法，調伏眾生故；持戒是助
X58n1010_p0487c06║菩提法，隨其所願得成就故；忍辱是助菩提法，三十
X58n1010_p0487c07║二相、八十隨形好具足故；精進是助菩提法，具足一
X58n1010_p0487c08║切諸事故；禪定是助菩提法，其心當得善調伏故；智
X58n1010_p0487c09║慧是助菩提法，知一切諸煩惱故；多聞是助菩提法，
X58n1010_p0487c10║得無礙辨故；福德是助菩提法，一切眾生之所須故；
X58n1010_p0487c11║思惟是助菩提法，成就斷疑故；慈心是助菩提法，成
X58n1010_p0487c12║就無礙心故；悲心是助菩提法，教化眾生無厭足故；
X58n1010_p0487c13║喜心是助菩提法，於正法中生愛樂故；捨心是助菩
X58n1010_p0487c14║提法，成就斷於愛憎故；聽法是助菩提法，成就滅五
X58n1010_p0487c15║葢故；出世是助菩提法，捨除一切世間故；阿蘭若是
X58n1010_p0487c16║助菩提法，滅不善業故；隨喜是助菩提法，增長善根
X58n1010_p0487c17║故；念處是助菩提法，分別身受心法成就故；正勤是
X58n1010_p0487c18║助菩提法，離一切不善法，行一切善法故；如意足是
X58n1010_p0487c19║助菩提法，成就身心輕利故；諸根是助菩提法，摧滅
X58n1010_p0487c20║一切煩惱故；覺是助菩提法，覺如實法故；六和是助
X58n1010_p0487c21║菩提法，調伏眾生令清淨故。是名攝取清淨度生死
X58n1010_p0487c22║法門。如是修行，即繫念得菩提也。如是等菩提心，今
X58n1010_p0487c23║應生欲，是道清淨，是道無漏，是道正直，是道安穩。汝等
X58n1010_p0487c24║應當專心作大誓願，取莊嚴佛土，隨意所求（莊嚴佛土，各各
X58n1010_p0488a01║不同也。或取淨土，或取穢土，具在悲華經中）。
X58n1010_p0488a02║次明菩薩四懈怠法
X58n1010_p0488a03║寶藏如來告毗舍那無垢言：菩薩有四懈怠，若菩薩
X58n1010_p0488a04║成就四法，於生死獄受諸苦惱，不能疾成阿耨多羅
X58n1010_p0488a05║三藐三菩提。何等為四？所謂下行、下伴、下施、下願。云
X58n1010_p0488a06║何下行？或有菩薩破口、身戒，不善護業，是名下行。云
X58n1010_p0488a07║何下伴？親近聲聞及辟支佛，共與同事，是名下伴。云
X58n1010_p0488a08║何下施？不能一切捨諸所有，於受者中心生分別，為
X58n1010_p0488a09║得天上快樂故而行布施，是名下施。云何下願？不能
X58n1010_p0488a10║一心願取諸佛淨妙世界，所作誓願不能調伏眾生，
X58n1010_p0488a11║是名下願（出悲華經）。
X58n1010_p0488a12║次明菩薩四速疾法
X58n1010_p0488a13║復有四法，菩薩成就則能疾成阿耨多羅三藐三菩
X58n1010_p0488a14║提：一者、能持禁戒，淨身、口、意，護持法行；二者、親近
X58n1010_p0488a15║修學大乘之人，與共同事；三者、所有之物能一切捨，
X58n1010_p0488a16║以大悲心施於一切；四者、一心願取種種莊嚴諸佛
X58n1010_p0488a17║世界，亦為調伏一切眾生。是名四法（出悲華經）。
X58n1010_p0488a18║次明發菩提心功德
X58n1010_p0488a19║天帝釋白法慧菩薩言：佛子！菩薩初發菩提心，所得
X58n1010_p0488a20║功德，其量幾何？法慧菩薩言：此義甚深，難說、難知、難
X58n1010_p0488a21║分別、難信解、難證、難行、難通達、難思惟、難度量、難趣
X58n1010_p0488a22║入；雖然，我當承佛威神之力而為汝說。佛子！假使有
X58n1010_p0488a23║人，以一切樂具，供養東方阿僧祇世界所有眾生，經
X58n1010_p0488a24║於一劫，然後教令淨持五戒；南、西、北方，四維、上、下，亦
X58n1010_p0488b01║復如是。此人功德，寧為多否？天帝言：此人功德，唯佛
X58n1010_p0488b02║能知。法慧言：此人功德，比菩薩初發心功德，百分不
X58n1010_p0488b03║及一，千分不及一，百千分不及一；如是，億分．百億分．
X58n1010_p0488b04║千億分．百千億分．那由他億分．百那由他億分．千那
X58n1010_p0488b05║由他億分．百千那由他億分．百萬那由他億分．乃至
X58n1010_p0488b06║優波尼沙陀億分．亦不及一。佛子！且置此喻。假使有
X58n1010_p0488b07║人，以一切樂具，供養十方阿僧祇世界所有眾生，經
X58n1010_p0488b08║於百劫，然後教令修十善道；如是供養，經於千劫，教
X58n1010_p0488b09║住四禪；經百千劫，教住四無量心；經於億劫，教住四
X58n1010_p0488b10║無色定；經百億劫，教住須陀洹果；經於千億劫，教住
X58n1010_p0488b11║斯陀含果；經於百千億劫，教住阿那含果；經於那由
X58n1010_p0488b12║他億劫，教住阿羅漢果；經於百千那由他億劫，教住
X58n1010_p0488b13║辟支佛道。是人功德，寧為多否？天帝言：此人功德唯
X58n1010_p0488b14║佛能知。法慧菩薩言：此人功德比菩薩初發心功德，
X58n1010_p0488b15║百分不及一，乃至優婆尼沙陀分亦不及一。何以故？
X58n1010_p0488b16║一切諸佛初發心時，不但為以一切樂具供養十方
X58n1010_p0488b17║十阿僧祇世界所有眾生，經於百劫乃至百千那由
X58n1010_p0488b18║他億劫故發菩提心；不但為教爾所眾生令修五戒．
X58n1010_p0488b19║十善業道．教住四禪．四無量．四無色定，教得須陀洹
X58n1010_p0488b20║果．斯陀含果．阿那含果．阿羅漢果．辟支佛道故發菩
X58n1010_p0488b21║提心；為令如來種性不斷故，為充徧一切世界故，為
X58n1010_p0488b22║度脫一切世界眾生故，為悉知一切世界成壞故，為
X58n1010_p0488b23║悉知一切世界中眾生垢淨故，為悉知一切世界自
X58n1010_p0488b24║性清淨故，為悉知一切眾生心樂煩惱習氣故，為悉
X58n1010_p0488c01║知一切眾生死此生彼故，為悉知一切眾生諸根方
X58n1010_p0488c02║便故，為悉知一切眾生心行故，為悉知一切眾生三
X58n1010_p0488c03║世智故，為悉知一切佛境界平等故，發於無上菩提
X58n1010_p0488c04║之心故，常為三世一切諸佛之所憶念，當得三世一
X58n1010_p0488c05║切諸佛與其妙法，即與三世一切諸佛體性平等，已
X58n1010_p0488c06║修三世一切諸佛助道之法，成就三世一切諸佛力、
X58n1010_p0488c07║無所畏，莊嚴三世一切諸佛不共佛法，悉得法界一
X58n1010_p0488c08║切諸佛說法智慧。何以故？以是發心當得佛故。應知
X58n1010_p0488c09║此人即與三世諸佛同等，即與三世諸佛境界平等，
X58n1010_p0488c10║即與三世諸佛功德平等，得如來一身、無量身究竟
X58n1010_p0488c11║平等真實智慧。初發心時，即為十方一切諸佛所共
X58n1010_p0488c12║稱歎，即能說法、教化、調伏一切世界所有眾生，即能
X58n1010_p0488c13║震動一切世界，即能光照一切世界，即能息滅一切
X58n1010_p0488c14║世界諸惡道苦，即能嚴淨一切世界，即能於一切世
X58n1010_p0488c15║界中示現成佛，即能令一切眾生皆得歡喜心，即能
X58n1010_p0488c16║入一切法界性，即能持一切佛種性，即能得一切佛
X58n1010_p0488c17║智慧光明。此初發心菩薩，不於三世少有所得，若諸
X58n1010_p0488c18║佛、若諸佛法，若諸菩薩、若諸菩薩法，若獨覺、若獨覺
X58n1010_p0488c19║法，若聲聞、若聲聞法，若出世間、若出世間法，若眾生、
X58n1010_p0488c20║若眾生法，唯求一切智，於諸法界心無所著，是名初
X58n1010_p0488c21║發阿耨多羅三藐三菩提心功德（出華嚴經？發心功德品，此約初住菩
X58n1010_p0488c22║薩說。今凡夫位中是初發菩提心，至初住位中是成就菩提心也）。
X58n1010_p0488c23║次通凡聖差別疑
X58n1010_p0488c24║或曰：菩提大心，聖賢境界，固非凡夫淺識所能造擬
X58n1010_p0489a01║也。故菩薩初住發大心，便能遊歷十方，廣作佛事。今
X58n1010_p0489a02║以大法勸諸凡夫，無乃根器不同乎？對曰：不然。凡聖
X58n1010_p0489a03║同源，本無差別。一念迷倒，自取沈淪。若悟性本圓明，
X58n1010_p0489a04║便與諸佛平等性上起菩提心。以此修行，即為菩薩
X58n1010_p0489a05║（菩薩者，大心眾生也）。何苦自薄，而謂凡夫隔絕哉？且凡夫位中，
X58n1010_p0489a06║三毒為本。今既誓捨財寶以化眾生，雖未盡行，自然
X58n1010_p0489a07║少貪；誓行四攝以化眾生，雖未盡行，自然少瞋；誓修
X58n1010_p0489a08║定慧以度眾生，雖未盡證，自然少癡。三法在心，便成
X58n1010_p0489a09║法器。所以菩薩不斷煩惱，唯興大悲。威德法門，誠不
X58n1010_p0489a10║虗設。又何疑而不為哉？且凡夫發心，是初發菩提心
X58n1010_p0489a11║也。初住發心，是成就菩提心也。若待初住方發此心，
X58n1010_p0489a12║初住之前，當修何法？除此菩提正路，盡為生死因緣。
X58n1010_p0489a13║但至輪回，何由證入。故釋迦如來，從初發心，即於無
X58n1010_p0489a14║量生中，事無量諸佛。一切佛所，發菩提心。直至然燈
X58n1010_p0489a15║佛前，方受遠記。寶藏佛會，始號大悲。固須千百生中，
X58n1010_p0489a16║方得成就。所以勸諸道俗，學我本師世尊。無以纔辨
X58n1010_p0489a17║教門，便為甚深法藏。粗識心性，定言無上菩提。須度
X58n1010_p0489a18║一切眾生，須求一切種智。賢劫千佛，皆種善根。自然
X58n1010_p0489a19║福智弘深，永作世間道首。普願大眾，以此文示此郡
X58n1010_p0489a20║及他州。與我有緣者，見此文當發菩提心。欲發心時，
X58n1010_p0489a21║請先隨力捨財物。或投一齋，供養三寶。或畫一像，精
X58n1010_p0489a22║進道場。然後依此正文，虔發大願。（準賢劫千佛經，一一佛於因地遇佛
X58n1010_p0489a23║時，皆先以財寶，乃至柳枝淨水等，世尊供養，然後發菩提心。悲華經，寶海梵志，勸無量人天，發菩提心。先令以
X58n1010_p0489a24║物獻佛，然後啟願。佛佛道同，故須導稟。）
X58n1010_p0489b01║啟發之後，念念運心，便為成佛正因，宜自深加喜慶。
X58n1010_p0489b02║道俗不乖於法侶，山川豈礙真智？幸因路人，垂示姓
X58n1010_p0489b03║字。
X58n1010_p0489b04║開成三年六月二十日緜州刺史裴休記
X58n1010_p0489b05║
X58n1010_p0489b06║勸發菩提心文（終）
X58n1010_p0489b07║
X58n1010_p0489b08║
X58n1010_p0489b09║
X58n1010_p0489b10║No. 1010-B
X58n1010_p0489b11║
X58n1010_p0489b12║菩提心文迺李唐相國裴休製作，誠為吾教革凡
X58n1010_p0489b13║入聖之基本。建烙火之後，想多漂沒，往往緇素未
X58n1010_p0489b14║廣聞見。今訪古今刊流通，少答王臣贊護佛乘之
X58n1010_p0489b15║深意者。
X58n1010_p0489b16║紹興壬申季夏既望日　淨照謹題
X58n1010_p0489b17║
X58n1010_p0489b18║No. 1010-C
X58n1010_p0489b19║
X58n1010_p0489b20║建保三年四月十八日，從大宋國得此本，披閱之
X58n1010_p0489b21║處隨喜尤深，仍同五月十八日夜子尅於栂尾之
X58n1010_p0489b22║練若臺，艸菴切，句加假字。樂同心道俗，時屬末代，
X58n1010_p0489b23║人無大心，今值此文，如穢庭得摩尼無限，末世有
X58n1010_p0489b24║憑成佛，願生生世世須此文矣。沙門高辨