X58n1013_p0514b01║
X58n1013_p0514b02║
X58n1013_p0514b03║
X58n1013_p0514b04║
X58n1013_p0514b05║No. 1013
X58n1013_p0514b06║華嚴法相槃節（并序）
X58n1013_p0514b07║
X58n1013_p0514b08║東京南任薗講經　道通　述
X58n1013_p0514b09║大覺示滅，法日潛輝。教逐機差，不可局執。性相互資，
X58n1013_p0514b10║其見圓妙。（道通）夙附真乘，窮居講肆。論聽宣益，經傳
X58n1013_p0514b11║妙空。退慚先哲，無裨後學。屢經患難，倍覺衰遲。築室
X58n1013_p0514b12║城南，苟延歲月。而二三學者，由不我弃，日以講席為
X58n1013_p0514b13║事。因閱舊篋，得所論法義，謂曰槃節。其間染淨相融，
X58n1013_p0514b14║依緣增約。慢體慢類，假我假法。三境五果之微言，四
X58n1013_p0514b15║緣十因之妙說。自共相之能詮，表無表之分限。依理
X58n1013_p0514b16║依事之殊，迷杌迷人之異。真可謂槃根錯節之義，鏘
X58n1013_p0514b17║金振玉之文。不學而知，但聞其言，未見其人哉。非欲
X58n1013_p0514b18║成一家之說，用塞學者之問耳。同心之士，毋我笑焉。
X58n1013_p0514b19║壬寅正月望。
X58n1013_p0514b20║今釋此文，略有四十四章。
X58n1013_p0514b21║一百法義迷諦義大乘伏斷義
X58n1013_p0514b22║小乘伏斷義緣覺伏斷義大乘資粮加行義
X58n1013_p0514b23║見道義相見道緣義
X58n1013_p0514b24║頓漸斷二師，有十四解、十一解相見道安立諦義
X58n1013_p0514c01║六現觀義修道義十地作釋義
X58n1013_p0514c02║十勝行義十重障義十真如義
X58n1013_p0514c03║轉依義四涅槃義四智義
X58n1013_p0514c04║三境義假我法義二十七聖義
X58n1013_p0514c05║表無表義問答料揀義自共相義
X58n1013_p0514c06║種子六義殘果義能熏新熏義
X58n1013_p0514c07║四分義迷杌義四業義
X58n1013_p0514c08║滅盡定義五果義因緣義
X58n1013_p0514c09║等無間義所緣緣義增上緣義
X58n1013_p0514c10║十因十五依義福非福義八解義
X58n1013_p0514c11║名色支義揀十二有支漏俱義
X58n1013_p0514c12║二種生死義
X58n1013_p0514c13║一百法義
X58n1013_p0514c14║唯遮心外境，以見所變相揀之識表心不空，故說五
X58n1013_p0514c15║位共一百法。一、自性有八：一、眼識，二、耳，三、鼻，四、舌，五、
X58n1013_p0514c16║身，六、意，七、根，八、異熟，二、相應，五、十一、遍行，五、別境，五、
X58n1013_p0514c17║善，十一、根隨，二、十六、不定。四、三分位有十一：色、聲、香、
X58n1013_p0514c18║味、觸、法，眼、耳、鼻、舌、身、浮塵根。四、差別二十四：一、得，二、
X58n1013_p0514c19║命根，三、眾同分，四、異生性，五、無想定。五、實性有六：一、
X58n1013_p0514c20║擇滅，二、非擇滅，三、想受滅，不動、虗空、真如。
X58n1013_p0514c21║識自性者
X58n1013_p0514c22║前五識通善、不善、無記，唯緣現量因。第六引亦有
X58n1013_p0514c23║任運分別，三十一心所俱唯薰相，分名言種與
X58n1013_p0514c24║當報親因。
X58n1013_p0515a01║六意識具三性，通俱生、分別緣。現、比、非三量，招總、
X58n1013_p0515a02║別報。五十一、心所俱薰，見相分種。一、念善惡業，
X58n1013_p0515a03║總報、增上緣。
X58n1013_p0515a04║七末那識有覆無記性，唯緣非量執，第八為我。十
X58n1013_p0515a05║八、心所相續不斷二執，常起薰見分種與相㒵
X58n1013_p0515a06║差別增上緣。
X58n1013_p0515a07║八藏識無覆無記性，遍行五心所俱，唯緣現量種
X58n1013_p0515a08║子。根、身、器、界、藏、漏、無漏種，雖非煩惱，然是報體，
X58n1013_p0515a09║前異熟滅，後異熟生。無記有四：一、威儀，二、工巧，
X58n1013_p0515a10║三、變化，四、異熟。前三無記薰，名言種第四，無記
X58n1013_p0515a11║劣第八，全前六一分，但酧前世因，更不薰種子。
X58n1013_p0515a12║識相應者
X58n1013_p0515a13║恒依心起，與心相應，繫屬於心，取境行相，顯體
X58n1013_p0515a14║外皆作用。遍行有五，遍在八識、三性、三界、三世、
X58n1013_p0515a15║有漏、無漏。
X58n1013_p0515a16║一、觸，謂三和、分別、變易。令心、心所觸境為性，受、想、
X58n1013_p0515a17║思等所依為業，根、境、識三更相隨順。觸依彼生，
X58n1013_p0515a18║令彼和合互為因果，順生心所功能名變易，觸
X58n1013_p0515a19║似彼生名分別。
X58n1013_p0515a20║二、作意是意之作，警心為性，於應起者或現識，同
X58n1013_p0515a21║時於所緣境引心為業，警心、心所令趣前境。
X58n1013_p0515a22║三、受領納為性，起愛為業。然境界受非共餘法，於
X58n1013_p0515a23║逆順俱非境定屬己者，名境界受。
X58n1013_p0515a24║四、想取像為性，施設種種名言為業，從因從果取
X58n1013_p0515b01║青黃等共相境起言說故。
X58n1013_p0515b02║五、思令心造作為性，於善惡境役心為業，正因邪
X58n1013_p0515b03║因俱非相是，所發身語因即是相，所以有三。
X58n1013_p0515b04║別境有五
X58n1013_p0515b05║此五緣四境起：一、所樂，二、決定，三、曾習，四、所觀，
X58n1013_p0515b06║五、所觀。皆有所緣境事，多分不同，不定俱起。
X58n1013_p0515b07║一、欲於所樂境欲觀察者，皆有欲生，任運即無。希
X58n1013_p0515b08║望為性，懃依為業。懃通三性：於不善懃即是懈
X58n1013_p0515b09║怠，於無記懃即是勝解，於善懃即是精進。境有
X58n1013_p0515b10║三解：一、所欣，二、所求，三、所觀察。
X58n1013_p0515b11║二、勝解於決定境印持為性，不可引轉為業，於邪
X58n1013_p0515b12║正俱非教印持，更有異緣不能引轉，於猶豫境
X58n1013_p0515b13║即無。
X58n1013_p0515b14║三、念於曾習境，令心明記為性，定依為業。體境類
X58n1013_p0515b15║境，應分四句：一、染心緣苦集體，是體家類。二、染
X58n1013_p0515b16║心緣無漏名，是名家類。三、見道證真如體，是名
X58n1013_p0515b17║家類。四、無漏心緣苦集名，是體家類。
X58n1013_p0515b18║前五第八汎觀，不名類境，非是曾習，故不起念。
X58n1013_p0515b19║四、定於所觀境令心專注，不散為性，智依為業，於
X58n1013_p0515b20║得失非境中決擇智生。心專注言非唯一境，不
X58n1013_p0515b21║爾，見道十六心應無智定生，若不專注無有定
X58n1013_p0515b22║生，故非遍行。
X58n1013_p0515b23║五、慧於所觀境揀擇為性，斷疑為業，於得失俱非
X58n1013_p0515b24║境中慧推求，若愚昧心中無有揀擇，故非遍行。
X58n1013_p0515c01║此五緣四種境生，非定俱起，應說此五單。單起
X58n1013_p0515c02║有五能所別觀，唯於所觀境別起定慧，為止散
X58n1013_p0515c03║心而不揀擇有定無慧，如戲忘天。或於所觀不
X58n1013_p0515c04║專注推求法相有慧無定。
X58n1013_p0515c05║諸門料揀有十一
X58n1013_p0515c06║一、列名，二、出體，三、業，四、八識有無。有義：前五識
X58n1013_p0515c07║無，此自性散動不能推度。有義：前五容有，雖無
X58n1013_p0515c08║增上別境，亦有微劣樂欲。未自在位五、八全無，
X58n1013_p0515c09║六、七一分得自在時，八地已去八種識心，此五
X58n1013_p0515c10║定有如遍行五。
X58n1013_p0515c11║五、五受相應。有義樂欲除憂苦，餘四通三受。有
X58n1013_p0515c12║義五受俱相應，論說憂根於無上法思慕愁戚
X58n1013_p0515c13║求欲證故，於淺苦處求解脫故。此五復依三性、
X58n1013_p0515c14║三學、三斷、漏無漏、報非報六門，與煩惱、隨惑、善
X58n1013_p0515c15║心等，或俱或不俱，至下當知。
X58n1013_p0515c16║善十一者，唯善心俱名善心，所謂信、慚等，定有十
X58n1013_p0515c17║一，合為八。
X58n1013_p0515c18║一、信於實德，能（處也）深忍樂欲（果也），心淨為性，對
X58n1013_p0515c19║治不信為業，自性澄清，能淨餘心所，是信別相。
X58n1013_p0515c20║實中通三，性實招當，報漏無漏，一切法德中唯
X58n1013_p0515c21║善。三寶有六：一、住持塑畫佛，黃卷法，染衣僧。二、
X58n1013_p0515c22║小乘丈六佛，阿含法，四果僧。三、地前千丈佛，住
X58n1013_p0515c23║行向法，三賢僧。四、地上十重他受用佛，十度隨
X58n1013_p0515c24║增法，十地菩薩僧。五、等覺報身佛，圓融法，補處
X58n1013_p0516a01║一生僧。六、一心覺照佛，軌持法，無諍僧。
X58n1013_p0516a02║二、慚愧合說。崇重賢善，是慚別相；輕拒暴惡，是愧
X58n1013_p0516a03║別相；於聖教力生慚緣，於世間力生愧緣；賢人
X58n1013_p0516a04║善法顯慚緣，惡人惡法顯愧緣；羞恥過罪，是二
X58n1013_p0516a05║通相。此二不必雙具，隨緣一境，增劣不同，淨土
X58n1013_p0516a06║中亦有愧生。
X58n1013_p0516a07║三、無貪等三根。如何名根？生善勝故，對治不善故，
X58n1013_p0516a08║名為善根。
X58n1013_p0516a09║無貪於有，有具三界五蘊也。無染為性，對治貪
X58n1013_p0516a10║生善為業。
X58n1013_p0516a11║無嗔於苦，苦具三界五蘊，無恚為性，生善為業。
X58n1013_p0516a12║無癡，於諸理事無闇為性，別有自性生善為業。
X58n1013_p0516a13║四、勤謂精進，勇捍為性，勇非染法，捍非無記。三、善
X58n1013_p0516a14║根後起治懈怠。
X58n1013_p0516a15║五、輕安。有云：欲界有遍於善心引定者，亦有調暢。
X58n1013_p0516a16║有云：欲界無輕安，不遍善心，唯定地有，堪任為
X58n1013_p0516a17║性，對治昏沉。
X58n1013_p0516a18║六、不放逸，即用無貪及勤四法為體，於所修事防
X58n1013_p0516a19║修為性，雖信慚等亦有此能，而非根依。
X58n1013_p0516a20║七、行捨，於念中平等正直而住，由不放逸，先除雜
X58n1013_p0516a21║染；已行捨，令心淨住，對治掉舉。
X58n1013_p0516a22║八、不害。於諸有情不惱，為性無嗔，實有不害。依彼
X58n1013_p0516a23║一分，假立無嗔與樂，不害拔苦，為顯慈悲二相
X58n1013_p0516a24║別故。
X58n1013_p0516b01║諸門料揀有十二
X58n1013_p0516b02║一、列名，二、出體，如文。問：寧淨少染？答：據實等，約
X58n1013_p0516b03║迷悟，通局不同。三、業用，四、三假，不放逸、行、捨、不
X58n1013_p0516b04║害，餘八實有，五、自類俱起。有云：十一中，四遍善
X58n1013_p0516b05║心為信與三根，餘七不定。有云：十遍善心報得
X58n1013_p0516b06║輕安，在定地有。六、八識隨位有無不定，前六定
X58n1013_p0516b07║地皆有散𨷂輕安。七、八因無果有。七、十法與五
X58n1013_p0516b08║受俱，除憂受、苦受，遍三界故。八、此十與遍行別
X58n1013_p0516b09║境皆不違，得俱起故，遍漏、無漏故。九、此十三性
X58n1013_p0516b10║中唯善。十、此十欲界，除輕安，餘十通三界。十一、
X58n1013_p0516b11║此十學、無學皆通。十二、此十一非見所斷，通修
X58n1013_p0516b12║所斷者是有漏，善及非所斷者是劣無漏。信等
X58n1013_p0516b13║五根
X58n1013_p0516b14║染淨相翻。頌曰：
X58n1013_p0516b15║行相相翻捨慢悼，疑見三大性對治，
X58n1013_p0516b16║根三大四小中隨，總名染淨相翻義。
X58n1013_p0516b17║若此行違彼行，即行相相翻；若違彼體，即體性、
X58n1013_p0516b18║行相俱相翻；若通三性雜善染者，翻入別境性，
X58n1013_p0516b19║對治善慧性。治染慧根本煩惱有六，諸論立名
X58n1013_p0516b20║不同，有三解：一、五蘊論疑、俱二見之後，彼約唯
X58n1013_p0516b21║分別者，通俱生分別在前；二、百法論無明在慢
X58n1013_p0516b22║後，彼約通利鈍者在先。五、見及疑唯利、惑迷理，
X58n1013_p0516b23║貪、嗔、慢通迷事、理。三、唯識論為不善根在前，所
X58n1013_p0516b24║以慢非不善根在無明後。
X58n1013_p0516c01║一、貪於有有，具染著為性，
X58n1013_p0516c02║二、嗔於苦苦，具增恚為性，
X58n1013_p0516c03║三、癡，於諸理事迷暗為性，此三皆能生苦為業。
X58n1013_p0516c04║四、慢，恃己於他高舉為性，能障不慢，生苦為業，於
X58n1013_p0516c05║德有德，心不謙下，輪轉受苦，故有七體。九類，於
X58n1013_p0516c06║三品境起三品心，勝劣分上下，齊等便為中。前
X58n1013_p0516c07║四慢緣外境，起他我見，是凌減慢；後三緣內我
X58n1013_p0516c08║見，起恃己慢，無別法數，故不立類。七體者，一、單
X58n1013_p0516c09║慢，於下品境起於劣計己勝，於中品境於等計
X58n1013_p0516c10║己等。二、過慢，於中品境起於等計己勝，於上品
X58n1013_p0516c11║境起於勝計己等。三、慢過慢，唯上品境起於勝
X58n1013_p0516c12║計己勝。四、卑慢，唯上品起。五、增上慢，少得為多。
X58n1013_p0516c13║六、我慢，計蘊為我。七、邪慢，全無為有。九類者：我
X58n1013_p0516c14║勝（過慢類）、我等（慢類）、我劣（𢍉慢類）、有我勝（𢍉慢）、有我劣（過慢
X58n1013_p0516c15║類）、無我勝（慢類）、無我劣（𢍉慢類）、無我等（過慢類）。前三類
X58n1013_p0516c16║將自望他，後六類將他望自。有是表義，無是遮
X58n1013_p0516c17║義。所緣境上品，能緣心下品。本論云：六於中上
X58n1013_p0516c18║生，三於卑慢生，是我劣、有勝、無劣。若依品類足
X58n1013_p0516c19║論，三依一品生，為我勝、有劣、無等，皆過慢類。三
X58n1013_p0516c20║依三品生，為我等、有劣、無劣。依三一品生，我勝、
X58n1013_p0516c21║有劣、無劣，皆卑慢類。本論則多分不同，足論則
X58n1013_p0516c22║即復有過。
X58n1013_p0516c23║五、疑：於諸理事猶豫為性，能障不疑；於他世因果、
X58n1013_p0516c24║三寶、四諦生疑。雖通緣理事為相，唯迷理惑，非
X58n1013_p0517a01║如二取唯緣事迷事。
X58n1013_p0517a02║六、身見染慧為性。分別行緣蘊不分別所起處有
X58n1013_p0517a03║二十句。如於五蘊中執色為我，我有色，色屬□
X58n1013_p0517a04║我，我在色中。五蘊總相計之，有五箇我見，十五
X58n1013_p0517a05║箇我所見。若執一蘊為我，何蘊是所起處，則一
X58n1013_p0517a06║蘊為我，餘四蘊下皆有三箇我所見，共有十二
X58n1013_p0517a07║箇我所見。五蘊計之，便有六十五箇我我所見。
X58n1013_p0517a08║七、邊見，執斷有七，計常有四，十染慧為性。我見後
X58n1013_p0517a09║起，前際有八。四遍常，為我及世間是有、是無、是
X58n1013_p0517a10║亦有無、是非有無。四一分常，為我常、他無常、有
X58n1013_p0517a11║無、俱是、俱非。後際有三十二，有想有十六，為我
X58n1013_p0517a12║後世是有、是無、俱是、俱非，計色身也。四邊我，是
X58n1013_p0517a13║有邊、無邊、俱是、俱非。四我，是小想、大想、種種想、
X58n1013_p0517a14║無邊想。四我，苦、樂、俱是、俱非。無想有八。四我，有
X58n1013_p0517a15║色、無色、俱是、俱非。四有邊等四句，後際非有想
X58n1013_p0517a16║非無想八句。四我，是有、無、俱是、俱非。四我，是有
X58n1013_p0517a17║邊、無邊等四句。斷見有七，為眾生死後斷滅，欲
X58n1013_p0517a18║界人天為二、色界為一、無色為四。有四十七種
X58n1013_p0517a19║斷常邊見，依何地繫、何地定散尋伺？
X58n1013_p0517a20║八、邪見有十五種，染慧為性，撥無因果，親迷諦理。
X58n1013_p0517a21║二、無因論者：一、從無想將死，不能憶入心前事，
X58n1013_p0517a22║便生撥謗；二、從無想沒，因尋伺所起，便生撥謗；
X58n1013_p0517a23║三、撥無因果，或有或無，或俱非俱是。四、不死矯
X58n1013_p0517a24║有四句，五種計現在樂為涅槃：一、執欲界人天
X58n1013_p0517b01║樂；二、計初禪樂；三、計二禪樂；四、計三禪樂；五、計
X58n1013_p0517b02║隨第六。全具前五，有大隨八，并中隨二，及小隨三。
X58n1013_p0517b03║五、受俱門，中隨二，大隨八，五受俱；小隨十，四受
X58n1013_p0517b04║俱。除樂受，　六別境門皆得俱。　七、根本門，中
X58n1013_p0517b05║二、大八與根本容起，小隨十法不與見、疑俱，忿
X58n1013_p0517b06║等五法與慢、癡俱。此中已有體者，取不相違，得
X58n1013_p0517b07║俱與他性相應，非自性也。　八、三性門，小隨七
X58n1013_p0517b08║中，隨二唯不善性，小三、大八通二性。　九、三界
X58n1013_p0517b09║門，不善唯欲界有，覆通上二界。　十、隨煩惱皆
X58n1013_p0517b10║非學、無學，彼唯善性。　十一俱為有事，　十二
X58n1013_p0517b11║並皆有漏。
X58n1013_p0517b12║不定有四，謂悔、眠、尋、伺，下二各有淺深。二於善染
X58n1013_p0517b13║遍行別境皆不定起，體通三性，唯在意地。依於
X58n1013_p0517b14║尋、伺有染、離染立三地別，不依彼種子及理行
X58n1013_p0517b15║有無。一、悔謂追悔。先所造業，後方追悔。惡作
X58n1013_p0517b16║為因，追悔是果。二、眠令心昧，略為性有。五蓋、
X58n1013_p0517b17║八纏，體通三性。非思慧為體，別有自性。量云：悔
X58n1013_p0517b18║眠是有法，非思慧想宗是纏性故，如無慚。三、
X58n1013_p0517b19║尋伺合說，用思慧為體，令心忩遽，於意言境麤
X58n1013_p0517b20║轉細轉為性。思為尋體淺，慧為尋體深；思為伺
X58n1013_p0517b21║體淺，慧為伺體深。尋伺各有染淨，二分無起，從
X58n1013_p0517b22║二俱通，不深推度及深推度。或云：思增慧劣為
X58n1013_p0517b23║尋，慧增思劣為伺。或云：思慧俱劣為尋，思慧俱
X58n1013_p0517b24║增為伺。
X58n1013_p0517c01║五蓋者，覆義也。一、欲貪蓋，覆出家。二、嗔蓋，覆正行。三、
X58n1013_p0517c02║昏沉蓋，覆定，本為對治掉舉，不覺引生睡眠。四、
X58n1013_p0517c03║掉舉惡造蓋，覆慧，高明之心對治昏沉，不覺引
X58n1013_p0517c04║生散亂。五、疑蓋，覆捨，雙捨前四，不高不下，不覺
X58n1013_p0517c05║引生疑。
X58n1013_p0517c06║八纏者，昏沉睡眠纏、掉舉惡作纏、慳嫉纏、無慚愧
X58n1013_p0517c07║纏。
X58n1013_p0517c08║諸門料揀有十二
X58n1013_p0517c09║一、假實門。前二實，後二假。二、自類單單可想
X58n1013_p0517c10║應。三、諸識唯意。四、五受容起。五、別境容
X58n1013_p0517c11║起。六、善位不定七、根本不定。八、隨惑不
X58n1013_p0517c12║定。九、三性不定。十、三界欲全，中間一分，上
X58n1013_p0517c13║二全無。十一、三學容有。十二、三斷染者見
X58n1013_p0517c14║所斷，無記修所斷，善者非斷。
X58n1013_p0517c15║上總六位五十一心所俱生。頌曰：
X58n1013_p0517c16║五法五俱起（遍行五），九法必六俱（別境五，不定四，有遍行五俱），
X58n1013_p0517c17║九法定十四（癡八，大隨遍行），二十一十五（善十，小三，貪、慢、疑與五見），
X58n1013_p0517c18║三法起十六（輕安、無慚、無愧、癡，遍行五法，大隨八，中隨二，善十，有輕安并遍行五十
X58n1013_p0517c19║六），八法十七俱（小七，如起一時有；中二，大八，癡及遍行五）。是心所相
X58n1013_p0517c20║應，慧者應當悉，
X58n1013_p0517c21║三、分位者，有十：一、是心心所起處分位；五、根；六、塵。
X58n1013_p0517c22║四、差別者，有二十四不相應，依前三分位假立，謂
X58n1013_p0517c23║一得、二命根、三眾同分、四異生性、五無想定、六
X58n1013_p0517c24║滅盡定、七無相報、八名身、九句身、十文身、十一
X58n1013_p0518a01║生、十二老、十三住、十四無常、十五流轉、十六定
X58n1013_p0518a02║異、十七相應、十八勢速、十九次第、二十時、二十
X58n1013_p0518a03║一方、二十二數、二十三和合、二十四不和合。
X58n1013_p0518a04║五、六無為者：一、擇滅無為，因斷障得三乘見道；二、
X58n1013_p0518a05║非擇滅無為，闕緣不生善無記法；三、不動無為，
X58n1013_p0518a06║妄心不生；四、想受滅無為，報得；五、虗空無為，離
X58n1013_p0518a07║礙假說；六、真如無為，常住不變。
X58n1013_p0518a08║迷諦義
X58n1013_p0518a09║夫見道所斷十煩惱，十俱斷頓，以真見道總緣諦故，
X58n1013_p0518a10║分別煩惱，迷於四諦，有總有別，而四句。
X58n1013_p0518a11║一數總，謂十煩惱迷四諦，三界一百十二兼修道，共
X58n1013_p0518a12║有一百九十三種。　二行總，苦集是彼因依處，滅道
X58n1013_p0518a13║是彼煩惱怖畏處，能斷彼。　三數別，二唯迷苦，八通
X58n1013_p0518a14║迷四，身邊二見苦處起別，定非我扃苦。四行別，謂疑
X58n1013_p0518a15║後三見親迷苦理，二取唯迷事緣，前三見從他而生，
X58n1013_p0518a16║如貪嗔慢通迷理事唯疎，無明通迷理事唯親，若親
X58n1013_p0518a17║緣理必親迷疑及三見，若疎緣理未必親迷，為二取
X58n1013_p0518a18║緣事必迷事，若獨頭貪嗔慢亦親迷滅道，若貪嗔慢
X58n1013_p0518a19║三隨見疑引生是疎迷理，惑若隨二取引生是疎迷
X58n1013_p0518a20║事，俱生無明通迷理事，獨頭無明親迷四諦理。且如
X58n1013_p0518a21║無明迷於一諦，邪見與疑同時起，初起時依諦增，近
X58n1013_p0518a22║引生貪嗔慢，所緣諦增依諦劣，此見疑是何諦下惑？
X58n1013_p0518a23║答：此隨緣判諦，依即是緣。若作遠諦判，依增緣約隣
X58n1013_p0518a24║近引，故局依緣；增依約疎遠引，故局緣。若作迷諦，則
X58n1013_p0518b01║有四句：一、依緣俱增親引親，二、依緣俱約疎引疎，三、
X58n1013_p0518b02║依增緣約親引疎，四、緣增依約疎引親。若依即是緣，
X58n1013_p0518b03║隨緣判諦，所緣不定，故有依苦身而起，緣二諦、三諦
X58n1013_p0518b04║而起貪等。若緣即依，隨緣判諦，依不定故，依多諦而
X58n1013_p0518b05║緣一諦。若依緣各異，初起隨依，後起隨緣。
X58n1013_p0518b06║大乘伏斷義
X58n1013_p0518b07║第七識中俱生二障，現行伏在八地已去，若斷彼種
X58n1013_p0518b08║至金剛心。第六識中二障種理，分別迷於四諦，見道
X58n1013_p0518b09║斷俱生種理，迷三界事、心地理。九地俱生從麤至細
X58n1013_p0518b10║分為九品，前八品俱生迷事，第九品通迷理事，一地
X58n1013_p0518b11║有九品，九地便有八十一品。於見道前伏下俱生現
X58n1013_p0518b12║行迷理事惑，其分別二障迷四諦理，有一百七十二
X58n1013_p0518b13║義不伏便斷，於見通前一無數劫伏除二取俱生現
X58n1013_p0518b14║行。若二乘人，獨覺迴心至大乘十信，初心經十千劫。
X58n1013_p0518b15║若初果迴心有八萬劫，二果迴心有六萬劫，三果迴
X58n1013_p0518b16║心有四萬劫，四果迴心有二萬劫。
X58n1013_p0518b17║小乘伏斷義
X58n1013_p0518b18║聲聞人從他聞法至自乘見道，利根者三生，鈍根者
X58n1013_p0518b19║六十，小劫有四類修，皆猒喧求靜。一、見道前伏惑，
X58n1013_p0518b20║超伏下欲界俱生前六品，入見道不出，便證第二果。
X58n1013_p0518b21║若伏下欲界九品俱生惑，入見道不出，超二果，證三
X58n1013_p0518b22║果。上二界有七十二品惑，共障無學。二、次第得果，
X58n1013_p0518b23║起一無間道、一解脫道。斷惑一品，依初禪，未至定。
X58n1013_p0518b24║三、見道後，束惑超九品，俱生惑束九大品。斷欲界初
X58n1013_p0518c01║品時，即斷至有頂地初品，由意樂力是利根者。四、
X58n1013_p0518c02║超斷不超果：伏惑至五品若斷，只得初果；伏至七八
X58n1013_p0518c03║品若斷，只得二果；若斷第九，便得不還。下八地，前八
X58n1013_p0518c04║品迷事，第九品通迷理事，伏至無所有處，只得三果。
X58n1013_p0518c05║非非想一地，不伏便斷。彼無欣厭相，便證無學。
X58n1013_p0518c06║欲界九品俱生惑共閏七生者，上上品獨閏二生，上
X58n1013_p0518c07║中、上下共閏二生，中上品獨閏一生，中中品、中下品
X58n1013_p0518c08║共閏一生，此上是一來果。下上品獨閏半生，下中品、
X58n1013_p0518c09║下下品共閏半生，是不還果。
X58n1013_p0518c10║緣覺伏斷義
X58n1013_p0518c11║緣覺見生滅緣，發修行心，厭喧求靜。利根小乘，或云
X58n1013_p0518c12║獨覺，從果為名，於見道前百劫練根，伏下九地俱生
X58n1013_p0518c13║迷事惑，至無所有處。入見道時，三界分別俱生頓斷
X58n1013_p0518c14║法已，後入觀不出。用九無聞道、九解脫道、法智、法忍、
X58n1013_p0518c15║上下四諦，共三十二心，并總一無間、一解脫，其有五
X58n1013_p0518c16║十二心證無學果。
X58n1013_p0518c17║大乘資粮加行義
X58n1013_p0518c18║一、資粮位：依因力、善友力、作意力、資粮力。自聞無漏
X58n1013_p0518c19║教法，薰習已去，發深固大菩薩心四弘誓願，於一阿
X58n1013_p0518c20║僧祇劫，善備福德、智慧二種資粮，又名順果解脫分。
X58n1013_p0518c21║善勝解心中，修起四十心，所謂十信、十住、十迴向。為
X58n1013_p0518c22║入見道，復修加行。
X58n1013_p0518c23║二、加行位有四：一、燸位依明得定，發下品尋伺。望無
X58n1013_p0518c24║漏聖智名明，明即所得。定能發慧，慧即尋伺。覺資粮
X58n1013_p0519a01║位中，一切法名義，各有自性差別。所薰所取，種子伏
X58n1013_p0519a02║之。假有學無，離識非有。二、頂位依明增定，發生上
X58n1013_p0519a03║品尋伺重觀，順無所取，名等四法假有實無，先所薰
X58n1013_p0519a04║種子不生，現行已得純熟。三、忍位依印順定，發生
X58n1013_p0519a05║下品如實智。印前所取無，順後能取無。若印寬順狹，
X58n1013_p0519a06║印通初品、後品，樂順在中品。若印順皆寬者，下品印
X58n1013_p0519a07║無所取，即是順無，中品順即是印也。上品印無能取，
X58n1013_p0519a08║順後世第一也。若印順皆狹，印即初、後品，順通中、後
X58n1013_p0519a09║品。下忍名印中忍，樂順上忍印。順忍即印，印即是智。
X58n1013_p0519a10║四、世第一位，依無間定發生上品如實智，一念双
X58n1013_p0519a11║印前能所空，名世第一，異生性中最後念故。有漏無
X58n1013_p0519a12║間有無漏起，無漏無有有漏生。既無實境離能取識，
X58n1013_p0519a13║寧有實識離所取境？如實無漏智生，我法二執俱無，
X58n1013_p0519a14║故名世第一也。　若入見道，唯依欲界身第四禪心，
X58n1013_p0519a15║餘二厭心非殊勝故。　𤏙、頂、忍位通依諸二禪、三禪、
X58n1013_p0519a16║靜慮，世第一唯依第四禪心入見道。若二乘四善根，
X58n1013_p0519a17║唯依初禪未至定迴心入；大乘見道，唯斷所知障，許
X58n1013_p0519a18║依色界身入。
X58n1013_p0519a19║見道義
X58n1013_p0519a20║若時於所緣，智都無所得，爾時住唯識，離二取相故。
X58n1013_p0519a21║心境相稱，如智冥合，離二取，絕戲論。能證之智有三：
X58n1013_p0519a22║一云相見俱無，說無二取；二云二分俱有，若無相緣
X58n1013_p0519a23║色，應得聲無，見非能緣；三云見有相無，無分別見分
X58n1013_p0519a24║狹，帶真如體相起。今世第一無漏智生，體會真如，名
X58n1013_p0519b01║為見道。初照理故，多生歡喜。本論云：實斷二障分別
X58n1013_p0519b02║隨眠，實證二空所顯真理，雖多剎那，事方究竟，而相
X58n1013_p0519b03║第故，總名一心。
X58n1013_p0519b04║相見道緣非安立
X58n1013_p0519b05║無漏後得智見分，緣真見道理，作三心倣之：一、緣內
X58n1013_p0519b06║遣有性假智，除下品二障惑；二、外遣諸法假智，除法
X58n1013_p0519b07║執中品惑。三、遍遣內外假智，除上品二障。若小乘倣
X58n1013_p0519b08║法，俱是煩惱障，若大乘倣法，有情、諸法是二障，麤者
X58n1013_p0519b09║分二，細者為一。第三、倣證前二心。總別既殊，緣名法，
X58n1013_p0519b10║總緣名類。三緣下名法，緣上名類。若別倣用二無間
X58n1013_p0519b11║道，合倣用一解脫道。
X58n1013_p0519b12║漸斷十四解
X58n1013_p0519b13║有云：此中二空、二障漸斷漸證，以有理淺深，障有麤
X58n1013_p0519b14║細異故。一、二障各分三品，次第斷之：用六無間、六解
X58n1013_p0519b15║脫、二勝進共十四心；二、用十三心除中間勝進；三、用
X58n1013_p0519b16║十二心除末後勝進；四、若用後無間，即前解脫有八
X58n1013_p0519b17║心；六無間、一解脫、一勝進；五、用七心除末後勝進；六、
X58n1013_p0519b18║二障各分二品：用四無間、四解脫、二勝進；七、除末後
X58n1013_p0519b19║勝進；八、除中間勝進；九、用後無間，即前解脫有五心；
X58n1013_p0519b20║十、除末後勝進；十一、二障麤者別斷，細者合斷七心；
X58n1013_p0519b21║十二、除末後勝進六心；十三、後無間，即前解脫有四
X58n1013_p0519b22║心；十四、除末後勝進有三心。
X58n1013_p0519b23║頓斷十一解
X58n1013_p0519b24║有云：此中二空二障，頓斷頓證，以真見道不別緣故。
X58n1013_p0519c01║二障共作二大品，用三無間、三解脫、一勝進七心，除
X58n1013_p0519c02║末後勝進六心。若後無間，即前解脫四心，除末後勝
X58n1013_p0519c03║進三心。若二障麤細共二品，二無間、二解脫、一勝進，
X58n1013_p0519c04║除末後勝進有四心。後無間，即前解脫有三心，除勝
X58n1013_p0519c05║進有二心。若二障合為一大品，或三或二或一。
X58n1013_p0519c06║相見道安立諦
X58n1013_p0519c07║無漏後得智見分，緣安立諦，作十六心影像。倣真見
X58n1013_p0519c08║道無間解脫二見分，於四諦下斷惑證理。見分觀真
X58n1013_p0519c09║如為境時，斷四諦下惑，證四諦下理，有八箇見分。其
X58n1013_p0519c10║自證分，證前所斷四障，所證四理，是觀正智為境。今
X58n1013_p0519c11║相見道後得智見分，似彼真見道中斷證，故云倣法。
X58n1013_p0519c12║論云：四諦法忍智（自性立名，見分斷惑），為斷三界二十八種分
X58n1013_p0519c13║別隨眠（倣法解義）。四諦下法智（倣法立名，見分證理），證前所斷（倣法解義）。
X58n1013_p0519c14║四諦類智忍（自性立名，自證證斷），於前法忍各別內證（通自性倣法解
X58n1013_p0519c15║義立名）。四諦類智（自性立名，自證分證，見分證理），印可前印。又上下諦
X58n1013_p0519c16║境，不說自證分，只論見分。下界現前，名法不現前。上
X58n1013_p0519c17║二界是類三界。四諦下有一百十二種分別煩惱。論
X58n1013_p0519c18║云：法真見道無間解脫，各有見自證分差別建立。
X58n1013_p0519c19║六現觀義
X58n1013_p0519c20║一思即現觀，上品喜受相應慧，思緣共相境。二信俱
X58n1013_p0519c21║現觀，四不壞信，二戒之現觀助成智故。四現觀即智，
X58n1013_p0519c22║智之諦、諦之現觀。五現觀之邊，邊即智，智之諦、諦之
X58n1013_p0519c23║現觀後得智。六究竟即現觀，上一現觀別名，下一現
X58n1013_p0519c24║觀通名。真見道収無漏戒至究竟四少分，相見道収
X58n1013_p0520a01║第五全，餘四少分除第四現觀。　頌曰：
X58n1013_p0520a02║此一非依□（思現觀，不依九地定生），三依五依生（後三未至定及
X58n1013_p0520a03║四禪根本），一種分亦爾（信現觀也），餘依一切依（戒現觀，不依九地定
X58n1013_p0520a04║生）。
X58n1013_p0520a05║修道義
X58n1013_p0520a06║無得不思議，是出世間智，捨二麤重故，便證得轉依。
X58n1013_p0520a07║上二句無能所取是根本智，下二句是修道義取後
X58n1013_p0520a08║得智。依字通染淨，轉字為因，捨染得淨是轉之依。無
X58n1013_p0520a09║漏智種本有三品，其新熏種亦有三種。智體是一，轉
X58n1013_p0520a10║去劣用，資新熏下品，齊本有中品，資新熏中品，齊本
X58n1013_p0520a11║有上品。一念無漏智生，其用有三：一、上資新熏，二、傍
X58n1013_p0520a12║資萬行，三、脚下用增。不說無漏智有惑可斷，但違彼
X58n1013_p0520a13║二障種體令永不生，於染淨功能上立凡性聖性，是
X58n1013_p0520a14║不相應収。
X58n1013_p0520a15║十地作釋
X58n1013_p0520a16║一極即喜，二垢之離，三光之發，四慧如焰，五難之勝，
X58n1013_p0520a17║六現即前，七遠之行，八不能動，九善之慧，十法如雲。
X58n1013_p0520a18║每地作四釋，若地之極喜，喜是加行智。若地即極喜，
X58n1013_p0520a19║喜是根本智。若極喜之地，以別揀通，是後得智中修
X58n1013_p0520a20║行。若極喜，即地所證真如。
X58n1013_p0520a21║十勝行義
X58n1013_p0520a22║十行者，前六行對法論通有三種，如六行束三壇寬
X58n1013_p0520a23║狹可知。後四各有二種，要有七最勝方成度義：一安
X58n1013_p0520a24║住菩提性、二依止菩提心、三意樂慜有情、四事業具
X58n1013_p0520b01║足行、五巧便無相智、六迴向無上菩提。七不為二障
X58n1013_p0520b02║間雜，應作四句：一是施非度無七最勝、二是度非施
X58n1013_p0520b03║隨喜具七最勝、三亦度亦施可知、四俱非貪等。前三
X58n1013_p0520b04║施戒忍人天增上生道，後三勤定慧決定勝道。方便
X58n1013_p0520b05║助施戒忍，願助精進，力助靜慮，智助般若。凡行一施
X58n1013_p0520b06║定得五果：一斷慳得離繫果、二攝授自他得士用果、
X58n1013_p0520b07║三得勝生處等流果、四引大涅槃增上果、五感大財
X58n1013_p0520b08║異熟果。
X58n1013_p0520b09║十重障義
X58n1013_p0520b10║異生性障，善不善業是能異因，五蘊報是所異果，果
X58n1013_p0520b11║從因別，是異之生。報生五蘊是總相，性是身中染法，
X58n1013_p0520b12║別從總以彰名，是生之性。性是二障種體，障是種上
X58n1013_p0520b13║功能，是性之障。所依種斷，能依功能不生，名為聖性。
X58n1013_p0520b14║然愚與麤重，皆第六識中俱生法，執作七分斷之。若
X58n1013_p0520b15║障即是愚，障中無煩惱。若障之愚，障通二障，愚用所
X58n1013_p0520b16║知一分為體。
X58n1013_p0520b17║一、極喜地，斷異生性障，執著我法愚，惡趣雜染愚。
X58n1013_p0520b18║二、離垢地，斷邪行障，微細悞犯愚，種種惡趣愚。
X58n1013_p0520b19║三、發光地，斷闇鈍障，聞思修妄，失欲貪愚，聞持愚。
X58n1013_p0520b20║四、焰慧地斷現行煩惱障，彼昔多與所知俱生六識，
X58n1013_p0520b21║有俱生二見永不現行，貪嗔不與二見俱，此名害伴
X58n1013_p0520b22║等至愛愚法愛愚。
X58n1013_p0520b23║五、難勝地，斷下乘般涅槃障，背生死愚，向涅槃愚。
X58n1013_p0520b24║六、現前地斷麤相障觀察流轉愚、無相現行愚。
X58n1013_p0520c01║七、遠行地：斷細現行愚、流轉生死愚、生滅愚。
X58n1013_p0520c02║八、不動地斷無相加行障加行愚，相土未自在愚。
X58n1013_p0520c03║九、善慧地：斷利、不欲、行障、義詞愚、辨才、自在愚。
X58n1013_p0520c04║十、法雲地斷，未得自在障。大神通愚，悟入微細愚。
X58n1013_p0520c05║十一、斷佛第一障所知著愚、微細礙愚。
X58n1013_p0520c06║十真如義
X58n1013_p0520c07║依如說教，依教談如，真如轉勝，將旨就詮，有其十種：
X58n1013_p0520c08║一遍行，二最勝，三勝流，四無攝受，五類無別，六無染
X58n1013_p0520c09║淨，七法無別，八不增減，九智自在，十業自在。
X58n1013_p0520c10║二、轉。依果約位，有六種轉：一、損力益能轉，為懺悔過
X58n1013_p0520c11║惡勝解力，損染種子勢力，益淨種功能。二、通達轉，為
X58n1013_p0520c12║五無下劣轉，六果圓滿轉。
X58n1013_p0520c13║轉依義
X58n1013_p0520c14║一、能轉道，有二：一、能伏道加行位，伏隨眠不起，引無
X58n1013_p0520c15║分別智；二、能斷道見道根本智，斷迷理事惑。
X58n1013_p0520c16║二、所轉依有二：一、持種依，第八不依於他受染淨熏，
X58n1013_p0520c17║是淨無記性；二、迷悟依，真如凡不減、聖不增，絕染淨。
X58n1013_p0520c18║三、所轉捨，有二：一、所斷捨，為無間道斷二障種令永
X58n1013_p0520c19║不行。二、所棄捨，有四事：一、有漏善，二、劣無漏，三、異熟
X58n1013_p0520c20║無記，四、習氣，於解脫道中捨劣得勝。
X58n1013_p0520c21║四、所轉得，有二：一、所生得，即四智相應心品，有二十
X58n1013_p0520c22║二法；二、所顯得，真如體，三乘離障，不同說四涅槃。
X58n1013_p0520c23║由能伏道，熏持種依，有所斷捨，獲四智菩提。
X58n1013_p0520c24║由能斷道證迷悟，依棄捨四事，顯得四種涅槃。
X58n1013_p0521a01║四涅槃義
X58n1013_p0521a02║一、本來清淨涅槃，一切眾生共有。二、有餘依涅槃，為
X58n1013_p0521a03║前三果有餘俱生惑。七、返身能伏斷智，無學人未入
X58n1013_p0521a04║滅，有苦依身在。三、無餘依涅槃，樂寂灰斷者，小乘擇
X58n1013_p0521a05║滅、大乘法空真理。四、無住處涅槃，由悲故不住涅槃，
X58n1013_p0521a06║由智故不住生死。
X58n1013_p0521a07║料揀三乘有學凡夫具初一，若回心入大者初二四，
X58n1013_p0521a08║無學不定性有初及三，大乘有學具三，直住入地有
X58n1013_p0521a09║初後，唯佛具四。云何佛有有餘依涅槃？答：假說二乘
X58n1013_p0521a10║但得擇滅依，不得無住處。云何斷所知障不得涅槃？
X58n1013_p0521a11║答：法空真理即無住處，初一真如無為，後三擇滅無
X58n1013_p0521a12║為，想受滅不動非擇滅，収虗空離礙。
X58n1013_p0521a13║四智義
X58n1013_p0521a14║一、大圓鏡即智，能現能生身土智影，是自受用身土
X58n1013_p0521a15║所現所生。二、一切有情平等性即智，依無住涅槃建
X58n1013_p0521a16║立為十地菩薩，現他受用身土。三、妙觀察之智，觀自
X58n1013_p0521a17║共相轉，能遍十方善說法故。四、成所作即智，為地前
X58n1013_p0521a18║菩薩現千丈身，為凡夫現丈。六、隨類鹿馬。此四智皆
X58n1013_p0521a19║有三十二法相應，總収佛地一切功德轉於有漏。八、
X58n1013_p0521a20║七、六、五相應心品，東中智強識劣，六、七二識見道轉
X58n1013_p0521a21║成智。第八，前五果中方轉此四心品，緣一切真俗為
X58n1013_p0521a22║境。論云：此即無漏界（釋名），不思議善常（歎德），安樂解脫身
X58n1013_p0521a23║大牟尼名法（揀因位二乘也），諸漏永盡（羅漢亦具），非漏隨增（前三果亦
X58n1013_p0521a24║具此），性淨（凡夫亦具），圓（無學亦具），明（菩薩亦具）。但長讀文勢，義意乃遠。
X58n1013_p0521b01║三境義
X58n1013_p0521b02║奘法師頌善唯識解。
X58n1013_p0521b03║性境不隨心，獨影唯從見，帶質通情本，性種等隨應。
X58n1013_p0521b04║一性即境，為五塵根。境從實種生，有實體用。能緣之
X58n1013_p0521b05║心，得彼自性，為自住自性，不隨能緣。通三性有二：一、
X58n1013_p0521b06║真性境，為前五識緣自界因中五塵親得體，八識各
X58n1013_p0521b07║自證分，緣見分。二、似性境，第六識緣前念中心及緣
X58n1013_p0521b08║自身五根疎得體，名似
X58n1013_p0521b09║二、帶質，境見能變相，相能帶質是質之帶，能帶即相
X58n1013_p0521b10║分。中間相分攝歸本質，唯無記攝歸能緣。見分通三
X58n1013_p0521b11║性，若離見別談，與本質種同。有二：一、真帶質，以心緣
X58n1013_p0521b12║心有實本質，如第七識緣第八識自證分為我，中間
X58n1013_p0521b13║相分不熏種子。二、似帶質，前六識心緣外境時，中間
X58n1013_p0521b14║相分定熏種子，名似帶質。
X58n1013_p0521b15║三、獨影境：第六識見分變三際境，獨頭意識影像相
X58n1013_p0521b16║分，唯從見分生，有二：一、有體：第六識緣過未五蘊性
X58n1013_p0521b17║繫種，三定同能熏相分種，後生本質。二、無體：第六識
X58n1013_p0521b18║緣遍計實我實法，龜毛兔角不熏種，遍計色収。
X58n1013_p0521b19║四、性種等隨應者，不定義。二合有三：一、第八緣散地
X58n1013_p0521b20║境，心王緣是性境，心所緣是獨影，不熏種子。二、前五
X58n1013_p0521b21║緣自他根塵是性境，亦帶質熏種子。三、第六緣過未
X58n1013_p0521b22║五蘊是獨影境，能緣見分上有相分，亦名帶質。三合
X58n1013_p0521b23║有一。因中第八緣定果，色聖境界也。心王緣性境，心
X58n1013_p0521b24║所緣獨影，仗他聖境為質，亦帶質。或性、種、繫不同能
X58n1013_p0521c01║緣，如下界緣上界天眼、耳等。或繫同、種性不同，如緣
X58n1013_p0521c02║當界自他五塵。或心種同、繫性不同，如第八緣上界
X58n1013_p0521c03║天眼、耳、心所。直緣相從見生獨影境，心王緣之帶質，
X58n1013_p0521c04║雖繫性不同，心王與心所同是心種也。
X58n1013_p0521c05║假我法義
X58n1013_p0521c06║若唯有識，云何世間聖教說有我法？答：由假說我法，
X58n1013_p0521c07║有種種相轉。世間假有二：一云：無體隨情假，約言為
X58n1013_p0521c08║因，起我法說，所執全無，言當我法。一云：以無依有假，
X58n1013_p0521c09║約妄計我法，熏習為實，情當我法，即有情、命者、實德
X58n1013_p0521c10║等業，五常之道。聖教假有二：一云：有體強說假，約言
X58n1013_p0521c11║雖有，如嚮非實，真如隨緣，施設言教。一云：以義依體
X58n1013_p0521c12║假，約所變相見，起於言說，斷染取淨，引生真見。
X58n1013_p0521c13║二十七賢聖
X58n1013_p0521c14║知苦、斷集、證滅、修道。修道根有利鈍：一信解；二見至，
X58n1013_p0521c15║望自乘見道，利者三生，鈍者六十劫入見道；三預流
X58n1013_p0521c16║果，斷三界分別，捨凡入聖名流；四預流向，相見道前
X58n1013_p0521c17║十五心，五七返得初果，身死修惑力能閏七生；六一
X58n1013_p0521c18║來果，斷修惑前六品，或起斷不超果；七一來向，用六
X58n1013_p0521c19║無間、六解脫、前十一心；八家家，斷欲界俱生前三品，
X58n1013_p0521c20║名三生家家，斷至四品，名二生家家；九不還果，斷欲
X58n1013_p0521c21║九品俱生惑，更不還生欲果；十不還向，九無間、九解
X58n1013_p0521c22║脫、前十七心；十一身證，斷欲界九品俱生惑，親得四
X58n1013_p0521c23║禪八地定；十二一間，斷下上品俱生惑，身死更有半
X58n1013_p0521c24║生；十三不生界，斷二界七十二品惑，超出分斷生死；
X58n1013_p0522a01║十四不生向，前七十一心；十五中有身般涅槃，非欲
X58n1013_p0522a02║本有身生結已盡，非色界生有身起結已亡；十六一
X58n1013_p0522a03║種槃，得色界身便般涅槃；十七有慧般，不斷定障；十
X58n1013_p0522a04║八無慧般，斷定障；十九無行般，不起行，由宿習力至
X58n1013_p0522a05║色界身證無學果；二十有行般，依色界身起行入涅
X58n1013_p0522a06║槃；二十一上流般樂慧生，五淨居樂定生無色界；二
X58n1013_p0522a07║十二退法般，退現法樂；二十三思法般，思即不退現
X58n1013_p0522a08║法樂；二十四護法般，若不護持即便失之；二十五住
X58n1013_p0522a09║法般，不能轉鈍成利；二十六堪達法般，定慧均平斷
X58n1013_p0522a10║下劣受；二十七住不動般，不為煩惱習氣所動。頌曰：
X58n1013_p0522a11║信見身正慧，向果各有四，七返家種間，
X58n1013_p0522a12║中有生無上，退思護法住，堪達并不動。
X58n1013_p0522a13║表無表義
X58n1013_p0522a14║論云：然依思願善惡分限，假立無表有四。
X58n1013_p0522a15║一、定道俱時戒，即依思善分限假立。二、別解脫戒，依
X58n1013_p0522a16║思願善分限假立。三、不律儀，依思惡分限假立。四、處
X58n1013_p0522a17║中，戒全便文。
X58n1013_p0522a18║又律不律，或依發勝身語善惡增長位立有五。
X58n1013_p0522a19║一、假戒，依實思。二、發勝，揀去動身思、發語思。三、身語
X58n1013_p0522a20║唯表色。四、善惡，揀無記。五、增長，揀佛果。
X58n1013_p0522a21║又定共戒、道共戒，依定中止身語現行思立。大乘道
X58n1013_p0522a22║共戒唯無漏，小乘定共戒唯有漏，大乘定通漏無漏。
X58n1013_p0522a23║先有期願別解脫類，思即是業，意不得名業，由思作
X58n1013_p0522a24║動是意之業，名為無表。
X58n1013_p0522b01║又依身、語之業，業即是表，或身、語即表。若表名句，是
X58n1013_p0522b02║語之業有四句：一、思非思無表，二、散意唯表非無表，
X58n1013_p0522b03║三、思種唯無表非表，四、定道共成亦表亦無表。
X58n1013_p0522b04║問答料揀
X58n1013_p0522b05║無表依表立，表有多念，從何念立？答：俱時同一種，或
X58n1013_p0522b06║先動身，只依動身上立無表戒。先發語亦爾，前後各
X58n1013_p0522b07║別種，或動發俱時同一種上立無表戒，皆依初上立
X58n1013_p0522b08║戒所依為於第二。
X58n1013_p0522b09║禮足請師。三翻請中，於第一翻作白云：我今欲於大
X58n1013_p0522b10║德所乞，受我菩薩一切淨戒。於此發心，或先合掌，後
X58n1013_p0522b11║發語，只於初上立。問：熏種必是有心，於和尚處得戒
X58n1013_p0522b12║應爾？答：和尚第三翻羯磨。其受戒者，雖住睡眠，由前
X58n1013_p0522b13║要期，今時緣具。新熏種子，雖無現行熏習，亦得功能
X58n1013_p0522b14║念念倍增。如使人行施，遣使殺生亦爾。已後功能，遇
X58n1013_p0522b15║破戒有捨時，其種常在。問：八戒是人天戒，一日一夜
X58n1013_p0522b16║受，得盡形受否？答：非出家相。問：若盡末來際，受聲聞
X58n1013_p0522b17║二百五十戒，得否？答：非菩薩相。問：患手足人，既有三
X58n1013_p0522b18║乘種性，得受僧戒否？然佛不許出家。答：但持五戒，亦
X58n1013_p0522b19║得證果。如二果人，猶有妻奴。問：無種性人，不許受三
X58n1013_p0522b20║乘戒，如何得尊高果？答：得受人天戒。問：人天戒不殺，
X58n1013_p0522b21║與菩薩戒何別？答：其心別故。問：何故皆招人天果？答：
X58n1013_p0522b22║兼正不同，菩薩無著。問：聲聞戒要無十三難事，何故
X58n1013_p0522b23║不揀無種性人，或云難知？問云：舍利弗不度樵人，言
X58n1013_p0522b24║無出家分。
X58n1013_p0522c01║自共相義
X58n1013_p0522c02║經言：諸法離言，名為自相；在言，名為共相。名不遍法，
X58n1013_p0522c03║有論中自共相。論云：然依聲假立，名詮諸法自相，句
X58n1013_p0522c04║詮諸法差別，文即是字，為二所依。法無礙解緣假名，
X58n1013_p0522c05║義無礙解緣實聲。問：何經中名詮共相，論中言名詮
X58n1013_p0522c06║自性？答：經中共相，是論中在言之自性。問：何名自共
X58n1013_p0522c07║相？答：智證離言，名為自性相；假智及詮，名為共相。或
X58n1013_p0522c08║云：共相如五蘊，軍林是假。問：在言離言，以何返覆？答：
X58n1013_p0522c09║共相是義，如說火遮火體。問：經中但詮共相，自相離
X58n1013_p0522c10║言，離言稱理否？答：為遮可言，言自相；不可言，非不可
X58n1013_p0522c11║言。即稱法體，法體亦非不可言。問：心緣應得體？答：但
X58n1013_p0522c12║得共相之自性，非得法體，但證而知。
X58n1013_p0522c13║種子六義
X58n1013_p0522c14║論云：遮無為心心所現行，不具此六。不遮現在種子
X58n1013_p0522c15║糓麥生牙，亦具此六義也。
X58n1013_p0522c16║一、剎那滅，現行心體，才生即滅，有勝功能，方熏種子。
X58n1013_p0522c17║二、與果俱有，依生現果立，不依種引種現望現。
X58n1013_p0522c18║三、恒隨轉一類，相續生滅，至果位方斷，餘無治道。
X58n1013_p0522c19║四、性決定造善惡因，功能決定遮異性因生異性果。
X58n1013_p0522c20║五、待眾緣名言種子現行時，具根境意方生遮自然。
X58n1013_p0522c21║六、引自果，遮色心互引，自性相望是。然種子非色無
X58n1013_p0522c22║執礙，非心無緣慮，能生色心，故名種子。唯第八中業
X58n1013_p0522c23║招聚種子，方具上六義。外糓麥種子兩重，變是第八
X58n1013_p0522c24║識親相，第六識種子。
X58n1013_p0523a01║殘果義
X58n1013_p0523a02║論云：內外種子勢力，生近正果，名曰生因；引遠殘果，
X58n1013_p0523a03║名曰引因。無性論云：內種望現識，名生近正果；望名
X58n1013_p0523a04║色等，引遠殘果。外種望芽，名生近正果；望青葉，為遠
X58n1013_p0523a05║果。世親論云：內種望前六識，生近正果；望死後殘體，
X58n1013_p0523a06║為遠果因。外種望芽、莖等，生近正果；望幹果，為遠果
X58n1013_p0523a07║因。後解不遍。四、生化生無殘骸。胎生人雖生他界，由
X58n1013_p0523a08║前引因力故，有殘骸，具增上緣。其白骨相分，是後人
X58n1013_p0523a09║親變。若前人引因力盡時，一界中人親相分同時盡。
X58n1013_p0523a10║如田苗無水，種子亦絕。問：樹若拔之，唯一人壞業熟，
X58n1013_p0523a11║何故餘人不變亦壞也？答：拔人望自變，何親因？望他
X58n1013_p0523a12║人，是增上緣。增上既壞，餘人因緣亦壞。人命備殺亦
X58n1013_p0523a13║然。問：後人有漏識心，如何變得無漏舍利？答：非是殘
X58n1013_p0523a14║骸，是佛無漏智親變。
X58n1013_p0523a15║能熏新熏義
X58n1013_p0523a16║論云：內色心二種名言，定有熏習，外種不定有。有如
X58n1013_p0523a17║香熏巨勝，無如餘糓麥。所熏四義，唯是第八識持種，
X58n1013_p0523a18║依自證分也。一堅住性，非前七識自性有變動。二無
X58n1013_p0523a19║記性，非是善惡，如極穢物。三可熏性，非無物心所，自
X58n1013_p0523a20║在體虗。四與能熏和合，非他身異處。
X58n1013_p0523a21║能熏四義，唯前七識非異熟生，及異熟報心心所自
X58n1013_p0523a22║證分。前七識見分為能熏自證與見分力：一、有生滅
X58n1013_p0523a23║非無為，及第八常住無間；二、勝勢用非異熟心心所；
X58n1013_p0523a24║三、增減非佛果性，彼已圓滿；四、與所熏和合，非他身
X58n1013_p0523b01║要和合。問：髮毛爪牙即是外境，應不執受？答：從內根
X58n1013_p0523b02║生亦執受，有四義。
X58n1013_p0523b03║一執為自體，二持令不壞，三領亦為境，四能生覺受。
X58n1013_p0523b04║四分義
X58n1013_p0523b05║瑜伽論云：然心、心所同依一根，同一所緣，不同一行
X58n1013_p0523b06║相，為受、想、思等各別。若無自證分，應不能過去事：一、
X58n1013_p0523b07║外道世人根為量果。二、小乘說見分為量果。三、安慧
X58n1013_p0523b08║師說一分自證似能緣名，見分似所緣名，相分能似
X58n1013_p0523b09║自證說為量果。四、難陀論師二分能緣見分、所緣相
X58n1013_p0523b10║分，見分體說自證量果。五、陳那論師三分所量相分，
X58n1013_p0523b11║見分能量自證量果。如尺量物，物為所量，尺是能量
X58n1013_p0523b12║記憶量果。六、護法論師四分因中有四重量果向外
X58n1013_p0523b13║緣：一、相分所量，見分能量自證量果。二、見分所量，自
X58n1013_p0523b14║證分能量證自證量果。三、相分所量，自證分能量證
X58n1013_p0523b15║證量果。四、見分所量，證自證能量自證分量果。唯除
X58n1013_p0523b16║相分，無能緣用。若至佛果，增五重。見分緣內二分變
X58n1013_p0523b17║相，即相分有二重量果。若內二分互緣，則見分為內
X58n1013_p0523b18║二分量果。已增四重，更以證自證緣相分時，見分為
X58n1013_p0523b19║量果，共有九重。前二分緣外，後二緣內。前一唯所緣，
X58n1013_p0523b20║後三通能、所緣。前二分通量、非量，後二分唯現量。前
X58n1013_p0523b21║二分通染、非染，後二唯非染。前二分通解、非解，餘二
X58n1013_p0523b22║分定解。今四分非即其用，種子各別故。四分非離，常
X58n1013_p0523b23║相應故。心、心所體，前二分外能、所，後二分名內能、所。
X58n1013_p0523b24║然見分不自緣見分，如刀無自割用。
X58n1013_p0523c01║迷杌義
X58n1013_p0523c02║論云：諸異生類三性心時，雖外起諸業，而內恒執我，
X58n1013_p0523c03║令前六識中所施物持戒不能忘相。諸疑理者，於色
X58n1013_p0523c04║等事必無猶預。如人迷杌，不知是杌，方執為人；迷杌
X58n1013_p0523c05║為先，後方執人。又云：法中據迷理，人中起事執。約義
X58n1013_p0523c06║有八，據體有六。為因為果？喻淺喻深？第六識迷現在
X58n1013_p0523c07║机境，為能喻；第七識迷第八識自證分為我，是所喻。
X58n1013_p0523c08║我人相應起位，法執亦必現前，我執必依法執而起。
X58n1013_p0523c09║能喻第六淺（能迷杌心謂人之心）深（所迷杌相謂人之執），所喻第七淺（能迷
X58n1013_p0523c10║心謂人心）深（所迷杌法空理謂人之執起我）。依法執因，起人報果。淺者能
X58n1013_p0523c11║迷杌心謂人之心，以喻二執唯依事起；深者所迷杌
X58n1013_p0523c12║相謂人之執，以喻二執唯依理起。問：淺深中俱是人
X58n1013_p0523c13║解，云何分也？答：前無起言，但云心也。問：何故須說二
X58n1013_p0523c14║種？答：法執為因，起於我執。如迷杌心上起，謂人解。若
X58n1013_p0523c15║證諸法空，既知是杌，必無人解。問：何須要淺深？答：第
X58n1013_p0523c16║七迷第八識事起，於二執俱淺；若迷第八法空理，二
X58n1013_p0523c17║執俱深。問：若迷生空理，為深何過？答：法寬我狹。善法
X58n1013_p0523c18║師云：愚伸此解，望契聖心。立筌來慕，宜應共悉。天微
X58n1013_p0523c19║抄曾不屬心，諸百法章安得意？遂使學者俱迷至理，
X58n1013_p0523c20║𥪰執譊訛，違背聖言。
X58n1013_p0523c21║四業義
X58n1013_p0523c22║第六識中，一念分別別善惡業，招當來總報。諸教異
X58n1013_p0523c23║說，有二種二受：一、決定受，三、時俱勝，二、不決定。或闕
X58n1013_p0523c24║一二，有二種四受：一、唯識論中四受：一、順現決定受
X58n1013_p0524a01║（上品別報），二、順生決定受（上品總報），三、順後決定受（中品有闕），四、順
X58n1013_p0524a02║不定受（悔所損無知造）。瑜伽論中四受：一、時定報不定，二、報
X58n1013_p0524a03║定時不定，三、時報俱定，四、時報俱不定。若互相攝者，
X58n1013_p0524a04║唯是不定業總収餘者。唯識論中三種決定業収，瑜
X58n1013_p0524a05║伽論中収第三。時報俱定収，唯識論中前三句。却瑜
X58n1013_p0524a06║伽論中一二四句収，唯識論第四句。若定業収三，不
X58n1013_p0524a07║定業唯一。若定業収一，不定業収三。其造業性定，雖
X58n1013_p0524a08║經多劫排之不受。其業現生後受不改本名，從初造
X58n1013_p0524a09║因業性定故。又有二種五業：一、顯揚論五業：一、順生，
X58n1013_p0524a10║二、順現，三、順後，四、異熟，五、作業。各有決定二字。集論
X58n1013_p0524a11║中五業：一、故思造時他教，二、他勸，三、無知造，四、執着，
X58n1013_p0524a12║五、妄想。初三不增長不定受，後二增長時報定受。
X58n1013_p0524a13║滅盡定義
X58n1013_p0524a14║滅盡定者，為有無學或有學聖已伏，或離無所有貪。
X58n1013_p0524a15║上貪不定，由止息想作意為先，令不恒行第六識滅，
X58n1013_p0524a16║恒行染污第七滅，總名滅盡。主名無心，別名滅受想。
X58n1013_p0524a17║此定唯聖非凡，初起必依有頂遊觀加行而入，根本
X58n1013_p0524a18║無漏定中最居後故。若久修此定已得自在，餘地心
X58n1013_p0524a19║後亦得現前。若遠超者，從初禪次念起非想心為加
X58n1013_p0524a20║行而入。若近起者，由串習力不起非想心便入滅定。
X58n1013_p0524a21║要斷三界見惑修惑，斷下四地障定強故，上五地修
X58n1013_p0524a22║惑伏斷。至非想時作三類厭心，至微微心時二十二
X58n1013_p0524a23║法為彼定體。遍行五別境、五善、十一心王，現行脚下
X58n1013_p0524a24║種子上有礙心功能，名為定體。
X58n1013_p0524b01║初果迴心向大趣滅盡定者六人，二果迴心向大趣
X58n1013_p0524b02║滅者有三人，身正還迴心趣滅有七十二人。若不迴
X58n1013_p0524b03║心有不入者，初果、二果非身證、不還、獨覺一分，除步
X58n1013_p0524b04║行入地。除悲增者不起此定，其餘聖人皆起此定，或
X58n1013_p0524b05║為成就無心功德，或為止息度生勞慮。
X58n1013_p0524b06║五果義
X58n1013_p0524b07║體，生等流異熟義，生增上士用。等流因者，名言種子，
X58n1013_p0524b08║親生當果現行，能酧前因別報。色心異熟因，一念善
X58n1013_p0524b09║惡業，能招一期總報果。果體唯無記，異類而熟，異時
X58n1013_p0524b10║而熟，變異而熟，俱有勢力，是增上果。一得多報，是士
X58n1013_p0524b11║用果。如求成佛，生在王家，若無漏因，真實知見，離相
X58n1013_p0524b12║修因，得離繫果。三乘聖位四句：一、因果俱不雜。一、眼
X58n1013_p0524b13║根望眼識增上因，得增上果。二、種子功能望現行識
X58n1013_p0524b14║士用因，得士用果。三、自類種子望等流現行等流因，
X58n1013_p0524b15║得等流果。四、善惡業招無記果。二、因雜，等流異熟果
X58n1013_p0524b16║各別。三、果雜，因不雜，於總報上義說。四、因果俱雜，於
X58n1013_p0524b17║等流異熟果因上義說。增上士用因果。
X58n1013_p0524b18║因緣義
X58n1013_p0524b19║因緣者，為有為法親辨自體，通於三性。三界九地漏
X58n1013_p0524b20║無漏色心別報，與後自類為因，是種引種，及同時現
X58n1013_p0524b21║果為因，是種生現，此非間斷異性。若現行與種子為
X58n1013_p0524b22║因，是前七識有漏色心三性名言種子，在第八無記
X58n1013_p0524b23║識中含藏遇緣生現，唯除佛果無漏善法，及四無記
X58n1013_p0524b24║中劣無記異熟生，及業招第八，非是能熏。因緣有三，
X58n1013_p0524c01║為現行熏種子、種子生現行、種引種。下有八句，同時
X58n1013_p0524c02║異時非因緣，貫下讀之，皆不親辨矣。
X58n1013_p0524c03║一、種子望現行異類。二、現行望現行異類。
X58n1013_p0524c04║三、種望種異類。四、現行望種子異類。
X58n1013_p0524c05║等無間義
X58n1013_p0524c06║等無間者，前聚於後自類無間，等而開導令彼定生，
X58n1013_p0524c07║唯現非種體通三性，等望前後無間在中，前一聚心
X58n1013_p0524c08║心所劣，後一聚心心所多用等也。若前一聚二十二
X58n1013_p0524c09║法，後一聚亦爾，頭數體等等無間，非俱時同類。如觸
X58n1013_p0524c10║望作意，非無學末後心，以無所引不名此緣。若此八
X58n1013_p0524c11║識心無間後念定生，說此為彼等無間緣。此三界有
X58n1013_p0524c12║十二心上下相引，生死位中開導故。欲界有四：一善
X58n1013_p0524c13║心、二染心、三有覆、四無記。上二界除染心加有漏各
X58n1013_p0524c14║有四，三界共十二心。三乘修行漏無漏相引者，大乘
X58n1013_p0524c15║見道六七二識，頓悟人用第四禪心引生無漏。第八
X58n1013_p0524c16║前五至成佛方有漏，引生無漏鏡知及成所作智。第
X58n1013_p0524c17║七三界漏無漏位互引三句：一人執入種位引生法
X58n1013_p0524c18║執生現行，二人執入種位生空後得智中雙執生現
X58n1013_p0524c19║行，三法執入種位引生平等智生現行。第六識中三
X58n1013_p0524c20║界九地漏無漏位，於閏生智互相引
X58n1013_p0524c21║二乘人漸悟，通欲色界引生，無漏發心留身不定。同
X58n1013_p0524c22║界唯除五淨居人，無發大乘心者。前五識，眼耳身三，
X58n1013_p0524c23║二界二地繫，上下死生相引；鼻舌二識，一界一地繫，
X58n1013_p0524c24║自類相引，至成佛時互引。然五色根是第八相分，有
X58n1013_p0525a01║漏根不發。無漏識具四義，第六具三義，無同境：一、有
X58n1013_p0525a02║漏，揀佛果；二、不共，揀第八共依；三、必俱，揀第六或不
X58n1013_p0525a03║俱；四、同境，揀第七為根，發第六無漏識。
X58n1013_p0525a04║所緣緣義
X58n1013_p0525a05║所緣緣者，謂若有法（非計所執為緣，能引生心），是帶己相（己者，境也。見能
X58n1013_p0525a06║變相，相能帶境）。古云：帶為變帶。難云：若證真如，不變如相，應
X58n1013_p0525a07║無所緣，應說帶為狹帶。相即體相。內三分相緣，挾帶
X58n1013_p0525a08║真如相起。變帶有三：一、即智變，轉地種子歸識，變大
X58n1013_p0525a09║地作黃金；二、離質變，無而忽有；三、仗質變，轉麤為細，
X58n1013_p0525a10║浮塵不動，細相籠之，如羅漢赴供心。或相應者（是所引能
X58n1013_p0525a11║緣義），中間相分（是所緣能帶義），起於內所慮相分所托本質，應
X58n1013_p0525a12║知彼是親所緣緣。如鏡水為緣，生於面相，設為所慮，
X58n1013_p0525a13║非是所托。如假和合軍林，設為所托，非是所慮。若與
X58n1013_p0525a14║見分體不相離，為親所緣；望他本質，為踈所緣。若第
X58n1013_p0525a15║八識，仗他本質變他浮塵，一切時中親疎不定。若第
X58n1013_p0525a16║七識者，定有第六識緣，過未疎無。親有前五識，仗他
X58n1013_p0525a17║引生，親疎定有。若內二分相緣，體挾體緣；見分緣相
X58n1013_p0525a18║時，用挾用緣；自證緣見分時，體挾用緣。若相分望外，
X58n1013_p0525a19║質亦挾帶起見分；相分望外，即為變帶。
X58n1013_p0525a20║增上緣義
X58n1013_p0525a21║增上緣者，謂有勝勢用，於生住成得四事中或順或
X58n1013_p0525a22║逆，與未生法為緣，非前滅法。如世霜雹等，望未生黃
X58n1013_p0525a23║葉為順因，望未生青葉作違因。如一念無明起亦爾，
X58n1013_p0525a24║一念無漏智生亦爾。餘三緣不収，皆入此中。應知二
X58n1013_p0525b01║十二根即此緣性。三無漏根者，一未知當知根，從初
X58n1013_p0525b02║發心去至見道前十五心已來皆是。二已知根，從十
X58n1013_p0525b03║六心已去至金剛心皆是。三具知根，成佛已去盡未
X58n1013_p0525b04║來際皆是。頌曰：取境（眼耳鼻舌身意）、續家族（男女二根）、活命（命根）、受
X58n1013_p0525b05║業果（五受根也）、世間（信等五也）、出世淨（三無漏根），依此量立根。又頌：
X58n1013_p0525b06║能受隱顯境（眼等六男女二）、受用時邊際（命根）、受用發雜染（五受）、
X58n1013_p0525b07║安立清淨故（信等五三無漏）。
X58n1013_p0525b08║料揀欲界繫四全（男、女、憂、苦）十五少分（除三無漏），色界繫（十五少分），
X58n1013_p0525b09║無色界繫八少分（信等五，意、命、捨），三界全不繫。欲界繫欲界
X58n1013_p0525b10║為境有四（男、女、憂、苦），欲、色二界繫欲界為境有八（信等五，三無漏，
X58n1013_p0525b11║一向不繫，侵二根），三根證理立善性唯八（三無漏，信等五），無記有八
X58n1013_p0525b12║（眼等五，男、女、命），通善染有六（五，受、意、根）。
X58n1013_p0525b13║十因十五依義
X58n1013_p0525b14║如是四緣，依十五處義差別，建立十因，通於三性。清
X58n1013_p0525b15║淨十因，正得離繫果，兼得餘四果。雜染十因，正得異
X58n1013_p0525b16║熟果，兼得餘三果。無記十因，正得等流果，餘三果兼
X58n1013_p0525b17║得攝一切法。盡十五依處，皆作持業。若十因者：一、唯
X58n1013_p0525b18║依主（同事），二、依士（隨說引發定異），六、作持業（觀待牽引，生起攝受，相違不相違）。
X58n1013_p0525b19║一、語依處立隨說因，依處即因，因為能依，名句為所
X58n1013_p0525b20║依、所隨說。二、領受依處立觀。待因有四：一、能受為
X58n1013_p0525b21║因，能受為果，如依樂立苦。二、所受為因，所受為果，如
X58n1013_p0525b22║待足有往來用。三、能受為因，所受為果，如待欲方求
X58n1013_p0525b23║噉等獨影也。四、所受為因，所受為果，如見食方求噉
X58n1013_p0525b24║等帶質也。三、習氣依處，立牽引因。三、性名言種子，
X58n1013_p0525c01║未閏時遠牽當果。四、有閏種子，依處立生起因，即
X58n1013_p0525c02║前種子備間已去。五、依無閏滅依處立攝受因，為
X58n1013_p0525c03║心、心所、三界、三性勝劣相引。六、依境界依處，除種
X58n1013_p0525c04║子，餘飲食等資助親緣者。七、根依處與境界為增
X58n1013_p0525c05║上，前五取色境，第六取意生於八識。八、作用依處，
X58n1013_p0525c06║謂作者、作具、辨樓臺等。九、士用依處具人法。十、
X58n1013_p0525c07║真實見依處，無漏知見與一切法為因，具上六處立
X58n1013_p0525c08║攝受因。前五辨有漏種，具立辨無漏種。十一、隨順
X58n1013_p0525c09║依處立引發因，唯同類勝品三界相引，以性論之則
X58n1013_p0525c10║狹。十二、差別功能依處立定異因，於一界中三性
X58n1013_p0525c11║互引，體性相稱名定，不共他法名異，界狹性寬亦引
X58n1013_p0525c12║無為。十三、和合依處立同事因，除言說因，餘六為
X58n1013_p0525c13║體。十四、一切法礙障依處立相違因。十五、不障
X58n1013_p0525c14║礙依處，立不相違因。
X58n1013_p0525c15║福非福義
X58n1013_p0525c16║夫三界依正由業因而得，謂福非福及不動有漏善
X58n1013_p0525c17║不善業，能招將來總別報福業。人天別得總名，亦有
X58n1013_p0525c18║別報非福，鬼畜亦有別報福業。其不動業不似欲業，
X58n1013_p0525c19║許得餘趣受定所伏故。由諸業習氣，二取習氣俱，俱
X58n1013_p0525c20║謂業種子上有名言二取種，是親疎緣互相助成，業
X58n1013_p0525c21║招生顯故先說之。總別相望有三句：一多生別報業、
X58n1013_p0525c22║一生總報受，二一業總報能受招聚多別報果，三多
X58n1013_p0525c23║業招多總報。然思業總報有盡，名言習氣受果無窮，
X58n1013_p0525c24║為業流性同易感，異熟性別難招，因通善惡果唯無
X58n1013_p0526a01║記。問：第六識現行善惡才生即滅，自無其體如何感
X58n1013_p0526a02║果？答：而熏本識起自功能，名為習氣。揀曾現受業，取
X58n1013_p0526a03║順現順生順不定業，
X58n1013_p0526a04║八解二取義
X58n1013_p0526a05║諸名言習氣有為之法各別。親種有二種：
X58n1013_p0526a06║一、表義名言，能詮音聲差別無記性，能表於思。思通
X58n1013_p0526a07║三性，於曲屈聲上建立名句，能聞第六識上變似
X58n1013_p0526a08║三性五蘊而熏成種。問：心緣五境，何故名因境熏
X58n1013_p0526a09║習？答：境劣心勝，但是顯境名言。若於詮起執，即是
X58n1013_p0526a10║表義勝用，又名詮法勝，不說依境。
X58n1013_p0526a11║二、顯境名言，即前七識能了境，心、心所見分，當情相
X58n1013_p0526a12║分。所了之境必似木質，多言色蘊從喻為名，餘四
X58n1013_p0526a13║蘊當體名言。此通三界漏、無漏。前七識心王、心所、
X58n1013_p0526a14║自證分為能熏，熏下見分、心種、相分、色種、影及本
X58n1013_p0526a15║質種。本質有八，隨彼所熏成種，即能生彼八以成
X58n1013_p0526a16║四對：一、名色取，不収六無為及滅盡定，有九十三
X58n1013_p0526a17║法。二、相見取，又除色十一，有八十二法。三、心及心
X58n1013_p0526a18║所取，又除二十四不相應，有八識、五十一心所。四、
X58n1013_p0526a19║本末取，唯第八本前七末。
X58n1013_p0526a20║二、我執習氣有二：一、俱生；二、分別。隨二我執所熏成
X58n1013_p0526a21║種，令有情自他相㒵差別。若我執相分種，即五蘊
X58n1013_p0526a22║親因緣、辨本質種、見分種，作自他相㒵差別增上
X58n1013_p0526a23║緣。
X58n1013_p0526a24║三、有支習氣有二：一、善；二、不善。能令異熟惡趣、善趣
X58n1013_p0526b01║別應知。我執有支二種習氣，於當來差別果是增
X58n1013_p0526b02║上緣；二種名言，於當來報果為親因緣。
X58n1013_p0526b03║名色支義
X58n1013_p0526b04║貫起十二支，提網一百法。知五蘊之多少，明緣性之
X58n1013_p0526b05║寬狹。有三解：一支性俱雜十二支，収九十三法，収分
X58n1013_p0526b06║別癡一分。行支中収三十六法，善十一根隨二十五
X58n1013_p0526b07║法。識支中収第八識。全名色支中収二十法，遍行中
X58n1013_p0526b08║作意思想并別境五前七識睡眠，皆名色中収五塵。
X58n1013_p0526b09║六處支中収五色根及過去意。觸支中収觸法。全受
X58n1013_p0526b10║支中収五受。全受支中収俱生愛。有支及老死支中
X58n1013_p0526b11║収二十四不相應九十三法。攝為五蘊者，色蘊為色，
X58n1013_p0526b12║四蘊為名，唯除六無為及滅盡定支，雜六處觸受性，
X58n1013_p0526b13║雜善惡行支。
X58n1013_p0526b14║二支雜性不雜，有二十八法：色、行、識。三蘊少分，是任
X58n1013_p0526b15║運、報生、無記、非善、染。色少分中，収五根、五塵，雜六處
X58n1013_p0526b16║支。行少分者，別境、五觸、受、作意、睡眠、思。識少分者，前
X58n1013_p0526b17║七識想蘊全。
X58n1013_p0526b18║三支性俱不雜，収二十一法。五蘊中全収想三少分，
X58n1013_p0526b19║如前但除五根，或加五根除六識。
X58n1013_p0526b20║二、行支者，體即是思，身語意思家眷屬，心心所思家
X58n1013_p0526b21║相應，能作業道尅性體，唯善不善通現及種，通招總
X58n1013_p0526b22║別報，所招名言根塵是別報，兼行支収。由此聖者四
X58n1013_p0526b23║果及七地，已前分段兼行支収。聖不造後有業，已斷
X58n1013_p0526b24║一切支，一分有支無全斷。三、無明支。寬通三界，具
X58n1013_p0526c01║不善、有覆二性。前念任運無明，俱思為因，能起後念。
X58n1013_p0526c02║分別無明具十一殊勝、七種無知，最極猛利，於一念
X58n1013_p0526c03║頓發身、語、意，招一期長短、善惡趣果。然全界煩惱皆
X58n1013_p0526c04║能發業，是兼無明支。四、識支，唯阿賴耶親因緣種，
X58n1013_p0526c05║於母胎中，因識為緣，續生果識，輪轉不絕，任持自性，
X58n1013_p0526c06║非餘七識。說第六為識支者，順小乘。五、六處支，唯
X58n1013_p0526c07║內六處異熟俱生五色根，及等無間過去意處三世
X58n1013_p0526c08║分別。過去是意六處収，現在意第六収，不爾名中無
X58n1013_p0526c09║意識。六、觸支，六處一分為體，性唯無記。此五因中
X58n1013_p0526c10║一時招聚，約當生分位說，有前後次第生起也。皆與
X58n1013_p0526c11║無明行家所引五支種子令不失壞，遇受取有閏時，
X58n1013_p0526c12║共為能有當來生老死故。生老死是假，五蘊種子是
X58n1013_p0526c13║實，有生住異滅四相假也。七、受支受者，領納有二：
X58n1013_p0526c14║一、緣內異熟受，與前四一聚俱是種子；二、緣外境界
X58n1013_p0526c15║受，是現前領受，當生處境界方起已後愛取。八、愛
X58n1013_p0526c16║支即是貪法，然全界煩惱能皆閏生，正閏修道斷有
X58n1013_p0526c17║九品，助閏見道斷此通種現，不還用種閏生現報有
X58n1013_p0526c18║覆無記。九、取支愛增為取，有四種：一、在家人多起
X58n1013_p0526c19║欲貪取。出家人有三：一、戒禁取；二、我語取；三、見取。因
X58n1013_p0526c20║此而興諍論。十、有支具前識等五種，行支一分備
X58n1013_p0526c21║閏已去，能有當來生老死。既依色心假立，並是不相
X58n1013_p0526c22║應行。収生表有法先非有，異表有法非凝然，滅表有
X58n1013_p0526c23║法後是無。恐濫無為故不說，住若說者暫有用。
X58n1013_p0526c24║料揀十二有支
X58n1013_p0527a01║能引無明行，所引識等五；能生愛取有，所生生老死。
X58n1013_p0527a02║過去十支因，現在二支果；現在造下十支因，未來又
X58n1013_p0527a03║有二支果。若小乘三世說者，過去二支因，現在五支
X58n1013_p0527a04║果；現在三支因，未來三支果。十二有支皆作四句分
X58n1013_p0527a05║別：一、有是無明非是行（任運無明不發行支），二、有是行發非無
X58n1013_p0527a06║明（無漏行依正智），三、非是無明非是行（正智真如），四、亦是無明亦
X58n1013_p0527a07║是行（分別無明發正行支）。十二有支既是緣生，前後相望，除因
X58n1013_p0527a08║緣，具餘三緣，多少不定。若有望有，唯一增（如生望老死支）；無
X58n1013_p0527a09║望無，有三（如無明望行）；若有望無，有二（增上所）；若無望有，唯
X58n1013_p0527a10║增上（如色望識）。或順或逆，鄰次隔越，相望具緣，應思。問：老
X58n1013_p0527a11║何不立支？答：老非定（有附死立）支。問：名色不徧，何故立支？
X58n1013_p0527a12║答：濕卵二生，除在母胎，餘如胎生，皆有名色。化生五
X58n1013_p0527a13║根，未明無色界意根名也。上二界有十二支一分。問：
X58n1013_p0527a14║愛非遍有。答：於境無愛，於身起愛，不還用愛種，閏上
X58n1013_p0527a15║二界生。問：所生唯二何少？所引五支何多？答：因位難
X58n1013_p0527a16║了，故立五支。果位易見，故唯二支，以顯三苦。問：發業
X58n1013_p0527a17║唯一，閏生何二？答：無明力強，唯一閏生，要數故二閏。
X58n1013_p0527a18║何故下地無明發上地行支？答：如愛亦緣，當生地受。
X58n1013_p0527a19║漏俱義
X58n1013_p0527a20║所漏之法有六：一、清淨色勝義根，二、浮塵根，三、外五
X58n1013_p0527a21║塵，四、善心，五、染心，六、無記。能漏有三：一、隨眠未斷，二、
X58n1013_p0527a22║境現前，三、不如理作意。前六法，正生者漏俱，當生者
X58n1013_p0527a23║漏引，已生者漏間，根隨二十六惑也。自性、遍行、別境、
X58n1013_p0527a24║漏相應，成漏雖殊，斷門有二：一、相應斷，根隨二十六
X58n1013_p0527b01║惑也；二、所緣斷，能相應煩惱斷已，境亦不來纏心。能
X58n1013_p0527b02║漏有五：一、漏俱，二、漏間，三、漏引，四、漏相應，五、漏自性。
X58n1013_p0527b03║所漏有八：一、人天內外塵，二、惡趣內外塵，三、人天三
X58n1013_p0527b04║性心，四、惡趣三性心。
X58n1013_p0527b05║二種生死義
X58n1013_p0527b06║一、不思議變易生死為無漏有分別業，由所知障緣
X58n1013_p0527b07║助勢力，所感殊勝細異熟果，由悲願力改轉身命，名
X58n1013_p0527b08║為變易。從能資無漏，名不思議身，或名意成身。第四
X58n1013_p0527b09║果迴心入變易（入定只資二十小劫），入地頓悟，智增者入，悲增
X58n1013_p0527b10║者不入（入定資一大劫）。有五：一、無漏智為假感因；二、五蘊種
X58n1013_p0527b11║子為實感因；三、所知障為疎助緣；四、悲願為觀助緣；
X58n1013_p0527b12║五、所資有漏故業為異熟因，有變易生死果。
X58n1013_p0527b13║二、分段生死：分即命根，分即是段。諸有漏善不善業
X58n1013_p0527b14║思是假感因，五蘊種子是實感因，三閏生愛是親助
X58n1013_p0527b15║緣，四煩惱為疎助緣，有分段生死果。
X58n1013_p0527b16║料揀定性非滅。問：若所知障助無漏業能感變易生
X58n1013_p0527b17║死，二乘定性應不永入無餘涅槃，舉凡例聖？答：如諸
X58n1013_p0527b18║異生局煩惱故，不求三乘出離道，道諦感苦。問：如何
X58n1013_p0527b19║道諦能感苦也？答：假苦非實。答：是五蘊種子，為實感
X58n1013_p0527b20║因，乖茲苦果。問：定性入滅與佛無異，如何引變易生
X58n1013_p0527b21║死長劫受苦？二、利須彼。答：為自求菩提，利樂他故，所
X58n1013_p0527b22║知無招。問：既由無漏智資，何須所知障助？三、義須彼。
X58n1013_p0527b23║答：既未證無相大悲，一、執菩提可永，二、執有情可度，
X58n1013_p0527b24║三、發起猛利悲願。
X58n1013_p0527c01║華嚴法相槃節（終）
X58n1013_p0527c02║
X58n1013_p0527c03║紹興十九年己巳歲正月望日，幹緣小師僧文質。
X58n1013_p0527c04║
X58n1013_p0527c05║前住廬山羅漢院傅賢首祖教明悟大師（道通），迴
X58n1013_p0527c06║施此板，入臨安府南山慧因教院，常住流通。