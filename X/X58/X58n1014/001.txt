X58n1014_p0528a01║
X58n1014_p0528a02║
X58n1014_p0528a03║
X58n1014_p0528a04║No. 1014
X58n1014_p0528a05║法界觀披雲集
X58n1014_p0528a06║
X58n1014_p0528a07║河朔平原　道通　述
X58n1014_p0528a08║夫三重法界，從下升上，漸次深廣，智眼門中，觀照玅
X58n1014_p0528a09║境，因解起行，遺智忘言，自悟真體，然後起用，舉一塵
X58n1014_p0528a10║毛，攝入無礙，有十玄門，重重無盡，情與無情，普皆平
X58n1014_p0528a11║等，難思玅境，於時現矣。
X58n1014_p0528a12║一、真空觀。前二句八門，各有十字標，三字徵，二十字
X58n1014_p0528a13║釋。先結釋，後結標。若改色字為十法界字，則法法即
X58n1014_p0528a14║真。
X58n1014_p0528a15║一、會色歸空
X58n1014_p0528a16║一、實色不即斷空
X58n1014_p0528a17║二、色相不即真空
X58n1014_p0528a18║三、雙揀斷空實色
X58n1014_p0528a19║四、幻色即真空
X58n1014_p0528a20║二、明空即色
X58n1014_p0528a21║一、斷空不即實色
X58n1014_p0528a22║二、真空不即色相
X58n1014_p0528a23║三、雙揀實色斷空
X58n1014_p0528a24║四、真空即幻色
X58n1014_p0528a25║三、盡空之色與盡色之空互不相礙。看色見空，觀
X58n1014_p0528a26║空見色。
X58n1014_p0528b01║四、泯絕無寄，心境不可得，無念而知，是為證行。
X58n1014_p0528b02║二、理事無礙門。理事互望不相離性為宗，不可分不
X58n1014_p0528b03║壞相為因，如波與水，有十喻明法。
X58n1014_p0528b04║初二門合辨大小一異六量。
X58n1014_p0528b05║一、理望事全徧一塵，而非小宗，性不可分，故因
X58n1014_p0528b06║如海在一波。
X58n1014_p0528b07║二、事望理全帀，而非大宗不壞相故，因如小波
X58n1014_p0528b08║帀大海。
X58n1014_p0528b09║三、理望事同時，全徧諸波，宗性非異，故因如大
X58n1014_p0528b10║海徧諸波。
X58n1014_p0528b11║四、事望理俱時各帀。真理宗相非一故，因如諸
X58n1014_p0528b12║波帀大海。
X58n1014_p0528b13║五、理望事全徧一事，亦徧諸事，宗不可分故，因
X58n1014_p0528b14║如水濕性。
X58n1014_p0528b15║六、事望理一事全帀，諸事亦帀，宗相不壞，因如
X58n1014_p0528b16║波波全帀。
X58n1014_p0528b17║問：理既全帀一塵，何故非小？亦徧諸塵，何故非
X58n1014_p0528b18║大？答：以非一異。理望事有四比量，事望理有四
X58n1014_p0528b19║比量。
X58n1014_p0528b20║問：塵外有理，則非全徧；塵外無理，分理不徧？答：
X58n1014_p0528b21║以性融故，令多事無礙，內外俱全。理望事四量，
X58n1014_p0528b22║事望理四量。
X58n1014_p0528b23║三、依理成事門不變之隨緣量云：理望於事，有法
X58n1014_p0528b24║定依理成宗；從緣無性，故因如依水成波。
X58n1014_p0528c01║四、事能顯理門成事之體。空量云：事望理有法，定
X58n1014_p0528c02║能顯理宗。事虗無體故，因如波虗令水現。
X58n1014_p0528c03║五、理能奪事門。隨緣之不變量云：理望於事，有法
X58n1014_p0528c04║定能奪。事宗：離理無事因，如水奪波。
X58n1014_p0528c05║六、事能隱理門。體空之成事量云：事望理有法，定
X58n1014_p0528c06║能隱理宗，相用差別因，如波顯隱水。
X58n1014_p0528c07║七、理即事門，不變即隨緣。量云：理望事有，法定非
X58n1014_p0528c08║事，外宗是法，無我理因，如水即波。
X58n1014_p0528c09║八、事即理門。成事即體。空量云：事望理有法，舉體
X58n1014_p0528c10║即真宗。緣成無自性，因如波即水。
X58n1014_p0528c11║九、真理非事門。隨緣即不變，不變非成事。量云：理
X58n1014_p0528c12║望事有法，真理非妄。事宗所依，非能依因，如即波
X58n1014_p0528c13║之水非波。
X58n1014_p0528c14║十、事法非理門。體虗之成事，成事非不變。量云：事
X58n1014_p0528c15║望理有，法全理之。事非理宗，性相異故。因如動相，
X58n1014_p0528c16║非濕性。
X58n1014_p0528c17║【圖】
X58n1014_p0528c18║
X58n1014_p0528c19║
X58n1014_p0528c20║三、周徧含融觀。
X58n1014_p0528c21║一、理如事門有五：一、如事顯；二、如事差別；三、如事
X58n1014_p0528c22║大小；四、如事變易；五、如事無量。　量云：真理望事
X58n1014_p0528c23║俱時顯現，宗體隨相異因，如金為六道。
X58n1014_p0528c24║二、事如理門有五：一、普徧；二、廣大；三、徧三世；四、常
X58n1014_p0529a01║住；五、本然。云一塵有法正徧，華藏含攝。華嚴宗唯
X58n1014_p0529a02║心所現，故因如太虗空。
X58n1014_p0529a03║三、事含理事門。存本一事而能廣容，非一故不壞
X58n1014_p0529a04║小相，非異故方為能含。有其四句：或一中含一，或
X58n1014_p0529a05║一切含一切，或一中含一切，或一切中含一。量云：
X58n1014_p0529a06║一塵不容無邊，與理非一異故，如太虗空。
X58n1014_p0529a07║四、通局無礙門。一、塵與理。非一即非異，不起菩提
X58n1014_p0529a08║樹，全徧十方界。非異即非一，雖徧一切塵，內不動
X58n1014_p0529a09║本位。
X58n1014_p0529a10║五、廣狹無礙門，非一即非異。不壞一塵而容剎海，
X58n1014_p0529a11║非異即非一。廣容剎海，塵相不大，即見世間大小
X58n1014_p0529a12║相即。
X58n1014_p0529a13║六、徧容門。一塵望一切塵，有用能入，是普徧義；有
X58n1014_p0529a14║相，是廣容義。量云：一塵望一切塵，普徧即是廣容，
X58n1014_p0529a15║唯心故。如一鏡徧九鏡，攝九鏡在一中。若廣容，即
X58n1014_p0529a16║徧一塵，徧自內，一切唯心現故。一鏡容九，即是徧
X58n1014_p0529a17║九內。
X58n1014_p0529a18║七、攝入門。一切望一入，即是攝法無定性。如九鏡
X58n1014_p0529a19║入一鏡，即攝一鏡在九鏡內。若一望一切攝，即是
X58n1014_p0529a20║入法無定性。九鏡攝一，即是入一。
X58n1014_p0529a21║八、交涉門攝一入一，即是攝多入多，通有四句。
X58n1014_p0529a22║一、一攝一切，一入一切，緣起相由故。如九鏡為
X58n1014_p0529a23║所攝，即為所入。
X58n1014_p0529a24║二、一切攝一，一切入一，緣起相由故。如九鏡攝
X58n1014_p0529b01║一鏡，即是入一鏡。
X58n1014_p0529b02║三、一攝一，一入一宗，緣起相由，如東鏡攝西鏡
X58n1014_p0529b03║入東鏡中。
X58n1014_p0529b04║四、一切攝一切，即是入一切，十鏡圓滿，同時頓
X58n1014_p0529b05║具。
X58n1014_p0529b06║九相在門，我攝餘法在他法中，他法亦攝餘法在
X58n1014_p0529b07║我法中。
X58n1014_p0529b08║一、一切攝一入一宗，如八鏡攝南鏡帶入西鏡。
X58n1014_p0529b09║二、一攝一切入一宗，如東鏡攝八鏡帶入西鏡。
X58n1014_p0529b10║三、一切攝一入一切宗，如九鏡攝東鏡入九鏡。
X58n1014_p0529b11║四、一攝一切入一切宗。如鏡，鏡之中有多多燈。
X58n1014_p0529b12║十、溥融門，具八九二門，兩重四句，一是容多之一，
X58n1014_p0529b13║多是容一之多，二門交絡配屬，即有八句，重重無
X58n1014_p0529b14║盡，主伴互融，將此十門，入於一切法義，方成十玄
X58n1014_p0529b15║之義。
X58n1014_p0529b16║
X58n1014_p0529b17║法界觀披雲集（終）
X58n1014_p0529b18║
X58n1014_p0529b19║
X58n1014_p0529b20║
X58n1014_p0529b21║刑部主事宜興吳正志施貲刻此。
X58n1014_p0529b22║大方廣佛華嚴經吞海集下卷，法界觀披雲集一
X58n1014_p0529b23║卷，嘉禾釋道梅對，長洲徐普書，吳縣仇鵬刻。
X58n1014_p0529b24║萬曆辛卯冬清涼山妙德庵識