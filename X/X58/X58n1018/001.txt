X58n1018_p0580c01║
X58n1018_p0580c02║
X58n1018_p0580c03║
X58n1018_p0580c04║
X58n1018_p0580c05║
X58n1018_p0580c06║No. 1018
X58n1018_p0580c07║評金錍
X58n1018_p0580c08║
X58n1018_p0580c09║嘉禾語溪常樂教寺住持傳教苾蒭善喜，因觀金
X58n1018_p0580c10║錍說無情佛性義，始曰不覺䆿云（牛世反）無情有性，
X58n1018_p0580c11║終曰忽然夢覺，所問所答，都無所得。前代諸師，乃
X58n1018_p0580c12║見始終寐語，故不辨也。近代有作顯性錄，或為注
X58n1018_p0580c13║解。孟軻曰：子誠齊人也，知管仲、晏子而已矣。
X58n1018_p0580c14║金錍云：僕，野客也。容儀麤獷，進退不恒，逼前平立。又
X58n1018_p0580c15║云：於是野客恭退昃跪。
X58n1018_p0580c16║評曰：出此言，是聖耶？是凡耶？聖必忘情，情者凡夫
X58n1018_p0580c17║也。設有破斥，當存禮樂。義或可取，人自服膺。豈以
X58n1018_p0580c18║是非情厚，勝負氣高，自是非彼，美己惡人。如賢首
X58n1018_p0580c19║敘十家立教云：並是當時法，將英悟絕倫。歷代明
X58n1018_p0580c20║模，階位叵測。祇如思禪師及智者禪師，神異感通，
X58n1018_p0580c21║迹參登位。靈山聽法，憶在於今。清涼引韋虗舟傳
X58n1018_p0580c22║云：自佛教東流，秘密斯闡。思大禪師之所證，智者
X58n1018_p0580c23║大師之所弘。故思大師一見便云：昔日靈山同聽
X58n1018_p0580c24║法華，宿緣所追，今復來矣。故知作者之難，寧容一
X58n1018_p0581a01║家之見，斥他宗為非。余雖不敏，當為剖陳。略伸一
X58n1018_p0581a02║兩，令其自悟耳。
X58n1018_p0581a03║金錍云：客曰：僕忝尋釋教，薄究根源，盛演斯宗，豈過
X58n1018_p0581a04║雙林？最後極唱究竟之談，而云佛性非謂無情，仁何
X58n1018_p0581a05║獨言無情有性耶？答：以子不閑佛性進否，教部權實，
X58n1018_p0581a06║故使同於常人疑之。今且為子委引經文，使後代好
X58n1018_p0581a07║引此文，證佛性非無情者，善得經旨。故三十一迦葉
X58n1018_p0581a08║品：眾生佛性，猶如虗空，非內非外。若內外者，云何得
X58n1018_p0581a09║名一切處有？請觀有之一字，虗空何所不收？又云：非
X58n1018_p0581a10║佛性者，謂墻壁瓦石。故知經文寄方便教說。下文又
X58n1018_p0581a11║云：如迦葉所引，三皆有者，此乃涅槃帶權門說。故佛
X58n1018_p0581a12║順迦葉，三皆是有。
X58n1018_p0581a13║評曰：涅槃經云：佛性者名第一義空，第一義空名
X58n1018_p0581a14║為智慧，此二不二以為佛性。然第一義空是佛性
X58n1018_p0581a15║性，名為智慧即佛性相。第一義空不在智慧但名
X58n1018_p0581a16║法性，由在智慧故名佛性。若以性從相，則唯眾生
X58n1018_p0581a17║得有佛性，有智慧故墻壁瓦礫，無有智慧故無佛
X58n1018_p0581a18║性。若以相從性，第一義空無所不在，則墻壁等皆
X58n1018_p0581a19║第一義空，云何非性？故華嚴經云：知一切法即心
X58n1018_p0581a20║自性。起信論云：以色性即智性故，色體無形說名
X58n1018_p0581a21║智身；以智性即色性故，說名法身遍一切處。明體
X58n1018_p0581a22║本均也。今分性相故分二義，如何却云教部權實
X58n1018_p0581a23║耶？然種性有無、邪正、大小、權實差別不等，如外道
X58n1018_p0581a24║計自然為因能生萬物，即是邪因。若謂萬物自然
X58n1018_p0581b01║而生，如鶴之白、烏之黑即是無因，無因邪因乃成
X58n1018_p0581b02║大過。若小乘種性有六種，第六不動中有三品：上
X58n1018_p0581b03║者佛種性、中者獨覺性、下者聲聞性。雖於此中說
X58n1018_p0581b04║佛一人有佛種性，然非彼大菩提性，以於佛功德
X58n1018_p0581b05║不說盡未來際起大用等。當知於小乘中，除佛一
X58n1018_p0581b06║人，餘一切眾生皆不說有大菩提性。如小乘論說：
X58n1018_p0581b07║若大乘初教，於有為無常法中立種性故，即不能
X58n1018_p0581b08║遍一切有情五種性中，故有一分無性種眾生。顯
X58n1018_p0581b09║揚論云：云何種性差別？五種道理，謂一切界差別
X58n1018_p0581b10║可得故。當知一切有情有五種性，第五種性無有
X58n1018_p0581b11║出世功德因故，永不滅度。由三善根，即立三乘種
X58n1018_p0581b12║性。若於三行隨一修行，未至本位，立為不定種性。
X58n1018_p0581b13║若於三行全未修行，立為無性。如涅槃經云：三種
X58n1018_p0581b14║人中畢竟死者，喻一闡提無佛性也。若大乘實教，
X58n1018_p0581b15║即就真如性中立種性故，則遍一切眾生皆悉有
X58n1018_p0581b16║性。故智論云：白石有銀性，黃石有金性，水有濕性，
X58n1018_p0581b17║火有熱性，一切眾生有涅槃性。如經說言：眾生亦
X58n1018_p0581b18║爾，悉皆有心。凡有心者，定當得成阿耨菩提。皆是
X58n1018_p0581b19║此義。聞引智論云：在眾生數中名為佛性，非眾生
X58n1018_p0581b20║數中名為法性。彼云：親曾委讀，細撿論文，都無此
X58n1018_p0581b21║說。是親曾讀論文乎？況自制。妙樂云：文義四句：一、
X58n1018_p0581b22║有文有義，常人用之；二、無文有義，智者用之等。妙
X58n1018_p0581b23║樂若是，金錍必非也；金錍若是，妙樂必非也。古人
X58n1018_p0581b24║云：我買汝矛，還刺汝盾。入與不入，即無詞矣。若一
X58n1018_p0581c01║乘教，種性甚深，因果無二，通依及正，盡三世間，該
X58n1018_p0581c02║通一切理、事、解、行等諸法門，本來滿足，已成就訖。
X58n1018_p0581c03║華嚴經云：菩薩種性，甚深廣大，與法界虗空等。此
X58n1018_p0581c04║之謂也。況華嚴性海，雲臺寶網，同演妙音，毛孔光
X58n1018_p0581c05║明，皆能說法。華香雲樹，即法界之法門；剎土眾生，
X58n1018_p0581c06║本十身之正體，于何非性？故大經云：剎說眾生說，
X58n1018_p0581c07║三世一切說。又云：一切世間諸境界，皆悉能令轉
X58n1018_p0581c08║法輪等。其文非一也。問：既然如是，云何在有情數
X58n1018_p0581c09║中，名為佛性？在非情數中，名為法性？各唯識云：雖
X58n1018_p0581c10║此身土，體無差別，而屬佛屬法，性相異故。謂法性
X58n1018_p0581c11║屬佛，為法性身；法性屬法，為法性土。性隨相異，故
X58n1018_p0581c12║云爾也。彼謂大部說無情無性，此乃帶權門說者，
X58n1018_p0581c13║此言非也。設或更過涅槃，最後極唱，亦只此說。以
X58n1018_p0581c14║性隨相異，故說有無；相逐性生，一切皆有。涅槃帶
X58n1018_p0581c15║權門說者，深非經意。
X58n1018_p0581c16║金錍云：云何乃以智斷果上緣了佛性以難正因？如
X58n1018_p0581c17║來是智果，涅槃是斷果，故智斷果上有緣了性。所以
X58n1018_p0581c18║迦葉難云：如來佛性，涅槃是有。世人多引涅槃為難，
X58n1018_p0581c19║故廣引之，以杜餘論。子應不見涅槃之文，空効世人
X58n1018_p0581c20║瓦石之妨。緣了難正，殊不相應。此即子不知佛性之
X58n1018_p0581c21║進否也。況復以空譬正，緣了猶局。如迦葉所引三皆
X58n1018_p0581c22║有者，此乃涅槃帶權說故。
X58n1018_p0581c23║評曰：然涅槃雖非吾家所宗，而正因、緣因非所謂
X58n1018_p0581c24║也。涅槃具正因、緣因，其文甚顯，自是立意之悞。曲
X58n1018_p0582a01║說緣、了，判為權門。又為文之質礙，展轉枝詞，翳其
X58n1018_p0582a02║正理。今為略示，令涅槃文義自顯。涅槃二十九師
X58n1018_p0582a03║子吼難云：如佛所說，一切諸法有二種因：一者、正
X58n1018_p0582a04║因，二者、緣因。以第一義空為正因，佛性故無所有，
X58n1018_p0582a05║即正因也。華嚴云：了知一切法，自性無所有。於此
X58n1018_p0582a06║了知，即是了因。明知一切眾生雖有第一義空智
X58n1018_p0582a07║慧之性，若無般若為了因者，終不成佛。涅槃二十
X58n1018_p0582a08║八又云：善男子！因有二種：一者、生因，二者、了因。能
X58n1018_p0582a09║生法者，是名生因；燈能照物，名為了因。煩惱諸結，
X58n1018_p0582a10║是名生因；眾生父母，名為了因。糓子名生，水土名
X58n1018_p0582a11║了；六度名生，佛性名了。六度能生菩提，故為菩提
X58n1018_p0582a12║生因；佛性能了菩提，故為菩提了因。又云：善男子！
X58n1018_p0582a13║因有二種：一者、正因，二者、緣因。正因者，如乳生酪；
X58n1018_p0582a14║緣因者，如酵暖等。顯無緣、了，不見正因；虗空無性，
X58n1018_p0582a15║故無緣因。佛言：善男子！若使乳中定有性者，何須
X58n1018_p0582a16║緣因？師子吼菩薩言：世尊！有性故，故須緣因。何以
X58n1018_p0582a17║故？欲明見故。緣因者，即是了因。世尊！譬如暗中先
X58n1018_p0582a18║有諸物，為欲見故，以燈照了。若本無者，燈何所照？
X58n1018_p0582a19║如土有瓶，故須人、工、水、輪、繩、杖等而為了因。是故
X58n1018_p0582a20║雖先有性，要假了因然後得見。以是義故，定知乳
X58n1018_p0582a21║中先有酪性。性體雖有，須籍了因修之令現。眾生
X58n1018_p0582a22║佛性不得言定有定無。涅槃三十五云：說如是言：
X58n1018_p0582a23║一切眾生定有佛性，是名執著；若無佛性，是名虗
X58n1018_p0582a24║妄。智者應說眾生佛性亦有亦無。然佛性有四門。
X58n1018_p0582b01║涅槃經云：一切眾生皆有佛性，如乳有酪性等。斯
X58n1018_p0582b02║即有門也。又云：石無金性，乳無酪性。眾生佛性猶
X58n1018_p0582b03║如虗空、迦毗羅城空、大涅槃空。即空門也。又云：眾
X58n1018_p0582b04║生佛性亦有亦無。何以為有？一切眾生悉同有故。
X58n1018_p0582b05║何以為無？謂從善方便而得見故。即亦有亦無門
X58n1018_p0582b06║也。又云：眾生佛性即是中道，非有如虗空，非無如
X58n1018_p0582b07║兔角，百非斯遣。此即非有非無門也。若取經論，唯
X58n1018_p0582b08║識多明有門，掌珍多辨空門，中邊論多辨亦有亦
X58n1018_p0582b09║無門，中百論多辨非有非空門。涅槃三十六又云：
X58n1018_p0582b10║善男子，若有人言：一切眾生定有佛性。當知是人
X58n1018_p0582b11║謗佛法僧。若有人言：一切眾生定無佛性。當知是
X58n1018_p0582b12║人謗佛法僧。乃是涅槃具談正緣二因，如何將緣
X58n1018_p0582b13║因判為權門？涅槃大旨有所未盡。燈物之喻，其理
X58n1018_p0582b14║甚明，儻有公論，其諍自息也。
X58n1018_p0582b15║金錍云：不覺無覺，法性不成；覺無不覺，佛性寧立？是
X58n1018_p0582b16║則佛性之法性容在小宗，即法性之佛性方曰大教。
X58n1018_p0582b17║故今問子：諸經論中，法界、實際、相、真性等，為同法性
X58n1018_p0582b18║在無情中？為同真如分為兩派？若同真如，諸經不見
X58n1018_p0582b19║無情、法界及實際等；若在無情，但名法性，非佛性者。
X58n1018_p0582b20║何故華嚴？須彌山頂偈讚品云：了知一切法，自性無
X58n1018_p0582b21║所有，若能如是解，則見盧舍那。豈非諸法本有舍那
X58n1018_p0582b22║之性耶？
X58n1018_p0582b23║評曰：彼云：不覺無覺，法性不成；覺無不覺，佛性寧
X58n1018_p0582b24║立者，法性乃目諸法差別自性，就無情說；覺與不
X58n1018_p0582c01║覺，乃就有情說。故起信論云：凡夫謂之不覺，菩薩
X58n1018_p0582c02║謂之分覺，如來名究竟覺。如何謂法性不成，佛性
X58n1018_p0582c03║寧立耶？又云：法界、實際、實相、真性等，為同法性在
X58n1018_p0582c04║無情中？為同真如分為兩派者，肇公云：本無實相，
X58n1018_p0582c05║法性性空，緣會一義耳。如何將實相、同法性作難
X58n1018_p0582c06║問也？又云：為同真如分為兩派？起信論云：真如者，
X58n1018_p0582c07║即是一法界大總相法門體。真如、法界，如理虗融，
X58n1018_p0582c08║平等無二，如何却云分成兩派？又引華嚴證法性、
X58n1018_p0582c09║佛性為一，故云豈非諸法本有舍那之性者，華嚴
X58n1018_p0582c10║往往非所宗經論，故至率略也。清涼曰：情破理現，
X58n1018_p0582c11║則見舍那；以性融相，故無內外也。如何却云諸法
X58n1018_p0582c12║本有舍那之性？孔目云：佛性者，據覺語時，佛者，覺
X58n1018_p0582c13║也。口稱無情，復言有覺。若如所謂，則情變無情，無
X58n1018_p0582c14║情變情，大同邪見。
X58n1018_p0582c15║金錍云：余欲開導子之情懷，更以四十六問而問於
X58n1018_p0582c16║子。子若能曉余之一問，則眾滯自消，法界融通，釋然
X58n1018_p0582c17║大觀，洞見法界，生佛依正，一念具足，一塵不虧者。
X58n1018_p0582c18║評曰：然佛性要義，不可不知。今此涅槃宗於法性，
X58n1018_p0582c19║故以法性而為佛性，則非內非外，隨物迷悟，強說
X58n1018_p0582c20║昇沉。宗法性者，以無障礙法界為宗，則法性即佛
X58n1018_p0582c21║性，知一切法即心自性。若以心性無佛性者，無法
X58n1018_p0582c22║非心性，則不隔內外，而體非內外。內外屬相，性不
X58n1018_p0582c23║同相，何有內外？然迷一性而變成外，外既唯心，何
X58n1018_p0582c24║有非佛？所變無實，故說墻壁，言無佛性，以性該相，
X58n1018_p0583a01║無非性矣。如煙因火，煙即是火；如水成波，波即是
X58n1018_p0583a02║水。境因心變，境不異心，心若有性，境寧非有？況心
X58n1018_p0583a03║與境皆即真性，真性不二，心境豈乖？若以性從相，
X58n1018_p0583a04║不妨內外；若以外境而例於心，令有覺知，修行作
X58n1018_p0583a05║佛，即是邪見外道之法。故須常照，不即不離，不一
X58n1018_p0583a06║不異，無所惑矣。
X58n1018_p0583a07║金錍云：最初一問。問：佛性之名，從因從果。從因非佛，
X58n1018_p0583a08║果不名性。
X58n1018_p0583a09║評曰：涅槃經云：佛性有因、有因因，有果、有果果。因
X58n1018_p0583a10║者，即十二因緣；因因者，即是智慧；果者，謂大菩提；
X58n1018_p0583a11║果果者，謂大涅槃。既有四種，皆名佛性。前二本有，
X58n1018_p0583a12║後二當有，文理昭然。如何難云：從因非佛，果不名
X58n1018_p0583a13║性。此言悞矣！
X58n1018_p0583a14║金錍末後一問。問：行者觀心，心佛眾生，因果身土，法
X58n1018_p0583a15║相融攝，一切同耶？
X58n1018_p0583a16║評曰：華嚴經云：心佛與眾生，是三無差別。心是總
X58n1018_p0583a17║相，悟之名佛，成淨緣起；迷作眾生，成染緣起。染淨
X58n1018_p0583a18║雖殊，心體一耳。此說心徧融攝一切，何以用證身
X58n1018_p0583a19║土法相一切同耶？
X58n1018_p0583a20║金錍云：客曰：何故不多不少，唯四十六？余曰：攻惑攻
X58n1018_p0583a21║疑，攻行攻理，通教通義，通自通他，一問亦足，為對鈍
X58n1018_p0583a22║根，故有四十六。應知一問亦皆能攻。
X58n1018_p0583a23║評曰：但破初後，中亦可破，則四十六問皆可破也。
X58n1018_p0583a24║何者？彼以一念三千，以伸四十六問，該取因果、依
X58n1018_p0583b01║正、色心、生佛等一切諸法，以至後文，皆是此義，故
X58n1018_p0583b02║不評議也。然但得以相從性一義，而未曉以性從
X58n1018_p0583b03║相說也。故以墻璧瓦礫，抑在權門矣。學者當去情
X58n1018_p0583b04║思之。然聖旨幽遠，隨智取會，各伸己見，共讚大猷。
X58n1018_p0583b05║旹紹熙甲寅十月日日頤菴苾蒭善喜　書。
X58n1018_p0583b06║
X58n1018_p0583b07║評金碑（終）
X58n1018_p0583b08║
X58n1018_p0583b09║
X58n1018_p0583b10║
X58n1018_p0583b11║建長五年八月二十二日（巳時），於花洛之邊，栂尾之
X58n1018_p0583b12║菴，染紫毫於清瀧川浪，打白麻於高雄山嵐。為散
X58n1018_p0583b13║後學疑朦，書寫新渡唐書。迴向無貳，只為興華嚴
X58n1018_p0583b14║佛法；願念非他，偏為遂兜率上生也。願一宗三寶
X58n1018_p0583b15║垂哀愍，二世善願令成就而已。
X58n1018_p0583b16║沙門釋心海（俗齡三十二，戒度一十七）。
X58n1018_p0583b17║文化十一甲戌年九月，偶得此珍篇，不耐蹈舞，令
X58n1018_p0583b18║學生臨寫，自手挍合了此編，鳳潭德門未見處，可
X58n1018_p0583b19║秘藏，可秘藏。
X58n1018_p0583b20║高野山日光院潮音窟主輝潭識。
X58n1018_p0583b21║
X58n1018_p0583b22║文政二己卯年四月十八日（巳時），書寫於洛陽第五
X58n1018_p0583b23║橋頭天照山極樂寺中喜雲窟。了緣山蔡華樓主
X58n1018_p0583b24║杜多連常。