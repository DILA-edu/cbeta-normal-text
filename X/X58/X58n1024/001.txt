X58n1024_p0625b01║
X58n1024_p0625b02║No. 1024-A
X58n1024_p0625b03║ 引
X58n1024_p0625b04║
X58n1024_p0625b05║天台賢首隨宜示法說。天台賢首法者，不自知也。後
X58n1024_p0625b06║人起念，便隔作兩截，重天台失天台，重賢首失賢首
X58n1024_p0625b07║矣。執相泥名，分河立幟，此末法大弊，通人宜無所揀
X58n1024_p0625b08║擇，軒輊於其間也。賢首宗闕五教儀，百亭法師為補
X58n1024_p0625b09║綴成之，以毒攻毒，以楔出楔，且憑楮墨施平等，莫向
X58n1024_p0625b10║眉端安是非，殆不獨為賢首宗之功臣矣。東南義虎，
X58n1024_p0625b11║略見一斑，為兩宗左右袒者，即勿寓目焉可也。
X58n1024_p0625b12║康熈庚申立秋日順天府府丞錢唐戴京曾題
X58n1024_p0625b13║
X58n1024_p0625b14║
X58n1024_p0625b15║
X58n1024_p0625b16║
X58n1024_p0625b17║No. 1024-B
X58n1024_p0625b18║ 賢首五教儀序
X58n1024_p0625b19║
X58n1024_p0625b20║華嚴稱根本法輪，不唯為開漸之本，亦且為攝末之
X58n1024_p0625b21║本。竺乾、震旦，咸最尊尚。諸佛歷祖，遞代師承。自龍樹
X58n1024_p0625b22║依之判二種般若，天親依之闡六相圓融，杜順依之
X58n1024_p0625b23║而演三觀，雲華依之而開十玄。至賢首大師，則依此
X58n1024_p0625b24║而立宗判教，離台家之四以為五。復得清涼憲章，啟
X58n1024_p0625c01║十門而會性相二教；圭峯祖述，敘五義而揀空性兩
X58n1024_p0625c02║宗。此皆神明天縱，博贍旁通，故能各騁辯才，宏敷妙
X58n1024_p0625c03║趣。或造論，或釋經，法界宗旨，燦然明備，而一大時教，
X58n1024_p0625c04║已罄無遺蘊矣。厥後繼圭峯而起者，雖代有哲人，而
X58n1024_p0625c05║兼綜條貫，洵蔑以加，莫能更讚一詞。乃味者不察，讀
X58n1024_p0625c06║一不讀一，廢目而任耳，伐異以黨同。或譏其伏斷皆
X58n1024_p0625c07║無，或指為教觀兩失。在台衡從上諸師，或慮兩家末
X58n1024_p0625c08║裔，濫以賢首之旨，混入己宗，故弗惜曉曉而貶駮過
X58n1024_p0625c09║當。何意曾玄輩，遂拾牙瀋，逞狂盲，妄肆詆訶，橫起攻
X58n1024_p0625c10║擊，不至飲水分河不止。噫！疇復知固有大謬不然者
X58n1024_p0625c11║哉？先師寶輪大師，博極諸宗，尤於華嚴宿有緣契，精
X58n1024_p0625c12║研深入，心領神會。嘗痛賢首未墜之緒，僅爾如綫，誓
X58n1024_p0625c13║願振興絕業，以繼往開來。闡法後，力宏此宗，五教十
X58n1024_p0625c14║玄，蓋無時無處不高提圓唱也。著五教解誚論，論賢
X58n1024_p0625c15║首宗未知圓義。解二篇大旨，謂賢首大師之離四以
X58n1024_p0625c16║為五，非悖天台，實備天台之所未備，清凉紹隆之。即
X58n1024_p0625c17║天台以清涼大師為大元勳，亦匪為過。中間晳兩家
X58n1024_p0625c18║之殊塗若鏡懸，會兩家之同歸若璧合。且分銖不爽，
X58n1024_p0625c19║纖累無偏，則又若衡平。向使悻悻者見此，應無從置
X58n1024_p0625c20║喙矣。先師謂天台當以清涼大師為大元勳，（立）亦謂
X58n1024_p0625c21║先師實天台元勳，不徒稱清涼嫡裔也。（立）侍師有年，
X58n1024_p0625c22║徒以脫臼也晚，塵封智錮，致望海驚心，入山空手。而
X58n1024_p0625c23║慈雲百兄法師，抱頴悟絕倫之資，親承提命，往還咨
X58n1024_p0625c24║決，遂得髓於言下。然深藏若良賈，年來杜門却埽，單
X58n1024_p0626a01║與淨滿晨夕娛遊。禪觀之餘，則取是宗教部及諸祖
X58n1024_p0626a02║著述，研磨對會，博觀約取。先則支分條列而派析之，
X58n1024_p0626a03║後則徹委窮源而滙聚之，錄成一書。首分時，次敘儀，
X58n1024_p0626a04║次立教，又次判宗，終以明觀。時則有先後通別，儀有
X58n1024_p0626a05║本末顯密，教有始終頓圓，宗有小大性相。觀則有方
X58n1024_p0626a06║便，有因緣，有對法，有觀門，有六相，有十玄。言簡義詳，
X58n1024_p0626a07║理融旨顯，信解行證，了然眉列。讀之而猶謂之有教
X58n1024_p0626a08║無觀得乎？猶謂之伏斷修證俱無指示得乎？今而後
X58n1024_p0626a09║法界宗旨，將不終屈抑也已。然則是書也，法師固不
X58n1024_p0626a10║負為先師嫡子。溯而上之，將為圭峰，為清涼，為賢首，
X58n1024_p0626a11║以至龍樹諸大師之元勳，亦併無歉於天台。彼悻悻
X58n1024_p0626a12║尋賢首隙者，蓋無容置喙，而平心以觀可矣。乃命名
X58n1024_p0626a13║曰賢首五教儀。法師自謂竊比於高麗師稟玄義而
X58n1024_p0626a14║錄出四教儀云爾，夫誰曰不然？茲將校梓，屬（立）弁端。
X58n1024_p0626a15║（立）甚喜華嚴根本法輪儼揭天日也，遂合掌讚歎，不
X58n1024_p0626a16║顧鄙陋而為之辭如此。
X58n1024_p0626a17║梅塢興福教院法弟　真立和南　撰
X58n1024_p0626a18║
X58n1024_p0626a19║
X58n1024_p0626a20║
X58n1024_p0626a21║
X58n1024_p0626a22║
X58n1024_p0626a23║
X58n1024_p0626a24║
X58n1024_p0626b01║
X58n1024_p0626b02║
X58n1024_p0626b03║
X58n1024_p0626b04║
X58n1024_p0626b05║No. 1024-C
X58n1024_p0626b06║ 序
X58n1024_p0626b07║
X58n1024_p0626b08║孔子不可無思孟，老子不可無莊周，釋尊不可無慶
X58n1024_p0626b09║喜，為道之須傳也。南嶽不可無智者，戒賢不可無玄
X58n1024_p0626b10║奘，達摩不可無慧可，為教之須人也。又智者不可無
X58n1024_p0626b11║章安，玄奘不可無慈恩，慧可不可無僧璨，為其授受
X58n1024_p0626b12║有源而不竭，奕葉相承而無盡也。迨於賢首大師，何
X58n1024_p0626b13║獨不然？以言乎師，則有杜順、雲華開其先；以言乎資，
X58n1024_p0626b14║則有清凉、圭峰紹其後。其立教也，有始有終，有頓有
X58n1024_p0626b15║圓。斷則斷其厚薄，證則正其淺深，位則品其高下，行
X58n1024_p0626b16║則定其遠近。顯法相，若然燭之朗明；揀機益，比析薪
X58n1024_p0626b17║之分剖。其判宗也，有小有大，有性有相。相則妄相為
X58n1024_p0626b18║相，空則真空亦空。頓則無所不絕，似影離於天日；圓
X58n1024_p0626b19║則無所不融，如像含於海空。其分時也，有先有後，有
X58n1024_p0626b20║別有通。非先無以知其為開漸之頓，非後無以知其
X58n1024_p0626b21║為攝末之本，非別無以見說法之次第，非通無以見
X58n1024_p0626b22║教理之圓融。其敘儀也，有本有末，有顯有密。非本無
X58n1024_p0626b23║以了一乘之頓實，非末無以識三乘之權漸，非顯無
X58n1024_p0626b24║以決擇其一定，非密無以測度其不定。其明觀也，有
X58n1024_p0626c01║方便，有因緣，有對法，有觀門，有六相，有十玄。非方便
X58n1024_p0626c02║無以辯修證，非因緣無以明德用，非對法無以解無
X58n1024_p0626c03║盡，非觀門無以入法界，非六相無以顯圓通，非十玄
X58n1024_p0626c04║無以彰無礙。何者？凡夫見色為實色，見空為斷空，故
X58n1024_p0626c05║開真空絕相門，使之觀色非實色，舉體是真空，觀空
X58n1024_p0626c06║非斷空，舉體是幻色。如是於理則見矣，於事猶未也。
X58n1024_p0626c07║復開理事無礙門，使觀不可分之理，皆圓攝於一塵，
X58n1024_p0626c08║本分限之事，亦通遍於法界。如是以理望事則可矣，
X58n1024_p0626c09║以事望事猶未也。又開周遍含容門，使觀全事之理，
X58n1024_p0626c10║隨事而一一可見，全理之事，隨理而一一可融，然後
X58n1024_p0626c11║一多無礙，大小相含，則隱顯施為，神用不測矣。教觀
X58n1024_p0626c12║既周，時儀已備，則判釋諸佛說法儀式，至矣盡矣，無
X58n1024_p0626c13║復加矣。以此自修，無法不通，以此教他，無機不被，是
X58n1024_p0626c14║以三帝歸崇，兩朝悅服，李長者論讚於前，崔學士傳
X58n1024_p0626c15║美於後，至於海內海外，莫不揚其化，天上天下，靡不
X58n1024_p0626c16║仰其徽，質諸千古以上之聖賢而無訛，俟諸百世以
X58n1024_p0626c17║下之俊傑而不惑，遂令法門隆盛，代有哲人，長水流
X58n1024_p0626c18║布於東吳，蒼山崛起於西蜀，雲捿敷演於南海，交光
X58n1024_p0626c19║發明於北嶺，猗歟休哉！奈何今義學家不得其門而
X58n1024_p0626c20║入，見其教部廣大，意旨幽深，即如賢首大師著述凡
X58n1024_p0626c21║有一百餘卷，清涼國師現流傳者約有四百餘卷，圭
X58n1024_p0626c22║峰大師疏註總有九十餘卷，浮狂者詆為葛藤，愚鈍
X58n1024_p0626c23║者視為砂石，誰復能探其微、窺其奧哉？幸我乳峰得
X58n1024_p0626c24║水大師自弘法以來，朝夕提撕，時為演唱，特未布諸
X58n1024_p0627a01║方䇿，普令一切見聞耳。（續法）雖忝輪下，性極顓蒙，晝
X58n1024_p0627a02║夜參隨，日漸薰熟，竊謂此皆賢家所傳心法，若不傳
X58n1024_p0627a03║於後葉，在己則有悋法之愆，在他安得正眼之益？爰
X58n1024_p0627a04║將先師常所樂說者錄之，復尋諸大部中所切要者
X58n1024_p0627a05║集之，十餘年間考閱再三，窮思至四，始成六卷，名之
X58n1024_p0627a06║曰五教儀，庶得華嚴宗旨彌播於塵寰，法界心印重
X58n1024_p0627a07║光於昔日，燈燈相續，化化無窮矣。謹述顛末，冀見此
X58n1024_p0627a08║衷，至於知我罪我，所不暇計焉。時
X58n1024_p0627a09║康熈十四年歲次乙卯秋仲望日
X58n1024_p0627a10║古杭慈雲灌頂行者　續法　題
X58n1024_p0627a11║
X58n1024_p0627a12║
X58n1024_p0627a13║
X58n1024_p0627a14║
X58n1024_p0627a15║
X58n1024_p0627a16║
X58n1024_p0627a17║
X58n1024_p0627a18║
X58n1024_p0627a19║
X58n1024_p0627a20║
X58n1024_p0627a21║
X58n1024_p0627a22║
X58n1024_p0627a23║
X58n1024_p0627a24║
X58n1024_p0628a01║No. 1024-D
X58n1024_p0628a02║
X58n1024_p0628a03║賢首時儀教觀圖
X58n1024_p0628a04║【圖】
X58n1024_p0628a05║
X58n1024_p0628a06║
X58n1024_p0628a07║
X58n1024_p0628a08║
X58n1024_p0628a09║
X58n1024_p0628a10║
X58n1024_p0628a11║
X58n1024_p0628a12║
X58n1024_p0628a13║
X58n1024_p0628a14║
X58n1024_p0628a15║
X58n1024_p0628a16║
X58n1024_p0628a17║
X58n1024_p0628a18║
X58n1024_p0628a19║
X58n1024_p0628a20║
X58n1024_p0628a21║
X58n1024_p0628a22║
X58n1024_p0628a23║
X58n1024_p0628a24║
X58n1024_p0629a01║法界觀境普融無盡圖
X58n1024_p0629a02║【圖】
X58n1024_p0629a03║
X58n1024_p0629a04║
X58n1024_p0629a05║
X58n1024_p0629a06║
X58n1024_p0629a07║
X58n1024_p0629a08║
X58n1024_p0629a09║
X58n1024_p0629a10║
X58n1024_p0629a11║
X58n1024_p0629a12║
X58n1024_p0629a13║
X58n1024_p0629a14║
X58n1024_p0629a15║
X58n1024_p0629a16║
X58n1024_p0629a17║
X58n1024_p0629a18║
X58n1024_p0629a19║
X58n1024_p0629a20║
X58n1024_p0629a21║
X58n1024_p0629a22║
X58n1024_p0629a23║
X58n1024_p0629a24║
X58n1024_p0629b01║賢首大師判釋如來一代時教不出。右圖三觀初祖
X58n1024_p0629b02║杜順集成，五教二祖雲華草創，儀等四祖清涼添足，
X58n1024_p0629b03║宗等五祖圭峯加揀。今圖標三祖賢首一師者，蓋教
X58n1024_p0629b04║觀由三祖而圓備，宗儀由三祖而建興，述作功德，推
X58n1024_p0629c01║尊獨在，故不舉餘祖耳。後之學法者，務知開宗立教
X58n1024_p0629c02║之主，餘祖自該顯矣。雲山灌頂行者續法識。
X58n1024_p0630a01║
X58n1024_p0630a02║
X58n1024_p0630a03║
X58n1024_p0630a04║賢首五教儀條箇
X58n1024_p0630a05║
X58n1024_p0630a06║卷第一
X58n1024_p0630a07║　序　時教圖　法界觀圖
X58n1024_p0630a08║　別三時
X58n1024_p0630a09║　　先照　轉照　還照
X58n1024_p0630a10║　　問答三時名義
X58n1024_p0630a11║　通三時
X58n1024_p0630a12║　　一念時　一化時（華嚴　阿含　方廣　般若　法華　涅槃　通妨）
X58n1024_p0630a13║卷第二
X58n1024_p0630a14║　　三際時　同類時　異類時
X58n1024_p0630a15║　　念攝時　重収時　異界時
X58n1024_p0630a16║　　攝入時　収末時
X58n1024_p0630a17║　　通恒說妨　通涅槃妨　通諸教妨
X58n1024_p0630a18║　　通相遍妨　通餘佛妨　通諸教妨
X58n1024_p0630a19║　十儀
X58n1024_p0630a20║　　本末差別　依本起末　攝末歸本
X58n1024_p0630a21║　　本末無礙　隨機不定　顯密同時
X58n1024_p0630a22║　　一時頓演　寂寞無言　該通三際
X58n1024_p0630a23║　　重重無盡
X58n1024_p0630a24║　五教名義
X58n1024_p0630b01║　五教所詮
X58n1024_p0630b02║　　小教十門　相十門空五門
X58n1024_p0630b03║　　始教十門　對相空十五門
X58n1024_p0630b04║　　頓教十門　圓教十門
X58n1024_p0630b05║　五教斷證
X58n1024_p0630b06║　　小教諦障　小教行位　小教辟支佛果
X58n1024_p0630b07║　　小教佛果
X58n1024_p0630b08║卷第三
X58n1024_p0630b09║　　始教執障　始教斷證　終教斷證
X58n1024_p0630b10║　　頓教斷證　圓教斷證
X58n1024_p0630b11║　五教機益
X58n1024_p0630b12║　　小教機益　始教機益　終教機益
X58n1024_p0630b13║　　頓教機益　圓教機益
X58n1024_p0630b14║　五教通妨
X58n1024_p0630b15║　　五教妨難　釋名義妨　釋分判妨
X58n1024_p0630b16║　　立五所以　所以會通　會通諸教
X58n1024_p0630b17║　　會通相収　五教相収
X58n1024_p0630b18║卷第四
X58n1024_p0630b19║　六宗
X58n1024_p0630b20║　　法執　後五宗　揀性相濫
X58n1024_p0630b21║　　揀空性濫　揀空相性　揀空性相
X58n1024_p0630b22║　　揀性相空　揀始頓濫　揀終同濫
X58n1024_p0630b23║　　揀同別濫　總申開合　別通妨難
X58n1024_p0630b24║　三觀方便
X58n1024_p0630c01║　　外緣內障　發大心　受佛戒
X58n1024_p0630c02║　　修勝行　明心鏡
X58n1024_p0630c03║卷第五
X58n1024_p0630c04║　　揀觀智　止觀性緣　止觀入住
X58n1024_p0630c05║　　止觀漸頓　止觀均齊　止觀緣境　魔名
X58n1024_p0630c06║　　魔境　治魔覺悟　治魔識責
X58n1024_p0630c07║　　治魔止觀　治魔經呪　治魔正念　病相
X58n1024_p0630c08║　　治病　顯果善根　顯果辨偽
X58n1024_p0630c09║　　顯果長養　顯果證境
X58n1024_p0630c10║　三觀十對
X58n1024_p0630c11║　　教義　理事　境智　行位
X58n1024_p0630c12║　　因果　依正
X58n1024_p0630c13║卷第六
X58n1024_p0630c14║　　體用　人法　逆順　感應
X58n1024_p0630c15║　　圓融無盡
X58n1024_p0630c16║　真空觀（四句十門）　無礙觀（理遍事十門）
X58n1024_p0630c17║　周遍觀
X58n1024_p0630c18║　　十觀　十玄相　十玄事
X58n1024_p0630c19║　　十玄喻次　十玄開立　十玄圓融
X58n1024_p0630c20║　　十因心法　十因緣起　十因緣性
X58n1024_p0630c21║　　十因法性
X58n1024_p0630c22║　修觀益
X58n1024_p0630c23║　　揀修
X58n1024_p0630c24║　教觀依持　結指
X58n1024_p0631a01║賢首五教儀條箇（終）
X58n1024_p0631a02║
X58n1024_p0631a03║
X58n1024_p0631a04║
X58n1024_p0631a05║
X58n1024_p0631a06║
X58n1024_p0631a07║
X58n1024_p0631a08║
X58n1024_p0631a09║
X58n1024_p0631a10║
X58n1024_p0631a11║
X58n1024_p0631a12║
X58n1024_p0631a13║
X58n1024_p0631a14║
X58n1024_p0631a15║
X58n1024_p0631a16║
X58n1024_p0631a17║
X58n1024_p0631a18║
X58n1024_p0631a19║
X58n1024_p0631a20║
X58n1024_p0631a21║
X58n1024_p0631a22║
X58n1024_p0631a23║
X58n1024_p0631a24║
X58n1024_p0631b01║
X58n1024_p0631b02║
X58n1024_p0631b03║
X58n1024_p0631b04║
X58n1024_p0631b05║No. 1024
X58n1024_p0631b06║賢首五教儀卷第一
X58n1024_p0631b07║
X58n1024_p0631b08║清浙水慈雲沙門　灌頂續法　集錄
X58n1024_p0631b09║賢首大師判釋如來一代時教，不出三時、十儀、五教、
X58n1024_p0631b10║六宗、三觀。
X58n1024_p0631b11║言三時者，有別有通。
X58n1024_p0631b12║別三時者：一、日出先照時；二、日昇轉照時；三、日沒還
X58n1024_p0631b13║照時。華嚴云：或日初分時入，或日中分時入，或日後
X58n1024_p0631b14║分時入。法華謂初善、中善、後善是也。
X58n1024_p0631b15║第一，日出先照時者。△華嚴經云：譬如日出，先照須
X58n1024_p0631b16║彌山等諸大高山。如來、應、正等覺亦復如是，成就無
X58n1024_p0631b17║邊法界智輪，常放無礙智慧光明，先照菩薩摩訶薩
X58n1024_p0631b18║等諸大山王。△若約所說教相者。△經云：爾時世尊
X58n1024_p0631b19║於菩提樹下初成正覺時。△普見一切眾生皆成正
X58n1024_p0631b20║覺，乃至普見一切眾生皆般涅槃。△普見一切眾生
X58n1024_p0631b21║貪、瞋、癡、慢諸煩惱中，有如來身智，常無染汙，德相備
X58n1024_p0631b22║足。△無一眾生而不具有如來智慧，但以妄想執著
X58n1024_p0631b23║而不證得。我欲教以聖道，令其永離妄想，於自身中
X58n1024_p0631b24║得見如來廣大智慧，如我無異。△即於三七日中，遂
X58n1024_p0631c01║為此等眾生，於菩提場稱於大方廣法界，敷演萬行
X58n1024_p0631c02║因華，以嚴本性，令成萬德佛果。△其有往劫與我同
X58n1024_p0631c03║種善根，曾得我於劫海之中，以四攝法而攝受者。△
X58n1024_p0631c04║始見我身，聞我所說，即皆信受，入如來慧。△乃至逝
X58n1024_p0631c05║多林內，我入師子頻申三昧，大眾皆證無盡法界。△
X58n1024_p0631c06║此一時中，為圓頓大根眾生，轉無上根本法輪，名為
X58n1024_p0631c07║直顯教。令彼同教一乘人等，轉同成別，所謂初善，或
X58n1024_p0631c08║日初分時入也。△故法華方便偈云：我始坐道場，時
X58n1024_p0631c09║即自思惟：若但讚佛乘，眾生沒在苦。不能信是法，破
X58n1024_p0631c10║法不信故。信解偈云：爾時長者處師子座，眷屬圍繞，
X58n1024_p0631c11║諸人侍衛，出內財產，注記券疏。窮子見父馳走而去，
X58n1024_p0631c12║即勅使者追捉將來。窮子驚喚，迷悶躃地。△其所說
X58n1024_p0631c13║經，即華嚴、梵網等也。
X58n1024_p0631c14║第二日昇轉照時者，中有二義：先總、後別。△先、總明
X58n1024_p0631c15║者。華嚴經云：但以山地有高下，故照有先後。如來智
X58n1024_p0631c16║輪亦復如是，隨諸眾生根欲不同，智慧光明種種有
X58n1024_p0631c17║異。楞伽亦云：日出光等照，下中上眾生。如來照世間，
X58n1024_p0631c18║為分部諸法。△若約所說教相者。△經云：除先修習
X58n1024_p0632a01║學小乘者，著相憍慢不信法者，及溺貪愛水著於五
X58n1024_p0632a02║欲者，深入諸邪見生死險道者，如是等眾生，諸根悉
X58n1024_p0632a03║暗鈍，著樂癡所盲，云何而可度？△我於三七日，思惟
X58n1024_p0632a04║如是事。若我遇眾生，盡教以佛道，彼即沒苦海。毀謗
X58n1024_p0632a05║不信故，疾入於惡道。若以小乘化，乃至於一人，我則
X58n1024_p0632a06║墮慳貪。此事為不可，進退難為遂。△尋念過去佛，所
X58n1024_p0632a07║行方便力，始知過去佛，皆以三乘引。然後令悟入，究
X58n1024_p0632a08║竟一佛乘，故我所得道，亦應說三乘。作是思惟時，十
X58n1024_p0632a09║方佛皆現，梵音慰喻我：善哉釋迦文！第一之導師，得
X58n1024_p0632a10║是無上法，隨一切諸佛，而用方便力。我聞慰喻音，隨
X58n1024_p0632a11║順諸佛意，始往波羅奈，轉四諦法輪。讚示涅槃法，度
X58n1024_p0632a12║陳如五人，漸漸諸處，乃至千萬。亦為求緣覺者說十
X58n1024_p0632a13║二因緣，亦為求大乘者說六波羅蜜，中間為說方廣
X58n1024_p0632a14║般若諸甚深法，淘汰如上聲聞、緣覺，引進權乘諸小
X58n1024_p0632a15║菩薩。△此一時中，為下、中、上三類眾生，轉依本起末
X58n1024_p0632a16║法輪，名為方便。教令彼三類人等，轉三成一，所謂中
X58n1024_p0632a17║善，或日中分時入也。△故法華方便偈云：復作如是
X58n1024_p0632a18║念，我出濁惡世，如諸佛所說，我亦隨順行。以方便力
X58n1024_p0632a19║故，為五比丘說，為諸眾生類，分別說三乘。雖復說三
X58n1024_p0632a20║乘，但為教菩薩。
X58n1024_p0632a21║後別明者，於日中分照有三轉，謂初轉時、中轉時、後
X58n1024_p0632a22║轉時也。
X58n1024_p0632a23║初轉時者，華嚴云：次照黑山如來智輪，次照聲聞緣
X58n1024_p0632a24║覺。謂佛初於鹿苑為鈍根下類眾生轉小乘法輪，說
X58n1024_p0632b01║一切諸法皆因緣生，以破外道自然性等。又說緣生
X58n1024_p0632b02║無我，翻彼外道實有我執。此一轉時唯就境明實有
X58n1024_p0632b03║依他，然猶未說大乘法空真如妙理，由是名之為隱
X58n1024_p0632b04║實教，令彼凡夫外道轉凡成聖也。故法華云：長者知
X58n1024_p0632b05║子愚癡狹劣，即以方便，更遣餘人，眇目矬陋，無威德
X58n1024_p0632b06║者，汝可語之，云當相顧，除諸糞穢，倍與汝價。窮子聞
X58n1024_p0632b07║之，歡喜隨來，為除糞穢，淨諸房舍。其所說經，即提胃
X58n1024_p0632b08║阿含等也。
X58n1024_p0632b09║中轉時者，華嚴云：次照高原如來智輪，次照決定善
X58n1024_p0632b10║根眾生，隨其心器示廣大智。謂佛次於中時，為中根
X58n1024_p0632b11║一類眾生轉三乘法輪，說一切諸法皆唯識現，以破
X58n1024_p0632b12║小乘心外有法從因緣生。又說緣生假有，翻彼小乘
X58n1024_p0632b13║實有法執。此一轉時，始約心說盡空遍計，然猶未說
X58n1024_p0632b14║一乘真空法性妙理，由是名之為引攝教，令彼二乘
X58n1024_p0632b15║人等轉小成大也。故法華云：長者有智，漸令入出，經
X58n1024_p0632b16║二十年，執作家事。其所說經，即方廣深密等也。
X58n1024_p0632b17║後轉時者，華嚴云：然後普照一切大地如來智輪，然
X58n1024_p0632b18║後普照一切眾生，乃至邪定亦皆普及，為作未來利
X58n1024_p0632b19║益因緣令成熟故。謂佛又於後時為利根上類眾生
X58n1024_p0632b20║轉一乘法輪，說一切諸法本如來藏妙真如性，以破
X58n1024_p0632b21║權乘不了心境俱空無性。又說緣生即空，翻彼權乘
X58n1024_p0632b22║二無我執。此一轉時直據性顯中歸圓成，然猶未說
X58n1024_p0632b23║一乘佛性生佛平等究竟真常實相妙理，由是名之
X58n1024_p0632b24║為融通教，令彼三乘人等轉權成實也。故法華云：爾
X58n1024_p0632c01║時長者自知不久，示其金、銀、真珠、玻瓈諸物出入皆
X58n1024_p0632c02║使令知。其所說經，即般若妙智等也。
X58n1024_p0632c03║第三、日沒還照時者，此乃義取出現。經意說云：如日
X58n1024_p0632c04║沒時還照高山，如來智輪最後還照菩薩摩訶薩等
X58n1024_p0632c05║諸大山王。十定品云：譬如日天子，周行照曜，晝夜不
X58n1024_p0632c06║住。日出名晝，日沒名夜。菩薩亦復如是。法界品云：譬
X58n1024_p0632c07║如日輪，無有晝夜，但出時名晝，沒時名夜。菩薩智輪
X58n1024_p0632c08║亦復如是，無有分別，但隨心現，教化眾生。△若約所
X58n1024_p0632c09║說教相者。△經云：過四十餘年，漸漸見其根熟，即中
X58n1024_p0632c10║下機，成上上品。如是之人，我今亦令得聞是經，入於
X58n1024_p0632c11║佛慧。遂於靈鷲山中，告大眾云：世尊，法久後要，當說
X58n1024_p0632c12║真實。汝等應當一心信解，無有餘乘，唯一佛乘。開示
X58n1024_p0632c13║悟入佛之知見，普皆與授阿耨多羅三藐三菩提記。
X58n1024_p0632c14║顯示三五乘性，眾生法身平等，入一乘道。乃至臨欲
X58n1024_p0632c15║滅度之時，在於拘尸那城娑羅雙樹間，作大師子吼。
X58n1024_p0632c16║顯常住法，決定說言：一切眾生，皆有佛性。凡是有心，
X58n1024_p0632c17║定當作佛。究竟涅槃，常樂我淨，皆令安住祕密藏中。
X58n1024_p0632c18║即與華嚴海會、師子頻申、大眾頓證，無有別異。△此
X58n1024_p0633a01║一時中，為上上根眾生，轉攝末歸本法輪，名為開會
X58n1024_p0633a02║教。令彼偏教五乘人等，轉偏成圓，所謂後善，或日後
X58n1024_p0633a03║分時入也。△故法華方便偈云：我見佛子等，志求佛
X58n1024_p0633a04║道者，我即作是念：如來所以出，為說佛慧故，今正是
X58n1024_p0633a05║其時。正直捨方便，但說無上道，教化諸菩薩，無聲聞
X58n1024_p0633a06║弟子。信解偈云：父知子心，漸已曠大，即聚親族，說是
X58n1024_p0633a07║我子。凡我所有，舍宅人民，悉以付之，恣其所用。子念
X58n1024_p0633a08║昔貧，今於父所，大獲珍寶，甚大歡喜。△其所說經，即
X58n1024_p0633a09║法華、涅槃等也。
X58n1024_p0633a10║問：準上判釋，則三時名義非憑一經論耶？答：取眾經
X58n1024_p0633a11║論理究竟故。△問：經中無有還照之語，今者何為而
X58n1024_p0633a12║開判耶？△答開有二義。△一、取經意。葢日初出，先照
X58n1024_p0633a13║高山。日若垂沒，亦應還照諸山王故。如彼天台，亦開
X58n1024_p0633a14║平地為三以成五，（食時、禺中、正午，三也。加幽谷、高山以對五味，五也。）取幽谷
X58n1024_p0633a15║為二而合四。（晉華嚴云：譬如日出，先照諸大山王，次照一切大山，次照金剛寶山，然後普照
X58n1024_p0633a16║一切大地，四也。而云為二合四者，如妙玄云：猶如日出，先照高山，次照幽谷，後照平地。故合四照成三照
X58n1024_p0633a17║也。）故疏鈔云：我佛本為一事，出現於世四十餘年，未
X58n1024_p0633a18║顯真實。今分一代時教，豈妨判有前後，分析權實、空
X58n1024_p0633a19║有、取捨、偏圓、漸頓，方知佛法微妙深玄。譬猶不泛大
X58n1024_p0633a20║海，豈識邊涯？不諳木石，安知真寶？故智論釋法施云：
X58n1024_p0633a21║依隨經論，廣作義理，為立名字，皆名法施。△二、約教
X58n1024_p0633a22║理。華嚴依本起末，故有潛流而無後照。法華、涅槃攝
X58n1024_p0633a23║末歸本，故有會流而無先照。今雙取之。本末無礙，先
X58n1024_p0633a24║後圓足。非本無以垂末，故華嚴中影顯法華、涅槃日
X58n1024_p0633b01║出潛流義云：譬如日出，先照須彌山等諸大高山。又
X58n1024_p0633b02║如大海，其水潛流四天下地及八十億諸小洲中。非
X58n1024_p0633b03║末無以歸本，故涅槃、法華中影顯華嚴日沒會流義
X58n1024_p0633b04║云：如閻浮提，日入之時，眾生不見，以黑山障故。而是
X58n1024_p0633b05║日性實無沒入，眾生不見，生沒入想。聲聞弟子亦復
X58n1024_p0633b06║如是，為諸煩惱山所障故，不見我身。以不見故，便於
X58n1024_p0633b07║如來生滅度想，而我實不畢竟永滅。又如日天子，能
X58n1024_p0633b08║除諸暗。此經亦復如是，能破一切不善之暗。譬如四
X58n1024_p0633b09║河出阿耨達池，若有天人諸佛說言：是河不入大海，
X58n1024_p0633b10║當還本源。無有是處。菩提之心亦復如是，有佛性者，
X58n1024_p0633b11║若聞不聞，若修不修，悉皆應得阿耨菩提。又加一切
X58n1024_p0633b12║川流江河諸水之中，海為第一。此經亦復如是，於諸
X58n1024_p0633b13║經中最為深大。若不爾者，則日唯有出，無沒入故。普
X58n1024_p0633b14║照地後諸大高山，不得還照益故。過中照已，應如昏
X58n1024_p0633b15║暮，世間皆暗瞑故。何以經云：今復轉最妙，無上大法
X58n1024_p0633b16║輪，亦還令汝得聞是經，入於佛慧？又百川中無海潛
X58n1024_p0633b17║流，從何本源出故？穿鑿求者，終不能得益故。江河乾
X58n1024_p0633b18║時，後應無水入中流故。何以經云：於一佛乘，分別說
X58n1024_p0633b19║三？譬如從牛出乳，從乳出酪，△故知不可偏執一文
X58n1024_p0633b20║一義而自疑難也。△但經論中成有名無義，或有義
X58n1024_p0633b21║無名，或名義俱全，或名義皆闕。今於前三句中復開
X58n1024_p0633b22║六句而料揀之：一、少分名。二、全分名。三、少分義。四、全
X58n1024_p0633b23║分義。五、少分名義。六、全分名義。△少分名者。如華嚴
X58n1024_p0633b24║十定品云：日出名晝，日沒名夜。涅槃初卷云：聖慧日
X58n1024_p0633c01║明，從今永滅。無上法船，於斯沉沒。後分云：慧日滅沒
X58n1024_p0633c02║大涅槃山，一切眾生喪真慈父。四分律云：喻如日沒
X58n1024_p0633c03║時，世界皆暗暝。△全分名者，如本起經云：菩薩處胎
X58n1024_p0633c04║時，晨朝為色界諸天說法，日中欲界，日晡鬼神。華嚴
X58n1024_p0633c05║十定品云：或日初分，或日中分，或日後分。般若云：初
X58n1024_p0633c06║日分以身布施，中日分、後日分亦以恒沙等身布施。
X58n1024_p0633c07║△少分義者，如華嚴五十世界初成喻云：譬如三千
X58n1024_p0633c08║世界，初始成時，先色天，次欲天，次人處及餘眾生。如
X58n1024_p0633c09║來出現，先化菩薩，次化二乘，後及餘諸眾生。五十一
X58n1024_p0633c10║法界出生喻云：譬如法界，常出一切聲聞獨覺菩薩
X58n1024_p0633c11║解脫，而法界無增減。如來智慧，恒出一切世出世間
X58n1024_p0633c12║種種智慧，而如來智無增減。皆明先頓後漸義也。四
X58n1024_p0633c13║十七云：或時為說差別三乘，或時為說圓滿一乘，普
X58n1024_p0633c14║皆濟度，令出生死。此明先漸後頓義也。五十四、輪依
X58n1024_p0633c15║起喻云：譬如樹林依地輪，地依水輪，水依風輪，風依
X58n1024_p0633c16║空輪，空無所依。一切佛法依慈悲，慈悲復依方便，方
X58n1024_p0633c17║便依四大智，智依無礙慧，慧無所依。五十一、四寶出
X58n1024_p0633c18║生喻云：譬如大海有四寶珠，具無量德，能生海內一
X58n1024_p0634a01║切珍寶。如來大智慧海，於中有四大智寶珠，具足無
X58n1024_p0634a02║量福智功德，由此能生一切眾生、聲聞、獨覺、學、無學
X58n1024_p0634a03║位及諸菩薩智慧之寶。此皆依本起末義也。五十二、
X58n1024_p0634a04║文字攝入喻云：譬如書字普入一切事、一切語、一切
X58n1024_p0634a05║算數、一切世間、出世間處，而無所住。如來音聲普入
X58n1024_p0634a06║一切處、一切眾生、一切法、一切業、一切報中，而無所
X58n1024_p0634a07║住。一切眾生種種語言皆悉不離如來法輪。何以故？
X58n1024_p0634a08║言音實相即法輪故。諸河入海喻云：一切智慧無量
X58n1024_p0634a09║無邊不可思議。佛子！此閻浮提有二千五百河流入
X58n1024_p0634a10║大海，西拘耶尼有五千河流入大海，東弗婆提有七
X58n1024_p0634a11║千五百河流入大海，北鬱單越有一萬河流入大海。
X58n1024_p0634a12║佛子！此四天下如是二萬五千河相續不絕，流入大
X58n1024_p0634a13║海。此皆攝末歸本義也。法華藥草喻品末云：因緣開
X58n1024_p0634a14║示是我方便，今為汝等說最實事。是先權後實也。化
X58n1024_p0634a15║城喻中東方諸梵請云：唯願度脫開涅槃道。東南諸
X58n1024_p0634a16║梵請云：唯願轉法輪顯示諸法相。南方諸梵請云：願
X58n1024_p0634a17║轉無上法輪。上方諸梵請云：願示大涅槃道。是先半
X58n1024_p0634a18║後滿也。智勝威音之說，先三後一也。鑿井髻珠之譬，
X58n1024_p0634a19║先小後大也。乃至王膳，顯實也。良醫，開權也。涅槃三
X58n1024_p0634a20║云：譬如阿耨達池出四大河，如來亦爾，出一切命。起
X58n1024_p0634a21║末也。八云：譬如眾流皆歸於海，一切契經皆歸大乘。
X58n1024_p0634a22║大涅槃經歸本也。五云：譬如長者唯有一子，以愛念
X58n1024_p0634a23║故，晝夜殷勤教其半字，而不教誨毗伽羅論。何以故？
X58n1024_p0634a24║以其幼稚，力未堪故。子既長大，堪任讀學，時彼長者
X58n1024_p0634b01║教半字已，次為演說毗伽羅論。如來亦爾，以諸聲聞
X58n1024_p0634b02║無有慧力，是故如來為說半字九部經典，而不為說
X58n1024_p0634b03║毗伽羅論方等大乘。若諸聲聞有堪任力，我亦爾時，
X58n1024_p0634b04║為諸弟子說於半字九部經已，次為演說毗伽羅論
X58n1024_p0634b05║大乘經典，所謂如來常存不變，先半後滿也。七云：譬
X58n1024_p0634b06║如女人生育一子，嬰孩得病。是女愁惱，求覓醫師。醫
X58n1024_p0634b07║師既來，合三種藥：酥、乳、石蜜，與之令服。因告女人：且
X58n1024_p0634b08║莫與乳，須藥消已，爾乃與之。是時女人即以苦物用
X58n1024_p0634b09║塗其乳。藥至消已，母人以水淨洗其乳，喚其子言：來
X58n1024_p0634b10║與汝乳。是兒聞已，漸漸還飲。如來亦爾，為度一切，教
X58n1024_p0634b11║諸眾生修無我法。為修空故，說言諸法悉無有我。如
X58n1024_p0634b12║是修空，永斷我心。入涅槃已，我於爾時說如來藏。是
X58n1024_p0634b13║故比丘不應生怖，應自分別如來祕藏，不得不有先
X58n1024_p0634b14║權後實也。△全分義者，華嚴五十一龍王降雨喻云：
X58n1024_p0634b15║譬如阿那婆達多龍王，興大密雲，徧閻浮提，普霔甘
X58n1024_p0634b16║雨，百穀苗稼皆得生長，江河泉池一切盈滿。如來亦
X58n1024_p0634b17║爾，興大悲雲，遍十方界，普雨無上甘露法雨，令一切
X58n1024_p0634b18║眾生皆生歡喜，增長善法，滿足諸乘。又如摩那斯龍
X58n1024_p0634b19║王，將欲降雨，先起大雲，彌覆虗空，凝停七日，待諸眾
X58n1024_p0634b20║生作務究竟。過七日已，降微細雨，普潤大地。如來亦
X58n1024_p0634b21║爾，將降法雨，先興法雲，成熟眾生，為欲令其心無驚
X58n1024_p0634b22║怖。待其熟已，然後普降甘露法雨，演說甚深微妙善
X58n1024_p0634b23║法，漸令滿足一切智智無上法味。婆達降雨，華嚴也。
X58n1024_p0634b24║摩那興雲，轉照三教，漸成熟也。後降法雨，法華涅槃
X58n1024_p0634c01║也。又海寶飲縮喻云：譬如大海有四熾然光明大寶，
X58n1024_p0634c02║布在其底，性極猛熱，常能飲縮百川所注無量大水。
X58n1024_p0634c03║一、日藏大寶光明，照觸海水，悉變為乳。二、離潤大寶
X58n1024_p0634c04║光明，照觸其乳，悉變為酪。三、火𦦨光大寶光明，照觸
X58n1024_p0634c05║其酪，悉變為酥。四、盡無餘大寶光明，照觸其酥，變成
X58n1024_p0634c06║醍醐，如火熾然，悉盡無餘。佛子！若大海中無此四寶，
X58n1024_p0634c07║從四天下乃至有頂，其中所有悉被漂溺。如來大智
X58n1024_p0634c08║慧海有四種大智慧寶，具足無量威德光明。此智寶
X58n1024_p0634c09║光觸諸菩薩，及至令得如來大智。佛子！諸菩薩修集
X58n1024_p0634c10║一切助道法時，起無量散善波浪，一切世間天、人、阿
X58n1024_p0634c11║修羅所不能壞。如來以滅一切散善波浪大智慧寶
X58n1024_p0634c12║光明觸彼菩薩，令捨一切散善波浪，持心一境，住於
X58n1024_p0634c13║三昧。又以除一切法愛大智慧寶光明觸彼菩薩，令
X58n1024_p0634c14║捨離三昧味著，起廣大神通。又以慧光普照大智慧
X58n1024_p0634c15║寶光明觸彼菩薩，令捨所起廣大神通，住大明功用
X58n1024_p0634c16║行。又以與如來平等無邊無功用大智慧寶光明觸
X58n1024_p0634c17║彼菩薩，令捨所起大明功用行，乃至得如來平等地，
X58n1024_p0634c18║息一切功用，令無有餘。佛子！若無如來此四智寶大
X58n1024_p0634c19║光照觸，乃至有一菩薩得如來地，無有是處。大智慧
X58n1024_p0634c20║海，華嚴也。有四智寶，根本輪中具後二時，經教法也。
X58n1024_p0634c21║飲縮百川大水，乾枯百界中性，修貪愛水也。日藏照
X58n1024_p0634c22║觸海水變為乳者，阿含教滅凡外戒、善人天、善禪及
X58n1024_p0634c23║餘三途一切愛水，而轉成我空也。離潤照乳變為酪
X58n1024_p0634c24║者，深密教滅一切二乘偏真三昧法愛，而入法空，起
X58n1024_p0635a01║諸神通，化生嚴土也。火𦦨照酪悉為酥者，妙智教滅
X58n1024_p0635a02║一切三乘著相修行、執著二空種種法愛，而成俱空，
X58n1024_p0635a03║起大明行，入於實相般若也。無餘照酥成醍醐者，法
X58n1024_p0635a04║華涅槃教滅一切權乘有修、有證、有佛、有生種種法
X58n1024_p0635a05║愛，而得圓滿菩提，歸無所得，生佛平等，唯一乘性，入
X58n1024_p0635a06║於第一義諦，法界空也。法華火宅喻中，若我但以智
X58n1024_p0635a07║慧神力捨於方便，為諸眾生讚如來知見、力、無所畏
X58n1024_p0635a08║者，眾生不能以是得度，如彼長者雖復身手有力而
X58n1024_p0635a09║不用之，華嚴教也。但以智慧方便，於三界火宅拔濟
X58n1024_p0635a10║眾生，為說三乘：聲聞、辟支佛、佛乘。如來以是方便誘
X58n1024_p0635a11║進眾生，如彼長者為說羊車、鹿車、牛車，諸子即時爭
X58n1024_p0635a12║出火宅，轉照中三教也。如來若見無量眾生以佛教
X58n1024_p0635a13║門出三界苦，便作是念：是諸眾生皆是我子，等與大
X58n1024_p0635a14║乘，不令有人獨得滅度，皆以如來滅度而滅度之。如
X58n1024_p0635a15║彼長者見諸子等安隱得出火宅，自惟財富無量，等
X58n1024_p0635a16║以大車而賜諸子，即法華也。信解品、窮子喻、涌出品
X58n1024_p0635a17║初後入佛慧、方便品始坐道場但讚佛乘無二無三，
X58n1024_p0635a18║趣波羅奈於一佛乘分別說三，見求佛者為說佛慧，
X58n1024_p0635a19║無有餘乘唯一佛乘，皆是三照義也。又受記品繫珠
X58n1024_p0635a20║喻中，以無價寶珠繫其衣裏，華嚴教也。遊行求索得
X58n1024_p0635a21║少便足，轉照中教也。指示其珠貿易如意，法華教也。
X58n1024_p0635a22║化城喻中，十六王子請大聞大覆說大經，一一所化
X58n1024_p0635a23║六百萬億那由它恒河沙等眾生，即說華嚴佛慧也。
X58n1024_p0635a24║於今有住聲聞地者，應以是法漸入佛道，所以者何？
X58n1024_p0635b01║如來智慧難信難解，阿含方廣般若教也。如來自知
X58n1024_p0635b02║涅槃時到眾又清淨，便集諸菩薩及聲聞眾為說是
X58n1024_p0635b03║經，世間無有二乘而得滅度，唯一佛乘得滅度耳，法
X58n1024_p0635b04║華涅槃教也。譬喻品中，佛告舍利弗言：我昔教汝志
X58n1024_p0635b05║願佛道先照也，汝今悉忘而便自謂已得滅度轉照
X58n1024_p0635b06║也，還令汝念本行道故說大乘經還照也。涅槃八中
X58n1024_p0635b07║一藥流味喻云：譬如雪山有一味藥名曰樂味，其味
X58n1024_p0635b08║極甜，過去世中有轉輪王造作木桶以接其藥，是藥
X58n1024_p0635b09║熱時從地流出集木桶中，其味真正，王既沒已，其後
X58n1024_p0635b10║是藥或醋或醎或甜或苦或辛或淡，如是一味隨其
X58n1024_p0635b11║流處有種種異，是藥真味停留在山猶如滿月，凡夫
X58n1024_p0635b12║薄福雖以掘鑿加功苦至而不能得，復有聖王出現
X58n1024_p0635b13║於世，以福因緣即得是藥真正之味，輪王造桶接藥，
X58n1024_p0635b14║華嚴會也。王沒之後隨流成異，方便教也。聖王復出
X58n1024_p0635b15║即得真味，法華涅槃會也。九云：譬如大船從海此岸
X58n1024_p0635b16║至於彼岸，復從彼還岸至此岸。如來正覺乘大涅槃
X58n1024_p0635b17║大乘寶船，周旋往反濟度眾生，在在處處有應度者，
X58n1024_p0635b18║悉令得見如來之身。從海此岸先照也，彼岸轉照也，
X58n1024_p0635b19║還至此岸還照也。又云：如菴羅樹及閻浮樹一年三
X58n1024_p0635b20║變，有時生華光色敷榮，有時生葉滋茂蓊鬱，有時凋
X58n1024_p0635b21║落狀似枯死。如來亦爾，於三界中示三種身，有時初
X58n1024_p0635b22║生，有時長大，有時涅槃。而如來身實非無常，初時生
X58n1024_p0635b23║華頓也，中時長葉漸也，後時凋枯圓也。十四中五味
X58n1024_p0635b24║喻云：譬如從牛出乳，從乳出酪，從酪出生酥，從生酥
X58n1024_p0635c01║出熟酥，從熟酥出醍醐。佛亦如是，從佛出於十二部
X58n1024_p0635c02║經，從十二部經出修多羅，從修多羅出方等經，從方
X58n1024_p0635c03║等經出般若波羅蜜，從般若波羅蜜出大涅槃，猶如
X58n1024_p0635c04║醍醐。從牛出乳，最初華嚴也。酪生熟酥，轉照中阿含
X58n1024_p0635c05║法相無相也。涅槃醍醐，還照法華涅槃也。△少分名
X58n1024_p0635c06║義者。華嚴五十云：譬如日出於閻浮提，無量眾生皆
X58n1024_p0635c07║得饒益。所謂破暗作明，變溼令燥，生長草木，成就糓
X58n1024_p0635c08║稼，廓徹虗空，開敷蓮華。行者見道，居者辨業。何以故？
X58n1024_p0635c09║日輪普放無量光故。如來智日，以無量事普益眾生。
X58n1024_p0635c10║所謂滅惡生善，破愚為智，大慈救護，大悲度脫。令其
X58n1024_p0635c11║增長根、力、覺分；令生深信，捨離濁心；令得見聞，不壞
X58n1024_p0635c12║因果；令得天眼，見沒生處；令心無礙，不壞善根；令智
X58n1024_p0635c13║修明，開敷覺華；令其發心，成就本行。何以故？如來廣
X58n1024_p0635c14║大智慧日，身放無量光，普照耀故。此唯先照名義也。
X58n1024_p0635c15║五十九云：菩薩正法日，出現於世間。戒品圓滿輪，神
X58n1024_p0635c16║足速疾行。照以智慧光，長諸根力藥。滅除煩惱暗，消
X58n1024_p0635c17║竭愛慾海。乃至五十中，先照山王，次照黑山高原，後
X58n1024_p0635c18║照大地。法喻皆明先照、轉照名義也。六十云：譬如空
X58n1024_p0635c19║中日，運行無暫已。如來亦如是，神變恒相續。此喻轉
X58n1024_p0635c20║照名義也。五十二云：如日舒光照法界，器壞水漏影
X58n1024_p0635c21║隨滅，最勝智日亦如是，眾生無信見涅槃。此唯還照
X58n1024_p0635c22║名義也。涅槃十九云：佛日將沒大涅槃山。大王！佛若
X58n1024_p0635c23║去世，王之重惡更無治者，亦唯還照一也。△全分名
X58n1024_p0635c24║義者。華嚴五十云：譬如日月，隨時出現，大山幽谷，普
X58n1024_p0636a01║照無私。如來智慧，普照一切，無有分別。隨諸眾生根
X58n1024_p0636a02║欲不同，智慧光明種種有異。出現普照者，月沒日出，
X58n1024_p0636a03║先照大山也。日沒月出，還照大山也。隨時普照，轉照
X58n1024_p0636a04║幽谷也。根欲不同，五會所被機也。光明有異，三時能
X58n1024_p0636a05║被教也。又云：譬如日出，生盲眾生雖未曾見，然為日
X58n1024_p0636a06║光之所饒益。何以故？因此得知晝夜時節，受用調適，
X58n1024_p0636a07║離眾患故。如來智日亦復如是，毀戒毀見生盲眾生，
X58n1024_p0636a08║無信眼故，不見諸佛智慧日輪。雖不見佛，亦為智日
X58n1024_p0636a09║之所饒益。何以故？以佛威力，令彼眾生所有諸苦皆
X58n1024_p0636a10║消滅故。晝夜時節者，初日分、中日分、後日分也。受用
X58n1024_p0636a11║三時，飲食也。以佛威力者，因此如來智慧日輪，始得
X58n1024_p0636a12║聞知初中後照時分所被一切聲教，而亦令彼離苦
X58n1024_p0636a13║得樂也。七十三云：譬如日輪，出時名晝，沒時名夜。菩
X58n1024_p0636a14║薩智輪亦復如是，教化眾生，言其止住前劫後劫。華
X58n1024_p0636a15║嚴直顯教中開發眾生宿世善根，未種者令種，即名
X58n1024_p0636a16║過去前劫。如日初出，名之為晝也。轉時行布教中，已
X58n1024_p0636a17║種者令增長，即名現在中劫。如日昇中，名為餉午也。
X58n1024_p0636a18║法華開會教中，已增長者令成熟，念念令無量眾生，
X58n1024_p0636a19║於阿耨菩提，得不退轉，即名當來後劫。如日入沒，名
X58n1024_p0636a20║之為夜也。則前後劫，是約現在三世明矣。四十六云：
X58n1024_p0636a21║一切諸佛，於一時中，知一切時，具淨善根，入於正位，
X58n1024_p0636a22║無所住著，而能示現若晝若夜，初中後時，乃至盡於
X58n1024_p0636a23║未來際劫，恒為眾生轉妙法輪，不斷不退，無有休息。
X58n1024_p0636a24║示現晝夜初中後者，別明如來一代教中三種時也。
X58n1024_p0636b01║盡未來者，總結無盡化中三種時也。涅槃二云：譬如
X58n1024_p0636b02║日初出，光明甚暉𦦨。既能還自照，亦滅一切暗。如來
X58n1024_p0636b03║神通光，能除我苦惱。處在大眾中，譬如須彌山。今聞
X58n1024_p0636b04║入涅槃，佛日墜於地。法水悉枯涸，我等定當死。如來
X58n1024_p0636b05║般涅槃，眾生極苦惱。初出先照也，日墜還照也。轉照
X58n1024_p0636b06║自攝二十四云：世尊！若因佛性發阿耨多羅三藐三
X58n1024_p0636b07║菩提，何故如來廣為眾生說十二部經？世尊！如優陀
X58n1024_p0636b08║延山，日從中出，至於正南。日若念言：我不至西。還東
X58n1024_p0636b09║有者，無有是處。佛性亦爾，若不聞、不戒、不施、不修、不
X58n1024_p0636b10║智、不得阿耨菩提者，無有是處。佛讚：善哉！善男子！世
X58n1024_p0636b11║方二人：一、善問難，二、善能答。善問難者，汝身是也。善
X58n1024_p0636b12║能答者，謂如來也。善男子！因是善問，即得轉於無上
X58n1024_p0636b13║法輪。若因佛性發菩提者，華嚴也，如日東出。說十二
X58n1024_p0636b14║部者，方廣等也，如日正南。不聞不修，悉皆應得菩提。
X58n1024_p0636b15║轉無上輪者，涅槃也，如日西沒。九云：譬如日出有三
X58n1024_p0636b16║時異，謂春、夏、冬。冬日則短，春日處中，夏日極長。如來
X58n1024_p0636b17║亦爾，於此三千大千世界，為短壽者及諸聲聞示現
X58n1024_p0636b18║短壽，譬如冬日。為諸菩薩示現中壽，若至一劫若減
X58n1024_p0636b19║一劫，譬如春日。唯佛覩佛其壽無量，譬如夏日。善男
X58n1024_p0636b20║子！如來所說方等大乘微密之教，示現世間雨大法
X58n1024_p0636b21║雨。若有人能受持是典，開示分別利益眾生，當知是
X58n1024_p0636b22║輩真是菩薩，譬如盛夏天降甘雨。若有聲聞緣覺之
X58n1024_p0636b23║人，聞佛如來微密之教，譬如冬日多遇冷患。菩薩之
X58n1024_p0636b24║人若聞如是微密教誨，如來常住性無變易，譬如春
X58n1024_p0636c01║日萌芽開敷。而如來性實無長短，為世間故示現如
X58n1024_p0636c02║是，即是諸佛真實法性。此則以一年分為三時也。短
X58n1024_p0636c03║壽如冬，變化土中化身壽也。如今釋迦八十唱滅，即
X58n1024_p0636c04║是化身緣促同促壽量之義。劫壽如春，受用土中應
X58n1024_p0636c05║身壽也。如彼彌陀阿僧祇劫，即是應身緣長同長壽
X58n1024_p0636c06║量之義。無量如夏，法性土中法身壽也。猶如虗空無
X58n1024_p0636c07║始無終，即是法身常住不變無量壽義。壽量既爾，說
X58n1024_p0636c08║教亦然。方等大乘，即遮那在法界土說大方廣華嚴
X58n1024_p0636c09║教也，如盛夏日當初照義。如來密教，即釋迦在變化
X58n1024_p0636c10║土說阿含等權乘教也，如寒冬日當中照義。如是常
X58n1024_p0636c11║住微密教誨，即如來在不毀淨土中說法華涅槃一
X58n1024_p0636c12║乘教也，如春陽日當後照義。五云：如婆門羅所有語
X58n1024_p0636c13║論，終不欲令剎利、毗舍、首陀等聞。何以故？以此論中
X58n1024_p0636c14║有過惡故。如來正法則不如是，初、中、後善，是故不得
X58n1024_p0636c15║名為祕藏。初善說頓也，中善開漸也，後善顯實也。機
X58n1024_p0636c16║理並契，故不覆藏。三十一云：我於爾時告善星言：我
X58n1024_p0636c17║所說法，初中後善，其語巧妙，字義真正，所說無雜，具
X58n1024_p0636c18║足成就清淨梵行。華嚴皆是稱性善巧之說，故云巧
X58n1024_p0636c19║妙，即名善語初善也。阿含諦緣之法，真實不虗，故云
X58n1024_p0636c20║真正，即名真語。方廣以逐機性，隨計破著，應不失時，
X58n1024_p0636c21║故云無雜，即名時語。般若權實雙明，諸法如義，故云
X58n1024_p0636c22║具足，即名義語中善也。法華等賜一乘大白牛車，涅
X58n1024_p0636c23║槃純談佛性醍醐甘露法味，故云梵行，即名法語後
X58n1024_p0636c24║善也。乃至法華序品三善，皆此三時之義，餘可例思。
X58n1024_p0637a01║△準知今家判釋，統該一大藏矣。
X58n1024_p0637a02║問：既經論散說，何不合為一二，開為五六，而必欲立
X58n1024_p0637a03║三時即？答：有五所以：一、釋尊說法用三時故，如因果
X58n1024_p0637a04║三說、涅槃三教、法華三入、光明三輪、深密三為、楞伽
X58n1024_p0637a05║三照。二、眾經論中常明三故，如梵網、光明三請，法華、
X58n1024_p0637a06║涅槃三善，金剛三分，華嚴三定，智論三覓，成論三年。
X58n1024_p0637a07║三、諸佛化生多三會故，如毗婆尸、尸棄、聲德、彌勒佛
X58n1024_p0637a08║等。四、世、出世間恒重三故，世如三世、三際、三分、三周，
X58n1024_p0637a09║出世如三時、三生、三祗、三益。五、折衷諸說，三為中故。
X58n1024_p0637a10║若盡理言之，亦可合為一、二，開為九、十。今則總相會
X58n1024_p0637a11║通，分為十重：一、總名為一音時，以如來一代時教不
X58n1024_p0637a12║離一音故，如流支等。二、或分為二，此更有三：初一、本
X58n1024_p0637a13║教時；二、末教時，如教章二：一、頓教時；二、漸教時，如護
X58n1024_p0637a14║延諸德三：一、平道時；二、屈曲時，如印敏等師。上三說
X58n1024_p0637a15║中，皆前屬華嚴，後屬鹿苑，終於雙林一切經教。三、或
X58n1024_p0637a16║分為三，此亦有二：初一、根本時；二、起末時；三、歸本時，
X58n1024_p0637a17║如吉藏法師。次一、圓說時；二、漸說時；三、頓說時，如光
X58n1024_p0637a18║統律師。四、或分為四，此亦有二：初一、頓教時，亦名別
X58n1024_p0637a19║教一乘時，華嚴也；二、小教時，亦名別教小乘時，阿含
X58n1024_p0637a20║也；三、權教時，亦名同教三乘時，深密、妙智也；四、實教
X58n1024_p0637a21║時，亦名同教一乘時，法華、涅槃也，則不違光宅雲師。
X58n1024_p0637a22║次一、圓滿教時，華嚴也；二、有相教時，阿含也；三、無相
X58n1024_p0637a23║教時，般若也；四、常住教時，涅槃也，如虎丘岌公。五、或
X58n1024_p0637a24║分為五，此復有四：一初華嚴，二阿含，三般若，四深密，
X58n1024_p0637b01║五法華涅槃，則不違相宗二：初華嚴，二阿含，三深密，
X58n1024_p0637b02║四妙智，五法華涅槃，則不違性宗三：初稱性教，二有
X58n1024_p0637b03║相教，三無相教，四同歸教，五常住教，如宋朝岌師四：
X58n1024_p0637b04║初華嚴，二阿含，三方等，四般若，五法華涅槃，如智者
X58n1024_p0637b05║大師。六或分為六，此亦有二：一初圓頓教時，二人天
X58n1024_p0637b06║教時，三有相教時，四無相教時，五同歸教時，六常住
X58n1024_p0637b07║教時，如隱士劉公。次一圓頓教時，二有相教時，三無
X58n1024_p0637b08║相教時，四抑揚教時，五同歸教時，六常住教時，如道
X58n1024_p0637b09║場慧觀等。七或分為七，此亦有二：一初華嚴，二梵網，
X58n1024_p0637b10║三阿含，四方廣，五般若，六法華，七涅槃，則不違海東
X58n1024_p0637b11║曉師二：初華嚴，二阿含，三大集，四深密，五妙智，六法
X58n1024_p0637b12║華，七涅槃，則不違波頗三藏。八或分為八：一圓頓教
X58n1024_p0637b13║時，二人天教時，三有相教時，四無相教時，五抑揚教
X58n1024_p0637b14║時，六同歸教時，七常住教時，八不定教時，如南北諸
X58n1024_p0637b15║師。九或分為九：一華嚴，二提胃，三阿含，四方廣，五般
X58n1024_p0637b16║若，六深密，七妙智，八法華，九涅槃，則不違真諦唐三
X58n1024_p0637b17║藏等。十或分為十：一華嚴，二梵網，三提胃，四阿含，五
X58n1024_p0637b18║大集，六淨名，七深密，八妙智，九法華，十涅槃，則不違
X58n1024_p0637b19║大衍護身耆闍師等。然十重中，一則太簡，十則太繁。
X58n1024_p0637b20║繁則膠於名相，簡則味其源流。是以今家遍收開合，
X58n1024_p0637b21║判立三時，則與教理自不違也。
X58n1024_p0637b22║問：釋尊時儀與一切諸佛為同耶？為異耶？答：約教有
X58n1024_p0637b23║同異，就理則無異。教異者，眾生機有千差，如來化儀
X58n1024_p0637b24║萬別。故依華嚴根本輪中，或以音聲為教、或以香飯
X58n1024_p0637c01║為教、或以光明而作佛事、或以佛身而作佛事、或現
X58n1024_p0637c02║異相、或復揚睂、或動睛、或不瞬、或憶念微笑、或謦欬
X58n1024_p0637c03║嚬呻。就聲名教中，或唯說三乘、或唯說一乘、或先大
X58n1024_p0637c04║後小、或先小後大、或先一後三、或先三後一、或先大
X58n1024_p0637c05║中小後大、或先一次三後一、或顯密同時、或頓漸齊
X58n1024_p0637c06║演。故華嚴云：今見一切佛土所有眾事種種不同，所
X58n1024_p0637c07║謂說法、調伏、教義、法住各有差別。教同者，此土以聲
X58n1024_p0637c08║名句文而為教體，十方諸佛土中亦有以音聲語言
X58n1024_p0637c09║文字而作佛事。此土如來先圓頓、次權漸、後圓頓，十
X58n1024_p0637c10║方諸佛亦有以先一次三後一。故法華云：如三世諸
X58n1024_p0637c11║佛，說法之儀式，我今亦如是，說無分別法。又云：舍利
X58n1024_p0637c12║弗當知，諸佛法如是，以萬億方便，隨宜而說法。理無
X58n1024_p0637c13║異者，諸佛出世唯欲眾生盡皆悟入一法界心，故我
X58n1024_p0637c14║世尊初成正覺即說華嚴。其奈機有利鈍，利者得入、
X58n1024_p0637c15║鈍者如盲，故不獲已從一施三，復說阿含深密妙智，
X58n1024_p0637c16║漸漸調伏至純熟己，然後會三歸一說法華涅槃。根
X58n1024_p0637c17║最鈍者具歷五會，於阿含成小果益，深密但得始益、
X58n1024_p0637c18║妙智得終頓益，直至法華涅槃方得圓益。又有根稍
X58n1024_p0637c19║利者，不必具歷五會，或但經四番、三番、二番，便得悟
X58n1024_p0637c20║入一真法界。故法性論云：中下鈍根菩薩三處入法
X58n1024_p0637c21║界，初則般若，次則法華，後則涅槃。無量義經云：次說
X58n1024_p0637c22║摩訶般若華嚴海空，宣說菩薩歷劫修行。即是因般
X58n1024_p0637c23║若入法界也。法華云：始見我身入如來慧，今聞是經
X58n1024_p0637c24║入於佛慧。即是因法華入法界也。像法決疑經云：或
X58n1024_p0638a01║見如來入涅槃，或見如來住世一劫若無量劫，或見
X58n1024_p0638a02║報身蓮華藏世界海為千百億釋迦牟尼佛說心地
X58n1024_p0638a03║法門，或見法身同於虗空無相無礙遍同法界。即是
X58n1024_p0638a04║因涅槃入法界也。時會雖殊，入理則一。法華云：十方
X58n1024_p0638a05║三世一切諸佛，皆以無量無教方便、種種因緣譬喻
X58n1024_p0638a06║言辭，而為眾生演說諸法，是法皆為一佛乘故。是諸
X58n1024_p0638a07║眾生從佛聞法，究竟皆得一切種智。至於餘佛土中，
X58n1024_p0638a08║或見色聞香而入法界，或覺觸知味而入法界。如五
X58n1024_p0638a09║十三知識解脫境界，三十二菩薩不二法門，二十五
X58n1024_p0638a10║無學真實圓通，發覺雖不同，歸元實無異也。若會融
X58n1024_p0638a11║之，不唯理無優劣，教亦無別。如有國土唯說一乘，初
X58n1024_p0638a12║時說大，猶今先照也；中時說大，猶今轉照也；後時說
X58n1024_p0638a13║大，猶今還照也。或有國土唯說三乘，宿必下種已聞
X58n1024_p0638a14║大法，猶今說頓也。現在應以是法漸入，猶今開權也。
X58n1024_p0638a15║當必熟脫還聞大法，猶今顯實也。或先大後小，或先
X58n1024_p0638a16║一後三，一大華嚴也，三小阿含等也。後必說一大，猶
X58n1024_p0638a17║今法華談也。或先小後大，或先三後一，三小阿含等
X58n1024_p0638a18║也，一大法華等也。宿必說一大，猶今華嚴談也。或顯
X58n1024_p0638a19║密同時，但從其顯揀去其密。或頓漸齊演，但取其定
X58n1024_p0638a20║捨其不定。則亦有三時次第相也。聲教既爾，餘教亦
X58n1024_p0638a21║然。如眾香國，但以眾香令諸天人得入律行，菩薩各
X58n1024_p0638a22║各坐香樹下，聞斯妙香即獲一切德藏三昧。得是三
X58n1024_p0638a23║昧者，菩薩所有功德皆悉具足，猶今說華嚴也。若聲
X58n1024_p0638a24║聞人是入正位食此飯者，得入正位然後乃消。已入
X58n1024_p0638b01║正位食此飯者，得心解脫然後乃消，猶今說阿含也。
X58n1024_p0638b02║若未發大乘意食此飯者，至發意乃消，猶今說深密
X58n1024_p0638b03║也。已發意食此飯者，得無生忍然後乃消，猶今說妙
X58n1024_p0638b04║智也。已得無生忍食此飯者，至一生補處然後乃消，
X58n1024_p0638b05║猶今說法華涅槃也。香味如是，餘法例知。則十方無
X58n1024_p0638b06║量百千萬億國土中，諸佛世尊說法儀式無不同也。
X58n1024_p0638b07║故華嚴云：佛剎與佛身，眾會及說法，但隨眾生心，如
X58n1024_p0638b08║是見有殊，非一切如來，大仙之過咎。上且會通諸佛，
X58n1024_p0638b09║別三時相如此，通相如下。
X58n1024_p0638b10║通三時者，開有十重：一、唯約一念時，二、盡該一化時，
X58n1024_p0638b11║三、遍周三際時，四、攝同類劫時，五、收異類劫時，六、以
X58n1024_p0638b12║念攝劫時，七、劫念重收時，八、異類界劫時，九、彼此攝
X58n1024_p0638b13║入時，十、以本收末時。
X58n1024_p0638b14║第一、唯約一念時者，謂於一剎那中，即遍法界無盡
X58n1024_p0638b15║之處，頓說無量諸法門海。華嚴云：如來於一語言中，
X58n1024_p0638b16║演說無邊契經海。淨名云：佛以一音演說法，眾生各
X58n1024_p0638b17║各隨所解。楞伽云：如日月輪一時遍照一切色像，諸
X58n1024_p0638b18║佛如來淨諸眾生自心過習亦復如是，頓為示現不
X58n1024_p0638b19║可思議諸佛如來智慧境界。法華云：如來說法常以
X58n1024_p0638b20║一味，令諸世間普得具足，如大雲起普遍世界，一時
X58n1024_p0638b21║等澍其潤普洽。
X58n1024_p0638b22║第二、盡該一化時者，謂從我佛初成道時，乃至如來
X58n1024_p0638b23║般涅槃夜，於此一代時化之中，普遍重重法界之處，
X58n1024_p0638b24║常說種種無盡經法。△如華嚴教，別但在初。先照時
X58n1024_p0638c01║分，通則至後。華嚴前八會中永無聲聞，至第九會方
X58n1024_p0638c02║有聲聞。爾時五百在祗園中已證聖果，驗知舍利弗
X58n1024_p0638c03║等先已聞小乘教，方預入法界會。則華嚴說通於阿
X58n1024_p0638c04║含後矣。楞伽頌云：真如空實際，涅槃及法界，種種意
X58n1024_p0638c05║生身，我說皆異名。若不了無我，依教不依義，於諸經
X58n1024_p0638c06║律論，而起淨分別。無量義云：次說般若歷劫修行華
X58n1024_p0638c07║嚴海空。法華云：我今亦令得聞是經，入於佛慧。像法
X58n1024_p0638c08║決疑云：今日坐中無央數眾，各見不同：或見如來入
X58n1024_p0638c09║涅槃；或見如來住世一劫，若減一劫，若無量劫；或見
X58n1024_p0638c10║如來丈六之身；或見小身；或見大身；或見報身蓮華
X58n1024_p0638c11║藏世界海，為千百億釋迦牟尼佛說心地法門；或見
X58n1024_p0638c12║法身同於虗空，無有分別，無相無礙，遍同法界；或見
X58n1024_p0638c13║此處山林土沙；或見七寶；或見此處乃是三世諸佛
X58n1024_p0638c14║所行之處；或見此處即是不可思議諸佛境界真實
X58n1024_p0638c15║之法。法性論云：鈍根菩薩三處入法界：初則般若，次
X58n1024_p0638c16║則法華，後則涅槃。故知華嚴之說直爾通至涅槃後
X58n1024_p0638c17║也。△若阿含教，別論在初轉時，通論亦至前後。如華
X58n1024_p0638c18║嚴中明小乘戒善四諦因緣，即四諦品明諦，十藏品
X58n1024_p0638c19║明戒，六地明因緣，則阿含說通於前也。四分遊行等
X58n1024_p0638c20║說，十二年後方制廣戒。楞伽明聲聞乘差別相。涅槃
X58n1024_p0638c21║明迦留陀夷入聚落被害，作結戒緣起。增一明身子
X58n1024_p0638c22║五分法身不滅。阿含說如來涅槃，有患背痛等相。遺
X58n1024_p0638c23║教經云：初度陳如，後度須䟦。釋論云：從初鹿苑至涅
X58n1024_p0638c24║槃夜，所說戒定慧，結為修妬路等藏。是知阿含亦通
X58n1024_p0639a01║後也。△若方廣深密等教，別論在中轉時，通論亦至
X58n1024_p0639a02║初後。初者，華嚴中明十地、十如、八識、四智等。楞伽頌
X58n1024_p0639a03║云：甚深大方廣，知諸剎自在，我為佛子說，非為諸聲
X58n1024_p0639a04║聞。普曜經云：第二七日，提胃波利等五百賈人施佛
X58n1024_p0639a05║麨蜜，佛與授記，當得作佛，號會密成。密跡力士經說：
X58n1024_p0639a06║佛初成道，七日思惟已，即於鹿園中以眾寶莊嚴法
X58n1024_p0639a07║座，廣集三乘眾。梵王請佛為轉法輪，廣益三乘眾，得
X58n1024_p0639a08║大小果等。六年內即說鴦崛、勝鬘等經，後者方廣抑
X58n1024_p0639a09║揚。般若亦云：二乘智慧猶如螢火，菩薩一日學智如
X58n1024_p0639a10║日之照。豈非抑揚？法華云：我此九部法，隨順眾生說，
X58n1024_p0639a11║入大乘為本，以故說是經。方等陀羅尼經云：先於王
X58n1024_p0639a12║城授聲聞記，今於舍衛國復授聲聞記，昔於波羅奈
X58n1024_p0639a13║已授聲聞記。身子云：世尊不虗所言真實，故能第二
X58n1024_p0639a14║第三授我等記。光明經中分別三身、三乘、十地、十度，
X58n1024_p0639a15║乃至人天因果法相。涅槃云：護大乘者受持九部。受
X58n1024_p0639a16║決經中佛授園監闍王記等。楞伽頌云：象脇與大雲，
X58n1024_p0639a17║涅槃央掘摩，及此楞伽經，我皆制斷肉。又云：真如空
X58n1024_p0639a18║實際，涅槃及法界，種種意成身，我說是心量。則方廣
X58n1024_p0639a19║談直通初後也。△若般若、妙智等教，別論在後轉時，
X58n1024_p0639a20║通論亦至初後。何者？如大智度論云：從得道夜乃至
X58n1024_p0639a21║涅槃，常說般若。華嚴須彌頂上偈讚品云：法性本清
X58n1024_p0639a22║淨，如空無有相，一切無能說，智者如是觀。凡夫見諸
X58n1024_p0639a23║法，但隨於相轉，不了法無相，以是不見佛。忉利會爾
X58n1024_p0639a24║夜摩兜率雲集菩薩偈讚義。然大品經云：佛在鹿野
X58n1024_p0639b01║轉四諦法輪，無量菩薩得無生法忍，住初地、二地乃
X58n1024_p0639b02║至十地。又云：不見一法出法性外者，法性即是法界。
X58n1024_p0639b03║智論云：三藏中明法空為大空，摩訶衍中明十方空
X58n1024_p0639b04║為大空。楞伽云：此空無生、無自性、無二相，悉入一切
X58n1024_p0639b05║修多羅中。佛所說經皆有是義。法華云：本聲聞人在
X58n1024_p0639b06║虗空中說聲聞行，今皆修行大乘空義，究竟涅槃常
X58n1024_p0639b07║寂滅相，終歸於空。金光明云：無量餘經已廣說空，是
X58n1024_p0639b08║故此中略而解說。眾生根鈍，尠於智慧，不能廣知無
X58n1024_p0639b09║量空義，故此尊經略而說之。釋論云：須菩提何故更
X58n1024_p0639b10║問菩薩畢定不畢定？答云：須菩提於法華中聞諸菩
X58n1024_p0639b11║薩受記作佛，今於般若中更問畢定不畢定，為未入
X58n1024_p0639b12║者故。又會宗品舉十大經：雲經、大雲經、法華經，般若
X58n1024_p0639b13║最大。大明品云：諸餘善法入般若中。涅槃說佛性，亦
X58n1024_p0639b14║名般若。故知般若前至華嚴，後至涅槃也。△若法華、
X58n1024_p0639b15║涅槃等教，別論在後。還照時分，通則至前。華嚴問明
X58n1024_p0639b16║品：覺首等菩薩問文殊言：云何佛境界知？文殊答云：
X58n1024_p0639b17║非識所能識，亦非心境界，其性本清淨，開示諸羣生。
X58n1024_p0639b18║圓覺彌勒問云：於諸輪迴，有幾種性修佛菩提？幾等
X58n1024_p0639b19║差別迴入塵勞？當說幾種教化方便度諸眾生？惟願
X58n1024_p0639b20║不捨救世大悲，令諸修行一切菩薩及末世眾生，慧
X58n1024_p0639b21║目肅清，照曜心鏡，圓悟如來無上知見。方等陀羅尼
X58n1024_p0639b22║云：昔於波羅奈授聲聞記，今於王舍城復授聲聞記。
X58n1024_p0639b23║楞伽云：大慧白言：如來何故授何羅漢阿耨多羅三
X58n1024_p0639b24║藐三菩提記？如來答言：我為無餘涅槃界故，密勸令
X58n1024_p0639c01║彼修菩薩行，授聲聞記。楞嚴中如來責云：如何世間
X58n1024_p0639c02║三有眾生，及出世間聲聞、緣覺，以所知以測度如來
X58n1024_p0639c03║無上菩提，用世語言入佛知見？阿處白言：惟願如來
X58n1024_p0639c04║示我在會諸蒙暗者，捐捨小乘，畢獲如來無餘涅槃，
X58n1024_p0639c05║令有學者從何攝伏疇昔攀緣，得陀羅尼，入佛知見？
X58n1024_p0639c06║須菩提言：蒙如來發，性覺真空，空性圓明，得阿羅漢，
X58n1024_p0639c07║頓入如來寶明空海，同佛知見。法華云：始見我身，聞
X58n1024_p0639c08║我所說，即皆信受，入如來慧，於一佛乘分別說三。今
X58n1024_p0639c09║見佛子，求佛道者，當為汝等讚一乘道。又云：雖示種
X58n1024_p0639c10║種道，其實為佛乘。又身子云：我昔從佛聞如是法，見
X58n1024_p0639c11║諸菩薩受記作佛，我等不預斯事，甚自感傷，失於如
X58n1024_p0639c12║來無量知見。而今從佛聞所未聞未曾有法，斷諸疑
X58n1024_p0639c13║悔，身意泰然，快得安隱。此則法華通至於前。△釋論
X58n1024_p0639c14║云：從初發心常觀涅槃，行道提胃說泥洹道，阿含明
X58n1024_p0639c15║涅槃相及二空等，央掘勝鬘明佛性常住。楞伽云：若
X58n1024_p0639c16║如來是作，則是無常。若是無常，一切作法應是如來。
X58n1024_p0639c17║我及諸佛皆不忍可，謂以現智證常法故。證智是常，
X58n1024_p0639c18║如來亦常。大慧，諸佛如來所證法性、法住、法位，如來
X58n1024_p0639c19║出世、若不出世，常住不易。在於一切二乘、外道所得
X58n1024_p0639c20║法中，非是空無，然非凡愚之所能知。頌云：緣於本住
X58n1024_p0639c21║法，我及諸如來，於三千經中，廣說涅槃法。金剛云：若
X58n1024_p0639c22║復有人得聞是經，信心清淨，則生實相。當知是人成
X58n1024_p0639c23║就第一希有功德。世尊，是實相者，即是非相。是故如
X58n1024_p0639c24║來說名實相。法華壽量品云：成佛已來，甚大久遠，壽
X58n1024_p0640a01║命無量阿僧祇劫，常住不滅。安樂行品云：觀一切法
X58n1024_p0640a02║猶如虗空，不動不退，常住一相。涅槃三云：我坐道場
X58n1024_p0640a03║菩提樹下，初成正覺。爾時無量阿僧祇恒河沙等諸
X58n1024_p0640a04║佛世界，有諸菩薩亦曾問我是甚深義。然其所問句
X58n1024_p0640a05║義功德，亦皆如是。如是問者，則能利益無量眾生。四
X58n1024_p0640a06║云：善男子，大涅槃者，即是諸佛如來法界。涅槃義者，
X58n1024_p0640a07║即是諸佛之法性也。五云：解脫者，名曰虗寂。又虗寂
X58n1024_p0640a08║者，墮於法界。如法界性，即真解脫。二十八云：佛既成
X58n1024_p0640a09║道已，梵天勸請：唯願如來，當為眾生，廣開甘露，說無
X58n1024_p0640a10║上法。佛言：梵王，一切眾生，常為煩惱之所障覆，不能
X58n1024_p0640a11║受我正法之言。梵王復言：世尊，一切眾生，凡有三種，
X58n1024_p0640a12║所謂利根、中根、鈍根。利根能受，唯願為說。佛言：梵王，
X58n1024_p0640a13║我今當為一切眾生，開甘露門。即於波羅奈國，轉正
X58n1024_p0640a14║法輪，宣說中道。一切眾生，不破諸結，非不能破，非破
X58n1024_p0640a15║非不破，故名中道。不度眾生，非不能度，是名中道。非
X58n1024_p0640a16║一切成，亦非不成，是名中道。二十二云：菩薩摩訶薩，
X58n1024_p0640a17║修大涅槃，知見法界，解了實相，空無所有，無有和合
X58n1024_p0640a18║覺知之相，得無漏相、無所作相、如幻化相、熱時𦦨相、
X58n1024_p0640a19║乾闥婆城空虗之相。又涅槃明空，與大品中說第一
X58n1024_p0640a20║義空無異。明常，與淨名中說離五非常得五常身無
X58n1024_p0640a21║異。此則涅槃通至於前。故知法華涅槃之說，直爾通
X58n1024_p0640a22║至華嚴前也。△問：若爾，何有三時五會前後？答：若就
X58n1024_p0640a23║佛意，種熟脫三，時時不廢，故一代時中，大小並陳，三
X58n1024_p0640a24║一不定。約機意，各隨己見，自有三時五會差別。又就
X58n1024_p0640b01║如來說教，實大小頓演，時無前後，但所被機宜，悟解
X58n1024_p0640b02║不同，自有頓受，或從漸入。若漸入者，則見如來三時
X58n1024_p0640b03║五會說法次第；若頓受者，則見如來一代時中教法
X58n1024_p0640b04║融通，故有通別二時相也。
X58n1024_p0640b05║
X58n1024_p0640b06║賢首五教儀卷第一
X58n1024_p0640b07║音釋
X58n1024_p0640b08║須彌（唐言妙高山王也。）菩薩摩訶薩（菩薩，此云覺有情。摩訶薩，此云大道心眾
X58n1024_p0640b09║生。）菩提（此云覺道。）般涅槃（此云入滅度。）汙（音烏，染也。）逝多（此云戰勝匿，王
X58n1024_p0640b10║太子名。）券（音勸，契約也。）躃（音碧，兩足俱廢不能行者。）楞伽（此云不可徃，山名。）波
X58n1024_p0640b11║羅奈（此云江繞城，亦云鹿苑、仙苑。）波羅蜜（此云到彼岸。）般若（華言智慧。）淘
X58n1024_p0640b12║汰（音陶，太淘去其沙泥，令水清汰也。）比丘（翻乞士。）眇（音藐，一目小也。）矬（坐平聲，身
X58n1024_p0640b13║短也。）阿含（此云無比法。）玻𭹳（水玉也。）阿耨多羅三藐三菩提。
X58n1024_p0640b14║（華言無上正等正覺。）拘尸那（此云角城，城具三角故。亦云仙城，城住仙人故。）娑羅（此云
X58n1024_p0640b15║堅固，冬夏不改故。亦云高遠，高出餘樹故。）禺（音魚，日在巳曰禺中。）析（音息，分剖也。）諳（音暗，
X58n1024_p0640b16║練歷也，又識悉曉記憶也。）阿耨達（亦云阿那婆達多，此云無熱惱，池名也。）晡（音逋，申時
X58n1024_p0640b17║也。）閻浮提（此云勝金，此樹果汁流下河中，染石成金，最為勝故。）拘耶尼（此云牛貨，
X58n1024_p0640b18║以牛為貨故。）弗婆提（此云勝，勝南洲故。又翻為初，日初出處故。）鬱單越（此云勝處，
X58n1024_p0640b19║或翻勝生，於四洲中有情處貨，皆勝餘三洲故。）膳（餚饌也。）毗伽羅（此云字本，世間文字
X58n1024_p0640b20║之本也。）摩那斯（此云大身。）阿修羅（此云無端正，女端男醜故。亦云非天，有天福無
X58n1024_p0640b21║天德故。）辟支（此云緣覺，亦云獨覺。）那由它（此云萬億姟數也。）貿（音茂，市賣也。又
X58n1024_p0640b22║以時物遷貨曰貿，以有易無曰易。）掘（音橛，穿地也。）菴羅（此云奈，其果似桃而非桃，可以
X58n1024_p0640b23║療疾。）蓊（草木盛貌，音翁。）修多羅（亦云修妬路，此翻契經。）優陀延（亦云優陀夷，華
X58n1024_p0640b24║言出現。山名日，從此山出現故。）釋迦（此云能仁，姓也。）彌陀（此云無量，壽命光明皆無量故。）。
X58n1024_p0640c01║阿僧祗（翻無數。）遮那（此云徧一切處。）婆羅門（此云淨行。）剎利（此云田主
X58n1024_p0640c02║王種也。）毗舍（此云商估。）首陀（此云農者。）毗婆尸（翻勝觀，又徧見。）尸棄（翻火）。
X58n1024_p0640c03║彌勒（此云慈氏。）流支（此云覺希，北印度人。）岌（音及，高貌，人名也。）波頗（此云智光，
X58n1024_p0640c04║中印度人。）謦欬（輕曰謦，重曰欬。）嚬呻（張口貌，即欠呿也。）舍利弗（此云身子，亦云
X58n1024_p0640c05║鶖子、珠子。）迦留陀夷（此云黑光，光色黑故。）陳如（此云火器，姓也。）須䟦（華言賢善
X58n1024_p0640c06║聰明，多才智故。）提胃（會玄云：翻胡苽。）波利（會玄云翻金挺。）鴦崛（亦云央掘摩羅，唐言
X58n1024_p0640c07║指鬘，殺人取指冠首為鬘故。）陀羅尼（此云總持，亦云遮持。）舍衛（此云聞物，或名豐德，
X58n1024_p0640c08║或曰好道。）忉利（華言三十三，居須彌頂也。）夜摩（此翻時分，時時唱快樂故。）兜率（華言
X58n1024_p0640c09║知足，於五欲知止足故。）摩訶衍（此翻大乘。）尠（音鮮，少也。）須菩提（此云空生，亦云
X58n1024_p0640c10║善吉。）泥洹（即涅槃，梵音小轉耳。華言圓寂，亦云寂滅。）乾闥婆（此云香陰，新云尋香，帝釋
X58n1024_p0640c11║之樂神也。）
X58n1024_p0640c12║
X58n1024_p0640c13║（褚堂大檀護信士戴瑞麟，捐資拾貳兩，刻
X58n1024_p0640c14║賢首五教儀一卷。伏願
X58n1024_p0640c15║獲金剛不壞之身，輪轉三時而助化。延無量僧祗之
X58n1024_p0640c16║壽，教開五會以接機。常為佛國干城，永作法王柱石。
X58n1024_p0640c17║世出世間，皆得吉祥。親與非親，同霑利益。）
X58n1024_p0640c18║（慈雲觀堂識）