X58n1024_p0659a04║
X58n1024_p0659a05║賢首五教儀卷第四
X58n1024_p0659a06║
X58n1024_p0659a07║清浙水慈雲沙門　灌頂續法　集錄
X58n1024_p0659a08║言六宗者：一、隨相法執宗，二、唯識法相宗，三、真空無
X58n1024_p0659a09║相宗，四、藏心緣起宗，五、真性寂滅宗，六、法界圓融宗。
X58n1024_p0659a10║一、隨相法執宗者，謂一切我法中起有無執故，即小
X58n1024_p0659a11║乘諸師依阿含緣生等經，造婆沙俱舍諸部論等。
X58n1024_p0659a12║於中又六。一、我法俱有宗。此中有二：一、人天乘；二、小
X58n1024_p0659a13║乘。謂犢子、法上、賢胄、正量、密林、山部等。彼立三聚法：
X58n1024_p0659a14║一、有為聚法，二、無為聚法，三、非二聚法。初二是法，後
X58n1024_p0659a15║一是我。又立五法藏：一、過去，二、現在，三、未來，四、無為，
X58n1024_p0659a16║五、不可說藏。此即是我，以不可說是有為、無為故。然
X58n1024_p0659a17║此一部，諸部論師共推不受，呼為附佛法外道，以諸
X58n1024_p0659a18║外道所計雖殊，皆立我故。
X58n1024_p0659a19║二、法有我無宗，謂薩婆多、上座、多聞等。彼說諸法二
X58n1024_p0659a20║種所攝：一、名，二、色。或四種所攝，謂三世及無為。或五
X58n1024_p0659a21║種所攝，謂：一、心，二、心所，三、色，四、不相應，五、無為。故一
X58n1024_p0659a22║切法皆悉實有。於諸法中並不立我，以無我故異外
X58n1024_p0659a23║道計。又於有為之中立正因緣，以破外道邪因、無因。
X58n1024_p0659a24║然外道見雖有九十五種，或計二十五諦從冥生等，
X58n1024_p0659b01║或計六句和合生等，或謂自在梵天等生，或謂微塵
X58n1024_p0659b02║宿作等生，或執時方虗空等而為世間及涅槃本。統
X58n1024_p0659b03║收所計不出四見，謂數論計一，勝論計異，勒沙婆計
X58n1024_p0659b04║亦一亦異，若提子計非一非異。若計一者則謂因中
X58n1024_p0659b05║有果，若計異者則謂因中無果，三則因中亦有無果，
X58n1024_p0659b06║四則因中非有無果，餘諸異計皆不出此。雖多不同，
X58n1024_p0659b07║就其結過不出二種，從虗空生即是無因，餘皆邪因。
X58n1024_p0659b08║然無因邪因乃成大過，謂自然虗空等生應常生故。
X58n1024_p0659b09║以不知三界由乎我心，從癡有愛流轉無極，迷正因
X58n1024_p0659b10║緣故異計紛然，安知因緣性空真如妙有耶？廣明異
X58n1024_p0659b11║計，如瑜伽、顯揚、婆沙中百金、七十論等。
X58n1024_p0659b12║三、法無去來宗，謂大眾說轉鷄胤制多西山北山法。
X58n1024_p0659b13║藏飲光部等，唯說現在諸有為法及無為法耳，以過
X58n1024_p0659b14║未之法體用俱無故。
X58n1024_p0659b15║四、現通假實宗。謂說假部，就前現在有為法中，在五
X58n1024_p0659b16║蘊為實，在界處為假，隨應諸法，假實不定。其成實論
X58n1024_p0659b17║末經部師，即是此類。
X58n1024_p0659b18║五、俗妄真實宗，即說出世部等。謂世俗法皆假，以虗
X58n1024_p0659b19║妄故；出世法皆實，非虗妄故。
X58n1024_p0659b20║六、諸法但名宗，即一說部等，謂一切我法但有假名，
X58n1024_p0659b21║無實體故。
X58n1024_p0659b22║二、唯識法相宗者，謂一切諸法皆唯識現故，即無著
X58n1024_p0659b23║天親依方廣深密等經，造瑜伽唯識論等。
X58n1024_p0659b24║三、真空無相宗者，謂一切諸法皆空無相故。即提婆
X58n1024_p0659c01║清辯，依般若、妙智等經，造百論、掌珍論等。
X58n1024_p0659c02║四、藏心緣起宗者，謂一切諸法唯是真如，隨緣具恒。
X58n1024_p0659c03║沙性德故，即堅慧、馬鳴，依勝鬘、涅槃等經，造寶性起
X58n1024_p0659c04║信論等。
X58n1024_p0659c05║五、真性寂滅宗者，謂相想俱絕，直顯性體故。即馬鳴、
X58n1024_p0659c06║龍樹依楞伽、般若等經，造真如三昧智度論等。
X58n1024_p0659c07║六、法界圓融宗者，謂無盡法界，如因陀羅網主伴重。
X58n1024_p0659c08║重圓融無礙故。即龍樹天親依華嚴等經，造不思議
X58n1024_p0659c09║十地論等。
X58n1024_p0659c10║然此六宗，後後深於前前。初一唯小乘，後五唯大乘。
X58n1024_p0659c11║次即相宗，三即空宗，四、五、六即性宗。初即小教，二、三
X58n1024_p0659c12║即始教，四即終教，五即頓教，六即圓教。又第二亦名
X58n1024_p0659c13║二諦俱有宗，謂勝義諦理真實故不無，世俗因果不
X58n1024_p0659c14║失故是有，如深密、瑜伽等。第三亦名二諦俱空宗，謂
X58n1024_p0659c15║無為勝義離相故非有，有為緣生如幻故是無，如掌
X58n1024_p0659c16║珍頌云：真性有為空，如幻緣生故，無為無有實，不起
X58n1024_p0659c17║似空華等。即般若三論中一分之義。第四亦名二諦
X58n1024_p0659c18║無礙宗，謂真是即俗之真，俗是即真之俗，如仁王等。
X58n1024_p0660a01║第五亦名二諦泯絕宗，謂語真必攝俗故真絕，言俗
X58n1024_p0660a02║必攝真故俗絕，如維摩等。第六亦名二諦無盡宗，謂
X58n1024_p0660a03║真即俗而真空，重重無際，俗即真而俗有，歷歷不窮，
X58n1024_p0660a04║如華嚴經等。
X58n1024_p0660a05║若恐混濫，逐為對揀，略開八重：
X58n1024_p0660a06║先料揀性相兩宗濫中又五義：初、唯識半分具分別
X58n1024_p0660a07║相宗：八識唯約生滅，即半分也。性宗：生滅與不生滅
X58n1024_p0660a08║和合而成阿梨耶識，是具分也。又相宗云：影外有質，
X58n1024_p0660a09║為半頭唯識；質影俱影，為全頭唯識。若望性宗如來
X58n1024_p0660a10║藏心，則彼全頭生滅八識，亦名為半頭也。二、真如隨
X58n1024_p0660a11║緣凝然別相宗：唯識論釋真如云：真無虗妄，如無變
X58n1024_p0660a12║易。若隨緣變，豈稱真如？凝然義也。性宗：勝鬘經云：依
X58n1024_p0660a13║如來藏有生死，依如來藏有涅槃。隨緣義也。三、緣境
X58n1024_p0660a14║斷惑即離別相宗：謂根本智雙觀真俗，能斷迷理迷
X58n1024_p0660a15║事隨眠；後得智唯觀事境，但斷迷事一種隨眠。離也。
X58n1024_p0660a16║性宗：謂智體、惑體無二體故。涅槃云：明與無明，其性
X58n1024_p0660a17║無二。故能一斷一切斷，即也。四、證理能所即離別相
X58n1024_p0660a18║宗：謂能證根本智是有為，所證真如理是無為。就能
X58n1024_p0660a19║所證心境相對，是不即也。性宗：謂理智不分，能所混
X58n1024_p0660a20║融。華嚴云：無有智外如為智所證，亦無如外智能證
X58n1024_p0660a21║於如。二既不存，一亦奚立？故能一證一切證，是不離
X58n1024_p0660a22║也。五、轉智不轉智別相宗：謂出世四智心品，依生滅
X58n1024_p0660a23║識種轉成，故為四相所遷。性宗：謂世出世智，依如來
X58n1024_p0660a24║藏性，始本不二，何待轉成？即體之智，非相所遷。
X58n1024_p0660b01║次料揀空性兩宗濫中亦五義：一、我法有無。別空宗：
X58n1024_p0660b02║有我為妄，無我為真。般若云：如來說有我者，即非有
X58n1024_p0660b03║我，而凡夫之人以為有我。性宗：無我為妄，有我為真。
X58n1024_p0660b04║涅槃云：無我者名為生死，有我者名為如來。二、法義
X58n1024_p0660b05║真俗。別空宗：俗諦為法，真諦為義，如智論說。性宗：真
X58n1024_p0660b06║諦為法，俗諦為義。華嚴云：法者知真諦，義者知俗諦。
X58n1024_p0660b07║三、心性二名。別空宗：一向目諸法本源為性。智度論
X58n1024_p0660b08║云：色色性空。掌珍論云：有為性空，緣生如幻。楞嚴云：
X58n1024_p0660b09║識性虗妄，猶如空華。性宗：多分目諸法本源為心。勝
X58n1024_p0660b10║鬘云：自性清淨心。起信云：一切法唯是一心。楞嚴云：
X58n1024_p0660b11║諸所緣法，唯心所現。四、真智真知。別空宗：以有分別
X58n1024_p0660b12║為知，無分別為智，真智了空故，智深知淺。性宗：以證
X58n1024_p0660b13║聖理為智，徹聖凡為知，靈知本有故，知通智局。起信
X58n1024_p0660b14║云：真如自體，真實識知。五、佛德空有。別空宗：說佛以
X58n1024_p0660b15║空為德。般若云：離一切相，即名諸佛，色見聲求，皆為
X58n1024_p0660b16║邪道。性宗：明諸佛富有萬德，相好身智，神通光明，常
X58n1024_p0660b17║樂我淨，真實功德，於佛體中，一一無盡，性自本有，不
X58n1024_p0660b18║待機緣，如起信涅槃中說。
X58n1024_p0660b19║三、料揀空、相兩宗，與性宗濫，亦五義別。一、三乘：一、乘
X58n1024_p0660b20║別空、相二宗，明有三乘。以深密第三時中具說三乘
X58n1024_p0660b21║普為發趣一切乘者，第二時諸部般若亦同此說。性、
X58n1024_p0660b22║宗明唯一乘。法華云：十方佛土中，唯有一乘法。妙智
X58n1024_p0660b23║經及梁攝論皆同此說。二、五性：一、性別空、相兩宗，明
X58n1024_p0660b24║有五性。大般若云：於聲聞乘性決定者，聞此法已，速
X58n1024_p0660c01║能證得自無漏地；於獨覺乘性決定者，聞此法已，速
X58n1024_p0660c02║依自乘而得出離；於無上乘性決定者，聞此法已，速
X58n1024_p0660c03║證無上正等菩提；於彼三乘性不定者，聞此法已，皆
X58n1024_p0660c04║發無上正等覺心。深密有性者成，無性不成，意亦同
X58n1024_p0660c05║此。性、宗明唯一性。涅槃云：一切眾生同有佛性，皆同
X58n1024_p0660c06║一乘。三、生、佛不增減。別空、相二宗皆云：五種性中，無
X58n1024_p0660c07║種性人決不成佛，守眾生界，名不增減。十輪云：三乘
X58n1024_p0660c08║各定差別，皆以性定五故。善戒、地持說二種性，無種
X58n1024_p0660c09║性人終不能得菩提，但以人天善根而成熟之。性宗
X58n1024_p0660c10║謂一理齊平名不增減，是故不增不減。經云：愚癡凡
X58n1024_p0660c11║夫不如實知一法界故，不能實見一法界故，起邪見
X58n1024_p0660c12║心，謂眾生界增眾生界減。四、成佛不成佛別空相二
X58n1024_p0660c13║宗，明有不成佛。深密云：一切趣寂聲聞種性，雖蒙諸
X58n1024_p0660c14║佛種種方便，終不能令證佛菩提。大般若五百九十
X58n1024_p0660c15║三中說有五性，大意同此。性宗謂決定盡得成佛。密
X58n1024_p0660c16║嚴云：二乘必無灰斷涅槃。涅槃云：一切眾生皆有佛
X58n1024_p0660c17║性，凡是有心定當作佛。五、同位不同位別空相二宗，
X58n1024_p0660c18║為引愚法二乘漸向大故，故位相與彼同。大品明三
X58n1024_p0660c19║乘共，十地立乾慧等，唯識亦許三乘斷證階位大同，
X58n1024_p0660c20║即資糧等。性宗約自教論深勝於彼，故斷證位相與
X58n1024_p0660c21║彼懸隔。故彌勒所問經論云：一切聲聞辟支佛不能
X58n1024_p0660c22║如實修四無量，不能究竟斷諸煩惱，但能折伏一切
X58n1024_p0660c23║煩惱等。斷證既爾，地位準知。
X58n1024_p0660c24║四、料揀空性兩宗，與相宗濫，亦五義別：一、立相顯性
X58n1024_p0661a01║別相宗，多談法相，縱少說性，亦法相數，如無為有六
X58n1024_p0661a02║種等，是立相也。空、性二宗，多明法性，縱少說相，亦會
X58n1024_p0661a03║歸性。但空宗空性、無性，性宗真性、實性，如金剛三昧
X58n1024_p0661a04║及起信中說六度行即一法性等，是顯性也。二、唯心
X58n1024_p0661a05║真妄別相宗，依生滅八識，建立染淨根本。唯識云：等
X58n1024_p0661a06║流習氣為因緣故，八識體相差別而生，名等流果，果
X58n1024_p0661a07║似因故。異熟習氣為增上緣，感第八識酬引業力，恒
X58n1024_p0661a08║相續故，立異熟名。感前六識酬滿業者，有間斷故，名
X58n1024_p0661a09║異熟生。從異熟起，不名異熟，即前異熟及異熟生，名
X58n1024_p0661a10║異熟果，果異因故。攝論云：無始時來界，一切法等依，
X58n1024_p0661a11║由此有諸趣，及涅槃證得。即唯心中妄也。空宗，般若
X58n1024_p0661a12║云：色不異空，空不異色，受、想、行、識亦復如是。楞嚴云：
X58n1024_p0661a13║如來藏中，性色真空，性空真色，水、火、風、識亦復如是。
X58n1024_p0661a14║性宗，起信云：依如來藏，有生滅心。楞伽云：藏識海常
X58n1024_p0661a15║住。既言常住，即藏心也，明非唯生滅矣，故通唯心中
X58n1024_p0661a16║真也。三、二諦即離別相宗，明離瑜伽四重二諦中，初
X58n1024_p0661a17║一世俗唯局世俗，後一勝義唯局勝義，中間六諦各
X58n1024_p0661a18║通世俗、勝義。何者？望前為勝義，望後為世俗，一一差
X58n1024_p0661a19║別，區分不同，故不即也。空、性二宗明即。中論云：定有
X58n1024_p0661a20║則著常，定無則著斷。掌珍論云：真性有為空，無為無
X58n1024_p0661a21║起滅。有與有為，俗諦也；無與無為，真諦也。仁王云：於
X58n1024_p0661a22║解常自一，於諦常自二，通達此無二，真入第一義。涅
X58n1024_p0661a23║槃云：世諦者，即第一義諦。故不離也。四、四相一時前
X58n1024_p0661a24║後別相宗，明前後。謂前生、住、異三相屬現在，後一滅
X58n1024_p0661b01║相屬過去，先有後無，相差別故。空、性二宗顯同時。般
X58n1024_p0661b02║若云：過去不可得，現在不可得，未來不可得。既三世
X58n1024_p0661b03║皆空，何有不即？起信云：四相俱時而有，皆無自立，本
X58n1024_p0661b04║來平等，同一覺故。五、佛身有為無為別相宗，說佛身
X58n1024_p0661b05║有為。佛地論云：大覺地中無邊功德略有二種：一者
X58n1024_p0661b06║無為功德，淨法界攝；二者有為功德，四智所攝。唯識
X58n1024_p0661b07║云：四智心品總攝佛地，一切有為功德皆盡。空、性二
X58n1024_p0661b08║宗明無為。般若云：如來說三十二相，即是非相。須菩
X58n1024_p0661b09║提言：如我解佛所說義，無有定法名阿耨菩提，亦無
X58n1024_p0661b10║有定法如來可說。所以者何？一切賢聖皆以無為法
X58n1024_p0661b11║而有差別。淨名云：佛身無為，不墮諸數。涅槃云：如來
X58n1024_p0661b12║真實是無為法。
X58n1024_p0661b13║五、料揀性相空三宗濫亦五差異。一、遮揀表顯異。相
X58n1024_p0661b14║宗唯表如深密等三種時教、五重觀法、斷二障、證二
X58n1024_p0661b15║空、轉八識、成四智、五位百法，皆依法相而示唯識，乃
X58n1024_p0661b16║名方便密意依性說相教也。空宗唯遮如般若等破
X58n1024_p0661b17║五蘊非四諦、空業空報、無證無修、生死涅槃猶昨夢、
X58n1024_p0661b18║凡夫諸佛等空華八十一科，皆約破相而示空理，乃
X58n1024_p0661b19║名方便密意破相顯空教也。性宗有遮有表，說一切
X58n1024_p0661b20║眾生皆有寂滅靈知之心，以此一真心性對彼染淨
X58n1024_p0661b21║諸法，全揀全收。全揀之非生非佛、非性非相，但尅體
X58n1024_p0661b22║直指寂滅靈知即是心性，餘皆虗妄。故華嚴云：非識
X58n1024_p0661b23║所識，亦非心境，知性本淨，開悟羣生。楞伽云：寂滅者
X58n1024_p0661b24║名為一心。全收之染淨諸法無不是心，如鏡現影，影
X58n1024_p0661c01║影皆鏡。故華嚴云：知一切法即心自性。起信云：三界
X58n1024_p0661c02║虗偽，唯心所作。全揀門攝前破相，全收門攝前立相。
X58n1024_p0661c03║如是收揀一切，並皆直指自心即是真性，不約事相
X58n1024_p0661c04║而示，亦不約破相而談，又非方便隱密之意，故此乃
X58n1024_p0661c05║是正直顯示真心即性教也。二、諦理多少異。相宗明
X58n1024_p0661c06║八諦。瑜伽謂世俗有四：一世間，二道理，三證得，四安
X58n1024_p0661c07║立。即假名無實，隨事差別，方便安立假名，非安立四
X58n1024_p0661c08║諦也。勝義有四：一世間，二道理，三證得，四勝義。即體
X58n1024_p0661c09║用顯現，因果差別，依真顯實，廢詮談旨四諦也。空宗
X58n1024_p0661c10║所說世出世間一切諸法不出二諦。仁王般若云：有
X58n1024_p0661c11║無本自二，譬如牛二角，照解見無二，二諦常不即。餘
X58n1024_p0661c12║如掌珍、中論等說。性宗明三諦，以緣起色等諸法為
X58n1024_p0661c13║俗諦，緣無自性即空為真諦，一真心實相體非空非
X58n1024_p0661c14║色、能空能色為中道第一義諦。仁王云：以三諦攝一
X58n1024_p0661c15║切法，空諦、色諦、心諦，故我說一切法不出三諦。餘如
X58n1024_p0661c16║纓絡、大品、本業等經所說。或明一諦，如楞嚴云：故我
X58n1024_p0661c17║今時為汝開示第一義諦。又云：大威德世尊，善為眾
X58n1024_p0661c18║生敷演如來第一義諦。仁王云：初住一心足德行，於
X58n1024_p0661c19║第一義而不動，第一義諦常安隱，窮源盡性妙智存。
X58n1024_p0661c20║金剛三昧云：大慈滿足尊，智慧通無礙，廣度眾生故，
X58n1024_p0661c21║說於一諦義，皆以一味道，終不以小乘。餘如涅槃等
X58n1024_p0661c22║說。三、真妄空有異相宗，真有妄空。謂八諦中，初俗則
X58n1024_p0661c23║空，遍計執故；後三世俗及四真諦皆有，依圓有故。空
X58n1024_p0661c24║宗，真空妄有。仁王云：法性本無性，第一義空如，諸有
X58n1024_p0662a01║本有法，三假集假有。性宗，真妄俱空，第一義空該通
X58n1024_p0662a02║真妄。故涅槃云：第一義空者，不見空與不空。仁王云：
X58n1024_p0662a03║般若無相，二諦虗空，或空有無礙，真非俗外，即俗而
X58n1024_p0662a04║真。故仁王云：解心見不二，求二不可得，非謂二諦一，
X58n1024_p0662a05║非二何可得？梁論亦云：智障甚盲瞑，為真俗別執。中
X58n1024_p0662a06║論云：因緣生法，即空假中四三性。空有即離異相宗，
X58n1024_p0662a07║遍計是空，依圓是有。唯識頌云：遍計所執，自性無有，
X58n1024_p0662a08║依他起性，分別緣生，圓成於彼，常離前性。故此與依，
X58n1024_p0662a09║非異不異。又明三法皆有性也。空宗：遍依是有，圓成
X58n1024_p0662a10║是空。密嚴頌云：名為遍計性，相是依他起，名相二俱
X58n1024_p0662a11║遣，是為第一義。又明三法皆無性也。性宗：謂遍計性，
X58n1024_p0662a12║情有理無；依他性，相有性無；圓成性，情無理有，相無
X58n1024_p0662a13║性有。則三法中，皆具空有也。教義云：三性各有二義。
X58n1024_p0662a14║真中二義者：一、不變義，二、隨緣義。依他二義者：一、似
X58n1024_p0662a15║有義，二、無性義。所執中二義者：一、情有義，二、理無義。
X58n1024_p0662a16║約真中、不變、依他、無性、所執、理無，由此三義故，三性
X58n1024_p0662a17║一際，同無異也。此則不壞末而常本也。經云：眾生即
X58n1024_p0662a18║涅槃，不復更滅。又約真如、隨緣、依他、似有、所執、情有，
X58n1024_p0662a19║由此三義，亦無異也。此則不動本而常末也。經云：法
X58n1024_p0662a20║身流轉五道，名曰眾生。又相宗：明依他外，別有圓成，
X58n1024_p0662a21║是所顯理離也。空、性二宗：依他、無性，即是圓成即也。
X58n1024_p0662a22║又相宗有，空宗無，離也。性宗：空有無礙即也。五、心境
X58n1024_p0662a23║存泯異。相宗：唯遮境有，識揀心空。解深密云：諸識所
X58n1024_p0662a24║緣，唯識所現。瑜伽論云：菩薩於定位，觀境唯是心。空
X58n1024_p0662b01║宗：心境俱泯。中邊論云：以塵無有故，本識即不生。般
X58n1024_p0662b02║若謂五蘊皆空，三心不得。性宗：明存泯無礙。密嚴云：
X58n1024_p0662b03║如來清淨藏，世間阿賴耶，如金與指鐶，展轉無差別。
X58n1024_p0662b04║華嚴云：法性不違法相，法相不違法性。楞嚴云：即一
X58n1024_p0662b05║切法，離一切相，唯即與離，二無所著。
X58n1024_p0662b06║六、料揀空宗始教與性宗頓教濫，亦五差異：一、直指
X58n1024_p0662b07║曲顯異。空宗始教，密意破相顯性，故揀却諸餘，是曲
X58n1024_p0662b08║顯也。如般若等所說真妙理性，每云不生不滅，非性
X58n1024_p0662b09║非相等，是遮揀也。無我相，無法相，亦無非法相等，是
X58n1024_p0662b10║專意破相也。性宗頓教，顯說自心即性，故的示當體，
X58n1024_p0662b11║是直指也。如圓覺等所說真妙理性，每云知見靈覺，
X58n1024_p0662b12║寂空澄湛等，是表示也。自性清淨，真實識知等，是專
X58n1024_p0662b13║意顯性也。如說醎云不淡是曲明，云鹹是直顯；說水
X58n1024_p0662b14║云不乾是巧示，云濕是的指也。二、談空顯性。異空宗，
X58n1024_p0662b15║始教不說諸法相，唯談但空理。般若云：是諸法空相，
X58n1024_p0662b16║空中無色。仁王云：以眾生空故，得置菩提空；以菩提
X58n1024_p0662b17║空故，得置眾生空；以一切法空，故空。空性宗，頓教總
X58n1024_p0662b18║不說空相，唯辨真性理。圓覺云：知幻即離，離幻即覺，
X58n1024_p0662b19║非作故無，本性無故。起信云：當知真如非有相非無
X58n1024_p0662b20║相，非一相非異相。三、遣顯存泯。異空宗，遣相明空，空
X58n1024_p0662b21║存相泯。金剛云：凡所有相，皆是虗妄。若見諸相非相，
X58n1024_p0662b22║即見如來。又云：應離一切相，發菩提心。大品云：諸法
X58n1024_p0662b23║畢竟空，即是涅槃故。又云：以何義故，名為菩提？空義
X58n1024_p0662b24║故是菩提。頓教，遣迹顯性，空相俱泯。淨名云：得是平
X58n1024_p0662c01║等，無有餘病，唯有空病，空病亦空。楞嚴云：了知味性，
X58n1024_p0662c02║非空非有。圓覺云：有無俱遣，是則名為淨覺隨順。楞
X58n1024_p0662c03║伽云：智者不分別，空及與不空，自性無自性，但唯是
X58n1024_p0662c04║心量。五法二無我，自性心意識，於佛種性中，皆悉不
X58n1024_p0662c05║可得。四、性體本無異。空宗以一切諸法無性為體。智
X58n1024_p0662c06║論云：從因緣生，即無自性，無自性故，即畢竟空。中論
X58n1024_p0662c07║云：以有空義故，一切法得成。涅槃云：因緣故有，無性
X58n1024_p0662c08║故空。頓教以寂滅靈知本性為體。楞嚴云：真淨妙心，
X58n1024_p0662c09║本來遍圓，如是乃至大地草木，蝡動含靈，本元真如。
X58n1024_p0662c10║楞伽云：云何本住法？謂法本性，如金等在鑛，若佛出
X58n1024_p0662c11║世，若不出世，法界法性，皆悉常住。圓覺云：眾幻滅無
X58n1024_p0662c12║處，成道亦無得，本性圓滿故。故知性字雖同，而其體
X58n1024_p0662c13║各異也。五、認名認體異。謂一切法皆有名體。智度論
X58n1024_p0662c14║云：地水火風，是四物名，堅濕煖動，是四物體。今且以
X58n1024_p0662c15║水言之，水名也，濕體也，清濁凝流，氷波功能也。心性
X58n1024_p0662c16║亦爾，心名也，知體也，善惡止修，迷悟功能也。然濕一
X58n1024_p0662c17║字，貫彼清等萬義之處，此之知體，亦貫善等萬用之
X58n1024_p0662c18║中。空宗為對初學及淺機，恐隨言生執，故但標心性
X58n1024_p0662c19║之名而遮其非，或廣以善等義用而引其意。如舉水
X58n1024_p0662c20║名，或說清濁等用，不指濕體。彼愚鈍者，亦但認名而
X58n1024_p0662c21║迷其體，例同楞嚴七處破心是也。楞伽云：如來、應、正
X58n1024_p0662c22║等覺，以性空、實際、涅槃、不生、無相、無願等諸句義，說
X58n1024_p0662c23║如來藏。如來以種種智慧方便善巧，或說如來藏，或
X58n1024_p0662c24║說為無我，種種名字各各差別。金剛三昧云：非義語
X58n1024_p0663a01║者，皆悉空無。空無之言，無言於義。不言義者，皆是妄
X58n1024_p0663a02║語。如義語者，實空不空，空實不實。頓教乃對久學及
X58n1024_p0663a03║上根，令忘言認體，故以一言直指當人現前見聞覺
X58n1024_p0663a04║知之體，令其認得體已，方於體上照察真妄染淨義
X58n1024_p0663a05║用，一旦豁然，莫不貫通。如指濕體，不舉水名及清等
X58n1024_p0663a06║用。彼利智者，亦但認體而捨名用，例同楞嚴十番顯
X58n1024_p0663a07║見是也。彼經須菩提言：初在母胎，即知空寂，蒙如來
X58n1024_p0663a08║發，性覺真空，頓入如來寶明空海，同佛知見。楞伽云：
X58n1024_p0663a09║大慧！空、無生、無二，離自性相，普入一切修多羅。凡所
X58n1024_p0663a10║有經，悉說此義。諸修多羅，悉隨眾生希望心故，為分
X58n1024_p0663a11║別說，顯示其義，而非真實在於言說。如鹿渴想，誑惑
X58n1024_p0663a12║羣鹿，鹿於彼相，計著水性，而彼無水。如是一切修多
X58n1024_p0663a13║羅所說諸法，為令愚夫發歡喜故，非實聖智在於言
X58n1024_p0663a14║說。法華云：唯有一乘法，無二亦無三，除佛方便說，但
X58n1024_p0663a15║以假名字，引導於眾生，說佛智慧故。
X58n1024_p0663a16║七、料揀性宗。實教與一乘同，教濫亦五差異：一、但即
X58n1024_p0663a17║不但即異。終教談理事相即，頓教談理事相泯。圓教
X58n1024_p0663a18║不唯理事即泯自在，而且事事即泯無礙。法華云：如
X58n1024_p0663a19║來如實知見三界之相，非實非虗，非如非異。故知實
X58n1024_p0663a20║教但即無泯，頓教但泯無即，圓教泯即全具也。二、普
X58n1024_p0663a21║融不普融異。終則空有相即，名為圓融。頓則空有相
X58n1024_p0663a22║泯，亦名圓融。然融處狹小，猶未普遍。圓則不唯具前
X58n1024_p0663a23║二融，亦且圓具。即泯雙存，即泯互奪，存奪無礙，三種
X58n1024_p0663a24║圓融。則此融處，方名為普遍也。故法華云：此經甚深
X58n1024_p0663b01║微妙，諸經中寶，是法華經藏，深固幽遠，無人能到。涅
X58n1024_p0663b02║槃云：若苦非苦，若有若無，若實不實，若真不真，若滅
X58n1024_p0663b03║不滅，若二不二，如是等種種法中，有所疑者，今應𧫎
X58n1024_p0663b04║問，我當隨順，為汝斷之。三、真中非真中異。空宗無，相
X58n1024_p0663b05║宗有，終教存，頓教絕，皆偏於邊而非中也。縱雙存兩
X58n1024_p0663b06║絕名中，亦非究竟。後之圓教，即空即有，即存即絕，非
X58n1024_p0663b07║空非有，非存非絕，如是遮照同時，方為純真第一圓
X58n1024_p0663b08║融中道。如楞嚴云：即以此心中，中流入圓妙，開敷從
X58n1024_p0663b09║真妙，圓重發真妙，一切妄想滅盡無餘，中道純真。法
X58n1024_p0663b10║華云：疑悔永已盡，安住實智中。於諸佛所受持佛智，
X58n1024_p0663b11║開示眾生令入其中。涅槃云：非虗非實，斷一切實而
X58n1024_p0663b12║亦是實；非生非滅，永斷生滅而亦是滅；非相非非相，
X58n1024_p0663b13║斷一切相而亦是相。四、漸歷非漸歷異。終教雖依如
X58n1024_p0663b14║來藏性本覺大智名為相即，而有斷證初後階降，是
X58n1024_p0663b15║漸歷非圓超也。圓教依於諸法實相一切種智，一攝
X58n1024_p0663b16║一切，一切入一，因該果海，果徹因源，是圓超非漸歷
X58n1024_p0663b17║也。楞嚴云：如是乃超信、住、行、向、加地、等覺，圓滿菩提，
X58n1024_p0663b18║歸無所得。頌云：銷我億劫顛倒想，不歷僧祇獲法身。
X58n1024_p0663b19║如龍女於須臾頃便成正覺。五、攝末不攝末異。終教
X58n1024_p0663b20║依自一教義，立為圓教末。圓教攝前四教義，立為終
X58n1024_p0663b21║教本。法華云：如佛為諸法王，此經亦復如是，諸經中
X58n1024_p0663b22║王。涅槃云：譬如眾流皆歸於海，一切契經諸定三
X58n1024_p0663b23║昧皆歸大乘大涅槃經。何以故？究竟善說有佛性
X58n1024_p0663b24║故。
X58n1024_p0663c01║八、料揀性宗。一乘同教與一乘別教濫，亦五差異：一、
X58n1024_p0663c02║開顯、直顯異同教。開顯，開前三乘之權，顯今一乘之
X58n1024_p0663c03║實。法華云：開方便門，示真實相。涅槃云：譬如耕田，秋
X58n1024_p0663c04║耕為勝。此經亦爾，諸經中勝，如諸藥中醍醐第一，善
X58n1024_p0663c05║治眾生熱惱亂心。是大涅槃於諸經中為最第一。別
X58n1024_p0663c06║教直顯，直顯一乘根本實義，無有昔權可對說故。華
X58n1024_p0663c07║嚴云：此法門名為演說如來根本實性不思議究竟
X58n1024_p0663c08║法。此法門唯為趣向大乘菩薩說，唯為乘不思義乘
X58n1024_p0663c09║菩薩說。如日初出，先照須彌山等諸大山王。是則合
X58n1024_p0663c10║共為同，不共名別也。二、會歸、流出異同教。是會歸，謂
X58n1024_p0663c11║三乘咸會一乘，九界同歸佛界。法華云：本聲聞人在
X58n1024_p0663c12║虗空中說聲聞行，今皆修行大乘空義。涅槃云：迦葉
X58n1024_p0663c13║白言：我今始知差別、無差別義。何以故？一切菩薩、聲
X58n1024_p0663c14║聞、緣覺皆當歸於大般涅槃，譬如眾流歸於大海。別
X58n1024_p0663c15║教是流出，謂若無一乘本法，何有三乘末教？如無海
X58n1024_p0663c16║本不能流末。華嚴云：譬如大海潛流四天下地，有穿
X58n1024_p0663c17║鑿者無不得水。攝論云：無不從此法界流。涅槃云：譬
X58n1024_p0663c18║如從牛出乳，從乳出酪。是則全收為同，普揀為別也。
X58n1024_p0663c19║三、廢立、普容異同教。廢立者，廢昔轉照二三之麤味，
X58n1024_p0663c20║成立還照純一之妙味，猶百川水入海皆醎。法華云：
X58n1024_p0663c21║正直捨方便，但說無上道，十方佛土中，唯有一乘法，
X58n1024_p0663c22║無二亦無三。涅槃云：迦葉！是大涅槃即是諸佛甚深
X58n1024_p0663c23║禪定，如是禪定非是聲聞、緣覺行處。善男子！是諸大
X58n1024_p0663c24║乘方等經典，雖復成就無量功德，欲比是經不得為
X58n1024_p0664a01║喻。別教普容者，謂一乘義量無不含容，如海深廣包
X58n1024_p0664a02║含無外，故隨一滴具百川味。如大乘同性經云：所有
X58n1024_p0664a03║聲聞法、辟支法、菩薩法、諸佛法，如是一切諸法，皆悉
X58n1024_p0664a04║流入毗盧遮那智藏大海。華嚴普賢三昧品云：能令
X58n1024_p0664a05║一切國土所有微塵，普能容受無邊法界。妙嚴品云：
X58n1024_p0664a06║譬如虗空具含眾像。此喻佛身遍含諸法。頌云：或有
X58n1024_p0664a07║國土說一乘，或二或三或四五，如是乃至無有量。此
X58n1024_p0664a08║約說教該攝無盡，是則泯二為同，非泯為別也。四、圓
X58n1024_p0664a09║融無盡異同。教明圓融，無常即常，無我即我，三一同
X58n1024_p0664a10║源，權實不二。法華云：觀一切法空如實相，又復不行
X58n1024_p0664a11║上中下法、有為無為、實不實法，是法住位，世相常住。
X58n1024_p0664a12║涅槃云：譬如一火，因所然故得種種名，所謂木火、草
X58n1024_p0664a13║火、糠火、䴬火、牛馬糞火。善男子！佛道亦爾，一而無二，
X58n1024_p0664a14║為眾生故種種分別。頌云：諸佛常輭語，為眾故說麤，
X58n1024_p0664a15║麤語及輭語，皆歸第一義。如來今所說，種種無量法，
X58n1024_p0664a16║男女大小聞，同獲第一義。別教明無盡，一一事義各
X58n1024_p0664a17║各攝入十十法門，重重主伴。華嚴云：若有無上心，決
X58n1024_p0664a18║定樂大事，為示於佛身，說無盡佛法。欲具演說一句
X58n1024_p0664a19║法，阿僧祇劫無有盡。而令文義各不同等，是則類似
X58n1024_p0664a20║名同，不類名別也。五、性具性起異。同教顯性具，謂一
X58n1024_p0664a21║切諸法，即是性中本具，非由外來。若色若香，無非中
X58n1024_p0664a22║道。或佛或生，同一乘性。如盤中百味，藏內七寶，暗室
X58n1024_p0664a23║什物，名園華果。法華云：無漏不思議，甚深微妙法，我
X58n1024_p0664a24║今已具得，十方佛亦然。楞嚴云：我與如來，寶覺圓明，
X58n1024_p0664b01║真妙淨心，無二圓滿。而我昔遭無始妄想，久在輪迴。
X58n1024_p0664b02║今得聖乘，猶未究竟。世尊！諸妄一切圓滅，獨妙真常。
X58n1024_p0664b03║佛告富樓那：汝與眾生，亦復如是。寶覺真心，各各圓
X58n1024_p0664b04║滿。涅槃經云：一切眾生即是佛，如窮子衣珠，貧女舍
X58n1024_p0664b05║寶等。別教顯性起，謂一切諸法，全是性之所起。法界
X58n1024_p0664b06║性外，更無別法。故得塵塵交徹，剎剎融通，法法㸦收，
X58n1024_p0664b07║事事即入。如彼水之變波，金之作器，風竅為響，彩𦘕
X58n1024_p0664b08║成像。圓覺云：圓覺自性，非性性有，循諸性起。善男子！
X58n1024_p0664b09║由彼妙覺性遍滿故，根性塵性，無壞無雜。根塵無壞
X58n1024_p0664b10║故，如是乃至陀羅尼門，無壞無雜。如百千燈，光照一
X58n1024_p0664b11║室，其光遍滿，無壞無雜。華嚴云：百千億那由它不可
X58n1024_p0664b12║說先住兜率宮諸菩薩眾，以從超過三界法所生，離
X58n1024_p0664b13║諸煩惱行所生，周遍無礙心所生，甚深方便法所生，
X58n1024_p0664b14║無量廣大智所生，堅固清淨信所增長，不思議善根
X58n1024_p0664b15║所生，起阿僧祇善巧變化所成就，供養佛心之所現，
X58n1024_p0664b16║無作法門之所印，出過諸天諸供養具，供養於佛。以
X58n1024_p0664b17║從波羅蜜所生一切寶葢，於一切佛境界清淨解所
X58n1024_p0664b18║生一切華帳，無生法忍所生一切衣，入金剛法無礙
X58n1024_p0664b19║心所生一切鈴綱，解一切法如幻心所生一切堅固
X58n1024_p0664b20║香，周遍一切佛境界如來座心所生一切佛眾寶妙
X58n1024_p0664b21║座，供養佛不懈心所生一切寶幢，解諸法如夢歡喜
X58n1024_p0664b22║心所生佛所住一切寶宮殿，無著善根、無生善根所
X58n1024_p0664b23║生一切寶蓮華雲、一切堅固香雲、一切無邊色華雲、
X58n1024_p0664b24║一切種種色妙衣雲、一切無邊清淨栴檀香雲、一切
X58n1024_p0664c01║妙莊嚴寶葢雲、一切燒香雲、一切妙鬘雲、一切清淨
X58n1024_p0664c02║莊嚴具雲，皆遍法界，出過諸天供養之具，供養於佛。
X58n1024_p0664c03║頌云：心如工𦘕師，能𦘕諸世間，五蘊悉從生，無法而
X58n1024_p0664c04║不造。如心佛亦爾，如佛眾生然，應知佛與心，體性皆
X58n1024_p0664c05║無盡。若人知心行，普造諸世間，是人則見佛，了佛真
X58n1024_p0664c06║實性。若人欲了知，三世一切佛，應觀法界性，一切唯
X58n1024_p0664c07║心造。如金色世界即是本性，彌勒樓閣即是法門，勝
X58n1024_p0664c08║熱火聚即是妙智等。前性具中猶通理事，相本性具，
X58n1024_p0664c09║性相融通故。後之性起唯局事事，全性成相，相如性
X58n1024_p0664c10║融故。具是事，法即理，事皆理具故。起是事，事攝入，理
X58n1024_p0664c11║隨事變故。又具中無起，葢內雖全具，外猶未起故。起
X58n1024_p0664c12║必含具，以外既全起，內豈不具故。則此三義，初二稱
X58n1024_p0664c13║理名同，稱事名別。次一一性名同，異性名別。統則共
X58n1024_p0664c14║具名同，性本同有，唯一理故。異起名別，性自繁興，成
X58n1024_p0664c15║事事故。餘如別說。
X58n1024_p0664c16║上約諸宗，各別所據，則互相違反。若會釋者，亦不相
X58n1024_p0664c17║違，謂一切諸法既皆真心緣起，會緣無性，還即凝然
X58n1024_p0664c18║真心，始不異本，知外無智。就機則三，約法則一，新薰
X58n1024_p0664c19║成五，本有無二。若入理雙拂，則三一兩亡；若依佛化
X58n1024_p0664c20║儀，則能三能一。教有偏圓同別之殊，法無始終淺深
X58n1024_p0664c21║之異，是故競執是非，違無違諍。
X58n1024_p0664c22║又此六宗，可開可合，合唯二門。第一、合成五宗，又四：
X58n1024_p0664c23║初義中，一、隨相法執，二、真空無相，三、唯識法相，四、藏
X58n1024_p0664c24║心緣起，五、圓融具德。此如起信、圓覺疏說。二中：一、小
X58n1024_p0665a01║乘法執，二、法相差別，三、相想俱絕，四、性相無礙，五、圓
X58n1024_p0665a02║融具德。此如華玄鈔說三義：一、小乘法執，二、空相差
X58n1024_p0665a03║別，三、空相寂滅，四、緣起無礙，五、圓融無盡。此則不違
X58n1024_p0665a04║護身法師立五宗矣。四中：一、隨相法執，二、空有差別，
X58n1024_p0665a05║三、空有無礙，四、相想俱絕，五、法界圓融。第二、合成四
X58n1024_p0665a06║宗，亦二：初義：一、小乘因緣，二、大乘法相，三、大乘無相，
X58n1024_p0665a07║四、一乘法性。則不違大衍立四宗矣。二中：一、隨相法
X58n1024_p0665a08║執，二、空有差別，三、性相無礙，四、圓融無盡。開有六門。
X58n1024_p0665a09║第一、開成七宗：一、隨相法執，宗阿含緣生經者，即小
X58n1024_p0665a10║乘諸師；二、唯識法相，宗方廣深密經者，即此方慈恩
X58n1024_p0665a11║教等；三、真空無相，宗般若妙智經者，如此方肇論師
X58n1024_p0665a12║等；四、藏心緣起，宗勝鬘瓔珞經者，如此方南北諸師；
X58n1024_p0665a13║五、真性寂滅，宗楞伽圓覺經者，如此方禪教；六、會歸
X58n1024_p0665a14║圓融，宗法華、涅槃經者，即此方天台教等；七、普融無
X58n1024_p0665a15║盡，宗華嚴經者，如此方光統教等。此亦不違耆闍立
X58n1024_p0665a16║六宗矣。第二、開成八宗：一、我、法俱有，二、無我因緣，三、
X58n1024_p0665a17║因緣但名，四、唯識法相，五、真空無相，六、藏心緣起，七、
X58n1024_p0665a18║真性寂滅，八、圓融無盡。此亦如圓覺疏鈔說。第三、開
X58n1024_p0665a19║成九宗，又二：初義：前七如上，八、會歸圓融，九、法界無
X58n1024_p0665a20║盡。二義：一、我、法俱有，二、法有我無，三、法無去、來，四、現
X58n1024_p0665a21║通假、實，五、俗妄真實，六、諸法但名，七、真空無相，八、唯
X58n1024_p0665a22║識法相，九、法性真實。此則不違慈恩立八宗矣。第四、
X58n1024_p0665a23║開成十宗，亦三：初中，前六如上，七、一切皆空，八、真德
X58n1024_p0665a24║不空，九、相、想俱絕，十、圓明具德。此如教義章說。二中，
X58n1024_p0665b01║前六亦如上，七、三性空、有，八、真空絕相，九、空、有無礙，
X58n1024_p0665b02║十、圓融具德。此如華玄疏說。三中，前六亦如上，七空
X58n1024_p0665b03║有差別，八性相無礙，九相想俱絕，十圓融無盡。第五
X58n1024_p0665b04║開成十一宗，前六如上，七唯識法相，八真空無相，九
X58n1024_p0665b05║藏心緣起，十真性寂滅，十一法界圓融。第六開成十
X58n1024_p0665b06║二宗，前十如上，十一會歸圓融，十二重重無盡。今取
X58n1024_p0665b07║其中，故分為六宗也。
X58n1024_p0665b08║問：此之六宗，何異五教而重辯耶？答：今此六宗，對前
X58n1024_p0665b09║五教，㸦有寬狹。一宗容有多教，一教容具多宗。又宗
X58n1024_p0665b10║則一宗容具多經，隨何經中，皆此宗故。教則一經容
X58n1024_p0665b11║有多教，若局判一經以為一教，則抑諸大乘矣。問：若
X58n1024_p0665b12║各有通局，何不得以宗為教、以教為宗耶？答：立教、分
X58n1024_p0665b13║宗，各有體式。教約佛在世時，說意權實有殊；宗就佛
X58n1024_p0665b14║滅度後，人心崇重各別。又立教必須斷、證階位等異，
X58n1024_p0665b15║分宗但明所尚旨趣不同。第二、第三執法有異，故開
X58n1024_p0665b16║為二宗；斷、證位次不離三道，故合為一教。又初宗內
X58n1024_p0665b17║二十部別，宗可為六；而斷、證位不離八輩，教則為一。
X58n1024_p0665b18║餘諸宗義，如立教明。故宗與教，其旨自有別焉。
X58n1024_p0665b19║言三觀者：一、真空絕相觀，二、理事無礙觀，三、周遍含
X58n1024_p0665b20║容觀。
X58n1024_p0665b21║於中，先方便開為十門：
X58n1024_p0665b22║一、具足外緣。謂：衣、食處。衣則蔽形，食則支命，處則捿。
X58n1024_p0665b23║身三緣不闕，修道無難。衣如糞掃三衣，或畜百一，及
X58n1024_p0665b24║畜餘長。食如頭陀行乞，檀那送供。處如蘭若空閑，清
X58n1024_p0665c01║淨伽藍等。
X58n1024_p0665c02║二、懺除內障。欲修觀行，先當如法懺悔宿障。宿障若。
X58n1024_p0665c03║除，法界觀行從是安立。如淨器中以諸湯水并雜灰
X58n1024_p0665c04║香，除去毒蜜後貯甘露。又如淨衣汙諸垢膩，必須浣
X58n1024_p0665c05║淨方可染色。然懺有二種：一事、二理。事如方等佛名
X58n1024_p0665c06║經等通於萬行，理如淨名觀罪性空不在內外等。普
X58n1024_p0665c07║賢觀經及隨好品具二種懺：觀經中明晝夜精勤禮
X58n1024_p0665c08║十方佛，即是事懺；觀心無心從顛倒想起，若欲懺悔
X58n1024_p0665c09║者端坐念實相，即是理懺；隨好品中等眾生界數善
X58n1024_p0665c10║身語意業悔除諸障，即是事懺；觀諸業性非十方來
X58n1024_p0665c11║止住於心，從顛倒生無有住處等，即是理懺。事懺除
X58n1024_p0665c12║末，理懺拔根。
X58n1024_p0665c13║三發大心願。經云：於佛法中有二徤兒：一者不作諸
X58n1024_p0665c14║惡，二者作已能悔。又有二種白法滅除眾障：一者慚
X58n1024_p0665c15║自不作惡，二者愧不令他作。今既於三寶前生重慚
X58n1024_p0665c16║愧，發露先罪斷相續心。已作者消除，未起者不造。障
X58n1024_p0665c17║心若滅，道心自發。故懺障後次明發心。發何等心？所
X58n1024_p0665c18║謂不發人天心、聲聞辟支心、權乘菩薩心。唯依最上
X58n1024_p0665c19║佛乘發阿耨菩提心，願與法界眾生一時同得菩提。
X58n1024_p0665c20║此菩提心即是佛心，若能發者定成種智，若不發者
X58n1024_p0665c21║終不能成。譬如耕田不下種子，既無其芽何處求實？
X58n1024_p0665c22║然發此心非止一遇，應當數發令續不斷。或因慈心、
X58n1024_p0665c23║或因恚心、或因施心、或因慳心、或因歡喜、或因煩惱、
X58n1024_p0665c24║或因恩愛別離、或因怨憎會合、或因善知識、或因惡
X58n1024_p0666a01║親友、或因見佛、或因聞法、或由供養眾僧、或以大悲
X58n1024_p0666a02║救苦、或佛菩薩教令發心、或二乘人教令發心、或學
X58n1024_p0666a03║他發心、或常自發心，是故發心名根名枝名葉名花，
X58n1024_p0666a04║亦名果亦名子。若依經論明發心相廣有多種：起信
X58n1024_p0666a05║明三心四便，報恩明四心五事，梵網十願十三誓，華
X58n1024_p0666a06║嚴十七明十種發心，十八有十種清淨願，四十發十
X58n1024_p0666a07║種無邊心，五十三發十種普賢心，及十種發心因緣，
X58n1024_p0666a08║行願品十大願王，淨行品百四十願，皆顯發心相也。
X58n1024_p0666a09║若發此心疾成佛道，故賢首品云：若有菩薩初發心，
X58n1024_p0666a10║誓求當證佛菩提，彼之功德無邊際，不可稱量無與
X58n1024_p0666a11║等。等
X58n1024_p0666a12║四、受持佛戒。謂既發大心，須修勝行。若不修行，願為
X58n1024_p0666a13║虗設。故願之與行，如鳥翼車輪具足，方能翔空致遠。
X58n1024_p0666a14║然萬行中，戒禁居先。成就定慧，律儀當首。經云：依因
X58n1024_p0666a15║此戒律，得生諸定慧。尸羅不清淨，三昧不現前。是故
X58n1024_p0666a16║願後應先淨戒。戒有在家、出家。在家則三歸、五戒、八
X58n1024_p0666a17║關、十善。出家則聲聞小戒、菩薩大戒。更有薩婆多說
X58n1024_p0666a18║三戒，大智度列十戒，涅槃明五支，地持出三聚，華嚴
X58n1024_p0666a19║顯十無盡。戒藏廣則三千威儀、八萬細行，略唯行、止
X58n1024_p0666a20║二門。故戒經云：一切惡莫作，當奉行諸善。自淨其志
X58n1024_p0666a21║意，是則諸佛教。能敬此者，佛法熾盛，結使滅除。能信
X58n1024_p0666a22║此者，心地清淨，法身顯現。能受持者，即入佛位。能聽
X58n1024_p0666a23║誦者，福慧頓足。故四分云：有智勤護戒，便得第一道。
X58n1024_p0666a24║華嚴云：戒是無上菩提本。梵網云：微塵菩薩眾，由是
X58n1024_p0666b01║成正覺。
X58n1024_p0666b02║五、造修勝行。修行有二：一、始；二、終。先始有三門：
X58n1024_p0666b03║初、捨緣門。義開為六：一、捨惡業。五根緣塵，生五欲身，
X58n1024_p0666b04║作惡業也。意識亂想，起五葢心，作惡業也。今則外訶
X58n1024_p0666b05║五欲，內棄五葢，名為捨作惡業。二、捨親友。在家者親
X58n1024_p0666b06║戚朋友，出家者門徒知識，皆不追尋，往還斷絕。眷屬
X58n1024_p0666b07║尚爾，況於惡律邪見人等，樂親近耶？三、捨名利。貪名
X58n1024_p0666b08║聞，則習學詩文，問答今古。貪利養，則資治生業，工巧
X58n1024_p0666b09║技能。今也息學問事，棄生活緣，屏技術務，即名為捨
X58n1024_p0666b10║名利事也。四、捨身命。大患莫若於有身，是故身為苦
X58n1024_p0666b11║本。況此身中，一切皆是不淨之物。口出唾，鼻出涕，眼
X58n1024_p0666b12║出眵淚，耳出垢膩，大小便出屎尿。身臭如死尸袋，惟
X58n1024_p0666b13║盛膿血，赤白痰癊，甚可厭惡。生熟二藏，雜穢充滿。脾
X58n1024_p0666b14║腎心肺，肝膽膓胃，一一皆有微細諸蟲。所謂黑蟲、毛
X58n1024_p0666b15║蟲、熱蟲、臭蟲，乃至八萬四千戶蟲。更有大蟯蛔蟲，窟
X58n1024_p0666b16║穴身中。誰有智慧者，而樂著此身？愚人不知，猶如廁
X58n1024_p0666b17║蟲，樂糞無異。是故當忘身以求道，莫為身而結業。五、
X58n1024_p0666b18║捨心念。由汝念慮，使汝色身，種種取像，與念相應。故
X58n1024_p0666b19║捨外身，不捨內念，未為捨也。昔來所有自他人法，是
X58n1024_p0666b20║非好惡，種種亂識雜思，邪計妄想，皆悉遣除。以念遣
X58n1024_p0666b21║念，念不可得。以心除心，心亦不生。無念無心，名捨心
X58n1024_p0666b22║念。六、捨。此捨上五緣，所治妄病也。此捨法，能治真藥
X58n1024_p0666b23║也。五緣既絕，此捨亦忘。其猶病起藥興，病差藥廢，能
X58n1024_p0666b24║所無寄，名捨捨也。
X58n1024_p0666c01║二、隨緣門，義開為四：一、隨捨緣，謂還隨前六事而守，
X58n1024_p0666c02║心不染著。二、隨作緣，謂凡所作所行，遠離巧偽虗乏，
X58n1024_p0666c03║乃至一念亦不令有對彼捨門。此作亦有六重：一、具
X58n1024_p0666c04║五法門，謂欲、進、念、定、慧。身口樂慕，精勤誦念，決志善
X58n1024_p0666c05║得，於法界止觀身行善業也。意識欣習，匪懈想念，一
X58n1024_p0666c06║心巧便，於法界止觀心行善業也。二、近善知識有三：
X58n1024_p0666c07║一、外護善知識，經營供養，善能將護，不相惱亂。二、同
X58n1024_p0666c08║行善知識，共修一道，互相勸發，增進無退。三、教授善
X58n1024_p0666c09║知識，能以禪觀正助法門，示教利喜。三、求學佛法。求
X58n1024_p0666c10║佛有七：一、恭敬求，三業虔懇也。二、無相求，離能所相
X58n1024_p0666c11║也。三、起用求，身心遍求也。四、內觀求，內求自佛也。五、
X58n1024_p0666c12║實相求，內外一相也。六、大悲求，普為眾生也。七、無盡
X58n1024_p0666c13║求，帝網重重也。學法有五：一、讀，二、誦，三、持，四、念，五、解
X58n1024_p0666c14║也。若不求佛，多諸魔障，善根不發。若不學法，不明止
X58n1024_p0666c15║觀，道亦不進。四、調和身息。未坐禪前，先調食睡，調食
X58n1024_p0666c16║不饑不飽，調睡不節不恣。既坐禪後，應調身息，調身
X58n1024_p0666c17║不急不寬，調息不澁不滑。身息若調，次當閉口，唇齒
X58n1024_p0666c18║相拄，舌向上齶，眼斷外光，無令全開，正直端坐，切勿
X58n1024_p0666c19║搖動。五、攝伏心意有二：一者、不令心意馳散。若馳散
X58n1024_p0666c20║者，即當攝來住於正念。是正念者，當知唯心，無外境
X58n1024_p0666c21║界。心散不正，得定無由，是故令觀與理相應。二者、調
X58n1024_p0666c22║令浮沉得所。若心沈時，舉心向上，繫念鼻端。若心浮
X58n1024_p0666c23║時，安心放下，繫緣臍中。若能調適，心自安靜，障患不
X58n1024_p0666c24║生，定道可尅。六、作。此作上五門所起行影也，此作法
X58n1024_p0667a01║能起心鏡也。五門既開，此作亦立，其猶鏡去影藏，鏡
X58n1024_p0667a02║懸影現，能所全彰，名作作也。三、隨順緣。謂凡於順情
X58n1024_p0667a03║境，下至微少順處，皆應覺知，不可染受。設有利、譽、稱、
X58n1024_p0667a04║樂境來，當觀法本無生，唯心所現，自然忍而不喜。若
X58n1024_p0667a05║此輭賊，不離三昧，亦不現前。四、隨違緣。謂一切違情
X58n1024_p0667a06║境，乃至斷命等怨，皆應守心，歡喜忍受。設有衰、毀、譏、
X58n1024_p0667a07║苦境來，當觀三輪體空，唯一法界，自然忍而不瞋。若
X58n1024_p0667a08║此強賊，不離聖智，何以現前？
X58n1024_p0667a09║三成行門，謂得前二門成萬行也。一成普賢十大願
X58n1024_p0667a10║行，諸未起者䇿發令起，已起行者持令不退。二成六
X58n1024_p0667a11║度四無量行，以前二門自度度他至無上覺也。
X58n1024_p0667a12║後終亦三門：初、捨緣門，即止行唯觀諸法平等一相，
X58n1024_p0667a13║諸緣皆絕也；二、隨緣門，即觀行還就事中起諸大悲、
X58n1024_p0667a14║大願等行也；三、成行門，即止觀俱行，雙融無礙，成無
X58n1024_p0667a15║住行，真俗境不殊，悲智心不別，以法界門內無二相
X58n1024_p0667a16║故，平等性中唯一味故。起信云：雖念諸法自性不生，
X58n1024_p0667a17║而即復念因緣和合，業報不失；雖念因緣善惡業報，
X58n1024_p0667a18║而復即念性不可得。以是義故，是止觀門共相助成，
X58n1024_p0667a19║不相捨離。若不雙具，則無能入菩提之道。
X58n1024_p0667a20║六、詳明心境方便。助行既成，應須揀正。修中若境若
X58n1024_p0667a21║智，若止若觀，若正若邪，若因若果。設不預知，修時錯
X58n1024_p0667a22║亂。砂饌金器，事可徵也。今先明境，即以一真法界心
X58n1024_p0667a23║為境。但在纏時，名性淨法界，為所信境。出纏時，名最
X58n1024_p0667a24║淨法界，為所證境。體即現前知見。雖非心非境，非佛
X58n1024_p0667b01║非生，而心境佛生，一以貫之，法界究竟。是故此法界
X58n1024_p0667b02║心，能攝一切世間出世間法。
X58n1024_p0667b03║若以義開，有三法界：一事，二理，三無礙。華嚴疏云：統
X58n1024_p0667b04║唯一真法界，謂寂寥虗曠，冲深包博，總該萬有，即是
X58n1024_p0667b05║一心。體絕有無，相非生滅，莫尋其始，寧見中邊？迷之
X58n1024_p0667b06║則生死無窮，解之則廓爾大悟。諸佛證此妙覺圓明，
X58n1024_p0667b07║現成菩提，為物開示。不知何以名目，強分理事二門，
X58n1024_p0667b08║而理事渾融，無有障礙。略為三門：第一事法界，第二
X58n1024_p0667b09║理法界，第三無障礙法界。第一事法界者，不出色心，
X58n1024_p0667b10║萬象森羅，依正境智，相用顯然，皆曰事也。第二理法
X58n1024_p0667b11║界者，體性空寂，頓絕百非。略有二門：一性淨門，在纏
X58n1024_p0667b12║不染，性恒清淨，雖遍一切，不同一切。如濕之性，遍於
X58n1024_p0667b13║動靜，凝流不易，清淨恒常。二離垢門，謂由對治，障盡
X58n1024_p0667b14║淨顯，隨位淺深，分十真如。體雖湛然，隨緣有異，如陶
X58n1024_p0667b15║冶塵滓，鍊磨真金。第三無障礙法界者，略有三門：一、
X58n1024_p0667b16║相即無礙門。二、形奪無寄門。三、雙融俱離性相渾然
X58n1024_p0667b17║門。今初、相即無礙門者，一、法界心含，真如生滅二門，
X58n1024_p0667b18║㸦相交徹，不壞性相，其猶攝水之波非靜，攝波之水
X58n1024_p0667b19║非動故。二、形奪無寄門者，謂無事非理，故事非事也；
X58n1024_p0667b20║無理非事，故理非理也。三、融離渾然門者，曲有十門：
X58n1024_p0667b21║一由離相故，事壞而即理。二由離性故，理泯而即事。
X58n1024_p0667b22║三、由離相不壞相，故事即理而事存，以非事為事也。
X58n1024_p0667b23║四、由離性不泯性，故理即事而理存，以非理為理也。
X58n1024_p0667b24║五、由離相不異離性，故事理雙奪，逈超言念。六、由不
X58n1024_p0667c01║壞不異不泯，故有初事理二界俱存現前，爛然可見。
X58n1024_p0667c02║七、由不壞不泯不異離相離性，故為一事理無礙法
X58n1024_p0667c03║界，使超視聽之妙法，無不恒通於見聞，絕思議之深
X58n1024_p0667c04║義，未曾礙於言念。八、由以理融事，令無分齊，如理之
X58n1024_p0667c05║遍一入一切，如理之包一切入一，故緣起之法，一一
X58n1024_p0667c06║各攝法界無盡。九、由因果法界各全攝，故令普賢身
X58n1024_p0667c07║中佛佛無盡，佛毛孔內菩薩重重。十、由因本法界差
X58n1024_p0667c08║別之法，無不恒攝法界無遺，故隨一一門一一行位
X58n1024_p0667c09║各攝重重，故廣剎大身輕塵毛孔皆無有盡。以其後
X58n1024_p0667c10║一總融前九，為第三渾融門也，亦融前二不離此門。
X58n1024_p0667c11║眾生稟教者，根性有利鈍，悟入有淺深，致令一心開
X58n1024_p0667c12║為五種：一、人天二乘教中，假說一心實有外境。二、始
X58n1024_p0667c13║教有二：初、相宗，以異熟賴耶為一心，遮無外境。然有
X58n1024_p0667c14║三類：一、相見俱存名一心，二、攝相歸見名一心，三、攝
X58n1024_p0667c15║所歸王名一心。此宗與前教俱唯事法界也。次、空宗，
X58n1024_p0667c16║以無相為一心，不唯境空，內心亦空，以其照見五蘊
X58n1024_p0667c17║皆空，無有界、處、入等法故。此則唯明理法界也。三、終
X58n1024_p0667c18║教，即以如來藏藏識名為一心。此亦有二：一、攝七識
X58n1024_p0667c19║浪歸藏識海，故說一心；二、總攝染淨歸如來藏，故說
X58n1024_p0667c20║一心。此則兼通無障礙法界中相即門，及渾然門內
X58n1024_p0667c21║二、三、六門，并七分也。四、頓教，以泯絕染淨、寂滅無寄
X58n1024_p0667c22║性為一心。此則兼通無障礙法界中形奪門，及渾然
X58n1024_p0667c23║門內一、四、五門，并七分也。五、圓教，總該萬有，事事無
X58n1024_p0667c24║礙，故說一心，即是無障礙法界心也。亦有三類：一、融
X58n1024_p0668a01║事相入，故說一心；二、融事相即，故說一心；三、帝網無
X58n1024_p0668a02║盡，故說一心。此即全通無障礙法界渾然中後三門
X58n1024_p0668a03║也。△將此五心，略為二境：一、倒境，謂凡愚情計之境，
X58n1024_p0668a04║空有二相相違等，即人天二乘教事識心也。二、真境，
X58n1024_p0668a05║謂聖智所得之境，有二：一、三乘境，謂空有不二融通
X58n1024_p0668a06║等，即三乘始終頓教藏識心也。二、一乘境，謂無盡緣
X58n1024_p0668a07║起具德圓融等，即一乘圓教法界心也。△若捨末取
X58n1024_p0668a08║本，唯觀後境。若攝末歸本，二境全觀。若本末圓融，二
X58n1024_p0668a09║三境中，隨一即得。全收法界，具足無礙。楞伽云：真如
X58n1024_p0668a10║空實際，涅槃及法界，種種意成身，我說是心量。
X58n1024_p0668a11║所以現前一念知見心中，當體具足百萬性相，即空
X58n1024_p0668a12║即即即遍，非一非多，而多而一。今依性有觀境，起彼
X58n1024_p0668a13║緣修觀境，故即立此法界心，以為所緣境。華嚴七十
X58n1024_p0668a14║一云：我以饒益一切眾生，集諸善根助道法時，作十
X58n1024_p0668a15║種觀察法界。所謂：我知法界無量，獲得廣大智光明
X58n1024_p0668a16║故；我知法界無邊，見一切佛所知見故；我知法界無
X58n1024_p0668a17║限，普入一切諸佛國土，恭敬供養諸如來故；我知法
X58n1024_p0668a18║界無畔，普於一切法界海中，示現修行菩薩行故；我
X58n1024_p0668a19║知法界無斷，入於如來不斷智故；我知法界一性，如
X58n1024_p0668a20║來一音，一切眾生無不了故；我知法界性淨，了如來
X58n1024_p0668a21║願，普度一切諸眾生故；我知法界遍眾生，普賢妙行
X58n1024_p0668a22║悉周遍故；我知法界一莊嚴，普賢妙行普莊嚴故；我
X58n1024_p0668a23║知法界不可壞，一切智善根充滿法界不可壞故。善
X58n1024_p0668a24║男子！我作此十種觀察法界時，了知諸佛廣大威德，
X58n1024_p0668b01║深入如來難思境界。五十九云：菩薩摩訶薩坐道場
X58n1024_p0668b02║時，入三昧，名觀察法界。此三昧力，能令菩薩一切諸
X58n1024_p0668b03║行，悉得圓滿。則知因地果位，皆用法界性也。
X58n1024_p0668b04║
X58n1024_p0668b05║賢首五教儀卷第四
X58n1024_p0668b06║
X58n1024_p0668b07║音釋
X58n1024_p0668b08║婆沙（此云廣解，亦云種種說、分分說。）俱舍（此翻藏，即包含攝持義。）犢（音讀小牛也）。
X58n1024_p0668b09║薩婆多（此云說一切有。）勒沙婆（此云苦行，或翻無慚。）若提子（此翻邪命，亦云
X58n1024_p0668b10║親友，又云邪見。）提婆（此云天龍樹弟子也。）蝡（音輭，虫動貌。）䴬（音弋，麥䴬。）富樓那。
X58n1024_p0668b11║（此云滿願。）㸦（音護，與互同，交互也。）肇（音紹，僧肇論也。）頭陀（此云抖擻，抖擻煩惱故。）蘭
X58n1024_p0668b12║若（翻閑靜處，又云遠離處。）伽藍（譯為眾園。）浣（音緩，洗也。）技（音忌，藝也。）眵（音侈，目汁
X58n1024_p0668b13║凝也。）蟯（音饒，腹中短虫。）拄（音主，牚也，支也。）齶（音鱷。寉，齗也，齒內上下肉也。）滓（音子，澱也，
X58n1024_p0668b14║濁也。）
X58n1024_p0668b15║
X58n1024_p0668b16║（賢首五教儀第四卷：伏願
X58n1024_p0668b17║開六宗不盡之教乘，融通二諦；鑒三觀無邊之理事，
X58n1024_p0668b18║會入一真。現世之內，福壽齊增；他報之中，定慧均足。）
X58n1024_p0668b19║（慈雲觀堂識）