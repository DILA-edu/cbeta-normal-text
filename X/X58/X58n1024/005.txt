X58n1024_p0668b20║
X58n1024_p0668b21║賢首五教儀卷第五
X58n1024_p0668b22║
X58n1024_p0668b23║清浙水慈雲沙門　灌頂續法　集錄
X58n1024_p0668b24║七、揀別觀智。亦即以法界無障礙心為智，但迷時名
X58n1024_p0668c01║本覺智，悟時名始覺智，證時名圓覺智。此三位中復
X58n1024_p0668c02║有三智：察事名無量方便智，照理名一道真實智，理
X58n1024_p0668c03║事渾融名權實無礙智。體亦現前知見，不離知見起
X58n1024_p0668c04║觀智故。
X58n1024_p0668c05║華嚴䟽云：所入者法界緣起，能入者有總有別。總即
X58n1024_p0668c06║普賢行願。願是大菩提心，為行本故。行是信解智等，
X58n1024_p0668c07║隨行起故。若別說者，略有五重：一身，二智，三存，四泯，
X58n1024_p0668c08║五圓。入樓觀而還合，身證也。鑒無邊之理事，智證也。
X58n1024_p0668c09║量同普賢而周遍，俱存也。身智相即而兩亡，雙泯也。
X58n1024_p0668c10║一異存亡而無礙，自在圓融也。若以能對所，一身入
X58n1024_p0668c11║法法界，二智入人法界，三身智俱存入人法相在法
X58n1024_p0668c12║界，四身智雙泯入人法兩亡法界，五身智圓融入無
X58n1024_p0668c13║障礙法界。然身由心證，次廣辯心入。心入有三：一者
X58n1024_p0668c14║正信，二者正解，三者正行。此三無礙，謂於此行門，深
X58n1024_p0668c15║忍樂欲，淨信不逾。於斯行門，曉了性相，依之起行。若
X58n1024_p0668c16║能一一信實，解行相扶，則無分別智行，自然成就。今
X58n1024_p0668c17║且略明無分別智證理法界，以為五門。一能所歷然，
X58n1024_p0668c18║謂以無分別智，證無差別理。心與境冥，智與神會，成
X58n1024_p0668c19║能證智，證所證理。如日合空，雖不可分，而日光非空，
X58n1024_p0668c20║空非日光。二能所無二，以知一切法，即心自性。以即
X58n1024_p0668c21║體之智，還照心體。舉一全收，無有二相。舉理收智，智
X58n1024_p0668c22║非理外。舉智收理，智體即寂。如一明珠，珠自有光，還
X58n1024_p0668c23║照珠矣。三能所俱泯，由智即理，故智非智。以全同理，
X58n1024_p0668c24║無自體故。由理即智，故理非理。以全同智，無自立故。
X58n1024_p0669a01║如波即水，動相便虗。水即波故，靜相亦隱。動靜兩亡，
X58n1024_p0669a02║性相齊離。四、存泯無礙。以前三門說有前後，體無二
X58n1024_p0669a03║故。離相離性，則能所雙泯；不壞性相，則能所歷然。正
X58n1024_p0669a04║離性相，即不壞故。存亡無礙，如波與水，雖動靜兩亡，
X58n1024_p0669a05║不壞波濕。五、舉一全收。上列四門，欲彰義異。理既融
X58n1024_p0669a06║攝，曾何二源？如海一滴，具百川味。上但約無分別智
X58n1024_p0669a07║證於真理，有此五門。若以無障礙智證無障礙境，境
X58n1024_p0669a08║智圓融，難可言盡。△大經亦云：不起一切妄想分別，
X58n1024_p0669a09║以清淨智普入法界。又云：以無著無縛解脫心，入普
X58n1024_p0669a10║賢菩薩行門，得無量法界甚微細智、演說一切法界
X58n1024_p0669a11║甚微細智、入廣大法界甚微細智、分別不思議法界
X58n1024_p0669a12║甚微細智、分別一切法界甚微細智、一念遍一切法
X58n1024_p0669a13║界甚微細智、普入一切法界甚微細智、知一切法界
X58n1024_p0669a14║無所得甚微細智、觀一切法界無所礙甚微細智、知
X58n1024_p0669a15║一切法界無有生甚微細智、於一切法界現神變甚
X58n1024_p0669a16║微細智。如是等一切法界甚微細，以廣大智皆如實
X58n1024_p0669a17║知。△既智與境一多無礙，若對揀之，義有四句：一、一
X58n1024_p0669a18║智證一切境，二、一切智證一境，三、一智證一境，四、一
X58n1024_p0669a19║切智證一切境。智照境既爾，境發智亦然。
X58n1024_p0669a20║所以現前一念知見心中，亦具百萬法界。性相即空，
X58n1024_p0669a21║即即即遍。心中了無邊之境，境上顯難思之心。心境
X58n1024_p0669a22║重重，帝網無盡。此以修緣境觀，契彼性有境觀故，即
X58n1024_p0669a23║立此法界智，以為能觀心也。
X58n1024_p0669a24║問：此法界知見心與上有何揀別？答：法界知見心，雖
X58n1024_p0669b01║總是一，約能所境智，不無二別。上所觀境中，是性起
X58n1024_p0669b02║法界，靈知真見自心；或名理實法界，寂知靜見本心。
X58n1024_p0669b03║此能觀智中，是緣起法界，了知明見妙心；或名離垢
X58n1024_p0669b04║法界，照知觀見覺心。開雖如此，合無二也。問：為何不
X58n1024_p0669b05║用六識觀耶？答：凡小用六識，權乘兼慧所，若圓頓實
X58n1024_p0669b06║教，唯以智慧觀。問：智、識何別？答：分別為識，無分別為
X58n1024_p0669b07║智；生滅為識，不生滅為智；積集為識，無積集為智；著
X58n1024_p0669b08║境為識，不著境為智；得相為識，無得相為智；問：法界
X58n1024_p0669b09║知見，心與智識，在當人觀，如何分析？答：心是名，知見
X58n1024_p0669b10║是體，法界是總相。真如性，如來藏，真空性，唯識性，偏
X58n1024_p0669b11║空理，是別相。智識是用，識則背覺合塵，棄淨取染，分
X58n1024_p0669b12║別妄想重故。智則捨妄求真，返迷歸悟，覺照光明利
X58n1024_p0669b13║故。法界知見心等，真妄染淨俱通。問：此之境智與下
X58n1024_p0669b14║何別？答：此通能所。境是所，如萬象；智是能，如圓鏡。兩
X58n1024_p0669b15║相對待下，唯局所以。境智等十對俱為所觀照境，如
X58n1024_p0669b16║人望當臺鏡中影象。又此別揀華嚴圓教一宗境智
X58n1024_p0669b17║為初修入門方便，下則通明十界五教一切境智為
X58n1024_p0669b18║正修所依事體。
X58n1024_p0669b19║八、辨析止觀。境智若明，止觀當悉。葢三門中，一一皆
X58n1024_p0669b20║含止觀。如真空門，即名真空止、真空觀。止則安住真
X58n1024_p0669b21║空而不散亂，觀則鑒察真空而不昏迷。次、無礙門，亦
X58n1024_p0669b22║名無礙止、無礙觀。止則停止無礙而離過惡，觀則覺
X58n1024_p0669b23║觀無礙而成德善。三、周遍門，亦名周遍止、周遍觀。止
X58n1024_p0669b24║則止息周遍而空我法，觀則觀照周遍而證真俗。今
X58n1024_p0669c01║不言止者，攝在於觀。故華嚴云：如金翅鳥，以左右翅
X58n1024_p0669c02║鼓揚海水，令其兩闢，觀諸龍眾命將盡者而搏取之。
X58n1024_p0669c03║如來出世亦復如是，以大止觀鼓揚眾生大愛水海，
X58n1024_p0669c04║使其兩闢，觀諸眾生根成熟者而度脫之。起信云：若
X58n1024_p0669c05║修止者，對治凡夫住著世間，能捨二乘怯弱之見；若
X58n1024_p0669c06║修觀者，對治二乘不起大悲狹劣之過，遠離凡夫不
X58n1024_p0669c07║修善根。是故止觀相成，不離△又此三止觀中，復分
X58n1024_p0669c08║性起、緣起。一法界性，全體起為三重止觀，名為性起。
X58n1024_p0669c09║隨諸淨緣，互相發起三重止觀，名為緣起。
X58n1024_p0669c10║修此止觀，然有二時：一者、靜坐一心，復有入、住、出三。
X58n1024_p0669c11║初入時，心則從麤至細，境則自動及靜。當麤動間，應
X58n1024_p0669c12║修三止以破除之。修真空止，心無心相，境無境相，心
X58n1024_p0669c13║境相無，麤動緣息。初止不破，進無礙止，心境無性，依
X58n1024_p0669c14║理成立，離真理外，無心境得。次止不破，進周遍止，一
X58n1024_p0669c15║一心境，如性融通，遂令圓遍，無妄麤動。止若不破，即
X58n1024_p0669c16║應修觀。修真空觀，麤動心境，悉因緣生，因緣無性，相
X58n1024_p0669c17║即寂滅。初觀不除，進無礙觀，心境空無生性之理，即
X58n1024_p0669c18║是真如平等法界。次觀不除，進周遍觀，全法界理，為
X58n1024_p0669c19║心境事，法界無礙，心境亦融。修此三止觀後，麤動心
X58n1024_p0669c20║境，自然銷滅矣。
X58n1024_p0669c21║中住時有二義：先明對治。麤動心境既息，細靜心境
X58n1024_p0669c22║自現。見此細淨，生快樂想，爾時應修三止止之。雖修
X58n1024_p0669c23║三止，猶起見愛，應當增上三觀觀之。止觀方法，並同
X58n1024_p0669c24║於前。此明對治細靜心境法也。△若坐久時，心或浮
X58n1024_p0670a01║動，念外境界，身亦覺得輕躁不安，爾時應修三止止
X58n1024_p0670a02║之。心若沉暗昏瞢無記，頭首亦覺低垂不起，爾時應
X58n1024_p0670a03║修三觀觀之。△設此相對用之，一一不得其利，亦當
X58n1024_p0670a04║隨便，不得凝滯。如為浮故，而修於止，心猶散亂，無有
X58n1024_p0670a05║法利，當轉修觀。若於觀中，覺心寂靜，即宜用觀安心。
X58n1024_p0670a06║如為沉故，而修於觀，心猶昏暗，無有法利，當轉修止。
X58n1024_p0670a07║若於止中，覺心明朗，即宜用止安心。止觀方法，亦同
X58n1024_p0670a08║於前。此明對治心浮沉病法也。
X58n1024_p0670a09║後辨修法，於中先辨漸頓不定，謂動靜二相了然不。
X58n1024_p0670a10║生，浮沉二病，寂爾不起。當此之際，應觀法界。法界境
X58n1024_p0670a11║約心明，心之意言曰教，心之法相曰義，心之一如曰
X58n1024_p0670a12║理，心之萬別曰事，心之所緣曰境，心之能照曰智，心
X58n1024_p0670a13║之遊履曰行，心之階級曰位，心之初作曰因，心之終
X58n1024_p0670a14║成曰果，心之歸托曰依，心之主持曰正，心之自性曰
X58n1024_p0670a15║體，心之幹能曰用，心之荷負曰人，心之軌則曰法，心
X58n1024_p0670a16║之違背曰逆，心之和合曰順，心之招致曰感，心之酬
X58n1024_p0670a17║還曰應。心瞋恚是地獄，心慳貪是餓鬼，心愚癡是畜
X58n1024_p0670a18║生，心貢高是修羅，心戒善是人道，心禪定是天道，心
X58n1024_p0670a19║證滅是聲聞，心獨覺是辟支，心覺他是菩薩，心圓覺
X58n1024_p0670a20║是如來。故修止觀，但觀自心，不須心外推窮尋逐。心
X58n1024_p0670a21║內境若明，心外境盡徹。△欲達此境，有二止觀：一者
X58n1024_p0670a22║行布，二者圓融。行布者，先真空，次無礙，後周遍。圓融
X58n1024_p0670a23║者，三觀一心中得十對境法，從緣所生，空無性相，名
X58n1024_p0670a24║為真空觀。空心不息，名真空觀。妄想念不起，名真空
X58n1024_p0670b01║止。緣起境法，無自性故，舉體即真，名為無礙觀。無礙
X58n1024_p0670b02║顯現，名無礙觀。分別情歇滅，名無礙止。真理容遍，境
X58n1024_p0670b03║如法界，亦相容遍，名為周遍觀。周遍圓明，名周遍觀。
X58n1024_p0670b04║生滅心無生，名周遍止。一而常三，三而常一，一三即
X58n1024_p0670b05║離，圓融自在。△然此漸次一念觀中，有定不定。定者，
X58n1024_p0670b06║空即遍三，先後淺深，決定不移故。不定者，遍與即空，
X58n1024_p0670b07║隨便改轉，初後不定故。良以決定觀中，不斷見愛，不
X58n1024_p0670b08║得法利，即轉為不定觀。不定觀中，不成寂定，不發觀
X58n1024_p0670b09║慧，即轉為決定觀。皆隨行者，宜便修之。
X58n1024_p0670b10║次辨止觀均齊。謂因修三止故，而心寂然安靜，禪定
X58n1024_p0670b11║顯現。若少觀慧，心則昏沉，是為癡定，不能斷諸結使，
X58n1024_p0670b12║證諸法門。如覆盂水，光影不現。爾時應速修觀破析，
X58n1024_p0670b13║即發真慧，除煩惱，成菩提矣。如澄江水，則能載物，現
X58n1024_p0670b14║諸影像。或因修三觀故，而心豁然開悟，智慧分明。若
X58n1024_p0670b15║無禪定，心則散動，是為狂慧，不能遠離有為，安住寂
X58n1024_p0670b16║滅。如風中燈，照物不了。爾時應速修止破析，即得大
X58n1024_p0670b17║定，出生死，入涅槃矣。如室內燈，則能除暗，照物分明。
X58n1024_p0670b18║後出時，心則從細至麤，境則自靜及動，亦當隨便修
X58n1024_p0670b19║三止觀。若善調治，必得心神明淨，身體輕快，執著空，
X58n1024_p0670b20║結業息也。
X58n1024_p0670b21║二者、歷緣對境。緣有四：一、語，二、默，三、動，四、靜，該通三
X58n1024_p0670b22║業也。境有六：一、見，二、聞，三、齅，四、甞，五、覺，六、知，都攝六
X58n1024_p0670b23║根也。△若語言時，應作念言：由心覺觀，鼓動氣息，衝
X58n1024_p0670b24║於咽喉唇舌齒㗁，故出一切音聲語言，問答訊誥，略
X58n1024_p0670c01║說廣說，喻說直說。因此語故，則有讚毀善惡染淨等
X58n1024_p0670c02║法。此語語業，連帶緣起，同時具足，互相攝入。（周遍止）即
X58n1024_p0670c03║語顯心，即心顯語。（無礙止）理實語心，及語中一切煩惱
X58n1024_p0670c04║功德等法，皆不可得。（真空止）則妄想息滅，正念停住。是
X58n1024_p0670c05║名修法界止。又觀未語欲語，正語已語，皆無有相。語
X58n1024_p0670c06║心亦爾，不從內出，不從外來。既無內外，何有中間？處
X58n1024_p0670c07║所尚無，體自空寂。乃至語者，及語中一切善不善法，
X58n1024_p0670c08║皆從緣生，空無自性。（真空觀）雖無自性，由心覺觀因緣
X58n1024_p0670c09║力故，而有語言。或為毀戒，或為誑他，或為眷屬，或為
X58n1024_p0670c10║勝彼，或為義讓，或為善禪，或為涅槃，或為無生，或為
X58n1024_p0670c11║慈悲，或為大覺。我今為何事故而語？若是煩惱所使，
X58n1024_p0670c12║及為不善無記之事，即不應語。若非煩惱所使，及為
X58n1024_p0670c13║善德如法之事，即應當語。一一語業，攬法界成。一一
X58n1024_p0670c14║法界，依語業顯。（無礙觀）是故吐納抑縱，高低清濁，觸處
X58n1024_p0670c15║遍周。真言俗語，顯談密說，隨時無盡。（周遍觀）則慧光貫
X58n1024_p0670c16║穿，智心通達。是名修法界觀。餘三止觀，例語思之。此
X58n1024_p0670c17║歷四緣，修止觀也。
X58n1024_p0670c18║若見色時，應作念言：由於見精發眼根中，名之為見。
X58n1024_p0670c19║因此見故，則有眼識意識心生。見識形已，即有明暗
X58n1024_p0670c20║二種色相，對待眼根，令彼見識，趣外奔逸，吸習中歸。
X58n1024_p0670c21║以是緣故，根塵識三，同時具足，交涉無礙（周遍止）。葢此
X58n1024_p0670c22║圓融，從法界得，離法界性，事事相礙，理能成事，事能
X58n1024_p0670c23║顯理（無礙止）。理真空故，事亦絕相，故見色時，如水月空
X58n1024_p0670c24║華，如夢像鏡影，無有定實（真空止）。若見順情之色，不起
X58n1024_p0671a01║貪愛；若見違情之色，不起瞋惱；若見非違非順之色，
X58n1024_p0671a02║不起無明及諸亂想，是名修法界止。又觀未見、欲見、
X58n1024_p0671a03║正見、已見，皆不可得，以根塵空明中，各無所見故。見
X58n1024_p0671a04║識亦爾，不從內出，不從外來。設從內出，奚待因緣？設
X58n1024_p0671a05║從外來，與我何涉？內外既無，中間亦空，處所莫尋，體
X58n1024_p0671a06║相豈有？乃至見者，及見中一切善不善法，並屬緣起，
X58n1024_p0671a07║畢竟無性（真空觀）。性雖空寂，因緣和會，不妨有生。由於
X58n1024_p0671a08║眼根，發起見精，轉生眼識意識，即能了別諸色，因此
X58n1024_p0671a09║則有一切善惡染淨等法。或見違情之色，起諸瞋恚，
X58n1024_p0671a10║而造上惡。或見順情之色，起諸貪愛，而造中惡。或見
X58n1024_p0671a11║中庸之色，起諸癡迷，而造下惡。或見違情之色，不起
X58n1024_p0671a12║瞋恚，生勝負心，而作下善。或見順情之色，不起貪愛，
X58n1024_p0671a13║生歸戒心，而作中善。或見中庸之色，不起癡迷，生禪
X58n1024_p0671a14║定心，而作上善。或見色塵能招苦集，而慕滅修道。或
X58n1024_p0671a15║見色塵因緣流轉，而觀緣悟道。或見色塵能生業識
X58n1024_p0671a16║無明煩惱，即起慈悲，而行六度。或見色塵唯自心現，
X58n1024_p0671a17║不從外得，即轉二依，而證二果。我今為何而見於色？
X58n1024_p0671a18║若煩惱使不善之事，即不應見。非煩惱使利益之事，
X58n1024_p0671a19║即應當見。如是緣起，體本自空。畢竟一空中，而具足
X58n1024_p0671a20║十緣。具足十緣中，而畢竟一空。即空即有，非空非有。
X58n1024_p0671a21║（無礙觀）空有性緣，同時具足。眼眼色色，相即相入。識識
X58n1024_p0671a22║見見，㸦容㸦遍。主伴交參，廣狹自在。（周遍觀）境既普融
X58n1024_p0671a23║無盡，智亦周圓無礙，是名修法界觀。餘五止觀，例見
X58n1024_p0671a24║思之。此對六境修止觀也。△以此坐行二時，修緣止
X58n1024_p0671b01║觀，念念相續，心心無間，自然與彼一真法界性起止
X58n1024_p0671b02║觀，疾得相應。△此名觀察法界三昧，亦名知一切法
X58n1024_p0671b03║界所安立悉住心念際三昧，亦名入一切法界無源
X58n1024_p0671b04║底三昧。又依十界修三止觀，亦名海印三昧。若依四
X58n1024_p0671b05║大修三止觀，亦名塵含三昧。若依十度修三止觀，亦
X58n1024_p0671b06║名華嚴三昧。若依四攝修三止觀，亦名攝生三昧。如
X58n1024_p0671b07║是名義，隨德用立，非離法界別有體相。故此法界三
X58n1024_p0671b08║昧，名為一行。以依是三時故，則知法界一相。謂諸佛
X58n1024_p0671b09║身心，與眾生身心，平等無二。又法界三昧，是一切三
X58n1024_p0671b10║昧根本。若人修行，則能出生無量三昧。以此三昧，轉
X58n1024_p0671b11║化眾生，即名之為普照法界修多羅教。若人於此止
X58n1024_p0671b12║觀，能如是一切時處中，自行化他，則於世出世間，最
X58n1024_p0671b13║尊最上，無與等者。
X58n1024_p0671b14║九、識治魔病。止觀境智雖知，仍須善識魔病。若不覺
X58n1024_p0671b15║悟，被其惱亂。若不對治，無能破滅。魔病事銷，止觀道
X58n1024_p0671b16║就。
X58n1024_p0671b17║於中，先辨魔，又三：初、舉名數。魔有多種，法華明三：一、
X58n1024_p0671b18║煩惱，二、五陰，三、生死。大論開四，於上三中加一天魔。
X58n1024_p0671b19║罵意經出五名：一、天，二、罪，三、行，四、惱，五、死。華嚴分十
X58n1024_p0671b20║類：一、蘊，二、煩惱，三、業，四、心，五、死，六、天，七、善根，八、三昧，
X58n1024_p0671b21║九、善知識，十、菩提法智。楞嚴於五陰中各開十種，共
X58n1024_p0671b22║有五十。色陰十者：一、出礙，二、內徹，三、離合，四、化佛，五、
X58n1024_p0671b23║現土，六、暗見，七、無覺，八、遍觀，九、遙聞，十、變形。受陰十
X58n1024_p0671b24║者，一悲愍，二狂妄，三沉憶，四下劣，五憂愁，六喜樂，七
X58n1024_p0671c01║我慢，八輕清，九斷空，十愛欲。想陰十者，一怪鬼，二魃
X58n1024_p0671c02║鬼，三魑魅，四魘蠱，五疫厲，六大力，七神祇，八妖精，九
X58n1024_p0671c03║靈物，十天眷。行陰十者，一無因、二圓常、三二分、四四
X58n1024_p0671c04║邊、五矯亂、六有相、七無相、八俱非、九斷滅、十涅槃。識
X58n1024_p0671c05║陰十者，一冥諦、二慢天、三自在、四倒知、五事火、六無
X58n1024_p0671c06║想、七長壽、八魔天、九趣寂、十獨倫。具足論之，魔有八
X58n1024_p0671c07║萬四千，乃至恒沙無盡。今總束之，分為二類：一界內
X58n1024_p0671c08║魔有十，一精靈、二惡鬼、三邪神、四老仙、五魔天、六陰
X58n1024_p0671c09║處、七生死、八業障、九煩惱、十心念。二界外魔亦十，一
X58n1024_p0671c10║三昧、二智慧、三師友、四化導、五修諦、六觀緣、七行度、
X58n1024_p0671c11║八報身、九依土、十果位。
X58n1024_p0671c12║次釋魔境。先界內魔境。初精靈，即木石禽獸多年受
X58n1024_p0671c13║天地日月精氣所成者，或作美女，或變惡鬼，現種種
X58n1024_p0671c14║形像，令可愛可畏，惑亂行人，退失定心。楞嚴云：山精、
X58n1024_p0671c15║海精、風精、河精、土精、石精、一切草木積劫精魅，或復
X58n1024_p0671c16║龍魅、金玉芝草、麟鳳龜鶴，經千萬年不死為靈，出生
X58n1024_p0671c17║國土，年老成魔，惱亂是人。二三鬼神者，即大力鬼、堆
X58n1024_p0671c18║剔鬼、蠱毒魘勝、魑魅魍魎諸鬼神等，或作蟲蝎攢刺
X58n1024_p0671c19║頭面，或作怨賊捶擊腰腋，或抱持，或喧怒，或現諸惡
X58n1024_p0671c20║禽獸，或變眾善天仙，令人迷惑，成其伴侶。楞嚴云：此
X58n1024_p0671c21║名山林、土地、城隍、川嶽鬼神，年老成魔。或有宣婬，破
X58n1024_p0671c22║佛戒律；或有精進，純食草木，無定行事，惱亂是人。四
X58n1024_p0671c23║五仙天者，即九十五種外道所依婆羅門仙，及自在
X58n1024_p0671c24║天、摩醯首羅、吒枳迦羅諸天仙等。或作違情境界，如
X58n1024_p0672a01║夜叉、羅剎、師子、虎狼等，令人驚怖。或作順情境界，如
X58n1024_p0672a02║諸佛菩薩、美貌男女等，令人愛著。或作非違非順境
X58n1024_p0672a03║界，則平常情境，來破定心，令壞善法。又或化作三種
X58n1024_p0672a04║五塵境相：一作違情事，是可畏五塵，令心恐懼。二作
X58n1024_p0672a05║順情事，是可愛五塵，令心貪戀。三作非違非順事，是
X58n1024_p0672a06║平等五塵，令心搖動。楞嚴云：此名住世自在天魔，使
X58n1024_p0672a07║其眷屬，如遮文茶及四天王、毗舍童子。未發心者，現
X58n1024_p0672a08║美女身，盛行貪欲。或壽終仙，再活為魅。或仙期終，計
X58n1024_p0672a09║年應死，其形不化，他怪所附，年老成魔，惱亂是人。起
X58n1024_p0672a10║信云：或有眾生，無善根力，則為諸魔、外道、鬼神之所
X58n1024_p0672a11║惑亂。若於坐中，現形恐怖。或現端正男女等相。或現
X58n1024_p0672a12║天像、菩薩像，亦作如來像，相好具足。若說陀羅尼，施、
X58n1024_p0672a13║戒、忍、進、禪、智。或說平等，空、無相、無願，無怨親，無因果，
X58n1024_p0672a14║畢竟寂滅，是真涅槃。或令人知過未之事，得他心智，
X58n1024_p0672a15║辨才無礙，能令眾生貪著世間名利之事。又令使人
X58n1024_p0672a16║數瞋數喜，性無常準。或多慈愛，多睡多病，其心懈怠。
X58n1024_p0672a17║或卒起精進，後便休廢，生於不信，多疑多慮。或捨本
X58n1024_p0672a18║勝行，更修雜業。若著世事，種種牽纏，亦能使人得諸
X58n1024_p0672a19║三昧，少分相似，皆是外道所得，非真三昧。或復令人
X58n1024_p0672a20║若一日、二日、三日，乃至七日，住於定中，得自然香美
X58n1024_p0672a21║飲食，身心適悅，不饑不渴，使人愛著。或令人食無分
X58n1024_p0672a22║齊，乍多乍少，顏色變異。六陰七死者，是生死果。八業
X58n1024_p0672a23║九惱者，是生死因。十心魔者，隨一念起，即一魔生，因
X58n1024_p0672a24║果本也。此五種皆是世間之常事，亦隨人自心所生，
X58n1024_p0672b01║今且置之不論，以易知故。
X58n1024_p0672b02║次界外魔境，三昧所緣，智慧能緣，中修也。師友，上求
X58n1024_p0672b03║也。化導，下化也。此四凡聖因果俱通。諦是聲聞境，緣
X58n1024_p0672b04║是辟支境，度是菩薩境，三乘聖人所修因也。身土果，
X58n1024_p0672b05║三乘聖人所得果也。若爾，何為魔境？但於此貪愛不
X58n1024_p0672b06║捨，功行不進，善根不增，法性不顯，即名之為魔事。楞
X58n1024_p0672b07║嚴云：不作聖心，名善境界；若作聖解，即受羣邪。華嚴
X58n1024_p0672b08║云：善根魔，恒執取故；三昧魔，久躭味故；菩提智魔，不
X58n1024_p0672b09║願捨故；善知識魔，起著心故。又云：自說為是，餘說悉
X58n1024_p0672b10║非，或以妙義授非其人，是為魔業；樂求二乘，志尚涅
X58n1024_p0672b11║槃，是為魔業；惡心布施，瞋心持戒，是為魔業；以懈怠
X58n1024_p0672b12║故，志意狹劣，不求無上大菩提法，是為魔業。又云：少
X58n1024_p0672b13║行生足，魔所攝持；受一非餘，魔所攝持；不發大願，魔
X58n1024_p0672b14║所攝持；樂處寂滅，魔所攝持。
X58n1024_p0672b15║後明識治，開為六門：一、覺悟無惑。謂知彼是魔事，不
X58n1024_p0672b16║被其所惑也。楞嚴云：成就破亂，由汝心主。主人若迷，
X58n1024_p0672b17║客得其便。當處禪那覺悟無惑，則彼魔事無奈汝何。
X58n1024_p0672b18║若不明悟，被魔所迷，則為魔人破佛律儀。問：如現佛
X58n1024_p0672b19║菩薩像說甚深法，或是宿世善根所發，云何揀別定
X58n1024_p0672b20║其邪正？答：應以三法驗之：一、以定研磨。謂定中境相
X58n1024_p0672b21║邪正難知者，當深入定心，於彼境中不取不捨，但平
X58n1024_p0672b22║等住定。若是善根發者，定力逾深善根彌發。若是魔
X58n1024_p0672b23║所為者，不久自壞。二、依本修治。如本修不淨觀，今則
X58n1024_p0672b24║還依本不淨觀。若如是修，境界增明者，則非偽也。若
X58n1024_p0672c01║以本修治，漸漸滅去者，當知是邪也。三、智慧觀察。觀
X58n1024_p0672c02║所發相，推驗根源，不見生處，深知空寂，心不住著，邪
X58n1024_p0672c03║當自滅，正當自現。如燒真金，益其光色；若是偽金，即
X58n1024_p0672c04║自焦壞。故經說言：欲知真金，三法試之，謂燒、打、磨。定
X58n1024_p0672c05║譬於磨，本治猶打，觀智類燒，以此三驗，邪正自知也。
X58n1024_p0672c06║二、善識訶責三：先、精靈二：初、約時識知。即十二時獸，
X58n1024_p0672c07║變種種形，來惱行人，然亦各當其時而來。子時來者，
X58n1024_p0672c08║多是鼠等；丑時來者，多是牛等；寅是虎豹，卯是兔鹿，
X58n1024_p0672c09║辰是龍鼈，巳是蛇蟒，午是驢馬，未是羝羊，申多猿猴，
X58n1024_p0672c10║酉多鷄烏，戌多狗狼，亥多豬彘等。行者若見常用此
X58n1024_p0672c11║時而來，即知其獸精，說其名字，而訶責之，自當謝滅
X58n1024_p0672c12║也。△二、約心識知，即十習因獸。此則隨心樂欲而來。
X58n1024_p0672c13║心愛怪異而來魔者，多是土梟破獍等類。心愛咎徵
X58n1024_p0672c14║而來魔者，多是𪄲鶴鳩鵲等類。㳷合狐狸，降伏蛇蝎，
X58n1024_p0672c15║冥感蟯蛔，食供鷄豬，服事牛馬，顯應鴻燕，休徵麟鳳，
X58n1024_p0672c16║傳習猫犬。乃至心愛神通，種種變化而來魔者，多是
X58n1024_p0672c17║山海風土精類。心愛斷滅，種種空寂而來魔者，多是
X58n1024_p0672c18║金玉草木精類。行者若見常因此心而來，即知彼精
X58n1024_p0672c19║靈，稱名訶責也。
X58n1024_p0672c20║次鬼神若見堆剔鬼等來惱亂者，應即閉目一心，陰
X58n1024_p0672c21║而罵言：我今識汝，汝是閻浮提中食火齅香偷臘吉
X58n1024_p0672c22║支，喜破戒律。我今持戒，終不畏汝。鬼便却行，匍匐而
X58n1024_p0672c23║去。又三摩中，心愛圓明，貪求善巧，魔得其便，來說經
X58n1024_p0672c24║法，此名怪鬼。心愛遊蕩，貪求經歷，魔得其便，來說經
X58n1024_p0673a01║法，此名魃鬼。心愛綿㳷，貪求契合，魔來說經，此名魅
X58n1024_p0673a02║鬼。心愛懸應，貪求冥感，魔來說經，此名厲鬼。心愛根
X58n1024_p0673a03║本，貪求辨析，魔來說法，此名蠱毒魘勝惡鬼。心愛知
X58n1024_p0673a04║見，貪求宿命，魔來說法，此名山川林嶽邪神。心愛深
X58n1024_p0673a05║入，貪求靜謐，魔現未然，說陰寂法，此名為大力鬼。心
X58n1024_p0673a06║愛長壽，貪求永歲，魔現生年，說常住法，此名為自在
X58n1024_p0673a07║天。行者若見現形說經，隨我定心之所施設，禪觀增
X58n1024_p0673a08║勝，即名為正。非破律儀，即名為邪。便當舉其名號，以
X58n1024_p0673a09║誡勸焉。
X58n1024_p0673a10║後陰魔。心生憐愍，則有悲魔入其心腑。心生猛利，則
X58n1024_p0673a11║有狂魔入其心腑。沉憶憶魔，憂愁愁魔，歡喜喜魔，我
X58n1024_p0673a12║慢慢魔，少足知足魔，輕安輕清魔。心生斷滅，則有空
X58n1024_p0673a13║魔。心生貪愛，則有欲魔。此等陰魔起於自心，心念不
X58n1024_p0673a14║起，魔事銷歇。設有魔來，但當責心。如經頌云：欲是汝
X58n1024_p0673a15║初軍，憂愁為第二，饑渴第三軍，渴愛為第四，睡眠第
X58n1024_p0673a16║五軍，怖畏為第六，疑悔第七軍，瞋恚為第八，利養虗
X58n1024_p0673a17║稱九，自高慢人十。如是等眾軍，壓沒出家人。我以禪
X58n1024_p0673a18║智力，破汝此諸軍。得成佛道已，度脫一切人。陰魔若
X58n1024_p0673a19║識，餘自易知。楞嚴云：此是先佛奢摩他中毗婆舍那，
X58n1024_p0673a20║覺明分析微細魔事，魔境現前。汝能諳識，心垢洗除，
X58n1024_p0673a21║不落邪見，陰魔銷滅，天魔摧碎，大力鬼神褫魄逃逝，
X58n1024_p0673a22║魑魅魍魎無復出生。
X58n1024_p0673a23║三、止觀破除，謂於定中雖悟無迷，稱名責之猶不隱
X58n1024_p0673a24║滅，應修止觀二法却之。一、修止却者，凡見一切邪魔
X58n1024_p0673b01║境界，悉知虗誑空無生性，定中所緣一真法界，方為
X58n1024_p0673b02║真實，究竟堅固。是故一心停住法界，雖見魔境，不喜
X58n1024_p0673b03║不怒，不取不捨，亦不分別，寂然不動，彼即自滅。二、修
X58n1024_p0673b04║觀却者，若見用止不去，即當反觀，能見身心無體無
X58n1024_p0673b05║處，清淨本然，就我所緣一真法界，亦無形相，圓常周
X58n1024_p0673b06║遍，彼向何者能為惱亂？如是觀時，尋當謝絕。設或不
X58n1024_p0673b07║去，切勿生懼，唯自深觀法界而已。故大品云：菩薩成
X58n1024_p0673b08║就二法，魔不能壞：一者、觀一切法空，二者、不捨諸眾
X58n1024_p0673b09║生。華嚴云：若具聖智無上道，則能超出四魔境。涅槃
X58n1024_p0673b10║云：天魔波旬若更來者，當以五繫繫縛於汝。釋曰：五
X58n1024_p0673b11║繫者，即五停心觀，治彼五種魔。大集云：知苦壞陰魔，
X58n1024_p0673b12║斷集離惱魔，證滅壞死魔，修道離天魔。起信云：行者
X58n1024_p0673b13║常應智慧觀察，勿令此心墮於邪網。當念唯心，境界
X58n1024_p0673b14║則滅，終不為惱。
X58n1024_p0673b15║四、經呪加持。謂見如上說諸魔境，雖用止觀，遲遲不
X58n1024_p0673b16║去，亦不須驚惶憂怖。若出家者，即當一心默誦諸大
X58n1024_p0673b17║乘經，如華嚴梵行、行願等品，法華安樂、囑累等品；或
X58n1024_p0673b18║誦諸般神呪，如楞嚴隨求、尊勝、大悲等；或用瑜伽教
X58n1024_p0673b19║中遣魔印呪；或但觀想唵、啞、吽、𠶹哩等，字種加持，身
X58n1024_p0673b20║心脫體，便成毗盧、彌陀、阿閦、觀音等，身放赤色光，照
X58n1024_p0673b21║觸諸魔，如火焚草，灰燼無餘；或誦戒本；或念三寶。若
X58n1024_p0673b22║在家者，隨其常所誦習而默持之，如金剛、藥師、觀音、
X58n1024_p0673b23║彌陀、心經、消灾、如意、準提、往生、六字、一字呪等；或誦
X58n1024_p0673b24║三歸、五戒、十善；或念諸佛菩薩名號，如彌陀、藥師、釋
X58n1024_p0673c01║迦、彌勒、文殊、普賢、觀音、地藏等，魔便隱去，惡境歇滅，
X58n1024_p0673c02║以正能治邪，邪不干正故。若出禪觀，亦當誦持經呪，
X58n1024_p0673c03║自防慙愧懺悔。楞嚴云：末世眾生樂修三昧，汝恐同
X58n1024_p0673c04║邪，一心勸令持我佛頂陀羅尼呪。若未能誦，寫於禪
X58n1024_p0673c05║堂，或帶身上，一切諸魔所不能動。
X58n1024_p0673c06║五、永固正念。謂雖默持經呪佛名，魔境不謝，亦不須
X58n1024_p0673c07║憂，但當一心住於定中，正念不亂，令觀增明，乃至經
X58n1024_p0673c08║年累月不去。我亦端心正念堅固，動靜不移，憶忘如
X58n1024_p0673c09║一。古謂一念萬年，萬年一念是也。當知魔境皆是幻
X58n1024_p0673c10║化。何者？未曾見有於坐禪中，魔來化作豺狼虎豹噉
X58n1024_p0673c11║食人也，亦未曾見魔來化作男女為夫婦也。愚人不
X58n1024_p0673c12║了，或喜或憂，因是心亂，失定發狂，皆自成患，非魔所
X58n1024_p0673c13║為。今則不惜軀命，住於禪觀，正念不動，當處湛然，如
X58n1024_p0673c14║暗夜人處大明中，彼幽隱魔無奈我何。楞嚴云：然彼
X58n1024_p0673c15║諸魔雖有大怒，彼塵勞內汝妙覺中，如風吹火，如刀
X58n1024_p0673c16║斷水，了不相觸。汝如沸湯，彼如堅氷，煖氣漸隣，不日
X58n1024_p0673c17║銷殞，徒恃神力，但為其客。明能破暗，近自銷殞，如何
X58n1024_p0673c18║敢留擾亂禪定？又經頌云：若分別憶想，即是魔羅網；
X58n1024_p0673c19║不動不分別，是則為法印。起信云：當勤正念，不取不
X58n1024_p0673c20║著，則能遠離是諸業障。應知外道所有三昧，皆不能
X58n1024_p0673c21║見愛我慢之心，貪著世間名利恭敬。故真如三昧者，
X58n1024_p0673c22║不住見相，不住得相，乃至出定亦無懈慢，所有煩惱
X58n1024_p0673c23║漸漸微薄。
X58n1024_p0673c24║六、增進功行。謂雖多時正念，魔境猶現。此由禪觀不
X58n1024_p0674a01║深，功行未至，應當奮身努力，加功用行。於止觀中，研
X58n1024_p0674a02║究至極，圓滿妙明，逈無翳障。到此之際，唯是一片性
X58n1024_p0674a03║天慧日，有何魔霧為迷漫耶？華嚴云：於佛深法，信解
X58n1024_p0674a04║不謗，捨離魔業；未曾忘失一切智心，捨離魔業；勤修
X58n1024_p0674a05║妙行，恒不放逸，捨離魔業；常求一切菩薩藏法，捨離
X58n1024_p0674a06║魔業。楞嚴云：色受想破，天魔潛形；行識陰除，心見魔
X58n1024_p0674a07║滅。況復魔界如即佛界如，無有二如。今則精進法界
X58n1024_p0674a08║止觀，於魔界無所取，佛界無所捨。無取無捨，魔境自
X58n1024_p0674a09║然消滅，佛法自然現前。故釋論云：除諸法實相，餘皆
X58n1024_p0674a10║是魔事。△以上六門，或漸次用而銷，或一時用而滅，
X58n1024_p0674a11║或少分用而止，或全分用而破。如是不遭邪慮，發明
X58n1024_p0674a12║圓定，方名之為善修止觀者矣。
X58n1024_p0674a13║次辯病，亦二：先心病，又二：初明病行相。病有二種：一、
X58n1024_p0674a14║麤，謂巧偽修行。於中又二：一、內實破戒而外現威儀，
X58n1024_p0674a15║求名利故，狡猾故，護短故；二、假全不破而多有闕漏，
X58n1024_p0674a16║為他知故，伺狎故，不直故。二、細，謂存見趣理。於中亦
X58n1024_p0674a17║二：一、雖具直心而執我修行，我見不破故；二、雖不執
X58n1024_p0674a18║我而計有實法，法見不破故。△二、治病藥方，亦有二
X58n1024_p0674a19║種：一、麤謂真實。修行亦二：一、於諸過非，並不覆藏，而
X58n1024_p0674a20║深懷慚愧，懺悔往罪，不敢復作。二、於所修行，不雜巧
X58n1024_p0674a21║偽，皆質直柔輭，作下下意，不顯己德。二、細謂不存執
X58n1024_p0674a22║見亦二：一、修諸行時知無我人，盡未來際不計疲苦。
X58n1024_p0674a23║二、觀察諸法平等不二：一、相無相入理究竟。二、通說
X58n1024_p0674a24║者，但住於法界深觀諸法平等之時，於上諸病無不
X58n1024_p0674b01║治盡。
X58n1024_p0674b02║後身病亦二：初、明病發相。病有三種：一、四大五藏得
X58n1024_p0674b03║病又二：先四大增損病相。若地大增者，則腫結沉重、
X58n1024_p0674b04║身體枯瘠等百一患生。若水大增者，則痰癊脹滿、腹
X58n1024_p0674b05║痛下痢等百一患生。若火大增者，則煎寒壯熱、支節
X58n1024_p0674b06║皆痛、口氣大小便利不通等百一患生。若風大增者，
X58n1024_p0674b07║則身體虗懸、戰掉疼痛、肺悶肚脹、嘔逆氣急等百一
X58n1024_p0674b08║患生。故經云：一大不調，百一病起；四大不調，四百四
X58n1024_p0674b09║病一時俱生。次五藏所生病相。從心生患者，身體寒
X58n1024_p0674b10║熱、頭痛口燥等，心主口故。從腎生患者，咽喉噎塞、腹
X58n1024_p0674b11║脹耳聾等，腎主耳故。從肺生患者，身體脹滿、四肢煩
X58n1024_p0674b12║痛、心悶鼻塞等，肺主鼻故。從肝生患者，多無喜心、悲
X58n1024_p0674b13║思瞋恚、頭痛眼昏等，肝主眼故。從脾生患者，身中面
X58n1024_p0674b14║上遊風遍體、㿇癢疼痛、舌甞飲食無有滋味等，脾主
X58n1024_p0674b15║舌故。葢此二種病起，通因內外發動。若外感寒暑風
X58n1024_p0674b16║雨濕熱、飲食不消，而病從二處發者，當知因外發動。
X58n1024_p0674b17║若由用心不善調適，身心息三內外有所違犯，或觀
X58n1024_p0674b18║行乖僻乃至勞傷而成病患，或因定法發時不知取
X58n1024_p0674b19║與致此患生，當知因內發動。若四大有病因，由今用
X58n1024_p0674b20║觀心息鼓擊發動本病，此則通因內外而有。二、鬼神
X58n1024_p0674b21║所作得病。三、業報所感得病。如是等病，初起即治，甚
X58n1024_p0674b22║易得差；經久結成，雖治難愈。
X58n1024_p0674b23║二、治病藥方法有二種：先、正治法三：初、治大藏病三：
X58n1024_p0674b24║一、修止治病。有一師言：但安定心，止在病處，即能治
X58n1024_p0674c01║病。所以者何？心是一期果報之主，譬如王所到處，羣
X58n1024_p0674c02║賊迸散。又有師言：臍下一寸，名憂陀那，此云丹田。若
X58n1024_p0674c03║能止心，守此不散，經久即能多有所治。復有師言：常
X58n1024_p0674c04║止心在足下，莫問行住坐臥，即能治病。所以者何？皆
X58n1024_p0674c05║由心識上緣，故令四大不調，多諸疾患。今則安心在
X58n1024_p0674c06║下，四大自調，眾患除矣。更有師言：但知諸法空無所
X58n1024_p0674c07║有，不取病相，寂然止住，多有所治。所以者何？由心憶
X58n1024_p0674c08║想，鼓動四大，故有病生。息心法界，百骸適悅，眾病即
X58n1024_p0674c09║差。故淨名：云何為病本？所謂攀緣。云何斷攀緣？謂心
X58n1024_p0674c10║無所得。如是等說，皆用止治。
X58n1024_p0674c11║二、作觀治病。有一師言：但觀心想，用六種氣以治病
X58n1024_p0674c12║者，即是觀能治病。謂一、吹，二、呼，三、嘻，四、呵，五、噓，六、呬。
X58n1024_p0674c13║此六種息，皆於唇口之中，想心方便，轉側而作，綿微
X58n1024_p0674c14║而用。頌曰：心配屬呵腎屬吹，脾呼肺呬聖皆知。肝藏
X58n1024_p0674c15║熱來噓字至，三焦壅處但言嘻。次有師言：若能善用
X58n1024_p0674c16║觀想，運作十二種息，能治眾患。一、上息，二、下息，三、滿
X58n1024_p0674c17║息，四、焦息，五、增長息，六、滅壞息，七、煖息，八、冷息，九、衝
X58n1024_p0674c18║息，十、持息，十一、和息，十二、補息。此十二息，皆從觀想
X58n1024_p0674c19║心生。云何對治眾患？上息治沉重，下息治虗懸，滿息
X58n1024_p0674c20║治枯瘠，焦息治腫滿，增長息治羸損，滅壞息治增盛，
X58n1024_p0674c21║煖息治寒，冷息治熱，衝息治壅塞不通，持息治戰動
X58n1024_p0674c22║不安，和息通治四大不和，補息資補四大衰耗。善用
X58n1024_p0674c23║此息，諸患遍治。又有師言：善用假想觀，可以治眾病。
X58n1024_p0674c24║如人患冷，想身中火氣起，即能治冷等。此如雜阿含
X58n1024_p0675a01║經七十二種治病祕法中說。復有師言：但用真空法
X58n1024_p0675a02║界觀想，檢析身中四大病不可得，心內五藏病亦非
X58n1024_p0675a03║有，經久修持，眾患自差。如是等說，皆用觀治。
X58n1024_p0675a04║三、藥石治病。謂上所說止觀二法，若善其意，無病不
X58n1024_p0675a05║治。若不得意，則草木金石之藥，與病相應，亦可服餌，
X58n1024_p0675a06║息諸患也。△次治鬼神病。當用大強威德力心，加諸
X58n1024_p0675a07║靈呪大經佛號，以助治之。△後治業報病。當用慚愧
X58n1024_p0675a08║大懺悔心，加諸念佛，發願修福，以助治之。
X58n1024_p0675a09║二助治法，謂坐中用心治病，仍須兼具十法：一者信，
X58n1024_p0675a10║謂信此法必能治病。二者用，謂隨時常用。三者勤，勤
X58n1024_p0675a11║用不息取差為度。四者常住緣中，謂細心念念依法
X58n1024_p0675a12║而不異緣。五者別病因起，如上所說。六者方便，謂吐
X58n1024_p0675a13║納氣中運心緣想，善巧成就不失其宜。七者久行，謂
X58n1024_p0675a14║若用之未即有益，不計年月常習不廢。八者知取捨，
X58n1024_p0675a15║謂知益即勤、有損即捨，亦須微細轉心調治。九者護
X58n1024_p0675a16║持，謂善識異緣不令觸犯。十者遮禁，謂得益不向外
X58n1024_p0675a17║說、失損不生疑謗。若依此十法行，所治必有効也。
X58n1024_p0675a18║十、顯示果相。謂止觀中一切魔病所不能動，於大菩
X58n1024_p0675a19║提涅槃妙果自可成證，有因有果法爾然故。略開二
X58n1024_p0675a20║義：一、先示善根發相。於中，初明發相。謂能如是善修
X58n1024_p0675a21║真空觀者，則於坐中身心寂靜，爾時當有無量善根
X58n1024_p0675a22║開發。今略明之。相有二種：一者、外善根發相，所謂不
X58n1024_p0675a23║殺、盜、婬、妄言、綺語，不貪色、聲、香、味、觸、法，不求三界報，
X58n1024_p0675a24║不樂五欲樂，身口七支恒沙煩惱皆能止息。二者、內
X58n1024_p0675b01║善根發相，所謂不貪、瞋、癡、慢、疑、惡見，不起喜、怒、哀、樂
X58n1024_p0675b02║等心，不隨六情根，不執七識我，意地一切見、愛、無明
X58n1024_p0675b03║皆悉絕滅。華嚴云：以智神通現身清淨，無所依止，無
X58n1024_p0675b04║有攀緣，住奢摩他，最極寂靜，恒住一相，所謂無相。又
X58n1024_p0675b05║云：以心為本，心若清淨，則能圓滿一切善根，於佛菩
X58n1024_p0675b06║提隨意即成。
X58n1024_p0675b07║若能善修無礙觀者，則於坐中身心通徹。爾時亦有
X58n1024_p0675b08║諸善根相：一者、外善根開發，所謂放生布施、持戒、忍
X58n1024_p0675b09║辱、精進、禪定，習學法門，供養諸三寶，孝敬於二尊，三
X58n1024_p0675b10║千威儀、八萬細行皆能具足。二者、內善根開發，所謂
X58n1024_p0675b11║慈、悲、仁、讓、柔順、和雅、信、念、慚、愧、智慧等心，常修四無
X58n1024_p0675b12║量，常懷於六念，無數恒河沙性功德悉願圓成。華嚴
X58n1024_p0675b13║云：菩薩勤求最勝道，動息不捨方便慧，一一回向佛
X58n1024_p0675b14║菩提，念念成就波羅蜜。發心回向是布施，滅惑為戒
X58n1024_p0675b15║不害忍，求善無厭斯進䇿，於道不動即修禪。忍受無
X58n1024_p0675b16║生名般若，回向方便希求願，無能摧力善了智，如是
X58n1024_p0675b17║一切皆成滿。
X58n1024_p0675b18║若能善修周遍觀者，則於坐中身心遍融。爾時亦有
X58n1024_p0675b19║諸善根相：一者、外善根開發，所謂四攝、十度、百萬行
X58n1024_p0675b20║中，隨一一行具足眾行，皆不取相，稱性遍周，如離世
X58n1024_p0675b21║間品說。五逆、十惡、百萬業中，隨一一斷具足眾斷，亦
X58n1024_p0675b22║不取相，稱性遍周，如普賢行品說。二者、內善根開發，
X58n1024_p0675b23║所謂三心、十念、百萬德中，隨一一德具足眾德，皆不
X58n1024_p0675b24║取相，稱性圓融。二障、十惱、百萬惑中，隨一一治具足
X58n1024_p0675c01║眾治，亦不取相，稱性圓融。華嚴云：觀諸因緣實義空，
X58n1024_p0675c02║不壞假名和合用，無作無受無思念，諸行如雲遍興
X58n1024_p0675c03║起。不取眾相而行施，本絕諸惡堅持戒，解法無礙常
X58n1024_p0675c04║堪忍，知法性離具精進。已盡煩惱入諸禪，善達性空
X58n1024_p0675c05║分別法，具足智力能博濟，滅除眾惡稱大士。問：何義
X58n1024_p0675c06║證知？答：不淨因緣，慈心念佛，尚有無量善根開起，況
X58n1024_p0675c07║觀法界無發相耶？
X58n1024_p0675c08║二辯真偽。先明邪偽禪所發相。謂發如上諸境界時，
X58n1024_p0675c09║隨因所發之法，或身重如物鎮壓，或身輕如毛翻飛，
X58n1024_p0675c10║或不定如束縛，如坐鐵床，如飲毒藥，或適悅如觀妓，
X58n1024_p0675c11║如遊華園，如食珍饈，或搔動虗懸，或沉滯下墜，或煎
X58n1024_p0675c12║寒，或壯熱，或頭疼，或腦悶，或如越牖透垣，或似火燒
X58n1024_p0675c13║刀斫，或同虗空豁達，或像大地障礙，或睡或行，或進
X58n1024_p0675c14║或懈，或不禮塔廟，摧毀經像，或手執刀劍，割裂自身，
X58n1024_p0675c15║或路傍歌舞，或入山避人，或見日月蓮華，或見山河
X58n1024_p0675c16║深險，或鼻齅異香，或食噉酒肉，或得香美飲食，數日
X58n1024_p0675c17║不饑不渴，或聞微妙法音，歸向無因無果，或瞋或喜，
X58n1024_p0675c18║或慧或癡，或生大枯渴，沉憶不散，或發無窮悲，流淚
X58n1024_p0675c19║不休，或心意暗蔽，或動諸惡覺，或起大我慢，志齊諸
X58n1024_p0675c20║佛，或生無盡憂，不耐見人，或憶惡觸，身毛驚竪，或想
X58n1024_p0675c21║樂境，昏醉不醒，或思內幽閒諸妙好事，或念外散亂
X58n1024_p0675c22║諸雜惡事，或起輕安意，或生知足想，如是種種無量
X58n1024_p0675c23║形境，與善俱發，皆名邪偽。此邪定法，若生愛著，即與
X58n1024_p0675c24║天魔鬼神外道之法相應，由是失心，狂迷顛倒。
X58n1024_p0676a01║或時諸邪魔等知彼念著其法，即加勢力令發邪境。
X58n1024_p0676a02║或發邪定，或得邪智，或辯才無礙，或相好端嚴，或說
X58n1024_p0676a03║陀羅尼，或入三三昧，或令傍見佛土，或令遠聞經聲，
X58n1024_p0676a04║或令知過去善惡，或令知未來禍福，或觀天宮，或瞻
X58n1024_p0676a05║地獄，或神力，或無畏，此皆魔力惑人，非有真實。行者
X58n1024_p0676a06║愚迷，謂得道果，由是顛倒，惑亂世間。魔心生厭，離其
X58n1024_p0676a07║身體，威德既無，陷於王難，命終之後，還墮魔道，輪轉
X58n1024_p0676a08║三途，永不值佛。△是故行者若發善時，有此邪相，當
X58n1024_p0676a09║即却之。一者止却，謂此諸邪偽境虗誑不實，唯自正
X58n1024_p0676a10║心住於法界，不受不著不憂不喜。二者觀却，自以智
X58n1024_p0676a11║慧明觀諸法實相，離法界心外別無境可得。如是止
X58n1024_p0676a12║觀時，境自謝滅矣。
X58n1024_p0676a13║次明真正禪所發相。若於觀中發諸善時，無有如上
X58n1024_p0676a14║諸邪法相，一一皆與自定相應，定心顯現，觀智分明，
X58n1024_p0676a15║身體輕利，安隱快樂，意地柔和，寂靜明朗，自覺功德
X58n1024_p0676a16║巍峩，法喜充滿，無有覆葢，亦無障惱，破諸執見，得大
X58n1024_p0676a17║解脫，厭患世間無常苦空，唯求出世佛涅槃樂，普度
X58n1024_p0676a18║眾生，同成正覺，是為正禪相也。譬與惡人共事，始美
X58n1024_p0676a19║終惡，若與善人同謀，久則愈妙。邪正發相亦然，邪則
X58n1024_p0676a20║正受漸失，妄想漸興，正則煩惱漸滅，觀智漸增也。
X58n1024_p0676a21║三、示長養。謂於定中，若有一切善根發時，應用止觀
X58n1024_p0676a22║二法，修令增長。若宜用止，則以止修之。若宜用觀，則
X58n1024_p0676a23║以觀修之。善根得長，障葢自除矣。
X58n1024_p0676a24║次正顯妙果成相二：先初心證境。謂能如是精進修
X58n1024_p0676b01║時，即能證知一切諸法空無自性，皆從心生，離此心
X58n1024_p0676b02║外，無一切法。然心無相，法亦無相，即有法相，亦如影
X58n1024_p0676b03║響。以知心法皆空寂故，即不得一切名相，所謂非心
X58n1024_p0676b04║非境，非色非空，非時非處，非身非方，無自無他，無一
X58n1024_p0676b05║無多，無大無小，無染無淨，離修離證，絕教絕理。由此
X58n1024_p0676b06║斷煩惱，滅生死，悟入理性無礙法界，是名真空止觀
X58n1024_p0676b07║證成境也。
X58n1024_p0676b08║又知心性雖然空寂，因緣和合亦能生法。以事無別
X58n1024_p0676b09║體，要攬理成真理，隨緣能成事法。是故色聲香味發
X58n1024_p0676b10║於性空，猶如空花起滅；見聞覺知生於覺心，宛同夢
X58n1024_p0676b11║像隱現。以知心法皆無礙故，即得一切融通。所謂即
X58n1024_p0676b12║真即俗，即性即相，即心即色，即一即異，亦常亦變，亦
X58n1024_p0676b13║滅亦生，亦空亦有，亦智亦境，是實是權，而體而用。由
X58n1024_p0676b14║此起萬行，度眾生，悟入理事無礙法界，是名無礙止
X58n1024_p0676b15║觀證成境也。
X58n1024_p0676b16║又知心性本來周遍法界，含吐十虗，隨諸緣起成一
X58n1024_p0676b17║切法，亦如心住遍容無礙。以諸大小法相無非一法
X58n1024_p0676b18║界心，是故於一小器出生一切飲食資具，佛宮殿中
X58n1024_p0676b19║頓現眾生居處屋宅，毛端容剎，塵裏轉輪，一多即入
X58n1024_p0676b20║廣狹隱顯。以知心法皆包遍故，即得一切周圓，所謂
X58n1024_p0676b21║教義遍容、智斷遍容、行位遍容、因果遍容、依正遍容、
X58n1024_p0676b22║方隅遍容、時劫遍容、感應遍容、逆順遍容、人法遍容。
X58n1024_p0676b23║由此圓融，斷普遍修，悟入事事無礙法界，是名周遍
X58n1024_p0676b24║止觀證成境也。
X58n1024_p0676c01║次後心證境，謂能如是證知一切諸法空即遍容，即
X58n1024_p0676c02║是自心空即遍容，於止觀中重加功行，修令滿足，猶
X58n1024_p0676c03║如鍊金，斷惑證真，超凡入聖。由修止以成定，轉生死
X58n1024_p0676c04║依而證涅槃斷果，號曰善逝，為福足尊。由修觀以成
X58n1024_p0676c05║慧，轉煩惱依而證菩提智果，號正遍知，為慧足尊。故
X58n1024_p0676c06║華嚴云：知一切法即心自性，成就慧身，不由他悟。法
X58n1024_p0676c07║華云：定慧力莊嚴，以此度眾生。
X58n1024_p0676c08║次正修中開為二門，先明所依事體，總為十對：一教
X58n1024_p0676c09║義，二理事，三境智，四行位，五因果，六依正，七體用，八
X58n1024_p0676c10║人法，九逆順，十感應。
X58n1024_p0676c11║初教義者，教則地獄、畜生、餓鬼、修羅，四惡趣聲，人乘、
X58n1024_p0676c12║天乘，小乘聲聞，中乘緣覺，大乘菩薩。初教、終教、一乘、
X58n1024_p0676c13║頓教、圓教、最上佛教。義則三途，上、中、下，五逆、十惡，三
X58n1024_p0676c14║道，下、中、上，五戒、十善，二乘七十五法。始教立相，八識、
X58n1024_p0676c15║十如、五位，百法破相，四見、三空、八十一法。終教四位，
X58n1024_p0676c16║六染、三大、九相。頓教一百八句，四十一門，一一離言，
X58n1024_p0676c17║唯談真性。圓教二智、十如、六相、十玄，如來三身、四智、
X58n1024_p0676c18║五眼、十力法等。
X58n1024_p0676c19║二、理事者，理則六道本覺性，二乘偏空法性，始教二
X58n1024_p0676c20║空法性，終教中道妙真如性，頓教離言真如第一義
X58n1024_p0676c21║空真勝義性，圓教法界圓融無障礙性，佛界一乘佛
X58n1024_p0676c22║性。事則六道有漏五蘊，四聖無漏五蘊，小教亦有漏
X58n1024_p0676c23║亦無漏五蘊身土，始教有為無漏五蘊，終教無為無
X58n1024_p0676c24║漏五蘊，頓教非有漏非無漏五蘊身土，圓教法界圓
X58n1024_p0677a01║融無盡五蘊，如來報應法性身土。
X58n1024_p0677a02║三境智者，境則三途上中下惡逆果報逼迫之苦，三
X58n1024_p0677a03║道下中上禪善果報適悅之樂，小教四諦偏真涅槃，
X58n1024_p0677a04║始教二諦，終教三諦，頓教第一義諦，圓教圓融無盡
X58n1024_p0677a05║法界，如來具四涅槃。智則三途惡業習心觀，三道有
X58n1024_p0677a06║漏善心觀，聲聞四諦觀無漏慧，緣覺因緣觀自然慧，
X58n1024_p0677a07║始教二空觀加行根本後得智，終教三諦觀權實無
X58n1024_p0677a08║障礙智，頓教真性觀第一義空離言之智，圓教法界
X58n1024_p0677a09║觀十無盡智，如來二三四五智等。
X58n1024_p0677a10║四行位者，行則地獄作五逆，阿鼻純情無想，無間九
X58n1024_p0677a11║情一想，有間八情二想，餓鬼造十惡至七情三想，畜
X58n1024_p0677a12║生起三毒至六情四想，人道修戒善至五情五想。想
X58n1024_p0677a13║明斯聦，情幽斯鈍。修羅行福施，地行羅剎等類。六想
X58n1024_p0677a14║四情，飛行夜叉等類。七想三情，大力鬼王等類。八想
X58n1024_p0677a15║二情仙天，修禪觀仙，則休止山海，存想固形，超至九
X58n1024_p0677a16║想一情。天則六事行觀，四禪八定，直至純想無情。二
X58n1024_p0677a17║乘略則戒定慧，廣則三十七品。始教六度萬行，終教
X58n1024_p0677a18║四信五行，頓教三自性俱空，二無我並遣，圓教無盡，
X58n1024_p0677a19║一攝一切，一切入一如來覺。他位則地獄八寒八熱，
X58n1024_p0677a20║餓鬼三財三障，畜生四類四生，人道四洲四姓，夜叉
X58n1024_p0677a21║品在三行，修羅階攝四趣，仙列十種，天分三界。小始
X58n1024_p0677a22║教歷資加見修究竟五位，但有我空法空差別。終頓
X58n1024_p0677a23║圓超信住行向地等六位，亦有漸頓圓融不同。佛唯
X58n1024_p0677a24║妙覺
X58n1024_p0677b01║五、因果者，因則三途造上中下十習惡業，三道造下
X58n1024_p0677b02║中上十習善業，二乘七方便始終頓圓，三賢四加佛
X58n1024_p0677b03║界等覺已還，種種定慧福智莊嚴。果則地獄阿鼻無
X58n1024_p0677b04║間受六交報，苦痛割鋸凍冽煎燒，餓鬼遇蟲畜等受
X58n1024_p0677b05║蠱魅形，口中烟𦦨饑渴逼迫，畜生為服食類酬償宿
X58n1024_p0677b06║債，乘騎鞭杖刀砧烹煑，修羅等三道受下中上本愛
X58n1024_p0677b07║習果酬善業報，小教見修證中須陀洹等四果始終
X58n1024_p0677b08║頓圓，歡喜等十地如來即一念相應，大覺朗然無上
X58n1024_p0677b09║菩提為習果，大般涅槃禪定三昧一切具足是報果
X58n1024_p0677b10║也。
X58n1024_p0677b11║六、依正者，依則三途黑業變化土、三道白業變化土、
X58n1024_p0677b12║二乘淨變化土、始教劣受用土、終教勝受用土、頓教
X58n1024_p0677b13║法性土、圓教無障礙法界土、如來五土。正則三途惡
X58n1024_p0677b14║業變化身、三道善業變化身、二乘淨變化身、始教劣
X58n1024_p0677b15║受用身、終教勝受用身、頓教法性身、圓教無障礙法
X58n1024_p0677b16║界身、如來四身。
X58n1024_p0677b17║
X58n1024_p0677b18║賢首五教儀卷第五
X58n1024_p0677b19║
X58n1024_p0677b20║音釋
X58n1024_p0677b21║搏（音卜，手擊也。）瞢（音蒙，昏昧不明也。）㗁（音鄂，口中齗㗁。）魃（音㧞，旱神也。長二三尺，袒
X58n1024_p0677b22║身，目在頂上，行走如風。）魘（音掩，睡中魘鬼也。）蝎（音歇，螫人毒虫也。）吒枳迦羅。
X58n1024_p0677b23║（即大自在天類。）夜叉（此云勇徤，亦云暴惡。）羅剎（此云速疾，亦云可畏。）遮文茶（舊云
X58n1024_p0677b24║嫉妬女，即役使鬼也。）毗舍（此云啖精氣，梁言顛鬼。）禪那（此云靜慮定慧均等也。）羝
X58n1024_p0677c01║（音低，三歲壯羊也。）彘（音稚，豕也。）獍（音竟。孟康曰：梟鳥食母，獍獸食父。）𪄲（音商𪄲鴹，鳥舞
X58n1024_p0677c02║則有大雨。）㳷（音泯，合也。）吉支（此云所作起尸鬼也。）三摩（華言正定。）謐（音密，靜語也，安
X58n1024_p0677c03║也。）奢摩他（翻止。）毗婆舍那（翻觀。）匍匐（音蒲簿，伏地貌。）唵啞吽𠶹
X58n1024_p0677c04║哩（音菴亞烘隔里，前三即加身口意成毗盧阿彌阿閦三佛，後二即加心成觀音菩薩。）閦（音促，
X58n1024_p0677c05║梵語阿閦，華言不動。）燼（音津火餘。）魔羅（此云殺者。）狡猾（音絞，滑奸詐也。）狎（玩，熟也，音
X58n1024_p0677c06║洽。）瘠（音脊，瘦也。）㿇（音昔，小痛也。）呬（音戲，息也。）搔（音騷，手爬抓癢也。）冽（音列，寒氣
X58n1024_p0677c07║嚴也。）砧（音真，擣繒石也）。
X58n1024_p0677c08║
X58n1024_p0677c09║（賢首五教儀第五卷：伏願
X58n1024_p0677c10║世世梵王，常請千佛而轉輪；生生密跡，永伏群魔而
X58n1024_p0677c11║護教。止觀均齊，果因不昧。更新現在，災病消除，善根
X58n1024_p0677c12║增長。夫婦諧琴瑟之和於百年，子孫衍芝蘭之秀於
X58n1024_p0677c13║千載。財施無窮，家納餘慶。）
X58n1024_p0677c14║（慈雲觀堂識）