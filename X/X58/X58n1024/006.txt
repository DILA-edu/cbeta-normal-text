X58n1024_p0677c15║
X58n1024_p0677c16║賢首五教儀卷第六
X58n1024_p0677c17║清浙水慈雲沙門　灌頂續法　集錄
X58n1024_p0677c18║七體用者，體則三途招上中下惡業苦報之身，三道
X58n1024_p0677c19║招下中上善業樂報之身。二乘五分法身，始教有為
X58n1024_p0677c20║無漏變易五蘊之身，終教無為無漏變易五蘊之身，
X58n1024_p0677c21║頓教無生法性身，圓教圓融無盡身。如來三四十身，
X58n1024_p0677c22║用則地獄登刀上劍，餓鬼吞銅噉鐵，畜生魚鱗相呾，
X58n1024_p0677c23║強者伏弱，負重牽車，搆造諸惡，修羅我慢顛倒，與天
X58n1024_p0677c24║爭權，人持五戒，天修八定，二乘勤䇿，斷煩惱障，證小
X58n1024_p0678a01║涅槃。三明六通，應真無礙，始教發四弘誓，修六度行，
X58n1024_p0678a02║乃至現起三十二相、八十種好；終教稱性，建修六度，
X58n1024_p0678a03║廣興萬行，為化羣生，運大慈悲，乃至現起八萬四千
X58n1024_p0678a04║諸妙相好；頓教離相，修一切行，無作妙力，起諸變化，
X58n1024_p0678a05║力通自在，猶如虗空無有分齊；圓教一斷一切斷，一
X58n1024_p0678a06║行一切行，乃至現十蓮華藏世界海微塵數相，彼一
X58n1024_p0678a07║一相皆遍法界。業用亦爾，如來三輪不思議化。
X58n1024_p0678a08║八、人法者，人則火途、血途、刀途，修羅、人道、天道，聲聞、
X58n1024_p0678a09║辟支，定、不定性，始、終、頓、圓，初心、後心，諸位菩薩、如來。
X58n1024_p0678a10║法則三途上、中、下十惡，三道下、中、上十善。小教四諦、
X58n1024_p0678a11║十二因緣。始教相宗五位百法，空宗八十一法，終教
X58n1024_p0678a12║一心二門，頓教一真如性，圓教十不可說無盡法門，
X58n1024_p0678a13║如來十力、四無所畏、十八不共法等。
X58n1024_p0678a14║九、逆順者，逆則地獄䟦陀增慢婆藪罪者，畜生、無慈、
X58n1024_p0678a15║鹿王、餓鬼、半偈、夜叉、修羅、婆稚、騫䭾、質多、羅睺，人有
X58n1024_p0678a16║六師、十仙、央崛屠兒等，天有自在、無想、摩醯首羅二
X58n1024_p0678a17║乘，六羣比丘始終頓圓，梵志、尼犍盧、迦登伽、婆須無
X58n1024_p0678a18║厭、勝熱婆羅門等，佛如提婆達多。順則地獄蒙光天
X58n1024_p0678a19║子挽火車者，畜生、菩薩、鹿王、金獅、龍女、餓鬼說呪，羅
X58n1024_p0678a20║剎啟教，面然修羅幻術大力出現好聲，人有四眾法
X58n1024_p0678a21║眷，天有護世釋梵二乘，五百羅漢始終頓圓，維摩、大
X58n1024_p0678a22║慧、地藏、彌勒、文殊、普賢、勢至、觀世音等，佛如藥師、彌
X58n1024_p0678a23║陀。
X58n1024_p0678a24║十感應者，感則六道同分類生，二乘同分初心有學，
X58n1024_p0678b01║及異分六道凡夫始終頓圓，自類根熟初心有學，及
X58n1024_p0678b02║他類二乘六道如來九界眾生。應則六道同事之者，
X58n1024_p0678b03║及四聖身二乘四果四向，菩薩如來始終頓圓，三賢
X58n1024_p0678b04║十聖五智如來，佛有五眼十身。
X58n1024_p0678b05║此十對中，初一為總，後後漸略。初、謂如來說能詮之
X58n1024_p0678b06║教，詮所詮之理，則無法不盡。法有教、理、行、果，行、果並
X58n1024_p0678b07║在所詮義、理中故。二、就所詮中，雖復眾多，不出事之
X58n1024_p0678b08║與理，即性及相，無法不攝。三、理該下八，且置勿論，就
X58n1024_p0678b09║其事中，不出境、智。四、智觀於境，便有造修之行、所成
X58n1024_p0678b10║之位。五、歷位未極，總屬因收，極則為果。六、果中多法，
X58n1024_p0678b11║不出依、正。七、正中所有，不出體、用。體者，法、報；用者，應、
X58n1024_p0678b12║化。八、用中自有人、法不同，以法成人，以人知法。九、就
X58n1024_p0678b13║於法中，逆化、順化。十、就順化中，自有感應矣。若依後
X58n1024_p0678b14║後開一成二，則法彌多。謂如果分依、正為二，因亦如
X58n1024_p0678b15║之，則有四矣。隨依、正中，皆有體、用。正中體者，法、報等
X58n1024_p0678b16║身；用者，應、化隨宜。依中體者，法、性等剎；用者，應、物隨
X58n1024_p0678b17║現。果門既爾，因門例然，則成八矣。正體、用中，自有人、
X58n1024_p0678b18║法不同，依亦如之，即成十六矣。又於人中，逆化、順化，
X58n1024_p0678b19║法亦如之，便為三十二矣。人之逆、順，必有感、應。宜逆
X58n1024_p0678b20║化之感，則婆須等應之；宜順化之感，則文殊等應之。
X58n1024_p0678b21║人感應爾，法感應然，積為六十四矣。如是相望，展轉
X58n1024_p0678b22║成多。然猶約次第辯，若依圓融論開、合者，即成無盡。
X58n1024_p0678b23║又此十對，不唯十界，於一界中，隨一法上，即有此十。
X58n1024_p0678b24║如一蓮葉，或一微塵，皆具教等十對相也。
X58n1024_p0678c01║又將此能含十對法中，取一教義對具餘九對，餘理
X58n1024_p0678c02║事等九對亦具餘教義等九對，則為百門。一一門中
X58n1024_p0678c03║各有所含十法界，則為千門。千門中隨取其一，亦具
X58n1024_p0678c04║一千，則有百萬。如一千錢共為緣起，一錢為首，則具
X58n1024_p0678c05║一千。餘亦如是，即成千千。若以所具十對例能具十
X58n1024_p0678c06║界，則十法界亦成百萬法界。華嚴云：一念瞋心起，百
X58n1024_p0678c07║萬障門開；一念非瞋心，百萬法門就。又此百萬門中，
X58n1024_p0678c08║一一皆有六相圓融。如理事對，一即具多，名理總；多
X58n1024_p0678c09║即非一，名理別。互不相違，名理同；彼此不濫，名理異。
X58n1024_p0678c10║共相成就，名理成；各住本性，名理壞。共為一法，名事
X58n1024_p0678c11║總；諸法宛然，名事別。多種不異，名事同；各不相同，名
X58n1024_p0678c12║事異。諸緣辦就，名事成；不離自位，名事壞。餘教義等
X58n1024_p0678c13║九對及十法界，具百、具千乃至百萬，六相例知。如此
X58n1024_p0678c14║無盡圓融法相，皆為三觀所依事體。經云：若人欲了
X58n1024_p0678c15║知，三世一切佛，應觀法界性，一切唯心造。
X58n1024_p0678c16║次明能依觀法門，有三重：
X58n1024_p0678c17║第一真空絕相觀者，於中略開四句十門。
X58n1024_p0678c18║第一句會色歸空觀，復開四門。
X58n1024_p0678c19║一、色非斷空門。色不即是斷空，以色舉體即是真空
X58n1024_p0678c20║故。
X58n1024_p0678c21║二、色非真空門。青等非是真空之理，以青黃無體，莫
X58n1024_p0678c22║不皆空故。
X58n1024_p0678c23║三、色空，非空門會色歸空，空中必無色故。
X58n1024_p0678c24║上三門以法揀情訖。
X58n1024_p0679a01║四、色即是空門。凡是色法，必不異於真空，以無性故。
X58n1024_p0679a02║如色空既爾，一切法亦然。
X58n1024_p0679a03║第二句明空即色觀，亦有四門：
X58n1024_p0679a04║一空非幻色門，斷空不即是色，以真空必不異色故。
X58n1024_p0679a05║二空非實色門，真空理非青黃，以空必不異青黃故。
X58n1024_p0679a06║三空非空色門，空是所依非能依，必與能依作所依
X58n1024_p0679a07║故。
X58n1024_p0679a08║上三門亦以法揀情訖。
X58n1024_p0679a09║四空即是色門，凡是真空，必不異色，以是法無我，理
X58n1024_p0679a10║非斷滅故。
X58n1024_p0679a11║如空色既爾，一切法亦然，
X58n1024_p0679a12║第三句空色無礙觀，謂色法舉體全是真空，色即空
X58n1024_p0679a13║而色不盡，真空舉體不異色法，空即色而空不隱，無
X58n1024_p0679a14║障無礙，為一味法。
X58n1024_p0679a15║第四句泯絕無寄觀，謂此所觀真空不可言，即色不
X58n1024_p0679a16║即色，即空不即空，一切法皆不可。此不可語亦不容
X58n1024_p0679a17║受，逈絕無寄，言解不及，以生心動念乖法體故。
X58n1024_p0679a18║前四句中，初二句八門，皆揀情顯解；第三句一門，解
X58n1024_p0679a19║終趣行；第四句一門，正成行體。由解成行，行起解絕。
X58n1024_p0679a20║將前所依十對中，取一理事對，具此能依觀中十門。
X58n1024_p0679a21║而彼理事對中，又具餘教義等九對，各有此十觀門，
X58n1024_p0679a22║則為百門。理事既爾，餘教義等九對，具百亦然，則為
X58n1024_p0679a23║千門。千門之中，隨取其一，亦具一千。餘亦如是，則有
X58n1024_p0679a24║百萬。一即具多，名總相。多即非一，名別相。彼此不違，
X58n1024_p0679b01║名同相。互不相濫，名異相。共相成辦，名成相。各居自
X58n1024_p0679b02║位，名壞相。此等六相，百萬法門皆為真空絕相。觀相
X58n1024_p0679b03║經云：法性本空寂，無取亦無見，性空即是佛，不可得
X58n1024_p0679b04║思量。
X58n1024_p0679b05║第二理事無礙觀者，但理事鎔融，存亡逆順，通有十
X58n1024_p0679b06║門。
X58n1024_p0679b07║一理遍於事門，謂無分限之理，全遍有分事中。以彼
X58n1024_p0679b08║真理不可分故，故一一纖塵，理皆圓足。如一大海，全
X58n1024_p0679b09║在一小波時，而海非小。又不妨舉體全遍諸波，而海
X58n1024_p0679b10║非異。故出現云：譬如法界遍一切，不可見取為一切。
X58n1024_p0679b11║此明一性全在五性中也。又云：如來智慧，無處不至。
X58n1024_p0679b12║此明一乘遍於三乘中也。又云：如來成正覺時，於其
X58n1024_p0679b13║身中，普見一切眾生成正覺，乃至普見一切眾生入
X58n1024_p0679b14║涅槃，皆同一性，所謂無性。此明理遍同於事，故一成
X58n1024_p0679b15║一切成也。
X58n1024_p0679b16║二、事遍於理門。謂有分限之事，全同無分之理。以事
X58n1024_p0679b17║無體，還如理故。故一一纖塵，皆遍法界。如一小波，全
X58n1024_p0679b18║帀於大海時，而波非大。諸波亦各俱時全帀，而波非
X58n1024_p0679b19║一。故出現云：聲聞與獨覺，及諸佛解脫，皆依於法界，
X58n1024_p0679b20║法界無增減。此明五性全在一性中也。又云：無一眾
X58n1024_p0679b21║生不具如來智慧。此明五乘遍於一乘中也。又云：譬
X58n1024_p0679b22║如虗空，無成無壞。菩提亦爾，無相非相，無一非一。此
X58n1024_p0679b23║明事遍同於理，故說都無所成也。
X58n1024_p0679b24║三、依理成事門。謂事無別體，要因理成。以諸緣起皆
X58n1024_p0679c01║無自性，由無性理，事方成故。如攬水體，成立波相。覺
X58n1024_p0679c02║林菩薩偈云：心如工𦘕師，能𦘕諸世間。五陰悉從生，
X58n1024_p0679c03║無法而不造。覺首菩薩偈云：法性本無生，示現而有
X58n1024_p0679c04║生。
X58n1024_p0679c05║四、事能顯理門。謂由事攬理成故，事虗而理實。以事
X58n1024_p0679c06║虗故，能顯實理，如波相虗，令水體現。夜摩偈云：分別
X58n1024_p0679c07║此諸蘊，其性本空寂，空故不可滅，此是無生義。眾生
X58n1024_p0679c08║既如是，諸佛亦復然，佛及諸佛法，自性無所有。須彌
X58n1024_p0679c09║頂偈云：了知一切法，自性無所有，如是解法性，即見
X58n1024_p0679c10║盧舍那。
X58n1024_p0679c11║五、以理奪事門。謂事法既全攬理成，則理性現，而事
X58n1024_p0679c12║相皆盡。以離真理外，無片事可得故。如水奪波，波相
X58n1024_p0679c13║全盡。出現品云：設一切眾生，於一念中，悉成正覺，與
X58n1024_p0679c14║不成正覺，等無有異。何以故？菩提無相故。若無有相，
X58n1024_p0679c15║則無增減。不增不減經云：一切愚癡，不如實知一法
X58n1024_p0679c16║界故，起邪見心，謂眾生界增，眾生界減。皆顯平等理
X58n1024_p0679c17║性，無有高下法也。
X58n1024_p0679c18║六、事能隱理門。謂真理隨緣而成事法，遂令事顯理
X58n1024_p0680a01║不顯也。以諸事法違於理故，如水成波，動顯靜隱。財
X58n1024_p0680a02║首偈云：世間所言論，一切是分別，未曾有一法，得入
X58n1024_p0680a03║於法性。法身經云：法身流轉五道，名曰眾生。
X58n1024_p0680a04║七、真理即事門。謂凡是真理，必非事外，以是法無我，
X58n1024_p0680a05║理不異色故，如水即波，舉體皆動。須彌偈云：觀察於
X58n1024_p0680a06║諸法，自性無所有，如其生滅相，但是假名說。回向品
X58n1024_p0680a07║云：法性不違法相。又云：無有智外，如為智所入。皆顯
X58n1024_p0680a08║理即事故，雖空不斷也。
X58n1024_p0680a09║八、事法即理門。謂緣起事法，必無自性。無自性故，舉
X58n1024_p0680a10║體即真，如波即水，無動而非濕也。須彌偈云：一切凡
X58n1024_p0680a11║夫行，莫不速歸盡。其性如虗空，故說無有盡。回向品
X58n1024_p0680a12║云：法相不違法性。又云：無有如外智，能證於如。皆顯
X58n1024_p0680a13║事即理故，雖有不常也。
X58n1024_p0680a14║九、真理非事門。謂即事之理而非是事，以真異於妄
X58n1024_p0680a15║故，所依非能依故，實非虗故，如濕非動。真實慧偈云：
X58n1024_p0680a16║於實見真實，非實見不實，如是究竟解，是故名為佛。
X58n1024_p0680a17║第四回向云：於無為界示有為法，而不滅壞無為之
X58n1024_p0680a18║性。
X58n1024_p0680a19║十、事法非理門。謂全理之事而恒非理，以相異於性
X58n1024_p0680a20║故，能依非所依故，虗非實故，如動非濕。慚愧林偈云：
X58n1024_p0680a21║如色與非色，此二不為一，如相與無相，生死及涅槃，
X58n1024_p0680a22║分別各不同。回向品云：於有為界示無為法，而不滅
X58n1024_p0680a23║壞有為之相。
X58n1024_p0680a24║上之十義，同一緣起。約理望事，有成壞即離；約事望
X58n1024_p0680b01║理，有隱顯一異。逆順同時，無礙自在。一具十為總，十
X58n1024_p0680b02║非一為別。互不違為同，各無濫為異。眾成就為成，住
X58n1024_p0680b03║本位為壞。然上十對皆悉無礙，今且約理事以為之
X58n1024_p0680b04║顯耳。
X58n1024_p0680b05║又此能依觀中十門取一，理遍事門具前所依體中
X58n1024_p0680b06║十對，而此理遍事中又具餘之事遍理等九門，各有
X58n1024_p0680b07║前十對法，則為百門。理遍於事既爾，餘之事遍理等
X58n1024_p0680b08║九門具百亦然，即為千門。千中取一亦具一千，餘皆
X58n1024_p0680b09║亦爾，則成百萬。一含多是總相，多非一是別相，各無
X58n1024_p0680b10║異是同相，不相同是異相，共成辦是成相，不離位是
X58n1024_p0680b11║壞相。此諸圓融無盡法門，皆為理事無礙觀相。經云：
X58n1024_p0680b12║如金與金色，其性無差別，法非法亦然，體性無有異。
X58n1024_p0680b13║第三、周遍含容觀者，事如理融，遍攝無礙，交參自在。
X58n1024_p0680b14║略開十門：
X58n1024_p0680b15║一、理如事法門。謂事法既虗，相無不盡；理性真實，體
X58n1024_p0680b16║無不現。此則事無別事，即全理為事。是故無盡事相，
X58n1024_p0680b17║即是無盡法界理也。遂令法界全體，在於一切塵中，
X58n1024_p0680b18║同時顯現，周遍無礙。
X58n1024_p0680b19║二、事如真理門，謂諸事法與理非異，故事隨理而圓
X58n1024_p0680b20║遍，遂令一塵普遍法界。如一微塵既爾，一切事法亦
X58n1024_p0680b21║然。
X58n1024_p0680b22║三、事含理事門，謂諸事法與理非一，故存本一事而
X58n1024_p0680b23║能廣容。如一微塵其相不大，而能容攝無邊法界剎
X58n1024_p0680b24║等諸法。如一塵爾，諸法亦然。
X58n1024_p0680c01║四、通局無礙門（重開第二）。謂事與理非一非異，令此事法
X58n1024_p0680c02║不離一處，而全遍十方一切剎塵之內，全遍十方一
X58n1024_p0680c03║切剎塵之內，而不動本位，即遠即近，即遍即住，無障
X58n1024_p0680c04║無礙。
X58n1024_p0680c05║五、廣狹無礙門（重開第三）。謂事與理，非異非一，令此一塵
X58n1024_p0680c06║之事，不壞一塵，而能廣容十方剎海，廣容十方法界，
X58n1024_p0680c07║而微塵不大，即廣即狹，即大即小，無障無礙。
X58n1024_p0680c08║六、遍容無礙門（合前二、三、四、五），謂此一塵望彼一切，由普遍
X58n1024_p0680c09║即是廣容，故此一塵遍彼一切法時，還復攝彼一切
X58n1024_p0680c10║諸法在一塵內。又由廣容即是普遍，故此一塵攝彼
X58n1024_p0680c11║一切法時，還即遍在自一塵內一切法中，同時無礙。
X58n1024_p0680c12║七、攝入無礙門（翻第六門），謂此一切望彼一法，由入他即
X58n1024_p0680c13║是攝他，故此一切全入一法中時，還攝一法在一切
X58n1024_p0680c14║內。由攝他即是入他，故彼一法攝在一切中時，還令
X58n1024_p0680c15║一切恒入彼一法內，同時無礙。
X58n1024_p0680c16║八、交涉無礙門（兼前六七）。謂一法望一切有入有攝，通有
X58n1024_p0680c17║四句：第一一攝一切、一入一切，第二一切攝一、一切
X58n1024_p0680c18║入一，第三一攝一、一入一，第四一切攝一切、一切入
X58n1024_p0680c19║一切。謂此一法正攝彼一切，令彼一切入一中時，還
X58n1024_p0680c20║即令彼一切攝此一法，能令自一入一切中。又彼一
X58n1024_p0680c21║切正攝此一，令此一法入彼一切中時，還即令此一
X58n1024_p0680c22║法攝彼一切，能令彼一切法入此一中。初二句攝入
X58n1024_p0680c23║隱顯既爾，餘後二句攝入亦然，能所交涉同時無礙。
X58n1024_p0680c24║九、相在無礙門（翻第八門）。謂一切望一法亦有攝有入，亦
X58n1024_p0681a01║有四句：第一攝一入一，第二攝一切入一，第三攝一
X58n1024_p0681a02║入一切，第四攝一切入一切。謂此一切法正攝餘一
X58n1024_p0681a03║法時，還令攝餘一之一切入彼一中。又彼一法正攝
X58n1024_p0681a04║餘一切時，還令攝餘一切之一入此一切法中。攝一
X58n1024_p0681a05║入一、攝一切入一切二句既爾，餘二句亦然，攝入相
X58n1024_p0681a06║在同時無礙。
X58n1024_p0681a07║十、普融無礙門（近收八九二門，遠則通收前九），謂一切及一普皆同
X58n1024_p0681a08║時更互相望，一一具前兩重四句：第一一攝一切、一
X58n1024_p0681a09║入一切攝、一切入一切，第二一切攝一、一切入一、攝
X58n1024_p0681a10║一入一，第三一攝一、一入一攝、一切入一，第四一切
X58n1024_p0681a11║攝一切、一切入一切、攝一入一切。謂此一法正攝餘
X58n1024_p0681a12║一切，餘一切入此一，將入彼一切時，還即令彼一切
X58n1024_p0681a13║攝餘一，餘一入彼一切，將入此一法中。又此一切法
X58n1024_p0681a14║正攝餘一，餘一入此一切，將入彼一中時，還即令彼
X58n1024_p0681a15║一法攝餘一切，餘一切入彼一，將入此一切中。初二
X58n1024_p0681a16║句既爾，後二句亦然，同時相應普融無盡。
X58n1024_p0681a17║然上十義展轉相生而成十門。理為事本，理如事現，
X58n1024_p0681a18║故有初門。事依理起，事如理遍，故有次門。不唯理、事
X58n1024_p0681a19║相如，亦且理含事、理，事含理、事，故有三門。二中唯遍，
X58n1024_p0681a20║故有第四，不動而遍。三中唯包，故有第五，不大而包。
X58n1024_p0681a21║二、四唯遍，三、五唯容，故有第六，亦遍亦容。六但以一
X58n1024_p0681a22║望多，故有第七，以多望一。六則一能入攝，七則多能
X58n1024_p0681a23║攝入，故有第八。一、多俱為能入、能攝，八則俱能，故有
X58n1024_p0681a24║第九。多、一俱為所攝、所入，六、七一、多互無，八、九能、所
X58n1024_p0681b01║各闕，故有第十。一、多相即，能、所雙融。初二門即為總
X58n1024_p0681b02║意能成，後之八門猶兼理、事無礙。有此二故，得有事
X58n1024_p0681b03║事無礙之義，屬事事攝。
X58n1024_p0681b04║古德準此十義，重開為十玄門：一、同時具足相應門，
X58n1024_p0681b05║二、廣狹自在無礙門，三、一多相容不同門，四、諸法相
X58n1024_p0681b06║即自在門，五、祕密隱顯俱成門，六、微細相容安立門，
X58n1024_p0681b07║七、因陀羅網境界門，八、託事顯法生解門，九、十世隔
X58n1024_p0681b08║法異成門，十、主伴圓明具德門。
X58n1024_p0681b09║第一、同時具足相應門者，教等十義，同時相應，成一
X58n1024_p0681b10║緣起，無有前後始終等別，具足自在，參而不雜。故妙
X58n1024_p0681b11║嚴品頌云：一切法門無盡海，同會一法道場中。
X58n1024_p0681b12║第二，廣狹自在無礙門者。十對事體，或廣或狹，於一
X58n1024_p0681b13║句中演無邊教，至大身剎涉入無內，極小塵毛包納
X58n1024_p0681b14║無外，如是遍容無礙自在。七十六、摩耶夫人云：我身
X58n1024_p0681b15║形量雖不逾本，然其實已超諸世間，量同虗空悉能
X58n1024_p0681b16║容受。七十七、善財歎樓閣云：不動本處而能普詣一
X58n1024_p0681b17║切佛剎。十住品云：金剛圍山數無量，悉能安置一毛
X58n1024_p0681b18║端。又云：佛於一一句法中，經無量劫說不盡等。
X58n1024_p0681b19║第三、一多相容不同門者，此上諸義，隨一門中即具
X58n1024_p0681b20║攝前因、果、理、事一切法門。然此一中雖具有多，仍一
X58n1024_p0681b21║非即是其多耳。多中一等，準上思之。由一與多互為
X58n1024_p0681b22║緣起，力用交徹，遞相涉入，故曰相容。不壞其相，故曰
X58n1024_p0681b23║不同。餘一一門中皆悉如是。故經頌云：以一佛土滿
X58n1024_p0681b24║十方，十方入一亦無餘，世界本相亦不壞，無比功德
X58n1024_p0681c01║故能爾。普賢行品云：一切世界入一毛道，一毛道入
X58n1024_p0681c02║一切世界。十行品云：能於一一三昧中，普入無數諸
X58n1024_p0681c03║三昧，無量無邊諸國土，悉令共入一塵中。
X58n1024_p0681c04║第四、諸法相即自在門者，上十對事，一即一切，一切
X58n1024_p0681c05║即一，圓融自在，故得十身歷然而相作，六位不亂而
X58n1024_p0681c06║更收。經云：初發心菩薩，一念之功德，深廣無邊際，如
X58n1024_p0681c07║來分別說，窮劫不能盡，何況於無邊，無量無數劫，具
X58n1024_p0681c08║足修諸度，諸地功德行？又云：以眾生身作剎身，而亦
X58n1024_p0681c09║不壞眾生身；以剎身作眾生身，而亦不壞於剎身。不
X58n1024_p0681c10║思議法品云：諸佛知一切佛語即一佛語。十住偈云：
X58n1024_p0681c11║一即是多多即一，文隨於義義隨文，如是一切展轉
X58n1024_p0681c12║成，此不退人應為說。
X58n1024_p0681c13║第五、祕密隱顯俱成門者，即上十義。此全攝彼，此顯
X58n1024_p0681c14║彼隱；彼全攝此，彼顯此隱；以一攝多，一顯多隱；以多
X58n1024_p0681c15║攝一，多顯一隱。如是彼此一多攝入，隱覆顯了，俱時
X58n1024_p0681c16║成就，不相妨礙。祕密自在，雖各不同，亦不雜亂，故云
X58n1024_p0681c17║隱顯。俱時而成，體無前後，故云俱成。各得其所，自在
X58n1024_p0681c18║無礙，故云祕密。經云：此方入正受，他方三昧起；眼根
X58n1024_p0681c19║入正受，色塵三昧起；男子身中入正受，女子身中三
X58n1024_p0681c20║昧起；於一微塵入正受，一毛端頭三昧起。又云：十方
X58n1024_p0681c21║世界有緣故，往返出入度眾生，或見菩薩入正受，或
X58n1024_p0681c22║見菩薩從定起。又云：於彼十方世界中，念念示現成
X58n1024_p0681c23║正覺，轉正法輪入涅槃，現分舍利度眾生。夜摩偈云：
X58n1024_p0681c24║十方一切處，皆謂佛在此，或見在人間，或見住天宮。
X58n1024_p0682a01║十定品云：或見佛身，其量七肘；或見佛身，其量八肘；
X58n1024_p0682a02║或見佛身，其量九肘；乃至或見佛身，不可說不可說
X58n1024_p0682a03║大千世界量。
X58n1024_p0682a04║第六、微細相容安立門者，如前十事，於一念中具足
X58n1024_p0682a05║始終、同時、別時、前後、逆順等一切法門，於一念中炳
X58n1024_p0682a06║然同時齊頭顯現，無不明了，猶如束箭齊頭顯現耳。
X58n1024_p0682a07║一能含多，法法皆爾，故曰相容。一多法相不壞不雜，
X58n1024_p0682a08║故云安立。經云：菩薩於一念中從兜率天降神母胎，
X58n1024_p0682a09║乃至流通舍利，法住久遠，及所被益諸眾生等皆悉
X58n1024_p0682a10║顯現。又云：一毛孔中無量佛剎曠然安住。又云：於一
X58n1024_p0682a11║塵內微細國土悉於中住。
X58n1024_p0682a12║第七、因陀羅網境界門者。上諸義中，體相自在，隱顯
X58n1024_p0682a13║互現，重重無盡。如天帝殿，珠網覆上，一明珠內，萬像
X58n1024_p0682a14║俱現。珠珠皆爾，互相現影，影復現影，而無窮盡。十中
X58n1024_p0682a15║唯此從喻受名，若就法立，應名重重映現無盡門。經
X58n1024_p0682a16║云：一切世界，廣大無量，麤細亂住、倒住、正住，若入、若
X58n1024_p0682a17║行、若去，如帝網差別，十方無量種種不同，現前知見，
X58n1024_p0682a18║智皆明了。第十云：諸佛知一切法界中，如因陀羅網，
X58n1024_p0682a19║諸差別事，盡無有餘。阿僧祇品云：於一微細毛端處，
X58n1024_p0682a20║有不可說諸普賢，一切毛端悉亦爾，如是乃至遍法
X58n1024_p0682a21║界。一毛端處所有剎，其數無量不可說，盡虗空量諸
X58n1024_p0682a22║毛端，一一處剎悉如是。又云：一塵中剎不可說，如一
X58n1024_p0682a23║一切皆如是，此不可說諸佛剎，一念碎塵不可說，念
X58n1024_p0682a24║念所碎悉亦然，此塵有剎不可說。普賢三昧品云：佛
X58n1024_p0682b01║身所現一切國土，及此國土所有微塵，一一塵中有
X58n1024_p0682b02║世界海微塵數佛剎，一一剎中有世界海微塵數諸
X58n1024_p0682b03║佛，一一佛前有世界海微塵數普賢菩薩等。
X58n1024_p0682b04║第八、託事顯法生解門者。前來諸事，隨託一種，便顯
X58n1024_p0682b05║多法，即依、即正、即法、即人、即理事等一切法門。以隨
X58n1024_p0682b06║一事，即是見於無盡法界；法界無盡，法亦無盡。故隨
X58n1024_p0682b07║一事，名多法門。非是託此別有所表。經云：從超過三
X58n1024_p0682b08║界法、甚深方便法、無作法門，出過諸天供具供佛。無
X58n1024_p0682b09║著無生善根所生一切寶蓮華雲、一切堅固香雲、一
X58n1024_p0682b10║切清淨莊嚴具雲，皆遍法界，供養於佛。又云：彌勒菩
X58n1024_p0682b11║薩前詣樓閣，彈指出聲，其門即開，命善財入。善財入
X58n1024_p0682b12║已，見其樓閣廣博無量，同於虗空。又見其中有無量
X58n1024_p0682b13║百千諸妙樓閣，一一嚴飾，皆同虗空，不相障礙，亦無
X58n1024_p0682b14║雜亂。善財童子於一處中見一切處，一切諸處悉如
X58n1024_p0682b15║是見等。
X58n1024_p0682b16║第九、十世隔法異成門者，此諸雜義，徧十世中，同時
X58n1024_p0682b17║顯現，具足別異，以法與時不相離故。言十世者，三世
X58n1024_p0682b18║各有過、現、未來，名為九世。然此九世，迭相即入，攝為
X58n1024_p0682b19║一念。前九為別，一念為總，總別合論，故云十世。十世
X58n1024_p0682b20║區分，名為隔法，而互相在，即是異成。故晉經云：過去
X58n1024_p0682b21║無量劫，安置未來今，未來無量劫，迴置過去世。普賢
X58n1024_p0682b22║行云：過去中未來，未來中現在，三世互相見，一一皆
X58n1024_p0682b23║明了。又云：無量無數劫，解之即一念。發心功德品云：
X58n1024_p0682b24║無量劫即一念，一念即無量劫。十地品云：一劫入多
X58n1024_p0682c01║劫，多劫入一劫，長劫入短劫，短劫入長劫等。
X58n1024_p0682c02║等。十、主伴圓明具德門者。前之事體，隨舉其一，即便
X58n1024_p0682c03║為主，而居其中；餘者為伴，周帀圍繞。由其為唱為隨，
X58n1024_p0682c04║無雜無礙，故云主伴。彼此隱顯，主伴交輝，故云圓明。
X58n1024_p0682c05║一多攝入連帶緣起，故云具德。如經中一方為主，十
X58n1024_p0682c06║方為伴，餘方亦爾。又現相品佛眉間出勝音菩薩，與
X58n1024_p0682c07║無量諸眷屬俱出，即人眷屬。遮那品明法界修多羅，
X58n1024_p0682c08║以佛剎微塵數修多羅而為眷屬，即法眷屬。出現品
X58n1024_p0682c09║中佛放眉間光明，無量百千億光明以為眷屬，即光
X58n1024_p0682c10║明眷屬。故隨一一法中，皆有其眷屬也。
X58n1024_p0682c11║今又於前十中取一事法，明具十門。
X58n1024_p0682c12║一、同時門者，如華嚴中一蓮華葉或一微塵，即具教
X58n1024_p0682c13║等十對同時相應具足圓滿，亦具後之九門及彼門
X58n1024_p0682c14║中所具教等。以是總故，華藏頌云：華藏世界所有塵，
X58n1024_p0682c15║一一塵中見法界。一塵尚具，況一葉耶？
X58n1024_p0682c16║二、廣狹門者，即彼華葉普周法界而不壞本位，以分
X58n1024_p0682c17║即無分，無分即分，廣狹自在，無障無礙。十定品云：有
X58n1024_p0682c18║一蓮華盡十方際，而又不妨外有可見。是故或唯廣
X58n1024_p0682c19║無際，或分限歷然，或即廣即狹，或廣狹俱泯。或具前
X58n1024_p0682c20║四，以是解境故；或絕前五，以是行境故。下皆準此。然
X58n1024_p0682c21║此廣狹亦名純雜義，普周法界，故純一無二；不壞本
X58n1024_p0682c22║位，則不妨於雜。萬行例然。
X58n1024_p0682c23║三、相容門者，即此華葉舒已，遍入一切法中，即攝一
X58n1024_p0682c24║切令入已內。舒、攝同時，既無障礙，是故鎔融。或有四
X58n1024_p0683a01║句、六句，思之。十定品云：微塵數三千大千世界悉入
X58n1024_p0683a02║是菩薩身，是菩薩身亦入是諸世界。離世間品云：以
X58n1024_p0683a03║一切眾生身入己身無礙用，以己身入一切眾生身
X58n1024_p0683a04║無礙用等。若一與一切對辨，則攝、入各具四句，謂一
X58n1024_p0683a05║入一切、一入一、一切入一、一切入一切，互攝亦然。
X58n1024_p0683a06║四、相即門者，此一華葉，廢己同他，舉體全是彼一切
X58n1024_p0683a07║法，而恒攝他同己，令彼一切即是己體，一多相即，混
X58n1024_p0683a08║無障礙。解、行、境、別，六句同前。
X58n1024_p0683a09║五、隱顯門者，華能攝彼，則一顯多隱；一切攝華，則一
X58n1024_p0683a10║隱多顯。顯顯不俱，隱隱不並，隱顯顯隱，同時無礙。全
X58n1024_p0683a11║攝俱泯，存忘俱成，句數同前。
X58n1024_p0683a12║六、微細門者，此華葉中微細剎等，一切諸法炳然齊
X58n1024_p0683a13║現。
X58n1024_p0683a14║七、羅網門者，謂此華葉與一一微塵中各現無邊剎
X58n1024_p0683a15║海，剎海之中復有微塵，彼諸塵內復有剎海，如是重
X58n1024_p0683a16║重不可窮盡，非是心識思量境界。
X58n1024_p0683a17║八、託事門者，見此華葉，即是見於無盡法界。經云：此
X58n1024_p0683a18║花葢等，從無生法忍之所起等。
X58n1024_p0683a19║九、異成門者，即此一花既具遍一切處，亦復該一切
X58n1024_p0683a20║時，謂三世各三攝為一念，故為十世。以時無別體依
X58n1024_p0683a21║華以立，華既無礙時亦如是。
X58n1024_p0683a22║十、主伴門者，謂此華葉理無孤起，必攝無量眷屬圍
X58n1024_p0683a23║繞。經云：此花有十世界微塵數花以為眷屬。
X58n1024_p0683a24║舉花既爾，一塵等事亦然。事法既爾，餘教義等亦然。
X58n1024_p0683b01║斯則十門，義極深遠，若非譬喻，奚能了徹？炳然齊現，
X58n1024_p0683b02║猶彼芥缾；具足同時，方之流滴。一多相入，等虗室之
X58n1024_p0683b03║千光；隱顯俱成，似秋空之片月。重重交暎，若帝網之
X58n1024_p0683b04║垂珠；念念圓融，類夕夢之經世。法門層疊，如雲起於
X58n1024_p0683b05║長空；主伴遍周，例星圍於北極。彼此相即，像百般之
X58n1024_p0683b06║具，體依一金；廣狹融通，比徑尺之鏡，影現千里。
X58n1024_p0683b07║所以次第者，一同時門，以是總故，冠於九門之初。二
X58n1024_p0683b08║別中先辨廣狹門者，此是別門之由。由前初二門事
X58n1024_p0683b09║理相遍，故生餘八門。且約事如理遍故廣，不壞事相
X58n1024_p0683b10║故狹，故為事事無礙之始。三由廣狹無礙所遍有多，
X58n1024_p0683b11║以己一望彼多，故有一多相容，相容則二體俱存，但
X58n1024_p0683b12║力用交徹耳。四由此容彼彼便即此，由此遍彼此便
X58n1024_p0683b13║即彼等，故有相即門。五由互相攝則互有隱顯，謂攝
X58n1024_p0683b14║他他可見，故有相入門；攝他他無體，故有相即門；攝
X58n1024_p0683b15║佛他雖存而不可見，故有隱顯門。此三皆由相攝，而
X58n1024_p0683b16║有為門別故。相入則如二境互照，相即則如波水相
X58n1024_p0683b17║收，隱顯則如片月相暎。六由此攝他一切齊攝，彼攝
X58n1024_p0683b18║亦然，故有微細相容。七由互攝重重，故有帝網無盡。
X58n1024_p0683b19║八由既如常網已，隨一即是一切無盡，故有託事顯
X58n1024_p0683b20║法。九由上八門皆是所依，所依之法既融，次辨能依，
X58n1024_p0683b21║能依之時亦爾，故有十世異成。十由法法皆然，故隨
X58n1024_p0683b22║舉其一即便為主，連帶緣起則有伴生，故有主伴
X58n1024_p0683b23║此十玄門，同一緣起，無礙圓融，隨其一門，即具一切。
X58n1024_p0683b24║△又此十玄，準前開立，亦有三義：一、準前一門，圓開
X58n1024_p0683c01║為十。且約事如理門，事如於理。同時具足多種義門，
X58n1024_p0683c02║故開同時。如理遍應故廣，住一故狹，開廣狹門。一事
X58n1024_p0683c03║普容一切，有相容門。如理廢己同他，有相即門。事如
X58n1024_p0683c04║於理。能所隨緣，故理隱顯。事如於理。一切齊攝，故開
X58n1024_p0683c05║微細。事亦攝入重重，即帝網門。事亦具足無盡，即託
X58n1024_p0683c06║事門。如理該徹十世，具十世門。如理帶眷屬生，具主
X58n1024_p0683c07║伴門。事如於理。一門既爾，餘之九門，開玄亦然。此約
X58n1024_p0683c08║十門中，義各全具，故圓開為十玄也。三、於前十門，或
X58n1024_p0683c09║開或合，分立為十。謂由前三總成諸門，事理相如，故
X58n1024_p0683c10║有廣狹門。事如理遍故廣，理如事小故狹，事含理事，
X58n1024_p0683c11║故有微細門。第四不離一處即遍，有相即門。五即廣
X58n1024_p0683c12║狹門。六具相即、廣狹二門。七開相即、相入二門。第八
X58n1024_p0683c13║交涉互為能所，有隱顯門。九即因陀羅網門。十即同
X58n1024_p0683c14║時具足門。隨為十首，有主伴門。顯於時中，有十世門。
X58n1024_p0683c15║諸法皆爾，故有託事門。此約十門中，義有兼具，故分
X58n1024_p0683c16║立為十玄也。三、於前十中，各開為十。初則託事，二乃
X58n1024_p0683c17║相即，三立微細，四分十世，五還廣狹，六為相入，七成
X58n1024_p0683c18║隱顯，八開主伴，九屬帝網，十是同時。此約十門中，義
X58n1024_p0683c19║自別具，故各開為一玄也。
X58n1024_p0683c20║將前能起十觀門中，取一理如事門，具後所起十重
X58n1024_p0683c21║玄門，而此理如事中，又具餘之事如理等九種觀門，
X58n1024_p0683c22║每門各有十重玄門，則為百門。理如事門既爾，餘之
X58n1024_p0683c23║事如理等九門，具百亦然，即為千門。千門之中，隨取
X58n1024_p0683c24║其一，亦具一千，餘皆例爾，即為百萬。若以能顯十重
X58n1024_p0684a01║玄門，例前所顯十種觀門，亦成百萬。又以能依十玄
X58n1024_p0684a02║門中，取一同時門，具餘九門，餘廣狹等九門，亦具餘
X58n1024_p0684a03║同時等九門，則為百門。一一門中，各有所依教義等
X58n1024_p0684a04║十對法，則為千法門。千中取一，亦具一千，餘皆亦爾，
X58n1024_p0684a05║則為百萬。若以能依門例所依法，亦成百萬。又以十
X58n1024_p0684a06║觀門與十對法，互成百萬，義例可知。一總該一切，是
X58n1024_p0684a07║總相；各別從其類，是別相；據理皆同成，是同相；隨緣
X58n1024_p0684a08║各異體，是異相；眾緣和合成，是成相；壞各歸自位，是
X58n1024_p0684a09║壞相。是故於此圓明顯了，則常入法界重重之境。
X58n1024_p0684a10║問：有何因緣，令此諸法得有如是混融無礙？答：因廣
X58n1024_p0684a11║難陳，略提十類：一、唯心所現故。二、法無定性故。三、緣
X58n1024_p0684a12║起相由故。四、法性融通故。五、如幻夢事故。六、如影像
X58n1024_p0684a13║現故。七、因無限量故。八、佛果證窮故。九、深定大用故。
X58n1024_p0684a14║十、神通解脫故。
X58n1024_p0684a15║初、唯心所現者，一切諸法真心所現，如大海水舉體
X58n1024_p0684a16║成波，以一切法無非一心故。大小等相隨心迴轉，即
X58n1024_p0684a17║入無礙。
X58n1024_p0684a18║二、法無定性者，既唯心現，從緣而生，無有定性，性相
X58n1024_p0684a19║俱離。小非定小，故能容太虗而有餘，以同大之無外
X58n1024_p0684a20║故；大非定大，故能入小塵而無間，以同小之無內故。
X58n1024_p0684a21║是則等太虗之微塵，含如塵之廣剎，有何難哉？十住
X58n1024_p0684a22║品云：金剛圍山數無量，悉能安置一毛端，欲知至大
X58n1024_p0684a23║有小相，菩薩以是初發心。△一非定一，故能是一切。
X58n1024_p0684a24║多非定多，故能是一。邊非定邊，故能即中。中非定中，
X58n1024_p0684b01║故能即邊。延促靜亂等，一一皆然。
X58n1024_p0684b02║三、緣起相由者，謂大法界中，緣起法海，義門無量。就
X58n1024_p0684b03║約圓宗，略舉十門，以釋前義。
X58n1024_p0684b04║一、諸緣各異義。謂大緣起中，諸緣相望，要須體用各
X58n1024_p0684b05║別，不相雜亂，方成緣起。若雜亂者，失本緣起，緣起不
X58n1024_p0684b06║成。此則諸緣各各守自一位。經云：多中無一性，一亦
X58n1024_p0684b07║無有多。
X58n1024_p0684b08║二、互遍相資義。謂此諸緣要互相遍應，方成緣起。如
X58n1024_p0684b09║一緣遍應多緣，各與彼多全為一故，此一即具多箇
X58n1024_p0684b10║一也。若此一緣不具多一，即資應不遍，不成緣起。此
X58n1024_p0684b11║則一一各具一切。經云：知以一故眾，知以眾故一。
X58n1024_p0684b12║三、俱存無礙義。謂凡是一緣，要具前二，方成緣起。以
X58n1024_p0684b13║要住自一，方能遍應；遍應多緣，方是一故。是故唯一、
X58n1024_p0684b14║多一，自在無礙。鎔融有其六句：一、或舉體全住，是唯
X58n1024_p0684b15║一也；二、或舉體遍應，是多一也；三、或俱存；四、或雙泯；
X58n1024_p0684b16║五、或總合；六、或全離。皆思之可見。經云：諸法無所依，
X58n1024_p0684b17║但從和合起。△此上三門，總明緣起本法竟。
X58n1024_p0684b18║四、異體相入義。謂諸門力用，遞相依持，互形奪故，各
X58n1024_p0684b19║有全有力、全無力義，緣起方成。如地論云：因不生，從
X58n1024_p0684b20║緣生故；緣不生，自因生故。△若各唯有力無無力，則
X58n1024_p0684b21║有多果過，一一各生故。若各唯無力無有力，即有無
X58n1024_p0684b22║果過，以同非緣，俱不生故。△是故緣起要互相依，具
X58n1024_p0684b23║力無力。如闕一緣，一切不成。餘亦如是。△是故一能
X58n1024_p0684b24║持多。一是有力，能持於多。多依於一，多是無力，潛入
X58n1024_p0684c01║一內。由一有力，必不與多有力俱，是故無有一而不
X58n1024_p0684c02║攝多也。由多無力，必不與一無力俱，是故無有多而
X58n1024_p0684c03║不入一也。△如一持多依。既爾多持，一依亦然。反上
X58n1024_p0684c04║思之。△如一望多，有依有持，全力無力，常含多在己
X58n1024_p0684c05║中，潛入己在多內，同時無礙。多望於一，當知亦爾。△
X58n1024_p0684c06║俱存雙泯二句無礙，思之。
X58n1024_p0684c07║五、異體相即義，謂諸緣相望，全體形奪，有有體無體
X58n1024_p0684c08║義，緣起方成。△若闕一緣，餘不成起，故緣義則壞。△
X58n1024_p0684c09║得此一緣，令一切成起。所起成故，緣義方立。△是故
X58n1024_p0684c10║一緣是能起能成，故有體。多緣是所起所成，故無體。
X58n1024_p0684c11║由一有體，不得與多有體俱。多無體，必不與一無體
X58n1024_p0684c12║俱。是故無有不多之一，無有不一之多。△一多既爾，
X58n1024_p0684c13║多一亦然，反上思之。△如一望多有有體無體，故能
X58n1024_p0684c14║攝他同己，廢己同他，同時無礙。多望於一，當知亦爾。
X58n1024_p0684c15║準前思之。△俱存、雙泯二句無礙，亦思之可見。
X58n1024_p0684c16║六、體用雙融義。謂諸緣法，要力用交涉，全體融合，方
X58n1024_p0684c17║成緣起。是故圓通亦有六句：一、以體無不用故，舉體
X58n1024_p0684c18║全用，則唯有相入無相即義。二、以用無不體故，舉用
X58n1024_p0685a01║全體，則唯有相即無相入義。三、歸體之用不礙用，全
X58n1024_p0685a02║用之體不失體，是則無礙雙存，亦入亦即，自在俱現。
X58n1024_p0685a03║四、全用之體體泯，全體之用用亡，非即非入，圓融一
X58n1024_p0685a04║味。五、合前四句，同一緣起，無礙俱存。六、泯前五句，絕
X58n1024_p0685a05║待離言，冥同性海。△此上三門，於初異體門中顯義
X58n1024_p0685a06║理竟。
X58n1024_p0685a07║七、同體相入義。謂前一緣所有多一，與彼一緣體無
X58n1024_p0685a08║別故，名為同體。△又由此一緣應多緣故，有此多一。
X58n1024_p0685a09║所應多緣既相即入，令此多一亦有即入也。△今且
X58n1024_p0685a10║先明相入。謂一緣有力，能持多一；多一無力，依彼一
X58n1024_p0685a11║緣。是故一能攝多，多便入一。△一、入多攝，反上應知。
X58n1024_p0685a12║△餘義餘句準前思之。
X58n1024_p0685a13║八、同體相即義。謂前一緣所具多一，亦有有體無體
X58n1024_p0685a14║之義，故亦相即。以多一無體，由本一成多即一也。由
X58n1024_p0685a15║本一有體，能作多一，令一攝多。△如一有多空。既爾
X58n1024_p0685a16║多有，一空亦然。△餘義餘句並準前思之。
X58n1024_p0685a17║九、俱融無礙義。謂亦同前體用雙融，即入自在。亦有
X58n1024_p0685a18║六句，準前應知。△此上三門於前第二同體門中辨
X58n1024_p0685a19║義理竟。
X58n1024_p0685a20║十、同異圓滿義，謂以前九門總合為一大緣起，令多
X58n1024_p0685a21║義門同時具足故，有同時門；由住一遍應故，有廣狹
X58n1024_p0685a22║自在門；由就體就用故，有相即相入門；由異體相容，
X58n1024_p0685a23║具微細門；異體相即，具隱顯門。又就用相入為顯，令
X58n1024_p0685a24║就體相即為隱，即顯入隱亦然。又由異門即入為顯，
X58n1024_p0685b01║令同體即入為隱，同顯異隱亦然。又由異體相入帶
X58n1024_p0685b02║同體相入，具帝網門；由此大緣起即無礙法界故，有
X58n1024_p0685b03║託事顯法門；顯於時中故，有十世門；相關互攝故，有
X58n1024_p0685b04║主伴門。△此第十圓滿一門。就前第三門中，以辨義
X58n1024_p0685b05║理。△故知緣起法要，具此十義，緣方起故，闕則不成。
X58n1024_p0685b06║△經云菩薩善觀緣起法，於一法中解眾多，眾多法
X58n1024_p0685b07║中解了一等，皆其義也。
X58n1024_p0685b08║四、法性融通者，謂若唯約事，則互相礙，不可即入；若
X58n1024_p0685b09║唯約理，則唯一味，無可即入。今則理事融通，具斯無
X58n1024_p0685b10║礙。謂不異理之一事，具攝理性時，令彼不異理之多
X58n1024_p0685b11║事，隨所依理，皆於一中現。若一中攝理不盡，則真理
X58n1024_p0685b12║有分限失；若一中攝理盡，多事不隨理現，則事在理
X58n1024_p0685b13║外失。今既一事之中全攝理盡，多事豈不一中現也？
X58n1024_p0685b14║華藏品云：華藏世界所有塵，一一塵中見法界。法界
X58n1024_p0685b15║即事法界矣。
X58n1024_p0685b16║斯即總意別，亦具十玄門。
X58n1024_p0685b17║一、既真理與一切法而共相應，攝理無遺，即是諸門
X58n1024_p0685b18║諸法同時具足。
X58n1024_p0685b19║二事既如理，能包亦如理，廣遍而不壞，狹相故有廣。
X58n1024_p0685b20║狹純雜無礙門。又性常平等故純，普攝諸法故雜。
X58n1024_p0685b21║三、理既遍在一切多事，故令一事隨理遍一切中。遍
X58n1024_p0685b22║理全在一事，則一切隨理在一事中，故有一多相容
X58n1024_p0685b23║門。
X58n1024_p0685b24║四、真理既不離諸法，則一事即是真理，真理即是一
X58n1024_p0685c01║切事故。是故此一即彼一切事，一切即一，反上可知，
X58n1024_p0685c02║故有相即自在門。
X58n1024_p0685c03║五、由真理在事各全非分故，正在此時彼說為隱，正
X58n1024_p0685c04║在彼時此即為隱，故有隱顯門。
X58n1024_p0685c05║六、真理既普攝諸法，帶彼能依之事，頓在一中，故有
X58n1024_p0685c06║微細門。
X58n1024_p0685c07║七、此全攝理故能現一切，彼全攝理同此頓現，此現
X58n1024_p0685c08║彼時彼能現所現俱現此中，彼現此時此能現所現
X58n1024_p0685c09║亦現彼中，如是重重無盡故有帝網門，以真如畢竟
X58n1024_p0685c10║無盡故。
X58n1024_p0685c11║八、即事即理故。隨舉一事，即真法門，故有託事門。
X58n1024_p0685c12║九、以真如遍在晝夜，日月年劫皆全在故。在日之時，
X58n1024_p0685c13║不異在劫，故有十世異成門。況時因法，豈有法融時
X58n1024_p0685c14║不融耶？
X58n1024_p0685c15║十、此事即理時不礙，與餘一切恒共相應，故有主伴
X58n1024_p0685c16║門。
X58n1024_p0685c17║故一理融通，十門具矣。
X58n1024_p0685c18║五、如幻夢事者，猶如幻師能幻一物以為種種，幻種
X58n1024_p0686a01║種物以為一物等。經云：或現須臾作百年等。一切諸
X58n1024_p0686a02║法業幻所作，故一異無礙。△言如夢者，如夢中所見
X58n1024_p0686a03║廣大，未移枕上，歷時久遠，未經斯須。故攝論云：處夢
X58n1024_p0686a04║謂經年，覺乃須臾頃。故時雖無量，攝在一剎那。故知
X58n1024_p0686a05║時處等，皆如夢自在。
X58n1024_p0686a06║六、如影像現者，一切萬法略有二義：一、皆如明鏡，含
X58n1024_p0686a07║明了性，一心所成故；二、分別所現，如影像故。由初義
X58n1024_p0686a08║故為能現，由後義故為所現。故一切法互為鏡像，如
X58n1024_p0686a09║鏡互照而不壞本相。經云：遠物近物雖皆影現，影不
X58n1024_p0686a10║隨物而有遠近等。
X58n1024_p0686a11║七、因無限量者，謂諸佛菩薩昔在因中，常修緣起無
X58n1024_p0686a12║性等觀，大願迴向等稱法界修，及餘無量殊勝因故，
X58n1024_p0686a13║今如所起果具斯無礙。
X58n1024_p0686a14║八、佛果證窮者，由冥真性，得如性用，是故一即一切，
X58n1024_p0686a15║無所障礙。經云：以一佛土滿十方，十方入一亦無餘，
X58n1024_p0686a16║世界本相亦不壞，無比功德故能爾。
X58n1024_p0686a17║九、深定大用者，謂彼海印定等諸大三昧力故，令於
X58n1024_p0686a18║小處而現大法。無礙自在賢首品云：入微塵數諸三
X58n1024_p0686a19║昧，一一出生塵等定，而彼微塵亦不增，於一普現難
X58n1024_p0686a20║思剎。又云：眾生形相各不同，行業音聲亦無量，如是
X58n1024_p0686a21║一切皆能現，海印三昧威神力等。
X58n1024_p0686a22║十神通解脫者，謂由十通及不思議等解脫力故，小
X58n1024_p0686a23║處現大皆無障疑。不思議法品十種解脫中云：於一
X58n1024_p0686a24║塵中建立三世一切佛法等。
X58n1024_p0686b01║故上十中，隨舉一因，即能令彼諸法混融，無礙自在。
X58n1024_p0686b02║△十中，前六通約法性，為德相因，法爾如是；後二皆
X58n1024_p0686b03║是業用，義通因果；七、約起修，義通德相、業用；八、約果
X58n1024_p0686b04║德，唯是德相故。△問：前十玄門於德用中通耶？局耶？
X58n1024_p0686b05║開耶？合耶？答，前之十門，德相業用，通而不局，合而不
X58n1024_p0686b06║開。約佛則用亦德相，德上用故。約機則相亦稱用，令
X58n1024_p0686b07║知相故。即用之相，染淨雙融。即相之用，能染能淨。故
X58n1024_p0686b08║相及用，不分兩別。
X58n1024_p0686b09║由上十因，令前教義等十對，具前同時等十門，圓融
X58n1024_p0686b10║無盡。
X58n1024_p0686b11║此等百萬六相玄門，皆為周遍含容。觀相經云：一中
X58n1024_p0686b12║解無量，無量中解一，了彼互生起，當成無所畏。
X58n1024_p0686b13║然此三觀，觸處可修。如心之生住異滅，身之行住坐
X58n1024_p0686b14║臥，正報生老病死，依報成住壞空，乃至二時衣食，六
X58n1024_p0686b15║根緣境，一切法中，皆可成觀，以本不離此法界故。
X58n1024_p0686b16║但漸教人作行布觀，頓教人作圓融觀，圓教人作無
X58n1024_p0686b17║礙觀。又初心者行布觀，久修者圓融觀，後心者無礙
X58n1024_p0686b18║觀。又根鈍行布觀，根利圓融觀，根熟無礙觀。皆隨機
X58n1024_p0686b19║異，非法有別。
X58n1024_p0686b20║真空觀成，斷現行障，成一切智，證泯相理實體法界。
X58n1024_p0686b21║無礙觀成，斷種子障，成自然智，證融相緣起用法界。
X58n1024_p0686b22║周遍觀成，斷習氣障，成無礙智，證一真無障礙法界。
X58n1024_p0686b23║又依真空觀義而得成立小始二教，依無礙觀義而
X58n1024_p0686b24║得成立終頓二教，依周遍觀義而得成立同別圓教。
X58n1024_p0686c01║又由小始二教方能詮顯真空觀中所具義理，由終
X58n1024_p0686c02║頓二教方能詮顯無礙觀中所具義理，由同別圓教
X58n1024_p0686c03║方能詮顯周遍觀中所具義理。是故教觀並行不悖，
X58n1024_p0686c04║如人目足，闕一不可，未有無觀而有教者也。此如法
X58n1024_p0686c05║界觀門及華玄中釋。
X58n1024_p0686c06║所以唯有此五門者，三時，能依時也；儀觀，所說法也。
X58n1024_p0686c07║又十儀，化儀也；教宗，化法也。又教宗，所稟教也；三觀，
X58n1024_p0686c08║能修觀也。如是等義，散在藏文。今依賢宗諸大部典，
X58n1024_p0686c09║略錄綱要。若能知此，則賢家宗旨，思過半矣。
X58n1024_p0686c10║欲廣明者，當考華嚴、圓覺、起信、玄談疏鈔及教章等，
X58n1024_p0686c11║餘不繁贅。
X58n1024_p0686c12║
X58n1024_p0686c13║賢首五教儀卷第六（終）
X58n1024_p0686c14║
X58n1024_p0686c15║音釋
X58n1024_p0686c16║呾（音睢，嚼也，含味也。）䟦陀（具云跋陀婆羅，華言賢護。）婆藪（此云天慧，亦云廣通、高妙、
X58n1024_p0686c17║斷智、剛柔、慈悲。）婆稚（此云團圓，亦云被縛。）騫䭾（具云佉羅騫駄，此云惡陰，亦云廣肩。）質
X58n1024_p0686c18║多（具云毗摩質多羅，此云淨心，亦云種種疑。）羅睺（此云障持，亦云覆礙。）尼犍（此翻離繫
X58n1024_p0687a01║出家外道總名。）盧迦（此云世論。）登伽（此云本性。）婆須蜜（此翻世友。）提婆達
X58n1024_p0687a02║多（此云天熱，亦云天授。）摩耶（唐言大術，或云大幻。）舍利（此云身骨堅固，亦云靈骨骨分。）。
X58n1024_p0687a03║肘（音杻，臂節也。一肘，一曰一尺五寸，二曰一尺八寸，三曰二尺。）迭（音牒，遞代互更也。）舒
X58n1024_p0687a04║（音書，伸也，放也。）悖（音倍，違背逆也。）贅（音醉，附贅肬瘤也。）
X58n1024_p0687a05║
X58n1024_p0687a06║（賢首五教儀第六卷，伏願
X58n1024_p0687a07║六相十玄門，一一開通而不盡。三觀四法界，重重
X58n1024_p0687a08║證入以圓融。過現未生生如意，已今當事事稱心。）
X58n1024_p0687a09║（慈雲觀堂識）
X58n1024_p0687a10║
X58n1024_p0687a11║
X58n1024_p0687a12║
X58n1024_p0687a13║No. 1024-E
X58n1024_p0687a14║ 集刻五教儀緣起
X58n1024_p0687a15║
X58n1024_p0687a16║五教儀者，諸佛說法之規矩，歷祖判釋之權衡也。教
X58n1024_p0687a17║理智斷，皆出乎此。行位因果，亦不離此。一乘由之而
X58n1024_p0687a18║成三覺，大乘由之而階三道，三乘隨之而超三界，人
X58n1024_p0687a19║天仗之而越三途。是知捨此無以瑩煜乎自體，去此
X58n1024_p0687a20║無以化導乎眾生，外此無以宏揚乎佛教，絕此無以
X58n1024_p0687a21║傳持乎祖印，遠此無以津梁夫末世，背此無以救療
X58n1024_p0687a22║乎饑時。故此一書，誠法門中之要典也。噫，諸祖教部，
X58n1024_p0687a23║卷多義廣，末學驚心，罔知所適。予初參即以為慮，自
X58n1024_p0687a24║庚子夏，蒙先師授清涼玄談，遂錄出賢首教儀誦之。
X58n1024_p0687b01║辛丑春，偶於坊閒，得賢首五教儀，檢之，乃西蜀道閑
X58n1024_p0687b02║潛法師本也。亦全依華玄中教儀宗趣義理三門疏
X58n1024_p0687b03║鈔，錄成八卷，持呈於先師。師曰，此乃清涼教儀，非賢
X58n1024_p0687b04║首教儀也。現具華玄，何勞多此。乃復授以賢首教章，
X58n1024_p0687b05║予即錄出分教開宗所詮差別二門，到此始知有賢
X58n1024_p0687b06║首宗清涼宗之別。壬寅閒，閱佛祖統紀，謂賢家有教
X58n1024_p0687b07║無觀，無斷無證，遂以此說，請決先師。師以五教解誚，
X58n1024_p0687b08║論賢宗未知圓義，解三章開示之。癸卯春，復將賢首
X58n1024_p0687b09║清涼二祖判釋時儀，及杜順法界觀，合錄一帙，求證
X58n1024_p0687b10║先師。師曰，觀師集四教儀，錄義也，非錄文也。汝今集
X58n1024_p0687b11║五教儀，文義雙取，可謂得矣，非昔人單錄華玄、單錄
X58n1024_p0687b12║教章之可比也。汝再研之，還有無盡妙意得焉。乙巳
X58n1024_p0687b13║年，有一同學在蓮居聽唯識，語予清涼十宗似為錯
X58n1024_p0687b14║謬。予未之對，重為考華嚴、起信、般若、行願諸疏及圭
X58n1024_p0687b15║山圓覺廣略鈔、高原真唯識量等解，始知清涼立無
X58n1024_p0687b16║差忒。但後學膚淺，讀彼不讀此，致多譏刺耳。丙午夏，
X58n1024_p0687b17║重治教儀，將三寶章之方便會入觀中，取禪源詮之
X58n1024_p0687b18║辨異會入宗中，圓覺疏之空性、五門教義章之機益、
X58n1024_p0687b19║會玄記之通妨並會教中，會玄記之出沒、三照指歸
X58n1024_p0687b20║中之經時、禪源詮之說意並會時中，就正於先師。師
X58n1024_p0687b21║首肯曰：賢家要旨今方備矣，較前覺得教觀斗星、時
X58n1024_p0687b22║宗眉目、斷證位次猶如鏡像，性相空義似為掌果。丁
X58n1024_p0687b23║未，痛師逝，閉戶數載，再四研磨，逐一對會，弗令要義
X58n1024_p0687b24║有所遺漏，缺者增之，澀者潤之，倒者次之，譌者正之，
X58n1024_p0687c01║復刪出五教儀開蒙一卷，日為常課。庚成春，排五教
X58n1024_p0687c02║斷證圖一紙，便人觀覧。壬子冬，天溪景湻和尚至，亦
X58n1024_p0687c03║以五教儀並開蒙斷證圖請正。和尚合十稱曰：賢首
X58n1024_p0687c04║家之得人也，毗盧佛之遣使也。癸丑春至甲寅冬，棱
X58n1024_p0687c05║伽圓談十卷稿成。乙卯秋，脫五教儀六卷稿，兼講一
X58n1024_p0687c06║遍。乙卯冬至戊午夏，出五教儀科注四十八卷，書成
X58n1024_p0687c07║矣，未梓。迨己未秋，欲論教儀，諸弟子苦錄，不及改演。
X58n1024_p0687c08║棱嚴因而請先募刻，予亦發心未果。偶見雲棲集中
X58n1024_p0687c09║有云：工大施微，心力多則功自不朽。遂於九月望旦
X58n1024_p0687c10║立千佛願單，一願一錢，一單十願。時岵曕戴先生並
X58n1024_p0687c11║大公郎仁長並加讚善，願領數單。繼而髻中法師、同
X58n1024_p0687c12║門諸兄及餘知識檀護各各樂助，即於庚申新正刻
X58n1024_p0687c13║始。及門中月標指，又哲賢、啟南、詢三人，閱至八月告
X58n1024_p0687c14║成。是則纂集此書也十五六年，募刻此書也三百餘
X58n1024_p0687c15║日。所冀學者從凡入聖，回小向大，轉權成實，自因至
X58n1024_p0687c16║果，生生利生，世世救世，是所願也。果能依此修持，不
X58n1024_p0687c17║入毗盧性海，乃至讀一言半句不解其教，不悟其理，
X58n1024_p0687c18║我墮耕犁，受妄語報。倘有見聞，生疑起謗，所招罪報，
X58n1024_p0687c19║緣佛法致，願我代受其苦。所植善種，因自發心，願彼
X58n1024_p0687c20║早成其果。覧者鑒之，將欲流通。詳記集刻之事如此。
X58n1024_p0687c21║時康熈庚申年仲秋下弦日灌頂行者續法識
X58n1024_p0687c22║
X58n1024_p0687c23║
X58n1024_p0687c24║
X58n1024_p0688a01║
X58n1024_p0688a02║
X58n1024_p0688a03║
X58n1024_p0688a04║
X58n1024_p0688a05║No. 1024-F
X58n1024_p0688a06║ 刻賢首五教儀䟦
X58n1024_p0688a07║
X58n1024_p0688a08║昔世尊正覺始成，十身初滿，即歎曰：奇哉！一切眾生
X58n1024_p0688a09║具有如來智慧德相，但以妄想執著而不證得。由眾
X58n1024_p0688a10║生妄想執著故，如來於無言說中示其言說。一以暢
X58n1024_p0688a11║自本懷，顯人人有此德相；一以機之利鈍不同，教設
X58n1024_p0688a12║偏圓，接引有異。自大教東漸，此方分宗判教者不一。
X58n1024_p0688a13║唯陳、隋時，智者大師以五時八教判釋一代聖典，尚
X58n1024_p0688a14║矣！洎乎有唐，賢首祖師起而以五教判釋之，又盡善
X58n1024_p0688a15║也。台、賢二宗，並轡海內。然習台者，或以賢家有教無
X58n1024_p0688a16║觀譏之；習賢宗者，以五教之名不濫而觀義自彰，機
X58n1024_p0688a17║收盡而理致圓備。吾慈雲法主百亭兄喟然歎曰：台
X58n1024_p0688a18║宗四教，原在大部，後人錄而成集，曰四教儀，使人易
X58n1024_p0688a19║曉。吾宗五教，亦在諸部，特未成錄耳！於是味教觀之
X58n1024_p0688a20║神髓，脫筌蹄之陋習，集為五教儀。所謂五教之斷證，
X58n1024_p0688a21║三時之通別，六宗之揀濫，三觀之圓漸，化儀井井，燦
X58n1024_p0688a22║若日星，成一家言。善夫！天溪老人之言曰：毗盧佛之
X58n1024_p0688a23║遣汝來者，賢首祖之功臣也。書既成，己未秋，過慈雲，
X58n1024_p0688a24║訪百兄，出以相眎，一大藏教如指諸掌，余因茲有感
X58n1024_p0688b01║焉。今海內習賢家之說少者，恨無全書，人難湊泊，縱
X58n1024_p0688b02║讀教義章、華嚴大鈔，轉增浩歎。此後吾知崇說如雲，
X58n1024_p0688b03║宗嗣如雨，端在是矣！何慮妄想不破，十身正覺之不
X58n1024_p0688b04║成滿哉？亟勸先以五教儀之六卷付梓，其注四十八
X58n1024_p0688b05║卷以俟續刻。因領募願單，請自隗始而為之䟦。
X58n1024_p0688b06║東皋月明宗弟清珠謹題