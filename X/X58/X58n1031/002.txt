X58n1031_p0726b01║
X58n1031_p0726b02║
X58n1031_p0726b03║
X58n1031_p0726b04║原人論發微錄第二
X58n1031_p0726b05║
X58n1031_p0726b06║況有無行而貴，守行而賤，無德而富，有德而貧，逆吉
X58n1031_p0726b07║義凶，仁夭暴壽，乃至有道者喪，無道者興。
X58n1031_p0726b08║無行而貴者，如夏桀殘義，殷紂損善，而為王者，是
X58n1031_p0726b09║無行而貴也。守行而賤者，如樊須字子遲，素薀仁
X58n1031_p0726b10║行，甞請學稼，執御從游，是守行而賤也。無德而富
X58n1031_p0726b11║者，如齊景公有馬千駟，死之日，民無得而稱焉，亦
X58n1031_p0726b12║無德而富也。有德而貧者，如顏淵一簟食，一瓢飲，
X58n1031_p0726b13║在於陋巷，是有德而貧也。矧為逆者吉，就義者凶，
X58n1031_p0726b14║仁者夭亡，暴者長壽，乃至超間之辭。有道者喪，如
X58n1031_p0726b15║仲尼、孟軻，皆有道之聖賢，而無其位，是亦有道者
X58n1031_p0726b16║喪耳。無道者興，如桓魋毀仲尼於宋司馬，臧倉謗
X58n1031_p0726b17║孟軻於魯平公，此亦無道者興焉。
X58n1031_p0726b18║既皆由天，天乃興不道而喪有道，何有福善益謙之
X58n1031_p0726b19║賞，禍淫害盈之罰焉？
X58n1031_p0726b20║興不道而喪有道者，此乃顛倒。冠履尊卑無序，皆
X58n1031_p0726b21║天之命也。廣鈔云：如人以頭載履，以足著冠，豈非
X58n1031_p0726b22║倒耶？又令子坐父立，君北面，臣南面，豈有序乎？今
X58n1031_p0726b23║觀天命，乃如此也。何有福善下，今相對摘句釋之，
X58n1031_p0726b24║謂福、禍、善、淫、益、害、謙、盈、賞、罸五對。初二對出尚書。
X58n1031_p0726c01║書云：天道福善禍淫，謂良善者福之，淫惡者害之。
X58n1031_p0726c02║次二對出周易。故謙卦云：天道虧盈而益謙（謙受益也），
X58n1031_p0726c03║鬼神害盈而福謙（人道惡盈，則鬼害於盈也）。賞，賜也，有道者賞
X58n1031_p0726c04║之。罸，罪也，無道者罸之。何有二字，貫於下句。
X58n1031_p0726c05║又既禍亂反逆皆由天命，則聖人設教，責人不責天，
X58n1031_p0726c06║罪物不罪命，是不當也。
X58n1031_p0726c07║禍亂反逆，皆由天命者，據上所說，則禍亂凶害，非
X58n1031_p0726c08║天不成，反逆不孝，非命不就。成由天成，歸罪於人，
X58n1031_p0726c09║就由命就，責過於物，是忿其室而怒於市，無以異
X58n1031_p0726c10║也。夫禍亂自天，反逆由命，則聖人設教，責人不責
X58n1031_p0726c11║天，罪物不罪命，是言之不當者也。何則？不由於物
X58n1031_p0726c12║而歸罪於物，由天不歸罪於天，是聖人之教歸於
X58n1031_p0726c13║天也。歸於天，則不法於天矣，故云不當耳。
X58n1031_p0726c14║然則詩刺亂政，書讚王道，禮稱安上，樂號移風，豈是
X58n1031_p0726c15║奉上天之意，順造化之心乎？
X58n1031_p0726c16║然則二字連前起後之辭也。詩刺亂政者，且如平
X58n1031_p0726c17║王東遷，政令不行，賞罸權勢，皈弱於諸候，由是黍
X58n1031_p0726c18║離之詩作焉。孔子刪之，乃刺平王亂政之始也。書
X58n1031_p0726c19║讚王道者，謂三王開往得天下，以至仁罸不仁，以
X58n1031_p0726c20║大義誅不義，出生靈於塗炭，躋庶民於富壽，所以
X58n1031_p0726c21║書讚王道也。（三王謂夏、殷、周。）禮稱安上者，孝經云：安上治
X58n1031_p0726c22║民，莫善於禮。（玄宗注云：禮所以正君臣父子之別，明男女長幼之序，故可以安上化下
X58n1031_p0726c23║也。）樂號移風者，孝經云：移風易俗，莫善於樂。（注云：風俗
X58n1031_p0726c24║移易，先入樂聲，變隨人心，正由君德，正之與變，因樂而彰，故曰莫善於樂。）此意謂既一
X58n1031_p0727a01║切由天，秪合刺天讚天，安上移風，不關禮樂。今乃
X58n1031_p0727a02║毛詩刺亂政，尚書讚王道，乃是反上天之意，逆造
X58n1031_p0727a03║化之心耳。
X58n1031_p0727a04║是知專此教者，未能原人。
X58n1031_p0727a05║專此教下，謂專守老莊周孔之教，未能原人之根
X58n1031_p0727a06║本也。
X58n1031_p0727a07║斥徧淺第二。
X58n1031_p0727a08║佛教自淺之深，略有五等：一、人天教；二、小乘教；三、大
X58n1031_p0727a09║乘法相教；四、大乘破相教（〔上〕四在此篇中）；五、一乘顯性教（在第
X58n1031_p0727a10║三篇中）。
X58n1031_p0727a11║前之四教皆斥偏淺，後一顯性方彰圓深耳。略有
X58n1031_p0727a12║五等，不說別教一乘，故云略也。小乘教即賢首愚
X58n1031_p0727a13║法攝初人天教大乘，法相即賢首分教大乘，破相
X58n1031_p0727a14║即賢首始教一乘，顯性即終頓圓同教一乘。注有
X58n1031_p0727a15║第三篇中，即直顯真源習佛了義教也。
X58n1031_p0727a16║一、佛為初心人且說三世業報善惡因果。
X58n1031_p0727a17║一佛下，明人天教。此與禪詮序中第一人天因果
X58n1031_p0727a18║教大同，但彼略此廣耳。若依教迹，此如普耀經第
X58n1031_p0727a19║二七日提謂等五百賈人施佛麨蜜，亦攝人天等
X58n1031_p0727a20║經。三世業報者，圓覺大疏云：當知欲因愛有（過去），身
X58n1031_p0727a21║因欲生（現在）。既有此身，還生於愛，復感未來生死果
X58n1031_p0727a22║報。是則三世業報，皆由於心。故遠公報應論云：夫
X58n1031_p0727a23║事起必由其心，報應必由於事。是故自報以觀事，
X58n1031_p0727a24║而事可變；舉事以責心，而心可反。善惡因果者，謂
X58n1031_p0727b01║惡業為因，苦報為果，即次文辨三塗也；善業為因，
X58n1031_p0727b02║樂報為果，即下文明人天也。
X58n1031_p0727b03║謂造上品十惡，死墮地獄，中品餓鬼，下品畜生。
X58n1031_p0727b04║謂造上品十惡，死墮地獄（一、約境，於父母造殺業為上品；二、約心，則瞋心
X58n1031_p0727b05║增勝，死墮地獄），中品餓鬼（一、約境，於餘人造殺業為中品；二、約心，則慳貪增勝，死墮餓鬼），
X58n1031_p0727b06║下品畜生（一、約境，於蚊蚋等起殺業為下品；二、約心，則愚癡增勝，死墮畜生）。
X58n1031_p0727b07║故佛且類世五常之教，令持五戒，得免三塗，生人道
X58n1031_p0727b08║中。
X58n1031_p0727b09║天竺世教儀式雖殊，懲惡勸善無別，亦不離仁義
X58n1031_p0727b10║等五，而有德行可修。例如此國斂手而舉，吐蕃散
X58n1031_p0727b11║手而垂，皆為禮也。不殺是仁，不盜是義，不邪婬是
X58n1031_p0727b12║禮，不妄語是信，不飲噉酒肉，神氣清潔，益於智也。
X58n1031_p0727b13║類世五常者，類例五戒也。注：天竺者，正云印度，此
X58n1031_p0727b14║翻月邦。世教即五戒也。吐蕃，外國之名也。開皇紀
X58n1031_p0727b15║云：明宗天成三秊九月，吐蕃、迴鶻並來貢。注：不殺
X58n1031_p0727b16║是仁（仁有博愛之德），不盜是義（義有合宜之德），不邪婬是禮（禮有尊𢍉
X58n1031_p0727b17║敬讓之德），不妄語是信（信有無虗妄之德），不飲噉等，益於智也
X58n1031_p0727b18║（智有照了之德），得免三塗（塗，道也。地獄名火塗道，餓鬼名刀塗道，畜生名血塗道也）。
X58n1031_p0727b19║修上品十善，及施戒等，生六欲天。修四禪八定，生色
X58n1031_p0727b20║界無色界天。
X58n1031_p0727b21║上品十善即修因也，生六欲天即報果也。或曰：論
X58n1031_p0727b22║文何以不說中下二品十善耶？然修中品十善生
X58n1031_p0727b23║人道，下品十善生修羅。今論主既令持五戒生人
X58n1031_p0727b24║道，故不言中品也。又儒道二教不說修羅，故不言
X58n1031_p0727c01║下品耳。修四禪下。謂修四禪生色界，修四空兼前
X58n1031_p0727c02║四禪成八定生無色界也。
X58n1031_p0727c03║（自注）題中不標天鬼地獄者。
X58n1031_p0727c04║界地不同，見聞不及，凡俗尚不知末，況肯窮本？故對
X58n1031_p0727c05║俗教，且標原人。今敘佛經，理宜具列。
X58n1031_p0727c06║界地不同等者，謂上界與地下不同，是則諸天鬼
X58n1031_p0727c07║獄，而人間皆見聞不及也。尚不知末，下尚不知人
X58n1031_p0727c08║道見聞之末，肯窮天鬼地獄之本乎？
X58n1031_p0727c09║故名人，天教也。
X58n1031_p0727c10║自注：然業有三種：一惡、二善、三不動。報有三時，謂
X58n1031_p0727c11║現報、生報、後報。　一惡業（貪瞋猛盛者，即造十惡業）、二善業（貪來
X58n1031_p0727c12║生富樂之報者，造諸善業）、三不動業（厭下苦麤障，欣上淨妙離者，修四禪八定）、現報
X58n1031_p0727c13║（現世作善惡，即現身受苦樂報）、生報（今生作善惡，次一生受報）、後報（次二三生，乃至未來
X58n1031_p0727c14║多生受報，名順後報）。
X58n1031_p0727c15║據此教中，業為身本。
X58n1031_p0727c16║今詰之曰：既由造業受五道身，未審誰人造業？誰人
X58n1031_p0727c17║受報？
X58n1031_p0727c18║受五道身者，開出修羅即成六道，如助修記說。
X58n1031_p0728a01║若此眼耳手足能造業者，初死之人，眼耳手足宛然，
X58n1031_p0728a02║何不見聞造作？
X58n1031_p0728a03║若言心作，何者是心？若言肉心，肉心有質繫於身內，
X58n1031_p0728a04║如何速入眼耳辨外？是非不知，因何取捨？且心與眼
X58n1031_p0728a05║耳手足俱為質閡，豈得內外相通，運動應接同造業
X58n1031_p0728a06║緣？
X58n1031_p0728a07║肉心有質者，謂肉團心有形質故。按五藏論（心脾肝肺
X58n1031_p0728a08║腎）說：人之心藏，唯一方寸。正法念經云：如蓮華開
X58n1031_p0728a09║合。提謂經云：心如帝王。皆肉團心也。是非不知，縱
X58n1031_p0728a10║也。因何取捨，奪也。意謂因何取是捨非耶？內外相
X58n1031_p0728a11║通下。肉心居內，眼耳居外，內外質礙，如何相通耶？
X58n1031_p0728a12║若言但是喜怒愛惡發動身口令造業者，喜怒等情
X58n1031_p0728a13║乍起乍滅，自無甚體，將何為主而作業耶？
X58n1031_p0728a14║喜怒等情者，儒以喜、怒、哀、懼、愛、惡、欲謂之七情。乍，
X58n1031_p0728a15║暫也。起，生也。
X58n1031_p0728a16║設言不應如此別別推尋，都是我此身心能造業者，
X58n1031_p0728a17║此身已死，誰受苦樂之報？
X58n1031_p0728a18║別別推尋者，喜怒等情，為別推窮尋究也。
X58n1031_p0728a19║若言死後更有身者，豈有今日身心造罪修福，令他
X58n1031_p0728a20║後世身心受苦受樂？
X58n1031_p0728a21║豈有今日下。意謂豈有今世自己身心造罪修福，
X58n1031_p0728a22║令後世他人受苦受樂，言不相應也。
X58n1031_p0728a23║據此，則修福者屈甚，造罪者幸甚，如何神理如此無
X58n1031_p0728a24║道？
X58n1031_p0728b01║修福者屈甚，謂自己修福善，他人受樂報，豈非屈
X58n1031_p0728b02║耶？造罪者幸甚，謂自己造罪業，他人受苦報，豈非
X58n1031_p0728b03║幸乎？幸者，小雅云：非分遇福也。如何神理下，理者，
X58n1031_p0728b04║明也。結責神明無道也。蘭盆疏云：境勝心彊，徹於
X58n1031_p0728b05║神理。此推神明有效也。
X58n1031_p0728b06║故知但習此教者，雖信業緣，不達身本。
X58n1031_p0728b07║雖信業緣，縱也。不達身本，奪也。以人天教雖信三
X58n1031_p0728b08║世業緣，而不知業從惑起，是不達身本也。（惑即煩惱障體，
X58n1031_p0728b09║是第六識。）
X58n1031_p0728b10║二、小乘教者，說形骸之色，思慮之心，從無始來，因緣
X58n1031_p0728b11║力故，念念生滅，相續無窮，如水涓涓，如燈燄燄，身心
X58n1031_p0728b12║假合，似一似常。
X58n1031_p0728b13║二、小乘教，即同禪詮序中第二斷惑滅苦教，說三
X58n1031_p0728b14║界不安，皆如火宅之苦，令斷業惑之集，修道證滅，
X58n1031_p0728b15║揀邪正，辨凡聖，分欣厭，明因果（上皆序文）。形體之色，即
X58n1031_p0728b16║四大也。思慮之心，即四蘊也。從無始來因緣力者，
X58n1031_p0728b17║廣疏云：但有諸識，從無始來，前滅後生。即同此文
X58n1031_p0728b18║念念生滅也。又云：心心所法，因緣力故，相續不斷。
X58n1031_p0728b19║即同此文相續無窮也。如水涓涓，喻相續無究。如
X58n1031_p0728b20║燈焰焰，喻念念生滅。身心假合，即圓覺云：四緣假
X58n1031_p0728b21║合，妄有六相，似有緣相，假名為心。四緣即四大也。
X58n1031_p0728b22║似一似常者，似一非一也，似常無常也。廣疏云：根
X58n1031_p0728b23║塵和合，似有緣心，內外推之，何是其體？以喻明之，
X58n1031_p0728b24║似一者，如旋火輪，有往來故。似常者，如槖籥風，有
X58n1031_p0728c01║卷舒故。
X58n1031_p0728c02║凡愚不覺，執之為我，寶此我故，即起貪（貪名利以榮身）、瞋（瞋違
X58n1031_p0728c03║情境，恐侵害身）、癡（非理計挍）等三毒，三毒擊意，發動身口，造一切
X58n1031_p0728c04║業。
X58n1031_p0728c05║執之為我者，我謂主宰，如國之主，有自在故。主有
X58n1031_p0728c06║我體（俱生），宰是我用。分別寶此我者，寶積經云：於身
X58n1031_p0728c07║生寶愛，不離於我人。禪詮序中，作此保字，皆愛惜
X58n1031_p0728c08║義。注非理計校，即觸向錯解也。三毒者，毒以鴆毒
X58n1031_p0728c09║為義，惱害之甚，故謂之毒。擊意，擊起意識故。行願
X58n1031_p0728c10║經云：無始劫中，由貪瞋癡，發動身口意，作諸惡業。
X58n1031_p0728c11║業成難逃，故受五道苦樂等身（別業所感），感三界勝劣等
X58n1031_p0728c12║處（共業所感），於所受身還執為我，還起貪等造業受報。
X58n1031_p0728c13║業成難逃。逃，避也。如影之隨形，如響之應聲。形聲
X58n1031_p0728c14║喻業因，影響喻報果。注別業所感者，瑜伽論云：自
X58n1031_p0728c15║身則各隨己業，貴賤苦樂不同，飛走類別，名為別
X58n1031_p0728c16║業所惑正報。注共業所感者，論又云：此三千世界，
X58n1031_p0728c17║是眾生共業所感。貴賤人畜，種種有情，同共依之
X58n1031_p0728c18║而住，名為共業所感依報。（宜將瑜伽二節之文，對此論五道苦樂等身，三界
X58n1031_p0729a01║勝劣等處，皆符合也。）按唯識論，明共別造，凡有四句：一、共中
X58n1031_p0729a02║共，謂四大皆是有情八識共變。二、共中不共，謂雖
X58n1031_p0729a03║是人畜共變，受用不同。如水魚見舍宅，天見瑠璃，
X58n1031_p0729a04║人見清冷，鬼見猛火。又如田宅，各有其主，是不共
X58n1031_p0729a05║也。（此二句即共造依報，同注文共業所感也。）三、不共中共，如男女身根，
X58n1031_p0729a06║種子各變，名不共。而受用澀滑無殊，即共也。四、不
X58n1031_p0729a07║共中不共，如男女五根，各種所變，利鈍明暗，一一
X58n1031_p0729a08║不同。（此二句即別造正報，同注云別業所感也。）於所受身，即前苦樂等
X58n1031_p0729a09║身也。還執為我，即前凡愚不覺，執之為我也。還起
X58n1031_p0729a10║貪等，即前三毒擊意等文。造業，即前造一切業。受
X58n1031_p0729a11║報，即前業成難逃等。
X58n1031_p0729a12║身則生老病死，死而復生。界則成住壞空，空而復成。
X58n1031_p0729a13║身則下，釋前五道等身。界則下，釋前三界等處。涅
X58n1031_p0729a14║槃經以四大山喻生、老、病、死，故彼經具云：如我昔
X58n1031_p0729a15║告波斯匿王（此翻和悅）：大王！有親信人從四方來，各作
X58n1031_p0729a16║是言：大王！有四大山從四方來，欲害人民。王若聞
X58n1031_p0729a17║者，當設何計？王言：世尊！設有此來，無逃避處。乃至
X58n1031_p0729a18║我說四山即是生、老、病、死。生、老、病、死常來切人，故
X58n1031_p0729a19║云死而復生也。成、住、壞、空，略見注文，廣如俱舍。
X58n1031_p0729a20║＊從空劫初成世界者。頌曰：空界大風起，傍廣數無
X58n1031_p0729a21║量，厚十六洛叉，金剛不能壞，此名持界風。光音金
X58n1031_p0729a22║藏雲，布及三千界，雨如車軸下，風遏不聽流，深十
X58n1031_p0729a23║一洛叉，始作金剛界。次第金藏雲，注雨滿其內，先
X58n1031_p0729a24║成梵王界，乃至夜摩天。風鼓清水成，須彌七金等，
X58n1031_p0729b01║滓濁為山地，四洲及泥犂，鹹海外輪圍，方名器界
X58n1031_p0729b02║立，時經一增減。空界大風起者。頌又云：安立器世
X58n1031_p0729b03║間，風輪最在下。洛叉。此云億道場儀。頌云：十六洛
X58n1031_p0729b04║叉廣難窺（句此中引頌皆七字也）。金剛不能壞者。頌云：此輪
X58n1031_p0729b05║體性殊堅密，金剛杵擊亦難摧。光音金藏雲至如
X58n1031_p0729b06║車軸下。頌云：大雲澍雨風輪上，滴如車軸即成池。
X58n1031_p0729b07║風遏不聽流者。論云：有情業感由風力持令不流
X58n1031_p0729b08║散，如輻持糓始作金剛界者。又業風起時擊此水
X58n1031_p0729b09║上結成金輪，先成梵王界，即初禪第三天也。夜摩。
X58n1031_p0729b10║此云時分。受五欲樂知時分故，以夜摩已上諸天
X58n1031_p0729b11║皆空居故。須彌。此云妙高。頌云：妙高四寶為山體，
X58n1031_p0729b12║閻浮南面吠瑠璃，北邊黃金東錄體，西邊之寶號
X58n1031_p0729b13║頗𦙁。金山四面七重繞，一山一海間相離。七金山
X58n1031_p0729b14║（一雙持，二持軸，三〔木〕，四善見，五馬耳，六象鼻，七〔魚〕）。四州（東勝身，南瞻部，西牛貨，北俱盧）。泥
X58n1031_p0729b15║犂。正翻不可樂，其處極苦不可愛。樂或翻苦，具義
X58n1031_p0729b16║翻地獄，謂地下有獄，蓋就此方一義也。鹹海外輪
X58n1031_p0729b17║圍者。頌云：海外輪山是鐵圍，東西南北四州渚。
X58n1031_p0729b18║乃至二禪福盡，下生人間，初食地餅林藤，後飡粳米
X58n1031_p0729b19║不銷，大小便利，男女形別，分田立主，求臣佐等，種種
X58n1031_p0729b20║差別，經十九增減，兼前總二十增減，名為成劫。
X58n1031_p0729b21║初食地餅，下以二禪，下生人間。初有身光，及餐地
X58n1031_p0729b22║餅、林藤、自然粳米。後因漸惡，光及地餅等滅，即有
X58n1031_p0729b23║日月及耕種等（自然粳米長半寸，不因耕種）。彼云耕種，即此分
X58n1031_p0729b24║田也。立主者，君主也。要言曰：臣下指君之稱，在己
X58n1031_p0729c01║之上，至尊之名也。求臣佐者，禮記曰：仕公曰臣。臣，
X58n1031_p0729c02║伏也。字象人躬身之狀也。
X58n1031_p0729c03║議曰：空界劫中是道，教指之云虗無之道。然道體寂
X58n1031_p0729c04║照靈通，不是虗無。老氏或迷之，或權設，務絕人欲，故
X58n1031_p0729c05║指空界為道。空界中大風，即彼混沌一氣，故彼云道
X58n1031_p0729c06║生一也。金藏雲者，氣形之始，即太極也。雨下不流，陰
X58n1031_p0729c07║氣凝也。陰陽相合，方能生成矣。梵王界乃至須彌者，
X58n1031_p0729c08║彼之天也。滓濁者，地也。即一生二矣。二禪福盡下生，
X58n1031_p0729c09║即人也。即二生三，三才備矣。地餅已下，乃至種種，即
X58n1031_p0729c10║三生萬物。此當三皇已前，穴居野食，未有火化等。但
X58n1031_p0729c11║以其時無文字記載，故後人傳聞不明，展轉錯謬，諸
X58n1031_p0729c12║家著作種種異說。佛教又緣通明三千世界，不局大
X58n1031_p0729c13║唐，故內外教文不全同也。
X58n1031_p0729c14║道體寂照下。謂本覺真心，了了常知。故心要云：至
X58n1031_p0729c15║道本乎其心，心法本乎無住。無住心體，靈知不昧。
X58n1031_p0729c16║此乃自心靈明廓徹，豈是虗無耶？氣形之始下。陽
X58n1031_p0729c17║氣形兆也。易緯云：質形已具，謂之太極。一生二者。
X58n1031_p0729c18║通指上文一氣生天地之二也。三皇（伏羲、神農、黃帝）穴居。
X58n1031_p0729c19║即古人穴處而巢居矣。未有火化等。此言燧人氏
X58n1031_p0729c20║未攻木，出火卛，皆野食耳。種種異說下。按說天象，
X58n1031_p0729c21║有其四焉：一、天之名。劉熙釋名云：天，坦也。謂坦然
X58n1031_p0729c22║高而遠也。說文云：天，顛也。謂在人之顛頂也。二、天
X58n1031_p0729c23║之形。顓頊混法曰：天形圜也。物理論云：水之氣升
X58n1031_p0729c24║而為天。三、天之量。自天及地，計二億一萬六千七
X58n1031_p0730a01║百八十一里半。四、㳂古測天。黃帝以天象蓋焉。蔡
X58n1031_p0730a02║邑云：天無質狀也。據說地儀，亦有四焉：一、地之名。
X58n1031_p0730a03║春秋元命苞曰：地，易也。言養萬物，交易變化也。二、
X58n1031_p0730a04║地之器用。白虎通曰：地者，元氣所生，萬物之祖也。
X58n1031_p0730a05║河圖曰：天下有九區，區別九州也。三、地之量。夏禹
X58n1031_p0730a06║所理四海之內，地東西二萬八千里，南北二萬六
X58n1031_p0730a07║千里。四、地之形勢。楊泉云：夫土地皆有形名，而人
X58n1031_p0730a08║莫察焉。有龜龍體，有麟鳳貌。然上諸說，大抵得一
X58n1031_p0730a09║理趣，則便呼之到極。故曰：後人傳聞不明，展轉錯
X58n1031_p0730a10║謬耳。大唐。即高祖受隋之命，封唐國公。升帝，因號
X58n1031_p0730a11║大唐也。
X58n1031_p0730a12║住者，住劫亦經二十增減。壞者，壞劫亦二十增減，前
X58n1031_p0730a13║十九增減壞有情，後一增減壞器界，能壞者是火、水、
X58n1031_p0730a14║風等三災。空者，空劫亦二十增減中，空無世界及諸
X58n1031_p0730a15║有情也。
X58n1031_p0730a16║壞有情者，初阿鼻獄等，次鬼、畜。四州六欲皆怖火
X58n1031_p0730a17║災，不造欲界善惡等業，皆習二禪，死即上生，更不
X58n1031_p0730a18║生鬼、獄、天、人等。壞器界者，初日光四倍熱，次生三
X58n1031_p0730a19║日，乃至四、五，後七日並現，火洞然起，氣衝初禪，亦
X58n1031_p0730a20║上生，去能壞下。涅槃云：初禪內有覺觀，外有火災
X58n1031_p0730a21║壞之；二禪內有歡喜，外有水災壞之；三禪內有喘
X58n1031_p0730a22║息，外有風災壞之；四禪無此過患，諸災不及。
X58n1031_p0730a23║劫劫生生，輪迴不絕。無終無始，如汲井輪。
X58n1031_p0730a24║劫劫者，謂從劫至劫，生死不絕。纂要亦云：塵沙劫
X58n1031_p0730b01║波，莫之遏絕。下句舉喻可見。
X58n1031_p0730b02║（自注）道教只知今此世界未成時，一度空劫，云虗無混沌
X58n1031_p0730b03║一氣等，名為無始。不知空界已前，早經千千萬萬徧
X58n1031_p0730b04║成住壞空，終而復始。
X58n1031_p0730b05║（自注）故知佛教法中，小乘淺淺之教，已超外典深深之說，
X58n1031_p0730b06║都由不了此身本不是我。不是我者，謂此身本因色
X58n1031_p0730b07║心和合為相。
X58n1031_p0730b08║今推尋分析，色有地、水、火、風之四，心有受（能領納好惡之事）、
X58n1031_p0730b09║想（能取像者）、行（能造作者念念遷流）、識（能了別者）之四。若皆是我，即成八
X58n1031_p0730b10║我。
X58n1031_p0730b11║況地大中復有眾多，謂三百六十段骨一一各別，皮、
X58n1031_p0730b12║毛、筋、肉、肝、心、脾、腎各不相是，諸心數等亦各不同，見
X58n1031_p0730b13║不是聞，喜不是怒，展轉乃至八萬塵勞。既此有此眾
X58n1031_p0730b14║多之物，不知定取何者為我？若皆是我，我即百千。
X58n1031_p0730b15║各不相是（皮不是毛等）。八萬塵勞者，圓覺疏云：徧觀八
X58n1031_p0730b16║萬塵勞之眾。八萬舉其大數，諸經說塵勞門有八
X58n1031_p0730b17║萬四千。故淨名經云：八萬四千塵勞皆為侍者，謂
X58n1031_p0730b18║貪、瞋、癡等分，一中即有二萬一千，四中合有八萬
X58n1031_p0730b19║四千耳。
X58n1031_p0730b20║一身之中，多主紛亂，離此之外，復無別法，翻覆推我，
X58n1031_p0730b21║皆不可得。
X58n1031_p0730b22║便悟此身但是眾緣，似和合相，元無我人，為誰貪瞋，
X58n1031_p0730b23║為誰殺盜施戒（知苦諦也），遂不滯心於三界有漏善惡（斷集
X58n1031_p0730b24║諦也），但修無我觀智（道諦），以斷貪等，止息諸業，證得我空
X58n1031_p0730c01║真如（滅諦）。
X58n1031_p0730c02║但是眾緣者，即四大五蘊也。假和合相下，永嘉云：
X58n1031_p0730c03║四大五陰一一非我，和合亦無。
X58n1031_p0730c04║乃至得阿羅漢果，灰身滅智，方斷諸苦。
X58n1031_p0730c05║乃至者，謂不說前之三果，以三果皆是有餘。下句
X58n1031_p0730c06║辨無餘。灰身即指四大之形，滅智即絕四蘊之心，
X58n1031_p0730c07║方斷諸苦結歸無餘。
X58n1031_p0730c08║據此教中，以色心二法，及貪瞋癡，為根身器界之本
X58n1031_p0730c09║也。過去未來，更無別法為本。
X58n1031_p0730c10║今詰之曰：夫經生累世，為身本者，自體須無間斷。
X58n1031_p0730c11║經生累世下。累猶越也。圓覺鈔云：經生越世，永不
X58n1031_p0730c12║斷絕。即同此文，須無間斷耳。
X58n1031_p0730c13║今五識闕緣不起（根、境等為緣），意識有時不行（悶絕、睡眠、滅盡定、無
X58n1031_p0730c14║想定、無想天）。
X58n1031_p0730c15║意識不行，注文有五：一、悶絕，二、睡眠，三、滅盡定（即二
X58n1031_p0730c16║乘無漏定），四、無想定（即外道有漏定），五、無想天（即色界中一天）。
X58n1031_p0730c17║無色界天無此四大。
X58n1031_p0730c18║如何持得此身世世不絕？
X58n1031_p0731a01║是知專此教者，亦未原身。
X58n1031_p0731a02║亦未原身者，此教詮法唯辨六識，未說賴耶為身
X58n1031_p0731a03║本也。
X58n1031_p0731a04║三、大乘法相教者，說一切有情無始已來法爾有八
X58n1031_p0731a05║種識。
X58n1031_p0731a06║大乘法相教，即同禪詮序中第三將識破境教。彼
X58n1031_p0731a07║序云：生滅等法，不關真如，但各是眾生無始已來
X58n1031_p0731a08║（云云）。彼云眾生，即此文一切有情。而言法爾者，無
X58n1031_p0731a09║始常然，名為法爾。然此一教，即深密等經、唯識諸
X58n1031_p0731a10║論。其間廣明八識、二無我能變之識、所緣之境，具
X58n1031_p0731a11║如慈恩法師章門。今但引圓覺疏鈔，略辨原人本
X58n1031_p0731a12║耳。
X58n1031_p0731a13║於中第八阿賴耶識是其根本，頓變根身器界種子。
X58n1031_p0731a14║阿賴耶，此翻藏識，是一切眾生總報體，能含諸法
X58n1031_p0731a15║種子，故以為名。是則賴耶為能變能緣，三境為所
X58n1031_p0731a16║變所緣。根身則眼等五色根及根依處，種子即善、
X58n1031_p0731a17║惡、無記等三性種子，器界即山、河、大地等，斯皆第
X58n1031_p0731a18║八相分。然此相分皆為第八執受。執謂攝義、持義，
X58n1031_p0731a19║受謂領以為境、領生覺受。於中種子具三義：一、攝
X58n1031_p0731a20║為自體，二、持令不散，三、領以為境。根身具二，闕攝
X58n1031_p0731a21║為自體故；器界唯一，但領以為境故。故唯識云：不
X58n1031_p0731a22║可知執受處亦可種子、根身緣而執受，器世間量
X58n1031_p0731a23║但緣而非執受故。
X58n1031_p0731a24║轉生七識皆能變現，自分所緣都無實法。
X58n1031_p0731b01║自分所緣者，謂眼緣色、耳緣聲、鼻緣香、舌緣味、身
X58n1031_p0731b02║緣觸、意緣法、七緣見、八緣根種器界也。
X58n1031_p0731b03║如何變耶？
X58n1031_p0731b04║謂我法分別熏習力故，諸識生時變似我法，第六七
X58n1031_p0731b05║識無明覆故，緣此執為實我實法。
X58n1031_p0731b06║我法分別者，若依起信，前四麤中，第二相續相，即
X58n1031_p0731b07║法執分別。第四計名字相，即我執分別。其第一智
X58n1031_p0731b08║相，即法執俱生。第三執取相，即我執俱生。今但取
X58n1031_p0731b09║二執分別，妄心熏習之力耳。變似我法者，謂我法
X58n1031_p0731b10║二執本無，無而似有。故唯識論云：依此二分，施設
X58n1031_p0731b11║我法。（相見二分。）彼二離此，無所依故。（彼二我法，離此二分，無所依故。）第
X58n1031_p0731b12║六七識無明覆等，謂執我法者，是六七心所。當起
X58n1031_p0731b13║信中，二執分別，無明所覆矣。緣此執為實我實法
X58n1031_p0731b14║者，二十唯識偈云：唯識無境界，以無塵妄見。如人
X58n1031_p0731b15║目有翳，見毛月等事。（有本云：○執為實有，即實有我法也。）
X58n1031_p0731b16║如患（重病心惛，見異色人物也）夢（夢想所見可知）者，患夢力故，心似種種
X58n1031_p0731b17║外境相現，夢時執為實有外物，窹來方知唯夢所變。
X58n1031_p0731b18║如患夢下，若凖唯識論，即使幻化字文云：如幻夢
X58n1031_p0731b19║者，幻夢力故，心似種種外境相現，緣此執為實有
X58n1031_p0731b20║外境。彼意釋云：幻夢所見之物雖無，其夢幻則不
X58n1031_p0731b21║見無，是故有力變起妄境。若約病患之喻說者，如
X58n1031_p0731b22║人淨眼被風熱等翳，即見空華種種相貌。成唯識
X58n1031_p0731b23║論釋意云：空華雖無，其見華之翳眼非無。是則二
X58n1031_p0731b24║喻雖異，約法皆同耳。
X58n1031_p0731c01║我身亦爾，唯識所變，迷故執有我及諸境，由此起惑
X58n1031_p0731c02║造業，生死無窮（廣如前說）。
X58n1031_p0731c03║我身亦爾者，按禪詮序云：我此身相及外世界亦
X58n1031_p0731c04║復如是。彼序將識破境故雙明依正，此論原其身
X58n1031_p0731c05║本唯顯正報，故云我身亦爾。諸境即我所。注廣如
X58n1031_p0731c06║前說者，前文云：寶此我故，乃至三毒擊意發動身
X58n1031_p0731c07║口造一切業，業成難逃故受苦樂等身，劫劫生生
X58n1031_p0731c08║輪迴不絕也。
X58n1031_p0731c09║悟解此理，方知我身唯識所變，識為身本。
X58n1031_p0731c10║（自註）不了之義，如後所破。
X58n1031_p0731c11║四、大乘破相教者，破前大小乘法相之教，密顯後真
X58n1031_p0731c12║性空寂之理。
X58n1031_p0731c13║四、大乘破相教，即同禪詮序中密意破相顯性教。
X58n1031_p0731c14║若例彼三種佛教，證三宗禪心：前大乘法相教，證
X58n1031_p0731c15║息妄修心宗；此大乘破相教，證泯絕無寄宗；後一
X58n1031_p0731c16║乘顯性教，證直顯心性宗。破前下，小乘法相，即色
X58n1031_p0731c17║心三毒，為身根器界之本；大乘法相，即唯識頓變
X58n1031_p0731c18║三境，以賴耶為本。密顯後下，禪詮注云：意在顯性，
X58n1031_p0732a01║語乃破相，意不形於言中，故云密也。真性空寂之
X58n1031_p0732a02║理（約篇即直顯真源，約教即一乘顯性）。
X58n1031_p0732a03║（自注）破相之談，不唯諸部般若，徧在大乘經前之三教。依
X58n1031_p0732a04║次先後，此教隨執即破，無定時節。
X58n1031_p0732a05║故龍樹立二種般若：一、共，二、不共。共者，二乘同聞信
X58n1031_p0732a06║解，破二乘法執故；不共者，唯菩薩解，密顯佛性故。
X58n1031_p0732a07║故天竺戒賢、智光二論師，各立三時教，措此空教，或
X58n1031_p0732a08║云在唯識法相之前，或云在後，今意取後。
X58n1031_p0732a09║各立三時下，謂戒賢論師遠承彌勒、無著，近踵護
X58n1031_p0732a10║法、難陀，立三種教：初有教，即阿含等經；次空教，即
X58n1031_p0732a11║諸部般若；後中道教，即深密等經。前二非了義，後
X58n1031_p0732a12║一方為了義。智光論師遠承文殊、龍樹，近稟清目、
X58n1031_p0732a13║清辨，亦立三時教：初鹿苑，說小乘心境俱有；次說
X58n1031_p0732a14║法相，大乘境空心有；後說無相，大乘心境俱空。亦
X58n1031_p0732a15║前二非了義，後一為了義。在唯識法相前，即戒賢
X58n1031_p0732a16║論師；或云在後，即智光論師。
X58n1031_p0732a17║將欲破之，先詰之曰：所變之境既妄，能變之識豈真？
X58n1031_p0732a18║所變之境既妄者，即圓覺鈔喻云：胡蝶之相，即全
X58n1031_p0732a19║空無也。能變之識豈真者，則胡蝶之想，豈獨是有乎？
X58n1031_p0732a20║若言一有一無者（此下却將彼喻破之）。
X58n1031_p0732a21║則夢想與所見物應異。
X58n1031_p0732a22║如莊周睡時，夢見身為胡蝶，在花園中。
X58n1031_p0732a23║異則夢不是物，物不是夢，窹來夢滅，其物應在。
X58n1031_p0732a24║夢不是物，物不是夢者，如夢非蝶，蝶亦非夢也。窹
X58n1031_p0732b01║來夢滅，其物應在，應云窹來夢滅，胡蝶應在，以二
X58n1031_p0732b02║物真妄別故。
X58n1031_p0732b03║又物若非夢，應是真物；夢若非物，以何為相？
X58n1031_p0732b04║又物下四句，但以物字為蝶字，讀之即帖喻明矣。
X58n1031_p0732b05║故知夢時則夢想夢物，似能見所見之殊，據理則同
X58n1031_p0732b06║一虗妄，都無所有。
X58n1031_p0732b07║故知下應云夢想與胡蝶相似，能見所見之殊，其
X58n1031_p0732b08║實一體也。
X58n1031_p0732b09║
X58n1031_p0732b10║原人論發微錄第二