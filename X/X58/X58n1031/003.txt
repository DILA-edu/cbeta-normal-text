X58n1031_p0732b11║
X58n1031_p0732b12║
X58n1031_p0732b13║
X58n1031_p0732b14║原人論發微錄第三
X58n1031_p0732b15║
X58n1031_p0732b16║諸識亦爾，以皆假託眾緣無自性故。
X58n1031_p0732b17║故中觀論云：未曾有一法，不從因緣生。是故一切法，
X58n1031_p0732b18║無不是空者。又云：因緣所生法，我說即是空。起信論
X58n1031_p0732b19║云：一切諸法，唯依妄念而有差別。若離心念，即無一
X58n1031_p0732b20║切境界之相。經云：凡所有相，皆是虗妄。離一切相，即
X58n1031_p0732b21║名諸佛。（如此等文，徧大乘藏。）
X58n1031_p0732b22║是知心境皆空，方是大乘實理。
X58n1031_p0732b23║方是大乘實理者，先縱之，乃是但空之實理也。不
X58n1031_p0732b24║了之義，後文奪破。
X58n1031_p0732c01║若約此原身，身元是空，空即是本。
X58n1031_p0732c02║今復詰此教曰：若心境皆無，知無者誰？
X58n1031_p0732c03║知無者誰？此一句出秦王答書。彼云：諸家通第一
X58n1031_p0732c04║義諦，皆云廓然空寂，無有聖人。若無聖人，知無者
X58n1031_p0732c05║誰？今論主借其語勢，破心境俱無矣。
X58n1031_p0732c06║又若都無實法，依何現諸虗妄？
X58n1031_p0732c07║且現見世間虗妄物，未有不依實法而能起者。
X58n1031_p0732c08║如無濕性不變之水，何有虗妄假相之波？若無淨明
X58n1031_p0732c09║不變之鏡，何有種種虗假之影？
X58n1031_p0732c10║如無下濕性之水，淨明之鏡，皆喻本有性淨真心。
X58n1031_p0732c11║又前說夢相、夢境同虗妄者，誠如所言。
X58n1031_p0732c12║然此虗妄之夢，必因睡眠之人。
X58n1031_p0732c13║必因睡眠之人，即性淨真心，亦合前莊周睡時本
X58n1031_p0732c14║心耳。
X58n1031_p0732c15║今既心境皆空，未審依何妄現？
X58n1031_p0732c16║故知此教但破執情，亦未明顯真靈之性。
X58n1031_p0732c17║故法鼓經云：一切空經是有餘說。（有餘者，餘義未了也。）大品經
X58n1031_p0732c18║云：空是大乘之初門。
X58n1031_p0733a01║上之四教，展轉相望，前淺後深。
X58n1031_p0733a02║前淺後深者，以人天教唯齊業報，小乘教齊後四
X58n1031_p0733a03║麁，法相教極於三細，破相教密顯真性，是則人天
X58n1031_p0733a04║唯淺、破相唯深，中間二教互論淺深，謂望前則深、
X58n1031_p0733a05║望後則淺也。
X58n1031_p0733a06║若且習之，自知未了，名之為淺。若執為了，即名為偏。
X58n1031_p0733a07║故就習人云偏淺也。
X58n1031_p0733a08║真顯真源第三
X58n1031_p0733a09║源之一字，喻一切眾生本覺真性也。在萬法為依
X58n1031_p0733a10║正之源，在眾生為迷悟之源，在菩薩為萬行之源，
X58n1031_p0733a11║在諸佛為萬德之源。
X58n1031_p0733a12║五、一乘顯性教者，說一切有情，皆有本覺真心，無始
X58n1031_p0733a13║已來，常住清淨，昭昭不昧，了了常知，亦名佛性，亦名
X58n1031_p0733a14║如來藏。
X58n1031_p0733a15║一乘顯性教，即同禪詮序中顯示真心即性教。彼
X58n1031_p0733a16║對禪宗直顯心性宗，故云即性。此超第三法相、第
X58n1031_p0733a17║四破相，故云顯性。又異大乘偏淺，故標一乘。（大乘法相
X58n1031_p0733a18║在生滅門，極於三細；大乘破相在真如門，密顯空義，皆偏淺耳。）說一切下，此就真
X58n1031_p0733a19║如性徧一切眾生，皆有本覺真心也。大經云：法性
X58n1031_p0733a20║徧在一切處，一切眾生及國土。智論云：白石有銀
X58n1031_p0733a21║性，黃石有金性，一切眾生有涅槃性。斯皆良證也。
X58n1031_p0733a22║無始已來常住清淨者，起信云：一切眾生本來常
X58n1031_p0733a23║住。又云：不失不壞，常住一心。從本已來一切染法
X58n1031_p0733a24║不相應故，故云清淨。然清淨有其二義。無上依經
X58n1031_p0733b01║云：一者自性清淨，是其通相；二者離垢清淨，是其
X58n1031_p0733b02║別相。寶性論中亦有二義：一自性清淨，謂性淨解
X58n1031_p0733b03║脫；二離垢清淨，謂離障解脫。今云常住清淨，即通
X58n1031_p0733b04║相性淨解脫也。昭昭不昧了了常知者，華嚴？回向
X58n1031_p0733b05║品云：真如照明為性，故云不昧。此言知者，不是證
X58n1031_p0733b06║知。意說真性不同虗空木石，故云知也。非如緣境
X58n1031_p0733b07║分別之識，非如照體了達之智，直是真如之性自
X58n1031_p0733b08║然常知。故馬鳴菩薩云：真如者，自體真實識知義
X58n1031_p0733b09║故。亦名佛性下，是諸佛萬德之源，故名佛性；是眾
X58n1031_p0733b10║生迷悟之源，故名如來藏。（釋上文義，多依禪詮，兼取賢首教義章。）
X58n1031_p0733b11║從無始際，妄想翳之，不自覺知，但認凡質，故耽著結
X58n1031_p0733b12║業，受生死苦。
X58n1031_p0733b13║從無始際，妄想翳之者，際，時也；翳，障也。妄想即無
X58n1031_p0733b14║明。起信云：從無始時來，皆因無明所熏習故。又染
X58n1031_p0733b15║心義，名煩惱礙，能障真如根本智故。不自覺知者，
X58n1031_p0733b16║十地論云：真樂本有，失而不知；妄苦本空，得而不
X58n1031_p0733b17║覺。但認下，向明妄想，即法執所知障也。但認凡質，
X58n1031_p0733b18║即我執煩惱障。質，身也。耽著結業，即業障。受生死
X58n1031_p0733b19║苦，即報障。
X58n1031_p0733b20║大覺愍之，說一切皆空，又開示靈覺真心清淨，全同
X58n1031_p0733b21║諸佛。
X58n1031_p0733b22║大覺即世尊，故詮序云：感而即通，名大覺尊。愍，悲
X58n1031_p0733b23║也。說一切皆空者，以世間生死、出世涅槃，一切皆
X58n1031_p0733b24║空。此敘前破相也。開示靈覺下，正述顯性。問明品
X58n1031_p0733c01║云：其性本清淨，開示諸眾生，全同諸佛者。清涼疏
X58n1031_p0733c02║云：凡厥生靈，皆含佛智，圓滿普法，無不備矣。
X58n1031_p0733c03║故華嚴經云：佛子！無一眾生而不具足如來智慧，但
X58n1031_p0733c04║以妄想執著而不證得。若離妄想，一切智、自然智、無
X58n1031_p0733c05║礙智即得現前。
X58n1031_p0733c06║故華嚴下，此皆出現品開物因性。經文但以等者，
X58n1031_p0733c07║具云但以妄想顛倒執著。釋曰：凡夫妄想權小，執
X58n1031_p0733c08║著顛倒通二。
X58n1031_p0733c09║便舉一塵含大千經卷之喻，塵況眾生，經況佛智。
X58n1031_p0733c10║便舉一塵下。大經云：譬如有大經卷（喻佛智慧），量等三
X58n1031_p0733c11║千大千世界（智體無邊廓周法界），書寫三千大千世界事，一
X58n1031_p0733c12║切皆盡（喻體上本有恒沙功德恒沙妙用也）。此大經卷雖復量等大
X58n1031_p0733c13║千世界，而全住在一微塵中（喻佛智全在眾生身中圓滿具足也）。如
X58n1031_p0733c14║是一塵（舉一眾生為例），一切微塵皆亦如是，故云塵況眾
X58n1031_p0733c15║生也。
X58n1031_p0733c16║次後又云：爾時，如來普觀法界一切眾生而作是言：
X58n1031_p0733c17║奇哉，奇哉！此諸眾生云何具有如來智慧，迷惑不見？
X58n1031_p0733c18║我當教以聖道，令其永離妄想，自於身中得見如來
X58n1031_p0733c19║廣大智慧，與佛無異。
X58n1031_p0733c20║教以聖道者，即教彼眾生修習聖道。道，因也，謂六
X58n1031_p0733c21║波羅蜜、三十七道品也。
X58n1031_p0733c22║評曰：我等多劫未遇真宗，不解反自原身，但執虗妄
X58n1031_p0733c23║之相，甘認凡下或畜或人。
X58n1031_p0733c24║評，量也。真宗即佛教。但執下，圓覺云：妄認四大為
X58n1031_p0734a01║自身相，六塵緣影為自心相。故結云甘認凡夫下
X58n1031_p0734a02║類矣。
X58n1031_p0734a03║今約至教原之，方覺本來是佛。
X58n1031_p0734a04║至教者，佛教至極之談，即指華嚴也。本來是佛者，
X58n1031_p0734a05║圓覺疏云：心本是佛，由念起以漂沈。出現品云：如
X58n1031_p0734a06║知眾生本來成佛。
X58n1031_p0734a07║故須行依佛行，心契佛心，返本還源，斷除凡習，損之
X58n1031_p0734a08║又損，以至無為，自然應用恒沙，名之曰佛。
X58n1031_p0734a09║故須下。清涼心要云：若任運以寂知，則眾行爰起。
X58n1031_p0734a10║即行依佛行也。若無心而忘照，則萬累都損。即心
X58n1031_p0734a11║契佛心也。還本還源者。大疏云：令諸眾生還本還
X58n1031_p0734a12║源，窮未來際無有休息。凡習即凡夫習氣。損之下。
X58n1031_p0734a13║以為道日損，惑也；為學日益，智也。損之又損之，則
X58n1031_p0734a14║寂照現前自然應接，恒沙之機非佛而何？
X58n1031_p0734a15║當知迷悟，同一真心。大哉妙門，原人至此。
X58n1031_p0734a16║迷悟同一真心者，迷即眾生，悟即諸佛。大經云：心
X58n1031_p0734a17║佛及眾生，是三無差別。故云同一也。大哉即仰歎
X58n1031_p0734a18║之辭，妙門即絕思之稱。
X58n1031_p0734a19║（自注）然佛說前五教，或漸或頓。
X58n1031_p0734a20║或漸或頓者，詮序云：轉凡成聖即漸，從迷而悟即
X58n1031_p0734a21║頓。
X58n1031_p0734a22║若有中下之機，則從淺至深，漸漸誘接。先說初教，令
X58n1031_p0734a23║離惡住善。次說二三，令離染住淨。後談四五，破相顯
X58n1031_p0734a24║性，會權歸實，依實教修，乃至成佛。
X58n1031_p0734b01║中下之機，通取漸修漸悟，以明中下。離惡住善，即
X58n1031_p0734b02║人天教離十惡修十善也。離染住淨者，小乘即離
X58n1031_p0734b03║煩惱染，住我空之淨。法相即離所知之染，住法空
X58n1031_p0734b04║之淨。會權歸實，即會破相之權，歸顯性之實也。
X58n1031_p0734b05║若上上根智，則從本至末，謂初便依第五頓指一真
X58n1031_p0734b06║心體。心體既顯，自覺一切皆是虗妄，本來空寂。但以
X58n1031_p0734b07║迷故，託真而起，須似悟真之智，斷惡修善，息妄歸真，
X58n1031_p0734b08║妄盡真圓，名法身佛。
X58n1031_p0734b09║若上上根智至本來空寂，即頓悟也。從但以迷故
X58n1031_p0734b10║已下之文，即漸修也。由迷無明為妄惑，悟妄惑為
X58n1031_p0734b11║真智，悟真之智為能斷，妄惑之惡為所斷。餘如文。
X58n1031_p0734b12║會通本末第四（會前所斥同歸一源皆為正義）。
X58n1031_p0734b13║會通本末者，末即第一斥迷執，第二斥偏淺，本即
X58n1031_p0734b14║第三直顯真源，故云會前所斥同歸一源。
X58n1031_p0734b15║真性雖為身本，生起蓋有因由，不可無端忽成身相。
X58n1031_p0734b16║真性雖為身本者，即躡前顯性教云：一切有情皆
X58n1031_p0734b17║有本覺真心也。生起蓋有因由者，言迷真生妄，心
X58n1031_p0734b18║有所因，故起信云：不如實知真如法一，不覺心起。
X58n1031_p0734b19║此則起妄之由也。不可下，推其身本，即現相中根
X58n1031_p0734b20║身，是忽成身相也。
X58n1031_p0734b21║但緣前宗未了，所以節節斥之。
X58n1031_p0734b22║但緣前宗下，始自迷執宗，終至破相宗，有五節矣。
X58n1031_p0734b23║今將本末會通，乃至儒道亦是。（初唯第五性教所說，從後段已去節級，方
X58n1031_p0734b24║同諸教，各如注記。）
X58n1031_p0734c01║謂初唯一真靈性。
X58n1031_p0734c02║謂初下。起信云：所言法者，謂眾生心。眾謂四聖，生
X58n1031_p0734c03║謂六凡。詮序云：凡夫聖賢，根本悉是靈明清淨一
X58n1031_p0734c04║法界心（即同此文一真靈性）。
X58n1031_p0734c05║不生不滅，不增不減，不變不易。
X58n1031_p0734c06║不生下。起信云：所謂心性不生不滅，無有變異，乃
X58n1031_p0734c07║至離念境界，唯證相應。（上但攝引論文，或引禪詮序為證。）
X58n1031_p0734c08║眾生無始迷睡，不自覺之，由隱覆故，名如來藏。依如
X58n1031_p0734c09║來藏故，有生滅心相（自此方是第四教，亦同破此已生滅諸相）。
X58n1031_p0734c10║眾生下。起信云：心生滅者，依如來藏故，有生滅心。
X58n1031_p0734c11║無始迷睡，即法、喻雙標。論云：猶如迷人，依方故迷。
X58n1031_p0734c12║迷喻無明，方喻覺性。若準前文云：然此虗妄之夢，
X58n1031_p0734c13║必因睡眠之人。則睡喻覺性，夢喻妄識，皆生滅門
X58n1031_p0734c14║耳。注亦同下。應云：亦同破此，已有生滅諸相。諸相
X58n1031_p0734c15║即垢、淨、增、減。故心經云：是諸法空相，不生不滅，不
X58n1031_p0734c16║垢不淨，不增不減。正同此也。
X58n1031_p0734c17║所謂不生不滅真心，與生滅妄想和合，非一非異，名
X58n1031_p0734c18║為阿賴耶識。
X58n1031_p0735a01║所謂下。起信云：所謂不生不滅與生滅和合。今云
X58n1031_p0735a02║真心即不生滅如來藏，妄想即生滅心相。故十地
X58n1031_p0735a03║論云：唯真不生，單妄不成。真妄和合，方有所為。
X58n1031_p0735a04║此識有覺、不覺二義（此下方是第三法相，教中亦同所說）。
X58n1031_p0735a05║此識下。起信論云：此識有二種義：一者、覺義，謂心
X58n1031_p0735a06║體離念；二者、不覺義，謂不如實知。詮序云：覺是三
X58n1031_p0735a07║乘賢聖之本，不覺是六道凡夫之本。
X58n1031_p0735a08║依不覺故，最初動念，名為業相。
X58n1031_p0735a09║依不下。起信云：一者、無明業相，以依不覺故心動，
X58n1031_p0735a10║說名為業，即此云最初動念也。二者、能見相，以依
X58n1031_p0735a11║動故能見，即此云轉成能見之識也。三者、境界相，
X58n1031_p0735a12║以依能見故境界妄現，即此云境界相現也。
X58n1031_p0735a13║又不覺此念本無故，轉成能見之識及所見境界相
X58n1031_p0735a14║現。又不覺此境從自心妄現，執為定有，名為法執（此下
X58n1031_p0735a15║方是第二，小乘教中亦同所說）。
X58n1031_p0735a16║又不下。起信云：智相依於境界，心起分別。即此云
X58n1031_p0735a17║從自心妄現也。又云：相續相依於智故，生於苦樂。
X58n1031_p0735a18║即此云執為定有也。
X58n1031_p0735a19║執此等故，遂見自他之殊，便成我執。
X58n1031_p0735a20║執此下。起信云執取相，依於相續緣念境界，即此
X58n1031_p0735a21║云遂見自他之殊也。
X58n1031_p0735a22║執我相故，貪愛順情諸境欲以潤我，瞋嫌違情諸境
X58n1031_p0735a23║恐相損惱，愚癡之情展轉增長（此下方是第一人，天教中亦同所說）。
X58n1031_p0735a24║執我下。起信云：計名字相依於妄執分別，即此云
X58n1031_p0735b01║貪愛瞋嫌愚癡之情也。
X58n1031_p0735b02║故殺、盜等心神，乘此之惡業，生地獄、鬼、畜等中。
X58n1031_p0735b03║故殺下。起信云：起業相依於名字，尋名取著造種
X58n1031_p0735b04║種業。（善惡二業，其善業在次文。）又云：業繫苦相，以依業受報不
X58n1031_p0735b05║自在故。（苦樂二報，樂報亦在次文。）釋云：惡業即此殺盜等等者，
X58n1031_p0735b06║以十惡中但言殺盜之二等，取餘八也。心神即妄
X58n1031_p0735b07║心神識也。苦報即此云地獄鬼畜也。
X58n1031_p0735b08║復有怖此苦者，或性善者，行施戒等心神，乘此善業，
X58n1031_p0735b09║運於中陰，入母胎中（此下方是儒道二教，亦同所說）。
X58n1031_p0735b10║復有下。謂有怖三塗之苦者，行施戒等。言等者，等
X58n1031_p0735b11║取餘善也。乘者，乘者乘因感果也。中陰者，謂此陰
X58n1031_p0735b12║既滅彼陰未生，故於中陰入母胎中，即人趣樂報
X58n1031_p0735b13║也。
X58n1031_p0735b14║稟氣受質（會彼所說，以氣為本），氣則頓具四大，漸成諸根；心則
X58n1031_p0735b15║頓具四蘊，漸成諸識。十月滿足，生來名人，即我等今
X58n1031_p0735b16║者身心是也。
X58n1031_p0735b17║稟氣受質者，質，身也。以氣為本者，前文云：萬物與
X58n1031_p0735b18║人皆氣為本。漸成諸根者，如佛為難陀廣說胎相，
X58n1031_p0735b19║在母胎中三十五箇七日人相具足，即漸成也。諸
X58n1031_p0735b20║根即五根，諸識即五識。十月滿足者，或云計日即
X58n1031_p0735b21║唯九月，如摭華鈔辨之。
X58n1031_p0735b22║故知身心各有其本，二類和合，方成一人。
X58n1031_p0735b23║二頭下，身即四大，心即四蘊，此二和合，方成人耳。
X58n1031_p0735b24║天、修羅等，大同於此。
X58n1031_p0735c01║大同於此者，人道既以身心和合，餘之五趣亦皆
X58n1031_p0735c02║大同。又若鬼趣色蘊，人見不及非非天，唯有細色，
X58n1031_p0735c03║是亦小異。
X58n1031_p0735c04║然雖因引業受得此身，復由滿業故，貴賤、貧富、壽夭、
X58n1031_p0735c05║病健、盛衰、苦樂。
X58n1031_p0735c06║然雖下，俱舍云：引業，引一生多，業能圓滿，猶如繢
X58n1031_p0735c07║像，先圖形狀，後填眾彩。受得此身，即先圖形狀也；
X58n1031_p0735c08║貴賤貧富，即後填眾彩也。然其引業能造之思，要
X58n1031_p0735c09║是第六意識所起；若其滿業能造之思，從五識起。
X58n1031_p0735c10║又此引滿二業，亦名總別二報。總別交絡，有其四
X58n1031_p0735c11║句：一、總報善，別報不善，謂人受貧窮疾病等；二、總
X58n1031_p0735c12║報不善，別報善，謂畜生有肥好等；三、總別俱善，謂
X58n1031_p0735c13║人受富貴等；四、俱不善，謂畜生有盲跛者。今此既
X58n1031_p0735c14║原人身，唯取第一句人受貧窮疾病，即同此文貧
X58n1031_p0735c15║賤病苦也；第三句人受富貴等，即同此文富貴盛
X58n1031_p0735c16║樂也。其第二、第四兩句，既是畜生總別二報，故不
X58n1031_p0735c17║引配耳。
X58n1031_p0735c18║謂前生敬慢為因，今感貴賤之果，乃至仁壽殺夭，施
X58n1031_p0736a01║富慳貪，種種別報，不可具述。
X58n1031_p0736a02║謂前下，前生敬人為因，今感尊貴為果；前生慢人
X58n1031_p0736a03║為因，今感卑賤為果；乃至前生行仁為因，今感長
X58n1031_p0736a04║壽為果。餘皆例之。
X58n1031_p0736a05║是以此身或有無惡自禍，無善自福，不仁而壽，不殺
X58n1031_p0736a06║而夭等者，皆是前生滿業已定，故今世不同，所作自
X58n1031_p0736a07║然如然。
X58n1031_p0736a08║自然如然者，言非使之然也。
X58n1031_p0736a09║外學者不知前世，但據目覩，唯執自然（會彼所說自然為本）。
X58n1031_p0736a10║自然為本者，前文云：萬物皆是自然生化。
X58n1031_p0736a11║復有前生少者修善，老而造惡，或少惡老善故。今世
X58n1031_p0736a12║少小富貴而樂，老大貧賤而苦，或少貧苦老富貴等。
X58n1031_p0736a13║復有下，文有四句，皆隔句以示因果：前生下，初句
X58n1031_p0736a14║為因；故今下，第三句為果；第二句，或前生少惡、老
X58n1031_p0736a15║善為因；第四句，或今世少貧苦、老富貴為果。
X58n1031_p0736a16║故外學者，唯執否泰由於時運（會彼所說，皆由天命）。
X58n1031_p0736a17║否、泰者，周易二卦之名也。否者，天地不交而萬物
X58n1031_p0736a18║不通也。（二氣不接，萬物塞矣。）泰者，天地交而萬物通也。（二氣交感，
X58n1031_p0736a19║萬物乃通。）故離卦云：否、泰，反其類也。由於時運者，時塞
X58n1031_p0736a20║即止，否也；時行即通，泰也。　注皆由天命者，前文
X58n1031_p0736a21║云：貴賤苦樂，皆稟於天，由於時命耳。
X58n1031_p0736a22║然所稟之氣，展轉推本，即混一之元氣也。所起之心，
X58n1031_p0736a23║展轉窮源，即真一之靈心也。
X58n1031_p0736a24║所稟之氣，即稟二氣受身也。展轉推本者，推於萬
X58n1031_p0736b01║物，本乎天地，推於天地，本乎元氣也。所起之心，即
X58n1031_p0736b02║六識之心也。展轉窮源者，窮前六識本乎末那，窮
X58n1031_p0736b03║第七末那本乎賴耶，窮第八賴耶本乎一心源也。
X58n1031_p0736b04║究實言之，心外的無別法，元氣亦從心之所變，屬前
X58n1031_p0736b05║轉識所見之境，是阿賴耶相分所攝。
X58n1031_p0736b06║心外下即真心外，的無別法，以總該萬有，即是一
X58n1031_p0736b07║心矣。從心下即真心，隨緣也。相分所攝，謂元氣屬
X58n1031_p0736b08║相分攝耳。
X58n1031_p0736b09║從初一念業相分為心境之二。
X58n1031_p0736b10║初一念即三細中第一業相，心即第二轉相，境即
X58n1031_p0736b11║第三現相。
X58n1031_p0736b12║心既從細至麤，展轉妄計，乃至造業（如前敘列）。境亦從微
X58n1031_p0736b13║至著，展轉變起，乃至天地。
X58n1031_p0736b14║心既從細至麤者，謂轉相從業相起也。以業相是
X58n1031_p0736b15║細中之細，轉相是細中之麤耳。展轉妄計，即六麤
X58n1031_p0736b16║中智相。相續執取，計名四麤也。乃至造業，即第五
X58n1031_p0736b17║麤起業相也。其第六麤業計苦相，即下文業成即
X58n1031_p0736b18║身成也。注如前敘列者，即前文始自顯一心，乃至
X58n1031_p0736b19║第五人天齊業報是也。境亦從微至著者，謂現相
X58n1031_p0736b20║亦從轉相起也。微著，即麤細變其文耳。展轉變起，
X58n1031_p0736b21║即根身種子。乃至天地，即器世間。
X58n1031_p0736b22║即彼始自大易，五重運轉，乃至太極，太極生兩儀。
X58n1031_p0736b23║注：即彼者，指儒教也。易緯曰：氣象未分，謂之太易；
X58n1031_p0736b24║元氣始萌，謂之太初；氣形之端，謂之太始；形變有
X58n1031_p0736c01║質，謂之太素；形質已具，謂之太極。彼五重運轉，例
X58n1031_p0736c02║此從微至著也。
X58n1031_p0736c03║彼說自然大道，如此說真性，其實但是一念能變見
X58n1031_p0736c04║分。
X58n1031_p0736c05║彼說下，指道教也。能變見分，即第二轉相。
X58n1031_p0736c06║彼云元氣，如此說一念初動，其實但是境界之相。
X58n1031_p0736c07║元氣，儒道二教皆宗之。一念初動，即第一業相。境
X58n1031_p0736c08║界之相，即第三現相耳。
X58n1031_p0736c09║業既成熟，即從父母稟受二氣，與業識和合，成就人
X58n1031_p0736c10║身。
X58n1031_p0736c11║業既下。謂過去已熟之業為因，此世父母赤白二
X58n1031_p0736c12║氣為緣，與初念業識和合，漸成人耳。
X58n1031_p0736c13║據此，則心識所變之境，乃成二分，一分即與心識和
X58n1031_p0736c14║合成人，一分不與心合，即是天地山河國邑。
X58n1031_p0736c15║心識，即業識也。與識和合，即心有知覺；不與心合，
X58n1031_p0736c16║即想枯澄凝。故楞嚴云：想澄成國土（即此文云天地國邑），知
X58n1031_p0736c17║覺乃眾生（即此文云和合成人）。若對三境和合成人，即根身
X58n1031_p0736c18║種子；天地國邑，即器世間。裴相序亦云：內為筋骸
X58n1031_p0737a01║所括，外為山河所眩。可以例釋。
X58n1031_p0737a02║三才中唯人靈者，由與心神合也。
X58n1031_p0737a03║佛說內四大與外四大不同，正是此也。
X58n1031_p0737a04║內外四大者，內謂自他身內所有堅者，即毛髮等。
X58n1031_p0737a05║外謂自他身外所有堅者，即土石等。地大既爾，餘
X58n1031_p0737a06║之三大亦然。不同者，和合與不和合也。
X58n1031_p0737a07║哀哉寡學，異執紛然。
X58n1031_p0737a08║哀哉，悲歎之辭。寡者，許慎曰：少也。學者，楊雄曰：覺
X58n1031_p0737a09║也。紛然，亂貌。通而言之，少學之人，異端妄執，紛然
X58n1031_p0737a10║而亂。故肇公云：異端之論，紛然久矣。或謂通惠云：
X58n1031_p0737a11║臣實慙寡學，空老年齡。此乃臣下對天子之謙辭
X58n1031_p0737a12║耳。
X58n1031_p0737a13║寄語道流，欲成佛者，必須洞明麤細本末，方能棄末
X58n1031_p0737a14║歸本，反照心源。
X58n1031_p0737a15║寄語道流，即學道之流。無外亦云寄言後哲，宜乎
X58n1031_p0737a16║介懷。麤細約惑，次文辨之。本末約教，謂棄前二篇
X58n1031_p0737a17║之末，歸直顯真源之本，故云變照心源也。
X58n1031_p0737a18║麤盡細除，靈性顯現，無法不達，名法報身。自然應現
X58n1031_p0737a19║無窮，名化身佛。
X58n1031_p0737a20║麤盡細除，即起信隨分、究竟二覺。論云：念無住相，
X58n1031_p0737a21║以離分別麤念相故，名隨分覺。又云：覺心初起，心
X58n1031_p0737a22║無初相，以遠離微細念故，名究竟覺。靈性即法身，
X58n1031_p0737a23║故論云：法身顯現自然，而有不思議業種種之用。
X58n1031_p0737a24║故云無法不達也。法身是理，報身是智，理智冥合，
X58n1031_p0737b01║如珠與光，即發化用，故曰應現無窮矣。
X58n1031_p0737b02║
X58n1031_p0737b03║原人論發微錄（終）
X58n1031_p0737b04║
X58n1031_p0737b05║
X58n1031_p0737b06║
X58n1031_p0737b07║秀州嘉興縣清風卿青墽鎮居住清信弟子莫侁，
X58n1031_p0737b08║謹施淨財一十五貫文足開
X58n1031_p0737b09║原人論發微錄一卷，仍印三十卷，捨入
X58n1031_p0737b10║本鎮密印寺寶閣講院賢首教藏。集茲
X58n1031_p0737b11║勝因，用答　母親蘇十娘腹，有育之恩，劬勞之德。
X58n1031_p0737b12║謹願。
X58n1031_p0737b13║雲間善住寶閣法孫比丘　晉倦　勾當。
X58n1031_p0737b14║青墽密印寺傳天台教觀普光大師　道湘勸緣
X58n1031_p0737b15║延文。三秊（戊戌）十一月八日，於東寺西院僧坊寫點
X58n1031_p0737b16║訖。同十二日一校了。
X58n1031_p0737b17║杲寶（生五十三）