X58n1032_p0738a01║
X58n1032_p0738a02║
X58n1032_p0738a03║
X58n1032_p0738a04║
X58n1032_p0738a05║No. 1032-A
X58n1032_p0738a06║ 華嚴原人論解序
X58n1032_p0738a07║
X58n1032_p0738a08║長安大開元寺講經論沙門　圓覺　撰
X58n1032_p0738a09║三聖立言，殊途妙契；羣賢著述，隨教異宗。致令執指
X58n1032_p0738a10║之徒，競成齟齬。至若尋流討本，而得其歸趣者，蓋亦
X58n1032_p0738a11║鮮矣。有唐圭峰禪師憫之，於是稽外內之聖心，賾半
X58n1032_p0738a12║滿之幽致，製斯雅論，目曰原人。文啟四門，義該眾美，
X58n1032_p0738a13║將使息其異見，示彼真歸，不假他求，直捷令悟。觀其
X58n1032_p0738a14║抑揚研覈，引證會通，辯而不華，周而不比，精深切當，
X58n1032_p0738a15║簡妙嚴明。𤀹畎澮以距川，導江河而注海，誠謂生靈
X58n1032_p0738a16║妙本之指南矣。自非高明圓暢，深造聖賢之閫閾，能
X58n1032_p0738a17║如是乎？裴相國嘗云：如來為說教之主，吾師為會教
X58n1032_p0738a18║之人。信哉！裴公既序之於前，屏山李君復題之於後，
X58n1032_p0738a19║萬松禪老又開九對十八重以贊其說。三賢皆達道
X58n1032_p0738a20║之士，不妄許可，自非理歸至當，豈君子亦黨乎？竊嘗
X58n1032_p0738a21║考諸圭峰箋註經論，詮示禪宗，逮百十餘卷，唯華嚴、
X58n1032_p0738a22║圓覺、金剛、般若等章疏盛行于世，獨恨斯文之未有
X58n1032_p0738a23║以發明者。餘曩在長安，嘗以講誦之暇，采摭諸說，聊
X58n1032_p0738a24║為訓解。初欲附於文下，然恐與論註相濫，故別書之，
X58n1032_p0738b01║藏諸篋笥，自備觀覧。暨抵京師，因學徒諮請，輒復敘
X58n1032_p0738b02║其梗概於篇首。文雖淟涊，義似有宗，欲知吾人之所
X58n1032_p0738b03║以為人者，得不留神於是書。旹至治壬戌四月既望
X58n1032_p0738b04║敘于京師萬安之東軒
X58n1032_p0738b05║
X58n1032_p0738b06║
X58n1032_p0738b07║
X58n1032_p0738b08║
X58n1032_p0738b09║
X58n1032_p0738b10║
X58n1032_p0738b11║
X58n1032_p0738b12║
X58n1032_p0738b13║
X58n1032_p0738b14║
X58n1032_p0738b15║
X58n1032_p0738b16║
X58n1032_p0738b17║
X58n1032_p0738b18║
X58n1032_p0738b19║
X58n1032_p0738b20║
X58n1032_p0738b21║
X58n1032_p0738b22║
X58n1032_p0738b23║
X58n1032_p0738b24║
X58n1032_p0738c01║
X58n1032_p0738c02║
X58n1032_p0738c03║
X58n1032_p0738c04║
X58n1032_p0738c05║No. 1032
X58n1032_p0738c06║華嚴原人論解卷上
X58n1032_p0738c07║
X58n1032_p0738c08║長安大開元寺講經論沙門　圓覺述
X58n1032_p0738c09║△將解此論，大分為四：初題目，次撰人，三敘引，四
X58n1032_p0738c10║本文。顯目復二：初解正題，後解并序。今初，正題。
X58n1032_p0738c11║華嚴原人論。
X58n1032_p0738c12║華嚴二字所宗之經，原人論者，正顯所造。所宗經
X58n1032_p0738c13║者，具云大方廣佛華嚴經。清凉大師云：大方廣所
X58n1032_p0738c14║證之法，佛華嚴能證之人。所證法中具三大故：大
X58n1032_p0738c15║者，體大；方者，相大；廣者，用大。能證人中有因有果，
X58n1032_p0738c16║華嚴是因，佛是果故。華即普賢萬行，嚴即文殊大
X58n1032_p0738c17║智，謂以大智為主，運於萬行，嚴大方廣本有之法，
X58n1032_p0738c18║成毗盧遮那十身佛果故。經之一字即能詮教，義
X58n1032_p0738c19║不異常。具釋此題，廣如本疏。今論題中所以標者，
X58n1032_p0738c20║以是此論之所宗故。下五教中一乘顯性，即此經
X58n1032_p0738c21║故。不全標者，非釋經故。
X58n1032_p0738c22║原人論者，原者，推究其本之謂也。徐鉉說文解云：
X58n1032_p0738c23║原者，泉之本也。後人從水，而以原為原隰之原，今
X58n1032_p0738c24║所不取。謂今欲窮究人之本始，故曰原人。人者，涅
X58n1032_p0739a01║槃云：多思慮，故名人。又人者，身口柔軟。又人者，名
X58n1032_p0739a02║有憍慢。又人者，名破憍慢。釋曰：多思慮言為總，謂
X58n1032_p0739a03║人中念慮，善、惡、無記，種種不同，念念差別，故云爾
X58n1032_p0739a04║也。身口柔軟，別語善人。破憍慢言，約修行者，反此
X58n1032_p0739a05║為有。又雜心論云：意寂靜，故名人。釋曰：此揀惡道，
X58n1032_p0739a06║眾苦逼迫，無寂靜時，亦約性說。如禮記云：人生而
X58n1032_p0739a07║靜，天之性也。問：佛教常言眾生通五趣等，何故此
X58n1032_p0739a08║論但標原人？答：論主約人，是我同類，故序云：我今
X58n1032_p0739a09║得此人身，而不自知（云云）。又六道中，其餘五趣，苦
X58n1032_p0739a10║樂不均，不堪修行，故偏勸人，故曰原人。裴相國圓
X58n1032_p0739a11║覺序曰：生靈之所以往來者，六道也。鬼神沉幽愁
X58n1032_p0739a12║之苦，鳥獸懷獝鉞之悲，修羅方瞋，諸天正樂，可以
X58n1032_p0739a13║整心慮，趣菩提，唯人道為能耳。三世諸佛，皆於人
X58n1032_p0739a14║中成佛，蓋為此也。下文有義，可檢敘之。知人之源，
X58n1032_p0739a15║則四聖、六凡，類可知矣。
X58n1032_p0739a16║論謂評議，假立賓主，問答徵通，研究深旨，教誡學
X58n1032_p0739a17║徒，故名曰論。若合釋者，原通能所，論為能原，人為
X58n1032_p0739a18║所原，是人之原，原人即論，依主持業，次第可知。或
X58n1032_p0739a19║原即人，原人之論。二、釋反上。望上所宗，即華嚴之
X58n1032_p0739a20║原人論也。或取大經之目，以成本論之題，即分有、
X58n1032_p0739a21║財、得。華嚴號解正題竟。△後解并序
X58n1032_p0739a22║并序
X58n1032_p0739a23║并者，兼及之義。序者，由也，引也。引後正文為由緒
X58n1032_p0739a24║故，以論并序作自一人，故不別立序題，但附論題
X58n1032_p0739b01║之下，而以并序故，小書別之，異正文故。若望總題，
X58n1032_p0739b02║六離合中相違釋也。
X58n1032_p0739b03║△二撰人
X58n1032_p0739b04║終南山草堂寺圭峰蘭若沙門宗密述。
X58n1032_p0739b05║終南至蘭若，即所依處。於中終南山，乃所依之總
X58n1032_p0739b06║名，地屬三秦，東西磐礴八百餘里。終南之山，揀餘
X58n1032_p0739b07║山故；草堂已下，別指所居。泛說終南，境則寬漫，故
X58n1032_p0739b08║復舉此。然草堂即後秦逍遙園，自羅什入秦，詔於
X58n1032_p0739b09║此園譯經，剏草堂以居之，因改為寺。寺者，司也。國
X58n1032_p0739b10║置九寺，以立九卿。由漢代騰蘭初屆，舘于鴻臚，爾
X58n1032_p0739b11║後僧居，因名曰寺，即始於洛陽之白馬也。圭峰、蘭
X58n1032_p0739b12║若者，圭峰乃終南之別峰，以其山如王者所執之
X58n1032_p0739b13║圭，故以名焉。梵云阿蘭若，此云寂靜處。出家所居，
X58n1032_p0739b14║要離諠䜋，故此土好略，但云蘭若。草堂之寺，圭峰
X58n1032_p0739b15║之蘭若，皆依主釋。然草堂、圭峰，相去不遠，論主平
X58n1032_p0739b16║居，或在草堂，或在圭峰。若裴相國序云：論主北遊
X58n1032_p0739b17║清凉山回，住於𨝘縣之草堂寺。未幾，復入寺南圭
X58n1032_p0739b18║山。故雙舉耳。草堂寺望圭峰、蘭若，作鄰近釋，或相
X58n1032_p0739b19║違釋；望終南山，總別依主釋。所依處竟。
X58n1032_p0739b20║沙門等者，即能述人。沙門二字，義如常釋。宗密二
X58n1032_p0739b21║字，論主別諱，俗姓何氏，果州西充人。幼業儒典，遇
X58n1032_p0739b22║荷澤和尚之孫圓和尚於遂州，因緣有契，遂從剃
X58n1032_p0739b23║染。學該內外，宗說兼通，造華嚴、圓覺等諸經論疏
X58n1032_p0739b24║鈔，著禪源詮，並行于世，廣如本傳。沙門望宗密，通
X58n1032_p0739c01║依主持業。二釋望上終南山等，能依所依，作釋可
X58n1032_p0739c02║了。述之一字，陳功業也。先德云：敘理名述，先來有
X58n1032_p0739c03║故；作故名造，今新起故。此論創製，理應名造。良以
X58n1032_p0739c04║論主蘊窮源之妙慧，暢博達之宏才，布之以名句
X58n1032_p0739c05║文身，著之於翰墨簡牘，誘邪迷於正道，斥邊徼於
X58n1032_p0739c06║大方，有功不伐，但云述耳。述通能所，作釋可知。釋
X58n1032_p0739c07║撰人竟。
X58n1032_p0739c08║△自下第三、序引，分三：初、通顯大意，次、別敘諸宗，
X58n1032_p0739c09║後、正明造論。初文亦二：初、就所原以標宗。於中二：
X58n1032_p0739c10║初、順明。
X58n1032_p0739c11║萬靈蠢蠢，皆有其本；萬物芸芸，各歸其根。
X58n1032_p0739c12║萬靈者，羽毛鱗介昆虫之屬，其類不一咸具覺知，
X58n1032_p0739c13║故曰萬靈。蠢者，出也。爾雅云：作，動也。昆虫之類遇
X58n1032_p0739c14║冬則蟄，逢春而動，故字從春及䖵。今論文中且舉
X58n1032_p0739c15║䖵虫蠢動之微以況於人，其實該於卵胎濕化也。
X58n1032_p0739c16║言皆有其本者，本即因緣。瑜伽釋眾生云：思業為
X58n1032_p0739c17║因，殻胎濕染為緣，有五蘊生。圓覺云：若諸世界一
X58n1032_p0739c18║切種性，卵生、胎生、濕生、化生，皆因婬欲而正性命，
X58n1032_p0739c19║當知輪迴愛為根本。又俱舍頌云：倒心趣欲境，濕
X58n1032_p0739c20║化染香處。楞嚴云：卵唯想生，胎因情有，濕以合感，
X58n1032_p0739c21║化以離應。金剛論云：受生攝依殻而生曰卵，動類
X58n1032_p0739c22║也。含藏而出曰胎，欲類也。假潤而興稱濕，濕以合
X58n1032_p0739c23║感，趣類也。不由父母但自想合，無而忽有曰化，化
X58n1032_p0739c24║以離應，假類也。化亦自想，懸想勝處情愛彼境即
X58n1032_p0740a01║便化生，故云離應。故知眾生之類無問巨細，皆以
X58n1032_p0740a02║愛染而為其本耳。此舉有情為例也。
X58n1032_p0740a03║萬物者，百穀草木之類。芸芸者，繁茂之狀。此文借
X58n1032_p0740a04║老子。彼云：夫物芸芸，復歸其根。歸根曰靜，靜曰復
X58n1032_p0740a05║命（云云）。彼意謂萬物皆自道之所生，還歸於道，是
X58n1032_p0740a06║復其本根也。今意但取物各有根，然後方得枝葉
X58n1032_p0740a07║茂盛。此舉無情為例也。△二、反結。
X58n1032_p0740a08║未有無根本而有枝末者也。
X58n1032_p0740a09║廣韻云：一在木下為本，根株之謂也；一在木上為
X58n1032_p0740a10║末，枝葉之謂也。若無根本，那有枝末？△後正顯所
X58n1032_p0740a11║例。
X58n1032_p0740a12║況三才中之最靈而無本源乎？
X58n1032_p0740a13║況，謂比況。上明䖵虫草木，尚有因緣，比擬於人，亦
X58n1032_p0740a14║當如是，安得不窮其本致乎？言三才者，天地人也。
X58n1032_p0740a15║才，謂才能。謂天有運動之才，地有生成之才，人有
X58n1032_p0740a16║鑒慮之才。古人云：天生萬物，唯人最靈。既曰最靈，
X58n1032_p0740a17║是勝於萬物者也，可無本乎？△後就能原以立理
X58n1032_p0740a18║二：初、先立理。
X58n1032_p0740a19║且知人者智，自知者明。
X58n1032_p0740a20║此二句文，全取老子。明皇注云：智者役用以知物，
X58n1032_p0740a21║明者融照以鑒微。智則無所不知，明則無所不照。
X58n1032_p0740a22║彼疏釋云：知，識察也。言役心生智，識察前人之美
X58n1032_p0740a23║惡，可謂之智。若反照內察，了觀其心，不生知法，是
X58n1032_p0740a24║謂明了。今文則用之，意則不止如此。如下顯真源
X58n1032_p0740b01║處，了性同佛，方是此宗真實智明。以本該末，亦無
X58n1032_p0740b02║遺矣。△後、正明能原二：初、反顯須原。
X58n1032_p0740b03║我今稟得人身，而不自知所從來，曷能知他世所趣
X58n1032_p0740b04║乎？曷能知天下古今人事乎？
X58n1032_p0740b05║我者，論主自指五蘊假我，蓋舉自己以激勸他人
X58n1032_p0740b06║也。稟，謂稟受。如孝經云：身體髮膚，受之父母。謂有
X58n1032_p0740b07║所稟受而得此身也。所從來者，即前世所稟。依內
X58n1032_p0740b08║教說，即過去業惑，展轉乃至本覺真如是也。曷者，
X58n1032_p0740b09║何也。他世，即後世也。趣，謂趣向。謂捨此身已，當生
X58n1032_p0740b10║何道？天耶？獄耶？或升或墜？意云：既不知生從何來，
X58n1032_p0740b11║又焉知死所趣向乎？如夫子云：未知生，焉知死？此
X58n1032_p0740b12║之謂也。天下古今人事者，天下橫約處，古今竪約
X58n1032_p0740b13║時。人事者，如運祚興亡、風俗美惡、禮樂成壞、刑政
X58n1032_p0740b14║得失之類是也。然知所從來及他世所趣，即前自
X58n1032_p0740b15║知之事。天下古今人事，即前知人之事。蓋原身為
X58n1032_p0740b16║本，天下古今為末。必先究其本，然後窮其末，則不
X58n1032_p0740b17║失其序矣。若夫終日論天下古今，至於此身而不
X58n1032_p0740b18║知究，則是棄本而事末矣。如馬遷修史而不免於
X58n1032_p0740b19║煩刑，楊雄著書而竟終於投閣，謂之明智可乎？詩
X58n1032_p0740b20║云：既明且哲，以保其身。斯之謂歟。△後順成得旨。
X58n1032_p0740b21║故數十年中，學無常師，博考內外，以原自身，原之不
X58n1032_p0740b22║已，果得其身。
X58n1032_p0740b23║學無常師者，言不但師於一人也。清凉云：益我為
X58n1032_p0740b24║友，人皆友焉。博謂廣博，巧謂巧究。內即佛教宗說
X58n1032_p0740c01║之旨，外則儒老百氏之書。其志在於窮究自身之
X58n1032_p0740c02║本，非為于祿求名之學也。夫子云：古之學者為己，
X58n1032_p0740c03║今之學者為人。原之不已者，已者，止也。有所未至，
X58n1032_p0740c04║心不止也。功成必致，故得其本。故論主圓覺疏序
X58n1032_p0740c05║云：髫專魯誥，冠討竺墳，禪遇南京，教逢圓極。又云：
X58n1032_p0740c06║行詣百城，坐探群籍。皆其事也。
X58n1032_p0740c07║△二、別敘諸宗五：初、敘外教。
X58n1032_p0740c08║然今習儒道者，秪知近則乃祖乃父，傳體相續，受得
X58n1032_p0740c09║此身，遠則混沌一氣，剖為陰陽之二，二生天地人三，
X58n1032_p0740c10║三生萬物，萬物與人，皆氣為本。
X58n1032_p0740c11║明教大師云（宋高僧契嵩禪師作輔教編，聞於朝廷，仁宗許編入藏，賜號明教大師，下
X58n1032_p0740c12║文多引用之矣）：道教與儒教，同源出於三皇五帝，故今從
X58n1032_p0740c13║古，相合以明。儒即儒教，孔子為主。成氏南華註云：
X58n1032_p0740c14║儒姓鄭，名緩。篇韻訓云：儒者，柔也。道即道教，老子
X58n1032_p0740c15║為主，其後列禦𭁵、莊周皆宗之。後世張陵之徒，雜
X58n1032_p0740c16║以邪說，非老氏之本旨。今言道教，但取老莊。言乃
X58n1032_p0740c17║祖乃父（云云）者，傳約從本流末，續謂以末繼本。謂
X58n1032_p0740c18║祖傳父，父傳孫，世世不絕；子續父，父續祖，展轉乃
X58n1032_p0740c19║至高曾遠祖。故孝經云：父母生之，續莫大焉。遠則
X58n1032_p0740c20║下，展轉推窮，則自混元一氣（云云）。謂天地之前，唯
X58n1032_p0740c21║一元氣，混然不分，故曰混沌。剖謂剖判，即混沌既
X58n1032_p0740c22║分之後，陽氣輕清，故上升；陰氣重濁，故下沉。升者
X58n1032_p0740c23║為天，沉者為地，二氣和合，人生其中，是為三才，從
X58n1032_p0740c24║此漸有萬物。道經云：道生一，一生二，二生三，三生
X58n1032_p0741a01║萬物。明皇注云：一者，冲氣也。言道動出冲和妙氣，
X58n1032_p0741a02║於生物之理未足，又生陽氣。陽氣不能獨生，又生
X58n1032_p0741a03║陰氣。積冲氣之一，故云一生二。積陽氣之二，故曰
X58n1032_p0741a04║二生三。陰陽含孕，冲氣調和，然後萬物阜成，故曰
X58n1032_p0741a05║三生萬物。又周易云：易有太極，是生兩儀，兩儀生
X58n1032_p0741a06║四象，四象生八卦，八卦定吉凶，吉凶生太業。又鈎
X58n1032_p0741a07║命訣云：易有五太：一曰太易，氣象未分也；二曰太
X58n1032_p0741a08║初，元氣萌也；三曰太始，形之端也；四曰太素，形變
X58n1032_p0741a09║有質也；五曰太極，形質已具也。從此漸生天地萬
X58n1032_p0741a10║物。論中雙合二家之意為文，該上諸說，雖小不同，
X58n1032_p0741a11║皆以氣為初始，漸有人及萬物，故論結云：萬物與
X58n1032_p0741a12║人，皆氣為本。△二敘內教。
X58n1032_p0741a13║習佛法者，但云近則前生造業，隨業受報，得此人身；
X58n1032_p0741a14║遠則業又從惑，展轉乃至阿賴耶識，為身根本。
X58n1032_p0741a15║此雖總言佛法，意乃別指權小。近則下指人天教，
X58n1032_p0741a16║遠則下一句小教。阿賴耶識即法相教，於此三中
X58n1032_p0741a17║前不兼後、後必兼前。中間云乃至者，謂惑又從執
X58n1032_p0741a18║而起，然惑與執各有二種。惑二種者：一煩惱障，二
X58n1032_p0741a19║所知障。執二種者：一我執，二法執。謂五蘊等從眾
X58n1032_p0741a20║緣生本無實性，眾生不了計以為實，名曰法執。由
X58n1032_p0741a21║執法故於諸理事世出世法不能通達，名所知障。
X58n1032_p0741a22║此五蘊中法尚難得，況主宰者？眾生於中妄計實
X58n1032_p0741a23║我，名為我執。由執我故煩惱障生，塵勞競興業報
X58n1032_p0741a24║不息，由此輪轉苦果無窮。而二乘人但除我執煩
X58n1032_p0741b01║惱障，未斷法執所知障，菩薩雙斷二執二障。然此
X58n1032_p0741b02║二執二障於賴耶識皆有種子，從種生現起惑造
X58n1032_p0741b03║業，推窮其本則自賴耶，故云乃至。廣如下明。△三、
X58n1032_p0741b04║總非。
X58n1032_p0741b05║皆謂已窮其理，而實未也。
X58n1032_p0741b06║如上所說，皆是聖人權漸之談，非究竟了義之旨，
X58n1032_p0741b07║恐人執滯，故總非之，意在責人，非斥法也。△四通
X58n1032_p0741b08║妨
X58n1032_p0741b09║然孔、老、釋迦，皆是至聖，隨時應物，設教殊途，內外相
X58n1032_p0741b10║資，共利群庶。
X58n1032_p0741b11║恐有難云：如前所說，元氣陰陽業惑識變，皆是孔
X58n1032_p0741b12║老釋迦至聖所說，何得非之？故今通云：自是學人
X58n1032_p0741b13║不達聖意，豈孔老釋迦之過歟？然則聖意若何？論
X58n1032_p0741b14║云：然孔老（云云）。此乃總出三聖立教之意也。言隨
X58n1032_p0741b15║時應物者，孔老之時，此方人根未熟，尚未堪聞因
X58n1032_p0741b16║果之說，況佛性了義之談？故孔老先以仁義道德
X58n1032_p0741b17║而漸誘之。旦指元氣陰陽為本，西方佛出世四十
X58n1032_p0741b18║年前，人根未熟，未堪聞於佛性了義之旨。是故大
X58n1032_p0741b19║覺且隨二乘五性之機，說業識變等。至四十年後，
X58n1032_p0741b20║方說一乘。故法華經云：久默斯要，不努速說。皆顯
X58n1032_p0741b21║隨時應物也。言殊途者，謂殊異路途，即指前所說
X58n1032_p0741b22║元氣業惑等。立教不同，故曰殊途。言內外相資等
X58n1032_p0741b23║者，資者，藉也，助也。謂雖設教不同，然亦互相資賴，
X58n1032_p0741b24║道並行而不悖也。蓋佛教藉儒老為誘物之始，儒
X58n1032_p0741c01║老藉佛教為成物之終。如目足相資，方能全濟。又
X58n1032_p0741c02║震旦之機宜，以仁義道德而化，故孔老以是化之。
X58n1032_p0741c03║餘方之機宜，以業惑等化，故大覺以業惑等化之。
X58n1032_p0741c04║眾生不一，故曰群庶。△五、躡迹重通二：初、總明權
X58n1032_p0741c05║實二：初、縱。
X58n1032_p0741c06║䇿勤萬行。明因果始終。推究萬法。彰生起本末。雖皆
X58n1032_p0741c07║聖意。
X58n1032_p0741c08║恐人難曰：三教聖人利物之心既同，則應三教皆
X58n1032_p0741c09║可原人，何故此中偏宗佛教？故復答云：利物之心
X58n1032_p0741c10║三聖雖同，權實之用三聖則異，儒道一向是權，佛
X58n1032_p0741c11║教兼於權實，今取實教了義故偏宗佛，迷於權實
X58n1032_p0741c12║豈達聖意？言䇿勤萬行者，䇿謂䇿發，萬行者且言
X58n1032_p0741c13║行門之多，不但說施戒等，至於四諦緣生、十善五
X58n1032_p0741c14║戒、四禪八定、儒老五常道德等皆在其中，細詳文
X58n1032_p0741c15║意自可見矣。因果始終唯明佛教，修因為始、感果
X58n1032_p0741c16║為終，或約一人先後為始終也。萬法至本末亦通
X58n1032_p0741c17║三教，儒道以氣為本，釋教以業惑八識真如為本，
X58n1032_p0741c18║隨宗不同末則可知。從上䇿勤萬行下至雖皆聖
X58n1032_p0741c19║意，縱也。△後奪。
X58n1032_p0741c20║而有實有權，二教唯權，佛兼權實。
X58n1032_p0741c21║應再問云：三教之中，何權何實？故下句云二教（云
X58n1032_p0741c22║云）。言權實者，權謂權假，亦曰權宜，秤錘曰權。言能
X58n1032_p0741c23║酌量輕重，以喻聖人方便，分別事宜，隨器授道。孔
X58n1032_p0741c24║子所謂可與立，未可與權是也。實者，果之核，取其
X58n1032_p0742a01║堅也，亦確乎不可拔之謂也。然則二教之權，與佛
X58n1032_p0742a02║教之權，可得聞乎？答曰：冥顯有異。二教之權，即冥
X58n1032_p0742a03║權也；佛教之權，乃顯權也。何以言之？明教大師云：
X58n1032_p0742a04║權也者，有顯權，有冥權。顯權則為淺教，為小道；冥
X58n1032_p0742a05║權則為異道，為他教。釋曰：淺教如法相破相，小道
X58n1032_p0742a06║如二乘人天。此之三乘，如化城之喻，是佛隨宜之
X58n1032_p0742a07║說，故曰顯權。冥權者，無方妙用，潛興密應，或為異
X58n1032_p0742a08║道之師，以化正彼類；或為他教之主，用他教法，以
X58n1032_p0742a09║利于世。如華嚴經云：或持牛狗及鹿戒，或著壞衣
X58n1032_p0742a10║奉事火等。又清淨法行經云：吾遣迦葉以為老子，
X58n1032_p0742a11║又遣淨光童子示為仲尼。故知孔老皆大覺冥權
X58n1032_p0742a12║也。總明三教權實竟。△後、別明權實之用二：初、縱。
X58n1032_p0742a13║䇿萬行，懲惡勸善，同歸于治，則三教皆可遵行。
X58n1032_p0742a14║亦應先難云：前明教有權實，唯宗實教，則應權教
X58n1032_p0742a15║皆無用耶？答曰：是何言歟？夫聖人設教，各有攸當，
X58n1032_p0742a16║或權或實，隨器所宜。故此一科，即顯權教之有用
X58n1032_p0742a17║也。初句如前已解。懲惡勸善，有懲者，戒也，止也，即
X58n1032_p0742a18║止惡興善也。儒教三綱五常，老氏保雌守弱，釋教
X58n1032_p0742a19║三學六度，莫不皆使人止惡興善而已。泛常所說
X58n1032_p0742a20║三教大同者，此之謂也。尚書云：為善不同，同歸于
X58n1032_p0742a21║治。今借用之明教云：神農誌百藥雖異，而同於愈
X58n1032_p0742a22║疾也；后稷標百穀不同，而同於養人也；聖人為教
X58n1032_p0742a23║不同，而同於為善也。證此可知。遵者，依也。所歸既
X58n1032_p0742a24║同，依行皆可。是故依儒教則為成德之君子，遵老
X58n1032_p0742b01║氏則為清淨之真人，稟釋教則出三惡而往人天，
X58n1032_p0742b02║乃至究竟證三乘而圓二果者矣。△後奪。
X58n1032_p0742b03║推萬法窮理盡性，至于本源，則佛教方為決了。
X58n1032_p0742b04║此即顯實教之用也。亦應問云：既三教皆可遵依，
X58n1032_p0742b05║又何必偏遵實教？故今奪云推萬法（云云）。大意前
X58n1032_p0742b06║言三教皆可遵行者，但順聖人隨宜益物，治已成
X58n1032_p0742b07║之人身，非欲窮究所以成人之源本。欲窮其本，則
X58n1032_p0742b08║非了義教莫能盡之。言推萬法窮理盡性者，推謂
X58n1032_p0742b09║尋其本致，窮謂極其根源，盡謂竭其蘊底。萬法即
X58n1032_p0742b10║色心等世出世法。然窮理盡性，語出周易。彼繫辭
X58n1032_p0742b11║云：窮理盡性，以至於命。昔者聖人之作易也，將以
X58n1032_p0742b12║順性命之理。彼注云：理謂理數，性謂性能。命者生
X58n1032_p0742b13║之極，窮理則盡其能。若窮其理數，盡其性能，則順
X58n1032_p0742b14║性命之理。又儒宗以天所賦為命，今佛教亦說理
X58n1032_p0742b15║性。故借彼文，取意則異。理謂道理、真理，性謂法性、
X58n1032_p0742b16║心性。不取天賦，故不言命。謂真如一法，橫對諸事
X58n1032_p0742b17║曰理，廣也；竪貫一法曰性，深也。然在無情曰法性，
X58n1032_p0742b18║在有情曰心性，亦曰佛性，亦名本覺，亦曰如來藏。
X58n1032_p0742b19║即下顯性經中所說真性是也。謂色心等法，從緣
X58n1032_p0742b20║而生，無實自性，全是真如，隨緣所成。故此萬法，皆
X58n1032_p0742b21║以真如而為本源。故論主圓覺疏序云：萬法虗偽，
X58n1032_p0742b22║緣會而生。生法本無，一切唯識。識如幻夢，但是一
X58n1032_p0742b23║心。心寂而知，目之圓覺。此推萬法至本源之謂也。
X58n1032_p0742b24║唯識亦云：此諸法勝義，亦即是真如。常如其性故，
X58n1032_p0742c01║即諸法實性。亦此義也。言至于本源者，非離真性
X58n1032_p0742c02║之外，別有本源。但約教詮淺深之異，故有至不至
X58n1032_p0742c03║爾。起信云：心真如者，即是一法界大總相法門體。
X58n1032_p0742c04║所謂心性，不生不滅。乃至云：唯是一心，故名真如。
X58n1032_p0742c05║又立義分云：摩訶衍者，總說有二種：一者法，二者
X58n1032_p0742c06║義。所言法者，諸眾生心。是心即攝一切世間出世
X58n1032_p0742c07║間法。依於此心，顯示薩訶衍義。故明教大師云：人
X58n1032_p0742c08║者、天者、聖人者，孰不自性而出？所以出者，固其本
X58n1032_p0742c09║也。此本則萬法之大本也。注云：人天與佛等，三乘
X58n1032_p0742c10║聖人，誰不從此一性所出？則知性者，為萬法之本
X58n1032_p0742c11║源矣。華嚴經云：云何說諸蘊？諸蘊有何性？蘊性不
X58n1032_p0742c12║可滅，是故說無生。分別此諸蘊，其性本空寂。空故
X58n1032_p0742c13║不可滅，此是無生義。眾生既如是，諸佛亦復然。佛
X58n1032_p0742c14║及諸佛法，自性無所有。則知不生不滅，真如妙性，
X58n1032_p0742c15║實諸法之本源矣。非一乘了義，何以臻此？言決了
X58n1032_p0742c16║者，謂決定了義，亦決斷顯了也。此言佛教，別指顯
X58n1032_p0742c17║性。
X58n1032_p0742c18║△三、明造論二：初、總顯餘宗未了為造論之緣由
X58n1032_p0742c19║三：初、總明。
X58n1032_p0742c20║然當今學士，各執一宗。
X58n1032_p0742c21║此言學士，即通指習三教者，士即人也。各執一宗，
X58n1032_p0742c22║謂習儒者唯執天命，習老唯執自然等，更不復博
X58n1032_p0742c23║究圓暢。△次別明。
X58n1032_p0742c24║就師佛者，仍迷實義。
X58n1032_p0743a01║或執業惑，或執識變，不信一乘實教。設談佛性，定
X58n1032_p0743a02║揀闡提；縱說真如，但云不變。有所未悟，故曰仍迷。
X58n1032_p0743a03║其猶眾盲摸象，豈識象之全軀？坐井觀天，寧見天
X58n1032_p0743a04║之無際？△後結責。
X58n1032_p0743a05║故於天地人物，不能原之至源。
X58n1032_p0743a06║問：此科與前別除諸宗何異？答：前就學人所知，以
X58n1032_p0743a07║顯教之權實。今約學人所執，為造論之發端。向使
X58n1032_p0743a08║學人無封執之情，則論主可以亡言矣。△二、正明
X58n1032_p0743a09║造論，分三：初、先敘所憑；
X58n1032_p0743a10║余今還依內外教理，推窮萬法。
X58n1032_p0743a11║余者，我也。論主自稱之詞，還依內外教理，則見解
X58n1032_p0743a12║圓融而無偏局之弊，與夫未甞讀佛書而輒議佛
X58n1032_p0743a13║者，相去遠矣。夫子云：葢有不知而作之者，我無是
X58n1032_p0743a14║也。論主之謂歟？△次別示。
X58n1032_p0743a15║初從淺至深，於習權教者，斥滯令通，而極其本。後依
X58n1032_p0743a16║了教，顯示展轉生起之義，會偏令圓，而至於末（末即天地
X58n1032_p0743a17║人物）。
X58n1032_p0743a18║言從淺至深者，即指論初二門斥迷執偏淺也。於
X58n1032_p0743a19║中前前淺而後後深，斥滯令通者，即破執情而顯
X58n1032_p0743a20║圓解也。極其本者，指第三門顯真源也。極者至也。
X58n1032_p0743a21║後依了教下，即指第四門顯示。展轉等者，即第四
X58n1032_p0743a22║門中用顯性了義，會前所斥同一真理也。△後結
X58n1032_p0743a23║名。
X58n1032_p0743a24║文有四篇，名原人也。
X58n1032_p0743b01║可知。
X58n1032_p0743b02║△大門第四、釋本文中分二：初、標列章門；
X58n1032_p0743b03║斥迷執第一。　斥偏淺第二。
X58n1032_p0743b04║　直顯真源第三。　會通本末第四。
X58n1032_p0743b05║四門次第，如向已說。△二、正釋四：初、釋初章，二、釋
X58n1032_p0743b06║第二、斥偏淺，三、釋第三、直顯真源，四、釋第四、會通
X58n1032_p0743b07║本末。初中復二：初、牒門名。
X58n1032_p0743b08║一、斥迷執（習儒業者）。
X58n1032_p0743b09║斥者，排擯義。唯韻云：逐也，遠也。謂驅逐令遠去也。
X58n1032_p0743b10║迷謂惑而不悟。執謂固守不移。△儒道下。二、正指
X58n1032_p0743b11║儒道。三、就彼詰難。四、結顯未了。就次章中，文分三
X58n1032_p0743b12║段：初、正明所本，二、宗合辨。
X58n1032_p0743b13║儒道二教，說人畜等類，皆是虗無大道，生成餘育。
X58n1032_p0743b14║二宗合辨，其義如前，小有不同，隨文當示。言皆是
X58n1032_p0743b15║大道生成養育者，即老氏意。道經云：有物混成，先
X58n1032_p0743b16║天地生，寂兮寥兮，獨立而不改，周行而不殆，可以
X58n1032_p0743b17║為天下母。吾不知其名，字之曰道，強為之名曰大。
X58n1032_p0743b18║明皇云：以通生表其德，字之曰道。以包含目其體，
X58n1032_p0743b19║故名曰大。母者，取其生育義也。老氏意云：我見一
X58n1032_p0743b20║物混然而成，出於自古，非聲非色，卓然挺特，不逐
X58n1032_p0743b21║物移，遍萬物中，安然坦蕩，眾妙由之而出，宜其為
X58n1032_p0743b22║之母也。故為強立名字曰大道焉。又德經云：道生
X58n1032_p0743b23║之，德畜之，物形之，勢成之。彼疏云：道降冲和之氣，
X58n1032_p0743b24║陶冶萬物，萬物得之以生，故云道生之。德，得也。畜，
X58n1032_p0743c01║養也。謂萬物得道用而能畜養斯形，則約道畜養
X58n1032_p0743c02║之處而受德名，故云德畜之。道生德畜，品物流形，
X58n1032_p0743c03║故曰物形之。道為萬物作天時地利陰陽之勢，而
X58n1032_p0743c04║物資之以成，故曰勢成之。又云：故道生之畜之，長
X58n1032_p0743c05║之育之，成之熟之，養之覆之。彼疏云：始之為生，養
X58n1032_p0743c06║之為畜，令增進曰長，字撫為育，輔相曰成，遂終曰
X58n1032_p0743c07║熟，資給曰養，蔭庇曰覆。上之八字，皆道德功用之
X58n1032_p0743c08║謂也。△二、明生起次序
X58n1032_p0743c09║謂道法自然，生於元氣，元氣生天地，天地生萬物。
X58n1032_p0743c10║道法自然一句，全是道經。彼云：人法地，地法天，天
X58n1032_p0743c11║法道，道法自然。注云：人謂王也。為王者，先當法地
X58n1032_p0743c12║安靜。既爾，又當法天運用生成。既生成已，又當法
X58n1032_p0743c13║道清淨無為，令物自化。人君能爾，即合道法自然
X58n1032_p0743c14║之性也。又云：自然者，妙本之性。性非造作，故曰自
X58n1032_p0743c15║然。道者，妙本之用。道與自然，體用之稱，非謂道法
X58n1032_p0743c16║効於自然也。今論正用道法自然一句者，不取人
X58n1032_p0743c17║君法則之義，但明自然之道在天地之先而已。恐
X58n1032_p0743c18║欲知源，故具引之。言生於元氣者，取道經意。彼德
X58n1032_p0743c19║經云：道生一，一生二，二生三，三生萬物。如前序中
X58n1032_p0743c20║已引。但今論中生於元氣，即彼道生一。元氣生天
X58n1032_p0743c21║地，即彼一生二，二生三。天地生萬物，即彼三生萬
X58n1032_p0743c22║物。蓋變其文勢，貴異前耳，而意則同。然前敘中混
X58n1032_p0743c23║沌，即儒者之說。此言大道，即老氏之意。前後互舉，
X58n1032_p0743c24║顯二宗之大同也。△三、約人顯本二：初、約從本起
X58n1032_p0744a01║末。
X58n1032_p0744a02║故愚智貴賤，貧富苦樂，皆稟於天，由於時命。
X58n1032_p0744a03║愚謂諸情暗鈍，智謂慧解高明，貴謂名位尊榮，賤
X58n1032_p0744a04║謂身職卑下，貧謂資生闕乏，富謂財用富饒，苦謂
X58n1032_p0744a05║逼迫心形，樂謂諸根適悅。然愚智約性，貴賤約位，
X58n1032_p0744a06║貧富約資，苦樂約受，亦應言吉凶、壽夭、妍媸、病健
X58n1032_p0744a07║等，觸類可推矣。此皆人中品類不同。言皆稟於天，
X58n1032_p0744a08║由於時命者，儒宗泛說，多止天命，時與命皆數也。
X58n1032_p0744a09║論語云：死生有命，富貴在天。孟子云：莫之為而為
X58n1032_p0744a10║者，天也；莫之致而至者，命也。△後約原始反終。
X58n1032_p0744a11║故死後却歸天地，復其虗無。
X58n1032_p0744a12║天地者，儒宗所歸。虗無者，老氏所復。道經云：夫物
X58n1032_p0744a13║芸芸，復歸其根。歸根曰靜，靜曰復命（云云）。言萬物
X58n1032_p0744a14║既稟天地元氣而生，如草木依根而得榮茂。死則
X58n1032_p0744a15║復其本始，如草木凋落，精脉還其本根。是復其所
X58n1032_p0744a16║稟之性命，從天地生，復歸天地者。如邵子云：上天
X58n1032_p0744a17║生我，上天死我。一聽於天，有何不可？此之謂也。△
X58n1032_p0744a18║四、明立教大旨
X58n1032_p0744a19║然外教宗旨，但在乎依身立行，不在究竟身之元由。
X58n1032_p0744a20║所說萬物，不論象外。
X58n1032_p0744a21║言外教者，謂佛法之外也。言依身立行者，儒宗五
X58n1032_p0744a22║常百行，老氏保雌守弱，皆以修飾其身而已。大學
X58n1032_p0744a23║云：自天子達於庶人，一是皆以修身為本。孝經云：
X58n1032_p0744a24║立身行道，揚名於後世。老子云：名與身孰親，身與
X58n1032_p0744b01║貨孰多等。不在究身之元由者，不言此身因何而
X58n1032_p0744b02║有，何故得為人，何故為畜等。縱若說者，不過大道
X58n1032_p0744b03║元氣而已。言象外者，象謂物之形象。易繫辭云：夫
X58n1032_p0744b04║象，聖人以以見天下之頤，而擬諸其形容，象其物
X58n1032_p0744b05║宜，是故謂之象。如乾卦三連，以象天純陽。坤卦六
X58n1032_p0744b06║段，象地純陰。亦如丹青圖畵，肖物形容。故唐太宗
X58n1032_p0744b07║聖教序云：二儀有象，顯覆載以含生。又世俗說天
X58n1032_p0744b08║圓地方，則知天地皆有形象也。今世教所談，至大
X58n1032_p0744b09║者不過天地而已。而人畜萬物，皆在天地之中。故
X58n1032_p0744b10║其所論，不出天地之外。故云：所說萬物，不論象外。
X58n1032_p0744b11║莊子云：六合之外，聖人存而不論。則知天地之外，
X58n1032_p0744b12║孔老非實不知。但以世人智淺，未足與議。論語云：
X58n1032_p0744b13║夫子之言性與天道，不可得而聞也。況象外乎？△
X58n1032_p0744b14║五、釋通妨難二：初、正釋通妨難。
X58n1032_p0744b15║雖指大道為本，而不備明順逆起滅染淨因緣。
X58n1032_p0744b16║恐有問言：彼宗亦說大道元氣等生成萬物，大道
X58n1032_p0744b17║元氣即是身本，那言不究？故今釋云：雖指大道（云
X58n1032_p0744b18║云）。論文略舉，且言大道實兼元氣、天命、父母等也。
X58n1032_p0744b19║然元氣父母等，但是生身之具，而非即是身本。譬
X58n1032_p0744b20║如孩穉見母籠甑，取餅啖之，便知是餅籠甑所成。
X58n1032_p0744b21║後來索餅，即指籠甑。豈知籠甑但是成餅之具，豈
X58n1032_p0744b22║是餅之所本哉？今元氣天地等，籠甑之謂也。執為
X58n1032_p0744b23║身本，孩穉之見而已。而不備明下，正顯所迷。順逆
X58n1032_p0744b24║起滅者，謂內教所說十二因緣，迷則從無明起行，
X58n1032_p0744c01║展轉乃至有生老死，即順生死起動而成流轉也。
X58n1032_p0744c02║悟則從生死逆觀，乃至無明，遂起智斷。無明由明，
X58n1032_p0744c03║明滅故行滅，乃至生老死滅，即證聖果。此明逆生
X58n1032_p0744c04║死而還滅也。此十二支通大小乘，義門繁廣，非略
X58n1032_p0744c05║可盡。言染淨因緣者，有二：一、約小乘。其說又二：一
X58n1032_p0744c06║者、如前十二有支，由無明緣行，乃至生緣老死，是
X58n1032_p0744c07║染因緣；由無明滅、行滅，乃至老死滅，是淨因緣。二
X58n1032_p0744c08║者、約苦、集、滅、道四諦，謂苦、集是世間因果，滅、道是
X58n1032_p0744c09║出世間因果。由造集諦因，感苦諦果，名染因緣；由
X58n1032_p0744c10║猒苦故，起道諦智，斷彼集因，苦果不生，證滅諦理，
X58n1032_p0744c11║名淨因緣。故淨名云：從癡有愛，則我病生；眾生病
X58n1032_p0744c12║愈，我病亦愈。二、約大乘，亦二：一、約法相宗，謂藏識
X58n1032_p0744c13║法爾包攝三乘及三性名言種子，而一切眾生有
X58n1032_p0744c14║無不同。若有三乘種子者，遇緣熏習，修行斷障，當
X58n1032_p0744c15║得三乘聖果，名淨因緣（此且三乘總說，應別明之）；若無三乘種
X58n1032_p0744c16║子，但有有漏三性等種，即造三種業（福、非福、不動），三界
X58n1032_p0744c17║流轉，名染因緣。二、約法性宗，真妄和合，成黎耶識。
X58n1032_p0744c18║若迷之時，染法有力，淨法無力，向緣下轉，沉淪三
X58n1032_p0744c19║界，名染因緣；悟時，淨法有力，染法無力，背緣上轉，
X58n1032_p0744c20║成四聖位，名淨因緣。廣如下引。此等法義，外教豈
X58n1032_p0744c21║知，況能備明。△後約人顯宗。
X58n1032_p0744c22║故習者不知是權，執之為了。
X58n1032_p0744c23║孔老所說，但是權宜。不執則為入道之緣，固執則
X58n1032_p0744c24║為障道之損。圭峯云：儒資戒律，道助禪那，此其緣
X58n1032_p0745a01║也。入難之中，世智辨聰，反成為難，此其損也。宜自
X58n1032_p0745a02║擇焉。△二、就彼詰難二：初、總標。
X58n1032_p0745a03║今略舉而詰之。
X58n1032_p0745a04║△後、別難，有四：初、難道生二：初、牒彼所立。
X58n1032_p0745a05║所言萬物皆從大道而生者。
X58n1032_p0745a06║此唯老氏所執。詰者，問也，假立賓主難疑答問論
X58n1032_p0745a07║之式也。所言萬物至而生者，此句牒彼所立，下皆
X58n1032_p0745a08║準知。△後、正申難二：初、道常物亦應常難二：初、按
X58n1032_p0745a09║定。
X58n1032_p0745a10║大道即是生死賢愚之本，吉凶禍福之基。
X58n1032_p0745a11║彼以長生久視為道，故作此難之。初二句，按定基
X58n1032_p0745a12║謂基址，亦曰鎡基。爾雅云：基，初也。△後正難。
X58n1032_p0745a13║基本既其常存，則禍亂凶愚不可除也，福慶賢善不
X58n1032_p0745a14║可益也。
X58n1032_p0745a15║道既是常，物亦應常。如世子孫，還類父母。則禍亂
X58n1032_p0745a16║應常，禍亂非人力可以剪除；福慶應常，福慶非積
X58n1032_p0745a17║善可能增益。故李思慎云：老以生與死，命也，悉是
X58n1032_p0745a18║道之所為；聖與不肖，性也，但是天之所與。天與不
X58n1032_p0745a19║可逃，道為不可捍。知天道之不可逃捍者，則能安
X58n1032_p0745a20║處長生，守金性情（云云）。△後反質破。
X58n1032_p0745a21║何用老莊之教耶？
X58n1032_p0745a22║恐云：設如禍福不可增損，復有何過？故今難云：如
X58n1032_p0745a23║此則孔老設教，遂成無用。良以聖人見善有益，可
X58n1032_p0745a24║以致福，故勸令為善；見惡有損，可以致禍，故教令
X58n1032_p0745b01║遠惡。則知吉凶禍福，由我致之。既道使然，於我何
X58n1032_p0745b02║預？勉之修善，曾何所圖？△二、禍福倒置非尊難。
X58n1032_p0745b03║又道：育虎狼，胎桀紂，夭顏冉，禍夷齊，何名尊乎？
X58n1032_p0745b04║育謂鞠育，胎謂含孕，互舉為文。虎狼害人之獸，豈
X58n1032_p0745b05║道畜之而使害人？桀紂暴虐之君，豈道孕之而使
X58n1032_p0745b06║虐民？必曰道生，道何不道？桀者，有夏十七世君，名
X58n1032_p0745b07║履癸。諡法云：賊虐多殺曰桀。劉恕通鑑外紀云：桀
X58n1032_p0745b08║為無道，暴戾頑很，貪虐荒淫，殘傷百姓，天下顫怨。
X58n1032_p0745b09║伊尹佐湯伐之，桀戰不勝，奔於三朡之國。湯又伐
X58n1032_p0745b10║之，放於南巢而死。紂者，殷三十世君，帝乙之子，名
X58n1032_p0745b11║受。諡法云：殘義害善曰紂。外紀云：智足以拒諫，言
X58n1032_p0745b12║足以飾非。因寵妲己，作酒池肉林，為長夜之飲，用
X58n1032_p0745b13║炮烙之刑，剖比干，囚箕子。周武王舉兵伐之，紂不
X58n1032_p0745b14║勝，遂自焚而死。夭，短折也。顏即顏回，字子淵。冉即
X58n1032_p0745b15║冉耕，字伯牛。皆孔子弟子，四科中德行科也。論語
X58n1032_p0745b16║云：賢哉回也，不遷怒，不貳過，不幸短命死矣。又伯
X58n1032_p0745b17║牛有疾，子問之，自牖執其手曰：亡之，命矣夫。斯人
X58n1032_p0745b18║也而有斯疾也（云云）。先儒謂伯牛有惡疾將死，夫
X58n1032_p0745b19║子歎之。夫以二子之賢而不享年，故曰夭顏冉。禍
X58n1032_p0745b20║謂凶禍，夷齊謂伯夷叔齊。先儒云：孤竹君之二子
X58n1032_p0745b21║也，父喪，兄弟讓國不紹。武王伐紂，二子諫之不從，
X58n1032_p0745b22║恥食周粟，餓死於首陽山下。以夷齊之賢而致餓
X58n1032_p0745b23║死，故云禍也。若云萬物皆是道之所為者，道乃富
X58n1032_p0745b24║愚夫而禍賢士，何足敬哉。且世有好賢惡不肖，人
X58n1032_p0745c01║必謂之君子。妬賢嫉能，人必謂之小人。君子也，人
X58n1032_p0745c02║皆敬之。小人也，人皆鄙之。道經云：萬物莫不尊道
X58n1032_p0745c03║而貴德。使道之所為誠如前說，則不足敬也。故曰：
X58n1032_p0745c04║何名尊乎。△二、難自然二：初、牒彼立義。
X58n1032_p0745c05║又言：萬物皆是自然生化，非因緣者。
X58n1032_p0745c06║亦道教所執。儒宗亦執天為自然。若內教說一切
X58n1032_p0745c07║萬法從因緣生，謂親能發起為因，疎能助起為緣。
X58n1032_p0745c08║然一切萬法不出內外。外者，如草木等從種子生，
X58n1032_p0745c09║名曰親因；水土人時，名曰疏緣。內則人畜等從業
X58n1032_p0745c10║惑生，名曰親因；父母二氣，名曰疏緣。若委細說，具
X58n1032_p0745c11║如下文。今對外宗且略敘。又謂彼儒道既執自然，
X58n1032_p0745c12║則不推因緣。故莊子云：不知所以然而然，名曰自
X58n1032_p0745c13║然。又云：鶴不日浴而白，烏不日黔而黑。言皆自然
X58n1032_p0745c14║也。儒宗執者，如司馬君實無為贊云：治身以正，保
X58n1032_p0745c15║躬以靜。進退有道，得失有命。守道在己，功成則天。
X58n1032_p0745c16║天復何為，莫非自然。△後、正申難二：初、自然即應
X58n1032_p0745c17║無端難。
X58n1032_p0745c18║則一切無因緣處，悉應生化。謂石應生草，草應生人，
X58n1032_p0745c19║人生畜等。
X58n1032_p0745c20║謂既不待因緣，則石非草等因緣，應能生草，草生
X58n1032_p0745c21║人，人生畜等。以皆非緣，故論略舉以例其餘，故置
X58n1032_p0745c22║等言，即等一切非緣之事。如火應生草木，木生魚
X58n1032_p0745c23║鳥，凡是一切不應生處，皆能生也。正取人不待父
X58n1032_p0745c24║母緣，忽自生人等。如西方無因外道亦作此計。瑜
X58n1032_p0746a01║伽第七云：何因緣故，彼諸外道起如是見，立如是
X58n1032_p0746a02║論？答：謂見世間無有因緣，或時歘爾大風卒起，於
X58n1032_p0746a03║一時間寂然止息；或時忽爾暴河瀰漫，於一時間
X58n1032_p0746a04║頓即枯竭；或時鬱爾花木敷榮，於一時間颯然衰
X58n1032_p0746a05║顇。由如是故，起無因見，立無因論。清涼云：與此方
X58n1032_p0746a06║儒老所計頗同。又涅槃經中，衲衣梵志求佛論議，
X58n1032_p0746a07║佛問云：汝宗何故知非因緣？彼云：我見牛生便能
X58n1032_p0746a08║𠲿乳，龜生便能入水，知非因緣。佛言：若言𠲿乳非
X58n1032_p0746a09║因緣者，俱非因緣，何不𠲿角？若言入水非因緣者，
X58n1032_p0746a10║俱非因緣，何不入火？梵志辭屈，投佛出家。△後、自
X58n1032_p0746a11║然不應緣習難二：初、正難二：初、總約情非。
X58n1032_p0746a12║又應生無前後，起無早晚。
X58n1032_p0746a13║△後別約有情。
X58n1032_p0746a14║神仙不藉丹藥，太平不藉賢良，仁義不藉教習。
X58n1032_p0746a15║前後早晚，約時時乃疎。緣中一事，通內及外，如春
X58n1032_p0746a16║蘭、秋菊、社燕、賓鴻等，各因其時。人須十月，方乃誕
X58n1032_p0746a17║生，非自然也。神仙已下，別約有情。神仙要須宿稟
X58n1032_p0746a18║寡欲之資，鍊藥服氣為緣，方能長生不老，天下太
X58n1032_p0746a19║平。必藉忠臣良士，武以定亂，文以經世，君臣相濟，
X58n1032_p0746a20║然後民安國泰，時和俗淳。人有才德之美，皆資訓
X58n1032_p0746a21║誨之力，習與性成，未有不學而自成者。孟東野詩
X58n1032_p0746a22║云：擊石方有火，不擊元無烟。人學始知道，不學非
X58n1032_p0746a23║自然。信矣。劉子云：心受典誥，而五性通焉。故知仁
X58n1032_p0746a24║義必由教習，執自然者，不亦乖乎。△後結責。
X58n1032_p0746b01║老、莊、周、孔，何用立教為軌則乎？
X58n1032_p0746b02║外應問曰：設依我宗，自然而成，不藉教習，復有何
X58n1032_p0746b03║過？答：便有聖人立教無益之過。既賢者自然而賢，
X58n1032_p0746b04║不由教習；愚者自然而愚，教亦無益。聖人立教，便
X58n1032_p0746b05║成無用。軌謂車轍，則謂法則，如世行車，必遵軌轍
X58n1032_p0746b06║為法則也。然老氏上士下士之說，孔聖上智下愚
X58n1032_p0746b07║之論，在吾教中，葢宿習力，故謂多生，熏習純熟。今
X58n1032_p0746b08║得為人，諸識聰利，人一己百，聞道勤行，孔老於此，
X58n1032_p0746b09║謂之生知、上智、上士。故白樂天生而識字，世呼為
X58n1032_p0746b10║三生人。若宿世從異中中來，未曾熏習，或因祕悋，
X58n1032_p0746b11║不肯教人。今得人身，諸情暗鈍，倥侗顓𫎇，誨而不
X58n1032_p0746b12║學，聞道大笑，孔老於此，呼為下愚。其中人者，昔雖
X58n1032_p0746b13║曾熏，然未純熟，故於今世，學之則成，不學則殆。由
X58n1032_p0746b14║此觀之，雖愚鈍之資，苟能自勉於學，縱未偕於上
X58n1032_p0746b15║達，亦自勝於不學者矣，況中人乎？聖人知學問有
X58n1032_p0746b16║益，可以革愚成智，故垂典誥，以為軌則，斯則因緣
X58n1032_p0746b17║之理明矣。而曰自然，未敢聞命。△三、難元氣二：初、
X58n1032_p0746b18║牒彼所立。
X58n1032_p0746b19║又言皆從元氣而生成者。
X58n1032_p0746b20║此儒道皆執。△後、正申難三：初、氣變不應緣習難
X58n1032_p0746b21║二：初、正難。
X58n1032_p0746b22║則歘生之神，未曾習慮，豈得嬰孩便能愛惡驕恣焉？
X58n1032_p0746b23║歘，暴起也，言歘然而生也。神，謂人之精神。言初生
X58n1032_p0746b24║之子，八識雖具，七情未彰，良由創與境逢，未知染
X58n1032_p0746c01║著。若漸長大，慣習力故，愛惡滋彰。所謂習以性成，
X58n1032_p0746c02║非由元氣使之然也。論云：豈得反質之辭。言嬰孩
X58n1032_p0746c03║者，小兒之稱。女曰嬰，男曰孩。愛謂染著，惡謂憎嫌，
X58n1032_p0746c04║驕謂矜傲，恣謂縱肆，皆言情也。△後、躡迹轉難二：
X58n1032_p0746c05║初、牒彼救詞。
X58n1032_p0746c06║若言歘有自然，便能隨念愛惡等者。
X58n1032_p0746c07║恐有救言：且如孩子初生便能飡乳，不得則啼，豈
X58n1032_p0746c08║待習慮？故曰：自然便能隨念愛惡。△後正難。
X58n1032_p0746c09║則五德六藝，悉能隨念而解，何待因緣學習而成？
X58n1032_p0746c10║若爾，五德六藝，亦應自解，不待習慮。何故不爾？言
X58n1032_p0746c11║五德者，即仁等五常，或父義、母慈、兄友、弟恭、子孝。
X58n1032_p0746c12║六藝謂禮、樂、射、御、書、數。然人生便知飲乳啼號者，
X58n1032_p0746c13║無始以來，慣習力故，與心俱生。如前牛不𠲿角，龜
X58n1032_p0746c14║不入火，皆因緣也，豈是元氣使之然也？△二、氣滅
X58n1032_p0746c15║應無鬼神難三：初、申難二：初、按定。
X58n1032_p0746c16║又若生是稟氣而歘有，死是氣散而歘無。
X58n1032_p0746c17║△後正難。
X58n1032_p0746c18║則誰為鬼神乎？
X58n1032_p0746c19║儒者皆執氣聚為生，氣散為死。故今難云：若爾，氣
X58n1032_p0746c20║散斷滅，應無鬼神。葢鬼神之說，儒宗許有，故彼所
X58n1032_p0746c21║知以難之。然依儒典訓，神者伸也，鬼者歸也，陽魂
X58n1032_p0746c22║曰神，陰魄曰鬼。然論語云：子不語恠力亂神者，葢
X58n1032_p0746c23║以鬼神理幽，常人智淺，故但令敬而遠之，恐生惑
X58n1032_p0746c24║著。然豈謂之無鬼神乎？易曰：精氣為物，游魂為變。
X58n1032_p0747a01║故知鬼神情狀，謂百骸四體，男女構精之所成，故
X58n1032_p0747a02║曰精氣為物。彼云游魂為變者，即如佛教所說，心
X58n1032_p0747a03║識由無質礙，任運能往，故曰游魂。意謂游魂與精
X58n1032_p0747a04║氣合而為人，精氣有滅，而游魂不滅，故為鬼神。若
X58n1032_p0747a05║內教說，三品九類之中，有福德者為神，無福德者
X58n1032_p0747a06║為鬼，勝劣雖異，皆鬼趣攝。△二、引事證成二：初、舉
X58n1032_p0747a07║知宿命證非稟氣。
X58n1032_p0747a08║且世有鑑達前生，追憶往事，則知生前相續，非稟氣
X58n1032_p0747a09║而歘有。
X58n1032_p0747a10║言鑑達前生事等者，如羊祜之識金環，（晉羊祜，字叔子。幼年
X58n1032_p0747a11║甞牽乳母至李宅門外，祜樹穴中得金環一枚，謂乳母曰：此吾先世為李家子戲所藏也。吾年七歲，墮井
X58n1032_p0747a12║而死。事出本傳。）崔咸之徵墨誌，（唐崔咸，父銳，為澤潞節度使李抱真從事。有客盧老
X58n1032_p0747a13║者，自言學道於隋朝雲際寺李先生，每往來澤潞，銳常善待之。終謂銳曰：吾當與君家作子，以口傍墨痣
X58n1032_p0747a14║為驗。及生咸，果如其言。出本傳。）房琯剖松下之書，（唐房琯，字次律。開元中，宰桐廬。
X58n1032_p0747a15║甞與道士刑和璞過夏口，入一廢寺，坐古松下。和璞使人鑿地，得甕中所藏婁思德與永禪師書，笑謂琯
X58n1032_p0747a16║曰：頗憶此耶？琯帳然悟前世之為永禪師也。出明皇雜錄。東坡有詩云：殷勤古松下，為剖甕中書。）
X58n1032_p0747a17║唐紹刺燈前之犬，（唐紹者，開元中為給事中。甞與對門中郎李邈善，每厚待之。妻
X58n1032_p0747a18║甞諫曰：勿友非類。紹曰：非爾所知。後因驪山講武，紹攝禮部尚書。玄宗援桴擊鼓，時未三合，張說遽令紹
X58n1032_p0747a19║奏舉。神武赫怒，拽兵部尚書郭元振坐於纛下，欲斬之。張說跪奏：元振有社稷之功，免死。乃斬紹。先一日，
X58n1032_p0747a20║紹謂妻曰：吾前生為杜氏女，適覇陵王氏子。十七歲，常燈下運針昏睡，犬入房，觸油污衣。心怒，遂以剪刀
X58n1032_p0747a21║刺犬。剪一股折，而犬猶活。復換一股，犬方斃。吾十九而亡犬者，今李貌是也。明日行刑，必貌。翌日，果如所
X58n1032_p0747a22║言。初一刀，頭未落。再換一刀，頭方落。出李吉甫異聞記）。圓觀峽中之舊約（唐李
X58n1032_p0747a23║證之子原老，與道人圓觀友善，相約自峽入蜀。路逢女子浣紗，觀謂原曰：此吾寄託之所也，蓋業緣不可
X58n1032_p0747a24║逃。明年某日，君自蜀還，可相臨，以一笑為信。又云：吾已三生作比丘云云。已而，觀果死。明年，原如期至女
X58n1032_p0747b01║子家，則兒生三日已。原使抱臨明簷，兒果一笑。却後十二年，原至孤山，月下聞扣牛角而歌者，曰：三生石
X58n1032_p0747b02║上舊精魂，賞月吟風不要論。慚愧情人遠相訪，此身雖異性常存。依夜話引）。東坡陝右
X58n1032_p0747b03║之夢遊（蘇子由謫南安，與雲菴及聰禪師交游。一夕，雲菴夢同子由、聰公出城，迓五祖戒禪
X58n1032_p0747b04║師。明日，以語子由。語未卒，聰公至，具言所夢，與雲菴同。三人方談笑間，忽東坡書至，曰：已抵奉新，旦夕可
X58n1032_p0747b05║相見。三人大喜，共出城二十里，至建安寺。而東坡亦至，因舉夢語坡。坡曰：軾年七八歲時，甞夢身為僧，往
X58n1032_p0747b06║來陝右。又先母方孕時，夢一僧託宿，頎然眇一目。雲菴驚曰：戒公，陝右人，後失一目。暮年弃五祖，來游南
X58n1032_p0747b07║安，終于大愚。逆數五十年，而坡時四十九矣。出冷齋夜話）。盧女憶販羊之宿冤
X58n1032_p0747b08║（昔長安城南盧叔倫家女子，桑間逢僧乞食。問得食處，女曰：村東二里王家飯僧。遂徃，果得齋。王氏問僧
X58n1032_p0747b09║所從，僧以實告。既而王氏翁媼俱至女家，女閉戶不出。問女母曰：我家設齋，人無知者，女何知耶？女自房
X58n1032_p0747b10║出，呼曰：某年月日，販羊胡父子何在？翁媼驚，趍出。母問女曰：汝適何故？女曰：我前世為夏州販羊客，姓胡，
X58n1032_p0747b11║宿其家。彼殺我父子，羊盡為所有。我後於其家作子，十五得病，二十而終。醫藥之資，已過所劫，猶每歲與
X58n1032_p0747b12║我作齋。雖然，命債尚須償也。出逸史）西山決弒親之疑獄。（宋理宗初，真西山帥
X58n1032_p0747b13║長沙日，市民程二者，有子年二十，謀弒厥父。密語其友，恐事洩相涉，遂首於官。即呼其子問之，子不諱。及
X58n1032_p0747b14║問其父並隣人，皆不知所以。問其子謀弒父故，亦無可言者。真察其事暗昧，乃齊沐請禱。一夕，夢人報曰：
X58n1032_p0747b15║但問其父二十年前曾作何事，即知之矣。翌日，真私問其父曰：此事我已知，汝但勿諱。汝二十年前曾作
X58n1032_p0747b16║何事？父曰：二十年前，有溈山行者，將錢一千緡，欲買度牒。中夜殺行者，瘞於厨下，以其錢營產業焉。真復
X58n1032_p0747b17║私問其子：吾欲釋汝，欲以錢一千緡惠汝，從汝所之。汝若得錢，當何所作？子曰：誠如所言，當買度牒，入溈
X58n1032_p0747b18║山出家。真知行者之怨，遂籍其父產業，計一千緡，以付其子，將其父配五百里外。出江湖紀聞）若
X58n1032_p0747b19║此之類，今古實多。以此驗知，捨身受身，自類相續，
X58n1032_p0747b20║非稟氣也。△二、舉鬼有知，證非斷滅三：初、唯約理
X58n1032_p0747b21║量破。
X58n1032_p0747b22║又驗鬼神靈知不斷，則知死後非氣散而歘無。
X58n1032_p0747b23║泛言鬼神者，多是古聖先賢，忠臣義士，功流後世，
X58n1032_p0747b24║澤被斯民，正直無私，英靈不昧，或鎮山川社稷，或
X58n1032_p0747c01║司福善禍淫，國旌祀典之榮，民遂禱祈之應者，謂
X58n1032_p0747c02║之正神。其有木恠山精，強魂厲鬼，或乘人之衰耗，
X58n1032_p0747c03║或附物以傳通，恐懼閭閻，邀求祭禱者，謂之淫祀。
X58n1032_p0747c04║正邪雖異，皆俱靈知。若謂死而氣散，則其神者為
X58n1032_p0747c05║誰？故東坡文集中多載鬼仙詩詞，良可證矣。△二、
X58n1032_p0747c06║引教及事破二：初、引教破。
X58n1032_p0747c07║故祭祀求禱，典籍有文。
X58n1032_p0747c08║言典籍有文者，引教破。如尚書金縢篇，謂武王有
X58n1032_p0747c09║疾，周公作冊書，禱于大王、王季、文王，請以身代。文
X58n1032_p0747c10║云：維爾元孫某，遘厲虐疾。（遘者，遇也。言遇此暴病也。）若爾三王，
X58n1032_p0747c11║（謂大王、王季、文王是也。）是有丕子之責于天。（言三王奉上天，欲責武王之罪。）
X58n1032_p0747c12║以旦代某之身。云云。公歸，乃納冊于金縢之匱中。
X58n1032_p0747c13║翌日乃瘳。（既禱，卜之重吉。次口，武王果愈。）又如禮記祭法、祭義、祭
X58n1032_p0747c14║統、禮運，皆言祭禱之事。又蔡氏月令云：九月中氣，
X58n1032_p0747c15║日在氐，命有司合秩蒭，以養犧生，以供皇天上帝、
X58n1032_p0747c16║名山大川、四方之神，以祭宗廟社稷之靈，為民祈
X58n1032_p0747c17║福等。皆其文也。△後引事破。
X58n1032_p0747c18║況死而蘇者，說幽途事，或死後感動妻子，讐報怨恩，
X58n1032_p0747c19║今古皆有耶？
X58n1032_p0747c20║說幽途事多關釋典，恐彼儒者尚未信之，今引儒
X58n1032_p0747c21║者一說證之。宋吏部侍郎葛立方，字常之，所撰韻
X58n1032_p0747c22║語陽秋云：歐陽永叔素不信釋氏之說，既登二府，
X58n1032_p0747c23║一日被病亟，夢至一所，見十人冠冕環坐，一人云：
X58n1032_p0747c24║參政安得至此，宜速反舍。公出門數步，復往問曰：
X58n1032_p0748a01║公等豈非釋氏所謂十王者乎？曰：然。因問：世人飯
X58n1032_p0748a02║僧造經，為亡追福，果有益乎？答曰：安得無益。既寤，
X58n1032_p0748a03║病良已。又如崔子玉之掌冥府事，韓擒虎之為閻
X58n1032_p0748a04║羅王，虞太博之為更生佛，席相公之為皮場神，皆
X58n1032_p0748a05║幽途事之證。言感動妻子，讎報怨恩者，如左傳宣
X58n1032_p0748a06║公十五年，晉大夫魏顆，其父武子有愛妾，武子疾，
X58n1032_p0748a07║謂顆曰：當嫁之。既疾篤，乃令殉葬。武子死，顆嫁之，
X58n1032_p0748a08║親族難之，顆曰：吾從治命。（治謂疾未甚時，甚則心狂語亂。）後顆與
X58n1032_p0748a09║秦將杜回戰于輔氏，見老人結草以禦，杜回躓而
X58n1032_p0748a10║顛，獲之。（杜回墜馬，顆生擒得。）夜夢老人曰：余，餘而所嫁婦人之
X58n1032_p0748a11║父也，爾用先人治命，余以是報。又成公十年，晉景
X58n1032_p0748a12║公疾，夢大厲，（大鬼也。）被髮及地，搏膺而踴曰：殺余孫
X58n1032_p0748a13║不義，余得請於帝矣。六月丙午，公薨（前二年，晉景公以無罪殺
X58n1032_p0748a14║臣趙同、趙括，言帝者即冥府十王也，以事關幽途故）。又江湖紀聞載：南宋衛
X58n1032_p0748a15║州人鄭朝議從子某，幼曠達能文，娶會稽陸氏女，
X58n1032_p0748a16║亦姿媚明爽，伉儷情至。鄭生嘗語陸氏曰：萬一不
X58n1032_p0748a17║幸，汝無再醮。汝若先喪，我亦如之。陸氏曰：要當齊
X58n1032_p0748a18║眉，何不祥如是？相處十年，生二男一女。及鄭生疾
X58n1032_p0748a19║且死，方釋服，陸氏盡擕其資，適蘇州曾公曹。成婚
X58n1032_p0748a20║方七日，曾生奉漕檄考試他郡。行信宿，陸氏晚步
X58n1032_p0748a21║廳屏間，有急足呼於庭曰：鄭官人有書。命婢取之，
X58n1032_p0748a22║視外題，但有示陸氏三字，筆札宛然前夫手澤也。
X58n1032_p0748a23║視急足，已不見。啟緘讀之，其辭曰：十年結髮夫妻，
X58n1032_p0748a24║一生祭祀之主。朝連暮以同歡，俸有餘而共聚。忽
X58n1032_p0748b01║大幻而長往，慕何人而輕許？遺棄我之田疇，移資
X58n1032_p0748b02║財而別戶。不恤我之有子，不念我之有父。義不足
X58n1032_p0748b03║為人之婦，慈不足為人之母。吾以訴諸上蒼，行理
X58n1032_p0748b04║對乎幽府。陸氏嘆恨，三日而亡。其書朝議男甸者
X58n1032_p0748b05║得之。△三、躡迹通妨二：初、設難。
X58n1032_p0748b06║外難曰：若人死為鬼，則古來之鬼填塞巷路，合有見
X58n1032_p0748b07║者，如何不爾？
X58n1032_p0748b08║外人聞說人死為鬼，則謂人人死已盡皆為鬼，不
X58n1032_p0748b09║知有六道輪迴轉受後身，故作此難。言合有見者，
X58n1032_p0748b10║如何不爾者，論中假作不信有鬼之問，故且如是。
X58n1032_p0748b11║其實見鬼之事，古今有之，不能具引。△後通釋。
X58n1032_p0748b12║答曰：人死六道不必皆為鬼，鬼死復為人等，豈古來
X58n1032_p0748b13║積鬼常存耶？
X58n1032_p0748b14║言人死六道者，謂或有生天，或還為人，或作禽畜，
X58n1032_p0748b15║或墮地獄。前言鬼者，但一趣耳。言鬼復為人者，謂
X58n1032_p0748b16║鬼業盡已，或復為人，或轉餘趣。豈古來下譏其膠
X58n1032_p0748b17║柱？如梁高僧傳說：後漢建和間，沙門安世高，舟行
X58n1032_p0748b18║至洪亭湖，泊舟岸上，有湖神祠焉。神降曰：舟中沙
X58n1032_p0748b19║門，吾神宿世道伴，為我請之。安至祠中，神泣訴曰：
X58n1032_p0748b20║吾與師曾為道友，以嗔心故，墮此趣中，幸相憫救。
X58n1032_p0748b21║師請現本身，神曰：本身醜惡，恐相驚駭。安曰：無慮。
X58n1032_p0748b22║忽有大蠎，出於牀後，引首向安。安撫之，以天竺語
X58n1032_p0748b23║說法化導。蠎泣謝曰：幸聞教化，今脫苦矣。以絹千
X58n1032_p0748b24║疋，黃白之資付安，令作功德。安為建寺於豫章（夜話
X58n1032_p0748c01║云：今洪州大安寺是）。已而見後山有大蠎，死於草澤中，自是
X58n1032_p0748c02║廟不復靈。此鬼趣轉生之例也。今俗子無識，謂佛
X58n1032_p0748c03║菩薩同鬼神者，吁可悲哉！△三、稟氣不應有知難
X58n1032_p0748c04║二：初、正難。
X58n1032_p0748c05║且天地之氣，本無知也，人稟無知之氣，安得歘起而
X58n1032_p0748c06║有知乎？
X58n1032_p0748c07║謂氣無分別，豈人得之而有分別乎？若人因稟氣
X58n1032_p0748c08║而有分別，則草木等亦應有分別，以所稟同，故論
X58n1032_p0748c09║亦應言。且天地之氣本無賢愚貴賤之異，豈人同
X58n1032_p0748c10║稟之而有賢愚貴賤之異乎？而儒者皆執稟氣，謂
X58n1032_p0748c11║稟淳和之氣則為聖為賢，稟渾濁之氣則為愚為
X58n1032_p0748c12║不肖，孰不知天地之氣本無差別，自吾人宿習之
X58n1032_p0748c13║不同爾。其猶管籥之音，隨竅發異，故有清濁高下
X58n1032_p0748c14║之殊，而吹者之氣曷嘗異哉？若謂吹者之氣有異，
X58n1032_p0748c15║則何藉竹管之殊竅乎？又李白、桃紅、姚黃、魏紫，無
X58n1032_p0748c16║乃春風之各異乎？何不辯其物性而責於氣耶？△
X58n1032_p0748c17║後舉例難。
X58n1032_p0748c18║草木亦皆稟氣，何不知乎？
X58n1032_p0748c19║亦應云：禽獸亦皆稟氣，何飛走之不同？葢天地之
X58n1032_p0748c20║氣，猶爐冶甑㸑之謂，但能成物，非物所本。故爐冶
X58n1032_p0748c21║雖能範金，不能變銅鐵為良猨；甑爨雖能熟食，不
X58n1032_p0748c22║能變糠粃為珍饈；天地之氣雖能成物，不能使草
X58n1032_p0748c23║木為人庸愚作聖。良以草木各有根，人畜各有本
X58n1032_p0748c24║故也。△四、難天命二：初、牒彼立義。
X58n1032_p0749a01║又言：貧富貴賤，賢愚善惡，吉凶禍福，皆由天命者。
X58n1032_p0749a02║此多儒者所執。先儒解云：命猶令也。彼宗但以清
X58n1032_p0749a03║氣上升，至高無上曰天。文中先牒義。△後正難三：
X58n1032_p0749a04║初、禍福多少不平難二：初、申難。
X58n1032_p0749a05║則天之賦命，奚有貧多富少，賤多貴少，乃至禍多福
X58n1032_p0749a06║少？
X58n1032_p0749a07║謂天道至公至平，無偏無黨，何故而有貧富、貴賤、
X58n1032_p0749a08║賢愚、禍福、多少之異？又復於中貧賤禍夭者多，富
X58n1032_p0749a09║貴壽康者少，世途目擊，豈不然哉！奚者何也？△後
X58n1032_p0749a10║結難。
X58n1032_p0749a11║苟多少之分在天，天何不平乎？
X58n1032_p0749a12║天實爾者，則公平安在？△二、禍福倒置非理難二：
X58n1032_p0749a13║初、正詰。
X58n1032_p0749a14║況有無行而貴，守行而賤，無德而富，有德而貧，逆吉
X58n1032_p0749a15║義凶，仁夭暴壽，乃至有道者喪，無道者興。
X58n1032_p0749a16║無行而貴，如桀、紂為君；守行而賤，如仲尼無位；無
X58n1032_p0749a17║德而富，如景公有馬千駟，何曾日食萬錢；有德而
X58n1032_p0749a18║貧，如原憲、黔婁之類；逆吉義凶者，如姦邪得志，忠
X58n1032_p0749a19║良遇害之類；仁夭暴壽，如顏、冉短折，盜跖永年；云
X58n1032_p0749a20║有道無道者，如世善人，動輒坎軻，強梁貪暴，觸事
X58n1032_p0749a21║利宜。自古迄今，此事屢有。世俗每謂天不平，或云
X58n1032_p0749a22║天不開眼。故鄧攸無子，人謂天不道，斯之謂也。△
X58n1032_p0749a23║後、辨違三：初、牒彼所宗。
X58n1032_p0749a24║既皆由天。
X58n1032_p0749b01║△次躡迹正難。
X58n1032_p0749b02║天乃興不道而喪有道。
X58n1032_p0749b03║△後顯過。
X58n1032_p0749b04║何有福善益謙之賞，禍淫害盈之罰焉？
X58n1032_p0749b05║上句即彼所宗。天乃下，躡迹正難。文中且舉興不
X58n1032_p0749b06║道，喪有道一句，意該前文無行而貴等。何有下，顯
X58n1032_p0749b07║過，即顯彼宗執天命者，自違其教耳。謂書云：天道
X58n1032_p0749b08║福善禍淫。言下民之善惡，天實司其禍福之柄。作
X58n1032_p0749b09║善者降之以福，作惡者降之以禍。淫，過也。此與伊
X58n1032_p0749b10║訓云：作善降之百祥，作不善降之百殃。洪範享用
X58n1032_p0749b11║五福，威用六極意同。易謙卦云：天道虧盈而益謙，
X58n1032_p0749b12║地道變盈而流謙，鬼神害盈而福謙。論中參用書
X58n1032_p0749b13║易之文，故云爾也。又坤卦云：積善之家，必有餘慶；
X58n1032_p0749b14║積不善之家，必有餘殃。意亦同此。大抵皆謂天道
X58n1032_p0749b15║昭然，禍福不忒。今見無道興而有道喪，則似書易
X58n1032_p0749b16║之說無驗。何則？且如忠良遇害，則福善益謙之賞
X58n1032_p0749b17║全乖；姦邪得志，則禍淫害盈之罰相反。按其文而
X58n1032_p0749b18║考其實，全成齟齬，故云何有。良以不推業理，但執
X58n1032_p0749b19║天命，故禍福有時而倒置也。△三、立教歸罪不當
X58n1032_p0749b20║難二：初、按定。
X58n1032_p0749b21║又既禍亂反逆，皆由天命。
X58n1032_p0749b22║△後正難。
X58n1032_p0749b23║則聖人設教，責人不責天，罪物不罪命，是不當也。
X58n1032_p0749b24║先按定謂：世人見說古今治亂等事，莫不皆謂天
X58n1032_p0749c01║數。今難之曰：若由天者，經書所說，只合責天，如何
X58n1032_p0749c02║但責人耶？如桀紂幽厲，詩書所譏；亂臣賊子，春秋
X58n1032_p0749c03║所貶，曾何不云天命乎？其由狼虎傷人，麋鹿受殃，
X58n1032_p0749c04║故曰不當。△三、結責非理。
X58n1032_p0749c05║然則詩刺亂政，書讚王道，禮稱安上，樂號移風，豈是
X58n1032_p0749c06║奉上天之意，順造化之心乎？
X58n1032_p0749c07║若由天命，則詩書禮樂，懲惡勸善，使人遠禍就福，
X58n1032_p0749c08║以承天休者，則成空言爾。何則？禍福由天，不在人
X58n1032_p0749c09║為。天乃自然之理，不容增損故也。言詩刺亂政者，
X58n1032_p0749c10║刺，譏諷也。亂政，如人倫廢壞，風俗澆漓之類。然詩
X58n1032_p0749c11║有國風雅頌，其風雅中，有善則美，有惡則刺。今舉
X58n1032_p0749c12║一端，但言刺爾。尚書有典謨訓誥誓命之異，皆明
X58n1032_p0749c13║二帝三王治世化民之道，故曰書讚王道。讚者，明
X58n1032_p0749c14║也，揚也。孝經云：安上治民，莫善於禮。移風易俗，莫
X58n1032_p0749c15║善於樂。謂禮別尊卑，使君臣父子各正其位，而不
X58n1032_p0749c16║敢僭越，故曰安上。樂音歌詠風俗美惡，故能移薄
X58n1032_p0749c17║俗以就淳風，故曰移風。皆所以規人心於善導，格
X58n1032_p0749c18║皇天之休慶也。書曰：惠迪吉，從逆凶，惟影響。惠者，
X58n1032_p0749c19║順也。迪者，進也。言以順而進，則合於天道，故為吉。
X58n1032_p0749c20║苟逆於天心，則為凶。故云奉上天（云云）。而論云豈
X58n1032_p0749c21║是者，反破之詞也。世人不知感召之端，實由乎我。
X58n1032_p0749c22║一向歸之天命，不但違佛教因緣之說，亦失周孔
X58n1032_p0749c23║詩書禮樂之本意。故云豈是。言造化者，天之異名，
X58n1032_p0749c24║亦曰造物。謂能造作變化萬物也。然前書易等語，
X58n1032_p0750a01║皆明作善得善，作惡得惡。此則因果之理明矣。而
X58n1032_p0750a02║但就一世為論，未推宿習。故影響之報，或時相反。
X58n1032_p0750a03║況執天命，轉見乖張。至下會通，方能盡理。△三、結
X58n1032_p0750a04║成未了。
X58n1032_p0750a05║是知專此教者，未能原人。
X58n1032_p0750a06║
X58n1032_p0750a07║華嚴原人論解卷上