X58n1032_p0750a08║
X58n1032_p0750a09║
X58n1032_p0750a10║華嚴原人論解卷中
X58n1032_p0750a11║
X58n1032_p0750a12║長安大開元寺講經論沙門圓覺述
X58n1032_p0750a13║△第二、釋第二、斥偏淺，分三：初、標牒章門。
X58n1032_p0750a14║二、斥偏淺（習佛不了義經者）。
X58n1032_p0750a15║偏淺之義，如下文自釋。△二、標列五教二：初、標。
X58n1032_p0750a16║佛教自淺之深，略有五等：
X58n1032_p0750a17║△後列
X58n1032_p0750a18║一、人天教，二、小乘教，三、大乘法相教，四、大乘破相教
X58n1032_p0750a19║（上四在此篇中），五、一乘顯性教（在第三篇中）。
X58n1032_p0750a20║此五種教，圭峯約義分判。由所被機有五乘之異，
X58n1032_p0750a21║故能被教有此五種。言五乘者，一人天乘、二聲聞
X58n1032_p0750a22║乘、三緣覺乘、四菩薩乘、五佛乘（此依華嚴二地及圓覺彌勒章意，從
X58n1032_p0750a23║所求法以立乘名耳）。今合聲聞緣覺而開菩薩，故立此五。若
X58n1032_p0750a24║依法相宗說五種種性者，一聲聞乘性、二緣覺乘
X58n1032_p0750b01║性、三菩薩乘性、四不定乘性、五者無性。就不定中
X58n1032_p0750b02║復有四類：一聲聞菩薩性、二緣覺菩薩性、三聲聞
X58n1032_p0750b03║緣覺性、四聲聞緣覺菩薩性。其無性者，謂總無前
X58n1032_p0750b04║三乘種性。今人天教收彼無性，小乘教收彼聲聞
X58n1032_p0750b05║緣覺二性，後三教收彼菩薩性。其不定性，中間三
X58n1032_p0750b06║教攝之。若依賢首五教者，一小乘教同此第二、二
X58n1032_p0750b07║大乘始教當此三四、三終教、四頓教、五圓教當此
X58n1032_p0750b08║第五。良以賢首後三皆約一乘，故圭峯合之。賢首
X58n1032_p0750b09║約同教別教、歷位無位、開成三異，而彼始教雙收
X58n1032_p0750b10║西域空相二宗，以俱未盡大乘法理，故合為初（初即
X58n1032_p0750b11║始也）。圭峯依西域仍為二，或開或合，各有攸當，不可
X58n1032_p0750b12║一準。萬松老師於此論中立九對十八重，總該賢
X58n1032_p0750b13║首圭峯二種五教之義：一苦樂對（以三途對人天），二人天
X58n1032_p0750b14║對（以人對天），三定散對（欲界為散，上二為定），四色空對（以四禪對四空），五
X58n1032_p0750b15║凡聖對（前四皆凡，後三乘聖），六大小對（聲聞緣覺小，始教去皆大），七始終
X58n1032_p0750b16║對（法相為始，法性為終），八頓漸對（始終歷位，頓教不立），九偏圓對（賢首前四
X58n1032_p0750b17║皆偏，華嚴獨為圓教）。是則於賢首小教中曲開前五對，收此
X58n1032_p0750b18║論義，可謂辭簡而理盡矣。△三、正釋自四：初、人天
X58n1032_p0750b19║教，二、小乘教，三、大乘法相教，四、大乘破相教。初中
X58n1032_p0750b20║復四。今初，牒名。
X58n1032_p0750b21║一、人天教者。
X58n1032_p0750b22║△二、敘彼立義三：初、總明大意。
X58n1032_p0750b23║佛為初心人，旦說三世業報善惡因果。
X58n1032_p0750b24║初心人者，所被機也。對後三乘故曰初心，一向方
X58n1032_p0750c01║便故云且說。三世業報者，謂過去造業今世受報，
X58n1032_p0750c02║今世造業來世受報，故曰三世。業即能招之因，報
X58n1032_p0750c03║即所招之果。然業與報皆通善惡，故曰善惡因果，
X58n1032_p0750c04║如下廣明。△二、別敘二：初、敘惡因果。
X58n1032_p0750c05║謂造上品十惡，死墮地獄，中品餓鬼，下品畜生。
X58n1032_p0750c06║言十惡者，謂身三：殺、盜、婬；語四：妄言、兩舌、惡口、綺
X58n1032_p0750c07║語；意三：貪、嗔、邪見。言上品者，泛說善惡皆有三品，
X58n1032_p0750c08║三位明之：一、約境，且如殺生，殺人為上，殺畜為中，
X58n1032_p0750c09║蚊蚋為下；不殺反此，謂不殺人為上，不殺蚊蚋為
X58n1032_p0750c10║下。二、約心，不論善惡，但猛利心作為上，泛爾心作
X58n1032_p0750c11║為下，庸庸為中。三、約時，若善若惡，但三時無悔為
X58n1032_p0750c12║上，二時無悔為中，一時為下。言地獄等者，梵云捺
X58n1032_p0750c13║洛迦，此云苦器，即眾生受苦之器也。今言地獄，約
X58n1032_p0750c14║義立名。有云：地者，底也；獄者，局也。地下有獄，故名
X58n1032_p0750c15║地獄。總有四類，謂八熱、八寒、近邊孤獨。言八熱者，
X58n1032_p0750c16║一曰等活，謂刀劒剉斬成千萬段，以叉撥聚唱言
X58n1032_p0750c17║活活，彼即便活，活已復斬，斬已復活，故曰等活。以
X58n1032_p0750c18║四王天壽五百年為一日一夜，如是積數至五百
X58n1032_p0750c19║歲。二曰眾合，眾山四合，碎罪人身猶如微塵，以忉
X58n1032_p0750c20║利天壽一千年為一日一夜，積此歲月壽一千歲。
X58n1032_p0750c21║三曰黑繩，如世解木繩抨鋸解，以夜摩天二千年
X58n1032_p0750c22║壽為一日一夜，壽二千歲。四曰號叫，以兜率天壽
X58n1032_p0750c23║四千年為一晝夜，壽四千歲。五大號叫，以化樂天
X58n1032_p0750c24║八千年壽為一晝夜，壽八千歲。六曰炎熱，以他化
X58n1032_p0751a01║天一萬六千年壽為一晝夜，壽一萬六千歲。七曰
X58n1032_p0751a02║極炎熱，壽半中劫，謂從人壽八萬四千歲等百年
X58n1032_p0751a03║減一歲，減至十歲名半中劫，為此獄壽。八曰阿鼻，
X58n1032_p0751a04║此云無間，有五義故立無間名：一者作業無間，約
X58n1032_p0751a05║治罰說；二者受報無間，約果報說；三者受苦無間，
X58n1032_p0751a06║約楚痛說；四者壽命無間，無中夭故；五者身量無
X58n1032_p0751a07║間，謂眾生自業各各自見身滿獄中間無空處，故
X58n1032_p0751a08║曰無間。此獄壽命一增減劫。言八寒者，正云遏部
X58n1032_p0751a09║曇，此翻為疱，寒苦觸身如瘡疱故。二曰疱裂，身凍
X58n1032_p0751a10║裂故（此二皆約苦相立名）。三蝎螫沾，四虎虎几，五嚇嚇几（此三
X58n1032_p0751a11║約受苦聲立名）。六青蓮華，七紅蓮華，八大紅蓮華（寒苦觸身變如
X58n1032_p0751a12║是色）。然此八寒壽量二說不同，依俱舍說比前更長。
X58n1032_p0751a13║若準瑜伽說，八寒壽量較於八熱次第減半，如按
X58n1032_p0751a14║部陀減於等活之半，乃至大紅蓮華較阿鼻亦爾。
X58n1032_p0751a15║依此則是八寒輕於八熱也。三近邊獄者，八熱四
X58n1032_p0751a16║門各有四獄：一曰煻煨，沸灰齊膝，下足焦爛舉足
X58n1032_p0751a17║如故。二曰屍糞，糞泥齊膝，中有毒蟲，下足食盡，舉
X58n1032_p0751a18║足還復。三曰鋒刃，刀劒等刃，布為道路，履則割傷。
X58n1032_p0751a19║四曰灰河，沸熱灰汁，或煑或煎，皮肉潰爛。四孤獨
X58n1032_p0751a20║獄者，處所不定，或山間、樹下、曠野、城隍等處。依瑜
X58n1032_p0751a21║伽說，近邊孤獨，壽命不定，隨業長短。言餓鬼者，謂
X58n1032_p0751a22║長受饑餓，故曰餓鬼。輕重不同，凡有九類：以人間
X58n1032_p0751a23║二十日為一日一夜，彼還以三十日為一月，十二
X58n1032_p0751a24║月為一年，壽五百歲。上依俱舍，有云：鬼趣壽命不
X58n1032_p0751b01║定，極長者七萬歲。言畜生者，畜者養也，人所畜養，
X58n1032_p0751b02║如牛馬犬豕之類，此名則局。或云傍生，傍行而生，
X58n1032_p0751b03║通一切飛走之類，此名則寬。別而言之，羽毛鱗介，
X58n1032_p0751b04║蠢蠕飛潛，其類繁廣。於中最福德者，如龍及金翅，
X58n1032_p0751b05║皆通四生。然畜趣壽命，長短不定，極長者壽一中
X58n1032_p0751b06║劫，廣如別章（此依圭峯行願章引）。今言中品餓鬼、下品畜生
X58n1032_p0751b07║者，圭峯依雜集等論，故作此配。若依華嚴二地，則
X58n1032_p0751b08║以畜生為中，餓鬼為下。清涼引正法念處經會云：
X58n1032_p0751b09║然此三途，各有邊正。正者為重，邊者為輕。正鬼望
X58n1032_p0751b10║邊畜，則鬼重畜輕；正畜望邊鬼，則畜重鬼輕。△後、
X58n1032_p0751b11║明善因果三：初、人乘。
X58n1032_p0751b12║故佛且類世五常之教（天竺世教儀式雖殊，懲惡勸善無別，亦不離仁義等五，而
X58n1032_p0751b13║有德行可修。例如此國斂手而舉，土蕃散手而埀，皆為禮也），令持五戒（不殺是仁，不盜是義，
X58n1032_p0751b14║不邪婬是禮，不妄語是信，不飲噉酒肉，神氣清潔，益於智也），得免三途，生人道中。
X58n1032_p0751b15║△次天乘
X58n1032_p0751b16║修上品十善，及施戒等，生六欲天。修四禪八定，生色
X58n1032_p0751b17║界無色界天。（題中不標天鬼地獄者，界地不同，見聞不及，凡俗尚不知末，況肯窮本。故對俗
X58n1032_p0751b18║教，且標原人。今敘佛經，理宜具列。）
X58n1032_p0751b19║△後結門。
X58n1032_p0751b20║故名人天教也。（然業有三種：一惡，二善，三不動。報有三時：現報，生報，後報。）
X58n1032_p0751b21║五戒、十善、四禪、八定等是善因，人天等是善果。於
X58n1032_p0751b22║中分二：初人乘。言且類者，即比類。世謂世俗通。西
X58n1032_p0751b23║域此方不但周孔說五常也。言五常者，謂仁、義、禮、
X58n1032_p0751b24║智、信，是人之所常行，造次顛沛不容離故。（注中別會兩方
X58n1032_p0751c01║世教以顯大同，亦潛通妨難。恐人疑云：佛出天竺，彼國世教儀式或殊，那言類此五常？即應是佛教倣傚
X58n1032_p0751c02║孔老作是附會，故為此通云云。又龍樹釋摩訶衍論引道品經，此方所無立四法藏：一補特伽羅藏。經云：
X58n1032_p0751c03║佛子諦聽！為汝解說仁藏、義藏、禮藏、智藏、信藏，并聲聞藏及菩薩藏、大覺法藏。所以者何？一切行者漸次
X58n1032_p0751c04║轉勝次第之法故。○言天竺者，𦵇嶺之西有五天竺，謂成劫之時光音天人下生於此，故受天名。梵云印
X58n1032_p0751c05║土，或云身毒，訛略云竺。言世教者，謂國王治世之教也。西域有佛法處，依佛法治國，如金光明有王法正
X58n1032_p0751c06║論品。又輪王以十善化世，遵古佛遺教也。言儀式雖殊者，如正朔衣冠之類，隨方或殊。言懲惡勸善無別
X58n1032_p0751c07║者，謂與此方大同。言亦不離仁等者，德行雖多，舉其大綱不出此五。於斯可見天下之理至當歸一，聖人
X58n1032_p0751c08║之心若合符節，非周孔特為斯民而創式也，亦非如來倣傚此方而設教也。例如已下，舉土蕃與中國禮
X58n1032_p0751c09║異，以況天竺與震旦亦然。略舉禮之一端，以例仁義之四。是知諸國禮樂互有不同，當論其心勿責其事。
X58n1032_p0751c10║或者封於一隅互相誚訝，豈通論哉？）
X58n1032_p0751c11║令持五戒者，若翻前十惡，此合云十善。故華嚴二
X58n1032_p0751c12║地中，說十善通五乘，謂下品人因，中品天因，上品
X58n1032_p0751c13║三乘因，上上品佛因。而佛於律儀中，又制近事五
X58n1032_p0751c14║戒，亦通五乘。故知五戒十善，大同小異，開合隨宜，
X58n1032_p0751c15║其猶大乘六度十度耳。（注不殺是仁者下，注家以五戒會五常，以義同故。明
X58n1032_p0751c16║教大師云：一曰不殺，謂當愛生，不可以己輒暴一物，不止不食其肉也。孟子云：殺一無罪，非仁也。故以不
X58n1032_p0751c17║殺為仁。二不盜者，謂不義不取，不止攘他物也。孟子云：非其有而取之，非義也。三曰不婬，謂不亂非其匹
X58n1032_p0751c18║偶也，而禮別尊𢍉，故同不婬。四不妄語者，謂不以言欺人而信者，言無反覆，故同不妄。五不飲啖者，由飲
X58n1032_p0751c19║啖故，心神濁亂，情慮癡狂，害於智也。故不飲啖，智思清潔也。然於餘說，但云不飲。圭峯加不啖肉，當有所
X58n1032_p0751c20║據。或方勸人，以為止殺之漸也。釋此五戒，全依明教。然此五戒，依律儀中，復有支、持、具、闕之異。五皆能持，
X58n1032_p0751c21║名為支具。或但能持四、三、二等，名為支闕。盡形壽持，名為持具。或但能持十年、五年，下至一日，名為持闕。
X58n1032_p0751c22║支時相望，應有四句具闕之義，由此有一分、少分、多分、滿分。優婆塞夷，梵云優婆塞，此云近事，男夷女聲
X58n1032_p0751c23║也。於此五中，不殺闕故，雖得人身，多病短命；不盜闕故，資財乏少；不婬闕故，無好眷屬；不妄闕故，言無人
X58n1032_p0751c24║受；不飲闕故，諸情暗鈍。又此五中，前四是性戒，謂殺、盜等，體性是罪，故曰性戒。飲酒一戒，是名遮戒，由飲
X58n1032_p0752a01║酒亂性，犯前四故。故佛制此，以防前四，故曰遮戒。）
X58n1032_p0752a02║言得免三途者，所離惡也。生人道者，所感果也。然
X58n1032_p0752a03║五戒十善，皆依師受。三歸言下，得此戒體。或先受
X58n1032_p0752a04║三歸，後受五戒十戒，未有不歸三寶而得戒者。由
X58n1032_p0752a05║歸佛故，不墮地獄。歸法故，不墮餓鬼。歸僧故，不墮
X58n1032_p0752a06║傍生。今言得免三途，葢三歸之力也。以受五戒，必
X58n1032_p0752a07║先三歸，故略不言。
X58n1032_p0752a08║修上品十善者，此有二意：一者、對前五戒為下，故
X58n1032_p0752a09║曰上品，上品即十善也；二者、影略以明人中十善
X58n1032_p0752a10║為下（前不言者，含五戒中），故以天中為上品，上品之十善揀
X58n1032_p0752a11║下品故。又於天中，十善是總，施等為別。謂修十善，
X58n1032_p0752a12║與散心俱，兼行施等，生六欲天；與定心俱，生上二
X58n1032_p0752a13║界。言十善者，殺、盜、婬、妄，與五戒同。五、不綺語，謂不
X58n1032_p0752a14║飾非言。六、不兩舌，謂語不背面。七、不惡口，言必善
X58n1032_p0752a15║順。八、不貪愛，謂心常知足，於有有具不生染著。九、
X58n1032_p0752a16║不瞋恚，謂不以忿恨宿於心。十、不邪見，謂心見正
X58n1032_p0752a17║直，無誑無諂。此後六戒，諸教標列，或小異同，皆不
X58n1032_p0752a18║相違。又有一經中，合語四為三，謂不誹謗、不欺誑、
X58n1032_p0752a19║不妄語，加不飲酒、食肉為四。華嚴於語四中，妄言、
X58n1032_p0752a20║兩舌、惡口、綺語為次，此約重輕為先後也。嵩公輔
X58n1032_p0752a21║教編列意三為嫉、恚、癡（故前釋貪，別依唯識）。瓔珞、梵網唯局
X58n1032_p0752a22║大乘，故此不會。然其意三得為業道者，清涼大疏
X58n1032_p0752a23║依瑜伽釋云：貪若未決，但名煩惱；決即名業，嗔、癡
X58n1032_p0752a24║亦然。故意三中，要具五緣，方成業道。言五緣者：一、
X58n1032_p0752b01║事（泛言他物，他所攝故），二、體（所貪物體，即金、銀、財寶等），三、差別。於中有三：
X58n1032_p0752b02║一、不求（始欲名求，即他物想），二、不願（希得屬己，即是樂欲），三、不貪（終起奪想
X58n1032_p0752b03║為貪）。於差別中，前二方便，後一究竟，并前事體，即是
X58n1032_p0752b04║五緣。於此五中，若闕究竟，但名煩惱。善惡相反，成
X58n1032_p0752b05║業例然。
X58n1032_p0752b06║言及施戒者，謂持十善時又廣行惠施，故感欲天
X58n1032_p0752b07║衣食自然、宮殿隨身、眷屬圍繞，如是果報由布施
X58n1032_p0752b08║故，天人壽長由持戒故。然前云十善此又云戒者，
X58n1032_p0752b09║此或是近住戒或出家戒等。如報恩經中說：有一
X58n1032_p0752b10║日一夜持近住戒，或沙彌戒、比丘戒等，故別言之。
X58n1032_p0752b11║而言等者，即等取忍進定或餘善法，謂供養三寶、
X58n1032_p0752b12║孝順父母、修八福田等。但十善為正因，餘皆助因，
X58n1032_p0752b13║而是有漏心修故不免輪迴，非如菩薩通無漏者。
X58n1032_p0752b14║言生六欲天等者，泛言天者，俱舍云：光潔自在神
X58n1032_p0752b15║用得名。總為三界，別為二十八天，謂欲界六天、色
X58n1032_p0752b16║界一十八天、無色界四天。言欲界者，謂飲食睡眠
X58n1032_p0752b17║男女情愛，故名欲界。言六天者，一曰四王天，壽五
X58n1032_p0752b18║百歲，以人間五十年為一晝夜，陰陽如人世。二忉
X58n1032_p0752b19║利天，此云三十三，壽一千歲，以人間百年為一晝
X58n1032_p0752b20║夜，以相抱為陰陽。三炎摩天，此云時分，以蓮華開
X58n1032_p0752b21║合為晝夜，故曰時分，壽二千歲，以人間二百年為
X58n1032_p0752b22║一晝夜，以身相近為陰陽。四兜率天，此云知足，於
X58n1032_p0752b23║所受樂常知足故，居處倍前，壽四千歲，以人間四
X58n1032_p0752b24║百年為一晝夜，以執手為陰陽。五化樂天，謂隨心
X58n1032_p0752c01║意樂，自化樂具還自受用，故壽八千歲，以人間八
X58n1032_p0752c02║百年為一晝夜，以相熟視為陰陽。六他化自在天，
X58n1032_p0752c03║謂他化樂具自得受用，故壽一萬六千歲，以人間
X58n1032_p0752c04║一千六百年為一晝夜，以暫瞬目為陰陽。自此已
X58n1032_p0752c05║還名為欲界。
X58n1032_p0752c06║言修四禪、八定者，梵語禪那，此云靜慮。法苑章云：
X58n1032_p0752c07║靜者，性離囂塵沉浮等障；慮者，專心一志，籌度境
X58n1032_p0752c08║門。然諸無色定，有靜無慮，純定心故；欲界等持，有
X58n1032_p0752c09║慮無靜，多散動故；唯色界中，靜慮均平，故得此名。
X58n1032_p0752c10║言四禪者：一、有尋有伺靜慮，尋伺亦名覺觀，對治
X58n1032_p0752c11║欲界惡不善法故。然尋約麤相，伺約細相。二、無尋
X58n1032_p0752c12║無伺靜慮，離前初禪覺觀之心，生歡喜故。三、離喜
X58n1032_p0752c13║靜慮，離前二禪喜心，憂喜雙忘，住於樂受故。四、離
X58n1032_p0752c14║喜樂靜慮，離前三禪喜樂，苦樂雙忘故。言八定者，
X58n1032_p0752c15║四禪之後，加無色四空定，謂：一者、空無邊處定，前
X58n1032_p0752c16║色界中所有色想，今皆超越，住無邊空處故。二、色
X58n1032_p0752c17║無邊處定，前色與空皆不離識，今皆超越，唯住無
X58n1032_p0752c18║邊識故。三、無所有處定，前有識可住，今識亦不可
X58n1032_p0752c19║得，若心若境皆無所有故。四、非想非非想處定，前
X58n1032_p0752c20║能離心識之想，今亦無故。此與四禪俱名定者，以
X58n1032_p0752c21║四禪中有一分定義，故得定名。言生色、無色界者，
X58n1032_p0752c22║由修四禪，得生色界，謂有五蘊色身，故名色界。言
X58n1032_p0752c23║無色者，謂無麤色蘊，但有四蘊心及心所依定而
X58n1032_p0752c24║住，名無色界。（注題中下，通妨。恐有難云：此既具明五趣，何故題中但標原人，不言天等？
X58n1032_p0753a01║注先牒難。界、地不同下，正答。應云界、趣不同，或筆悞耳。三途人、天，類趣各別；欲、色、無色，依地有殊。言見聞
X58n1032_p0753a02║不及者，天堂、地獄、鬼趣，孔、老不談，俗眼不見，故云爾也。凡俗已下，約所對機。言尚不知末者，且以天為本，
X58n1032_p0753a03║人畜為末者，世人但知人畜草木依天所生，不知人畜從自業招，妄謂天生，是不知末。況能知彼天等果
X58n1032_p0753a04║為何物？縱若說者，不過但云清氣上升，高明悠久，無聲無臭，以為至極。更不信有佛教所說，能盡天地之
X58n1032_p0753a05║實者。故曰況肯窮本。豈復能知空生大覺，如海一漚者乎？故對下，結意。此二句，出立題意。今敘下，出此文
X58n1032_p0753a06║意。○故名一句，結門可知。注中然業有下，辨業報差別。業以造作為義，然體有假實。身語是假，思是實體。
X58n1032_p0753a07║然思有三種，謂審慮、决定、動發。正取動發，方成業道。謂動身思，是身之實。發語思，是語之實。審決二思，但
X58n1032_p0753a08║是方便。意業有無，如法苑章辨。注：一、惡者，便前三品十惡是。二、善者，即前五戒十善等是。三、不動業者，即
X58n1032_p0753a09║前四禪八定，對欲界散動，得不動名。言報亦有三時等者，報以酧因為義。現報者，現在作善作惡，現身受
X58n1032_p0753a10║報。如服狼虎藥，立時見効。此約極猛利心作業，故得現報。如瑠璃王誅滅釋種，生陷阿鼻。法照和尚專念
X58n1032_p0753a11║彌陀，生歸極樂。更不歷中有身也。二、生報者，今生作業，來生受報。如今歲種麥，來歲收刈。三、後報者，今生
X58n1032_p0753a12║作業，隔生方受。如負二人債，強者先牽。善輕惡重，則先受惡報。惡輕善重，則先受善報。則以後受者為後
X58n1032_p0753a13║報也。此約善惡間雜，復由輕重分先後耳。餘經論說：此三之外，復有不定報。對時料揀，復有四句，謂：一、時
X58n1032_p0753a14║定報不定，二、報定時不定，三、時報俱定，四、時報俱不定等。）△三、總結。
X58n1032_p0753a15║據此教中，業為身本。
X58n1032_p0753a16║業為身本者，但知此身從業所招，而更不推業從
X58n1032_p0753a17║何來，良由根鈍未能窮究。此如西方宿作論師所
X58n1032_p0753a18║計，彼見今世作善，而現身受苦、作惡、受樂，便作是
X58n1032_p0753a19║思：若由士夫現在所作，即應顛倒。當知由彼宿世
X58n1032_p0753a20║業行，是故今世作善能壞宿業，宿業既盡即得涅
X58n1032_p0753a21║槃等。△三、就彼詰難二：初、總詰造受。
X58n1032_p0753a22║今詰之曰：既由造業受五道身，未審誰人造業？誰人
X58n1032_p0753a23║受報？
X58n1032_p0753a24║彼應答云：不過是我身心能造故。△後、躡迹申難，
X58n1032_p0753b01║於中二：初、身心各別難，於中又二：初、難身二：初、牒
X58n1032_p0753b02║彼所立。
X58n1032_p0753b03║若是眼耳手，足能造業者，
X58n1032_p0753b04║應再詰云：汝言身心能造者，且汝能造之身，不過
X58n1032_p0753b05║眼、耳、手、足等而已。若此（云云）者，牒彼所立。△後正
X58n1032_p0753b06║設難。
X58n1032_p0753b07║初死之人，眼耳手足宛然，何不見聞造作？
X58n1032_p0753b08║宛然者，謂分明之義。此以現在例過去也。由彼不
X58n1032_p0753b09║了身等是假執，為實能造，故招此難。△後、難心二：
X58n1032_p0753b10║初、總難二：初、按定。
X58n1032_p0753b11║若言心作。
X58n1032_p0753b12║△後正難。
X58n1032_p0753b13║何者是心？
X58n1032_p0753b14║因前難身，彼辭理屈，遂別執心。故今詰云：汝所言
X58n1032_p0753b15║心，何者是耶？然佛教說心，凡有四種：一、肉團心，五
X58n1032_p0753b16║藏中火也；二、緣慮心，通八種識，俱能緣慮自分境
X58n1032_p0753b17║故；三、集起心，唯賴耶識集諸種子，起現行故；四、堅
X58n1032_p0753b18║實心，即如來藏性是也。今人天機，不知後三，故招
X58n1032_p0753b19║此難。此與世俗言心大同。△後、別詰二：初、肉心二：
X58n1032_p0753b20║初、正難。
X58n1032_p0753b21║若言肉心，肉心有質，繫於身內，如何速入眼耳，辨外
X58n1032_p0753b22║是非？是非不知，因何取捨？
X58n1032_p0753b23║言有質者，以肉團心屬色法故，但是心等所依無
X58n1032_p0753b24║實作用。言如何速入眼耳等者，然佛說第六意識
X58n1032_p0753c01║有二義用：一與五識俱行，如眼緣色時意亦緣色，
X58n1032_p0753c02║分別皂白起殊勝解，耳緣聲等例亦如之。二不與
X58n1032_p0753c03║五俱名獨頭意，如前五不緣境時內自思等。今人
X58n1032_p0753c04║天教不知緣外境者是意識作用，執以為心，故招
X58n1032_p0753c05║此難。△後結難。
X58n1032_p0753c06║且心與眼耳手足俱為質礙，豈得內外相通，運動應
X58n1032_p0753c07║接，同造業緣？
X58n1032_p0753c08║顯肉團心，無作用也。如其有用，肺等應然，則諸已
X58n1032_p0753c09║死，應能緣慮。△後、破執情慮二：初、牒彼救詞。
X58n1032_p0753c10║若言但是喜怒愛惡發動身口令造業者。
X58n1032_p0753c11║恐彼救云：心能喜怒愛惡，發動身口，故能造業。此
X58n1032_p0753c12║乃認情為心，不知喜怒等，但是意識心所法也。△
X58n1032_p0753c13║後以理詰責。
X58n1032_p0753c14║喜怒等情，乍起乍滅，自無其體，將何為主而作業耶？
X58n1032_p0753c15║乍起乍滅者，謂對順情境，則喜則愛；對違情境，則
X58n1032_p0753c16║怒則惡。境來則起，境去則滅。殊不知心體常恒，本
X58n1032_p0753c17║無起滅。若境去心無，心即斷滅，誰為主宰而作業
X58n1032_p0753c18║也？△二、身心相合難二：初、先難二：初、牒彼救詞。
X58n1032_p0753c19║設言不應如此別別推尋，都是我身心能造業者。
X58n1032_p0753c20║亦躡前轉破也。由前身心別破，彼遂立身心相合
X58n1032_p0753c21║義。應先救云：不應如此別別推尋，都是我身我心
X58n1032_p0753c22║總合能造。故此牒云：設作此說者。△後躡迹正詰。
X58n1032_p0753c23║此身已死，誰受苦樂之報？
X58n1032_p0753c24║縱言身心相合，則身死心滅，誰受報耶？若許心不
X58n1032_p0754a01║滅，則無此難。△後、遮彼轉救四：初、牒彼救詞。
X58n1032_p0754a02║若言死後更有身者。
X58n1032_p0754a03║△二、正申難。
X58n1032_p0754a04║豈有今日身心造罪修福，令他後世身心受苦受樂？
X58n1032_p0754a05║恐彼救云：前身雖死，仍有後身，前身造業，後身受
X58n1032_p0754a06║報，復有何過？豈有下難，意謂若心不威，自作自受，
X58n1032_p0754a07║屬於一人，於理則可。汝今既報，身心俱滅，則後身
X58n1032_p0754a08║心非前身心，不應彼作而令此受，其猶前官枉法，
X58n1032_p0754a09║後官被黜，安有此理？△三、結成違理。
X58n1032_p0754a10║據此，則修福者屈甚，造罪者幸甚。
X58n1032_p0754a11║言修福屈甚者，謂現身修福，而由前身所造惡故，
X58n1032_p0754a12║令現受苦。如現職官清廉有德，而以前官枉濫之
X58n1032_p0754a13║罪加之，不亦冤乎？造罪幸甚者，今世行惡之人，而
X58n1032_p0754a14║以前世善故，得享其福。如現職贓濫，而以前官清
X58n1032_p0754a15║廉之功賞之，不亦幸乎？蓋不應得而得，故曰幸也。
X58n1032_p0754a16║甚，謂過甚。△四、結責。
X58n1032_p0754a17║如何神理如此無道？
X58n1032_p0754a18║神理者，即業理也。業由心造，故得名神。業理至公，
X58n1032_p0754a19║必不如此枉濫。但自彼宗不能深究，率情而論，故
X58n1032_p0754a20║似枉也。△四、結顯未了。
X58n1032_p0754a21║故知但習此教者，雖信業緣，不達身本。
X58n1032_p0754a22║既信業報，則勝前儒老唯執自然氣命等，故致雖
X58n1032_p0754a23║言，但不知業由心造，心法剎那自類相續，故云不
X58n1032_p0754a24║達身本也。前後論意皆躡迹相破，如此人天宗於
X58n1032_p0754b01║業報，業報即是儒道所迷，故但舉業報足破之矣。
X58n1032_p0754b02║未達色心從緣等是此教所迷，即以小乘復為能
X58n1032_p0754b03║破。
X58n1032_p0754b04║△二、釋小乘教四：初、牒名。
X58n1032_p0754b05║二、小乘教者。
X58n1032_p0754b06║乘以運載為義，謂依因緣教悟生空理，修自利行
X58n1032_p0754b07║取灰斷果，運載眾生出於三界，故名曰乘。不求大
X58n1032_p0754b08║果闕於利他，故名曰小。小之乘故揀大得名，此以
X58n1032_p0754b09║大乘貶他立號故爾。△二、正明彼教宗三：初、總顯
X58n1032_p0754b10║因緣三：初、明緣生果。
X58n1032_p0754b11║說形骸之色，思慮之心。
X58n1032_p0754b12║形骸之色，揀外四大。思慮之心，即意識也。此之色
X58n1032_p0754b13║心，即緣生果。△二、明生滅相二：初、法。
X58n1032_p0754b14║從無始來，因緣力故，念念生滅，相續無窮。
X58n1032_p0754b15║△後喻。
X58n1032_p0754b16║如水涓涓，如燈焰焰。
X58n1032_p0754b17║言無始者，揀於外宗有初始故，又但知今世而已。
X58n1032_p0754b18║因緣力者，出生滅所以，由內六識為所熏，三毒為
X58n1032_p0754b19║能熏，起惑造業為能招。因緣念念生滅者，此之身
X58n1032_p0754b20║心既是有為之法，故有四相遷流，前前念滅後後
X58n1032_p0754b21║念生。相續無窮者，謂後後續於前前不斷絕故。如
X58n1032_p0754b22║水下，舉此二喻以顯生滅之相。涓涓點滴流注不
X58n1032_p0754b23║斷，而前前非後後，如燈焦炷前焰非後焰，雖前後
X58n1032_p0754b24║不同，不妨相續無始至今。△三、明身心相依以立。
X58n1032_p0754c01║身心假合，似一似常。
X58n1032_p0754c02║身心假合者，互相資持如束蘆故。謂身心為二而
X58n1032_p0754c03║不相離，故言似一。前後生滅而恒相續，故曰似常。
X58n1032_p0754c04║△二、別明染淨因果二：初、染五：初、因迷起執。
X58n1032_p0754c05║凡愚不覺，執之為我。
X58n1032_p0754c06║凡愚不覺者，無明覆故。執之為我者，即我執俱生。
X58n1032_p0754c07║△二、因執起惑。
X58n1032_p0754c08║實此我故，即起貪（貪名利以榮我）、嗔（嗔違情境，恐侵害我）、癡（非理計校）等三
X58n1032_p0754c09║毒。
X58n1032_p0754c10║實此我故者，即我執。分別寶者，愛重義故。即起已
X58n1032_p0754c11║下，因執起惑。由我執故，生煩惱障。煩惱障品雖復
X58n1032_p0754c12║有多，三毒勝故。貪者，成唯識云：於有有具染著為
X58n1032_p0754c13║性，於順情境起愛著故。嗔者，於苦苦具憎恚為性，
X58n1032_p0754c14║注意可了。圓覺又云：由於欲境起諸違順境，背愛
X58n1032_p0754c15║心而生憎嫉，造種種業，是故復生地獄、餓鬼。癡者，
X58n1032_p0754c16║於諸理事迷暗為性，由癡覆故，於逆順境不能了
X58n1032_p0754c17║達，遂起貪嗔。言三毒者，從喻得名。如毒蛇、毒藥，觸
X58n1032_p0754c18║必傷人，服必喪命。此三亦爾，能害眾生法身慧命，
X58n1032_p0754c19║故名曰毒。△三、因惑作業。
X58n1032_p0754c20║三毒擊意，發動身口，造一切業，
X58n1032_p0754c21║擊者，熏動義。即以三毒為能熏，意識為所熏，如風
X58n1032_p0754c22║擊靜水以成波浪。言發動身口造一切業者，即前
X58n1032_p0754c23║十惡等。△四、因業感果二：初、總示二：初、二報差別。
X58n1032_p0754c24║業成難迯，故受五道苦樂等身（別業所感），三界勝劣等處
X58n1032_p0755a01║（共業所感）。
X58n1032_p0755a02║此報有二：謂五道等身為正報，三界九地為依報。
X58n1032_p0755a03║由造十惡，受三途等苦；由修戒善，受人天樂。故云
X58n1032_p0755a04║受五道等。（注云：別業所感者，人天造受不同故。）三界勝劣者，如以欲
X58n1032_p0755a05║界望色界，則色界為勝，欲界為劣；以四王望忉利，
X58n1032_p0755a06║則忉利為勝，四王為劣。（注云：共業所感者，多人同造同感，故名曰共。）△
X58n1032_p0755a07║後三道不斷。
X58n1032_p0755a08║於所受身還執為我，還起貪等造業受報。
X58n1032_p0755a09║金剛經疏序云：惑業襲習，報應綸輪，塵沙劫波，莫
X58n1032_p0755a10║之遏絕。故經論呼人為數取趣，謂數數起惑，造業
X58n1032_p0755a11║受報。故中論？染染者品云：經說貪欲、嗔恚、愚癡是
X58n1032_p0755a12║世間根本。乃至云：三毒因緣起於三業，三業因緣
X58n1032_p0755a13║起於三界，是故有一切法。證此可知。△後、別顯果
X58n1032_p0755a14║相二：初、明二報無窮。
X58n1032_p0755a15║身則生老病死，死而復生。界則成住壞空，空而復成。
X58n1032_p0755a16║（△註明四劫狀二：初、廣敘成劫三：初、躡前標舉。）
X58n1032_p0755a17║（從空初成世界者）。
X58n1032_p0755a18║（△二、正引俱舍四：初、總明器界成立始。）
X58n1032_p0755a19║（頌曰：空界大風起，傍廣數無量，厚十六洛叉，金剛不能
X58n1032_p0755a20║壞，此名持界風。光音金藏雲，布及三千界〔，再〕如車軸下，
X58n1032_p0755a21║風遏不聽流，深十一洛义，始作金剛界。）
X58n1032_p0755a22║（△二、別明器界成立相二：初、正示。）
X58n1032_p0755a23║（次第金藏雲，布〔再〕滿其內，先成梵王界，乃至夜摩天，風
X58n1032_p0755a24║鼓清水成，須彌七金等，滓濁為山地，四洲及泥梨，醎海
X58n1032_p0755a25║外輪圍。）
X58n1032_p0755b01║（△後結二，初處。）
X58n1032_p0755b02║（方名器界立）。
X58n1032_p0755b03║（△後時）。
X58n1032_p0755b04║（時經一增減）。
X58n1032_p0755b05║（△三、辨正報成義）。
X58n1032_p0755b06║（乃至二禪福盡，下生人間，初有地餅林藤，後粳米不銷，
X58n1032_p0755b07║大小便利，男女形別，分田立主，求臣佐，種種差別，經十
X58n1032_p0755b08║九增減。）
X58n1032_p0755b09║（△四、總結時數）。
X58n1032_p0755b10║（兼前總二十增減，名為成劫。）
X58n1032_p0755b11║（△三、會外宗三：初、總會四：初、標舉。）
X58n1032_p0755b12║（議曰：空界劫中是道，教指之云虗無之道。）
X58n1032_p0755b13║（△二、辨異）。
X58n1032_p0755b14║（然道體寂照靈通，不是虛無。）
X58n1032_p0755b15║（△三、縱奪會釋）。
X58n1032_p0755b16║（老氏或迷之，或權設，務絕人欲。）
X58n1032_p0755b17║（△四、結）。
X58n1032_p0755b18║（故指空界為道）。
X58n1032_p0755b19║（△二、別會三：初、合一氣。）
X58n1032_p0755b20║（空界中大風，即彼混沌一氣故。故彼云：道生一也。金藏
X58n1032_p0755b21║雲者，氣形之始，即太極也〔。再〕下不流，陰氣凝也。陰陽相
X58n1032_p0755b22║合，方能生成矣。）
X58n1032_p0755b23║（△二、記三才）。
X58n1032_p0755b24║（梵王界須彌者，彼之天也。滓濁者地，即一生二矣。二禪
X58n1032_p0755b25║福盡，下生即人也。二生三，三才備矣。）
X58n1032_p0755b26║（△三、合萬物二：初、正會。）
X58n1032_p0755b27║（地餅已下，乃至種種，即三生萬物也。）
X58n1032_p0755c01║（△後結示）。
X58n1032_p0755c02║（此當三皇已前，穴居野處，未有火化等。）
X58n1032_p0755c03║（△三、遣疑二：初、明錯謬異說。）
X58n1032_p0755c04║（但以其時無文字記載，故後人傳聞不明，展轉錯謬，諸
X58n1032_p0755c05║家著作，種種異說。）
X58n1032_p0755c06║（△後重釋二教不同所以）。
X58n1032_p0755c07║（佛教又緣通明三千世界，不局大唐，故內外教文不全
X58n1032_p0755c08║同也。）
X58n1032_p0755c09║（△後略辨餘三，三、初住。）
X58n1032_p0755c10║（住者，住劫亦經二十增減）。
X58n1032_p0755c11║（△二壞）。
X58n1032_p0755c12║（壞者，壞劫亦二十增減，前十九增減壞有情，後一增減
X58n1032_p0755c13║壞器界。能壞者，是火、水、風三灾。）
X58n1032_p0755c14║（△三空）
X58n1032_p0755c15║（空者，空劫亦二十增減，空中無世界及諸有情也。）
X58n1032_p0755c16║△後、結無窮二：初、法。
X58n1032_p0755c17║劫劫生生，輪迴不絕，無終無始。
X58n1032_p0755c18║△後喻。
X58n1032_p0755c19║如汲井輪。
X58n1032_p0755c20║（△註二：初、對世教辨優劣。）
X58n1032_p0755c21║（道教只知今此世界未成時，一度空劫，云虗無混沌一
X58n1032_p0755c22║氣等，名為元始。不知空界已前，早經千千萬萬遍，成住
X58n1032_p0755c23║壞空，終而復始。）
X58n1032_p0755c24║（△後結功超勝）。
X58n1032_p0755c25║（故知佛教法中，小乘淺淺之教，已超外典深深之說。）
X58n1032_p0755c26║五蘊初起曰生，蘊熟衰變曰老，四大增損為病，五
X58n1032_p0756a01║蘊滅壞為死。上釋前別業所感。界則下，釋前共業
X58n1032_p0756a02║所感。界緣辨果曰成，暫有所依曰住，三灾變滅為
X58n1032_p0756a03║壞，蕩然無物曰空。生死相續，成壞相仍，循還無窮，
X58n1032_p0756a04║法爾如是。（注中，別明世界成、住、壞、空之狀。於中，先廣敘成劫。初句，躡前標舉。頌曰下，正引
X58n1032_p0756a05║俱舍頌也。空界者，前界壞劫之後，第二十空劫也。又此空界，即空輪也。梵語洛叉，此云億，謂此風輪厚十
X58n1032_p0756a06║六億。阿毗曇論云：世界空二十劫後，將成之時，乃有毗嵐風鼓之，以為風輪，最居其下，厚九億六萬由旬，
X58n1032_p0756a07║廣十二億三千四百五十由旬。雖數量小有不同，大抵皆同風輪居下也。風力大故，金剛不壞。此名一句，
X58n1032_p0756a08║結風名也。此風有持界之用，持界即風，持業可知。言光音金藏雲至始作金剛界等者。金藏，即雲之名。雲
X58n1032_p0756a09║色如金，注水無窮，故曰金藏雲升至光音天也。遏，止絕也。若無風止，水注無窮。北山云：大雲升空，降雨如
X58n1032_p0756a10║軸，積彼風輪之上，結為水輪。水輪最上，堅凝為金，如乳停膜，是為金輪。俱舍云：水輪厚八洛叉。又因本經
X58n1032_p0756a11║云：水聚厚六十萬由旬，水上別有大風，吹轉此水，於上成金，如熟乳上生膏，是名金輪厚三洛叉二萬由
X58n1032_p0756a12║旬。論中引頌十一洛叉者，通取水輪八洛叉，及金輪三洛叉，故成十一也。此意明金輪依水輪，水輪依風
X58n1032_p0756a13║輪，風輪依空輪，空輪最在下，金輪最在上。○次第金藏雲下，此明器界成立之相。北山云：三輪既成，雨自
X58n1032_p0756a14║空飛，注金輪上。彼注云：雨滿如車軸，晝夜不息，猶如河瀉。○先成梵王界，至滑水成者，謂風吹此水，清者
X58n1032_p0756a15║上升，自上至下，次第先成色界梵王天，及欲界空居四天也。須彌七金等一句，在清濁之間，忉利居須彌
X58n1032_p0756a16║頂，四王居須彌之半，故但舉須彌，則二天可知矣。七金者，一、踰健陀羅山，此云持雙；二、伊沙駄羅山，此云
X58n1032_p0756a17║持軸；三、朅地洛迦，此云檐木；四、蘇達黎舍那山，此云善見；五、頞濕縛羯拏，此云馬耳；六、毗那怛迦山，此云
X58n1032_p0756a18║象鼻；七、尼民達羅山，此云魚名。此七皆金所成，故曰七金。須彌居中，七金繞之，滓濁為山。地者，滓，澱也，謂
X58n1032_p0756a19║稠泥之屬，結為土〔后〕諸山及平地也。四洲，即東勝身，南贍部，西牛貨，北俱盧。此四居須彌四畔，鹹海之中，
X58n1032_p0756a20║蓋汀渚之謂，故曰四洲。泥犂，即地獄名也。言鹹海者，即四洲所依之海，其水味鹹，揀七金山間香海故。外
X58n1032_p0756a21║輪圍者，即銕圍山，在鹹海外。此等皆前滓濁所成。○方名下二句，總結。上句結處，下句結時。此總明一大
X58n1032_p0756a22║化佛所王，一三千界，同時成立。○言一增減者，謂從人壽八萬四千歲時，百年減一歲，減至人十歲時，名
X58n1032_p0756a23║曰減劫。復從十歲、百年增一歲，增至八萬四千歲，名曰增劫。先減後增，合云減增。以順文故，但曰增減。齊
X58n1032_p0756a24║此時量，名一增減。謂器界成立，經爾許時也。乃至已下，辨正報成義，引俱舍等文。言二禪等者，謂光音天
X58n1032_p0756b01║人受天福盡，當墮人中。此時下生，身有光明，飛行自在，喜樂為食，意生化身。是時大海乍增乍減，開川原
X58n1032_p0756b02║路。水所減處，有地肥出，如細蜂蜜，香色美味。復生地皮，亦名地餅。地味盡已，復生林藤，人皆食之。因貪食
X58n1032_p0756b03║故，遂失神通，光明亦滅，世間黑暗。菩薩慈悲，現作日月星辰，照耀起世。經云：寶意菩薩作日天子，寶吉祥
X58n1032_p0756b04║菩薩作月天子，寶光菩薩作星宮天子。林藤滅已，後生秔稻，朝割暮生。由食米故，遂有便利，分男女形。愛
X58n1032_p0756b05║欲滋彰，人又乃具，競割稻穀，畜積自供。強弱相凌，無能制者。集眾相議，立一智者為土田主，眾共給之。主
X58n1032_p0756b06║不能獨治，故求臣佐等。言種種差別者，即宮室、城郭、舟車、服用之類。經十九劫，人理方全。兼前下，總結時
X58n1032_p0756b07║數。具如俱舍等論及慈恩劫章頌說。議曰下，會釋外宗。所以會者，以佛教說從空劫次第有天地萬物，而
X58n1032_p0756b08║儒老亦以從虗無太極等漸生天地人等。二宗所說，為同為異？故須會釋，以決疑情。今初，正會。議曰者，論
X58n1032_p0756b09║主評也。空界劫中至虗無之道一句，正標舉，亦牒外人疑辭也。恐人疑云：佛教空劫，將非老氏所謂虗無
X58n1032_p0756b10║之道乎？以虗無之言同空義故，亦先天地生，似同其時。今論意云：粗說似同，故云爾也。然道體下，明究實
X58n1032_p0756b11║則異。謂佛教說空劫，對成住壞，一向是空，非真空妙有之空也。道之為物，至妙虗通，不屬空有。若以空為
X58n1032_p0756b12║道，非真道也。老氏下，縱奪會釋，先奪以顯異。詳老氏意，未必定指空劫為虗無。但彼先天地生及道生一
X58n1032_p0756b13║等語，似當其時。恐後人不了，便指空劫，遂成執著，故曰迷之。然空劫約時，虗無約道，體豈得同耶？或權設
X58n1032_p0756b14║下，縱成顯同。其實道非空有，不妨在空同空，在有同有。今老氏約道在天地先，故曰虗無。又欲救人之弊，
X58n1032_p0756b15║以世人著有。故老氏云：大道虗無，曷嘗有哉？故曰務絕人欲。人欲者，即著有之見。如道經云：五色令人目
X58n1032_p0756b16║盲，五味令人口爽等是也。又初章云：常無欲以觀其妙，常有欲以觀其徼。豈非務絕人欲之謂耶？空界中
X58n1032_p0756b17║大風即一氣者，此風即前持界風，是風輪也。混沌即陰陽未分，老氏謂之冲氣也。故彼下，引彼文證。言道
X58n1032_p0756b18║動出冲和之氣，故曰道生一也。金藏雲下，會儒門五運之說。雨下不流者，即前云雨如車軸下，風遏不聽
X58n1032_p0756b19║流。論以此為陰氣，則以金藏雲為陽氣也。即前一氣至此轉為陰陽，雖為陰陽而尚未分散，故曰相合猶
X58n1032_p0756b20║屬一也。梵王界下，別配三才。尋前論文，會釋可了。而論以天地為二，三才為三者，蓋論主高悟，與明皇義
X58n1032_p0756b21║異，可以意得，不必守文。地餅云云，其義易了。若會儒宗者，梵王已下即太極生兩儀，地餅已下即四象生
X58n1032_p0756b22║八卦等。言三皇已前者，然依世典說，三皇有二。頊公紀年緝事引古今說云：混沌初分，清氣上升，濁氣下
X58n1032_p0756b23║沈。此時有盤古出，治一萬八千歲。盤古死後，形分為物象，遂有山川、草木、日月、雲雷等。自此有天皇氏、地
X58n1032_p0756b24║皇氏、人皇氏，此名前三皇，各治萬八千歲。次有巢氏、燧人氏。此後方有伏犧、神農、黃帝，為後三皇。伏犧畫
X58n1032_p0756c01║八卦，造書契。神農作耒耜以播種百穀，嘗藥草以愈眾疾。黃帝制宮室、衣服、舟車、器用，定婚嫁喪制之禮
X58n1032_p0756c02║等。而上古之時，茹毛飲血，穴居野處，人畜無別。自有巢氏出，教民夏居櫓巢，冬居塋窟，方變穴居野處之
X58n1032_p0756c03║風。燧人氏興，鑽燧出火，民始熟食。故曰三皇已前至火化等。但以其時下，遣疑。恐有疑云：孔老所說與佛
X58n1032_p0756c04║教既同，何故此方不說四輪及光音天人下生，而說盤古等耶？故論釋云：此方上古之時，既無文字可考，
X58n1032_p0756c05║所以不得其詳。今但據老氏道生一等語，及太極五運之說，有與佛教略相似理，故為會之。佛教下，重釋
X58n1032_p0756c06║二教不同。所以縱此方有說才肇興之事，不過但知四海九州之內而已。而前俱舍等經論所說，乃通敘
X58n1032_p0756c07║化佛所王之境。言三千者，俱舍頌云：四大洲日月，須彌盧欲天，梵釋各一千，說名小千界。此小千千倍，說
X58n1032_p0756c08║名一中千，此千倍大千，皆同一成壞。言不局大唐者，論主且約當時云爾，即目震旦國也。如仁王等經論
X58n1032_p0756c09║說，此閻浮提有十六大國、二千中國、十萬小國，而震旦不在十六之數。故知前會儒、老，且欲接此方之機
X58n1032_p0756c10║耳。其實內外不得全同。然莊子云：無極之外，復有無極。又云：六合外，聖人存而不論。蓋以時機未達，故孔、
X58n1032_p0756c11║老存而不言。而大雄之化，普被三千，徧該五性。其教網恢張，不得不爾。然此三千，尚約小教。方之華藏，不
X58n1032_p0756c12║啻毫末之於大空爾。○住者下，略辨餘三。住劫可知。壞劫中，言前十九增減壞有情者，謂於一減劫末，人
X58n1032_p0756c13║壽三十歲時，饑饉劫起。七年七月七日，由浸風吹起其方所，令時節失度，五穀不成，故致饑饉。人壽二十
X58n1032_p0756c14║歲時，疾疫劫起。由惡鬼神損害於人，七月七日而止。人壽十歲時，刀兵劫起。草木皆化刀杖，互相殺害，唯
X58n1032_p0756c15║以刀杖而自莊嚴，七日七夜而止。當時世界，應無有情。此據小教所說云爾。言後一增減壞器界者，初火
X58n1032_p0756c16║灾起，壞及初禪。由七日輪起於空時，大地須彌皆發火燄，俱時洞然。以其熱故，吸下水輪，水如酥油，一切
X58n1032_p0756c17║皆盡。七度火灾之後，有水灾起，壞及二禪。七度水灾之後，有風灾起，壞及三禪。故論結云：能壞者，是火、水、
X58n1032_p0756c18║風等三灾。空劫可知。問：彼時既空，誰復知其劫數耶？答：以他界住劫較之，可知。言劫劫下，結無窮。上三句
X58n1032_p0756c19║法說，下一句喻明。注中形對世教以辨優劣，文相易了。故知下，結功超勝。言淺淺之教者，後四教相望，前
X58n1032_p0756c20║前淺，後後深。此乃淺中之淺爾。若對人、天，則亦次深。然不對彼，以人、天教未出三界故。）△五、
X58n1032_p0756c21║結示二：初、明輪迴所以。
X58n1032_p0756c22║都由不了此身，本不是我。
X58n1032_p0756c23║△後、釋無我二：初、標牒。
X58n1032_p0756c24║不是我者。
X58n1032_p0757a01║△後、正釋。
X58n1032_p0757a02║謂此身本因色心和合為相。
X58n1032_p0757a03║應先問云：何故生死輪迴不絕？答云：都由不了云
X58n1032_p0757a04║云。所以起惑造業，生死輪迴。問：何故不是我？論牒
X58n1032_p0757a05║云：不是我者，謂此下釋。圓覺云：眾生無始妄認四
X58n1032_p0757a06║大為自身相，六塵緣影為自心相。眾生不了，妄計
X58n1032_p0757a07║為我。離色心外，誰是我者？△後、淨二二：初、假相析
X58n1032_p0757a08║法三：初、麤析三：初、標。
X58n1032_p0757a09║今推尋分析。
X58n1032_p0757a10║△二、釋。
X58n1032_p0757a11║色有地、水、火、風之四，心有受（能領納好惡之事）、想（能取像者）、行（能造
X58n1032_p0757a12║作者念念遷流）、識之四。
X58n1032_p0757a13║承前起。由前云不是我者，本因色心和合成故。外
X58n1032_p0757a14║人問云：色心和合即是我身，那言不是？答：妄情執
X58n1032_p0757a15║著則似有之，觀智分析則知本無。良以愚法聲聞
X58n1032_p0757a16║不了即色明空，要須假想慧數析法方知是空，故
X58n1032_p0757a17║云推尋分析也。色有等者，色以質礙為相，然色通
X58n1032_p0757a18║形顯，長短方圓等謂之形色，青黃赤白等謂之顯
X58n1032_p0757a19║色，地水火風名為四大。此之四法周徧一切有為
X58n1032_p0757a20║法中，故名曰大。圓覺經云：我今此身四大和合，所
X58n1032_p0757a21║謂髮毛爪齒、皮肉筋骨、髓腦垢色皆歸於地，淫涕
X58n1032_p0757a22║膿血、津液涎沫、痰淚精氣、大小便利皆歸於水，暖
X58n1032_p0757a23║氣歸火，動轉歸風。四分分之，色在何處？心有等者，
X58n1032_p0757a24║前色蘊名色，此四蘊名心。蘊者積聚為義，積聚多
X58n1032_p0757b01║法成一蘊故。受以領納為相，別有三受，謂苦、樂、捨。
X58n1032_p0757b02║想以想像為相，攀緣前境、追憶往事等。行以遷流
X58n1032_p0757b03║為相，然有與心相應、不相應異。且相應者，小乘心
X58n1032_p0757b04║所四十六法中，除受、想二法，餘皆是也。不相應者，
X58n1032_p0757b05║有十四種，百法論詳明。識以了別為義，小乘唯一
X58n1032_p0757b06║意識。△三、通略總結。
X58n1032_p0757b07║若皆是我，則成八我。
X58n1032_p0757b08║△二、細析二：初、析色二：初、標。
X58n1032_p0757b09║況地大中復有眾多？
X58n1032_p0757b10║△後、釋二：初、約體顯。
X58n1032_p0757b11║謂三百六十段骨，一一各別。
X58n1032_p0757b12║△後約相顯。
X58n1032_p0757b13║皮毛筋肉，肝心脾腎，各不相是。
X58n1032_p0757b14║論中舉三百六十段骨等，猶是麤說。若從麤至細
X58n1032_p0757b15║析者，謂四支、五根，漸漸分析，一分析作四分，四分
X58n1032_p0757b16║析作十六分，析至極微，名隣虗塵，與空無別，方名
X58n1032_p0757b17║曰空。皮毛下，論約相顯，易知內外各舉其四。各不
X58n1032_p0757b18║相是一句，總前多法。既不相是，誰為我者？又前水、
X58n1032_p0757b19║火、風大，此應例準析之。水大易知，火、風二大雖各
X58n1032_p0757b20║是同，依根說異。如呼吸、奔走、欠伸之類，亦各用別。
X58n1032_p0757b21║然泛明色蘊有十一法，謂五根、五境及無表色。今
X58n1032_p0757b22║但說身，故不言境等，應例析之。△後、析心二：初、標。
X58n1032_p0757b23║諸心所等，亦各不同。
X58n1032_p0757b24║△後釋。
X58n1032_p0757c01║見不是聞，喜不是怒，展轉乃至，八萬塵勞。
X58n1032_p0757c02║心王所有差別業用，故曰心所。然小乘心所都有
X58n1032_p0757c03║四十六法，總成六位，有五十一種，行相廣長，具如
X58n1032_p0757c04║別釋。但今論意欲顯此中無實我故，若欲細辨，恐
X58n1032_p0757c05║致亡羊。言見聞喜怒者，見聞易知，喜怒即儒宗所
X58n1032_p0757c06║謂七情，亦不離前心所法等。論中別舉，令俗易知。
X58n1032_p0757c07║言八萬塵勞者，即八萬四千煩惱，略舉大數云爾。
X58n1032_p0757c08║謂依根本十惑：一、貪；二、瞋；三、慢；四、無明；五、疑；六、不
X58n1032_p0757c09║正見；七、身見；八、邊見；九、見取；十、戒禁取。然一惑有
X58n1032_p0757c10║力，復各成十，十惑成百，計分三品。上品重故，分上、
X58n1032_p0757c11║中、下，即成三百；中、下不分，但各成百，總為五百。於
X58n1032_p0757c12║自五塵總起五百，於他五塵總起五百，名本一千。
X58n1032_p0757c13║又於自他五塵一一別起五百，即成五千。依別迷
X58n1032_p0757c14║四諦，苦、集、滅、道各有五千，故成二萬，并本一千為
X58n1032_p0757c15║二萬一千。依貪、瞋、癡及等分行各二萬一千，故成
X58n1032_p0757c16║八萬四千。取坌汙義故，擾動義故，名曰塵勞，廣如
X58n1032_p0757c17║別釋。△三、顯無我三：初、總明。
X58n1032_p0757c18║既有此眾多之物，不知定取何者為我？
X58n1032_p0757c19║即假設問也。△二、別示二：初、約即蘊。
X58n1032_p0757c20║若皆是我，我即百千一身之主，多主紛亂。
X58n1032_p0757c21║出過，即有多我之過。△後約離蘊。
X58n1032_p0757c22║離此之外，復無別法。
X58n1032_p0757c23║△三、總結。
X58n1032_p0757c24║翻覆推我，皆不可得。
X58n1032_p0758a01║即離相待，故曰反覆。△二、實智斷證二：初、承前起
X58n1032_p0758a02║由。
X58n1032_p0758a03║便悟此身，但是眾緣，似和合相，元無我人。
X58n1032_p0758a04║前假觀析法以為方便，觀行成熟實智發生。然小
X58n1032_p0758a05║乘修行不出四諦，謂知苦、斷集、證滅、修道。於中苦
X58n1032_p0758a06║是世間果，先舉令知。言但是眾緣假和合者，即前
X58n1032_p0758a07║四大五蘊等多法聚集。於中無有實主宰者，名無
X58n1032_p0758a08║我人。△後、正明斷證二：初、四諦。
X58n1032_p0758a09║為誰貪瞋，為誰殺盜施戒（知苦諦也），遂不滯心於三界有
X58n1032_p0758a10║漏善惡（斷集諦也），但修無我觀智（道諦），以斷貪等止息諸業，
X58n1032_p0758a11║證得我空真如（滅諦）。
X58n1032_p0758a12║△後四果
X58n1032_p0758a13║乃至得阿羅漢果，灰身滅智，方斷諸苦。
X58n1032_p0758a14║為誰貪瞋等者，為者與也。反前實此我，故起貪瞋
X58n1032_p0758a15║癡。今既知我本空，何用貪瞋殺盜施戒？如設筵宴
X58n1032_p0758a16║以待賓，親嚴器械以禦宼盜。無賓則杯盤安設？無
X58n1032_p0758a17║盜則器械何施？（註云：知苦諦者，苦以逼迫為義，諦以審實彰名。佛說苦定是苦，故名
X58n1032_p0758a18║曰實。如實知苦，即是審義。苦諦之體，即五蘊身心。謂此身心，是眾苦所依故。言眾苦者，即三苦、四苦、五苦、
X58n1032_p0758a19║八苦等。言三苦者，謂苦愛苦、苦樂受壞苦、捨受行苦。言四苦者，謂生老病死。五苦者，前四苦上，加五陰盛
X58n1032_p0758a20║苦。言八苦者，前五之上，加愛別離、怨憎會、求不得三，為八苦也。）遂不滯心三界等
X58n1032_p0758a21║者，從喻得名。如世漏室不堪居止，漏器不堪舉用。
X58n1032_p0758a22║然漏有四種，謂欲漏、有漏、無明漏、見漏。言有漏善
X58n1032_p0758a23║惡者，謂依造之思，同時王所，與漏相應。所修善等，
X58n1032_p0758a24║皆有漏攝。揀無漏善，非集諦也。惡業可知。（註云：斷集諦者，
X58n1032_p0758b01║集以增長生死為事。集諦之體，通業惑等。）言但修無我觀者，即人無我，
X58n1032_p0758b02║其實有無常、苦、空、不淨等觀，及八正道等。今但以
X58n1032_p0758b03║無我為門，攝無常等。反前執我，故偏說之。（註云：道諦者，道
X58n1032_p0758b04║以除患為功，正取生空智為體，即前無我等觀，兼攝餘行為助伴也）。言以斷貪等者，
X58n1032_p0758b05║方躡前起，即以前道諦智為能斷，貪等為所斷。三
X58n1032_p0758b06║界九地分別俱生煩惱障品，皆在等言之中。言止
X58n1032_p0758b07║息諸業者，因惑起業，惑既不生，業自停寢。此斷貪
X58n1032_p0758b08║等，猶屬道諦相躡而起。證我空真如者，智有二用：
X58n1032_p0758b09║一、能斷惑，二、能證理。我空真如者，即五蘊等中無
X58n1032_p0758b10║實主宰性，一分生空理也。即小乘三種無為：一、擇
X58n1032_p0758b11║滅無為，二、非擇滅無為，三、虗空無為（註中言滅諦者，滅以累盡
X58n1032_p0758b12║為名，即惑苦皆亡，大患永滅）。言乃至得阿羅漢果者，乃至中間
X58n1032_p0758b13║含諸位故。然小乘斷證位次，不出道前七賢、道後
X58n1032_p0758b14║四果。言七賢者：一、五停心觀（謂初作五種觀想，止息妄心也）：一、多
X58n1032_p0758b15║貪眾生作不淨觀（有五不淨：一、種子不淨，二、住處不淨，三、自體不淨，四、自相不淨，
X58n1032_p0758b16║五、究竟不淨也），二、多瞋眾生作慈悲觀，三、多癡眾生作緣
X58n1032_p0758b17║生觀，四、散亂眾生作數息觀。二、別相念觀（別別觀察身、受、
X58n1032_p0758b18║心、法），謂觀身不淨（五種不淨，如前所說）、觀受是苦（苦受、苦苦等，亦如前所說）、
X58n1032_p0758b19║觀心無常（念念生滅）、觀法無我（五蘊假合），四法次第各別觀
X58n1032_p0758b20║察，故曰別相。三、總相念觀（謂隨身等即具苦、空、無常、無我，四觀一時，故名
X58n1032_p0758b21║總相念也），此上三位名三資糧。四、暖位（如世鑽火，暖相初生，火之前相。
X58n1032_p0758b22║聖道將起，行相亦然，故爾），謂創觀欲界四諦各有四相，共十六
X58n1032_p0758b23║相。苦下四者，謂苦、無常、空、無我。集下四者，集、因、生、
X58n1032_p0758b24║緣。滅下四者，滅、淨、妙、離。道下四者，道、如、行、出。上二
X58n1032_p0758c01║界四諦合觀亦有十六，共三十二，此位之中初起
X58n1032_p0758c02║智觀。五、頂位（可動法中此最為勝，如人首頂最極尊故），亦觀於前三十
X58n1032_p0758c03║二行，心漸成熟故。六、忍位（忍可諦理，故名曰忍），此忍分三。下
X58n1032_p0758c04║忍位者，印可於前三十二行中忍，別作七周減緣、
X58n1032_p0758c05║二十四周減行，如以無常觀欲界苦，乃至以行觀
X58n1032_p0758c06║上界道。上忍唯一剎那重觀欲苦七世第一位（有漏
X58n1032_p0758c07║道中最第一故），亦一剎那重觀欲苦一行，但智勝劣與上
X58n1032_p0758c08║忍異（此上明道前七賢也）。言道後四果者，於中有四向四果，
X58n1032_p0758c09║謂之八輩。初預流向修十六心，謂上下八諦各有
X58n1032_p0758c10║一忍一智，如緣欲界四諦起苦法智忍、苦法智，集、
X58n1032_p0758c11║滅、道三例然。上界四諦名苦類智忍（謂於欲界苦同類故）、苦
X58n1032_p0758c12║類智等。於中八忍名無間道，八智名解脫道。前十
X58n1032_p0758c13║五心、八無間、七解脫名預流向，第十六心、第八解
X58n1032_p0758c14║脫名預流果。此位有二行相：一、正住果，未斷修惑
X58n1032_p0758c15║皆屬見道；二、進修果，即屬修道。斷欲界修惑六品、
X58n1032_p0758c16║六無間、五解脫名一來向，第六解脫名一來果（但有
X58n1032_p0758c17║一度〔來欲界故〕）。斷後三品、三無間、二解脫名不還向，第三
X58n1032_p0758c18║解脫名不還果（更不來復欲界生故）。斷上二界七十二品（上二
X58n1032_p0758c19║界有八地，每地九品，故有七十二品也），修惑七十二無間、七十一解
X58n1032_p0758c20║脫名阿羅漢向（自此已前皆屬修道），第七十二解脫名阿羅
X58n1032_p0758c21║漢果。證五分法身名無學位，梵語阿羅漢或阿羅
X58n1032_p0758c22║訶，此云應。應有三義：一、應已永害煩惱賊故，二、應
X58n1032_p0758c23║不受後有身故，三、應受人天妙供養故。言灰身滅
X58n1032_p0758c24║智者，肇公公：大患莫若於有身，故滅身以歸無；勞
X58n1032_p0759a01║形莫先於有智，故絕智以淪虗。智以形患，形以智
X58n1032_p0759a02║勞，輪轉修途，疲而不已。所以小乘得四果已，化火
X58n1032_p0759a03║焚身，身智俱滅，入無為界，受寂滅樂。依三乘教，此
X58n1032_p0759a04║處應列辟支佛位。論不明者，與前聲聞同觀生空，
X58n1032_p0759a05║理同斷煩惱障，證灰斷果，故不別說。△三、結成所
X58n1032_p0759a06║本。
X58n1032_p0759a07║據此宗中，以色、心二法及貪、瞋、癡為根身器界之本
X58n1032_p0759a08║也，過去、未來更無別法為本。
X58n1032_p0759a09║大鈔云：然小乘計生死根本，雖有多義，略舉其三：
X58n1032_p0759a10║一、計色、心，如正理論第八說：經部師計現在色、心
X58n1032_p0759a11║等法為染、淨因。意云：如大乘第八為所熏故。二者、
X58n1032_p0759a12║三毒為因，義如大乘能熏。故阿含云：貪、恚、愚癡是
X58n1032_p0759a13║世間根本等。三者、合取上二，義同大乘，有能、所熏
X58n1032_p0759a14║方流轉故。若爾，焉異大乘？然似參經意而不同者，
X58n1032_p0759a15║但六識為所熏，非第八故。縱說賴耶但有名字能
X58n1032_p0759a16║熏，又非七識，故全不同。過去、去、未來等者，此以現
X58n1032_p0759a17║在例餘二世，同以色、心、三毒為本，不求別法。△三、
X58n1032_p0759a18║就彼詰難三：初、標。
X58n1032_p0759a19║今詰之曰：
X58n1032_p0759a20║△二、釋二：初、立理。
X58n1032_p0759a21║夫經生累世，為身本者，自體須無間斷。
X58n1032_p0759a22║此以大乘義破之。言自體須無間斷者，如大乘說
X58n1032_p0759a23║第八識，故論云：恒轉如瀑流。又攝論云：無始時來
X58n1032_p0759a24║界，一切法等依。既言無始時來，則知無間斷矣。△
X58n1032_p0759b01║後正破。
X58n1032_p0759b02║今五識闕緣不起（根、境等為緣），意識有時不行（悶絕、睡眠、滅盡定、無
X58n1032_p0759b03║想定、無想天），無色界天無此四大。
X58n1032_p0759b04║言闕緣不起者，謂大乘說眼識九緣生，耳識八緣
X58n1032_p0759b05║生，鼻舌身三七緣生。（注中根即增上緣，境即所緣緣，略舉此二等餘緣故，隨闕
X58n1032_p0759b06║一緣即不得起。）言意識者，即獨頭意識。（注中舉五位不行，悶絕睡眠二位約
X58n1032_p0759b07║下地說，無想二定約上地說，謂無想定中心想不生，此通外道所求之定。滅盡定者，前六七識一向不生
X58n1032_p0759b08║故名滅盡，此定唯聖人得，二定次第應先無想。言無想天者，即無想異熟，謂此天中是第六識心心所等
X58n1032_p0759b09║所不行處，此之五位皆意識不行也。）無色界無四大者，謂此四天都
X58n1032_p0759b10║無麤色，但有四蘊心心所故得無色名，前五識等
X58n1032_p0759b11║即是無心，此即無色，彼計色心為本，今既皆無本
X58n1032_p0759b12║義何在？△三、結難。
X58n1032_p0759b13║如何持得此身世世不絕？
X58n1032_p0759b14║如大乘中許有第八持種之義，則無此難。△四、結
X58n1032_p0759b15║顯未了。
X58n1032_p0759b16║是知專此教者，亦未原身。
X58n1032_p0759b17║
X58n1032_p0759b18║華嚴原人論解卷中