X58n1032_p0759b19║
X58n1032_p0759b20║
X58n1032_p0759b21║華嚴原人論解卷下
X58n1032_p0759b22║
X58n1032_p0759b23║長安大開元寺講經論沙門圓覺述
X58n1032_p0759b24║△第三、釋大乘法相教二：初、牒名。
X58n1032_p0759c01║三、大乘法相教者。
X58n1032_p0759c02║以具修二利，具證二空，運載至於菩提涅槃，究竟
X58n1032_p0759c03║彼岸。揀異前小，故曰大乘。廣說諸法名數之相，名
X58n1032_p0759c04║法相教。△二、敘彼所宗二：初、總標舉。
X58n1032_p0759c05║說一切有情無始以來法爾有八種識。
X58n1032_p0759c06║言一切者，通五性故。無始法爾者，揀異外道八萬
X58n1032_p0759c07║劫等。八種識者，一眼識、二耳識、三鼻識、四舌識、五
X58n1032_p0759c08║身識、六意識、七末那識、八阿賴耶識（末那此云意，恒審思量勝
X58n1032_p0759c09║餘識故。阿賴耶此云藏，具能藏所藏我愛執藏三義故）。△二、別明本末二：初、
X58n1032_p0759c10║標本。
X58n1032_p0759c11║於中第八阿賴耶識是其根本。
X58n1032_p0759c12║言是根本者，此識執持三性名言，種子與七能變
X58n1032_p0759c13║所變為所依故，從因至果相續不斷，故別名曰心。
X58n1032_p0759c14║梵語質多，集起為義，集諸種子起現行故。緣種子
X58n1032_p0759c15║根、身、器、界三類為境，總有三位：一我愛執藏位，名
X58n1032_p0759c16║義如前。二善惡業果位，梵云毗播迦，此云異熟。有
X58n1032_p0759c17║三義故得異熟名：一異時而熟，過去造業今世受
X58n1032_p0759c18║報，今世造業來世受等。二變異而熟，果生因滅故。
X58n1032_p0759c19║三異類而熟，因通善惡、果唯無記故。三相續執持
X58n1032_p0759c20║位，梵語阿陀那，此翻執持。謂從凡位直至轉依，執
X58n1032_p0759c21║持凡聖故。雖果中轉成圓鏡，亦但轉名，不轉體故。
X58n1032_p0759c22║具此多義，故能為本。△二、釋成為本。
X58n1032_p0759c23║頓變根身器界種子，轉生七識皆能變現，自分所緣
X58n1032_p0759c24║都無實法。
X58n1032_p0760a01║言頓變果身等者，釋成為本之義。能變即自證分，
X58n1032_p0760a02║所變即見相二分。故成唯識云：變謂識體轉似二
X58n1032_p0760a03║分，相見俱依自證起故。依斯二分施設我法，彼二
X58n1032_p0760a04║離此無所依故。言轉生七識者，成唯識引楞伽云：
X58n1032_p0760a05║譬如巨海浪，斯由猛風起，洪波鼓溟壑，無有斷絕
X58n1032_p0760a06║時。藏識海亦然，境界風所動，種種諸識浪，騰躍而
X58n1032_p0760a07║轉生。故知七識皆是賴耶轉變所成。言皆能變現
X58n1032_p0760a08║自分所緣者，謂七識各有見相二分，各從自證起
X58n1032_p0760a09║故。言都無實法者，遮離識外實我法故。△三、徵釋
X58n1032_p0760a10║二：初、徵。
X58n1032_p0760a11║如何變耶？
X58n1032_p0760a12║外人乍聞識變之義，未達其旨，故作此徵。△後、釋
X58n1032_p0760a13║四：初、正釋。
X58n1032_p0760a14║謂我法分別熏習力故，諸識生時變似我法，第六七
X58n1032_p0760a15║識無明覆故，緣此執為實我實法。
X58n1032_p0760a16║全是彼論。言我法分別者，眾生無始六、七二識，橫
X58n1032_p0760a17║計我法，種種分別，熏在藏識，而成種子。藏識生七
X58n1032_p0760a18║識之時，七識各有能變、所變。彼所變境，似實我法。
X58n1032_p0760a19║六、七不了，執似為真。所以不了者，由無明覆故。譬
X58n1032_p0760a20║如匠者塑鬼廟門，他日經過，由迷醉故，悞為實鬼，
X58n1032_p0760a21║而生驚怖，不知元是己所造作。凡夫愚迷，執實我
X58n1032_p0760a22║法，不知元是自所熏習。自識變現，亦復如是。不言
X58n1032_p0760a23║餘識者，前五、第八無此執故。緣此執為實我法者，
X58n1032_p0760a24║謂六、七識周徧計度，如執空華二月以為實華月
X58n1032_p0760b01║等。△二、喻明二：初、標，二、喻。
X58n1032_p0760b02║如患（重病心惛，見異色人物也）夢（夢想所見可知）者，患夢力故，心似種種
X58n1032_p0760b03║外境相現。
X58n1032_p0760b04║此中者字，即目於人，非牒詞也。患與夢是二喻，二
X58n1032_p0760b05║中隨一，皆能妄見，注意易了。言心似種種外境相
X58n1032_p0760b06║現者，夢中所見根、身、器界，全是心變，離心無別根、
X58n1032_p0760b07║身、器界故。△後、隨便舉夢二：初、喻凡夫迷時。
X58n1032_p0760b08║夢時執為實有外物。
X58n1032_p0760b09║△後喻聖者了悟。
X58n1032_p0760b10║寤來方知，唯夢所變。
X58n1032_p0760b11║上標二喻，此下隨便但舉夢爾。上喻凡夫迷時寤
X58n1032_p0760b12║來方知，下喻諸聖者了唯識理故。△三、法合二：初、
X58n1032_p0760b13║總合。
X58n1032_p0760b14║我身亦爾，唯識所變。
X58n1032_p0760b15║應云根身，器界亦爾，文影略故。△後別合二：初、合
X58n1032_p0760b16║夢時。
X58n1032_p0760b17║迷故執有我及諸境，由此起惑造業，生死無窮（廣如前說）。
X58n1032_p0760b18║△後合寤來。
X58n1032_p0760b19║悟解此理，方知我身唯識所變。
X58n1032_p0760b20║迷故執有下，合前夢時等。由此起惑（云云）者，如夢
X58n1032_p0760b21║中人執於夢境為實有，故於夢中或悲或喜受苦
X58n1032_p0760b22║受樂種種異相。（注云廣如前說者，即指前人天小乘中所說善惡因果等，大乘望之
X58n1032_p0760b23║皆識所變，前宗不了謂為實有，若釋行相與彼不殊。）悟解此理下，合前寤來
X58n1032_p0760b24║已下之文。言唯識所變者，唯者揀持義，揀離識外
X58n1032_p0760c01║實有之法，持取識所變法非全無也。又唯者決定
X58n1032_p0760c02║義，決定唯有能變識故。又唯者顯勝義，非無心所
X58n1032_p0760c03║等但識勝故，舉王攝所故但言識，識以了別為義，
X58n1032_p0760c04║八皆了別故，廣如彼論。△四、結成所本。
X58n1032_p0760c05║識為身本（不了之義，如後所破）。
X58n1032_p0760c06║結成所本（注指後破可知）。
X58n1032_p0760c07║△第四、釋大乘破相教四：初、牒名。
X58n1032_p0760c08║四、大乘破相教者。
X58n1032_p0760c09║△二、釋。
X58n1032_p0760c10║破前大小乘法相之執，密顯後真性空寂之理。
X58n1032_p0760c11║（△註二：初、標。）
X58n1032_p0760c12║（破相之談）。
X58n1032_p0760c13║（△後、釋二：初、雙指二：初、經。）
X58n1032_p0760c14║（不唯諸部般若，遍在大乘經）。
X58n1032_p0760c15║（△後時）。
X58n1032_p0760c16║（前之三教依次先後，此教隨義即破，無定時節。）
X58n1032_p0760c17║（△二、引義證成二：初、證解通顯密二：初、雙標列。）
X58n1032_p0760c18║（故龍樹立二種般若：一、共般若，二、不共。）
X58n1032_p0760c19║（△後雙釋）。
X58n1032_p0760c20║（共者，二乘同聞信解，破二乘法執故。不共者，唯菩薩解，
X58n1032_p0760c21║密顯佛性故。）
X58n1032_p0760c22║（△後、證明通前後二：初、正明。）
X58n1032_p0760c23║（故天竺戒賢、智光二論師，各立三時教。指此空教，或云
X58n1032_p0760c24║在唯識法相之前，或云在後。）
X58n1032_p0760c25║（△後辨取捨）。
X58n1032_p0760c26║（今意取後）。
X58n1032_p0761a01║問：據下文中，但有破大乘法相之文，曾無小乘，此
X58n1032_p0761a02║合雙舉。答：大乘既破，小豈復存？若別言者，與前不
X58n1032_p0761a03║異，故不重說。言破執者，佛於權教之中，就世俗諦
X58n1032_p0761a04║分別蘊、處、界等差別之法，欲顯從緣假有，漸漸誘
X58n1032_p0761a05║物，令知世、出世間諸法本空，悟無生理。眾生不了，
X58n1032_p0761a06║執為定實，故佛說空教，破彼諸法定相之執，名破
X58n1032_p0761a07║相教。蓋但除其病，非除藥也。言密顯等者，揀非明
X58n1032_p0761a08║說，故云密顯。真性空寂之理，即顯性教中所詮，是
X58n1032_p0761a09║即妙有之真空，非但空也。二宗空義，要須審知。（注中
X58n1032_p0761a10║分二：初、雙指經時。不唯般若徧在大乘，是指經也。泛常多云：阿含四有，般若八空。今不但指般若名破相，
X58n1032_p0761a11║餘經亦有。如華嚴云：法性本空寂，無取亦無見，性空即是佛，不可得思量。法華云：諸法從本來，常自寂滅
X58n1032_p0761a12║相。涅槃云：乳無酪性，石無金性，眾生佛性，猶如虗空。迦毗羅城空、大涅槃空等，金光明空品之類。但諸經
X58n1032_p0761a13║中有破情處，皆屬破相。良以此宗判教，不局部帙，故曰徧在。前三教下，即約時也。智論云：從得道夜，乃至
X58n1032_p0761a14║涅槃，常說般若。故云無定時節。是知以空為第二時者，就一類說，非盡理也。故龍樹下，引義證成。於中有
X58n1032_p0761a15║二：初、證解通顯。密，即智論意。於中，先雙標；後共者下，雙釋。言破二乘法執者，然聲聞有二：一者、愚法聲聞，
X58n1032_p0761a16║一向不信大乘故；二者、廣慧聲聞，分違法空故。大品云：欲得聲聞乘，當學般若波羅蜜等。肇公云：三乘同
X58n1032_p0761a17║觀性空而得道也。不共者下，菩薩聞空，便知是即有之空，有遮表耳，故不著空見。不同二乘聞空，便厭有
X58n1032_p0761a18║為，於嚴土利他不生欣樂，但欲趣寂。又如天台別教，以華嚴經聲聞在座，如盲如聾，名不共教，亦依此論。
X58n1032_p0761a19║則知不共有二義故：一、屬通教，則有般若；二、屬別教，則在華嚴。故天竺下，證時通前、後。言戒賢、智光等者，
X58n1032_p0761a20║依華嚴、大鈔，指賢首、起信。疏初、顯教分齊中敘今略引，云：謂天竺那爛陀寺同時有二大德：一名戒賢，二
X58n1032_p0761a21║名智光。戒賢依深密等經、瑜伽等論，立三時教，以法相大乘為了義，謂佛初時說阿含等有教，第二時說
X58n1032_p0761a22║般若等空教，第三時說深密等經明唯識道理不空不有中道之教。智光依妙智等經、中觀等論，亦立三
X58n1032_p0761a23║時教，以無相大乘為真了義，謂佛初時說有，第二時說不空不有唯識之教，以根猶劣，未能全入平等真
X58n1032_p0761a24║空故，第三時方就究竟而說緣生即空、平等一味真空之教。故云各立云云。言或云在唯識前者，戒賢義
X58n1032_p0761b01║也；或云在後，智光意也。今意下，辨取捨。以約破相意顯性，故取此爾。若空、性相望，遮表有殊，知下自見。）
X58n1032_p0761b02║△三、破法相二：初、正顯所破二：初、總詰。
X58n1032_p0761b03║將欲破之，先詰之曰：所變之境既妄，能變之識豈真？
X58n1032_p0761b04║大疏敘智光義云：次第二時也，漸破小乘緣生實
X58n1032_p0761b05║有之執，故說依他似有，以彼畏怖此真空故，猶存
X58n1032_p0761b06║假名而接引之。今則實有之執既亡，假名一將何
X58n1032_p0761b07║立？故破之耳。彼宗意云：夢所見境雖非實有，能見
X58n1032_p0761b08║夢想則不是無，故有力能變於境。今用無相宗心
X58n1032_p0761b09║境俱空義詰之，意云：心境二法相待以立，境既不
X58n1032_p0761b10║有，心何獨存？故云爾也。二、別難相違二：初、心境有
X58n1032_p0761b11║無成異難二：初、躡彼所立以按定。
X58n1032_p0761b12║若言一有一無者（此下却將彼喻破之），則夢想與所見物應異。
X58n1032_p0761b13║彼立心有境無故。註意由彼前來舉於夢喻，成立
X58n1032_p0761b14║境空心有義。彼謂夢境是無，夢想且有。今就彼喻
X58n1032_p0761b15║以難之云：若如所立，則心境成異，以一有一無。故
X58n1032_p0761b16║雖難之，尚未顯過。故但云按定後段，躡此方顯過
X58n1032_p0761b17║也。△後就各異以辨違。
X58n1032_p0761b18║異則夢不是物，物不是夢，寤來夢滅，其物應在。
X58n1032_p0761b19║彼云：設如心境異者，有何過耶？故復難云：異則心
X58n1032_p0761b20║境相乖。何以故？以能夢非所夢故。既夢與物兩不
X58n1032_p0761b21║相是，即應夢覺，物只在也。如莊周夢蝶，蝶若非夢，
X58n1032_p0761b22║夢亦非蝶。莊周睡覺，蝶應尚在，以周與蝶二物異
X58n1032_p0761b23║故，法中可知。此則反彼，境空心有，成心空境有也。
X58n1032_p0761b24║△後心境相乖非理難。
X58n1032_p0761c01║又物若非夢，應是真物；夢若非物，以何為相？
X58n1032_p0761c02║言應是真物者，如周所夢蝶，應是真蝶。若是真蝶，
X58n1032_p0761c03║還成境有，乖唯識故。問：此與前難何殊？答：前約有
X58n1032_p0761c04║無，此約真假。前過尚輕（容假有故），此過尤重（真即實故）。言夢
X58n1032_p0761c05║若非物，以何為相者，如夢不是蝶，應離蝶外別有
X58n1032_p0761c06║夢相。若別有者，其相若何？彼應無答。△二、歸復能
X58n1032_p0761c07║破二：初、對前顯勝三：初、申今正義三：初、就喻明空。
X58n1032_p0761c08║故知夢時則夢相夢物，似能見所見之殊，據理則同
X58n1032_p0761c09║一虗妄，都無所有。
X58n1032_p0761c10║初二句明隨情似有，後二句究實元空。圓覺鈔云：
X58n1032_p0761c11║所言夢者，但是寤人睡時，本有識心。由昧略故，忽
X58n1032_p0761c12║然妄現能見之想，及所夢身、所見境界等相，即呼
X58n1032_p0761c13║此相而為夢也。於此虗妄一夢之上，似有內心外
X58n1032_p0761c14║境之異。內心即倒想，外境即夢所見身，及所經由
X58n1032_p0761c15║之地等。理實而言，心外無境，境外無心。所見之境，
X58n1032_p0761c16║既脫體全空，能見想心，豈獨是有？故曰：同一虗妄，
X58n1032_p0761c17║都無所有。又夢所見境，分明似有，豈便有耶？若謂
X58n1032_p0761c18║能執之想，寤來雖無，不妨未寤之時而是有者；所
X58n1032_p0761c19║見之境，寤來雖無，不妨未寤亦應是有。若爾，即是
X58n1032_p0761c20║心境俱有，何言唯識？是知眾生本有性淨真心，由
X58n1032_p0761c21║不了故，遂有三細六麤等現，即呼此等云唯識也。
X58n1032_p0761c22║於此妄識之上，似有內心外境之殊。其實境是識
X58n1032_p0761c23║境，識是境識。佛於權教說唯識理者，良由未顯性
X58n1032_p0761c24║淨真心，且含在第八識中，以接劣機。待其根熟，方
X58n1032_p0762a01║顯心境俱空。至終教了義，方顯真心本覺也。△二、
X58n1032_p0762a02║法合二：初、正合。
X58n1032_p0762a03║諸識亦爾。
X58n1032_p0762a04║正合。△後釋成。
X58n1032_p0762a05║以皆假託眾緣無自性故。
X58n1032_p0762a06║由此八識託眾緣生，謂親因緣（識種子是）、增上緣（所依根是）、
X58n1032_p0762a07║所緣緣（境界）、等無間緣（謂前念引後念）。八識皆具此四緣。別
X58n1032_p0762a08║而言之，眼識九緣生等，既託諸緣，即無實自性也。
X58n1032_p0762a09║此以破相宗意，結示正義云爾。△三、引證三：初、中
X58n1032_p0762a10║論。
X58n1032_p0762a11║故中觀論云：未曾有一法，不從因緣生，是故一切法，
X58n1032_p0762a12║無不是空者。又云：因緣所生法，我說即是空。
X58n1032_p0762a13║△次起信論。
X58n1032_p0762a14║起信論云：一切諸法，唯依妄念而有差別，若離心念，
X58n1032_p0762a15║即無一切境界之相。
X58n1032_p0762a16║△後金剛般若。
X58n1032_p0762a17║經云：凡所有相，皆是虗妄。又云：離一切相，即名諸佛。
X58n1032_p0762a18║（如此等文，遍大乘藏。）
X58n1032_p0762a19║所引雖云破相，義兼實頓，尋文可知矣。今初，先正
X58n1032_p0762a20║引三文，後注總結。引中觀偈意，初二句出諸法空
X58n1032_p0762a21║所以，法若實有則不假因緣，既假因緣即無自性。
X58n1032_p0762a22║後二句正顯空也。後又云下，顯即色明空，揀於二
X58n1032_p0762a23║乘析法空也。下半云亦為是假名，亦是中道義，今
X58n1032_p0762a24║但用前半成立空義耳。起信論下，即彼真如門之
X58n1032_p0762b01║文，正屬頓教，意兼破相。言一切諸法者，即前教我
X58n1032_p0762b02║法等。唯依妄念者，即前教八識等，謂前教我法等
X58n1032_p0762b03║皆依八種妄識所變，有種種相，離識之外無別我
X58n1032_p0762b04║法，故云爾也。此約所對生滅門中，就世俗諦則有；
X58n1032_p0762b05║若離心念下，以真奪俗。就真如門，能變之心尚不
X58n1032_p0762b06║可得，況所變境？心境兩忘，離言絕相，即契真如門
X58n1032_p0762b07║矣。後半正是頓宗絕待之義，故論不引。經云下，金
X58n1032_p0762b08║剛般若文也。因須菩提疑云：若菩薩修離相行，云
X58n1032_p0762b09║何感得三十二相等有相之果？故佛呵云：須菩提！
X58n1032_p0762b10║汝以三十二相為真佛耶？故曰凡所（云云）。謂三十
X58n1032_p0762b11║二相從緣假有，如幻如化，故曰虗妄。若取相者，非
X58n1032_p0762b12║見佛也。下云：若見諸相非相，即見如來。意恐須菩
X58n1032_p0762b13║提見呵有相為妄，却執無相為真，雖離有邊，還落
X58n1032_p0762b14║斷見。故佛意云：若知諸相從緣本空，即不離幻相
X58n1032_p0762b15║便見真佛，非離相外別有佛耶？今但用初二句，以
X58n1032_p0762b16║相空妄顯破相義。其下二句，通顯性實教義，故不
X58n1032_p0762b17║引之。又云下，亦是破相。經言一切相者，凡夫所執
X58n1032_p0762b18║五塵色相等，皆情計妄有。若離情計，相本寂然，清
X58n1032_p0762b19║淨法身於斯顯矣。皆破相義。△二、斷義。
X58n1032_p0762b20║是知心境皆空，方是大乘實理。
X58n1032_p0762b21║即躡前所引結成正義，揀前法相一有一空，非盡
X58n1032_p0762b22║理故。△三、結成所本。
X58n1032_p0762b23║若約此原身，身元是空，空即是本。
X58n1032_p0762b24║△三、用後顯性義以難破相二：初、標。
X58n1032_p0762c01║今復詰此教曰：
X58n1032_p0762c02║△後釋三：初、躡前總徵二：初、約人以詰。
X58n1032_p0762c03║若心境皆無，知無者誰？
X58n1032_p0762c04║言知無者誰，由此教中但約遮詮說一切皆空，未
X58n1032_p0762c05║顯不空真實之性。故肇公云：若無聖人，誰與道遊？
X58n1032_p0762c06║故云知無者誰。△後約法以詰。
X58n1032_p0762c07║又若都無實法，依何現諸虗妄？
X58n1032_p0762c08║如實教中，世、出世法皆依不空本覺心現。故起信
X58n1032_p0762c09║云：二者、因熏習鏡，謂如實不空，一切世間境界悉
X58n1032_p0762c10║於中現，不出、不入，不失、不壞，常住一心，以一切法
X58n1032_p0762c11║即真實性。故圓覺云：一切諸眾生，無始幻無明，皆
X58n1032_p0762c12║從諸如來，圓覺心建立等。皆顯真心隨緣成事，不
X58n1032_p0762c13║但寂寂而已。△二、立理正難三：初、現量相違破二：
X58n1032_p0762c14║初、立理。
X58n1032_p0762c15║且現見世間虗妄之物，未有不依實法而能起者。
X58n1032_p0762c16║△後指陳。
X58n1032_p0762c17║如無濕性不變之水，何有虗妄假相之波？若無淨明
X58n1032_p0762c18║不變之鏡，何有種種虗假之影？
X58n1032_p0762c19║此有二意：一者若望前立理之文，即指事別明。謂
X58n1032_p0762c20║前言虗妄之物必依實法起者，何者是耶？故指此
X58n1032_p0762c21║二事云，如世波水鏡像之類是也。二者若直望法，
X58n1032_p0762c22║即二喻也。依理成事，有類於斯，喻意可知。△二、縱
X58n1032_p0762c23║前奪后破二：初、對前明順。
X58n1032_p0762c24║又前說夢想、夢境，誠如所言。
X58n1032_p0763a01║即前難法相者是。誠如所言者，縱成順理，蓋心境
X58n1032_p0763a02║俱空之義。若對法相，境空心有，則深有理。△後對
X58n1032_p0763a03║后顯進。
X58n1032_p0763a04║然此虗妄之夢，必因睡眠之人。
X58n1032_p0763a05║若望實教，則闕妙有。義在睡眠之人，喻所依實性。
X58n1032_p0763a06║△三、反質結破。
X58n1032_p0763a07║今既心境皆空，未審依何妄現？
X58n1032_p0763a08║但知夢想與夢境皆空，而不言睡人，則未盡理。△
X58n1032_p0763a09║三、結成未了三：初、正結。
X58n1032_p0763a10║故知此教但破執情，亦未明顯真靈之性。
X58n1032_p0763a11║△二、引證二：初、法鼓。
X58n1032_p0763a12║故法鼓經云：一切空經是有餘說（有餘者，餘義未了也）。
X58n1032_p0763a13║△後大品
X58n1032_p0763a14║大品經云：空是大乘之初門。
X58n1032_p0763a15║可知。既佛有明文，則非是論主強破之也。佛意說
X58n1032_p0763a16║空但為破執，執為究竟，豈盡佛心？然空、性二宗，若
X58n1032_p0763a17║望法相，則顯大同；若空相望，則亦成異。大抵空約
X58n1032_p0763a18║密意遮詮，性約顯了直說。圓覺疏：五、對禪源詮十
X58n1032_p0763a19║異，恐繁，不錄。△四、總結三：初、正結。
X58n1032_p0763a20║上之四教，展轉相望，前淺後深。
X58n1032_p0763a21║△二、釋成偏淺二：初、淺。
X58n1032_p0763a22║若且習之，自知未了，名之為淺。
X58n1032_p0763a23║△後偏
X58n1032_p0763a24║若執為了，即名為偏。
X58n1032_p0763b01║先釋成淺，雖前云有淺有深，若望顯性，總名曰淺。
X58n1032_p0763b02║後釋成偏，故知淺深就法，偏圓約人，執則成偏，法
X58n1032_p0763b03║非偏也。又清涼大師云：圓機受教，無教不圓；偏機
X58n1032_p0763b04║受教，圓亦偏矣。若但執顯性，不融前教，未免亦偏。
X58n1032_p0763b05║良以根有漸頓之殊，故教有淺深之異。若也愽究
X58n1032_p0763b06║圓解，方可會其淵源；如其受一非餘，安得窮乎圓
X58n1032_p0763b07║妙？△三、雙結二名。
X58n1032_p0763b08║故就習人云偏淺也。
X58n1032_p0763b09║△第三、第三釋直顯真源三：初、標牒大門。
X58n1032_p0763b10║三、直顯真源（習佛了義實教者）。
X58n1032_p0763b11║直顯真源者，真源即此教所明覺性，揀非虗妄曰
X58n1032_p0763b12║真，物之妙本曰源，對前四教得直顯名。謂前四教
X58n1032_p0763b13║中亦有真性，但隨機屈曲未直顯了。此教隨佛自
X58n1032_p0763b14║意究竟而說，非約隨機方名直顯耳。△二、當教大
X58n1032_p0763b15║旨二：初、總彰大意七：初、標教。
X58n1032_p0763b16║五，一乘顯性教者。
X58n1032_p0763b17║△二、明真心本有
X58n1032_p0763b18║說一切有情皆有本覺真心。
X58n1032_p0763b19║一切有情，即標舉能有之人。言有情者，揀木石等
X58n1032_p0763b20║故。言一切皆有者，揀一分半無故。本覺真心一句，
X58n1032_p0763b21║標舉所有之法。言本覺真心者，覺以了悟為義，謂
X58n1032_p0763b22║真如一法，靈明鑑照，性出自古，故曰本覺。即對始
X58n1032_p0763b23║覺，得本覺名。摩訶衍論，本覺二字，各具十義，恐繁
X58n1032_p0763b24║且置。揀異妄識，故曰真心。若作釋者，亦本亦覺，同
X58n1032_p0763c01║依立名。若揀始覺，本之覺也。本覺即真心，持業可
X58n1032_p0763c02║了。△三、辨其性德
X58n1032_p0763c03║無始已來，常住清淨。昭昭不昧，了了常知。
X58n1032_p0763c04║亦別釋其相。此二句釋本義，即起信中常樂我淨
X58n1032_p0763c05║義、自性清淨心義、清涼不變自在義。昭昭下二句
X58n1032_p0763c06║釋覺義，即大智慧光明義、徧照法界義、真實識知
X58n1032_p0763c07║義。△四、依義立名。
X58n1032_p0763c08║亦名佛性，亦名如來藏。
X58n1032_p0763c09║佛即覺義，性即本義。此與本覺，眼目殊稱。又性目
X58n1032_p0763c10║現因，佛約當果。謂此真心，是成佛之正因，故曰佛
X58n1032_p0763c11║性。又泛言性者，通情無情。今言佛性，揀無情義故。
X58n1032_p0763c12║覺以照察為義，局有情故。言如來藏者，謂如來即
X58n1032_p0763c13║出纏果法，離倒曰如。出纏名來，藏以隱攝彰名。言
X58n1032_p0763c14║眾生在纏之因，含攝出纏之果。雖有煩惱隱覆，而
X58n1032_p0763c15║性恒不變。即藏之如來，或如來之藏，皆依主釋。△
X58n1032_p0763c16║五、明妄覆不知
X58n1032_p0763c17║從無始際，妄想翳之，不自覺知，
X58n1032_p0763c18║翳者，障弊義。妄想翳之一句出不覺，所以不覺知
X58n1032_p0763c19║者，正顯迷真故。△六、明其執妄。
X58n1032_p0763c20║但認凡質故，躭著結業，受生死苦。
X58n1032_p0763c21║言躭著者，即愛染也。結即是惑，即惑、業、苦三法具
X58n1032_p0763c22║矣。謂此眾生，由迷本覺，真心法爾，便執虗妄身心
X58n1032_p0763c23║為我。由執我故，起惑造業，受生死苦。圓覺經云：一
X58n1032_p0763c24║切眾生，從無始來，種種顛倒，猶如迷人，四方易處，
X58n1032_p0764a01║妄認四大為自身相，六塵緣影為自心相。由此妄
X58n1032_p0764a02║有，輪轉生死，故名無明。△七、顯如來開示二：初、破
X58n1032_p0764a03║妄執。
X58n1032_p0764a04║大覺愍之，說一切皆空。
X58n1032_p0764a05║說一切皆空者，破妄執也。△後顯性。
X58n1032_p0764a06║又。開示靈覺，真心清淨，全同諸佛。
X58n1032_p0764a07║法華經云：如來為一大事因緣故，出現於世。所謂
X58n1032_p0764a08║諸佛世尊，欲令眾生開佛知見，使得清淨故，出現
X58n1032_p0764a09║於世；欲示眾生佛之知見故，出現於世；欲令眾生
X58n1032_p0764a10║悟佛知見故，出現於世；欲令眾生入佛之知見道
X58n1032_p0764a11║故，出現於世。嘉祥釋云：開示約能化佛，悟入約所
X58n1032_p0764a12║化機。能化之佛，大開之與曲示；所化之機，始悟之
X58n1032_p0764a13║與終入。佛知見者，即此論靈覺真心也。全同諸佛
X58n1032_p0764a14║者，聖凡平等，無增減故。涅槃經云：一切眾生，同有
X58n1032_p0764a15║佛性，皆同一乘，同一解脫，一因一果，同一甘露，一
X58n1032_p0764a16║切當得常樂我淨。清涼釋云：非但因同，果亦同也。
X58n1032_p0764a17║△二、別引教成立一論大意三：初、約法總證二：初、
X58n1032_p0764a18║正示。
X58n1032_p0764a19║故華嚴經云：佛子！無一眾生而不具有如來智慧。
X58n1032_p0764a20║此為宗極。題標華嚴，良在茲矣。所引即出現品。彼
X58n1032_p0764a21║明佛智，總有十喻。此即第十大經潛塵喻。言佛子
X58n1032_p0764a22║者，標告當機也。無一眾生而不具有如來智慧者，
X58n1032_p0764a23║準清涼大疏，釋此一文，總有三意：一、明生等有因，
X58n1032_p0764a24║二、明因有果智，三、明自、他交徹。今初，無一眾生而
X58n1032_p0764b01║不有，則知無性者非眾生數，謂草、木等，已過五性
X58n1032_p0764b02║之見。（彼鈔釋云：則知無性下，反成上義。即涅槃云：除墻壁、瓦礫，餘皆有佛性。故無佛性，則非眾
X58n1032_p0764b03║生。凡是有心，定當作佛，則無一不有，以一切人皆有心故。則知言無佛性，即無心也。無心，寧異瓦、礫等耶？
X58n1032_p0764b04║此是涅槃一性之宗，故云已過五性之見也。）二者、眾生在纏之因，已具
X58n1032_p0764b05║出纏果法，故云有如來智慧。（鈔云：二、明因有果智，揀勝初義，但有佛性。
X58n1032_p0764b06║於中三：初、正立，二、正揀，三、結勸。今初，謂遠公等釋涅槃言：因性本有，果性當成。今因有佛智，佛智非因，故
X58n1032_p0764b07║超前也。所以有者，因、果二性無二體故。若因無果性，果是新生，便有始故；有始佛性，非常住故。）非
X58n1032_p0764b08║但有性，後方當成，亦非理先智後。（鈔云：第二、正揀前義。於中二：一、
X58n1032_p0764b09║揀因、果不同。謂前義意：如木有火性，鑽方生火；乳有酪性，緣具成酪。今此中意：果尚本有，況於因性？況當
X58n1032_p0764b10║有耶？言亦非理先智後者，二、揀理、智兩別。若唯理為先有者，則第一義空不名智慧，以理智異故。無漏智
X58n1032_p0764b11║性本自有之，不應理故。大智光明非本有故。智後生者，果無常故，能證所證成二體故。）是知
X58n1032_p0764b12║涅槃對昔方便且說有性，後學尚謂談有藏無，況
X58n1032_p0764b13║聞等有果智誰當信者？（是知涅槃下，第三、結會勸信。謂涅槃終極會昔有餘，
X58n1032_p0764b14║四十九年多說三乘五性之教，機習已久難可頓移。且說有心皆有佛性，一經前後縱奪合離，而其明言
X58n1032_p0764b15║凡是有心定當作佛，後學尚謂談有藏無者，即大乘法師法華疏意。涅槃經言一切眾生皆有佛性，總談
X58n1032_p0764b16║皆有，欲奘眾生實而明之。通別類異亦有無者，藏在一切總有之中。言通別類異者，通相皆有，別揀有無，
X58n1032_p0764b17║有無不同不應一例。言況聞等有果智誰當信者，即舉今宗結成難信勸物信耳。）三、彼因
X58n1032_p0764b18║中之果智即他佛之果智，以圓教宗自他因果無
X58n1032_p0764b19║二體故。若不爾者，此說眾生有果，何名說佛智耶？
X58n1032_p0764b20║斯則玄又玄矣。非華嚴宗無有斯理。（三、彼因中之果智下，第三、
X58n1032_p0764b21║自他交徹。謂諸凡夫因中果智，即他諸佛已成果智。自身佛性一身竪論，他佛在凡自他橫辨，故更玄也。
X58n1032_p0764b22║不爾，此說眾生下，以理成立自他平等。謂此章中舉其十喻以辨佛智，忽引眾生有佛智者，何名為說諸
X58n1032_p0764b23║佛心耶？明知是說眾生之心為佛心矣。斯則下，乃結歎歸宗也。）△二、釋通疑難二：
X58n1032_p0764b24║初、順答前義。
X58n1032_p0764c01║但以妄想執著，而不證得。
X58n1032_p0764c02║疑云：涅槃云：佛性者，名為智慧。有智慧時，則無煩
X58n1032_p0764c03║惱。今有佛智，那作眾生？釋中先順答前義。謂倒故
X58n1032_p0764c04║不證，豈得言無？如壯士迷於額珠，豈謂膚中無實？
X58n1032_p0764c05║（鈔如壯士云云者，即涅槃第八如來性品經文。廣長撮略引云：佛告迦葉：善男子！譬如力士眉間有珠，因
X58n1032_p0764c06║與人相撲，被彼頭觸，珠陷皮底，因而成瘡。命醫治療。醫既視之，即知是瘡，因珠入膚。問力士云：汝珠何在？
X58n1032_p0764c07║答曰：我珠已失。良醫語云：珠在皮中，初未曾失。力士不信，取鏡視之，明了顯現。力士見已，即生歡喜。珠喻
X58n1032_p0764c08║佛性，皮喻煩惱，失喻不知，醫喻善友，鏡喻教理，力士見珠喻眾生見佛性云爾。）又圓覺鈔
X58n1032_p0764c09║云：凡夫妄想，二乘執著。經文更有顛倒二字，乃通
X58n1032_p0764c10║上二。△二、以理順成。
X58n1032_p0764c11║若離妄想，一切智、自然智、無礙智即得現前。
X58n1032_p0764c12║若先無，離倒寧有？既離倒則現，明本不無。如貧得
X58n1032_p0764c13║珠，非今授與。是以涅槃恐不修行，故云言定有者，
X58n1032_p0764c14║則為執著。恐不信有，故云若言定無，則為妄語。乍
X58n1032_p0764c15║可執著，不可妄語。自然智者，自覺聖智也。無礙智
X58n1032_p0764c16║者，始本無二，絕二礙也。（鈔言如貧得珠，非今授與者，即法華五百弟子授記
X58n1032_p0764c17║品說繫珠喻，喻令解得。記經云：譬如有人至親友家，醉酒而臥。是時親友官事當行，以無價寶珠繫其衣
X58n1032_p0764c18║裏，與之而去。其人醉臥，都不覺知。起已遊行，到於他國。為衣食故，勤力求索，甚太艱難。若少有得，便以為
X58n1032_p0764c19║足。於後親友會遇見之，而作是言：拙哉丈夫！何為衣食乃至如是？我昔欲令汝得安樂，五欲自恣。於某年
X58n1032_p0764c20║日月，以無價寶珠繫汝衣裏，今故現在。而汝不知勤苦、憂惱以求自活，甚為癡也！汝今可以此寶貿易所
X58n1032_p0764c21║須，常可如意，無所乏短。下合，可知。然繫珠有二：一、約結緣，則圓解為珠，為說，為繫。煩惱惛醉，少有微解，故
X58n1032_p0764c22║曰繫珠。五道求樂，為勤力艱難，證小涅槃，不求大果，云得少為足。後聞法華，為會遇親友，示以知見，如得
X58n1032_p0764c23║衣珠。以因易果，無樂不得。昔以繫之，故云非今授與。二、約本性，然其昔繫亦非新與，未知令知，故云繫耳。
X58n1032_p0764c24║今疏正取本性繫珠以成本有，故云非今授與。是以涅槃下，以涅槃經結成上義。執著過輕，乍可言有；妄
X58n1032_p0765a01║語過重，不可言無。況無著而知，決須有矣！今言始、本無二，絕二礙者，此有二意：一、則眾生本有佛智，是則
X58n1032_p0765a02║本覺不礙始覺，如是而證，名無礙智；二者、斷障顯了，則無煩惱、所知二礙矣）。△二、舉喻
X58n1032_p0765a03║別明二：初、喻。
X58n1032_p0765a04║便舉一塵含大千經卷之喻。
X58n1032_p0765a05║△後合。
X58n1032_p0765a06║塵況眾生？經況佛智？
X58n1032_p0765a07║論中撮略標引而已。然經中長行文廣，今引偈頌
X58n1032_p0765a08║云：如有大經卷量等三千界在於一塵內一切塵
X58n1032_p0765a09║悉然有一聰慧人淨眼悉明見破塵出經卷普饒
X58n1032_p0765a10║益眾生佛智亦如是徧在眾生心妄想之所纏不
X58n1032_p0765a11║覺亦不知諸佛大慈悲令其除妄想如是乃出現
X58n1032_p0765a12║饒益諸菩薩。此中四偈：前二偈喻、明，後二偈法、合。
X58n1032_p0765a13║前中，初偈明大經潛塵，後偈明出經益物，後二偈
X58n1032_p0765a14║亦然。今論此段，即法、喻中各前一偈意，以喻上文
X58n1032_p0765a15║妄纏佛智也。大疏云：大經卷者，喻佛智無涯，性德
X58n1032_p0765a16║圓滿也。等三千界者，喻智如理故。一塵喻眾生者，
X58n1032_p0765a17║略有三義：一、妄覆真故，二、小含大故，三、一具多故。
X58n1032_p0765a18║一切塵者，喻無一眾生而不具有佛智故。△三、證
X58n1032_p0765a19║佛開示二：初、合塵含大經。
X58n1032_p0765a20║次後又云：爾時如來普觀法界一切眾生，而作是言：
X58n1032_p0765a21║奇哉，奇哉！此諸眾生云何具有如來智慧，迷惑不見？
X58n1032_p0765a22║△後合破塵饒益。
X58n1032_p0765a23║我當教以聖道，令其永離妄想，自於身中得見如來
X58n1032_p0765a24║廣大智慧，與佛無異。
X58n1032_p0765b01║證佛開示，即合塵含大經。如來，合前總。慧人普觀
X58n1032_p0765b02║下，合淨眼悉明。見奇哉者，嗟歎之詞。奇者，異也。非
X58n1032_p0765b03║常之異，故重歎之。謂眾生煩惱垢染身中，而有圓
X58n1032_p0765b04║明佛智，如貧女而懷輪王胎，弊衣而裹無價寶，可
X58n1032_p0765b05║謂世間之異事也。若后妃懷王，錦囊貯寶，則非異
X58n1032_p0765b06║矣。此諸眾生下，明所歎之事。有而不見，是須開之。
X58n1032_p0765b07║所以我當以下，正合破塵饒益。永離妄想，即合破
X58n1032_p0765b08║塵。得見智慧，即合出經卷普饒益眾生。△三、依教
X58n1032_p0765b09║原人三：初、辨迷悟二：初、歎昔迷二：初、明迷執之由。
X58n1032_p0765b10║評曰：我等多劫未遇真宗，不解反自原身。
X58n1032_p0765b11║言真宗者，即華嚴一乘實教。多劫未遇者，闕勝緣
X58n1032_p0765b12║故。不解反自原身者，闕親因故，即內無始覺了因
X58n1032_p0765b13║之智。大抵佛法假藉因緣，既因緣俱闕，何由得悟？
X58n1032_p0765b14║△後顯迷執之相。
X58n1032_p0765b15║但執虗妄之相，甘認凡下或畜或人。
X58n1032_p0765b16║既迷真性，所以執妄。由執妄故，永處下流。故裴相
X58n1032_p0765b17║國發菩提心文云：我有真身，圓滿空寂者是也。我
X58n1032_p0765b18║有真心，廣大靈知者是也。捨而不認，而認此身妄
X58n1032_p0765b19║念，隨死隨生，與禽獸雜類比肩受苦。為大丈夫者，
X58n1032_p0765b20║豈不羞哉！斯之謂也。上辨昔迷。△後顯今悟。
X58n1032_p0765b21║今約至教原之，方覺本來是佛。
X58n1032_p0765b22║遇至教為勝緣，解心內發為因，了妄即真，反迷成
X58n1032_p0765b23║悟。其猶大富長者，諸相具足，忽因惛睡，夢作貧賤
X58n1032_p0765b24║醜陋之身，乞丐受苦，無所不至。忽人呼覺，方知元
X58n1032_p0765c01║是福德之身，從前夢境，全成虗妄。故屏山云：原人
X58n1032_p0765c02║一論，即覺者之一呼也。△二、依悟修證三：初、約悟
X58n1032_p0765c03║修。
X58n1032_p0765c04║故須行依佛行，心契佛心，返本還源，斷除凡習。
X58n1032_p0765c05║△二、別明證。
X58n1032_p0765c06║損之又損，以至無為。
X58n1032_p0765c07║△三、正明證悟之相。
X58n1032_p0765c08║自然應用恒沙，名之曰佛。
X58n1032_p0765c09║行；依佛行者，稱性悟入故。前言悟者，即屬解悟；此
X58n1032_p0765c10║言悟者，通證解故。返本還源者，與體相應也。斷除
X58n1032_p0765c11║凡習者，達妄本空，無斷而斷也。言凡習者，即二執
X58n1032_p0765c12║二障也。然諸障品有三，謂種、現、習。於此三中，習氣
X58n1032_p0765c13║最細，舉細況麤，且言習耳。然依此宗說斷證者，大
X58n1032_p0765c14║疏云：照惑無本，即是智體；照體無自，即是證如。謂
X58n1032_p0765c15║迷時說惑，悟時說智，惑體、智體無二體故。故知妄
X58n1032_p0765c16║惑性空，全是智體。即此智體從緣無性，無性之性
X58n1032_p0765c17║全是真如。又即寂之照曰智，即照之寂曰如，寂照
X58n1032_p0765c18║雙融，如智一體。實教斷證，大意如是。又十地經云：
X58n1032_p0765c19║非初非中後，非言辭所及。天親論釋上句云：是斷
X58n1032_p0765c20║結相。此智盡漏，為初智斷？為中？為後？答云：非初智
X58n1032_p0765c21║斷，亦非中後。偈云：非初非中後故。若爾，云何斷耶？
X58n1032_p0765c22║論云：如燈燄，非唯初中後，前中後取故。謂唯取一
X58n1032_p0765c23║時，則不能斷；三時總取，方說能斷。假三時斷，則無
X58n1032_p0765c24║定斷性。謂初若能斷，不假中後；後若能斷，不假初
X58n1032_p0766a01║中。既假三時，故知無性。一一准徵，三皆不斷。是故
X58n1032_p0766a02║經言：非初非中後。由三時無斷，方能斷結。是故論
X58n1032_p0766a03║云：前中後取。故論主總取三時，方顯三時無斷。經
X58n1032_p0766a04║論言反，意乃相成。經則約性，論則約相，性相無礙，
X58n1032_p0766a05║方能斷結。此通實教。若直就圓教說，一障一切障，
X58n1032_p0766a06║一斷一切斷。良以一念迷處，法界皆迷而稱性；斷
X58n1032_p0766a07║一惑時，一切皆斷。由一與一切互為緣起故，一法
X58n1032_p0766a08║稱性徧一切故。不壞相故，不妨別斷。以別該同，皆
X58n1032_p0766a09║是華嚴圓宗斷證。損之又損下。前約悟修，此別明
X58n1032_p0766a10║證。損之又損者。躡前斷習，起後證也。上一損字，即
X58n1032_p0766a11║前能斷。下云又損，遣能斷心。良以了妄本空，假名
X58n1032_p0766a12║曰斷。執有實斷，安能造玄？故併斷心，亦遣之爾。故
X58n1032_p0766a13║云又損。則能所雙亡，方契無為矣。此言無為，即真
X58n1032_p0766a14║如性也。然此二句，語借道經。彼云：為學日益，為道
X58n1032_p0766a15║日損。損之又損之，以至於無為。彼意謂為俗學者，
X58n1032_p0766a16║務求多聞，日有所益；修道之士，絕學棄智，反其樸
X58n1032_p0766a17║素，故曰無為。今但文同，義則各異。自然下。正明證
X58n1032_p0766a18║悟之相。言應用恒沙者。前心契佛心，即同佛體。今
X58n1032_p0766a19║顯即體之用，塵塵出現，念念圓成，故曰恒沙。蓋迷
X58n1032_p0766a20║時成恒沙塵勞，悟後成恒沙妙用。故清凉心要云：
X58n1032_p0766a21║心心作佛，無一心而非佛心；處處證真，無一塵而
X58n1032_p0766a22║非佛土。良以知一切法即心自性，故得成就慧身，
X58n1032_p0766a23║不由他悟。△三、結歎深玄二：初、總結前意。
X58n1032_p0766a24║當知迷悟，同一真心。
X58n1032_p0766b01║迷悟同一真心者，前文廣說迷悟之相，皆約於人，
X58n1032_p0766b02║謂迷時號眾生，悟時名佛，而其所迷即同所悟，一
X58n1032_p0766b03║真心體本無異也。大鈔云：動靜迷悟雖有二門，所
X58n1032_p0766b04║迷真性一源莫二，莫二之源即一體也。大經云：心
X58n1032_p0766b05║佛與眾生，是三無差別。故曰同一真心。△後別歎
X58n1032_p0766b06║理深。
X58n1032_p0766b07║大哉妙門，原人至此。
X58n1032_p0766b08║（△註釋殘疑二：初、總標。）
X58n1032_p0766b09║（然佛說前五教，或漸或頓）。
X58n1032_p0766b10║（△後、別釋二：初、漸二：初、總示。）
X58n1032_p0766b11║（若有中下之機，則從淺至深，漸漸誘接。）
X58n1032_p0766b12║（△後釋）。
X58n1032_p0766b13║（先說初教令離惡住善，次說二三令離染住淨，後談四
X58n1032_p0766b14║五破相顯性，會權歸實，依實教修，乃至成佛。）
X58n1032_p0766b15║（△後頓二：初、總標。）
X58n1032_p0766b16║（若上上根智，則從本至末）。
X58n1032_p0766b17║（△後別釋）。
X58n1032_p0766b18║（謂初便依第五頓，指一真心體。心體既顯，自覺一切皆
X58n1032_p0766b19║是虗妄，本來空寂。但以迷故，託真而起。須以悟心之智，
X58n1032_p0766b20║斷惡修善，息妄歸真。妄盡真圓，是名法身佛。）
X58n1032_p0766b21║大哉者歎詞也。包括凡聖徹究真源，故曰大也。教
X58n1032_p0766b22║為入理之門，從其所詮得名曰妙，或能詮所詮皆
X58n1032_p0766b23║曰妙門，聖智悟入之所由故。原人一句出其所以，
X58n1032_p0766b24║亦對前顯勝，過此已往更無妙門。（然佛下注釋殘疑，恐人疑云：前
X58n1032_p0766b25║之五教皆是佛說，此既玄妙即應前四智無用耶？答：機有勝劣教設多方，若唯一門逗機不足。又問：既有
X58n1032_p0766c01║五教，未知所被之機皆要歷此五不？故此答云：機有頓漸，或歷不歷不應一準。若有下別明漸頓，於中先
X58n1032_p0766c02║明漸後明頓。言中下之機者，論文從略，中下合明。若別說者，應云：若下機者，先從人天次入小乘，漸漸經
X58n1032_p0766c03║歷乃至第五顯性。若中機者，不由人天便從小乘，或從法相乃至顯性。論不言上機者，文影略故。前有中
X58n1032_p0766c04║下後有上上，上機必然亦應具云：若上根者不歷前二，或從法相或從破相便入實教，中間更有不定之
X58n1032_p0766c05║機，或從人天不歷小乘便入大乘，或從人天直入顯性，或從小乘直入顯性。良以眾生根性有多差別，論
X58n1032_p0766c06║不繁文，可以意得。言先說初教，令離惡住善者，以修五戒十善，離三途惡，住人天善故。離染住淨者，染謂
X58n1032_p0766c07║二執二障，淨即三乘聖果。會權歸實，不唯華嚴，法華、涅槃亦此宗故。若上上根下，明頓機也。上上根者，即
X58n1032_p0766c08║圓融機。從本至末者，此句總標，即以顯性為本，漸次乃至人天為末。謂初下，別釋從本至末之相。頓指一
X58n1032_p0766c09║心，是顯性教；本來空寂，即破相教；託真而起，即法相教。謂能雙所變，皆以真如為實自性。唯識云：此諸法
X58n1032_p0766c10║勝義，亦即是真如，常如其性故，即唯識實性。即其義也。斷惡修善，即通大小乘及人天戒善。但以悟真之
X58n1032_p0766c11║智斷修，異於前漸不悟而修也。良以此宗先悟毗盧法界，後修普賢行海，雖人天戒善，靡有子遺。是故不
X58n1032_p0766c12║悟而修，如土作器，器器皆瓦；先悟而修，如金作器，器器皆金矣。息妄歸真者，應有問言：既悟一真心體，了
X58n1032_p0766c13║知法法全真，何必更須息妄？答：楞嚴云：理則頓悟，事須漸除。良由無始習深，云何頓去？其猶聖王登位，欲
X58n1032_p0766c14║與萬國同體，苗頑不庭，必須用武。直得車書混一，方能坐拱無為耳。餘文可知。）
X58n1032_p0766c15║△第四、釋第四、會通本末二：初、標牒大門。
X58n1032_p0766c16║四、會通本末（會前所斥同歸真源，皆是正義）。
X58n1032_p0766c17║前儒、道、人、天、小乘、法相、破相、顯性，遞遞相望，前前
X58n1032_p0766c18║為末，後後為本。若以顯性望前，前皆為末，顯性獨
X58n1032_p0766c19║本。今言會通，乃有二義：一、約五教相望，則以顯性
X58n1032_p0766c20║為能會，前四教及儒、道皆為所會，即是以本會末。
X58n1032_p0766c21║注云：會前所斥，同歸真源，皆了義故。真源既非所
X58n1032_p0766c22║斥，故知但會前四。然約能所相合，故曰會通本末。
X58n1032_p0766c23║二者、前顯性教亦是所會，即以此第四一論以為
X58n1032_p0766c24║能會。論云：真性雖為身本，生起蓋有因由。則知真
X58n1032_p0767a01║性亦所會也。以但用真性，不成身故。（注：會前所斥云云者，前以
X58n1032_p0767a02║執末迷本，故須斥之。今以本該末，則前所說皆是即本之末迷，無非了義。又依華嚴宗，具全收、全揀二門。
X58n1032_p0767a03║前約別教一乘，揀則全揀；今約圓教，收則全收。）△後、正釋三：初、總明二：初、
X58n1032_p0767a04║明須因緣。初、順明。
X58n1032_p0767a05║真性雖為身本，生起蓋有因由。
X58n1032_p0767a06║應有問云：前四教未顯真性，故非了義。今既直顯，
X58n1032_p0767a07║已是盡理，何須更會前所說耶？論云：真性雖為（云
X58n1032_p0767a08║云）。意謂真性為本，固是盡理。然性起為相，必具眾
X58n1032_p0767a09║緣，則前八識、惑、業等，皆其緣也。△後反顯。
X58n1032_p0767a10║不可無端，忽成身相。
X58n1032_p0767a11║如湛靜水，要藉風緣，方成波浪，不可無風便成浪
X58n1032_p0767a12║也。△後、正顯會通二：初、示前斥之由。
X58n1032_p0767a13║但緣前宗未了，所以節節斥之。
X58n1032_p0767a14║亦應先難云：真性成身既假八識等緣，則應前說
X58n1032_p0767a15║識等為本，亦有理在。何以斥之？故今釋云：前宗所
X58n1032_p0767a16║說未明真性，但以識等便為身本，如執風緣便為
X58n1032_p0767a17║波浪，不言水者，豈盡理耶？△二正會。
X58n1032_p0767a18║今將本末會通，乃至儒道亦是。
X58n1032_p0767a19║今將下，正會可知。△二、別會四：初、依本起末二：初、
X58n1032_p0767a20║標示。
X58n1032_p0767a21║（初唯第五性教所說，從後段已去，節級方同諸教，各如
X58n1032_p0767a22║註說。）
X58n1032_p0767a23║（注初唯下，別會。於中四：初、依本起末，二、舉內收外，三、
X58n1032_p0767a24║重辨心境，四、結責寡聞。初文分二：初總彰所本，即標
X58n1032_p0767b01║生起以為宗極；後依本會末，即次第會前諸教。一一
X58n1032_p0767b02║文中，皆先以注詞標舉，後以論文正顯。初二又二：先
X58n1032_p0767b03║明真心本有，後顯派本從緣。今初。此文大抵全用起
X58n1032_p0767b04║信論意，分判諸教淺深。如得起信意，則諸教所詮分
X58n1032_p0767b05║齊，如指諸掌爾。問：前云宗極，即指華嚴。今此會通，何
X58n1032_p0767b06║依起信？答：華嚴一極，稱性圓融，始末深玄，難見分齊。
X58n1032_p0767b07║起信深淺有序，故得借之。而起信亦宗華嚴，同一性
X58n1032_p0767b08║義，故用之也。謂起信初說一心，即當華嚴一法界心。
X58n1032_p0767b09║故彼立義分云：摩訶衍者，總說有二種：一者、法，二者、
X58n1032_p0767b10║義。所言法者，謂眾生心。是心即攝一切世間、出世間
X58n1032_p0767b11║法云云。次依一心，開真、生二門。解釋分云：依一心法，
X58n1032_p0767b12║有二種門：一、心真如門，二、心生滅門云云。三、依生滅
X58n1032_p0767b13║門開覺不覺二義。文云：生滅門者，依如來藏故，有生
X58n1032_p0767b14║滅心。乃至云：此識有二種義：一者、覺義，二者、不覺義
X58n1032_p0767b15║云云。四、依不覺義生三細。文云：依不覺故，有三種相，
X58n1032_p0767b16║與彼不覺不相捨離。云何為三？一者、業相，二者、能見
X58n1032_p0767b17║相，三者、境界相。五、依三細生六麤。文云：以有境界緣
X58n1032_p0767b18║故，復生六種相：一、考智相，法執俱生；二者、相續相，法
X58n1032_p0767b19║執分別；三者、執取相，我執俱生；四者、計名字相，我執
X58n1032_p0767b20║分別；五者、起業相；六者、業繫苦相。今顯性教詮至一
X58n1032_p0767b21║心，若依賢首開頓教，即當真如門。今論不開，即以真
X58n1032_p0767b22║如門合在顯性教中，破相齊生滅門。覺不覺義，法相
X58n1032_p0767b23║齊三細，小乘齊後四麤，人天齊起業受報，即業繫苦。
X58n1032_p0767b24║儒道所說，尚不知受報中六種差別，但於人趣中以
X58n1032_p0767b25║義攝之，庶盡內外原人之義耳。已知大義，次按文釋，
X58n1032_p0767b26║注文標舉可知）。（△二、正明二：初、總明所本二：初、明真
X58n1032_p0767b27║心本，有二：初、標宗。）
X58n1032_p0767c01║謂初唯一真靈性。
X58n1032_p0767c02║△後顯相。
X58n1032_p0767c03║不生不滅，不增不減，不變不易。
X58n1032_p0767c04║謂初唯一真靈性者，此句標宗。次不生下，三句顯
X58n1032_p0767c05║相，即真如門意。彼云：心真如者，即是一法界大總
X58n1032_p0767c06║相法門體（即論一真靈性）。所謂心性不生不滅，與此大同
X58n1032_p0767c07║也。乃至云：畢竟平等（論云：不增不減，是平等義），無有變易（論云：不變
X58n1032_p0767c08║不易），不可破壞，唯是一心，故名真如。△後派本從緣
X58n1032_p0767c09║二：初、出生滅所以。
X58n1032_p0767c10║眾生無始迷，睡不自覺知。
X58n1032_p0767c11║△後標生滅所依。
X58n1032_p0767c12║由隱覆故，名如來藏。依如來藏故，有生滅心相。
X58n1032_p0767c13║眾生無始下，派本。從緣此下，即生滅門。初二句出
X58n1032_p0767c14║生滅所以，由不悟故，全真如成生滅也。由隱覆故，
X58n1032_p0767c15║名如來藏者，即標生滅門所依法體。龍樹論於此
X58n1032_p0767c16║作兩重能、所依：初重以如來藏為所依總相，生滅、
X58n1032_p0767c17║不生滅二義為能依別相；第二重以黎耶識為所
X58n1032_p0767c18║依總相，覺、不覺二義為能依別相。今論云依如來
X58n1032_p0767c19║藏故，有生滅心相者，正取如來藏屬顯性教，生滅
X58n1032_p0767c20║心者屬後破相，相躡而起。△二、依本會末五：初、會
X58n1032_p0767c21║破相二：初、標舉。
X58n1032_p0767c22║（自此方是第四教，亦同破此已前生滅諸相也。）
X58n1032_p0767c23║（自此方是下，依本會末，分之為五：初會破相教。然破
X58n1032_p0767c24║相教，義通兩勢。若取空為大乘初門，即令入始教。若
X58n1032_p0768a01║取破相顯性，即同終教。圭峯以終頓圓合為顯性，為
X58n1032_p0768a02║與法相躡趾相破，故開破相，而以賢首終教義當之。
X58n1032_p0768a03║故此所明，全同終教。）（△後正顯）。
X58n1032_p0768a04║所謂不生不滅真心，與生滅妄想和合，非一非異，名
X58n1032_p0768a05║為阿賴耶識。此識有覺、不覺二義。
X58n1032_p0768a06║言所謂不生滅（云云）者，此中真心妄想四字，論主
X58n1032_p0768a07║約義加文，令人易曉，餘皆起信正文。言不生滅等
X58n1032_p0768a08║者，依龍樹論，不生滅即真如，生滅即根本無明。謂
X58n1032_p0768a09║眾生迷時，根本無明起用，名獨力業相。能熏真如，
X58n1032_p0768a10║真如被熏，起隨染用，名獨力隨相。真妄和合，名俱
X58n1032_p0768a11║舍動相，即黎耶細相，故曰不生不滅與生滅和合
X58n1032_p0768a12║等。良以單真不立，獨妄不成，故黎耶中通真及妄，
X58n1032_p0768a13║方名真具分唯識也。不言生滅與不生滅合者，以
X58n1032_p0768a14║此門中是從本流末義故。言非一非異者，即顯真
X58n1032_p0768a15║妄不即離義。由真上隨緣，妄上體空，故真妄不異。
X58n1032_p0768a16║由真上不變，妄上成事，故真妄不一。故勝鬘云：不
X58n1032_p0768a17║染而染，難可了知。染而不染，難可了知。賢首用楞
X58n1032_p0768a18║伽經意，以如來藏為不生不滅，以七識為生滅，此
X58n1032_p0768a19║二和合成黎耶識，故黎耶具生滅及不生滅。應知
X58n1032_p0768a20║此中真妄和合諸識緣起，總作四句：一、唯不生滅，
X58n1032_p0768a21║謂如來藏如水濕性；二、唯生滅，謂前七識如波浪；
X58n1032_p0768a22║三、亦生滅亦不生滅，謂黎耶識如海含動靜；四、非
X58n1032_p0768a23║生滅非不生滅，謂無明如起浪風緣。言阿賴耶識
X58n1032_p0768a24║者，即標真妄和合識心名也，亦云黎耶。但梵音楚
X58n1032_p0768b01║夏，梁朝真諦三藏就名翻為無沒識，是不失義；唐
X58n1032_p0768b02║三藏就義翻為藏識。藏是攝義，所攝名藏，攝藏不
X58n1032_p0768b03║失，故大義同耳，以諸眾生取為我故。所以然者，良
X58n1032_p0768b04║以真如不守自性，隨緣和合，似一似常。愚者不知，
X58n1032_p0768b05║以似為實，孰為內我？我見所攝，故名曰藏。由此二
X58n1032_p0768b06║種我見不起位中，失賴耶名。又能藏自體在諸法
X58n1032_p0768b07║中，亦藏諸法在自體內故。故論云：能藏所藏，我愛
X58n1032_p0768b08║執藏。是此義也。故知從義立藏識名。此識有覺、不
X58n1032_p0768b09║覺二義者，由前不生滅真心，故有覺義；由前生滅
X58n1032_p0768b10║妄識，故立不覺義。龍樹論云：覺義者，是真如氣分
X58n1032_p0768b11║故；不覺義者，是無明氣分故。廣如彼論。△二、會法
X58n1032_p0768b12║相二：初、標示。
X58n1032_p0768b13║（此下方是第三法相，教中亦同此說。）
X58n1032_p0768b14║（此下方是會法相教。言亦同此說者，良以此文正是
X58n1032_p0768b15║起信終實教義。以深必該淺，派本成末。法相齊此，故
X58n1032_p0768b16║曰亦同。前後亦同，皆例此釋。）（△二、正顯）。
X58n1032_p0768b17║依不覺故，最初動念名為業相。又不覺此念本無故，
X58n1032_p0768b18║轉成能見之識及所見境界相現。又不覺此境但從
X58n1032_p0768b19║自心妄現，執為定有，名為法執。
X58n1032_p0768b20║言依不覺故者，然覺義中有本始覺等義，自屬淨
X58n1032_p0768b21║法上轉門中，非今所用，故略不明，但說不覺。言最
X58n1032_p0768b22║初動念名為業相者，起信云：一者、業相，以依不覺
X58n1032_p0768b23║故心動，說名為業。疏云：動作是業義，即此心動是
X58n1032_p0768b24║也。名為業相者，結名也。彼疏云：此雖動念，而極微
X58n1032_p0768c01║細，緣起一相，能、所不分。即當賴耶自證分也。如無
X58n1032_p0768c02║相論云：問：此識何相？何境界？答：相及境界不可分
X58n1032_p0768c03║別，一體無異。當知此約賴耶業相義說也。言又不
X58n1032_p0768c04║覺此念至能見之識者，起信云：二者、能見相，以依
X58n1032_p0768c05║動故能見。疏云：能見相者，即是轉相，依前業識轉
X58n1032_p0768c06║成能見。如是轉相雖有能緣，以境界微細故，猶未
X58n1032_p0768c07║辨之。如攝論云：意識緣三世境。是即可知此識所
X58n1032_p0768c08║緣境不可知。釋曰：既云所緣不可知，即約能緣以
X58n1032_p0768c09║明本識轉相義也。此當賴耶見分。言及所見境界
X58n1032_p0768c10║相現者，起信云：三者、境界相，以依能見，故境界妄
X58n1032_p0768c11║現。疏云：境界相者，即是現相。依前轉相，能現境界，
X58n1032_p0768c12║即賴耶相分。此上三細屬賴耶識。言又不覺至名
X58n1032_p0768c13║為法執者，即六麤中前二相也。起信云：以有境界
X58n1032_p0768c14║緣故，復生六種相。云何為六？一者、智相，依前境界，
X58n1032_p0768c15║心起分別愛與不愛故。疏云：於前現識所現相上，
X58n1032_p0768c16║不了自心所現，故創起慧數，分別染、淨，執有定相。
X58n1032_p0768c17║即法執俱生也。二者、相續相，依於智故，生其苦、樂，
X58n1032_p0768c18║覺心起念，相應不斷故。疏云：謂依前分別愛境起
X58n1032_p0768c19║樂受覺，於不愛境起苦受覺，數數起念，相續現前。
X58n1032_p0768c20║又能起惑潤業，引持生死，故名相續。即法執分別。
X58n1032_p0768c21║△三、會小乘二：初、標舉。
X58n1032_p0768c22║（此下方是第二，小乘教中亦同所說。）
X58n1032_p0768c23║（此下方是下，會小乘教，即六麤中執取計名二相）。（△
X58n1032_p0768c24║後正顯）。
X58n1032_p0769a01║執此等故，遂見自他之殊，便成我執。執我相故，貪愛
X58n1032_p0769a02║順情諸境欲以潤我，嗔嫌違情諸境恐相損惱，愚癡
X58n1032_p0769a03║之情展轉增長。
X58n1032_p0769a04║言執此等故者，此句躡前相續相起。起信云：三者、
X58n1032_p0769a05║執取相，依於相續，緣念境界，住持苦樂，心起著故。
X58n1032_p0769a06║疏云：緣念境界，住持苦樂者，是前相續相。心起著
X58n1032_p0769a07║故一句，正釋執取之義。謂於前苦樂等，不了虗妄，
X58n1032_p0769a08║深起取著。由取著故，遂見自、他之殊，便成我執。此
X58n1032_p0769a09║即我執俱生也。執我相故下，即當計名字相。彼論
X58n1032_p0769a10║云：四者、計名字相，依於妄執，分別假名言相故。疏
X58n1032_p0769a11║云：謂彼於顛倒所執相上，更立假名，是分別故。今
X58n1032_p0769a12║論執我相一句，亦躡前起。而貪、瞋、癡配此相者，由
X58n1032_p0769a13║不了順、逆等境及與名言皆虗假故，計為定實，遂
X58n1032_p0769a14║於順情名相境上起貪，於違情名相境上起嗔，不
X58n1032_p0769a15║了二境皆由癡故。楞伽云：相名常相隨，而生諸妄
X58n1032_p0769a16║想。釋曰：諸妄想者，即貪、瞋、癡也。△四、會人天二：初、
X58n1032_p0769a17║標舉。
X58n1032_p0769a18║（此下方是第一人，天教中亦同所說。）
X58n1032_p0769a19║（會人天中標舉如注）。（△二、正顯）。
X58n1032_p0769a20║故殺、盜等心神，乘此惡業，生於地獄、鬼、畜等中。復有
X58n1032_p0769a21║怖此苦者，或性善者，行施、戒等心神，乘此善業，運於
X58n1032_p0769a22║中陰，入母胎中。
X58n1032_p0769a23║依論會通，即起業、受報二相。由前三毒，發動身口，
X58n1032_p0769a24║造善惡業，業成招果。惡中殺盜，善中施戒各等。其
X58n1032_p0769b01║餘即十惡十善相翻，竝屬起業相。三途人天，即受
X58n1032_p0769b02║報相。言復有怖此苦者，謂遭苦發心，改惡修善故。
X58n1032_p0769b03║或性善者，由慣熏習，成種性故，不因遭苦，自樂修
X58n1032_p0769b04║善也。言心神乘此，運於中陰者，心神即賴耶識。乘
X58n1032_p0769b05║者，憑託義。運者，轉也。心為能乘，業為能運。業如舟
X58n1032_p0769b06║車，心神憑此，轉入諸趣。言中陰者，亦名中有。謂死
X58n1032_p0769b07║有之後，生有之前，中間所有五陰之身，名曰中陰。
X58n1032_p0769b08║即以異熟五蘊為體，五趣之中，皆有中陰。除無色
X58n1032_p0769b09║界，但有四蘊，餘皆具有五根等。然其形量大小，各
X58n1032_p0769b10║如本有之量。有云：人中有減半，如本有六尺，中有
X58n1032_p0769b11║三尺。人天中有，其身潔白。三途中有，其身黑暗。一
X58n1032_p0769b12║切中有，以香為食。隨其福力，香有差殊。隨趣勝劣，
X58n1032_p0769b13║勝得見劣、劣不見勝，唯同類者得互相見。將往受
X58n1032_p0769b14║生時不見餘境，但見受生和合因緣，不揀遠近剎
X58n1032_p0769b15║那便至，勢力極速，金剛鐵石不能為礙。言入母胎
X58n1032_p0769b16║中者，俱舍頌云：倒心趣欲境，濕化染香處。謂卵胎
X58n1032_p0769b17║二生中有，由彼業力遠見父母交會起顛倒心，若
X58n1032_p0769b18║男中有於母起愛、於父起瞋，女者反此，由著樂故
X58n1032_p0769b19║而便迷悶，以迷悶故中有麤重而便受生，故云倒
X58n1032_p0769b20║心趣欲境。言濕化染香處者，謂濕生中有染香受
X58n1032_p0769b21║生，若受生緣會時不揀遠近皆聞香氣，起染心已
X58n1032_p0769b22║彼便受生，隨業勝劣香分好惡，故曰染香。若化生
X58n1032_p0769b23║中有染處受生，若受生緣會不揀遠近，見受生處
X58n1032_p0769b24║而起愛染彼便受生，隨業善惡處有淨穢也。然今
X58n1032_p0769c01║論中正說人趣，故但言入母胎中也。廣如別章。△
X58n1032_p0769c02║五、會儒道二：初、總舉。
X58n1032_p0769c03║（此下方是儒道二教，亦同所說。）
X58n1032_p0769c04║（儒道二教，亦同所說者。然儒道雖說稟氣，但溟涬而
X58n1032_p0769c05║說，非如佛教本末詳悉。而佛教四大五蘊中，則具含
X58n1032_p0769c06║稟氣之氣，故今曲開以會之。屏山謂西方有中國之
X58n1032_p0769c07║書，中國無西方之說，此之謂也。又彼溟涬所說之氣，
X58n1032_p0769c08║得佛教發明，方能委曲詳盡。）（△二、別會三：初、會稟氣
X58n1032_p0769c09║二：初、正會。）
X58n1032_p0769c10║稟氣受質（會彼所說，以氣為本），氣則頓具四大，漸成諸根；心則
X58n1032_p0769c11║頓具四蘊，漸成諸識。十月滿足，生來名人，即我等今
X58n1032_p0769c12║者身心是也。
X58n1032_p0769c13║稟氣受質者，氣即父母赤白中有，攬之以成形質，
X58n1032_p0769c14║即周易所云精氣為物也。下說心則頓具四蘊，即
X58n1032_p0769c15║游魂為變也。言氣則頓具四大者，謂所稟氣中便
X58n1032_p0769c16║有地、水、火、風故。又瑜伽云：爾時父母貪愛俱極，最
X58n1032_p0769c17║後各出一滴濃厚精血和合，住母胎中，猶如熟乳，
X58n1032_p0769c18║中有賴耶依之而住，此即名為羯羅藍位。言漸成
X58n1032_p0769c19║諸根者，寶積經云：是諸眾生託胎母腹，凡經三十
X58n1032_p0769c20║八箇七日，有二十九種業風所吹，次第成就。第一
X58n1032_p0769c21║七日猶如酪漿，第二七日狀如凝酥，乃至第三十
X58n1032_p0769c22║七七日念欲出生，三十八七日滿足十月，向母產
X58n1032_p0769c23║門倒卓而生。又云：從此已後，復經四日，方乃出生。
X58n1032_p0769c24║凡經二百七十日，故云漸成諸根。心則頓具四蘊，
X58n1032_p0769c25║漸成諸識者，以賴耶識是總報主，有王必有所故，
X58n1032_p0770a01║而前五識要依根境方能發故。而處胎時，根境未
X58n1032_p0770a02║具，故無前五。其六、七識由無境故，亦無發用。出胎
X58n1032_p0770a03║之後，諸識方具，故曰漸成。由此故說賴耶來為先
X58n1032_p0770a04║鋒，去為殿後。言十月滿足者，如前所說，通計在胎
X58n1032_p0770a05║二百七十日，除小盡算，屬十月數。然約多分，故說
X58n1032_p0770a06║十月。亦有五、七、八月，或一年生者，如羅？去六年而
X58n1032_p0770a07║誕，脅尊者六十年，老聃八十年，故知十月多人如
X58n1032_p0770a08║是。△二、結正義二：初、舉正義。
X58n1032_p0770a09║故知身心各有其本。
X58n1032_p0770a10║△二、結成。
X58n1032_p0770a11║二類和合方成一人，天脩羅等大同於此。
X58n1032_p0770a12║各有本者，身以血氣為本，心以業惑為本（且就枝末實通
X58n1032_p0770a13║法性）。言二類和合下，結成可知。言天修羅等大同此
X58n1032_p0770a14║者，同前氣則頓具四大漸成諸根，心則頓具四蘊
X58n1032_p0770a15║漸成諸識。故起世經云：復有一種，以身善行、口意
X58n1032_p0770a16║善行，身壞命終生於上天。彼天上識初相續生，即
X58n1032_p0770a17║共名色一時俱生，有名色故即生六入。彼於天中
X58n1032_p0770a18║若是天男，即於天子坐膝邊生；若是天女，即於其
X58n1032_p0770a19║母兩股內生。初出之時狀如人間十二歲兒，彼天
X58n1032_p0770a20║即稱是我兒女（云云）。然且約欲界，若上二界但由
X58n1032_p0770a21║定力引生，而無色界但有四蘊無四大麤色，應說
X58n1032_p0770a22║上二界但以心為本。言脩羅者，梵語阿脩羅，古翻
X58n1032_p0770a23║無酒，亦云不飲酒神，謂海水醎苦釀酒不成因茲
X58n1032_p0770a24║不飲。新云阿素羅，此云非天，謂受福如天，無天實
X58n1032_p0770b01║德故曰非天。前人天中而不別說阿脩羅者，由此
X58n1032_p0770b02║脩羅通四生故四趣攝之。等者，等諸僊也，如楞嚴
X58n1032_p0770b03║開十種僊。諸教之中不別說者，合人中故，既屬人
X58n1032_p0770b04║中與前人同。△二、會自然二：初、正會二：初、舉因驗
X58n1032_p0770b05║果二：初、總明。
X58n1032_p0770b06║然雖因引業受得此身，復由滿業故，貴賤、貧富、壽夭、
X58n1032_p0770b07║病健、盛衰、苦樂。
X58n1032_p0770b08║從此已下二段，先舉論文，後以注指，不同前文。注
X58n1032_p0770b09║先標舉，隨作者意，不拘一軌耳。此文承前心神乘
X58n1032_p0770b10║此運於中陰處來。前文大意，由持五戒，今得人身。
X58n1032_p0770b11║外人難云：既由善業感得人身，人身既同，則應貴
X58n1032_p0770b12║則同貴，賤則同賤，何故不同？故今答云：引業招總
X58n1032_p0770b13║報，滿業招別報。總報同者，引業同故；別報異者，滿
X58n1032_p0770b14║業不同故。言引業者，唯識云：勝業名引，引餘業生
X58n1032_p0770b15║故；報亦名引，引餘果故。言滿業者，謂能成滿總報
X58n1032_p0770b16║果事，故因果發有滿義。如人修五戒時，或敬、或慢、
X58n1032_p0770b17║或施、或慳等，由此二業引滿不純，故於果中總、別
X58n1032_p0770b18║報異。總、別善惡，應作四句分別：一者、總善別不善，
X58n1032_p0770b19║謂人中貧、病等；二者、別善總不善，如畜有肥、好、莊
X58n1032_p0770b20║嚴等；三、總、別俱善，如人中壽、福等；四、總、別俱不善，
X58n1032_p0770b21║如畜中盲、跛等。故俱舍云一業引一生，多業能圓
X58n1032_p0770b22║滿是也。△二、別顯。
X58n1032_p0770b23║謂前生敬慢為因，今感貴賤之果，乃至仁壽殺夭，施
X58n1032_p0770b24║富慳貧，種種別報，不可具述。
X58n1032_p0770c01║此則於前三報之中生報果也。文中因果二二相
X58n1032_p0770c02║合，意云：前生恭敬於人，今感尊貴之果；前生輕慢
X58n1032_p0770c03║於人，今感卑賤。文舉敬慢以例其餘，故云乃至。仁
X58n1032_p0770c04║壽已下即所例也。仁殺施慳為因，壽夭富貧為果。
X58n1032_p0770c05║言種種別報者，即妍醜智愚之類，各以因果相屬
X58n1032_p0770c06║明之，在五果中即等流果也。△二、舉果驗因。
X58n1032_p0770c07║是以此身或有無惡自禍，無善自福，不仁而壽，不殺
X58n1032_p0770c08║而夭等者，皆是前生滿業已定，故今世不因所作，自
X58n1032_p0770c09║然而然。
X58n1032_p0770c10║此中無惡自禍等，與前無行而貴，守行而賤等，大
X58n1032_p0770c11║意全同。但前舉之意，在反彼所執。今所明者，正顯
X58n1032_p0770c12║宿業差殊。而前事迹，可引用爾。（如桀紂顏冉等。）今且略舉
X58n1032_p0770c13║其一。如云：不殺而夭者，不殺仁也。孔聖嘗曰：仁者
X58n1032_p0770c14║壽。又嘗歎顏子曰：回也，其心三月不違仁。若責仁
X58n1032_p0770c15║壽於一世，則顏子宜其壽矣，何不幸而短命乎？蓋
X58n1032_p0770c16║自顏子宿世，或曾殺生所致。而現世之仁，不能排
X58n1032_p0770c17║遣於定業也。故云：皆是前生滿業已定。（云云。）舉此
X58n1032_p0770c18║一端，餘悉可較。然因果之說，孔老亦嘗言之矣。老
X58n1032_p0770c19║子云：天道好還。夫子云：積善之家，必有餘慶。曾子
X58n1032_p0770c20║云：出乎爾，反乎爾。孟子云：愛人者，人恒愛之。敬人
X58n1032_p0770c21║者，人恒敬之。皆因果也。而但言乎一世，不說過去
X58n1032_p0770c22║未來。故求其實，或時不驗。（如顏子短命之類也。）唯佛具宿住
X58n1032_p0770c23║智通，及過現未來業報智。故視無量劫本生本事，
X58n1032_p0770c24║猶如月擊。故高談因果，以警悟世人。使雖居暗室，
X58n1032_p0771a01║尚知畏懼。縱能欺人於現世，將知不免於當來。此
X58n1032_p0771a02║其助世教於冥冥之中者，功不淺矣。彼闡提之輩，
X58n1032_p0771a03║尚謂吾佛以因果之說，誑惑愚俗者。斯亦不仁之
X58n1032_p0771a04║甚哉。△二、結會迷執。
X58n1032_p0771a05║外學者不知前世，但據目覩，唯執自然（會彼所說自然為本）。
X58n1032_p0771a06║△三會天命三：初、舉因。
X58n1032_p0771a07║復有前生少時修善，老而造惡，或少惡老善。
X58n1032_p0771a08║△二辨果
X58n1032_p0771a09║故今世少小富貴而樂，老大貧賤而苦。或少貧苦，老
X58n1032_p0771a10║富貴等。
X58n1032_p0771a11║△三、結會異執。
X58n1032_p0771a12║故外學唯執否泰由於時運（會彼所說，皆由天命）。
X58n1032_p0771a13║言否泰者，即周易二卦名。乾上坤下曰否，坤上乾
X58n1032_p0771a14║下曰泰。泰者，通也。天地交接，萬物通生。否者，塞也。
X58n1032_p0771a15║天地不交，陰陽閉塞也。故人之時運窮通，象彼二
X58n1032_p0771a16║卦，故曰否泰。言由於時命者，世俗謂達與不達是
X58n1032_p0771a17║命，遇與不遇是時。如此術數推占，能知人之休咎，
X58n1032_p0771a18║云某年當有灾，某年當有喜，故曰陰陽注定，禍福
X58n1032_p0771a19║莫逃，而不知是宿業所致。如前所說，時定報不定
X58n1032_p0771a20║等四句所明，或能追悔曩愆，尚可迴轉。故世有積
X58n1032_p0771a21║功累德，能延年却禍者，此由不定業，可轉重令輕，
X58n1032_p0771a22║轉輕令不受也。孰謂否泰由天命，而不可損益乎。
X58n1032_p0771a23║而外學者尚曰天也，是不違哉。觀尚書說紂辛聞
X58n1032_p0771a24║祖伊告西伯將舉兵，乃曰：我生不有命在天。項羽
X58n1032_p0771b01║陰陵失路，乃曰：天亡我矣。而書史未嘗是其說，則
X58n1032_p0771b02║知天命不足恃也。何不早悟而修德耶。噫！△次、舉
X58n1032_p0771b03║內收外三：初、會同所變二：初、別二本二：初、推氣本。
X58n1032_p0771b04║然所稟之氣，展轉推本，即混一之元氣也。
X58n1032_p0771b05║△二推心本
X58n1032_p0771b06║所起之心，展轉窮源，即真一之靈心也。
X58n1032_p0771b07║於中先推氣本，此所稟氣，即前所會，以氣為本。言
X58n1032_p0771b08║展轉推本者，謂此血氣之身，本乎父母陰陽之氣
X58n1032_p0771b09║所成，父復從祖，祖從曾祖，迤邐推至最初天地未
X58n1032_p0771b10║分，則自混元一氣也。此順世俗，且作是說，以收前
X58n1032_p0771b11║稟氣之義。下當會之，令同內教言所起之心。下推
X58n1032_p0771b12║心本，即前心則頓具四蘊，漸成諸識。此推心本，外
X58n1032_p0771b13║教所無。周易但云游魂為變，而不備明游魂之相，
X58n1032_p0771b14║復何為本？言展轉窮源，即一真靈心者，謂此心本
X58n1032_p0771b15║從前世善惡業招，業又從惑，惑從執起，執由三細，
X58n1032_p0771b16║三細由不覺，不覺由迷真，所迷之真，即靈心也，故
X58n1032_p0771b17║云爾耳。非佛教了義，安能臻此？△二會氣歸心。
X58n1032_p0771b18║究實言之，心外的無別法，元氣亦從心之所變，屬前
X58n1032_p0771b19║轉識所現之境，是阿賴耶相分所攝。從初一念業相
X58n1032_p0771b20║分，為心境之二。
X58n1032_p0771b21║前約身心別分，似各有本。此以身心相望，則身又
X58n1032_p0771b22║從心所變，心外無法，則知元氣亦自心生。然外教
X58n1032_p0771b23║乍聞此說，定生驚駭。然此尚約妄識，猶能如是，況
X58n1032_p0771b24║真心乎？大經云：心如工畫師，能畫諸世間，五蘊悉
X58n1032_p0771c01║從生，無法而不造。言屬前轉識所現之境者，即九
X58n1032_p0771c02║相中第三相也。是阿賴耶相攝者，即以轉識見分
X58n1032_p0771c03║為能現，故此相分為所現也。言從初一念云云者，
X58n1032_p0771c04║由根本無明熏真如，真妄和合，成俱合動相，即賴
X58n1032_p0771c05║耶證自證分。從此漸成枝末無明，最初心動，名為
X58n1032_p0771c06║業相，即自證分。依此業相轉成能見，故名轉相，即
X58n1032_p0771c07║是見分。依能見心境界妄現，名為現識，即屬相分。
X58n1032_p0771c08║前云元氣，即此相分現相攝也。△二、辨心境始末
X58n1032_p0771c09║二：初、就心明。
X58n1032_p0771c10║心既從細至麤，展轉妄計，乃至造業（如前敘列）。
X58n1032_p0771c11║前文承上會稟氣來，所以從末逆推至本。此文躡
X58n1032_p0771c12║前從本順推至末者，欲結成身相故。言乃至造業
X58n1032_p0771c13║者，即前九相中第八，不取第九業繫苦相，以第九
X58n1032_p0771c14║相即是身故。△二、就境明
X58n1032_p0771c15║境亦從微至著，展轉變起，乃至天地。
X58n1032_p0771c16║（△註二：初、會外教說。）
X58n1032_p0771c17║（即彼始自大易五重運轉，乃至太極，太極生兩儀。）
X58n1032_p0771c18║（△後、揀濫二：初、約能變收彼道二：初、明一分義同。）
X58n1032_p0771c19║（彼說自然大道，如此說真性。）
X58n1032_p0771c20║（△後正揀）。
X58n1032_p0771c21║（其實但是一念能變見分。）
X58n1032_p0771c22║（△後、約所變收彼元氣二：初、明分同。）
X58n1032_p0771c23║（彼云：元氣如此，一念初動。）
X58n1032_p0771c24║（△後正揀）。
X58n1032_p0771c25║（其實但是境界之相）。
X58n1032_p0772a01║言從微至著者，三細相分曰微，以未離本識故。乃
X58n1032_p0772a02║至天地者，由二執展轉熏習，不了唯識所變，一向
X58n1032_p0772a03║執為外物，是麤著也。著謂顯著。（注中會通外教之說。言即彼始自太
X58n1032_p0772a04║易乃至兩儀者，即指前從微至著同五運也。言五重運轉者，即周易？鈎命訣云：一曰太易，二曰太初，三曰
X58n1032_p0772a05║太始，四曰太素，五曰太極。如前已釋。太極生兩儀，即前乃至天地是也。彼說自然下，揀濫。因前會外教之
X58n1032_p0772a06║說，恐人便謂孔老所說大道元氣，應與此中法性義同，恐成相濫，故須揀之。謂老氏云：杳兮冥兮，其中有
X58n1032_p0772a07║精。又云：視之不見曰微，搏之不得曰夷，聽之不聞曰希。又云：寂兮寥兮，獨立而不改等。似佛教中說真如
X58n1032_p0772a08║法性之義。其實下，正揀能變見分。雖是內教，然是妄識，異於真心。問：何以得知是能變見分耶？答：此識初
X58n1032_p0772a09║轉，未有所緣，是獨立而不改義。有能見用，是彼其中有精。從此展轉，方有境界，是為天下母義。故知是也。
X58n1032_p0772a10║然約一分義同，未必全是，且勿認著。蓋離識外，無別萬法。縱說大道，豈離識耶？彼云下，前約能變，收彼大
X58n1032_p0772a11║道；此約所變，收彼元氣。彼說元氣在物之先，似黎耶識初動之義。其實下，揀。如前已明，亦以離識無別氣
X58n1032_p0772a12║故。雖是揀濫，亦兼收之。）（△三、合內外成身）
X58n1032_p0772a13║業既成熟，即從父母稟受二氣，氣與業識和合，成就
X58n1032_p0772a14║人身。
X58n1032_p0772a15║以業為內，業屬心故；以氣為外，氣成身故。識如弄
X58n1032_p0772a16║獅子，人父母二氣如獅子皮，氣與業識和合，如人
X58n1032_p0772a17║在皮中成就人身，如獅子跳躍，似有作用。故人出
X58n1032_p0772a18║則獅子不能運動，識去則形骸之身死矣。又攝論
X58n1032_p0772a19║云：譬如幻化人，復作幻化人。如初幻化人，是則名
X58n1032_p0772a20║為業；幻化人所作，是名為業果。此論六句，初二句
X58n1032_p0772a21║舉喻，後四句法合。且喻意者，如昔壺公善幻術，一
X58n1032_p0772a22║日於鄽肆困臥，有一婦人自壺中出，婦亦懸壺行
X58n1032_p0772a23║立。良久，見壺公困臥，不覺於自壺中化出肴酒及
X58n1032_p0772a24║一男子，與共勸飲。少時，壺公將覺，婦以肴酒及幻
X58n1032_p0772b01║男子內自壺中，既而婦人亦入壺公之壺中，所謂
X58n1032_p0772b02║幻化人復作幻化人也。法合中，初幻化人如彼婦
X58n1032_p0772b03║人，喻能感業；幻人所作如彼男子，喻業所成身，應
X58n1032_p0772b04║以壺公喻賴耶也。故知此身外暨天地萬物，皆幻
X58n1032_p0772b05║中幻也。如夢中說夢，未知是夢，斯之謂也。業所成
X58n1032_p0772b06║識，名業識也。△三、重辨心境三：初、正明二：初、躡迹
X58n1032_p0772b07║總標。
X58n1032_p0772b08║據此，則心識所變之境，乃成二分。
X58n1032_p0772b09║△二、別釋二：初、正報。
X58n1032_p0772b10║一分與心識和合成人。
X58n1032_p0772b11║△二、依報。
X58n1032_p0772b12║一分不與心識和合，即是天地山河國邑。
X58n1032_p0772b13║前文從初唯一真靈性下，次第派本成末，至前十
X58n1032_p0772b14║月滿足生來，名為人。則內教源人之義備矣。又以
X58n1032_p0772b15║宿業差別，會儒道所說自然天命。至於業熟，稟氣
X58n1032_p0772b16║成就，人身已盡，內外之說無所遺矣。今此一段，則
X58n1032_p0772b17║就內教心能變境（前云元氣，亦從心之所變）。境有內外，故成情
X58n1032_p0772b18║器之異。然後知會萬化而唯心者，唯佛教有之矣。
X58n1032_p0772b19║外學不知，妄謂以小緣大者，自其坐井而謂天小
X58n1032_p0772b20║耳，烏足與語道哉？言所變之境成二分者，謂諸識
X58n1032_p0772b21║生時，雖有多緣，要略唯二：一者根身，識所依故；二
X58n1032_p0772b22║者器界，識所緣故。所依之中，有總有別。總謂一身，
X58n1032_p0772b23║別即五根，謂眼、耳、鼻、舌、身。諸識依此，方能發故。能
X58n1032_p0772b24║依所依，不相捨離，故云與識和合成人。所緣之中，
X58n1032_p0772c01║總名曰境。別則有六，謂色、聲、香、味、觸、法。論中為對
X58n1032_p0772c02║外教，執天地生萬物，故特言之。而前六境，並在天
X58n1032_p0772c03║地之中，故舉天地以總收之。然天地等，皆色法攝，
X58n1032_p0772c04║廣如百法等說。△二、出人靈所以。
X58n1032_p0772c05║三才中唯人靈者，由與心神合也。
X58n1032_p0772c06║外教云：天生萬物，唯人最靈。彼宗則以人及萬物，
X58n1032_p0772c07║皆稟天地之氣，故曰天生萬物。而於所稟之中，得
X58n1032_p0772c08║天地之正氣者為人，故以人為最靈。今內教說則
X58n1032_p0772c09║不如是，謂此血肉之身，由與心神合故。蓋由心識
X58n1032_p0772c10║宿世熏習所成，故能思慮等。雖禽畜等，亦有心神，
X58n1032_p0772c11║而無明深厚，諸識昧劣，故異於人，非干氣也。所稟
X58n1032_p0772c12║之氣，但成血肉之身，此血肉身，但心神之屋宅耳。
X58n1032_p0772c13║如傀儡之屈伸語笑，豈木偶之能然哉？△三、引教
X58n1032_p0772c14║證。
X58n1032_p0772c15║佛說內四大與外四大不同，正是此也。
X58n1032_p0772c16║此通指諸經論說。內則皮肉等為地，精血等為水，
X58n1032_p0772c17║暖氣為火，動轉為風。如前小乘教說，外四大可知。
X58n1032_p0772c18║若內四大，則又以因受大種，謂藏識持種故，則有
X58n1032_p0772c19║執受者為內，無執受者為外。言正是此者，由前心
X58n1032_p0772c20║識所變成二分故，及人捨壽無執受故，內亦成外。
X58n1032_p0772c21║故懺云：死者盡也，氣絕神逝。人物一統者，謂內四
X58n1032_p0772c22║大同外四大，故曰一統。然世俗執稟氣者，見人死
X58n1032_p0772c23║氣消，謂之氣散為死。殊不知四大之中，火風二大
X58n1032_p0772c24║性輕舉故，死則先散，地水後之。正意以賴耶去體，
X58n1032_p0773a01║非干氣也。△四、結責寡聞。
X58n1032_p0773a02║哀哉寡學，異執紛然。
X58n1032_p0773a03║異執之義，廣如前說。紛然者，絲亂之狀也。△三、結
X58n1032_p0773a04║勸生正解二：初、正勸。
X58n1032_p0773a05║寄語道流，欲成佛者，必須洞明麤細本末，方能棄末
X58n1032_p0773a06║歸本，返照心源。
X58n1032_p0773a07║論主愍前寡聞異執，不達身本，故此勸之。學道之
X58n1032_p0773a08║流，本求成佛，不達其本，徒事勤勞。言必須者，謂決
X58n1032_p0773a09║定經由此道，離此別無成佛要門故。洞者，通也。見
X58n1032_p0773a10║解通徹，無偏滯也。麤細本末者，麤細即丸相等惑，
X58n1032_p0773a11║本末即真妄等法。但不隨妄念，即是棄末；了性圓
X58n1032_p0773a12║明，即是歸本。譬如有人迷失家鄉，淹留外郡，忽逢
X58n1032_p0773a13║親友，示以家山，便當捨他國之艱辛，返故鄉而快
X58n1032_p0773a14║樂矣。返照心源者，謂以了因之始覺，還照正因之
X58n1032_p0773a15║本覺，知真本有，達妄元空。大經云：不能了自心，云
X58n1032_p0773a16║何知正道？彼由顛倒慧，增長一切惡。是知若不先
X58n1032_p0773a17║了本心，設使多劫勤修，非真修故。如磨甎作鏡之
X58n1032_p0773a18║說也。△後舉果示益。
X58n1032_p0773a19║麤盡細除，靈性顯現，無法不達，名法報身。自然應現
X58n1032_p0773a20║無窮，名化身佛。
X58n1032_p0773a21║即如磨鏡，靈性顯現，如彼鏡明，無法不達，類觸處
X58n1032_p0773a22║以光輝，應現無窮，若隨形而示影。言名法報身及
X58n1032_p0773a23║化身佛者，然三身之義，諸教皆談，今就大乘，略明
X58n1032_p0773a24║梗槩。一、依法相宗：一、法身者，以出纏真如為體，但
X58n1032_p0773b01║是凝然不變之性，在纏名如來藏，出纏與無為功
X58n1032_p0773b02║德為所依，故名曰法身。二、報身者，酧因名報，謂諸
X58n1032_p0773b03║菩薩藏識，具有四智，菩提種子，在因中時，障覆不
X58n1032_p0773b04║現，由聖道力，斷彼二障，令從種起，直至等覺位後，
X58n1032_p0773b05║解脫道中，轉賴耶識，成圓鏡智，於色究竟天，坐華
X58n1032_p0773b06║王座，十方諸佛，流光灌頂，根塵相好，徹周法界，受
X58n1032_p0773b07║用法樂，不對機宜，名自報身。即以真無漏五蘊為
X58n1032_p0773b08║體，復由依定起用，應十地機，令他受法樂，名他報
X58n1032_p0773b09║身。二報開合，隨時說異。三、化身者，變現為義，依前
X58n1032_p0773b10║報身，後得智中，起大悲心，依大悲心，現三類化身：
X58n1032_p0773b11║一者千丈大化身，應地前類，說大乘法；二丈六小
X58n1032_p0773b12║化身，應二乘機，及諸凡夫，說三乘法。三、隨類化身，
X58n1032_p0773b13║謂猿中現猿，鹿中現鹿等。此他報身，及三類化，皆
X58n1032_p0773b14║以似無漏五蘊為體。二、依法性宗：所說三身，依體
X58n1032_p0773b15║相用三大而立。起信云：一者體大，謂一切法，真如
X58n1032_p0773b16║平等，不增減故。釋曰：性體當相，即法身也。二者相
X58n1032_p0773b17║大，謂如來藏具足無量性功德故。釋曰：依不空藏，
X58n1032_p0773b18║性德本具，修行出障，與此相應，名真報也。三者用
X58n1032_p0773b19║大，能生世間、出世間善因果故。釋曰：謂佛隨染業
X58n1032_p0773b20║幻，自然大用，應地前類及諸凡夫，令始成世善，名
X58n1032_p0773b21║化身（名世間善）。若他報身，隨登地機，說大乘法，令終成
X58n1032_p0773b22║出世善也（地上證真，名出世善）。今論言法、報身者，謂以性德
X58n1032_p0773b23║合於性體，理、智不二，法、報一源也。故金光明經云：
X58n1032_p0773b24║唯如如及如如智獨存。斯亦二身義也。若華嚴宗
X58n1032_p0773c01║說遮那佛具兩種十身：一、約融三世間為十身：一、
X58n1032_p0773c02║眾生身，二、國土身，乃至十虗空身。二、就佛身上自
X58n1032_p0773c03║具十身：一、菩提身，二、願身，乃至十智身。此二種十
X58n1032_p0773c04║身，若與三身相攝者，如前十身中，法身、虗空身即
X58n1032_p0773c05║三身中法身，如來身、智身即報身攝。餘六通法、化，
X58n1032_p0773c06║謂法身體故，應物、示現、國土等故。二、約內十身中
X58n1032_p0773c07║者，法身全同菩提，願、化、力、持、意生五身即同化身，
X58n1032_p0773c08║相好、威勢、福德三身通報、化，智通三身局唯法、報。
X58n1032_p0773c09║今論所明，即法性宗及圓教也。以本統末，亦攝諸
X58n1032_p0773c10║宗矣。
X58n1032_p0773c11║
X58n1032_p0773c12║華嚴原人論解卷下（終）