X59n1048_p0046a01║
X59n1048_p0046a02║No. 1048
X59n1048_p0046a03║持呪仙人飛鉢儀軌
X59n1048_p0046a04║
X59n1048_p0046a05║大興善寺沙門　不空　拔出
X59n1048_p0046a06║大阿闍梨云：若有善男子善女人，欲清淨加行飛轉
X59n1048_p0046a07║應器以作佛事者，先擇深山幽谷薜蘿[苭-力+　]泠柔草遍
X59n1048_p0046a08║地靈禽奇獸之所鳩集，仙人飛翔賢聖優達幽遠之
X59n1048_p0046a09║地，與人求絕將世猒避，當取粳米一斗，百日子持之
X59n1048_p0046a10║安住高山雲峯，若地形體猶如覆鉢若如仰鉢，若幽
X59n1048_p0046a11║巖之內無人絕處，先四十九日齋戒，次一曰斷食，次
X59n1048_p0046a12║三日斷食，次食于米，日一合待粳米盡其滿，清淨作
X59n1048_p0046a13║法持誦金剛闍黎八大龍王真言，隨力誦之不得忽
X59n1048_p0046a14║忽，日日夜夜呼大龍王之名字，所謂難陀龍王、拔難
X59n1048_p0046a15║陀龍王、娑竭羅龍王、和修吉龍王、德叉迦龍王、阿那
X59n1048_p0046a16║婆達多龍王，是八大龍王斯持呪仙人之所乘也。隨
X59n1048_p0046a17║從一切練行沙門駈使隨命，能以其鉢三千大千世
X59n1048_p0046a18║界一時奔迴。隨行者念：若至欲界六天、色界十八天、
X59n1048_p0046a19║無色界四空處，乃至他方無邊世界順臾往還。若至
X59n1048_p0046a20║大自在天、大梵天、帝釋天王之前，及大轉輪王、小輪
X59n1048_p0046a21║王、十六國王、五千小國，粟散諸王之宮殿、后妃、王子、
X59n1048_p0046a22║公主、大臣、百官、諸臣之家等，示行者之所欲，行通往
X59n1048_p0046a23║來現大神變，降伏邪見眾生。如是自在皆是龍王威
X59n1048_p0046a24║力也。是故一心必所護持莫作散心，我今當說其真
X59n1048_p0046b01║言。
X59n1048_p0046b02║曩莫三曼多。母駄喃。難徒。優婆難徒曳。莎婆訶。
X59n1048_p0046b03║當誦是真言：滿三洛叉時，大海龍王、阿耨達龍王、一
X59n1048_p0046b04║切諸大龍王、一切諸大龍王，皆現人形來集行者苦
X59n1048_p0046b05║行之處，叉手伏地歸命頂禮。當于時以鉢覆地七遍
X59n1048_p0046b06║呪之，龍王捧之，將玄三千大千世界天上地下乃至
X59n1048_p0046b07║阿修羅宮収來山藥，行者服之命得千歲。從此以後
X59n1048_p0046b08║隨心現大神變自在，神通威德一時具足，一切天龍
X59n1048_p0046b09║王、魔王、人王皆來歸依。若呪鉢時不速飛者，誦催之
X59n1048_p0046b10║呪真言曰：
X59n1048_p0046b11║曩莫三曼多母駄喃（一），唵難徒優婆難徒曳（二），緊旨
X59n1048_p0046b12║羅拽徒（三），鉢哩布囉野（四），緊迦羅𧹞娑嚩（二合）鉢羅（二合）
X59n1048_p0046b13║底尾然（五），娑嚩（二合）賀。
X59n1048_p0046b14║誦是真言：龍王達來起大勇猛，速疾強力頂鉢飛馳，
X59n1048_p0046b15║一念之間至十方界隨緣化人。我今當誦龍王印明
X59n1048_p0046b16║相，以其左右掌更互而相加，法速成就莫作疑念。如
X59n1048_p0046b17║是祕法，昔大仙人常所執持現大神力。若有人依行
X59n1048_p0046b18║是法，正月、五月、九月，白月一日、八日、十四日、十五日，
X59n1048_p0046b19║黑月二十三日、二十九日、三十日，清淨洗浴著新淨
X59n1048_p0046b20║衣，坐白茅上堅固齋戒，不食一切五辛不淨魚肉之
X59n1048_p0046b21║類，不緣女境，遠離一切世間散亂煩惱。至清淨無人
X59n1048_p0046b22║處，作茅菴室獨好閑靜，唯食草葉木菓石啂等之類。
X59n1048_p0046b23║日夜誦呪，未至三年得遣空鉢，莫誦他呪、莫作攀緣，
X59n1048_p0046b24║一向一心唯誦一呪，莫事不辨所得福報、莫作慳貪，
X59n1048_p0046c01║遍施眾生廣作佛事。若作貪心伸不復隨，鉢不得飛，
X59n1048_p0046c02║行者能慎莫作懈怠。
X59n1048_p0046c03║
X59n1048_p0046c04║飛鉢儀軌
X59n1048_p0046c05║
X59n1048_p0046c06║承久二年正月七日，於無動寺　大乘院，僧正
X59n1048_p0046c07║首尾傳受了。　道覺。
X59n1048_p0046c08║文政五年壬午春三月，以東叡山真如院藏本令
X59n1048_p0046c09║書寫之，自午一挍畢。　龍肝