X59n1077_p0232b12║
X59n1077_p0232b13║
X59n1077_p0232b14║
X59n1077_p0232b15║准提淨業卷之三
X59n1077_p0232b16║
X59n1077_p0232b17║顯密雙修觀行說（前總論，後分顯密，俱依顯密心要。）
X59n1077_p0232b18║如來一代聖教，不出顯、密兩門。於顯教中，雖五教不
X59n1077_p0232b19║同，而華嚴一經，最尊最妙，是諸佛之髓，菩薩之心，具
X59n1077_p0232b20║包三藏，總含五教（五教者，小、始、終、頓、圓也。而華嚴為圓教，義理廣博。其中最津要者，唯
X59n1077_p0232b21║別行普賢行願品一卷，是華嚴之關鍵，修行之樞機。西天道流，無不依之修行也）。於密部中，
X59n1077_p0232b22║雖五部有異，而准提一呪，最靈最勝，是諸佛之母，菩
X59n1077_p0232b23║薩之命，具包三密，總攝五部（五部者：一、佛部，是諸佛呪；二、蓮華部，是菩薩呪；
X59n1077_p0232b24║三、金剛部，是金剛神呪；五、羯磨部，鬼神呪。此五部復各有五准提，總攝二十五部也）。若
X59n1077_p0232c01║雙依顯、密二宗修者，上上根也。謂心造法界帝網等
X59n1077_p0232c02║觀，口誦准提六字等呪。此有二類：一、久修者，顯、密齊
X59n1077_p0232c03║運；二、初習者，先作顯教普賢觀已，方乃三密加持。或
X59n1077_p0232c04║先用三密竟，然後作觀，二類皆得。故仁王般若陀羅
X59n1077_p0232c05║尼釋并仁王儀軌皆云：若不修三密門，不依普賢行
X59n1077_p0232c06║願，得成佛者，無有是處。又華嚴經？字輪儀軌云：夫欲
X59n1077_p0232c07║頓入一乘，修習毗盧遮那法身觀者，先應發起普賢
X59n1077_p0232c08║行願，復以三密加持身心，則能悟入文殊師利大智
X59n1077_p0232c09║慧海。是知上根須要顯、密雙修，中、下之根，隨心所樂，
X59n1077_p0232c10║或顯或密，科修一門，皆得
X59n1077_p0232c11║顯教
X59n1077_p0232c12║依圓教修行，略分為二：初悟毗盧法界，後修普賢行
X59n1077_p0232c13║海。且初悟毗盧法界者，謂華嚴經所說一真無障礙
X59n1077_p0232c14║法界，或名一心。於中本具三世間（一器世間，謂一切國土；二眾生世間，
X59n1077_p0232c15║謂一切有情；三智正覺世間，謂一切聖人）、四法界（一事法界、二理法界、三事理無礙法界、四事事
X59n1077_p0232c16║無礙法界），全此全彼而無障礙。即知包羅法界，圓裹十方，
X59n1077_p0232c17║全是一真大法界心。於此一真大法界內，所有若凡
X59n1077_p0232c18║若聖，若理若事，隨舉一法，亦皆全是大法界心。乃至
X59n1077_p0232c19║唯舉一塵，亦皆全是大法界心。華嚴經云：華藏世界
X59n1077_p0232c20║所有塵，一一塵中見法界。又一塵既是大法界心，於
X59n1077_p0232c21║此一塵大法界內，復舉一塵，亦皆全是大法界心。若
X59n1077_p0232c22║橫若竪，重重舉之，重重皆是大法界心。故清涼大師
X59n1077_p0232c23║於華嚴十地品疏說：帝網無盡，一心也。一切眾生，從
X59n1077_p0232c24║無始來，迷妄不知無盡法界是自身心。於中本具帝
X59n1077_p0233a01║網無盡色心功德，即與毗盧遮那身心齊等。却將自
X59n1077_p0233a02║家無障無礙佛之身心，顛倒執為雜染眾生。譬如金
X59n1077_p0233a03║輪聖王，統四天下，身智具足，富樂無比。忽然昏睡，夢
X59n1077_p0233a04║為蟻子。於夢位中，但認己為蟻子，不覺本是輪王。是
X59n1077_p0233a05║故欲求成就究竟佛果，切須悟此毗盧法界。若未悟
X59n1077_p0233a06║此法界，縱經多劫修習萬行，徒自勞苦，不得名為真
X59n1077_p0233a07║實菩薩，亦不能生如來家。故華嚴經云：不了於自心，
X59n1077_p0233a08║云何知正道？彼由顛倒慧，增長一切惡。清涼云：不依
X59n1077_p0233a09║此悟，所作非真。自為修行，元來結業。後修普賢行海
X59n1077_p0233a10║者，既得了悟無障礙法界，於自本心，於中本具十華
X59n1077_p0233a11║藏世界微塵數相好帝網無盡神通功德，與十方諸
X59n1077_p0233a12║佛更無差別。奈無始局執妄情，習以性成，卒難頓盡。
X59n1077_p0233a13║致令自家神通功德，不能盡得自在受用。故須稱（去聲）
X59n1077_p0233a14║自家毗盧法界，修本有普賢行海，令無盡功用疾得
X59n1077_p0233a15║現前。華嚴經云：修此法者，少作功力，疾得菩提。雖普
X59n1077_p0233a16║賢行海，浩汗無涯。今就觀行，略示五門：一、諸法如夢
X59n1077_p0233a17║幻觀，二、真如絕相觀，三、事理無礙觀，四、帝網無盡觀，
X59n1077_p0233a18║五、無障礙法界觀。且初諸法如夢幻觀者（即當事法界觀），謂
X59n1077_p0233a19║常觀一切染淨諸法，全體不實，皆如夢幻。此能觀智，
X59n1077_p0233a20║亦如夢幻。華嚴經云：譬如夢中見，種種諸異相。世間
X59n1077_p0233a21║亦如是，與夢無差別。又云：度脫諸眾生，令知法如幻。
X59n1077_p0233a22║眾生不異幻，了幻無眾生。又金剛經云：一切有為法，
X59n1077_p0233a23║如夢幻泡影。如露亦如電，應作如是觀。肇公云：虗兮
X59n1077_p0233a24║妄兮，三界不實。夢兮幻兮，六道無物。一切眾生，從無
X59n1077_p0233b01║始來，執一切法，而為實有。致使起惑造業，循環六道。
X59n1077_p0233b02║若常想一切名利怨親，三界六道，全體不實，皆如夢
X59n1077_p0233b03║幻。則愛惡自然淡薄，悲智自然增明。（此夢幻觀，圓覺疏中，名起幻消
X59n1077_p0233b04║塵觀。天台名假觀，亦名方便隨緣止。謂分明鑑照曰觀，寂然不亂曰止。便觀中便有止，止中便具觀，乃止觀雙
X59n1077_p0233b05║運也。餘諸止觀，准此解之。若人雖信解圓教，而煩惱厚重，不能習得此夢幻觀者，應作不淨觀。謂觀身五種不
X59n1077_p0233b06║淨：一種子不淨，二住處不淨，三自體不淨，四自相不淨，五究竟不淨。天台云：從足至頭，從頭至足，循身觀察，唯
X59n1077_p0233b07║見䏺脹壞爛，大小便道，蟲膿流出，臭劇死狗。觀自身竟，復觀他人，乃至觀一切世間有情之身，皆是不淨。或作
X59n1077_p0233b08║骨璅觀，應先觀想自身額上皮肉爛墜，唯見白骨。漸漸從狹至寬，想於一頭皮肉爛墜，見於白骨，乃至全身，皆
X59n1077_p0233b09║見白骨。既見自身，復觀餘人，漸次觀於一城一國，乃至遍地，骨璅充滿。復却從寬至狹，想於一身，唯見眉間少
X59n1077_p0233b10║許白骨，專注一緣。如是修習，乃至得定。此觀成就，一切貪愛，自然消亡。或作數息觀，應從淺至深，次第進修。先
X59n1077_p0233b11║須調和自家氣息，不澁不滑，專注一心，數出入息。先數入息，後數出息，從一至十，終而復始，想心在數，不令散
X59n1077_p0233b12║亂。若覺自心不假功力，任運從一至十，住數息中，然更一心，隨息出入。若息入時，心乃隨之，從鼻至喉，至心臍
X59n1077_p0233b13║臗脾脛，乃至脚指。若息出時，心亦隨之，息出離身，為至一磔一尋等，一心恒隨息之出入。若覺心息任運相依，
X59n1077_p0233b14║然更繫念，唯在眉間，或在鼻端，安止其心。觀息住身，如珠中縷，為冷為暖，為損為益。若覺身湛然悅樂，然更諦
X59n1077_p0233b15║觀微細之息，及觀全身三十六物，內外不淨。又觀心識，剎那不住。如是修習，覺息出入，遍諸毛孔，心眼開明，徹
X59n1077_p0233b16║見身內三十六物，及諸蟲戶，方更轉修其餘行門。更有別說，恐繁且止。如經中說，觀出入息，三世諸佛入道之
X59n1077_p0233b17║初門也。或作我空觀，應須作意推尋。今此之身，本來無我，但是色心二法，和合為相。色有地水火風之四類，所
X59n1077_p0233b18║謂毛髮爪齒，皮肉筋骨，髓腦垢色，皆是其地。涕唾膿血，津液涎沫，痰淚精氣，大小便利，皆是其水。暖是其火，動
X59n1077_p0233b19║轉是風。心有受想行識之四類，所謂領納是受，取像是想，造作是行，了別是識。於此八類，何者是我。若皆是我，
X59n1077_p0233b20║即有八我。又況色中，復有三百六十段骨，段段各別。皮毛筋肉，肝心脾腎，各不同是。諸心數等，亦各不同。見不
X59n1077_p0233b21║是聞，喜不是怒。既有此眾多之物，不知定取何者為我。若皆是我，我即百十一身之中，多生紛亂。離此之外，復
X59n1077_p0233b22║無別法。翻覆推我，皆不可得。便知此身，但是眾緣假和合相，本來無我。行者晝夜，恒作此觀甚妙。為一切眾生，
X59n1077_p0233b23║從無始來，執身為我，因寶此我。貪求名利，欲榮益我。嗔違情境，恐侵損我。愚癡之情，非理計較。今既常觀此身，
X59n1077_p0233b24║本來無我，即三毒自滅。三毒既滅，三界自離也。或作法空觀，應須諦觀此身色心二法。色有地水火風，心有受
X59n1077_p0233c01║想行識。於此八法，一一諦觀，皆從緣生，都無自性。八法當體，皆是空也。初心行者，宜習此等觀門。隨心所樂，或
X59n1077_p0233c02║一或二，乃至五種，皆得修習。）二真如絕相觀者。（即當理法界觀。）於中安心，
X59n1077_p0233c03║復有三門：一者常觀徧法界，唯是一味清淨真如，本
X59n1077_p0233c04║無差別事相。此能觀智，亦是一味真如。華嚴經云：一
X59n1077_p0233c05║切法無生，一切法無滅。若能如是解，諸佛常現前。又
X59n1077_p0233c06║七祖禪師云：無念念者，即念真如。六祖釋無念云：無
X59n1077_p0233c07║者無諸相，念者念真如。此乃想念諸法，全是真如。雖
X59n1077_p0233c08║然想念，本無想念之相。故起信論云：雖念，無有能念
X59n1077_p0233c09║可念。（此中所想真如，即是頓教中所說絕待真心也。謂絕待一心，彌滿清淨，中不容他。一切妄相，本
X59n1077_p0233c10║來是無。絕待真心，本來清淨。華嚴經云：法性本空寂，無取亦無見。性空即是佛，不可得思量。起信論云：一切諸
X59n1077_p0233c11║法，從本已來，離言說相，離名字相，離心緣相，畢竟平等，無有變易，不可破壞，唯是一心，故名真如。謂大乘終教，
X59n1077_p0233c12║隨眾生迷，說有色身、山河、虗空、大地、世間諸法，令諸眾生，翻妄歸真。了達色身、山河、虗空、大地、世間諸法，全是
X59n1077_p0233c13║一味妙明真心。今頓教中，本無色身、山河、虗空、大地、世間諸法，本是一味絕待真心。故清涼云：總不說法相，唯
X59n1077_p0233c14║辨真性。即知周徧法界，本是一味絕待真心，寂然清淨，不生不滅，不增不減。一切眾生，從無始來，不了此心，妄
X59n1077_p0233c15║見諸相。猶如眼病，橫見空華。圖覺經云：妄認四大為自身相，六塵緣影為自心相，譬彼病目，見空中華。又云：如
X59n1077_p0233c16║來因地修緣覺者，知是空華，即無流轉，亦無身心受彼生死，非作故無，本性無故。此門行者，常想一切諸法，唯
X59n1077_p0233c17║是一味清淨真如，本無生滅，是名真如三昧，亦名一行三昧，亦名無生三昧。）二者若念起
X59n1077_p0233c18║時，但起覺心。故七祖云：念起即覺，覺之即無，修行妙
X59n1077_p0233c19║門，唯在於此。即此覺心，便名為觀。此亦雖起覺心，本
X59n1077_p0233c20║無起覺之相。（此門行者，一切時中，心念若起，但起覺心，便是修行要妙之門。）三者擬
X59n1077_p0233c21║心即差，動念便乖，但棲心無寄，理自玄會。故華嚴經
X59n1077_p0233c22║云：法性本空寂，無取亦無見，性空即是佛，不可得思
X59n1077_p0233c23║量。又古德云：實相言思斷，真如絕見聞，此是安心處，
X59n1077_p0233c24║異學徒云云。此但任其本性自照，更不起新生慧解。
X59n1077_p0234a01║故圓覺經云：但諸菩薩，及末世眾生，居一切時，不起
X59n1077_p0234a02║妄念，於諸妄心，亦不息滅，住妄想境，不加了知，於無
X59n1077_p0234a03║了知，不辨真實。又賢首云：若起心作凡行聖行，非是
X59n1077_p0234a04║真行，不作一切行，行心無寄，是名大行。此門即以本
X59n1077_p0234a05║性自照名觀。（此門行者，一切時中，心無所寄，是名真修。雖然備修萬行，於萬行中，心無所寄。又禪
X59n1077_p0234a06║宗東夏七代祖師，所傳心要，而有三門，攝盡無遺。一見性門，先須了悟，絕待真心，一切妄相本無，真心本淨，即
X59n1077_p0234a07║心是佛，非假外求，即前頓教一心是也。二、安心門，如上所說想念真如等三門是也。三、發行門，須備修菩薩六
X59n1077_p0234a08║度萬行。具依三門，即是正禪；隨闕一門，便成偏見。達磨云：我法以心傳心，不立文字。此心是一切眾生清淨本
X59n1077_p0234a09║覺，亦名佛性。欲求佛道，須悟此心，即是見性門。又云：如是安心，所謂壁觀。令修道人心住真理，寂然無為，喻似
X59n1077_p0234a10║墻壁，不起分別，即是安心門。又云：如是發行，所謂四行：一、報怨行，謂修道人若受苦時，當自念云：我從徃昔無
X59n1077_p0234a11║數劫中，棄本逐末，流浪諸趣，多起怨憎，違害無限。今雖無犯，是我宿怨，惡業果熟，非天非人所能見與。甘心忍
X59n1077_p0234a12║受，都無怨訴。經云：逢苦不憂。何以故？識達故。二、隨緣行，謂修道人若得勝報榮譽等事，當自念言：一切諸法皆
X59n1077_p0234a13║從緣生，是我過去修因所感，今方得之。緣盡還無，何喜之有？得失隨緣，心無增減。喜風不動，嗔風不生。三、無所
X59n1077_p0234a14║求行，世人長迷，處處貪著，名之為求。智者悟真，理將俗及。二界九居，猶如火宅，有身皆苦，誰得而安？於三界內，
X59n1077_p0234a15║無稱願樂。經云：有求皆苦，無求乃樂。四、稱法行，謂性淨真理，目之為法。而此理性本無慳等一切萬惡，應稱理
X59n1077_p0234a16║性修布施等一切萬善。斯之四行，即是發行門。又草堂禪師圓覺疏中亦有三門，大同於此：一、先悟圓覺性，謂
X59n1077_p0234a17║一味清淨真心；二、次發菩提心，謂大悲、大智、太願；三、後修菩薩行，謂六度萬行等法。斯之三門，禪學之者甚為
X59n1077_p0234a18║切要。若不圓修三門，無由離諸邪見。謂古來禪宗諸家，語錄多分，但應當時根宜，或唯說見性，或但言安心，或
X59n1077_p0234a19║只談發行。又於安心發行中，復各有多途，或但明一途等云云。今此諸門，心若通達，然後披覽諸禪教，乃各知
X59n1077_p0234a20║其旨歸）。三、事理無礙觀者（即當事理無礙法界觀），謂常觀一切染
X59n1077_p0234a21║淨事法，緣生無性，全是真理，真理全是一切染淨事
X59n1077_p0234a22║法。如觀波全是溼，溼全是波。故起信論云：雖念諸法
X59n1077_p0234a23║自性不生，而復即念因緣和合，善惡之業，苦樂等報，
X59n1077_p0234a24║不失不壞（理不礙事也。如溼性雖一，不礙波浪成多）。雖念因緣善惡業報，
X59n1077_p0234b01║而亦即念性不可得（事不礙理也。如波浪雖多，不礙全是溼性。若習假空中三觀者，
X59n1077_p0234b02║謂想一切諸法，緣生無性，舉體全空，即是空觀。如觀鏡中像，全無實體。若想一切諸法，雖有不實，皆如夢幻，即
X59n1077_p0234b03║是假觀。如觀鏡中像，有而不實。如想一切諸法，全是一味妙明真心，如前終教所明廣大真心是也。即是中觀，
X59n1077_p0234b04║如觀明鏡。此之三觀，或單修一門，或漸次俱修，或一時齊修，在器取捨）。四、帝網無盡觀
X59n1077_p0234b05║者（即當事事無礙法界觀），於中略示五門：一、禮敬門，二、供養門，
X59n1077_p0234b06║三、懺悔門，四、發願門，五、持誦門。初、禮敬門者，謂想盡
X59n1077_p0234b07║虗空徧法界，塵塵剎剎，帝網無盡三寶前，各有帝網
X59n1077_p0234b08║無盡自身。每一一身，各禮帝網無盡三寶。每一一三
X59n1077_p0234b09║寶前，各有自家帝網無盡身禮。更想此一門，盡未來
X59n1077_p0234b10║際，無有休歇。念念相續，無有間斷。身語意業，無有疲
X59n1077_p0234b11║厭。（清涼云：不入此觀，徒自疲勞。或且入純門，想徧法界，純是毗盧佛，或准提等。每一尊前，且想一身禮。
X59n1077_p0234b12║更若難入，且想十尊佛。每一尊前，有一身禮。習之稍熟，漸增百尊千尊，乃至無盡。下准此門習之。）供
X59n1077_p0234b13║養懺悔，發願持誦，俱詳觀行中。（帝網無盡觀者，謂帝網中所貫之珠，交光
X59n1077_p0234b14║相映。一珠之光，復入千珠。千珠之光，復入一珠。而此一珠之光，復相含攝，重重無盡。作此觀時，所修禮敬各門，
X59n1077_p0234b15║皆徧法界。或坐中作此觀想，或禮佛燒香奉華懺悔發願時，暫入此觀。或持課誦經時，先作此觀想竟，然後持
X59n1077_p0234b16║誦甚妙。或無香華等，但合掌入此觀門，功德亦無窮盡。）上之五門既爾，其餘行
X59n1077_p0234b17║門，准此習之。若習相即觀者，而有四句。一者一即一，
X59n1077_p0234b18║謂觀一毛即一耳時，一耳同時却即一毛。二者一切
X59n1077_p0234b19║即一，三者一即一切。此兩句應合而觀之，謂觀一切
X59n1077_p0234b20║塵即一佛時，一佛同時却即一切塵。四者一切即一
X59n1077_p0234b21║切，謂觀一切人即一切佛時，一切佛同時却即一切
X59n1077_p0234b22║人。每句之中，一切諸法，例准觀之。若習相入觀者，亦
X59n1077_p0234b23║有四句。一者一攝一，帶之入一。謂觀一人攝一佛，帶
X59n1077_p0234b24║之將入一菩薩中。如東鏡攝南鏡，帶之將入西鏡中。
X59n1077_p0234c01║二者一攝一切，帶之入一。謂觀一華攝一切河，帶之
X59n1077_p0234c02║將入一山中；三者、一切攝一，帶之入一切，謂觀一切
X59n1077_p0234c03║塵攝一佛，帶之將入一切毛中；四者、一切攝一切，帶
X59n1077_p0234c04║之入一切，謂觀一切樹攝一切神，帶之將入一切海
X59n1077_p0234c05║中。每句之中，一切諸法例准觀之。此相即相入，二觀
X59n1077_p0234c06║隨觀。每句之中，復有總觀、別觀，多𤳖觀心，恐繁不示，
X59n1077_p0234c07║但專心修鍊，自然曉達。故裴公法界觀序云：但使學
X59n1077_p0234c08║人冥此境於自心，心慧即明，自見無盡之義。不在備
X59n1077_p0234c09║通教典，碎列科段。若習同時具足相應觀者，但隨觀
X59n1077_p0234c10║一法，同時具足法界諸法也。其餘玄門，例此解之。若
X59n1077_p0234c11║有樂習圓宗三觀三止者，謂行者觀一人時，便成三
X59n1077_p0234c12║觀三止。且就一人之身，具明三諦：人身假相有，故名
X59n1077_p0234c13║俗諦；人身緣生無色，性體空，故名真諦；人身假相無
X59n1077_p0234c14║別自性，舉體全是寂照真理，名中道諦。然此三諦，體
X59n1077_p0234c15║用無礙，空有相觀，即一而三，即三而一，法本如是。依
X59n1077_p0234c16║此三諦，行者觀察，成三觀三止。謂行者心觀人身假
X59n1077_p0234c17║相幻有，名假觀；即此觀心了假相時，離實有執，名方
X59n1077_p0234c18║便隨緣止。又觀人身色體全空，名為空觀；即此觀心
X59n1077_p0234c19║了色空時，離於色體實有之執，名體真止。又觀人身
X59n1077_p0234c20║舉體全是中道實性，名中道觀；即此觀心離相有執
X59n1077_p0234c21║及離體空執，名遠離二邊分別止。如是觀心，於一念
X59n1077_p0234c22║中齊現三諦，義立三觀；離二種執，義立三止。三觀三
X59n1077_p0234c23║止，只是一心，即一常六，即六常一。將此一心，契同所
X59n1077_p0234c24║觀三諦體用空有無礙之境。心境常融，復常歷然。既
X59n1077_p0235a01║觀一人之身，而成三觀三止。觀一切法，例皆如是。問
X59n1077_p0235a02║曰，夫大行統唯無念，何以此帝網相即等觀，令人起
X59n1077_p0235a03║無盡想念，豈不疲役身心耶。答云，若此見者，是離念
X59n1077_p0235a04║外求。無念者，尚未得於真無念。真無念者，念本無無。
X59n1077_p0235a05║何能更得念與無念之相礙。又若得真無念，但是無
X59n1077_p0235a06║盡行中之一行。豈得總遮無盡之圓行耶。此問答意，
X59n1077_p0235a07║出華嚴大疏。若不習帝網相即等觀，終不能得無礙
X59n1077_p0235a08║佛果。今有小根，聞此法門，却嫌繁亂，全不介懷。昔人
X59n1077_p0235a09║云，井蛙不能居海，泰山難以處囊是也。（按帝網無盡觀原文中，止
X59n1077_p0235a10║說禮敬五門。其餘行門以後，俱作小註。今前五門，收入觀行，即以此補入大文。盖此中所說相即相入，及三止
X59n1077_p0235a11║三觀，正觀門中微妙法旨，非為剩語。又前事法界中不淨等觀，既在所收，皆即微妙觀心。以圓心達法，無法不
X59n1077_p0235a12║圓。須深心善會可也。）五無障礙法界觀者，（即當四法界所依總法界觀。）謂常
X59n1077_p0235a13║觀想一切染淨諸法，舉體全是無障礙法界之心。此
X59n1077_p0235a14║能觀智，亦想全是法界之心。華嚴經云，知一切法，即
X59n1077_p0235a15║心自性。成就慧身，不由他悟。又清涼云，若知觸物皆
X59n1077_p0235a16║心，方了心性。今此無障礙法界中，本具三世間四法
X59n1077_p0235a17║界。一切染淨諸法，未有一法出此法界。而此法界，全
X59n1077_p0235a18║此全彼，互無障礙。則知根根塵塵，全是無障礙法界。
X59n1077_p0235a19║若於四威儀中，常觀根根塵塵，皆是重重無盡法界，
X59n1077_p0235a20║即習普眼之境界也。（此觀是一切三昧觀門根本。若常修習，一切三昧觀門自然現
X59n1077_p0235a21║前。）上來所說諸觀門，或樂總修者，或修一二者，任情
X59n1077_p0235a22║皆得。但專切修鍊，一生不克，三生必圓。又行者須起
X59n1077_p0235a23║思想，想得現前，常現不隱，方是華嚴圓教真行。清涼
X59n1077_p0235a24║疏主，事事無礙。十玄門中，多有六句。前五句是起想
X59n1077_p0235b01║修鍊，鍊得現前，更不想鍊。雖不想鍊，常現不隱，方成
X59n1077_p0235b02║第六句行法界。觀云：深細思之，令現在前，圓明顯現，
X59n1077_p0235b03║稱行境界。（圭山禪師釋云：思之令現，為真解也。已現，即不更思。雖不更思，而亦常現不隱，方為
X59n1077_p0235b04║實行。）又一行禪師云：先須起想，想得現前，然後用般若
X59n1077_p0235b05║空而淨除之，即成不思議大用，頓入佛果。若不起心
X59n1077_p0235b06║觀之，錯會般若意也。縱爾入空，亦失圓頓之道。圓宗
X59n1077_p0235b07║行者，鍊修功至豁然，言亡慮絕，了了分明，方為真行。
X59n1077_p0235b08║若得如是，四威儀中，常見不思議境界。願修道者，於
X59n1077_p0235b09║此留心。本來如是，但昧之不見。　又修心行者，或有
X59n1077_p0235b10║諸𤳖善惡夢境，或逢種種魔障，或現種種違順境界，
X59n1077_p0235b11║或聞種種善惡之聲，或諸𤳖蟲蟻身上行走，或身心
X59n1077_p0235b12║不安，多想多慮，或入觀時種種相現，不與本觀相應
X59n1077_p0235b13║等，皆須觀之如夢如幻，全體非實，或觀之皆是自家
X59n1077_p0235b14║真心。起信論云：當念唯心，境界則滅，終不為惱。已上
X59n1077_p0235b15║顯教
X59n1077_p0235b16║（附）略法界觀門頌
X59n1077_p0235b17║（終南杜順和尚創製法界觀門，末後略出此頌，附此以見無障礙法界之義。）
X59n1077_p0235b18║若人欲識真空理，身內真如還遍外。
X59n1077_p0235b19║情與無情共一體，處處皆同真法界。
X59n1077_p0235b20║秪用一念觀一境，一切諸境同時會。
X59n1077_p0235b21║於一境中一切智，一切智中諸法界，
X59n1077_p0235b22║一念照入於多劫，一一念劫收一切，
X59n1077_p0235b23║時處帝網現重重，一切智通無罣礙。
X59n1077_p0235b24║按顯教中，修普賢行海，依四法界，開立五門。而法
X59n1077_p0235c01║界觀，約為三重。一真空觀，揀情妄以顯理。二理事
X59n1077_p0235c02║無礙觀，融事理以顯用。三周遍含融觀，攝事事以
X59n1077_p0235c03║顯玄。至於溥融無礙，則十方三世，一念齊收。如一
X59n1077_p0235c04║月千江，波波具含淨月。萬燈一室，光光各顯全燈。
X59n1077_p0235c05║主伴同時，聖凡一家。物物全真，受用自在。而真空
X59n1077_p0235c06║觀，實其初門也。彼云：法界宗中，無孤單法，離理無
X59n1077_p0235c07║事。若單觀於事，即是情計之境。故除事界，惟顯真
X59n1077_p0235c08║空。而意已該悉矣。且實色不即真空，揀實色而幻
X59n1077_p0235c09║色始彰，幻色即真空也。斷空不即幻色，揀斷空而
X59n1077_p0235c10║真空始顯，真空即幻色也。有無不計，人法俱忘。帝
X59n1077_p0235c11║網重重，一多互遍。而後謂之溥融無礙。彼外道小
X59n1077_p0235c12║乘，著斷空者毋論。乃初心菩薩，計色相以為真空，
X59n1077_p0235c13║於義實濫。不可不從密修中，一一鎔鍊。所謂鏡裏
X59n1077_p0235c14║原無影，影虗顯鏡明也。今此五觀中，初觀諸法如
X59n1077_p0235c15║夢幻，即合真空之意，不可錯會。圓覺經云：知幻即
X59n1077_p0235c16║離，不作方便。離幻即覺，亦無漸次。豈可以形礙色
X59n1077_p0235c17║相，毫無轉動，而遂以為幻空也哉。若於此勘得真，
X59n1077_p0235c18║即毗盧法界，本來寂滅。三止三觀，當下圓修。性德
X59n1077_p0235c19║行海，實非階級也。○咄！請如是入。最初一步要分
X59n1077_p0235c20║明，直透長安無異路。
X59n1077_p0235c21║密教
X59n1077_p0235c22║前顯教圓宗，須要先悟毗盧法界，後依悟修滿普賢
X59n1077_p0235c23║行海，得離生死，證成十身無礙佛果。如病人得好藥
X59n1077_p0235c24║方，須要自知分兩炮炙法則，合成服之，方能除病身
X59n1077_p0236a01║安。今密、圓神呪，一切眾生并因位菩薩雖不解得，但
X59n1077_p0236a02║誦持之，便具毗盧法界普賢行海，自然得離生死，成
X59n1077_p0236a03║就十身無礙佛果。如病人得合成妙藥，雖不知分兩
X59n1077_p0236a04║和合法則，但服之，自然除病身安。故首楞嚴經云：諸
X59n1077_p0236a05║佛密呪秘密之法，唯佛與佛自相解了，非是餘聖所
X59n1077_p0236a06║能通達。但持誦之，能滅大過，速登聖位。般若經云：總
X59n1077_p0236a07║持猶妙藥亦如天甘露能療眾惑病服者常安樂。又
X59n1077_p0236a08║理趣經中，如來說有五藏：一、經藏，如牛乳；二、律藏，如
X59n1077_p0236a09║酪；三、論藏，如生酥；四、般若藏，如熟酥；五、陀羅尼藏，如
X59n1077_p0236a10║醍醐。醍醐之味，乳、酪等中最為第一，能除諸病，令諸
X59n1077_p0236a11║有情身心安樂。（西天多用醍醐療病。）陀羅尼者，經、律等中最為
X59n1077_p0236a12║第一，能除諸罪，令諸眾生解脫生死，速證涅槃，安樂
X59n1077_p0236a13║法身。彼理趣疏云：性德力大，密呪功強，解行雖劣，解
X59n1077_p0236a14║脫則疾。問曰：賢首大師等但判華嚴經為圓，餘教皆
X59n1077_p0236a15║非。今判陀羅尼又是圓教，豈不違賢首等耶？答云：圓
X59n1077_p0236a16║宗有二：一、顯圓，二、密圓。賢首但據顯教，正判華嚴為
X59n1077_p0236a17║圓。今神變疏鈔、曼荼羅疏鈔類彼顯圓，判斯密教，亦
X59n1077_p0236a18║是圓宗。顯、密既異，乃諸師無違也。
X59n1077_p0236a19║又一切諸佛皆從陀羅尼所生。樓閣經云：真言是諸
X59n1077_p0236a20║佛之母，成佛種子。若無真言，終不能成無上正覺。又
X59n1077_p0236a21║三藏教盡從陀羅尼所出，故最上大乘寶王經中說
X59n1077_p0236a22║有四乘：一、聲聞乘，二、圓覺乘，三、方廣大乘，四、最上金
X59n1077_p0236a23║剛乘。謂陀羅尼藏是也。一切法皆從金剛乘陀羅尼
X59n1077_p0236a24║中流出。神變鈔云：千流萬派起自崑崙積石之山，十
X59n1077_p0236b01║二分經出乎總持秘密之藏。又萬行總從陀羅尼所
X59n1077_p0236b02║流，謂真言中每一一字全是無相法界，萬行無不從
X59n1077_p0236b03║法界所流。故持明藏儀軌經云：唵字即是無相法界。
X59n1077_p0236b04║神變疏云：無相法界全是真言，真言全是無相法界。
X59n1077_p0236b05║又真言一名三藏，有持呪者皆號三藏。謂真言中每
X59n1077_p0236b06║一一字皆含戒、定、慧三。且萬行不出六度，六度不離
X59n1077_p0236b07║三學。既真言名三藏，即知真言總含萬行。真言是總
X59n1077_p0236b08║行，其餘法門是支流行門也。（又別頌云：開無相門圓寂宗，字字觀照金剛定。
X59n1077_p0236b09║又云：瑜伽妙旨傳心印，摩訶衍行總持門。如一行禪師是中夏聖人，贊述神變真言。智者禪師得宿命通，廣示
X59n1077_p0236b10║持呪儀軌。契符禪師人問最上乘法，直教持誦密言。古來禪師皆贊持呪，信是諸佛之母，教行之本源也。）
X59n1077_p0236b11║大教王經云：七俱胝如來三身讚說准提菩薩真言，
X59n1077_p0236b12║能度一切聖賢。若人持誦，一切所求悉得成就，不久
X59n1077_p0236b13║證得大准提果。是知准提真言，密藏之中最為第一，
X59n1077_p0236b14║是真言之母，神呪之王。　一切四眾但解言語者，行
X59n1077_p0236b15║住坐臥四威儀中而易誦習。又但口誦便是真行，能
X59n1077_p0236b16║除煩惱，安樂法身，不假備通教典。佛頂陀羅尼疏云：
X59n1077_p0236b17║齋戒不稟而自備，果證不遠而自得。消難獲利，自行
X59n1077_p0236b18║化他。因人果人，摩不由此而辦其事。又曼荼羅疏云：
X59n1077_p0236b19║念如來之神呪，心心暗契如來心；諷菩薩之密言，願
X59n1077_p0236b20║願冥符菩薩願。何生死而不逃？何涅槃而不得？是知
X59n1077_p0236b21║神呪行門省略，功德甚深，普引七眾速至菩提，最為
X59n1077_p0236b22║要道。　又真言行者，持誦神呪課數滿時，身語意三
X59n1077_p0236b23║所作善惡之業，皆得成無漏功德法門。故白傘蓋頌
X59n1077_p0236b24║云：誦滿一萬八千遍，遍遍入於無相定。號成堅固金
X59n1077_p0236c01║剛幢，自在得名人中佛。大悲心陀羅尼經云：誦持陀
X59n1077_p0236c02║羅尼者，口中所出言音，若善若惡，一切天龍聞者，皆
X59n1077_p0236c03║是清淨法音。又偈云：譬如靈丹藥，點鐵成金寶。誦持
X59n1077_p0236c04║陀羅尼，變凡作聖賢。　又顯教中有自力、他力二門。
X59n1077_p0236c05║十住論、念佛鏡等說：一、自力門，謂修六度萬行等，名
X59n1077_p0236c06║難行道。如人陸地，步行千里，程則遲到。二、他力門，謂
X59n1077_p0236c07║念佛等，名易行道。如人水路乘船行千里，程則疾到。
X59n1077_p0236c08║今真言中密具自他二力，謂大乘寶王等諸經中說：
X59n1077_p0236c09║真言行者日日得具六波羅蜜圓滿功德。又佛頂頌
X59n1077_p0236c10║云：不持齋者名持齋，不持戒者名持戒。僧破二百五
X59n1077_p0236c11║十戒，比丘尼犯八波羅，聞念佛頂陀羅尼，便得具足
X59n1077_p0236c12║聲聞戒。則是自力門。又真言中每一一字皆是諸佛
X59n1077_p0236c13║全身末法中一字呪。經云：吾滅度之後，變身作此呪
X59n1077_p0236c14║等。即是他力門。（彼佛頂疏云：菩薩行門，隨行則具。今不行而備，盖神呪之力云云。然實與
X59n1077_p0236c15║持呪者之力合而言之，故云密具自他二力。）又諸經說：真言行者現世
X59n1077_p0236c16║能成無上菩提。故樓閣經云：我於無量俱胝百千劫
X59n1077_p0236c17║難行苦行，猶不得菩提。由纔聞陀羅尼故，加行相應，
X59n1077_p0236c18║便成正覺。又神變疏判陀羅尼為大不思議成佛神
X59n1077_p0236c19║通乘。謂依餘門成佛，如乘羊馬行千里程，經久方到。
X59n1077_p0236c20║依陀羅尼門成佛，如乘神通行千里程，舉意便到。所
X59n1077_p0236c21║至處雖無異，所乘法有遲疾也。又餘門成佛，如磨黃
X59n1077_p0236c22║石取如意珠。依真言門成佛，如神通力取如意珠。又
X59n1077_p0236c23║云：如餘菩薩為求菩提，雖難行苦行，如救頭燃，經無
X59n1077_p0236c24║量劫尚不能得。如是成就真言行者，不虧法則，只於
X59n1077_p0237a01║此生得菩提也。
X59n1077_p0237a02║又觀音有六字大明陀羅尼，一切如來皆不知其所
X59n1077_p0237a03║得之處，因位菩薩云何得知？乃至說蓮華上佛成佛
X59n1077_p0237a04║竟，方經歷諸佛求此六字大明等。問曰：佛具一切智，
X59n1077_p0237a05║豈不知得陀羅尼也？答：有三義：一者、表此陀羅尼最
X59n1077_p0237a06║勝最深，令人生於尊重，所以言佛不知而自求之；二
X59n1077_p0237a07║者、謂權教中佛不能知得圓宗密呪，如小乘極果不
X59n1077_p0237a08║能知得大乘深法；三者、密宗神呪即體便是圓圓果
X59n1077_p0237a09║海，故佛不得今六字大明，准提神呪即體便是圓圓
X59n1077_p0237a10║果海也。故神變鈔云：金剛手方可探其賾，蓮華眼始
X59n1077_p0237a11║能窺其奧。問曰：何以凡夫而得持誦？答云：今密教中
X59n1077_p0237a12║說以真言不思議力，令凡夫三業同如來三業而得
X59n1077_p0237a13║持誦。　問曰：上說密部包廣包深、難思難議，未審此
X59n1077_p0237a14║法被何根器？答云：真言既有五教不同，根器亦乃五
X59n1077_p0237a15║種各異，五教中陀羅尼各總被當教內上中下三根
X59n1077_p0237a16║也。故曼荼羅疏中亦說陀羅尼通被勝劣諸根。　又
X59n1077_p0237a17║云：一切真言更無勝劣，皆是毗盧遮那大不思議秘
X59n1077_p0237a18║密心印（一代教中乃至鬼神所說真言，皆是毗盧遮那如來欲普門益生，全體變作彼鬼神類而
X59n1077_p0237a19║說真言，非實鬼神能說真言，餘類皆爾），一切陀羅尼皆被不思議圓根。
X59n1077_p0237a20║故佛頂頌云：神通勝化不思議，陀羅尼門最第一。今
X59n1077_p0237a21║有未曾鑽仰密教者，多云陀羅尼藏唯被下根，斯言
X59n1077_p0237a22║甚謬。且諸經中說陀羅尼，或名最上乘，或名無上乘，
X59n1077_p0237a23║或名金剛乘，或名不思議乘，豈可唯被下根耶？故清
X59n1077_p0237a24║涼云：以淺為深，有符理之得；以深為淺，有謗法之愆。
X59n1077_p0237b01║冀諸學者切宜留心，不得固執先聞而生輕忽。已上
X59n1077_p0237b02║密教。
X59n1077_p0237b03║按密教中，但標持誦儀軌，即具觀行。所謂三密相
X59n1077_p0237b04║應，非有二法也。為有口誦而心不誦者，故立觀行。
X59n1077_p0237b05║此云口誦，便是真行，不假備通教典。當知密呪有
X59n1077_p0237b06║不思議神力，被不思議圓根。前云隨觀梵書一字，
X59n1077_p0237b07║即具帝網無盡之行門。今可云隨誦真言一週，即
X59n1077_p0237b08║入毗盧難思之法界。深淺獲益，性德無殊，未可執
X59n1077_p0237b09║此而議彼也。若是出世高流，決當刻期修證。古有
X59n1077_p0237b10║定散之判（持誦為散善，修觀為定善），與其散也，寧定口誦，必貴
X59n1077_p0237b11║於心。惟今計難易之分，先其難，然後易，九仞毋虧
X59n1077_p0237b12║於一簣。○咄！請如是觀，不是幾番寒徹骨，怎得梅
X59n1077_p0237b13║花撲鼻香。
X59n1077_p0237b14║密呪利益
X59n1077_p0237b15║（為人多不知密教勝深，故此讚揚，用警未聞。若實一向捨顯讚密，亦非通人。華嚴經云，受一非餘，魔所攝
X59n1077_p0237b16║持。勸諸後學，若顯若密，或性或相，行則任在一門，信須圓通無礙。以下皆說准提陀羅尼功德也。）
X59n1077_p0237b17║葉衣觀自在菩薩經云：陀羅尼能除一切有情災禍、
X59n1077_p0237b18║疾疫、饑饉、劫賊、刀兵、水旱不調、星宿失度，亦能增長
X59n1077_p0237b19║福德，國界豐盛，人民安樂，國王男女皆得長壽。又蘇
X59n1077_p0237b20║婆呼童子經云：離真言外，更無別法能與眾生樂者，
X59n1077_p0237b21║廣如諸陀羅尼經說。　菩提場莊嚴陀羅尼經、最勝
X59n1077_p0237b22║總持經等皆說：若書寫陀羅尼，置佛像中、塔中、杵中，
X59n1077_p0237b23║或書在幢上、堂殿上，或紙素竹帛上，或樺皮、牆壁、板
X59n1077_p0237b24║木等上，有眾生得覩視者，或身手觸者，或影中過者，
X59n1077_p0237c01║或真言字上塵飄在身者，又或書之戴在頂上者、身
X59n1077_p0237c02║上者、衣中者，或書之幡上，若風吹幡動，其幡所指處，
X59n1077_p0237c03║眾生或書鐘鼓、鈴鐸、螺鈸等出聲物上，有聞聲者。此
X59n1077_p0237c04║上來所說諸眾生等，縱有五無間之罪，諸佛不懺之
X59n1077_p0237c05║業，悉皆滅盡，來世生諸佛國，何況親持誦者。故昔人
X59n1077_p0237c06║云：五無間之極罪，應念雲消；十惡業之巨愆，纔聞霧
X59n1077_p0237c07║散。又隨求頌云：縱犯波羅十惡罪，煞阿羅漢及尊親，
X59n1077_p0237c08║五逆根本七無遮，應念隨聲竝消滅。真言聖力功無
X59n1077_p0237c09║量，故我稱讚不思議。　又無垢淨光經、尊勝經等皆
X59n1077_p0237c10║說：若亡人廣造惡業，死墮三塗，真言行者即稱亡人
X59n1077_p0237c11║名字，專心誦呪，亡者應時得離惡趣，生於天上。又以
X59n1077_p0237c12║真言呪土砂或蓮華，散亡者墓上屍上，亡者即得生
X59n1077_p0237c13║於諸佛淨土。又亡人衣物或身分骨肉等，得持呪人
X59n1077_p0237c14║影所暎著，亦得生諸佛國。又書陀羅尼置亡人骨上
X59n1077_p0237c15║屍上，亡人即得生於天宮。故先哲云：塵飄影爍神翫
X59n1077_p0237c16║天宮，土散水霑識分惡趣。　問曰：亡人造業既成已
X59n1077_p0237c17║墮三塗之中，云何真言行者或稱亡人名字，或呪土
X59n1077_p0237c18║砂置屍塚上，便令亡人轉惡道苦得佛國樂耶？非唯
X59n1077_p0237c19║俗士懷疑，兼乃緇流難信。答云：智者以譬喻得解，今
X59n1077_p0237c20║舉喻況之。如世禁呪之人，禁火不燒、禁刀不斫、禁虵
X59n1077_p0237c21║不螫，尚能變有毒而作無毒，豈況如來神呪不能改
X59n1077_p0237c22║苦得樂耶？又如列子書說：師文善彈琴，正當春時而
X59n1077_p0237c23║叩商絃以召南呂，涼風總至草木成實（商金音屬秋，南呂八月律，
X59n1077_p0237c24║由得秋氣草木成實）；正秋而叩角絃以激夾鍾，涼風徐迴草木
X59n1077_p0238a01║發榮（角木音屬春，夾鐘二月律，由得春氣草木榮華）；當夏而叩羽絃以召黃
X59n1077_p0238a02║鐘，霜雪交下川池暴凍（羽水音屬冬，黃鐘十一月律，得冬氣故凝陰冰凍）；及
X59n1077_p0238a03║冬而叩徵絃以激蕤賓，陽光熾烈，堅冰立散。（徵，火音，屬夏。蕤
X59n1077_p0238a04║賓，五月律，得夏氣故，堅冰消散。）此是世間彈琴之術，尚能變秋作春，
X59n1077_p0238a05║更冬為夏，況如來大不思議神呪，豈不能改惡道苦，
X59n1077_p0238a06║得佛國樂耶？又莊子云：六合之外，聖人存而不論。華
X59n1077_p0238a07║嚴經說：十地菩薩一舉足量智功德，九地菩薩不能
X59n1077_p0238a08║知。況我如來是諸聖中王，所有秘密心印，豈可以凡
X59n1077_p0238a09║夫妄情而欲籌量者哉？其猶井坎之魚，爭知東海之
X59n1077_p0238a10║深廣也？確宜諦而信之。故觀世音菩薩秘密藏神呪
X59n1077_p0238a11║經云：若有受持神呪之者，凡有所作，必得成就。唯須
X59n1077_p0238a12║深信，不得生疑。　又六字陀羅尼經、普賢陀羅尼經
X59n1077_p0238a13║等，皆說真言行人能除種種身心病苦，或四大種種
X59n1077_p0238a14║病，或五臟種種病，或鬼神所作種種病，或宿業所感
X59n1077_p0238a15║種種病。如是等病，以神呪不思議力，悉能除愈。又一
X59n1077_p0238a16║切貪嗔癡心病，自然消滅。故白傘蓋陀羅尼經云：若
X59n1077_p0238a17║有宿習貪心等不能除滅，應當一心誦我神呪。如摩
X59n1077_p0238a18║登伽女與阿難是曩劫恩愛，以我呪力，愛心永斷，成
X59n1077_p0238a19║阿羅漢。彼是婬女，無心修行，神呪冥資，速證無學，何
X59n1077_p0238a20║況本心求菩提者？又大悲經云：志心稱念陀羅尼，婬
X59n1077_p0238a21║欲火滅邪心除。　又如意輪等諸陀羅尼經說：真言
X59n1077_p0238a22║行人現能增長一切福慧，凡所出言人皆信受，所用
X59n1077_p0238a23║衣物財寶等舉意從心，能令五百由旬內人天鬼神
X59n1077_p0238a24║盡來歸仰。又自然通曉一經切律論并世間典籍，或
X59n1077_p0238b01║得總持不忘日記千頌。故大佛頂經云：若讀若誦陀
X59n1077_p0238b02║羅尼者，此諸眾生縱其自身不作福業，十方如來所
X59n1077_p0238b03║有功德悉與此人。又云：若持神呪不生疑悔，是善男
X59n1077_p0238b04║子於此父母所生之身不得心通，十方諸佛便為妄
X59n1077_p0238b05║語。又云：未精進者令得精進，無智慧者令得智慧等。
X59n1077_p0238b06║如世間藥餌尚能令人去除睡眠增長精神，豈況神
X59n1077_p0238b07║呪不生智慧耶？　問曰：諸佛本意令斷貪嗔等，何却
X59n1077_p0238b08║令人起貪心求世事名利等耶？答云：諸佛有不思議
X59n1077_p0238b09║度生方便，謂有不肯真求菩提，且隨其所樂令持呪
X59n1077_p0238b10║求之。由神呪不思議力，所求之事盡得遂心，一切罪
X59n1077_p0238b11║業亦得消滅，自然超凡入聖。如小兒有病不肯服藥，
X59n1077_p0238b12║被有智醫人塗在母乳，其小兒本食母乳，不覺服著
X59n1077_p0238b13║良藥除却病苦。故羂索心呪經云：若有眾生設以諂
X59n1077_p0238b14║曲為求富貴名利等，得聞此呪，彼諸眾生生生處處
X59n1077_p0238b15║成就智慧福聚之香，真言境界不可思議也。
X59n1077_p0238b16║密呪護持
X59n1077_p0238b17║又末法中一字呪等諸陀羅尼經說：持呪者於四方
X59n1077_p0238b18║向五百驛內，諸惡星曜鬼神天魔等盡皆馳散而去。
X59n1077_p0238b19║有發善心守護者不去。若有故爾不去作障礙者，便
X59n1077_p0238b20║令頭破百分，身心粉碎。由是行者無諸魔障，得至菩
X59n1077_p0238b21║提。　問曰：有人言：持呪者能惹魔障。今何却說能離
X59n1077_p0238b22║魔障？答曰：此是閭巷之談，聖教無文。今密部諸經皆
X59n1077_p0238b23║說陀羅尼能離魔障，且置勿論。如顯教法華經中，恐
X59n1077_p0238b24║有講誦修習法華者有魔障起，故說陀羅尼品令除
X59n1077_p0238c01║惡魔。故彼經云：若不順我呪，惱亂說法者，頭破作七
X59n1077_p0238c02║分，如阿梨樹枝。又釋摩訶衍論：令坐禪人須得誦呪
X59n1077_p0238c03║除魔。又止觀云：若諸魔障惱亂坐禪行者，當誦大乘
X59n1077_p0238c04║方等教中諸治魔呪。若出禪時，亦當誦呪。又金光明
X59n1077_p0238c05║經說：十地菩薩尚以呪護持，何況凡夫。故首楞嚴經
X59n1077_p0238c06║云：若不持呪而坐道場，令其身心遠諸魔事，無有是
X59n1077_p0238c07║處。又云：末世眾生樂修三昧，恐同邪魔，應當勸令持
X59n1077_p0238c08║戒神呪。若未能誦，寫於禪室或戴身上，一切諸魔所
X59n1077_p0238c09║不能動。　又諸經說：真言行者四威儀中，有無量天
X59n1077_p0238c10║龍八部諸金剛眾常守護之。故廣大圓滿無礙大悲
X59n1077_p0238c11║心陀羅尼經云：誦持陀羅尼者，是無畏藏龍天善神
X59n1077_p0238c12║常護持故。又云：若能如法誦呪，即有一切善神龍王
X59n1077_p0238c13║金剛密跡常隨衛護，不離其側，如護眼睛，如護己命。
X59n1077_p0238c14║又持呪者，若在空山曠野獨宿孤眠，是諸善神番代
X59n1077_p0238c15║宿衛辟除災障。若在深山迷失道路，善神龍王化作
X59n1077_p0238c16║善人示其正道。若逢賊陣被他抄掠墮落他國，善神
X59n1077_p0238c17║龍王接還本土。若在山林曠野乏少水火，龍王護故
X59n1077_p0238c18║化出水火。故彼頌云：龍王眾聖同慈護，百千三昧頓
X59n1077_p0238c19║薰修。又大佛頂陀羅尼經說：設有眾生於散亂心口
X59n1077_p0238c20║持神呪，常有八萬四千那由恒河沙俱胝金剛藏王
X59n1077_p0238c21║菩薩種族，一一皆有諸金剛眾而為眷屬，晝夜常隨
X59n1077_p0238c22║侍衛此人，縱令魔王求其方便終不可得。諸小鬼神
X59n1077_p0238c23║去此善人十由旬外，若魔眷屬欲來侵擾是善人者，
X59n1077_p0238c24║諸金剛眾而以寶杵損碎其首猶如微塵，恒令此人
X59n1077_p0239a01║所作如願。故彼頌云：八萬四千金剛眾，行住坐臥每
X59n1077_p0239a02║隨身。密部諸經廣說護持誦呪之人，凡有所作必得
X59n1077_p0239a03║成就，唯須深信不得生疑。
X59n1077_p0239a04║按密呪護持等，姑就其一節言之。言密而顯可知
X59n1077_p0239a05║也，言釋而三教可知也。先師塘南先生甞言：戒德
X59n1077_p0239a06║之嚴，鬼神所欽。因舉一先輩素不入婬房酒肆，偶
X59n1077_p0239a07║宿舟中，友人欲毀其戒，乃佯為雅集之所，故邀而
X59n1077_p0239a08║留之。夜深，呼妓者為侑觴，先輩乃覺，即趨出，不避
X59n1077_p0239a09║險闇。俄有持燈者曰：我往舟去。先輩隨之。將及舟，
X59n1077_p0239a10║欲涉水，持燈者曰：我隣舟也。順便負過。比上舟，持
X59n1077_p0239a11║燈者不見，聞者驚歎。此未持密呪而護持，亦若是
X59n1077_p0239a12║矣。吾乃知顯密二修，不離心觀。心觀者，即康誥所
X59n1077_p0239a13║謂顧諟天之明命也。明命固萬靈之所必欽，而何
X59n1077_p0239a14║顯與密之分耶？有問近溪先生曰：我聞先生論天
X59n1077_p0239a15║命之謂性，見得隨處皆天，豈不暢快？先生曰：天命
X59n1077_p0239a16║所在，即生死禍福之所在也。不知悚然生些懼怕，
X59n1077_p0239a17║却更侈然謂可順適，則天命一言，反作汝之狂藥
X59n1077_p0239a18║矣。世多豁達空，故先生指點人心，以日用現前為
X59n1077_p0239a19║真機，即以敬畏天命為實德。其言曰：大出自天，機
X59n1077_p0239a20║原自統；博本平地，命亦自純。至矣，至矣！聖狂危微，
X59n1077_p0239a21║判在於此。我輩不可不知所以護持之理。
X59n1077_p0239a22║淨業圓修說
X59n1077_p0239a23║觀無量壽佛經說三輩往生，皆云發菩提心。至上品
X59n1077_p0239a24║上生章則云：發三種心，謂至誠心、深心、迴向發願心
X59n1077_p0239b01║也。妙宗引起信釋云：一者直心，正念真如故；二者深
X59n1077_p0239b02║心，樂集一切善行故；三者大悲心，欲拔一切眾生苦
X59n1077_p0239b03║故。夫至誠心，固即所謂直心也。何者？正念真如，無諂
X59n1077_p0239b04║曲故，無巧偽故。然則至誠即是菩提，菩提無生而何
X59n1077_p0239b05║以言往生？又何以分淨分穢而必西方之生也？曰：菩
X59n1077_p0239b06║提無生而無不生，方便分別實無分別，約化儀而定
X59n1077_p0239b07║向，順實相以無方，其為一真無礙法界一也。如普賢
X59n1077_p0239b08║行願云：一塵中有塵數剎，一一剎有難思佛。此不思
X59n1077_p0239b09║議境界，豈容有淨穢之分？而云：面見彼佛阿彌陀，即
X59n1077_p0239b10║得往生安樂剎。此不思議清淨解脫，又何甞以往生
X59n1077_p0239b11║為礙耶？當知毗盧法界不隔毫端，常寂光土不離當
X59n1077_p0239b12║念，全彼全此無有障礙，集諸善行窮未來際，即深心
X59n1077_p0239b13║也；廣度眾生滿菩提願，即迴向發願心也。准提圓宗
X59n1077_p0239b14║含攝六度萬行，一一觀門與此相合，所當圓修者此
X59n1077_p0239b15║也。　或疑十六觀經初標落日懸鼓，惟念西方准提
X59n1077_p0239b16║呪，鏡面東朝，月東西相違。不知白月東昇，但取其圓
X59n1077_p0239b17║明，表背塵合覺之智；紅日西墜，則指其方向，標安養
X59n1077_p0239b18║極樂之歸。若達法界一心，則圓融不礙，行布皆即菩
X59n1077_p0239b19║提道場也。　彌陀經言：若人念佛，臨命終時，必生西
X59n1077_p0239b20║方。又觀經云：念佛之人，生西方者，蓮分九品。蓋此念
X59n1077_p0239b21║佛法門，不論男女僧俗，不論賢愚貴賤，但一心念佛，
X59n1077_p0239b22║隨其功行大小，九品往生，顯密心要，驗成行相。持呪
X59n1077_p0239b23║之人，亦分九品，上品成就三密，變成三身，只於此生，
X59n1077_p0239b24║得證無上菩提之果。夫念佛念呪，同一念也；觀佛觀
X59n1077_p0239c01║字，同一觀也。所貴一心不亂，福慧雙修，世出世間，成
X59n1077_p0239c02║就白法功德，其於淨土，決定往生。前觀行五門中，如
X59n1077_p0239c03║禮拜供養，是福邊事；懺悔發願持誦，是慧邊事。若先
X59n1077_p0239c04║悟毗盧法界，後修普賢行海，則一切所修，皆即稱性，
X59n1077_p0239c05║成就慧身，更無差別也。儒者重智，故有水母無蝦之
X59n1077_p0239c06║喻；釋門亦重智，故有目足交資之譚。要未有舍悟而
X59n1077_p0239c07║言修者。准提重般若（前說准提菩薩三目，第九手持般若經卷，即重金剛智慧意也），
X59n1077_p0239c08║西方表金剛，意旨可知。
X59n1077_p0239c09║淨業正願
X59n1077_p0239c10║理由智導，行由願興，行願得均，理智兼備。故證此三
X59n1077_p0239c11║昧，以願為根本也。夫願者，樂也，欲也。欲生西方淨土，
X59n1077_p0239c12║樂見阿彌陀佛，必須發願。如無願心，則善根沉沒。華
X59n1077_p0239c13║嚴經云：不發大願，是為魔事。所以普賢廣無邊願海，
X59n1077_p0239c14║彌陀有六八願門。是知十方諸佛、上古先賢，皆因願
X59n1077_p0239c15║力而得成就菩提。故云：法門廣大，無願不從。又懺云：
X59n1077_p0239c16║眾生無邊誓願度，煩惱無盡誓願斷，法門無量誓願
X59n1077_p0239c17║學，佛道無上誓願成。此則謂之四弘誓願。故我慈照
X59n1077_p0239c18║集懺，恐人著性迷理，乃云：自性眾生誓願度，自性煩
X59n1077_p0239c19║惱誓願斷，自性法門誓願學，自性佛道誓願成。此四
X59n1077_p0239c20║句直明真理，欲令一切人於自性中度了一切妄念
X59n1077_p0239c21║眾生，所謂邪迷雜想、貪癡嫉妒、嗔恚惡毒等心，故令
X59n1077_p0239c22║發大誓願，自性自度也。又於自性中斷除一切煩惱，
X59n1077_p0239c23║所謂塵勞業識、邪思惡念，猶如浮雲障覆自性，光明
X59n1077_p0239c24║不現，故令發大誓願，自斷除之，永不令起。又於自性
X59n1077_p0240a01║中修學一切法門，所謂念佛三昧、悲智行願、無量法
X59n1077_p0240a02║門，故令發大誓願，自悟自修，常無退失，直至菩提，不
X59n1077_p0240a03║以得少為足。又於自性中自信有佛，發大誓願，常自
X59n1077_p0240a04║觀照，自願成佛菩提。此乃慈照老㜑心切，明明與後
X59n1077_p0240a05║人開了一個門戶。只要你諸人自信自肯，從這裏入
X59n1077_p0240a06║頭，悟自性彌陀，達唯心淨土，入諸佛境界，成就無上
X59n1077_p0240a07║菩提。嗟乎！世之善人不知此意，向外別求，何異持神
X59n1077_p0240a08║珠而巡乞也。
X59n1077_p0240a09║慈照云：有行無願，其行必孤。有願無行，其願必虗。無
X59n1077_p0240a10║行無願，空住閻浮。有行有願，直入無為。此乃佛祖修
X59n1077_p0240a11║淨業之根本也。備觀今時信人，皈依佛會，或為病苦
X59n1077_p0240a12║而發心，或為報親而舉意，或為保扶家宅，或為怖罪
X59n1077_p0240a13║持齋。雖有信心，而無行願。雖云念佛，不達本根。凡修
X59n1077_p0240a14║善緣，皆為了還心願，罕有為自己生死發心念佛，求
X59n1077_p0240a15║生淨土者。往往香燭道場，祝願迴向之辭，皆是表獻
X59n1077_p0240a16║神明，消災延壽而已。故與經懺本意相違，不合諸佛
X59n1077_p0240a17║本願。縱使一生修誦，不明理趣，錯用工夫，是謂終日
X59n1077_p0240a18║數他寶，自無半錢分也。
X59n1077_p0240a19║今持准提發願者，或為成就世緣亦不相妨，但要
X59n1077_p0240a20║歸於正願，所謂淨業圓修者此也。
X59n1077_p0240a21║發菩提願
X59n1077_p0240a22║無上佛果，名曰菩提。若發此心，決定成佛。淨行法門
X59n1077_p0240a23║曰：凡修淨土，須善發心。若為自己厭五濁，忻九品，則
X59n1077_p0240a24║違菩提心，是聲聞行，不應發也。若為眾生起大悲心，
X59n1077_p0240b01║求生彼國，希速成就道力神通，徧歷十方，救度一切，
X59n1077_p0240b02║令共成佛，則順菩提心，是菩薩行，應當發也。今勸淨
X59n1077_p0240b03║業高流，凡欲利己利他，須是發心立志。應於三寶前，
X59n1077_p0240b04║虔奉香花，志心發願云：南無佛，南無法，南無僧。弟子
X59n1077_p0240b05║某，從於今日，發此大心，不為自求人天福報，緣覺聲
X59n1077_p0240b06║聞，乃至權乘諸位菩薩，唯依最上乘法，發菩提心。願
X59n1077_p0240b07║與現生父母，及多生父母，法界眾生，一切冤親，同生
X59n1077_p0240b08║淨土，皆得不退轉於阿耨多羅三藐三菩提。如是三
X59n1077_p0240b09║說。此心時時要發，日日常然。所以善財一生證果，龍
X59n1077_p0240b10║女八歲成佛。地獄發心，頓超十地。沙彌發意，已越二
X59n1077_p0240b11║乘。可謂一氣回元運，恩沾萬物深矣。
X59n1077_p0240b12║三種淨業：第三、發菩提心者，疏中標為大乘不共之
X59n1077_p0240b13║業，謂不同凡夫、二乘之所發心也。蓋無上正覺名曰
X59n1077_p0240b14║菩提，是諸佛究竟之果德，眾生本源之佛性。修大乘
X59n1077_p0240b15║者，依圓、頓、無作四諦，發自性四弘誓，是謂發菩提心，
X59n1077_p0240b16║乃眾行之首，履道之初，終始該羅，不可暫廢。華嚴經
X59n1077_p0240b17║云：菩提心者，猶如種子，能生一切諸佛法故；菩提心
X59n1077_p0240b18║者，猶如良田，能長眾生白淨法故；菩提心者，猶如大
X59n1077_p0240b19║地，能持一切諸世間故；菩提心者，猶如淨水，能洗一
X59n1077_p0240b20║切煩惱垢故；菩提心者，猶如大風，普於世間無所礙
X59n1077_p0240b21║故；菩提心者，猶如盛火，能燒世間諸見薪故。問：菩提
X59n1077_p0240b22║理本，性自周圓，何假發心，故興妄念？答：般若經云：若
X59n1077_p0240b23║菩薩知心性即是菩提，而能發起大菩提心，是名菩
X59n1077_p0240b24║薩。又上首菩薩云：吾於無所求中而故求之，知一切
X59n1077_p0240c01║法皆無所發，而發菩提心。所證真如，如外無智；能發
X59n1077_p0240c02║妙智，智外無如。雙照雙遮，不存不泯。不二而二，理、智
X59n1077_p0240c03║自分；二而不二，能、所俱寂。
X59n1077_p0240c04║六度萬行齊修
X59n1077_p0240c05║六度者，布施、持戒、忍辱、精進、禪定、智慧六波羅蜜也。
X59n1077_p0240c06║若念佛人，專修三昧，學出世間，須達乎至善。要知六
X59n1077_p0240c07║度萬行，不出一心，於一心中，一切法俱備。如浴大海
X59n1077_p0240c08║已，用諸河水也。如萬種香為丸，若燒一丸，具足眾味。
X59n1077_p0240c09║如人取寶，獲如意珠王，一切眾寶，出生無盡也。何以
X59n1077_p0240c10║知其然？執持一句阿彌陀佛，故得三昧。一念之中，與
X59n1077_p0240c11║理相應，諸法現前，六度萬行，皆悉具足。布施則心無
X59n1077_p0240c12║染著，持戒則不起妄緣，忍辱則能所俱忘，精進則心
X59n1077_p0240c13║無所間斷，禪定則動靜俱寂，智慧則不立絲毫。乃一
X59n1077_p0240c14║度之中，出無量度，度度之內，如帝網羅。但知一心本
X59n1077_p0240c15║空，自然萬行具足。是故八萬四千法門，八萬四千智
X59n1077_p0240c16║慧，八萬四千功德，皆從一念念佛心中出生也。華嚴
X59n1077_p0240c17║經賢首菩薩言：佛子！於一切時中，善用其心，則獲一
X59n1077_p0240c18║切勝妙功德。可謂一性圓通一切性，一法徧合一切
X59n1077_p0240c19║法。
X59n1077_p0240c20║按念佛三昧、真言三昧，持誦不同，其為萬行圓修
X59n1077_p0240c21║一也。
X59n1077_p0240c22║決生淨土
X59n1077_p0240c23║或問：今見世人念佛者多，生西方成佛者少，何也？答：
X59n1077_p0240c24║此有三故：一者、口雖念佛，心中不善，以此不得往生。
X59n1077_p0241a01║奉勸世人，既是念佛，便要依佛所說，積德修福，要孝
X59n1077_p0241a02║順父母，要忠事君王，要兄弟相愛，要夫婦相敬，要至
X59n1077_p0241a03║誠信實，要柔和忍耐，要公平正直，要陰隲方便，要慈
X59n1077_p0241a04║愍一切，不殺害生命，不凌辱下人，不欺壓小民。但有
X59n1077_p0241a05║不好心起，著力念佛，定要念退這不好心，如此纔是
X59n1077_p0241a06║念佛的人，定得成佛。二者、口雖念佛，心中胡思亂想，
X59n1077_p0241a07║以此不得往生。奉勸世人，念佛之時，按定心猿意馬，
X59n1077_p0241a08║字字分明，心心照管，如親在西方，面對彌陀，不敢散
X59n1077_p0241a09║亂，如此纔是念佛的人，定得成佛。三者、口雖念佛，心
X59n1077_p0241a10║中只願來生富貴。或說我等凡夫，料得西方無有我
X59n1077_p0241a11║分，止圖來世不失人身，此則不合佛心。佛指引你生
X59n1077_p0241a12║西方，你却自不願生，以此不得往生。奉勸世人，凡念
X59n1077_p0241a13║佛者，決意求生西方，休得疑惑。且如天宮富貴，福盡
X59n1077_p0241a14║也要墮落，何況人間富貴，能有幾時？若說你是凡夫，
X59n1077_p0241a15║西方無分，則聖賢都是凡夫做，安知你不生西方也？
X59n1077_p0241a16║便可發廣大心，立堅固志，誓願往生，見佛聞法，得無
X59n1077_p0241a17║上果，廣度眾生，如此纔是念佛的人，定得成佛。
X59n1077_p0241a18║真信修行之士，端的是要生西方極樂世界，專意一
X59n1077_p0241a19║念，持一句阿彌陀佛，只此一念是我本師，只此一念
X59n1077_p0241a20║即是化佛，只此一念是破地獄之猛將，只此一念是
X59n1077_p0241a21║斬群邪之寶劒，只此一念是開黑暗之明燈，只此一
X59n1077_p0241a22║念是度苦海之大船，只此一念是脫生死之良方，只
X59n1077_p0241a23║此一念是出三界之徑路，只此一念是本性彌陀，只
X59n1077_p0241a24║此一念達唯心淨土。但要記得這一句阿彌陀佛在
X59n1077_p0241b01║念，莫教失落，念念常現前，念念不離心，無事也如是
X59n1077_p0241b02║念，有事也如是念，安樂也如是念，病苦也如是念，生
X59n1077_p0241b03║也如是念，死也如是念，如是一念分明不昧，又何必
X59n1077_p0241b04║問人覓歸程乎？可謂行船盡在把梢人，達者同遊涅
X59n1077_p0241b05║槃路。
X59n1077_p0241b06║普賢願王得生極樂
X59n1077_p0241b07║華嚴經？行願品：普賢菩薩於逝多林末會發十大願
X59n1077_p0241b08║王，其一一願皆云：虗空界盡，眾生界盡，我此大願無
X59n1077_p0241b09║有窮盡。是人臨命終時，最後剎那，一切諸根悉皆散
X59n1077_p0241b10║壞，一切威勢悉皆散失，輔相大臣、宮殿內外、象馬車
X59n1077_p0241b11║乘、珍寶伏藏無復相隨，唯此願王不相離捨，於一切
X59n1077_p0241b12║時引導其前，一剎那中即得往生極樂世界。到已，即
X59n1077_p0241b13║見阿彌陀佛。其人自見生蓮花中，蒙佛授記。得授記
X59n1077_p0241b14║已，經無數劫，普於十方不可說不可說世界，以智慧
X59n1077_p0241b15║力隨眾生心而為利益，乃至能於煩惱大苦海中拔
X59n1077_p0241b16║濟眾生，令其出離，皆得往生極樂世界。貞元疏云：問：
X59n1077_p0241b17║不求生華藏，期生極樂，何耶？答：有四意：一者、有緣故，
X59n1077_p0241b18║二、欲使眾生歸憑情一故，三、不離華藏故，四、即本師
X59n1077_p0241b19║故。行願鈔曰：有緣者，彌陀願重，偏接娑婆人也。歸憑
X59n1077_p0241b20║情一者，若聞十方皆妙，彼此融通，則初心茫茫，無所
X59n1077_p0241b21║依託，故方便引之。不離華藏者，極樂去此但十萬億
X59n1077_p0241b22║佛土，華藏中所有佛剎皆微塵數，故不離也。即本師
X59n1077_p0241b23║者，如經第三十九云：或有見佛無量壽觀自在等共
X59n1077_p0241b24║圍繞。疏判云：讚本尊遮那之德也。疏又云：華藏剎海
X59n1077_p0241c01║皆遮那境，無量壽佛去十萬億，竝未出於剎種之中。
X59n1077_p0241c02║豈非本師隨名異化也？道純法師曰：問：普賢行願是
X59n1077_p0241c03║華嚴流通，何故於世界海中偏指極樂？既信解圓宗，
X59n1077_p0241c04║十方佛剎皆可往生，結歸西方，必有深旨。答：普賢為
X59n1077_p0241c05║善財海眾說願王已，結歸西方者，蓋為信解圓宗人
X59n1077_p0241c06║入文殊智，修普賢行，福、慧、事、理，皆稱法界。此大心人
X59n1077_p0241c07║雖妙悟本明，頓同諸聖，然猶力用未充，未及如來出
X59n1077_p0241c08║現，普利眾生。所以暫依淨土，親近彌陀海眾，直至成
X59n1077_p0241c09║佛。故經曰：親覩如來無量光現前授我菩提記蒙彼
X59n1077_p0241c10║如來授記已化身無數百俱胝智力廣大徧十方普
X59n1077_p0241c11║利一切眾生界。　准提發願，迴向淨土，即此意也。
X59n1077_p0241c12║按准提淨業觀門，與華嚴法界觀門，正等無異，皆
X59n1077_p0241c13║即毗盧遮那清淨法身，但明正因，必獲正果無疑
X59n1077_p0241c14║矣。今有不達法界之理，而必欲於相外覓無相者，
X59n1077_p0241c15║此非撥無以為達，則必滯寂而沉空。楞嚴經云：即
X59n1077_p0241c16║離一切見聞覺知，內守幽閒，猶為法塵分別影事。
X59n1077_p0241c17║若誦真言，持名號，即無此過。盖觀行相應，必得入
X59n1077_p0241c18║於毗盧法界，如顯密圓通所稱者，亦已備矣。若龍
X59n1077_p0241c19║樹菩薩弘揚准提讚云：准提功德聚，寂靜心常誦。
X59n1077_p0241c20║又云：遇此如意珠，定獲無等等。夫無等等者，菩提
X59n1077_p0241c21║正果也。而寂靜心，則菩提正因也。謂寂靜心常誦，
X59n1077_p0241c22║又未聞以持誦而礙禪寂者也。第亦有專希福利，
X59n1077_p0241c23║不求慧因者，此則世情太重，未免買櫝還珠之誚。
X59n1077_p0241c24║夫如意珠，而第世福之成就已耶？余故以淨業續
X59n1077_p0242a01║之。願諸仁者，發菩提心，毋掩衣中珠，而辜此良遇
X59n1077_p0242a02║可也。
X59n1077_p0242a03║供佛利生儀
X59n1077_p0242a04║夫祈道者，若非上供三寶，下拯四生，福慧無因增長。
X59n1077_p0242a05║今於密藏之內，錄出要妙之門，冀諸四眾，依而行之。
X59n1077_p0242a06║若欲供養佛、法、僧三寶者，應先於三寶像前，五體投
X59n1077_p0242a07║地，普禮徧法界無盡佛、法、僧三寶，口誦普禮真言七
X59n1077_p0242a08║遍。真言曰：
X59n1077_p0242a09║唵，縛日囉（二合），勿。由真言不思議力，自然遍法界無
X59n1077_p0242a10║盡三寶前皆有自身，盡皆禮拜奉事也（每至晨昏或入寺禮佛等
X59n1077_p0242a11║時，宜誦此真言）。方始以飲食香花等隨力所辦之物，并盛飲
X59n1077_p0242a12║食器物等，皆以普通吉祥印印之（右手大拇指與無名指相捻，餘三指
X59n1077_p0242a13║皆舒散）。誦淨法界真言，加持二十一遍。真言曰：
X59n1077_p0242a14║㘕raṃ。由誦㘕字真言加持及手印力，其飲食器物
X59n1077_p0242a15║等自然清淨徧法界也。次誦無量威德自在光明勝
X59n1077_p0242a16║妙力變食真言加持二十一徧。真言曰：
X59n1077_p0242a17║那謨薩嚩。怛他蘖多。嚩盧枳帝。唵。參婆囉。參婆囉。吽。
X59n1077_p0242a18║由加持力，其飲食等即變成諸天種種餚饍上味，
X59n1077_p0242a19║奉獻供養滿十方佛法僧三寶，亦為讚歎勸請隨喜
X59n1077_p0242a20║功德。後結出生供養印（二手當心合掌，以上節指頭右壓左頭相交，復安在頂上），
X59n1077_p0242a21║誦出生供養真言二十一遍。真言曰：
X59n1077_p0242a22║唵oṃ由誦唵字真言及印不思議力，自然遍法界
X59n1077_p0242a23║有無盡香花燈燭、幢旛傘盖、衣服臥具、樓閣宮殿、音
X59n1077_p0242a24║樂歌舞等種種諸供養具，盡供養遍法界無量佛法
X59n1077_p0242b01║僧三寶諸天等（若無飲食香花，但佛像前手結此印、口誦此真言，亦自然有無盡供養，遍
X59n1077_p0242b02║供養法界無盡諸三寶也）。
X59n1077_p0242b03║若施諸仙，以盡飲食盛滿一器，誦前變食呪二七遍，
X59n1077_p0242b04║投於淨流水中，即變成天仙美妙之食，供養百千俱
X59n1077_p0242b05║胝恒河沙數諸仙。彼諸仙等得加持食，各各成就根
X59n1077_p0242b06║本所願諸善功德（若有善男子、善女人等，以此密言加持於食施彼諸仙，能令現世壽
X59n1077_p0242b07║命延長福德安樂，心所見聞正解清淨，具足成就梵天威德，一切冤讎不能侵害）。
X59n1077_p0242b08║若濟餓鬼，每於晨朝及一切時悉無障礙，取一淨器
X59n1077_p0242b09║盛少淨水，置少飯及諸餅食，以左手執器，右手作寶
X59n1077_p0242b10║手印（以大拇指壓頭指、中指、小指，舒無名指用攪食上，施仙食亦作此印），誦前變食呪
X59n1077_p0242b11║七遍加持已，然後稱四如來名號：南無多寶如來（能除
X59n1077_p0242b12║餓鬼慳恡業，得福德圓滿）。南無妙色身如來（能破餓鬼醜陋形，得色相具足）。南無
X59n1077_p0242b13║廣博身如來（能令餓鬼喉咽寬大，所施之食悉皆充足）。南無離怖畏如來
X59n1077_p0242b14║（能除餓鬼一切怖畏，得離鬼趣）。稱四如來名號已，彈指七遍取於食
X59n1077_p0242b15║器，於淨地上展臂瀉之（或淨石上、生食臺上、淨器中皆得）。作此施已，
X59n1077_p0242b16║於四方百千俱胝那由他恒河沙數餓鬼前，各有摩
X59n1077_p0242b17║伽陀國七七斛食，受此食已悉皆飽滿，盡捨鬼趣生
X59n1077_p0242b18║於天上（若有比丘、比丘尼、優婆塞、優婆夷，常以此密言及四如來名號，加持於食施諸餓鬼，便能
X59n1077_p0242b19║具足無量功德，短命之者壽命延長，薄福之者福德增榮。又得顏色鮮潔威德強盛，速能滿足檀波羅蜜，一切
X59n1077_p0242b20║非人、夜义羅剎、諸惡鬼神，皆畏是人不敢侵害）。若欲施水，取水一掬，用甘露
X59n1077_p0242b21║呪呪之七遍散於空中，其水一滴即皆變成十斛甘
X59n1077_p0242b22║露，一切餓鬼竝得飲之，無有乏少皆得滿足。甘露呪
X59n1077_p0242b23║曰：
X59n1077_p0242b24║南無素嚕皤耶。怛他謁多耶。怛姪他。唵。素嚕素嚕。皤
X59n1077_p0242c01║囉素嚕。皤囉素嚕。娑婆訶。
X59n1077_p0242c02║（曼荼羅疏云：夫為道者，祈運為宗。上若不供諸佛菩薩，何處展智欲求菩提？下若不濟諸神餓鬼，何處行悲以
X59n1077_p0242c03║成薩若？有信之流，無遺斯業。）
X59n1077_p0242c04║若欲利益一切有情者，每至天降雨時起大悲心，仰
X59n1077_p0242c05║面向空誦勝觀自在菩薩甘露真言二十一遍，其雨
X59n1077_p0242c06║滴所霑一切有情盡滅，一切惡業重罪皆獲利樂。又
X59n1077_p0242c07║若誦此陀羅尼者，所有過現作四重五過、謗方等經、
X59n1077_p0242c08║一闡提罪，悉皆消滅無有遺餘，身心輕利智慧明達，
X59n1077_p0242c09║若身若語悉能利樂一切眾生。若有眾生廣造一切
X59n1077_p0242c10║無間等罪，若得遇此持明人影暫暎其身，忽得共語
X59n1077_p0242c11║或聞語聲，彼人罪障悉皆消滅。真言曰：
X59n1077_p0242c12║曩謨囉怛曩（二合）怛囉（二合）夜野，曩謨阿哩也（二合）嚩，路枳
X59n1077_p0242c13║帝濕嚩（二合）囉野，冐比薩怛囉（二合）野，摩賀薩怛嚩（二合）野，
X59n1077_p0242c14║摩訶迦嚕抳迦野，怛你也（二合）他，唵，度𩕳，度𩕳，迦度𩕳，
X59n1077_p0242c15║娑嚩（二合）賀。（樂略者，只唵字已下持之。唵字已上是皈敬辭，唵字等是正呪也。若書此陀羅尼於
X59n1077_p0242c16║鐘鼓鈴鐸等一切出聲物上，或有擊吹振出聲，一切眾生聞此聲者，悉皆清淨，命終得生西方淨土。呪中迦嚕
X59n1077_p0242c17║抳迦野已上，即大悲呪前八句也。首句或落一喝字，又翻譯之不同耳。）上來供佛利生
X59n1077_p0242c18║諸真言等，若不能都各誦持書寫，皆用准提真言亦
X59n1077_p0242c19║得。故持明藏儀軌經云：此准提呪似如意珠，若有行
X59n1077_p0242c20║人處處用之，皆得成就是也。
X59n1077_p0242c21║
X59n1077_p0242c22║准提淨業三卷終