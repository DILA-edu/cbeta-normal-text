X59n1086_p0354b01║
X59n1086_p0354b02║
X59n1086_p0354b03║
X59n1086_p0354b04║
X59n1086_p0354b05║No. 1086
X59n1086_p0354b06║授菩薩戒儀
X59n1086_p0354b07║
X59n1086_p0354b08║天台沙門　湛然　述
X59n1086_p0354b09║依古德及梵網、瓔珞、地持并高昌等文，授菩薩戒行
X59n1086_p0354b10║事之儀，略為十二門，雖不專依一家，併不違聖教。
X59n1086_p0354b11║第一、開導第二、三歸第三、請師
X59n1086_p0354b12║第四、懺悔第五、發心第六、問遮
X59n1086_p0354b13║第七、授戒第八、證明第九、現相
X59n1086_p0354b14║第十、說相第十一、廣願第十二、勸持
X59n1086_p0354b15║第一、開導者應先問言：欲受何戒？佛法大海，深廣無
X59n1086_p0354b16║涯，唯信能入。由有信故，三學可成，菩提可至。故三學
X59n1086_p0354b17║中，以戒為首。菩提廣路，戒為資糧。生死大海，戒為船
X59n1086_p0354b18║筏。三途重病，戒為良藥。戒有多種，五、八、十具。菩薩律
X59n1086_p0354b19║儀，五戒報人，八十報天。出家大戒，感小解脫。三明六
X59n1086_p0354b20║通，無餘永寂。菩薩律儀，八萬細行，報得佛果。三身四
X59n1086_p0354b21║德，相好不共，一切功德。今既不求人天小果，唯欲專
X59n1086_p0354b22║求無上菩提，須具六法，方得戒。一者能授人。謂能授
X59n1086_p0354b23║戒者，須預知頒類，及以人數，於中幾許。中國邊方，餘
X59n1086_p0354b24║道雜類，雖得人身，無有安樂。八苦交逼，四虵競煎，四
X59n1086_p0354c01║大危脆，念念不住，六賊爭駈，新新生滅。設雖受餘戒
X59n1086_p0354c02║報，人天不免沈沒，二乘小果，永住涅槃。故須虔誠，誓
X59n1086_p0354c03║求極果。二者所依處。先須諮白，無內外障，安置壇場，
X59n1086_p0354c04║莊嚴清淨，皆令地鋪，使受者安穩。三者高座秉法。四
X59n1086_p0354c05║者專求大道。五者生希有心。如貧如飢，如病如怖，得
X59n1086_p0354c06║寶得食，得醫得安，不生一念散亂之心。若無懇誠，徒
X59n1086_p0354c07║勞彼此。六者專為利他求戒。以菩薩發心利物為本，
X59n1086_p0354c08║發大勇猛，不惜身命，誓與眾生，同入真如法界大海。
X59n1086_p0354c09║第二、三歸者應教而言：弟子（某甲），願從今身盡未來際，
X59n1086_p0354c10║歸依佛兩足尊，歸依法離欲尊，歸依僧眾中尊。（三說）弟
X59n1086_p0354c11║子（某甲）等，從今身盡未來際，歸依佛竟，歸依法竟，歸依
X59n1086_p0354c12║僧竟。（三說）從今已往，歸佛為師，更不歸餘邪魔外道。唯
X59n1086_p0354c13║願三寶慈悲攝受，慈愍故。（應須廣明一體三寶為所依境，復知此境有別相，住
X59n1086_p0354c14║持等用之也。）
X59n1086_p0354c15║第三、請師者唯令自陳，恐汝不解，我今教汝。我（某甲）等，
X59n1086_p0354c16║今從大德求受菩薩戒。大德於我，不憚勞苦，慈愍故。
X59n1086_p0354c17║此但是請傳教之師。次請眾聖，為授戒師。先請和上，
X59n1086_p0354c18║詞云：弟子（某甲）等，奉請釋迦如來、應、正等覺，為我和上。
X59n1086_p0354c19║我依和上故，得受菩薩戒，慈愍故。（禮一拜）文殊菩薩為
X59n1086_p0354c20║羯磨阿闍梨，彌勒菩薩為教授阿闍梨，一切如來為
X59n1086_p0354c21║尊證師，一切菩薩為同學等侶。（詞句具如和上）當知聖師，神
X59n1086_p0354c22║通道眼，皆悉見聞，如對目前。是故行者，請得師已，雖
X59n1086_p0354c23║對凡師，恒如覩聖。准高昌本，自此已後，無有懺悔，但
X59n1086_p0354c24║加乞戒。亦先教其從傳教師，乞云：族姓大德，今正是
X59n1086_p0355a01║時，願施我菩薩戒法。次戒師應起，為白聖師言：（獨詞三遍）
X59n1086_p0355a02║下，禮盤而起。獨可唱：敬白十方盡虗空界，一切諸佛
X59n1086_p0355a03║諸大菩薩。此（某甲）等，求我白諸佛菩薩，欲從諸佛菩薩，
X59n1086_p0355a04║乞受菩薩戒。此（某甲）等，已發大願，已有深信，能捨一切，
X59n1086_p0355a05║不惜身命。唯願諸佛菩薩，憐愍故，施與（某甲）等菩薩淨
X59n1086_p0355a06║戒。（三說）
X59n1086_p0355a07║第四、懺悔者無始已來誰能無罪？或有重罪障戒不
X59n1086_p0355a08║發，故曇無讖三年始獲。故有上根上行之人，宜應
X59n1086_p0355a09║靜處別置道場，事理合行精誠懇到，上品相現戒品
X59n1086_p0355a10║自成。今此通方彼時行事，利根之士逐語想成，宿種
X59n1086_p0355a11║現加式辨前事，故今略出濟世生善利物之儀。於中
X59n1086_p0355a12║為三：先明懺意，次明運心，三正說罪為懺方法。初云
X59n1086_p0355a13║意者，夫言戒者是白淨法，法器清淨方堪進受，如淨
X59n1086_p0355a14║潔縶易受染色，是故先教懺悔洗浣，亦如浣故衣先
X59n1086_p0355a15║以灰汁後用清水。然佛滅後向二千年，正法沈淪邪
X59n1086_p0355a16║風競扇，眾生薄祐生在此時，縱有聽聞頗生信受，猶
X59n1086_p0355a17║如畫水不得久住，空中造立難可成就，良由惑障深
X59n1086_p0355a18║厚見執鏗然，若不起於慇重之心罪無由滅，罪若不
X59n1086_p0355a19║滅戒品難期，是故不可輙爾而受。然懺悔法有其三
X59n1086_p0355a20║種：上品懺者舉身投地，如大山崩毛孔流血；中品懺
X59n1086_p0355a21║者自露所犯悲犯泣流淚；下品懺者通陳過咎隨師
X59n1086_p0355a22║口言。今雖下品，猶請諸佛諸大菩薩為作證明，諸佛
X59n1086_p0355a23║菩薩有大慈悲，常欲令於法界眾生如我無異，雖觀
X59n1086_p0355a24║眾生猶如赤子，然須行者自發精誠，如請大王先須
X59n1086_p0355b01║淨舍，亦如濁水日輪不現，三世諸佛皆因此戒得成
X59n1086_p0355b02║菩提（云云）。次運心者，雖從戒師說罪名種，然須先運
X59n1086_p0355b03║逆順十心，重罪方滅。故天台大師於大止觀懺淨文
X59n1086_p0355b04║中，具立此方成四三昧。彼具解釋，今略列名，以為行
X59n1086_p0355b05║者作滅罪良緣。先言順流者，謂無始來隨順生死，自
X59n1086_p0355b06║微至著不逾斯十：一者、妄計我人，二、外加惡友，三、不
X59n1086_p0355b07║隨喜他善，四、縱恣三業，五、惡心遍布，六、盡夜相續，七、
X59n1086_p0355b08║覆語過失，八、不畏惡道，九、無慚無愧，十、撥無因果（亦須
X59n1086_p0355b09║教依名運念，令罪消滅）。次明逆流者，所言逆者，謂逆生死，依前
X59n1086_p0355b10║順流次第逆上。如欲破賊，先須知賊根源窟穴，故知
X59n1086_p0355b11║必須從後向前，如人倒地還從地起：一、正信因果，二、
X59n1086_p0355b12║自愧尅責，三、怖畏惡道，四、發露瑕玼，五、斷相續心，六、
X59n1086_p0355b13║發菩提心，七、修功補過，八、守護正法，九、念十方佛，十、
X59n1086_p0355b14║觀罪性空（須一一釋對破，以故知無始障不可率除，如伐樹得根、灸病得穴，故須逆順觀其罪
X59n1086_p0355b15║由，其罪性空方為永謝）。運此十心已，作如是言：仰啟十方盡虗
X59n1086_p0355b16║空界一切三寶、釋迦牟尼、當來彌勒十二部經、真如
X59n1086_p0355b17║藏海諸大菩薩、緣覺、聲聞，證明我等披陳懺悔，從無
X59n1086_p0355b18║始來，至於今日，於其中間，皆由妄計我人，為貪嗔癡，
X59n1086_p0355b19║無量煩惱，惱亂身心，縱恣三業，具造十惡，五逆四重，
X59n1086_p0355b20║作一闡提，撥無因果（具列十惡五逆四重無因果相），壞僧伽藍，焚燒
X59n1086_p0355b21║經藏，身四威儀，損殤含識，盜三寶物，及餘趣財，顛倒
X59n1086_p0355b22║邪婬，汙染梵行，汙父汙母，汙比丘比丘尼，人男人女，
X59n1086_p0355b23║畜生鬼神等，一切男女，誑惑三寶，謗三乘法，言非佛
X59n1086_p0355b24║說，障礙留難，或飲酒食肉，無慈悲心，或食五辛，薰穢
X59n1086_p0355c01║三寶，或於一切出家人所，有戒無戒，持戒破戒，打罵
X59n1086_p0355c02║訶責，乃至於一切有情無情，作不饒益，如是等罪，不
X59n1086_p0355c03║可數知，自作教他，見聞隨喜，對三寶前，披陳懺悔，齊
X59n1086_p0355c04║佛所知，不敢覆藏，一懺已後，永斷相續，更不敢作，願
X59n1086_p0355c05║罪消滅，唯願三寶，慈悲證明，三遍已語，欲入佛海，以
X59n1086_p0355c06║信為本，生在佛家，以戒為本，故有三歸，乃至菩薩戒，
X59n1086_p0355c07║然受五八十戒人，如秉燭夜行，所見不遠，受小乘戒，
X59n1086_p0355c08║如月下遊，雖未大明，猶勝燈燭，若受大乘戒，如在日
X59n1086_p0355c09║中，無不曉了，能摧八難，能免八苦，遠離生死，具足二
X59n1086_p0355c10║嚴，四德圓滿，降伏四魔（云云）。
X59n1086_p0355c11║第五、發心者先當繼念十方諸佛，為所期果。是故經
X59n1086_p0355c12║云：若能念佛，得見佛心。佛心復以慈悲為本，慈悲乃
X59n1086_p0355c13║以弘誓居先，是故弘誓為菩提因（具足為說發四弘心）。發弘誓
X59n1086_p0355c14║已，復加四心，及成四弘誓：一者、觀於一切眾生如佛
X59n1086_p0355c15║無異，二、如國王，三、如父母，四、如大家。何以故？佛為法
X59n1086_p0355c16║王，是所求故，心、佛、眾生三無別故。王居國尊，親在家
X59n1086_p0355c17║尊，大家復為下類中尊，生因中於果上想故。若不爾
X59n1086_p0355c18║者，何能度人？為度眾生，立餘三誓。又復發四種心：一
X59n1086_p0355c19║者、所作功德與共，二者、願一切眾生過於煩惱生死
X59n1086_p0355c20║大海，三、願共眾生通達一切諸經了義，四、共眾生至
X59n1086_p0355c21║於菩提。此亦四弘之別名，而以利生為本，故并俱於
X59n1086_p0355c22║眾生起想，以四弘誓利生為本。既發心已，三業清淨，
X59n1086_p0355c23║猶如明鏡，內外清徹，堪受淨戒。以此戒品具足三聚，
X59n1086_p0355c24║三聚徧收一切法故。
X59n1086_p0356a01║第六、問遮者既能發心建立行相，行相不出自行化
X59n1086_p0356a02║他。自行故上求，利他故下化。汝等既知發心之相，堪
X59n1086_p0356a03║能成就滿足四弘。此但現在身心發趣，若有遮難，戒
X59n1086_p0356a04║品不發。梵網經云：若有七遮，不應為受。我今問汝，當
X59n1086_p0356a05║如實答。若不實答，徒苦自他無所尅獲。虗稱菩薩則
X59n1086_p0356a06║為欺誑一切眾生，負心誑佛，枉受利養。汝不曾出佛
X59n1086_p0356a07║身血不？（應答云：無。）不殺父不？不殺母不？不殺和上不？不殺
X59n1086_p0356a08║阿闍梨不？不破羯磨僧不？不殺聖人不？若無七遮堪
X59n1086_p0356a09║得受戒，應起專注心，發慇重心。今此方欲汝等授戒，
X59n1086_p0356a10║發戒品心。若能專志，如仰完器，則有所尅。一念差違，
X59n1086_p0356a11║猶如覆器，必無所成。然此戒者，無有形色而能流注
X59n1086_p0356a12║汝等身心，盡未來際成就大果，而於爾時無所覺知。
X59n1086_p0356a13║尚若有形，入汝身時，常作天崩地裂之聲。故須繫念，
X59n1086_p0356a14║不得餘覺及餘思惟。（須具為說緣境，為發戒緣也。）
X59n1086_p0356a15║第七、正授戒者先略示三相，次正授戒。言三相者，所
X59n1086_p0356a16║謂攝律儀戒、攝善法戒、饒益有情戒。應須廣辨三聚
X59n1086_p0356a17║廣狡偏圓之相，以作行者期心之本。若不爾者，秉法
X59n1086_p0356a18║不成，小乘亦有三聚名故。次正秉法者，應語言：汝等
X59n1086_p0356a19║諦聽！汝等今於我所，求受一切菩薩淨戒，求受一切
X59n1086_p0356a20║菩薩學處，所謂攝律儀戒、攝善法戒、饒益有情戒。此
X59n1086_p0356a21║諸淨戒，此諸學處，過去一切諸菩薩，已受、已學、已解、
X59n1086_p0356a22║已行、已成；未來一切諸菩薩，當受、當學、當行、當成；現
X59n1086_p0356a23║在一切諸菩薩，今受、今學、今解、今行，當來作佛。汝等
X59n1086_p0356a24║從今身盡未來際，於其中間，不得犯，能持不？（三問三答）第
X59n1086_p0356b01║一遍時，應語言：十方法界一切境上，微玅戒法，悉皆
X59n1086_p0356b02║動轉，不久應當入汝身中。第二徧凡，次即語云：此玅
X59n1086_p0356b03║戒法，即從法界諸法上起，遍虗空中，集汝頂上，微妙
X59n1086_p0356b04║可愛，如光明雲臺。第三遍初，復應示言：若更一遍，此
X59n1086_p0356b05║玅戒法，入汝身中，清淨圓滿，正在此時，納受戒法，不
X59n1086_p0356b06║得餘覺餘思，令戒不漏。第三遍已，語言：即是菩薩，名
X59n1086_p0356b07║真佛子。故大經云：發心畢竟二不別，如是二心先心
X59n1086_p0356b08║難。
X59n1086_p0356b09║第八、證明者戒師應為受者作白言：獨弟子（某甲）仰
X59n1086_p0356b10║啟十方盡虗空界一切諸佛，於此世界一四天下，南
X59n1086_p0356b11║瞻部州人主地，大唐國（某州某縣）僧伽藍中佛像前，有數
X59n1086_p0356b12║多弟子來於我所，求受菩薩戒竟。我已為證明，唯願
X59n1086_p0356b13║諸佛為亦作證明。（三說）請諸菩薩，亦如向說。（三說）
X59n1086_p0356b14║第九、現相者、受者既有三品之心相現，亦有三品不
X59n1086_p0356b15║同，所謂：凉風異，香、聲、光明種種異相。於十法界此相
X59n1086_p0356b16║現時，彼諸菩薩各問彼佛：何因緣故有此相現？彼佛
X59n1086_p0356b17║答彼菩薩言：此相現（某方、某界、某國、某處），有眾多佛子於師處
X59n1086_p0356b18║三說求受菩薩戒竟，今請我等而作證明。我為作證，
X59n1086_p0356b19║故有此相。彼諸菩薩各各歡喜，咸相語言：於如是等
X59n1086_p0356b20║極惡處，具足如是猛利煩惱惡業眾生，能發如是極
X59n1086_p0356b21║勝之心，甚為希有，深生憐愍，乃於汝等起於堅固梵
X59n1086_p0356b22║行之心。十方菩薩尚發是心，是故汝等宜應至心守
X59n1086_p0356b23║護禁戒，不惜身命，勿令毀犯。上品相者，上風、上香、光
X59n1086_p0356b24║明等，中、下准此。唯佛能了，餘無能知。
X59n1086_p0356c01║第十、說相者謂略陳持犯，猶如聲聞略說四夷，故大
X59n1086_p0356c02║乘略陳十種。以從易持難識者說，應先為說此十總
X59n1086_p0356c03║名。波羅夷者，此是梵音，此土往翻，名他勝處。善法益
X59n1086_p0356c04║已，名之為自；惡法損己，名之為他。若惡法增，損害善
X59n1086_p0356c05║法，名為佗勝處。然論持犯，乃至有命、一針、一艸等，皆
X59n1086_p0356c06║名持犯。今從易識，妨損處深，故隨說之（云云）。
X59n1086_p0356c07║若諸菩薩已於戒師所，三說求受菩薩戒竟。
X59n1086_p0356c08║（第一）若自殺、若教人殺、若作坑穽、與人非人藥、施設方便，
X59n1086_p0356c09║非真菩薩、假名菩薩，無慚無愧，犯波羅夷。汝從今身
X59n1086_p0356c10║盡未來際，於其中間不得犯，能持不？（答言：能持。）
X59n1086_p0356c11║（第二）。若自盜，若教人盜，盜人五錢，若過五錢。（第三）。若燒，若埋，若
X59n1086_p0356c12║壞色，如是五大五塵，若淫人男女，諸天鬼神，畜生男
X59n1086_p0356c13║女，作不淨行。（第四）。若非真實，非己有，自言得禪，得解脫，得
X59n1086_p0356c14║定，得九大禪，得初信，乃至等覺妙覺，天龍鬼神，來供
X59n1086_p0356c15║養我。（云云）。（第五）。若酤諸酒，乃至。（第六）。若說出家在家菩薩言，犯
X59n1086_p0356c16║十波羅夷中，隨犯一波羅夷。（第七）。若自讚己真實所得，并
X59n1086_p0356c17║毀出家在家菩薩言，犯十重中一重罪，四十八輕中
X59n1086_p0356c18║一一輕罪。（第八）。若慳法慳財，有來求者，法不為說一句一
X59n1086_p0356c19║偈，財不施與一針一艸，反生罵辱。（第九）。若瞋一切出家在
X59n1086_p0356c20║家菩薩，若非菩薩，諸天鬼畜懺謝。（第十）。若謗三寶，若增若
X59n1086_p0356c21║減，若相違，若戲論，下至一句。（一一文，若初若後，皆初至戒竟，後從非真，并同
X59n1086_p0356c22║初句。）
X59n1086_p0356c23║第十一、廣願者上來受戒，但是起行菩薩之儀，利他
X59n1086_p0356c24║為本，是故更須以願加之。師應教言：弟子（某甲）等，願以
X59n1086_p0357a01║懺悔、受戒、發心所生功德，迴施法界一切眾生。願法
X59n1086_p0357a02║界眾生，未離苦者，願令離苦；未得樂者，願令得樂；未
X59n1086_p0357a03║發菩提心者，願令發菩提心；未斷惡修善者，願斷惡
X59n1086_p0357a04║修善；未集佛法者，願集佛法；樂利生者，願早利生；未
X59n1086_p0357a05║成佛者，願速成佛。又以功德，願共法界諸眾生等，捨
X59n1086_p0357a06║此身已，生極樂界彌陀佛前，聽聞正法，悟無生忍，具
X59n1086_p0357a07║大神通，遊歷十方，供養諸佛，常聞無上大乘正法，福
X59n1086_p0357a08║智資糧，自行化他，生十方佛前，一切佛法，速得圓滿。
X59n1086_p0357a09║又以此功德，願共眾生，從今已往，於自行門，未得無
X59n1086_p0357a10║生忍前，永離三惡道身，永離下賤身，永離女人身，永
X59n1086_p0357a11║離抅繫身，常於佛法中，清淨修諸行，於利他門，分身
X59n1086_p0357a12║十方國土，常為眾生大知識，示其正道，令生實果。願
X59n1086_p0357a13║眾生，聞我名者，發菩提心；見我身者，斷惡修善；聽我
X59n1086_p0357a14║說者，得大智慧；知我心者，即成正覺。發願已，禮三寶。
X59n1086_p0357a15║第十二、教令持戒者既得戒已，如服良藥，須知禁忌，
X59n1086_p0357a16║及以補養。自行斷惡為禁忌，利他修善如補養，是故
X59n1086_p0357a17║應須具足二持，遍修諸善，遍斷諸惡，懃行慈救，恭敬
X59n1086_p0357a18║三寶（云云）。於一一行，悉須以願而加護之，常思滿足
X59n1086_p0357a19║四弘之願，六度四等，不離剎那，以玅觀門，融通萬境，
X59n1086_p0357a20║事理具足，正助合修，圓頓十乘，超逾十境。
X59n1086_p0357a21║
X59n1086_p0357a22║授菩薩戒儀（終）