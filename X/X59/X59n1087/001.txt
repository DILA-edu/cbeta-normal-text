X59n1087_p0357b01║
X59n1087_p0357b02║
X59n1087_p0357b03║
X59n1087_p0357b04║
X59n1087_p0357b05║No. 1087
X59n1087_p0357b06║略授三歸五八戒并菩薩戒
X59n1087_p0357b07║
X59n1087_p0357b08║安國寺沙門　澄照　讚
X59n1087_p0357b09║夫戒法者，乃是成佛之源，證聖之本。七支若不清淨，
X59n1087_p0357b10║三昧無由現前。故和四果因此而生，十地假茲方尅。
X59n1087_p0357b11║斯則萬行之根本也，千佛之𨊲轍也。既善從戒起，果
X59n1087_p0357b12║籍同成，授者必須令合法式。或稱說相為羯磨，或目
X59n1087_p0357b13║翻邪為得戒，或文增罔據，或句減無𠗦。此乃徒設劬
X59n1087_p0357b14║勞，不發戒品。故梵網經云：則為自欺誑，亦誑他人。能
X59n1087_p0357b15║授者既獲輕垢之𠎝，所受者何緣得清淨之戒？今依
X59n1087_p0357b16║聖教，略集軌儀，總作八門，以成次第。
X59n1087_p0357b17║第一、說受由序第二、請聖證明
X59n1087_p0357b18║第三、翻邪歸依第四、懺除往業
X59n1087_p0357b19║第五、說法開悟第六、正發律儀
X59n1087_p0357b20║第七、示相護持第八、發願回向
X59n1087_p0357b21║第一、由序者惟我釋迦慈父，垂本願而現娑婆；以大
X59n1087_p0357b22║悲心，演尸羅而濟惡趣。戒者是成佛之本，受者須有
X59n1087_p0357b23║信心。若也不起信心，戒品無由得發。然信不同，有其
X59n1087_p0357b24║兩種：一者正信，二者邪信。邪信者何？如信無想天處、
X59n1087_p0357c01║非非想處是真涅槃，方尼揵陀、若提子等可歸依境。
X59n1087_p0357c02║如此見者，名為邪信。正信者，可知三乘菩提是真解
X59n1087_p0357c03║脫，三寶勝境是可歸依，無上福田真能拔濟。如此見
X59n1087_p0357c04║者，名為正信。然此信心，如水精珠，能清濁水。信心若
X59n1087_p0357c05║發，疑惑塵垢應念消除，內心澄徹，堪受如來清淨戒
X59n1087_p0357c06║品。故賢愚經云：我觀諸眾生，喻若坑中狗，我欲將手
X59n1087_p0357c07║拔，還來咬我手。（已上經文，如來以教為手，眾生以信為手。）狗墜深坈之內，
X59n1087_p0357c08║欲反起毒心，斯則自喪己身，無由得出。如來悲願力，
X59n1087_p0357c09║垂教拔濟有情，不能發起信心，反乃生其毀謗。此則
X59n1087_p0357c10║長淪生死，無有解脫之期。是故勸汝諸人，令於三寶
X59n1087_p0357c11║生信。汝等盡能發心不？（如為一人，應云：是故我今勸汝，令於三寶生信。汝今能發
X59n1087_p0357c12║淨信心否？能者答言：能。次語云：）汝等既能發淨信心，是則堪受如來
X59n1087_p0357c13║淨戒。所以要須受佛戒者，薩遮尼揵子經云：若不受
X59n1087_p0357c14║佛戒，野干之身尚不可得，何況人身？以是義故，諸修
X59n1087_p0357c15║行人要先受戒，籍此為本眾行方生，近感人天遠獲
X59n1087_p0357c16║是果。故遺教經云：若無淨戒，諸善功德不可得生。以
X59n1087_p0357c17║是當知戒為第一。戒有多種淺深不同，今將授者是
X59n1087_p0357c18║近事五戒。（梵云鄔婆素迦，唐言近事男；梵云鄔婆斯迦，唐云近事女，親近承事佛法僧故。舊云
X59n1087_p0357c19║優婆塞，此云清信男等，謂能起清淨信心故也。）然此五戒是人身戒，若能持
X59n1087_p0357c20║者不失人身，乃至修行得成佛果。故華嚴經云：戒是
X59n1087_p0357c21║無上菩提本，應當具足持淨戒；若人能持是淨戒，是
X59n1087_p0357c22║則如來所讚歎。又薩婆多論第七云：我於無量劫中
X59n1087_p0357c23║修菩薩行，今得成佛心，能解波羅提木叉以授眾生。
X59n1087_p0357c24║波羅提木叉者非世間法，是背離世俗向涅槃門。斯
X59n1087_p0358a01║即戒如脚是能涉長衢，又若浮囊能超苦海，亦如關
X59n1087_p0358a02║鍵不失內財，譬若垣墻防其外賊。戒之功德其大矣
X59n1087_p0358a03║哉！隨分讚揚相乃如是。
X59n1087_p0358a04║第二、請證明者夫欲受戒者，先須稽首請三寶，以作
X59n1087_p0358a05║證明。各各䠒跪合掌，自稱己名，隨貧道請云：弟子某
X59n1087_p0358a06║甲，稽首奉請十方諸佛、諸大菩薩、羅漢聖僧、天龍八
X59n1087_p0358a07║部、護法善神、業道冥宦、罪福童子，有天眼耳、他心通
X59n1087_p0358a08║者，見聞知請，起大慈悲，降臨道場，證明弟子廻邪入
X59n1087_p0358a09║正，歸佛法僧，懺洗罪𠎝，受佛禁戒。惟願三寶慈悲證
X59n1087_p0358a10║明，敬禮常住三寶。（如是三說。復語云：）汝善男子、善女人等，（或唯
X59n1087_p0358a11║男唯女隨稱，若一人須除等字。）如是至誠三請，諸佛菩薩不捨本願，
X59n1087_p0358a12║必降道場。我輩肉眼凡夫，不能得見。各各起慇重心，
X59n1087_p0358a13║普禮諸佛聖眾三拜。
X59n1087_p0358a14║第三、翻邪（應語彼云：）賢聖已集，為汝證明。汝等應當對三
X59n1087_p0358a15║寶前立誓，要期永捨邪魔及諸外道，歸依三寶，發正
X59n1087_p0358a16║信心，為佛弟子，更不退轉。能持不？（能者答能。復語云：）汝等當
X59n1087_p0358a17║知，夫欲絕妄求真，標心累外，必須仗託三寶，以作津
X59n1087_p0358a18║梁，則能越生死之愛河，登涅槃之彼岸。故多論第七
X59n1087_p0358a19║云：譬如有人，有罪畏故，投向異國，以求救護。彼王語
X59n1087_p0358a20║云：汝求無畏，莫出我境，莫違我教，必相救護。眾生亦
X59n1087_p0358a21║爾，繫屬於魔，有生死過患，歸向三寶以求護。若能誠
X59n1087_p0358a22║心，反無異向，則魔邪惡，無如之何。（已上論文，魔則他化天主，統攝欲界
X59n1087_p0358a23║五趣。入欲捨邪，須歸三寶。仗三寶力，出魔境界。若起一念邪心，即出三寶境界。若〔起〕一支戒，即違三寶言教。三
X59n1087_p0358a24║寶雖悲，則不救護。）以是義故，勸汝歸依。各各䠒跪合掌，自稱
X59n1087_p0358b01║己名，隨貧道說云：我某甲歸依於佛兩足中尊，歸依
X59n1087_p0358b02║於法離欲中尊，歸依於僧諸眾中尊。如來、至真、等正
X59n1087_p0358b03║覺是我大師，我今歸依，更不歸餘邪魔外道。惟願三
X59n1087_p0358b04║寶，慈悲攝受。（如是三說，敬禮三寶。禮已語云：此是三歸，更有三竟，汝一心受。）我某甲
X59n1087_p0358b05║歸依於佛兩足尊竟，歸依於法離欲尊竟，歸依於僧
X59n1087_p0358b06║眾中尊竟。從今已後，稱佛為師，更不歸餘邪魔外道。
X59n1087_p0358b07║惟願三寶，慈悲攝受。（如是三說已，敬禮常住三寶。此三歸詞句，依最勝無比經。如來
X59n1087_p0358b08║已下，古來准十戒三歸，義加此語。既是翻邪，理應語云：更不歸餘邪魔外道等。次應語云：也。）汝等
X59n1087_p0358b09║向所受者，是翻邪三歸，未發戒品。所以名翻邪者，為
X59n1087_p0358b10║諸有情怖畏所逼，意欲求脫，不知正路，妄歸山林樹
X59n1087_p0358b11║神、於制多園菀、星辰日月、外道天魔，此等非勝福田，
X59n1087_p0358b12║不能拔濟。故俱舍論云：此歸依非勝，此歸依非尊，不
X59n1087_p0358b13║由此歸依，能解脫眾苦。今以殷重淨心，歸依三寶，顯
X59n1087_p0358b14║歸究竟，是勝福田，能拔有情，令離生死。故俱舍論云：
X59n1087_p0358b15║此歸依最勝，此歸依最尊，必由此歸依，能解脫眾苦。
X59n1087_p0358b16║以是捨邪歸正，故翻邪三歸，劫劫生生，永離邪魔，為
X59n1087_p0358b17║佛弟子。是不示。（彼答云：是。復應語云：）汝等若是佛弟子者，我今
X59n1087_p0358b18║問汝，隨我答。（自下問答，依優婆塞經。應云：）若歸依佛已，寧捨身命
X59n1087_p0358b19║終，不歸於自在天等。能持不？（彼答言：能。以外道執自在天，為佛立像供養。）
X59n1087_p0358b20║若歸依法已，寧捨身命終，不依於外道典籍。能持不？
X59n1087_p0358b21║（彼答云：能。）若歸僧已，寧捨身命終，不依於外道邪眾。能持
X59n1087_p0358b22║不？（答云：能。復應讚云：）善哉！善哉！真是佛子。從佛口生，從法化
X59n1087_p0358b23║生，得佛法分，大須慶幸。各各生歡喜心，普禮三寶三
X59n1087_p0358b24║拜。（准最勝無比經，若人供養三千世界滿中諸佛，如稻麻等，滿三萬歲，所獲福德，比前歸依，百千萬分不及
X59n1087_p0358c01║一。又准經說，三歸各有三善神守護也。）
X59n1087_p0358c02║第四、懺除（應語彼云）汝等當知，凡欲受佛戒者，必須懺惡
X59n1087_p0358c03║業，悔謝往𠎝，洗滌身心，皎然無累，方堪納受清淨尸
X59n1087_p0358c04║羅。所以然者，譬如世間上饌，不可置於弊器之中；出
X59n1087_p0358c05║世尸羅，豈得授於有過身內？故經云：凡夫之人，舉足
X59n1087_p0358c06║動步，無非是罪。然所造罪，雖謝於往，為因成就，必招
X59n1087_p0358c07║苦果。今須於惡生厭，深責前𠎝；於善生欣求，永斷後
X59n1087_p0358c08║犯。志誠慇禱，是罪皆除。率爾輕浮，業終難滅。然罪無
X59n1087_p0358c09║定性，從緣而生，從緣而滅。從緣生者，即是昔日遇惡
X59n1087_p0358c10║知識，染心造罪；從緣滅者，即是今日遇善知識，洗心
X59n1087_p0358c11║懺悔。然罪累眾多，率陳難盡。舉要而言，不出十惡。謂
X59n1087_p0358c12║身有三非，語有四過，意有三惡，合成十業。此是根本，
X59n1087_p0358c13║餘是枝條。但伐根本，枝條自謝。各各䠒跪，虔誠合掌，
X59n1087_p0358c14║自稱己名，隨貧道說：弟子某甲，自從無始，曠大劫來，
X59n1087_p0358c15║至于今生，始從今生，至于今日，於其中間，隨逐惡緣，
X59n1087_p0358c16║縱身語意，廣造諸罪。身業不善，行殺盜婬；語業不善，
X59n1087_p0358c17║綺言妄語，惡口兩舌；意業不善，貪瞋邪見。或飲酒食
X59n1087_p0358c18║肉，飡噉葷辛，毀戒破齋，無慚無愧，不孝父母，不敬師
X59n1087_p0358c19║長；或作五逆，犯四重禁，謗方等經，破塔壞寺，侵損常
X59n1087_p0358c20║住，汙穢伽藍，自作教他，見作隨喜。如是等罪，無量無
X59n1087_p0358c21║邊，種類眾多，率陳難盡。若不懺悔，由此惡業，於當來
X59n1087_p0358c22║世，必墮三塗。弟子今日，生慚愧心，生恐怖心，對三寶
X59n1087_p0358c23║前，發露懺悔，永斷相續，不更敢犯。所有諸罪，願皆消
X59n1087_p0358c24║滅。（如是三說，敬禮常住三寶。復語云：）願罪消滅，菩提牙生。（復更語云：）如是
X59n1087_p0359a01║志誠，三遍懺悔，所有諸罪，悉皆滅盡，身心清淨，堪受
X59n1087_p0359a02║如來清淨戒品。知不知？（彼答云：知。）歡喜不歡喜？（彼答云：歡喜。師應語
X59n1087_p0359a03║云：）汝等若歡喜者，禮謝三寶。
X59n1087_p0359a04║第五、說法（師應語云：）汝既身心清淨，堪受近事五種學處。
X59n1087_p0359a05║然此五戒，是在家戒。若出家已，則須受沙彌十戒。年
X59n1087_p0359a06║滿廿，則須受比丘具戒。（若是女語云：若出家已，則須受沙彌尼十戒。年至十八，則
X59n1087_p0359a07║須受式叉六法。滿廿，則須受尼大戒。）所以然者，如人入海，從淺至深。入
X59n1087_p0359a08║佛法海，亦復如是。若不爾者，則失入法次第，不合軌
X59n1087_p0359a09║儀。又以眾生得道時異，故設三品，漸次而受。故優婆
X59n1087_p0359a10║塞戒經云：是戒能為沙彌十戒、大比丘戒及菩薩戒，
X59n1087_p0359a11║乃至阿耨菩提而作根本。志心受持優婆塞戒，則能
X59n1087_p0359a12║獲得如是等戒，無量利益。若有毀破如是戒者，則於
X59n1087_p0359a13║無量世中，處三惡道，受大苦惱。（已上經文。）既知損益理殊，
X59n1087_p0359a14║浮沉事別。若欲棄損就益，必須專意受持。汝等盡能
X59n1087_p0359a15║志心受不？（彼答云：能。復語云）汝等當知，戒是有為，不能自起，
X59n1087_p0359a16║假因緣力，方乃發生。其緣者何？則三歸教法，能授戒
X59n1087_p0359a17║師，要師秉法，方得戒故。其因者何？即是汝等求受戒
X59n1087_p0359a18║心，要有方便，乃得戒。然求戒心，有其九品，必須發起
X59n1087_p0359a19║上上品心。若上上品心者，總有七種。我今問汝，隨我
X59n1087_p0359a20║問答。（問云）第一、於戒起慇重心，能持不？（被答云：能。）第二、誓斷
X59n1087_p0359a21║一切惡，能持不？（答：能。）第三、誓修一切善，能不？（答：能。）第四、誓
X59n1087_p0359a22║求無上菩提，能不？（答：能。）第五、誓度一切眾生，能不？（答：能。）第
X59n1087_p0359a23║六、專心護持，求不毀犯，能持不？（答：能。）第七、一心承受，更
X59n1087_p0359a24║不異緣，能不？（答：能。已上五問，廣略隨時也。）
X59n1087_p0359b01║第六、正發律儀（師應語云：）汝等既能發此上上品心，必當
X59n1087_p0359b02║受得上上品戒，發在三歸言下。三歸三竟，六遍滿足，
X59n1087_p0359b03║便得律儀。向前三歸，但是翻邪，不發戒品，遍通五道，
X59n1087_p0359b04║與授皆成。今三歸親能發戒，唯局人中，不霑餘趣。就
X59n1087_p0359b05║就人趣內，除北俱盧洲，唯三天下人得受此戒。就三
X59n1087_p0359b06║洲人，身須具足，若男若女，皆得律儀。或盲聾喑啞、黃
X59n1087_p0359b07║門二形，諸根不具，亦不得戒。既知此戒，得緣難遇，必
X59n1087_p0359b08║假從師，無容自受。吾雖崇德，濫為師範，責法重人，事
X59n1087_p0359b09║須禮請。（敬禮三拜，䠒跪請云：）大德一心念！我某甲，今請大德為
X59n1087_p0359b10║五戒阿闍梨，願大德為我作五戒阿闍梨。我依大德
X59n1087_p0359b11║故，得受近事戒，慈愍故。（如是三說。准佛阿毗曇十戒，又例彼請也。師應答云：可爾。
X59n1087_p0359b12║復應語彼云〔也〕：）汝等既知五戒發在三歸言下，我今為汝秉
X59n1087_p0359b13║此教。汝等各稱己名，䠒跪合掌，隨我語說，分明領受，
X59n1087_p0359b14║勿前勿俱。儻若錯亂，戒品不發。（如是語已，方與受云：）我某甲，歸
X59n1087_p0359b15║依於佛，兩足中尊；歸依於法，離欲中尊；歸依於僧，諸
X59n1087_p0359b16║眾中尊。我受五戒，盡形律儀。願尊憶持，慈悲護念。（如是
X59n1087_p0359b17║三說。遍遍皆須分折告示。又應語云：此三歸三遍了，更三竟，三遍在，汝可一心須受。語已教云：）我某
X59n1087_p0359b18║甲，歸依於佛兩足尊竟，歸依於法離欲尊竟，歸依於
X59n1087_p0359b19║僧眾中尊竟。我受五戒盡形律儀，願尊憶持，慈悲護
X59n1087_p0359b20║念。（如是三說，亦須遍遍警䇿，分折告示。說兩遍了，語云：更一遍在，正是得戒時，汝等一心承受。說第三遍了，
X59n1087_p0359b21║語云：汝已得戒。此三歸詞句，亦依最勝無比經。我受已下，依俱舍論云：自稱我是鄔婆素迦，願尊憶持，慈悲護
X59n1087_p0359b22║念。爾時便發五戒律儀。已上論文，要加此語，方乃得戒，陳翻邪故。師復語云：）如是三歸三
X59n1087_p0359b23║竟，六法滿足，近事五戒，已注汝身。知不知？（彼答云：知。師復問云：）
X59n1087_p0359b24║歡喜不歡喜？（彼答云：歡喜。師應語云：）汝於過去，曾種善根，今生
X59n1087_p0359c01║方得佛戒霑身。若無宿善，不可值遇。汝等各須深自
X59n1087_p0359c02║慶幸，禮謝三寶。（准最無比經，受五戒功德，比前受三歸，次十善，次八戒，所獲功德，百分、千
X59n1087_p0359c03║分、萬分、億分，乃至鄔波尼殺曇分，不及其一。又准經，五戒各有五神護。）
X59n1087_p0359c04║第七、示相護持（師應語云：）汝雖得戒，未識戒相。若不識相，
X59n1087_p0359c05║恐汝遇緣，毀犯佛戒。我當為汝說五戒。問：汝能持不？
X59n1087_p0359c06║則須答言：能。（語已，說云：）善男子諦聽！如來、至真、等正覺，說
X59n1087_p0359c07║近事五戒法。（此總標勑聽，准律中具戒文。若善女人，或眾同受，離合隨時。自下別列，及結准
X59n1087_p0359c08║律中受十戒文。）盡形壽不殺生，是近事戒，能持不？（答：能。）盡形壽
X59n1087_p0359c09║不偷盜，是近事戒，能持不？（答：能。）盡形壽不邪婬，是近事
X59n1087_p0359c10║戒，能持不？（答言：能。言邪者，總有五義：一、非境，是他妻妾。二、非道，設是己妻口及餘道。三、非時，乳
X59n1087_p0359c11║兒時、受齋時、懷胎時。四、非處，佛像、殿塔、伽藍及露處。五、非量，一夜不過五度。復須避三明、六暗。三明者，日、月、灯、
X59n1087_p0359c12║火；暗者，即六齋夜也。）盡形壽不妄語，是近事戒，能持不？（答：能。）盡形
X59n1087_p0359c13║壽不飲酒，是近事戒，能持不？（答言：能。總結云：）此是近事五戒，
X59n1087_p0359c14║盡形壽不得犯，能持不？（答：能。）
X59n1087_p0359c15║發願回向第八（師應語云）汝等戒體已得，戒相已識，必須
X59n1087_p0359c16║精持，勿令毀缺。然此戒前四是性，後一是遮。若於前
X59n1087_p0359c17║四性重戒中，隨犯一事，必邊罪人。內教不收，弃之法
X59n1087_p0359c18║外。設縱發心，再受五戒，唐勞設法，戒必不發。或若出
X59n1087_p0359c19║家，求受十戒，及具足戒，普皆不發，必彰戒難。既知如
X59n1087_p0359c20║此，努力堅持。汝當供養三寶，勤修福業，孝順父母，善
X59n1087_p0359c21║事師長，承受教法，不得違。（此結勸詞句。梵網經及四分律，隨義安立也。）䠒
X59n1087_p0359c22║跪合掌，回向發願：弟子某甲等，所有聽聞正法，生淨
X59n1087_p0359c23║信心，稽請聖賢，歸依三寶，懺除罪垢，受佛尸羅。功德
X59n1087_p0359c24║無邊，塵沙難筭。總將回施法界眾生，願皆離苦，得安
X59n1087_p0360a01║穩樂，捨邪歸正，發菩提心，行菩薩道，求不退轉。於當
X59n1087_p0360a02║來世，一時成佛。（故維摩經云：富有七財寶，教授以資自。加行所說，修行回向為大利。）
X59n1087_p0360a03║次明授八戒法（法事次第八門准前）
X59n1087_p0360a04║說受由序第一若夫繩墨是匠人之宏規，斤斧由茲
X59n1087_p0360a05║運作；淨戒是行者之根本，定慧從茲發生。則知三乘
X59n1087_p0360a06║聖道，籍此為因；八輩真僧，由斯證果。故遺教經云：依
X59n1087_p0360a07║因此故，得生諸禪定及滅苦智慧。（已上經文）既知戒是眾
X59n1087_p0360a08║行之本，受者須有信心。若也不起信心，戒品無由得
X59n1087_p0360a09║發。故智度論云：如經說信為手，如人有手，入寶山中，
X59n1087_p0360a10║自在取寶。有信亦如是，入佛法無漏根、力、覺、道、禪定
X59n1087_p0360a11║寶山中，自在所取。如無手人，入寶山中，不能有所取。
X59n1087_p0360a12║無信亦如是，入佛法寶山中，都無所得。又云：信是道
X59n1087_p0360a13║源功德母，出生一切諸善法，長養無上菩提樹。（已上論文）
X59n1087_p0360a14║由此五根、五力，以信為初；七聖財中，用信為首。汝等
X59n1087_p0360a15║今於三世因果、三寶福田，深生淨信，能持不？（能者答言：能〔。師〕）
X59n1087_p0360a16║汝等既能發淨信心，是則堪受如來淨戒。戒是何義？
X59n1087_p0360a17║今汝受持。梵曰尸羅，唐言淨戒。戒則能防身語，不造
X59n1087_p0360a18║七非；淨則洗滌塵勞，不起三毒。故阿難言：世尊為欲
X59n1087_p0360a19║調伏貪嗔恚愚令盡故，與諸弟子制戒。是知心猿蕩
X59n1087_p0360a20║逸，意馬𮘵踈。要假銜鏁，方能控御。故五分戒云：心馬
X59n1087_p0360a21║馳惡道，放逸難禁制。佛說忉戒行，亦如利轡勒。繫心
X59n1087_p0360a22║莫放逸，由如猿猴著鏁。又智度論云：惡病之中，戒為
X59n1087_p0360a23║良藥。大恐怖中，戒為守護。死暗冥中，戒為明燈。三惡
X59n1087_p0360a24║道中，戒為橋樑。五怖海中，戒為船筏。如大乘律作如
X59n1087_p0360b01║是言：持戒淨身口，攝心正憶念。多聞生實智，斯由戒
X59n1087_p0360b02║為本。戒為清涼池，澡浴諸熱惱。戒為究竟伴，能過險
X59n1087_p0360b03║惡道。戒為妙樓閣，聖者之所遊。戒為法城壍，能遮煩
X59n1087_p0360b04║惱賊。戒為勇猛將，能破魔軍眾。戒為如意珠，能與商
X59n1087_p0360b05║人寶。持戒為平地，坐禪為窟宅。說法得成佛，斯由戒
X59n1087_p0360b06║為本。（已上論文。）是知德廣難思，功深叵測。我今以此殊勝
X59n1087_p0360b07║戒法授與汝等，好不好？（彼答云：好。又應問云：）願受不願受？（答云：欲受。
X59n1087_p0360b08║師應間云：）若願受者，敬禮常住三寶。
X59n1087_p0360b09║第二、請聖證明（軌則如前五戒中說，但末後結云：弟子今日捨邪歸正，懺洗罪𠎝，求受）
X59n1087_p0360b10║如來八關齋戒，惟願三寶等。第三（師應語云：）汝等當知，凡
X59n1087_p0360b11║欲受戒者，必須歸依三寶，淨治三業。所以然者，緣身
X59n1087_p0360b12║是凡夫，流浪日久，煩惱病重，生死海。仗三寶威神，除
X59n1087_p0360b13║三毒重病；託三寶之勢力，出三有苦海。斯則佛號良
X59n1087_p0360b14║醫，法稱妙藥。僧為看病者，能除眾生煩惱病故。又佛
X59n1087_p0360b15║喻船師，法如舟檝。僧為棹者，能運眾生出苦海故。以
X59n1087_p0360b16║有是益，令汝歸依。䠒跪合掌，隨貧道說。（詞句問答等，如前五戒文
X59n1087_p0360b17║說。）
X59n1087_p0360b18║第四、懺除往業（詞句亦如前說）。
X59n1087_p0360b19║第五、說法開導（師應語云）汝等垢累已除，身器清淨，堪受
X59n1087_p0360b20║如來清淨戒品。或有多種不可具除，今將受者，是八
X59n1087_p0360b21║關齋戒。如世間人開閇門戶，不令賊入。今以齋戒開
X59n1087_p0360b22║閇諸根，不令入，亦復如是。然此八戒，名近住戒（梵曰鄔〔波
X59n1087_p0360b23║婆娑〕，唐云近住）。以一日一夜全修梵行，親近出家人住，故名
X59n1087_p0360b24║近住。又以時促，亦名近住。復名長養，長養薄少善根
X59n1087_p0360c01║人故。佛知彼人善根淺薄，不能長時淨修梵行，且令
X59n1087_p0360c02║一日一夜隨佛出家，使其善根漸漸增長。故俱舍論
X59n1087_p0360c03║引經頌云：由此能長養，自他善淨心，是故薄伽梵，說
X59n1087_p0360c04║此名長養。（已上論文）所以八戒唯一晝夜，以受戒時分唯
X59n1087_p0360c05║有二種：一約晝夜，以明暗更迭易了知故；二約盡形，
X59n1087_p0360c06║以壽命限齊易了知故。由此俱舍業品頌云：近住於
X59n1087_p0360c07║晨旦，下座從師受，隨教說具支，離嚴飾晝夜。又無量
X59n1087_p0360c08║壽觀經云：日日如是授王八戒。以此證知唯一晝夜。
X59n1087_p0360c09║此八關齋，或是人中出家功德戒。若能持者，不失人
X59n1087_p0360c10║身。童子出家，紹三寶種，乃至修學，得三菩提。故俱舍
X59n1087_p0360c11║論云：然此八戒雖一晝夜，所獲功德無量無邊，受之
X59n1087_p0360c12║不易。假使閻浮提王所有珍寶，欲以其價，十六分中
X59n1087_p0360c13║不及其一，百分、千分乃至鄔波煞曇分亦不及一。又
X59n1087_p0360c14║婆娑論云：帝釋聞說近住功德殊勝，便以伽陀而讚
X59n1087_p0360c15║曰：六齋神足日，奉持八戒齋，彼功德殊勝，則為與我
X59n1087_p0360c16║等。佛便訶云：告苾蒭眾：此天帝釋所說伽陀，違於道
X59n1087_p0360c17║理。若阿羅漢，可作此說。所以者何？天帝具縛，未得解
X59n1087_p0360c18║脫，如何說言受持此戒所獲功德而與我等？天帝功
X59n1087_p0360c19║德，唯感天帝受八戒、證三菩提，故不應言但與我等。
X59n1087_p0360c20║（已上於文若一一廣說，持破果報，恐此文繁，復當別說。）則知功深若海，德重如
X59n1087_p0360c21║山。我今以此勝妙功德授與汝等，歡喜不歡喜？（彼答歡喜。
X59n1087_p0360c22║師語復云：）至心受，能持不？（彼應答能。師應語云：）能者，敬禮常住三寶。
X59n1087_p0360c23║（第五明了。）
X59n1087_p0360c24║正發律儀第六（師應語云：）汝等當知，此八關齋戒，發在三
X59n1087_p0361a01║歸言下。三歸三竟，六遍滿足，便即得戒。各各䠒跪合
X59n1087_p0361a02║掌，自稱己名：隨貧道語，一心承受，慎勿散亂。（誡已授云：）我
X59n1087_p0361a03║某甲，歸依於佛兩足中尊，歸依於法離中尊，歸依於
X59n1087_p0361a04║僧諸眾中尊。我受八戒，日夜律儀，願尊憶持，慈悲護
X59n1087_p0361a05║念。（如是三說，遍遍皆須警䇿。師應語云：此是三歸，更有三竟，即便得戒，汝一心受也。）我某甲，
X59n1087_p0361a06║歸依於佛兩足尊竟，歸依於法離欲中尊竟，歸依於
X59n1087_p0361a07║僧眾中尊竟。我受八戒，日夜律儀，願尊憶持，慈悲護
X59n1087_p0361a08║念。（如是三說，亦遍遍警䇿。說兩遍已，語云：此第三遍，正發戒時，汝一心領受。說已語云：汝已得戒了。復應語
X59n1087_p0361a09║云：）如是三歸三竟，六遍滿足，八關齋戒，已注汝身。知
X59n1087_p0361a10║不知？（答云：知。又問云：）歡喜不歡喜？（答云：歡喜。復師語云：）由汝宿善深厚，
X59n1087_p0361a11║得遇佛法，感此八關齋戒，注汝身中。汝等各各合掌，
X59n1087_p0361a12║敬禮常住三寶。
X59n1087_p0361a13║第七、示相護持（師應語云：）汝戒體已得，戒相未知。若不識
X59n1087_p0361a14║相，恐遇緣毀犯。我今為汝說八戒相，汝一心聽受。問：
X59n1087_p0361a15║汝能不？答：我言能。（告已，語云：）一日一夜不殺生，是近住戒，
X59n1087_p0361a16║能持不？答云能。一日一夜不偷盜，是近住戒，能持不？
X59n1087_p0361a17║（答云能。）一日一夜不婬欲，是近住戒，能持不？（答能。象牙、玳琩、帖鏤
X59n1087_p0361a18║等牀，九尺一丈高廣之者，此皆長慢增憍，判之不許上。師僧父母所居之床座，縱使狹小，亦不得上。以是尊人
X59n1087_p0361a19║所不合〔陞〕座故也。）一日一夜不得過中食，是近住戒，能持不？
X59n1087_p0361a20║（答云能。若依有宗，前塗佩哥觀，合為第六，高床第七，過中第八。此一是齋，亦是齋支。餘七是支而非齋。依法密
X59n1087_p0361a21║部，六七不合，都有九事。則前八是戒，後一是齋。今依法密，以同十戒，故次結云：）此之八事，前
X59n1087_p0361a22║六是戒，後一是齋。此是近住，八關齋戒。始從今晨，至
X59n1087_p0361a23║明清旦，一日一夜不得犯，能持不？（答云能。）
X59n1087_p0361a24║第八、發願回向（法式同前上來八戒了。）
X59n1087_p0361b01║別出，廣陳損益。（善惡因果，義數而立也。）言八關者，斯則關八惡
X59n1087_p0361b02║門，開八善戶，得八自在，遊八正路。八惡者何？煞生有
X59n1087_p0361b03║斬身之病，偷盜有貧苦之殃，婬欲有銅柱鐵牀之憂，
X59n1087_p0361b04║妄語有㧞苦耕犁之患，飲酒感愚癡之果，食肉為病
X59n1087_p0361b05║患之因。花鬘莊飾，塗瑩香油，增長欲心，障生淨土。歌
X59n1087_p0361b06║儛倡妓，故往聽觀，縱蕩身心，喪失善利。高牀廣座，益
X59n1087_p0361b07║我慢心，過中噉食，生餓鬼道。大師慈愍，施設戒關，關
X59n1087_p0361b08║彼八門，不令惡入。由斯義故，標以關名。（若與受五戒者，借此語用，
X59n1087_p0361b09║亦得應云：關五惡門，關五善戶，得五神通，永超五趣。五惡者何？當次第為說。）八善者何？不
X59n1087_p0361b10║殺有長命之果，當證金剛不壞之身。不盜為富樂之
X59n1087_p0361b11║因，必得財盈寶滿。不婬有清淨之報，永離胞胎，實語
X59n1087_p0361b12║不誑有情，果位成諦。遠酒感有智之果，斷肉得無病
X59n1087_p0361b13║之因。若能不塗飾脂粉，不戴佩花瓔，當得相好嚴容，
X59n1087_p0361b14║塵水不著，見者恭敬，聞者發心。若捨離歌舞，不住觀
X59n1087_p0361b15║聽，當得殊勝威儀，梵音深妙。若不處高牀廣座，謙下
X59n1087_p0361b16║卑恭，當感師子之牀，金剛寶座。過中不食，知足行成，
X59n1087_p0361b17║後世餘粮，常飡法喜。既知惡招苦果，善是樂因，汝等
X59n1087_p0361b18║必須斷惡修善，發殷重心，求受如來八關齋戒，能不
X59n1087_p0361b19║能
X59n1087_p0361b20║別出廣示戒相（依長爪梵志經）
X59n1087_p0361b21║善男子等諦聽！（女人隨稱。）諸佛世尊從初發心乃至成佛，
X59n1087_p0361b22║於其中間常行慈悲，種種方便救護眾生，終不起心
X59n1087_p0361b23║而行殺害。由不殺故，今得成佛，遂感金剛不壞堅固
X59n1087_p0361b24║法身，常住慧命無有窮盡。汝等凡夫（若一人云：汝是凡夫。）具足
X59n1087_p0361c01║煩惱，未能如佛長劫修行，且一日一夜隨佛出家，為
X59n1087_p0361c02║我如來八戒弟子，從今清旦受持如來第一淨戒不
X59n1087_p0361c03║殺生，能持不？（答云：能。）善男子等諦聽！諸佛世尊初發心
X59n1087_p0361c04║乃至成佛，於其中間常行饒益，種種財寶惠施眾生，
X59n1087_p0361c05║終不起心而盜竊。由不盜故，今得成佛，遂感手指纖
X59n1087_p0361c06║長網縵之相，七聖財寶受用無窮。汝等凡夫具足煩
X59n1087_p0361c07║惱，未能如佛長劫修行，且一日一夜隨佛出家，為我
X59n1087_p0361c08║如來八戒弟子，從今清朝至明清朝，受持如來第二
X59n1087_p0361c09║淨戒不偷盜，能持不？（答云：能。）善男子等諦聽！諸佛世尊
X59n1087_p0361c10║從初發心乃至成佛，於其中間常修梵行，男女色相
X59n1087_p0361c11║尚不眼觀，何況起心而行婬欲？我佛世尊由不婬欲
X59n1087_p0361c12║故，今得成佛，遂感諸根圓滿、色力具足，馬王藏相莊
X59n1087_p0361c13║嚴法身。汝等凡夫具足煩惱，未能如佛長劫修行，且
X59n1087_p0361c14║一日一夜隨佛出家，為我如來八戒弟子，從今清朝
X59n1087_p0361c15║至明清朝，受持如來第三淨戒，不婬欲，能持不？（答云：能。）
X59n1087_p0361c16║善男子等諦聽！諸佛世尊從初發心乃至成佛，於其
X59n1087_p0361c17║中間常修實語，終不虗妄誑惑眾生。由不妄語今得
X59n1087_p0361c18║成佛，遂感廣長舌相，自覆面輪，乃至展轉，上至梵世，
X59n1087_p0361c19║傍亘大千，為真語者，為實語者，為如語者，不誑語者，
X59n1087_p0361c20║不異語者，所言誠諦，聞皆信受。汝等凡夫具足煩惱，
X59n1087_p0361c21║未能如佛長劫修行，且一日一夜隨佛出家，為我如
X59n1087_p0361c22║來八戒弟子，從今清朝至明清朝，受持如來第四淨
X59n1087_p0361c23║戒，不妄語，能持不？（答云：能。）善男子等諦聽！諸佛世尊從
X59n1087_p0361c24║初發心乃至成佛，於其中間常修正慧，終不飲酒，故
X59n1087_p0362a01║行放逸。我佛世尊由不飲酒今得成佛，遂感遊行無
X59n1087_p0362a02║畏如師子王，智慧光明如日之照。汝等凡夫具足煩
X59n1087_p0362a03║惱，未能如佛長劫修行，且一日一夜隨佛出家，為我
X59n1087_p0362a04║如來八戒弟子，從今清朝至明清朝，受持我如來第
X59n1087_p0362a05║五淨戒，不飲酒，能持不？（答云：能。）善男子等諦聽！諸佛世
X59n1087_p0362a06║尊從初發心乃至成佛，於其中間常修質素，終不塗
X59n1087_p0362a07║營香油、花瓔莊飾、歌儛倡伎，故往視聽。我佛世尊由
X59n1087_p0362a08║持是戒今得成佛，遂感卅二相、八十種好，身如紫金
X59n1087_p0362a09║色，圓光一尋，足蹈千輪，胸題萬字，舉體香潔，塵水不
X59n1087_p0362a10║著，威儀殊勝，梵音深妙。汝等凡夫，具足煩惱，未能如
X59n1087_p0362a11║佛長劫修行，且一日一夜，隨佛出家，為我如來八戒
X59n1087_p0362a12║弟子，從今清朝至明清朝，受持如來第六淨戒不？塗
X59n1087_p0362a13║飾香油，戴佩花瓔，歌儛觀聽，能持不？（答云：能。）善男子等
X59n1087_p0362a14║諦聽！諸佛世尊，從初發心，乃至成佛，於其中間，常修
X59n1087_p0362a15║謙下卑恭，終不貢高憍慢，牀廣座，曾未輙昇，尊長所
X59n1087_p0362a16║居，不敢輙坐。由持是戒，今得成佛，遂感金剛寶座，周
X59n1087_p0362a17║百餘步，上窮地際，下據金輪，身登此座，降魔成道。汝
X59n1087_p0362a18║等凡夫，具足煩惱，未能如佛長劫修行，且一日一夜，
X59n1087_p0362a19║隨佛出家，為我如來八戒弟子，從今清朝至明清朝，
X59n1087_p0362a20║受持如來第七淨戒不？發高牀廣坐，能持不？（答云：能。）善
X59n1087_p0362a21║男子等諦聽！諸佛世尊，從初發心，乃至成佛，於其中
X59n1087_p0362a22║間，修一食、一座、一團，少欲知足，終不貪嗜眾味，破齋
X59n1087_p0362a23║夜食。我佛世尊，由持此戒，今得成佛，遂感齒白，四十
X59n1087_p0362a24║齊密，白如珂雪，取飡眾味，皆成甘露，法喜為食，禪悅
X59n1087_p0362b01║為漿，以自充之，無飢渴想。汝等凡夫，具足煩惱，未能
X59n1087_p0362b02║如佛長劫修行，且一日一夜，隨佛出家，為我如來八
X59n1087_p0362b03║戒弟子，從今清朝至明清朝，受持如來第八淨戒不？
X59n1087_p0362b04║過中食，能持不？（答云：能。）
X59n1087_p0362b05║略授菩薩戒
X59n1087_p0362b06║夫法體常凝，假修而方有；報身圓滿，必藉因而尅成。
X59n1087_p0362b07║是以三僧企耶行菩薩道，一百大劫修妙相因。超十
X59n1087_p0362b08║地而二障雙除，坐千花而四智齊證。故得十方諸佛
X59n1087_p0362b09║放光灌頂，一念之頃成盧舍那。應十地報身，隨二乘
X59n1087_p0362b10║而現化質。斯則七歲出家，三十成道。處金剛花王座，
X59n1087_p0362b11║號曰釋迦牟尼。於是初結木。又心地標品，創宣戒法。
X59n1087_p0362b12║梵網題經，開菩提之正因、涅槃之真路。過去恒沙諸
X59n1087_p0362b13║佛，皆因此戒得成。汝等若能受者，當來悉得成佛。故
X59n1087_p0362b14║經云：汝是當成佛，我是已成佛。常作如是信，戒品已
X59n1087_p0362b15║具足。一切有心者，皆應攝佛戒。眾生受佛戒，即入諸
X59n1087_p0362b16║佛位。位同大覺已，真是諸佛子。又經：欲受國王位時、
X59n1087_p0362b17║受轉輪王位時、百官受位時，應先受菩薩戒。一切鬼
X59n1087_p0362b18║神救護王身、百官之身，諸佛歡喜。又下文云：若不受
X59n1087_p0362b19║佛戒者，生生不見三寶，如木石無異，名為外道邪見
X59n1087_p0362b20║人輩。畜生無異，木頭無異。（已上經文）以是義故，我今勸汝
X59n1087_p0362b21║受菩薩戒。汝等當知，此菩薩戒，於諸律儀，㝡為殊勝
X59n1087_p0362b22║無上第一，不同二乘別解脫律儀。且如八戒，唯一晝
X59n1087_p0362b23║夜，明日清旦，任運即捨，豈得多時？五戒、十戒及具足
X59n1087_p0362b24║戒，但一形命終，即捨後身。寧有此菩薩戒，一得在身，
X59n1087_p0362c01║直至菩提，中間無捨？既知此戒是成佛之因，汝等必
X59n1087_p0362c02║須發起慇重信心，生難遇之想。凡入佛法，先須起信，
X59n1087_p0362c03║信是道源功德母。汝等今須深信自身及一切有情
X59n1087_p0362c04║皆有佛性，深信自身及一切有情悉得菩提。如是深
X59n1087_p0362c05║信，汝能發不？（答云：能。復語云：）汝等既能發此真淨信心，我當
X59n1087_p0362c06║與汝受菩薩真淨戒品。夫欲受佛戒者，先須啟請三
X59n1087_p0362c07║寶證明，次受四不壞信法，然後洗身心三聚淨戒，䠒
X59n1087_p0362c08║跪合掌，隨吾說。（詞句可知。啟請已，准佛藏經，次〔信〕應受四不壞信。應云：）賢聖既
X59n1087_p0362c09║集，為汝證明。汝當至心皈佛法僧及清淨戒，虔誠合
X59n1087_p0362c10║掌，隨吾語說。（授云：）弟子某甲，皈依佛不可壞，皈依法不
X59n1087_p0362c11║可壞，皈依僧不可壞，皈依正法戒不可壞。（三說已，復云：）汝
X59n1087_p0362c12║今既能皈依三寶及清淨戒，是真佛子。佛境中乃至
X59n1087_p0362c13║失命因緣，誓不壞此。信能持不？（彼答云：能。次復語云：）我已與汝
X59n1087_p0362c14║授四不壞信竟，次當與汝授三聚淨戒。凡受戒者，先
X59n1087_p0362c15║須悔除己業，懺往𠎝，身器晈然，方堪進受。譬如世間
X59n1087_p0362c16║上饌，不可置於弊器之中；出世尸羅，豈得授於有過
X59n1087_p0362c17║身內？（悔詞可知。次復語云：）汝今既能懺洗罪𠎝，身心清淨，堪受
X59n1087_p0362c18║如來清淨禁戒。此名三聚淨戒：一、攝律儀戒，二、攝善
X59n1087_p0362c19║法戒，三、攝眾生戒。此三聚淨戒，所緣亦三：第一、緣一
X59n1087_p0362c20║切惡。以未受戒前，不斷諸惡，遍一切境，皆是罪緣。今
X59n1087_p0362c21║將受戒，亦云心猒惡。翻前罪處，律儀俻生。然境雖多，
X59n1087_p0362c22║總束為二：一者、有情，二者、非情。周遍十方，無不得戒。
X59n1087_p0362c23║故俱舍論十五云：無有不遍於諸有得律儀者，以一
X59n1087_p0362c24║切諸有情所住善意樂，方得律儀。異則不然，以惡意
X59n1087_p0363a01║樂不全息故。又云：若人不作五種定限，方可受得別
X59n1087_p0363a02║解脫律儀。言五定者，謂有情戒、處、時、緣定（已上經文）。言有
X59n1087_p0363a03║情定者，若念言：於此有情我斷諸惡，於彼有情我不
X59n1087_p0363a04║能斷。作此心者，戒則不發。言戒定者，若作念言：煞盜
X59n1087_p0363a05║等戒我即能斷，妄語等戒我不能斷。作此心者，戒亦
X59n1087_p0363a06║不發。言處定者，若作念言：於此國土多人識知，我即
X59n1087_p0363a07║能斷；於彼國土无人識知，我不能斷。作此心者，亦不
X59n1087_p0363a08║得戒。言時定者，若作念言：我三五年中即能斷惡，過
X59n1087_p0363a09║是已後我不能斷。作此心者，亦不得戒。言緣定者，若
X59n1087_p0363a10║作念言：我不遇緣即斷惡，若也遇緣逢惡入陣，我即
X59n1087_p0363a11║不能斷。作此心者，亦不得戒。是名五定。汝等既知心
X59n1087_p0363a12║有定限，戒法不生，今須將心普緣盡十方界情非情
X59n1087_p0363a13║境，誓斷一切惡，能持不？（彼應答云：能。又應語云：）汝等當知，此斷
X59n1087_p0363a14║惡心即是攝律儀戒。故瑜伽論第四十云：律儀戒者，
X59n1087_p0363a15║謂菩薩所受七眾別解脫律儀，乃至廣說。准此，先次
X59n1087_p0363a16║第受七眾律儀，後方得受菩薩淨戒。又菩薩善戒經
X59n1087_p0363a17║云：菩薩摩訶薩成就善戒（攝律儀戒），成就善戒（攝善法戒），成就
X59n1087_p0363a18║利益眾生戒（攝眾生戒），先當具足學優婆塞、沙彌戒、比丘
X59n1087_p0363a19║戒。若言不具優婆塞戒，得沙彌戒，無有是處；不具沙
X59n1087_p0363a20║彌戒，得比丘戒，亦無是處（女人亦說）；不具如是三種戒者，
X59n1087_p0363a21║得菩薩戒，亦無是處。譬如重樓，四級次第，不由初級
X59n1087_p0363a22║至第二級者，無有是處；不由二級至於三級，不由三
X59n1087_p0363a23║級至四級者，亦無有是處。若准梵網經文，解語皆得。
X59n1087_p0363a24║故經云：比丘、比丘尼、優婆塞、優婆夷、國王、王子、大臣、
X59n1087_p0363b01║百官、庶民、黃門、婬男、婬女、奴婢、八部、鬼神、畜生乃至
X59n1087_p0363b02║變化人，但解法師語，盡受得戒，皆名第一清淨者。又
X59n1087_p0363b03║菩薩瓔珞經云：攝律儀戒者，所謂十波羅蜜。（謂布施等六方
X59n1087_p0363b04║便力回頥。）第二、緣一切境，修一切善。謂三業勤修一切菩
X59n1087_p0363b05║提資糧，令使圓滿。假使三千大千世界劫火洞然，於
X59n1087_p0363b06║中若有微少善根，菩薩發心，當於此劫火之中修少
X59n1087_p0363b07║善根。汝等今時於佛所說三藏教法，戒、定、慧等一切
X59n1087_p0363b08║行門，不惜身命，盡當修學。能持不？（被答云：能。又應語云：）汝若少
X59n1087_p0363b09║分善作限定心，不擬修者，戒亦不發。汝等當知，此修
X59n1087_p0363b10║善心不是攝善法戒因。故瑜伽論云：攝善法戒者，謂
X59n1087_p0363b11║諸菩薩受戒後，所有一切為大菩提，由身、語、意積集
X59n1087_p0363b12║諸善，總說名為攝善法戒。乃至廣說。又菩薩瓔珞經
X59n1087_p0363b13║云：攝善法戒者，所謂八萬四千法門。第三、緣一切有
X59n1087_p0363b14║情，起度脫心。以慈、悲、喜、捨誓救群品，於怨親境平等
X59n1087_p0363b15║普濟。以佛世尊昔因地時發弘誓願：今得成佛，廣度
X59n1087_p0363b16║有情。汝等盡能發是心不？（彼答云：能。次復語云：）汝若下至於一
X59n1087_p0363b17║有情作限定心，不擬度者，戒亦不發。汝等當知，此度
X59n1087_p0363b18║眾生心即是饒益有情戒。故瑜伽論云：饒益有情戒
X59n1087_p0363b19║者，當知此戒略有十一相。何等十一？謂諸菩薩於諸
X59n1087_p0363b20║有情能引義利，彼彼事業與作助伴；於諸有情隨所
X59n1087_p0363b21║生起病等苦時，瞻侍病者等亦作助伴。乃至廣說。又
X59n1087_p0363b22║菩薩瓔珞經云：攝眾生戒者，所謂慈、悲、喜、捨。（次總結云：）此
X59n1087_p0363b23║是三聚淨戒所緣境想。汝等當知，欲受戒者，先須請
X59n1087_p0363b24║師。故梵網經云：請二師：和尚、阿闍梨。（准此即是出家菩薩有德行者，
X59n1087_p0363c01║不簡凡聖，先請和上，次請闍梨。闍梨牒和上名，入羯磨中受與彼戒。若准普賢觀經，令請本師釋迦牟尼佛為
X59n1087_p0363c02║和上，文殊菩薩為羯磨阿闍梨，彌勒菩薩為教授阿闍梨，十方諸佛為證戒師，十方菩薩為同學伴侶。時人共
X59n1087_p0363c03║行，詞句可知。今不依之。所以者何？以彼普賢觀經是自誓受戒，此是從師授，與彼有異。故梵網經云：若千里內
X59n1087_p0363c04║無能受戒師，得佛菩薩形像前自誓受戒。次復應語云：）又彌勒菩薩所說受戒
X59n1087_p0363c05║羯磨云：若諸菩薩欲學菩薩三聚淨戒，或是在家，或
X59n1087_p0363c06║是出家，先於無上正等菩提發願已，當訪求同法菩
X59n1087_p0363c07║薩，已發大願，有智有力，於語表義，能授能開。於如是
X59n1087_p0363c08║等功德具足勝菩薩所，先禮雙足，偏袒右肩，膝輪據
X59n1087_p0363c09║地，合掌恭敬，如是請言：大德憶念！我某甲於大德所
X59n1087_p0363c10║乞受一切菩薩淨戒，唯願須臾不辭勞倦，慈愍聽受。
X59n1087_p0363c11║如是三說。（應持者等教請，請法如上。唯此教又准請一師，此即親發戒師，亦不言請佛。請師語
X59n1087_p0363c12║云：）可爾。（次云：）汝等當知，若欲受菩薩戒者，必須身無遮
X59n1087_p0363c13║難。若也身有遮難，設受戒亦不生。梵網經二師應問
X59n1087_p0363c14║言：汝有七遮罪不？若現身有七遮，師不應與受。我今
X59n1087_p0363c15║問汝，汝隨我問答。若有言有，若無言無。（問云：）汝不曾出
X59n1087_p0363c16║佛血不？汝不殺父不？汝不殺母不？汝不殺和上不？汝
X59n1087_p0363c17║不殺阿闍梨不？汝不破羯磨轉法輪僧不？汝不殺聖
X59n1087_p0363c18║人不？（若言無有，次應語云：）汝等既能無遮難，堪受菩薩戒。凡欲
X59n1087_p0363c19║受菩薩戒者，先發菩提心，次行菩薩行，後方得受菩
X59n1087_p0363c20║薩淨戒。若不爾，戒品不生。汝等盡能發菩提心不？（若一
X59n1087_p0363c21║人除等盡二字，彼應答云能。次復語云〔：也〕）菩提心者，四弘誓願。准前聖教，
X59n1087_p0363c22║先自發願，後方請師。汝未知，我今教汝䠒跪合掌，隨
X59n1087_p0363c23║吾語說。（教云：）我某甲（俗人稱弟子，若出家稱比丘等）眾生無邊誓願度，
X59n1087_p0363c24║煩惱無盡誓願斷，法門無量誓願學，無上菩提誓願
X59n1087_p0364a01║成。（三說已，次語云：）汝已發菩提心，次須行菩薩行者，即六波
X59n1087_p0364a02║羅蜜。第一、布施波羅蜜多。然菩薩行施，異於二乘。見
X59n1087_p0364a03║來乞者，衣服飯食、頭目髓腦、身肉手足、國城妻子、象
X59n1087_p0364a04║馬七珍、奴俾㒒，從隨所須，不生慳恡，盡將施與。若復
X59n1087_p0364a05║有人，從己求法，以無染心，隨解為說。雖行布施，不求
X59n1087_p0364a06║人天富樂果報，普為法界有情，回向無上菩提。故金
X59n1087_p0364a07║剛般若經云：菩薩所作福德，不應貪著。如此布施，汝
X59n1087_p0364a08║能行不？第二、持戒亦異二乘、聲聞、緣覺。但禁身語，不
X59n1087_p0364a09║制心𠍴。菩薩持戒，起心故即犯。涅槃經云：若見男子
X59n1087_p0364a10║女相隨之時，便起欲想，雖不親近，是名破戒汙辱梵
X59n1087_p0364a11║行，汝等盡不起心不？第三忍辱，假使有人以刀杖等
X59n1087_p0364a12║解其支節，不起一念瞋恚之心。故般若經云：如我昔
X59n1087_p0364a13║為哥利王割截身體，我於爾時無我、無人相、無眾生
X59n1087_p0364a14║相、無受者相，應生瞋恨。（已上經文）汝等當知，若起瞋心不
X59n1087_p0364a15║名忍辱，汝等盡能如是忍不？第四精進，謂晝夜六時
X59n1087_p0364a16║䇿勵三業，勤修速進直至菩提，於其中間不生疲倦。
X59n1087_p0364a17║如佛世尊於因地時，日行遇見底沙如來，坐寶龕中
X59n1087_p0364a18║入火界定，光明赫奕特異於常，遂以無怠淨心至誠
X59n1087_p0364a19║瞻仰，忘下一足經七晝夜，以妙伽陀而讚彼佛，由斯
X59n1087_p0364a20║精進便超彌勒，九劫於先證大菩提，如是精進汝等
X59n1087_p0364a21║能行不？第五禪定，攝心不亂湛然安靜，妄想不生，汝
X59n1087_p0364a22║能行不？第六智慧，了智一乘不起二相，永除疑惑深
X59n1087_p0364a23║達本源，汝能行不？（彼皆應答云能。次復語云）汝等既能發菩提心
X59n1087_p0364a24║行菩薩道，即是菩薩。我今問汝，隨我問答。（問云）汝是菩
X59n1087_p0364b01║薩不？（彼答云是）發菩薩心未？（答已發。次語云）汝等今欲求無上等
X59n1087_p0364b02║覺，欲度一切無邊苦者，當於此戒作難遭心生希有
X59n1087_p0364b03║想，如病得醫、如飢思食等。所以爾者，為此戒是趣菩
X59n1087_p0364b04║提之根本。故華嚴經云：戒是無上菩提本，應當具足
X59n1087_p0364b05║持淨戒等。既知如此，我今為汝授諸菩薩一切淨戒，
X59n1087_p0364b06║有三翻羯磨：第三滿足，戒品即生，汝須領受。若不領
X59n1087_p0364b07║受，戒終不發。汝須專思，不得餘思餘想。如是心心相
X59n1087_p0364b08║次，念念相續，一心承受，能不？（彼答云：能。次依彌勒羯磨，正與授戒，應云：）善
X59n1087_p0364b09║男子諦聽！汝今欲於我所求受諸菩薩一切學處，求
X59n1087_p0364b10║諸菩薩一切淨戒，謂律儀戒、攝善法戒、饒益有情戒。
X59n1087_p0364b11║如是學處、如是淨戒，過去一切菩薩已具，未來一切
X59n1087_p0364b12║菩薩當具，現在一切菩薩今具。於是學處、於是淨戒，
X59n1087_p0364b13║過去一切菩薩已學，未來一切菩薩當學，現在一切
X59n1087_p0364b14║菩薩今學。汝能受不？（如是至三，每遍皆須令彼諦聽。次依彌勒羯磨，啟告佛菩薩，與
X59n1087_p0364b15║作證明，云：）仰啟十方無邊無際諸世界中諸佛菩薩，今於
X59n1087_p0364b16║此間現有某甲菩薩，於我某甲菩薩所，乃至三說受
X59n1087_p0364b17║菩薩戒，我為作證。唯願十方無邊無際諸世界中諸
X59n1087_p0364b18║佛菩薩第一真聖，於現不現一切時處、一切有情皆
X59n1087_p0364b19║現學者，於此某甲受菩薩戒，亦為作證。（如是至三，次應示相，云：）
X59n1087_p0364b20║善男子諦聽！如來、至真、等正覺說菩薩十重波羅夷
X59n1087_p0364b21║法。若佛子犯一一波羅夷法，非菩薩、非佛弟子，即失
X59n1087_p0364b22║四十二賢聖法。（已上勑聽總舉，准義加也。下即依瓔珞經下卷云：佛告汝。經無汝字，義加。）
X59n1087_p0364b23║從今身至佛身，盡未來際，於其中間不得殺生。（准梵網經
X59n1087_p0364b24║應云：一切有命者，不得故殺也。）若有犯者，非菩薩行，失四十二賢聖
X59n1087_p0364c01║法。不得犯，能持不？（彼答云：能。餘亦爾。）第二、不得偷盜。第三、不
X59n1087_p0364c02║得婬欲。第四、不得妄語。第五、不得沽酒。第六、不得說
X59n1087_p0364c03║在家菩薩、出家菩薩、比丘、比丘尼罪過。第七、不得自
X59n1087_p0364c04║讚毀他。第八、不得慳貪恡財。第九、不得嗔情非情。第
X59n1087_p0364c05║十、不得毀謗三寶。（一一如初。次結云：）此是菩薩十重波羅夷
X59n1087_p0364c06║法，乃至成佛不得犯，能持不？（彼答云：能。次復語云：）四十八輕，廣
X59n1087_p0364c07║如經說，乃至成佛盡持不得犯，能不？（彼答云：能。次勸修云：）汝已
X59n1087_p0364c08║得戒竟，法事成就，眾行滿足。汝當善受教法勸化，作
X59n1087_p0364c09║福治塔，供養眾僧，孝順父母，恭敬師長。和上、阿闍梨
X59n1087_p0364c10║如法教勑，不應違逆。汝應誦十重、四十八輕戒，依之
X59n1087_p0364c11║修行，得無上果。此三聚淨戒能修行者，感佛三身，成
X59n1087_p0364c12║佛三德。謂律儀戒，感佛法身，成就斷德。攝善法戒，感
X59n1087_p0364c13║佛報身，成就智德。饒益有情戒，感佛化身，成就恩德。
X59n1087_p0364c14║既知利益廣大，必須精勤護持，乃不得犯如微塵許，
X59n1087_p0364c15║何況具犯十戒。若有犯者，不得現身發菩提心，亦失
X59n1087_p0364c16║國王位，亦失轉輪王位，亦失百官位，亦失比丘、比丘
X59n1087_p0364c17║尼位，亦失十發趣、十長養、十金剛、十地佛性常住妙
X59n1087_p0364c18║果，一切皆失。墮三惡道中，二劫三劫不聞父母三寶
X59n1087_p0364c19║名字，以是不應一一犯。餘未知者，當問和上、闍梨及
X59n1087_p0364c20║同學戒者，各各虔誠迴向發願。（如常可知。）問：受菩薩戒已，
X59n1087_p0364c21║若人來從乞頭目手等，若不與者，即是犯戒。若當與
X59n1087_p0364c22║者，未辨此心，如何可得？答：若遇此緣，應說偈向：（出像法決
X59n1087_p0364c23║疑經。）我今初發心，善根未成熟，願我即成熟，後必當相
X59n1087_p0364c24║與。
X59n1087_p0365a01║
X59n1087_p0365a02║菩薩戒一卷
X59n1087_p0365a03║
X59n1087_p0365a04║此受戒儀者，是青龍寺法全大師分付珍傳日本，
X59n1087_p0365a05║仍令抄出充流通本。比丘深智寫書，比丘忍勢勘，
X59n1087_p0365a06║比丘三惠裝。
X59n1087_p0365a07║元慶五年九月廿八日，　比丘□⺩記。
X59n1087_p0365a08║
X59n1087_p0365a09║延久五年正月十七日，書持校勘了。
X59n1087_p0365a10║康治元年六月一日，以實相房御本寫之。良修記