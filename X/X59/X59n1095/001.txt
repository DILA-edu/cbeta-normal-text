X59n1095_p0450a01║
X59n1095_p0450a02║No. 1095-A
X59n1095_p0450a03║ 夾註釋門歸敬儀序
X59n1095_p0450a04║
X59n1095_p0450a05║釋門歸敬儀者，真俗歸敬之洪範，事理觀行之繩墨
X59n1095_p0450a06║也。所以歷代重之，以為龜鑒也。然今時不熾，行之何
X59n1095_p0450a07║也？想其文義高奇，而消解尤難也。似蚊咬䥫牛，終無
X59n1095_p0450a08║所得。故淺識庸流，不甚潤如矣。在昔蕭山然律師製
X59n1095_p0450a09║科文竝通真記三卷，探賾顯隱。然而其書也，傳寫誤
X59n1095_p0450a10║夥，文理紛焉。慕學之徒，莫不憾焉。茲有洛北朝日山
X59n1095_p0450a11║比丘慧門光公者，是律苑之翹楚也。每見古典，尊唱
X59n1095_p0450a12║往哲，補垂磨滅者非一二。荷法志願，蔽乎盡際。適得
X59n1095_p0450a13║通真記善本，躍然而薌拜，讐閱而糾謬。翫味往復，附
X59n1095_p0450a14║記本文下。標科厥上，錄為三卷。傍施和訓，以便後學。
X59n1095_p0450a15║殺青既竟，屬余為序。余雖恐效顰之謗，不可不隨喜
X59n1095_p0450a16║焉。見善而不揚，吾佛之所制也。儒門之君子亦誡焉。
X59n1095_p0450a17║繇旃率贅，鄙辭云爾。旹
X59n1095_p0450a18║元祿己巳覺皇成道日
X59n1095_p0450a19║於洛西密嚴道場不肖比丘玅辨雅謹識
X59n1095_p0450a20║
X59n1095_p0450a21║
X59n1095_p0450a22║
X59n1095_p0450a23║
X59n1095_p0450a24║
X59n1095_p0450b01║
X59n1095_p0450b02║
X59n1095_p0450b03║
X59n1095_p0450b04║
X59n1095_p0450b05║No. 1095-B
X59n1095_p0450b06║ 新刻夾註釋門歸敬儀序
X59n1095_p0450b07║
X59n1095_p0450b08║釋門歸敬儀者，吾祖
X59n1095_p0450b09║南山徵照大師之所製也。其為書也，文高而理淵，言
X59n1095_p0450b10║簡而義博，匪是所以淺學膚受之士可追精究者
X59n1095_p0450b11║也。有永嘉起律師著護法記二卷，以闢其幽隱，惜
X59n1095_p0450b12║乎學者欲覩其完書，未之得也，寔為缺典矣。不空
X59n1095_p0450b13║然尊者所撰之通真記三卷竝科文，舊雖栞行，文
X59n1095_p0450b14║句參差，寫誤絡繹，讀者病諸。予甞搜索數本，讎挍
X59n1095_p0450b15║同異，其脫者補之，餘者芟之，譌者正之，疑者詳之，
X59n1095_p0450b16║槩歸至當。而后閱之數過，掩卷熟思，隋珠趙璧為
X59n1095_p0450b17║天下之至寶，苟韞匵而藏諸，則人孰得而共之？聿
X59n1095_p0450b18║觀誦之暇，自彊繫科本文之上，會記厥下，逐章排
X59n1095_p0450b19║布，萃作一書，析為三卷，顏曰夾註釋門歸敬儀，鳩
X59n1095_p0450b20║工鏤版，式布遐方。一日，有客謂余曰：了然律師撰
X59n1095_p0450b21║述斯文，光顯祖教，其弘宗扶教之意至矣盡矣。唯
X59n1095_p0450b22║臻辨繞佛繞塔之方軌，稟承真悟之義，攘斥
X59n1095_p0450b23║靈芝之說，尤其甚矣。然今公之汲汲焉弘揚斯文，詎
X59n1095_p0450b24║不擊其大節乎？余曰：吁！子之言實其爾。雖然，通真
X59n1095_p0450c01║之為作也，其推徵解釋，莫不提耳而告之，指掌而
X59n1095_p0450c02║示之。若夫纔觀一件之麤譚，總擲三軸之全書，則
X59n1095_p0450c03║焉異乎惡一莖之䆎莠，棄萬把之稻䆏哉？矧又舉
X59n1095_p0450c04║小疵而害大醇，君子之所誡也。子豈不聞夏后氏
X59n1095_p0450c05║之璜不能無考，明月之珠不能無類，然而天下寶
X59n1095_p0450c06║之者，何也？其小惡不足妨大美也。後之覽斯書者，
X59n1095_p0450c07║不可不思書以為序。
X59n1095_p0450c08║旹
X59n1095_p0450c09║元祿二禩龍輯己巳僧自恣日芝苑後裔比丘慧門
X59n1095_p0450c10║光熏盥題于朝日之華嚴丈室
X59n1095_p0450c11║
X59n1095_p0450c12║
X59n1095_p0450c13║
X59n1095_p0450c14║
X59n1095_p0450c15║No. 1095
X59n1095_p0450c16║釋門歸敬儀通真記卷上（并序）
X59n1095_p0450c17║
X59n1095_p0450c18║大宋蕭山沙門釋　了然　述
X59n1095_p0450c19║夫二諦同根，三寶一性，羣有昧茲而逐妄，
X59n1095_p0450c20║大雄由是以興慈，開八正之玅門，示一直之平道，莫
X59n1095_p0450c21║不靜諸見本，顯自心源，故前聖後贒，咸宗斯軌。
X59n1095_p0450c22║釋門歸敬儀者，吾祖
X59n1095_p0450c23║澄照律師之作也。師窮三學之玅，弘一性之宗，審歸
X59n1095_p0450c24║敬為至道之良津，真俗乃觀行之樞要，於是括三
X59n1095_p0451a01║藏而廣陳敬法，彰二空而圓顯淨心，事理該明，文
X59n1095_p0451a02║義俱備。了然忝霑慈潤，獲奉遺言，審慮竭愚，輒申
X59n1095_p0451a03║科釋，文成三卷，題曰通真。庶乎通二諦之門，顯一
X59n1095_p0451a04║真之理，後之作者，無誚斐然云。
X59n1095_p0451a05║
X59n1095_p0451a06║
X59n1095_p0451a07║
X59n1095_p0451a08║
X59n1095_p0451a09║
X59n1095_p0451a10║
X59n1095_p0451a11║釋門歸敬儀
X59n1095_p0451a12║
X59n1095_p0451a13║題中五字，通別簡辨，凡有兩重：一、道俗對簡，敬儀
X59n1095_p0451a14║乃通，釋門則別。以禮敬儀軌，俗所常行，不標釋門，
X59n1095_p0451a15║則濫通無準。然歸之一字，俗禮未聞。二、局就釋教
X59n1095_p0451a16║對簡，餘文則釋門是通，歸敬為別。以淨厨誥等，亦
X59n1095_p0451a17║標釋門。今題歸敬，知下十篇，非餘法也。儀之一字，
X59n1095_p0451a18║通則可知。釋者，略梵語也。具云釋迦，此云能仁。門
X59n1095_p0451a19║者，限其內外，舉物以喻宗也。歸謂歸依，敬即恭敬。
X59n1095_p0451a20║迴轉等意，如下自明。儀者，法也。謂下十篇，引教立
X59n1095_p0451a21║儀，楷模有則。然此敬法，通乎事理，義在下文，此宜
X59n1095_p0451a22║先曉。
X59n1095_p0451a23║沙門釋道宣，大唐龍朔元年於京師西明寺述。
X59n1095_p0451a24║述號中若據元本別有序題，次安述號，序文已後
X59n1095_p0451b01║方是本題。今為蠧損缺於序分，故直顯本題以冠
X59n1095_p0451b02║于首，仍移述號以次安之。沙門釋如常所聞道宣
X59n1095_p0451b03║大師之法諱也，行業功勳備如僧傳。大唐者，河東
X59n1095_p0451b04║晉陽是唐虞舊封，至李氏高祖神堯初受周封為
X59n1095_p0451b05║唐國公，至隋進爵為唐王，入隋受恭帝禪位始號
X59n1095_p0451b06║唐國，臣庶尊之乃加大字。龍朔即第三帝高宗之
X59n1095_p0451b07║年號也。京師者，即長安，是大唐所都之地。公羊傳
X59n1095_p0451b08║云：京師者何？即天子之居也。京大也，師眾也，天子
X59n1095_p0451b09║之居必以大眾之詞言之。西明寺者，長安兩街有
X59n1095_p0451b10║八寺，其一曰西明，顯慶元年高宗為皇太子建也。
X59n1095_p0451b11║二年敕授西明寺上座，大師懇辭不受，敕遣鴻臚
X59n1095_p0451b12║卿劉審躬往終南禮拜迎請送上此寺，述作記處
X59n1095_p0451b13║故此標之。寺者嗣也，謂治事者相嗣續於其內也。
X59n1095_p0451b14║國家有九寺焉，因漢明帝永平十年佛法初到，有
X59n1095_p0451b15║摩騰、法蘭二尊者以白馬駄經像屆于洛陽，敕於
X59n1095_p0451b16║鴻臚寺延禮之。至十一年敕於雍門外別建寺，以
X59n1095_p0451b17║白馬為名，即漢土佛寺之始，自此伽藍因彰寺號。
X59n1095_p0451b18║述者，劉勰云：作者曰聖，述者曰明。大師示謙故不
X59n1095_p0451b19║言作也。
X59n1095_p0451b20║敬本教興一（謂佛化厥初，禮儀莫識，聖法乘時，行斯謁敬。所以廣引誡教，為信首之初宗，庶
X59n1095_p0451b21║有不惑於教喻。）
X59n1095_p0451b22║列篇目中，前後注文不同者，以前顯一篇大意，後
X59n1095_p0451b23║釋隨篇別目，或可義同，但詞有廣略爾。初注中，初
X59n1095_p0451b24║四句通明敬本教興所，下三句別顯今文引用之
X59n1095_p0451c01║意。乘猶登也。機感相應，故曰乘時。謁者，請也。
X59n1095_p0451c02║濟時護法二（謂季俗根鈍，非敬不弘，故濟時機，綜習惟遠，遂使相從奔競，上下相遵，既不亂
X59n1095_p0451c03║倫，二寶由盛。）
X59n1095_p0451c04║次二注中，初四句明濟時，下四句顯護法。綜習惟
X59n1095_p0451c05║遠者，相承無替也。
X59n1095_p0451c06║因機立儀三（謂時涉澆淳，情分利鈍，致立教者開抑殊途。或彼佛德高，滅罪稱㝡。或此方本
X59n1095_p0451c07║淨，二業能明等。）
X59n1095_p0451c08║次三注中，初二句明機，致下二句立教，或下四句
X59n1095_p0451c09║總顯因機立教。所以澆淳乃時節之變，利鈍乃機
X59n1095_p0451c10║器之殊。鈍者教以權方且脩事業曰抑，利者令行
X59n1095_p0451c11║理觀直趣上乘曰開。抑，塞也。二業即真俗也。
X59n1095_p0451c12║乘心行事四（謂事在未亡，因心行用，約緣課業，條流須識。由心通三性，事染六塵，因福起罪，
X59n1095_p0451c13║莫知道業。）
X59n1095_p0451c14║次四注中，初四句總顯乘心行事，由下四句別示
X59n1095_p0451c15║罪福之相。言事在者，煩惱現行也。因心行用者，具
X59n1095_p0451c16║縛凡夫未開智解，隨所造業必假行成也。
X59n1095_p0451c17║寄緣真俗五（謂法被權道，情投業理，心形兩位，指月雙筌。或以鄙俗淺度，不識分量，罔冐人
X59n1095_p0451c18║真，實為沈俗。）
X59n1095_p0451c19║次五注中，初二句總明機教，以顯事理。法者，能被
X59n1095_p0451c20║之教；情者，所被之機。機分利鈍，故教開權道。權以
X59n1095_p0451c21║事攝，道以理濟。心下二句，躡顯正行。形心屬能行，
X59n1095_p0451c22║事理是所行。身行事行，猶於指也；心通理觀，猶於
X59n1095_p0451c23║月也。身心事理，真俗竝馳，故曰雙筌。或下，誡斥妄
X59n1095_p0451c24║情。約篇有三：一、唯著身事，非於理解，則失在執局；
X59n1095_p0452a01║二、唯著心理，廢於身事，則失在罔冐；三、事理兩分，
X59n1095_p0452a02║真俗二路，則失在隔別。備見本篇。
X59n1095_p0452a03║引教徵迹六（謂末法根鈍，多封性習，須引聖言以為教量。今以四依檢行，四印徵明，無涉浮
X59n1095_p0452a04║言，飾詐斯絕。）
X59n1095_p0452a05║次六注中，初四句明鈍根難信，須引誠教以表非
X59n1095_p0452a06║虗；今下四句，正顯篇中引教徵事之理。
X59n1095_p0452a07║約時科節七（謂心行等級勤惰不恒，故立法撿心分時䇿行，是知克念修聖斯言有歸，不爾
X59n1095_p0452a08║流溺還同無始）。
X59n1095_p0452a09║次七注中，初四句示其篇意，正顯約時；後四句引
X59n1095_p0452a10║俗勸脩，意存無間。
X59n1095_p0452a11║威儀有序八（謂敬相顯心，䖍誠有被。今須引誠教，具列容儀，則容止若思，言詞安定，不以法
X59n1095_p0452a12║繩，則手足無所措矣。）
X59n1095_p0452a13║次八注中，初四句示威儀，次二句明有序，後二句
X59n1095_p0452a14║結顯容止。孝經云：容止可觀。若下六字出曲禮，彼
X59n1095_p0452a15║云：儼若思，安定詞。
X59n1095_p0452a16║功用感通九（謂業假行成，功由心起，心懷染淨，業亦真虗。此由想見未清，善惡交集，不示緣
X59n1095_p0452a17║報，迷滯難明。）
X59n1095_p0452a18║次九注中，初竝功用，後二句示感通。
X59n1095_p0452a19║程器陳迹十（謂聽言觀行，時俗罕依，故立條例，以清心路。）
X59n1095_p0452a20║第十注中，聽言觀行，文出論語，借以顯意。謂聽其
X59n1095_p0452a21║言而觀其行，則少有如說而行者。故不獲已，托事
X59n1095_p0452a22║興言，豈直自貽，將濟來學也。
X59n1095_p0452a23║敬本教興篇第一（謂興立敬本，非正信而不弘。無信必不興敬，有敬必先懷言。篇明信
X59n1095_p0452a24║本，敬隨後生故也。）
X59n1095_p0452b01║釋敬本教興篇。篇名中，敬即禮儀，必由心起。本字
X59n1095_p0452b02║正詮於信，信即是心。由信為歸敬之本，故云敬本。
X59n1095_p0452b03║教者，賢聖被下之言。興者，發起因由之謂。教興之
X59n1095_p0452b04║意，通別有殊，備載本篇，此不委示。篇者，戒疏云：章
X59n1095_p0452b05║品之佳名，分段之別目，流類均等，義齊一也。第者，
X59n1095_p0452b06║居也。一者，始也。此既居先，故稱第一。（篇字已下，復可例釋。）注
X59n1095_p0452b07║中，初二句總明敬本教興，次二句反覆推釋，後二
X59n1095_p0452b08║句結示篇意。以敬非信而不成，信非教而不立。若
X59n1095_p0452b09║然，則信必因教而起，教實為信而興。注云興立敬
X59n1095_p0452b10║本，則教興之意可見也。
X59n1095_p0452b11║序曰：自法王之利見也，必以靜見為先。故論云：何處
X59n1095_p0452b12║何時誰起此見，一切諸見悉斷。故文良證也。
X59n1095_p0452b13║本文初段中，序者敘也，敘述敬本之宗要，及教興
X59n1095_p0452b14║之因由。曰者辭也，將明教本，必假言通也。（下去例同此解。）
X59n1095_p0452b15║初二句正敘，上句指人，下句示意。法王是佛，簡異
X59n1095_p0452b16║世主，故稱法王。法華經云：我為法王，於法自在，乘
X59n1095_p0452b17║機出世，故云利見。周易乾卦二五兩爻，皆云利見
X59n1095_p0452b18║大人。彼以聖君登寶，必合時心；此以能仁降靈，宜
X59n1095_p0452b19║應機感。故待時而興，適機而應，羣生利見，不亦宜
X59n1095_p0452b20║乎？故借儒經，以明垂應。言靜見者，靜屬教主之心，
X59n1095_p0452b21║見乃眾生之病。然見病雖多，我見為本。由凡夫無
X59n1095_p0452b22║始，依真起妄（無明），由妄計我（人我法我），由我起見（謂我見等五利
X59n1095_p0452b23║使惑，及斷常等六十二見），由見發毒（謂貪慢等五鈍使惑），由毒造業，隨業
X59n1095_p0452b24║受報，輪轉無休。是以世尊為靜此見故，於最清淨
X59n1095_p0452c01║法界，流出正體智，從正體智，起後得智，從後得智，
X59n1095_p0452c02║起大悲心，從大悲心，現應化身，從應化身，流出諸
X59n1095_p0452c03║教，謂三歸五戒諦緣度等種種法門。雖事理偏圓，
X59n1095_p0452c04║任機而設，原其本意，皆為靜見，同成佛道。由未出
X59n1095_p0452c05║世，先建此心，及後立言，咸酬素願，拔他病本，暢我
X59n1095_p0452c06║己懷，故云必以靜見為先也。故下，次引證，文出中
X59n1095_p0452c07║論。彼偈具云：一切法空故，世間常等見，何處於何
X59n1095_p0452c08║時，誰起此諸見？此偈顯諸見本空也。又云：瞿曇大
X59n1095_p0452c09║聖主，憐愍說是法，悉斷一切見，我今稽首禮。此偈
X59n1095_p0452c10║世尊設教，令人靜見也。
X59n1095_p0452c11║然則習熏日久，取會無由。事須立敬設儀，開其信首
X59n1095_p0452c12║之法；附情約相，顯於成化之功。
X59n1095_p0452c13║教興初科中，初二句敘機迷。習之一字即是無明，
X59n1095_p0452c14║無明力故起念熏習，於本識藏成見慢種子。無始
X59n1095_p0452c15║至今經流長劫，故云日久。未遇良師不反性覺，故
X59n1095_p0452c16║曰取會。無由事下四句明設教。此即下文所立之
X59n1095_p0452c17║法。立敬者，如本起初生竝三歸等法，成立歸敬之
X59n1095_p0452c18║本也。設儀者，如佛見瓶沙王經等，示禮敬之正儀
X59n1095_p0452c19║也。由此敬儀始開物信，故曰開信首也。附情約相
X59n1095_p0452c20║者，如智論中位列敬相，附彼凡聖道俗之情，以教
X59n1095_p0452c21║道初行事須立法，用成化導之功也。是知佛慈宏
X59n1095_p0452c22║博法乳恩深，憐其著我之徒，開茲靜見之法。母胎
X59n1095_p0452c23║初降即顯化儀，道果始成便立歸法。今迴邪見使
X59n1095_p0452c24║住正流，初乃求他佛之冥加，終則歸自心之本淨，
X59n1095_p0453a01║由斯引導畢至佛乘。故知歸敬一法為入道之根
X59n1095_p0453a02║本，趣涅槃之極致也。歸敬興意大略如斯。
X59n1095_p0453a03║然後肝膽塗地，形骸摧折。知宇宙之極尊，則敬逾天
X59n1095_p0453a04║屬。（以父母生身也，報施在於一生。佛起法身也，醻遠終於累劫。或功高難賞，德深不謝，慧深益厚，非醻
X59n1095_p0453a05║所及也。）曉教義之遠大，則道越常途。（以七略被時，立身立國之政，淪歷於
X59n1095_p0453a06║三有也。八藏所宗，亡空絕有之法，畢超於九居也。）
X59n1095_p0453a07║次科初二句，顯能敬誠慇。肝膽塗地，表情之切也。
X59n1095_p0453a08║形骸摧折，節身之至也。知下四句，示所歸道大。初
X59n1095_p0453a09║二句，見佛起敬。次二句，聞法悟道。初中十方三世，
X59n1095_p0453a10║唯佛特尊，故曰宇宙極尊。天屬是父，以父比佛，佛
X59n1095_p0453a11║德更高。既知境尊，敬宜倍父，故云敬逾天屬。言宇
X59n1095_p0453a12║宙者，郭象云：天地四方曰宇，往古來今由宙。注中
X59n1095_p0453a13║前二句，明父母德淺。生我色身，功止一世。雖云恩
X59n1095_p0453a14║重，而實可酬，故云報施等。佛下二句，顯聖主德高。
X59n1095_p0453a15║起我法身，功超累劫。其恩罔極，其德難酬，故云酬
X59n1095_p0453a16║遠等。或下四句，示佛德深之相。三祇積行謂之功，
X59n1095_p0453a17║萬行所成謂之德。慧深照理，玅盡覺源，故益厚。利
X59n1095_p0453a18║物度生無極，故不賞。語出漢書蒯通說。韓信云：足
X59n1095_p0453a19║下挾不賞之功等。次下曉謂開悟。教是能詮，義即
X59n1095_p0453a20║所詮。文義所詮，意存出有，故曰遠大。因聞開悟，道
X59n1095_p0453a21║證無生，故云道越常途。道即三乘所證之道也。注
X59n1095_p0453a22║中初三句，示世法常途。後三句，明佛教遠大。初言
X59n1095_p0453a23║七略者，輯略（輯音集，即諸書總要）、兵書略、六藝略（禮樂射御書數）、諸
X59n1095_p0453a24║子略、詩賦略、術數略、方技略，斯竝立身立國之異
X59n1095_p0453b01║謀。然非出有之至道，故曰淪歷三有。次言八藏者，
X59n1095_p0453b02║三藏加雜，大小各四也。亡空有者，顯中道故。超九
X59n1095_p0453b03║居者，出三界故。九居即三界，分九地也。問：所敬三
X59n1095_p0453b04║寶，何不言僧？答：聞法開悟，誰曰非僧？
X59n1095_p0453b05║觀斯以言，則識形心兩途，事理雙軌。
X59n1095_p0453b06║總陳教意舉總要中，初科初句躡上生起。觀者詳
X59n1095_p0453b07║覧之謂，能觀在於大師。斯者指法之辭，所觀屬乎
X59n1095_p0453b08║聖教。此指前科見佛聞法，身心行事開悟正理，即
X59n1095_p0453b09║本此教以述今文，故舉大綱令知宗要。則下正舉，
X59n1095_p0453b10║初舉形心示能敬也，次舉事理明所行也。能行色
X59n1095_p0453b11║心依正二位雖曰兩途，所行事理真俗竝運，故曰
X59n1095_p0453b12║雙軌。雙二合也，軌車迹也。此四者實一部之大宗，
X59n1095_p0453b13║即唯識之正觀也。然事理兩行通能及所，若約所
X59n1095_p0453b14║行，禮佛誦經等名事福也，觀法無我等名理觀也。
X59n1095_p0453b15║若就能敬，色心二報一往配屬身事心理，此乃常
X59n1095_p0453b16║俗所談，至理而求實乖圓觀，略見下科，委如第五。
X59n1095_p0453b17║形則縛於俗習，苦陰常纏，故當折挫以歸依剖㭊。剖
X59n1095_p0453b18║㭊，觀其慢惑也。
X59n1095_p0453b19║圓配中，初科。初二句示過患。形即是身，本唯識有，
X59n1095_p0453b20║業惑所牽，故縛於俗習。報屬苦果，故苦陰常纏，報
X59n1095_p0453b21║此為實。計有我人，即遍計性。故下，次出對治。初以
X59n1095_p0453b22║事治。折挫謂息於慢情，歸依謂尊他勝境。故下文
X59n1095_p0453b23║云：謂此形儀本唯識有，迷於本習，妄見我人，故須
X59n1095_p0453b24║徵研，令行敬養，令見我身。俯仰上下，唯塵生滅，來
X59n1095_p0453c01║往屈伸，此隨俗也。剖下，次以理治。剖㭊二字，即是
X59n1095_p0453c02║觀法，觀行脩捨，故重言之。觀慢惑者，以智破障，知
X59n1095_p0453c03║身無我，即翻遍計，成無相性。下文云：重觀此身，但
X59n1095_p0453c04║塵非我，妄謂我所，能有行敬。據此一理，名通真也。
X59n1095_p0453c05║心則封於迷倒，倒在生常，故須鏡生滅以懲之。追想。
X59n1095_p0453c06║追想，知其妄著也。
X59n1095_p0453c07║次心中初二句示過，心即妄識體本真理，違真起
X59n1095_p0453c08║念謂之迷，逐念攀緣謂之倒，迷倒所纏習俗難改，
X59n1095_p0453c09║故曰生常亦遍計性。故下次出對治，初以事治，鏡
X59n1095_p0453c10║取照義，照察此心性本無念，念起成妄妄故生滅，
X59n1095_p0453c11║欲止生滅無如息念，故曰懲之，懲即止也。故下文
X59n1095_p0453c12║云真本非心，今隨心起名隨俗也。追下次以理治，
X59n1095_p0453c13║追想二字即是觀法，追即隨也，想即念也，念起即
X59n1095_p0453c14║知隨念隨覺隨捨以至無念，故重言之。知妄著者，
X59n1095_p0453c15║以智破惑惑亡念靜，即翻遍計成無相性，故下文
X59n1095_p0453c16║云知真非心名通真也。起信論云推求五陰色之
X59n1095_p0453c17║與心，六塵境界畢竟無念，以心無相十方求之終
X59n1095_p0453c18║不可得等。問：形心各有境智真俗兩分，豈曰竝觀
X59n1095_p0453c19║同成唯識？答：行布四門圓融一觀，善須思之。問：折
X59n1095_p0453c20║色求空觀法無我，教屬小乘豈通圓觀？答：如後正
X59n1095_p0453c21║觀委明。問：慢惑妄著同異如何？答：惑體是同無非
X59n1095_p0453c22║集諦，但慢相高倨故就身論，究其集因實皆心惑。
X59n1095_p0453c23║深惟四山恒逼，非念念而莫知切於身也；八倒纏綿，
X59n1095_p0453c24║非新新而不曉節於心也。
X59n1095_p0454a01║徵推中，初科初三句警身，八下三句警心。竝以初
X59n1095_p0454a02║句示過患，次句勸對治，後句結囑。四山即生老病
X59n1095_p0454a03║死。涅槃經云：我昔告波斯匿王云：大王！有親信人
X59n1095_p0454a04║從四方來，各作是言：有四大山從四方來，欲害人
X59n1095_p0454a05║民。王若聞者，當設何計？乃至我說。即是生老病死。
X59n1095_p0454a06║常來切人等八倒，即凡夫二乘各具四倒，二四合
X59n1095_p0454a07║言故曰八也。以凡夫外道於心計常、於受計樂、於
X59n1095_p0454a08║法計我、於身計淨，是謂無常計常等為四倒也。故
X59n1095_p0454a09║佛以四念處觀治之，謂觀心無常、觀受是苦、觀法
X59n1095_p0454a10║無我、觀身不淨。二乘之人執此為極，佛於最後了
X59n1095_p0454a11║義教中顯以四德令成佛道，則知法身不滅是為
X59n1095_p0454a12║真常，涅槃寂靜是為真樂，身心不二是為真我，本
X59n1095_p0454a13║性無垢是為真淨。方顯二乘常計無常猶屬四倒。
X59n1095_p0454a14║非字義當為不，念念新新竝目觀行。切謂激切，節
X59n1095_p0454a15║謂誡勵。
X59n1095_p0454a16║所以剖㭊靜於慢惑，非愛斷者所欣；追想厭於妄著，
X59n1095_p0454a17║是異生者所背。
X59n1095_p0454a18║次中，初二句重示身觀，顯非外道所行；後二句重
X59n1095_p0454a19║示心觀，顯非凡愚所樂。愛斷乃外道之計，異生即
X59n1095_p0454a20║凡夫之性。外道計於我宰多起憍慢，今既靜慢故
X59n1095_p0454a21║非所忻；凡夫封於情見多生妄著，今既厭著故是
X59n1095_p0454a22║所背。又可凡夫外道映互其人，非忻是背左右其
X59n1095_p0454a23║言。
X59n1095_p0454a24║固當撫攬誠教，以法糺徵，則生身不徒委於下塵，無
X59n1095_p0454b01║識不徒生於上趣矣。
X59n1095_p0454b02║示勸攬教中，攬誠教者，發正解故。以法徵者，起正
X59n1095_p0454b03║行故。糺，督責也。徵，證明也。則下，示功益。初句有智
X59n1095_p0454b04║脩敬，則不虗喪人身。次句無智不脩，則不空生上
X59n1095_p0454b05║界下塵惡道也。喻出涅槃，文如下引。無識，謂無出
X59n1095_p0454b06║道之智識也。
X59n1095_p0454b07║敢序斯致，引文證之。
X59n1095_p0454b08║小乘論云：敬者，以慚為體也。由我德薄，前境尊高，故
X59n1095_p0454b09║行敬也。今反無慚不恥，深可笑也。大乘論云：由信及
X59n1095_p0454b10║智，故敬於彼。信故非邪，智故興敬。
X59n1095_p0454b11║引文明敬，本初科初。小論通標，義該諸部。初句標
X59n1095_p0454b12║定；由下，示意。然諸小論未見明出敬體之文，唯心
X59n1095_p0454b13║所法中慚之一法。意云：於有德，其心謙下，崇重賢
X59n1095_p0454b14║善為性。即是此中前境尊高之義。推敬由慚，慚即
X59n1095_p0454b15║敬體。今下，反責。大乘論者，亦是通指，不具引文。準
X59n1095_p0454b16║百法等論，善十一中有信一法，別境之五中則有
X59n1095_p0454b17║勝解。勝解即智，二皆心所。彼疏釋云：何者為信？謂
X59n1095_p0454b18║於實德深忍樂欲，心淨為性。信有三種：一、種實有，
X59n1095_p0454b19║謂於諸法實事、理中深信、忍故；二、信有德，謂於三
X59n1095_p0454b20║寶真淨德中深信、樂故；三、信有能，謂於一切世、出
X59n1095_p0454b21║世善深信有力，能得成就。又云：忍謂勝解。此即信
X59n1095_p0454b22║因。信下，反釋，如涅槃中信、智相資。文如下，引證。
X59n1095_p0454b23║故引誠教信智及慚敬之本矣。
X59n1095_p0454b24║本起經曰：佛初誕降，周行十方，舉手指天地曰：天上
X59n1095_p0454c01║天下，唯我獨尊。（以時俗所重九十六部，號為大聖人天師也。為絕邪歸正，故示此相。唯佛
X59n1095_p0454c02║獨尊，餘皆邪道。既曰尊嚴，歸依弘護，非信敬之不成。）三界皆苦，無可樂者。（三界眾生，
X59n1095_p0454c03║三苦交集，無思厭背，貪附更深。故立此言，令興厭離。有厭苦身，令思苦本。觀達業惑，深是苦因。不沒諸見，便得
X59n1095_p0454c04║解脫。餘則以苦捨苦，長淪苦中。）
X59n1095_p0454c05║教興。初段信首宗本中，初科初經中，文有兩段，義
X59n1095_p0454c06║如注顯。初段注中，初示邪師。九十六部者，多論云：
X59n1095_p0454c07║六師各有十五弟子，師資合論有九十六。為下，示
X59n1095_p0454c08║正寶。既下，結顯。次段注中，文有四節：初、示眾生著
X59n1095_p0454c09║苦。三界眾生總該六趣三苦，謂苦苦（五陰有漏）、行苦（四相
X59n1095_p0454c10║遷流）、壞苦（樂盡苦至）。故下，二、明佛示言教，即三界皆苦之
X59n1095_p0454c11║語。有下，三、明因教。開悟苦身即是苦諦，苦本惑業
X59n1095_p0454c12║即是集諦，厭思觀達即脩道諦，便得解脫即證滅
X59n1095_p0454c13║諦。是則世尊為信而興教，眾生由信而致敬。信敬
X59n1095_p0454c14║既成，諸見則息，靜見之旨於茲顯矣。餘下，四、示邪
X59n1095_p0454c15║法增生。如諸外道炙身臥棘，苦行節脩，雖受勤勞，
X59n1095_p0454c16║終無出離。法華經云：深入諸邪見，以苦欲捨苦，乃
X59n1095_p0454c17║墜於三惡道等。
X59n1095_p0454c18║此之一經，成歸敬之本也，定信守之宗也。理須依憑
X59n1095_p0454c19║託附，以登高原之趣也。
X59n1095_p0454c20║次科。初正結。由佛初生，示此勝相，故為敬本。決邪
X59n1095_p0454c21║歸正，故為信宗。有本作守，非。次理下，勸信。高遠之
X59n1095_p0454c22║趣，即三乘聖道也。
X59n1095_p0454c23║故論云：歸依者，迴轉之語也。由昔背正從邪流蕩生
X59n1095_p0454c24║趣，今佛出世興言極尊，遂即迴彼邪心轉從正道故
X59n1095_p0455a01║也。
X59n1095_p0455a02║三中，初科。因上絕邪歸正，故引多論以示歸意。初
X59n1095_p0455a03║舉論文。由下，示意。初示隨流義。棄捨三寶曰背正，
X59n1095_p0455a04║隨順魔外曰從邪，由此沈迷還淪苦海，故曰流蕩
X59n1095_p0455a05║生趣也。今下，明迴轉義，反上可知。興言極尊者，指
X59n1095_p0455a06║上經中之語也。
X59n1095_p0455a07║於是乃立歸法，有五等之差，始於背俗之初，終於入
X59n1095_p0455a08║道之極，皆歸三寶，以為心師之迹也。所歸極矣，所為
X59n1095_p0455a09║大矣（謂初以身從，終除心惑故也）。
X59n1095_p0455a10║次立法中言五等者，準母論云：翻邪三歸、五戒三
X59n1095_p0455a11║歸、八戒三歸、十戒三歸、具戒三歸。文舉前後，意含
X59n1095_p0455a12║中間。由八年已前三歸言下，即發具戒，故得通言
X59n1095_p0455a13║皆歸三寶。心師。薩婆多云：我教謂心師也，他教謂
X59n1095_p0455a14║師心也。所師極者，佛最尊故；所為大者，除心惑故。
X59n1095_p0455a15║然經明勝相，乃初降誕之法儀；論示正歸，即始成
X59n1095_p0455a16║道之鴻範。無非本始，皆定信宗。
X59n1095_p0455a17║安得傲然，情無懾憚。況復加以謗訕，流言通俗，自沈
X59n1095_p0455a18║苦海，出濟無期。重使身心惡習，念念逾增；亦使威儀
X59n1095_p0455a19║失節，時時結業。覆器之喻，塵露於目前；捕鼠之誣，頻
X59n1095_p0455a20║繁於胸臆。可不誡歟！可不誡歟！
X59n1095_p0455a21║三科中為三：初四句過通三業：初句身業，次句心
X59n1095_p0455a22║業懾（之涉反，心伏也），後二句口業，對其道俗自出過患污
X59n1095_p0455a23║彼淨心。自下次六句重資三道：初二句報道，次二
X59n1095_p0455a24║句增長惡習即煩惱道，後二句破壞威儀即是業
X59n1095_p0455b01║道。覆下三引喻伸誡。初喻智論第十五云：佛子羅
X59n1095_p0455b02║云其年幼稚未知慎口，人來問之：世尊在否？詭言：
X59n1095_p0455b03║不在。若不在時詭言：佛在。有人白佛，佛語羅云：澡
X59n1095_p0455b04║盤取水與吾洗足。洗已語言：覆此澡盤。如勅即覆，
X59n1095_p0455b05║佛言：以水注之。注已問言：水入中否？答言：不入。佛
X59n1095_p0455b06║語羅云：無慚愧人妄語覆心，道法不入亦復如是。
X59n1095_p0455b07║次喻佛藏經云：佛告舍利弗：譬如蝙蝠欲捕鳥時
X59n1095_p0455b08║則入穴為鼠，欲捕鼠時則飛空為鳥，而實無有鳥
X59n1095_p0455b09║鼠之用，其身臭穢但樂暗暝。破戒比丘亦復如是。
X59n1095_p0455b10║論以覆器喻不納法，合今憍慢不敬過，由不聞法
X59n1095_p0455b11║故。經以鳥鼠喻破戒，合今三業失儀，義同破戒。塵
X59n1095_p0455b12║露謂過狀顯也。頻繁謂此徒多也。目前胸臆皆言
X59n1095_p0455b13║可見。
X59n1095_p0455b14║又依佛見瓶沙王經曰：如來於伽耶山成道，度迦葉
X59n1095_p0455b15║已，念瓶沙王昔有先請，將諸徒眾往赴彼國。王及士
X59n1095_p0455b16║眾并沙門（或云桑門、沙門那者，竝是天竺道士之佳號，俗中之常目，亦是彼國脩淨行者。此云
X59n1095_p0455b17║淨志，以義目之），初聞佛至，皆悉遠迎，未知禮敬。或有禮足而
X59n1095_p0455b18║坐者，或舉手問訊而坐者，或稱姓名，或叉手合掌，或
X59n1095_p0455b19║默然而坐者，皆疑迦葉是宿舊師，今從佛來，未知誰
X59n1095_p0455b20║為所依者。迦葉知已，欲決眾疑，升空而下，禮敬佛足，
X59n1095_p0455b21║以手摩捫，以口嗚之，自云：佛是我師，我為佛之弟子。
X59n1095_p0455b22║又持扇在佛後搖之。
X59n1095_p0455b23║敬儀萌兆中，初經示正儀，文有六節：初成道度人，
X59n1095_p0455b24║二念下念赴王請，三王下王眾遠迎，四未下各伸
X59n1095_p0455c01║禮敬，五皆下覩相生疑，六迦下決疑示敬。伽耶亦
X59n1095_p0455c02║云耆闍崛，此云靈岳。迦葉此云飲光，即鬱鞞羅等
X59n1095_p0455c03║三迦葉也。瓶沙即頻婆娑羅，此云最堅。由此國王
X59n1095_p0455c04║先有期約，今既成佛故思往赴。注中沙門目於外
X59n1095_p0455c05║道未知所依者，以迦葉兄弟佛未出時為眾師傅，
X59n1095_p0455c06║今從佛來師資未決，故眾懷疑。
X59n1095_p0455c07║此第二經，明禮敬正儀之萌兆也。
X59n1095_p0455c08║結示中言萌兆者，謂此敬儀最初立故。
X59n1095_p0455c09║文中不足有者，言之手摩口嗚者，愛重之極，不能已
X59n1095_p0455c10║已也。遠敬在於所卑，故始於足。自餘稱名顯相，使疑
X59n1095_p0455c11║者決之，非正敬也。
X59n1095_p0455c12║點解中言不足者，正儀極多，非止手摩口嗚而已，
X59n1095_p0455c13║且據此經有者言之爾。稱名即自言佛是我師，顯
X59n1095_p0455c14║相即搖扇等，此但決疑，義非正敬，則顯禮足等相
X59n1095_p0455c15║是正儀也。
X59n1095_p0455c16║智度論云：外道是他法故，來則自坐。白衣如客法故，
X59n1095_p0455c17║命之令坐。一切出家五眾，身心屬佛，故立不坐。若得
X59n1095_p0455c18║道羅漢，如舍利弗等，皆坐聽法。三果已下，竝不聽坐。
X59n1095_p0455c19║以所作未辦，結賊未破故。
X59n1095_p0455c20║位列敬相中，初引論文，其相有五：初、是外道；二、是
X59n1095_p0455c21║白衣；三、即出家凡夫五眾；四、是無學；五、是學人。坐
X59n1095_p0455c22║立之相，在文易了。言外道者，俱舍云：學乖諦理，隨
X59n1095_p0455c23║自妄情，不反內覺，故稱外道。所作未辦者，諦理未
X59n1095_p0455c24║精故。結賊未破者，細惑猶在故。
X59n1095_p0456a01║此第三文，明位列敬相也。
X59n1095_p0456a02║今有安坐像前，情無敬讓，可謂無事受罪，枉壞身心。
X59n1095_p0456a03║如上三果尚立，況下凡乎？像立而坐，彌是不敬，比今
X59n1095_p0456a04║君父，可以例諸。故知遶旋行立，為敬故行，安得長傲，
X59n1095_p0456a05║禮懺獲罪？
X59n1095_p0456a06║誡勸。初科為四：初、正伸誡約；二、如下，以聖況凡；三、
X59n1095_p0456a07║比下，以俗例道；四、故下，顯正抑非。行字，音杭。
X59n1095_p0456a08║此言易矣，臨機難哉！常志在心，努力制抑，方可改革。
X59n1095_p0456a09║不爾，雖讀不救。常習思之惟之。
X59n1095_p0456a10║勸行中，初二句言易行難常，下二句正勸。不下，有
X59n1095_p0456a11║言無行，空說無益。
X59n1095_p0456a12║故增一阿含經云：無恭敬心於佛者，當生龍蛇中。以
X59n1095_p0456a13║過去從中來，今猶無敬，多睡癡等，斯為良證。
X59n1095_p0456a14║引證中，初將因驗果；合墮龍蛇以下，以果推因，猶
X59n1095_p0456a15║承故習。
X59n1095_p0456a16║大悲經云：佛過去時，行菩薩道，見三寶、舍利、塔像、師
X59n1095_p0456a17║僧、父母、耆年、善友、外道、諸仙、沙門、婆羅門，無不傾側，
X59n1095_p0456a18║謙下敬讓。由是報故，成佛已來，山林人畜，無不傾側，
X59n1095_p0456a19║禮敬於佛。
X59n1095_p0456a20║致敬因本中，初科。初示因行。過去時則該攝三祇，
X59n1095_p0456a21║菩薩道則統收萬行。見下，局就敬論，是今本意。所
X59n1095_p0456a22║敬之境，無論道俗，不簡冤親，如常不輕，其事可證。
X59n1095_p0456a23║由下，次示果德。報即酬因義也。傾側謂傾動側讓
X59n1095_p0456a24║也。
X59n1095_p0456b01║此第四文，明致敬之因本也。
X59n1095_p0456b02║如俗禮云無不敬，儼若思，安定詞傲不可長，欲不可
X59n1095_p0456b03║縱，志不可滿是也。
X59n1095_p0456b04║類顯中文出禮記，初句正合今文，餘竝因引。儼若
X59n1095_p0456b05║思，謂心有所主。安定詞，謂口不妄言。傲不可長，則
X59n1095_p0456b06║誡其憍倨。欲不可縱，則抑其耽荒。志不可滿，則懲
X59n1095_p0456b07║其自伐。
X59n1095_p0456b08║依經律論，明立敬儀。
X59n1095_p0456b09║因明相敬中，初科。經論未詳何文，律即四分，存亡
X59n1095_p0456b10║敬相，竝如下引。
X59n1095_p0456b11║佛告比丘：汝等共相恭敬迎逆問訊，從何為始？比丘
X59n1095_p0456b12║白佛：各言其志，或云大姓貴族者，或云神智高達者，
X59n1095_p0456b13║或云佛所宗親者，或云道登聖果者，以事舉之。佛言：
X59n1095_p0456b14║汝等所言，皆是長慢無可觀者，應隨順法訓流布於
X59n1095_p0456b15║世，於我法律更相恭敬，佛法可得流布。
X59n1095_p0456b16║別示中。初律示。初科中。四分房舍犍度云：佛從王
X59n1095_p0456b17║舍城與諸比丘人間遊行，詣毗舍離，而六羣先往
X59n1095_p0456b18║取房舍，與和尚親厚等。時舍利弗、大目連後至，不
X59n1095_p0456b19║得房，臥埵上，因集眾訶誡已：汝謂誰當受第一房、
X59n1095_p0456b20║第一水、第一食？弟子白佛，各言其志，如文所云。大
X59n1095_p0456b21║姓貴族者，恃豪勢故。神智高達者，矜智能故。佛所
X59n1095_p0456b22║宗親者，倚親厚故。佛下，總責所答乖理。應下，佛示
X59n1095_p0456b23║慈誨，令遵法則。禮讓不虧，則三寶可久。
X59n1095_p0456b24║敬儀有四：道不禮俗，一也；僧不禮尼，二也；守戒者不
X59n1095_p0456c01║禮犯戒者，三也；前受戒者不禮後受戒者，四也。自餘
X59n1095_p0456c02║五眾，存亡乃殊，皆約年夏次第而設敬也。
X59n1095_p0456c03║示敬儀中文列四種，其相可知。自餘等者，上通道
X59n1095_p0456c04║俗，今據出家，故言五眾。存則各相恭敬，亡則設禮
X59n1095_p0456c05║塔像，具有法儀，竝如律鈔。
X59n1095_p0456c06║因引古事，昔有鵽鳥、獼猴、大象，同在一林，以為朋友，
X59n1095_p0456c07║乃相謂曰：先生宿舊，禮應供養，如何同住，不識禮敬？
X59n1095_p0456c08║象云：我見此樹，生齊吾腹。猴言：我曾蹲地，手挽樹頭。
X59n1095_p0456c09║鳥言：我於遠林，食此樹子，墮出而生，我應最長。即時
X59n1095_p0456c10║大象，背負獼猴，鳥在猴上，周徧而行。仍說偈云：有敬
X59n1095_p0456c11║長老者，是人能護法，現世得名譽，將來生善道。於是
X59n1095_p0456c12║人皆効之，悉行禮敬。諸有智人，以喻取解。
X59n1095_p0456c13║三科亦出四分，智論亦同。初示三畜共林，表同義
X59n1095_p0456c14║聚。乃下，評章禮儀，合識尊卑。象下，各述元由，使知
X59n1095_p0456c15║前後。諸下，結告。
X59n1095_p0456c16║經云：恭敬於塔廟，謙下諸比丘，遠離自高心，常思惟
X59n1095_p0456c17║智慧。又云：若有智慧，則無貪著。今貪慢而著隨，則其
X59n1095_p0456c18║愚不可及也。
X59n1095_p0456c19║二中，初引二經皆遣慢著。初是法華，初句奉佛塔
X59n1095_p0456c20║廟，次句同輩相遵，三句以恭去慢，四句以智遣著。
X59n1095_p0456c21║次即遺教。今下，伸誡。既有我慢，則貪著隨之。愚不
X59n1095_p0456c22║可及，文出論語，借責愚人不用彼意，謂愚而貪慢，
X59n1095_p0456c23║誨不可及也。
X59n1095_p0456c24║濟時護法篇第二（謂護持濟物，非三寶而不隆）。
X59n1095_p0457a01║釋濟時護法篇。篇名中，濟謂濟慧，時謂時機。以三
X59n1095_p0457a02║寶為能濟，時機為所濟，故曰濟時。又以時機為能
X59n1095_p0457a03║敬，三寶為所敬，能所相濟，上下遵行，則法流長劫，
X59n1095_p0457a04║故曰護法。注中，上句示篇名，下句顯篇意。
X59n1095_p0457a05║序曰：夫以立像表真，恒俗𢑱訓，寄指筌月，出道常規。
X59n1095_p0457a06║本文初科。此篇廣明四種三寶，理體冥寂，非相莫
X59n1095_p0457a07║顯，故於篇首，略敘大猷。上二句，約儒教明。如國家
X59n1095_p0457a08║宗廟，設像奉先，事載儒經，故云恒俗𢑱訓。𢑱，常也。
X59n1095_p0457a09║下二句，約釋教明。圓覺經云：脩多羅教，如標月指，
X59n1095_p0457a10║喻出內典。故曰出道常規。
X59n1095_p0457a11║但以妄想倒情，相㳂固習，無思悛革，隨業漂淪。是以
X59n1095_p0457a12║經言：為善若登，清升若爪之土；為惡若崩，沈滯如下
X59n1095_p0457a13║之地。此言在斯，誠為極誡。
X59n1095_p0457a14║發起元由中，初科。初四句將立後法，先敘迷情，欲
X59n1095_p0457a15║顯三寶為茲而設。妄想是惑，倒情是見，即是下文
X59n1095_p0457a16║見愛煩惱。妄想綿續，謂之相㳂。我見鏗然，謂之固
X59n1095_p0457a17║習。無思悛革者，不能反流故。隨業漂淪者，甘受輪
X59n1095_p0457a18║回故。又初句起妄本，次句潤妄業，三句執妄情，四
X59n1095_p0457a19║句受妄果。是下，次引經伸誡。然為善若登之語，本
X59n1095_p0457a20║出書傳，加漢書張紘與子書云：從善若登，從惡若
X59n1095_p0457a21║崩。今與經喻合而用之。喻文出涅槃，彼云：爾時世
X59n1095_p0457a22║尊取地少土置之爪上，告迦葉言：是土多耶？十方
X59n1095_p0457a23║世界土地多乎？迦葉菩薩白佛言：世尊！爪上土者，
X59n1095_p0457a24║不比十方所有土也。善男子！有人捨身還得人身，
X59n1095_p0457b01║捨三惡身得受人身，諸根完具生於中國，具足正
X59n1095_p0457b02║信脩習正道已得解脫，得解脫已能得涅槃，如爪
X59n1095_p0457b03║上土。捨人身已得三惡身，乃至不得解脫常樂涅
X59n1095_p0457b04║槃，如十方世界所有土也。此下，伸誡。
X59n1095_p0457b05║何以知耶？但以慢山上聳，俯視於人物；我室四蒙，包
X59n1095_p0457b06║藏於見愛。慢無納法之實，經明覆器之賓；我有懷著
X59n1095_p0457b07║之功，論顯納烟之義。器仰無思不服，有服必拔慢根；
X59n1095_p0457b08║室壞便歸太虗，見愛安形無地。理例然也。背此非凡，
X59n1095_p0457b09║所行情事得也；乖斯是聖，遊履適化然也。
X59n1095_p0457b10║次中，初句徵。謂何以得知妄習難改耶？但下，釋。文
X59n1095_p0457b11║有三節：初八句，執妄致迷；器下五句，翻迷顯悟；背
X59n1095_p0457b12║下四句，總約迷悟以格凡情。初中，初四句示過本，
X59n1095_p0457b13║即我慢、二惑。慢有三種：我慢、邪慢、增長慢，即五鈍
X59n1095_p0457b14║之一使也。由慢自大，故上聳如山；陵懱於他，故俯
X59n1095_p0457b15║視人物。我有二種：人我、法我。主宰為義，即五利之
X59n1095_p0457b16║總相也。能藏見愛，喻之於室；迷執不通，喻若四蒙。
X59n1095_p0457b17║見謂見惑，八十八使見所斷故；愛即脩惑，八十一
X59n1095_p0457b18║品脩所斷故。是則我室為能藏，見愛為所藏。故事
X59n1095_p0457b19║鈔云三毒所起，我心為本是也。後四句顯過失。慢
X59n1095_p0457b20║有自高之失，故不受道法，喻覆器也；我有懷著之
X59n1095_p0457b21║失，能藏見愛，喻納烟也。文言論顯，未詳所出。（舊記引智
X59n1095_p0457b22║論云：牧牛人問佛：幾法成就，能令牛羣番息？佛言：有十一法。乃至第五云：知作烟者，除諸蚊䖟。牛遙見烟，
X59n1095_p0457b23║則來趣向屋舍。比丘亦爾，如所聞而說，除諸結使蚊䖟，以說法烟引眾生入無我實相空舍，恐不合文意）。
X59n1095_p0457b24║又解：我有懷著，懷著有二：若著惡法能成妄業還
X59n1095_p0457c01║資我本，此著有過意如前解；若著善法引生理觀，
X59n1095_p0457c02║觀成遣著反能害我，此著有功分堪資道。若作此
X59n1095_p0457c03║釋，即此二句亦是顯悟，却引智論燒烟之喻方順
X59n1095_p0457c04║文意。次中上二句翻慢山過，謂器仰有納水之功，
X59n1095_p0457c05║合顯慢傾能受教法。下二句翻我室過，謂室壞有
X59n1095_p0457c06║散烟之用，合顯我空則見愛不存。理下一句結云
X59n1095_p0457c07║理謂道理，文以喻顯故曰例然。三中背與乖字皆
X59n1095_p0457c08║目能治之觀，即是器仰室壞也。此與斯字竝指所
X59n1095_p0457c09║治之惑，即是我室慢山。以我慢順迷、觀智順悟，以
X59n1095_p0457c10║悟反迷，故曰背此乖斯。非凡所行是聖遊履，文綺
X59n1095_p0457c11║交映翻對可知。情事得者，情即凡夫之心，事謂所
X59n1095_p0457c12║脩之行。言此理觀雖非凡行，今以凡心對事起脩，
X59n1095_p0457c13║冥符正觀有所悟入，故曰得也。適化然者，受教法故。
X59n1095_p0457c14║然則封迷長劫，佛世有退席之人；不識分量，季俗豐
X59n1095_p0457c15║輕生之士。此竝不思之徒也。
X59n1095_p0457c16║三中，然字印可上文，義當如是；則字評量後事，意
X59n1095_p0457c17║謂未然。故引不思之徒，以彰難化之理。初示久迷。
X59n1095_p0457c18║法華經云：汝既三請，豈得不說？汝今諦聽，當為汝
X59n1095_p0457c19║說。說是語時，會中五千人等，禮佛而退。此輩罪根
X59n1095_p0457c20║深重等，豈非執著我慢，長劫難清？佛世尚然，況今
X59n1095_p0457c21║末濁？不下，示輕信。大師云：冒染大度，罪福本空等。
X59n1095_p0457c22║此竝不思之徒也。
X59n1095_p0457c23║當知我身屬於他緣，冥冥不知來處。我神屬於惑業，
X59n1095_p0457c24║忽忽莫測何心。經云：命如風中燈，不知滅時節。今日
X59n1095_p0458a01║復明日，不覺死時至。冥冥隨業緣，不知生何道。此至
X59n1095_p0458a02║言也。乾豆莫干其慮，吁可悲哉。
X59n1095_p0458a03║四中，初四句牒二報以示妄，令息妄以從理。當知
X59n1095_p0458a04║二字，即警誡之辭。身是色陰，四大緣假，故屬他緣；
X59n1095_p0458a05║不了集因，故不知來處。圓覺經云：我今此身，四大
X59n1095_p0458a06║和合，乃至四緣假合，妄有六根等。神即是識，識含
X59n1095_p0458a07║種子。由種起毒，即煩惱道；由惑起業，即是業道。忽
X59n1095_p0458a08║即是念，念通善惡。三性難均，故曰莫測。何心經下，
X59n1095_p0458a09║次引文證，出坐禪三昧。經具云：今日營此業，明日
X59n1095_p0458a10║造彼事，樂著不觀苦，不覺死賊至。又云：誰能知死
X59n1095_p0458a11║時，所趣從何道？譬如風中燈，不知滅時節。文究往
X59n1095_p0458a12║因，云不知來；經推來報，云不知去。此下三句，指經
X59n1095_p0458a13║伸誡。乾豆是喻，事出涅槃。彼云：譬如豌豆，乾時錐
X59n1095_p0458a14║刺，終不可著。煩惱堅硬，亦復如是。莫于其慮是法
X59n1095_p0458a15║說，于猶涉也，慮即是心。謂煩惱堅固，道化不入于
X59n1095_p0458a16║心，合上乾豆，錐刺不入。
X59n1095_p0458a17║且自等智有三，我同牛羊之智，出道唯一。牛羊異我，
X59n1095_p0458a18║非倫人道。道緣不行，還同畜獸。獸道報重，頑厚非其
X59n1095_p0458a19║所聞。
X59n1095_p0458a20║五中初科。初二句總示。等智有三者，涅槃經云：一
X59n1095_p0458a21║切眾生於三法中皆有等智，謂婬慾、飲食、恐怖。次
X59n1095_p0458a22║二句別示。人中有出道智，異於牛羊故曰非倫。人
X59n1095_p0458a23║下責勸。初示人道是脩道緣，今若不脩自同畜獸。
X59n1095_p0458a24║獸下次示畜生無出道智。受形鄙穢故云報重，煩
X59n1095_p0458b01║惱濁鈍故云頑厚。頑即癡也，癡因偏重多墮畜
X59n1095_p0458b02║生。
X59n1095_p0458b03║今既形有輕清，識心機舉，猒勞生於往劫，欣解網於
X59n1095_p0458b04║將來。固當立像表儀，傾塵聚而頂禮；寄緣引領，蕩煩
X59n1095_p0458b05║累於新心。是則情異牛羊，乘明智而弘道；身如木石，
X59n1095_p0458b06║假彫琢而成器。可不然乎！可不然乎！鼠入角而至窮，
X59n1095_p0458b07║更知何趣；名引言而顯實，理極於斯。況復五滓交橫，
X59n1095_p0458b08║四山常逼，而能安忍於時事，還是昏昏之所媚乎！
X59n1095_p0458b09║次中，初約報䇿脩。形輕清者，異報重故。心機舉者，
X59n1095_p0458b10║異頑厚故。機謂圓轉，舉謂超越。慨昔輪回故須猒
X59n1095_p0458b11║往，期後樂報故須脩來。固下示其脩法。立像謂陳
X59n1095_p0458b12║其所敬，寄緣謂托其脩法，傾塵謂折挫報形，蕩累
X59n1095_p0458b13║謂清澄心惑。是下結益。鼠下伸誡勸，有三：初約喻
X59n1095_p0458b14║勸。事出諺語，事淺意深故引為誡。名下舉文勸。引
X59n1095_p0458b15║文用意志在遵行，名引寫倒合作引名。況下舉時
X59n1095_p0458b16║勸。五滓即五濁也。四山如上所引。而下二句反責
X59n1095_p0458b17║安忍時事。順故業也。昏即迷時。媚猶惑也。
X59n1095_p0458b18║所以大聖知時，通化陶誘。立正三寶，導濁識之所歸；
X59n1095_p0458b19║開明四印，示迷生之不昧。固得住法萬載，功由歸敬
X59n1095_p0458b20║之勳；神升四天，諒藉傳揚之力。廣如慈經所出，豈虗
X59n1095_p0458b21║搆哉！
X59n1095_p0458b22║立寶彰益中，初科。初六句示佛立教法。大聖是佛，
X59n1095_p0458b23║通合作適，謂順機也。陶謂陶甄，誘即接誘。正三寶
X59n1095_p0458b24║者，簡邪師故。導濁識者，引初機故。四印即十誦四
X59n1095_p0458c01║墨印。彼第五十八云：佛何故說四墨印？答：欲說真
X59n1095_p0458c02║實法故，來世比丘當了了知是佛說、非佛說等。廣
X59n1095_p0458c03║文如彼。墨即文句，印謂證明。由教印心，不生謬解，
X59n1095_p0458c04║故云不昧。固下，次示功益。初則住法益，神下得報
X59n1095_p0458c05║益。歸敬傳揚，文雖單舉，義實兼收。慈經即彌勒上
X59n1095_p0458c06║生經，文如後引。
X59n1095_p0458c07║今此之述，本被後進之初心；曲授稱功，體非前良之
X59n1095_p0458c08║早慮。固須叮嚀指掌，鋪覼相狀，識三寶有數種之權
X59n1095_p0458c09║謀，解七眾無貳師之希向。言唯質露，意在脩行，想有
X59n1095_p0458c10║識者，知無繁於翰墨。故佛言：吾言不在綺飾，令人受
X59n1095_p0458c11║解為要。敢附斯轍，筆記序云。
X59n1095_p0458c12║述作中。初科欲立四種三寶，恐謂繁廣，故先示之。
X59n1095_p0458c13║既被初心，故須委曲。前良立教，多被利根，文體簡
X59n1095_p0458c14║約，故非所比。早猶先也。慮即是心。覼（落戈反，覼縷也）數種，
X59n1095_p0458c15║如下所示四種之相。權謀謂權巧謀略。言七眾者，
X59n1095_p0458c16║通收道俗，同崇正寶，故無異向。而言解者，開導之
X59n1095_p0458c17║謂。言下，示文體。故下，引文證。敢下，依法陳情，取信
X59n1095_p0458c18║於後。
X59n1095_p0458c19║今於此篇顯三寶相，相隨見起，隨機四位：初謂一體，
X59n1095_p0458c20║二謂緣理，三謂化相，四謂住持，各有名相。
X59n1095_p0458c21║三寶相狀中，初科初四句總敘，初下別列。言隨見
X59n1095_p0458c22║者，見即機見，機分大小迷悟之殊，見亦隱顯有無
X59n1095_p0458c23║之異，故此三寶隨見而興。約其性具，迷悟本然，故
X59n1095_p0458c24║說一體。簡迷存悟，獨顯法身，故有理體。眾生有見，
X59n1095_p0459a01║佛因佛即，隨緣出現，故有化相。濁機障重，不及化
X59n1095_p0459a02║源，薄有餘資，堪承遺像，故立住持。約時為言，一體、
X59n1095_p0459a03║理體三時同有，化相唯局佛世，住持義通初後。就
X59n1095_p0459a04║人為言，一體凡聖同具，理體唯在聖人，化相住持
X59n1095_p0459a05║凡聖同見。據教為言，一體唯局大乘，餘三義通大
X59n1095_p0459a06║小。隨其經教所說異故，隨機之義於焉著矣。
X59n1095_p0459a07║初言一體三寶者。
X59n1095_p0459a08║一，是非二之名。體，謂本識之謂。
X59n1095_p0459a09║一體釋名中，一體之名，文雖自釋，及解非二，古說
X59n1095_p0459a10║多差。今釋此文，略存三義：一、簡相釋。體雖是一，約
X59n1095_p0459a11║相分三，恐謂隨相亦有三體，故此簡之，云非二也。
X59n1095_p0459a12║戒本疏云：今了法本，理實無三（云云）。二、遣數釋。隨
X59n1095_p0459a13║俗談數，一是數始，從一至二，以及百千。今此一體，
X59n1095_p0459a14║孤然獨立，本無對待，強借一名，以詮自性。恐聞此
X59n1095_p0459a15║一，謂同諸數，於一體外，有二可對，故此遣之，云非
X59n1095_p0459a16║二也。故古德云：借一遣二，即其意也。三、顯實釋。一
X59n1095_p0459a17║是心真，諸法中實，一實之外，餘則非真，故云非二。
X59n1095_p0459a18║二既是非，即顯一實。故大師云：諸法本無，實唯有
X59n1095_p0459a19║識（云云）。言本識者，梵語阿棃耶，或云阿賴耶，此翻
X59n1095_p0459a20║為藏，或翻無沒，謂能藏種子，任持不失故。而言本
X59n1095_p0459a21║者，本即體義，染淨因果，依之生故。問：心體、本識，同
X59n1095_p0459a22║異如何？答：心體就性而彰名，本識從相而立稱，一
X59n1095_p0459a23║理一事，其異可知。若爾，戒疏體是心體，此文體是
X59n1095_p0459a24║本識，既曰妄真，文何偏舉？答：名假言詮，言不竝立；
X59n1095_p0459b01║名詮自性，表顯不同。識既從相以得名，故須從相
X59n1095_p0459b02║以解義。統論正理，則真俗圓收；言本識，則妄徹真
X59n1095_p0459b03║源；舉心體，則真該妄末。由茲圓具，故得互標。況下
X59n1095_p0459b04║釋文，明言心體，好思正理，切勿迷名。
X59n1095_p0459b05║但以無始心體，性淨如空，妄想客塵，封迷隨染，致使
X59n1095_p0459b06║相從至于今日，經生歷死，無由猒曉。
X59n1095_p0459b07║示體中，初科初二句示心體。心即八識，體是真如，
X59n1095_p0459b08║即相之體。自性清淨，故曰性淨。不同餘空，治之令
X59n1095_p0459b09║淨。佛性論云：清淨有二：一者因中無染清淨，二者
X59n1095_p0459b10║果上無垢清淨。一體在因，即無染清淨。虗空是喻，
X59n1095_p0459b11║以具周遍不動等義，故此比焉。然空但頑虗，性有
X59n1095_p0459b12║神解，故非喻所及。即戒疏云：本來無染。業疏云：要
X59n1095_p0459b13║識心本是大乘理，其體清淨，玅用虗通。正觀文云：
X59n1095_p0459b14║觀察自心，自性清淨，非空非有，非染非淨等。是知
X59n1095_p0459b15║心體本識，體相圓融。多見有人，纔聞唯識，便云事
X59n1095_p0459b16║觀，輒隨己見，排斥祖乘，引悞後昆，輕毀先德。勉咨
X59n1095_p0459b17║來哲，熟覽斯文。則知上以本識標名，下以淨心釋
X59n1095_p0459b18║體。性相圓具，真俗無乖。良由雄文奧義，理須極思
X59n1095_p0459b19║研精；玅觀圓門，旨在深遊善解。諛聞寡學，焉足言
X59n1095_p0459b20║哉！妄下六句明識相，即真如隨緣之義。初二句妄
X59n1095_p0459b21║起。元因妄想，即是無明。其性不住，喻之如客；染污
X59n1095_p0459b22║真性，名之曰塵。封迷謂妄起覆真，隨染謂真隨妄
X59n1095_p0459b23║動。致下二句，隨緣流轉。即性之相，同一生滅，故曰
X59n1095_p0459b24║相從。經下二句，著妄不反。問：心體既淨，何容妄染？
X59n1095_p0459c01║答：凡夫性體，真妄同源。染淨未分，致容妄起。故無
X59n1095_p0459c02║明起時，全真成妄。非謂真外別有妄法來染淨心。
X59n1095_p0459c03║水波金像，可以為喻。淨心誡觀云：生死煩惱，從真
X59n1095_p0459c04║性起。喻如大水，本淨湛然。為因風故，遂生波動。後
X59n1095_p0459c05║因大寒，乃結成氷。眾生佛性，本淨如水。由覺觀風，
X59n1095_p0459c06║波浪生死。貪愛堅固，成煩惱冰。起信論云：依如來
X59n1095_p0459c07║藏，故有生滅。所謂不生不滅，與生滅和合，非一非
X59n1095_p0459c08║異，名阿棃耶識等。問：妄起遣真，妄自生滅。真源不
X59n1095_p0459c09║變，何說隨迷？答：隨緣義故，真逐妄流。問：真既成迷，
X59n1095_p0459c10║何云本淨？答：不變義故，性自天真。問：真如凝然，法
X59n1095_p0459c11║身生滅。教宗天別，性相岐分。今此儀文，為當何義？
X59n1095_p0459c12║答：性宗教義，文旨煥然。問：相宗生法，則八識種子。
X59n1095_p0459c13║性宗起妄，則真性隨緣。今一體示名，但言本識。豈
X59n1095_p0459c14║同法性，妄起由真？答：前已廣明，可自思取。
X59n1095_p0459c15║故經云：諸法本來性相空寂，眾生妄計彼此得失，輪
X59n1095_p0459c16║迴生死不得解脫。經云：一切眾生竝有佛性，即我本
X59n1095_p0459c17║識出障嘉名。迷故曰凡，悟便名聖。所以貧女寶藏、力
X59n1095_p0459c18║士額珠，性常清淨有而無用，為惑所覆無由光顯。如
X59n1095_p0459c19║經深叢覆寶移流雜味，然其本性光淳無玷。
X59n1095_p0459c20║次引證。初文出膽察經，初證性淨如空，眾生下證
X59n1095_p0459c21║從真起妄。又經即涅槃如來性品，初二句正舉經
X59n1095_p0459c22║文，即下釋示經意。經中佛性即我本識，佛翻為覺，
X59n1095_p0459c23║即果德之嘉名；識屬妄心，乃凡夫之因號。今居凡
X59n1095_p0459c24║位即顯覺名，則知煩惱心中佛性未嘗不覺，迷凡
X59n1095_p0460a01║悟聖但名移爾。寶藏額珠竝以喻顯，事出涅槃。彼
X59n1095_p0460a02║云：一切眾生悉有佛性，常為無量煩惱所覆，是故
X59n1095_p0460a03║眾生不能得見。如貧女舍多有真金之藏，家人大
X59n1095_p0460a04║小無有知者，而有異人善知方便，即於其家掘出
X59n1095_p0460a05║金藏。善男子！我今普示一切眾生所有佛性為諸
X59n1095_p0460a06║煩惱之所覆蔽，如彼貧女有真金藏不能得見。等
X59n1095_p0460a07║力士額珠者，涅槃經：譬如王家有大力士，其人眉
X59n1095_p0460a08║間有金剛珠，與餘力士捔力相撲，而彼力士以頭
X59n1095_p0460a09║低觸，其額上珠尋沒膚中，都不自知是珠所在。其
X59n1095_p0460a10║處有瘡，即命良醫欲自療治。及至醬時，執鏡以照，
X59n1095_p0460a11║珠在鏡中，明了顯現。等性下二句，釋上二喻。以宅
X59n1095_p0460a12║寶額珠，性常不變，土肉障之，故無用也。為下二句，
X59n1095_p0460a13║合上二喻。惑則雙合土肉，光顯別合珠藏。深叢覆
X59n1095_p0460a14║寶等者，亦出涅槃。檢經唯有藥喻，彼云：善男子！譬
X59n1095_p0460a15║如雪山有一味藥，過去往世有轉輪王，於此雪山
X59n1095_p0460a16║為此藥故，在在處處造作木筒，以接是藥。是藥熟
X59n1095_p0460a17║時，從地流出，集木筒中，其味真正。王既沒已，其後
X59n1095_p0460a18║是藥或酸、或醎、或苦、或辛、或甜、或淡，如是一味隨
X59n1095_p0460a19║其流處有種種味。是藥真味留停在山，猶如滿月。
X59n1095_p0460a20║凡人薄福，雖以钁（居縛反，鋤也）劉加功囷苦，而不能得。
X59n1095_p0460a21║復有聖王出現於世，以福因緣，即得是藥真正之
X59n1095_p0460a22║味。善男子！如來祕藏其味亦爾，為諸煩惱叢林所
X59n1095_p0460a23║覆，無明眾生不能得見。一味藥者，喻如佛性，以煩
X59n1095_p0460a24║惱故，出種種味，所謂地獄、餓鬼、畜生（云云）。
X59n1095_p0460b01║所以前脩聞此，勵力勤觀，日故劫新，遂證斯德。及成
X59n1095_p0460b02║玅覺，轉依法身，身非始生，寄緣脩顯。
X59n1095_p0460b03║反妄勸脩中，初科，初示因脩顯證。初句聞法，次句
X59n1095_p0460b04║起行，三句歷時，四句顯證。斯德，即本性光淳之德。
X59n1095_p0460b05║及下，反顯。初顯脩必依性。玅覺，極果聖人也。三祇
X59n1095_p0460b06║行滿，障盡覺圓，故言成也。法身，自性本具也。言轉
X59n1095_p0460b07║依者，即轉雜染分，依清淨分。故攝論云：對治起時
X59n1095_p0460b08║離本識（八識），雜染不淨品（七識），與淨品相應（真識），故云轉
X59n1095_p0460b09║依。身下，次顯性假緣成。身雖本具，非緣不顯，故憑
X59n1095_p0460b10║三學以顯玅心。
X59n1095_p0460b11║後進聞此，興大志求：彼去已還，我云何住？遵途進德，
X59n1095_p0460b12║還登位極。
X59n1095_p0460b13║次中，初二句躡彼前脩，示其後進。大志即菩提心。
X59n1095_p0460b14║彼下經喻，總顯前後二脩發志所以。涅槃經云：譬
X59n1095_p0460b15║如二人俱聞他方有七寶山，山有清泉，其味甘美。
X59n1095_p0460b16║有能到者，永斷貧窮；服其水者，增壽萬歲。唯路懸
X59n1095_p0460b17║遠，嶮阻多難。時彼二人俱欲共往，一人莊嚴種種
X59n1095_p0460b18║行具，一則空手無所齎持。相與前進，路值一人，多
X59n1095_p0460b19║齎寶貨，七珍具足。二人便前問言：仁者！彼土實有
X59n1095_p0460b20║七寶山耶？其人答言：實有不虗。我已獲寶，飲服甘
X59n1095_p0460b21║泉。唯患路嶮，多有盜賊、沙滷、棘刺，乏於水草。往者
X59n1095_p0460b22║千萬，達者甚少。聞是語已，一人即悔，尋作是言：路
X59n1095_p0460b23║既懸遠，艱難非一。往者無量，達者無幾。而我云何
X59n1095_p0460b24║當能到彼？一人復言：有人能過，我亦能過。若得果
X59n1095_p0460c01║達，則得如願採取珍寶，飲服其水。如其不達，以死
X59n1095_p0460c02║為期。是時二人一則悔還，一則前進到彼山所，多
X59n1095_p0460c03║獲珍寶，如願服水，多齎所有，還其所止，奉養父母，
X59n1095_p0460c04║供給宗親。是悔還者見是事已，心復生熱：彼去已
X59n1095_p0460c05║還，我何為住？即便莊嚴，涉道而去。遵下二句合顯。
X59n1095_p0460c06║上句法喻雙顯，下句唯就法說。文中不具引經，但
X59n1095_p0460c07║密用經意耳。
X59n1095_p0460c08║自昔已來，此乘無權，皆成正覺，逈出樊籠，俯應羣心，
X59n1095_p0460c09║興悲赴感。我之與佛，無始實同，彼以先覺，故先出有。
X59n1095_p0460c10║我獨不悟，盤桓下凡，一思此事，悔熱何及？今若不脩，
X59n1095_p0460c11║後生何據？
X59n1095_p0460c12║三中，初六句，示往佛因脩已證。初四句，明法身。自
X59n1095_p0460c13║昔兩字，通指往佛。此乘即是一體，如大白牛，運載
X59n1095_p0460c14║無盡，喻之如乘。純圓獨玅，不落諸數，名曰一乘。一
X59n1095_p0460c15║乘自性，是真實道，故曰無權。此即自性法身。性既
X59n1095_p0460c16║本真，凡脩必證，故曰皆成正覺。此即自受用身。前
X59n1095_p0460c17║明證德，此論斷障。永超二死，永斷二障，則三界繫
X59n1095_p0460c18║縛，無所拘留，故曰逈出樊籠。樊籠，囚眾生之具也。
X59n1095_p0460c19║木作曰樊，竹作曰籠。俯下二句，明應身。羣心有感，
X59n1095_p0460c20║佛身心應，故曰俯應等。此通報及變化身。我下十
X59n1095_p0460c21║句，正約今機，激發進行。初二句，顯性同。次四句，明
X59n1095_p0460c22║位別。盤桓，謂怠而不進。後四句，感悟起脩。一，猶忽
X59n1095_p0460c23║也。我凡佛聖，佛覺我迷，事現動心，寧不憤發？
X59n1095_p0460c24║所以承遵梵網，以網魚龍。（經喻內毒如龍難觸，欲貪如鯨吞海。）揖佩三
X59n1095_p0461a01║身，憑依三學。
X59n1095_p0461a02║示脩法中，初科。初令依教。承遵謂依稟也。梵網即
X59n1095_p0461a03║是聖教，網可捕於魚龍，教能羅於惑業，故以為喻。
X59n1095_p0461a04║注中以龍喻瞋，以鯨喻貪，癡毒不顯，理亦須具。內
X59n1095_p0461a05║宜作瞋，鯨是海族。崔豹古今注云：鯨大者長千里，
X59n1095_p0461a06║小者數丈，鼓浪成雷，噴沫成雨，飲水如傾等。揖下，
X59n1095_p0461a07║次教起行。揖謂恭敬推讓，佩謂感服存誠。三身即
X59n1095_p0461a08║法、應、化也，三學即戒、定、慧也。三身是果，三學是因，
X59n1095_p0461a09║以果推因，果由因克，故提綱領，以示行宗。
X59n1095_p0461a10║爰初投足，先奉戒宗。戒本有三，三身之本。一律儀戒，
X59n1095_p0461a11║謂斷諸惡，即法身之因也。（由法身本淨，惡覆不顯。今脩離惡，功成德現故。）二
X59n1095_p0461a12║攝善法戒，謂脩諸善，即報身之因也。（報以眾善所成，成善無高止作。
X59n1095_p0461a13║今脩止作二善，用成報佛之緣。）三攝眾生戒，即慈濟有心，功成化佛
X59n1095_p0461a14║之因也。（以化佛無心，隨感便應。今大慈普濟，意用則齊。）
X59n1095_p0461a15║顯戒因中，初科初明七眾以戒為因，戒下次明三
X59n1095_p0461a16║身以戒為因。初總示，一下別配。言律儀者，篇聚重
X59n1095_p0461a17║輕開遮持犯，楷模不亂也。戒以警訓，如戒疏明。言
X59n1095_p0461a18║斷惡者，如善戒梵網大小律儀，篇聚所制婬盜等
X59n1095_p0461a19║戒，起對治行作意防護，即止持行，是斷德因將成
X59n1095_p0461a20║法佛。注中初明性德，故云法身本淨。今下示脩顯，
X59n1095_p0461a21║故云離惡。攝善法者，謂六度萬行事理諸善無所
X59n1095_p0461a22║不脩，即作持行，以此眾善成就大智，是智德因將
X59n1095_p0461a23║成報佛。注中報以善成，顯果德也。今脩止作，示因
X59n1095_p0461a24║行也。若據止善屬上律儀，由止成善還歸次聚，不
X59n1095_p0461b01║妨前聚自具作持，三聚圓脩無乖前後，思之。文中
X59n1095_p0461b02║示本故曰身因，注示能成故言緣也。攝眾生者，前
X59n1095_p0461b03║二自利，今此利他，即用二善遍攝眾生，普運慈悲
X59n1095_p0461b04║㧞苦與樂，即利他行，是恩德因將成化佛。注中初
X59n1095_p0461b05║二句明果德。化佛無心者，謂無彼此愛憎之心，離
X59n1095_p0461b06║於取著不見可度故。隨感便應者，大悲愍物不捨
X59n1095_p0461b07║眾生故。今下明因行，因脩慈行與果用同，故云意
X59n1095_p0461b08║用齊也。
X59n1095_p0461b09║約佛有三，隨義三別，境非心外，百慮咸歸，理實如此，
X59n1095_p0461b10║不可餘見。
X59n1095_p0461b11║次中，初科。因前三聚別配三身，懸恐後人實生三
X59n1095_p0461b12║異，故約一心融通三法。初二句指上別分，次二句
X59n1095_p0461b13║約心融會。境非心外，是唯識義，即戒所防塵沙等
X59n1095_p0461b14║境，皆唯識變，故非心外。故業疏云：不妄緣境，但唯
X59n1095_p0461b15║一識等。百慮。周易繫詞云：天下同歸而殊途，一致
X59n1095_p0461b16║而百慮。今借用之。後二句勸解正理。
X59n1095_p0461b17║或迷此及，試重廣之。然則功德之本，非戒不弘。道初
X59n1095_p0461b18║俗歸，必先敬受，隨境起心，無非三戒。如約一生，心不
X59n1095_p0461b19║懷惡，攝律儀也；有慈起善，攝善法也；將濟離苦，護眾
X59n1095_p0461b20║生也。內緣既爾，三佛皆然。
X59n1095_p0461b21║一戒圓具中，初二句示重廣之意；然下，正明。初明
X59n1095_p0461b22║一戒三聚，又二：初示受體；隨下，示隨行。初總明。境
X59n1095_p0461b23║即萬境，通情、非情。故大師云：動念有境，境必戒護。
X59n1095_p0461b24║如下，別配。約一生者，舉戒境也；不懷惡者，示戒相
X59n1095_p0461c01║也。故業疏云：如殺一戒，具兼三位：息諸煞緣，攝律
X59n1095_p0461c02║儀也；行其惠命，攝善法也；護前命故，攝眾生也。此
X59n1095_p0461c03║一既爾，餘者例然。與此大同。內下，次示一體三身。
X59n1095_p0461c04║內即是心，緣即心用。戒既三聚一心，佛亦三身一
X59n1095_p0461c05║體，攝體歸心，無非唯識。
X59n1095_p0461c06║離合待時，不定三一。故經云：吾今此身，即是法身。斯
X59n1095_p0461c07║本從跡也。又云：色聲見我，名行邪道。此跡異本也。
X59n1095_p0461c08║離合教意中，初科初二句總舉，故下引示。初經明
X59n1095_p0461c09║合，文出涅槃。吾即釋迦，自指釋迦當體便是法身，
X59n1095_p0461c10║故曰即是。斯下示意。若以事分本屬真身、跡是化
X59n1095_p0461c11║身，今以理求真化不二，故曰本從跡也。又下次經
X59n1095_p0461c12║顯離，文見金剛般若。此下示意。真體無相故非色
X59n1095_p0461c13║聲，則顯化身有相非實，是則真化隔別、本跡岐分，
X59n1095_p0461c14║故曰跡異本也。
X59n1095_p0461c15║故摩羯道成，高山先照；祇園開政，下乘後席。眾說備
X59n1095_p0461c16║之，可用通鏡。
X59n1095_p0461c17║次科。初四句正明。初示頓教。摩竭此云善勝，即佛
X59n1095_p0461c18║初成道，先在此國首唱華嚴圓頓一乘，如日初照
X59n1095_p0461c19║也。所被上機聞法開悟，如高山也。祇下次示漸教。
X59n1095_p0461c20║此由二乘不堪大法，故𥨊大施小示現受生，雪嶺
X59n1095_p0461c21║行成金臺果滿，始從鹿苑終至鶴林，四十九年三
X59n1095_p0461c22║百餘會，隨機開導廣演羣乘，然後但以一乘而為
X59n1095_p0461c23║度脫，中間所說不無圓隔，其實一法隨機故開。是
X59n1095_p0461c24║知機鈍則教淺，故空有不均，或不談一體，或三學
X59n1095_p0462a01║別蹤，或三聚不具，或三身別立。機勝則教圓，故真
X59n1095_p0462a02║俗不二，顯談一體圓脩三學，圓具三聚圓顯三身，
X59n1095_p0462a03║離合待時於茲可見，比今文義圓別可知。異前摩
X59n1095_p0462a04║竭故標祇園，具云祇樹給孤獨園。祇即祇駄，此云
X59n1095_p0462a05║戰勝，事如常引，即釋迦最初施漸教處，被機設化
X59n1095_p0462a06║故云開政，對彼上器故標下乘，對彼華嚴故云後
X59n1095_p0462a07║席，席猶會也。後二句結顯。總引諸教無非待時，故
X59n1095_p0462a08║云眾說備之等。
X59n1095_p0462a09║故先顯由緣，後明性相。欲明性體，因言致理。不是餝
X59n1095_p0462a10║非，終歸顯實。將使通明性體，解若心燈。後被以文筌，
X59n1095_p0462a11║登岸捨筏可也。
X59n1095_p0462a12║顯文意中，初二句躡前生起。欲下，正示文意。初敘
X59n1095_p0462a13║在迷，理須言顯。如前所敘，意在明心。恐謂飾詞，故
X59n1095_p0462a14║此遮謗。將下，次明悟後，方可遣言，故云後被文筌
X59n1095_p0462a15║等。通明是悟，解即悟相。心燈是喻，疑是世傳無盡
X59n1095_p0462a16║燈也。周圍以鏡，十界圜遶，中安一燈，表乎一心，故
X59n1095_p0462a17║號心燈。鏡光交徹，燈像互映，比夫悟性，體用昭然。
X59n1095_p0462a18║登岸捨筏，法喻可曉。兩言性體，皆目心源。問：性相
X59n1095_p0462a19║之旨，可得聞乎？答：性相名通，古多異說。今詳文旨，
X59n1095_p0462a20║前後兩科，皆明性相。約前科，明無染心體謂之性，
X59n1095_p0462a21║隨緣成識謂之相。故文云：無始心體，性淨如空（性也）；
X59n1095_p0462a22║妄想客塵，封迷隨染（相也）。據下科，明心性本淨謂之
X59n1095_p0462a23║性，義分三用謂之相。故下三寶，皆言性淨是也。論
X59n1095_p0462a24║性則前後皆同（同心體故），語相則假實分異（唯識假相，隨緣似有；
X59n1095_p0462b01║三寶德相，如實不空）。文指後明，正存次解。問：性相既明，識性
X59n1095_p0462b02║義別。今論三寶，為約性具？為約識具？答：識相真性，
X59n1095_p0462b03║體用不二，真俗圓具，何得偏言？
X59n1095_p0462b04║言一體三寶者。
X59n1095_p0462b05║釋三寶標中一體之名兩番標者，前明一體但顯
X59n1095_p0462b06║由緣未分三相，今明性相正示三寶故得重標，義
X59n1095_p0462b07║如上釋。
X59n1095_p0462b08║行者既知心性本淨，悟解無邪，名為正覺。覺即佛也。
X59n1095_p0462b09║性淨無染，法也。性淨無壅，僧也。今覺於本，名始覺也。
X59n1095_p0462b10║本實體淨，名先覺也。
X59n1095_p0462b11║釋中，初科。初正明三相；今下，重示覺義。初中，三皆
X59n1095_p0462b12║言性。性即心體，一體義故。知覺二字，是性家之德，
X59n1095_p0462b13║為佛寶之用。覺為能照，性為所照，覺性不二，故名
X59n1095_p0462b14║佛寶。般若德也。即體之用，性自神解。（若準相宗說，真如無知無
X59n1095_p0462b15║覺，宗旨可知也。）戒本疏云：故照理邊，即為覺義。住法圖讚云：
X59n1095_p0462b16║照無不周，照周等覺，謂之佛寶。性淨無染者，不變
X59n1095_p0462b17║義故。雖曰隨緣，性常清淨，具斯德故，名為法寶。法
X59n1095_p0462b18║身德也。戒本疏云：體離名言，即是法義。住法圖讚
X59n1095_p0462b19║云：體無非法，謂之法寶。性淨無壅者，壅即礙義。以
X59n1095_p0462b20║此淨心，本具？河沙功德，由迷致染，相似乖真。而此
X59n1095_p0462b21║至德，與性常和，不為煩惱之所壅礙，故名僧寶。解
X59n1095_p0462b22║脫德也。戒本疏云：至理無滯，和合僧義。住法圖讚
X59n1095_p0462b23║云：至德常和，謂之僧寶。是則於一性中分別三相，
X59n1095_p0462b24║性、相之義顯矣。相雖分三，性常自一；性雖是一，相
X59n1095_p0462c01║常自三。三無別三，即一為三；一非自一，即三為一。
X59n1095_p0462c02║三、一不二，性、相圓融；舉一即三，全三是一。學者臨
X59n1095_p0462c03║文，宜知此意。次中，初了本性，故名始覺，即釋上文
X59n1095_p0462c04║知覺、解悟；性本自覺，故名先覺，即釋上文心性本
X59n1095_p0462c05║淨。先覺即本覺也。若但從迷，一體性具，唯有本覺；
X59n1095_p0462c06║今約脩顯，解心初發，即名始覺也。始覺即本，廣如
X59n1095_p0462c07║起信。問：一體在迷，今明悟者，答：悟有二義：一者、解
X59n1095_p0462c08║悟，二者、證悟。解悟，即從迷忽覺，頓知己性，即是法
X59n1095_p0462c09║身；證悟，則從凡至聖，證真斷惑，必假漸脩。圭峰覺
X59n1095_p0462c10║鈔廣明此義，須者看之。今一體言悟，即是解悟，欲
X59n1095_p0462c11║顯理體，還依漸脩。故下文云：如是斂念，會必精勤，
X59n1095_p0462c12║積熏不已，自然清淨。即其證也。
X59n1095_p0462c13║如此安心，如此練身，俯仰周循，無念不剋。俗云：惟狂
X59n1095_p0462c14║克念作聖，惟聖罔念作狂。沈彼俗士，尚此放言，豈惟
X59n1095_p0462c15║出道，翻無此致，都不可也。
X59n1095_p0462c16║次科。初正勸。如此二字，指上法也。安心，謂冥會性
X59n1095_p0462c17║理。練身，謂不廢事脩。周循，謂不斷絕也。無念不剋
X59n1095_p0462c18║者，謂若無正念，不能克證。觀茲嚴誡，志在勸思。次
X59n1095_p0462c19║引俗書以彰攝念。文出尚書。彼下，以俗勵釋。放言，
X59n1095_p0462c20║謂放猥之言也。
X59n1095_p0462c21║問曰：卿發斯言，欲何標據？念念總是識心，言言都非
X59n1095_p0462c22║智略，如何依準得一舉而騰九萬耶？
X59n1095_p0462c23║問答中初問。因前一體但說識心不談理智，教似
X59n1095_p0462c24║不圓。心性本淨即名為佛，教似太頓。不圓之教欲
X59n1095_p0463a01║冀頓超，恐無是理故問顯之。初二句誥其所出，念
X59n1095_p0463a02║下二句責其理乖。識心即是一體。非智略者，謂不
X59n1095_p0463a03║說聖智方略也。如下言其難信。一舉九萬事出莊
X59n1095_p0463a04║子，比其頓超。
X59n1095_p0463a05║答曰：夫以聖道遠而難希，淨心近而易惑。為山基於
X59n1095_p0463a06║一簣，為佛起於初念。故萬里之剋，離初步而不登；三
X59n1095_p0463a07║劫之功，非始心而罔就。是知行人發足，常步此心。開
X59n1095_p0463a08║示不由外來，悟入誠因內起。迷時謂禮外境，悟已還
X59n1095_p0463a09║禮自心。故經云：心想佛時，是心是佛。
X59n1095_p0463a10║答中，初科亦二意：初據始心宜觀答。初二句正答。
X59n1095_p0463a11║初句言佛法太高，初心非分；次句謂心法至近，晚
X59n1095_p0463a12║學宜觀。心性本淨，即是淨心；終日共行，寧非至近？
X59n1095_p0463a13║瞥爾起妄，即墮凡夫；剎那不生，便成正覺。文言易
X59n1095_p0463a14║惑，且據隨迷；義準接凡，意彰易悟。故令發足，常步
X59n1095_p0463a15║此心。為下六句，喻顯。文分兩對：初二句為一對：上
X59n1095_p0463a16║句假事立例，文出論語；下句合法顯理。為山比佛
X59n1095_p0463a17║智，一簣比識心。後四句為一對：上二句以遠途而
X59n1095_p0463a18║推發足，下二句舉大劫而究始心。萬里比於大劫，
X59n1095_p0463a19║初步比於始心。是下二句，結顯。既近且易，發足宜
X59n1095_p0463a20║脩。開下，次引二經開示圓理。初約法華開佛智見。
X59n1095_p0463a21║由法華已前諸三乘輩迷佛非心，故於佛道自甘
X59n1095_p0463a22║絕分；執心生滅，故息心趣寂，自求涅槃。是故此經
X59n1095_p0463a23║開方便門、示真實相，則三乘五性同入佛乘，現前
X59n1095_p0463a24║一心即是如來無量知見，如付宅寶、如示衣珠，故
X59n1095_p0463b01║曰不由外來等。次用觀經觀心即佛。上二句義立。
X59n1095_p0463b02║故下，正引。彼十六行皆明事觀多被鈍機，然上士
X59n1095_p0463b03║圓觀本無彼此，不開圓解恐隔自他，故以圓音演
X59n1095_p0463b04║茲玅觀。彼經具云：諸佛如來是法界身，入一切眾
X59n1095_p0463b05║生心想中，是故汝等心想佛時，是心是佛等。以此
X59n1095_p0463b06║文證，則知剎那想念是佛無疑，豈待高談理智而
X59n1095_p0463b07║獨稱圓玅乎？問：心想是佛，何佛何心耶？若是真心，
X59n1095_p0463b08║彼言心想；若是己佛，彼觀彌陀；若順想心現他法
X59n1095_p0463b09║體，則自他宛然。安引彼文以證圓義？
X59n1095_p0463b10║如是斂念，會必精勤，積熏不已，自然清淨。忘此外求，
X59n1095_p0463b11║甫當行道，徒役身心，終為世福。故身子不思，經劫而
X59n1095_p0463b12║居退忘；難陀整慮，終朝而拔其神。
X59n1095_p0463b13║次科初四句勸脩：初句脩定慧，次句起精進，三句
X59n1095_p0463b14║歷長時，四句證聖果。忘下四句誡斥妄情。忘猶捨
X59n1095_p0463b15║也。甫謂我也。意謂捨此心觀別求行相，自言我當
X59n1095_p0463b16║行道，既乖正行故徒役身心，事理不融故歸世福。
X59n1095_p0463b17║故下引事重誡。身子即舍利弗。言不思者，智論云：
X59n1095_p0463b18║舍利弗六十劫脩菩薩行，欲度布施河，而有乞人
X59n1095_p0463b19║求乞其眼。舍利弗言：此無所任，何以索之？若須我
X59n1095_p0463b20║身及財物者，當以相與。答言：不須汝身及以財物，
X59n1095_p0463b21║唯欲得眼。若汝實行檀者，以眼見與。舍利弗出一
X59n1095_p0463b22║眼與之。乞者得眼，於含利弗前𭊴之嫌臭，唾而投
X59n1095_p0463b23║地便以脚踏。舍利弗思惟言：如此弊人難可度也。
X59n1095_p0463b24║眼實無用而強索之，既得脚踏可惡之甚。如此人
X59n1095_p0463c01║輩不可度也。不如自度早脫生死。思惟是已，於菩
X59n1095_p0463c02║薩道退向小乘。難陀整慮者，賢愚經云：佛在舍衛，
X59n1095_p0463c03║有女名難陀，乞丐自活。見諸國王人民供養佛僧，
X59n1095_p0463c04║心自思惟：我之宿罪，生處貧賤。雖遇福田，無有種
X59n1095_p0463c05║子。便行乞丐，以作微供。唯得一錢，持詣油家，具語
X59n1095_p0463c06║所懷。油主憐愍，增倍與油。得以歡喜，足作一燈，奉
X59n1095_p0463c07║上世尊。自立誓願：我今貧窮，用是小燈供養於佛。
X59n1095_p0463c08║以此功德，令我來世得智慧燈，除滅一切眾生垢
X59n1095_p0463c09║暗。作是語已，禮佛而去。乃至竟夜，諸燈盡滅，唯此
X59n1095_p0463c10║獨然。爾時目連次當直日，欲取滅之。即舉手扇，復
X59n1095_p0463c11║以衣扇，燈明不損。佛語目連：今此燈者，非汝聲聞
X59n1095_p0463c12║之所傾動。正使四大海水以用灌之，毗嵐風吹之，
X59n1095_p0463c13║亦不能滅。此是發大心人之所布施。佛說是已，難
X59n1095_p0463c14║陀復來，頭面作禮。佛即授記：於未來世過二阿僧
X59n1095_p0463c15║祇劫，當得作佛，號曰燈光。是知身子失在於不思，
X59n1095_p0463c16║難陀得在於專慮也。
X59n1095_p0463c17║上明一體三寶也。
X59n1095_p0463c18║二、明緣理三寶者。
X59n1095_p0463c19║二、理體標。云緣理者，緣屬脩門，必依三學以為能
X59n1095_p0463c20║顯；理是性門，正約一心以為所顯。義通染、淨。染如
X59n1095_p0463c21║血、乳，屬前一體；今依三學，稱緣脩顯。垢盡心淨，喻
X59n1095_p0463c22║若醍醐。脩性雙標，故云緣理。即此文云今以三學
X59n1095_p0463c23║克剪纏、結，惑、業既傾，心、性光顯等，可為良證。問：戒
X59n1095_p0463c24║疏四種，理體居先；今此儀文，一體冠首者，答：疏求
X59n1095_p0464a01║加護，理體功強，故在初；一體在迷，不彰勝用，故居
X59n1095_p0464a02║後。今約脩顯，從凡至聖，故一體居初。以障盡覺圓，
X59n1095_p0464a03║便歸理體。從體起用，故有化相；化相滅度，故有住
X59n1095_p0464a04║持；生起相因，故茲行布。問：泛言理有大、小之殊，身
X59n1095_p0464a05║分事、理之別，今如何分？答：法身性具曰理，五分脩
X59n1095_p0464a06║成曰事。若據小教，唯說脩成，不妨當教自稱理寶。
X59n1095_p0464a07║（戒資別脫、定、慧、觀。若緣脩生、滅，斷見、思為解脫，無生等智為知見，空、無我理為法身、佛性。論云：小乘無性
X59n1095_p0464a08║德，佛性唯有脩德等。）若約大乘，脩性雙具。（戒稟三聚，定、慧圓脩，但觀一識，斷二
X59n1095_p0464a09║障為解脫，一切智為智見，顯本性為法身。）若爾，儀文、戒疏大、小如何？答：
X59n1095_p0464a10║戒疏據教局小，約義則通。（義有分、通，祖意自別。故疏談理體，亦說心源也。）
X59n1095_p0464a11║此文直約大乘，顯談心本。
X59n1095_p0464a12║理謂至理，天真常住，還是心體。且從染說，無始有終，
X59n1095_p0464a13║但為惑網，不能出障。今以三學，剋剪纏結，惑業既傾，
X59n1095_p0464a14║心性光顯，始終性淨，無始無終。
X59n1095_p0464a15║釋中明佛寶體相。初科，初約性具以釋理字，又二：
X59n1095_p0464a16║初三句明理體本淨：初句標簡，次句釋義，下句決
X59n1095_p0464a17║顯。若約字書，理字訓正、訓治。今從釋教克體以論，
X59n1095_p0464a18║仍簡偏真，故云至理。至即是極，諸法源底故；理即
X59n1095_p0464a19║心體，天真常住故。不垢不淨謂之天真，不生不滅
X59n1095_p0464a20║謂之常住。復遮偏執，謂一體外別有理體以為法
X59n1095_p0464a21║身，故即決云還是心體。且下，次四句示因妄致迷。
X59n1095_p0464a22║從染說者，真妄和合如血乳故。然真妄二法本同
X59n1095_p0464a23║一源，起無端由，皆云無始。問：從真可爾，今云從染，
X59n1095_p0464a24║無明為初，安云無始？答：準起信疏云：更無染法始
X59n1095_p0464b01║於無明，故云無始。此是染法最初生相，唯佛能知，
X59n1095_p0464b02║餘安究始？用觀治妄，妄法可盡，故曰有終。今下，次
X59n1095_p0464b03║明脩顯以釋緣字，又二：初二句正示。三學即能顯
X59n1095_p0464b04║之緣，纏結乃所治之障。惑下，四句顯德。始終性淨
X59n1095_p0464b05║者，準義即是二種法身：約自性身，因中無染即是
X59n1095_p0464b06║始淨，果上無垢即是終淨；約五分身，障盡始覺即
X59n1095_p0464b07║是始淨，悟後無迷即是終淨。若從五分，則有始無
X59n1095_p0464b08║終；今約自性，故無始無終。起信論云：染法從無始
X59n1095_p0464b09║以來熏習不斷，乃至得佛後則有斷；淨法熏習則
X59n1095_p0464b10║無有斷，盡於未來。此義云何？以真如法常熏習故，
X59n1095_p0464b11║妄心即滅，法身顯現；起用熏習，則無有斷。
X59n1095_p0464b12║由法成立，隨境分相，即號此相為五分法身，謂戒、定、
X59n1095_p0464b13║慧、解脫、解脫知見也。前之三學，從因受名，由戒護助，
X59n1095_p0464b14║果成法身，故云戒身。定慧準此，可以類知。後二從果，
X59n1095_p0464b15║次第受名。解脫身者，由慧剋惑，惑無之處，名解脫身。
X59n1095_p0464b16║解脫知見，以乃出纏破障，反照觀心，故云知見身也。
X59n1095_p0464b17║示相中，初科。初句躡前。法即法身，謂理體也。言成
X59n1095_p0464b18║立者，緣成垢盡，性德圓滿也。故攝論云：能成立者，
X59n1095_p0464b19║謂真如有十種功德；所成立者，謂十種新生正行。
X59n1095_p0464b20║廣如彼論。是則性德假緣，故云成立。隨下，正顯，又
X59n1095_p0464b21║二：初、總示。境即所度之機，謂三乘六道也。相即能
X59n1095_p0464b22║應之佛，謂應、化二身也。法身既立，隨類現形，故云
X59n1095_p0464b23║隨境分相等。問：應、化二身正屬化相，何名理體？答：
X59n1095_p0464b24║理是無為，非相不顯。欲彰四八金容是五分脩成
X59n1095_p0464c01║法身之相，故云即號此相為五分等，不妨二身自
X59n1095_p0464c02║屬化相。若離此相別顯法身，則真、俗兩分正乖宗
X59n1095_p0464c03║教。法華經云：微玅淨法身，具相三十二。即為良證。
X59n1095_p0464c04║前下，次分顯。文出佛地論。三因二果，在文易見。戒
X59n1095_p0464c05║即是因，法身是果，果從因號，故名戒身。智見屬智，
X59n1095_p0464c06║智是能照；心字屬理，理是所顯。今取能照名智見
X59n1095_p0464c07║身，即知所顯屬自性身也。
X59n1095_p0464c08║唯佛法中三乘聖者具此五分，能為六道作大歸依。
X59n1095_p0464c09║次科，初三句簡異。外道三乘同具，理兼大小，名同
X59n1095_p0464c10║證異，準上可知。能下，次二句顯用。
X59n1095_p0464c11║故論云：歸依於佛者，謂一切智五分法身也。歸依於
X59n1095_p0464c12║法者，謂滅諦涅槃也。歸依於僧者，謂諸賢聖學無學
X59n1095_p0464c13║功德，自身他身盡處也。即自他惑滅所無之處，故云
X59n1095_p0464c14║盡處也。故經云：一切聖人皆以無為法得名。無為即
X59n1095_p0464c15║無漏之別目也。
X59n1095_p0464c16║引論示中，初正引，文出多論。一切智者，即無分別
X59n1095_p0464c17║智。慈恩云：一切智者，自能開智，如睡夢覺智、觀於
X59n1095_p0464c18║空智、理智、真智、無分別智，如所有也。問：一切智與
X59n1095_p0464c19║五分法身還有異不？答：一切智即五分中解脫智
X59n1095_p0464c20║見也。今重標者，顯師資故（由三乘人皆具五分，今歸佛寶，即一切智者之
X59n1095_p0464c21║五分也。自餘三乘雖具五分，非一切智，即業疏中無師大智，大意同也）。滅諦者，謂滅
X59n1095_p0464c22║大患，度四流，妄因妄果永盡無餘，審知所斷決定
X59n1095_p0464c23║如實，故名諦也。涅槃，此云圓寂，因滅苦故，即證此
X59n1095_p0464c24║德也。賢聖，名通大小。據論，唯局聲聞學、無學者，果
X59n1095_p0465a01║位別故。功德，即所證之理。自他盡處者，理無彼此，
X59n1095_p0465a02║皆可依故。故下，引證，即金剛般若，文見魏譯。理相
X59n1095_p0465a03║差別，如後正觀。無為下，點釋。問：就文談理，既當大
X59n1095_p0465a04║乘；示相引文，何依小論？答：圓教門中，無施不可；小
X59n1095_p0465a05║文大用，如海納流。問：法身所證，即大涅槃；自他盡
X59n1095_p0465a06║處，亦即滅諦。三法相混，若為分之？答：理本是一，約
X59n1095_p0465a07║相分三。故業疏云雖有一義，相有差別是也。多論
X59n1095_p0465a08║云：以法而言，無師、無學法為佛寶（簡異弟子，是有師故），非學、
X59n1095_p0465a09║非無學法為法寶（顯是所證理故），聲聞學、無學法為僧寶
X59n1095_p0465a10║（簡異教主，故標聲聞；佛唯無學，此通學人）。以義而推，佛與僧屬能證人，
X59n1095_p0465a11║法是所證理。又能證中，師資兩異；別就資中，果位
X59n1095_p0465a12║不同。準上論文，理體三寶還約化相以分三異，則
X59n1095_p0465a13║知理體法身之相亦指化相明矣。
X59n1095_p0465a14║由此三寶常住於世，不為世法之所陵慢，故稱寶也。
X59n1095_p0465a15║如世珍寶為生所重，今此三寶為諸羣生三乘七眾
X59n1095_p0465a16║之所歸仰，故名正歸。
X59n1095_p0465a17║示可歸中，初科。初五句顯尊特。此字正指理寶，由
X59n1095_p0465a18║出障故，不為世慢。如下，顯喻。上二句舉喻，下五句
X59n1095_p0465a19║合法。
X59n1095_p0465a20║若無專信，雜事邪神，雖受歸戒，不得聖法。故經云：歸
X59n1095_p0465a21║依於佛者，真名清信士，終不妄歸依，其餘諸天神。斯
X59n1095_p0465a22║何故耶？以真三寶，性相常住，堪為物依。自餘天帝，身
X59n1095_p0465a23║心苦惱，有為有漏，無力無能，自救無暇，何能救物？惟
X59n1095_p0465a24║出世寶，有力能持。
X59n1095_p0465b01║專信成歸中，初四句正明，一則專信，二乃簡邪。故
X59n1095_p0465b02║下，次引經雙證簡邪。專信之理，文出涅槃。斯下，徵
X59n1095_p0465b03║顯經意。初句徵，以下釋。初三句，釋正境可歸。自下
X59n1095_p0465b04║六句，釋偽境無力。惟下二句，結歸正理。
X59n1095_p0465b05║言歸依者，如憑王力，得無侵害。今憑正寶，威福無涯，
X59n1095_p0465b06║故使神龍免金翅之誅，信士超夜叉之難。五種三歸，
X59n1095_p0465b07║皆歸此寶。
X59n1095_p0465b08║別解歸意中，初句牒定，如下例釋。憑王力者，多論
X59n1095_p0465b09║云：以三寶為所歸，所歸以救護為義。如人獲罪於
X59n1095_p0465b10║王，投向他國，以求救護。彼王勅言：汝求無畏，以投
X59n1095_p0465b11║我也。莫出我境，莫違我教，必當救護。眾生亦爾，繫
X59n1095_p0465b12║屬於魔，有生死過，歸向三寶。魔無如之何。神龍事，
X59n1095_p0465b13║見涅槃。金翅鳥能噉，龍唯不食。受三歸者，信士事，
X59n1095_p0465b14║出消災經。彼云：主人問於客：我所事神，畏子而走，
X59n1095_p0465b15║何耶？客曰：我犯酒戒，為親所逐，尚餘四戒，故為天
X59n1095_p0465b16║神所見營護。於是邪神不敢當也。主人求戒於客，
X59n1095_p0465b17║問佛所在，遂往舍衛。見佛經歷一亭，中有一女端
X59n1095_p0465b18║正，是噉人鬼婦也，托宿於此。女人報言：慎勿留此，
X59n1095_p0465b19║宜急前去。男子問言：用何等故，將有意乎？女人報
X59n1095_p0465b20║言：吾以語卿，何用問為？男子自念：前舍衛國人完
X59n1095_p0465b21║佛四戒，我神尚畏。我已受三，自歸五戒，何畏懼乎？
X59n1095_p0465b22║遂自留宿。噉人鬼見護戒神徘徊其傍，去亭四十
X59n1095_p0465b23║里，一宿不歸。明日男子進路，鬼見噉人骨狼藉，衣
X59n1095_p0465b24║毛為起等。夜叉，此云捷疾。五下，結示。始自翻邪，終
X59n1095_p0465c01║乎具戒，故云五種。
X59n1095_p0465c02║或即名之同相三寶，由理通三世，義盡十方，常住二
X59n1095_p0465c03║寶，此為至極。
X59n1095_p0465c04║釋異名中，初句標起，由下推釋。三世約豎深，十方
X59n1095_p0465c05║據橫廣。常下顯勝。上句標舉一理三寶，由同真理
X59n1095_p0465c06║皆常住故。下句別顯理寶，以純淨故故云至極。問：
X59n1095_p0465c07║外宗以一體為同相，今以理體為同相者？答：他宗
X59n1095_p0465c08║不明理體，但以一體為同相爾。今約迷悟用別聖
X59n1095_p0465c09║凡，在凡則真性本同，在聖則法身無別，是則一體
X59n1095_p0465c10║理體皆同相也。若爾，何故住法圖讚指此理體為
X59n1095_p0465c11║區別之門？
X59n1095_p0465c12║經云：若人得聞常住二字，是人生生不墮惡趣。斯何
X59n1095_p0465c13║故耶？以知法佛本性常故。一時聞解，熏本識心，業種
X59n1095_p0465c14║既成，淨信無失。況能立願歸依，奉為師範，固當累劫
X59n1095_p0465c15║清勝，義無陷沒。如經有人受三歸依，彌勒初會，解脫
X59n1095_p0465c16║生死。此乃出苦海之良津，入佛法之階位。
X59n1095_p0465c17║顯功益中有四：初經示聞熏，二況下歸依得報，三
X59n1095_p0465c18║如下上生反證，四此下結益有歸。初中初四句引
X59n1095_p0465c19║經文出涅槃，斯下七句示意。法佛常住如上所明，
X59n1095_p0465c20║解即是慧，由聞經中本性常住，解此正理以為能
X59n1095_p0465c21║熏。識心二字是所熏，識即八識，心字屬信，即本識
X59n1095_p0465c22║中本有信種，今假聞熏則本識中信種成就，故云
X59n1095_p0465c23║業種淨信無失。次中清勝則超乎六道，無沒則出
X59n1095_p0465c24║乎惡趣。三中上生緣，如下引。四中此字正指理體，
X59n1095_p0466a01║眾生苦海假茲得度如得良津，三乘入道必先歸
X59n1095_p0466a02║戒，故云階位。階位猶漸次也。
X59n1095_p0466a03║但以罪多惡重，輕而慢者，雖曾受歸，隨緣還失。是故
X59n1095_p0466a04║智人初受歸時，專心緣此，得名歸依，故感善神隨逐
X59n1095_p0466a05║護助。
X59n1095_p0466a06║誡輕慢中，初四句示慢機，雖受還失。是故下六句
X59n1095_p0466a07║示信機：一、能成業，二、感勝用。
X59n1095_p0466a08║上明佛竟。
X59n1095_p0466a09║後之二寶，緣此而生。如前廣敘，以開靈府。
X59n1095_p0466a10║略法僧中緣此而生者，由佛所證方顯此理，則法
X59n1095_p0466a11║由佛生。僧隨脩學得證滅諦，則僧因佛有。靈府即
X59n1095_p0466a12║心性也。
X59n1095_p0466a13║此理三寶，能生化相，弘道利生，罪福通感。故調達出
X59n1095_p0466a14║血，業成劫罪；耆域出血，業成梵福。以化佛無心，猶如
X59n1095_p0466a15║光焰，儀像非情，體唯無記。所感罪福，還約法身，由顯
X59n1095_p0466a16║相狀，法身依故。以法本非形，無漏無色，不以相顯，羣
X59n1095_p0466a17║有何依？故立像表真，厥趣斯矣。是知化佛供毀，一自
X59n1095_p0466a18║法身，無有興亡，獨稱常住，言極繁矣，意在通之。
X59n1095_p0466a19║生化相中，初科有四：初、八句從真起用，弘道感通；
X59n1095_p0466a20║二、以化下八句，攝用歸真，推功有本；三、以法下六
X59n1095_p0466a21║句，推從真起用所以；四、是下六句，顯推功由本所
X59n1095_p0466a22║以。初中，初二句明起用，次二句化相功能，後四句
X59n1095_p0466a23║敬毀報應，即罪福感通之相。調達，即提婆達多，此
X59n1095_p0466a24║云天熱。生時諸天心熱，知其出世必破法故。是佛
X59n1095_p0466b01║堂弟，具三十相，出家之後，專學神通，廣誦法聚，欲
X59n1095_p0466b02║攝從眾，為佛所呵而生忿恨，遂結闍王教、行二逆，
X59n1095_p0466b03║自欲害佛以要名利，故舉大山飛空壓佛，隨侍金
X59n1095_p0466b04║剛杵擬山碎，迸石飛來出佛指血，故墮阿鼻一劫
X59n1095_p0466b05║受罪，斯由惡心出血感罪也。耆域，或云耆婆，此云
X59n1095_p0466b06║能活。初生之時，手持藥囊及以針筒，善能醫治，乃
X59n1095_p0466b07║闍王之臣，曾為世尊針足出血，由此果報一劫生
X59n1095_p0466b08║天，斯由善心出血獲福也。次中，初二句化相；非真
X59n1095_p0466b09║儀下二句，住持；無記所下二句，推用歸體，功由法
X59n1095_p0466b10║身；由下二句，反釋。三中，初二句示法身之體。初曰
X59n1095_p0466b11║非形，無分段故；次曰無漏，超諸有故；後曰無色，非
X59n1095_p0466b12║質礙故。不下，示法身之相。以法身冥寂，雖無形色，
X59n1095_p0466b13║而能示現三十二相、八十種好，色相炳然，故知化
X59n1095_p0466b14║身即法身之相也。即依此相導利羣生，出假化他，
X59n1095_p0466b15║其旨在此，故云厥趣斯矣。厥即其也，趣即旨也。此
X59n1095_p0466b16║言立像，即通化相。四中，初二句推本；無下，顯用。若
X59n1095_p0466b17║約小教，則有生滅；今約大教，故無興亡。如法華經
X59n1095_p0466b18║良醫之喻，劫火焚世，靈山儼然，竝指化身，即稱常
X59n1095_p0466b19║住。言下，結囑。
X59n1095_p0466b20║但以澆淳在數，倚伏赴機，故列三法，限於萬載。所以
X59n1095_p0466b21║金河西竭，玉關東騖，代出八九，年逾六百，三遭殄除，
X59n1095_p0466b22║終還興顯，有何致斯？曆數未也。萬載已後，澆風不追，
X59n1095_p0466b23║固無傳授，天祿終也。由慈氏運開，緣生道會，淳源將
X59n1095_p0466b24║發，交謝應期，不虗設也。
X59n1095_p0466c01║次科。前言化佛本無興亡，今約赴機以示生滅。初
X59n1095_p0466c02║二句，總約住劫千佛以明。以劫初則淳，劫盡則澆，
X59n1095_p0466c03║故佛隨機出於減劫。度人多少，住壽短長，莫不隨
X59n1095_p0466c04║機，故有出沒。故曰倚伏。倚，隨也。伏，潛也。故下，即彰
X59n1095_p0466c05║今佛立法有數。正兼像末，故云三法。正像各千，末
X59n1095_p0466c06║法一萬。今舉大數。爾所下，躡顯廢興以彰數定。又
X59n1095_p0466c07║三：初八句，謂曆數有在，雖廢不亡。萬下，次四句，謂
X59n1095_p0466c08║天祿永終，慈光掩耀。三由下，五句，仍引後佛以顯
X59n1095_p0466c09║不亡。初中，初句教隱中天。金河，梵語跋提。世尊涅
X59n1095_p0466c10║槃在此河側，故云西竭。次句法流東夏。玉關，即夷
X59n1095_p0466c11║夏接境之關名，所謂玉門關也。佛法東漸，迹由斯
X59n1095_p0466c12║入。騖，（音務。）馳也。代下，四句，經時遭難，大法彌堅。代出
X59n1095_p0466c13║八九者，自漢明丁卯迦竺初來，迄于唐朝九遷時
X59n1095_p0466c14║代，計其甲子六百餘齡。三遭殄除者，住法圖讚云：
X59n1095_p0466c15║初夏，赫連㪍㪍，得三秦地。殊不信佛，繪像為衣披
X59n1095_p0466c16║之，令人禮佛，即為禮我。後為天震而死。及塟，又震
X59n1095_p0466c17║出之。其子曰冐襲位，破長安，滅佛法，逢僧斬戮。有
X59n1095_p0466c18║沙門曇始，被刃不傷，因爾改心。次元魏大武，重道
X59n1095_p0466c19║士𭁵謙之，為立道壇。司徒崔皓讒於佛法，帝然之。
X59n1095_p0466c20║太平真君七年，遂滅佛法，逢僧梟斬。至十一年，曇
X59n1095_p0466c21║始又諫，帝被厲疾，遂誅崔氏。其子文成，重立佛法，
X59n1095_p0466c22║光顯紹續。又次周武帝，納道士張賓及前僧衛元
X59n1095_p0466c23║嵩讒，遂毀二教。安法師著二教論以抗之。帝聞之，
X59n1095_p0466c24║存廢理乖，遂雙除屏。建德三年，除蕩關內。六年，除
X59n1095_p0467a01║蕩關東。自謂得志于天下也。未及一年，身喪國亡。
X59n1095_p0467a02║有下推不滅之理。三中既釋迦緣謝，則慈氏運開。
X59n1095_p0467a03║運開宜興，緣謝宜隱。一隱一顯，莫不順機。據本尋
X59n1095_p0467a04║源，實唯一佛。故法華云：然燈佛等，皆是我身。出沒
X59n1095_p0467a05║隨時，實無生滅。緣生謂機熟也。道會契機，說法易
X59n1095_p0467a06║可化也。
X59n1095_p0467a07║此明理寶是歸依所宗，故覆詳之，令心有寄。故出耀
X59n1095_p0467a08║云：道之在心，不問老少，惟在剛烈，乃名道耳。信心以
X59n1095_p0467a09║存，何往不剋，文良證也，可不鏡哉。
X59n1095_p0467a10║結中應先問云：此明理體，何得廣談化相？將文答
X59n1095_p0467a11║之，欲顯理體是三種之宗，以末顯本令心有寄也。
X59n1095_p0467a12║故下引經策勸，文有二意：一曰剛烈，意在勸脩；二
X59n1095_p0467a13║曰信心，意在勸信。
X59n1095_p0467a14║三、明化相三寶者。
X59n1095_p0467a15║三、標。言化相者，應機而現，有形狀故。如佛與僧皆
X59n1095_p0467a16║證滅理，心住無相而示此相，故云化相。
X59n1095_p0467a17║謂釋迦如來為佛寶也，所說滅諦為法寶也，先智苦
X59n1095_p0467a18║盡為僧寶也。此化相三寶，或名別相。
X59n1095_p0467a19║釋中辨名體。初科釋迦乃一佛之別號，如來是諸
X59n1095_p0467a20║佛之通名。今標釋迦葢彰別相，通別名義如常所
X59n1095_p0467a21║聞。滅諦同前，但前約所證之理，今據所說之教。先
X59n1095_p0467a22║智苦盡者，總收小乘賢聖五位。先智即是七方便
X59n1095_p0467a23║人，僧祇律云：先法智，後比智。謂慧解脫人（云云如彼）。苦
X59n1095_p0467a24║盡即四果人，證真斷苦不入惡道。賢聖雖殊皆有
X59n1095_p0467b01║所證，苦取所證屬前理體，今取能證故云化相。問：
X59n1095_p0467b02║若取儀相有濫住持？答：凡聖分之。問：凡通佛世，聖
X59n1095_p0467b03║及未來。答：佛後之聖非化相，佛世之凡是住持。此
X59n1095_p0467b04║下會釋異名。問：外宗亦談別相，同異如何？答：彼以
X59n1095_p0467b05║佛有法報化三身不同，法有教理行果四種之別，
X59n1095_p0467b06║僧有大小八輩五位之異，此則總約三身事理以
X59n1095_p0467b07║論別相。若華嚴宗別約舍那，別說圓頓，別為上機，
X59n1095_p0467b08║猶如王者異於羣庶。今言別者，局就化相言之，則
X59n1095_p0467b09║佛佛化身不同，如釋迦、彌陀等，身量大小，壽命依
X59n1095_p0467b10║正，說法被機，各各差別，故云別相。名同義異，如上
X59n1095_p0467b11║可分。問：若將三身配今四寶，其理如何？答：三身約
X59n1095_p0467b12║教，離分不同；約理究本，實唯一佛。從本垂跡，故有
X59n1095_p0467b13║二身（真、應）；隨機大小，則有三身（法、報、化）；分別理智，總有
X59n1095_p0467b14║四身（凡聖同具，曰自性法身，理也；三祗脩顯，曰自受用身，圓鏡智也；從體起用，別應上機，曰他
X59n1095_p0467b15║受用身，平等智也；應三乘機，說半滿教，曰變化身，成事智也）。今以自性因位法
X59n1095_p0467b16║身配屬一體，自受用身果上自性配於理體，他報
X59n1095_p0467b17║化身竝屬化相（由各對機有所說故）。住持假立，非此可配，且
X59n1095_p0467b18║據事分，終歸理一。
X59n1095_p0467b19║體是無常，四相所遷，滅過千載，但可追遠，用增翹敬。
X59n1095_p0467b20║體狀中。初正示。且據佛寶四相，即生、老、病、死，如佛
X59n1095_p0467b21║有示生人滅之相等，他宗謂之有為無漏。色滅下。
X59n1095_p0467b22║勸敬奉追遠。文出論語，謂世尊入滅不覩慈容，但
X59n1095_p0467b23║可追慕遐想聖恩起敬心爾。
X59n1095_p0467b24║以賢劫中，三佛已往，無我第四，羣生何依，長淪苦海，
X59n1095_p0467c01║解脫無路。是以能仁，膺期出世，說法度人。
X59n1095_p0467c02║顯功益中，初科。初指前佛已往，顯須出意。言賢劫
X59n1095_p0467c03║者，謂此劫中有千聖現，故號為賢。三佛已往者：一、
X59n1095_p0467c04║拘樓孫，二、拘那含，三、名迦葉。三聖既滅，則正化潛
X59n1095_p0467c05║光；四佛不興，則羣生無怙。是下，顯今應運，光紹聖
X59n1095_p0467c06║蹤。
X59n1095_p0467c07║開八正之玅門，示一直之平道，近出人天之欲泥，遠
X59n1095_p0467c08║登賢聖之津筏。將趣斯道，堦漸有由，說理三寶，令物
X59n1095_p0467c09║歸向。豈非真理常住，乘權御實，疎解形心，稱為佛子。
X59n1095_p0467c10║受道之賓，證澄無之本淨；筌蹄之喻，顯性空之玄理。
X59n1095_p0467c11║事義光矣，神用明矣，羣生依資，生滅盡矣。
X59n1095_p0467c12║次中，初正示，次受道下結益。初中，初二句總示所
X59n1095_p0467c13║說法門。八正即見、思、語、業、命、進、念、定，此八總之即
X59n1095_p0467c14║是三學。前二屬慧，中三屬戒，後三屬定。正以簡邪，
X59n1095_p0467c15║門以入道，三乘聖者由此入故，一直平道即是一
X59n1095_p0467c16║乘。近下二句，示設教之意。若約五乘拔三途苦與
X59n1095_p0467c17║人天樂，即此人天亦是出處。今約本意，人天雖勝
X59n1095_p0467c18║猶陷欲泥，故設三乘令超三界，故曰近出遠登。然
X59n1095_p0467c19║上言八正即所乘之筏，今云賢聖即能乘之人。八
X59n1095_p0467c20║正則三乘共脩，賢聖則大小別位，一直平道菩薩
X59n1095_p0467c21║獨遊，究竟所歸是佛本意。將下四句，躡示化儀次
X59n1095_p0467c22║第。斯道即理體三寶，捨名就理即是一乘。此乘深
X59n1095_p0467c23║玅入須漸次，故設八正三乘以為階漸。後說一乘
X59n1095_p0467c24║顯理三寶，眾生聞解得證一乘，皆由所說真如理
X59n1095_p0468a01║故。豈下四句，美其聖意。設化有儀，理體是實、化相
X59n1095_p0468a02║是權，理體無形非權莫示，故乘化相之權以御理
X59n1095_p0468a03║體之實，故曰乘權御實。眾生形心縛於俗習，如枷
X59n1095_p0468a04║鏁也。佛施玅教而解脫之，如疎解也。言佛子者，法
X59n1095_p0468a05║華經云：真是佛子，從佛口生、從法化生，得佛法分。
X59n1095_p0468a06║次中，初明得益。上二句機有所證，謂本淨也。下二
X59n1095_p0468a07║句教有所顯，謂性空也。妄想本寂謂之澄無，法性
X59n1095_p0468a08║天真謂之本淨，性本淨故謂之性空。事下，次結歎。
X59n1095_p0468a09║初二句歎教。以教顯理故曰事義，以智鑑機故曰
X59n1095_p0468a10║神用。光謂光顯，明謂無隱。後二句歎機。依資即師
X59n1095_p0468a11║奉也，師教奉脩皆證理體，故云生滅盡矣。
X59n1095_p0468a12║既而能事已隆，告以數終之運。非色現色，表法身之
X59n1095_p0468a13║不亡；無形留骨，示化迹之無泯。所以碎身以生物信，
X59n1095_p0468a14║全眼以導神功。斯道莫思，恩德非謝。
X59n1095_p0468a15║生起住持中，初科。初明化相示滅。能事隆者，釋尊
X59n1095_p0468a16║一代化事盛也。然而盛必有衰、生必有滅，所作既
X59n1095_p0468a17║辦須入涅槃，故云告以數終也。非下正明生起。初
X59n1095_p0468a18║以化顯真表其不滅。言既入滅復本法身，法身圓
X59n1095_p0468a19║寂故云非色。仍出金棺重示相好，故云現色。既滅
X59n1095_p0468a20║復現可驗不亡。無下次用住持以顯化相。化相已
X59n1095_p0468a21║滅故云無形，舍利猶存故云留骨。碎身者，王㪍云：
X59n1095_p0468a22║碎金剛之聖身，為舍利之遺骨。全眼者，釋迦方志
X59n1095_p0468a23║云：那伽羅城即古華氏城，城東南三十餘里有佛
X59n1095_p0468a24║髑髏，狀如荷葉其色黃白，有佛眼睛大如奈許青
X59n1095_p0468b01║白映徹等。斯下結顯化相功能。以上表真佛自能
X59n1095_p0468b02║利生復生住持，此恩此德罔極難酬，故云非謝。
X59n1095_p0468b03║故當敬養塔像，興起信根，先備此心，方知由委。
X59n1095_p0468b04║次中欲立住持，故先勸信，此心即信心也。
X59n1095_p0468b05║四、明住持三寶者。
X59n1095_p0468b06║四中，標。言住持者，住謂安住世間，持謂任持不絕。
X59n1095_p0468b07║人能弘道，萬載之所流慈；道假人弘，三法於斯開位。
X59n1095_p0468b08║遂使代代興樹，處處傳弘，匪假僧揚，佛法潛沒。至如
X59n1095_p0468b09║漢武崇盛，初聞佛名，既絕僧傳，開緒斯竭。及顯宗開
X59n1095_p0468b10║法，遠訪華胥，致有迦竺來儀，演布聲教，開俗成務，發
X59n1095_p0468b11║信歸心，實假敷說之勞，誠資相狀之力，名僧寶也。
X59n1095_p0468b12║釋中正推僧寶中有三：初八句立理推功，至下十
X59n1095_p0468b13║句約事反顯，實下三句結判。初中前四句明人法
X59n1095_p0468b14║相對，上二句約人弘法，下二句以法推人，三法即
X59n1095_p0468b15║三寶也。後四句正顯傳法住持之功，代代約時節，
X59n1095_p0468b16║處處據方所，興樹傳揚義同流布。次中初二句非
X59n1095_p0468b17║僧不弘。漢武即前漢武帝元狩中北伐凶奴王，獲
X59n1095_p0468b18║金人以為大神，列於甘泉宮而禮事之。後鑿昆明
X59n1095_p0468b19║池得黑灰，問東方朔，朔曰：此非臣所知，可問西域
X59n1095_p0468b20║胡道人。準此，胡道人即指佛也。及下六句由僧開
X59n1095_p0468b21║法。顯宗即後漢第二主明帝也，諡曰顯宗，即光武
X59n1095_p0468b22║第四子。以永平三年夜夢金人，傅毅奏曰：臣聞西
X59n1095_p0468b23║方有聖人，一千年後教流此土，陛下所夢其必是
X59n1095_p0468b24║乎？至七年甲子遣蔡愔等將命求之，至大月氏國
X59n1095_p0468c01║遇摩騰法蘭白馬駄經㲲繪聖像自西而來，至十
X59n1095_p0468c02║年丁卯同還漢地。此即神州三寶之始，由二尊者
X59n1095_p0468c03║首揚慈訓悅服邪徒，現希有之通，開未萠之信，自
X59n1095_p0468c04║此德化草偃風行，人到于今咸受其賜。
X59n1095_p0468c05║所說名句，表理為先，理非文言，無由取悟，故約名教
X59n1095_p0468c06║說聽之緣，名法寶也。
X59n1095_p0468c07║次法中，初正示。不出聲、名、句、文，大小教文以之為
X59n1095_p0468c08║體。名即名字，能詮自性；句謂句逗，能詮差別。此二
X59n1095_p0468c09║同是非色非心，必假聲傳，故云所說。上竝能詮，理
X59n1095_p0468c10║是所詮，故云表理。故下，結示。
X59n1095_p0468c11║此理幽奧，非聖不知，聖雖云亡，影像斯立，名佛寶也。
X59n1095_p0468c12║佛寶中，初二句以法推人，下三句正顯佛寶。
X59n1095_p0468c13║但以羣生福淺，不及化源，薄有餘資，猶逢遺法。
X59n1095_p0468c14║欣遇中，上二句自責不值化相，斯由障重；下二句
X59n1095_p0468c15║自慶得逢遺像，良謝宿因。
X59n1095_p0468c16║此之三寶，體是有為，具足漏染，不足陳敬。然是理寶
X59n1095_p0468c17║之所依持，有能遵重，相從出有。
X59n1095_p0468c18║約體推敬中，初科。初四句示體。佛是土木，法乃紙
X59n1095_p0468c19║素，皆是有為。上指騰蘭以為僧寶，豈稱有漏？今據
X59n1095_p0468c20║末代，多是凡夫，故有漏染，理非可敬。然下，推功須
X59n1095_p0468c21║奉：一、能顯理，二、能導物。
X59n1095_p0468c22║如俗王使巡歷方隅，不以形徵，故敬齊一。經云：如世
X59n1095_p0468c23║有銀，金為上寶，無銀有鍮，亦稱無價。故末三寶，敬亦
X59n1095_p0468c24║齊真。
X59n1095_p0469a01║今不加敬，更無尊重之方，投心何所？起歸何寄？故當
X59n1095_p0469a02║形敬靈儀，心存真理，導緣設化，義極於斯。
X59n1095_p0469a03║責過勸行中，初四句示不敬之過，故下二句立敬
X59n1095_p0469a04║法。形心屬能敬，靈儀屬所敬。以形敬像，以心緣理。
X59n1095_p0469a05║若緣所敬，即是理體；若解唯識，即是淨心。真俗圓
X59n1095_p0469a06║脩，義如下說。後二句結美化儀。
X59n1095_p0469a07║經云：造像如麥，獲福無窮。以是法身之器也。論云：金
X59n1095_p0469a08║木土石，體是非情。以造像故，敬毀之人，自獲罪福。莫
X59n1095_p0469a09║不表顯法身，致令功用無極。
X59n1095_p0469a10║四中，初則無上依經，舉極小以況其大；次即大智
X59n1095_p0469a11║度論，舉非情以推其理。經文如後具引，罪福同上
X59n1095_p0469a12║所明。
X59n1095_p0469a13║故使有心行者，對此靈儀，莫不涕泣橫流，不覺加敬。
X59n1095_p0469a14║但以真形已謝，唯見遺蹤，如臨清廟，自然悲肅，舉目
X59n1095_p0469a15║摧感，如在不疑。今我亦爾，慈尊久謝，唯留影像，導我
X59n1095_p0469a16║慢幢，是須傾屈接足，而行禮敬，如對真儀，為我說法。
X59n1095_p0469a17║今不見聞，心由無信。何以知耶？但心用所擬，三界尚
X59n1095_p0469a18║成，豈此一堂，頑癡不動？大論云：諸佛常放光說法，眾
X59n1095_p0469a19║生無始罪故，對面不見。
X59n1095_p0469a20║示敬法中，初事中，初科有二：初示敬情；如對下，責
X59n1095_p0469a21║過。初中，初四句正示敬情；但下，推發敬所以。由不
X59n1095_p0469a22║見化佛，但見住持，以斯感激，故興悲仰。如下四句，
X59n1095_p0469a23║舉俗例顯。清廟，即國家宗廟。圖寫祖考容儀，使子
X59n1095_p0469a24║孫祀而敬之，以強祖先之德，故云清廟。今則比乎
X59n1095_p0469b01║是也。今下四句，合法。是下二句，以事推情，理須加
X59n1095_p0469b02║敬。次中又三：初四句，躡事正責。以佛無私應，志誠
X59n1095_p0469b03║感神，感而未通，由我無信。心由，合作由心。何下，次
X59n1095_p0469b04║五句，徵顯敬慢。初舉事況。心用，即是意思。心造善
X59n1095_p0469b05║惡，報分六道；業有定散，故分三界。豈下，以敬比量。
X59n1095_p0469b06║謂一念妄心，尚成三界，豈可誠心堅信，不能感格
X59n1095_p0469b07║一堂聖像，使放光現瑞，以彰靈感乎？頑癡上文云：
X59n1095_p0469b08║儀像非情，體唯無記。大下，三、引論反證不信之失。
X59n1095_p0469b09║是須一像既爾，餘像例然。樹石山林，隨相標立，導我
X59n1095_p0469b10║心路，無越聖儀。
X59n1095_p0469b11║次科有二：初則不專一像，故曰餘像例然；次則不
X59n1095_p0469b12║專靈像，故通萬境。以境顯心，心通境遍，故樹石等
X59n1095_p0469b13║皆表聖儀。
X59n1095_p0469b14║又作是念：見雖是色，了色心生，心外無塵，名為真觀。
X59n1095_p0469b15║言從心起，實唯識有，名為俗觀。
X59n1095_p0469b16║理中，初科即唯識玅觀也。問：此明三寶，何言唯識？
X59n1095_p0469b17║答：理合然也。初說一體，即是唯識：一、是非；二、遮無
X59n1095_p0469b18║境故。體是本識，表理實故，脩成理體，則轉識以成
X59n1095_p0469b19║智也。次依理體，現於化相，此從體以顯用也。後依
X59n1095_p0469b20║化相，生起住持，此從用以留迹也。雖迷悟體用之
X59n1095_p0469b21║異，莫不皆是唯識所流，然今住持三寶，佛法非情，
X59n1095_p0469b22║僧具漏染，還是一體，真妄同源，不以觀融，無堪反
X59n1095_p0469b23║淨。故今躡事，以理融之，則身對靈儀，心存真理。真
X59n1095_p0469b24║理者，即唯識之本性，是諸佛之法身。故使脩敬行
X59n1095_p0469c01║人，對住持之儀相，達唯識之玅觀，悟一體之真性，
X59n1095_p0469c02║證理體之法身。是知吾祖約此禮敬一法，廣顯真
X59n1095_p0469c03║俗，意在正明唯識真觀也。又此且約所敬勝境，以
X59n1095_p0469c04║明真俗。若能敬身心，所行事理，竝委真俗篇明之。
X59n1095_p0469c05║就文為二：初三句躡事總顯，次五句正示真俗。初
X59n1095_p0469c06║中，因事明理，故云又作此念。念是思慧，能觀智也。
X59n1095_p0469c07║色即靈像，所敬境也。約情妄見，謂有實體，故云見
X59n1095_p0469c08║雖是色，遍計性也。今入正觀，玅智圓解，即是自心
X59n1095_p0469c09║妄現境界，故曰了色心生，依他性也。問：心通真妄，
X59n1095_p0469c10║此言心生，為真為妄？答：若約從真起妄，唯一真心；
X59n1095_p0469c11║今約返妄漸脩，必須次第。準下俗觀，應含二心：初
X59n1095_p0469c12║曰言從心起，即是六心，意言分別，故有名相；次曰
X59n1095_p0469c13║實唯識有，即是八心，妄現境界，故有影像。總包二
X59n1095_p0469c14║義，故曰心生。次中，上二句明真觀，下三句顯俗觀。
X59n1095_p0469c15║初中，心外無塵者，由前了色既從心生，則能分遣
X59n1095_p0469c16║外塵邪執，翻遍計性，證無相性，故名真觀。行事鈔
X59n1095_p0469c17║云：諸法外塵本無。攝論云：知塵無所有，通達真（云
X59n1095_p0469c18║云）。俗觀中，即前真觀會色歸心。色相既空，心相須
X59n1095_p0469c19║顯。心有二相，言從心起，即是意言。若但唯意言，則
X59n1095_p0469c20║濫而非實。雖空遍計，但遣妄塵；不了依他，終成偏
X59n1095_p0469c21║計。故復遣濫，的示心源，故云實唯識有。二皆心相，
X59n1095_p0469c22║故名俗觀。須知前明真觀離俗無真，後明俗觀離
X59n1095_p0469c23║真無俗。諦了竝觀，莫疑前後。問：此何位人能住此
X59n1095_p0469c24║觀？答：行位不同，不可一槩。約行而言，初心凡夫便
X59n1095_p0470a01║脩此觀，即名此人為大菩薩，即說此行為佛果證
X59n1095_p0470a02║行。故文云：唯識四位，凡聖通學。起信疏云：十信之
X59n1095_p0470a03║初，發心之時，即觀本識自性、緣起、因果之體，得成
X59n1095_p0470a04║正信。據位而言，約文準論，願樂行人能證此理（即四
X59n1095_p0470a05║十心并四加行）。問：諸家於此通收四位，今特異之，請言其
X59n1095_p0470a06║致。答：不識觀相，故有濫通。此觀唯遣外塵，意言猶
X59n1095_p0470a07║在，何得於此妄通高位？故攝論云：若至登地，故似
X59n1095_p0470a08║唯識。意言分別，亦不得立。今觀意言，豈通高位？文
X59n1095_p0470a09║中明判，名願樂地脩道人也。問：既言脩道，何得言
X59n1095_p0470a10║非？答：此言獨指願樂地中脩行道行之人，非脩道
X59n1095_p0470a11║位。文自釋云：道為人脩，人能脩道等。何得不曉？
X59n1095_p0470a12║漸次增明，念念無絕，時功既積，熏習逾增，觀道脩明，
X59n1095_p0470a13║不迷緣假，名願樂位脩道人焉。道為人脩，人能脩道，
X59n1095_p0470a14║故稱行者名為道人。
X59n1095_p0470a15║因脩顯位中，初六句歷觀起脩，名下二句顯其行
X59n1095_p0470a16║位，道下四句返釋觀道，脩明住真觀也。不迷緣假
X59n1095_p0470a17║住於俗觀，不昧事儀也。又可觀道即能觀智，緣假
X59n1095_p0470a18║即所觀境。緣謂緣生諸法遍計性也，假謂假有識
X59n1095_p0470a19║相依他性也。緣生本無即真諦境，唯識假有即俗
X59n1095_p0470a20║諦境，觀智明白真俗歷然，故曰不迷等。願樂地者，
X59n1095_p0470a21║資糧加行同前所明。脩道人者，文中自釋，不同古
X59n1095_p0470a22║人是脩道位。
X59n1095_p0470a23║今則聞告懷嫌，誠當實錄，日損之謂，於斯自明，可不
X59n1095_p0470a24║誡哉！
X59n1095_p0470b01║結誡中，意謂有人聞此所告，或起嫌疑，但當以真
X59n1095_p0470b02║言實錄以自驚悟，庶令煩惱日損，觀道日新矣。
X59n1095_p0470b03║
X59n1095_p0470b04║釋門歸敬儀通真記卷上