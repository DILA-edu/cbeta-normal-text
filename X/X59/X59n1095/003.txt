X59n1095_p0493a01║
X59n1095_p0493a02║
X59n1095_p0493a03║釋門歸敬儀通真記卷下
X59n1095_p0493a04║
X59n1095_p0493a05║大宋蕭山沙門釋　了然　述
X59n1095_p0493a06║威容有儀篇第八（謂斂束形儀，敬道順俗，內長信心，外生物善故）。
X59n1095_p0493a07║釋威容有儀篇。篇名中，容止可觀，謂之威容；軌度
X59n1095_p0493a08║格物，謂之有儀。戒本疏云：威謂容儀可觀，儀謂軌
X59n1095_p0493a09║度格物。注中，上二句釋篇名，下二句示篇意。
X59n1095_p0493a10║序曰：聖者立儀，同法齊觀，道宗乃異，形敬畢通，備列
X59n1095_p0493a11║羣經，無宜不用。如有乖軌亂倫，自招殃咎，故違明誥，
X59n1095_p0493a12║罪深難宥。
X59n1095_p0493a13║本文，立教勸行。初科。初六句，示意勸依。初聖者是
X59n1095_p0493a14║佛，立儀是法，同法屬僧。法通三藏，僧別三乘，各據
X59n1095_p0493a15║宗門，觀緣入道，故曰道宗乃異。至於䇿脩歸敬，斂
X59n1095_p0493a16║束儀容，統會羣詮，其相無別，故曰形敬畢通。如下
X59n1095_p0493a17║四句，明不遵之失。上二句，乖儀招報，如初篇無敬
X59n1095_p0493a18║於佛，生龍虵中。下二句，違教結罪，如律所制僧像
X59n1095_p0493a19║等戒。難宥，猶言難恕。
X59n1095_p0493a20║今生居叔世，代稱滓濁，煩惑日增，何時傾蕩？如不篤
X59n1095_p0493a21║課，於何成濟？所以寄此形骸，澄練性識，屈折柔軟，慢
X59n1095_p0493a22║我將摧。必若縱緩憍高，彌增故習。此語繁矣，無奈患
X59n1095_p0493a23║深，徒便攻擊，膏肓難及。如不信此言，可試讀此文，撿
X59n1095_p0493a24║此心行，鏗然不動，可謂上智下愚。中流之人，義有向
X59n1095_p0493b01║背。
X59n1095_p0493b02║加勸中，初科為三：初六句約報加勸，次所下六句
X59n1095_p0493b03║立理䇿脩，三此下十二句以教撿行。初中，上四句
X59n1095_p0493b04║對時示過。初示劫濁，煩下明障重，如下責勸篤課，
X59n1095_p0493b05║謂勤脩進業。次中，上二句總示托身脩敬，用顯心
X59n1095_p0493b06║理。下四句反覆推撿，又二：上二句明功，下二句顯
X59n1095_p0493b07║過。三中，初四句責其不行。患深喻其惑重，攻擊比
X59n1095_p0493b08║其教多。膏肓（音荒）左傳曰：晉景公有疾，求醫於秦。秦
X59n1095_p0493b09║伯使醫緩為之。未至，景公夢疾為二竪子，曰：彼良
X59n1095_p0493b10║醫也，懼傷我，焉逃之？其一曰：居盲之上，膏之下，若
X59n1095_p0493b11║我何？醫至，曰：不可為也。如下七句以教自驗。上智
X59n1095_p0493b12║從善不為惡惑，下愚習惡難以善訓，中流之士心
X59n1095_p0493b13║隨善惡，故言向背鏗堅也。
X59n1095_p0493b14║故經云：今以若干苦切之言，乃可入律。此真用行供
X59n1095_p0493b15║養佛人。經云：隨順我語，名供養佛。書云：聞諫如流，斯
X59n1095_p0493b16║言可錄。狠戾不信，惡馬難調。命盡計窮，會思此告。撫
X59n1095_p0493b17║膺多愧，常以自箴。庶有同倫，致序心曲。
X59n1095_p0493b18║次中初示釋經以彰受教。經即維摩詰，彼云此土
X59n1095_p0493b19║眾生剛強難化，故佛為說剛強之語而調伏之，乃
X59n1095_p0493b20║至云一切苦切之言乃可入律（律謂法也）。此下示經意。
X59n1095_p0493b21║經下引律轉釋供養之語，文出四分而言經者，從
X59n1095_p0493b22║教得名亦訓法也。書下次引儒典以顯納諫，即漢
X59n1095_p0493b23║書述高祖之德，證上順語其理無乖。狠下反責狠
X59n1095_p0493b24║戾，謂頑訔也。䇿之不進喻同惡馬，臨終方悔恐弗
X59n1095_p0493c01║及也。常下生起後文，既不依行時以自驚，故曰常
X59n1095_p0493c02║以自箴。箴規也。同倫即樂行。敬者心曲即儀文也。
X59n1095_p0493c03║今明諸經所敘威儀相狀，中邊時俗，各有異儀，隨國
X59n1095_p0493c04║行之，以敬為本。此乃初心，非學不解，故須委歷，用曉
X59n1095_p0493c05║未聞。久行碩德，固非所望。
X59n1095_p0493c06║方土異儀中，初段文舉諸經，義通大小，中即五天，
X59n1095_p0493c07║邊收八表。據下所示，別指此方為邊。此下示今文
X59n1095_p0493c08║意。推德云：謙，碩，大也。固，實也。
X59n1095_p0493c09║然中天虔敬，震旦不同。彼則拜少而遶多，此則不遶
X59n1095_p0493c10║而饒拜。彼則肉袒露足而為恭，此則巾屨備整而稱
X59n1095_p0493c11║敬。誠道俗之殊容，乃方土之異等。
X59n1095_p0493c12║次科，初二句總舉。震旦，梵語，此曰神州。戒本疏云：
X59n1095_p0493c13║崑崙東南方五千里，號曰神州，亦名赤縣。彼下，示
X59n1095_p0493c14║不同之相。屨，履也。誠下，結顯不同。一、據道俗，二、約
X59n1095_p0493c15║方土。
X59n1095_p0493c16║且自統詳儀節，事有機緣。容預朝覲，則三業殷勤；時
X59n1095_p0493c17║序忽切，則四支削略。斯竝行藏在要，智出不思，足使
X59n1095_p0493c18║加敬盡衷，彼我通意可也。
X59n1095_p0493c19║三中，初四句教適時。緩則殷勤，急宜簡略。斯下四
X59n1095_p0493c20║句，美其通變。足下，示意。廣略雖殊，心敬宜切。衷即
X59n1095_p0493c21║心也。
X59n1095_p0493c22║故出曜經曰：有信士威儀，有出家威儀，大道人威儀。
X59n1095_p0493c23║由是善行趣道之基，故生善處。以此文證明，知歸信
X59n1095_p0493c24║威儀入道之始，不可隱略，故敘以命之。
X59n1095_p0494a01║明道俗中，初科。初引經示相，有三：初即在家，簡異
X59n1095_p0494a02║外道，故云信士；次即沙彌，簡異在俗，故云出家；三
X59n1095_p0494a03║即比丘，簡異沙彌，故云大道人也。各有法則，故曰
X59n1095_p0494a04║威儀。善行是因，善處是果，近生人天，遠通聖域。以
X59n1095_p0494a05║下，示意。不下，生起後文。命即教也，引文用意以教
X59n1095_p0494a06║人故。
X59n1095_p0494a07║俗中。周禮有九品之拜，出自太祝之官，斯非內教，然
X59n1095_p0494a08║禮貴從俗故也。
X59n1095_p0494a09║據位明初，俗中初科，周公所制，故曰周禮太祝即
X59n1095_p0494a10║掌祭之官。此是外書，故非內教。然則禮貴從俗，故
X59n1095_p0494a11║先示之。
X59n1095_p0494a12║一曰稽首拜，謂臣拜君之拜也。稽訓為稽（計奚反），即久
X59n1095_p0494a13║稽留停，頭至地少久也。二曰頓首拜，謂平敵者，如諸
X59n1095_p0494a14║候相拜也。即以頭叩地，虗搖而不至地也。三曰空首
X59n1095_p0494a15║拜，此君答臣下之一拜，即以頭至手，所謂拜手者。四
X59n1095_p0494a16║曰振動拜，謂敬重之，戰慄動變之拜也。五曰吉拜者，
X59n1095_p0494a17║謂拜而後稽顙，謂齊衰不杖以下也。言吉者，此殷之
X59n1095_p0494a18║凶拜也。周以其與吉拜頓首相近，故謂之吉拜。即先
X59n1095_p0494a19║作稽首拜，後作稽顙。顙是額也，以額觸地，無容儀也。
X59n1095_p0494a20║六曰凶拜者，稽顙而後頓首拜，謂三年服者拜也。七
X59n1095_p0494a21║曰奇拜者，謂先屈一膝，即今時所謂雅拜也。一說奇
X59n1095_p0494a22║拜但一拜，以答臣下之拜也。八曰褒拜者，褒讀為報。
X59n1095_p0494a23║報拜者，再拜是也。又云褒拜，今時持節之拜也，即再
X59n1095_p0494a24║拜於神與尸也。九曰肅拜者，但俯下手，今時揖者是
X59n1095_p0494b01║也。亦指婦人拜
X59n1095_p0494b02║示相中九品之相，大師隨文約注，竝自委釋，故但
X59n1095_p0494b03║隨難點示。齊音咨。衰音崔。禮記云：喪父斬衰，喪母
X59n1095_p0494b04║齊衰。言不杖者，語云：執親之喪，水漿不入其口者，
X59n1095_p0494b05║三日杖而後起。（喪父竹杖，喪母桐杖。）今言不杖以下，非父母
X59n1095_p0494b06║之喪也。吉凶二拜，隨朝不同，故特點示。
X59n1095_p0494b07║又肅或至三也。空首奇拜唯一，餘則再拜之。
X59n1095_p0494b08║上竝俗禮正文，鄭康成依位釋之如此。
X59n1095_p0494b09║結指中鄭康成，即鄭玄之字也。
X59n1095_p0494b10║今據內教，以禮敬為初，大略為二，即身心也。
X59n1095_p0494b11║次內教能敬約義示中，初科。初標顯宗本，大下總
X59n1095_p0494b12║示要門。俗法脩身故名外典，佛教治心故云內教。
X59n1095_p0494b13║佛法以心為其本，身為其末。故須菩提靜觀室內，如
X59n1095_p0494b14║來歎為禮見法身；華色初至寶階，如來毀為拜於化
X59n1095_p0494b15║佛。故知靜處思微，念念趣道；觀形鑒貌，新新在俗。能
X59n1095_p0494b16║所未免，想見齊生；我倒現前，即為障道。故佛約此而
X59n1095_p0494b17║分身心敬也。
X59n1095_p0494b18║次科為三：初二句總示，故下次引事顯相，又二：初
X59n1095_p0494b19║正引事，出智論。彼第十二云：佛在三十三天夏安
X59n1095_p0494b20║居受歲已，還下閻浮提，四部眾集人天相見，龍天
X59n1095_p0494b21║大眾眾會莊嚴先未曾有。須菩提在石室中自思
X59n1095_p0494b22║惟：至佛所耶？不至佛所耶？今此大會雖復殊特勢
X59n1095_p0494b23║不久停，磨滅之法皆歸無常，觀之悉知諸法空無
X59n1095_p0494b24║有實，作是觀時即得證道。爾時眾人皆欲求先見
X59n1095_p0494c01║佛禮敬供養，有華色尼欲除女名之惡，便化為轉
X59n1095_p0494c02║輪聖王七寶千子，眾人見之皆避座起去，到寶階
X59n1095_p0494c03║已還復本身最先禮佛。佛言：汝非先禮，不如須菩
X59n1095_p0494c04║提觀諸法空，是為見佛法身得真供養，非敬生身
X59n1095_p0494c05║為供養也。故下躡事褒貶，初二句美其達理，如空
X59n1095_p0494c06║生石室觀法空故即見法身，故言趣道。次觀下六
X59n1095_p0494c07║句貶其著事，如華色寶階親承色相但見化身，故
X59n1095_p0494c08║云在俗。能所未免心境別故，想即是心、見即是執，
X59n1095_p0494c09║依心起我、由我生見，見有顛倒故障聖道。故下三
X59n1095_p0494c10║結判。
X59n1095_p0494c11║如能即色緣空，觀境心造，紛紛集起，不無染淨，知識
X59n1095_p0494c12║妄念，未可清澄，想倒空時，緣念斯絕。今居凡地，力極
X59n1095_p0494c13║制御，止得如斯，念念自然，漸能清淨，常起兩觀，不得
X59n1095_p0494c14║單行。謂知無境，是漸向真；謂知唯識，是漸背俗。如此
X59n1095_p0494c15║䇿脩，長時不已，分分增明，三祇方就。前已明訖，數數
X59n1095_p0494c16║須知。
X59n1095_p0494c17║三中，初二句總示觀門；次紛下一十七句，別明行
X59n1095_p0494c18║相；三、如下六句，結示。初中，雙遮二執，不滯有空；雙
X59n1095_p0494c19║照二門，圓觀真俗，即是今家唯識玅觀也。華尼以
X59n1095_p0494c20║情想見，謂佛為色，執為外境，不達法空，故貪著俗
X59n1095_p0494c21║諦。空生以空智見，謂佛為空，但知無境，未達唯識，
X59n1095_p0494c22║故滯於真諦。今云即色緣空，則外塵本無，即是真
X59n1095_p0494c23║觀；觀境心造，則實唯識有，即是俗觀。是則均空有
X59n1095_p0494c24║於一諦，融真化於一心，方契大乘至極之理。故大
X59n1095_p0495a01║鈔云鈍見空時，不分別色；智知唯識，不分別空是
X59n1095_p0495a02║也。次中，初六句躡前正觀，校量分齊，又三：初二句
X59n1095_p0495a03║示識相。如論所說，集起名心，即是八識。由八識中
X59n1095_p0495a04║集染淨種子，起現行故，故曰染淨紛紛。次二句初
X59n1095_p0495a05║觀解悟，故但識妄，歷行既淺，故未可清澄，猶屬下
X59n1095_p0495a06║凡影像麤觀。後二句觀深見理，故想倒自空，意言
X59n1095_p0495a07║不生，故緣念斯絕，此屬上聖證真唯識。今下五句，
X59n1095_p0495a08║且依凡位，加功進脩。常下六句，重提圓觀，以資凡
X59n1095_p0495a09║行。知無境者，即色緣空故；知唯識者，觀境心造故。
X59n1095_p0495a10║境緣空故，真理漸明，故曰向真；識相遣故，煩惱漸
X59n1095_p0495a11║淨，故曰背俗。
X59n1095_p0495a12║經中明敬有眾位之差，故先目錄，後依具解（謂初識敬事之
X59n1095_p0495a13║儀，然後依之而隨接）。
X59n1095_p0495a14║南無　稽首，　敷坐具，　脫革屣，
X59n1095_p0495a15║　褊袒　五輪著地，　頭面禮足，　右膝著地，
X59n1095_p0495a16║　胡跪　一心，合掌　右繞，　曲身膽仰。
X59n1095_p0495a17║顯相，初經中初科。諸經所顯儀相不同，今總示之，
X59n1095_p0495a18║故言眾位。
X59n1095_p0495a19║初言南無者，經中云那謨婆南等，傳梵訛僻，正音槃
X59n1095_p0495a20║淡，唐言我禮也。
X59n1095_p0495a21║列釋中，初示南無翻名易了。
X59n1095_p0495a22║或云歸禮，歸亦我之本情，禮是敬之宗致也。或云歸
X59n1095_p0495a23║命者，此義立代於南無也。理事符同，表情得盡。
X59n1095_p0495a24║會異中，名雖不同，心敬唯一，故曰理同。
X59n1095_p0495b01║俗有重南無而輕敬禮者，不委唐梵之交譯也。況復
X59n1095_p0495b02║加以和南，諸佛迷生，彌復大笑。言和南者，謂度我也。
X59n1095_p0495b03║今流溺生死河，念依拯濟而得出也。準此以言，豈非
X59n1095_p0495b04║和南？先在尊師，義通上聖，念救拔也。
X59n1095_p0495b05║三中，初斥迷名。況下，別示南無。俗謂和南但可敬
X59n1095_p0495b06║人，故聞即大笑，由不解名義也。言下，翻顯。今下，示
X59n1095_p0495b07║意。準下，會釋。尊師上聖人佛雖殊，約敬盡情和南
X59n1095_p0495b08║不別。
X59n1095_p0495b09║故經中來至佛所云：南無無所著、至真、等正覺等，是
X59n1095_p0495b10║名口業稱讚如來德也。且夫貴賤不同，尊敬致異。天
X59n1095_p0495b11║竺設敬，先以身禮，後以頌歎。如無量義經：八萬菩薩
X59n1095_p0495b12║來詣佛所，頭面禮足，遶百千帀，散華燒香，以衣寶瓔
X59n1095_p0495b13║珞并鉢器百味，充滿盈溢，色香具足。又設幢幡軒葢，
X59n1095_p0495b14║眾玅妓樂，處處安置，鼓作眾器，而供養佛。即前互跪，
X59n1095_p0495b15║合掌一心，俱共同聲，說頌讚曰：大哉大悟大聖主，無
X59n1095_p0495b16║垢無染無所著，天人象馬調御師，道風德香熏一切。
X59n1095_p0495b17║如是等頌，有三十餘章，例諸大經，竝有讚頌。
X59n1095_p0495b18║四中，初科。初文出阿含。南無二字，正標所出。無所
X59n1095_p0495b19║著者，妄念空故。言至真者，證理盡故。三世道齊，故
X59n1095_p0495b20║言等覺。是下，結歸。即知南無屬口業也。且下，將引
X59n1095_p0495b21║次文。禮有前後，故先敘之。貴賤言通，且約方土以
X59n1095_p0495b22║分。貴對五天，彼稱中故；賤對此土，屬邊方故。故上
X59n1095_p0495b23║文云：中天䖍敬，震旦不同。此以拜讚前後，故云致
X59n1095_p0495b24║異。如下，次文引證。前禮後讚，其相可知。如下，結略。
X59n1095_p0495c01║例下，指廣。
X59n1095_p0495c02║如唐境俗中，天子以下，美敦盛德，其流極廣，或以聲
X59n1095_p0495c03║歎，或以文頌，時俗敬尚，其風彌遠。
X59n1095_p0495c04║次中上至天子，下至庶民，各陳偈讚，歌詠佛德。四
X59n1095_p0495c05║海之內，洋洋乎盈耳哉。此葢大師生處昌時，特彰
X59n1095_p0495c06║盛事。
X59n1095_p0495c07║所以香口比丘報：由歎佛正業所感，為人所名。
X59n1095_p0495c08║三中事出智論。阿輸伽王一日作八萬佛圖，雖未
X59n1095_p0495c09║見道，於佛法中少有信樂，日日請諸比丘入宮供
X59n1095_p0495c10║養，日日次第留法師說法。有一三藏年少法師，聰
X59n1095_p0495c11║明端正，次應說法，在王邊坐，口有異香，王甚疑恠，
X59n1095_p0495c12║謂為不端，欲以香氣熏王宮人，語比丘言：口中何
X59n1095_p0495c13║等？開口看之。即為開口，了無所有，與水令漱，香氣
X59n1095_p0495c14║如故。王問：大德！新有此香，舊有之耶？比丘答言：如
X59n1095_p0495c15║此久有，非適今也。又問：有此久如？比丘以偈答王：
X59n1095_p0495c16║迦葉佛時，習此香法，如此久久，若常新出。王言：大
X59n1095_p0495c17║德！略說未解，為我廣說。答言：王當一心，善聽我說。
X59n1095_p0495c18║我昔於迦葉佛法中作說法比丘，在大眾中歡喜
X59n1095_p0495c19║演說迦葉世尊無量功德，乃至從是已來，常有玅
X59n1095_p0495c20║香從口中出，為人所名，號香口也。
X59n1095_p0495c21║據其行事，應在拜後，因此稱揚，遂及歎耳。
X59n1095_p0495c22║二、明稽首者，古文為稽，今則為稽，俗所常行，不必從
X59n1095_p0495c23║古。白虎通云：稽者，至也。首者，頭也。言下拜於前，頭至
X59n1095_p0495c24║地。即說文云：謂下首者為稽也。三蒼云：稽首，頓首也。
X59n1095_p0496a01║謂以頭頓於地也。
X59n1095_p0496a02║釋稽首中初科。白虎通，書名也。漢會羣儒於白虎
X59n1095_p0496a03║殿，通諸經義，故以名焉。說文，乃字書也。許慎所作
X59n1095_p0496a04║三蒼，亦古字書。蒼頡一篇（七章，李斯造）埤蒼三卷（張揖造）
X59n1095_p0496a05║廣蒼三卷（樊恭造）彼明稽首與頓首不別。
X59n1095_p0496a06║然今行事，頓首為輕，謂長立頓首於空也。故晉時釋
X59n1095_p0496a07║慧遠與俗士書，但云頓首而不揖也，謂非是曲身而
X59n1095_p0496a08║但立也。故長揖司空，不必身曲。
X59n1095_p0496a09║次中，初約時評量輕重。故下，引證。晉朝慧遠法師
X59n1095_p0496a10║與秦主并盧循書皆言頓首，可驗是輕。今時為重，
X59n1095_p0496a11║故僧與俗書不可一槩。謂下，出古頓首之相。故下，
X59n1095_p0496a12║引事轉顯。即後漢趙元叔，漢陽人，曾為窮鳥賦，見
X59n1095_p0496a13║司空袁逢，但長揖而已。
X59n1095_p0496a14║然頓首、頓顙，俗中恒度。首，頭之總名；顙，額之別目。然
X59n1095_p0496a15║古儀有稽首、稽首、頓顙。頓顙，上敬天子，殷重之謂，故
X59n1095_p0496a16║重言之。準此，頓顙，以額至地而拜也。
X59n1095_p0496a17║三中，總會異名，準義成重。然稽首之禮，道俗通有，
X59n1095_p0496a18║相亦無別。今據內教，故重出之。如戒經序云稽首
X59n1095_p0496a19║禮諸佛等。
X59n1095_p0496a20║二、明敷坐具，四、明脫革屣者，中梵極敬，
X59n1095_p0496a21║合示三、四。初科中梵極敬者，躡釋第四，如上文云：
X59n1095_p0496a22║彼則肉袒露足而為恭。
X59n1095_p0496a23║此土羣臣朝謁之儀，皆在殿庭，故履屣不脫，有時上
X59n1095_p0496a24║殿，則劒履皆捨，此古法也。
X59n1095_p0496b01║次科：此方朝儀，古今不定。在殿不脫，此約今制；劒
X59n1095_p0496b02║履俱捨，此屬古法。
X59n1095_p0496b03║天竺國中，地多濕熱，以革為屣，制令服之。如見上尊，
X59n1095_p0496b04║即令脫却。自餘寒國，隨有履之。
X59n1095_p0496b05║次中重顯天竺脫著所以。初明須用，由地濕故。如
X59n1095_p0496b06║下明須脫，重尊長故。自下明方土有無。
X59n1095_p0496b07║行事之時，既脫足已，可踐土地，應在坐具。尋討經律，
X59n1095_p0496b08║無敷坐具之文，但云脫屣禮足。
X59n1095_p0496b09║顯第三中，初科。初約事須敷；尋下，撿文無據。
X59n1095_p0496b10║今據事用，理須坐具，故制坐具緣云：為身、為衣、為僧
X59n1095_p0496b11║臥具？既為身衣，明知前設。
X59n1095_p0496b12║次中義約制緣為身衣故，準此禮拜理須敷展，故
X59n1095_p0496b13║云前設。
X59n1095_p0496b14║又坐具之目，本是坐時之具，所以禮拜之中無文敷
X59n1095_p0496b15║者，故如來將坐，如常自敷。準此，比丘自敷而坐，不合
X59n1095_p0496b16║餘人為敷。
X59n1095_p0496b17║三中，引名從實，即坐時之具，由佛隨坐常自敷故。
X59n1095_p0496b18║準下，伸誡。
X59n1095_p0496b19║今見梵僧來至佛前禮者，必先褰裙，以膝拄地，合掌
X59n1095_p0496b20║長跪，口讚於佛，然後頂禮。此乃遺風猶在，可準用之，
X59n1095_p0496b21║無坐具明矣。
X59n1095_p0496b22║四中，重引現量，證前禮拜，無具可明。
X59n1095_p0496b23║比有行敬在佛僧前，仍令侍者為敷坐具，此乃行憍，
X59n1095_p0496b24║未是致敬。又有要待設席方始禮者，亦不可也。如見
X59n1095_p0496c01║尊長，即須下拜，安待覔席耶？以事詳準，隨時設禮，不
X59n1095_p0496c02║可待席，有則從席，無則從地可也。如在清廟、闕庭、公
X59n1095_p0496c03║衙之所，何有設席？以此準例，則敬慢兩分。
X59n1095_p0496c04║五中，初誡慢。如下，例顯。先引尊長，次引俗事。清廟
X59n1095_p0496c05║即宗廟。闕庭即朝廷，庭合作廷。公衙即官府。以下，
X59n1095_p0496c06║雙結。
X59n1095_p0496c07║五、明褊袒右肩。或云褊露右肩，或褊露一膊者。所言
X59n1095_p0496c08║袒者，謂肉袒也。示從依學，有執作之務。俗中短右袂，
X59n1095_p0496c09║便於事是也。
X59n1095_p0496c10║褊袒中，初科。初句標。或下，會釋異名。所下，示意。俗
X59n1095_p0496c11║下，例顯。事出論語。
X59n1095_p0496c12║今諸沙門通著衫襦，少袒三衣者，遂割破襦子以為
X59n1095_p0496c13║兩片，號為襦袒。此則名義俱失，不可尋之。故行事時，
X59n1095_p0496c14║但出一肩，仍有衫襦，非袒露法。
X59n1095_p0496c15║次料襦（人朱反，短衣也）少袒三衣者，袒字恐悞，合作但字。
X59n1095_p0496c16║謂今時少有但三衣者，既有衫襦，肉猶不露，遂即
X59n1095_p0496c17║割破，以表其儀。比今襦衫，當背割開，雖分兩片，肩
X59n1095_p0496c18║還不出，是狼得褊袒之名，則名失也。肉既不露，又
X59n1095_p0496c19║是義失。故下，顯正儀。但字亦悞，却宜作袒。仍下，重
X59n1095_p0496c20║示非法。
X59n1095_p0496c21║故大莊嚴論云：沙門釋子者，右肩黑是也。外道通黑，
X59n1095_p0496c22║沙門露右，故有不同。律中但有三衣通肩被服，如見
X59n1095_p0496c23║長老乃褊袒之，安以衣遮名為褊袒，一何可歎也。故
X59n1095_p0496c24║知肉袒肩露，乃是立敬之極也。
X59n1095_p0497a01║三科中，初引論示。有肩黑者，由袒露故，衝冐風日，
X59n1095_p0497a02║皮膚[參*皮]黑；外道躶形，故兩肩俱黑。律下，次引律明。
X59n1095_p0497a03║初正示；安下，反責。準此，衣襦俱袒，方合正儀。
X59n1095_p0497a04║六、明五輪著地者，亦云五體投地者，地持亦云：當五
X59n1095_p0497a05║輪著地而作禮也。阿含云：二肘、二膝并頂，名為五輪。
X59n1095_p0497a06║輪為圓相，五處皆圓。今有梵僧禮拜者，多褰衣露膝，
X59n1095_p0497a07║先下至地，然後以肘按地，兩掌承空，示有接足之相。
X59n1095_p0497a08║五輪著地中初科。或云五體等者，會異名也。文引
X59n1095_p0497a09║阿含顯五輪義。輪下覆釋。今下引事顯相。
X59n1095_p0497a10║今時行禮，觀時進退。若佛像尊師，却坐垂足，方可如
X59n1095_p0497a11║上五輪接足；如其加坐，則隨時而已。亦見有人聞有
X59n1095_p0497a12║頂足之相，遂致就坐，拔他足出云：我欲頂戴。一何觸
X59n1095_p0497a13║惱？又是呈拙。故知折旋俯仰，意在設敬，如是例知。
X59n1095_p0497a14║次中，初教知時；亦下，正責；故下，顯正。
X59n1095_p0497a15║七、明頭面禮足者，正是拜首之正儀也。
X59n1095_p0497a16║禮足中，初科。對前諸相，此屬正儀，故特標示。
X59n1095_p0497a17║經律文中，多云頭面禮足，或云頂禮佛。足者，我所高
X59n1095_p0497a18║者，頂也；彼所卑者，足也。以我所尊，敬彼所卑者，禮之
X59n1095_p0497a19║極也。
X59n1095_p0497a20║釋中，初科。初引文。我下，示義。智論：問：云何以頭面
X59n1095_p0497a21║禮足？答曰：人身中第一貴者頭，五情所著而最在
X59n1095_p0497a22║上故；第一賤者足，不淨處最在下故。以所貴禮所
X59n1095_p0497a23║賤，敬之極也。
X59n1095_p0497a24║如俗中重尊友者，不斥其名字，相名為足下者，義類
X59n1095_p0497b01║同也。又如天子太子，有所稱謂，不敢及形，或稱乘轝
X59n1095_p0497b02║車駕，或云陛下殿下，皆敬儀一也。
X59n1095_p0497b03║引俗事中，斥猶指也，言不敢正指其名，故但言足
X59n1095_p0497b04║下等。又下類上可知。
X59n1095_p0497b05║然中邊行敬，其家不同。此土設敬，遠拜為重；天竺設
X59n1095_p0497b06║敬，近形接足拜，乃為至極。
X59n1095_p0497b07║故經中陳如久不見佛，來禮佛已，以面掩佛足上，斯
X59n1095_p0497b08║則頭面禮足之相具也。
X59n1095_p0497b09║雜示中，次科經，即阿含取證中天，以近為敬。
X59n1095_p0497b10║善見云：辭佛法，遶佛三帀已，四方作禮而去，合十指
X59n1095_p0497b11║爪掌，叉手頂上却行，絕不見佛，更作禮迴前而去。
X59n1095_p0497b12║辭退法中，四方作禮，敬之切也。合十指掌，表攝心
X59n1095_p0497b13║也。却行更禮，慕戀之極，不能已矣。
X59n1095_p0497b14║智度論：其禮有三：初謂口禮，二屈膝頭不至地，三頭
X59n1095_p0497b15║至地是而上禮。
X59n1095_p0497b16║智論中，初科三禮不出身、口，後禮最重，故稱為上。
X59n1095_p0497b17║若聞諸佛功德，心敬尊重恭敬讚歎，知一切眾生中
X59n1095_p0497b18║德無過上，故言尊也。敬畏之心過於父母師長君主，
X59n1095_p0497b19║利益重故，故云重也。謙遜畏難，故云恭也。推其至德，
X59n1095_p0497b20║故云敬也。美其功德為讚，讚之不足又稱揚之為歎，
X59n1095_p0497b21║隨以一事至佛，其功不可盡也。
X59n1095_p0497b22║次中六名亦出智論。初三句總舉，知下隨明。即文
X59n1095_p0497b23║為六，竝以也字分之：初以德高，二以恩重，餘四可
X59n1095_p0497b24║知。隨以一事者，六中之一也。至佛不盡者，謂以一
X59n1095_p0497c01║敬直至成佛，論其功德不可盡也。
X59n1095_p0497c02║八、明右膝著地者，經中多明胡跪、互跪、長跪，斯竝天
X59n1095_p0497c03║竺敬儀屈膝拄地之相也。如經中明俗多左道，所行
X59n1095_p0497c04║皆左，故佛右手按地以降天魔，令諸弟子右膝著地。
X59n1095_p0497c05║右膝著地。初科中言互跪者，天竺敬相也。如下引
X59n1095_p0497c06║經分示左右，以邊夷時俗多尚左道，此方儒典亦
X59n1095_p0497c07║且惡之，故禮記執左道以亂政等。道既反俗，故特
X59n1095_p0497c08║異之。右手案地者，如無垢菩薩禮佛經云：世尊坐
X59n1095_p0497c09║金剛座，右手指地，震動現瑞，證大菩提。
X59n1095_p0497c10║言互跪者，左右兩膝，交互跪地。此謂有所啟請，悔過
X59n1095_p0497c11║授受之儀也。佛法順右，即以右膝拄地，右𮪭（退罪反）在
X59n1095_p0497c12║空，右指拄地。又左膝上戴，左指拄地。使三處翹翹，曲
X59n1095_p0497c13║身前就。故得心有專志，請悔方極。此謂心隨其身，行
X59n1095_p0497c14║慢失矣。
X59n1095_p0497c15║別顯明互跪中，初科。初示相，可知。此下，以相顯心。
X59n1095_p0497c16║慢則易失，故曰行慢失矣。
X59n1095_p0497c17║今行事者都無思審，徑至佛前加趺坐地者、右𮪭著
X59n1095_p0497c18║地者、兩膝竝坐者，經中名為駱駞坐也。此竝身既慢
X59n1095_p0498a01║惰心亦從之，來欲請福反收慢罪，既乖禮意又增慢
X59n1095_p0498a02║習，一成苦業獸中報受，可不思哉！
X59n1095_p0498a03║次中，初示非相。加趺即是大坐。腿著地者，謂以兩
X59n1095_p0498a04║足交踏而跪坐也。兩膝竝坐者，謂豎兩膝以尻蹲
X59n1095_p0498a05║坐，經中斥為駱駞坐也。此下，責慢情。來下，示業報。
X59n1095_p0498a06║故律中請悔，或蹲或跪，文自解云：跪者，謂尻（苦高反）不
X59n1095_p0498a07║至地，斯量也。
X59n1095_p0498a08║三科中，引律重示正相，此出聖言，故云正量。
X59n1095_p0498a09║僧是丈夫，剛幹事立，故制互跪。尼是女弱，翹苦易勞，
X59n1095_p0498a10║故令長跪，兩膝據地，兩脛翹空，兩足指指地，挺身而
X59n1095_p0498a11║立者是也。
X59n1095_p0498a12║四科，初三句制僧互跪。剛幹事立者，志力勇銳故。
X59n1095_p0498a13║尼下，開尼長跪，以報弱故。
X59n1095_p0498a14║經中以行事經久苦弊，集身左右兩膝交互而跪，經
X59n1095_p0498a15║中比丘亦有兩膝至地白佛者。
X59n1095_p0498a16║五中，初示開意。本唯一足，蹺跪表勤，勞苦既生，故
X59n1095_p0498a17║開互跪。經下，示不同。據理無開，必有事緣，義須通
X59n1095_p0498a18║用。
X59n1095_p0498a19║言胡跪者，胡人敬相，此方所無，存其本緣，故云胡也。
X59n1095_p0498a20║或作胡跽者，撿諸字書，跽即天竺國屈膝之相也。俗
X59n1095_p0498a21║禮云：授立不跪。跪謂屈膝，俗所諱之。凡有所授，膝須
X59n1095_p0498a22║起立。
X59n1095_p0498a23║明胡跪中胡者，大師云：雜戎之地也。跪相出於彼
X59n1095_p0498a24║國，此方既無，不可示相，且依本緣，名胡跪也。問：禮
X59n1095_p0498b01║本中天，胡非梵國，今明跪相，安用胡言？或下解字，
X59n1095_p0498b02║跽（勤几反）授立不跪（渠委反），文出曲禮，彼注云：恐煩尊
X59n1095_p0498b03║長俛仰受之。俗所諱者，由是受刑之狀故。
X59n1095_p0498b04║九、明一心合掌。律文或合十指爪掌供養釋師子者，
X59n1095_p0498b05║或云叉手白佛者，皆謂隨前緣而行事也。莫不斂束
X59n1095_p0498b06║其心不令馳散，然心使難防，故制掌合而心一也。
X59n1095_p0498b07║一心合掌，初顯相中，其相易了，莫不以手束心，使
X59n1095_p0498b08║心不散也。
X59n1095_p0498b09║今行事者掌合，不得以事校量，心堅硬而散亂也。將
X59n1095_p0498b10║欲反源更始，須加功用，當開指而合掌脩善行，不得
X59n1095_p0498b11║合指而開掌從惡習也。
X59n1095_p0498b12║斥時中，以掌校心，掌開心散。將下，顯正。不下，誡非。
X59n1095_p0498b13║又兩足據地，多乖儀節，敬俗不立，況行道乎？亦須準
X59n1095_p0498b14║前十倍努力，當斂指而開跟。如敬俗流，不得斂跟而
X59n1095_p0498b15║開指，作八字立，令無識者笑也。
X59n1095_p0498b16║示立法中，初示非法。兩脚據地者，八字開足，作奔
X59n1095_p0498b17║騰之勢。既非法軌，故曰乖儀。敬俗不立，立猶成也。
X59n1095_p0498b18║亦下，明正行。斂指開跟，表心一故。如下，舉例。敬俗
X59n1095_p0498b19║不立，其相由此，令無字寫倒，或可除去無字。
X59n1095_p0498b20║斯言苦楚，斯事現行，萬失不覺，不狂濫也。有心行者，
X59n1095_p0498b21║既覩斯文，撫臆論心，一何縱誕？固當如上準酌，漸漸
X59n1095_p0498b22║依行，心性調柔，方可論道。道在清通，無繫無我，如何
X59n1095_p0498b23║存著，反立慢根？用此日生，深非生寄，門門指掌，庶或
X59n1095_p0498b24║可觀。
X59n1095_p0498c01║三中，初立理。斯言苦楚，謂文旨殷勤。斯事現行，謂
X59n1095_p0498c02║禮節常用。行之非法故有失，心不緣事故不覺。如
X59n1095_p0498c03║斯行事，豈非狂濫於誠誡耶？也宜作耶。有下，正勸。
X59n1095_p0498c04║初勸以教照。心與教違，故多縱誕。固下，勸以事調。
X59n1095_p0498c05║道下，勸以理遣。初正明文同三篇。彼云義無壅結，
X59n1095_p0498c06║此曰無繫無我，語異意同，莫非遣著。如下，反責。存
X59n1095_p0498c07║著立慢，誠乖於道。用此以為日生之計，辜負己靈，
X59n1095_p0498c08║虗生何托？門下，示重沓之意。
X59n1095_p0498c09║十、明右繞恭敬者，經律之中制令右遶，故左行繞塔
X59n1095_p0498c10║為神所訶，左遶麥𧂐為俗所責，其徒眾矣。且述知之。
X59n1095_p0498c11║右遶恭敬中，初科。言右遶者，由敬佛在左肩，欲卑
X59n1095_p0498c12║己而尊像故。故人惑左右，習俗穿分。故大師於壇
X59n1095_p0498c13║經惑通傳等文，委明左右。今此更明，庶懲迷謬。初
X59n1095_p0498c14║句標名，經下顯相。言經律者，示所出也。制右遶者，
X59n1095_p0498c15║出佛意也。故下引事伸誡。左行遶塔，事見本律眾
X59n1095_p0498c16║學篇。左遶麥𧂐，如雜寶藏經第六卷。摩訶羅事，如
X59n1095_p0498c17║常所引。
X59n1095_p0498c18║今行事者順於天時，面西而北轉，右肩袒侍而為敬
X59n1095_p0498c19║也。
X59n1095_p0498c20║分左右中，初科初句舉人，即大師之世，常途所行，
X59n1095_p0498c21║執左為右者。次四句出所執。順天時者，年有四序
X59n1095_p0498c22║二十四氣，皆天之時候。如春時屬木，起於東方，則
X59n1095_p0498c23║正月建寅。夏時屬火，歷於南方，則四月建巳。秋金
X59n1095_p0498c24║次西，則七月建申。冬水歸北，則十月建亥。此約時
X59n1095_p0499a01║節運造，順天之道，皆是左行。古人順此以為右轉，
X59n1095_p0499a02║故自南向西，從西向北，順於四時東南西北而回
X59n1095_p0499a03║轉也。有將此科為正義者，執舊迷而自惑也。
X59n1095_p0499a04║比見有僧，非於此法，便面東而北轉為右繞也。
X59n1095_p0499a05║次科所顯，正與壇經傳鈔等處儀法大同。有將此
X59n1095_p0499a06║科反為謬執，却引壇經東回左遶之文，證成自義。
X59n1095_p0499a07║殊不知左遶之說，葢順當時惑者所稱，即是說左
X59n1095_p0499a08║為右，又是天常，故言左遶。若合人常，順今正義，本
X59n1095_p0499a09║名右遶也。豈不見真懿律師答大師云：此不敢恠，
X59n1095_p0499a10║吾見大德恭禪師若行道時，竝東回北轉，此為右
X59n1095_p0499a11║遶。以此驗知，大師以東回左遶而告意，真懿以東
X59n1095_p0499a12║回右遶而順答，何固執而不悟乎？初二句斥非。言
X59n1095_p0499a13║有僧者，托前人以彰自意也。非此法者，破昔迷也。
X59n1095_p0499a14║下二句顯正。便東回者，立正儀也。為右遶者，結名
X59n1095_p0499a15║從實，使無濫也。
X59n1095_p0499a16║天竺梵僧，填聚京邑，經行旋繞，目閱其蹤，竝從西迴，
X59n1095_p0499a17║而名右轉，以順天道，如日月焉。
X59n1095_p0499a18║三科中，欲彰西竺亦同此方，雷同取惑，故引異儀，
X59n1095_p0499a19║以絕後議。天竺即五印度，真聖所都，故名為梵。皇
X59n1095_p0499a20║唐御曆，盛昌佛化，故西天三藏輻輳神京，故云填
X59n1095_p0499a21║聚京邑。從西回者，自南向西而回北也。言天道者，
X59n1095_p0499a22║即是天時，同前明也。如日月者，日月有二：若約纏
X59n1095_p0499a23║度，西出東沒，本是右行（今人反為左也）；若從風轉，人間所
X59n1095_p0499a24║見，東出西沒，即是左行（今人反為右也）。今言如日月者，且
X59n1095_p0499b01║約風轉。從西沒者，廣如感通傳天人答大師中說。
X59n1095_p0499b02║問：梵僧行相，天竺正儀，既竝西回，可為現量。苟斥
X59n1095_p0499b03║為非，則失於宗奉。或以西回還同東轉，則文義交
X59n1095_p0499b04║差。取捨兩端，請垂一決。問：天時、天道、天輪、天常，同
X59n1095_p0499b05║異如何？後賢更須詳辯。
X59n1095_p0499b06║然撿經中帀數無定，或云一帀、三帀、七帀、百帀、千帀、
X59n1095_p0499b07║無數帀者，斯何故耶？皆謂隨務緩急，致有不同。
X59n1095_p0499b08║匝數中，初科。初準經示數，斯下徵釋。竝由隨事緩
X59n1095_p0499b09║急，故致少多不同。
X59n1095_p0499b10║莫不身曲掌合，徘徊瞻仰，不能已已。周旋敬重，申己
X59n1095_p0499b11║信重之心也。故內外清信，來至佛前，禮而後遶，遶已
X59n1095_p0499b12║復禮，加敬重沓，無得恒準。總而言之，以敬為本。
X59n1095_p0499b13║推本中，初科。初正推。以事顯心，心為敬本，貴在精
X59n1095_p0499b14║誠，不貴多也。故下，引事。總下，結示。
X59n1095_p0499b15║故語曰：禮與其奢也寧儉，故知禮與其敬寧重。重則
X59n1095_p0499b16║隨心顯晦，萬途其致一矣。故孔門贊素王曰：仰之彌
X59n1095_p0499b17║高，鑽之彌堅，瞻之在前，忽焉在後是也。
X59n1095_p0499b18║次中語，即論語初句，舉彼正文。禮謂儀節，意存乎
X59n1095_p0499b19║敬。行之過儀名之為奢，失其本意則奢而非禮；行
X59n1095_p0499b20║之簡略名之為儉，得其本意則儉而為敬。君子務
X59n1095_p0499b21║本，故奢不如儉。奢，侈也；儉，簡也。故下，約義切比。俗
X59n1095_p0499b22║雖推敬，義在節身；道則推心，意存通理。故云禮與
X59n1095_p0499b23║其敬也，寧重。重則隨心，貴通理也。如須菩提靜室
X59n1095_p0499b24║觀空，為佛所贊，豈以身敬而為禮耶？顯晦萬途，此
X59n1095_p0499c01║言身敬，如上奢儉，故曰萬途。其致一者，謂通理也。
X59n1095_p0499c02║如下，正觀。注云萬行雖殊，據理為一。故下，引證，即
X59n1095_p0499c03║顏淵讚孔子之詞。初句讚其德重，次句推其行堅，
X59n1095_p0499c04║三四二句尊其道大。道無形狀，不可言傳，故曰忽
X59n1095_p0499c05║焉等。淵，孔上賢，言幾於理，故引為證。大哉吾道，直
X59n1095_p0499c06║指心源，豈以忽焉能詮至理？素王，即孔子也。言其
X59n1095_p0499c07║有王者之德，而無王者之位，故以名之。
X59n1095_p0499c08║已前約相，且列十條。餘有曲身低頭，注目瞻仰，隨心
X59n1095_p0499c09║機用，何可備之。然一以貫之，多陷前列。
X59n1095_p0499c10║結束中，初總；餘下，指略；然下，約義收束。
X59n1095_p0499c11║至於律制，頗亦殊倫。故下座之禮，先備五法：一、褊袒，
X59n1095_p0499c12║二、脫屣，三、禮足，四、互跪，五、合掌也。上座於下座前悔，
X59n1095_p0499c13║則有四法。除其禮足，是知餘四通於尊卑。禮足一法，
X59n1095_p0499c14║不行下位，此謂懺罪，故立四儀。自餘常時，四法都削。
X59n1095_p0499c15║（下座、互跪，亦據請悔之儀。常途脩承，理不行也。）
X59n1095_p0499c16║次律明中，初二句總示，故下引明。初明下禮上法
X59n1095_p0499c17║其相有五，次示上敬下法其相唯四，此下評量。
X59n1095_p0499c18║上總明禮相，䇿撿心行，文事備矣，方便成矣。禮儀既
X59n1095_p0499c19║具，引至像前，身不妄起，起必加敬；目不妄視，視必瞻
X59n1095_p0499c20║顏；口不妄語，語必歎德。如前所顯，甚易可知。若至臨
X59n1095_p0499c21║陣，多負重責。故論云：佛世尊前，無異言也。可不思哉！
X59n1095_p0499c22║可不思哉！
X59n1095_p0499c23║起行中初科上列十條竝有法則，披文撿行意在
X59n1095_p0499c24║正脩，故初四句結方便也。儀軌既具事合遵行，故
X59n1095_p0500a01║次禮下顯正脩也。正脩從相三業須陳，敬本在心
X59n1095_p0500a02║具兼身口，故身不下顯敬相也。三業翹敬功用必
X59n1095_p0500a03║成，脫墜慢情終歸妄業，故若至下伸誡責也。責妄
X59n1095_p0500a04║之意簡在聖心，故引論文證無謬也。
X59n1095_p0500a05║今此之目，目彼初心，素未經懷，無由鏡曉，勿怪覼縷，
X59n1095_p0500a06║事義須之。諺云：教兒嬰孩，教婦初來。言雖淺俗，其喻
X59n1095_p0500a07║深遠。故阿難白首，而迦葉呼為少年，非謂歲積而為
X59n1095_p0500a08║老也，以不善教誨而非老也。理固隱審，觀行如何？
X59n1095_p0500a09║次中因前諸相恐謂繁多，故先釋疑令知本意。諺
X59n1095_p0500a10║云者，出顏氏家訓第三篇。阿難事，出四分律，彼云
X59n1095_p0500a11║阿難白首，迦葉號為年少，訶云汝眾欲失汝年少，
X59n1095_p0500a12║都不善閉諸根，貪不知足等。非下，示律意。理下，結
X59n1095_p0500a13║告勸行。意謂附文顯理固以審詳，觀其所行未知
X59n1095_p0500a14║何若。觀字平呼，行字去呼。又可理唯智解隱密難
X59n1095_p0500a15║知，但觀事行方知何若。
X59n1095_p0500a16║然三寶為敬謁之尊，是以明其相狀。
X59n1095_p0500a17║所敬境中，初科上明十條，即能敬之儀軌；此明三
X59n1095_p0500a18║寶，乃所敬之勝緣。故次列之，彰其勝德。初總示，可
X59n1095_p0500a19║了。
X59n1095_p0500a20║古德遺告云：行者云何至心歸命常住法身？所謂如
X59n1095_p0500a21║來成就十力、四無所畏、五眼、六通、十八不共法、大慈
X59n1095_p0500a22║大悲、三念處等，一切種智無上調御，功德智慧微玅
X59n1095_p0500a23║清淨，廣大如法界，究竟如虗空，安慰世間普覆一切，
X59n1095_p0500a24║無障無礙無所分別，不可以智知，不可以識識，而能
X59n1095_p0500b01║示現三十二相、八十種好，常舉右手安接眾生，放大
X59n1095_p0500b02║光明除無明暗，百福莊嚴萬德圓滿，雨甘露雨轉正
X59n1095_p0500b03║法輪，濟益眾生出生死海，是故號佛眾聖中尊無上
X59n1095_p0500b04║法王。我今歸命。
X59n1095_p0500b05║別顯三相中初科。初示所出。古德未詳何人，此指
X59n1095_p0500b06║下文所列之相，是彼古德所作也。行下正明初二
X59n1095_p0500b07║句能敬。身心奉上故云歸命，即南無也。次常下明
X59n1095_p0500b08║所敬，又三：初示理體。常住法身如前已示。如來即
X59n1095_p0500b09║十號之一，如來名義諸教不同，今準賢首藏師約
X59n1095_p0500b10║圓教釋，本覺故如、始覺故來，本始不二故曰如來。
X59n1095_p0500b11║言十力者，一知是處非處，謂總知一切諸法因緣
X59n1095_p0500b12║果報，則降伏無因惡因，知人可度不可度。二知過
X59n1095_p0500b13║現未等三種業報，知所度有障無障。三知諸禪解
X59n1095_p0500b14║脫三昧垢淨，及知依此所得諸果。四知信等五根
X59n1095_p0500b15║上中下。五知種種欲樂令捨不淨增淨。六知一三
X59n1095_p0500b16║五乘貪瞋癡等種種性欲，知即時異時誰可度不
X59n1095_p0500b17║可度。七至處道力。八宿命力。九天眼力。十漏盡力。
X59n1095_p0500b18║此十通名力者，能摧怨敵故、不可屈伏故。四無畏
X59n1095_p0500b19║者，一智無畏、二漏盡無畏、三說障道無畏、四說盡
X59n1095_p0500b20║苦道無畏。言無畏者，由障盡德圓如己所證，為大
X59n1095_p0500b21║眾說無所畏故。五眼者，謂肉眼、天眼、慧眼、法眼、佛
X59n1095_p0500b22║眼，佛總具之故云五眼，菩薩已降次第減之。六通
X59n1095_p0500b23║者，一天眼、二天耳、三他心、四宿命、五如意、六漏盡。
X59n1095_p0500b24║總言通者，瓔珞經云：神名天心，通名慧性。天然之
X59n1095_p0500c01║慧，徹照無礙，故名神通。十八不共法者：一、二、三，身、
X59n1095_p0500c02║口、意無失；四、無畏想；五、無不定心；六、無不知已捨；
X59n1095_p0500c03║七、欲；八、精進；九、念；十、慧；十一、解脫；十二、解脫知見。
X59n1095_p0500c04║上六皆云無減。十三、四、五，一切身、語、意業隨智慧
X59n1095_p0500c05║行。十六、七、八，以智慧知過、未、現在，通達無礙。此十
X59n1095_p0500c06║八法，二乘無分，故言不共。大慈者，即無緣慈，能與
X59n1095_p0500c07║樂故。大悲者，即同體大悲，能㧞苦故。三念處等者：
X59n1095_p0500c08║一、不一心聽法，不以為憂；二、一心聽，不以為喜；三、
X59n1095_p0500c09║常行捨心（不見可度）。一切種智，即後得智，能覺他故。無
X59n1095_p0500c10║上調御十號之二：世、出世間無過上故，故名無上；
X59n1095_p0500c11║適機施化，故名調御。萬行所成曰功德，能照惑障
X59n1095_p0500c12║曰智慧，等覺未窮曰微玅。清淨廣大如法界者，依
X59n1095_p0500c13║正一如，稱體周遍故。究竟如虗空者，無邊無相，常
X59n1095_p0500c14║不動故。安慰等者，正是眾生所依處故。無明垢盡，
X59n1095_p0500c15║故云無障。玅智圓明，故云無礙。得一切智，故無分
X59n1095_p0500c16║別。如此玅理，三乘淺智尚不可知，何容識識？而下，
X59n1095_p0500c17║二、明化相。從真起用，故云示現。三十二相、八十種
X59n1095_p0500c18║好，委如別文。名相易曉，避繁不錄，餘文可了。我下，
X59n1095_p0500c19║三、示正禮。
X59n1095_p0500c20║次又歸命十二部經上中下善，義味清淨自然具足，
X59n1095_p0500c21║開現梵行最上第一，度於彼岸甚深實相，平等大慧
X59n1095_p0500c22║自性清淨，心行處滅言語道斷，而此正法境界無礙，
X59n1095_p0500c23║為眾生說不違實義，由是無上出世良藥，破滅眾生
X59n1095_p0500c24║無始煩惱，故我今日至心頂禮。
X59n1095_p0501a01║次法寶中，初句能敬，十下所敬，又四：初二句能詮
X59n1095_p0501a02║教。十二部經者，謂契經、重頌、授記、諷誦、無問、自說、
X59n1095_p0501a03║因緣、譬喻、本事、本生、方廣、論議，未曾有也。上中下
X59n1095_p0501a04║善，即大小乘度緣諦也。義下，次、明所詮之理。義味
X59n1095_p0501a05║屬理，本來無染，故云清淨。自然具足開現梵行者，
X59n1095_p0501a06║一切功德由性本具，一切淨業從此開發，故超出
X59n1095_p0501a07║諸數，無可對待，故曰最上第一。依此法故，能越苦
X59n1095_p0501a08║海，故度彼岸。甚深實相，性之體也。平等大慧，智之
X59n1095_p0501a09║用也。性本天真，故曰自性清淨。心滅言斷，不可思
X59n1095_p0501a10║議也。而下，三、明稱理而說。初二句結前正理，為下
X59n1095_p0501a11║正示所說，即音聲所宣名句文等。不違實義者，真
X59n1095_p0501a12║俗二門不相違故，能滅惑病，喻之如藥。故下，四、示
X59n1095_p0501a13║正禮。
X59n1095_p0501a14║次又歸命三乘淨僧，所行三慧是菩薩道，披弘誓鎧
X59n1095_p0501a15║䇿精進馬，執忍辱弓放智慧箭，殺煩惱賊直心深心，
X59n1095_p0501a16║決定正趣無上第一平等正道，不離念佛念法念僧，
X59n1095_p0501a17║受行諸佛一切言教，常以六度度諸眾生，常以四攝
X59n1095_p0501a18║攝諸含識，為尊為導為依為救，定置眾生佛菩提道，
X59n1095_p0501a19║是故號僧明善友，常以方便利益世間，是良福田真
X59n1095_p0501a20║供養者，故我頂禮清淨僧海。
X59n1095_p0501a21║三、僧寶中，初句能敬，三下示所禮。初句標名。三乘
X59n1095_p0501a22║僧者，總大小故。所下示體，又四：初、明所證功德，即
X59n1095_p0501a23║是理體。言三慧者，謂聞、思、脩。若對三乘各有觀慧，
X59n1095_p0501a24║然求總相不出此三，三乘雖殊終歸佛道，故云是
X59n1095_p0501b01║菩薩道。法華經云汝等所行是菩薩道是也。披下，
X59n1095_p0501b02║二、明所行正行。初即自利。四弘誓願堅密如鎧，精
X59n1095_p0501b03║進不息喻之䇿馬，忍辱無諍柔順如弓，智慧明利
X59n1095_p0501b04║破惑如箭。離邪曲故曰直心，求大法故曰深心。決
X59n1095_p0501b05║定正趣等者，發心畢竟求無上道故，不離三寶念
X59n1095_p0501b06║依止故，受行言教弘正法故。常下，三、明度脫眾生，
X59n1095_p0501b07║即利他行。言六度者，即施、戒、忍、進、禪、慧。能越苦海
X59n1095_p0501b08║故名為度，布施、愛語、利行、同事故名四攝。德行重
X59n1095_p0501b09║故為人之尊，利用博故為人之導。是下，四、結名示
X59n1095_p0501b10║禮。
X59n1095_p0501b11║今所撰集，為始行人，若不標顯，起心無寄。若語令念
X59n1095_p0501b12║佛，則落漠煩拏，故曲示相，起心標意。如此專注，永絕
X59n1095_p0501b13║遲疑，心性醒悟，作業清白。不爾順舊，癡鈍無明，雖加
X59n1095_p0501b14║箴艾，病深不覺。
X59n1095_p0501b15║約行挍量中，初科。初示文意。既被初心故須委曲，
X59n1095_p0501b16║恐疑繁廣又重言之。心神無托故云落漠，手足忙
X59n1095_p0501b17║亂故曰煩拏。故下顯委示之益，不下明不遵之過。
X59n1095_p0501b18║癡鈍無明即結使煩惱。
X59n1095_p0501b19║有人聞余此告，掉笑輕之。余云：不要，必捉探收束，聞
X59n1095_p0501b20║名即禮，作意䇿御，方可及耳。現見俗人禮佛，拜拜不
X59n1095_p0501b21║虧，道人在道，趂拜希有。其人聞此，猶故不信，及禮五
X59n1095_p0501b22║十三佛，情露慢散，都不聞之，事竟乃悟，方始慚恥。余
X59n1095_p0501b23║又告曰：止得自叩，努力裁割，酷當奈何！當復奈何！如
X59n1095_p0501b24║怪此言，對陣方委。
X59n1095_p0501c01║次科初二句出謗詞。掉即振動跳躍之狀，謂見此
X59n1095_p0501c02║文掉躍而輕笑也。余下遮約不字，上聲句絕。要下
X59n1095_p0501c03║勸以法自量，則謹身節意方及此誨。現下舉事挍
X59n1095_p0501c04║量。道不及俗，五十三佛如藥王藥，上經中明之。余
X59n1095_p0501c05║下再伸勉勵。割猶斷也，酷猶甚也，勉勵之極故重
X59n1095_p0501c06║言之。
X59n1095_p0501c07║勒那三藏見此下凡，悲心內充，為出七種禮法，文極
X59n1095_p0501c08║周委，鈔略出之。
X59n1095_p0501c09║引古禮中，初科準華嚴？篡靈記云：三藏本是天竺
X59n1095_p0501c10║人也。既至此土，華音又通，講華嚴經，道、俗雲集（云
X59n1095_p0501c11║云）。準知三藏弘於華嚴。見此下，示述禮之意。由人
X59n1095_p0501c12║分勤、墯，故禮有慢、恭。七禮之興，良由於此。今所引
X59n1095_p0501c13║示，意用不殊。然後之四禮，皆是理觀，行、相幽奧，交
X59n1095_p0501c14║雜難分。今詳三藏既宗華嚴，則知觀法符彼經旨，
X59n1095_p0501c15║故圭峰禪師圓覺疏鈔相承傳用。今家雖引，鈔略
X59n1095_p0501c16║不全。若但用今宗釋彼觀相，則深、淺不分；若唯據
X59n1095_p0501c17║彼宗通於教、理，則圓、別非會。今先以大師所本隋
X59n1095_p0501c18║朝道整禪師凡、聖六種行法總配七禮，義束為三：
X59n1095_p0501c19║初一、凡罪行，二、三凡福行，後四、聖道行中是大菩
X59n1095_p0501c20║薩佛果證行。若準覺鈔，第四、正屬始教空宗，似通
X59n1095_p0501c21║小菩薩行。以觀中深了唯心，小菩薩唯知境空，未
X59n1095_p0501c22║及此行。學者以意詳之。但觀相唯準大乘，不明小
X59n1095_p0501c23║乘行爾。次準圭峰禪師圓覺疏鈔，以三觀、五教配
X59n1095_p0501c24║明後四，仍用彼文交參釋之。彼云：第四、空觀禮真
X59n1095_p0502a01║諦，佛入法之性無能、所相故，正屬始教空宗中禮；
X59n1095_p0502a02║第五、假觀禮俗諦，佛從體起用故，屬終教中從體
X59n1095_p0502a03║起用禮；第六、中觀禮第一義諦，佛不計色空，直見
X59n1095_p0502a04║本覺真性故，屬終教中顯實宗禮；第七、三觀一心
X59n1095_p0502a05║禮三諦一境，佛不取真弃假，泯絕無寄故，即頓教
X59n1095_p0502a06║禮也。問：若用今宗，唯識對三觀、四禮，同、異如何？答：
X59n1095_p0502a07║若據勒那，宗於華嚴；圭峰依宗，準用大師。為分勤、
X59n1095_p0502a08║惰，故因引之。況禮分四門，唯識一觀約宗對教，理
X59n1095_p0502a09║實不同；若約性宗，圓脩唯識對三觀、四禮，其理頗
X59n1095_p0502a10║同。故事鈔云：諸法外塵本無等，名通達真，即是空
X59n1095_p0502a11║觀。又云：實唯有識等，名通達俗，即是假觀。又云：此
X59n1095_p0502a12║理深玅，即是中觀。又下文云：觀察自心非空非有，
X59n1095_p0502a13║止、觀雙遊，真、俗竝運等，即是三諦一境，三觀一心。
X59n1095_p0502a14║以此推之，唯識真觀即是一心三觀。用此配禮，四
X59n1095_p0502a15║義無別。但四禮隨相別觀，唯識圓融一觀攝別歸
X59n1095_p0502a16║總，不出唯識玅觀也。
X59n1095_p0502a17║初名我慢禮者。
X59n1095_p0502a18║初禮中標言我慢禮者，我故尊己，慢故陵他，約相
X59n1095_p0502a19║似恭，故名禮也。
X59n1095_p0502a20║謂依次位心無恭敬，高尊自德無師仰意，恥世下問
X59n1095_p0502a21║諮受無所，心無法據如碓上下，一形所作無境住心，
X59n1095_p0502a22║輕生薄道徒勞無益，外覩似禮內增慢惑，猶如木人
X59n1095_p0502a23║情不殷重，手不至地五輪不具。
X59n1095_p0502a24║釋中依次位者，身隨集也。無恭敬者，心輕㑥也。高
X59n1095_p0502b01║下四句，我慢心也。行實鄙俚無德可稱，自伐其能
X59n1095_p0502b02║人不推伏，故曰高尊自德。由自德故無師仰意，由
X59n1095_p0502b03║慢他故諮受無所。心無法據者，愚暗自封故。如碓
X59n1095_p0502b04║上下者，作業無記故。不貴人報故曰輕生，不重法
X59n1095_p0502b05║儀故云薄道。外下示禮相。內下明我慢。猶下示慢
X59n1095_p0502b06║相。
X59n1095_p0502b07║此是慢業，名我慢禮。
X59n1095_p0502b08║三、結中，正同上篇。因福起罪，三毒所收，故云慢業。
X59n1095_p0502b09║二、唱和禮者。
X59n1095_p0502b10║唱和禮中。初科，唱即舉唱，和即相隨。圓覺鈔云：高
X59n1095_p0502b11║聲喧雜，詞句混亂也。起伏相順，故名為禮。
X59n1095_p0502b12║雖非慢高，心無淨想，粗正威儀，身心虔敬，起伏相順。
X59n1095_p0502b13║釋中，初句簡前法，心下示今禮。
X59n1095_p0502b14║片有相扶，其福薄少，非真供養。
X59n1095_p0502b15║結中片猶分也，扶即助也，或可作符合也。心不淨
X59n1095_p0502b16║故福薄，是世報故非真。若依覺鈔，此屬罪分。今據
X59n1095_p0502b17║身心虔敬，福分所收。
X59n1095_p0502b18║三、身心恭敬禮者。
X59n1095_p0502b19║三、禮中，標云身、心恭敬。禮者，圓覺疏云：敬從心起，
X59n1095_p0502b20║運於身、口，五輪著地。鈔：釋云：情發於中，而形於言，
X59n1095_p0502b21║讚詠之不足，故懇到而禮拜之也。
X59n1095_p0502b22║聞唱佛名，便念佛身如在目前，相好具足莊嚴晃曜，
X59n1095_p0502b23║心相成就實對三身，申手摩頂除我罪業，是以形心
X59n1095_p0502b24║恭敬無有異念，供養恭敬情無猒足。
X59n1095_p0502c01║次釋中，初示行相。念即是心，心念雖專，欲見未見，
X59n1095_p0502c02║但存假想，故云如在。語云祭神如神在，護法篇云
X59n1095_p0502c03║舉目摧撼，如在不疑是也。心下四句，明感通。心即
X59n1095_p0502c04║是念，相即佛身。念心既至，佛隨心現，前但假想，今
X59n1095_p0502c05║方實見，故云心想成就。異前如在，故云實對。三身
X59n1095_p0502c06║等，此謂因緣契會，感應道交，故覩勝相。梵網經云
X59n1095_p0502c07║佛來摩頂，見華見光，便得滅罪等。問：有相可見，即
X59n1095_p0502c08║是化佛，何言三身者？答：一佛三身，莫生別見。然是
X59n1095_p0502c09║取相，未入無生，故非理觀爾（古云非外，事理不分）。是以下四
X59n1095_p0502c10║句，明發敬所以。因感前相，彌加精篤，故情無猒。
X59n1095_p0502c11║是名境界禮佛，心眼現前，專注無昧。此人導利人天，
X59n1095_p0502c12║為上為最，功德雖大，未是智心，後多退沒。
X59n1095_p0502c13║三結中，初三句結觀智，異後理觀。此有勝相，故云
X59n1095_p0502c14║境界；心存目見，故云心眼現前等（古云入佛境界，恐濫後禮）。此
X59n1095_p0502c15║下結功益，未通正理報。但人天由心純一，福中為
X59n1095_p0502c16║勝，故稱上最。既非理智，但事業收，故多退沒。據此，
X59n1095_p0502c17║可同凡福行也。準覺鈔中，此上三禮，則通人天、二
X59n1095_p0502c18║乘、菩薩散心脩也。
X59n1095_p0502c19║四、發智清淨解達佛境界禮佛者。
X59n1095_p0502c20║第四、禮標中，前之六字屬能觀，佛境界是所觀。禮
X59n1095_p0502c21║佛二字，能、所合示。智發于心，心本無念，念靜則智
X59n1095_p0502c22║明，故云發智清淨。智淨如鏡，佛身影現。由智解了，
X59n1095_p0502c23║心、境寂然，故云解達佛境界也。能觀智清淨，故所
X59n1095_p0502c24║觀境清淨。智、境俱淨，則能、所兩亡，泯相絕心，深入
X59n1095_p0503a01║法性。若準覺疏，名無相禮，深入法性，離能、所相故。
X59n1095_p0503a02║引彼照此，清淨即無相也，無相即所顯理也，此理
X59n1095_p0503a03║即佛境界也。故智論釋般若云：清淨即空義也。言
X59n1095_p0503a04║禮者，翹勤三業，具足五輪，接足投誠，盡於敬奉也。
X59n1095_p0503a05║問：觀名無相，深入法性，今釋禮義，仍約事者？答：顯
X59n1095_p0503a06║事、理故。若但從理釋，失於事、義，則入道者迷於因、
X59n1095_p0503a07║果。故覺鈔釋云：自此已下，皆述身、口恭敬禮時作
X59n1095_p0503a08║此觀智，非謂身、口都不禮敬，但將無相等以當禮
X59n1095_p0503a09║佛。善須思之！準此下三，皆同此釋。
X59n1095_p0503a10║行者慧心明利，深知法界本無有礙，由我無始順於
X59n1095_p0503a11║凡俗，非有有想，非礙礙想，今達自心虗通無礙。
X59n1095_p0503a12║釋中，初科。初句示智。智是心用，故曰慧心。如理通
X59n1095_p0503a13║達，故云明利。深下，明解達佛境，為三。初二句正明
X59n1095_p0503a14║深知，即解達也。言法界者，有體有用。本字正詮心
X59n1095_p0503a15║性，即法界之體。法界差別，即心性之用。若就事分
X59n1095_p0503a16║相，則六凡四聖各有依正。以智達理，則本無差別，
X59n1095_p0503a17║故云無礙。即此法界無礙之理，是佛境界。由下，次、
X59n1095_p0503a18║示昔迷。從真起妄，故曰順凡。法性本空，今作有想。
X59n1095_p0503a19║法界無礙，今作礙想。今下，三、明今悟。既達自心，則
X59n1095_p0503a20║了法界無差別相。反前妄有，故曰虗通。反前情礙，
X59n1095_p0503a21║故曰無礙。虗通無礙，即清淨相也。
X59n1095_p0503a22║故行禮佛隨心現量，禮於一佛即一切佛，一切佛即
X59n1095_p0503a23║一佛，以佛法身通同無礙，故禮一佛徧通一切。
X59n1095_p0503a24║次科佛寶體遍中，初二句總明。約事明禮，則心、境、
X59n1095_p0503b01║能、所；以智顯理，則佛即自心。故曰隨心現量。量即
X59n1095_p0503b02║心相，謂佛、菩薩等各有名、義、自性差別，皆是自心
X59n1095_p0503b03║相分之識。故攝論云：名義互為客菩薩應尋思於
X59n1095_p0503b04║二亦當推唯量及唯假等。問：若云佛隨心現，與後
X59n1095_p0503b05║起用何別？答：心體是同，智用有異。以智冥理，則心
X59n1095_p0503b06║淨境空；以智起用，則熾然緣起。冥理，則正屬今禮，
X59n1095_p0503b07║能、所兩亡；起用，則次禮所收，真、俗雙運。禮下，正示。
X59n1095_p0503b08║初示玅境；以下，反釋。法身既同，故一、多無礙。據此
X59n1095_p0503b09║所明，則禮法身理體真佛，同前覺鈔真諦佛也。
X59n1095_p0503b10║如是種種香華供養，例同於此。
X59n1095_p0503b11║次科所敬之佛，隨心既遍，所奉之供，隨佛亦遍。古
X59n1095_p0503b12║德香華偈云：願此香華雲，遍滿十方界等。
X59n1095_p0503b13║法僧加敬，義亦同之。以三寶同性，理無異故。三乘名
X59n1095_p0503b14║異，解脫牀同。故知一禮則一切禮，一切禮則一禮。
X59n1095_p0503b15║顯法僧中，初二句例顯，以下示意。又三：初示三寶
X59n1095_p0503b16║性同。住法圖讚云：何謂為佛？自覺覺彼，無師大智，
X59n1095_p0503b17║五分法身也。何謂為法？能軌能正，滅諦涅槃，清淨
X59n1095_p0503b18║無相也。何謂為僧？能和合眾，無學功德，自他滅處
X59n1095_p0503b19║也。此則三寶區別之門。（古人以此為同性者，非。）若論極教，理
X59n1095_p0503b20║唯一統。照無不周，照周等覺，謂之佛寶。體無非法，
X59n1095_p0503b21║謂之法寶。至德常和，謂之僧寶。此乃體一義三，同
X59n1095_p0503b22║體三寶。（已上正文。）三下，次示三乘理同。智度論云：三乘
X59n1095_p0503b23║同坐一解脫床。涅槃經云：一切三乘同一佛性。所
X59n1095_p0503b24║以者何？同盡漏故。故下，三顯能敬禮同。上云禮一
X59n1095_p0503c01║佛即一切佛，則局就佛明。今云一禮則一切禮，則
X59n1095_p0503c02║總該三寶。三乘同一禮敬，
X59n1095_p0503c03║如是三寶，既能通達一切三界、六道、四生，同作佛想。
X59n1095_p0503c04║三中，初二句結上觀智以四聖為境，一下四句以
X59n1095_p0503c05║六凡為境。以凡望聖約位實殊，以智達理性本不
X59n1095_p0503c06║二，故以六凡同作佛想。
X59n1095_p0503c07║供養禮拜，自淨身心，蕩蕩無障。念佛境界，心相轉明，
X59n1095_p0503c08║一拜一起，為尊為勝。
X59n1095_p0503c09║結中，初科，初三句結智清淨，次四句結佛境界。由
X59n1095_p0503c10║智淨故，身心清淨；身心淨故，佛境清淨；俱清淨故，
X59n1095_p0503c11║蕩蕩無障。故覺鈔云：蕩蕩無障，是離能所，合法性
X59n1095_p0503c12║之相也。
X59n1095_p0503c13║是名真實果報殊大。由心無限，故使淨業無窮。
X59n1095_p0503c14║次科由心清淨，理非虗偽，故得真實果報殊大。由
X59n1095_p0503c15║下，反釋。
X59n1095_p0503c16║五、明徧入法界禮敬供養者。
X59n1095_p0503c17║第五、標云徧入法界禮者，一心真性乃法界之體，
X59n1095_p0503c18║體本圓滿，名之為遍。十法差別是法界之用，彼此
X59n1095_p0503c19║交徹，猶如鏡像，名之為入。即同覺鈔起用禮也。
X59n1095_p0503c20║行者想觀自己身心法，從本已來不在法界佛法身
X59n1095_p0503c21║外，亦知諸佛身心法不在我身外，發解冠達自身，一
X59n1095_p0503c22║切身徧滿法界，是名法界不增不減清淨法門。
X59n1095_p0503c23║釋中，初科為三：初六句，示觀法；發下三句，顯智用；
X59n1095_p0503c24║是下二句，結顯。初中，初立理，即遍入之義。上四句，
X59n1095_p0504a01║明我身心入佛法界。自己身心屬能入，法界法身
X59n1095_p0504a02║屬所入。謂我身心從無始來本性平等，則與法界
X59n1095_p0504a03║諸佛法身分毫無差。今雖在凡，亦與法界諸佛法
X59n1095_p0504a04║身重重交徹，故云不在外也。下二句，示佛法界入
X59n1095_p0504a05║我身心，反前可了。諸佛字下，合有法界二字。次中，
X59n1095_p0504a06║由心解教，發於明智，故云發解。智光內照，圓悟無
X59n1095_p0504a07║方，故云冠達。初了自身遍入法界，次一切身亦遍
X59n1095_p0504a08║法界，則知十界交羅互入，猶如帝網。三中，我身入
X59n1095_p0504a09║法界，而法界不增；法界入我身，而法界不減。皆由
X59n1095_p0504a10║法界性平等故，常不動故，隨緣起用無障礙故，故
X59n1095_p0504a11║名不增不減清淨法門。
X59n1095_p0504a12║如是解了，故知我今禮於一佛。一佛之身徧於法界，
X59n1095_p0504a13║法界之中所有三界位地無漏法身皆有佛身。佛身
X59n1095_p0504a14║既徧一切，我身隨佛亦徧一切，所以禮敬供養，一切
X59n1095_p0504a15║身中具足莊嚴。
X59n1095_p0504a16║次科中初二句躡前觀智印可正脩。禮下正示，有
X59n1095_p0504a17║四：初明禮一佛身圓遍法界，次法下一一法界皆
X59n1095_p0504a18║有佛身。言三界者，舉依報以攝。六凡地位者，舉行
X59n1095_p0504a19║位以收。三乘無漏法身別示佛界。三佛下示所禮
X59n1095_p0504a20║佛身既遍法界，能禮身心隨佛亦遍。四所下明所
X59n1095_p0504a21║設供具隨我亦遍。如是則禮供一佛，一佛身內具
X59n1095_p0504a22║足一一佛身，一一法界我身供具，乃至一一法界
X59n1095_p0504a23║一一佛身，彼彼互融重重交入，我身供具理亦如
X59n1095_p0504a24║之，同時交參遍入無礙，故云一切身中具足莊嚴。
X59n1095_p0504b01║然此法界性常寂然隨緣徧滿，乃至行住坐臥因緣
X59n1095_p0504b02║果報不離法界，身隨於心故解無礙，法界緣起一切
X59n1095_p0504b03║事成。
X59n1095_p0504b04║體、用中，初科初三句正示從體起用之相，則與覺
X59n1095_p0504b05║鈔允符玄旨。問：第四禮中亦云法界，與此何別？答：
X59n1095_p0504b06║體同用別，如前已明。前但冥理，故云無礙；此明起
X59n1095_p0504b07║用，故曰隨緣。性字屬法界之體。此體不變，名之曰
X59n1095_p0504b08║常；其性不生，名之曰寂。不生不變，故曰然也。言隨
X59n1095_p0504b09║緣者，法界之用也。由法界真理不守自性，隨染、淨
X59n1095_p0504b10║緣，起於凡、聖、染、淨之果。從染說者，無明為緣，起於
X59n1095_p0504b11║三細，三界、六道從此而生；從淨說者，師教為緣，起
X59n1095_p0504b12║於三學，三乘、十聖因茲而立。聖、凡雖異，事、理本同。
X59n1095_p0504b13║故於一身圓收百界，故云隨緣遍滿。乃下三句攝
X59n1095_p0504b14║用歸體。真如法界，因也；無明師教，緣也；六凡、四聖，
X59n1095_p0504b15║果也；所感苦、樂，報也。然則隨緣之用，皆從體起；攝
X59n1095_p0504b16║用歸體，故曰不離法界。今約禮、敬而論緣起者，準
X59n1095_p0504b17║圓覺疏，觀身與佛，皆從緣起。如佛以大悲、大願為
X59n1095_p0504b18║因，眾生善根為緣，起應化身遍滿法界；我身以淨
X59n1095_p0504b19║信為因，諸佛勝相為緣，起脩敬心、運心普遍諸佛
X59n1095_p0504b20║法界也。身下二句潛通伏難。謂心、理冥通，可云無
X59n1095_p0504b21║礙；身是色法，何得融通？將文答之，則知事隨理遍，
X59n1095_p0504b22║依、正互融。圓覺經云：覺性遍滿，清淨不動，圓無際
X59n1095_p0504b23║故。當知六根遍滿法界。又覺疏序云心通法遍是
X59n1095_p0504b24║也。法下二句雙結。法界是體，緣起是用。體、用無礙，
X59n1095_p0504c01║故曰一切事成。
X59n1095_p0504c02║如一室中懸百千鏡，有人獨見鏡鏡之中皆有像現，
X59n1095_p0504c03║佛身清淨明逾彼鏡，一切法界悉現身中。故我供養
X59n1095_p0504c04║一切凡聖，凡聖之身皆同供養，有目者見，盲者不覩。
X59n1095_p0504c05║喻顯中，初五句舉喻；佛下，合法。喻有二相：一、鏡，二、
X59n1095_p0504c06║人。法有三相：一、佛身，二、法界，三、我身。佛合鏡喻，我
X59n1095_p0504c07║合有人，界喻不顯。又我供中，初謂我供於彼；凡下，
X59n1095_p0504c08║彼我互供；有下，簡示迷悟。
X59n1095_p0504c09║如此行學法界法門大有利益，終至此解不學不知。
X59n1095_p0504c10║是故行人常須緣觀，所得功德不可校量。
X59n1095_p0504c11║結益中，初科，初三句正結。行謂修持，學即解理，解
X59n1095_p0504c12║行雙顯，故云行學。終下，勸脩。終至此解，聖所證故。
X59n1095_p0504c13║不學不知，凡須學故。是下，正勸。所下，示益。
X59n1095_p0504c14║既知我身在佛身內，如何顛倒妄造業耶？
X59n1095_p0504c15║六、明正觀禮自身佛，不外緣境他佛他身。
X59n1095_p0504c16║第六、禮中，初科初二句標示名義；不下，遮簡。初中，
X59n1095_p0504c17║自身佛者，謂自己色身之中有本覺之心，名為佛
X59n1095_p0504c18║性。性具神解，故名為覺。即性之解，寂而能照，解從
X59n1095_p0504c19║性起，還照於性，遮無外境，故名正觀。禮自身佛，即
X59n1095_p0504c20║覺疏云第一義諦佛也。次中，不緣外境，正簡前禮。
X59n1095_p0504c21║由前起用，自、他俱成；今但照心，故不緣外境。圓覺
X59n1095_p0504c22║疏云不計色空，直見本覺真性故。
X59n1095_p0504c23║何以故？一切眾生自有佛性平等滿足，隨順法界緣
X59n1095_p0504c24║起熾然，但為迷解有外可觀，所以妄倒常淪生死。若
X59n1095_p0505a01║能返照解脫有期，若向他境謂有可觀，邪人邪行經
X59n1095_p0505a02║教不許。
X59n1095_p0505a03║徵顯中，初科初句徵起，一下釋顯，為二：初五句明
X59n1095_p0505a04║性具。一切眾生即十界凡聖，於自分中具有本覺
X59n1095_p0505a05║寂知之心，故云自有佛性。然此佛性即是中道第
X59n1095_p0505a06║一義諦無上涅槃，故涅槃經云佛性即第一義空，
X59n1095_p0505a07║第一義空名為中道，中道者即名為佛，佛者名為
X59n1095_p0505a08║涅槃是也。常此佛性在自分時，一時圓遍一切分
X59n1095_p0505a09║中，彼我具足未嘗增減，故云平等滿足。隨順緣起
X59n1095_p0505a10║義同前示，但前體用兩成、心境交入，今直明自性
X59n1095_p0505a11║隨順緣起，所起之用全是自心，故緣境時即緣自
X59n1095_p0505a12║心，不作境解，故有異也。若爾，復與第四何殊？答：第
X59n1095_p0505a13║四俱泯，今此存心。舉要言之，第四自他俱空，第五
X59n1095_p0505a14║自他俱有，第六存自簡他，故有異也。但下示本迷。
X59n1095_p0505a15║由如來藏心不守自性，舉體隨緣成諸染法，眾生
X59n1095_p0505a16║不了報為外境造業受報，故有彼此生死輪回。若
X59n1095_p0505a17║下顯今悟。初二句示正觀。言返照者，照即是覺，覺
X59n1095_p0505a18║有二義：性本寂知即本覺義，解心初發即始覺義。
X59n1095_p0505a19║性是心體，覺即心用，用從性起還照自性，故云返
X59n1095_p0505a20║照。即此兩字是正觀之玅旨也。如是通達則解脫
X59n1095_p0505a21║可期。若下遮謬解。境實心有妄從外求，中道既乖
X59n1095_p0505a22║故名邪行，故般若有色見聲求之責，涅槃彰不觀
X59n1095_p0505a23║佛法之徵，故云經教不許。
X59n1095_p0505a24║故云：不觀佛，不觀法，不觀僧，以見自己正法性故。又
X59n1095_p0505b01║云：色聲見我，名行邪道。
X59n1095_p0505b02║次科初即涅槃，彼云不觀佛法僧者，以不取相能
X59n1095_p0505b03║見真實性故，遮無外境故曰不觀，顯有自心故云
X59n1095_p0505b04║見性。次文即金剛般若，如常所解。
X59n1095_p0505b05║是故行人常行禮拜，但見身心有禮有敬，未能通解
X59n1095_p0505b06║常猒常行。後一通達知心無外，方識自心清淨本性，
X59n1095_p0505b07║此即自性住佛性也。隨力脩明，引出佛性也。三祇果
X59n1095_p0505b08║圓，十地位極，至得果佛性也。
X59n1095_p0505b09║起正行中為三：初五句示凡行。但見身、心，雖知無
X59n1095_p0505b10║外，有禮有敬，猶屬事脩。既於正理未有所悟，故曰
X59n1095_p0505b11║未能通解。常下，次五句示聖解。初句明正脩。道觀
X59n1095_p0505b12║雖行，須防取著，故須常厭；不取是理，須防癈事，故
X59n1095_p0505b13║須常行。後下四句顯悟。準攝論中，如理通達，即是
X59n1095_p0505b14║見道。論云：菩薩如此得入初地，已得見道，得通達，
X59n1095_p0505b15║入唯識等。準此，已前屬尋思觀，今得通達。實知無
X59n1095_p0505b16║外，即如實觀；清淨本性，即真實性。準此，見道已去，
X59n1095_p0505b17║入脩道位，見真實性，故云方識自心清淨本性。故
X59n1095_p0505b18║論云：若至登地，故似唯識，意言分別亦不得立。又
X59n1095_p0505b19║云：菩薩得無分別智，得證真如、法界，乃至得入真
X59n1095_p0505b20║實性等。此下後七句躡前觀、智，以示差別。文出攝
X59n1095_p0505b21║論。彼云：信實有者，謂實有自性住佛性也；信可得
X59n1095_p0505b22║者，謂引出佛性也；信有無窮功德者，至得果佛性
X59n1095_p0505b23║也。佛性論等，文同廣引。文中三性，竝以也字分之：
X59n1095_p0505b24║初是見道，名自性住；次即脩道，故云引出；後屬無
X59n1095_p0505c01║學，故云得果覺。疏內觀，即指自性。
X59n1095_p0505c02║此解微玅，唯聖達之，位在下凡，不宜不解，不脩習也。
X59n1095_p0505c03║結判行位中，初明聖位方通，如上所明見道已去，
X59n1095_p0505c04║皆是聖人同見性故。位下，明下凡須學，如前文云：
X59n1095_p0505c05║在凡不學，焉有克聖之期？
X59n1095_p0505c06║七、明實相三寶自他平等禮者。
X59n1095_p0505c07║第七禮標中，言實相者，即是自心真實之相也。與
X59n1095_p0505c08║夫法性法界，佛性法身，本無差別。然既隨教所說，
X59n1095_p0505c09║名字不同，隨名定行，不妨觀相，亦有深淺。如第四
X59n1095_p0505c10║禮，深入法性，則窮事見理。第五遍入法界，則心境
X59n1095_p0505c11║雙存。第六禮自己佛，則遮無外境。莫不性起有相，
X59n1095_p0505c12║則相俗性真。會俗歸真，則相空性顯。今言實相，則
X59n1095_p0505c13║性相不分，真俗一體。即前所明法界三寶，自他凡
X59n1095_p0505c14║聖，能所之相，當相寂然。不假會境歸心，亦非取真
X59n1095_p0505c15║弃假。事事無礙，法法皆如。故即諸法以明實相，非
X59n1095_p0505c16║泯相而見性也。自他平等，非會境以歸心也。涅槃
X59n1095_p0505c17║經云：無相之相，名為實相。一切法無自相他相，及
X59n1095_p0505c18║自他相，乃至廣說。一切諸法，皆是處假。隨其滅處，
X59n1095_p0505c19║是名為實。是名實相，是名法界，名畢竟智，名第一
X59n1095_p0505c20║義諦，名第一義空等。法華經云：諸法從本來，常自
X59n1095_p0505c21║寂滅相。肇法師云：實相本無等。
X59n1095_p0505c22║大意同前。前猶有禮有觀。自他兩異。今此無自無他。
X59n1095_p0505c23║佛凡一如。古今無別。見佛可禮。大邪見人。
X59n1095_p0505c24║釋中，初科。初句示同。前正觀禮所顯中道即是實
X59n1095_p0506a01║相，故曰意同。又可前之三禮約相雖異，莫不皆顯
X59n1095_p0506a02║法界、法性，故曰意同。前下，顯異。初示前禮。或從理
X59n1095_p0506a03║起事，或攝事歸理，故有禮觀。或起用，則自、他宛然；
X59n1095_p0506a04║正觀，則簡他存自，故有自、他兩異。今下，示今觀。初
X59n1095_p0506a05║三句明正義。以實相平等，故無自、他佛。凡古、今之
X59n1095_p0506a06║相見下，遮謬解。圓覺鈔云：見佛可禮者，雙遮外境
X59n1095_p0506a07║及自身內佛也。若爾，此禮以何為行相耶？答：無別
X59n1095_p0506a08║行相，全用前三以成今觀。初入法性，以空諦為境；
X59n1095_p0506a09║次明起用，以俗諦為境；三、顯自心，以第一義諦為
X59n1095_p0506a10║境。今此竝觀三諦唯一實相，真、俗俱遣，境、智一如，
X59n1095_p0506a11║是今行相。問：前云無相亦泯自、他，若為取別？答：約
X59n1095_p0506a12║覺鈔意，無相之言通此四門，不妨隨門權、實自異。
X59n1095_p0506a13║第四、無相正屬空宗，以無相為所顯之理，不得無
X59n1095_p0506a14║所觀故。今云無相即是實相，實相本無，無所觀故。
X59n1095_p0506a15║問：四云深入法性，即是顯性，何得言空？答：教、宗有
X59n1095_p0506a16║異，不可混然。彼談法性亦皆空故，如般若中一切
X59n1095_p0506a17║智智皆清淨故，又以無性為真如故。若爾，實相、本
X59n1095_p0506a18║無亦皆空義，何得有異？答：前了諸法泯相見性，故
X59n1095_p0506a19║名為空。今明諸法之相全是自心實相，實相平等，
X59n1095_p0506a20║離言說相，離心緣相，離名字相，畢竟平等，故曰本
X59n1095_p0506a21║無。非作故，元本性無故，不同空宗推之使無。且舉
X59n1095_p0506a22║大槩，非學不知。儻有餘力，別求詳決。問：既云無禮、
X59n1095_p0506a23║無觀，而云平等禮者，答：此義同前第四中說。又下
X59n1095_p0506a24║文云禮、不禮等。問：前云正觀禮自身佛，不緣外境，
X59n1095_p0506b01║豈有自、他？答：既云禮自，未免遮他。禮、觀有、無，何得
X59n1095_p0506b02║非異？
X59n1095_p0506b03║經云：觀身實相，觀佛亦然。以實相離念，不可以心取，
X59n1095_p0506b04║不可以相求，不可以禮敬，不可不禮敬。禮不禮等，供
X59n1095_p0506b05║不供等，安心寂滅，名平等禮。故文殊十禮云：不生不
X59n1095_p0506b06║滅故，敬禮無所觀。
X59n1095_p0506b07║引證中，初文即仁王般若。彼云：爾時，世尊告波斯
X59n1095_p0506b08║匿王：汝以何相而觀如來？王言：觀身實相，觀佛亦
X59n1095_p0506b09║然。無前際，無後際，無中際；不住三際，不離三際；不
X59n1095_p0506b10║住五蘊，不離五蘊；不住四大，不離四大；乃至非覺
X59n1095_p0506b11║非知，心行處滅，言語道斷，同真際，等法性。我以此
X59n1095_p0506b12║相而觀如來以下七句，覆釋前經，以成觀意。以實
X59n1095_p0506b13║相玅理，自性清淨，非妄所染，故云離念。起信論云：
X59n1095_p0506b14║心體離念。離念相者，等虗空界，無所不遍。法界一
X59n1095_p0506b15║相，即是如來平等法身。等不可等者，有心則念起，
X59n1095_p0506b16║有相則非實；有禮則能所紛然，不禮則因果迷昧。
X59n1095_p0506b17║今達實相，則心相一如，禮否不二。安下，結示。攝心
X59n1095_p0506b18║圓照，妄念不動，謂之安心。寂滅寂滅，即實相也。次
X59n1095_p0506b19║文即入佛境界經。彼有十偈，故云十禮。不生不滅，
X59n1095_p0506b20║即實相體。有念則境生，心滅則法滅。若見生滅而
X59n1095_p0506b21║行禮敬，則有所觀。今達實相，即相常住，故無生滅；
X59n1095_p0506b22║雖行禮敬，故無所觀。自餘九偈，文廣不引。
X59n1095_p0506b23║此後二禮，寂而能通，福而行道，故使止觀雙遊，真俗
X59n1095_p0506b24║竝運。心乃虗蕩，身實累緣。在凡行學，其相齊此。過此
X59n1095_p0506c01║不行，下愚妄習，不足問也。
X59n1095_p0506c02║示後二中，初科為二：初五句正示，二心下七句明
X59n1095_p0506c03║分齊。初中，初句標指。寂下，示意，又二：上二句牒觀
X59n1095_p0506c04║理，下二句明觀行。止寂是定，觀通屬惠，竝是能觀。
X59n1095_p0506c05║福是俗諦，道屬真諦，竝是所觀。能觀定慧，一念圓
X59n1095_p0506c06║收，則止觀雙遊，所以寂而能通也。所觀真俗，一法
X59n1095_p0506c07║圓具，則真俗竝運，所以福而行道也。二中，上四句
X59n1095_p0506c08║正示。如上結云：此解微玅，唯聖達之，位在下凡，不
X59n1095_p0506c09║宜不學。故約聖解，通被下凡，示其分齊。以凡夫始
X59n1095_p0506c10║行，事理未融，心雖解理，身屬緣礙，意在舍身，進脩
X59n1095_p0506c11║道業。過下三句，斥非。舍此正觀，向外別求，謂之過
X59n1095_p0506c12║此。困於發足，怠而弗脩，謂之不行。如此下愚，不足
X59n1095_p0506c13║問道也。
X59n1095_p0506c14║然以隨相者多，止得自解，故文云：凡夫淺識，深著五
X59n1095_p0506c15║欲，計我見者，莫說此經。以聞不解，重增謗毀，不如不
X59n1095_p0506c16║聞，行凡事福。
X59n1095_p0506c17║次中初句遮妄，世多著相不悟正脩。次句索機，意
X59n1095_p0506c18║欲後人覽茲嚴誡，感激發志努力進脩也。故下引
X59n1095_p0506c19║證，文出法華，說法應機不可妄授。以下牒意伸誡，
X59n1095_p0506c20║聞而增謗不若不聞，且脩事福以遮罪路。
X59n1095_p0506c21║功用顯迹篇第九（勤惰雖殊，無非功用。勤則聖美，惰則凡非。）
X59n1095_p0506c22║釋功用顯迹篇篇名中，三業勤脩，謂之功用；隨業
X59n1095_p0506c23║感通，謂之顯迹。注中，初二句明功用，下二句示顯
X59n1095_p0506c24║迹。
X59n1095_p0507a01║上備明其勤惰，其相備矣。下濁迷凡，多懷曲見，未能
X59n1095_p0507a02║行用，先出謗疑。故列羣經，用杜冰執，庶有心行者，知
X59n1095_p0507a03║予意之在斯焉。
X59n1095_p0507a04║本文中，初科。初二句指第八篇。下濁下，生起此篇。
X59n1095_p0507a05║多曲見者，逐情想故。出謗疑者，非正行故。故列下，
X59n1095_p0507a06║正顯篇意。廣引聖言，明顯感通，用杜凡愚隨惰之
X59n1095_p0507a07║執。庶下，勸解正意，廣顯所由。
X59n1095_p0507a08║是知初心後進，必須憑師善友。今依止三寶，常樂親
X59n1095_p0507a09║近。
X59n1095_p0507a10║示所依中，初科初示意，今下顯所依。師友之言即
X59n1095_p0507a11║是三寶。問：前立觀門正存終行，豈當卷末反為初
X59n1095_p0507a12║心？答：約觀求人實存終行，約文用意偏被初心。既
X59n1095_p0507a13║令初心學他聖觀，故須委示引入圓門，凡聖同脩
X59n1095_p0507a14║如前所示。
X59n1095_p0507a15║故大智度論云：若菩薩未入法位，遠離諸佛，壞諸善
X59n1095_p0507a16║根，沒在煩惱，自不能度，安能度人？是故不應遠離諸
X59n1095_p0507a17║佛。譬如嬰兒不離其母，行道不離粮食，熱時不離凉
X59n1095_p0507a18║風，寒時不欲離火，度水不離好船，病苦不離良醫。是
X59n1095_p0507a19║故菩薩常不離佛。何以故？父母、親友、人、天王等，不能
X59n1095_p0507a20║益我度諸苦海，唯佛世尊令我出苦。是故常念不離
X59n1095_p0507a21║諸佛。
X59n1095_p0507a22║次中，初明下凡脩行不依三寶，有多過失：一、壞善
X59n1095_p0507a23║根，失法利故；二、沒煩惱，增有漏故；三、自無力，失利
X59n1095_p0507a24║人故。法位即十回向，觀諸法空，得無生忍。今言未
X59n1095_p0507b01║人，驗是初心。譬下，引喻。是下，合法。何下，徵釋所以。
X59n1095_p0507b02║初以父等益微，不能度我。唯下，次顯諸佛德深，堪
X59n1095_p0507b03║為依止。
X59n1095_p0507b04║今欲親覲諸佛，聞出世法，作何方便，脩行正行？以凡
X59n1095_p0507b05║無始約相脩福，故還約相行遠離法。論云：未位大清
X59n1095_p0507b06║淨已來，終無住故。所以先置道場，安設尊像，旛葢華
X59n1095_p0507b07║香，隨力供養。有十種相，見佛善根：一者禮拜；二者讚
X59n1095_p0507b08║歎；三者發願迴向；四者觀佛相好；五者專念脩慈；六
X59n1095_p0507b09║者三歸十善；七者發菩提心；八者讀誦經戒；九者供
X59n1095_p0507b10║養舍利，造佛形像；十者脩行正觀（萬行雖殊，據理唯一）。
X59n1095_p0507b11║廣顯中初科，初敘意，有下分章。初中初則尋求方
X59n1095_p0507b12║便，以下立法順機，凡下合有夫字，論下引示。須脩
X59n1095_p0507b13║大清淨者，即佛位也。今言未位，則十地已還竝未
X59n1095_p0507b14║全淨，仍須無住以趣上階，無住猶言不住也。所下
X59n1095_p0507b15║莊嚴像設。次中正觀下注會事歸理也。
X59n1095_p0507b16║今以釋尊遺法所脩行者，竝付慈佛，令悟聖果，文相
X59n1095_p0507b17║既廣，理固難違。或願生淨土，例亦無壅，以正覺義齊，
X59n1095_p0507b18║拯濟情一，解脫便止，何有乖離？且以慈氏標宗，餘則
X59n1095_p0507b19║十方準例。
X59n1095_p0507b20║次科中將脩正行必約所歸，故先示教主令心有
X59n1095_p0507b21║寄。釋尊法付慈佛者，以龍華三會先度釋迦弟子，
X59n1095_p0507b22║故梵音彌勒，此云慈氏，因脩慈行故得是名。或下
X59n1095_p0507b23║示任機所宜。問：上言生淨乃屬權方，今有願生又
X59n1095_p0507b24║言無壅者。答：上文顯實故指淨土為權方，今接初
X59n1095_p0507c01║心故任機而無壅。問：護法篇中令歸理體，今明依
X59n1095_p0507c02║止何歸化佛？答：上篇示本故依法身，今接初心故
X59n1095_p0507c03║須約相，即末顯本還依理體，即此文云正覺義齊
X59n1095_p0507c04║（法身同故），極濟情一（化相均故），但求解脫無勞強分，故云解
X59n1095_p0507c05║脫便止等。
X59n1095_p0507c06║初、明禮拜得見佛者。
X59n1095_p0507c07║行者以至誠心、質直心、專注心、敬重心、深心、信心，如
X59n1095_p0507c08║敬父母，禮拜彌勒等十方佛者，能除重障，生彼佛前。
X59n1095_p0507c09║依章別釋。次釋中初段，初教運心。至誠心者，離虗
X59n1095_p0507c10║妄故。質直心者，離邪曲故。專注心者，不散亂故。敬
X59n1095_p0507c11║重心者，不輕浮故。深心者，求法無猒故。信心者，崇
X59n1095_p0507c12║重賢善故。如下，明正行。能下，結益，即感通義：一、能
X59n1095_p0507c13║除障，二、能見佛。
X59n1095_p0507c14║故上生經云：若有敬禮彌勒佛者，除却百億劫生死
X59n1095_p0507c15║之罪，乃至來世龍華樹下亦得見佛。又云：我滅度後，
X59n1095_p0507c16║四眾八部聞名禮拜，命終往生兜率天中。若有男女
X59n1095_p0507c17║犯諸禁戒，造眾惡業，聞是菩薩大悲名字，五體投地，
X59n1095_p0507c18║誠心懺悔，一切惡業速得清淨。若有歸依彌勒菩薩，
X59n1095_p0507c19║當知是人得不退轉。彌勒成佛，見佛光明，即時授記。
X59n1095_p0507c20║次引證上生，文有多益，竝是感通顯迹之相。初得
X59n1095_p0507c21║滅罪，乃下得見佛，又下捨報生天。我即釋迦自指，
X59n1095_p0507c22║四眾即僧尼士女，八部即天龍等，如常所知。兜率
X59n1095_p0507c23║翻為知足，即四天內院，彌勒所居。若下離犯戒罪，
X59n1095_p0507c24║若歸依下獲果得記。
X59n1095_p0508a01║增一云：禮佛有五功德：一者端正（以見相好生尊上故），二得好
X59n1095_p0508a02║聲（以見佛時三自稱曰南無如來真等正覺故），三多饒財（以其花香燈明隨力供養故），
X59n1095_p0508a03║四生處高貴（以見佛時心無染著，又能右膝著地長跪叉手禮故），五生天上（以念
X59n1095_p0508a04║佛功德法爾故）。
X59n1095_p0508a05║二、明讚歎佛德者。
X59n1095_p0508a06║以清淨心口業加歎，如成佛經梵王讚曰：
X59n1095_p0508a07║正徧知者二足尊，天人世間無與等，
X59n1095_p0508a08║十力世尊甚希有，無上最勝良福田，
X59n1095_p0508a09║其供養者生天上，稽首無比大精進。
X59n1095_p0508a10║又如文殊問經讚佛曰：
X59n1095_p0508a11║我禮一切佛，調御無等雙，丈六真法身，
X59n1095_p0508a12║亦禮於佛塔，生處得道處，法輪涅槃處。
X59n1095_p0508a13║行住坐臥處，一切皆悉禮，諸佛不思議。
X59n1095_p0508a14║玅法亦如是，能信及果報，亦不可思議。
X59n1095_p0508a15║能以此祇夜，讚歎如來者，於千萬億劫，
X59n1095_p0508a16║不墮於惡趣。
X59n1095_p0508a17║讚歎佛德釋中初科，初明能讚不出二業。清淨心
X59n1095_p0508a18║者，無貪著故。如下正引初文。二足尊者，福惠具故。
X59n1095_p0508a19║勝良由者，超三乘故。次文殊偈中初二偈禮佛，道
X59n1095_p0508a20║超十地故無等，位極三身故無雙。丈六法身此通
X59n1095_p0508a21║二釋，丈六是化，法身屬真。丈六非法身，體用別故，
X59n1095_p0508a22║三乘隔別教也。丈六即法身，本跡同故，一乘圓融
X59n1095_p0508a23║教也。今存後義，是所宗故。佛塔即是住持生處等
X59n1095_p0508a24║者，先聖遺迹也。諸下一偈通讚法僧，初句躡前佛
X59n1095_p0508b01║德，次句以法化量，三句能信是僧，四句總彰勝德。
X59n1095_p0508b02║能下一偈總結功益。
X59n1095_p0508b03║如菩薩本行經曰：正使無數億計人成辟支佛，有人
X59n1095_p0508b04║百歲四事供養功德甚多，不如有人以歡喜心一四
X59n1095_p0508b05║句偈讚歎如來功德無量。又如善生經云：以四天下
X59n1095_p0508b06║寶供養於佛，又以重心讚歎如來，是二福德等無差
X59n1095_p0508b07║別。大悲經云：一稱佛名南無佛者，以是善根入涅槃
X59n1095_p0508b08║界不可盡也。
X59n1095_p0508b09║三、明發願迴回者。
X59n1095_p0508b10║三、發願回向中，初、標。言發願者，業由心起曰發，克
X59n1095_p0508b11║志懇祈曰願。回謂回己所作，向謂向佛菩提。
X59n1095_p0508b12║行者善根力劣，以願扶持，如行無目，平地顛仆故。須
X59n1095_p0508b13║願行相須，如輪涉遠，應作是言：願我先世及以今身
X59n1095_p0508b14║所脩善根，施諸眾生，皆共迴向無上佛道，生彌勒前，
X59n1095_p0508b15║聞清淨法，悟無生忍。願命終時，心無障惱，隨善根力，
X59n1095_p0508b16║自在往生一切佛前。
X59n1095_p0508b17║釋中，初科。初敘相須。發願如目，正行如足，亦如輪
X59n1095_p0508b18║翅，相須無缺，無遠弗屆也。應下，正明行相。初明回
X59n1095_p0508b19║向。文言過現，義兼未來，善根雖多，不出福道。二、行
X59n1095_p0508b20║施眾生者，回己向他也；回向佛道者，回迷向悟，回
X59n1095_p0508b21║妄入真也。生下，次明發願。初願生彌勒前無生忍
X59n1095_p0508b22║者，十向已去，知法無生也；次願命終無惱；三、願隨
X59n1095_p0508b23║樂往生。
X59n1095_p0508b24║故智度論云：有人脩少福業，聞有樂處，常願往生。及
X59n1095_p0508c01║至命終，各生其中。又莊嚴佛國事大，獨行功德不能
X59n1095_p0508c02║成就，要須願力。如牛雖力挽車，要須御者能有所至。
X59n1095_p0508c03║淨佛國土，由願引成。以願力故，福德增長，不失不壞，
X59n1095_p0508c04║常見佛故。
X59n1095_p0508c05║引證中，初少福有願隨即生。又下，有行無願不能
X59n1095_p0508c06║至果。如下，喻顯。淨下，合法。牛力合行，御者合願。
X59n1095_p0508c07║四、明修念佛相好者。
X59n1095_p0508c08║行者專心閑室端坐，正念如來身相，閉目開目，了了
X59n1095_p0508c09║分明，罪業重者，多時乃見，以此想觀，知惡重輕。
X59n1095_p0508c10║四、念佛相好釋中，初科。初示能念。如下，示所念。閇
X59n1095_p0508c11║下，能所合明。功行成就，方能明見。問：此言見佛，為
X59n1095_p0508c12║見自佛？為見他佛？答：此教初心，又非理觀，但順想
X59n1095_p0508c13║心見他佛也。
X59n1095_p0508c14║俱是妄想，而善惡天別，不可思議。生死切人，不容自
X59n1095_p0508c15║怠。若素不作意，後遭重病，周慞困悶，寄心無地。一切
X59n1095_p0508c16║惡業，自從心生，無善種子，如何排業？若素懷善，常念
X59n1095_p0508c17║佛故，隨其心相，須見即見。
X59n1095_p0508c18║舉善勸脩中，初三句躡前心想，以示善惡俱妄。想
X59n1095_p0508c19║者，見光影故。以心緣塵，積因成妄，故是惡也。以心
X59n1095_p0508c20║念佛，息念成智，故是善也。善惡業理，唯佛窮源，故
X59n1095_p0508c21║曰不可思議也。生下，立理加勸。業從心生，心即八
X59n1095_p0508c22║識，種即思種，或通想念，皆有種故。問：思等本有自
X59n1095_p0508c23║種，那云無者？答：本種無記，未成善惡，新種未熏，故
X59n1095_p0508c24║云無也。今既懷善，即熏善種，故見相好，還隨心現。
X59n1095_p0509a01║故觀佛三昧經云：我滅度後，佛諸弟子捨惡去閙，少
X59n1095_p0509a02║語省事，晝夜六時乃至須臾念佛白毫，了了不亂，注
X59n1095_p0509a03║意不息。若見殊相或不見者，是人除却九十六億那
X59n1095_p0509a04║由他恒河沙微塵劫數生死之罪。設復有人但聞白
X59n1095_p0509a05║毫，心不驚疑，歡喜信受，此人亦除八十億劫生死之
X59n1095_p0509a06║罪。佛言：如來相好八萬四千，不及白毫少分功德。是
X59n1095_p0509a07║故我今為來世人說白毫相大慧光明消惡觀法。若
X59n1095_p0509a08║有惡人聞此毫觀生瞋恨者，白毫相光亦覆護之，除
X59n1095_p0509a09║三劫罪，後生佛前。
X59n1095_p0509a10║示功益中，上言相好總該八萬，今經所示單顯白
X59n1095_p0509a11║毫，相好雖同功有優劣。初明方便，念下示正想，若
X59n1095_p0509a12║見下顯功益。初是脩觀故除深罪。那由他者，千億
X59n1095_p0509a13║之數也。設下聞名滅罪。猶劣佛下重顯勝功。大惠
X59n1095_p0509a14║光明者，惠從心起，心淨惠明。法華經云：智慧光明
X59n1095_p0509a15║如日之照。言白毫者，智者觀經疏云：如來眉間有
X59n1095_p0509a16║白毫相，猶如珂雪長一丈五尺，毫有八楞周圍五
X59n1095_p0509a17║寸，其毫中空右旋宛轉如琉璃筒，從此發光照無
X59n1095_p0509a18║量國。以此言之，白毫相光能照十方，眾生蒙光離
X59n1095_p0509a19║苦得樂，其功最博故超眾相。若下惡人瞋恨亦獲
X59n1095_p0509a20║除罪，斯由大悲平等故爾。
X59n1095_p0509a21║五、明專念佛德，脩習慈悲，名真供養者。
X59n1095_p0509a22║第五、標云念佛德者思報恩故，脩慈悲者濟眾生
X59n1095_p0509a23║故，上求下化功行最深，故此標云真供養也。
X59n1095_p0509a24║行者以清淨深心，於一切時念佛大恩，令出生死如
X59n1095_p0509b01║念父母。此但生身一世之養，佛恩深重，為諸眾生入
X59n1095_p0509b02║三有獄，殷勤教誡令脩正行，得出生死無數劫苦。故
X59n1095_p0509b03║我今日常念佛恩，況念佛故生善種子，功德果報不
X59n1095_p0509b04║可窮盡。
X59n1095_p0509b05║別釋念德中，初科。初、能念推恩。清淨深心，同前所
X59n1095_p0509b06║示。令出生死者，推佛恩也。佛有是恩，故須念之。又
X59n1095_p0509b07║可念佛恩故，使我得出生死也。如下，二、恩比校。初、
X59n1095_p0509b08║示父母恩淺。佛下，示諸佛恩深。入三有獄者，法華
X59n1095_p0509b09║經云：能於三界獄，勉出苦眾生。慇懃教誡，亦法華
X59n1095_p0509b10║中慇懃方便也。故下，結示。況下，獲益。善種是因，果
X59n1095_p0509b11║報是果。
X59n1095_p0509b12║故金光明經云：於佛起業，果報無邊。
X59n1095_p0509b13║引證中，前科正意專念佛恩，今引諸文皆證得益
X59n1095_p0509b14║竝感通義，文皆易曉隨難釋之。
X59n1095_p0509b15║又如觀佛三昧經云：佛人中寶，祐利處多，聞名禮拜
X59n1095_p0509b16║供養者，尚獲重報，何況繫念思佛正相？
X59n1095_p0509b17║又上生經曰：佛滅度後，若有精勤脩諸功德，威儀不
X59n1095_p0509b18║缺，掃塔塗地，華香供養，行諸三昧，讀誦經典，如是等
X59n1095_p0509b19║人，雖不斷結，如得六通，應當繫念，念佛形像，稱彌勒
X59n1095_p0509b20║名。若一念頃，受八戒齋，脩諸淨業，命終之時，即往生
X59n1095_p0509b21║於兜率天上蓮華臺中，應時見佛白毫相光，超越九
X59n1095_p0509b22║十億劫生死之罪，隨其宿緣，為說玅法，令得不退。
X59n1095_p0509b23║上生經中，念佛形像，正順今意。掃塔塗地，受八齋
X59n1095_p0509b24║等，竝是助脩。
X59n1095_p0509c01║大悲經云：若志誡心，念佛功德，乃至一華散於空中，
X59n1095_p0509c02║於未來世，諸天梵王，其福不盡。以其不盡，終至涅槃。
X59n1095_p0509c03║增一云：眾生三業造惡，臨終憶如來功德者，必離惡
X59n1095_p0509c04║趣，得生天上。正使極惡之人，以念佛故，亦得生天。
X59n1095_p0509c05║又華嚴云：若能須臾念佛者，智慧光明滅癡暗也。
X59n1095_p0509c06║又智論云：菩薩常愛念佛故，捨身受身，恒值諸佛。
X59n1095_p0509c07║大悲經云：假使三千世界滿中聲聞、辟支佛，有人於
X59n1095_p0509c08║一劫中一切樂具供養，乃至滅後起塔盡形供養，功
X59n1095_p0509c09║德雖多，不如有人於如來所起一淨信，思惟信解諸
X59n1095_p0509c10║佛智慧不可思議，以此善根勝前無比。何以故？如來
X59n1095_p0509c11║功德大慈大悲，五分法身無量無礙，由是境界不可
X59n1095_p0509c12║思議。若有敬養亦不可思議，是故果報亦不可思議。
X59n1095_p0509c13║後段大悲經中舉二聖挍量優劣：初供養二乘，不
X59n1095_p0509c14║下思量，佛惠以下舉功正挍，何下徵示。法身智慧
X59n1095_p0509c15║即是境界不可思議，今能信解供養獲果不可思
X59n1095_p0509c16║議也。
X59n1095_p0509c17║次又依教脩習慈悲四無量心。
X59n1095_p0509c18║次脩慈標中四無量者，慈悲喜捨遍眾生界也。此
X59n1095_p0509c19║四以慈為首，故特言之，如後更述。
X59n1095_p0509c20║何故如是？以諸佛心所謂大慈，今不脩習，行不同佛，
X59n1095_p0509c21║無由得見，故念佛時行脩慈觀。
X59n1095_p0509c22║正明中，初科，初句徵，以下釋。佛心即大慈者，佛無
X59n1095_p0509c23║諸心，唯大慈悲以為心爾。華嚴經云：慈悲心者，即
X59n1095_p0509c24║是佛心。今下反顯勸脩。
X59n1095_p0510a01║行者初心欲脩慈時，閑處端坐，繫念十方一切眾生，
X59n1095_p0510a02║皆如己親，無恚礙想。以上玅具四事供給，或一念頃、
X59n1095_p0510a03║一時、一日能生功德，隨心分量，不可限故。
X59n1095_p0510a04║明脩法生緣中，初科。初明方便。繫下，教運心。己親
X59n1095_p0510a05║最切，故舉為況。以冤如親，故無恚礙，即悲能㧞苦
X59n1095_p0510a06║也。四事供給，慈與樂也。此則以眾生為緣，與世間
X59n1095_p0510a07║之樂，名生緣慈。一念一時，舉近況遠，顯功益也。隨
X59n1095_p0510a08║下，顯無量義。
X59n1095_p0510a09║大集經云：若脩慈者，當捨命時，見十方佛，手摩其頂，
X59n1095_p0510a10║蒙手觸故，心安快樂，尋得往生清淨佛土。
X59n1095_p0510a11║感報初科中，文顯四益：初、臨終見佛；手下，次、蒙佛
X59n1095_p0510a12║摩頂；蒙下，三、心安快樂；尋下，四、得生淨土。
X59n1095_p0510a13║余見世間，性行柔軟，臨終安隱，如意自在。本性麤疎，
X59n1095_p0510a14║臨終荒忽，眼光先落，失音不語。雖有善教，不相領解，
X59n1095_p0510a15║即事以求，行慈為極。今忽不行，止是惡業，無慈悲心，
X59n1095_p0510a16║須投惡道。故經云：如是修慈，見無量佛。
X59n1095_p0510a17║次科初示慈順善。終本下示麤疎惡死。荒忽猶忙
X59n1095_p0510a18║亂也。即下躡事勸行。今下示不脩之失。故下引文
X59n1095_p0510a19║重證脩慈見佛，反驗不脩自沈惡道也。
X59n1095_p0510a20║若脩法緣無緣慈者，具四無量獲得佛道。
X59n1095_p0510a21║次明二慈者，觀心論疏云：見六道生死苦，悲拔慈
X59n1095_p0510a22║與即空涅槃之樂，名法緣慈；見二邊分別苦，悲拔
X59n1095_p0510a23║慈與如來中道法身之樂，名無緣慈。是則次第拔
X59n1095_p0510a24║苦與樂，雖緣如來，非同體無緣，故是思議。今觀九
X59n1095_p0510b01║界即是佛界，觀如來界不失九界，榮枯雙照，即大
X59n1095_p0510b02║涅槃真寶之聚。準此，法緣但得小果，今從究竟畢
X59n1095_p0510b03║至佛道，故云得佛。
X59n1095_p0510b04║六、明受三自歸拜十善戒者。
X59n1095_p0510b05║以諸道俗有識之徒，皆須歸依三寶，請求加護，所得
X59n1095_p0510b06║功德，無有限量。七眾約戒，前已受歸，不妨重受，重感
X59n1095_p0510b07║無作。善惡既爾，戒亦通之。若未受戒，止得但受，飜邪
X59n1095_p0510b08║三歸，日別六時，隨時便受，顯歸三寶，自誓不迴。
X59n1095_p0510b09║三歸十善別釋。三歸中，初科初四句，明須受。諸道
X59n1095_p0510b10║俗者，收七眾也。言有識者，傍攝四生，以五趣中皆
X59n1095_p0510b11║容得法。所下二句，示功益。七眾下，示重受義。約文
X59n1095_p0510b12║據義，則含多相。如下文云日別六時，隨時便受者，
X59n1095_p0510b13║此約時時別受，以明重也。即此文云七眾約戒，前
X59n1095_p0510b14║已受歸，不妨重受，重感無作，此約歸戒次第，重受
X59n1095_p0510b15║重發，以明重也。又壇經云戒有九品，下為上因，此
X59n1095_p0510b16║約增下劣為上勝，以明重也。然此之法，廣在聖言，
X59n1095_p0510b17║有人欲廢，述祖訓也。善下，引例。作善感業，重作重
X59n1095_p0510b18║生；作惡招報，重作重受。例今無作，其理昭然。若下，
X59n1095_p0510b19║顯任機。六時隨受，重義彌顯，立志克期，故云自誓。
X59n1095_p0510b20║其受法云：我某甲盡形壽歸依佛、歸依法、歸依僧。（心生
X59n1095_p0510b21║口言，一心向佛，如上三說，名得歸法。）我某甲盡形壽歸依佛竟、歸依法
X59n1095_p0510b22║竟、歸依僧竟。（如此三說，自誓受訖。）
X59n1095_p0510b23║如善生經云：若人受三自歸，所得果報，不可窮盡。如
X59n1095_p0510b24║四大寶藏，舉國人民，七年之中，運出不盡。受三歸者，
X59n1095_p0510c01║其福過彼，不可稱計。
X59n1095_p0510c02║又挍量功德經云：四有州中滿二乘果，有人盡形供
X59n1095_p0510c03║養乃至起塔，不如男子女人作如是言：我某甲歸依
X59n1095_p0510c04║佛法僧，所得功德不可思議，以諸福中惟三寶勝故。
X59n1095_p0510c05║若起謗毀獲罪無邊，以善惡例同故。耆域調達同出
X59n1095_p0510c06║佛血，以心有善惡，致使劫壽獲於苦樂。
X59n1095_p0510c07║引證中，次文初舉喻。四有洲即四天下。不下，合法
X59n1095_p0510c08║以顯勝用。若下，善惡類明。耆域等事，見護法篇。
X59n1095_p0510c09║又雜含經云：與須達交者，令受三歸，終生天上。有懷
X59n1095_p0510c10║妊者，為其胎子受三自歸，生已復受。後有知見，復教
X59n1095_p0510c11║三歸。設有奴婢客人懷妊生子，亦如是教。若買奴婢，
X59n1095_p0510c12║受三歸及以五戒，然後買之。不能不買，乃至乞貸舉
X59n1095_p0510c13║息，要受三歸，然後與之。若有施三寶物者，從世尊聞，
X59n1095_p0510c14║稱名呪願，乃得生天。佛言：善哉！如來有無上知見，審
X59n1095_p0510c15║知方便，皆得生天。
X59n1095_p0510c16║雜含中，須達梵語，此云給孤獨，亦名善施。由此長
X59n1095_p0510c17║者內懷淨信，外護三寶，凡與交遊親知借貸奴婢
X59n1095_p0510c18║孕女，悉教受歸。若有下，此亦須達勸人之語。佛下，
X59n1095_p0510c19║明佛記長者所言不謬。
X59n1095_p0510c20║故處胎經云：佛告彌勒偈曰：汝所三會人，是吾先所
X59n1095_p0510c21║化，九十六億人，受我五戒者，次是三歸人。九十二億
X59n1095_p0510c22║者，一稱南無佛。餘廣如正念經受歸果報生天樂相。
X59n1095_p0510c23║次明受十善法者，謂身三、口四、意三善行。此之十業，
X59n1095_p0510c24║戒善之宗。
X59n1095_p0511a01║十善標中，大聖輪王有所制約，無過三毒及與七
X59n1095_p0511a02║支，大小二乘禁戒所制亦不出此，故云戒善之宗。
X59n1095_p0511a03║今多依相，罕有受者。比有愚夫不肯受之，云不作惡
X59n1095_p0511a04║即名為善。今謂不然，先須願祈不造眾惡，依願起行，
X59n1095_p0511a05║有可承準。若不預作，輙然起善，內無軌轄，後遇罪緣，
X59n1095_p0511a06║便造不止。由先無願，故造眾惡，大聖知機，故令受善。
X59n1095_p0511a07║若謂我不作惡使是善者，汝不作善亦應是惡，如是
X59n1095_p0511a08║牛馬驢騾亦不殺生，豈是善耶？此乃心在無記，無罪
X59n1095_p0511a09║福業，故須起念，專至深重，方成業道。
X59n1095_p0511a10║正明中，初科。初斥不受，仍示彼見。今謂下，顯須受。
X59n1095_p0511a11║初示意。大下，顯出聖心，知非臆說。若下，反責愚迷，
X59n1095_p0511a12║即端栱止持也。將惡例善，兩各不成。如下，引畜例
X59n1095_p0511a13║明。此下，不受無報。故下，奪歸須受。
X59n1095_p0511a14║故未曾有經云：下品十善，謂一念頃；中品十善，謂一
X59n1095_p0511a15║食頃；上品十善，謂旦至午。於此時中，心念十善，止於
X59n1095_p0511a16║十惡。故野干心念十善，七日不食，生兜率天。又上生
X59n1095_p0511a17║經云：我滅度後，四眾八部欲生第四天，當於一日至
X59n1095_p0511a18║第七日，繫念彼天，持佛禁戒，思念十善，行十善道。以
X59n1095_p0511a19║此功德，迴向願生彌勒佛前，隨念往生。言七日者，且
X59n1095_p0511a20║從近說，尚感彼天，何況一生而不尅獲？
X59n1095_p0511a21║引問顯功中，初未曾有善分三品，文相可知。野干
X59n1095_p0511a22║應作豻，經音義云：其形如狗，七日念善，亦得生天。
X59n1095_p0511a23║問：畜獸愚癡，安能念善？言下，點釋經中七日之語。
X59n1095_p0511a24║問曰：天上勝報不可思議，如何七日便感大福？答：善
X59n1095_p0511b01║因雖微，獲果甚大。如小火所起，能燒大山；一善乃微，
X59n1095_p0511b02║能破大惡。又一念邪見，誹謗大乘，時雖極短，長劫受
X59n1095_p0511b03║苦。因果道理，業不思議，不可以凡情臆度。
X59n1095_p0511b04║問答中，將因質果，其問可知；以惡例善，其答可曉。
X59n1095_p0511b05║次明受法。有師從受，無師自誓，如上三歸。三自歸已，
X59n1095_p0511b06║口自發言：我某甲盡形壽於一切眾生起慈仁意，不
X59n1095_p0511b07║起殺心。如後九善例此，而不復繁文。
X59n1095_p0511b08║受法中，先示歸結者，出受體也。口下，示相。唯舉不
X59n1095_p0511b09║殺，餘九準知。
X59n1095_p0511b10║七、明發菩提心者。
X59n1095_p0511b11║菩提云覺，自覺覺他，故名佛也。
X59n1095_p0511b12║第七釋中，初科，初句翻名，自下釋義。覺有三義，今
X59n1095_p0511b13║文唯二，佛之一字即覺滿也。
X59n1095_p0511b14║行者既在佛法，即佛種子，須發覺求，作意觀度。此乃
X59n1095_p0511b15║趣佛果之津梁，成萬行之根本，如空之含萬像，若海
X59n1095_p0511b16║之納百川。若不先建此心，起行則便迷沒。
X59n1095_p0511b17║敘意顯德中，初敘意。佛種子者，紹聖裔故。既為佛
X59n1095_p0511b18║種須發佛心，佛即覺也。此下顯德。能度彼岸故如
X59n1095_p0511b19║津梁，能生萬行故為根本，廣大含攝喻之空海。苦
X59n1095_p0511b20║下示不發之失。建即立也。
X59n1095_p0511b21║是菩提者，其相如何？今欲發心，有理有行，在緣乃二，
X59n1095_p0511b22║於義則通。不爾，真俗兩乖，非正法義。
X59n1095_p0511b23║正明行相中，初科。初二句推覈。今下，釋顯。其相有
X59n1095_p0511b24║二，即理、行也。在下，會通。以理則契心，行須對事；以
X59n1095_p0511c01║心融事，事必由心。心事圓融，方符正軌；如乖真俗，
X59n1095_p0511c02║不合圓脩。
X59n1095_p0511c03║言理發者即是自心，五陰諸法本性無我，深知此要
X59n1095_p0511c04║名菩提心。
X59n1095_p0511c05║別明初理中，初科初句牒定。即下，正明。心即本識。
X59n1095_p0511c06║五陰諸法緣生假有，是識相分，即依他性。眾生迷
X59n1095_p0511c07║倒，計此為實而生我見（人我、法我），即遍計性。本性屬理，
X59n1095_p0511c08║即圓成性。今知諸法本來無我，即依遍計入無相
X59n1095_p0511c09║性。復了諸法即是自心，實無緣生，即依依他入無
X59n1095_p0511c10║生性。復了諸法本性天真，非染非淨，即依圓成入
X59n1095_p0511c11║無性性。深下，結示。此三無性是真實理，能知此要，
X59n1095_p0511c12║故名菩提。
X59n1095_p0511c13║故淨名云：寂滅是菩提，離諸相故；假名是菩提，名字
X59n1095_p0511c14║空故。又如問菩提經云：菩提相者，出三界，過俗法，言
X59n1095_p0511c15║語斷滅，諸發無發，是名發菩提心。如是眾經，例遣相
X59n1095_p0511c16║心，故名發心。
X59n1095_p0511c17║引證中，初引淨名。彼維摩詰語彌勒言：無以此法
X59n1095_p0511c18║誘諸天子，實無發阿耨多羅三藐三菩提心者。所
X59n1095_p0511c19║以者何？菩提者，不可以身得，不可以心得。寂滅即
X59n1095_p0511c20║是菩提，滅諸相故；不觀是菩提，離諸緣故；乃至假
X59n1095_p0511c21║名是菩提，名字空故。彼文極廣，取要引之。又下，次
X59n1095_p0511c22║文具云文殊問菩提經。出三界者，離繫縛故；過俗
X59n1095_p0511c23║法者，非有相故；言語斷者，名字空故。依境發心，故
X59n1095_p0511c24║云諸發；不著發相，故云無發。如下，總結。
X59n1095_p0512a01║謂此心體本清淨，究達此理，作業令淨，故曰發心，即
X59n1095_p0512a02║名行也。
X59n1095_p0512a03║三中，躡前理體生起行門。初句總標理體。心即八
X59n1095_p0512a04║識，體即真理。本性清淨，通三無性，同上所明。究下，
X59n1095_p0512a05║生起行發。所依之理，性既本淨；所作之業，相亦清
X59n1095_p0512a06║淨。故下，雙結。行依理起，理假行成，攝行從理，故云
X59n1095_p0512a07║理即行也。
X59n1095_p0512a08║行者如上安止心已，生大欲心：我入佛道廣度眾生，
X59n1095_p0512a09║所脩善根皆悉迴向無上正覺。
X59n1095_p0512a10║次行中，初科初二句本；於正理生下，發起正行。大
X59n1095_p0512a11║欲心者，即菩提心本。涅槃經云：三十七品根本是
X59n1095_p0512a12║欲，乃至善欲。即是初發道心，阿耨菩提之根本也。
X59n1095_p0512a13║是故我說欲為根本。我入佛道，即自利行；廣度眾
X59n1095_p0512a14║生，即利他行。所下，總回二利，向於菩提。據此行發，
X59n1095_p0512a15║以理為本也。
X59n1095_p0512a16║故智論云：若人發心言：我定當作佛，已過諸世間，應
X59n1095_p0512a17║受勝供養。
X59n1095_p0512a18║又十住論云：若人發心求佛，不休不息。有人以指舉
X59n1095_p0512a19║大千世界在空劫住，不足為難。若發願言我當作佛，
X59n1095_p0512a20║是人希有。何以故？世人心劣，無大志故。
X59n1095_p0512a21║發菩提心論云：有十大正願，常志脩行。
X59n1095_p0512a22║因明願戒顯大願中，初科論有二卷，彼明十願，皆
X59n1095_p0512a23║為發菩提心也。
X59n1095_p0512a24║一、願我先世及以今身所種善根，施與眾生，迴向佛
X59n1095_p0512b01║道，令我此願念念增長，生生所生終不忘失，為陀羅
X59n1095_p0512b02║尼之所守護。
X59n1095_p0512b03║別明第一願中，初明所脩二利回向菩提；令下，正
X59n1095_p0512b04║出願言。陀羅尼，此云總持。
X59n1095_p0512b05║二願以此善根，生處值佛，常得供養，不生無佛國中。
X59n1095_p0512b06║第二願，生佛國。
X59n1095_p0512b07║三願我親近諸佛，隨侍左右，如影隨形。既得親近，為
X59n1095_p0512b08║我說法，成就五通。
X59n1095_p0512b09║第三願得近佛聞法通悟（論示發心屬乾惠地，但證五通）。
X59n1095_p0512b10║四願通達世諦，假名流布，解第一義，得正法智。
X59n1095_p0512b11║第四、依世俗諦，流布真諦，真俗雙流，獲其正智。
X59n1095_p0512b12║五願以無厭心，為眾生說，示教利喜，皆令開解。
X59n1095_p0512b13║第五、說法無厭，令人開解。
X59n1095_p0512b14║六願以佛神力，徧至十方一切世界，供養諸佛，聽受
X59n1095_p0512b15║正法，廣攝眾生。
X59n1095_p0512b16║第六、憑諸佛力，供養諸佛，聞法攝生。
X59n1095_p0512b17║七、願我隨順清淨法輪，一切眾生聽我法者，聞我名
X59n1095_p0512b18║者，即得捨離一切煩惱。
X59n1095_p0512b19║第七、上順諸佛清淨法輪，下化眾生令脫煩惱。
X59n1095_p0512b20║八願隨逐眾生，將護與樂，捨身命財，荷負正法，除無
X59n1095_p0512b21║利益。
X59n1095_p0512b22║第八，出假化他，拔苦與樂。
X59n1095_p0512b23║九願我雖行正法，心無所行，亦無不行，為化眾生，不
X59n1095_p0512b24║捨正願。
X59n1095_p0512c01║第九，以法利生，不求果報。
X59n1095_p0512c02║十願：我此十大願徧眾生界，攝受一切恒沙諸願。若
X59n1095_p0512c03║眾生界有盡，我願乃盡。然眾生界不可盡故，我此大
X59n1095_p0512c04║願亦不可盡。
X59n1095_p0512c05║第十、圓發十願，遍眾生界。以此十願為願中王，含
X59n1095_p0512c06║攝無窮一切願故。若下，示無盡。切詳第十，行相不
X59n1095_p0512c07║明。撿論對文，不無少異。論以近佛、聞法開為三、四，
X59n1095_p0512c08║今文合之為三。依論開之，行相自顯。
X59n1095_p0512c09║行者如是發正願已，次受菩薩三聚淨戒。其文易了，
X59n1095_p0512c10║故不備之。須見者，如正行儀下卷。
X59n1095_p0512c11║明受戒中，其文亦指菩提心論。正行儀即大師所
X59n1095_p0512c12║述，具云釋門正行懺悔儀，惜乎此文今已亡矣。受
X59n1095_p0512c13║戒大要，寂爾無聞，哀哉！
X59n1095_p0512c14║八、明讀誦佛正經典者。
X59n1095_p0512c15║第八、標。言正經者，簡外典故。
X59n1095_p0512c16║以此大乘了義經教。宣說甚深清淨空法。由從如來
X59n1095_p0512c17║法身所流。
X59n1095_p0512c18║釋中，初科先示所誦正經，大乘簡異，小乘了義簡
X59n1095_p0512c19║於不了，清淨空法即是大乘第一義諦。一乘玅理
X59n1095_p0512c20║法身所流者，推寄有本顯能說故。
X59n1095_p0512c21║行者以清淨心愛重大乘，受持讀誦書寫供養，乃至
X59n1095_p0512c22║餘乘所有經典，皆是大乘之所流故，我亦受持無相
X59n1095_p0512c23║違背，是故功德得見諸佛。
X59n1095_p0512c24║次能誦中，初則唯誦大乘，乃下總弘諸教。大乘所
X59n1095_p0513a01║流者，為實施權也。受持無背者，解權即實故。
X59n1095_p0513a02║如大品說：若有受持般若文字，親近讀誦，憶念書持，
X59n1095_p0513a03║種種供養，不墮惡趣，常見諸佛，從一佛國至一佛國，
X59n1095_p0513a04║亦以供養諸佛。
X59n1095_p0513a05║引文中，初大品，即摩訶般若。彼明功益，約文有六：
X59n1095_p0513a06║一、持名字，文合作名；二、近誦者；三、誦正文；四、憶義
X59n1095_p0513a07║理；五、書寫；六、供養。不下，結益。
X59n1095_p0513a08║涅槃云：若為恐怖故，利養及福德，書是經一偈，則生
X59n1095_p0513a09║不動國。若為希福利，一日讀誦經，或自身財寶，施於
X59n1095_p0513a10║說法者。若能聽書寫，受持及讀誦，諸佛之祕藏，則生
X59n1095_p0513a11║不動國。
X59n1095_p0513a12║涅槃經中為怖、為利、為福，持經乃至一偈生不動
X59n1095_p0513a13║國，餘文易了。
X59n1095_p0513a14║又金剛三昧經云：若有暫聞佛勝智慧，深心隨喜，不
X59n1095_p0513a15║起誹謗者，於百千劫不墮惡道，生處值佛，乃至念佛
X59n1095_p0513a16║法身，功德無邊。
X59n1095_p0513a17║九、明供養舍利造佛形像者。
X59n1095_p0513a18║第九、標。言舍利者，此云靈骨。
X59n1095_p0513a19║如大品云：佛見是利故，入金剛三昧，碎身如芥子。若
X59n1095_p0513a20║有得佛舍利，隨力供養者，是人天上人中受樂，乃至
X59n1095_p0513a21║苦盡，福猶不盡。
X59n1095_p0513a22║釋中，初科。初示佛本願；若下，示行相；是下，結益。
X59n1095_p0513a23║又無上依經云：假使娑婆世界碎為微塵，皆是四果
X59n1095_p0513a24║辟支佛等。有人盡形供養，乃至起塔。其福雖多，不如
X59n1095_p0513b01║男子女人取佛舍利如芥子，造塔如阿摩勒大，戴剎
X59n1095_p0513b02║如針大，露盤如棗葉大，造像如麥大。此之功德，勝前
X59n1095_p0513b03║無量，不可思議。若不迴向無上道者，以此功德聚，盡
X59n1095_p0513b04║娑婆世界微塵數，作六欲天王、轉輪聖王，不可說盡。
X59n1095_p0513b05║次科無上，依經文有二卷。阿摩勒，西天小果名，以
X59n1095_p0513b06║小況大，顯功益也。
X59n1095_p0513b07║又涅槃云：若於佛法僧，供養一香燈，乃至獻一華，則
X59n1095_p0513b08║生不動國。善守佛僧物，塗掃佛僧地，像塔如母指，常
X59n1095_p0513b09║生歡喜心，亦生不動國。
X59n1095_p0513b10║此即淨土常嚴，不為三災所動。
X59n1095_p0513b11║三中，次科因唯世福，報免三災，雖曰常嚴，實唯事
X59n1095_p0513b12║淨。
X59n1095_p0513b13║十、明脩習正觀者。
X59n1095_p0513b14║第十、標云脩正觀者，相對簡辨，凡有三義：一、簡事
X59n1095_p0513b15║行。前九皆事，此唯屬理。事但助脩，理唯正行。故云
X59n1095_p0513b16║正觀總標。注云：萬行雖殊，據理唯一。二、簡邪解。如
X59n1095_p0513b17║外道等，亦脩邪定，實非正想。故下文云：唯佛道有，
X59n1095_p0513b18║餘道則無。三、簡偏權。雖佛法中三乘同脩，至於祖
X59n1095_p0513b19║意，正顯心本。故下文云：觀察自心自性清淨，乃至
X59n1095_p0513b20║今達本性，不見人、法。此是實觀，餘名虗解。等閒七
X59n1095_p0513b21║種禮中亦有正觀，同、異如何？答：彼觀自心唯宗圓
X59n1095_p0513b22║教，此空、二執通被三乘。問：大鈔指唯識為佛果證
X59n1095_p0513b23║行業，疏顯空、識為大乘極處。況今正明真、俗，用顯
X59n1095_p0513b24║一乘，那指二空以為真極耶？答：此觀名通三行，理
X59n1095_p0513c01║貫一乘。破執功強，攝機義勝，故立此法以備眾緣。
X59n1095_p0513c02║問：理通一乘，何異唯識？答：能、所分之，如下自顯。問：
X59n1095_p0513c03║空、識齊深，孰為真極？答：唯識理深，二空功大。以至
X59n1095_p0513c04║大之功，顯極深之理。理既無盡，功亦何窮？引至心
X59n1095_p0513c05║源，即理、智二身也。若此以明，即與七禮、正觀無異。
X59n1095_p0513c06║如下具釋。
X59n1095_p0513c07║至理真極，不越人法二空，唯佛道有，餘道則無。由人
X59n1095_p0513c08║法二空，則二執斯斷，一切煩惱，無因得生。
X59n1095_p0513c09║釋義總舉中為三：初、二句總示；二、唯下二句簡顯；
X59n1095_p0513c10║三、由下四句明功。初中，上句顯理深，下句明觀玅。
X59n1095_p0513c11║言至理真極者，準下三乘皆須二觀，若在自乘皆
X59n1095_p0513c12║稱至理，無非真極。今據圓脩，正用二空顯唯識性，
X59n1095_p0513c13║故直言至理即圓成實性，是諸佛之本源，乃眾生
X59n1095_p0513c14║之性體，窮理盡性故云至理。理本無妄名之曰真，
X59n1095_p0513c15║三乘所歸名之曰極，理雖真極妄覆不顯，妄即人
X59n1095_p0513c16║法，欲遣二執功由二空，二空成時即顯至理，是知
X59n1095_p0513c17║唯識非二空而不顯，二空非唯識而不圓，捨此行
X59n1095_p0513c18║門無足過者，故云不越二空。準此即是二種無我
X59n1095_p0513c19║也。次中，凡夫外道背此二空，常執身心實有人法，
X59n1095_p0513c20║故於空理無得而聞，縱脩世禪但逐邪想。三中，初
X59n1095_p0513c21║二句能破二執，下二句能斷二障。
X59n1095_p0513c22║故金剛般若云：一切聖人皆以無為得名。此謂三乘
X59n1095_p0513c23║聖賢深淺有異，至於入證唯在二空。
X59n1095_p0513c24║正明中，初科。初引經，文出魏譯。此下，示意。機分大
X59n1095_p0514a01║小，證有階差，所以三乘深淺異也。行位雖殊，皆空
X59n1095_p0514a02║人法，所以入證唯二空也。問：泛言小乘不達法空，
X59n1095_p0514a03║今何通者？答：若約化儀，實如來問。由佛初開政，先
X59n1095_p0514a04║對小乘，但說人空，不說法空，故人空一觀是其當
X59n1095_p0514a05║教。今準行事鈔云：鹿苑唱本為聲聞，八萬諸天便
X59n1095_p0514a06║發大道。是則圓音普被，利鈍等聞，故得小乘通明
X59n1095_p0514a07║二觀。然小乘部分二十，計有六宗（六宗如別），唯犢子道
X59n1095_p0514a08║人亦說有我（即我法俱有宗），其餘諸宗皆說無我。由佛未
X59n1095_p0514a09║出世，有諸外道各計有我，或即五陰，或離五陰，或
X59n1095_p0514a10║大或小，或白或黃，主寄此身，名為神我。佛既成道，
X59n1095_p0514a11║為破此計，對小乘人說四諦法，言一切法無我。故
X59n1095_p0514a12║諸小宗觀於苦諦，唯見五陰和合成形，何有神我
X59n1095_p0514a13║能為主宰？但是自心貪瞋癡等妄想緣氣，虗妄搆
X59n1095_p0514a14║劃，積妄為因，故受苦果。今了集因，妄息自息，橫計
X59n1095_p0514a15║之我畢竟無主，知人無我，名曰人空。然各於法所
X59n1095_p0514a16║執不同，或三世皆有，或過未是無，或麤細皆實，或
X59n1095_p0514a17║麤細皆假，或麤假細實，或麤實細假。所執既異，觀
X59n1095_p0514a18║相亦乖。今且據此方假實二解以顯不同。薩婆多
X59n1095_p0514a19║部即實法宗，說三科法，三世皆有，麤細皆實，名法
X59n1095_p0514a20║有我無宗。彼觀法空，但空麤相。色心微細，觀慧力
X59n1095_p0514a21║劣，故又執之為勝義諦。由能破此麤實法故，亦名
X59n1095_p0514a22║法空。然名色既在，伺為空法，不妨彼計自為真極。
X59n1095_p0514a23║曇無德部，號假名宗（即諸法但名宗，或曰見通假實宗）。計三科法，
X59n1095_p0514a24║在陰名實（一色四心，各有體性故），界處名假（攬陰成形，自無體性故）。其
X59n1095_p0514b01║立觀也，準成論云：滅三種心，名為滅諦。謂假名心
X59n1095_p0514b02║（假名有二：一者假人，二者假法。人即神我，法謂界處。人是虗計，法假陰成，二皆無體，總曰假名。執此名故，
X59n1095_p0514b03║曰假名心）、實法心（即五陰自體。色是極微，心是剎那，能為諸法所依之體，故名實法。執此無
X59n1095_p0514b04║實，故名實法心）、空心（謂以空智滅實法心。法心雖滅，空智猶在）。問：云何滅此三
X59n1095_p0514b05║心？答：假名心，或以多聞因緣智滅，或以思惟因緣
X59n1095_p0514b06║智滅。法心，在煖等法中，以空智滅。空心，入滅盡定
X59n1095_p0514b07║時滅，苦入無餘涅槃斷相續時滅。以此文證，行者
X59n1095_p0514b08║初心雙脩二觀，以生空智，於五陰中諦求假人，不
X59n1095_p0514b09║見神我，唯有塵大六根假法（故業疏云：對我觀析，唯見是塵。）以法
X59n1095_p0514b10║空智觀此塵大，攬陰成形，自無體性，但有假名。假
X59n1095_p0514b11║法既空，假名何有？即能分破法執麤相。此從初心
X59n1095_p0514b12║至別相念，即解此理。由能滅此假名心故，得入煗
X59n1095_p0514b13║等加行位中。於此位中猶執五陰名色細法為真
X59n1095_p0514b14║實有。（故業疏云：對陰求之，但唯名色。）準此，法空加行位中正以名
X59n1095_p0514b15║色為所觀境，即用空心為能觀智。乃至聖位，色、心
X59n1095_p0514b16║俱空，唯以空智緣二空理，法執細相究竟滅盡，法
X59n1095_p0514b17║心即滅。法心滅故，我心不生，我執細相亦究竟滅。
X59n1095_p0514b18║是知前資糧位雖得二空，亦未究竟。至此二執究
X59n1095_p0514b19║竟滅處，方曰二空至理真極。（故業疏云：求人求法，了不可得，是為空也。）
X59n1095_p0514b20║故論云：先以生空，於五陰中不見神我；後以法空，
X59n1095_p0514b21║於五陰中不見色性，乃至不見識性。又云：有二種
X59n1095_p0514b22║觀：空觀，無我觀。空觀者，不見假名眾生，如人見瓶
X59n1095_p0514b23║中無水，故空。若不見法，是名無我。又云：以法空故，
X59n1095_p0514b24║見色體滅，乃至識體滅，是名空無我智。又云：諸陰
X59n1095_p0514c01║相在，則我心不必竟斷，以因緣不空故。若滅五陰，
X59n1095_p0514c02║爾時乃名空相具足。乃至譬如有樹，剪伐、焚燒、灰
X59n1095_p0514c03║炭都盡，樹想乃滅。已上二宗，假、實雖異，至於入證，
X59n1095_p0514c04║唯在二空。（上是聲聞乘。其緣覺乘，因緣雖異，究其所證，不出二空也。）問：疏鈔小
X59n1095_p0514c05║乘性空、無我，今云二空，為同？為異？答：性空、無我，即
X59n1095_p0514c06║二空也。然性有二：一者、執性，（即是神我。）二者、體性。（即是五陰、
X59n1095_p0514c07║名色二法。）若空執性，即是人空；若空體性，即是法空。故
X59n1095_p0514c08║事鈔云：諸法（所觀境也）性（執性體性所破執也）空（人空）無我（法空）。廣如
X59n1095_p0514c09║上論，無足致疑。二小菩薩明二空者，人空同前。法
X59n1095_p0514c10║空觀者，直觀諸法本相是空，唯情妄見，故有幻相。
X59n1095_p0514c11║知幻無體，空色自融，不待宰割，然後空也。三大菩
X59n1095_p0514c12║薩明二空者，略同前示。謂深觀自性，本無人法，二
X59n1095_p0514c13║執斯亡。三身圓證，如後更廣。問：前二偏小，皆說二
X59n1095_p0514c14║空，本何經教？答：小乘諸論，同宗阿含。大師內典錄
X59n1095_p0514c15║云：經部所攝，必祖四含是也。小菩薩者，理須詳究。
X59n1095_p0514c16║然法空之語，遍見大乘諸經，但空有偏圓，理分深
X59n1095_p0514c17║淺。今引諸宗，以定其教。準此行人，位居偏小，則知
X59n1095_p0514c18║諸部般若等經中，別被大乘初心，淺破諸法因緣
X59n1095_p0514c19║之相，畢竟空寂，即是此宗所本經也。圭峯云：滿淨
X59n1095_p0514c20║覺者，現相人中，先說生滅因緣，令悟苦集滅道。既
X59n1095_p0514c21║除我執，未達法空，欲盡病源，方談般若。慈恩云：佛
X59n1095_p0514c22║說四諦，令知我空，唯有其法。憍陳那等，最初得道，
X59n1095_p0514c23║彼聞法有，便執諸法究竟是有，執著小果，不求大
X59n1095_p0514c24║位。佛為方便，復說法空，破除有執。故次時中，說般
X59n1095_p0515a01║若等，言一切法本相皆空。須菩提等，回心向大，便
X59n1095_p0515a02║撥諸法性相都無等。天台四教云：鈍根菩薩，但見
X59n1095_p0515a03║偏空，不見不空。乃至云：般若方等部，內共般若等。
X59n1095_p0515a04║即此教也。（原人論云：龍樹菩薩立二種般若：一、共，二、不共。共者，二乘同聞信解，破二乘法
X59n1095_p0515a05║執故；不共者，唯菩薩解，密顯佛性等。）準此諸文，合宗般若。謂此行人
X59n1095_p0515a06║但解法空，未窮心本，劣於後大，故謂小名；道觀雙
X59n1095_p0515a07║流，慈悲廣運，勝前二乘，故稱菩薩。問：有云四分空
X59n1095_p0515a08║宗即小菩薩教，其義如何？答：四分約義、約宗，人雖
X59n1095_p0515a09║通大；約時、約教，限局小乘。小菩薩者，全屬大乘。疏
X59n1095_p0515a10║鈔明文，兩乘天、別，經、論觀、行，二理歧分。請究祖文，
X59n1095_p0515a11║無勞妄判。又有人云：約教雖小，約人是大。此曇無
X59n1095_p0515a12║德既解法空，復猒無學，運心向大，志慕佛乘。況鈔
X59n1095_p0515a13║文明判此宗大乘，心、觀既通，寧非菩薩？是又不然。
X59n1095_p0515a14║既慕佛乘，終期一實，即大菩薩佛果證行，那將小
X59n1095_p0515a15║位以抑大心？亦有總指四十心人，亦有獨指十信
X59n1095_p0515a16║云云不少，未暇論之。若爾，小菩薩位，其相如何？答：
X59n1095_p0515a17║大品經中始從乾慧，終至佛果，位通三乘九十二
X59n1095_p0515a18║位，即小菩靡所證果位。廣如大智度論、瑜伽論、聲
X59n1095_p0515a19║聞決擇論明之。宗鏡錄云：諸聖所以垂言教者，普
X59n1095_p0515a20║為生盲凡夫令不著生死（人、天），眇目二乘令不住涅槃
X59n1095_p0515a21║（三藏），夜視小菩薩令捨於權乘（通教），羅縠別菩薩令不
X59n1095_p0515a22║執教道（別教），但於人、法二執俱亡，一道常光自現（圓教）。
X59n1095_p0515a23║行者脩學，當依地持論云：脩行法者，託虗寂靜，身不
X59n1095_p0515a24║遊行，口默少言，少睡多覺，常一坐食，不雜種食，思量
X59n1095_p0515b01║如來所說諸法，知非有無，以其所知，徧通諸法，令得
X59n1095_p0515b02║善解。
X59n1095_p0515b03║示正脩中初科。上但約經分示大小，行相既通，欲
X59n1095_p0515b04║成今文所立正意，故引聖論以示正脩，足知二空
X59n1095_p0515b05║正顯唯識。初二句標顯所宗。論下引文示觀，為二：
X59n1095_p0515b06║初明方便。思下示正觀，又二：初三句依教生解。思
X59n1095_p0515b07║量是智，準義即是聞思二慧。所說是教，即大乘了
X59n1095_p0515b08║義十二部經。諸法是境，即經中所說世出世間、有
X59n1095_p0515b09║漏無漏、依正等法，體通三性。知非有無者，正是經
X59n1095_p0515b10║中所詮觀相，由聞故思，因思故知。非有無義，具如
X59n1095_p0515b11║下釋。以下三句依解起行。上二句引智對境以成
X59n1095_p0515b12║正行，下一句以智照教令離邪執。徧謂竝觀三性，
X59n1095_p0515b13║通謂解達有無。問：諸法是境，境通三性，如何用觀
X59n1095_p0515b14║知非有無？答：初觀諸法妄計我人是遍計性（即人法麤
X59n1095_p0515b15║相也），此性實無，故曰非有（即二空初相）。次觀諸法唯識所
X59n1095_p0515b16║變，即依他性（即二執細相）。此性假有，故曰非無。後觀諸
X59n1095_p0515b17║法自性清淨，即圓成性。此性真有，故雙非有無（即二
X59n1095_p0515b18║空正觀所顯真如）。初是真觀，次即俗觀，後即第一義觀。若
X59n1095_p0515b19║別觀前二，不觀後一，則但屬事觀，未契圓脩。若唯
X59n1095_p0515b20║觀後一，不觀前二，則單屬理觀。對名判位，恐隔初
X59n1095_p0515b21║心。今觀一法三性，即俗即真。一境三諦，非前非後。
X59n1095_p0515b22║是則上通極聖，下接初心。如前已明，善宜取解。故
X59n1095_p0515b23║中觀論云：諸法不有不無者，第一真諦也。涅槃經
X59n1095_p0515b24║云：諸佛菩薩顯示中道，雖說諸法非有非無，而不
X59n1095_p0515c01║決定。乃至從緣生故，名之為有。無自性故，名之為
X59n1095_p0515c02║無。佛性論云：二諦不可說有，不可說無，非有非無
X59n1095_p0515c03║故。真諦不可說有，不可說無者，無人法執故，不可
X59n1095_p0515c04║說有。顯二空故，不可說無。俗諦亦爾，分別性故，不
X59n1095_p0515c05║可說有。依他性故，不可說無（云云）。
X59n1095_p0515c06║以此文證，行者須知，觀察自心，從本已來，自性清淨，
X59n1095_p0515c07║非空非有，非染非淨，離諸分別，但為妄想，致有是非，
X59n1095_p0515c08║得失罪福，因之增長。今達本性，可謂還源。常作此觀，
X59n1095_p0515c09║不見人法，即是達空。空本無形，如何起妄？如是一切
X59n1095_p0515c10║作業，動身運想，不得失念，如上已明。此是實觀，餘名
X59n1095_p0515c11║虗解。
X59n1095_p0515c12║約義立中，切詳本論但觀諸法，今觀自心，似與論
X59n1095_p0515c13║異。然大師欲顯事理圓融，恐謂論云諸法但成事
X59n1095_p0515c14║觀，故直指真心以為觀境，即顯論中觀諸法時即
X59n1095_p0515c15║觀自性。今觀自性不離諸法，真俗互舉，性相全收。
X59n1095_p0515c16║文中，初二句約教警人。觀下，正明行相，又五：初六
X59n1095_p0515c17║句立觀，又二：上一句示觀境，下五句明觀相。觀察
X59n1095_p0515c18║二字屬能觀智，自心二字屬所觀性，即圓成實性。
X59n1095_p0515c19║此性隨緣成諸法時（人法二執），天真不變，不受妄染，故
X59n1095_p0515c20║曰自性清淨。問：自心之性，清淨可知。欲談諸法自
X59n1095_p0515c21║性清淨，其可得乎？答：諸法無性，性即自心。自心之
X59n1095_p0515c22║性，全體成相。性既清淨，相安有染？即知人法全相
X59n1095_p0515c23║之性，染淨不二，本來真寂，即說諸法自性清淨。是
X59n1095_p0515c24║知諸法自性，即心自性。切宜善解，莫乖真俗。問：前
X59n1095_p0516a01║釋論文，總約三性明非有無，其義已顯。今直明自
X59n1095_p0516a02║性非二之義，願聞其旨。答：將成觀行，須善教詮。今
X59n1095_p0516a03║以義求，略存二釋。圓成實性，真常具德，故曰非空
X59n1095_p0516a04║（不空如來藏也）。性自天真，本無妄法，故曰非有（空如來藏也）。由
X59n1095_p0516a05║非有故，即顯非空。正由非空，即知非有。又解：前云
X59n1095_p0516a06║非有，非有是空，遍計實無。故圓成自性是天真清
X59n1095_p0516a07║淨之空，非遍計無體之空，故曰非空。前云非空，非
X59n1095_p0516a08║空是有，依他似有故。圓成自性是常住真實之有，
X59n1095_p0516a09║非依他假相之有，故曰非有。由遮空有，故顯有空。
X59n1095_p0516a10║真俗竝觀，圓融交貫，善須思之。又隨緣成妄，其相
X59n1095_p0516a11║似染，此心不染，故云非染。用觀治妄，妄盡見空，是
X59n1095_p0516a12║名為淨。此性本淨，不假脩治，故曰非淨。如是則知
X59n1095_p0516a13║一切諸法離言說相、離名字相、離心緣相，畢竟平
X59n1095_p0516a14║等，離諸名相種種分別。作此觀時，則知人法本空、
X59n1095_p0516a15║心性本淨。人法空故，能顯觀圓；心性淨故，所顯理
X59n1095_p0516a16║極。前云至理真極，義見于此。有抑大師立事，觀者
X59n1095_p0516a17║見此，好自求悔。故攝論云：云何應知真實性？由說
X59n1095_p0516a18║四種清淨法。應知此性：一、此法本來自性清淨，謂
X59n1095_p0516a19║如如、由空、實際、無相、真實、法界。釋曰：由是自性本
X59n1095_p0516a20║來清淨，乃至一切眾生平等有故，說一切法名如
X59n1095_p0516a21║來藏。乃至四種云云，如論。又業疏云：要識心本是
X59n1095_p0516a22║大乘理，從本以來自性清淨。佛性論云：分別性體
X59n1095_p0516a23║恒無所有，依他性體有而不實，真實性體有無皆
X59n1095_p0516a24║真，如如之體非有非無。又云：佛性者，即是人法二
X59n1095_p0516b01║空所顯真如。又云：世間所知唯有二種：一人、二法。
X59n1095_p0516b02║若能通達此二空者，則為永得應如實際，乃至自
X59n1095_p0516b03║性清淨心，名為道諦。惑本無生，淨心不執，名為滅
X59n1095_p0516b04║諦（云云）。已上諸論，皆是大乘究竟極談，竝用二空
X59n1095_p0516b05║顯真如理。有執二空與唯識別者，見此好為一悟。
X59n1095_p0516b06║次、但下四句，由妄致迷，故生二執。此中即是依計
X59n1095_p0516b07║二性，即依此性顯自心故。三、今下五句，脩迷成悟，
X59n1095_p0516b08║以遣二執。本性是源，從真起妄，即是隨流。今既逆
X59n1095_p0516b09║流返源，復本清淨，故曰還源。此觀即是正觀，正觀
X59n1095_p0516b10║既成，二執斯斷，故曰不見人、法。觀成執盡，真理顯
X59n1095_p0516b11║現，故曰達空。空即第一義空，清淨心體即為所顯
X59n1095_p0516b12║之至理。四、空下五句，顯德誡妄。由了自心本來真
X59n1095_p0516b13║淨，故曰無形。真既無形，妄何由起？是則真心本無
X59n1095_p0516b14║妄執。是故行人於一切時、一切處，一瞻、一禮，一華、
X59n1095_p0516b15║一香，動身運想，常作此觀，故云不得失念。五、如下
X59n1095_p0516b16║三句，結示上字，即指至理真極，不越二空之文。問：
X59n1095_p0516b17║若用二空破執顯理，何須復明真、俗二觀？答：真、俗
X59n1095_p0516b18║二觀不越二空，觀法相須，不可相捨。真、俗所觀，境
X59n1095_p0516b19║也；人、法所破，執也；二空能顯，智也；唯識真理所顯，
X59n1095_p0516b20║理也。是知用二空智觀二諦境，破人、法執，顯一真
X59n1095_p0516b21║理，並唯識觀中所用道理也。故上篇中觀身無我、
X59n1095_p0516b22║觀心無著，竝以二空圓顯唯識，玅在解通，非筆可
X59n1095_p0516b23║述。
X59n1095_p0516b24║華嚴經云：觀察諸法及眾生，國土世間悉寂滅，心無
X59n1095_p0516c01║所依無妄想，是名正念佛菩提。又云：若欲得佛智，當
X59n1095_p0516c02║離諸妄想，有無俱通達，疾作天人師。
X59n1095_p0516c03║三中華嚴二偈，竝證二空。初偈初二句總示，第三
X59n1095_p0516c04║句顯理，第四句結成。次偈初句發心求道，次句勸
X59n1095_p0516c05║離二執，三句圓顯正觀，四句圓證極果。人天師者，
X59n1095_p0516c06║即是佛也。
X59n1095_p0516c07║行者脩行此觀，一時一念功德無邊。
X59n1095_p0516c08║故迦葉經云：大千眾生所有福德如彌尼王，不如有
X59n1095_p0516c09║人脩遠離法，淨心相應，解諸法空，無來無去。如是少
X59n1095_p0516c10║忍功德，非譬喻所能及之。
X59n1095_p0516c11║示功益。引文中，初科。彌尼王者，未詳何事。不下，合
X59n1095_p0516c12║法。
X59n1095_p0516c13║又普賢觀經云：若有晝夜六時禮十方佛，誦大乘經，
X59n1095_p0516c14║思第一義甚深空法，一彈指頃，除百萬億那由他恒
X59n1095_p0516c15║河沙劫生死之罪。行此法者，真是佛子，從諸佛生。十
X59n1095_p0516c16║方諸佛及諸菩薩為其和尚，是名具足菩薩戒者。不
X59n1095_p0516c17║須羯磨，自然成就，應受一切人天供養。
X59n1095_p0516c18║普賢觀中禮佛誦經因引其事。思下正證今文。第
X59n1095_p0516c19║一義者即是至理，此理幽奧故曰甚深，性本天真
X59n1095_p0516c20║故云空法。一下結歎功益。問：上云發正願已次受
X59n1095_p0516c21║菩薩三聚淨戒，今言不須羯磨自然成者。答：上據
X59n1095_p0516c22║法儀約教須受，今明正觀會理須通，如有高明別
X59n1095_p0516c23║俟箴誨。
X59n1095_p0516c24║程器陳迹篇第十（謂表心因，觀形沐道，內省自疾，託事興詞）。
X59n1095_p0517a01║釋程器陳迹篇：篇名中，程，示也。器，謂懷抱。欲顯諸
X59n1095_p0517a02║篇所述行相，莫非示我懷抱，陳述教迹，貽及未來，
X59n1095_p0517a03║同弘佛道。故戒疏云：敢程器于將今等。又程，謂期
X59n1095_p0517a04║限也。器，謂報形也。陳，謂敘述也。迹，謂教相也。以大
X59n1095_p0517a05║師年侵晚景，方作此文，故立此篇，以記時序。章服
X59n1095_p0517a06║亦云：記其程器時序。意謂天數將終，報緣有限，故
X59n1095_p0517a07║曰程器。曲順來情，仍陳教迹，故云陳迹也。注中，初
X59n1095_p0517a08║二句，撿䇿形心，即程器義。下二句，托事立言，即陳
X59n1095_p0517a09║迹義。
X59n1095_p0517a10║余年侵蒲柳，旦夕待盡，非業莊嚴，何假傍及。
X59n1095_p0517a11║本文初段初二句，報形有限，即期限義。蒲柳，草木
X59n1095_p0517a12║之弱者，秋至先凋，喻其非久。次二句，惑業未淨，意
X59n1095_p0517a13║在䇿脩，自行未圓，何暇陳述？故業疏云：余老矣，恐
X59n1095_p0517a14║徒移日晷，妄損正功，耽滯無益之詞，以送有涯之
X59n1095_p0517a15║命，誠不可也。
X59n1095_p0517a16║又述撰行相，其徒寔繁，隨時救急，總撮亦備。
X59n1095_p0517a17║陳迹中，初科。初明所述，即律部疏鈔及諸傳錄等。
X59n1095_p0517a18║隨下，明功益。
X59n1095_p0517a19║今有觀方志道，相從問津，季代常徒，禮敬為切。領余
X59n1095_p0517a20║撰錄，擬用箴銘，不堪苦及，遂復陳敘。
X59n1095_p0517a21║次科，初明伸請。初二句能請人。季下，示所請法，即
X59n1095_p0517a22║是敬儀。領下，弟子受教，志願流通。領猶受也。箴即
X59n1095_p0517a23║誡也。銘即藏也。不下，允彼所乞，故作此文。
X59n1095_p0517a24║凡此十篇，止存三業，上弘佛道，下攝自他，詞甚丁寧，
X59n1095_p0517b01║義存遣著，庶其覧者，知其意焉。如或有虧，請俟箴誨。
X59n1095_p0517b02║總結中，此即第三流通分也。存三業者，示正行也。
X59n1095_p0517b03║上弘佛道即自利行，下攝自他即利他行。詞丁寧
X59n1095_p0517b04║者，示文體也。存遣著者，示脩意也。庶下勸信，如下
X59n1095_p0517b05║示謙。
X59n1095_p0517b06║
X59n1095_p0517b07║釋門歸敬儀通真記卷下（終）
X59n1095_p0517b08║
X59n1095_p0517b09║
X59n1095_p0517b10║
X59n1095_p0517b11║吾祖
X59n1095_p0517b12║南山聖師所製歸敬儀，其來久矣。誠觀行之宗歸，顯
X59n1095_p0517b13║事理之臻極。古來雖有解釋，於觀理未明。
X59n1095_p0517b14║不空然律師撰記以闢之，文義煥然，理味深遠。今門
X59n1095_p0517b15║人欲鋟板以廣其傳，命予挍勘，因紀其歲月，敘之
X59n1095_p0517b16║云耳。
X59n1095_p0517b17║旹
X59n1095_p0517b18║鉅宋開禧三年歲在大火五月望日紹興府管內都
X59n1095_p0517b19║依止昭慶戒壇院住持傳南山教觀木菴（如皎）識