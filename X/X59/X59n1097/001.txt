X59n1097_p0581a01║
X59n1097_p0581a02║No. 1097-A
X59n1097_p0581a03║ 章服儀應法記會本序
X59n1097_p0581a04║
X59n1097_p0581a05║經曰：如來者，慈悲之聚也。其有施為，皆自此而出矣。
X59n1097_p0581a06║博矜生死苦之長，教以使出之，所以說法八萬四千，
X59n1097_p0581a07║依此而行者，能盡苦之邊際矣。愍念一切之與佛不
X59n1097_p0581a08║同，則斯修未究竟也。積簣成山，從微之著，不可以為
X59n1097_p0581a09║難。若不依修，則背孝順之心，違慈悲之心，非唯不能
X59n1097_p0581a10║自得脫，大逆慈救之恩也。論其慈相，則雖觸途不漏。
X59n1097_p0581a11║生之所重在身命，故嚴誡害生命，由殺所得食，肉亦
X59n1097_p0581a12║制焉，若蠶綿也。害命夭生，事與肉均，瀹繭爛蛾，非可
X59n1097_p0581a13║忍之痛者。沈矦之極誡，梁帝之嚴懲，垂在方䇿，祖師
X59n1097_p0581a14║以為足令心寒形慄，流涕而無已。於茲裁此章一卷，
X59n1097_p0581a15║以廣其意，遠曉未聞。於戲！此書雖存，綺羅之衣，繒纊
X59n1097_p0581a16║之服，鮮矣。絕之者，滔滔世流，不可是論。缾盋親身之
X59n1097_p0581a17║徒，雖聞斯誡，等長風之激空林；雖詳斯文，如越人見
X59n1097_p0581a18║秦之肥瘠。儻徧身不能者，帽幞勤之，非業自絆者為
X59n1097_p0581a19║何耶？若為以防寒凍者，宜審思之。古云：非帛不煖，非
X59n1097_p0581a20║肉不飽矣。其肉既不茹，於帛曷忽之乎？若為以飾僧
X59n1097_p0581a21║儀者，所謂癡賊竊狐裘而反披，愚夫盜珠瓔而倒著
X59n1097_p0581a22║者乎？不知其非莊嚴也哉？展轉來者，雖言無殃，似不
X59n1097_p0581a23║誣而大欺者也。往者所不諫，來者庶幾聞義徙矣。芝
X59n1097_p0581a24║祖嘗為之記，發其蘊矣。其本別行，有見者不便，良信
X59n1097_p0581b01║公也。大有荷法之志，此夏會兩本鋟梓而行，因使（余）
X59n1097_p0581b02║作之序。余為歎息於斯書也久矣，以故不憚䌤縷，若
X59n1097_p0581b03║有人言歟？是書既存于世，今之所作，恐煩累乎？或樹
X59n1097_p0581b04║或石，不厭厥多者，期將來也。願求永流無窮，遠布遐
X59n1097_p0581b05║陬，章服離非，僧儀應法矣。
X59n1097_p0581b06║正德三歲次癸巳六月十一日南京西山菩提菴比
X59n1097_p0581b07║丘憺真題
X59n1097_p0581b08║
X59n1097_p0581b09║
X59n1097_p0581b10║
X59n1097_p0581b11║
X59n1097_p0581b12║No. 1097
X59n1097_p0581b13║釋門章服儀應法記（并序）
X59n1097_p0581b14║
X59n1097_p0581b15║大宋餘杭沙門釋　元照　述
X59n1097_p0581b16║感通傳：天人問曰：前所製章服儀，靈神感喜。自佛法
X59n1097_p0581b17║東傳六七百年，南北律師曾無此意，師何獨㧞此意？
X59n1097_p0581b18║祖師答曰：余讀智論，見佛著麤布僧伽棃，因懷在心。
X59n1097_p0581b19║及聽律後，便見蠶衣，縱得已成，斬壞塗埵，重增景仰。
X59n1097_p0581b20║又見古昔高僧，咸皆著布。復見西來梵僧，咸著布㲲。
X59n1097_p0581b21║由茲興念，製此儀文。斯乃發起之元由，述作之大體。
X59n1097_p0581b22║文理高邈，引用該羅。不得其門，莫窺其美。徒知申釋，
X59n1097_p0581b23║但費辭章。是以竭鄙思以幽求，詶諸生之勤請。擊揚
X59n1097_p0581b24║遺化，敢睎驥於前修；衍布慈風，庶指南於來學云爾。
X59n1097_p0581c01║紹聖二年安居中於淨住寶閣絕筆
X59n1097_p0581c02║
X59n1097_p0581c03║
X59n1097_p0581c04║
X59n1097_p0581c05║
X59n1097_p0581c06║
X59n1097_p0581c07║
X59n1097_p0581c08║釋門章服儀
X59n1097_p0581c09║
X59n1097_p0581c10║題中上二字通標教宗，以章服之言貫於道俗，故
X59n1097_p0581c11║須標簡，意令無濫。下三字別示制法，以撿身誘俗，
X59n1097_p0581c12║形服為先，故特申明，意令遵稟。釋是佛之姓氏，以
X59n1097_p0581c13║氏而名其教門者，限於內外，舉物以喻其宗。左傳
X59n1097_p0581c14║曰：衣，身之章也。注云：章明貴賤。先王制五服，各有
X59n1097_p0581c15║等差。尚書孔安國傳曰：天子冕服十二章：日、月、星
X59n1097_p0581c16║辰、（此三取照臨於下。）山、（興雲致雨。）龍、（變化無窮。）華蟲、（即雉也，取耿介。此六畫於衣，法
X59n1097_p0581c17║天之陽也。）藻、（文章。）火、（炎上以助其德。）粉、（潔白。）米、（能養。）黼、（斷害。）黻、（背惡向善。此六繡於
X59n1097_p0581c18║裳，法地之陰也。）皆為百王之明戒，以益其德。諸侯自龍下
X59n1097_p0581c19║八章，大夫藻、火、粉、米四章，士藻、火二章，庶人則無。
X59n1097_p0581c20║章服之名，出於儒禮。釋門法服，雖無差降，體色量
X59n1097_p0581c21║三，竝須應法。堤條長短，三衣各異，皆有所表，故有
X59n1097_p0581c22║同焉。業疏云：章服被於外容，戒業充於內報。是也。
X59n1097_p0581c23║末俗無知，乃謂紫染為章服者，可謂名不正矣。儀
X59n1097_p0581c24║即是法。下之十篇，纂集聖教，裁量制度，申釋理趣，
X59n1097_p0582a01║垂範後世。凡為道眾，皆須則之。
X59n1097_p0582a02║神州沙門釋　道宣　述。
X59n1097_p0582a03║撰號中河圖云：崑崙東南，地方五千里，號曰神州，
X59n1097_p0582a04║亦稱赤縣。葢多神聖所都，又是陽明之地故也。州
X59n1097_p0582a05║縣皆都邑之通名。準業疏云：神州一統，約受並誦
X59n1097_p0582a06║四分之文。又云：此方赤縣，曹魏已前等。審是通指
X59n1097_p0582a07║震旦一國，非局於京兆也。餘如常解，不復煩詞。
X59n1097_p0582a08║有漢陰沙門告於秦山開士曰：僕聞慈濟之道，通古
X59n1097_p0582a09║之所式瞻；弘施之方，由來於焉景仰。豈非仁育成化，
X59n1097_p0582a10║則覆燾冠於兩儀；攝御開業，則惠澤逾於三大？固當
X59n1097_p0582a11║恢廣夷路，顯性命於四生；疎解精靈，暢慈悲於九有。
X59n1097_p0582a12║序中，初設賓問。古賢述作多有此體，或假設他詞，
X59n1097_p0582a13║或實有其事，問答相持以為發起。初科。漢陰即楚
X59n1097_p0582a14║地，水南曰陰，楚在漢水之南故也。秦山開士即祖
X59n1097_p0582a15║師自謂，秦都長安，關內皆屬秦地，然本山谷之名，
X59n1097_p0582a16║故稱山焉。沙門開士皆出家人之通號。上標所告
X59n1097_p0582a17║人，僕下申所告事，有三：初、敘仁慈博施，古今所重，
X59n1097_p0582a18║式瞻景仰，皆謂人所尊敬方法也。豈下，次、敘如來
X59n1097_p0582a19║用此建化利生。上二句示佛懷。仁育即大慈悲，非
X59n1097_p0582a20║慈不能成化。覆燾謂普被羣有，功超天地，故云冠
X59n1097_p0582a21║兩儀也。燾亦訓覆。下二句明設教。攝御謂統攝羣
X59n1097_p0582a22║機，開業即隨宜施教，恩過化境故云逾三大，謂三
X59n1097_p0582a23║千大千也。固下，三、敘比丘稟教理須弘闡。上二句
X59n1097_p0582a24║明利他。恢，大也。夷，平也。夷路即指二乘。顯性命者，
X59n1097_p0582b01║示其本性令開悟也。胎卵溼化六道受生不出此
X59n1097_p0582b02║四。下二句明自利。疎，開也。精靈即自心。暢，舒也。三
X59n1097_p0582b03║界別開則為九有，欲界為一，色無色界各有四天，
X59n1097_p0582b04║皆眾生所居有漏之處耳。
X59n1097_p0582b05║比見諸沙門威容崇盛，言行殊倫，深登耆域之譏，重
X59n1097_p0582b06║納隱侯之責。蠶絲被體，非華綺無以肆其心；柔茵仰
X59n1097_p0582b07║藉，非輕輭無以安其慮。衣食斯恥，既失德於儒宗；聖
X59n1097_p0582b08║種頓亡，固喪道於玄府。
X59n1097_p0582b09║次科，初敘儀貌可觀。深下，次明服飾乖謬，又二：初
X59n1097_p0582b10║斥其奢靡。登猶當也。耆域出僧傳神異科，天竺人，
X59n1097_p0582b11║周流華戎無有定所，嘗譏眾僧衣服華麗不應素
X59n1097_p0582b12║法，後欲還西竺，眾請留一言為誡，域乃昇座告眾
X59n1097_p0582b13║曰：守口攝身意，慎莫犯眾惡，修行一切善，如是得
X59n1097_p0582b14║度世。偈畢辭去，餘如傳中。隱侯即南齊沈約，字𠇲
X59n1097_p0582b15║文，封為隱侯，撰究竟慈悲論，廣引經論極誡。肉食
X59n1097_p0582b16║蠶衣如次篇自引。肆猶快也。茵即牀褥。衣下，次斥
X59n1097_p0582b17║其違教。上二句違儒教，論語云：士不恥惡衣惡食，
X59n1097_p0582b18║若恥未足與議也。下二句違釋教，律制四依：一乞
X59n1097_p0582b19║食，二糞衣，三樹下坐，四腐爛藥。一切聖人依此修
X59n1097_p0582b20║行故曰四依，聖道由成故名聖種。玄府即目佛教，
X59n1097_p0582b21║或約衣之染色，或據法之玄玅，二義竝通，有作聖
X59n1097_p0582b22║積字誤。
X59n1097_p0582b23║是則專門靜訓，徒張誡誥之儀；遵途葢寡，妄設譏遮
X59n1097_p0582b24║之約。將非正法頹紐，終於千六百年乎？
X59n1097_p0582c01║三中，初敘違教。上二句明師訓無益，此指祖師專
X59n1097_p0582c02║業律部以訓其徒。靜亦謂專一無雜慮也。下二句
X59n1097_p0582c03║明資不遵稟。誡誥是勸誘。譏遮即訶斥約制也。將
X59n1097_p0582c04║下，次疑法滅。此文顯慶二年撰，逆推像正一千五
X59n1097_p0582c05║百九十六年。頹紐謂如綱紐絕也。
X59n1097_p0582c06║輒以所疑，請為披釋。
X59n1097_p0582c07║四中正像各一千年，末法萬年，纔當像法之中，而
X59n1097_p0582c08║正教將滅，何其速乎？
X59n1097_p0582c09║開士曰：自法王利見，盛開導於慈悲；博愛之道，寔津
X59n1097_p0582c10║梁於品彚。欲界亂善，尚兼濟為言初；色有靜緣，亦四
X59n1097_p0582c11║弘為導首。況復道超區宇，德跨樊籠，非安忍於不仁，
X59n1097_p0582c12║豈容情於殺戮，斷可知矣。
X59n1097_p0582c13║二、主答中，初科為二：初、敘教旨。如來出世，響合時
X59n1097_p0582c14║心，故云利見，語出周易。上二句推教令。開誘多門，
X59n1097_p0582c15║要歸在此。下二句彰功益。津濟橋梁，相似法故。品
X59n1097_p0582c16║彚，即羣生彚類也。欲下，二、引況。初、舉世善。欲界下，
X59n1097_p0582c17║自四州上至六天，非欲不生，故名欲界。輪王十善，
X59n1097_p0582c18║散心持守，對上定業，故名亂善。兼濟，即仁慈十善。
X59n1097_p0582c19║以不殺為始，故曰言初。色有，即四禪天。靜緣，即定
X59n1097_p0582c20║業。修四禪定，得生彼天，仍行四弘，得為梵王，即四
X59n1097_p0582c21║無量心。慈悲在先，故云導首。況下，次、況聖道。上二
X59n1097_p0582c22║句，彰勝德。下三句，明相反。區宇、樊籠，竝目三界。超
X59n1097_p0582c23║與跨，皆謂高出其上。斷字去呼，定也。
X59n1097_p0582c24║卿不聞乎？重為開引。肉食之與蠶衣，隨機開制；損生
X59n1097_p0583a01║之與害命，終期頓斷。是知適化之舉，玅以達性為功；
X59n1097_p0583a02║攝用之略，畢歸資理為務。但以淳源久謝，澆風不追，
X59n1097_p0583a03║遂使袈裟有變白之徵，沙門絕搜玄之路。擁膝長想，
X59n1097_p0583a04║伊何具言？
X59n1097_p0583a05║次科。初二句，召賓審聽。卿是尊貴之稱，古無節制，
X59n1097_p0583a06║今獨一人餘不可用。肉下，二、引示元由，又三：初、敘
X59n1097_p0583a07║其開制。小乘諸律竝以魚肉為正食，但非專為我
X59n1097_p0583a08║皆許食之；蠶綿為袈裟，但非蠶家乞求皆聽服之。
X59n1097_p0583a09║至于方等大乘始加制約，楞伽斷肉食，鴦掘誡蠶
X59n1097_p0583a10║綿，至後涅槃一切永斷，莫非機有利鈍，故使教有
X59n1097_p0583a11║開遮，損生害命語別義同，對上二事故重言耳。是
X59n1097_p0583a12║下，顯教意。上二句，決上隨宜意。以人根萬差不可
X59n1097_p0583a13║一槩適時而化，意存達性故有權開，了悟己心謂
X59n1097_p0583a14║之達性。下二句，顯上頓斷意。攝機用教既為資理，
X59n1097_p0583a15║故須永斷。略即是謀。資，助也。理即本有常住佛性，
X59n1097_p0583a16║眾生自迷諸佛已證，今欲稟教學佛修顯必須行
X59n1097_p0583a17║慈，安有害物而得成耶？但下，次、嗟其訛變。淳源喻
X59n1097_p0583a18║佛正法，中夜入滅後夜不如，況至像法乎？謝，替也。
X59n1097_p0583a19║澆謂醨薄，不能反正故曰不追。衣變白者，表法門
X59n1097_p0583a20║淡薄徵驗也。人絕搜玄者，謂不學道也。摩耶經云：
X59n1097_p0583a21║佛滅一千三百年後，袈裟變白不受染色。若準付
X59n1097_p0583a22║囑儀云：佛令阿難將僧伽棃往須彌頂起塔供養，
X59n1097_p0583a23║又敕帝釋紛雨新華，仍告風神去其萎者。諸比丘
X59n1097_p0583a24║問佛，佛言：慮後袈裟變白也。今時目覩實為痛心，
X59n1097_p0583b01║豈非魔外壞滅吾教乎？悲哉！擁膝即趺坐，伊猶是
X59n1097_p0583b02║也。
X59n1097_p0583b03║彼沙門曰：僕本漢陰荊楚外屏，薄蒙餘慶，叨倖望蹤。
X59n1097_p0583b04║每聞變俗形服，為入道之初門；靜處思微，樹出世之
X59n1097_p0583b05║元旨。至於衣食之累，久捐擲於俗塵；見愛之纏，未解
X59n1097_p0583b06║散於胸臆。所以不遠千里，問道三秦，至止已來，更新
X59n1097_p0583b07║其致。
X59n1097_p0583b08║三、重請中，初、敘自慶。而稱僕者，示卑下也。荊楚皆
X59n1097_p0583b09║州名，望於京兆，謂之外屏。𫎇餘慶者，上所庇也。意
X59n1097_p0583b10║言邊屏之人，賴承他庇而有所遇，是為叨倖。叨，濫
X59n1097_p0583b11║也。倖謂非分而獲，望謂瞻慕，蹤謂主人之德業。每
X59n1097_p0583b12║下，二、敘所聞。上二句聞形服之功，下二句聞修心
X59n1097_p0583b13║之要。靜處是道緣，思微即觀行。樹字上呼，元大也。
X59n1097_p0583b14║至下，三、述所懷。上二句敘念道忘事。衣食資緣，是
X59n1097_p0583b15║人所急，久已棄之，則其他可知矣。次二句敘昧教
X59n1097_p0583b16║持疑。見愛即二惑，未解散者多。疑，壅也。言此以為
X59n1097_p0583b17║請教之張本。下四句敘尋師求異。不遠千里，忘其
X59n1097_p0583b18║勞也。出孟子、漢書。項羽入關，分秦地為三國。章邯
X59n1097_p0583b19║封壅王，司馬忻封塞王，董翳封翟王，遂號三秦。後
X59n1097_p0583b20║為高祖所破，更新其致。更字平呼，言所聞見異於
X59n1097_p0583b21║昔故。
X59n1097_p0583b22║向蒙餘論，薄示規猷，而昏識未萠，倒情難曉，請重書
X59n1097_p0583b23║紳，廣開衢路。庶使儀形有據，法炬之照常明；幽途重
X59n1097_p0583b24║朗，道樹之風逾遠。
X59n1097_p0583c01║次科，初指前粗略。猷，法也。萠，發也。請下，次重請廣
X59n1097_p0583c02║明。初二句申請。論語曰：子張書諸紳。謂聞孔子言
X59n1097_p0583c03║教，則記於紳。帶衢，四達道也。庶下，彰益。上二句住
X59n1097_p0583c04║法益炬，喻正法流通無盡，故曰常明。下二句開迷
X59n1097_p0583c05║益樹，取道化徧布無涯，故曰逾遠。
X59n1097_p0583c06║余重諭曰：原夫道隆下土，綱領一焉。理則廓紛累於
X59n1097_p0583c07║清心，事則顯嘉相於形有。良以正道玄漠，長劫之所
X59n1097_p0583c08║未窺；靈胤昭彰，含識於斯攸仰。
X59n1097_p0583c09║四、許陳中，初科。初明教之大要。下土三界則指欲
X59n1097_p0583c10║界，四州且據閻浮。教門雖廣，理事兩端，如網之綱，
X59n1097_p0583c11║猶裘之領。廓，空也。嘉即訓善。心冥空寂，動無滯迹，
X59n1097_p0583c12║形具威儀，外生物善，乃知理事不出形心。形心非
X59n1097_p0583c13║他，理事不遠，即是三學，亦名二諦。良下，次明佛出。
X59n1097_p0583c14║始聞正道，即上理事。玄漠，言其幽遠，非易知也。窺
X59n1097_p0583c15║即訓視。靈胤昭彰，即如來降世。含識，即目羣生。識
X59n1097_p0583c16║蘊色中，謂之含識。攸，語詞。仰，賴也。
X59n1097_p0583c17║是知鹿園創啟，鶴樹終期，開萠濟世之摸，昌示容光
X59n1097_p0583c18║之迹。鬀染之異，變俗習之生常；量據之儀，必幽求於
X59n1097_p0583c19║正撿。
X59n1097_p0583c20║次科，初敘一化所明。鹿園在波羅柰國，佛始成道
X59n1097_p0583c21║於中度五俱隣，開化之初故云創啟。鶴樹即娑羅
X59n1097_p0583c22║林，此翻堅固，佛臨涅槃色如白鶴，由此示滅故曰
X59n1097_p0583c23║終期。濟世摸者，通目三藏昌盛也。容光迹者，別指
X59n1097_p0583c24║形服也。鬀下，次明事須考教。上二句示鬀染之意，
X59n1097_p0584a01║次二句明製造之法。既為革俗義不容非，凡欲量
X59n1097_p0584a02║據事須依教幽深也。正撿即律部。
X59n1097_p0584a03║且四含八藏，難用備尋；一襲三衣，何容昏曉？既是釋
X59n1097_p0584a04║門常務，無時不經，義匪妄存，事符真教。固使住法萬
X59n1097_p0584a05║載，唯承形服之功；出有三聖，咸祖前修之業。
X59n1097_p0584a06║三中，初二句舉難況易。梵語阿含，此云法歸，謂眾
X59n1097_p0584a07║法門所歸聚處。長、增、中、雜，謂之四含。長破邪見，增
X59n1097_p0584a08║一明人天因果，中明深義，雜明禪定。八藏者，經律
X59n1097_p0584a09║論三藏外，加一雜藏，大小各四，故有八也。史記音
X59n1097_p0584a10║義云：衣單複具為一襲。昏曉謂昧爽時，未分晝夜
X59n1097_p0584a11║也。意謂衣法乃大藏之一事，名體是非，不可不辨。
X59n1097_p0584a12║既下，次顯事要。須明衣食資身皆要，食則有持，衣
X59n1097_p0584a13║則常服，尤為急要，故曰無時。經猶用也。符，合也。固
X59n1097_p0584a14║下，彰功深益廣。固，實也。萬載趣爾為言，近接慈氏，
X59n1097_p0584a15║遠通諸佛。三聖即三乘聖人。祖，襲也。往古聖賢，謂
X59n1097_p0584a16║之前修，今屬吾佛，或指諸祖。
X59n1097_p0584a17║今略為子位以十篇，隨篇組織，務光陳迹。
X59n1097_p0584a18║四中，今為子者，雖酬來客，且為發起立言之意，豈
X59n1097_p0584a19║止一人？于今受賜，垂及後世，何可窮也？組織，說文
X59n1097_p0584a20║云：作布帛總名。秉筆著撰，事有同焉。陳迹，即佛之
X59n1097_p0584a21║遺教。老子云：詩書禮樂，皆先王之陳迹。今借用之。
X59n1097_p0584a22║下列十篇，前九竝事，後一是法。九中，初名，二體，三
X59n1097_p0584a23║功，四色，五至九竝製造也。
X59n1097_p0584a24║製意釋名篇第一立體拔俗篇第二
X59n1097_p0584b01║勝德經遠篇第三法色光俗篇第四
X59n1097_p0584b02║裁製應法篇第五方量幢相篇第六
X59n1097_p0584b03║單複有據篇第七縫製裁成篇第八
X59n1097_p0584b04║補浣誠教篇第九加法眾護篇第十
X59n1097_p0584b05║制意釋名篇第一
X59n1097_p0584b06║篇目四字，即下兩門：初門則究佛本制，制必有由；
X59n1097_p0584b07║後門乃解佛建名，名必有義。此二法爾，必在初明。
X59n1097_p0584b08║形服之所感人，懷生務本；道法之所迴向，啟化初源。
X59n1097_p0584b09║制意中，初科。上二句明能服。懷慈感人，謂警動自
X59n1097_p0584b10║心則能起行。下濟羣有，謂懷生也。上求佛果，謂務
X59n1097_p0584b11║本也。下二句明所化。歸向道法，通目佛教不出三
X59n1097_p0584b12║乘，謂歸從佛道者始因覩相，則知儀服是教化之
X59n1097_p0584b13║始，故曰初源。
X59n1097_p0584b14║故釋父逾城，途經林澤，行見獵者，服以袈裟，便脫寶
X59n1097_p0584b15║衣，貿得麤布僧伽棃，即而服之，成正覺道。
X59n1097_p0584b16║次科化儀中，初文釋父，即釋迦如來經云我是一
X59n1097_p0584b17║切眾生之父，智論云菩薩欲捨親出家，求無上道，
X59n1097_p0584b18║中夜起觀，見妃后采女，狀若臭屍，即命車匿，令鞴
X59n1097_p0584b19║白馬，半夜踰城，行十二由旬，到䟦伽婆仙人住處，
X59n1097_p0584b20║以刀鬀髮，持上玅寶衣，貿麤布僧伽棃，於尼連河
X59n1097_p0584b21║邊六年苦行等。
X59n1097_p0584b22║及開化也。若自若他，創染玄綱，先乘此服。故善來聲
X59n1097_p0584b23║發俗衣，變而成法衣，八事隨身，如善見說。羯磨等受
X59n1097_p0584b24║先立，形同正儀。故律云：彼鬀髮著袈裟，與出家人同。
X59n1097_p0584c01║此誠證也。
X59n1097_p0584c02║次科。初敘意。玄綱亦目佛教。乘猶被也。故下，引示。
X59n1097_p0584c03║初引善來。佛世根利，凡投出家，一言召之，即感具
X59n1097_p0584c04║戒。由是初果機教俱聖，不假鬀染，自然變化六物，
X59n1097_p0584c05║外加針線及斧子為八事。下指所出。善見又云：善
X59n1097_p0584c06║來比丘威儀庠序，如二十年學法者。次引羯磨。最
X59n1097_p0584c07║初善來，次立三語，八年已後制羯磨受邊。五中十
X59n1097_p0584c08║尼、二十小年曾歸，難緣遣信，故云等也。先立形同，
X59n1097_p0584c09║即受緣中出家相具。下引律證，文見大小持犍度。
X59n1097_p0584c10║斯何故耶？良由非變服無以光其儀，非異俗無以顯
X59n1097_p0584c11║其道也。括其大歸，莫非截苦海之舟航，夷生涯之梯
X59n1097_p0584c12║隥。
X59n1097_p0584c13║顯意中初文上句徵起，良下釋通，有二：初、據近意。
X59n1097_p0584c14║外表形同諸聖即光儀也，內表懷慈求脫即顯道
X59n1097_p0584c15║也。括下次明遠意。括大歸者開方便也。三界六道
X59n1097_p0584c16║眾苦逼迫無邊無底，故喻海焉。法服可度而至彼
X59n1097_p0584c17║岸，故如舟航截越也。二死盡際謂之生涯，等覺未
X59n1097_p0584c18║出卓然高險，法服可登而昇常樂，故如梯隥夷猶
X59n1097_p0584c19║等也。二句意重以義分之，上約小教，下對大乘，詳
X59n1097_p0584c20║之可見。
X59n1097_p0584c21║故賢愚經云：服此法衣，當於生死疾得解脫。
X59n1097_p0584c22║次引證中，初文賢愚經，即佛因地曾為金色師子，
X59n1097_p0584c23║唯不傷害著袈裟人。時有獵師身披袈裟密以箭
X59n1097_p0584c24║射，師子奮起欲往害之，見披袈裟故作是語，如文
X59n1097_p0585a01║所引，遂忍毒而死。餘如業疏記具引。
X59n1097_p0585a02║故梵王布化，存生而立運通；釋尊垂範，亡我而捐罪
X59n1097_p0585a03║福。傾五住於心塵，排二死於內外者也。
X59n1097_p0585a04║次科梵王，色界天主，以十善四弘，教人修奉，而獲
X59n1097_p0585a05║福報，即為運通，福盡墜墮，則為迍𠘶也。亡我，謂空
X59n1097_p0585a06║其妄計。捐罪福者，息三途業，棄人天果上，即業道。
X59n1097_p0585a07║傾五住，即煩惱道，三界見惑，合為一住，三界思惑，
X59n1097_p0585a08║離為三住，及無明住。排二死，即苦道，三界分段，界
X59n1097_p0585a09║外變易二種生死，故云內外排遣也。
X59n1097_p0585a10║是知戲女一披，歷長劫而依脫縛；獸王纔見，忍死苦
X59n1097_p0585a11║而識歸心，誠不虗也。
X59n1097_p0585a12║三中，智論說：蓮華色尼，過去曾為戲女，曾披袈裟
X59n1097_p0585a13║作戲。以是為因，值釋迦佛，得阿羅漢，故云依脫。如
X59n1097_p0585a14║鈔記具引。獸王，即上賢愚師子緣。
X59n1097_p0585a15║問：已知制意，未識何名？
X59n1097_p0585a16║釋名中，初敘問。
X59n1097_p0585a17║答：尋夫西梵之與東華，音義乖越；聖種之與凡習，理
X59n1097_p0585a18║絕名言。故薩婆多論云：如來立此三名，異於外道也。
X59n1097_p0585a19║斯則三名出於金口，殊非管識所籌，如彼呪詞，祖而
X59n1097_p0585a20║不譯也。或以名含多義，從本不可翻之。
X59n1097_p0585a21║答文，初科。初敘意。上二句明兩土音異，次二句明
X59n1097_p0585a22║聖智難測，故云絕名言也。故下，次、引示。三名即三
X59n1097_p0585a23║衣梵號。斯下，三、結顯。凡習智狹故云管識，謂於管
X59n1097_p0585a24║中窺天也。籌謂度量也。舉呪為比彰其祕密，祖謂
X59n1097_p0585b01║相承而已。上以祕故不翻，或下約多含故不翻。多
X59n1097_p0585b02║義如下所出，上即五不翻中二也。三、此方無故不
X59n1097_p0585b03║翻，袈裟亦有此義。四、順古不翻，如阿耨菩提等。五、
X59n1097_p0585b04║生善不翻，如般若羯磨等。
X59n1097_p0585b05║自道化東漸，經律所傳，號曰袈裟，通稱法服。然則袈
X59n1097_p0585b06║裟之目，因於衣色，即如經中壞色衣也。聖色異俗，有
X59n1097_p0585b07║目同知，知何等衣，但見其色，即目此色為袈裟衣。
X59n1097_p0585b08║次科。初示二號。道化即目佛教，漸音尖入也。袈裟
X59n1097_p0585b09║如下自解。法服謂合於制度。然下別釋。袈裟集音
X59n1097_p0585b10║單作加沙，後謂氈衣例加毛字，至葛洪字苑始從
X59n1097_p0585b11║衣耳。外國凡不正色通曰袈裟，又凡艸木葉皮花
X59n1097_p0585b12║果不成五味雜為食者亦曰袈裟，皆取不正義耳。
X59n1097_p0585b13║鈔云：此翻不正色染。如物故壞，故云壞色；所出非
X59n1097_p0585b14║一，故通指之。三乘皆爾，故云聖色；非是正間，故云
X59n1097_p0585b15║異俗。意謂色相易辨，故從色名耳。
X59n1097_p0585b16║律中所顯，微附衣形。故十誦以為敷具，謂同氈席之
X59n1097_p0585b17║形也。四分以為臥具，謂同衾被之類也。
X59n1097_p0585b18║三中，初科，二律二名，皆目黑毛、白毛，減六年等戒。
X59n1097_p0585b19║如尼師壇，本唯梵僧所坐之物，如此所坐之具，即而
X59n1097_p0585b20║正翻，名為坐具。至於衣服，猶迷莫練。
X59n1097_p0585b21║次科坐具，彼此所同，故得正翻；三衣，此土本無，故
X59n1097_p0585b22║不可練。
X59n1097_p0585b23║然經律中但名僧伽棃者，未曾有法也。所以者何？名
X59n1097_p0585b24║出俗道，標此無有比相，如氈被之具，故名臥具也。
X59n1097_p0585c01║三中，初明無譯。指經律者，文見多論。未曾有者，非
X59n1097_p0585c02║世物也。所下，出所以。非獨此無，佛未出世，西竺亦
X59n1097_p0585c03║無。由世無故，且從形相目為臥具。
X59n1097_p0585c04║尋名之師，依名取義，即解云：氈、臥具等，須加羯磨而
X59n1097_p0585c05║捨受也。論稱五過，正在其人。故薩婆多云：臥具者，三
X59n1097_p0585c06║衣名也。即僧祇云：老病比丘持氈僧伽棃，從僧乞法。
X59n1097_p0585c07║即其義也。安用羯磨而加氈席乎？縱有前聞，未行其
X59n1097_p0585c08║事，不可虗也。
X59n1097_p0585c09║四中，初敘古非。論下，引文斥，又三。初斥迷名。論即
X59n1097_p0585c10║成實，彼云：迷名生法癡，隨文生五失：一、不正信，二、
X59n1097_p0585c11║退勇猛，三、誑人，四、謗法，五、輕於聖法。故下，引文示。
X59n1097_p0585c12║律論二文，名相顯著。安下，彰乖謬。氈席重物，佛不
X59n1097_p0585c13║聽畜，下文縱奪，遮其妄計。
X59n1097_p0585c14║今以義約終須建名，故文云無名相中假名相說，如
X59n1097_p0585c15║律名為調伏衣。故文云結使已調伏，乃應披袈裟也。
X59n1097_p0585c16║如經中內起瞋心外著袈裟，無不息滅是也。或經云
X59n1097_p0585c17║法衣應器者，謂懷道者服之名法衣也，堪受供者用
X59n1097_p0585c18║之名應器也。
X59n1097_p0585c19║次義翻中，初科。初明須立，文即成論。彼明說法須
X59n1097_p0585c20║依二諦：無名相即真諦，假名說即俗諦。今借彼語
X59n1097_p0585c21║而意自別。如下，出名，有二：初名調伏衣。此就能治
X59n1097_p0585c22║行為名。文云即本律偈，彼云：結使已除滅，持戒自
X59n1097_p0585c23║莊嚴，調伏於怨仇，彼則應袈裟（結使不出見思，怨仇即四魔怨）。引
X59n1097_p0585c24║經會律，悲華經云：若諸眾生共相違反，念袈裟力，
X59n1097_p0586a01║尋生悲心等。或下，次名法衣，因兼盋器。此就所學
X59n1097_p0586a02║法立號。指經云者，如雜含云：修四無量，服三法衣。
X59n1097_p0586a03║業疏云：四分亦名三法衣。法是軌用之名，被則心
X59n1097_p0586a04║行正法。頗同此釋也。應器多釋，或云應量，或云體、
X59n1097_p0586a05║色、量三，竝須應教。此就人堪應供，隨義不定。
X59n1097_p0586a06║深思其名，聽言觀行，不徒設也。自餘眾名，具如鈔疏
X59n1097_p0586a07║說也。
X59n1097_p0586a08║二中，初、明意遠。聽言觀行，即上諸釋，文出論語。彼
X59n1097_p0586a09║因宰予晝寢，孔子呵責之詞。文云：始吾於人也，聽
X59n1097_p0586a10║其言而信其行；今吾於人也，聽其言而觀其行。於
X59n1097_p0586a11║予與改是。自下指餘名事。鈔：二、衣云：大衣名雜碎
X59n1097_p0586a12║衣，七條名中價衣，五條名下衣等。業疏：衣藥篇云：
X59n1097_p0586a13║或名離塵服，由斷六塵故；或名消瘦服，由割損煩
X59n1097_p0586a14║惱故；或名蓮華服，服者離塵故；或名間色服，以三
X59n1097_p0586a15║如法色所成等。餘廣如彼。
X59n1097_p0586a16║問：如大集云：雖除鬚髮，不去結使；被服染衣，心不離
X59n1097_p0586a17║染。此即去取一亂，如何以分？答：勿迷其名，當取遠致。
X59n1097_p0586a18║染謂壞於俗色，即染而是色標。故知兩據其道，而捨
X59n1097_p0586a19║於俗也。故律中以袈裟色染五正色，是如法色也。
X59n1097_p0586a20║三中，問引大集懲誡之言，連引鬀髮正決衣名，下
X59n1097_p0586a21║云心不離染，是則上云染衣乃是染著之染，前云
X59n1097_p0586a22║染色是可取，此作染著是可去，兩出無歸故云亂
X59n1097_p0586a23║也。答中，初勸令詳究，染下會釋經語。經名染衣，謂
X59n1097_p0586a24║以不正色壞於正間俗色，是令離染也。今乃反之，
X59n1097_p0586b01║故有此責。兩據道者，染壞俗色一也，色標異俗二
X59n1097_p0586b02║也，捨於俗者即離染義。下引律文證上彌顯。
X59n1097_p0586b03║立體拔俗篇第二
X59n1097_p0586b04║第二篇篇目中，律通絹布二物，今唯立布是法衣
X59n1097_p0586b05║體，紬絹等物無非蠶口，世俗所尚，今此衣體出過
X59n1097_p0586b06║其外，故云拔俗。
X59n1097_p0586b07║問：出家據道，未資形服，故文云：趣得支身，用濟寒苦。
X59n1097_p0586b08║所以糞衣十種，遠聖元宗，自餘衣納，得便受用，依之
X59n1097_p0586b09║修心，足以度世。至如律經所誡，四邪五邪，賢聖所許，
X59n1097_p0586b10║少欲知足，致令有章絕假道之路，俯仰犯科禁之儀，
X59n1097_p0586b11║形神弊於天網，受持乖於正法，如何通決，會於趣得
X59n1097_p0586b12║之文耶？
X59n1097_p0586b13║乞求中，初科。問中，初敘儉約為本。資猶假也。文云：
X59n1097_p0586b14║即本律四分，糞掃衣有十種：一、牛嚼，二、鼠嚙，三、火
X59n1097_p0586b15║燒，四、月水，五、產婦，六、神廟，七、塚間，八、求願，九、覆屍，
X59n1097_p0586b16║十、王職。遠聖，即指過去諸佛元本也。餘衣，即五納
X59n1097_p0586b17║衣。更有鹿皮、艸衣等，皆上行頭陀所服。至下，次明
X59n1097_p0586b18║因奢制約。智論云：四邪：一、方（通使四方），一、仰（仰觀星宿），三、下
X59n1097_p0586b19║（耕墾種植），四、維（習小呪術）。五邪：一、為求利養，改常威儀；二、說
X59n1097_p0586b20║己功德；三、高聲現威；四、說己所得，激動令施；五、強
X59n1097_p0586b21║占吉凶。有章，謂律有憲章。假道，謂託此興邪。俯仰，
X59n1097_p0586b22║謂諂媚。求乞，如乞衣過知足等所制。弊困天網，喻
X59n1097_p0586b23║上經律所誡。意謂不求則待形所須，求之則慮有
X59n1097_p0586b24║所犯。進退不可，所謂困也。受持乖法者，取納不淨，
X59n1097_p0586c01║加不成也。如下，三、正難相違，引生融會。
X59n1097_p0586c02║答曰：至聖立教，隨教攝修，是非利益，罔不通道。夫道
X59n1097_p0586c03║在清心，無壅為義，如世夷途，莫有滯者。
X59n1097_p0586c04║答中，初科。上二句明隨機不同。是下，示所歸無異。
X59n1097_p0586c05║顯示道義，即指心體。一須清淨，二必虗通，故云無
X59n1097_p0586c06║壅。下舉世事，知是喻名。
X59n1097_p0586c07║今人行道，事理兩分，言事則俗習未亡，尋理則真心
X59n1097_p0586c08║體附。斯則強分二諦，有凡聖之殊途；故張兩儀，無去
X59n1097_p0586c09║取之恒式。
X59n1097_p0586c10║次科。俗習未亡，順世緣也。真心體附，達緣空也。斯
X59n1097_p0586c11║下，示離合。上二句明離。凡夫著有，聖智冥空，不分
X59n1097_p0586c12║而分，故云強也。下二句明合。事理相即，義非偏舉，
X59n1097_p0586c13║故無去取。世中常法，皆有去取，獨此無耳。
X59n1097_p0586c14║致使於衣知足，務在無瑕，事清心淨，便懷入道。故十
X59n1097_p0586c15║種遺棄之衣，世情所捨；三聖服之無厭，道儀所歸。觀
X59n1097_p0586c16║事無異俗之嫌，涉理有資神之用。斯則挹酌二諦，寄
X59n1097_p0586c17║空有而攝修；歸承四依，諒無媿於流範。
X59n1097_p0586c18║三中有三：初明理事雙運，事清心淨，心即是理。故
X59n1097_p0586c19║下，次引聖儀證成。無異俗嫌者，外生物善也。有資
X59n1097_p0586c20║神用者，內發禪智也。斯下，結顯正行。上二句明合
X59n1097_p0586c21║道。挹酌二諦，謂以智斟量。不滯偏見下二句，示應
X59n1097_p0586c22║教。糞埽衣乃四依之一。諒，信也。流範即法律，行不
X59n1097_p0586c23║違法，復何媿乎？
X59n1097_p0586c24║故有持彼糞衣遠詣遠池而洗濯者，諸天欣其解脫，
X59n1097_p0587a01║取其穢汁用自浴身，莫不以財淨而心清，不以穢迹
X59n1097_p0587a02║累於道也。及得通外道持㲲往浣，諸天遙遮勿汙吾
X59n1097_p0587a03║水，告曰：邪心感利，凡聖之所忌也。以此文證，故知道
X59n1097_p0587a04║在清心，不虗說也。
X59n1097_p0587a05║四中兩緣，即寶梁經佛告迦葉之文。初即周那沙
X59n1097_p0587a06║彌緣。達池，具云阿耨達池，此云無熱惱，在香山之
X59n1097_p0587a07║南，雪山之北，周迴八百里。累，礙也。及下，即外道緣。
X59n1097_p0587a08║忌，說文云：憎，惡也。以下，結顯兩緣，仍示道體。
X59n1097_p0587a09║是知求財之時，如法受畜，不陷刑科，內不愧於戒神，
X59n1097_p0587a10║外無慚於負俗可也。
X59n1097_p0587a11║五中，初科。言如法者，離邪緣也。感通傳云：僧之受
X59n1097_p0587a12║戒，有二百五十神守護。若毀一重，一神不在，餘則
X59n1097_p0587a13║常隨等。沙門福田，俗眾所向，邪心毀戒，是為負俗。
X59n1097_p0587a14║今則不然也。
X59n1097_p0587a15║焉得崎嶇世路，婆娑恒習，惡求多求喪命耶？生則為
X59n1097_p0587a16║佛之賊，死則為鬼之囚，鬀染依佛為師，師教拒而不
X59n1097_p0587a17║用。自陳損力，謂三途之可推；不思此形，有四山之相
X59n1097_p0587a18║逼。故文云：死時懷恐懼者，即斯人也。何異螗蜋拒轍
X59n1097_p0587a19║之智勇乎？不聞經論之明誡乎？肉衣鐵衣，隨感而至；
X59n1097_p0587a20║受惱受熱，抑可言哉！一生形體，委之溝壑；累世靈神，
X59n1097_p0587a21║繫於業道。任運長赴，無由返源。
X59n1097_p0587a22║二中又三：初、責邪求。崎嶇如登巘險，言其艱辛也。
X59n1097_p0587a23║婆娑遊處相知，言其迁趍也。惡求謂邪諂，多求謂
X59n1097_p0587a24║無厭。毀害正法故云佛賊，墮獄受罪故云鬼囚。鬀
X59n1097_p0587b01║下，次、責背教師。教即戒律。自陳等者，謂不畏來報
X59n1097_p0587b02║也。意謂破戒尚有餘力，可以推排三途之苦。不思
X59n1097_p0587b03║等者，謂不念死苦也。涅槃經佛告波斯匿王：我說
X59n1097_p0587b04║四山即是生老病死常來切人，如何大王不修戒
X59n1097_p0587b05║施等？下舉戒序證上愚迷，仍引比喻以責違教。經
X59n1097_p0587b06║論明戒，經如上引。大小乘教竝誡多求。律中求財，
X59n1097_p0587b07║若以邪命激發現相等，竝名非法。肉下，三、舉因果
X59n1097_p0587b08║以勸。肉衣即畜類皮毛，銕衣謂銕鍱鍱身。感即心
X59n1097_p0587b09║因。抑猶何也。形委溝壑，謂此身數盡捐棄塚間也。
X59n1097_p0587b10║神繫業道，謂識性隨業受苦無窮也。赴即是往。
X59n1097_p0587b11║固當擺撥常習，遵仰聖言，外無犯於憲章，內有涉於
X59n1097_p0587b12║清蕩。屬斯懷觀，夫復何求？
X59n1097_p0587b13║三中，撥常習者，誡師心也。遵聖言者，令師法也。外
X59n1097_p0587b14║下二句，即前所謂事清心淨。屬下二句，勸令思察。
X59n1097_p0587b15║屬，當也。斯即上文復何求者，令勿為也。
X59n1097_p0587b16║問：上顯求之有方，則理事雙得。然求之所幸，有布有
X59n1097_p0587b17║繒，或氈㲲相乘，或毛綿間獲，五納百結。聞諸儉徒，木
X59n1097_p0587b18║食艸衣，偏資山眾，蒙既惑焉，願欣其要。
X59n1097_p0587b19║次辨衣體問中，初躡前，然下敘問。幸猶獲也。次列
X59n1097_p0587b20║諸物，不出絲麻毛綿。五納謂五色鬬成。儉徒山眾，
X59n1097_p0587b21║皆上行頭陀。蒙謂蒙昧，即自謙之稱。經律所出，物
X59n1097_p0587b22║體多端，莫知指歸，故云惑也。
X59n1097_p0587b23║答曰：出俗五眾，準的四依，聖有成儀，無經凡慮。開濟
X59n1097_p0587b24║形苦，意在心清，事不獲己，置斯聖種。而正律遮許慈
X59n1097_p0587c01║悲，務先得而生惱，必不容納。
X59n1097_p0587c02║答中，初科。初明本制四依。聖有成儀，言可依承也。
X59n1097_p0587c03║無經凡慮，不須臆度也。心清，即斷證也。事不己者，
X59n1097_p0587c04║顯是道緣，非正意也。而下，次示蠶綿開制。遮蠶家
X59n1097_p0587c05║乞求，許展轉來者。得生惱者，損生傷道也。
X59n1097_p0587c06║故肉食蠶衣，為方未異；害命夭生，事均理一。㬥繭爛
X59n1097_p0587c07║蛾，非可忍之痛；懸疱登爼，成惡業之酷。漁人獻鮪，桑
X59n1097_p0587c08║妾登絲，假手之義不殊，分功之賞無別。是以至聖殷
X59n1097_p0587c09║鑒，審惡報之難亡，經律具彰，兩俱全斷。
X59n1097_p0587c10║次科，初明蠶肉事同，有四：初二句，宰殺同方，即殺
X59n1097_p0587c11║法也。次二句，損命同夭，謂短折均等也。㬥下四句，
X59n1097_p0587c12║痛苦同律，因六羣至蠶家看㬥繭作聲，因制乞蠶
X59n1097_p0587c13║綿戒。爛蛾謂湯煑，蛾即繭蟲。庖即廚舍，字書謂主
X59n1097_p0587c14║食者，即以處名人也。爼，側呂反，肉几也，謂以物命
X59n1097_p0587c15║懸於庖廚，升於砧几。酷謂毒之甚也。漁下四句，教
X59n1097_p0587c16║殺同。鮪音偉，大魚也。登，成也。假手即教他為己。分
X59n1097_p0587c17║功賞者，謂買雇之直。是下，次明諸教制斷，即如下
X59n1097_p0587c18║引。
X59n1097_p0587c19║故涅槃象腋，楞伽大雲，莫不盛顯行慈，昌標止殺。殺
X59n1097_p0587c20║為罪之元也，俗戒首焉。何有道宗，安行其事？說導創
X59n1097_p0587c21║演，必化之以慈仁；身服所先，必衣之以繒綵。繒綵所
X59n1097_p0587c22║成，非殺不登其事；安忍不思，非犯無由自處。顰眉撫
X59n1097_p0587c23║事，良可嗟之。
X59n1097_p0587c24║三中，初科。初指諸經。涅槃四相品云：善男子！從今
X59n1097_p0588a01║日始，不聽聲聞弟子食肉。夫食肉者，斷大慈種，水
X59n1097_p0588a02║陸空行，有命者怨。象腋經彼云：佛告文殊師利：若
X59n1097_p0588a03║有菩薩欲通達此陀羅尼，當好淨行，不食於肉，常
X59n1097_p0588a04║於眾生起於慈心，莫作非法不淨之人。楞伽經云：
X59n1097_p0588a05║有無量因緣不應食肉，略說十種：一者、一切眾生
X59n1097_p0588a06║常為六親；二、狐狗人馬屠者雜賣；三、不淨氣分所
X59n1097_p0588a07║生；四、眾生聞氣生怖；五、慈心不生；六、無善名稱；七、
X59n1097_p0588a08║呪術不成；八、見形起識；九、諸天所棄虎狼聞香；十、
X59n1097_p0588a09║因噉人肉等。大雲經第五云：未來之世，法欲滅時，
X59n1097_p0588a10║我四部眾薄福少智，不知厭足，乃至為衣食故，鬀
X59n1097_p0588a11║頭染衣，其心麤獷，如禿居士，乃至畜諸雜色臥具，
X59n1097_p0588a12║食肉嗜味，背捨諸佛，成就不善等。殺為下，次彰非
X59n1097_p0588a13║理，又三：初舉俗戒，比況元大也。說下，次約化導反
X59n1097_p0588a14║質。謂言行相違，豈成師誘？忍服殺衣，不思乖理，非
X59n1097_p0588a15║欲故犯，豈能自安？後二句傷其無識顰蹙也。
X59n1097_p0588a16║是以震旦承教，全具不倫，斷肉之制久行，禁絲之儀
X59n1097_p0588a17║莫用。非為誠教不約，過在迷文或可；於文不迷，愛沒
X59n1097_p0588a18║無由將出。
X59n1097_p0588a19║次引示中，初科，初敘古傳教之失。承，傳也。倫即是
X59n1097_p0588a20║等。非下，次明失之所以。上二句迷教，下二句昧心。
X59n1097_p0588a21║迷教則由於不學，昧心則知而，故為貪愛所沒，不
X59n1097_p0588a22║可救拔。將，持也。
X59n1097_p0588a23║故律中，蠶家乞綿，用成臥具，為俗所訶，名殺生也。佛
X59n1097_p0588a24║因制戒，不許服之。縱得已成，斬碎塗壁。此則永捨之
X59n1097_p0588b01║極誡也，必須斷之。如律中，用蟲、飲蟲，異途同制；野蠶、
X59n1097_p0588b02║家蠶，分緣通約。若純、若雜，俱犯於部篇；自成、他成，咸
X59n1097_p0588b03║碎於斤斧。今僧迷名，為非法服，故不行矣。如上正名，
X59n1097_p0588b04║想無有惑。
X59n1097_p0588b05║四分中三。初引本制。乞綿即捨墮。第十一戒，六羣
X59n1097_p0588b06║起過。俗人訶者，律云：居士譏嫌，害於生命，無有正
X59n1097_p0588b07║法。如下，次舉類。蟲水飲用各立，故云異途。蠶綿家
X59n1097_p0588b08║野同戒，故云通約。鈔云：野蠶尚犯，豈況家蠶？雜忽
X59n1097_p0588b09║尚犯，何況純作？是也。今下，三、責迷謬。世以臥具為
X59n1097_p0588b10║被褥，前篇已辨，故指如上。
X59n1097_p0588b11║故僧祇云：憍奢耶者，蠶口初絲，事同四分。
X59n1097_p0588b12║僧祇：憍奢耶蠶口初絲，所謂忽也。善見亦同。多論
X59n1097_p0588b13║云：此是綿名，即如後引。同四分者，律云：若雜以毳、
X59n1097_p0588b14║劫貝及餘縷作，竝須斬壞。
X59n1097_p0588b15║五分不許為服，縱得衣財，經緯俱布，中穿一絲，亦通
X59n1097_p0588b16║制斷，又極誡也。
X59n1097_p0588b17║五分一絲，舉極少以況多也。
X59n1097_p0588b18║薩婆多云：外國用綿成衣，自有二種：或細擘分布，如
X59n1097_p0588b19║作氈法；或引成經緯，即綿紬也。皆不許之。
X59n1097_p0588b20║多論外國，即中梵，自指邊裔也。細擘分布，即今衣
X59n1097_p0588b21║絮。
X59n1097_p0588b22║自古諸師，不思教意，縱是昔迷，云即臥具，由殺害得，
X59n1097_p0588b23║尚令斤碎，安有道服慈忍者，相由殺害得，反聽受持
X59n1097_p0588b24║也？是知受持聖法，非淨不行，妄以傳之，誠乖本意。
X59n1097_p0588c01║三、斥古中，初、縱古彰非。被褥尚斷，豈況法衣？是下，
X59n1097_p0588c02║舉法斥妄。非淨不行，謂須體如也。
X59n1097_p0588c03║故大唐塞外，三垂海濵，大夏諸蕃，有佛法處，所被道
X59n1097_p0588c04║服，皆資氈布，無用絲綿，即良證也。此土齊魏名僧，周
X59n1097_p0588c05║隋高勝，所服大衣，皆資以布。雖未委教，闇與文同。豈
X59n1097_p0588c06║非慈惻之深，法衣依法故也。
X59n1097_p0588c07║三中，初明西梵，在大唐塞北之外。西域記云：三垂
X59n1097_p0588c08║大海，北背雪山。大夏即五竺之境，諸蕃即己外邊
X59n1097_p0588c09║方。此下，次敘東華。道整、道休，南嶽、天台，竝皆衣布。
X59n1097_p0588c10║南嶽傳云：師行大慈悲，奉菩薩戒。至如繒纊皮革，
X59n1097_p0588c11║多由損生。故其徒屬服章，率加以布。寒則艾衲，用
X59n1097_p0588c12║犯風霜。（徒眾皆爾，則知非獨禪師。）自佛法東流，幾六百載，唯斯
X59n1097_p0588c13║南嶽，慈行可歸。余嘗參傳譯，屢覩梵經。討問所被
X59n1097_p0588c14║法衣，至今都無蠶服。縱加受法，不云得成。故知若
X59n1097_p0588c15║乞若得，蠶綿作衣，準律結科，斬捨定矣。約情貪附，
X59n1097_p0588c16║何由縱之？思所獨斷，高遵聖撿等。未委教者，會同
X59n1097_p0588c17║大小，的指所歸，始見今文。故知前修，自然暗合。
X59n1097_p0588c18║如俗常習，以布為衫，通國同遵，不可頓易。
X59n1097_p0588c19║四中如後：隱侯具引古制，則知三代已前，少衣綿
X59n1097_p0588c20║帛，至今鄉叟，其風尚存。
X59n1097_p0588c21║故大論所顯布僧伽棃者，明是古佛道法，出有聖標，
X59n1097_p0588c22║名為聖種。是以大聖依而服之，以為後式。五分盋坏，
X59n1097_p0588c23║亦同此也。是知法衣應器，非凡所行，佛不出世，則不
X59n1097_p0588c24║現也。故諸明達，遵途莫違，有承據矣。即雜含云：修四
X59n1097_p0589a01║無量，服三法衣，則成慈悲者之服。
X59n1097_p0589a02║五中，初引製造元緣。智論：如來服十三條，麤布僧
X59n1097_p0589a03║伽棃。非唯釋迦，三世皆爾。表章道德曰聖標，出生
X59n1097_p0589a04║道果曰聖種。引盋類顯，彼乃明文。五分：因諸比丘
X59n1097_p0589a05║有用白盋，佛言：此外道法。因自作盋坯令燒，以為
X59n1097_p0589a06║後式。是下，次顯出於聖智。諸明達者，即西竺眾聖、
X59n1097_p0589a07║東夏高僧也。下引經證，顯非凡服。
X59n1097_p0589a08║余少經律肆，講至斯文，無席開遮，引用葢寡，深懷猜
X59n1097_p0589a09║貳，未敢通行，隨得披服覆形而已。貞觀末歲，參傳譯
X59n1097_p0589a10║經，顧訪蠶衣，方知莫用，深恨知之晚矣。
X59n1097_p0589a11║六中，初敘昔疑。斯文，即乞蠶綿戒。無席開遮，謂無
X59n1097_p0589a12║一講席。決白可否，言其不明也。引用寡者，言其少
X59n1097_p0589a13║聞也。猜貳，謂遲疑不決也。貞下，次明晚悔。貞觀十
X59n1097_p0589a14║九年，奉詔於弘福寺與玄奘三藏翻經，筆受潤色，
X59n1097_p0589a15║推師為玅。玄奘三藏徧遊西域，那提梵僧與奘同
X59n1097_p0589a16║歸，顧訪得實，纔始無疑。
X59n1097_p0589a17║且形體所寄，資於溫暖，就報強羸，難用通約。所以涅
X59n1097_p0589a18║槃密教，開抑有由，諒有殊意也。不可同肉全斷，則下
X59n1097_p0589a19║人報弱，無入道之期；似乳通開，則上行慢求，有惰學
X59n1097_p0589a20║之務。所以方便引喻，為道資形。故諸經云：依法而用，
X59n1097_p0589a21║雖受十萬，不以為多，必未能行。一盃之水，一納之衣，
X59n1097_p0589a22║不許輙受，斯誠致也。是知取納之務，務在清心，雖許
X59n1097_p0589a23║披服，而不著可也。
X59n1097_p0589a24║四、開許中，初科。初敘根報不同。所下，示涅槃開意。
X59n1097_p0589b01║涅槃禁斷八不淨物，綿帛八中之一，若時世饑饉
X59n1097_p0589b02║乞求難得，為護法故則聽受畜淨施檀越，文開意
X59n1097_p0589b03║別故云密也。不可等者，示殊意也。攝下根則不免
X59n1097_p0589b04║權開，不可同肉；被上根則理須禁斷，不可同乳。方
X59n1097_p0589b05║便引喻即權暫也。故諸下，次引經轉證。上三句即
X59n1097_p0589b06║涅槃文。必下，出佛藏經。未能行者，不修出世業也。
X59n1097_p0589b07║是知等者，出諸經意，遮形資道不為嚴身則不著
X59n1097_p0589b08║也。
X59n1097_p0589b09║然三種法衣，理非通限，還貿氈布，用準於前。良以自
X59n1097_p0589b10║餘裙帔，唯擬遮寒，事不獲己，開濟形苦，生涯形報，終
X59n1097_p0589b11║入死門。業命未傾，資心助道，事不獲己，供其衣食，終
X59n1097_p0589b12║號養怨，無所益也。
X59n1097_p0589b13║二中，初敘法衣須制，上已明示，故令準前。良下，出
X59n1097_p0589b14║餘服，通開生涯，言有限也。四事供身，如養怨家，終
X59n1097_p0589b15║遭反害。智論偈云審諦觀此身，必歸於死處，難禦
X59n1097_p0589b16║多反覆，背恩如小兒是也。
X59n1097_p0589b17║如能志節高劭，情割浮華，敬重正宗，死而無恨者，斯
X59n1097_p0589b18║則比丘法行，列聖崇之，如艸繫海板之儔也。約戒命
X59n1097_p0589b19║難，是所通開，約心忍死，奉而不捨，故為幽冥之所翼
X59n1097_p0589b20║贊，經論之所昌言。此但遮戒，以死持之，何況性重，多
X59n1097_p0589b21║而不厭，誠可怪也。
X59n1097_p0589b22║三中，初、敘高行勸。劭，強也。正宗即佛教，行遵聖教，
X59n1097_p0589b23║故名法行。如下，次、舉昔緣勸。出大莊嚴論。彼說：昔
X59n1097_p0589b24║有比丘為賊剝衣，賊恐求援，以艸繫之，以護壞生，
X59n1097_p0589c01║不敢挽斷。又一年少與上座過海，失船俱溺，年少
X59n1097_p0589c02║捉板，上座告言：不與我板，違敬犯吉。年少護戒，以
X59n1097_p0589c03║板付之，遂為海神接於岸上。故下云幽冥翼贊，即
X59n1097_p0589c04║其事焉。昌，明也。此下，三、躡緣。以責蠶綿害命，故是
X59n1097_p0589c05║性重；多犯不厭，不懼來果，故是可怪。
X59n1097_p0589c06║問：繒纊過本，非仁育所懷；微行供獻，有開福之業。如
X59n1097_p0589c07║何頓斷絕，杜希向之心耶？
X59n1097_p0589c08║二、供施難中，意謂或施綿帛令製法衣，安得不用
X59n1097_p0589c09║違彼施心？杜，塞也。
X59n1097_p0589c10║答：夫供施之法，淨於三事，隨一有染，名不淨施。論分
X59n1097_p0589c11║四句，豈不然耶？且淨行滅惑，作福難諧，機緣搆接，開
X59n1097_p0589c12║其供施，用捨本貪，不遮財淨，致雜受報。若全閉拒，則
X59n1097_p0589c13║蒙俗無由樹因；至於雜報，則生生常淪苦海。罪福雙
X59n1097_p0589c14║感，厥致在茲。
X59n1097_p0589c15║答中初科。初明施法。智論云：三事因緣生檀布施：
X59n1097_p0589c16║一者信清淨，二者財物淨，三者福田淨（謂所施者）。四句
X59n1097_p0589c17║出涅槃經：一能施清淨受者不淨，二能施不淨受
X59n1097_p0589c18║者清淨，三俱不淨，四俱淨。且下顯多過。智福二分
X59n1097_p0589c19║淨行滅惑，即修智分，是教本意。作福下即明福分。
X59n1097_p0589c20║初總示。諧遂也。搆合作。遘遇也。若下轉釋。初釋上
X59n1097_p0589c21║遘。接至下次釋上不遮等。作福不精墮於惡趣，在
X59n1097_p0589c22║獄則為王為佐主執幽冥，在鬼則山澤城隍居尊
X59n1097_p0589c23║享祀，在畜則象馬禽獸金寶嚴身。以罪故墮於三
X59n1097_p0589c24║塗，以福故受於尊貴，故知營福可不慎乎？
X59n1097_p0590a01║而央崛云：繒綿皮物展轉來離於殺者手，然持戒者
X59n1097_p0590a02║不應服著。若服者，然非悲不破戒。
X59n1097_p0590a03║次明開制。初科引經中，彼第四卷云：文殊師利白
X59n1097_p0590a04║佛言：世尊！因如來藏故，諸佛不食肉耶？佛言：如是。
X59n1097_p0590a05║復次文殊！一切眾生界、我界即是一界，所宅之肉
X59n1097_p0590a06║即是一肉。文殊白佛：珂貝、蠟蜜、皮革、繒綿非自肉
X59n1097_p0590a07║耶？佛言：勿作是語！如來遠離一切世間，如來不食。
X59n1097_p0590a08║若言習近世間物者，無有是處。若物展轉來離殺
X59n1097_p0590a09║者手，則可習近等。餘如文引。言持戒不應服，大乘
X59n1097_p0590a10║制也。服者不破戒，小乘開也。違於大行，故曰非悲。
X59n1097_p0590a11║據此教門，開閉殊致。閉則示含生之可救，誠損害之
X59n1097_p0590a12║難任；開則以喪命而成衣，權接救於寒苦。且自無悲
X59n1097_p0590a13║之誡，終為永斷之言。許服之方，止是救時之弊；
X59n1097_p0590a14║次文初出制開之由。任猶忍也。喪，害也。且下，次推
X59n1097_p0590a15║開中之制。方謂權方。
X59n1097_p0590a16║至如山寒賊奪，開服皮毛，疾急苦煎，聽資乳蜜，非為
X59n1097_p0590a17║通化，薄設權宜，仰度誠文，意言為允。革衣皮服，律具
X59n1097_p0590a18║制之，去其奢甚，止足為本。至於黑白氈衣，律亦通約，
X59n1097_p0590a19║求索過度，傷俗壞道，制捨入僧，剪毛存命，誠用顯仁，
X59n1097_p0590a20║故開服著。
X59n1097_p0590a21║三中，初引難開。正引皮毛，因言乳蜜。薄猶暫也。如
X59n1097_p0590a22║上諸開，意裁理當，故云為允。革下，次明元制。初明
X59n1097_p0590a23║皮革全斷。律中皮革，艸葉、樹皮、鳥毛、珠瓔等，皆不
X59n1097_p0590a24║許服，同外俗故。去奢甚者，顯制意也。至下，次明毛
X59n1097_p0590b01║氈開制。捨墮中，二毛臥具，但制相參，顯是通用。求
X59n1097_p0590b02║下，明制。生譏故傷俗，長貪故壞道。剪下，顯開。毛氈
X59n1097_p0590b03║剪鬀，不同皮革。
X59n1097_p0590b04║然則損生之累，厥趣難清，薄為引之，鎮銘座右。且身
X59n1097_p0590b05║為苦器，安能繫而不食？隨身粮粒，存生之務誠重。至
X59n1097_p0590b06║於放火焚山，引水溉地，翻覆殺傷，殘害逾甚。況復囚
X59n1097_p0590b07║犢捋乳，劫蜂賊蜜，蟲豸之封菜蔬，蠅蛹之依食器，薪
X59n1097_p0590b08║水生靈，過於倉粟，艸土含識，同聚成村，身口所經，寔
X59n1097_p0590b09║難無患。
X59n1097_p0590b10║二中，初科。初敘由。趣謂意趣。鎮，置也。銘座右者，令
X59n1097_p0590b11║書此文，日夕常見以自警也。且下，正引，又二。初明
X59n1097_p0590b12║有身須食。眾惱所聚，故云苦器。論語孔子云：吾豈
X59n1097_p0590b13║匏瓜也哉，焉能繫而不食？至下，次列其傷害。前明
X59n1097_p0590b14║口腹過多。溉音葢，灌也。翻覆謂耕墾也。取乳必須
X59n1097_p0590b15║繫其犢，取蜜必先熏其蜂。豸音雉，有足曰虫，無足
X59n1097_p0590b16║曰豸。封，聚也。蛹音勇，字書云蠶化為蛹，今謂小飛。
X59n1097_p0590b17║夜中
X59n1097_p0590b18║然則過之大者，無越蠶衣。觀其養殺之儀，經稱惡戒，
X59n1097_p0590b19║比夫屠獵之量，萬計倍之，而世言屠伯，無不恥之。及
X59n1097_p0590b20║至同利縑繒，昌言顯迹而莫厭者，同惡相濟也。
X59n1097_p0590b21║次科。初顯其過重。養而後殺，事同屠獵。惡律儀戒，
X59n1097_p0590b22║害命尤多，故復倍之。涅槃云：若能破壞一切眾生
X59n1097_p0590b23║十六惡律儀，是名持戒。何等十六？一者、為利養食
X59n1097_p0590b24║羔羊，肥已轉賣；二者、為利買已屠殺；三者、為利養
X59n1097_p0590c01║食豬豚，肥已轉賣；四者、為利買已屠殺；五者、為利
X59n1097_p0590c02║養食牛犢，肥已轉賣；六者、為利買已屠殺；七、為利
X59n1097_p0590c03║養雞，令肥已轉賣；八者、為利買已屠殺；九者、釣魚；
X59n1097_p0590c04║十者、獵師；十一、劫奪；十二、魁膾；十三、網捕飛鳥；十
X59n1097_p0590c05║四、兩舌；十五、獄率；十六、呪龍。而下，次責其受用。屠
X59n1097_p0590c06║伯，言其長也。謂經稱惡戒，即同屠宰，是顯其惡迹。
X59n1097_p0590c07║厭，猶恥也。彼此共成非義，謂之同惡相濟。
X59n1097_p0590c08║固當齊約，用息凡情。但五濁未消，三障常繞，豈非嗜
X59n1097_p0590c09║欲之變使之然乎？當知報居季俗，宅此形神，受用使
X59n1097_p0590c10║之，損他成己，為惱為辱，深可厭也。
X59n1097_p0590c11║三中，初誡令稟制。齊約之言，或兼前食飲，或普告
X59n1097_p0590c12║同遵，兩釋竝通。但下，推示貪情。五濁未消，消即滅
X59n1097_p0590c13║也：一、劫，二、見，三、煩惱，四、眾生，五、命。五皆名濁，體非
X59n1097_p0590c14║清淨故。三障：一、煩惱，二、業，三、報。三竝名障，礙於聖
X59n1097_p0590c15║道故。繞謂纏縛也。當下，勸令厭捨。季俗通召像末。
X59n1097_p0590c16║宅，居也。形神即身心。
X59n1097_p0590c17║至如商那比丘，胎衣被體，面王釋子，報服隨身，長指
X59n1097_p0590c18║四海而為家，日一䬸而謀道，無欲無為，斯可尚也。
X59n1097_p0590c19║三、引勝報中，初科。商那和修，亦云舍那婆斯，此云
X59n1097_p0590c20║胎衣。付法藏傳云：由前世以一衣施辟支佛五百
X59n1097_p0590c21║生，與衣俱生，在胎為胎衣，出胎為嬰孩衣，出家為
X59n1097_p0590c22║法衣等。面王釋子，分別功德論云：出此比丘頂上
X59n1097_p0590c23║空中有寶冠相，因名面王。恐為王害，故捨出家，祗
X59n1097_p0590c24║以一㲲為法衣，更無餘服等。若據賢愚經云：面有
X59n1097_p0591a01║王字，故得其名。無求故無欲，無營故無為。尚，謂欽
X59n1097_p0591a02║羨也。
X59n1097_p0591a03║況復北有樹衣，上天化服，隨心輕重，逐運新奇。
X59n1097_p0591a04║次科北有，即北洲也。樓炭經云：北鬱單曰諸河池
X59n1097_p0591a05║上有諸寶樹，香樹出種種香，衣被樹、瓔珞樹出種
X59n1097_p0591a06║種衣被瓔珞，音樂樹出種種音樂，樹高七里，下至
X59n1097_p0591a07║二里等。上天即六欲天，四天王天衣重十二銖，三
X59n1097_p0591a08║十三天衣重六銖，他化自在天衣重半銖，故云隨
X59n1097_p0591a09║心輕重也。運即是時。
X59n1097_p0591a10║或委質淨邦，以法喜而充食；寓神華內，以慙愧而為
X59n1097_p0591a11║衣。斯道可祈，行因無不至也。
X59n1097_p0591a12║三中無量壽經云：彌陀淨土自然衣食隨念而生，
X59n1097_p0591a13║法喜慚愧舉其因行，法喜資神故如食，慙愧嚴身
X59n1097_p0591a14║故如衣，自然衣食由斯而感祈求也。言可求者，因
X59n1097_p0591a15║果必然也。然因行多途隨己力分，廣如大小彌陀
X59n1097_p0591a16║經、十六觀經等，具明修法如別所論。
X59n1097_p0591a17║問：如何立行，用祈彼耶？答：夫萬化在於一心，行成而
X59n1097_p0591a18║終，果剋如影響矣。義須厭斯胎報，誓竭貪源，則受生
X59n1097_p0591a19║依化矣。身既化生，則飢渴寒熱絕於心矣。形服所資，
X59n1097_p0591a20║不傷含識，既安柔忍，則所服無外矣。
X59n1097_p0591a21║問答中，初明往生之理。萬化總收十界依正一心，
X59n1097_p0591a22║即今現前思念隨緣而動，動成因果。因如形聲，果
X59n1097_p0591a23║喻影響，言其不差也。萬化既出一心，乃知一心具
X59n1097_p0591a24║含萬化，又知萬化體即一心，則穢土淨邦固非他
X59n1097_p0591b01║法。慈雲法師所謂迴神億剎，寔生乎自己心中；孕
X59n1097_p0591b02║質九蓮，豈逃乎剎那際內？唯心淨土，其理炳然。必
X59n1097_p0591b03║欲同舟，更須研考。義下，次示因果之相。初明受生
X59n1097_p0591b04║淨。上二句是因，下一句是報。蓮中託識法性生身，
X59n1097_p0591b05║故云依化。身下，次明內資淨。雖有珍味，聞氣而已，
X59n1097_p0591b06║故絕飢渴。形下，三、明外資淨。衣從念生，故知無外。
X59n1097_p0591b07║故有梁沈約，碩學英才，位處權衡，情安仁恕，立究竟
X59n1097_p0591b08║慈悲。論曰：外典云：六十者可以衣帛，則此年已前宜
X59n1097_p0591b09║布矣。七十者可以食肉，則此年已前宜菜矣。夫聖道
X59n1097_p0591b10║隆深，無思不洽，仁被羣生，理無偏漏。禁肉之旨，載現
X59n1097_p0591b11║于言，黜繒之義，斷可知矣。然禁淨之始，猶通蠶革，葢
X59n1097_p0591b12║是敷說之儀，隨機未已。豈非一朝裂帛，可以終年。烹
X59n1097_p0591b13║牢待膳，亘時引日，拯危濟苦，先其所急。敷說次序，義
X59n1097_p0591b14║在於斯。自涅槃東度，三肉罷緣，服膺至訓，長蔬靡倦。
X59n1097_p0591b15║而蠶衣繒服，曾不惟疑。此葢慮窮於文字，思迷於弘
X59n1097_p0591b16║旨。
X59n1097_p0591b17║四中，初科。初敘其人。碩，大也。智過千人曰英。位處
X59n1097_p0591b18║權衡，按吳均齊春秋云：約永平八年曾作中丞，後
X59n1097_p0591b19║退狎隱淪，故封隱侯。究竟慈悲，即取涅槃大乘了
X59n1097_p0591b20║義，以明佛菩薩行也。外下，次正引論。文多脫略，須
X59n1097_p0591b21║具引之。論曰：外典云：五畝之宅樹之以桑，則六十
X59n1097_p0591b22║者可以衣帛矣（孟子作五十者）。雞肫犬鼠（孟子作狗彘）勿失其
X59n1097_p0591b23║時，則七十者可以食肉矣。然則五十九年已前所
X59n1097_p0591b24║衣宜布矣，六十九年已前所食宜蔬矣。即禮記？王
X59n1097_p0591c01║制云：六十非肉不飽，七十非帛不暖。比上年數小
X59n1097_p0591c02║有不同。上引外典禮法。夫下，次究內教開制。初明
X59n1097_p0591c03║通制。聖道即佛化，思即慈心，洽謂普沾也。小教許
X59n1097_p0591c04║食三種淨肉，楞伽、涅槃制斷，故云載也。黜，丑律反，
X59n1097_p0591c05║貶去也。以肉挍繒害命理一，故云可知。然下，次釋
X59n1097_p0591c06║暫開禁淨。始者，謂小教初興。未已，謂不了之教。豈
X59n1097_p0591c07║非等者，出權開所以。牢即是牛。待，備也。亘，竟也。引，
X59n1097_p0591c08║延也。自下，三、敘昔迷三肉。僧祗中不見不聞不疑
X59n1097_p0591c09║為我殺者，謂之淨肉。佩服於胸中，謂之服膺。隱侯，
X59n1097_p0591c10║自謂也。經文禁肉蠶繒可知，獨不疑之，是迷其大
X59n1097_p0591c11║旨。窮猶滯也。
X59n1097_p0591c12║文多不載。觀隱侯此論，得其大歸。律制嚴明，非可詳
X59n1097_p0591c13║覽，故興宏致耳。竝如上所引，可用鏡諸。
X59n1097_p0591c14║次科初句顯略，觀下稱其得要，律下點其未詳。前
X59n1097_p0591c15║引諸律甚嚴，且明隱侯未悉，但據涅槃故云宏致，
X59n1097_p0591c16║猶言大略耳。竝下指前所引。鏡，明也。諸即語詞。
X59n1097_p0591c17║勝德經遠篇第三
X59n1097_p0591c18║第三篇篇目中，法衣功力，近則生善滅惡，遠則超
X59n1097_p0591c19║凡趣聖，故云勝德。一披其體，於自行則終至涅槃，
X59n1097_p0591c20║就化儀則住持莫極，故云經遠也。
X59n1097_p0591c21║問：上明衣體，慈忍居宗。蠶帛由於熸繰，義當永約；麻
X59n1097_p0591c22║布在於緝紡，理歸弘訓。固得受淨無染，持奉有儀，頗
X59n1097_p0591c23║有殊功，開萠世表。
X59n1097_p0591c24║問中，初躡前篇。熸音尖，以火滅也。繰音騷，字書云：
X59n1097_p0592a01║繹繭為絲也。緝，七入反，績也。頗下，申疑問。頗者，有
X59n1097_p0592a02║無未決之詞，表外也。
X59n1097_p0592a03║答：善因積德於心，嘉祉緣成於境。幢相既立，則羣鹿
X59n1097_p0592a04║安神，鳥王懷怖，龍子保命，惡鬼潛形。人見生善，即其
X59n1097_p0592a05║事也。況能祖承正教，受用得儀，近則隨行自修，遠則
X59n1097_p0592a06║資成聖業。
X59n1097_p0592a07║答中初二句標示。上句約服者成因，即自利也。下
X59n1097_p0592a08║句據見者生福，即利他也。祉即是福。幢下牒釋。初
X59n1097_p0592a09║釋上利他。條相四圍有同佛塔，故云幢相。羣鹿安
X59n1097_p0592a10║神者，多論云：何故受戒須衣盋者？答：一為威儀故，
X59n1097_p0592a11║二為生前人敬信心故。如獵師著袈裟，鹿見著異
X59n1097_p0592a12║服，故無怖心。三為表異相，內法亦異故。鳥王等二
X59n1097_p0592a13║句止是一緣。僧祗云：金翅鳥以龍為食，鼓兩翅相
X59n1097_p0592a14║去五百五十由旬，扇開海水龍宮即現，龍怖求片
X59n1097_p0592a15║袈裟著宮門上，鳥見尋生敬怖。惡鬼潛形者，僧祇
X59n1097_p0592a16║云：得以小片袈裟與俗禳災是也。人見生善，見上
X59n1097_p0592a17║多論。況下釋上自利。上二句明稟教無違，下二句
X59n1097_p0592a18║示成因感果。
X59n1097_p0592a19║故大悲經云：披著袈裟者，性是沙門，汙沙門行，於彌
X59n1097_p0592a20║勒佛，乃至樓至佛，得入涅槃。悲華經明五種功德：一、
X59n1097_p0592a21║入我法中，雖犯重罪，一念敬心，三乘授記；二、天龍人
X59n1097_p0592a22║鬼，能敬著衣，三乘不退；三者、人鬼得衣，乃至四寸，飲
X59n1097_p0592a23║食充足；四者、眾生違反，念袈裟力，尋生悲心；五者、兵
X59n1097_p0592a24║陣不傷，若無五力，欺十方佛等。
X59n1097_p0592b01║次科大悲經。性是沙門，性即戒體。智論云：受持禁
X59n1097_p0592b02║戒為性，鬀髮染衣為相。汙沙門行，謂犯重者。彼經
X59n1097_p0592b03║云：佛告阿難：於當來世，若善男女於我法中出家，
X59n1097_p0592b04║披諸法服者，於賢劫千佛出世，我當第四，彌勒當
X59n1097_p0592b05║補我處。乃至下如文。引悲華經，明釋迦因地曾為
X59n1097_p0592b06║梵志，名為寶海，遇寶藏佛，以四事供養，發菩提心，
X59n1097_p0592b07║遂得授記。即於佛前發此五願：一及四、五竝滅惡
X59n1097_p0592b08║也，二、三即生善，二、生出世善，三、生世福。五中經云：
X59n1097_p0592b09║四寸著身，戰諍俱息。謂兩敵皆無傷害之意。後二
X59n1097_p0592b10║句立誓，可知。
X59n1097_p0592b11║法色光俗篇第四
X59n1097_p0592b12║第四篇篇目法色，則無出三如光，俗謂能生世善。
X59n1097_p0592b13║問：上引大乘中被服染衣，未知何色成於如法？
X59n1097_p0592b14║問：指上經，即大集文。
X59n1097_p0592b15║答：如經律中通云壞色，故文云：當以三種青、黑、木蘭，
X59n1097_p0592b16║隨用一壞，成如法色。
X59n1097_p0592b17║答：文色體中，初科引文，即九十中白色三衣戒。
X59n1097_p0592b18║良以習俗難改，貪愛叵除，戒律從緣，其相隨結，揲故
X59n1097_p0592b19║在新，割廣歸狹等例是也。
X59n1097_p0592b20║二中，初科。習俗，謂著欲之情，叵不可也。律從緣結
X59n1097_p0592b21║者，因前白色也。下舉坐具、揲割二制，用顯衣色，故
X59n1097_p0592b22║云例也。
X59n1097_p0592b23║故五大上色，不成受持也。莫非隨事節心，捨於俗習，
X59n1097_p0592b24║如世朱紫，非榮達則無服之異等例也。
X59n1097_p0592c01║次科，初示非法。五大即五方正間，青、赤、白、黑、黃為
X59n1097_p0592c02║五正，緋、紫、紅、綠、磂黃為五間。莫下，出意。朱紫世以
X59n1097_p0592c03║為榮，出家超世，故須捨之。今時釋子反求紫服以
X59n1097_p0592c04║為榮身，豈非猒棄聖道，翻希入俗乎？業疏云：錦色
X59n1097_p0592c05║斑綺，燿動心神，五彩上染，流俗所貪，故齊削也。予
X59n1097_p0592c06║嘗考儒典，服皆正色。先王制度，莫不使人遠邪守
X59n1097_p0592c07║正，故三代所尚，夏黑、殷白、周赤，皆取正色。論語鄉
X59n1097_p0592c08║黨云：緇衣羔裘，素衣麑裘，黃衣狐裘。又曰：紅紫不
X59n1097_p0592c09║以為褻服。文中子曰：君子非黃白不衣等。今時士
X59n1097_p0592c10║大夫所服綠與緋紫，無非間色。自古至今，徒知服
X59n1097_p0592c11║用，未聞辨正，非先王法服不敢服，不識何謂乎？
X59n1097_p0592c12║不正壞色，唯釋門所懷，別邪正也。故九十六種外道，
X59n1097_p0592c13║其徒不倫，或裸或衣，或素或染，莫有定者。釋門不爾，
X59n1097_p0592c14║俱服染衣，色非純上，絕於奢靡。
X59n1097_p0592c15║三中初明標簡，故下較異。外道六師各出十五弟
X59n1097_p0592c16║子，所計各異故有九十六焉。裸郎果反，赤體也。衣
X59n1097_p0592c17║有多種，或全段㲲，或鳥獸皮毛樹皮艸葉等。素染
X59n1097_p0592c18║不出正間、釋門二別，俱染者異上不倫也，非純上
X59n1097_p0592c19║者異上素染也。靡謂靡曼，美色也。
X59n1097_p0592c20║然上明青黑，名同五色，如論律中，似而非正。
X59n1097_p0592c21║次簡色相。初科名濫體別，故須辨正。如論律者，僧
X59n1097_p0592c22║祇云：青謂銅青（色似銅也），黑謂雜泥等，木蘭謂諸果汁
X59n1097_p0592c23║（鈔云：彼翻律者，不見木蘭故）。十誦云：青泥棧。多論名紺、黑、青等，
X59n1097_p0592c24║如鈔廣之。
X59n1097_p0593a01║木蘭一染，此方有之，赤多黑少，若乾陀色。
X59n1097_p0593a02║次科定相中鈔云：予於蜀部親見木蘭樹，皮赤黑，
X59n1097_p0593a03║色鮮明，可以為染。乾陀樹業疏云：南海有之，疑是
X59n1097_p0593a04║木蘭梵語耳。
X59n1097_p0593a05║經云：見我弟子被服赤色，謂呼是血。論言：我著赤衣，
X59n1097_p0593a06║映珠似肉等是也。今有梵僧西來者，皆著此色，即其
X59n1097_p0593a07║證也。
X59n1097_p0593a08║次科又二：初、引經論證。涅槃云：佛言：如提婆教闍
X59n1097_p0593a09║王欲害如來，是時我入王舍大城乞食，王放醉象，
X59n1097_p0593a10║欲令害我及諸弟子。其象踏殺無量眾生，多有血
X59n1097_p0593a11║氣。是象嗅已，狂醉倍常，見我翼從被服赤色，謂呼
X59n1097_p0593a12║是血，而復見趣等。大莊嚴論：鵝珠比丘著赤色衣，
X59n1097_p0593a13║入城乞食。尋至一家，衣色映珠，鵝謂是肉，遂乃吞
X59n1097_p0593a14║之。主不見珠，謂乞食比丘所盜，因而被打。為護戒
X59n1097_p0593a15║故，終不言等。又善見云：善來比丘瓦盋貫左肩，青
X59n1097_p0593a16║色袈裟赤色鮮明。皆可證也。今下，次、引現事證。
X59n1097_p0593a17║然赤為正色，微有差殊。此土真緋，僧祇所斷，明知不
X59n1097_p0593a18║正，即袈裟色也。
X59n1097_p0593a19║三中，亦由名同體異，故須點之。僧祇云：真緋、鬱金、
X59n1097_p0593a20║紅藍染等，不聽用。
X59n1097_p0593a21║由色外顯容光易明，見色知人是解脫者，如上已說。
X59n1097_p0593a22║三、明意中所謂章服人之表者，義見此也。如上，即
X59n1097_p0593a23║指初篇。
X59n1097_p0593a24║餘有雜悔衣色，非正非上，即得加持，但離俗習，便成
X59n1097_p0593b01║道相。故頭陀五納，水浣為淨；新衣壞色，故揲為淨；坐
X59n1097_p0593b02║具初成，亦以故揲。引多文證者，莫不抑貪競之奢華，
X59n1097_p0593b03║割封滯之生情者也。
X59n1097_p0593b04║三中。初明雜色，但離正間。如多論云若赤、白、黃不
X59n1097_p0593b05║純大者，亦得是也。故下，次引文證。四分：得上色碎
X59n1097_p0593b06║段，亦得裁作五納衣。又云：得糞埽衣浣染，四角點
X59n1097_p0593b07║作淨。僧祇云：若新僧伽梨，趣一角作淨。鈔云：或以
X59n1097_p0593b08║物貼，或以點著，坐具揲故。如捨墯中。引下，示制意。
X59n1097_p0593b09║貪競是業，封滯是惑，生即眾生。
X59n1097_p0593b10║裁製應法篇第五
X59n1097_p0593b11║第五篇篇目，應即是合。
X59n1097_p0593b12║問：出家靜節，省事為先，隨得受用，安心行道。比見法
X59n1097_p0593b13║衣，橫加割截，方復連綴，號曰聖儀。損功妨道，豈復過
X59n1097_p0593b14║此？幸賜誠文，用袪昏漠。
X59n1097_p0593b15║問中，初敘出家本志。比下，明制造事煩。割己復綴，
X59n1097_p0593b16║事是可疑。袪，去魚反，拂去也。昏漠，謂疑惑也。
X59n1097_p0593b17║答：論其本制，出自聖心，義不徒張，深有弘致。故僧祗
X59n1097_p0593b18║云：三衣者，賢聖標幟，理越凡心也。故律中沙門衣有
X59n1097_p0593b19║三種賤：初、體賤者，人世所棄之衣也；二、色賤，非是正
X59n1097_p0593b20║上之色也；三、刀賤，割碎連之，斷貪賊之利也。又異於
X59n1097_p0593b21║外道，故服此衣。
X59n1097_p0593b22║答中，初科。初推本制。故下，引示。初引僧祗。幟音志，
X59n1097_p0593b23║試熾旗也。或作識，音志訓記，皆謂簡別也。越謂出
X59n1097_p0593b24║過其外。故下，次引四分。世所棄者，謂糞衣也。斷賊
X59n1097_p0593c01║利者，律云不為怨賊所剝。又下，即出十誦。
X59n1097_p0593c02║且條堤之相，事等田疇，如畦貯水而養嘉苗，譬服此
X59n1097_p0593c03║衣生功德也。佛令像此，義不徒然，故律云五條十隔
X59n1097_p0593c04║者是也。至於條數多少，堤量短長，各有誠文，如別所
X59n1097_p0593c05║引。
X59n1097_p0593c06║次科制意中，初示割截意。疇亦田也。畦即塍壃。故
X59n1097_p0593c07║下示條堤相。四分但示五條七條，大衣從九條至
X59n1097_p0593c08║十九條，多論分九等，極至二十五條，故云各有文
X59n1097_p0593c09║也。五條十隔，七條二十一隔，乃至二十五條一百
X59n1097_p0593c10║二十五隔。
X59n1097_p0593c11║昔江表十誦律師臆斷彌勇，見於七條兩長一短，便
X59n1097_p0593c12║謂九條三長為正，是不聞薩婆多論九品大衣明教
X59n1097_p0593c13║也。彼論上品三種大衣四長一短，下品三種同於七
X59n1097_p0593c14║條，不可乖也。
X59n1097_p0593c15║次斥非中，初敘非。臆斷彌勇，言其狂簡也。噫，即胸
X59n1097_p0593c16║臆。是下，引斥。
X59n1097_p0593c17║比見條葉，不附正儀，三寸四寸，任情開闊，浸以成俗，
X59n1097_p0593c18║彌開華蕩之源。故僧祇律廣齊四指，小如穬麥，得分
X59n1097_p0593c19║畦畔，為世福田。今則過其正度，故非法服。所以衣服
X59n1097_p0593c20║立量，減開過制者，俱同抑貪競之情也。
X59n1097_p0593c21║次科，初敘非正儀。即下，僧祗。據三四寸未為過越，
X59n1097_p0593c22║但不知法制闊狹無準，故曰任情。浸謂浸潤，日久
X59n1097_p0593c23║而壞。故下，引示。四指即中人一指面闊一寸。穬正
X59n1097_p0593c24║作𪍿，大麥也。所下，顯意。三衣坐具竝制過量，三衣
X59n1097_p0594a01║極大不得與佛衣等，人情好大故特抑之。
X59n1097_p0594a02║比見梵僧縫其條葉，問其本據，云彼皆然。
X59n1097_p0594a03║三中，初文縫條葉者，不開割相。
X59n1097_p0594a04║今以律撿，都無縫者，故裁縫見葉，表其割相。今竝縫
X59n1097_p0594a05║合，無相可分。如律道行，刺鉤葉破，當反披之。又衣葉
X59n1097_p0594a06║宣脫，當馬齒鳥足縫之。又五分云：衣下數破，當倒披
X59n1097_p0594a07║之。在雨中行，水入葉中，應順披之。而今總縫，何勞若
X59n1097_p0594a08║此？是知中國失禮，求之四夷，中濁邊清，於斯可驗。
X59n1097_p0594a09║次科：初、準教顯非；如下，引文顯正；二、律；三、義；明下，
X59n1097_p0594a10║不縫；而下，三、責其失法。中國下二句，是陶隱居語。
X59n1097_p0594a11║彼以此方洛陽為中國，四海為四夷，今借用之。以
X59n1097_p0594a12║梵僧來此，衣葉皆縫，是則中梵不如邊方，故云中
X59n1097_p0594a13║濁邊清矣。
X59n1097_p0594a14║且印度部執，偏駮不倫，隨得一文，曾無考究。律中四
X59n1097_p0594a15║說，不許輒行，但依誠教，自無尤執矣。
X59n1097_p0594a16║三中，初引分部為例。印度亦云賢豆、身毒、天竺等。
X59n1097_p0594a17║續高僧傳云：本音因陀羅婆陀那，此云主處，謂天
X59n1097_p0594a18║帝所護故也。賢豆，彼國訛語；身毒、天竺，此方訛稱
X59n1097_p0594a19║也。佛滅百年分五部，四百年分十八部，智論有五
X59n1097_p0594a20║百部，皆隨情計集以成部，故有偏駮。駮，雜也。律下，
X59n1097_p0594a21║次指四說彰非。本律增四文云：佛告比丘，有四大
X59n1097_p0594a22║廣說：一、若比丘言：我親從佛聞。二云：我從上座聞。
X59n1097_p0594a23║三云：我從眾多比丘聞。四云：我從一比丘聞。竝須
X59n1097_p0594a24║審定文句，撿尋三藏。不相應者，語云非佛所說；若
X59n1097_p0594b01║相應者，語云是佛所說。應自說教他，勿令忘失等。
X59n1097_p0594b02║準感通傳，彼因比丘入王宮，外道置刃於衣葉中，
X59n1097_p0594b03║誣告於王，由是誅一國比丘，有知識者權令縫合，
X59n1097_p0594b04║從茲五竺習以成風。義淨寄歸傳反取為據，斥今
X59n1097_p0594b05║開葉。彼云：五天皆刺葉，獨東夏開之。親問：北方諸
X59n1097_p0594b06║國全無開者。是則昧於正教，憑於妄習，宜用四說
X59n1097_p0594b07║以定否臧。
X59n1097_p0594b08║方量幢相篇第六
X59n1097_p0594b09║第六篇篇目，方是衣形，量謂廣狹，幢相是喻，如上
X59n1097_p0594b10║已明。
X59n1097_p0594b11║問：方衣出俗，殊異世流，廣狹之間，如何取約？
X59n1097_p0594b12║問中殊甚也。約即是制。
X59n1097_p0594b13║答：諸律明量多依身肘，然其身肘兩有乖張，隨報定
X59n1097_p0594b14║儀可以成準，故文云度身而衣故也。通而大約三肘
X59n1097_p0594b15║五肘以為本宗，臨事制宜不局名教，然減量而作同
X59n1097_p0594b16║儉約之儀，過限妄增有成犯之法，故文云四肘二肘
X59n1097_p0594b17║不為非法，與佛等量便結正篇，即其證也。
X59n1097_p0594b18║答：文明量中，初科為二。初通示二量。四律、多論皆
X59n1097_p0594b19║定肘量，故云諸律。肘量既定，身短則衣長，身長則
X59n1097_p0594b20║衣短，故云兩乖。上是局量。隨下，出通量。文云即是
X59n1097_p0594b21║本律，五分亦然。通而大約者，鈔引上通文，已云雖
X59n1097_p0594b22║爾，亦須揩準。今準多論，三衣長五肘、廣三肘等，此
X59n1097_p0594b23║為本宗。謂若身相稱，即須依量；或有長短，方取通
X59n1097_p0594b24║文。故云臨事等名教，即諸律也。然下，次誡令從局。
X59n1097_p0594c01║過限，即諸部量外成犯法者，違制吉罪。多論三肘、
X59n1097_p0594c02║五肘外，過日犯長。下引二文，證上違順。四肘、二肘，
X59n1097_p0594c03║四分下衣量上二衣，竝三肘、五肘。佛衣等戒，見單
X59n1097_p0594c04║提篇。
X59n1097_p0594c05║頃載下流，驕奢其度，至論儉狹，不見其人。
X59n1097_p0594c06║次，科；頃，近也。驕奢，謂意好廣大，違法制也。
X59n1097_p0594c07║而大聖本制三衣，西方但有此衣，餘無別服，故文云
X59n1097_p0594c08║但三衣也。後有覆肩裿支之服，相亦畟方，故僧祇云
X59n1097_p0594c09║長四肘，廣二肘是也。元制所興，本唯尼眾，今僧服著，
X59n1097_p0594c10║僭通下位，而裿支上狹下廣，壞絕淳源。
X59n1097_p0594c11║次辨相中，初科。初正示三衣。但三衣即本律十二
X59n1097_p0594c12║頭陀之一。後下，次明餘二衣，又三。初顯相。覆肩，覆
X59n1097_p0594c13║右膊也。裿支，梵語上有僧字，正云僧却。踦，比翻。掩
X59n1097_p0594c14║腋，衣掩左腋以襯袈裟。祇律約量，可驗畟方。元下，
X59n1097_p0594c15║示本制。尼弱故須，僧非所用。阿難美貌，女見心迷，
X59n1097_p0594c16║故獨開耳。住法圖贊云：今僧服者，濫矣。即今褊袖，
X59n1097_p0594c17║左是裿支，右是覆肩，二衣綴合，非本制耳。而下別
X59n1097_p0594c18║點裿支，相本畟方，而世謂是上狹下廣，故壞淳源
X59n1097_p0594c19║也。然律云：得上狹下廣，聽作裿支。謂裁作耳。
X59n1097_p0594c20║即僧傳云：不意方袍復有平叔者是也。又曰：袈裟無
X59n1097_p0594c21║領，標解脫之衣；盋盂無底，表難量之器。皆謂被服足
X59n1097_p0594c22║以遮形，解釋索然無繫，成本志也。
X59n1097_p0594c23║二中初引文。僧傳即劉遺民見肇論歎美之詞。何
X59n1097_p0594c24║晏字平叔，業儒能文，故以僧肇比之。今取彼文但
X59n1097_p0595a01║證衣相。又下相傳是廬山遠師語，合云袈裟無領
X59n1097_p0595a02║非朝宗之服，盋盂無足非廊廟之器，今文易之。難
X59n1097_p0595a03║量謂無盡也。皆下顯意。著脫省易明非滯物，故云
X59n1097_p0595a04║成本志。
X59n1097_p0595a05║今時三衣，如本未改，亦有生情，妄施綱紐，兩覆肩上，
X59n1097_p0595a06║左右掩之，大繩結束，以為頭陀者，未之前聞。
X59n1097_p0595a07║三中。初示如法。亦下，斥非法。綱謂施領，兩頭置紐，
X59n1097_p0595a08║左右掩覆，以繩束腰，如俗旋衫耳。頭陀翻抖藪，經
X59n1097_p0595a09║律總有十二種行。不識糞衣，僭其名耳。未前聞者，
X59n1097_p0595a10║無所出故。
X59n1097_p0595a11║然律有泥洹內衣，還如方服，繞腰而掩以繩，三圍兩
X59n1097_p0595a12║跨，正後分為三襵，抽拔令齊，不許其皺，如菩薩象所
X59n1097_p0595a13║著之裙。此土餘衣，隨俗裁製。江淮則襦襖正背，關河
X59n1097_p0595a14║則褊袒裿支，裁剪尖斜，同諸俗服。雖云取異，終乖本
X59n1097_p0595a15║儀。因言傍及，善無取矣。竝如亡物儀中廣之。
X59n1097_p0595a16║四中，初示裙衣。梵云泥洹僧，此翻內衣。不許皺者，
X59n1097_p0595a17║眾學制故。此下，次列餘衣。江淮通指南地江左淮
X59n1097_p0595a18║泗也。襦即短衣。正背俗謂背褡。關河通指北方關
X59n1097_p0595a19║內兩河。褊袒偏袖衣，亦似裿支，但製度有異，故兩
X59n1097_p0595a20║出之。雖下，指非。言因及者，非正篇意。竝下，指廣，即
X59n1097_p0595a21║輕重儀。彼云：偏袒裙衫，震旦法服，祇支覆膊，天竺
X59n1097_p0595a22║本制。將彼例此，樣貌俱非。業疏亦云：且順律文，非
X59n1097_p0595a23║俗非外耳。
X59n1097_p0595a24║單複有據篇第七
X59n1097_p0595b01║第七篇篇目或作襌。複，重也。教文制限，不容少多，
X59n1097_p0595b02║故云有據。
X59n1097_p0595b03║問：律明三衣因寒故制，論開五義殊有大功，結事御
X59n1097_p0595b04║時不無乖各，如何通耶？
X59n1097_p0595b05║問中，初本律衣犍度，佛與阿難至維耶離國，值冬
X59n1097_p0595b06║寒破竹，初夜佛令阿難取下衣著，中夜取中衣，後
X59n1097_p0595b07║夜取大衣，明旦因聽諸比丘畜三衣。多論五義，顯
X59n1097_p0595b08║須三之意：一、一衣不能障寒，二、不能有慚愧，三、能
X59n1097_p0595b09║生物善，四、幽顯懷德，五、威儀清淨。約下二句，正伸
X59n1097_p0595b10║疑意，以當時所行疎薄違教故。御猶對也。
X59n1097_p0595b11║答，誠如來問。但以變在人情，不惟源本。本在遮寒，單
X59n1097_p0595b12║疎非分。諸部通會僧伽棃者，唯複無單。新者兩重，故
X59n1097_p0595b13║者四重。餘之三衣，重單兩許。糞掃五納，無論重數。
X59n1097_p0595b14║答中，初科。初敘時訛。諸下，次明本制。伽棃須複，單
X59n1097_p0595b15║則不成。新者兩重，出四分餘二衣一重；故者四重，
X59n1097_p0595b16║出十誦餘二衣二重。律云：糞衣隨意多作。
X59n1097_p0595b17║今時夏末一月作衣，但計裙帔之少多，衫襦之厚薄，
X59n1097_p0595b18║綾紬之精最，鞾韈之新華，唯彼法衣置而不問，是則
X59n1097_p0595b19║重三聖之所輕，厚九流之所薄，用斯矯世，不亦悲乎！
X59n1097_p0595b20║當知慣習所熏，在心成種，輕聖所重，世世常輕，重凡
X59n1097_p0595b21║所輕，世世常重，如何開導靈府，預善來之命哉！
X59n1097_p0595b22║次科，初敘其輕法，夏末一月是衣時故。是下，嗟世
X59n1097_p0595b23║過倒，又二：初、嗟現非。三聖即佛教三乘九流，儒宗
X59n1097_p0595b24║典籍不出九類：一、道，二、儒，三、名，四、法，五、墨，六、縱橫，
X59n1097_p0595c01║七、陰陽，八、農，九、雜。儒釋所薄，謂美飾也。厚亦是重，
X59n1097_p0595c02║矯詐也。當下，嗟來報。慣習成種，積習成性，不可改
X59n1097_p0595c03║也。聖重凡輕，竝謂法服，輕則惡習難移，重則善根
X59n1097_p0595c04║益固，故竝云世世也。善來得戒，袈裟自被，宿因所
X59n1097_p0595c05║獲，若生輕易，終不預此，故云如何等。靈府即心，神
X59n1097_p0595c06║命即召也。
X59n1097_p0595c07║縫製裁成篇第八
X59n1097_p0595c08║第八篇篇目，上二字即造作，下二字即處置。
X59n1097_p0595c09║問：夫性有昏明，命有厚薄。法衣如法，成規則難。大聖
X59n1097_p0595c10║乘權，故當有致。請為疏解，用濟時緣。
X59n1097_p0595c11║問中，初敘報異。上句是因，下句是果。厚者固易，薄
X59n1097_p0595c12║者則難。大下，次審教文。報既有差，教必多別。
X59n1097_p0595c13║答：無所不通，名為聖也。安有膠柱信度而為通照乎？
X59n1097_p0595c14║諸律成衣，隨其豐儉，先其本制，後隨開給。
X59n1097_p0595c15║答文。裁製中，初科。初明聖智通變。無不通者，用舍
X59n1097_p0595c16║行藏，無可不可，言其施為非一定也。膠柱，喻其無
X59n1097_p0595c17║變動也。史記：趙奢能用兵。奢死，趙王使其子括將
X59n1097_p0595c18║兵拒秦軍。藺相如諫曰：王以父能而用其子，如膠
X59n1097_p0595c19║柱鼓瑟耳。信須反覆，制度隨變，皆無固必，則為聖
X59n1097_p0595c20║智矣。諸下，顯教制隨宜。
X59n1097_p0595c21║如僧伽棃，欲創裁者，二十五條，四長一短，以為基本。
X59n1097_p0595c22║財少不足，以次減之，乃至九條。文少不足，乃至縵作，
X59n1097_p0595c23║加縵受持，開如法服。揲葉五納，例此可知。作安陀會，
X59n1097_p0595c24║五條為本，割截成之。財少不足，揲葉屈襵，一長一短，
X59n1097_p0596a01║猶少不足。縵作受持鬱多羅者，二服之中，可三隅反
X59n1097_p0596a02║也。
X59n1097_p0596a03║次科。初示大衣，割、揲各九，九品為本；中二下三，縵
X59n1097_p0596a04║一為從。揲、納例此，亦為財少故開。次明下衣，割、揲、
X59n1097_p0596a05║襵三品為正，餘竝為從。後明中衣，割、揲二品為本，
X59n1097_p0596a06║餘從亦爾。三隅反出論語。
X59n1097_p0596a07║是知至人靈鑒，權機莫思，依法而行，無非法行，背此
X59n1097_p0596a08║妄作，自受凶終，可不誡乎？
X59n1097_p0596a09║三中，初二句明佛智微玅。依下，次明違順。得失凶
X59n1097_p0596a10║終，違制得罪，來受惡報。
X59n1097_p0596a11║至於成衣之期，不許延日，隨時連合，趣得遮身，反刺
X59n1097_p0596a12║直縫，新故殊制。故大衣制五日，不成結罪。餘之二衣，
X59n1097_p0596a13║以類準犯。
X59n1097_p0596a14║次時限中，初科。初四句示時限，次二句明製造。反
X59n1097_p0596a15║刺，謂倒針也。直縫，諸律多然。準鈔：疏不許新故單
X59n1097_p0596a16║複，故云殊制。故下，引文示。四分：大衣五日不成，尼
X59n1097_p0596a17║提，僧吉。餘類犯者，鼻柰耶云：中衣四日，下衣一日，
X59n1097_p0596a18║長衣一日，同上斷罪。
X59n1097_p0596a19║今有不肖之夫，情纏嗜好，自迷針縷，動必資人，但論
X59n1097_p0596a20║刺作之纖媚，不計價功之高下。或有雇縫之直，倍於
X59n1097_p0596a21║衣財，履歷孀荒，譏過斯負。通觀誠教，衣唯自縫，今則
X59n1097_p0596a22║反之，罪由此起。
X59n1097_p0596a23║斥非中，初文。初指人。養子不及父，謂之不肖。肖，似
X59n1097_p0596a24║也。今但通取不似善人耳。資，猶假也。但下，列過，有
X59n1097_p0596b01║二：一則貪好費功。纖媚，謂細巧也。二則近習生謗。
X59n1097_p0596b02║孀，即寡婦。荒，謂婬女。負，佩也。通下，明違制。西天聖
X59n1097_p0596b03║賢，此方古德，皆能針縷，手自製衣，針綿刀斧，動必
X59n1097_p0596b04║隨身，故能離過，抑生物善。審事非難，習之可也。
X59n1097_p0596b05║有心行者，徙轍開蹤，當尋聖主之誡，又窺遺囑之旨，
X59n1097_p0596b06║隨宜約略，即得依承，終歸大捨，未勞曲慮。
X59n1097_p0596b07║二中，初勸省略。有心謂克志向道之人。徙，改也。轍
X59n1097_p0596b08║即車轍，謂改革舊轍而開發新蹤。聖主誡者，即自
X59n1097_p0596b09║縫制。遺囑旨者，即遺教經中令珍敬木叉，又令捨
X59n1097_p0596b10║其飾好，著壞色衣等。終下，次誡勞神大捨，言其死
X59n1097_p0596b11║去一毫不隨也。
X59n1097_p0596b12║所以陳如入般，乃在窮林，牧人貿之，五文而已。自餘
X59n1097_p0596b13║凡鄙，安可強乎？
X59n1097_p0596b14║三中緣出僧祇，具云阿若、憍陳如。阿若是名，此翻
X59n1097_p0596b15║無知，謂識達空無故。憍陳如是姓，此翻火器，其先
X59n1097_p0596b16║事火故窮，彼正作空。彼云：牧牛人送衣與王，王即
X59n1097_p0596b17║評直五錢，依法斷還沙門。
X59n1097_p0596b18║恥惡衣惡食，俗儒不行，況出有者，心懷此也。
X59n1097_p0596b19║四中，文如前引，舉俗況道，可令媿省。
X59n1097_p0596b20║及成衣也，四周安緣，四角安揲，前鉤後紐，中條兩靡。
X59n1097_p0596b21║障垢膩衣，揲於領背，竝出正量，如事鈔中。
X59n1097_p0596b22║三、嚴飾中，初科揲角為助，牢靡順也。左條左靡，右
X59n1097_p0596b23║條右靡，中間兩向。靡謂條葉相壓，須左右兩向也。
X59n1097_p0596b24║障垢衣，襯左肩也。出正量者，次列五事，條靡出五
X59n1097_p0596c01║分，餘四竝見本宗。
X59n1097_p0596c02║今作衣法，大如所論，鉤紐妄施，相量顛倒。十誦云：去
X59n1097_p0596c03║緣四指前施鉤，去緣八指後施紐。良以用衣右角掩
X59n1097_p0596c04║覆左肩，前鉤後紐，收束便易。五分明裙，左掩其上，如
X59n1097_p0596c05║俗所傳左衽是也。
X59n1097_p0596c06║斥非中，初文初二句指餘如法。大如所論，謂大槩
X59n1097_p0596c07║同前。鉤下，別辨非法。初明鉤紐。相量倒者，四指、八
X59n1097_p0596c08║指前後乖故。五下，次示裙衣。左掩上者，右向一頭，
X59n1097_p0596c09║掩從左去。論語云：微管仲，吾將被髮左袵矣。謂不
X59n1097_p0596c10║知禮義，同於夷狄也。此方右袵，風俗不同。
X59n1097_p0596c11║今時行事，裙皆右掩，法衣披著，右角垂前，故迴背紐，
X59n1097_p0596c12║前施八指。如律所約，象鼻著衣，正篇明犯，理須反迹。
X59n1097_p0596c13║所以西來聖像，東土靈儀，衣在左肩，無垂䏶膝，威儀
X59n1097_p0596c14║不壞也。
X59n1097_p0596c15║次科，初明裙反。法下，次顯衣倒。律所約者，眾學制
X59n1097_p0596c16║故。彼云象鼻者，垂前一角也。下引兩土聖像以示
X59n1097_p0596c17║正儀。若準感通傳，初在左臂，次安肩上，後垂腋下，
X59n1097_p0596c18║如彼廣之。
X59n1097_p0596c19║今則不爾，或有縫帶長垂，銀鉤現臆。金玉之飾，亂舉
X59n1097_p0596c20║於蒙心；華俗之結，覶縷於道服。佛胸萬字，條條間施；
X59n1097_p0596c21║在尼師壇，坐坐成罪。況復綾羅紗縠，絲縷已是蠶衣；
X59n1097_p0596c22║文綵輕疎，約教彌成俗服。斯葢竝乖正則，作者詳之。
X59n1097_p0596c23║三中，初句總示。今不爾者，反上制也。或下，別列，有
X59n1097_p0596c24║三：初、絛紐。非金玉，亦謂作鉤紐也。華俗結者，盤結
X59n1097_p0597a01║為華也。覶，魯和反。覼縷，謂煩亂也。今時鉤紐亦有
X59n1097_p0597a02║金寶骨牙，闊如胡餅，白絛盤結，多樣翻騰，背面長
X59n1097_p0597a03║牌，百端細刺，不知法制，妄出胸襟。在古尚然，今何
X59n1097_p0597a04║足怪？少有明識，勿逐淫風。佛下，刺作非。萬字，梵本
X59n1097_p0597a05║作𭮄，今多作卍，梵云室利靺瑳，此翻吉祥。海雲：由
X59n1097_p0597a06║佛德相，在衣已謬，坐具尤乖，穢觸幔易，制輕業重。
X59n1097_p0597a07║況下體相，非蠶衣俗服，上下互舉，義必兼之。斯下，
X59n1097_p0597a08║三、結詰。則，亦法也。
X59n1097_p0597a09║補浣誠教篇第九。
X59n1097_p0597a10║第九篇篇目，上二字是所為事，下二字即所據法。
X59n1097_p0597a11║問：世相成壞，居然有之。如有敗壞，何方補浣？
X59n1097_p0597a12║問中，初通舉世相，即指世間有為之法。居猶必也。
X59n1097_p0597a13║如下，別問衣資。方亦是法。
X59n1097_p0597a14║答：誠教所及，有義有文。如善見說：衣中壞者，縫合兩
X59n1097_p0597a15║頭，刀決開之，加緣而服，不失受法。乃至一條二條，以
X59n1097_p0597a16║物簪補。如四分中，破及二指，即須補之。
X59n1097_p0597a17║答中，初科。上二句通示。如下，引文。善見縫合決開，
X59n1097_p0597a18║護受法故。乃至者，彼云：若衣欲破未穿，或一條、二
X59n1097_p0597a19║條，先以物補，後割卻故者，不失受。簪，作含反，四分
X59n1097_p0597a20║可解。又云：隨孔大小、方圓補之。
X59n1097_p0597a21║如論所明：若浣、重染，皆不失受。如薩婆多論：縱使都
X59n1097_p0597a22║壞，但緣不斷，皆不失法。廣如事鈔。
X59n1097_p0597a23║次科，初指善見。論云：若浣、增色、脫色，不失受；中間
X59n1097_p0597a24║穿，則失受。多論約緣事。鈔：文猶存兩解。業疏定取
X59n1097_p0597b01║多論下，指事。鈔：亦見二衣。
X59n1097_p0597b02║加法行護篇第十。
X59n1097_p0597b03║第十篇篇目，加法謂資以勝業，行護謂敬而奉持，
X59n1097_p0597b04║亦即兩科入文可見。
X59n1097_p0597b05║聖種之衣以法成異，無法之衣未足祇奉。
X59n1097_p0597b06║加法中，初科。吾佛建化以法為宗，衣藥資緣制須
X59n1097_p0597b07║受淨。文云異俗且據一端，細考權謀不無深旨，始
X59n1097_p0597b08║則使其繫念漸息妄緣，終令截彼貪情盡袪煩惑
X59n1097_p0597b09║故也。祇即訓敬。
X59n1097_p0597b10║如律所約，令受持之。然不出文，葢是傳略。通括外部，
X59n1097_p0597b11║咸有受文，故須該練，隨受辨護。
X59n1097_p0597b12║次用法中，初科。四分但云三衣應受持，若疑，應捨
X59n1097_p0597b13║已更受。既令受持，義必有法，翻傳脫略，固不足疑。
X59n1097_p0597b14║外部受文，如後所引該通也。
X59n1097_p0597b15║自古羯磨，咸引其文，乃引異宗，共成此部。或用僧祇
X59n1097_p0597b16║加受持者，計法本一，隨流味分，須知行護，其義不等。
X59n1097_p0597b17║四分辨失，隔於明相；僧祇開會，暗去明來。是則持犯，
X59n1097_p0597b18║天乖何成？以隨資受，誠不可也。十誦明斷，四分不殊，
X59n1097_p0597b19║可依彼文，用加此服。
X59n1097_p0597b20║次科。初明取外部相成。或下，顯用有同異，有二。初
X59n1097_p0597b21║用僧祗。初敘異。對挍本宗，法同行別，故云不等。四
X59n1097_p0597b22║下，引示。二律相對，須作四句：一、明去明來（隔明諸律同犯），
X59n1097_p0597b23║二、暗去明來（餘律是犯，僧祇獨開），三、明去暗來，四、暗去暗來
X59n1097_p0597b24║（通皆無犯）。天乖，謂同天地之別。受稟四分，體中具行。今
X59n1097_p0597c01║既乖體，故非相資。次用十誦。彼與四分法行相符，
X59n1097_p0597c02║加法之文，備在事鈔。
X59n1097_p0597c03║至於行護，部別具彰。如四分云：所行之處，衣盋隨身，
X59n1097_p0597c04║猶如飛鳥。僧祗敬護三衣，當如塔想。十誦：不得摙糞、
X59n1097_p0597c05║擔木等。律中五事留僧伽棃：一、疑雨，二、疑怖，三、藏舉，
X59n1097_p0597c06║四、浣染，五、經營。若有瘦病，衣重難持，僧作法開，得離
X59n1097_p0597c07║一衣，乃至九月。緣一有差，不許加法。
X59n1097_p0597c08║次行護中，初總標，如下引示。四分制常隨，僧祗令
X59n1097_p0597c09║尊敬。十誦教愛護。本律五事開離大衣，計非隔明，
X59n1097_p0597c10║有病得法則許永隨。一衣即伽棃也。十誦夏分不
X59n1097_p0597c11║許離衣，除夏三月，故開九月。緣差不許者，人病衣
X59n1097_p0597c12║輕，人健衣重也。
X59n1097_p0597c13║然釋門正化以法為宗，準法承修如車行轍，故衣雖
X59n1097_p0597c14║多，不受持者無離法罪，但越威儀別有科咎，所以隨
X59n1097_p0597c15║道要務竝加持故。
X59n1097_p0597c16║次結勸中，初科。初敘三衣須法所以。轍即車道，不
X59n1097_p0597c17║加雖離無罪，反顯加則有功。然衣不加持雖常受
X59n1097_p0597c18║用，缺壞二吉日別雙犯，故云別有科咎。所下，次示
X59n1097_p0597c19║餘物例亦加持，即盋與坐具百一之類。
X59n1097_p0597c20║法衣被身，以遮外也；應器資食，以充內也。內外不持，
X59n1097_p0597c21║皆結其犯，違犯順法，俱名作持。上既衣食以濟形，必
X59n1097_p0597c22║須憑處以清識，故隨身坐具，以法加持，結形正意，終
X59n1097_p0597c23║於生報，斯事畢矣。
X59n1097_p0597c24║次科，初明內外兩資。不持即是止犯。守持離過名
X59n1097_p0598a01║止持，違教妄用名作犯。上下，次明坐具清識。識即
X59n1097_p0598a02║是心，謂修習禪觀，更須漉袋，慈護生靈，小不須法，
X59n1097_p0598a03║制必隨身。上是別敘。結下，總括結形。謂以二資束
X59n1097_p0598a04║約其身，正意即用坐具而修觀，養生義足，更無佗
X59n1097_p0598a05║營，怡然待盡，以期超世，故云終生報等。
X59n1097_p0598a06║世之惰學，多不依承。初受具日，無不受持。漸染消亡，
X59n1097_p0598a07║率皆縱蕩。隨得引著，曾不留心。既無法服，恒知露體。
X59n1097_p0598a08║以此生世，徒喪天年。故文云：徒生徒死，其得其人也。
X59n1097_p0598a09║夭折之甚，無過斯酷。
X59n1097_p0598a10║三中，初科。初敘慢法。漸染，謂染於塵俗。消亡，謂失
X59n1097_p0598a11║其本志。不留心者，謂輕易也。今世初受，多借衣盋，
X59n1097_p0598a12║欺罔脫漏，表至而已。此時尚爾，厥後可知。輕身害
X59n1097_p0598a13║法，誠為痛心。既下，顯過患。徒，空也。下引文云，即三
X59n1097_p0598a14║千威儀也。彼云：出家之人，若不坐禪、誦經、營事，無
X59n1097_p0598a15║利於身，虗受一報。不唯徒爾，況有來苦，未易堪也。
X59n1097_p0598a16║夭折，謂不終壽，即現報也。酷，猶害也。
X59n1097_p0598a17║計其恒度，以法煩心，事不獲己，須鬀須著。何者？割情
X59n1097_p0598a18║約欲，誰不知高，習俗未亡，欣於下達。鬀染之相，意在
X59n1097_p0598a19║降心，依法不服，交虧厚利。是則懷利養身，終歸螻螘，
X59n1097_p0598a20║以斯經世，同上可悲。
X59n1097_p0598a21║次科，初出其所見。常度，謂淺識也。何下，推其所由，
X59n1097_p0598a22║又三：初敘志；劣下，達常流也。鬀下，次出妄計。彼謂
X59n1097_p0598a23║鬀染止為降心，不假儀服。身依法門而不著者，恐
X59n1097_p0598a24║失利養。此則顯上事不獲己之意也。是下，結責。死
X59n1097_p0598b01║填溝壑，餧飼螻蟻，迷此養身，不知無濟。同上可悲，
X59n1097_p0598b02║即前徒生死者。
X59n1097_p0598b03║何如外依聲教，如法奉持；內觀心本，以靜封滯。逆旅
X59n1097_p0598b04║之喻，已挂於俗流；磨鏡之方，復弘於道法。懷情據此，
X59n1097_p0598b05║夫何言哉！
X59n1097_p0598b06║三中。初勸雙修。外持法衣，內修觀行，則二諦竝運，
X59n1097_p0598b07║三學俱全。逆下。舉喻顯。左傳云：保於逆旅。注云：客
X59n1097_p0598b08║舍也。挂猶示也，謂使俗流知其無滯耳。方比也。圓
X59n1097_p0598b09║覺云：譬如磨鏡，垢盡明現等。上喻依教，下喻觀心。
X59n1097_p0598b10║或可逆旅出彼儒書，即引俗況道也。挂宜訓，見後
X59n1097_p0598b11║二句。索於來學，意謂有能志此，則不須言，反顯上
X59n1097_p0598b12║文為未能者耳。
X59n1097_p0598b13║余以貞觀末曆擯景山林，終於顯慶二年十有二載。
X59n1097_p0598b14║年立耳順，朽疾相尋，旦夕守死，無容於世。不以庸薄，
X59n1097_p0598b15║曾預見聞，輒舒引示，式酬來貺。諸後遇者，幸究遠圖，
X59n1097_p0598b16║願不以情累於文也。顯慶四年，重於西明寺更為陶
X59n1097_p0598b17║練，文不逮意，略可詳之。終擬諸後披而㧞俗者可，不
X59n1097_p0598b18║爾徒虗言爾。終南山沙門吳興釋道宣記。其程器時
X59n1097_p0598b19║序。
X59n1097_p0598b20║三批誌中三：初敘居山。武德改貞觀，唐太宗號得
X59n1097_p0598b21║二十三年，高宗即位改永徽得六年，又改顯慶得
X59n1097_p0598b22║五年。今以二年逆推十二載，則當貞觀二十年歸
X59n1097_p0598b23║隱終南山也。時年六十餘，故云耳順，名出論語。無
X59n1097_p0598b24║容於世，言其非久也。不下，示撰述，又二：初敘艸創。
X59n1097_p0598c01║示言庸薄，勗狂簡也。示曾見聞，誡怠墮也。酬來貺
X59n1097_p0598c02║者，漢陰請也。究遠圖者，使求意也。圖即是謀。不累
X59n1097_p0598c03║文者，令忘筌也。顯下，二敘重修。三年高宗造西明
X59n1097_p0598c04║寺，遣鴻臚卿劉審親往喻旨，詔為上座，次年修治，
X59n1097_p0598c05║故重記之。文不逮意。易云：書不盡言，言不盡意。葢
X59n1097_p0598c06║言有限而意無窮，文即是書，書尚不能盡言，況盡
X59n1097_p0598c07║意乎？拔俗，希出離也。不爾徒言，恐後世不稟，責之
X59n1097_p0598c08║深也。終南，標居處也。吳興，即今湖州。父祖之鄉，不
X59n1097_p0598c09║忘本也。法語示人，謂之程器。有本於後，復有一序，
X59n1097_p0598c10║乃是戒疏後批。後學無識，連寫附此。自是傳訛，至
X59n1097_p0598c11║今不曉。昔人科為，絕筆有據。考其文理，略無干涉。
X59n1097_p0598c12║印本削之，宜矣。
X59n1097_p0598c13║
X59n1097_p0598c14║釋門章服儀應法記（終）
X59n1097_p0598c15║
X59n1097_p0598c16║
X59n1097_p0598c17║
X59n1097_p0598c18║
X59n1097_p0598c19║No. 1097-B
X59n1097_p0598c20║ 會章服儀應法記因䟦
X59n1097_p0598c21║
X59n1097_p0598c22║夫肉食蠶衣，為方未異，害命夭生，事均理一也。是以
X59n1097_p0598c23║南山大師修奉無上士之制禁，而誡於一切所須，造
X59n1097_p0598c24║之以繒纊乎？然即世學士去聖緬邈也，僅知著用之
X59n1097_p0599a01║制，未識三尊供養亦制焉。肆今援世雄金言呈之。珠
X59n1097_p0599a02║林曰：依宣師感應記說，佛言：我於三藏教中，雖聽用
X59n1097_p0599a03║繒絲供養三寶，本非是蠶口所出也。此閻浮洲之外，
X59n1097_p0599a04║有千八百大國，竝有繒帛，皆女口出之，由不害生命，
X59n1097_p0599a05║故許用之。明知經律中說，開之不殺絲綿矣。如今世
X59n1097_p0599a06║之帛，害生無數，豈可依一往說，而棄天人之曲辭哉？
X59n1097_p0599a07║冀諸大德聆義則革，執乎麻而捨乎金，王者之極警
X59n1097_p0599a08║也。
X59n1097_p0599a09║旹
X59n1097_p0599a10║正悳第三星宿癸巳雨際之始扶桑國南嶺覩史陀
X59n1097_p0599a11║煏芻良信閣筆故誌