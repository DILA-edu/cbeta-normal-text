X59n1098_p0599b01║
X59n1098_p0599b02║
X59n1098_p0599b03║
X59n1098_p0599b04║
X59n1098_p0599b05║No. 1098
X59n1098_p0599b06║衣鉢名義章（并序）
X59n1098_p0599b07║
X59n1098_p0599b08║沙門釋　允堪　述
X59n1098_p0599b09║浮圖氏之標幟者，教有二焉：曰壞衣也，曰應器也。壞
X59n1098_p0599b10║衣所以無領者，標解脫之服也；應器所以無底者，表
X59n1098_p0599b11║難量之度也。畜斯二者，上同諸佛，下濟群有，使夫見
X59n1098_p0599b12║者知出世之迹焉。比見初機入道，多昧名義，人或詢
X59n1098_p0599b13║之，結舌無對，實為寒心矣。一日有喜事者，請為伸之，
X59n1098_p0599b14║遂於常所著用，引教注釋，庶乎華梵分而名義詳，受
X59n1098_p0599b15║捨甄而邪正辨，貽諸新學，得無益乎？
X59n1098_p0599b16║袈裟
X59n1098_p0599b17║真諦云：是外國三衣之都名也。增一阿含云：如來所
X59n1098_p0599b18║著，名曰袈裟。律鈔云：袈裟，秦言染也。此乃從色得名，
X59n1098_p0599b19║謂染作袈裟色，味有袈裟味也。又四分翻為臥具，謂同
X59n1098_p0599b20║衾被之類也。十誦以為敷具，謂同氈席之形也。又云：
X59n1098_p0599b21║壞色衣，四分當以青、黑、木蘭三種，隨用一壞，成如法
X59n1098_p0599b22║色。章服儀云：袈裟通稱法服，亦名調伏衣。律云：結使
X59n1098_p0599b23║已調伏，乃應披袈裟。大集名離染服，贒愚號出世服。
X59n1098_p0599b24║又真諦云：或名離塵服，由斷六塵故；或名消瘦服，由
X59n1098_p0599c01║割損煩惱故；或名蓮華服，服者離著故；或名間色服，
X59n1098_p0599c02║以三如法色間成故。業疏云：世稱福田衣，以法畦畔
X59n1098_p0599c03║之相。世田用畦盛水，長嘉苗，養形命也。法衣之田，彌
X59n1098_p0599c04║弘四利之益，增三善之心，養法身之慧命也。教誡儀
X59n1098_p0599c05║云：摺袈裟不得口䘖，至三寶前，當須偏袒。經云：比丘
X59n1098_p0599c06║對佛及上座，通肩披袈裟，死入鐵甲地獄。僧祇：除病，
X59n1098_p0599c07║當敬三衣如塔想。十誦：護三衣如自皮。大悲經云：但
X59n1098_p0599c08║使性是沙門，汙沙門行，形是沙門，披着袈裟者，於彌
X59n1098_p0599c09║勒佛，乃至樓至佛所，得入涅槃。悲華經云：如來於寶
X59n1098_p0599c10║藏佛所，發願成佛時，我袈裟有五功德：一、入我法中，
X59n1098_p0599c11║或犯重邪見等四眾，於一念中，敬心尊重，必於三乘
X59n1098_p0599c12║受記；二者、天龍人鬼，若能恭敬此人，袈裟少分，得三
X59n1098_p0599c13║乘不退；三者、若有鬼神諸人，得袈裟乃至四寸，飲食
X59n1098_p0599c14║充足；四者、若眾生共相違反，念袈裟力，尋生悲心；五
X59n1098_p0599c15║者、若在兵陣，持少分恭敬尊重，常得勝他。若我袈裟
X59n1098_p0599c16║無此五力，則欺十方諸佛。僧祇云：僧尼有戒德俗人，
X59n1098_p0599c17║索破袈裟段，欲禳災者，得與小者等。僧祇：龍著袈裟，
X59n1098_p0599c18║免金翅鳥難。必不順教，則所被無力矣。已上通名，下
X59n1098_p0599c19║解別名。
X59n1098_p0599c20║縵衣
X59n1098_p0599c21║律鈔云：若就通相，三衣俱聽縵作。此謂得衣財少，不
X59n1098_p0599c22║容割截及揲葉，故開縵也。謂不立條相，但緣四邊及
X59n1098_p0599c23║揲鈎紐處可也。業疏云：若從人正，則沙彌服也。又云：
X59n1098_p0599c24║下眾縵條，即此衣也。今時新落髮為沙彌，便著五條
X59n1098_p0600a01║者，非法。南山云：律崩法壞也。必無縵衣。準業疏云：唯
X59n1098_p0600a02║加縵法，理須反披。加受法時，五眾自對，互跪執衣。其
X59n1098_p0600a03║辭準十誦云：大德一心念！我比丘某甲，是縵僧伽梨
X59n1098_p0600a04║受持。三說。餘二衣準改。若無本眾相對，作心念受，但
X59n1098_p0600a05║除上大德一心念，餘辭同。若沙彌自相對時，改大德
X59n1098_p0600a06║為長老。
X59n1098_p0600a07║安陀會
X59n1098_p0600a08║梵語也。慧上菩薩經云：五條名中著衣，謂在祇支上
X59n1098_p0600a09║七條下故。又名下衣，謂在三衣中最下故。從用翻院
X59n1098_p0600a10║內道行雜作衣。若就條數，便云五條。四分：五條得襵
X59n1098_p0600a11║葉作，不通割截，恐作時塵土入中故。五條十隔，謂一
X59n1098_p0600a12║長一短作也。又五、七、九條等，皆取隻而非偶者，業疏
X59n1098_p0600a13║云：以沙門行慈，仁育為本，同世陽化，故數非偶也。受
X59n1098_p0600a14║辭云：大德一心念！我比丘某甲，此衣安陀會五條衣
X59n1098_p0600a15║受，一長一短屈襵衣持，或揲葉等，隨改。
X59n1098_p0600a16║鬱多羅僧
X59n1098_p0600a17║準慧上經義翻上衣，謂在五條上故。又名中價衣，謂
X59n1098_p0600a18║價直在上下二衣之中故。從用號入眾衣，入法食眾
X59n1098_p0600a19║中當被著故。四分七條要割截作。凡沙門衣有三種
X59n1098_p0600a20║賤：一、刀賤，謂割壞故；二、色賤，謂不正色也；三、體賤，謂
X59n1098_p0600a21║糞掃世棄者。所以須割截者，四分不為怨賊所剝，十
X59n1098_p0600a22║誦為異外道故。此用兩長一短作，受辭同上，但改衣
X59n1098_p0600a23║名及云兩長一短為異。
X59n1098_p0600a24║僧伽棃
X59n1098_p0600b01║此云雜碎衣，以條數多，故從用名。入王宮聚落說法
X59n1098_p0600b02║衣，業疏云：是高勝衣，或云伏眾衣，以僧伽翻眾，棃翻
X59n1098_p0600b03║為伏，梵語倒故。今迴文取順，曰伏眾衣。此衣凡有九
X59n1098_p0600b04║品，謂下下即九條，下中即十一條，下上即十三條，此
X59n1098_p0600b05║三準婆論兩長一短作。次中下即十五條，中中即十
X59n1098_p0600b06║七條，中上即十九條，此三用三長一短作。又次上下
X59n1098_p0600b07║即二十一條，上中即二十三條，上上即二十五條，此
X59n1098_p0600b08║三用四長一短作。今時下下大衣繆用中品，橫堤中
X59n1098_p0600b09║品用上品者，此一生無法衣被體也。四分大衣要割
X59n1098_p0600b10║截作，所以極至二十五條者，業疏中欲為二十五有
X59n1098_p0600b11║作福田故。又增長而不增短者，亦以法服敬田為利
X59n1098_p0600b12║諸有，表聖增而凡減也。受辭亦同上，但隨品改長短
X59n1098_p0600b13║為異。若捨故受新，準僧祇捨云：大德一心念！我某甲
X59n1098_p0600b14║比丘，此僧伽棃是我三衣數，先受持，今捨。餘二衣同
X59n1098_p0600b15║也。
X59n1098_p0600b16║從衣
X59n1098_p0600b17║謂三衣互闕，聽將有長法衣為從。如闕大衣，今七條
X59n1098_p0600b18║中有長者，將一當大衣受持，則免闕衣之咎也。餘二
X59n1098_p0600b19║衣有闕亦爾。律鈔中且約闕安陀會者，將大衣為從
X59n1098_p0600b20║受，辭云：大德一心念！我比丘某甲，此安陀會二十五
X59n1098_p0600b21║條衣受，四長一短，割截衣持，餘衣為從。準改。
X59n1098_p0600b22║尼師壇
X59n1098_p0600b23║業疏云：本梵音也，律翻坐具，僧祇名隨坐衣，四分為
X59n1098_p0600b24║護三衣并眾僧臥具，故制畜戒。壇經云：良以五分由
X59n1098_p0600c01║戒而成，若無坐具以坐汝身，則五分定慧無所從生，
X59n1098_p0600c02║故坐具如塔之基也。又感通傳云：元制坐具之意，用
X59n1098_p0600c03║表塔基之相。僧服袈裟在上，以喻法身之塔。若約初
X59n1098_p0600c04║量，則長四尺，廣三尺，為迦留陀夷身大，坐之不容。又
X59n1098_p0600c05║於長廣二邊各增半磔手，則通長五尺，廣四尺也。南
X59n1098_p0600c06║山云：如法者，準初量已，截斷施緣。若坐時膝在地上
X59n1098_p0600c07║者，依增量一頭一邊接裨之。後天人示南山於四邊
X59n1098_p0600c08║裨之，則四面各增五才，亦不違半磔之文矣。五分：佛
X59n1098_p0600c09║一磔手，長二尺。準姬周尺也。十誦：新者二重，故者四
X59n1098_p0600c10║重。不得受單尼師壇。鼻奈耶云：新尼師壇，故者緣四
X59n1098_p0600c11║邊以亂其色。戒本中作新坐具，取故者一磔手揲新
X59n1098_p0600c12║者上，為壞色故。五分須揲四角。今時有半坐具單作
X59n1098_p0600c13║者，或用一幅布作者。噫！塔基既不加法，其塔定知繆
X59n1098_p0600c14║矣。作已，當對一比丘加法受持。南山義加受辭云：大
X59n1098_p0600c15║德一心念！我比丘某甲，此尼師壇應量作，今受持。三
X59n1098_p0600c16║說。若破壞須換易者，當捨之。文同受法，但改下云今
X59n1098_p0600c17║捨也。
X59n1098_p0600c18║褊衫
X59n1098_p0600c19║西土本有左邊。十誦云：是衣厥修羅，長四肘，廣二肘
X59n1098_p0600c20║半。南山云：準似祇支，國語不同，或翻上狹下廣衣。四
X59n1098_p0600c21║分云：應繫祇支入聚落，若安帶，若縫之，得上狹下廣
X59n1098_p0600c22║衣，當用作。若章服儀中云：裿支之服，相亦畟方。今又
X59n1098_p0600c23║設右邊者，蓋此土元魏宮人見僧袒膊不善，遂施右
X59n1098_p0600c24║邊，綴左邊祇支上，通為兩袖，號曰褊衫。所以今開背
X59n1098_p0601a01║縫截領而作者，存本衣相故。若連縫合者，同俗衫耳。
X59n1098_p0601a02║學者勉之。準十誦加受，應言：是僧祇支波利迦羅衣，
X59n1098_p0601a03║我受用故。波利迦羅，晉言助身衣，尼在五衣數。加法，
X59n1098_p0601a04║準十誦云：大姊一心念！我比丘尼某甲，是衣厥修羅
X59n1098_p0601a05║受，長四肘，廣二肘半，是厥修羅衣持。三說。南山云：今
X59n1098_p0601a06║則改張衣相，不同本法。但云如法作，不言肘量，應成。
X59n1098_p0601a07║覆肩
X59n1098_p0601a08║僧祇律云：當作衣覆肩，名覆肩衣。教誡儀云：當收攝
X59n1098_p0601a09║橫帔。即此衣也。後堂記亦號覆膊為手帔。住法圖讚
X59n1098_p0601a10║云：阿難性絕塗惱，無諸染濁，故隨佛往。有龍女、天女，
X59n1098_p0601a11║事等浮雲，情無顧涉。釋門立敬，時袒右肩。行往士女，
X59n1098_p0601a12║咸興愛著。乃至因悅淨色，心醉神昏，繫子頸而沉殺
X59n1098_p0601a13║者，由此曲制令著。今則僥倖而服之矣。四分：尼將此
X59n1098_p0601a14║衣在五衣數。加法云：是衣覆肩衣，長四肘，廣二肘半，
X59n1098_p0601a15║是覆肩衣。持三說。
X59n1098_p0601a16║涅槃僧
X59n1098_p0601a17║戒疏曰：此云內衣，即裙也。僧祇云：佛於僧前自著內
X59n1098_p0601a18║衣，教諸比丘等。十誦中：佛觀三世佛淨居天報，皆齊
X59n1098_p0601a19║整著衣，然後制戒。三千威儀云：泥洹著法：一、不持下
X59n1098_p0601a20║著上，二、使四邊等，三、襞頭近左面，四、結帶於右面，五、
X59n1098_p0601a21║當三繞不垂兩頭。南山云：不得太高太低，常須齊整，
X59n1098_p0601a22║可齊脚踝。多論十誦：聽至踝上一磔手故。僧傳：納衣
X59n1098_p0601a23║半脛。誠有依矣。母論：踝上三指。今言裙者，順此方言
X59n1098_p0601a24║也。劉凞釋名云：裙，羣也，連接群幅也。加法準十誦云：
X59n1098_p0601b01║是泥洹波利迦羅衣，我受用故。
X59n1098_p0601b02║鉢多羅
X59n1098_p0601b03║略云鉢，乃梵語耳。中阿含云：鉢或名應器，即應法之
X59n1098_p0601b04║器也。有三義：一、色應。四分云：熏作黑色、赤黑，僧祗熏
X59n1098_p0601b05║作孔雀咽色、鴿色者，如法。二、體應。律云：大要有二，泥
X59n1098_p0601b06║及鐵也。泥者，今之瓦鉢也。善見云：三乘聖人皆執瓦
X59n1098_p0601b07║鉢乞食。資生：今時畜漆木鉢者，是非法也。五分律云：
X59n1098_p0601b08║畜木鉢，犯偷蘭。僧祇云：是外道標故。業疏云：石鉢唯
X59n1098_p0601b09║佛不可濫也。三、量應。四分：大鉢受三斗，下者斗半。此
X59n1098_p0601b10║用姬周斗，準唐斗。上鉢受一斗，下者五升。五百問云：
X59n1098_p0601b11║一日都不用鉢食，犯墮。重病者開。僧祇云：鉢是出家
X59n1098_p0601b12║人器，非俗人所宜。十誦云：鉢是恒沙諸佛標誌，不得
X59n1098_p0601b13║惡用。五分：護鉢如護眼睛。食畢，用澡豆等淨洗，取令
X59n1098_p0601b14║去膩。或作囊盛凾盛之。五百問：應巾褁懸著壁上加
X59n1098_p0601b15║法。準十誦云：大德一心念！我比丘某甲，此鉢多羅應
X59n1098_p0601b16║量受，常用故。三說。善見云：若無人時，得獨受持鉢。文
X59n1098_p0601b17║準上也。問：沙彌得受鉢不？答：準十誦，沙彌有受持鉢
X59n1098_p0601b18║法。業疏則未許。彼云：體是下位，供奉為務。僧器受用，
X59n1098_p0601b19║自足形有。準此，可用鍵𨩲小器爾。出要律儀：鍵𨩲為
X59n1098_p0601b20║助食器。鼻奈耶鍵𨩲者，淺鐵鉢也。
X59n1098_p0601b21║
X59n1098_p0601b22║衣鉢名義章（終）