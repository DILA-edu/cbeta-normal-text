X59n1099_p0601c01║
X59n1099_p0601c02║
X59n1099_p0601c03║
X59n1099_p0601c04║
X59n1099_p0601c05║No. 1099
X59n1099_p0601c06║新受戒比丘六念五觀法（并序）
X59n1099_p0601c07║
X59n1099_p0601c08║沙門釋　允堪　撰錄
X59n1099_p0601c09║夫釋之設律教也，猶儒之有禮制焉。禮不備，君子謂
X59n1099_p0601c10║之不成人；律不遵，沙門謂之無發足。脩斯二者，儒可
X59n1099_p0601c11║得矣，釋可得矣。今上皇帝昔受佛記，歲度緇伍，常欲
X59n1099_p0601c12║使能仁之道，與夫周孔之教，皆布護於天下也。圓顱
X59n1099_p0601c13║方服之徒，又安可弗慎於厥德，弗勵於清修乎？且六
X59n1099_p0601c14║念五觀者，實苾芻日用之常軌也。或始登具，棄而不
X59n1099_p0601c15║奉者，往往有之矣；或專於誦語，而不本其義者，亦有
X59n1099_p0601c16║之矣。嘻！苟於此不了，脫至皓首，誠恐涉道太遠哉！繇
X59n1099_p0601c17║是憑南山行事，採掇正教，一為注焉。俾新學之流，無
X59n1099_p0601c18║困躓於發足耳。
X59n1099_p0601c19║晨朝六念法
X59n1099_p0601c20║出僧祇文。每日清旦，普禮三寶，修五悔法。後誦六念，
X59n1099_p0601c21║互跪合掌，己口自陳辭，令耳聞之。六是數義，念以明
X59n1099_p0601c22║記為性。
X59n1099_p0601c23║第一、念知日月
X59n1099_p0601c24║應言今朝白月一日至十五日，以純大故，不云大小。
X59n1099_p0602a01║若黑月有大小，故須兩分之。今朝黑月大一日至十
X59n1099_p0602a02║五日，或云今黑月小一日至十四日，此謂識去布薩
X59n1099_p0602a03║遠近，出家日月法式如此。若據律文，為俗人問，令使
X59n1099_p0602a04║識知。若入聚落，先知日月數法，準此方土，不論黑白。
X59n1099_p0602a05║若答俗人，唯得通相，云正月小，今是某日，此則道俗
X59n1099_p0602a06║通知為允。
X59n1099_p0602a07║第二、念知食處
X59n1099_p0602a08║於中有三：○若全不受請者，云：我今自食、已食。有言：
X59n1099_p0602a09║食僧常食。有言：我常乞食。○若受請者，云：我今自食。
X59n1099_p0602a10║無請處。又云：我今食僧食。無請處。又云：我今乞食。無
X59n1099_p0602a11║請處。○若有請者，有背、不背。且不背者，應云：今有請
X59n1099_p0602a12║處，念自去。若背者，謂有迦提月緣、病緣、施衣等緣也。
X59n1099_p0602a13║應云：今有某緣，得背請。若無緣，一日有眾多請者，應
X59n1099_p0602a14║對人捨請云：今日有多請，自受一請，餘者施與。長老
X59n1099_p0602a15║在某處，應覓五眾捨之。若無人時，心念捨云：我某甲，
X59n1099_p0602a16║今朝檀越施我正食，迴施比丘。某甲檀越於我不計，
X59n1099_p0602a17║我得自恣食。三說。
X59n1099_p0602a18║第三、念知受戒時夏臘
X59n1099_p0602a19║云：我於某年月日某時，一尺木若干影時受具戒。我
X59n1099_p0602a20║今無夏，後若有者，隨夏言之。今此方既不量影，但云
X59n1099_p0602a21║某年歲次某某月某朔某日某辰某時，上中下分受
X59n1099_p0602a22║具足戒。
X59n1099_p0602a23║第四、念知衣鉢有無受淨
X59n1099_p0602a24║云：我三衣鉢具有，長已說淨。或三衣中有闕者，則云：
X59n1099_p0602b01║闕某衣，今受持某衣。又長衣制十日說淨，或未說者，
X59n1099_p0602b02║則云：未說淨。
X59n1099_p0602b03║第五、念同別食
X59n1099_p0602b04║云我今依眾食，必有別眾緣者，謂病等九緣，隨開云：
X59n1099_p0602b05║我今有某緣，應別眾食。
X59n1099_p0602b06║第六、念康羸
X59n1099_p0602b07║云：我無病堪行道，有病念療治之。
X59n1099_p0602b08║食時五觀法
X59n1099_p0602b09║然衣、食、房、藥，四事供養，能施捨慳，受施除貪，此則能
X59n1099_p0602b10║所俱淨，生福廣利。今且約食時立觀，以開心道，略作
X59n1099_p0602b11║五門。明了論如此分之。梵語毗鉢舍那，此翻為觀。謂
X59n1099_p0602b12║此五種，皆須意識心王，與慧相應，推求觀察也。今或
X59n1099_p0602b13║有出聲誦者，為識者所𠷣。案智論云：若不觀食法，嗜
X59n1099_p0602b14║美心堅著，墮不淨蟲中，洋銅灌口等。毗尼母云：若利
X59n1099_p0602b15║根比丘，得食時，口口作念（念即觀也）；得衣時，著著作念；若
X59n1099_p0602b16║入房時，入入作念。若鈍根者，初得衣、食、房、舍，總作一
X59n1099_p0602b17║念。佛藏云：從聚落中乞食，得已，從聚而出，往至水邊
X59n1099_p0602b18║可修道處，置食一面，結加趺坐。當觀其食種種可惡，
X59n1099_p0602b19║及觀自身極是惡器。傳云：凡食不得過三匙。為斷一
X59n1099_p0602b20║切惡故，進初匙；為修一切善故，進中匙；為度一切眾
X59n1099_p0602b21║生故，進後匙；乃至迴向佛道，進餘菜茹等。
X59n1099_p0602b22║一、計功多少量彼來處
X59n1099_p0602b23║智論云：思惟此食，墾植耘除，收穫蹂治，舂磨洮沙，炊
X59n1099_p0602b24║煑乃成，用功甚多。計一鉢之食，作夫流汗，集合量之，
X59n1099_p0602c01║食少汗多，須臾變惡。我若貪心，當墮地獄，噉燒鐵丸。
X59n1099_p0602c02║從地獄出，作諸畜生，償其宿債。或作猪狗，常噉糞除。
X59n1099_p0602c03║故於食中，應生厭想。僧祗云：告諸比丘：計此一粒米，
X59n1099_p0602c04║用百功乃成。奪其妻子之分，求福故施，云何棄之？又
X59n1099_p0602c05║淨心誡觀云：計一鉢食，出一鉢汗。汗在皮肉，即是其
X59n1099_p0602c06║血。一食功力，出於作者一鉢之血。況復一生，凡受幾
X59n1099_p0602c07║食？始從耕種，乃至入口，傷殺無數雜類小蟲。是以佛
X59n1099_p0602c08║戒，日受一食，支持性命，寄過一生。
X59n1099_p0602c09║二、自忖己德行全缺多減
X59n1099_p0602c10║毗尼母云：若不坐禪誦經，不營佛法僧事，受人信施，
X59n1099_p0602c11║為施所墮。若無三業，知故而施，俱為施墮。比丘強飽，
X59n1099_p0602c12║食施主食，生憍慢意；或自食已食，強飽過分，為施所
X59n1099_p0602c13║墮，以其食亦從施主得故。佛長夜中，常歎最後限食，
X59n1099_p0602c14║謂末後減口食也。足食已，更強食者，不加色力，但增
X59n1099_p0602c15║其患，故不應無度食。又戒德全，容可多受；德缺，宜應
X59n1099_p0602c16║減受。
X59n1099_p0602c17║三、防心顯過不過三毒
X59n1099_p0602c18║明了論疏云：律中說：出家人受食，先須觀食，後方得
X59n1099_p0602c19║噉。凡食有三種：○上食起貪，應離四事：一、喜樂過，貪
X59n1099_p0602c20║著香味，身心安樂，縱情取適故。二、離食醉過，食竟身
X59n1099_p0602c21║心力強，不計於他故。三、離求好顏色過，食畢樂於光
X59n1099_p0602c22║悅勝常，不須此心。四、離求莊嚴身過，食者樂得充滿
X59n1099_p0602c23║肥圓故。○二者、下食，便生嫌瞋，多墮餓鬼，永不見食。
X59n1099_p0602c24║○三者、中膳，不分心眼，多起癡捨，死墮畜生中，作諸
X59n1099_p0603a01║噉糞、樂糞等蟲。反此三毒，成三善根，生三善道。
X59n1099_p0603a02║四、正事良藥取濟形苦
X59n1099_p0603a03║為除故病，飢渴不治，交廢道業，不生新病，食飲減約，
X59n1099_p0603a04║宿食消滅。又以二事為譬：初、如油膏（去聲呼）車，但得轉
X59n1099_p0603a05║載，焉問油之美惡？二、欲度險道，有子既死，飢窮餓急，
X59n1099_p0603a06║便食子肉，必無貪味。
X59n1099_p0603a07║五、為成道業世報非意
X59n1099_p0603a08║凡有三意：一、為令身久住故。欲界之身，必假摶食，若
X59n1099_p0603a09║無，不得久住，道緣無託故。二、為相續壽命，假此報身，
X59n1099_p0603a10║假命成法身、慧命故。三、為修戒定慧，伏滅煩惱故。持
X59n1099_p0603a11║世云：若不除我倒，此是外道，不聽受人一杯之水。佛
X59n1099_p0603a12║藏亦爾，必厭我倒，於納衣麤食，不應生著。又得食資
X59n1099_p0603a13║身，不為求人天樂果也。其有不盡，廣如南山大師所
X59n1099_p0603a14║撰行事鈔、淨心誡、觀教誡儀等明之。厥或根銳性敏，
X59n1099_p0603a15║拳拳然就有道而學之，幾乎數稔，則戒律之淵可入
X59n1099_p0603a16║矣，定慧之府可至矣，聖賢之奧可造矣。苟不然者，經
X59n1099_p0603a17║云：既非道人，又非白衣，無所名也。儒曰：雖有嘉肴弗
X59n1099_p0603a18║食，不知其旨也；雖有至道弗學，不知其善也。不其然
X59n1099_p0603a19║哉！又上所出五觀，與先印行別者，蓋據南山之正文
X59n1099_p0603a20║也。
X59n1099_p0603a21║出眾生食法（附見）
X59n1099_p0603a22║南山云：或在食前唱等，得已出之。或在食後，經論無
X59n1099_p0603a23║文，隨情安置。凡出生食，須事事如法，不得雜以所棄
X59n1099_p0603a24║物。涅槃：因曠野鬼為受不殺戒已，告鬼言：我今當勅
X59n1099_p0603b01║聲聞弟子，隨有佛法處，悉施汝食。若有住處不能施
X59n1099_p0603b02║者，即是天魔徒黨，非我弟子。四分：僧伽藍中立鬼神
X59n1099_p0603b03║廟屋。傳云：中國僧寺設鬼廟、伽藍神廟、賓頭盧廟。每
X59n1099_p0603b04║至二食，皆僧家送三處食，餘比丘不出。愛道尼經：令
X59n1099_p0603b05║出如指甲大。教誡議云：凡所出生餅，當如半錢大，飯
X59n1099_p0603b06║不過七粒，自餘飯食亦不得多。出時說偈云：汝等鬼
X59n1099_p0603b07║神眾，我今施汝供。七粒徧十方，一切鬼神共。智論云：
X59n1099_p0603b08║鬼神得人一口食，而千萬倍出也。若欲多出，須以己
X59n1099_p0603b09║直納常住中。不爾，則犯盜僧食矣。或自乞得，能節食
X59n1099_p0603b10║減與則可。故寶雲經云：凡乞得食，分為四分：一分與
X59n1099_p0603b11║同梵行者，第二分與窮下乞丐者，第三分與諸鬼神，
X59n1099_p0603b12║第四分自供身食。準此，若欲運心普施者，案南嶽食
X59n1099_p0603b13║法隨自意中云：所得食應云：此食色香味，上供十方
X59n1099_p0603b14║佛，中奉諸賢聖，下及六道品，等施無差別，隨感皆飽
X59n1099_p0603b15║滿，令諸施主得，無量波羅蜜。又云：念食色香如檀栴
X59n1099_p0603b16║風，一時普熏十方世界，凡聖有感各得上味，六道聞
X59n1099_p0603b17║香發菩提心，於食能生六波羅蜜。如此運心亦大矣。
X59n1099_p0603b18║又寄歸傳：佛與大眾受他毒藥，佛令唱三鉢羅佉多，
X59n1099_p0603b19║然後方食，所有毒藥變成美味。乃秘密之言耳。又應
X59n1099_p0603b20║知食有三德六味。涅槃經云：三德者：一輕耎，二淨潔，
X59n1099_p0603b21║三如法。六味：一苦，二酸，三甘，四辛，五鹹，六淡。新入道
X59n1099_p0603b22║者務在速知，勉之勉之。
X59n1099_p0603b23║
X59n1099_p0603b24║新受戒比丘六念五觀法（終）