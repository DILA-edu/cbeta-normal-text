X59n1100_p0603c01║
X59n1100_p0603c02║
X59n1100_p0603c03║
X59n1100_p0603c04║
X59n1100_p0603c05║No. 1100
X59n1100_p0603c06║大智律師道具賦
X59n1100_p0603c07║
X59n1100_p0603c08║三衣賦
X59n1100_p0603c09║吾有三衣，古聖真規。粗疎麻苧為其體，獸毛蠶口，害
X59n1100_p0603c10║命傷慈。青黑木蘭壞其色，五正五間，涉俗生譏。其奉
X59n1100_p0603c11║持也，如鳥兩翼。其敬護也，如身薄皮。信是恒沙諸佛
X59n1100_p0603c12║之標幟，賢聖沙門之軌儀。九十六道，起信之首。二十
X59n1100_p0603c13║五有，植福之基。是以堅誓獸王，忍死而頻加稱歎。蓮
X59n1100_p0603c14║華色女，作戲而盡斷貪癡。弘誓甚重，至德難思。龍被
X59n1100_p0603c15║免金翅之禍，人得息戰歒之危。末流浮薄，正教衰遲。
X59n1100_p0603c16║競貨亂朱之服，卒遭濫吹之嗤。壯大於貢高我慢，欺
X59n1100_p0603c17║壓於碩德厖眉。習以成俗，愚不知非。汝當敬遵彝範，
X59n1100_p0603c18║仰荷恩慈。時時自慶，步步勿離。潛神樂國兮，銖衣自
X59n1100_p0603c19║被。垂形忍界兮，報服常隨。劫石可銷，想斯言而不泯。
X59n1100_p0603c20║太空有盡，諒此志以難移。
X59n1100_p0603c21║䥫鉢賦
X59n1100_p0603c22║吾有䥫鉢，裁製合轍。斗半為量，不大不小。竹煙熏治，
X59n1100_p0603c23║唯光唯潔。似二分之明珠，若將圓之皎月。清晨入聚，
X59n1100_p0603c24║群心發越。黃粱傾散，有若金沙。白淅高堆，宛如積雪。
X59n1100_p0604a01║與香積之變現無殊，比自然之天供何別。咨爾同舟，
X59n1100_p0604a02║宜自[(阿-可+((雪-雨)/止/心))/木]括。不耕不粒，不鋤不割。有生之命，自何而活。
X59n1100_p0604a03║且夫口腹無厭，貪源叵竭。正念微乖，羅剎已奪。嗜一
X59n1100_p0604a04║時之甘味，為萬劫之飢渴。萬金可受，保君未徹。杯水
X59n1100_p0604a05║難堪，聖教明說。是宜五觀無違，三匙有節。慎勿抂彼
X59n1100_p0604a06║信施，以養穢軀。會須藉此資緣，早求自脫。
X59n1100_p0604a07║坐具賦
X59n1100_p0604a08║吾有坐具，裁量有據，其色相則一類袈裟，其物體則
X59n1100_p0604a09║兩重疎布，長四廣三，壞新揲故。彼形之大者，可用開
X59n1100_p0604a10║增；吾身之小兮，從初制度。好大惡小，但責他非；反制
X59n1100_p0604a11║為開，焉知自誤？甞聞比丘身者，五分之塔也；尼師壇
X59n1100_p0604a12║者，四方之基也。是則道者所資，豈宜身之為護？安禪
X59n1100_p0604a13║講法，敷之無失於威儀；入聚遊方，持之勿離於跬步。
X59n1100_p0604a14║不然，諸律有違制刑科，一生無如法坐處。
X59n1100_p0604a15║漉囊賦
X59n1100_p0604a16║吾有漉囊，製造有方，緻練作底，熟鐵為匡。其用瀘兮，
X59n1100_p0604a17║深須諦視；其還放兮，切忌損傷。宜知我佛仁慈，尚不
X59n1100_p0604a18║遺於微物；將使吾曹飲用，得幸免於餘殃。一化境中，
X59n1100_p0604a19║上下皆制；半由旬內，往返須將。世多輕略，孰究否臧？
X59n1100_p0604a20║或聞而不製，嗤為小道；或製而不用，但懸於艸堂。斯
X59n1100_p0604a21║由內無慈愍，外恣疎往，塞來蒙之津徑，害吾教之紀
X59n1100_p0604a22║綱。汝當存誠捋守，竭力恢張，豈止四生有賴，抑使三
X59n1100_p0604a23║寶增光。
X59n1100_p0604a24║錫杖賦
X59n1100_p0604b01║吾有一錫，裁製有式。上下三停，聳幹六尺。十二環圜
X59n1100_p0604b02║而無缺，示因緣乃死乃生；兩鉆開而復同，顯空有不
X59n1100_p0604b03║離不即。匪以扶羸，唯將丐食。執之兮居然寂寂，振之
X59n1100_p0604b04║兮其鳴歷歷。直欲使諸有門開，三途苦息。隨身所止，
X59n1100_p0604b05║懸之屋壁。塵垢易生，長須拂拭。擲雲外兮不以為難，
X59n1100_p0604b06║解虎競兮未須勞力。幸哉凡愚，踏夫聖跡。外露麁暴，
X59n1100_p0604b07║內懷荊棘。用之捨之兮，能無夕惕？