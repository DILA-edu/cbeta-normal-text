X59n1102_p0611a01║
X59n1102_p0611a02║No. 1102
X59n1102_p0611a03║辨訛（辨六物圖之訛也）
X59n1102_p0611a04║
X59n1102_p0611a05║會稽沙門　妙生　述
X59n1102_p0611a06║三衣六物之制，簡自佛心，其功固不可量也。由是釋
X59n1102_p0611a07║子特不可以斯須而忽忘其制。但齊世有弗遵乎教
X59n1102_p0611a08║者，愚常欲正之，未能也。一旦東藏律師別出六物圖，
X59n1102_p0611a09║將以革其弊。（余）始聞之甚喜，因求本而觀之，不幸其
X59n1102_p0611a10║間文義疎漏頗多，於余心反有所未安，遂於圖文中
X59n1102_p0611a11║有未然之義，頗為疎出，兼以自所見聞而辨其訛，葢
X59n1102_p0611a12║務存於此矣。非好改人云異，但慮其說別行于世，有
X59n1102_p0611a13║專信者，遂不看疏鈔正文，因而日月浸遠，相承訛謬，
X59n1102_p0611a14║將久不可革。豈於始萌之際，杜口而無言耶？願以愚
X59n1102_p0611a15║之短見而照之，於圖文果如何耶？厥或確然弗從，豈
X59n1102_p0611a16║其世無人乎？今略為十一段，文無次比，葢循圖文隨
X59n1102_p0611a17║見隨辨耳。餘有數端，避繁未出。
X59n1102_p0611a18║立題語濫畫圖無功俗談罔道解衣名局
X59n1102_p0611a19║受不云三捨不云一明相戲論改文從己
X59n1102_p0611a20║坐具廢增寄囊辨紐勸廢圖文
X59n1102_p0611a21║立題語濫（首題曰：佛制比丘六物圖。）
X59n1102_p0611a22║辨曰：佛制比丘六物，余聞之久矣，但未聞其圖是佛
X59n1102_p0611a23║制也。圖之一字，乃是人語，何得云佛制比丘六物圖
X59n1102_p0611a24║耶？此則立題語濫，金石不分。或曰：圖之一字，是今所
X59n1102_p0611b01║立之名，固不可以佛制二字貫下讀之。余曰：不然，彼
X59n1102_p0611b02║乃自欲強分，柰語不可分也。𮌎臆之說，胡可憑諸？豈
X59n1102_p0611b03║不見南山戒壇圖經、住法圖讚、軌度圖經等，例無佛
X59n1102_p0611b04║制二字。或曰：六物唯佛所制，故立佛制二字耳。曰：且
X59n1102_p0611b05║戒壇亦佛制也，南山何不云佛制戒壇經耶？是知舉
X59n1102_p0611b06║一事，立一題，誠難也。子今秉筆未逾數十字，而有斯
X59n1102_p0611b07║患，況乎先德撰述章疏，盛行於世，有幾過生耶？
X59n1102_p0611b08║畫圖無益（六物圖中，上標僧伽棃等，下畫圖相。）
X59n1102_p0611b09║辨曰：此圖中二十五條等，數之可見。但於製造法式，
X59n1102_p0611b10║未聞其功。且衣財有單複，鈎紐有前後縫，有鳥足馬
X59n1102_p0611b11║齒之別，而圖中殊不顯其相備。使下引感通傳，但平
X59n1102_p0611b12║寫本文而已。且律學輩尚致多迷，況他人豈卒能曉
X59n1102_p0611b13║耶？又著衣之要，在乎鈎紐。今前後去緣，圖文向下，雖
X59n1102_p0611b14║粗明之，未審左右兩邊，分齊去取幾何。文既不明，圖
X59n1102_p0611b15║中唯劃條數耳。此則但畫其圖，孰不能畫？但平引其
X59n1102_p0611b16║文，孰不能引？豈不看南山軌度圖經，畫鐘樣，累槌數，
X59n1102_p0611b17║仍於槌下書出偈文等，豈非一等畫圖，圖有益也？今
X59n1102_p0611b18║則文之，良由怯於文，昏於義，故圖中不能措平者，是
X59n1102_p0611b19║誠不能也。今既畫圖無益，兼鏤版以印行，所謂勞而
X59n1102_p0611b20║無功。
X59n1102_p0611b21║俗談罔道（六物圖箋曰：世傳七條褊衫裙子為三衣者，謬矣。）
X59n1102_p0611b22║辨曰：但可正邊夷聾俗之談，而無用於此方中國文
X59n1102_p0611b23║物之地也。凡曰出家者，又豈不識三衣之名耶？何以
X59n1102_p0611b24║故知之？且出家者，當受具戒，必示衣名。教授師與戒
X59n1102_p0611c01║師，豈以七條褊衫裙子，謂之三衣，而悞戒子耶？但恐
X59n1102_p0611c02║偷形不受戒者，而有是說。且子秉筆立言，垂於末世，
X59n1102_p0611c03║開人義路，用補於道眾，非示於盲路俗之傳。今淺薄
X59n1102_p0611c04║之語，奚足呈露紙墨，取笑於人？俗傳三衣之名，子正
X59n1102_p0611c05║之謬矣，不易取道也。無東藏律師正之，則天下三衣
X59n1102_p0611c06║之名，無得而知矣。
X59n1102_p0611c07║解衣名局（釋名？衣名中，入王宮聚落衣。圖文箋云：乞食說法時著。）
X59n1102_p0611c08║辨曰：翻名本通，解義何局？且著衣入聚，但有如法等
X59n1102_p0611c09║緣，皆可入也。何特簡乞食耶？如曰入聚落，此乃非時，
X59n1102_p0611c10║豈謂乞食而曰入也？若但據乞食時著者，反顯非時
X59n1102_p0611c11║入聚，不必大衣也。又鬱多羅僧名入眾衣。箋云：禮誦
X59n1102_p0611c12║齊講時著。辨曰：此亦解義局也。且眾集事，何止禮誦
X59n1102_p0611c13║齊講時耶？至如說恣等緣，僧私同遵。又若生善滅惡，
X59n1102_p0611c14║事生皆作相集，僧但入眾也。若但據齋講時著，此說
X59n1102_p0611c15║恣等時入眾，著何衣耶？何不以等字收之？故鈔引五
X59n1102_p0611c16║百問下云：小衣不近身淨潔，得入眾食禮拜等。故知
X59n1102_p0611c17║等字無所不攝。此雖小瑕，恐後學執信此文，便云：著
X59n1102_p0611c18║大衣者，通非時入聚；著中衣者，通諸餘入眾。此則迷
X59n1102_p0611c19║惑後生，過亦大矣。
X59n1102_p0611c20║受不云三（受衣法下，不示三說。）
X59n1102_p0611c21║辨曰：受法三說，差此不成。蓋四分判文有限，故不可
X59n1102_p0611c22║增減也。今既不云三說，將恐一說亦得成否？彼為昏
X59n1102_p0611c23║忘耶？為特除耶？若謂特除，固不在言議；若謂昏忘，何
X59n1102_p0611c24║必大張口云指斥非濫？所謂不看他面，誠可𧹞也。彼
X59n1102_p0612a01║今撰述纔一二紙文，而有昏熷之過，況乎古德十疏
X59n1102_p0612a02║通經，誠可仰也。彼雖欲與疏鈔等抗行於世，而不知
X59n1102_p0612a03║有悞人加法不成之過，大可怪也。縱使割截，應制無
X59n1102_p0612a04║法，亦奚以為？
X59n1102_p0612a05║捨不云一（捨衣法下，不示一說。）
X59n1102_p0612a06║辨曰：受法三說，捨則一說者，葢受難而捨易也。今不
X59n1102_p0612a07║云一說，將恐三說亦得成耶？且六物圖散於四方，有
X59n1102_p0612a08║不明者見捨法下無語，往往說謂一說三說，受捨無
X59n1102_p0612a09║拘。葢信東藏律師之言，不云一說，餘固不復請問也。
X59n1102_p0612a10║彼只知急，一時云名，而不知三衣捨受之法，一旦錯
X59n1102_p0612a11║亂於不明之人，又可怪也。
X59n1102_p0612a12║明相戲論（圖云：世中相傳，號曰明孔，又言明相。仍自註云：律中天曉，謂之明相，
X59n1102_p0612a13║又云漏塵等。俱是訛謬。）
X59n1102_p0612a14║辨曰：明孔等說，此雖人語，然亦不爽裁縫見葉之義。
X59n1102_p0612a15║良恐古人欲人易明，故作是說。且裁縫見葉與明孔
X59n1102_p0612a16║明相等語，雖凡聖所說不同，然於不得縵縫之義是
X59n1102_p0612a17║一，既不礙大理，又非形於紙墨，亦何必確執其語而
X59n1102_p0612a18║斥云訛謬耶？或曰：必也正名乎？何得以義一而用凡
X59n1102_p0612a19║語，輒混聖言耶？曰：此非正辨衣名，乃是聖人明其裁
X59n1102_p0612a20║縫相貌耳，故云裁縫見葉等。世人雖是相傳之語，亦
X59n1102_p0612a21║欲明其裁縫相貌，故云明相等。厥或相傳僧伽棃等
X59n1102_p0612a22║名，而云明孔明相等，彼能證之云訛謬者，是誠謬也，
X59n1102_p0612a23║固當證之。今則何正名之有？又斥云天曉謂之明相
X59n1102_p0612a24║者，此又見彼𮌎襟確執之甚矣。若謂世傳裁縫見葉
X59n1102_p0612b01║而謂之明相，便以律中天曉明相語同而斥云訛謬
X59n1102_p0612b02║者，南山軌度圖經云唱相發於引，又云商量唱相趣
X59n1102_p0612b03║事便止等，亦可以律中結界唱相語同而斥之。若然，
X59n1102_p0612b04║則不但以律斥其世傳，抑亦以律文攻乎聖，俱訛謬
X59n1102_p0612b05║也。彼將謂見識之險呈露於人，而不知呈露𮌎臆之
X59n1102_p0612b06║局促，於言之確執，於見識之不廣，翻成不險也。
X59n1102_p0612b07║改文從己（引感通傳云：達於左臂。）
X59n1102_p0612b08║辨曰：正文遶于左臂，今云達者，此乃妄改聖言，輒從
X59n1102_p0612b09║己見。（余）甞求傳文，古今數本皆云遶于左臂，希東藏
X59n1102_p0612b10║之本云達，不云遶也。良由遶之一字乃與達字微差，
X59n1102_p0612b11║遂為妄改之濫觴也。（余）甞見本從糸作遶，以為繞字
X59n1102_p0612b12║子，今又作何見解而妄改耶？借使作達字消文，且外
X59n1102_p0612b13║道所譏由此一角以為緣起，今頓除之，遂改傳文云
X59n1102_p0612b14║達于左臂。外道所譏之角今復何在？加以妄施紐䙡，
X59n1102_p0612b15║知見何文？抑文又不周於身，本由寒制，義亦弗存，但
X59n1102_p0612b16║由妄改遶字為達，致惑新學，相從不反也。然達亦到
X59n1102_p0612b17║義，奈何今但弔于胸前，何達之有？祇知攻異，著短三
X59n1102_p0612b18║衣，止掩半身，正坐於律中婬婦之譏。今既訛風扇於
X59n1102_p0612b19║村落，不忍坐觀，更為伸之，冀同我者一覽可也。據感
X59n1102_p0612b20║通傳，衣角上下、肩臂不足，凡有四緣，具如本傳。今略
X59n1102_p0612b21║明四緣生起次第，後略解傳文。且始制袈裟左臂，由
X59n1102_p0612b22║女所愛為緣。次制衣在肩，以坐具鎮之。復由坐具為
X59n1102_p0612b23║外道所譏。又以衣角居于左臂，因如象鼻等為譏。復
X59n1102_p0612b24║以衣角於左臂遶之。此皆由衣角以為譏過，是不可
X59n1102_p0612c01║除也。故傳文後云：今以衣角繞于左臂，置於腋下（謂以
X59n1102_p0612c02║衣右角遶於左臂上，轉復投置於左腋下也。不得今垂如上過也。不得垂於左臂上，如象鼻過也）。由
X59n1102_p0612c03║是始制上安鈎紐（以未安鈎紐，則衣無束勒，似婬女像。今制鈎紐，無此過也。故云由是
X59n1102_p0612c04║等。此據著祗支為言。若以今時衫袖長廣，故衣角繞云未便。但可內右角在左臂衣下，亦免過也）。或
X59n1102_p0612c05║曰：三衣重著，是佛所許。厥若俱以故衣作之，則大衣
X59n1102_p0612c06║四重，中下二衣各有兩重。今既重著，必須重繞。則左
X59n1102_p0612c07║臂衣角厚重，不生世善也。答曰：繞于左臂，葢逃象鼻
X59n1102_p0612c08║之譏。但繞最外一重，已順傳文，已免繞過。何必特以
X59n1102_p0612c09║故衣而曲生難耶（餘如別說）？
X59n1102_p0612c10║坐具廢增（圖云：然捨制從開，理雖通得，但加留極大，止加半搩。今時𢍉陋，豈是
X59n1102_p0612c11║初量不容耶？）
X59n1102_p0612c12║辨曰：此葢不知佛之微旨，故以迦留身大，欲廢增量
X59n1102_p0612c13║之文，良恐未可。夫世尊垂一言，制一戒，未有為一人
X59n1102_p0612c14║而不通餘人，未有被一時而不通後世。葢大慈仁者
X59n1102_p0612c15║之心，普而非局也。且迦留身大，乃為增量之緣，但加
X59n1102_p0612c16║半搩，意在處中施及後世也，非特為加留一人而已。
X59n1102_p0612c17║若但據迦留偉大之身而增其量，則此增量一戒，非
X59n1102_p0612c18║但不通末世，抑亦佛在時，迦留身外皆卑陋也。又何
X59n1102_p0612c19║但分時卑陋，不通增量耶？此則反致世尊制戒，何忽
X59n1102_p0612c20║局於此矣？仍遺傳中天神告祖師增量文。厥若依本，
X59n1102_p0612c21║初量固應制也。然而有不臥者，方可畜之。鈔引多論
X59n1102_p0612c22║增量制意，明有斯示。故文云：佛在時，比丘不臥者多，
X59n1102_p0612c23║故小後、開益、縷際等。然雖坐具長短，與本宗不同，何
X59n1102_p0612c24║妨增量制意，若坐若臥，二部互舉耳。或曰：鈔引多論
X59n1102_p0613a01║意，明四分戒本與十誦戒不同。彼云一搩，此云半搩
X59n1102_p0613a02║之義，恐人錯用，故引之耳。何得引彼制意而為證耶？
X59n1102_p0613a03║答曰：祖師若謂只明戒本不同，恐人錯用者，但直引
X59n1102_p0613a04║增量長短不同之文，亦何必更具引多論制意，接伽
X59n1102_p0613a05║論後文耶？將知伽論增量制意，但據坐以言之，未明
X59n1102_p0613a06║臥用，故引多論增量制意，共明坐、臥二義，皆展坐具
X59n1102_p0613a07║之義也。又所以辨戒本不同，恐人錯用者，註中因仍
X59n1102_p0613a08║辨之。一搩手與各半搩者，乃是部別，見聞不同，遂長
X59n1102_p0613a09║短、闊狹有異，故註故以簡之，不得錯用。何妨二部增
X59n1102_p0613a10║量與制意同一佛也？若據執伽論之文，仍自註云：膝
X59n1102_p0613a11║不出地，亦不在增者，此則無臥時展坐具之義也。或
X59n1102_p0613a12║曰：臥是惰慢之相，律中未必言之。借使許臥，亦未必
X59n1102_p0613a13║須展坐具。曰：若不言臥者，何故律中當念明相？又鈔
X59n1102_p0613a14║引五分亦得四揲大衣、枕之等文耶？又若臥時不許
X59n1102_p0613a15║展坐具者，律文何得云護坐具？故感通傳亦云：坐具
X59n1102_p0613a16║之制，本為於身護衣及僧臥具也。羯磨疏云：為臥具
X59n1102_p0613a17║者，恐損僧物，擬用籍之。自非無學，何免穢溢？又鈔下
X59n1102_p0613a18║聽衣門中單敷衣下，註云：敷僧臥具，可牀四邊而下
X59n1102_p0613a19║垂，四角各一尺，上安坐具等。彼有單敷衣，尚安坐具，
X59n1102_p0613a20║況無單敷者，敢判不展坐具而臥耶？今既末代根劣，
X59n1102_p0613a21║臥多坐少，則增量是宜也。將知若臥皆須展之，初量、
X59n1102_p0613a22║增量皆為如法，何局乎今時卑陋，特廢增量耶？
X59n1102_p0613a23║寄囊辨紐（囊有繫帶，衣無鈎紐。）
X59n1102_p0613a24║辨曰：漉囊柄有繫帶者，是欲其囊安處之便，故教人
X59n1102_p0613b01║繫之耳。葢惺惺若此，及夫三衣相而不患乎著用鈎
X59n1102_p0613b02║紐，何昏昏心而至於斯耶？且囊之用唯在乎漉水，用
X59n1102_p0613b03║已則置之；三衣唯在乎披著，著之必用鈎紐。既能於
X59n1102_p0613b04║囊安置處留心若此，而於披著處特不留心耶？既能
X59n1102_p0613b05║患其用已而不患其用，其患是緩而不患耶急也。余
X59n1102_p0613b06║也非敢戲言，葢觀囊帶以辨鈎紐，假無患而辨其患，
X59n1102_p0613b07║故不可不辨也。
X59n1102_p0613b08║勸廢圖文
X59n1102_p0613b09║南山所述疏鈔等文，葢患古之疏鈔等未然，不獲己
X59n1102_p0613b10║而述之。今三衣六物已見於二衣、篇章、服儀等文，文
X59n1102_p0613b11║既備矣，此亦出六物圖，其意何哉？若謂衣篇等文為
X59n1102_p0613b12║然，又不復出文也，將非南山之教未足行事，故與著
X59n1102_p0613b13║述耶？或曰：患今人不明制度，故特畫圖以書之。余曰：
X59n1102_p0613b14║夫有濟人之心，而無濟人術。且人有觀圖作衣，求其
X59n1102_p0613b15║法度，尚一言不敢措。至於鳥足馬齒之縫，前後鈎紐
X59n1102_p0613b16║之類，將何伏以示人？且東藏自稱律師，流通祖道，但
X59n1102_p0613b17║舉揚疏鈔等流行於世，又何患三衣六物人不明耶？
X59n1102_p0613b18║南山所謂即事即行，不疑罪福者，諒文義備矣，故作
X59n1102_p0613b19║是云。今復出六物圖別行於世，尚法式不備行事，使
X59n1102_p0613b20║守株者觀其新文，往往不能更觀疏鈔等文，是反不
X59n1102_p0613b21║欲流通祖教耶？曰：疏鈔即廣，人罕知之。今撮其大要，
X59n1102_p0613b22║摠集一處，文約易覽，使天下普聞三衣六物之制，則
X59n1102_p0613b23║孰謂之不然？圖文所謂然，其制度徧在諸文，故撮其
X59n1102_p0613b24║大要而出之。余曰：子不見祖師章服、義淨、厨誥等文，
X59n1102_p0613c01║又約於此圖之文，非律學輩，其餘則孰能一覽之？今
X59n1102_p0613c02║此圖文將有出於祖師之道耶？抑又不知祖師撰述
X59n1102_p0613c03║用意，文旨互陳，不集一處者，葢欲人於疏鈔等明通
X59n1102_p0613c04║不局一端耳。今圖既亡，其制度無益於人，又引文迷
X59n1102_p0613c05║於教旨，兼失祖師用意，是始終一無取焉。古所謂以
X59n1102_p0613c06║其昏昏，使人昭昭。子之謂苟能喪亡，我執藏卷斯文，
X59n1102_p0613c07║使未明者無惑後世，不亦宜哉！余所以有言者，乃欲
X59n1102_p0613c08║人知疏鈔之詳，故不惜其繁云。
X59n1102_p0613c09║比見六物圖中，潛改增削，似近從諫。（如受不云三，捨不云一，今
X59n1102_p0613c10║例增之。）其餘文旨，尚固執未除。雖曰從諫之，而未能
X59n1102_p0613c11║如流也。今因鏤版次，復患後人對。觀潛改之本，謂
X59n1102_p0613c12║辨訛妄破，故書之以決疑耳。紹聖三年前安居日，
X59n1102_p0613c13║門人覺成題