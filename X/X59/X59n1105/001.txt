X59n1105_p0652a01║
X59n1105_p0652a02║
X59n1105_p0652a03║
X59n1105_p0652a04║芝園集目錄
X59n1105_p0652a05║
X59n1105_p0652a06║上卷　凡十四條
X59n1105_p0652a07║杭州南屏山神悟法師塔銘
X59n1105_p0652a08║杭州祥符寺通義大師塔銘
X59n1105_p0652a09║秀州華亭超果照法師塔銘
X59n1105_p0652a10║唐蘄州青著法師行業記
X59n1105_p0652a11║湖州東林禪慧大師行業錄
X59n1105_p0652a12║杭州祥符寺久闍棃傳
X59n1105_p0652a13║秀州超果惟湛法師行業記
X59n1105_p0652a14║杭州雷峰廣慈法師行業記
X59n1105_p0652a15║杭州祥符寺瑛法師塔銘
X59n1105_p0652a16║越州餘姚異闍棃塔銘
X59n1105_p0652a17║越州漁浦淨慧大師塔銘
X59n1105_p0652a18║溫州褒法師行業錄序湖州八聖寺鑒寺主傳
X59n1105_p0652a19║溫州都僧正持正大師行業記
X59n1105_p0652a20║下卷　凡十八條
X59n1105_p0652a21║秀州呂氏靈骨讚考妣墓誌銘
X59n1105_p0652a22║台州左氏墓銘新市姚君墓銘
X59n1105_p0652a23║秀州沈君墓銘崇德呂君墓銘
X59n1105_p0652a24║廣陳馬氏禮經錄四明孫氏禮佛錄
X59n1105_p0652b01║論增戒書論慈愍三藏集書
X59n1105_p0652b02║送衣鉢書讒議
X59n1105_p0652b03║博奕解四子要言序
X59n1105_p0652b04║高麗李相公樂道集序送聞伯龍歸大學序
X59n1105_p0652b05║長蘆賾禪師文集序釋門登科記序
X59n1105_p0652b06║
X59n1105_p0652b07║芝園集目錄（終）
X59n1105_p0652b08║
X59n1105_p0652b09║
X59n1105_p0652b10║
X59n1105_p0652b11║
X59n1105_p0652b12║
X59n1105_p0652b13║No. 1105
X59n1105_p0652b14║芝園集上
X59n1105_p0652b15║
X59n1105_p0652b16║杭州南屏山神悟法師塔銘
X59n1105_p0652b17║天台教始盛於陳隋間，教主歿，至于唐，南北性相之
X59n1105_p0652b18║宗大行于世，異端斯起，微言殆絕。荊溪禪師辭而闢
X59n1105_p0652b19║之，遂復興振。荊溪既滅，逮于我宋，又數百年，學者鮮
X59n1105_p0652b20║得其要，是非相攻，訛駮滋甚，有大導師號神悟者出
X59n1105_p0652b21║焉。師永嘉人，名處謙，字終倩。少厭俗，禮常寧寺尚能
X59n1105_p0652b22║為師，能即天台十三世之祖。師自剔染稟戒，四出游
X59n1105_p0652b23║學，投足於錢唐天竺慈雲之門，敏銳超倫，美聲外溢，
X59n1105_p0652b24║先達晚進，懾然敬服。其次歷扣諸方，道不我合，卒詣
X59n1105_p0652c01║天台東掖山，遇神照法師，服勤北面，遂嗣其居焉。自
X59n1105_p0652c02║是磨礱所業，優柔至理，夙植既深，豁有所發，乃擲去
X59n1105_p0652c03║浮末，研幾根底，統宗會異，一其指歸。五時之教，權衡
X59n1105_p0652c04║於法華；一家祖乘，梗槩於止觀。故其所韞不可測，其
X59n1105_p0652c05║所學不可究，其辯論不可窮。每一臨座，發言有詣，舉
X59n1105_p0652c06║事炳煥，聽者莫不驚耳動目，揚聲稱善。搢紳先生博
X59n1105_p0652c07║雅論士，求之講道，終夜竟日，莫知所詣。師虗以待物，
X59n1105_p0652c08║慈以容眾，青青子衿，憧憧而奔，踵門扣道，若大旱之
X59n1105_p0652c09║望雲霓，嬰兒之慕母乳，未足為喻。晚年出山，闡化于
X59n1105_p0652c10║錢唐。而東吳禪講頗盛，或馳騁文字之學，或放蕩身
X59n1105_p0652c11║口之事，浸以成俗，非朝夕矣。師獨能奮然整其頹綱，
X59n1105_p0652c12║摘其餘焰，其徒往往捨末務本，革謬從正者多矣。故
X59n1105_p0652c13║有厭棄榮寵者，謝絕退藏者，禮誦專業者，衣盂外飾
X59n1105_p0652c14║者，齋戒自持者，講論兼濟者，禪寂內怡者，殆不可勝
X59n1105_p0652c15║數。由是先聖之遺化，復存於季運者，實斯人之力焉。
X59n1105_p0652c16║累遷望寺，終止南屏，報盡緣息，示疾奄逝。壽六十五，
X59n1105_p0652c17║臘五十四，即熈寧八年四月五日也。門人瘞全身于
X59n1105_p0652c18║山之右，立塔以識之。銘曰：
X59n1105_p0652c19║天台東掖，奮于聲跡。克志圓乘，妙契皇極。
X59n1105_p0652c20║後世有聞，斯人之力。
X59n1105_p0652c21║靈山天竺，方朋雲逐。來者虗心，往者實腹。
X59n1105_p0652c22║瘠地枯根，靡不沾沃。
X59n1105_p0652c23║西湖南屏，石室籌盈。孤蟾奄墜，大野重冥。
X59n1105_p0652c24║唯遺清風，布于寰瀛。
X59n1105_p0653a01║祥符寺通義大師塔銘
X59n1105_p0653a02║元祐三年十一月十日，大師以疾終于所居。十九日
X59n1105_p0653a03║火葬，得青碧舍利數百粒。弟子輩以明年正月二十
X59n1105_p0653a04║六日，葬餘骨于靈隱之西麓。預狀平生事業，從予請
X59n1105_p0653a05║銘，以表其塔。辭不獲免，故為敘曰：大師姓阮，世為錢
X59n1105_p0653a06║唐人。少小頴悟，不樂塵俗。從祥符寺有章脫素，遇天
X59n1105_p0653a07║禧普恩，落髮具戒。諱子寧，字師靜，號全真子。初依祖
X59n1105_p0653a08║師，遇因百法，學慈恩經論。次從長水子璿法師，學賢
X59n1105_p0653a09║首教觀。尋歸閉戶，焚枯折松，輪環講貫。若楞嚴、若法
X59n1105_p0653a10║華、若圓覺、若金剛等，無慮五十餘過。行有餘力，旁涉
X59n1105_p0653a11║周、孔、老、莊、百氏之書，皆通講解。善屬文辭，頗工筆扎。
X59n1105_p0653a12║甞撰金剛心經科記略、慈恩彌陀疏鈔並各一卷，出
X59n1105_p0653a13║宋高僧傳音義三卷，刪續本寺圖經一卷，新修廣韻
X59n1105_p0653a14║字錄一卷，書疏雜文六卷，古律詩總五百餘首。其歷
X59n1105_p0653a15║學義解如此。中年謝去人事，閱大藏凡四周，四大部
X59n1105_p0653a16║一周。東京普安、長興、慶善、雲濟數處大藏，皆師對校。
X59n1105_p0653a17║手寫法華等經五十餘軸，看華嚴二十部，法華、楞嚴、
X59n1105_p0653a18║維摩、圓覺各五百部，金剛、彌陀並五萬卷。密言聖號，
X59n1105_p0653a19║晨夕課念，不可悉數。其焚修精至如此。未終前數日，
X59n1105_p0653a20║忽謂其徒曰：吾報齡非久矣。吾沒後，舉哀變服，挽喪
X59n1105_p0653a21║夜會，汝輩必不為之。然有假手作臨終頌，辭世遺書，
X59n1105_p0653a22║多為識者所誚。汝無侚俗，貽吾恥也。俄而臥疾不起，
X59n1105_p0653a23║剋時整慮，瞑目屈指，泊然化去。俗齒八十一，僧夏六
X59n1105_p0653a24║十九。度弟子梵倫、梵僎、梵仁，法孫思振、思授、思拱、思
X59n1105_p0653b01║總。其享壽令終如此。昔百法以德業擅名，言行動靜，
X59n1105_p0653b02║為人軌則。大師稟奉教言，孜孜循踐，力勤講課，不墜
X59n1105_p0653b03║其風。又百法平居，手植石嵓木于其庭下，以為悅目
X59n1105_p0653b04║之玩。一時名賢，皆留篇什。大師晚年，敞軒裁花，繼其
X59n1105_p0653b05║所好，且欲終身不忘遺訓。其尊道重義如此。大師天
X59n1105_p0653b06║資沉毅，動無輕率，深居宴晦，怡然自得。雖衣冠貴族，
X59n1105_p0653b07║出入其門，而未甞枉尺屈道，趍附權豪，苟其聲利。其
X59n1105_p0653b08║養志秉節如此。大師學問該博，德業充富，才辯辭翰，
X59n1105_p0653b09║出於時流。然未甞矜能伐善，恃己陵物。不議人之所
X59n1105_p0653b10║短，不掩人之所長。謙虗退己，慎言寡過。其深識遠度
X59n1105_p0653b11║如此。於戲！人有卒身不為學者，有學而不務修者，有
X59n1105_p0653b12║修而不存義者，有義而不守節者，有節而不負識者，
X59n1105_p0653b13║有備此數德而不得其終者。有以見大師為人為道，
X59n1105_p0653b14║有始有卒，豈特擅美於一時，亦將垂裕於後世也。銘
X59n1105_p0653b15║曰：
X59n1105_p0653b16║百法五教，性相支離。旁求兼講，通幽洞微。
X59n1105_p0653b17║克嗣遺蹤，聿修厥德。操守有終，動止無忒。
X59n1105_p0653b18║空花起滅，水月去來。唯此遺骸，復于浮埃。
X59n1105_p0653b19║靈山之西，祖塔之右，壘石勒銘，用昭厥後。
X59n1105_p0653b20║華亭超果照法師塔銘
X59n1105_p0653b21║法師諱靈照，字了然，號希夷子。父盧氏，本東陽蘭谿
X59n1105_p0653b22║建鄴里人。法師生而有異，不與群童戲劇。既失恃怙，
X59n1105_p0653b23║志願脫俗，累啟於兄。兄欲止之，遂取三藤極麁者示
X59n1105_p0653b24║之，曰：使吾擊汝藤碎，可從汝意。法師欣然躍入山林
X59n1105_p0653c01║間，拾藤如束薪，負至兄前，曰：兄果容入道，直以束藤
X59n1105_p0653c02║擊之俱碎，亦無恨矣。兄即感涕，乃知其志不可奪，遂
X59n1105_p0653c03║令禮本縣寶慧寺紹賢為師。一入僧門，誓去枕席，香
X59n1105_p0653c04║燈禮誦，晝夜不息。未㫷月，誦通法華、光明二經。年過
X59n1105_p0653c05║弱冠，抱經投試，即預科選。長吏嘉其敏銳，別牓以獎
X59n1105_p0653c06║之。洎落䰂稟具，奉持甚嚴。竊自思曰：人而不學，沒齒
X59n1105_p0653c07║無聞，君子恥之。矧為佛徒，唯道是務，飽食虗度，不知
X59n1105_p0653c08║其可乎？遂浮杯度江，詣錢唐香嚴蘭若，依湛法師學
X59n1105_p0653c09║天台教。服勤數載，更欲旁求。師訓之曰：汝無他往，方
X59n1105_p0653c10║今淨覺法師闡化吳興，實吾宗間世之匠，宜就而正
X59n1105_p0653c11║焉。法師受教，負笈而往。師資道契，針芥相投，切問近
X59n1105_p0653c12║思，夙夜匪懈。又數年間，一家教觀無不通達。淨覺欲
X59n1105_p0653c13║觀其器度，歷試重任，法師隨事裁置，皆得眾心。洎淨
X59n1105_p0653c14║覺歸寂，吳興道俗請住吳山解空院，次遷景德戒壇
X59n1105_p0653c15║院。熈寧中，香嚴法師居雲間超果，力搆教肆。纔及完
X59n1105_p0653c16║備，無何報盡，將啟手足，囑其眾曰：吾竭力盡心建此
X59n1105_p0653c17║道場，常願得一真傳教人以繼吾後，非靈照其他不
X59n1105_p0653c18║可。道俗依言，同謀懇請。法師乃率眾而至，遐邇嚮風，
X59n1105_p0653c19║徒侶奔湊，禪誦精苦，講誨無倦。矧乃崇淨土之教，慕
X59n1105_p0653c20║東林之風，自元豐已來，結四眾為社，專慕彌陀，誓期
X59n1105_p0653c21║西往。每至春首，啟淨土法會七晝夜，躬事懺摩，愈加
X59n1105_p0653c22║精至。如是二三年間，士女預社者二萬餘人，獲益感
X59n1105_p0653c23║驗，不可勝數。甞於寢夢見彌陀、觀音、勢至，聖相殊特，
X59n1105_p0653c24║法師前禮，跪而問曰：靈照一生誦大乘經，學大乘法，
X59n1105_p0654a01║修大乘行，期生安養，為果願否？觀音指曰：淨土不遠，
X59n1105_p0654a02║有願則生，勿復疑矣。又甞誦經至於深夜，因而倚臥，
X59n1105_p0654a03║忽夢普賢身相，喜而驚寤，遂發心造普賢像，誓誦法
X59n1105_p0654a04║華萬部，以嚴淨報。餘時讀誦，不可具紀。元豐五年仲
X59n1105_p0654a05║冬月，忽臥疾不起，謂侍者曰：吾於病中見有異事，安
X59n1105_p0654a06║養之期，吾已決矣。十六日昧爽間，北首西面，累足而
X59n1105_p0654a07║逝，肢體溫煖者三日，其徒依西竺法闍維之。是日天
X59n1105_p0654a08║慘雲愁，風悲泉咽，衰素盈于四衢，號慟震於大野。眾
X59n1105_p0654a09║以香木積而化之，開棺發焰，或聞異香，煙散身灰，盡
X59n1105_p0654a10║覩奇瑞。舌根不壞，柔潤如生，舍利迸流，赤白相間。平
X59n1105_p0654a11║居功業，於茲見矣。世報五十五，僧夏三十四，登門受
X59n1105_p0654a12║道千有餘人。親度弟子曰靜仁，曰覺圓，曰靜智。明年
X59n1105_p0654a13║仲冬十八日，以骨舌瘞于院之東南隅，立塔以識之。
X59n1105_p0654a14║其靜仁者，累以行狀從予丐文，予與法師有舊，辭不
X59n1105_p0654a15║得已，強銘繫曰：
X59n1105_p0654a16║竺風扇于震旦，台教盛于東吳。克荷斯道，寔蕃有
X59n1105_p0654a17║徒。偉歟法師，出為世模。拯于弱喪，炳于昏衢。乘戒
X59n1105_p0654a18║兩急，言行齊驅。集結蓮社兮希風廬阜，剋勤禪誦
X59n1105_p0654a19║兮接武大蘇。道因時而或晦，形隨物而云殂。舍利
X59n1105_p0654a20║騰煙兮粲如珠顆，舌根在焰兮赫如紅蕖。摧教門
X59n1105_p0654a21║之梁棟，失後學之津途。機山西湖，丈室東隅，覩此
X59n1105_p0654a22║靈墳，孰不為之？嗚呼！
X59n1105_p0654a23║唐蘄州青著法師行業記
X59n1105_p0654a24║法師名慧普，本郡蘄水宋氏之子。稟賦踈朗，器識超
X59n1105_p0654b01║邁，既具戒品，操守頗嚴。元和初，甞過廣濟邑，北望數
X59n1105_p0654b02║里，峯岫峭卓，鬱如屏障，遂有終焉之志。乘興曳䇿，趍
X59n1105_p0654b03║而登之，得一巨巖，結廬其下，誓誦大涅槃經，以為常
X59n1105_p0654b04║業。歷年滋久，一部通徹，凡四十二卷。或疑其誕妄，趣
X59n1105_p0654b05║舉品題以試之，師應聲連續，了無澀滯，聞者莫不歎
X59n1105_p0654b06║伏。而師初不介意，躬力耕種，用備辰羞，卉服布裘，以
X59n1105_p0654b07║度伏臘。居常誦經，朝夕匪懈，梵音清朗，響應空谷。山
X59n1105_p0654b08║深路僻，人跡罕到，唯樵叟往還，每見一青衣隨侍坐
X59n1105_p0654b09║起，自是絕粒，更無他營。議者以為必有幽靈奉供，或
X59n1105_p0654b10║有扣問，師終不言，鄉俗稱異，乃以青著名其山焉。至
X59n1105_p0654b11║十年，有徒道進糺率檀信，開基搆廈，剏為伽藍，即以
X59n1105_p0654b12║山名揭其院額。大中十二年十月二十七日，怡然無
X59n1105_p0654b13║疾，澡浴更衣，集眾告別，加趺收視，奄爾長逝。弟子輩
X59n1105_p0654b14║以香泥纏飾，建塔于院之東峯。皇朝初，第三世孫德
X59n1105_p0654b15║明患其居處嶮絕，艱於登降，乃遷院基于山下，徙塔
X59n1105_p0654b16║當其前峯。熈寧末，七世孫智華、智潭又慮院塔相遼，
X59n1105_p0654b17║事奉有間，復徙塔于院之西北隅，傍溪增築，用接廊
X59n1105_p0654b18║廡。逮今八世，幾二百年，香火不絕。予甞覽三代高僧
X59n1105_p0654b19║傳，其間誦經一科，多敘臨終異事，豈非博聞多學，未
X59n1105_p0654b20║若專業一經，寓目妙乘，不參世論，遊心聖境，頓息妄
X59n1105_p0654b21║緣。是以生則德動神明，死乃全身不壞，振一時之清
X59n1105_p0654b22║望，垂千載之令模，豈與夫恃爝火之明、衒鼯鼠之伎
X59n1105_p0654b23║者同日而語哉！其孫擇言甞慨先祖之遺美，雖傳錄
X59n1105_p0654b24║所載，而脫略舛誤，未足取信於世。遠遊江表，累造吾
X59n1105_p0654c01║廬，撿錄事條，首命纂緝，將謀勒石，以永其傳。予喜其
X59n1105_p0654c02║為人敏銳好學，復能念祖尚德，故為筆削，以塞其請
X59n1105_p0654c03║云。
X59n1105_p0654c04║東林禪慧大師行業錄
X59n1105_p0654c05║大師湖州歸安縣東林吳氏之子，智印諱也，復之字
X59n1105_p0654c06║也。少厭塵網，志慕超㧞。父母奇之，乃聽出家。年甫弱
X59n1105_p0654c07║冠，禮祇園寺宗盛為師。未幾，經業通利，比試得度。既
X59n1105_p0654c08║而登壇稟戒，便欲裹糧負笈，四出遊學。無何，師老且
X59n1105_p0654c09║死，遂嗣其居。弗果先志，每以為恨。然凡遇知法有道
X59n1105_p0654c10║之士，欽羨敬服，避席請教。一有所聞，則忻然頂受，拳
X59n1105_p0654c11║拳不敢忘。於是經律論藏，戒定慧學，皆薄知其梗槩。
X59n1105_p0654c12║中年聞淨土教觀，決能超絕諸有，至無退轉。自是專
X59n1105_p0654c13║勤禮誦，凝神繫想，日無虗度。師天資質直，不喜巧言
X59n1105_p0654c14║諂容，迎合人意。歷掌眾事，而公白廉慎，上下悅伏。身
X59n1105_p0654c15║無妄為，語不輕發。道俗往還，止以因果死生之理，以
X59n1105_p0654c16║相警勵。由是閭里嚮風，率從善誘。元符改號，暮秋月
X59n1105_p0654c17║得疾。乃摒去人事，不接賓侶。扶羸牽強，不臥枕席。獨
X59n1105_p0654c18║於常課，愈加精至。一日語其徒曰：吾此疾不復起也。
X59n1105_p0654c19║吾平居誓生安養，時其至矣，宜集寺僧以佛事相助。
X59n1105_p0654c20║十月二十一日辰時，寺眾雲擁聲磬，諷阿彌陀經，殆
X59n1105_p0654c21║至卷末，師乃加趺瞑目，泊然長逝。經夕，神色如生。鄉
X59n1105_p0654c22║俗聞之，持香奔赴，稽首稱歎，不可遽數。壽六十九，臘
X59n1105_p0654c23║四十五。弟子曰善欽、曰有邦、曰思尚，皆他適，獨思坦
X59n1105_p0654c24║者侍疾至終。越明年二月十一日，依天竺法火葬于
X59n1105_p0655a01║近郊，收舍利葬于本居之後園，立塔以識之。予元祐
X59n1105_p0655a02║中以結界之命，甞至此寺，寓大師房數宵，因語及淨
X59n1105_p0655a03║業，師頗以為然。自此相別十餘年，蹤跡南北，殆不知
X59n1105_p0655a04║師之在否。比坦者至，具道先師平生本末，袖出行狀，
X59n1105_p0655a05║請文為記。予追感不已，故為編緝，且欲以始終見證，
X59n1105_p0655a06║警諸同道，庶幾篤志西想，無復自疑自障，致虧於發
X59n1105_p0655a07║足耳。
X59n1105_p0655a08║杭州祥符寺久闍棃傳
X59n1105_p0655a09║釋可久，字佚老，錢唐錢氏子。少厭俗，遇天聖覃恩得
X59n1105_p0655a10║度。甞從霅溪法師學天台教。喜為古律詩，大抵造於
X59n1105_p0655a11║平淡清苦，比夫然徹清塞之流，未相上下。左丞蒲公
X59n1105_p0655a12║集錢唐古今詩，從師求槀，師曰：隨得隨去，未始留也。
X59n1105_p0655a13║人亦頗高之。晚年杜門絕迹，送客指門閾為界。內翰
X59n1105_p0655a14║蘇公、摳密林公，一時名賢，傾蓋相訪，亦未始屈也。予
X59n1105_p0655a15║初聞之，作詩嘲曰：拗折牀頭舊杖蔾，任教桃李自成
X59n1105_p0655a16║蹊。如何昔日廬山遠，却為陶潛一過溪。師笑而不答。
X59n1105_p0655a17║居室荒陋，人不堪憂。庭下唯紅蕉數本，翠竹數百竿，
X59n1105_p0655a18║自號蕭蕭堂。師居堂上，經行宴坐，裕如也。既病將卒，
X59n1105_p0655a19║輒語人曰：吾死，蕉竹亦死，擇瑛公亦死。是時瑛公尚
X59n1105_p0655a20║無恙，後皆果其言，人亦莫能測。臨行，口占頌曰：生老
X59n1105_p0655a21║病死，樂在其中。已矣乎，傳語風花雪月。言訖長往，壽
X59n1105_p0655a22║八十。其徒葬骨于北山禪宗蘭若。予平時常敬事之，
X59n1105_p0655a23║每過舊居，愴然有所感，因提數事以示來者。
X59n1105_p0655a24║秀州超果惟湛法師行業記
X59n1105_p0655b01║法師本東陽義烏宋氏之子，惟湛名也，子照字也。未
X59n1105_p0655b02║生之日，有神異僧謂其父曰：汝當生子六人，其第五
X59n1105_p0655b03║者慎勿留之，宜令出家，必弘大教。祥符中，母陳氏始
X59n1105_p0655b04║生，法師齠年便懷出俗，父母難之，因而致疾。其父方
X59n1105_p0655b05║悟疇昔異僧之言，乃從其志，遂禮雙林寺慧勤為師，
X59n1105_p0655b06║寺即梁朝大士所居處也。真宗天禧中，普度天下僧
X59n1105_p0655b07║尼，法師乃獲剃染。明年，即具戒品，嚴奉𢑱範，深樂圓
X59n1105_p0655b08║乘。聞天台之教大振于江左，遂投天台東掖山神照
X59n1105_p0655b09║法師而求學焉。晝探妙義，夕奉懺摩，三業翹勤，寸陰
X59n1105_p0655b10║不廢，故同學輩以道人稱之。復詣四明廣智之門，旁
X59n1105_p0655b11║求異聞，博究精義，一坐十載，大有所成。乃曰：大師所
X59n1105_p0655b12║得，我亦得之。遂陞堂請益，為眾激揚，四方嚮風，群學
X59n1105_p0655b13║畏服。復自思曰：大師所授，吾不復疑矣。若夫圓頓絕
X59n1105_p0655b14║待之旨，非深造自得，吾竊不敢自許。乃優而柔之，積
X59n1105_p0655b15║而思之，忽於智者祖師言下廓然自悟，渙如冰釋。乃
X59n1105_p0655b16║與同學先達輩相與講論，或稽首伏從者，或攘臂拒
X59n1105_p0655b17║斥者。法師喟然歎曰：吾佛之道，得之者謂之無諍三
X59n1105_p0655b18║昧，尚非言思所到，寧容戲論乎？遂卷衣還鄉，捿止舊
X59n1105_p0655b19║隱。焚栢進月，遠繼大蘇之風；菜食水齋，高慕赤城之
X59n1105_p0655b20║節。宴晦林野，禪誦自適。既而思曰：吾祖有訓，弘法是
X59n1105_p0655b21║務，莫作最後斷佛種人。吾今專門獨善，豈其孫謀耶？
X59n1105_p0655b22║於是負錫來吳，闢絳紗于錢唐香嚴蘭若。次遷東越，
X59n1105_p0655b23║後居雲間，即超果道場也。法師纔至，士庶風偃，學眾
X59n1105_p0655b24║雲集。有時啟貝文，揮犀柄，圓音落落，駭于群聽。或陞
X59n1105_p0655c01║其堂，或入其室，一雲所雨，莫不霑益。講習之餘，志在
X59n1105_p0655c02║興建，導誘豪族，力營福事。雕彌陀聖像，敞淨土懺室，
X59n1105_p0655c03║講堂函丈，周遭舍宇，所須供事，一皆新之。自是天台
X59n1105_p0655c04║之道，淨土之教，流于中吳者，由師始也。山家教觀，大
X59n1105_p0655c05║小部帙，輪環講授，不可具錄。熈寧六年三月八日，建
X59n1105_p0655c06║光明懺會，與眾同修。期滿七日，臨將解散，召集徒屬，
X59n1105_p0655c07║遽然告曰：吾報緣齊此，欲與汝輩訣別，宜聽吾言。即
X59n1105_p0655c08║舉涅槃遺教等文，殷勤囑累，其詞哀切，舉眾垂淚。言
X59n1105_p0655c09║訖加趺，儼然而逝。異日火化，得舍利數百粒，粲然如
X59n1105_p0655c10║珠，火鍛鐵擊，鏗然不壞。非戒定慧力，曷至于是？其徒
X59n1105_p0655c11║以餘骨建塔于縣西余山之慧日院，春秋六十五，僧
X59n1105_p0655c12║臘五十三。親度弟子曰贄通、曰宗永、曰宗式、曰宗古，
X59n1105_p0655c13║登門受法者不可勝計。海慧圓師實得法之高弟，一
X59n1105_p0655c14║日狀其行業，從予丐文。辭不得已，因為編敘，庶有補
X59n1105_p0655c15║於僧史云。
X59n1105_p0655c16║杭州雷峯廣慈法師行業記
X59n1105_p0655c17║師名慧才，字曇遠，永嘉樂清王氏之子。少有奇操，樂
X59n1105_p0655c18║道厭俗。五歲投本邑白鶴寺怡芳為師，遇祥符覃恩
X59n1105_p0655c19║得剃度，十三進具戒。聞四明法智大師傳天台宗教，
X59n1105_p0655c20║法席頗盛，遂往聽習。而稟賦昏魯，罔無所措，乃曰：吾
X59n1105_p0655c21║聞觀音大士弘誓利物，有求必應。吾將持觀音名課
X59n1105_p0655c22║大悲咒，庶幾心智明發，學通祖教。一夕恍若睡夢，見
X59n1105_p0655c23║一梵僧長數丈，輙呼師名，因脫所著袈裟與師披掛，
X59n1105_p0655c24║囑云：盡生記吾，吾當助汝。翌日一臨講會，廓然開悟，
X59n1105_p0656a01║目矚耳聽，有如夙習，前後所聞，無不洞曉。朋儔驚異，
X59n1105_p0656a02║摩肩疊足，諮詢扣擊，應酬無滯。法智乃命為眾點讀，
X59n1105_p0656a03║凡請益答義，學眾環繞，法智每於眾前稱其所得。從
X59n1105_p0656a04║此名流四方，前輩推伏。後詣錢唐天竺慈雲法師座
X59n1105_p0656a05║下，服勤北面，益有異聞。既而解行老成，學者蟻慕，遂
X59n1105_p0656a06║於寶山廣嚴院領徒講授。三年遷孤山竹閣，又三年
X59n1105_p0656a07║遷南山佛慧寺。二十餘年，度支毛公請住衢州浮石
X59n1105_p0656a08║院。治平初，知府沈公請歸住法慧寶閣，太尉盧公奏
X59n1105_p0656a09║廣慈之號。年老求退，杭人惜其去，建庵于南山之雷
X59n1105_p0656a10║峯。壽八十六，臘七十三。講過經論，為眾授戒，不可勝
X59n1105_p0656a11║數。感應事迹，避誕不書。師平生以大悲呪為憑伎，少
X59n1105_p0656a12║時甞翹跪一晝，後誦之無倦色。自後每一跪，以百八
X59n1105_p0656a13║為期。又欲誓生安養，翹跪一晝夜，課彌陀名。其至誠
X59n1105_p0656a14║皆類此。將終，得異夢，乃曰：吾生淨土決矣。遂更衣起
X59n1105_p0656a15║坐，書偈讚佛。偈畢，泊然而化。實元豐六年五月二十
X59n1105_p0656a16║一日也。是年閏六月十日，其徒奉全身葬于庵之右，
X59n1105_p0656a17║立塔以識之。師性恬貌古，少語寡欲，舉止沉厚，與人
X59n1105_p0656a18║慈和。天台教門諸家異論，師資相戾，喧動江浙。而師
X59n1105_p0656a19║盡己所知，循循講訓，善否短長，未甞形齒。高而不介，
X59n1105_p0656a20║和而不流。往來錢唐四十餘年，不與俗接。所在領眾
X59n1105_p0656a21║供事，充給公卿。仕人望風，師敬養高。任世凡百，不謀
X59n1105_p0656a22║而至。非福慧兼備，曷至于此哉。平居大小二食，朝晚
X59n1105_p0656a23║講誨，雖病未甞違眾。辭老入庵，終身不出。雖威權豪
X59n1105_p0656a24║勢，竟不能屈。真一代之高僧也。登門授道不計數，親
X59n1105_p0656b01║度弟子凡十人。而法宗者，一日條目其事，以記文見
X59n1105_p0656b02║囑。予甞從師稟戒，知師頗詳，因為編敘，以備後世作
X59n1105_p0656b03║傳者云。
X59n1105_p0656b04║杭州祥符寺瑛法師骨塔銘
X59n1105_p0656b05║師名擇瑛，字韞之，桐江俞氏子。母王氏，嘗夢二日相
X59n1105_p0656b06║趂而至，并貫于懷，因而有娠，且疑必孕二子焉。逮月
X59n1105_p0656b07║滿，止誕一男，次年復姙娠，又產一男，始應二日之夢。
X59n1105_p0656b08║父母異之，俱令出家，各以經業得剃度，然皆明敏好
X59n1105_p0656b09║學，有志節。長子名子欽，字希固，受業于錢唐淨住院，
X59n1105_p0656b10║晚出遊學，卒於天台山。次子即法師也。師幼失所恃，
X59n1105_p0656b11║隨父來杭，始脫素于南山之瑞峯，後禮壽寧院處邦
X59n1105_p0656b12║為師。既具戒品，首學戒律，俊邁之聲，已出流輩。師以
X59n1105_p0656b13║始學，頗亦自負。熈寧中，東掖山神悟法師來止寶覺，
X59n1105_p0656b14║師往見之，一聞講唱，慴然媿伏，乃曰：不意叔世復有
X59n1105_p0656b15║斯人，此真吾師，幾不遇也。於是虗心潔己，北面師事，
X59n1105_p0656b16║摳衣請教，朝夕匪懈，神悟亦頗器之。師雖博涉經論，
X59n1105_p0656b17║獨於法華尤為得意，因看不二門、金剛錍，不寐者數
X59n1105_p0656b18║月，遂以所得白師。師曰：法華妙旨，歸乎自己，宜善護
X59n1105_p0656b19║持，勿自輕也。但恐摩尼至寶，投于弊囊，非所宜耳。自
X59n1105_p0656b20║是學行著聞，方朋嚮慕，如鏡去垢，則有像斯分，如鐘
X59n1105_p0656b21║中虗，則隨叩而應。其為道也，不羈於相，不蕩於空。其
X59n1105_p0656b22║為人也，不附於時，不滯於物。言無委曲，行無便侫。播
X59n1105_p0656b23║遷南北，為法忘勞。行止隨緣，去留在我。或領眾住持，
X59n1105_p0656b24║或寓居講演。蘇杭湖秀，歷二十餘處。中年多病，遂居
X59n1105_p0656c01║祥符古剎。一揮麈柄，緇儒雲集。洪音迅辯，聽者莫不
X59n1105_p0656c02║耳聳目貽，歎其頴脫。元符二年春得疾，藥不可療。臨
X59n1105_p0656c03║行自省曰：吾二十年專弘上乘，啟悟群庶。豈謂嬰茲
X59n1105_p0656c04║疾苦，力不能制。將非所傳未契聖意乎？遂以平生著
X59n1105_p0656c05║撰，對眾火之。奮身而起，面西凭机，命眾誦彌陀經。纔
X59n1105_p0656c06║及流通，奄然息絕。實三月二十九日也。壽五十五，臘
X59n1105_p0656c07║三十二。後五日，闍維於下湖之野。是日素幡滿路，香
X59n1105_p0656c08║木成𧂐。道俗追送，數里間車馬不容。火滅，得遺骸散
X59n1105_p0656c09║于湖中。或謂法師有益於世，一旦歸寂，而遺風餘懿，
X59n1105_p0656c10║泯然無聞，殆非我曹所忍。遂使人漉之，止得半許。立
X59n1105_p0656c11║塔葬于靈芝懺室後蓮池之西，請予為銘。予與師童
X59n1105_p0656c12║稚時已相往還，以至同試經，同學教，知師頗詳，故不
X59n1105_p0656c13║敢辭。銘曰：
X59n1105_p0656c14║至聖降靈，唯為一實。鷲嶺開權，鶴林扶律。
X59n1105_p0656c15║天台妙悟，章安祖述。不有法師，孰造淵密。
X59n1105_p0656c16║區其善否，糾其得失。住有沉空，虎皮羊質。
X59n1105_p0656c17║若夫冥乎真者，無動無出；繫乎數者，有始有卒。
X59n1105_p0656c18║收種凭机，加趺掩室。香燼有身，塔藏遺骨。
X59n1105_p0656c19║荷花開謝，湖光出沒。留示諸徒，仰止奚畢。
X59n1105_p0656c20║越州餘姚異闍棃塔銘
X59n1105_p0656c21║釋單異，字隱之，越州餘姚杜氏子。丱角時，已有超拔
X59n1105_p0656c22║之志。脫素于龍泉寺，禮清序為師。遇皇祐普恩，得剃
X59n1105_p0656c23║度。既具戒品，負笈挈囊，學天台教於四明贇法師。自
X59n1105_p0656c24║後徧歷諸方，知新溫故。天竺明智、雷峯廣慈，皆登門
X59n1105_p0657a01║入室，孜孜扣擊，餘二十年。所業既成，遂還舊隱。道俗
X59n1105_p0657a02║或以住持強之，皆確然不就。柰何耆舊篤迫，事不能
X59n1105_p0657a03║已。遂於本寺講演圓乘，聽眾悅服。晚年謝去人事，掩
X59n1105_p0657a04║關不出。嚴治一室，專修淨業。禮佛誦經，不舍晝夜。崇
X59n1105_p0657a05║寧改元，夏制將解，忽染微恙。至十九日，召集徒屬，焚
X59n1105_p0657a06║香告曰：吾生淨土，時已到矣。當乘金剛臺，隨佛西邁。
X59n1105_p0657a07║願勉力進修，可得相見。言訖，索湯沐浴，手結佛印，泊
X59n1105_p0657a08║然坐滅。是月二十五日，火化于西郭，而灰骨間舌根
X59n1105_p0657a09║數珠，儼然如故。得非誦持之効歟？其徒以某年某月，
X59n1105_p0657a10║葬于當山之西峯。壽七十六，臘五十二。平居誦普賢
X59n1105_p0657a11║觀經萬卷、法華經五千部、彌陀經萬卷，佛號不計數。
X59n1105_p0657a12║一子曰德懋，二弟曰覃逸、曰覃悅。悅見為僧首，甞從
X59n1105_p0657a13║予學律。一日，具錄其事，求銘以識其塔。銘曰：
X59n1105_p0657a14║惟師為學，有而若無；惟師為行，實而若虗。
X59n1105_p0657a15║形器化矣，珠舌儼如。白業斯著，青史宜書。
X59n1105_p0657a16║越州漁浦淨慧大師塔銘
X59n1105_p0657a17║大師蕭然，漁浦章氏子。少孤，與兄同事母。年甫弱冠，
X59n1105_p0657a18║知兄力能幹家，遂白母求脫俗，禮淨慧院子蘭為師。
X59n1105_p0657a19║嘉祐四年得剃度，明年具戒，諱清沼，字澄之。自少有
X59n1105_p0657a20║膽氣，善營眾事，好賓客，𮌎中豁如也。於是眾推主事，
X59n1105_p0657a21║凡三十餘年。其先院宇卑陋，師乃勠力興建，除大殿
X59n1105_p0657a22║外，廊廡堂舍皆鼎新之。元豐三年建轉輪藏，始則募
X59n1105_p0657a23║眾，計用不足，乃盡輸囊長，至於冬無衾襦，夏無絺綌，
X59n1105_p0657a24║而未始有倦色。元祐中，余過蓀溪，次命余結大界，講
X59n1105_p0657b01║彌陀經，受菩薩律儀。自是專持齋戒，食後雖湯茶不
X59n1105_p0657b02║進。晚年謝絕人事，於院之西北隅搆堂曰忘緣，別開
X59n1105_p0657b03║懺室，看華嚴十六觀經，繫念彌陀，早晚佛事不輟。紹
X59n1105_p0657b04║聖二年春得疾，聞余赴四明築壇，舟次西陵，遣弟子
X59n1105_p0657b05║道淵召余，且欲敘別，遂往見之。雖已在膏肓，而精爽
X59n1105_p0657b06║不亂。一日呼左右擊磬，厲聲稱佛，逾於平時。其徒乃
X59n1105_p0657b07║集眾諷經，師自稱普賢，懺悔、發願、迴向三偈已，泊然
X59n1105_p0657b08║息絕。是年十月葬全身于院側楓林下，俗壽六十三，
X59n1105_p0657b09║僧臘三十七，度弟子六人。法孫希深具狀老師平生
X59n1105_p0657b10║事業，從予丐銘，以表其塔。銘曰：
X59n1105_p0657b11║師之存兮，漁江之人翕然如歸。
X59n1105_p0657b12║師之亡兮，漁江之人，寂然無依。
X59n1105_p0657b13║嗚呼！大師之為人也，茲焉可知。
X59n1105_p0657b14║溫州褒法師行業錄序
X59n1105_p0657b15║法師名契褒，字天錫，永嘉橫陽徐氏子。幼歲厭俗，投
X59n1105_p0657b16║興業寺壽聖院出家剃髮。二十進具戒，遂遊學四方。
X59n1105_p0657b17║至越州天衣山，見曇翼禪師生平事業，慨然有景慕
X59n1105_p0657b18║之志，誓發心終身誦經為業。俗年七十八，至和改元
X59n1105_p0657b19║十二月二十七日，澡浴易衣已，念佛而終。其諸大乘
X59n1105_p0657b20║經呪佛名，或目覧口誦，或刺血書寫，或逐字敬禮，並
X59n1105_p0657b21║具錄如右。當時文士有過其塔，率多留詠，略錄其三
X59n1105_p0657b22║章，則師之功行可見矣。
X59n1105_p0657b23║飛霜飛露寒空寒，夜夜夜半冰欄干。
X59n1105_p0657b24║紫皇天眾合指掌，聽誦字字到日上。
X59n1105_p0657c01║永嘉周侃
X59n1105_p0657c02║金猊烟噴空閑堂，經聲松韻和清商。
X59n1105_p0657c03║西風月落寒夜長，白芙蓉滿心地香。
X59n1105_p0657c04║天台長吉
X59n1105_p0657c05║應向鷲峰親得記，醍醐香味滿心田。
X59n1105_p0657c06║人間劫石終須壞，難壞吾□舌上蓮。
X59n1105_p0657c07║不記姓名。
X59n1105_p0657c08║湖州八聖寺鑑寺主傳
X59n1105_p0657c09║師名惟鑑，字公照，德清嘉育沈氏之子。少厭塵俗，依
X59n1105_p0657c10║寺僧有章脫素。年十六，試經業剃度。既具戒品，從長
X59n1105_p0657c11║水子璿、縉雲仲希學賢首經論，又從安吉羅漢長老
X59n1105_p0657c12║參問禪理。晚歸本居，眾推以董寺事。師口不沾葷，囊
X59n1105_p0657c13║無餘積，所獲施利，畢歸營福。言行繩準，舉措公正，其
X59n1105_p0657c14║徒莫不敬服。建觀音院，啟長堂，鑄鐘結界，皆勠力為
X59n1105_p0657c15║之。募萬餘人為社，同崇淨業。以旃檀木刻西方三聖，
X59n1105_p0657c16║早暮懺念，中宵施食，終身不輟。閱大藏一周，誦法華
X59n1105_p0657c17║千部、光明萬部。如是凡三十餘年，孜孜不懈，而世鮮
X59n1105_p0657c18║有知者。噫！非僧傳所謂高而不名者歟？元祐五年十
X59n1105_p0657c19║二月二十四日，微恙不起。越三日午時，澡浴易衣，集
X59n1105_p0657c20║眾持諷，加趺瞑目，屈指為印，泊然化去。數日方殮，體
X59n1105_p0657c21║貌儼如。俗齒七十九，僧夏六十三。弟子輩以明年三
X59n1105_p0657c22║月十三日闍維之，仍錄平生事業，請文於余，故為編
X59n1105_p0657c23║次，庶有補於同道云。
X59n1105_p0657c24║溫州都僧正持正大師行業記
X59n1105_p0658a01║大觀元年九月十五日午未間，永嘉都僧正持正律
X59n1105_p0658a02║師歸寂于城西之壽聖院。前三日，命眾僧諷十六觀
X59n1105_p0658a03║彌陀等經，師亦合掌䖍恭，隨聲而和。將終，乃指西向
X59n1105_p0658a04║云：此吾所歸處也。良久，奄然息絕。至十月二十三日，
X59n1105_p0658a05║茶毗于西郊，發棺投炬，膚體如生，唇頰如紅蓮火滅，
X59n1105_p0658a06║得舍利不勝數。至明年某月某日，葬遺骨于西岑，駐
X59n1105_p0658a07║旌亭之南郊，立塔以識之。親度上首曰知孟，具狀先
X59n1105_p0658a08║師平生行業，求文為記。予尊僧正，實為先達。僧正視
X59n1105_p0658a09║予，不以晚輩，抑與師有舊，故不敢辭。師諱靈玩，字占
X59n1105_p0658a10║叔，本郡宋氏子。童年厭世，禮開元寺妙明僧正曇可
X59n1105_p0658a11║為師。二十三試經業，得剃度。當年納具戒，即有志于
X59n1105_p0658a12║學。聞天台真悟律師闢絳紗于錢唐，遂與同友仲卿
X59n1105_p0658a13║而就學焉。敏銳剋勤，寸陰不癈，儒老百氏，餘力旁求。
X59n1105_p0658a14║當時卿、玩之名，藉藉稱于教肆。既而還鄉，卿迺導誘
X59n1105_p0658a15║親族，重建戒壇。壇成未幾，不幸早世。其先壇上不立
X59n1105_p0658a16║佛像，師欲立之，而眾議紛挐，是否未決。師於眾中袖
X59n1105_p0658a17║出戒壇經證之，眾遂默伏。自是壇場製度，一稟於師，
X59n1105_p0658a18║仍立南山祖堂於壇院之左。既而學業內充，名聞外
X59n1105_p0658a19║溢，於是眾命住本寺教院。法明忠老，當代之名匠，一
X59n1105_p0658a20║日過門，正當講次，因而就聽。講罷，執師手曰：吾鄉善
X59n1105_p0658a21║講，唯師一人而已。自後凡有登門，指令從師先學戒
X59n1105_p0658a22║律，然後可習經論。次住永安常寧律院，又遷東安教
X59n1105_p0658a23║院，復遷杭州普寧寺，尋歸本寂禪院，後居大雲律省。
X59n1105_p0658a24║師以不倦誨人，來學輻湊，舍宇為之，不容眾信。傾財
X59n1105_p0658b01║鼎新蓋造，不數載而成。因命演法處為毗尼講堂，塑
X59n1105_p0658b02║律宗祖像列祀于閣，置律乘教藏緘于丈室，自此人
X59n1105_p0658b03║皆號為毗尼師焉。郡倅唐公（穀）舉師為僧判，次遷副
X59n1105_p0658b04║僧正。郡守張公（濟）性嚴，少交游，待師獨厚。又遷都僧
X59n1105_p0658b05║正，給帖令揭額為十方律院。郡守楊公（蟠）知師公正，
X59n1105_p0658b06║凡僧門事盡委處斷，仍為親書額字贈毗尼講堂，詩
X59n1105_p0658b07║見于永嘉百詠。大夫吳公（君平）讚師𦘕像，盛稱其美。自
X59n1105_p0658b08║僧判至都正，掌握教門二十餘年，略無遺缺。數以病
X59n1105_p0658b09║辭，後方獲免。師昔甞臨壇度戒，位在第三。知郡石公
X59n1105_p0658b10║（景立）以為度戒事重，宜選德人，餘皆黜退，獨留師一
X59n1105_p0658b11║人，仍推為壇長，萬口皆謂綱紀壇場得其人矣。師少
X59n1105_p0658b12║居學地，不憚勞苦，至於祖師三大部、本講十記諸餘
X59n1105_p0658b13║卷帙，皆親手書之。逮本寺遭爇，悉為煨燼，復出錢唐
X59n1105_p0658b14║傳寫，以備撿閱。師講學外，於西方淨業信願甚篤，甞
X59n1105_p0658b15║命工繪彌陀、觀音、勢至三聖像，隨身奉事，至老愈勤。
X59n1105_p0658b16║凡有少善，悉嚴淨域，故隨處坐臥，面不背西。日誦彌
X59n1105_p0658b17║陀經四十八徧。酷愛飛山往生傳，鏤板印施，為眾銷
X59n1105_p0658b18║釋。講行事鈔十五過、羯磨疏七過、戒本疏八過，諸小
X59n1105_p0658b19║部帙，不可悉數。自餘法華、光明、十六觀、普賢行願諸
X59n1105_p0658b20║小經呪，日別看誦，以為常業。凡所施物，隨得隨散，衣
X59n1105_p0658b21║盂之外，唯教乘數百軸耳。登門受道，前後往來二千
X59n1105_p0658b22║餘人，散布諸方，分燈傳化。俗壽七十六，僧臘五十三。
X59n1105_p0658b23║評曰：棄俗為道，其要在三：一曰行己，二曰利他，三曰
X59n1105_p0658b24║護法。竊惟僧正自入道至終，稟律奉戒，不虧其節，不
X59n1105_p0658c01║辱其身，禮誦焚修，日無虗度，則其行己不為不勤矣。
X59n1105_p0658c02║甞患鄉閭律學不振，遠涉江山，尋師受業，晨夕講演，
X59n1105_p0658c03║訓誘來蒙。故使南山宗部，遐邇獲聞，流演無窮，由師
X59n1105_p0658c04║為始，則其利它不為不博矣。四十餘年，弘闡律藏，播
X59n1105_p0658c05║遷南北，一志流通，魁鎮教門，肅清海眾，主持壇席，糾
X59n1105_p0658c06║正軌儀，荷法輕生，死而後已，則其護法不為不篤矣。
X59n1105_p0658c07║晚年謝事，退養幽居，建志存誠，專期西邁，臨終正念，
X59n1105_p0658c08║奄爾遷神。逮至荼毗，道俗奔赴，眾覩異相，追慕哀號。
X59n1105_p0658c09║斯可謂始卒兩全，美善俱盡，非存誠荷法，孰能至於
X59n1105_p0658c10║此哉！於戲！人有片善，猶足可絕，況備斯眾德而無述
X59n1105_p0658c11║乎！故直筆編其始末，以俟異日作傳者云。
X59n1105_p0658c12║
X59n1105_p0658c13║芝園集上