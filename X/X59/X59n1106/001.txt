X59n1106_p0666b01║
X59n1106_p0666b02║
X59n1106_p0666b03║
X59n1106_p0666b04║
X59n1106_p0666b05║
X59n1106_p0666b06║No. 1106
X59n1106_p0666b07║補續芝園集
X59n1106_p0666b08║
X59n1106_p0666b09║台州順感院轉輪藏記秀州普照院多寶塔記
X59n1106_p0666b10║臨安無量院彌陀像記台州慈德院修大殿記
X59n1106_p0666b11║越州龍泉彌陀寶閣記明州經院三聖立像記
X59n1106_p0666b12║
X59n1106_p0666b13║台州順感院輪藏記
X59n1106_p0666b14║擣楮以為紙，殺煙以為墨，採毫剪筠以為筆，點畫蹙
X59n1106_p0666b15║捺以為字，字有呼召以為名，累名以為句，累句以為
X59n1106_p0666b16║偈，累偈以為卷，累卷以為帙。用是以紀聖人之言，埀
X59n1106_p0666b17║干後世，可法而不可易，故命之曰經。甞考其所以為
X59n1106_p0666b18║經者，皆天地間有為之物，抑人力之所為耳。紙素筆
X59n1106_p0666b19║墨，土木水火之所成者也。名字句偈，世俗之字，語言
X59n1106_p0666b20║虗響之所為者也。造作工匠，精識血氣之所聚者也。
X59n1106_p0666b21║此等皆由眾緣而生，然且各不自名，而人強名之。以
X59n1106_p0666b22║強名之人，會強名之物，以成乎經，則經亦強名也。夫
X59n1106_p0666b23║如是，則佛之經果安在哉？雖然，至有信受誦持，一念
X59n1106_p0666b24║隨喜，固有滅罪者焉，脫苦者焉，生福者焉，開悟者焉，
X59n1106_p0666c01║證人者焉，以至萬行莊嚴，正徧知海，莫不由是而生。
X59n1106_p0666c02║如是，則佛之經豈在他哉？紙素筆墨，文字句偈，造作
X59n1106_p0666c03║工巧，無非經者。如向所求，了無一切當其名者，況有
X59n1106_p0666c04║實乎？以今觀之，未有一物而非實者，況其名乎？是則
X59n1106_p0666c05║吾佛之經，不可謂有，不可謂無，不可以內外中間求，
X59n1106_p0666c06║不可以語言情慮測。苟能達此，不見達者，則物我齊
X59n1106_p0666c07║泯，取舍兩忘，當處湛然，一切清淨。雖手不執卷，常讀
X59n1106_p0666c08║是經，口不輟誦，未霑一字。是以一句一偈，經耳過眼，
X59n1106_p0666c09║雖河沙身命，布施之福，未足為多，而況深造者乎？故
X59n1106_p0666c10║如來於百千萬劫，捐頭目，棄國城，屈身為牀座，布髮
X59n1106_p0666c11║為裀褥，從眾聖以求之微塵剎土，示生唱滅，因緣譬
X59n1106_p0666c12║喻，隨宜以說之。逮于滅後，飲光、慶喜集結之，二十四
X59n1106_p0666c13║師傳持之，安清、童壽翻譯之，法顯、玄㢡搜索之。經雖
X59n1106_p0666c14║無量，且據東華見翻五千餘軸，流衍布濩，啟寤迷塞，
X59n1106_p0666c15║其間迴邪復正、識心達本者，不可悉數。東陽大士、補
X59n1106_p0666c16║處聖人將欲普植龍華得度之緣，乃會集大小部帙，
X59n1106_p0666c17║盛以琅凾，架以層樓，括以機關，飾以金彩，號為轉輪
X59n1106_p0666c18║經藏焉。於是毗盧海藏大千經卷，寂然不動，運轉無
X59n1106_p0666c19║窮。或徒見其轉而生信者，或因其所轉而知其未嘗
X59n1106_p0666c20║轉者，或安住無轉而從其終日轉者，上智下愚，隨分
X59n1106_p0666c21║得益。故輪藏自雙林為始，厥後他寺皆倣之，而浙東
X59n1106_p0666c22║尤盛。雖無所考，斯亦善巧汲引之一端乎！台城順感
X59n1106_p0666c23║院，石晉天福中，郡人胡都使捨宅為之，始名報國。今
X59n1106_p0666c24║朝祥符初，改賜今額。師徒繼世，甲乙住持，久不得人，
X59n1106_p0667a01║寥落滋甚。熈寧十年，郡吏臨華、弟僧希湛相與募緣，
X59n1106_p0667a02║建轉輪經藏洎法堂、僧堂、三門、鐘皷臺、房廊、厨庫等，
X59n1106_p0667a03║于茲僅二十年，然猶興葺未已，所費無慮一千萬錢。
X59n1106_p0667a04║其輪藏所出，用建長堂，接待海眾，遂有士女競施田
X59n1106_p0667a05║畝，以給二時。每夏請法師講唱化導，香燈鏡梵，晨夕
X59n1106_p0667a06║不輟。予以景德建壇之命，寓于楞嚴上方，而臨華、希
X59n1106_p0667a07║湛累以記文見託。竊惟命之為佛者，謂道不在語言
X59n1106_p0667a08║文字，而忽於經教者有矣；或籍此講誦，專求聲利，飾
X59n1106_p0667a09║於一身者有矣；或因之得利，不懼罪福，用與不公者
X59n1106_p0667a10║有矣。豈意俗士身為公吏，而能崇奉興建，竭力外護
X59n1106_p0667a11║若此，則吾曹得無媿乎？故為書其始末，以告同道云。
X59n1106_p0667a12║秀州普照院多寶塔記
X59n1106_p0667a13║靈鷲山中無上法王，會百千萬眾說法華經。俄有寶
X59n1106_p0667a14║塔從地而涌，卓然聳于四天王宮，華瓔飛灑，龍鬼翼
X59n1106_p0667a15║從，塔中發聲，稱歎釋迦世尊所說如實。大眾驚疑，莫
X59n1106_p0667a16║知所自。世尊告曰：此遠古多寶如來全身之塔，彼有
X59n1106_p0667a17║大誓，滅度之後，十方國土有說是經，我塔涌現，證明
X59n1106_p0667a18║讚嘆。眾聞欣踊，咸欲瞻禮。于時世尊大軫神用，三變
X59n1106_p0667a19║其國土，徧集其分身，即舉右指指開塔戶，眾覩彼佛
X59n1106_p0667a20║儼然如生，仍分半座與釋迦並坐。世尊乘是顧命大
X59n1106_p0667a21║眾，懇囑流通，終于散席，塔亦隨隱。竊惟如來為一大
X59n1106_p0667a22║事因緣出興于世，群生著欲，力所未堪，四十餘年祕
X59n1106_p0667a23║而不授。洎于大根將啟，圓音方震，指萬化歸乎一理，
X59n1106_p0667a24║會三乘同乎一轍，髻珠既解，寶輅等賜，宣降靈之致，
X59n1106_p0667b01║暢久默之懷，將事歸真，猶悲末度，庶幾妙道埀諸無
X59n1106_p0667b02║窮。夫以道在人持，種由緣起，是故古佛現殊特之瑞，
X59n1106_p0667b03║本師亦殷勤之囑，且使無邊大士奮志維持，後世獲
X59n1106_p0667b04║聞，莫不由此。秀州海鹽縣廣陳鎮普照院有僧處詮，
X59n1106_p0667b05║甞覽斯經，仰追化跡，乃率眾信，依經建塔。自嘉祐癸
X59n1106_p0667b06║卯發首興搆，至治平間不幸物故。弟子智圓克荷師
X59n1106_p0667b07║道，接武遺業，力勤營幹，歲無暇日。逮于元豐改元戊
X59n1106_p0667b08║午仲秋，跨一十六載，役工方畢，所費無慮萬緡，皆出
X59n1106_p0667b09║於四眾。塔有七級，每級藏法華、寶篋各一帙，下級加
X59n1106_p0667b10║以金銀為文字，頂層安相輪經九十九本，基下瘞以
X59n1106_p0667b11║臥佛舍利，自餘經卷塔像不復具數，中間塑多寶釋
X59n1106_p0667b12║迦列坐之像，眾寶莊校，極為嚴飾，遐邇具瞻，歎未曾
X59n1106_p0667b13║有。由是聞見者迴邪而復正，禮敬者殄罪以蒙福。至
X59n1106_p0667b14║於遇物感心，即事通道，植一乘緣種，造諸佛境界者，
X59n1106_p0667b15║往往有之矣。旨哉！處詮草創之，智圓力成之，以有為
X59n1106_p0667b16║材，建大佛事，發千古之遺美，為萬劫之良導，其濟世
X59n1106_p0667b17║益物，可勝言哉！余以經從，獲究始末，輒復命筆，為之
X59n1106_p0667b18║記云。
X59n1106_p0667b19║無量院彌陀像記
X59n1106_p0667b20║彌陀教觀，載于大藏，不為不多。然佛化東流，數百年
X59n1106_p0667b21║間，世人殆無知者。晉慧遠法師，居廬山之東林，神機
X59n1106_p0667b22║獨拔，為天下倡。鑾池栽蓮，構堂立誓，專崇淨業，號為
X59n1106_p0667b23║白蓮社。當時名僧巨儒，不期而自至。慧持、道生，釋門
X59n1106_p0667b24║之俊彥；劉遺民、雷次宗，文士之豪傑，皆伏膺請教，而
X59n1106_p0667c01║預其社焉。是故後世言淨社者，必以東林始。厥後善
X59n1106_p0667c02║導、懷感，大闡於長安；智覺、慈雲，盛振于浙右。末流狂
X59n1106_p0667c03║妄，正道梗塞，或束縛於名相，或沉冥於豁達。故有貶
X59n1106_p0667c04║念佛為麤行，忽淨業為小道，執隅自蔽，瞢無所聞。雖
X59n1106_p0667c05║聞而不信，雖信而不修，雖修而不勤，於是淨土教門，
X59n1106_p0667c06║或幾乎熄矣。嗚呼！明教觀，孰如智者乎？臨終舉觀經，
X59n1106_p0667c07║贊淨土而長逝矣。達法界，孰如杜順乎？勸四眾念彌
X59n1106_p0667c08║陀，感勝相而西邁矣。參禪見性，孰如高玉、智覺乎？皆
X59n1106_p0667c09║結社念佛，而俱登上品矣。業儒有才，孰如劉、雷、柳子
X59n1106_p0667c10║厚、白樂天乎？然皆秉筆書誠，而願生彼土矣。以是觀
X59n1106_p0667c11║之，自非負剛明卓㧞之識，達死生變化之數者，其孰
X59n1106_p0667c12║能信於此哉？近世宗師公心無黨者，率用此法誨誘
X59n1106_p0667c13║其徒。由是在處立殿造像，結社建會，無豪賤，無少長，
X59n1106_p0667c14║莫不歸誠淨土。若觀想，若持名，若禮誦，若齊戒，至有
X59n1106_p0667c15║見光花，觀相好，生身流於舍利，埀終感於善相者，不
X59n1106_p0667c16║可勝數。淨業之盛，往古無以加焉。生當此時，得不知
X59n1106_p0667c17║幸乎？臨安縣實杭之巨邑，九仙山乃邑之佳境，無量
X59n1106_p0667c18║院又境之精舍。先是道者於院之東南隅建觀音堂，
X59n1106_p0667c19║復於堂後建彌陀殿。其徒用淵，乃募士女一千人，率
X59n1106_p0667c20║財計三百緡，雕造八尺彌陀像。元祐八年上元日，集
X59n1106_p0667c21║眾瞻禮，淵乃述識說偈，發大弘誓，寘像腹中。是日供
X59n1106_p0667c22║五百羅漢，設會飯僧以落之。越明年四月八日，莊嚴
X59n1106_p0667c23║圓備，儀相妙好，輝彩煥發。由是一方之人得以歸向，
X59n1106_p0667c24║百世之下得以流通。其有禮足瞻顏，稱名送想，莫不
X59n1106_p0668a01║拔業根於苦海，投蓮種於寶池。若夫畫地聚沙，皆成
X59n1106_p0668a02║佛道；低頭舉手，同歸一乘。而況竭力經營，存誠繫念，
X59n1106_p0668a03║克論其利，尚可量耶？淵聞予屬意此道，累以記文為
X59n1106_p0668a04║請，遂援毫直書，以塞其命。
X59n1106_p0668a05║台州慈德院重修大殿記
X59n1106_p0668a06║西天竺國藏佛舍利者，則曰塔婆，此謂之方墳也。安
X59n1106_p0668a07║佛形像者，則曰支提，此謂之廟也。然今所謂殿者，本
X59n1106_p0668a08║宮至之異名，秦漢已來，唯王者稱之，蓋至尊之所居
X59n1106_p0668a09║也。佛為法王，首出庶物，大千化主，群生導師，其尊可
X59n1106_p0668a10║謂至矣。自佛化東漸，王公大臣尊其道，重其教，凡聖
X59n1106_p0668a11║像所在，必構以大廈，揭以勝名，而謂之殿焉。故歷代
X59n1106_p0668a12║相承，其風不墜。此院舊有佛殿，而草剏低窄，歲月浸
X59n1106_p0668a13║久，加復朽故，往來瞻禮，不能發越極敬之意。宿德子
X59n1106_p0668a14║瑊，主首子斌，斌之弟子仲元，乃同謀併力，導募眾緣，
X59n1106_p0668a15║鼎新大廈，重塑尊像。克誠所感，眾信響合，故不簡豪
X59n1106_p0668a16║賤，傾施金帛，所費無慮二百萬錢。發首於嘉祐戊戌，
X59n1106_p0668a17║落成於治平丁未。由是材植宏壯，詹棟高敞，金彩輝
X59n1106_p0668a18║映，儀相殊絕。豈止一方之榮觀，仰為萬世之歸向也。
X59n1106_p0668a19║竊惟如來以法界身，住寂光土，清淨湛然，廣大虗寂，
X59n1106_p0668a20║言詮不可示，情慮無以測。經曰：性空即是佛，不可得
X59n1106_p0668a21║思量。又曰：離一切相，即名諸佛。即知佛身非相，佛土
X59n1106_p0668a22║無方。然而啟迪來蒙，提携弱喪，非事無以表其理，非
X59n1106_p0668a23║相無以動其心。故出世也，現奇妙之容顏；洎滅度也，
X59n1106_p0668a24║示莊嚴之形像。是以優填剏啟於西竺，摩騰賷至於
X59n1106_p0668b01║東華，為生福之勝緣，作出世之夷徑。故使散心稱號，
X59n1106_p0668b02║咸悟佛乘；舉手低頭，盡歸實道。其功叵究，其利莫窮，
X59n1106_p0668b03║實設化之要門，住持之大本也。元祐二年仲冬月，予
X59n1106_p0668b04║以結界之命，因過是院。而仲元者，具狀本末，丐文為
X59n1106_p0668b05║記。辭不得已，試復敘云：
X59n1106_p0668b06║越州龍泉彌陀閣記
X59n1106_p0668b07║金璧珠具，世間貴重；道德事業，出世尊仰。難得希有，
X59n1106_p0668b08║皆名寶焉。然出世間寶，大略有四：眾生妄念，天真本
X59n1106_p0668b09║具，一體三寶也；諸佛果德，清淨無染，理體三寶也；乘
X59n1106_p0668b10║時利見，啟迪群庶，化相三寶也；埀裕後世，流及無窮，
X59n1106_p0668b11║住持三寶也；範金合土，彫刻丹青，住持佛也；琅函鈿
X59n1106_p0668b12║軸，紙素竹帛，住持法也；壞服毀容，陞壇稟戒，住持僧
X59n1106_p0668b13║也。餘之三寶，以佛為尊；住持三寶，推僧為上。豈不以
X59n1106_p0668b14║無興替，維持在於人乎？越州餘姚龍泉寺，經始于東
X59n1106_p0668b15║晉咸康中，逮今大觀丁亥，凡八百五十載。唐末會昌，
X59n1106_p0668b16║天下寺宇例遭毀廢，唯茲塔廟儼然獨存。咸通啟運，
X59n1106_p0668b17║吾道復興，寺主法光大師勸募邑人詹文舉等寫造
X59n1106_p0668b18║大藏。皇朝開寶二年，慧文大德始建藏閣，安著經卷，
X59n1106_p0668b19║待遇四方。皇祐二年，智端、蘊栖并力化緣，別立殿宇，
X59n1106_p0668b20║更為輪藏，於是藏閣癈而不用。歷年滋久，舍宇隳弊，
X59n1106_p0668b21║其徒不能葺治。主首僧眾具狀申舉，邑宰曾公給牒，
X59n1106_p0668b22║命智榮者繼嗣住持。榮乃竭力募眾鼎新，構立其閣，
X59n1106_p0668b23║左右前後共五間。寺首覃悅，以謂淨土教觀方今盛
X59n1106_p0668b24║行，仍出長財彫造丈六彌陀妙相，立于當中。舊有千
X59n1106_p0668c01║佛𦘕㡧，大悲刻像，布列左右。重修雙塔，增廣堂舍，利
X59n1106_p0668c02║成一院，揭號彌陀寶閣焉。自是可以延集僧徒，焚脩
X59n1106_p0668c03║報德，遵承律範，演唱利人。三寶得以隆安，四生得以
X59n1106_p0668c04║依仰。嚮所謂道無興替，維持在於人者，為不誣矣。大
X59n1106_p0668c05║觀改仲秋晦記。
X59n1106_p0668c06║明州經院三聖立像記
X59n1106_p0668c07║三聖立像見于觀無量壽佛經釋迦世尊無緣大悲、
X59n1106_p0668c08║深悲堪忍未得度者，大啟淨土法門，曲示念佛三昧，
X59n1106_p0668c09║將使神棲淨域，故合繫想聖緣，十六妙觀於是乎設
X59n1106_p0668c10║也。是以落日懸皷指其向方，大水凝冰狀其寶地，林
X59n1106_p0668c11║泉樓觀第而觀焉，莫不皆以百寶莊嚴，世無與比，光
X59n1106_p0668c12║色炳煥，不可具名。已而方欲廣宣觀彼佛身光明相
X59n1106_p0668c13║好，眾會階善，俄於太虗空中現出三聖，令韋提希見，
X59n1106_p0668c14║以為發請之端。經曰：佛告韋提希：吾當為汝分別解
X59n1106_p0668c15║說除苦惱法。說是語時，無量壽佛住立空中，觀世音、
X59n1106_p0668c16║大勢至侍立左右。韋提白佛：我今因佛力故，得見彼
X59n1106_p0668c17║佛及二菩薩，未來眾生當云何觀而得見耶？佛令先
X59n1106_p0668c18║觀華座，次觀形像，後觀佛身，左右侍者九品徒眾，念
X59n1106_p0668c19║佛三昧於茲備矣。自廬山遠師已來，天下僧坊結繫
X59n1106_p0668c20║念淨社，立彌陀三聖，蓋出於此經，的見於斯文耳。四
X59n1106_p0668c21║明慈溪靈龜山福源蘭若釋子戒深，自入道稟具，常
X59n1106_p0668c22║持是經，而篤志淨業有年數矣。以謂脩一己不若誘
X59n1106_p0668c23║諸人，振一時不若存諸久，於是糺募眾信，躬往錢唐，
X59n1106_p0668c24║命工彫造三聖立像，江山千里往返經營，歷涉數載
X59n1106_p0669a01║始獲完就，所費幾一千緡，立干城南開元寺經藏院
X59n1106_p0669a02║之懺室，四眾具瞻，歎未曾有。一日，拏舟度江，抵于芝
X59n1106_p0669a03║園，蘭若解囊結夏，捻香稽首，請文為記。予忝屬意此
X59n1106_p0669a04║道，故樂為書之。或曰：經云：諸佛如來，是法界身，入一
X59n1106_p0669a05║切眾生心想中。今刻木為像，世物所成，用比為佛，不
X59n1106_p0669a06║知其可乎？對曰：佛身無想，亦不離相。以其無相故，世
X59n1106_p0669a07║出世間，無有一法而是佛者。雖八萬四千三十二相，
X59n1106_p0669a08║亦即非相，況他物乎？故曰：離一切相，即名諸佛。以其
X59n1106_p0669a09║不離相故，世出世間，無有一法而非佛者，況相好乎？
X59n1106_p0669a10║故曰：當知一切諸法，即是佛法。如能達此相即非相，
X59n1106_p0669a11║非相即相，則山河國土，草木微塵，四生六道，翾飛蠕
X59n1106_p0669a12║動，莫非諸佛法身之體。而況範金合土，刻木繪素，莊
X59n1106_p0669a13║嚴相好，而獨非佛乎？諸有智者，當觀此像，材木[序-予+火]布，
X59n1106_p0669a14║膠漆金彩，假被眾緣，和合而成。求於眾緣，皆世間之
X59n1106_p0669a15║物，各有名體，孰為佛乎？然緣無定相，物無定名，既號
X59n1106_p0669a16║為佛，一切眾緣，莫非佛體，豈可捨此，別求佛乎？故華
X59n1106_p0669a17║嚴云：色相不是佛，音聲亦復然，亦不離色聲，見佛神
X59n1106_p0669a18║通力。若此觀像，不住於相，亦不離相，理事一如，真俗
X59n1106_p0669a19║不二，雖復對像，是真見佛。經云：若佛滅後，造立形像，
X59n1106_p0669a20║持用供養，是人來世，必得念佛清淨三昧。是知末法
X59n1106_p0669a21║住持，像設為勝，上中下根，莫不霑益。是以紫檀琢削，
X59n1106_p0669a22║優填剏啟於西乾；白氎丹青，迦竺始流於東夏。傅模
X59n1106_p0669a23║既廣，瑞應尤多，生靈覩相以知歸，佛化承風而久住。
X59n1106_p0669a24║其有識心達本，直造上乘，至於舉手低頭，終成緣種。
X59n1106_p0669b01║克論弘濟，詎可勝言？凡到道場，宜加兢慎。
X59n1106_p0669b02║
X59n1106_p0669b03║補續芝園集