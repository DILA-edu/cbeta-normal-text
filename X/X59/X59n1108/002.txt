X59n1108_p0713c06║
X59n1108_p0713c07║
X59n1108_p0713c08║
X59n1108_p0713c09║律宗問答卷下
X59n1108_p0713c10║
X59n1108_p0713c11║日本國芿法師問
X59n1108_p0713c12║極樂寺瑞律師答
X59n1108_p0713c13║第一、本宗五義分通疑有五
X59n1108_p0713c14║初疑沓婆猒無學，云：此但厭於果縛依身，非是厭
X59n1108_p0713c15║於所證真理。律本但云此身不堅固，不云厭無漏。
X59n1108_p0713c16║若爾，一切羅漢誰不厭果縛依身？或可是毗曇所
X59n1108_p0713c17║說羅漢住、壽、行歟？然則用此何為分通義？
X59n1108_p0713c18║答：沓婆所厭果縛依身，若厭果則速入無餘涅槃矣。
X59n1108_p0713c19║正緣尊者厭無餘涅槃非堅固法，遂營福五事行大
X59n1108_p0713c20║乘行，豈非分通義耶？
X59n1108_p0713c21║次疑施生成佛道。此則部主迴向之詞也。若以此
X59n1108_p0713c22║為義通，有部律亦應義通。何以故？有部尼律戒本
X59n1108_p0713c23║云：福於諸有情，皆共成佛道故。
X59n1108_p0713c24║答：有部通大之義，其中亦有。但有部所解觀法，是當
X59n1108_p0714a01║分小乘見解，縱別有通大之義，故竝約所計觀法判
X59n1108_p0714a02║之，只名小乘。
X59n1108_p0714a03║三疑相召為佛子云：佛子名言有通有別，通而言
X59n1108_p0714a04║之，三乘弟子莫不皆從佛而生，故諸律中竝稱釋
X59n1108_p0714a05║子；別而論之，二乘無繼佛種之義，故佛子名局在
X59n1108_p0714a06║菩薩。是故小部設有佛子之言，應但是通途之詞
X59n1108_p0714a07║也。
X59n1108_p0714a08║答：通途之言，但召釋子之名。若佛子，乃二乘於法華
X59n1108_p0714a09║得記，方始自知而是佛子。今本部既召為佛子，即知
X59n1108_p0714a10║是佛之子而得作佛，豈非分通義耶？安可濫釋子而
X59n1108_p0714a11║通途者哉？
X59n1108_p0714a12║四、疑捨財用非重，云：此是宗部異計，何關義通？例
X59n1108_p0714a13║如淨地，當部開之以資小根，餘部閉之還同大乘。
X59n1108_p0714a14║雖然，非謂義通大乘，何況財既捨已，僧用何罪而
X59n1108_p0714a15║吉羅？應知此小乘之方便也。若依大心，直住四海
X59n1108_p0714a16║乎？
X59n1108_p0714a17║答：捨財用非重，此同部計，但計之如大乘菩薩，虗通
X59n1108_p0714a18║無係，故是分通之義。若結吉者，以所捨之財，僧既付
X59n1108_p0714a19║還，狀同新得，有資身長道之益。今既不還，但望違佛
X59n1108_p0714a20║制邊結吉，捨所捨財，正同菩薩之心，虗通無係，何罪
X59n1108_p0714a21║之有？若非分通，是何義耶？
X59n1108_p0714a22║五、疑塵境非根。曉云：此亦小宗計，非大乘義，如彼
X59n1108_p0714a23║法相。大乘根、境、識等九緣和合故，眼能見色，乃至
X59n1108_p0714a24║意、法准之。故荊溪列大乘義，破小乘異見，如彼輔
X59n1108_p0714b01║行。若爾，祖師何總小部計，以定義通耶？
X59n1108_p0714b02║答：鈍故心不見色，名不了義。利故雖四和合，以心為
X59n1108_p0714b03║主而能見色，故是了義。大乘宗計，故涅槃三十云：有
X59n1108_p0714b04║色、有明、有心、有眼，是四和合，故名為見。今本部以識
X59n1108_p0714b05║見色，正同涅槃，故云了義。既識能見色，非大是何？
X59n1108_p0714b06║第二、疑增受菩薩戒
X59n1108_p0714b07║問：南山依白四受具，緣發圓體者，更受菩薩戒否？
X59n1108_p0714b08║若云更受，一發圓體，則三聚具備，而更受何為？故
X59n1108_p0714b09║傳中今不見祖師自增菩薩戒，驗知白四即發圓
X59n1108_p0714b10║體，故不用更受耶？況復如來在世，諸聲聞等開顯
X59n1108_p0714b11║之後，不云更受菩薩戒。若云不受，南山既依善戒，
X59n1108_p0714b12║以五十具為菩薩方便經，即譬四種樓閣。若不受，
X59n1108_p0714b13║則彼一級缺。彼經云：若受菩薩戒者，先發大乘心，
X59n1108_p0714b14║而受優婆塞戒乃至比丘戒。若言不受菩薩戒者，
X59n1108_p0714b15║無有是處。又業疏云：向不緣慈，如何容大？意在後
X59n1108_p0714b16║也。此豈非後更受大哉？若云既發圓體故，更受大
X59n1108_p0714b17║哉。若言既發圓體故，更不可受者，比丘戒亦不可
X59n1108_p0714b18║受者，比丘戒亦不可受，以五戒、沙彌戒已發圓體
X59n1108_p0714b19║故。汝若會此難，而言五戒、沙彌戒未具比丘儀故，
X59n1108_p0714b20║必須登壇者，比丘亦未具菩薩儀故，必須大乘作
X59n1108_p0714b21║法受得耶？
X59n1108_p0714b22║此問古來異見，未見盡善，今重設問端，願聞一決，
X59n1108_p0714b23║請不族再研細為明判焉。
X59n1108_p0714b24║答：雖發圓體，願且未圓，故須依善戒經而受也。云不
X59n1108_p0714c01║見祖師而增菩薩戒者，而祖師內冥，菩薩圓修，何必
X59n1108_p0714c02║言受？又云聲聞開顯之後，不云更受菩薩戒者，以妙
X59n1108_p0714c03║經中云汝等所行是菩薩道，亦何須更受哉？
X59n1108_p0714c04║第三、疑白四發圓體愚嘗以此徧請益浙間宗匠，
X59n1108_p0714c05║有云：發而增受大。有云：發則不用增。大雖是增，不
X59n1108_p0714c06║增不同於發，圓說是同。而雖聞斯言，於義未明。今
X59n1108_p0714c07║設十難，輙扣義門，非故作疑而赴戲論，唯欲自預
X59n1108_p0714c08║精通其旨，亦以塞於他方而已。
X59n1108_p0714c09║初、大小混濫難。難曰：登壇白四是小乘教，三聚羯
X59n1108_p0714c10║磨是大乘法，大小教門豈可混濫？若言發大心故，
X59n1108_p0714c11║即小而得大者，其何局在四分宗耶？設依有部，若
X59n1108_p0714c12║發圓心，亦應謂發圓宗戒體。然則有部受法，或發
X59n1108_p0714c13║圓戒，空宗四分亦應爾，可以但依發心，不必依法。
X59n1108_p0714c14║如此立義，豈非宗骨顛倒，大小混濫耶？
X59n1108_p0714c15║答：體雖圓，發納法尚偏，何混濫之有？
X59n1108_p0714c16║二、師緣相違難。難曰：圓宗戒體，元依現前一人而
X59n1108_p0714c17║發，豈可壇上十師前發耶？夫受戒法，大乘、小乘俱
X59n1108_p0714c18║緣如法，方法得戒。若有違，則定不發戒。擇師。大乘
X59n1108_p0714c19║戒云：必須用其四能、五德、六弊，有一不任為師。今
X59n1108_p0714c20║何為師義故，輙設壇上發圓宗體耶？
X59n1108_p0714c21║答：祖師用涅槃開決，知大小俱心智境緣，但是心作
X59n1108_p0714c22║決。西土法執之所闢，東夏迷執之眾默爾。色心及非
X59n1108_p0714c23║色心，無非心體。解心既妙，故發圓體。安將師緣差別
X59n1108_p0714c24║而為難哉？若師緣差別，孰不知耶？
X59n1108_p0715a01║三、問遮難相違難。難曰：大乘先請和尚、阿闍梨二
X59n1108_p0715a02║師問七遮。若有七遮，見前不許受戒。小乘但問五
X59n1108_p0715a03║逆，不問二逆。然則問遮不全，豈可發戒耶？
X59n1108_p0715a04║答：決所發體即是圓體。此准佛言，何關遮難事耶？
X59n1108_p0715a05║四、期願相違難。難曰：白四即盡形圓，宗乃盡未來。
X59n1108_p0715a06║若口唱盡形法，心期未來際，豈非還同虗誑罪哉？
X59n1108_p0715a07║若爾，不兩得乎？
X59n1108_p0715a08║答：業疏中大師自問自答，其義甚明。又虗誑罪者，且
X59n1108_p0715a09║如勝鬘夫人指毗尼即大乘學，容未聞吾佛結彼虗
X59n1108_p0715a10║誑之罪。
X59n1108_p0715a11║五、作法相違難。難曰：受戒作法，大小不同。受依大
X59n1108_p0715a12║受，大依小受，小豈可妄用乎？設小中尚有異，不妄
X59n1108_p0715a13║通用，如彼加衣，捨僧祇，取十誦等也。何況大乘受
X59n1108_p0715a14║戒，不用三聚羯磨，而用小乘法發圓體，則如彼下
X59n1108_p0715a15║官勳望大臣位，寧可得乎？
X59n1108_p0715a16║答：今白四而發圓體者，正猶下官而望大位。既知此
X59n1108_p0715a17║意，尚可疑耶？
X59n1108_p0715a18║六、徵求發體難。難曰：言發圓體者，為形俱並發？為
X59n1108_p0715a19║相即發？若言即發，今應反問：言即發者，為理即？為
X59n1108_p0715a20║事即？若言理即，此義不然，以受戒作法，不涉理談。
X59n1108_p0715a21║若言事即，二非與心體，形俱與未來，十師與一人，
X59n1108_p0715a22║白四與三聚，並相違法也。今其即相如何？若云單
X59n1108_p0715a23║發圓體，資持記云：為扶本宗。驗知本宗亦有焉。
X59n1108_p0715a24║答：體只是一，約開決論，點二非等，即是心體也。
X59n1108_p0715b01║七、受隨相違難。難曰：隨行持護，必依受體，未審今
X59n1108_p0715b02║隨何體而行護耶？若云俱護，如燒身臂指，捉畜二
X59n1108_p0715b03║寶，大乘得福，小乘犯罪；酤酒毀，菩薩得罪，聲聞即
X59n1108_p0715b04║輕。如此持犯，輕重千差，如何通會，兩方免過？若云
X59n1108_p0715b05║但依小乘，圓體既發，若不持護，豈非相違體耶？若
X59n1108_p0715b06║違體而依別，而依別行護，則是受隨相違之失也。
X59n1108_p0715b07║例如義淨受體，四分隨行有部。
X59n1108_p0715b08║答：雖發圓體及隨行中，且依小乘。若受三聚之後，當
X59n1108_p0715b09║大等持，卻當隨大行護，以定持犯。涅槃中於小乘戒
X59n1108_p0715b10║外，更制諸戒，極分明也。
X59n1108_p0715b11║八、結罪相違難。難曰：圓教瞥爾，四分重緣，分齊各
X59n1108_p0715b12║別，不可相亂。若重緣結，則違圓教。若瞥爾結，後末
X59n1108_p0715b13║學律，還成無用。何者？律中之要，莫過持犯。今既不
X59n1108_p0715b14║用，何勞學耶？
X59n1108_p0715b15║答：受菩薩戒後，方約瞥爾而結。若持犯相狀，並如律
X59n1108_p0715b16║中。故涅槃中，其旨甚明。
X59n1108_p0715b17║九、懺罪相違難。難曰：若懺罪時，直作大乘懺時，可
X59n1108_p0715b18║滅犯戒罪耶？若云然，祖師不許之，故立六聚懺法。
X59n1108_p0715b19║若云不然，體是大乘罪，亦依大懺而可滅者乎？為
X59n1108_p0715b20║亦發大乘心，作六聚懺而滅業道也？若云亦滅，祖
X59n1108_p0715b21║師亦不許，故更立三觀。若云不滅，違汝立義。彼受
X59n1108_p0715b22║戒則云：發大乘心故，故於壇上即發圓體。今懺法
X59n1108_p0715b23║亦應例云：發大乘心，故作律懺，即滅業道。而何云
X59n1108_p0715b24║不滅耶？又何故一是圓，一不圓耶？
X59n1108_p0715c01║答：體雖是圓，懺則須別。業疏所明大乘事懺，尚不滅
X59n1108_p0715c02║業，況發大心而用小懺，能滅業道哉？
X59n1108_p0715c03║十、教興無據難。難曰：所言受小法即發圓體者，據
X59n1108_p0715c04║在何耶？如彼善戒經，為得後菩薩戒，先發大乘心，
X59n1108_p0715c05║發五十具而為方便，全不曾云受五十具即發圓
X59n1108_p0715c06║體。故祖師亦順經戒云：受菩薩戒，必假七眾戒為
X59n1108_p0715c07║前方便，乃得大戒。或云為成三聚，或云意在後也，
X59n1108_p0715c08║而不言受小即是乎？若准多論樂上品發心者，此
X59n1108_p0715c09║義不然，彼是小教中共二乘菩薩戒耳，或是應以
X59n1108_p0715c10║上品發心小戒為後菩薩戒方便爾，何謂以之直
X59n1108_p0715c11║是耶？若云指彼即是圓宗，諸部律中亦說三乘發
X59n1108_p0715c12║心，亦應是圓歟？若爾，非唯大小顛倒，亦是四分分
X59n1108_p0715c13║通之義，何獨乎？若指勝鬘、大論，此亦不然，彼但說
X59n1108_p0715c14║顯大乘徧學，未說大小受法儀式。故祖師又引法
X59n1108_p0715c15║華十方佛土唯有一乘，則約開顯而示，行者所歸
X59n1108_p0715c16║而矣，豈曾於此即發體乎？諸義有文，據發明祖意
X59n1108_p0715c17║矣。
X59n1108_p0715c18║答：瓔珞經云：一切凡聖戒，皆以心為體。今依涅槃開
X59n1108_p0715c19║決，此心既大，此體遂大。若勝鬘、法華等，並歸傍攝，義
X59n1108_p0715c20║見釋文。
X59n1108_p0715c21║第四、圓宗所依疑
X59n1108_p0715c22║問曰：依何經論云此圓教耶？若云依法華、涅槃開
X59n1108_p0715c23║顯而立者，夫三宗戒體正出業疏，而往尋彼圓宗
X59n1108_p0715c24║一章，於前後文全不見說依開顯立，但至總屬文
X59n1108_p0716a01║方引法華，今知所歸爾。何謂以此為圓教所依耶？
X59n1108_p0716a02║若云依四分律，此大亂教門。何者？如來教法有大
X59n1108_p0716a03║有小、有制有化，以律為制、經論是化，以三藏為小、
X59n1108_p0716a04║摩訶衍是大乘也。且卻問言：今四分律為制為化、
X59n1108_p0716a05║為大為小？若云非化非大、是制是小者，制教但明
X59n1108_p0716a06║事相持犯，小化不通圓宗之談。若爾，四分立圓義
X59n1108_p0716a07║在何耶？況四分一律於何處說圓教唯識之名義
X59n1108_p0716a08║耶？若云五義分通者，不然，以彼即是當了分通之
X59n1108_p0716a09║義故。若以彼為圓宗，何須更立空宗體耶？是以撿
X59n1108_p0716a10║圓宗章，都不見說四分律立圓教體乎？故正出體
X59n1108_p0716a11║云：於本藏識成善種子。所言藏識名義從何而得
X59n1108_p0716a12║耶？若爾，畢依何經論立圓教名義耶？
X59n1108_p0716a13║答：今昔分之。今圓則涅槃扶律談常，終窮顯性。昔圓
X59n1108_p0716a14║則法華第二意開顯，及勝鬘等經。在昔圓則為傍，於
X59n1108_p0716a15║今圓則為正。傍正雖分，今昔無殊。備見釋圓戒體文，
X59n1108_p0716a16║請試讀耶。
X59n1108_p0716a17║第五、一心三觀疑
X59n1108_p0716a18║問曰：唯識所入三性觀，為一心圓觀？為次第觀歟？
X59n1108_p0716a19║若云次第觀，唯識觀既是圓人所行，豈可次第偏
X59n1108_p0716a20║觀乎？故歸敬儀中或云：隨其發足，必約兩緣。或云：
X59n1108_p0716a21║初、後心齊。或云：真、俗並觀。業疏即云：觀中緣此諸
X59n1108_p0716a22║文，豈非初心圓觀耶？若云一心圓觀者，大違本論。
X59n1108_p0716a23║何者？彼文四位唯識，修相各別，似真不同。初以似
X59n1108_p0716a24║法、似義入分別性，次以四尋、伺入依他性，後以實
X59n1108_p0716b01║智入真實性，方乃緣中入地證真。爾前二觀，自然
X59n1108_p0716b02║具足矣。是知本論三觀次第，全無初心圓修之義。
X59n1108_p0716b03║若云祖師立義，恐失本寄乎？又南山自引唯識四
X59n1108_p0716b04║位，凡、聖通學，而雖通他難，難實未知。何者？唯識觀
X59n1108_p0716b05║自有三種，謂空、有、真、實也。他人難唯識，即是中道
X59n1108_p0716b06║唯識，非謂凡夫所修願、樂、空、有唯識。唯識名同，其
X59n1108_p0716b07║體不一。空、有唯識，本破地前，於願、樂位修何怪？伏
X59n1108_p0716b08║請明斷，文義一轍。
X59n1108_p0716b09║答：用觀則一心圓觀，斷證則三性次第。
X59n1108_p0716b10║第六、唯識通四位疑
X59n1108_p0716b11║問：若云通四位，繩智既滅，入真實觀，則但通達真
X59n1108_p0716b12║如理境，於唯識智滅而不起。故論云：唯識者，為名
X59n1108_p0716b13║能觀？為名所觀耶？
X59n1108_p0716b14║答：唯識實通四位，繩智雖滅，麻智猶在，請觀歸敬積
X59n1108_p0716b15║空方顯之答，及轉識論天親之文。
X59n1108_p0716b16║又問：唯識為能觀、為所觀者？
X59n1108_p0716b17║答：前文引論，似法義名義互為等文，何因尚昧能所
X59n1108_p0716b18║耶？
X59n1108_p0716b19║第七、唯識修相疑
X59n1108_p0716b20║問：本論明修唯識觀則用無分別智，其智相貌自
X59n1108_p0716b21║有五種：一、離非思惟故；二、離非覺觀地故；三、離滅
X59n1108_p0716b22║想受故；四、離色自性故；五、於真實義離異分別故。
X59n1108_p0716b23║未審離此五義畢竟如何？
X59n1108_p0716b24║答：離此五義，正名無分別智。故釋論云：離五相，緣真
X59n1108_p0716c01║實義，赴真實義者。又大師云：積空顯者是也。
X59n1108_p0716c02║第八、相空分別空疑
X59n1108_p0716c03║問：相空觀與分別空為同為異？若云同，相空是小
X59n1108_p0716c04║菩薩所行乾慧等位修之，唯識即大菩薩所入信
X59n1108_p0716c05║位等位修之，修此門異，根分大小，豈可混濫哉？若
X59n1108_p0716c06║既同者，何勞別立相空觀耶？又於唯識中開方便
X59n1108_p0716c07║空立為一位者，亦何不開依他立為一位耶？若云
X59n1108_p0716c08║不同，二空名義無不同，故天親釋論而會同者乎？
X59n1108_p0716c09║答：三觀攝空，無空亦攝無，非名異義同乎？若分別空
X59n1108_p0716c10║與相空同異者，據寶性論三疑四異以分，則與相空
X59n1108_p0716c11║前同後異。請考釋相空章。
X59n1108_p0716c12║第九、南山立宗違師疑
X59n1108_p0716c13║問：南山既是稟承首師，首師立因果為宗，南山直
X59n1108_p0716c14║以戒為宗（出楊律師義圖，彼總出九家，立宗不同）。若爾，此不師資相
X59n1108_p0716c15║違耶？若立宗既背，稟承安在？又南山違師，有何深
X59n1108_p0716c16║意？
X59n1108_p0716c17║答：若依歸敬建立南山，未必直以戒為宗。終以戒為
X59n1108_p0716c18║宗者，又何嘗有違師之過？具如賢首、清涼、圭峯，立教
X59n1108_p0716c19║判文，互有不同，亦何礙稟承者哉？古今眾矣，安足涉
X59n1108_p0716c20║疑？
X59n1108_p0716c21║第十、鈔十門攝屬諸篇疑
X59n1108_p0716c22║問：鈔云：此之十條，並總屬諸門。若初標宗顯德，乃
X59n1108_p0716c23║至後尼眾雜行等諸篇中，當用分別十門相。請於
X59n1108_p0716c24║初中後三篇，分示其相，餘以其準。
X59n1108_p0717a01║答：此之十門，但通束鈔之大意，其間諸篇或具缺，豈
X59n1108_p0717a02║可一槩？幸更再思，不應卒爾。
X59n1108_p0717a03║
X59n1108_p0717a04║律宗問答下（終）