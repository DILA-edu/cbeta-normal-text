X60n1114_p0145a01║
X60n1114_p0145a02║No. 1114-A
X60n1114_p0145a03║ 敘
X60n1114_p0145a04║
X60n1114_p0145a05║夫欲求無上菩提，必也精持禁戒。戒律既精，定慧自
X60n1114_p0145a06║然現前。故欲精戒律，不離日用。平常日行，不忘戒律，
X60n1114_p0145a07║自然精瑩。故自須行住坐臥，喫飯穿衣，乃至於屙屎
X60n1114_p0145a08║放尿之間，慎勿有暫時偏廢者可也。故華嚴？淨行品
X60n1114_p0145a09║云：若諸菩薩善用其心，則獲一切勝妙功德，於諸佛
X60n1114_p0145a10║法，心無所礙。又云：菩薩如是用心，一切世間諸天、魔、
X60n1114_p0145a11║梵、沙門、婆羅門、乾闥婆、阿修羅等，及以一切聲聞、緣
X60n1114_p0145a12║覺所不能動。繇是觀之，精脩戒品，妙行兼持，諒非小
X60n1114_p0145a13║乘之所比，寧敢忽而不學者哉？所以持戒比丘，當依
X60n1114_p0145a14║淨行品中，一一行持，庶幾不負出家之志耳。然而初
X60n1114_p0145a15║心蒙劣，不能盡行者眾，故不得已而廣中取略，復以
X60n1114_p0145a16║古集密部呪語而贅之，以便其初學，目為毗尼日用，
X60n1114_p0145a17║俾之二六時中，即行相以明自心，無上菩提，因茲而
X60n1114_p0145a18║有入焉。欲廣流傳，謹以為引。力果道人　性祗述
X60n1114_p0145a19║
X60n1114_p0145a20║
X60n1114_p0145a21║
X60n1114_p0145a22║
X60n1114_p0145a23║
X60n1114_p0145a24║
X60n1114_p0145b01║
X60n1114_p0145b02║
X60n1114_p0145b03║No. 1114
X60n1114_p0145b04║毗尼日用錄
X60n1114_p0145b05║
X60n1114_p0145b06║毗尼日用者，舊有戒相流傳，其文雖足失於次
X60n1114_p0145b07║序，受持者似乎未得其倫。今之所錄者，與宣城
X60n1114_p0145b08║圭師所集苦海浮囊大約相同，然而其中增補
X60n1114_p0145b09║稍有差別，學者貴乎持誦為美，慎毋彼此疑議
X60n1114_p0145b10║焉。
X60n1114_p0145b11║行者凡睡眠醒時，即當輕輕默誦云
X60n1114_p0145b12║睡眠始寤，當願眾生：一切智覺，周顧十方。
X60n1114_p0145b13║唵地利日哩莎訶（七遍）
X60n1114_p0145b14║凡聞一應鐘聲，或自擊，皆誦云
X60n1114_p0145b15║願此鍾聲超法界，鐵圍幽闇悉皆聞。
X60n1114_p0145b16║聞塵清淨證圓通，一切有情成正覺。
X60n1114_p0145b17║聞鐘聲，煩惱輕，智慧長，菩提生，
X60n1114_p0145b18║離地獄，出火坑，願成佛，度眾生。
X60n1114_p0145b19║破地獄呪云
X60n1114_p0145b20║唵，伽羅帝耶，莎婆訶（七遍）。
X60n1114_p0145b21║又行者或睡眠時，一聞鐘聲，即當起坐，慎勿
X60n1114_p0145b22║懈怠懶墮，自招殃禍
X60n1114_p0145b23║古德云：
X60n1114_p0145b24║聞鐘臥不起，護榻善神瞋，現世無福慧。
X60n1114_p0145c01║死後墮蛇身，有病者當坐，病重者不論（故）。
X60n1114_p0145c02║行者侵晨臨下單時著衣偈云
X60n1114_p0145c03║若著上衣，當願眾生：獲勝善根，至法彼岸。
X60n1114_p0145c04║著下裙時，當願眾生：服諸善根，具足慚愧。
X60n1114_p0145c05║整衣束帶，當願眾生，檢束善根，不令散失。
X60n1114_p0145c06║正下單偈呪云（凡下單時，當彈指三下。）
X60n1114_p0145c07║下足住時，當願眾生：心得解脫，安住不動。
X60n1114_p0145c08║從朝寅旦直至暮，一切眾生自迴護。
X60n1114_p0145c09║若於足下喪身形，願汝即時生淨土。
X60n1114_p0145c10║唵逸地律尼莎訶（七遍）
X60n1114_p0145c11║行步不傷蟲偈呪云
X60n1114_p0145c12║若舉於足，當願眾生：出生死海，具眾善法。
X60n1114_p0145c13║唵，地利日利，娑婆訶（七遍）。
X60n1114_p0145c14║登廁儀軌
X60n1114_p0145c15║緇門警訓云：登廁之法，律制委明。盖欲潔嚴身器，親
X60n1114_p0145c16║近聖賢。洗淨洗手，各有軌度。儻未盡諳，則反污其手。
X60n1114_p0145c17║禮誦燒香，合掌執捉，動輙得咎，可不慎歟。今將古規，
X60n1114_p0145c18║稍加增削。然其細行，固難備舉。大抵種種動用之際，
X60n1114_p0145c19║皆有方便護人意根處，自當觸類而長之。書不云乎：
X60n1114_p0145c20║不矜細行，終累大德。況出家者流，幸冀高明，勸諸後
X60n1114_p0145c21║進。經云：若登廁不洗淨者，不得入大僧類，不得坐禪
X60n1114_p0145c22║牀，不得登寶殿等。初入廁時，先須彈指三下，使內人
X60n1114_p0145c23║知，不得迫促內人使出。已上復當三彈指，以警在穢
X60n1114_p0145c24║之鬼。默念呪云：
X60n1114_p0146a01║唵，狠魯陀耶，娑婆訶（七遍）。
X60n1114_p0146a02║亦不可痰吐入廁中，以傷在穢之鬼。此二項陰德，具
X60n1114_p0146a03║載藏經，茲不繁引。初蹲身時，先須傾少水在槽中，一
X60n1114_p0146a04║則解舊糞臭氣，二則新糞易下，不積槽中。復念云：
X60n1114_p0146a05║大小便時，當願眾生：棄貪瞋痴，蠲除罪法。
X60n1114_p0146a06║唵，室利曳，婆醯莎訶（七遍）。
X60n1114_p0146a07║亦不得努氣作聲，不得低頭視下，不得唾壁共人說
X60n1114_p0146a08║話等。具如律中，亦不繁引。便畢洗淨，偈云：
X60n1114_p0146a09║事訖就水，當願眾生：出世法中，速疾而往。
X60n1114_p0146a10║又云：
X60n1114_p0146a11║洗滌形穢，當願眾生：清淨調柔，畢竟無垢。
X60n1114_p0146a12║唵賀曩密栗帝莎訶（七遍）
X60n1114_p0146a13║已上三呪，各有安置不同，但隨一法而受持，皆
X60n1114_p0146a14║得勝益。
X60n1114_p0146a15║淨手偈呪
X60n1114_p0146a16║以水盥掌，當願眾生：得清淨手，受持佛法。
X60n1114_p0146a17║唵，主迦囉耶，莎訶（七遍乃至二十一遍更妙）。
X60n1114_p0146a18║洗手當用灰泥、皂丸或皂角三物，次第各洗七
X60n1114_p0146a19║度。手背亦然。至減必用泥、皂二物，不可缺也。如
X60n1114_p0146a20║或不然，終成不淨。故緇門警訓云：元祐中，有蜀
X60n1114_p0146a21║僧智超法師，常誦華嚴經已三十年。偶見一童
X60n1114_p0146a22║子，風貌清爽，舉手高揖。超曰：何來？曰：五臺來。超
X60n1114_p0146a23║曰：何遠至此？曰：有少事欲相導故。超曰：願聞。曰：
X60n1114_p0146a24║吾師誦經，固可嘉矣。但失在登廁洗淨時，觸水
X60n1114_p0146b01║淋其手背，而未甞用灰泥洗之。所用灰泥，律制
X60n1114_p0146b02║七度，今但二三。緣此觸尚存，禮佛誦經，悉皆得
X60n1114_p0146b03║罪。言訖不見。超慙而改過。識者或曰：此必文殊
X60n1114_p0146b04║化現，有警於超也。故知洗手必須依法。因果經
X60n1114_p0146b05║云：觸手請經，當獲廁中蟲報。更有多種事儀，詳
X60n1114_p0146b06║明警訓，并律部中，不可不知也。（經中入廁洗淨，各有神呪。倘不
X60n1114_p0146b07║默持此呪者，縱用七恒河水洗之，不得身器清淨。何以故？種子不淨也。）
X60n1114_p0146b08║洗面偈呪
X60n1114_p0146b09║以水洗面，當願眾生：得淨法門，永無垢染。
X60n1114_p0146b10║唵囕（二十一遍），莎訶
X60n1114_p0146b11║飲水偈呪
X60n1114_p0146b12║佛觀一鉢水，八萬四千蟲，若不誦此呪，
X60n1114_p0146b13║如食眾生肉。
X60n1114_p0146b14║唵，嚩悉波羅摩尼，莎訶（七遍，如先禮佛後而飲水更妙）。
X60n1114_p0146b15║搭衣展具偈呪
X60n1114_p0146b16║著袈裟衣，當願眾生：心無所染，具大仙道。
X60n1114_p0146b17║五衣云
X60n1114_p0146b18║善哉解脫服，無相福田衣，我今頂戴受。
X60n1114_p0146b19║世世不捨離。
X60n1114_p0146b20║唵，悉陀耶，莎訶（七遍）。
X60n1114_p0146b21║七衣云
X60n1114_p0146b22║善哉解脫服，無相福田衣，我今頂戴受。
X60n1114_p0146b23║世世常得披。
X60n1114_p0146b24║唵度波度波莎訶（七遍）
X60n1114_p0146c01║大衣云
X60n1114_p0146c02║著僧伽梨，當願眾生：入第一位，得不動法。
X60n1114_p0146c03║善哉解脫服，無相福田衣，我今頂戴受。
X60n1114_p0146c04║廣度諸羣迷。
X60n1114_p0146c05║唵，摩訶迦，波波吒，悉帝莎訶（七遍）。
X60n1114_p0146c06║或到佛前，或登道場，未展具，先念偈呪云
X60n1114_p0146c07║若得見佛，當願眾生：得無礙眼，見一切佛。
X60n1114_p0146c08║唵阿蜜栗帝吽癹吒（七遍）
X60n1114_p0146c09║展具云
X60n1114_p0146c10║臥具尼師擅長養心，苗性展開登聖地。
X60n1114_p0146c11║奉行如來命。
X60n1114_p0146c12║唵，檀波檀波，莎訶（七遍）。
X60n1114_p0146c13║或念讚佛偈云
X60n1114_p0146c14║法王無上尊，三界無倫匹，天人之導師。
X60n1114_p0146c15║四生之慈父，我今大歸依，速滅三祇業。
X60n1114_p0146c16║稱揚若讚歎，億劫莫能盡。
X60n1114_p0146c17║文殊菩薩禮佛作觀偈呪云
X60n1114_p0146c18║能禮所禮性空寂，感應道交難思議。
X60n1114_p0146c19║我此道場如帝珠，十方諸佛影現中（諸佛二字，
X60n1114_p0146c20║或菩薩、羅漢等隨改）。我身影現諸佛前（諸佛亦隨
X60n1114_p0146c21║意改）。頭面接足歸命禮。
X60n1114_p0146c22║唵嚩資囉日（七遍，日音密，有云嚩日囉勿，勿亦音密，有云伐日囉斛，梵音楚夏不同，隨持一
X60n1114_p0146c23║法即得）
X60n1114_p0146c24║真空法性如虗空，常住法寶難思議，
X60n1114_p0147a01║我身影現法寶前，一心如法歸命禮。
X60n1114_p0147a02║（此即禮法偈，真言同上七遍）或以三自歸禮拜，當隨時便（兼前偈呪更佳）。
X60n1114_p0147a03║若禮塔繞塔偈云
X60n1114_p0147a04║頂禮於塔，當願眾生：一切天人，無能見頂。
X60n1114_p0147a05║繞塔三帀，當願眾生：勤求佛道，心無懈歇。
X60n1114_p0147a06║南無三滿多。沒駄喃。唵。度波度波。莎訶（七遍）
X60n1114_p0147a07║禮拜讚歎已，然後持誦，一一發願，回向西方，決
X60n1114_p0147a08║生上上品。比丘不得通肩著袈裟，禮佛塔廟等，
X60n1114_p0147a09║死墮鐵甲地獄故。除坐禪受食，通肩不犯（通肩者，通
X60n1114_p0147a10║披兩肩也）。又比丘不得披禪衣禮佛，乃至尊宿，以及
X60n1114_p0147a11║佛塔廟前經行，死墮龜鱉黿鼉之類故。慎之慎
X60n1114_p0147a12║之。
X60n1114_p0147a13║持錫偈呪云
X60n1114_p0147a14║執持錫杖，當願眾生：設大施會，示如實道。
X60n1114_p0147a15║唵，那㗚𠾱，那㗚𠾱，那㗚吒，鉢底那㗚帝，娜夜鉢寧，吽，
X60n1114_p0147a16║癹吒（七遍）
X60n1114_p0147a17║乞食偈呪云
X60n1114_p0147a18║入里乞食，當願眾生：入深法界，心無障礙。
X60n1114_p0147a19║唵折隸主𨽻准提娑婆訶（七遍）
X60n1114_p0147a20║食時展鉢偈呪云
X60n1114_p0147a21║如來應量器，我今得敷展，願供一切眾。
X60n1114_p0147a22║等三輪空寂。
X60n1114_p0147a23║唵，斯麻摩尼，莎訶（七遍）。
X60n1114_p0147a24║空鉢滿鉢偈云
X60n1114_p0147b01║若見空鉢，當願眾生：其心清淨，空無煩惱。
X60n1114_p0147b02║若見滿鉢，當願眾生：具足成滿，一切善法。
X60n1114_p0147b03║唵部𡄦（七遍）
X60n1114_p0147b04║正受食時，或跏趺坐、或隨宜坐，展巾單於膝
X60n1114_p0147b05║上，左手捧鉢、右手扶緣，念供養，準常法可知。
X60n1114_p0147b06║念畢，依供佛利生儀，應念㘕字真言二十一
X60n1114_p0147b07║遍，更念變食真言二十一遍，然後念出生偈
X60n1114_p0147b08║呪云
X60n1114_p0147b09║法力不思議，大悲無障礙，七粒遍十方。
X60n1114_p0147b10║普施周沙界。
X60n1114_p0147b11║唵度利益莎訶（七遍，此早齋出生用）
X60n1114_p0147b12║大鵬金翅鳥，曠野鬼神眾，羅剎鬼子母，
X60n1114_p0147b13║甘露悉充滿。
X60n1114_p0147b14║唵。穆帝莎訶。（七遍。此午齋出生用。然而二時所說，似有差別，亦可統一。偈云：）
X60n1114_p0147b15║法力不思議，慈悲無障礙，七粒遍十方。
X60n1114_p0147b16║普施周沙界、鬼子母、曠野神、
X60n1114_p0147b17║金翅鳥王，悉令皆飽滿。（真言同上。度利益等侍者送食偈呪云：）
X60n1114_p0147b18║汝等鬼神眾，我今施汝供，此食遍十方，
X60n1114_p0147b19║一切鬼神共。
X60n1114_p0147b20║唵穆力陵莎訶。（七遍。如無侍者，自送亦爾。出生之後，應以二手十指外相义，以右壓左，結
X60n1114_p0147b21║印過頂，念唵字真言二十一遍，仍念唵縛日囉斛七遍更妙。如上諸呪，行者果能如是一一行持，承斯神呪加
X60n1114_p0147b22║持之力，同以？河沙七寶百昧飲食，供養十方諸佛、恒沙菩薩及諸羅漢聖僧，普能周遍，其功其德，實不可思議
X60n1114_p0147b23║者也。今之學人，自既不能依教奉行，見人所行，反輕笑之，何其味之甚矣，真可惜哉！然後捧鉢喝呪云：）
X60n1114_p0147b24║執持應器，當願眾生：成就法器，受人天供。
X60n1114_p0147c01║唵枳哩枳哩嚩日囉吽癹吒（七遍，正受食時，當存五觀三匙）
X60n1114_p0147c02║一、計工多少，量彼來處，一鉢之飯，作夫汗流。
X60n1114_p0147c03║二、忖己德行，全缺應供，缺則不宜，全可乃受。
X60n1114_p0147c04║三、防心離過，貪等為宗。離此三過，貪、瞋、癡也。
X60n1114_p0147c05║四、正事良藥，為療形枯，饑渴病故，須食為藥。
X60n1114_p0147c06║五、為成道故，應受此食，不食成病，道業何從？
X60n1114_p0147c07║一願斷一切惡盡二願脩一切善滿三誓度一
X60n1114_p0147c08║切眾生。
X60n1114_p0147c09║有云：三、所脩善果回施眾生，謂皆共成佛，亦可。（行者凡二
X60n1114_p0147c10║時受食，必須作此五觀之想，更作淤爛、腐膿、不淨等想，然後舉三匙之願而食之。古云：五觀無違，三匙有節。如
X60n1114_p0147c11║或先舉三匙，後作五觀亦得。僧跋云：佛制比丘食存五觀，散心襍話，信施難消。聞斯語已，寧不慎歟？結齋先念
X60n1114_p0147c12║準提呪，後偈云：）
X60n1114_p0147c13║所謂布施者，必獲其義利。若為樂故施，
X60n1114_p0147c14║後必得安樂。
X60n1114_p0147c15║飯食已訖，當願眾生：所作皆辦，具諸佛法。
X60n1114_p0147c16║受䞋偈云
X60n1114_p0147c17║財法二施，等無差別，檀波羅蜜具足圓滿。
X60n1114_p0147c18║洗鉢偈呪云
X60n1114_p0147c19║以此洗鉢水，如天甘露味，施與諸鬼神。
X60n1114_p0147c20║悉令獲飽滿。
X60n1114_p0147c21║唵。摩休囉。悉莎訶。（七遍。先將淨水蕩過，此水或送淨地，或生臺，或淨河流水等處，皆得
X60n1114_p0147c22║利益。切莫棄於穢處，後以淨水內外洗之，方用巾布拭之，令燥即得。）
X60n1114_p0147c23║嚼楊枝偈呪云
X60n1114_p0147c24║手執楊枝，當願眾生：皆得妙法，究竟清淨。
X60n1114_p0148a01║嚼楊枝時，當願眾生：其心調淨，噬諸煩惱。
X60n1114_p0148a02║唵㘕唵㘕（二十一遍），莎訶（㘕舊即囕）
X60n1114_p0148a03║又呪曰。
X60n1114_p0148a04║唵阿暮伽。彌摩𨽻。爾嚩迦囉。僧輸駄禰。鉢頭摩。俱麼
X60n1114_p0148a05║囉爾嚩。僧輸陀耶。陀囉陀囉。素彌麼𠾆。娑縛訶。（七遍。或憚
X60n1114_p0148a06║繁，但念前唵囕真言亦得。嚼楊枝有五利益：一、口不苦；二、口不臭；三、除風；四、除熱；五、除痰癊。不嚼得五過：一、口
X60n1114_p0148a07║氣臭；二、不別味；三、癊不消；四、不引食；五、眼不明。嚼時須在屏處，不得對佛塔并諸往來潔淨等處。若棄齒木先
X60n1114_p0148a08║以水洗，乃於屏處彈指警覺而棄之。若取楊枝當問主化，若無主者應與樹神問訊而化，教人亦耳。又不得取
X60n1114_p0148a09║中枝，傍枝則可。如不依教而行，得越法罪。）
X60n1114_p0148a10║剃頭偈呪云
X60n1114_p0148a11║剃除鬚髮，當願眾生：遠離煩惱，究竟寂滅。
X60n1114_p0148a12║唵。悉殿都。漫多羅。跋陀耶。娑婆訶。（七遍剃頭，當依文殊菩薩所選吉日
X60n1114_p0148a13║用之。每月初四、初六、初七、初八、初九、初十、十一、十四、十五、十六、十九、二十二、二十三、二十四、二十五、二十六、二
X60n1114_p0148a14║十九，此出寶積部。）
X60n1114_p0148a15║入浴軌式
X60n1114_p0148a16║比丘凡入浴室，當著五條衣。如或處所不便，亦
X60n1114_p0148a17║可隨其所宜。當將淨衣掛於淨竿上，觸衣掛於
X60n1114_p0148a18║觸竿上，脫衣著衣，安詳自在。浴前先洗淨，洗足
X60n1114_p0148a19║須細行，不得觸水入浴釜。洗足沐浴偈呪云：
X60n1114_p0148a20║若洗足時，當願眾生：具神足力，所行無礙。
X60n1114_p0148a21║洗浴身體，當願眾生：身心無垢，內外光潔。
X60n1114_p0148a22║唵。跋折囉。惱迦吒。莎訶。（七遍，不得浴堂小遺，不得共人語笑。人天寶鑑云：有一沙
X60n1114_p0148a23║彈，入浴戲笑，遂感沸湯地獄之報。痛哉！幾微小失而招大過，可不戒歟！）。
X60n1114_p0148a24║展單敷具坐禪偈呪云
X60n1114_p0148b01║若敷牀座，當願眾生：開敷善法，見真實相。
X60n1114_p0148b02║正身端坐，當願眾生：坐菩提座，心無所著。
X60n1114_p0148b03║唵。嚩則囉。阿尼鉢囉。尼邑多耶。莎訶。（七遍行者，正坐禪時，必須勇猛
X60n1114_p0148b04║精進，善却昏散。慎勿懈怠懶墮，恣縱昏沉，使之善法而有失也。故遺教經云，初夜後夜，亦勿有廢。中夜誦經，以
X60n1114_p0148b05║自消息。無以睡眠因緣，令一生空過，無所得也。當念無常之火，燒諸世間。早求自度，勿睡眠也。思之。）
X60n1114_p0148b06║出定偈云
X60n1114_p0148b07║捨加趺坐，當願眾生：觀諸行法，悉歸散滅。
X60n1114_p0148b08║（臨睡眠時，當合掌觀想，念佛十聲，即誦偈云：）
X60n1114_p0148b09║心時寢息，當願眾生：身得安隱，心無動亂。
X60n1114_p0148b10║ā（又當觀想此阿字輪，一氣持二十一遍，右脇而臥。已上偈呪，乃日用一周之功課也。如是終而復始，
X60n1114_p0148b11║始而復終，務當綿密，毋令有間，久而純熟。至於身心清淨者，戒行功德，不求其成就，而自然成就也。或謂曰：一
X60n1114_p0148b12║念緣起無生，超彼三乘權學，用斯日課何為？曰：苟能如是，斯皆贅語。其或未然，務當遵此行持，慎毋以未得謂
X60n1114_p0148b13║得而忽之，反成增上慢之儔也。珍重！日用偈呪竟。外有種種名相，更錄于後，以便初學受持。）
X60n1114_p0148b14║在家優婆塞等五戒相
X60n1114_p0148b15║一不殺生二不偷盜三不邪婬
X60n1114_p0148b16║四不妄語五不飲酒食肉（食肉古無殺生攝故）
X60n1114_p0148b17║出家沙彌十戒相
X60n1114_p0148b18║一曰不殺二曰不盜
X60n1114_p0148b19║三曰不婬（即不破梵行人）四曰不妄語
X60n1114_p0148b20║五曰不飲酒食肉（食肉亦無殺生攝故今為初行者添之）
X60n1114_p0148b21║六曰不著華縵瓔珞及香油塗身
X60n1114_p0148b22║七曰不歌舞作倡伎樂及故往觀聽
X60n1114_p0148b23║八不坐高廣大牀九不非時食
X60n1114_p0148b24║十不捉生像金銀錢寶等物
X60n1114_p0148c01║比丘二百五十戒總相
X60n1114_p0148c02║四波羅夷法十三僧伽婆尸沙法
X60n1114_p0148c03║二不定法三十尼薩耆波逸提法
X60n1114_p0148c04║九十波逸提法四波羅提提舍尼法
X60n1114_p0148c05║一百應當學法七滅諍法
X60n1114_p0148c06║比丘尼三百四十八戒總相
X60n1114_p0148c07║八波羅夷法十七僧伽婆尸沙法
X60n1114_p0148c08║三十尼薩耆波逸提法一百七十八波逸提法
X60n1114_p0148c09║八波羅提提舍尼法一百應當學法
X60n1114_p0148c10║七滅諍法
X60n1114_p0148c11║菩薩十重四十八輕戒相（先十重）
X60n1114_p0148c12║第一、殺戒第二、盜戒
X60n1114_p0148c13║第三、婬戒第四、妄語戒
X60n1114_p0148c14║第五、酤酒戒第六、說四眾過戒
X60n1114_p0148c15║第七、自讚毀他戒第八、慳惜加毀戒
X60n1114_p0148c16║第九、瞋心不受悔戒第十、謗三寶戒
X60n1114_p0148c17║（次四十八輕）
X60n1114_p0148c18║第一、不敬師友戒第二、飲酒戒
X60n1114_p0148c19║第三、食肉戒第四、食五辛戒
X60n1114_p0148c20║第五、不教悔罪戒第六、不供給請法戒
X60n1114_p0148c21║第七、懈怠不聽法戒第八、背大向小戒
X60n1114_p0148c22║第九、不看病戒第十、畜殺具戒
X60n1114_p0148c23║第十一、國使戒第十二、販賣戒
X60n1114_p0148c24║第十三、謗毀戒第十四、放火焚燒戒
X60n1114_p0149a01║第十五、僻教戒第十六、為利倒說戒
X60n1114_p0149a02║第十七、恃勢乞求戒第十八、無解作師戒
X60n1114_p0149a03║第十九、兩舌戒第二十、不行放救戒
X60n1114_p0149a04║二十一、瞋打報仇戒二十二、憍慢不請法戒
X60n1114_p0149a05║二十三、憍慢僻說戒二十四、不習學佛戒
X60n1114_p0149a06║二十五、不善知眾戒二十六、獨受利養戒
X60n1114_p0149a07║二十七、受別請戒二十八、別請僧戒
X60n1114_p0149a08║二十九、邪命自活戒三十、不敬好時戒
X60n1114_p0149a09║三十一、不行救贖戒三十二、損害眾生戒
X60n1114_p0149a10║三十三、邪業覺觀戒三十四、暫念小乘戒
X60n1114_p0149a11║三十五、不發願戒三十六、不發誓戒
X60n1114_p0149a12║三十七、冐難遊行戒三十八、乖尊卑次序戒
X60n1114_p0149a13║三十九、不修福慧戒四十、揀擇受戒戒
X60n1114_p0149a14║四十一、為利作師戒四十二、為惡人說戒戒
X60n1114_p0149a15║四十三、無慙受施戒四十四、不供養經典戒
X60n1114_p0149a16║四十五、不化眾生戒四十六、說法不如法戒
X60n1114_p0149a17║四十七、非法制限戒四十八、破法戒
X60n1114_p0149a18║律中三聚淨戒
X60n1114_p0149a19║一、攝律儀戒，無惡不斷，起正道行，是斷德因，修成法
X60n1114_p0149a20║身。
X60n1114_p0149a21║二、攝善法戒，無善不積，起助道行，是智德因，修成報
X60n1114_p0149a22║身。
X60n1114_p0149a23║三、攝眾生戒，無生不度，起不住道，是恩德因，修成化
X60n1114_p0149a24║身。
X60n1114_p0149b01║（已上戒相，本經自具。今欲初心易記，故總書於此。行者凡遇晦望二日，如有作法羯磨之處，四十里
X60n1114_p0149b02║內，當徃羯磨懺悔。如無處所，自應恭對三寶聖像之前，記其所犯戒相，自稱己名，發露披陳，求哀懺
X60n1114_p0149b03║悔。一切罪業，自然消滅也。更能每日二六時中，恒常謹慎身心，撿察己躬所犯微細過𠍴，隨犯隨懺，
X60n1114_p0149b04║不敢更作，猶為甚妙。如或不然，懈怠懶墮，乃至襍談戲笑，縱恣心情，散誕放逸，遂至罪業日增，轉輕
X60n1114_p0149b05║為重，日滋日茂，日厚日深，尚不能消於信施，況能成無上菩提之聖道乎？如上苦口叮嚀，有益於道
X60n1114_p0149b06║者，慎毋以此置之於度外。）
X60n1114_p0149b07║三衣、瓶、鉢、鍚、杖等名義
X60n1114_p0149b08║梵語安陀會，或云安怛羅婆娑，此云中宿衣（即五條衣），亦
X60n1114_p0149b09║云下著衣，亦云雜作衣，一長一短。凡寺中執勞服役，
X60n1114_p0149b10║路途出入往還，當著此衣。
X60n1114_p0149b11║梵語鬱多羅僧，此云上著衣（即七條衣），亦云入眾衣，兩長
X60n1114_p0149b12║一短。凡禮佛、修懺、誦經、坐禪、赴齋、聽講、布薩、自恣，當
X60n1114_p0149b13║著此衣。
X60n1114_p0149b14║梵語僧伽黎，此云合（即大衣也），亦云重，亦云襍碎衣，四長
X60n1114_p0149b15║一短。凡入王宮，升座說法，聚落乞食，當著此衣。復有
X60n1114_p0149b16║三品：下品九條、十一條、十三條；中品十五條、十七條、
X60n1114_p0149b17║十九條；上品二十一條、二十三條、二十五條（下三品兩長一
X60n1114_p0149b18║短，中三品三長一短，上三品四長一短。衣者，梵語震越，此飜衣服。上曰衣，衣，依也，隱也；下曰裳，障也，謂隱形自
X60n1114_p0149b19║障蔽也）。
X60n1114_p0149b20║阿含云：脩四無量者，並剃除鬚髮，服三衣。僧祇云：三
X60n1114_p0149b21║衣者，賢聖沙門之標幟也。四分云：三世如來並著如
X60n1114_p0149b22║是衣。智論云：佛弟子住於中道，故著三衣。薩婆多論
X60n1114_p0149b23║云：欲現未曾有法故，九十六種外道無此衣名。為異
X60n1114_p0149b24║外道，故著三衣。華嚴云：為捨離三毒故。戒壇經云：五
X60n1114_p0149c01║條斷貪，淨身業也；七條斷瞋，淨口業也；大衣斷痴，淨
X60n1114_p0149c02║意業也。增輝記。問：云何不增四減二，惟三者何？答：三
X60n1114_p0149c03║奇數屬陽，陽能生萬物。今制三衣，表生萬善，取益物
X60n1114_p0149c04║之義也。業疏云：如律中說，如來因諸比丘畜長，不自
X60n1114_p0149c05║節約，是以初夜著一衣，乃至後夜著第三衣。明旦因
X60n1114_p0149c06║制，如衣法初。（此明緣起已竟，下章袈裟總名。）梵語具云迦羅沙曳，此
X60n1114_p0149c07║云不正色，從色得名。章服儀云：袈裟之目，因於衣色，
X60n1114_p0149c08║如經壞色衣也。會正云：準此，草名可染衣，故將彼目
X60n1114_p0149c09║此衣號。業疏云：本作迦沙，至葛洪撰字苑下，方添衣，
X60n1114_p0149c10║言道服也。（上明總名竟，顯別名。）
X60n1114_p0149c11║真諦雜記云：袈裟是外國三衣之名，名含多義：或名
X60n1114_p0149c12║離塵服，由斷六塵故；或名消瘦服，由割煩惱故；或名
X60n1114_p0149c13║蓮華服，離染著故；或名間色服，以三如法色所成故。
X60n1114_p0149c14║言三色者，律有三種壞色：青、黑、本蘭。青謂銅青，黑謂
X60n1114_p0149c15║雜泥，木蘭即樹皮也。又律中五種色衣著，所謂：思入
X60n1114_p0149c16║玄微，究暢幽宗，著青色衣，出彌沙塞部；勤學眾經，宣
X60n1114_p0149c17║講真義，以處居眾，著黃色衣，出摩訶僧祇部；通達理
X60n1114_p0149c18║味，開導利益，表發殊勝，著赤色衣，出曇無德部；博通
X60n1114_p0149c19║敏達，導以法化，著黑色衣（即皂色也），出薩婆多部；精勤勇
X60n1114_p0149c20║猛，快攝眾生，著紫色衣（即木蘭色），出迦葉遺部。梵網經云：
X60n1114_p0149c21║一切人天鬼神盡得受戒，應教身所著袈裟皆使壞
X60n1114_p0149c22║色，與道相應，皆染使青、黃、赤、黑、紫色。一切染衣乃至
X60n1114_p0149c23║臥具盡以壞色，身所著衣一切染色。若一切國土中
X60n1114_p0149c24║國人所著衣服，比丘皆應與其俗服有異。業疏云：聽
X60n1114_p0150a01║以刀截成沙門衣，不為怨賊所剝故。章服儀云：條堤
X60n1114_p0150a02║之相，事等田疇之畦，貯水而養嘉苗，譬服此衣生功
X60n1114_p0150a03║德也。佛令像此，義不徒然。龍王經云：龍王白佛：如此
X60n1114_p0150a04║海中無數種龍，有四金翅常來食之。願佛擁護，令得
X60n1114_p0150a05║安隱。於是世尊脫身皂衣，告龍王曰：汝取是衣分與
X60n1114_p0150a06║諸龍，皆令周徧。於中有值一縷之者，金翅鳥王不能
X60n1114_p0150a07║觸犯。五分云：衣下數破，當倒披之。在雨中行，水入葉
X60n1114_p0150a08║中，應順披之。章服儀云：比見條葉不附正儀，當馬齒
X60n1114_p0150a09║鳥足縫之。即須順左右條開，明孔不作，即同縵衣。南
X60n1114_p0150a10║山問：比見西域僧來，多縫衣葉者何？答：此佛滅後將
X60n1114_p0150a11║二百年，北天竺僧與外道同住。外道嫉之，密以利刀
X60n1114_p0150a12║內衣葉中，同往王所。外道告王：沙門釋子內藏利刀，
X60n1114_p0150a13║欲將害王。因告檢獲，由此普誅一國比丘。時有耶舍
X60n1114_p0150a14║阿羅漢，令諸比丘權且縫合，為絕命難。此乃彼方因
X60n1114_p0150a15║事權制，非佛所開。故義淨云：西國三衣並皆刺合，唯
X60n1114_p0150a16║東夏開而不縫。依律：大衣限五日成，七條四日成，五
X60n1114_p0150a17║條二日成。限日不成，尼犯墮，比丘突吉羅。業疏云：若
X60n1114_p0150a18║有衣不受持者，突吉羅。威儀云：行、住、坐、臥、出、入，袈裟
X60n1114_p0150a19║亦須近身，不得通肩披，不得致脚後。又律中應畜雨
X60n1114_p0150a20║浴衣、覆瘡衣。又世尊聽畜三囊：鉢囊、藥囊、鞋囊。又應
X60n1114_p0150a21║畜四種糞掃衣：一者塚間衣，二者往還衣，三者無主
X60n1114_p0150a22║衣，四者弊垢衣。如是四種，將來淨洗七次，染皂色，縫
X60n1114_p0150a23║作僧伽黎大衣四層著，名為衲衣。佛世大迦葉尊者
X60n1114_p0150a24║脩頭陀行，日中一食，樹下一宿，常著此衣，故佛稱阿
X60n1114_p0150b01║練若兒也，非今平常之破衲。此名外道衣，凖律不聽
X60n1114_p0150b02║用故。又有五種糞掃不應畜：一者火焚衣，二者牛嚼
X60n1114_p0150b03║衣，三者鼠咬衣，四者嫁女不淨衣，五者產衣。如是五
X60n1114_p0150b04║種俱不淨，故不應畜。（上詳明袈裟別名己竟，下明袈裟有五功德。）
X60n1114_p0150b05║悲華經云：佛於寶藏佛前發願：願成佛時，袈裟有五
X60n1114_p0150b06║功德：一、入我法中，犯重邪見等，於一念中，敬心尊重，
X60n1114_p0150b07║必於三乘授記。二、天龍人鬼，若能敬此袈裟少分，即
X60n1114_p0150b08║得二乘不退。三、若有鬼神諸人，得袈裟乃至四寸，飲
X60n1114_p0150b09║食充足。四、若眾生共相違背，念袈裟力，尋生慈心。五、
X60n1114_p0150b10║若持此少分，恭敬尊重，常得勝他。又藏義經云：袈裟
X60n1114_p0150b11║有十種利益：一者、菩提上首，二者、眾處人天，三者、父
X60n1114_p0150b12║母返拜，四者、龍子捨身，五者、龍披免難，六者、國王敬
X60n1114_p0150b13║信，七者、眾生禮拜，八者、羅剎恭敬，九者、天龍護祐，十
X60n1114_p0150b14║者、得成佛道。永明壽禪師戒序儀文云：昔蓮華色比
X60n1114_p0150b15║丘尼，曾為戲人，以披袈裟作戲。承此功德，無有誠心
X60n1114_p0150b16║而受衣法，尚能值釋迦牟尼佛所出家，證阿羅漢果，
X60n1114_p0150b17║何況信敬受持者乎？故經云：若有眾生，於我法中，為
X60n1114_p0150b18║我出家，剃除鬚髮，披著袈裟，雖不受戒，及受毀犯者，
X60n1114_p0150b19║若有護持供養，是人得大果報，何況供養具持戒人？
X60n1114_p0150b20║若未來世，國王大臣，及斷事者，於我弟子，及著袈裟
X60n1114_p0150b21║者，罵辱打縛，或驅使，及奪財物資生之具，是人則壞
X60n1114_p0150b22║三世諸佛真正報身，則挑一切天人眼目，則隱一切
X60n1114_p0150b23║諸佛正法，令諸天人墮於地獄。（由是觀之，一切佛弟子，并之袈裟，不可不
X60n1114_p0150b24║敬也。竊恐世俗有所不知，于此反生輕毀之心，而自招其過咎，故特引此，以為誡云。）
X60n1114_p0150c01║僧祇支
X60n1114_p0150c02║梵語僧祇支，或云僧卻崎，唐言掩腋，或云覆腋衣，用
X60n1114_p0150c03║覆左肩。要覽云：古僧依律制，只有僧祇支，此云覆膊，
X60n1114_p0150c04║亦名掩腋衣。長覆左膊及掩右腋，蓋襯三衣，故天竺
X60n1114_p0150c05║儀也。竺道祖云：魏宮人見僧袒一肘，不以為善，乃作
X60n1114_p0150c06║褊衫，縫祗支上相從，因名褊衫。今開脊接領者，蓋違
X60n1114_p0150c07║魏制也。（僧祗支竟，下明裙。）梵語泥縛些那（些，桑个切），唐言裙。諸律
X60n1114_p0150c08║舊譯名涅槃僧，或云泥洹僧，此云內衣。名義云：束帶
X60n1114_p0150c09║以絛襵，則諸部各異，色乃黃赤不同。釋名云：裙，羣也，
X60n1114_p0150c10║連接群幅也。
X60n1114_p0150c11║臥具
X60n1114_p0150c12║梵語尼師壇，此名坐具，或云隨坐衣。業疏：佛言：為身、
X60n1114_p0150c13║為衣、為臥具，故制畜。長四廣三，更增半搩手者，迦留
X60n1114_p0150c14║陀夷身大，坐不容，故加之。僧祇云：若在道行，得長疊
X60n1114_p0150c15║中疊，安衣囊中，至本處當敷而坐。律應量作，長佛二
X60n1114_p0150c16║搩手，廣一搩手半（佛一搩手長二尺四寸）。更增者，即向四邊各
X60n1114_p0150c17║益，如今坐具。四緣有貼，即象也，不許單作。若新物作，
X60n1114_p0150c18║當用故物貼中，蓋壞其好也。若自無故物，又無求處，
X60n1114_p0150c19║不貼無過。記云：佛先許安左肩上鎮衣，因有外道問
X60n1114_p0150c20║一比丘曰：汝肩上片布，何名何用？比丘答云：名尼師
X60n1114_p0150c21║壇，是坐具。又問：汝所披衣何名？有何功德？答：忍辱衣
X60n1114_p0150c22║三寶之相，上制天魔，下降外道。又問：此衣既有是功
X60n1114_p0150c23║德可貴，豈得以所坐之布居其上？若汝自為，師何不
X60n1114_p0150c24║教？若師教者，此法不足可尊。比丘白佛，佛因制移安
X60n1114_p0151a01║左臂衣下，但不得垂尖角，如象鼻、羊耳等相。戒壇圖
X60n1114_p0151a02║經云：尼師壇如塔之有基，汝今受戒，即身是五分法
X60n1114_p0151a03║身之塔，良由五分法身由戒生故。
X60n1114_p0151a04║鉢盂
X60n1114_p0151a05║梵語鉢多羅，此云應量器，謂體色量三俱應法故。體
X60n1114_p0151a06║用鐵瓦二物，色以藥煙熏治，量則分上中下。要覽云：
X60n1114_p0151a07║佛住孫要白土村，爾時孫婆天神白佛：過去佛皆受
X60n1114_p0151a08║用此處瓦鉢。佛乃聽比丘畜瓦鉢。佛住王舍城行諸
X60n1114_p0151a09║房，見一比丘枕手臥，知而問曰：汝安樂否？答：我枕手
X60n1114_p0151a10║失鉢，墮地乃破，故不樂。佛言：聽畜鐵鉢。名義云：色者，
X60n1114_p0151a11║熏作黑赤色，或孔雀咽色、鴿色。量者，大受三斗，小受
X60n1114_p0151a12║斗半。中品可知。南山云：此姬周之斗也。准唐斗，一鉢
X60n1114_p0151a13║一斗，下鉢五升。（下明鐼，鐼音訓。）
X60n1114_p0151a14║鍵𨩲母，論譯為淺鐵鉢。經音疏云：鉢中之小鉢，今呼
X60n1114_p0151a15║為鐼子。十誦云：鉢半大鍵𨩲、小鍵𨩲。四分云：鍵𨩲入
X60n1114_p0151a16║小鉢，小鉢入次鉢，次鉢入大鉢。又俱夜羅，此云隨鉢
X60n1114_p0151a17║器。法寶解云：即匙、箸、鍵𨩲等（鍵𨩲音䖍咨，下明瓶）。
X60n1114_p0151a18║梵語軍遲，此云瓶，又云桾稚迦，此即澡瓶也。常貯水，
X60n1114_p0151a19║隨身用以淨手。寄歸傳云：軍持有二：若甆瓦者，是淨
X60n1114_p0151a20║用；若銅鐵者，是觸用。（下明漉囊。）
X60n1114_p0151a21║鉢里薩羅伐拏。此云濾水羅。會正記云：西方用上白
X60n1114_p0151a22║氎，東夏宜將密絹。若生絹小虫直過，可取熟絹為之。
X60n1114_p0151a23║增輝記云：觀其狀雖輕小，察其功用，為護生命。即慈
X60n1114_p0151a24║悲之意，其在此也。百一羯磨明五種水羅：一、方羅，用
X60n1114_p0151b01║絹三尺或二尺，隨時大小，作二法瓶，陰陽瓶也；三、君
X60n1114_p0151b02║遲，以絹擊口，以繩懸沉於水中，待滿引出；四、酌水羅；
X60n1114_p0151b03║五、衣角羅，但取密絹，方一搭手，或繫瓶口，或安鉢中，
X60n1114_p0151b04║濾水用也。
X60n1114_p0151b05║錫杖
X60n1114_p0151b06║梵語隙棄羅，此云錫杖，由振時作錫錫聲故。十誦名
X60n1114_p0151b07║聲杖。錫杖經云：佛告比丘：汝等應受持錫杖。所以者
X60n1114_p0151b08║何？過去、未來、現在諸佛皆執故。又名智杖，亦名德杖，
X60n1114_p0151b09║彰顯智行功德故。聖人之幖幟，賢士之明記，道法之
X60n1114_p0151b10║幢，依倚是杖，除煩惱出三界故。根本襍集云：比丘乞
X60n1114_p0151b11║食，深入長者之家，遂招譏謗。比丘白佛，佛言：可作聲
X60n1114_p0151b12║警覺。彼即呵呵，作聲諠閙，復招譏毀。佛制不聽，遂拳
X60n1114_p0151b13║打門。家人怪問：何故打破我門？默爾無對。佛言：應作
X60n1114_p0151b14║錫杖。苾蒭不解，佛言：杖頭安鐶，圓如醆（贊上聲），口安小
X60n1114_p0151b15║鐶子，搖動作聲，而為警覺。動可一二，無人聞時，即須
X60n1114_p0151b16║行去。五百問云：持錫有多事，能警惡蟲毒獸等。義淨
X60n1114_p0151b17║云：錫杖都有三分，上分是錫，中木，下或牙角也。若二
X60n1114_p0151b18║股六鐶，是迦葉佛製；若四股十二鐶，是釋迦佛製。本
X60n1114_p0151b19║經又云：有杖是同，若用不同，或有二鈷，或有四鈷，鐶
X60n1114_p0151b20║數無別。但我今日四鈷十二鐶，用是之教。四鈷者，用
X60n1114_p0151b21║斷四生，念四諦等；十二鐶者，用念十二因緣，通達無
X60n1114_p0151b22║礙等；二鈷者，迦葉如來所制立也，令諸眾生記念二
X60n1114_p0151b23║諦：世諦、第一義諦，以立其義。齊稠禪師在懷州王屋
X60n1114_p0151b24║山聞虎鬬，以錫杖解之，因成頌曰：本自不求名，剛被
X60n1114_p0151c01║名求我，巗前解二虎，障却第三果。又鄧隱峰飛錫空
X60n1114_p0151c02║中，解於兩陣，有是勝功，故當受持。
X60n1114_p0151c03║數珠
X60n1114_p0151c04║梵語鉢塞莫，梁云數珠。謂引接下根，牽課修業之具。
X60n1114_p0151c05║木槵子經云：昔有國王，名波琉璃，白佛言：我國邊小，
X60n1114_p0151c06║頻年𭁵疫，穀貴民困，我常不安。法藏深廣，不得徧行，
X60n1114_p0151c07║惟願垂示法要。佛言：大王！若欲滅煩惱，當貫木槵子
X60n1114_p0151c08║一百八箇，常自隨身，志心稱南無佛陀、南無達摩、南
X60n1114_p0151c09║無僧伽名，乃過一子。如是漸次，乃至千萬。能滿二十
X60n1114_p0151c10║萬遍，身心不亂，除諂曲，捨命得生炎摩天。若滿百萬
X60n1114_p0151c11║遍，當除百八結業，獲常樂果。王言：我當奉行。曼殊室
X60n1114_p0151c12║利校量數珠經云：其數珠體，種種不同。校量乃至槵
X60n1114_p0151c13║子掐一遍，得福千倍；蓮子萬倍；至菩提子，得福無量。
X60n1114_p0151c14║又楞嚴經中：憍梵波提有牛呞病，佛為遮謗，與之數
X60n1114_p0151c15║珠，令其念佛，謂之一味清淨法門。乃至成就念佛三
X60n1114_p0151c16║昧，往生淨土，悟無生忍者，亦乃數珠無量功德也。（百八
X60n1114_p0151c17║數，斷百八煩惱。）
X60n1114_p0151c18║禮佛七種
X60n1114_p0151c19║大方廣寶篋經云：智燈聲聞問文殊言：云何禮佛？文
X60n1114_p0151c20║殊言：若見法淨，名見佛淨。若身若心，不低不昂，正直
X60n1114_p0151c21║而住，不動不搖，其心寂靜，行寂靜行，是名禮佛法苑。
X60n1114_p0151c22║齊有天竺三藏勒那，譯出七種禮法：一、我慢禮，謂依
X60n1114_p0151c23║位次，心無恭敬，心馳外境，五輪不具，如碓上下。二、唱
X60n1114_p0151c24║和禮，謂粗正威儀，心無靜想，見人則身輕急禮，人去
X60n1114_p0152a01║則身墮心疲，蓋心散而口唱也。三、身心恭敬禮，謂聞
X60n1114_p0152a02║唱佛名，便念佛想，身心恭敬，情無厭怠。四、發智清淨
X60n1114_p0152a03║禮，謂達佛境界，隨心現量，禮一佛則禮一切佛，禮一
X60n1114_p0152a04║拜則禮法界，以佛法身融通故。五、遍入法界禮，謂自
X60n1114_p0152a05║觀身心等法，從本已來，不離法界，佛我平等，今禮一
X60n1114_p0152a06║佛，即遍禮法界諸佛。六、正觀禮，謂禮自佛，不緣他佛。
X60n1114_p0152a07║何以故？一切眾生，各有佛性平等正覺。七、實相平等
X60n1114_p0152a08║禮，謂前猶有禮有觀，自他兩異，今此一禮，無自無他，
X60n1114_p0152a09║凡聖一如，體用不二。故文殊云：能禮所禮性空寂。前
X60n1114_p0152a10║三約事，後四就理。禮佛如是，禮塔亦然。僧祇云：禮佛
X60n1114_p0152a11║不得如瘂羊。又禮佛塔，應當右旋，如日月星繞須彌
X60n1114_p0152a12║山，不得左轉。旋繞有五事（一、低頭視地，二、不得踏虫，三、不得左右視，四、不得睡
X60n1114_p0152a13║地，五、不與人語。又旋繞得五福：一、後世得端正好色，二、得好音聲，三、得生天上，四、生王矦，五、得泥洹道）。
X60n1114_p0152a14║菩薩三名一、大士，即大道心眾生。二、開士，開眾生
X60n1114_p0152a15║信心。三、高士，高出凡夫、小乘。
X60n1114_p0152a16║菩薩三大一願大，二行大，三利生，大。
X60n1114_p0152a17║持戒三心一、厭有為心；二、求趣菩提心；三、悲愍有
X60n1114_p0152a18║情心。又有三樂：一、名譽；二、利養；三、死得生天上。
X60n1114_p0152a19║大比丘三義一、破惡，脩戒定慧，破見思惑。二、怖魔，
X60n1114_p0152a20║魔王惧，出三界，生怖怛。三、乞士，養色身，資慧命，利
X60n1114_p0152a21║檀那。
X60n1114_p0152a22║三種羯摩一對首法，二心念法，三眾法。
X60n1114_p0152a23║三衣斷三毒五條斷貪身，七條斷瞋口，大衣斷痴
X60n1114_p0152a24║意。
X60n1114_p0152b01║四分律初分說比丘戒，二分說比丘尼并受戒犍
X60n1114_p0152b02║度，三分說安居犍度，四分說房舍犍度。
X60n1114_p0152b03║比丘四法一、晝夜六時說罪懺悔；二、常憶念佛不
X60n1114_p0152b04║誑眾生；三、修和合敬心不恚慢；四、具脩六念如救
X60n1114_p0152b05║頭然。
X60n1114_p0152b06║羯摩四法一、法，二、事，三、人，四、界。
X60n1114_p0152b07║四根本煩惱一、貪，二、嗔，三、痴，四、慢。
X60n1114_p0152b08║脩行四法一寧失身命，不捨菩提心。二親近善友，
X60n1114_p0152b09║三不捨忍辱。四依寂靜處。
X60n1114_p0152b10║四分優婆塞無分俱受三歸，少分或受一戒，多分
X60n1114_p0152b11║或受二、三、四戒，滿分具受五戒。
X60n1114_p0152b12║戒品四等生處不同破戒三，畜生、餓鬼、地獄。下持
X60n1114_p0152b13║戒，人道。中持戒，六欲天。又能兼行四禪、四空定，生
X60n1114_p0152b14║免無色界。上持戒，下羅漢，中支佛，上佛道。
X60n1114_p0152b15║弟子四心看和尚一、親友師；二、敬順師；三、畏難師；
X60n1114_p0152b16║四、尊重師。
X60n1114_p0152b17║四種重恩一、父，二、母，生身故須報，三、如來大師，四、
X60n1114_p0152b18║說法師。
X60n1114_p0152b19║佛應四處降生迦維衛，成道摩竭提，說法波羅柰，
X60n1114_p0152b20║入滅拘尸城。
X60n1114_p0152b21║四種沙門一威儀沙門，名充像比丘；二形服沙門，
X60n1114_p0152b22║名幢相比丘；三名聞沙門，名虗誑比丘；四實行沙
X60n1114_p0152b23║門，名如法比丘。前三非是沙門，自言沙門；後一沙
X60n1114_p0152b24║門，是真沙門也。
X60n1114_p0152c01║食有四時早起諸天食，日中三世佛食，日西畜生
X60n1114_p0152c02║食，日暮鬼神食。
X60n1114_p0152c03║四利須食資身為道，養身中虫，施者福，破餓外道，
X60n1114_p0152c04║故須食之也。
X60n1114_p0152c05║乞食四意一、福利群生，二、折伏憍慢，三、知身有苦，
X60n1114_p0152c06║四、除去滯者。
X60n1114_p0152c07║毗尼四義一是佛法中平地，萬善由之而生；二一
X60n1114_p0152c08║切佛子皆依戒而住，一切眾生依戒而有；三是趣
X60n1114_p0152c09║涅槃之初門；四乃佛法瓔珞，能莊嚴佛法故。
X60n1114_p0152c10║謙下獲四種功德一、遠離惡趣不受旁生；二、不被
X60n1114_p0152c11║輕毀；三、常為人天恭敬；四、惡友怨敵不能凌突。
X60n1114_p0152c12║菩薩脩行四法一、善分別自心現，二、觀外性非性，
X60n1114_p0152c13║三、離生住滅見，四、得自覺聖智善樂。
X60n1114_p0152c14║乞食四分一、奉同梵行者，二、與窮乞人，三、與諸鬼
X60n1114_p0152c15║神，四、分自食。
X60n1114_p0152c16║比丘五不應遊一、官家，二、酒肆，三、屠兒家，四、淫女
X60n1114_p0152c17║家，五、栴荼羅舍。
X60n1114_p0152c18║比丘五不赴請一晏然而居，二諸天說法，三觀察
X60n1114_p0152c19║病人，四守護臥具，五戒制學處。
X60n1114_p0152c20║五法助戒一、信，二、慚，三、愧，四、善知識，五、宗敬戒。
X60n1114_p0152c21║破戒五衰一、求財不得。二、設得耗散。三、眾不受敬。
X60n1114_p0152c22║四、惡名流布。五、死入地獄。
X60n1114_p0152c23║跏趺五利一、最安隱，二、心不散，三、魔王怖，四、異外
X60n1114_p0152c24║道，五、心易止。
X60n1114_p0153a01║苾蒭五德喻出家人一體性柔軟，喻能折伏身語
X60n1114_p0153a02║粗獷。二引蔓旁布，喻愽法度人連綿不絕。三馨香
X60n1114_p0153a03║遠聞，喻戒德芬馥為眾所聞。四能療疼痛，喻能斷
X60n1114_p0153a04║煩惱毒害。五不背日光，喻常向佛日。
X60n1114_p0153a05║乞食遮五處一唱令家，二栴陀羅家，三沽酒家，四
X60n1114_p0153a06║官家，五淫女家。
X60n1114_p0153a07║入俗舍五法一、入門小語；二、攝身口意；三、卑躬；四、
X60n1114_p0153a08║善護諸根；五、威儀庠序，令人生善。
X60n1114_p0153a09║大比丘五事故經營一、報佛恩故，二、長養佛法故，
X60n1114_p0153a10║三、滅凡劣眾自貢高故，四、將來弟子折伏憍豪故，
X60n1114_p0153a11║五、發啟將來福業故。又律中，比丘許自營精舍。
X60n1114_p0153a12║懺悔五法一偏袒右肩，二右膝着地，三至心合掌，
X60n1114_p0153a13║四頭面禮足，五說己罪名。
X60n1114_p0153a14║五分戒律一、波羅夷法。二、尼波羅夷法。三、受戒衣
X60n1114_p0153a15║藥食法等。四、滅諍法。五、破僧雜法等。
X60n1114_p0153a16║五種懺悔一、不必懺悔，應常想念第一義空。二、孝
X60n1114_p0153a17║養父母，恭敬師長。三、正法治國，不狂人民。四、於六
X60n1114_p0153a18║齋日，勑諸境內，令行不殺。五、深信因果，知佛不滅。
X60n1114_p0153a19║比丘五德一怖魔，二乞士，三淨戒，四淨命，五破惡。
X60n1114_p0153a20║五篇四波羅夷：殺、盜、淫、妄，比丘四條，比丘尼八條。
X60n1114_p0153a21║十三僧殘：比丘十三條，比丘尼十七條。三十尼薩
X60n1114_p0153a22║耆：九十波逸提，比丘九十條，比丘尼一百七十八
X60n1114_p0153a23║條。四提舍尼：比丘四條，比丘尼八條。突吉羅：即一
X60n1114_p0153a24║百，應當學。比丘一百條，比丘尼一百條，比丘二百
X60n1114_p0153b01║五十條，尼三百四十八條。今止四十一條者，更加
X60n1114_p0153b02║二不定法、七滅諍，俱至五十條。
X60n1114_p0153b03║五戒生天一、不殺，生四王天；二、不偷盜，生忉利天；
X60n1114_p0153b04║三、不淫，生夜摩天；四、不妄語，生兜率天；五、不飲酒，
X60n1114_p0153b05║生化樂他化天。
X60n1114_p0153b06║五種闍黎一、出家師，所依得出家。二、羯摩師，授戒
X60n1114_p0153b07║作羯摩。三、教授師，教典威儀。四、受經師，受經四句
X60n1114_p0153b08║等。五、依止和尚，學戒十夏，與人為師。
X60n1114_p0153b09║五不應答試故問、無疑故問、不為悔所犯故問、不
X60n1114_p0153b10║受故問、詰難故問。
X60n1114_p0153b11║出家五法一發心出家，懷佩聖道。二毀其形好，應
X60n1114_p0153b12║披法服。三委棄身命，遵崇法道。四永割親愛，毋適
X60n1114_p0153b13║毋莫。五志求大乘，為度眾生。
X60n1114_p0153b14║楊枝五利口不臭，又滋味口不苦，又除熱能除風，
X60n1114_p0153b15║又袪風亦除熱，又消食除痰癊，又明目。
X60n1114_p0153b16║持戒律五功德戒品牢固善勝語怨，於眾中決斷
X60n1114_p0153b17║無畏疑悔，有能開解善持戒，令正法久住。
X60n1114_p0153b18║五夏依止法過五夏、知五事、知犯輕重、知羯摩、知
X60n1114_p0153b19║闍黎。
X60n1114_p0153b20║袈裟五種功德入我法中，犯重邪見等，於一念中，
X60n1114_p0153b21║敬心尊重，必於三乘受記。天龍鬼神，若能敬此袈
X60n1114_p0153b22║裟少分，即得三乘不退。若人鬼神，得袈裟乃至四
X60n1114_p0153b23║寸，飲食充足。若有眾生，共相違背，念袈裟力，尋生
X60n1114_p0153b24║慈心。若持此少分，恭敬尊重，常得勝他，乃至龍披
X60n1114_p0153c01║一縷，皆免金翅鳥難，出佛身血。
X60n1114_p0153c02║五種三歸番邪。五戒。八戒。十戒。具戒。
X60n1114_p0153c03║五篇罪配五刑五行波羅夷。死土。僧殘。流水。波逸
X60n1114_p0153c04║提。徒金。提舍尼。杖火。突吉羅。笞木。
X60n1114_p0153c05║五戒二十五護戒神不殺生一茶芻毗愈陀泥。二
X60n1114_p0153c06║輪陀利輸陀尼。三毗樓遮那世波。四陀龍摩坻。五
X60n1114_p0153c07║娑羅桓尼和婆。○不偷盜。　一坻摩阿毗婆䭾。二
X60n1114_p0153c08║阿須輪婆羅尼。三婆羅摩亶雄雌。四婆羅門地鞞
X60n1114_p0153c09║多。五那摩呼多耶舍。○不邪淫。　一佛陀仙陀樓
X60n1114_p0153c10║哆。二鞞闍耶藪多婆。三涅坻醘陀多耶。四阿羅多
X60n1114_p0153c11║賴都耶。五波羅那佛曇。○不妄語。　一阿提梵者
X60n1114_p0153c12║珊即。二因臺羅因臺羅。三阿伽風陀羅多。四佛曇
X60n1114_p0153c13║彌摩多哆。五多賴叉。三蜜陀。○不飲酒。　一阿摩
X60n1114_p0153c14║羅斯兜嘻。二那羅門闍兜帝。三薩鞞尼乾那波。四
X60n1114_p0153c15║闍鞞鬪毗舍羅。五迦摩毗那闍尼佉。此五戒若犯
X60n1114_p0153c16║一戒，本五戒神隨即遠離，更招罪罹。勉受戒之人，
X60n1114_p0153c17║慎毋毀損。
X60n1114_p0153c18║僧具六和一身和同住，二口和無諍，三意和同悅，
X60n1114_p0153c19║四戒和同修，五見和同解，六利和同均。
X60n1114_p0153c20║六度華梵梵語檀那，此云布施，治慳貪蔽。梵語尸
X60n1114_p0153c21║羅，此云持戒，治破戒蔽。梵語羼提，此云忍辱，治瞋
X60n1114_p0153c22║恚蔽。梵語毗梨耶，此云精進，治懈怠蔽。梵語禪那，
X60n1114_p0153c23║此云靜慮，治散亂蔽。梵語般若，此云智慧，治愚痴
X60n1114_p0153c24║蔽。
X60n1114_p0154a01║七遮罪弒父、弒母、弒和尚、弒阿闍黎、破羯摩、轉法
X60n1114_p0154a02║輪僧、弒聖人。
X60n1114_p0154a03║七滅諍法應與現前毗尼，當與現前毗尼；憶念毗
X60n1114_p0154a04║尼，當與憶念毗尼；不痴毗尼，當與不痴毗尼；自言
X60n1114_p0154a05║治，當與自言治；多覔罪相，當與多覔罪相；覔罪相，
X60n1114_p0154a06║當與覔罪相；如草覆地，當與如草覆地。諸大德，是
X60n1114_p0154a07║七滅諍法，半月半月說戒經中來。若比丘有諍起，
X60n1114_p0154a08║即應除滅。
X60n1114_p0154a09║七眾比丘、比丘尼，尼者女也，佛姨母求出家不許，
X60n1114_p0154a10║令行八敬乃許。式叉摩那，此云學戒女，十八童女，
X60n1114_p0154a11║二歲學戒練身，知有胎無胎，即三法根本六行法。
X60n1114_p0154a12║沙彌、沙彌尼、優婆塞，義翻信士男，又云清淨士，又
X60n1114_p0154a13║名近事男，乃近事比丘之男子也。優婆夷，翻信士
X60n1114_p0154a14║女，在家能持五戒，男女各處。
X60n1114_p0154a15║菩薩八法一、乃至失命因緣不說他過；二、化人令
X60n1114_p0154a16║歸依三寶；三、安置一切於菩提心；四、梵行不染；五、
X60n1114_p0154a17║造佛像安花座上；六、能除眾生憂惱；七、於貢高人
X60n1114_p0154a18║常自謙下；八、不惱他人。大寶積云：菩薩成就八法，
X60n1114_p0154a19║於諸佛前蓮花化生。
X60n1114_p0154a20║優婆塞具八支信、戒、施、聽法、受持、解義、如說脩行。
X60n1114_p0154a21║尼戒八棄殺、盜、淫、大妄語、與男身相觸、於染心男
X60n1114_p0154a22║捉手捉衣、入屏處共立共語共行、自相倚相期、覆
X60n1114_p0154a23║他重罪、隨學大僧供給衣食、比丘四棄、同。
X60n1114_p0154a24║尼行八敬事鈔尼眾篇云：善見：佛初度女人出家，
X60n1114_p0154b01║為滅正法。五百年後，為說八敬，聽出家。依教行故，
X60n1114_p0154b02║還得千年。今時不行，隨處法滅。會正記云：佛成道
X60n1114_p0154b03║十四年，姨母求出家，佛不許度。阿難為陳三請，佛
X60n1114_p0154b04║令慶喜傳八敬向說：若能行者，聽汝出家。彼云：頂
X60n1114_p0154b05║戴持。言八敬者：一者，百歲比丘尼見初受戒比丘，
X60n1114_p0154b06║當起迎送，禮拜問訊，請令坐。二者，比丘尼不得罵
X60n1114_p0154b07║謗比丘。三者，不得舉比丘罪，說其過失，比丘得說
X60n1114_p0154b08║尼過。四者，式叉摩那已學於戒，應從眾僧求受大
X60n1114_p0154b09║戒。五者，尼犯僧殘，應半月在二部僧中行摩那埵。
X60n1114_p0154b10║六者，尼半月內，當於僧中求教授人。七者，不應在
X60n1114_p0154b11║無比丘處夏安居。八者，夏訖，當詣僧中求自恣人。
X60n1114_p0154b12║如此八法，應尊重、恭敬、讚歎，盡形不應違。
X60n1114_p0154b13║九等大衣下三品九條十一條十三條。中三品十
X60n1114_p0154b14║五條十七條十九條。上三品二十一條二十三條
X60n1114_p0154b15║二十五條。
X60n1114_p0154b16║十夏依止和尚位不知律儀，盡形依止，精通戒藏，
X60n1114_p0154b17║與人為師，受人戒法。若不然者，獲罪無量。○無解
X60n1114_p0154b18║作師。五百問云：應求懺悔。若不懺悔者，罪日增加。
X60n1114_p0154b19║受戒之人，不得戒也。
X60n1114_p0154b20║沙彌十二有犯一、不分別衣；二、離衣宿；三、觸火；四、
X60n1114_p0154b21║觸食；五、害生種；六、青草上棄不淨；七、輙上高樹；八、
X60n1114_p0154b22║觸寶；九、食宿殘食；十、壞地；十一、不受食；十二、損生
X60n1114_p0154b23║苗。
X60n1114_p0154b24║十二種惡律儀屠兒，魁膾，養猪，捕魚，獵師，網鳥，捕
X60n1114_p0154c01║蛇，養鷄，呪龍，作賊，捕賊，獄吏。○淫女家，沽酒家，壓
X60n1114_p0154c02║油家，染家。如上四種，即名十六種惡律儀，智者所
X60n1114_p0154c03║訶。
X60n1114_p0154c04║受戒法十二科一開導。二請五師得戒。釋迦羯摩
X60n1114_p0154c05║師。文殊教授師。彌勒尊證師。諸佛同學侶。諸大士。
X60n1114_p0154c06║三歸依三寶。歸依佛。歸依法。歸依僧。四發十大願。
X60n1114_p0154c07║常念佛。親近善知識否。捨一切惡知識否。失命因
X60n1114_p0154c08║緣不捨戒否。誦大乘問甚深義否。於無上菩提生
X60n1114_p0154c09║信心否。見眾生能救護否。隨力供養三寶否。孝順
X60n1114_p0154c10║父母事善知識否。捨懈怠求佛道否。五塵上煩惱
X60n1114_p0154c11║制伏否。五問難。六請三寶。七懺悔。八發四弘誓。眾
X60n1114_p0154c12║生無邊誓願度。煩惱無盡誓願斷。法門無量誓願
X60n1114_p0154c13║學。佛道無上誓願成。九羯摩。不出佛身血否。不殺
X60n1114_p0154c14║父否。不殺母否。不殺和尚否。不殺羅漢否。不破和
X60n1114_p0154c15║合僧否。不殺聖人否。○第一羯摩。妙善戒法。注於
X60n1114_p0154c16║身心。第二羯磨。戒法遍空。集於頂上。第三羯摩。戒
X60n1114_p0154c17║法入心。內外明潔。堪受戒法。十受戒。十一讚戒。十
X60n1114_p0154c18║二迴向。
X60n1114_p0154c19║菩薩隨身十八種物楊枝、澡豆、三衣、瓶、鉢、坐具、錫
X60n1114_p0154c20║杖、香爐、奩、漉水囊、手巾、刀子、火燧、繩床、鑷子、經、律、
X60n1114_p0154c21║佛相、菩薩相。
X60n1114_p0154c22║佛住世八十年。頌曰
X60n1114_p0154c23║十九逾年六苦行，五歲遊歷三十成。
X60n1114_p0154c24║說法度生五十年，是則共當八十壽。
X60n1114_p0155a01║優婆塞戒經云：在家菩薩，若不儲畜錫杖、鉢盂、僧伽
X60n1114_p0155a02║黎供養者，犯失意罪。
X60n1114_p0155a03║昔羅漢比丘於山巖入定，時有獼猴將坐具，偏袒右
X60n1114_p0155a04║肩，合掌右遶三匝跪地。比丘出定，嘆曰：畜生尚有佛
X60n1114_p0155a05║性！比丘即與受三歸五戒。獼猴歡喜舞跳，失足墜岩
X60n1114_p0155a06║而死，即生兜率天宮。又大緣經云：以一日一夜出家，
X60n1114_p0155a07║二十劫不墮三惡道。又出家功德經云：為出家作留
X60n1114_p0155a08║礙破壞，抑制此人，即斷佛種。故諸病集身，猶如大海，
X60n1114_p0155a09║現得癩病，死入黑暗地獄，無有出期。爾時大王太子
X60n1114_p0155a10║聞出家功德甚深，普皆發心。出家已，弟子問世尊：四
X60n1114_p0155a11║天下中無一眾生在家者，俱出家已，衣食從何而得？
X60n1114_p0155a12║佛言：不須種植，其地自然生諸秔米諸樹，自然生諸
X60n1114_p0155a13║衣服、三品衣、袈裟、鉢具，一切諸人天供侍給使。若勸
X60n1114_p0155a14║一人持律，勝造八萬四千浮屠寶塔。何以故？當得阿
X60n1114_p0155a15║耨多羅三藐三菩提故。
X60n1114_p0155a16║又阿輸迦王為小兒以土施佛，後得轉輪王，王閻浮
X60n1114_p0155a17║提，起八萬塔，最後得道。施物至賤，小兒心薄。但佛田
X60n1114_p0155a18║妙故，得大果報。當知大福從良田生。又福田經云：有
X60n1114_p0155a19║比丘名阿難，白世尊曰：我宿命生羅閱祗國，為庶民
X60n1114_p0155a20║子。身生惡瘡，治之不瘥。有親友道人來語我言：當浴
X60n1114_p0155a21║眾僧，取其浴水，以用洗瘡，便可得愈，又可得福田。我
X60n1114_p0155a22║即歡喜，往到寺中，加敬至心，更作新井，香油塗浴具，
X60n1114_p0155a23║洗浴眾僧。以汁洗瘡，尋蒙除愈。從此因緣，所生端正，
X60n1114_p0155a24║金色晃昱，不受塵垢。九十一劫，常得清淨，福佑廣遠。
X60n1114_p0155b01║今復值佛，心垢消滅，逮得應真。
X60n1114_p0155b02║比丘凡入空門，當准律儀，若老若少，若貴若賤，五夏
X60n1114_p0155b03║依止，精通戒律，入闍梨位；十夏依止，一切經律盡解，
X60n1114_p0155b04║入和尚位。當與四眾傳衣受戒。不依止者，獲罪甚重，
X60n1114_p0155b05║速求懺悔可爾。
X60n1114_p0155b06║比丘白衣沐浴，當忌六齋日，乃諸神下降，察人善惡，
X60n1114_p0155b07║宜脩善作好事。所謂六齋日者：
X60n1114_p0155b08║初八、　十四、　十五、　二十三、　二十九、　三十
X60n1114_p0155b09║日是也。小月初一補是也。
X60n1114_p0155b10║如上名相，自始至此，略取切要數條，令易持誦。更有
X60n1114_p0155b11║多種，具如淨行威儀等處，繁不盡述。願同志者，於此
X60n1114_p0155b12║切意遵行，略無違忤，莫非與戒相應也。果能如是操
X60n1114_p0155b13║守不失，自然因戒生定，因定發慧，定慧圓明，乃至直
X60n1114_p0155b14║成無上菩提，不越於斯矣。
X60n1114_p0155b15║
X60n1114_p0155b16║毗尼日用錄（終）
X60n1114_p0155b17║
X60n1114_p0155b18║
X60n1114_p0155b19║
X60n1114_p0155b20║
X60n1114_p0155b21║
X60n1114_p0155b22║
X60n1114_p0155b23║
X60n1114_p0155b24║
X60n1114_p0155c01║
X60n1114_p0155c02║No. 1114-B
X60n1114_p0155c03║ （附）千嵓長禪師示眾
X60n1114_p0155c04║
X60n1114_p0155c05║
X60n1114_p0155c06║參禪為第一，持戒為第二。作福為第三，禮誦為第四。
X60n1114_p0155c07║既作出家兒，須行四種事。不可縱汝心，不可恣汝意。
X60n1114_p0155c08║不可懶汝身，不可昏汝智。諦觀苦與樂，痛念生與死。
X60n1114_p0155c09║莫憂衣與食，莫貪名與利。時中惺惺著，胸中蕩蕩地。
X60n1114_p0155c10║行坐合清規，動靜依先制。常近善知識，常遠惡明輩。
X60n1114_p0155c11║若能信我言，成佛極容易。若不信我言，出家徒勞耳。
X60n1114_p0155c12║是百姓光頭，是脩羅聚會。是地獄抽芽，是畜生羣隊。
X60n1114_p0155c13║快脫袈裟來，快出山門去。且自做俗人，莫與我同住。
X60n1114_p0155c14║結制小參
X60n1114_p0155c15║佛祖門風將委地，說着令人心膽碎。扶持全在我兒
X60n1114_p0155c16║孫，不料兒孫先作弊。紛紛走北向奔南，昧却正因營
X60n1114_p0155c17║襍事。滿目風埃滿面塵，業識茫茫無本據。縱饒掛搭
X60n1114_p0155c18║在僧堂，直待板鳴歸被位。聚頭寮舍皷是非，收足蒲
X60n1114_p0155c19║團便瞌睡。癡雲靉靆性天昏，石火交煎心鼎沸。暫時
X60n1114_p0155c20║寂寂滯輕安，一向冥冥墮無記。百丈清規不肯行，外
X60n1114_p0155c21║道經書勤講議。因果分明當等閒，罪福昭然渾不懼。
X60n1114_p0155c22║或遷一榻一間房，放逸總由身口意。頭上瓦，脚下磚，
X60n1114_p0155c23║身上衣，口中味，一一皆出信心檀越人家施。未成道
X60n1114_p0155c24║業若為消，捫心幾箇知慚愧。今日三，明日四，閑處光
X60n1114_p0156a01║陰盡虗棄。一朝老病來相尋，閻翁催請死符至。從前
X60n1114_p0156a02║所作業不忘，三塗七趣從茲墜。袈裟失却復再難，鱗
X60n1114_p0156a03║甲羽毛披則易。看它古之學道流，直忘人世輕名利。
X60n1114_p0156a04║煑黃精，煨紫芋，飯一摶，水一器，為療形枯聊接氣。石
X60n1114_p0156a05║爛松枯竟不知，洗心便作累生計。物外清閑一味高，
X60n1114_p0156a06║世上黃金何足貴。劫空田地佛花開，香風觸破娘生
X60n1114_p0156a07║鼻。選佛場中及第歸，圓覺伽藍恣遊戲。茲因結制夜
X60n1114_p0156a08║小參，不覺所言成此偈。
X60n1114_p0156a09║上堂
X60n1114_p0156a10║六月七月天不雨，農家曉夜忙車水。背皮焦烈脚底
X60n1114_p0156a11║疼，眼花無力欲悶死。公人又來逼夏稅，稅𮈔納了要
X60n1114_p0156a12║盤費。大麥小麥盡量還，一日三飡不周備。思量我輩
X60n1114_p0156a13║出家兒，現成受用都不知。進道身心無一點，東邊浪
X60n1114_p0156a14║宕西邊嬉。三箇五箇聚頭坐，開口便說它人過。及乎
X60n1114_p0156a15║歸到暗室中，背理虧心無不做。莫言墮在異類中，來
X60n1114_p0156a16║生定作栽田翁。前來所說苦如此，那時難與今時同。
X60n1114_p0156a17║古德訓徒有一語，對人天眾拈來舉。緇田無一簣之
X60n1114_p0156a18║功，鐵圍陷百刑之苦。
X60n1114_p0156a19║誡間
X60n1114_p0156a20║世人未有不以間散為樂，而共趣之。逆問其故，乃曰：
X60n1114_p0156a21║昔甞以榮辱是非，累日與事物相交馳，心志勞而形
X60n1114_p0156a22║體𤸶，以至結於情想，接於夢𥧌。靜而思之，人生幾何
X60n1114_p0156a23║不得一日之安，雖富貴奚益也？由是一切棄之，思欲
X60n1114_p0156a24║行歌坐忘，觀青天白雲，而自放浪於事物之表。或有
X60n1114_p0156b01║避父師之訓，厭身世之勞，望治生如避水火，必欲拔
X60n1114_p0156b02║塵遠俗，以遂其間。余曰：忙固勞形役慮也，閑則坐消
X60n1114_p0156b03║白日，又何益於理哉？二者皆欣厭之情妄耳。故聖人
X60n1114_p0156b04║有動靜二相，了然不生之旨，正不必厭此忙而欣彼
X60n1114_p0156b05║之閑也。余將直言之。夫人欲學入世間之道，苟不服
X60n1114_p0156b06║勤勞役，則事無貴賤，皆無由成。然悟世間虗妄，欲究
X60n1114_p0156b07║聖賢出世之道，儻不忘飡廢寢，則根無利鈍，又何從
X60n1114_p0156b08║而得之？故雪山大士捨身命如微塵數，事知識如恒
X60n1114_p0156b09║河沙，積劫迨今，歷試諸難，蓋欲示後學者知道之不
X60n1114_p0156b10║易聞也。故入世間，則忠於君，孝於親，悉盡其義，不可
X60n1114_p0156b11║不忙。出世間，則親師擇友，朝參暮扣，以盡其道，又不
X60n1114_p0156b12║可不忙。既盡其義，又盡其道，將見體如泰山之不動，
X60n1114_p0156b13║心等太虗之無為，豈一間字可與同日語哉？或入世
X60n1114_p0156b14║不能盡其義，出世不能盡其道，惟孜孜以安間不擾
X60n1114_p0156b15║為務，而不冐斯須就勞者，故聖人斥之為無慚人。凡
X60n1114_p0156b16║有識者，安肯負此無慚，而復嗜閑於疎散之域也？余
X60n1114_p0156b17║故書此，以為投間者之誡。
X60n1114_p0156b18║桐江瑛法師觀心銘
X60n1114_p0156b19║心焉心焉，本自天然。卓爾獨立，湛寂孤堅。妙中至妙，
X60n1114_p0156b20║玄中又玄。無來無去，不變不遷。非迷非悟，絕聖絕賢。
X60n1114_p0156b21║思不可及，強以言詮。由體明覺，遂生諸緣。鏡含萬象，
X60n1114_p0156b22║海納百川。收之兮神潛方寸，舒之兮光充大千。變化
X60n1114_p0156b23║自在，作用無邊。乃生乃佛，為實為權。迷之則浩浩不
X60n1114_p0156b24║返，悟之則了了相傳。心焉汝靈，心焉汝靈。語汝莫忘，
X60n1114_p0156c01║誨汝須聽。汝具萬法兮本自圓成，萬法是汝兮其體
X60n1114_p0156c02║空平。境非實境，名是假名。汝昔不悟兮枉受竛竮，汝
X60n1114_p0156c03║今自覺兮可保堅貞。觸途莫滯，念起即惺。六塵不染，
X60n1114_p0156c04║三毒乃清。休更鼓之令濁兮失本明，宜自澄之令淨
X60n1114_p0156c05║兮歸元精。
X60n1114_p0156c06║清涼澄觀大師十事自勵
X60n1114_p0156c07║體不捐沙門之表，心不違如來之制，坐不背法界之
X60n1114_p0156c08║經，性不染情礙之境，足不履尼寺之塵，脇不觸居士
X60n1114_p0156c09║之榻，目不視非儀之綵，舌不昧過午之餚，手不釋圓
X60n1114_p0156c10║明之珠，宿不離衣鉢之惻。
X60n1114_p0156c11║
X60n1114_p0156c12║崇禎癸酉年孟夏，黃檗山比丘隆瑞纂集