X60n1118_p0243c09║
X60n1118_p0243c10║
X60n1118_p0243c11║
X60n1118_p0243c12║沙彌律儀要略增註卷下
X60n1118_p0243c13║菩薩戒弟子雲棲寺沙門　袾宏　輯
X60n1118_p0243c14║菩提心比丘鼎湖山沙門　弘贊　註
X60n1118_p0243c15║○下篇威儀門
X60n1118_p0243c16║威儀者，謂有威可畏，有儀可敬。由持淨戒而梵行
X60n1118_p0243c17║具足，堂堂僧相，眾德威嚴，故令人可畏。動靜合則
X60n1118_p0243c18║顒顒可觀，儀端表正，故令人可敬。斯成出家之道
X60n1118_p0243c19║品，人天之師範。所謂淨行成於道儀，清白圓於戒
X60n1118_p0243c20║品，氣高星漢，威肅風雲，內懷師子之德，外現象王
X60n1118_p0243c21║之威，人天讚承，神龍欽伏。故華嚴經云：具足受持
X60n1118_p0243c22║威儀教法，能令三寶不斷是也。今此下篇共有二
X60n1118_p0243c23║十四章，同出威儀一門，是沙彌之車轍，出世之初
X60n1118_p0243c24║階也。
X60n1118_p0244a01║佛制沙彌年滿二十欲受具足戒時，若問不能具對
X60n1118_p0244a02║沙彌事者，不應與具足戒。當云：卿作沙彌，乃不知沙
X60n1118_p0244a03║彌所施行，沙門事大難作。卿且去熟學，當悉聞知，乃
X60n1118_p0244a04║應受具足戒。今授卿具足戒，人謂佛法易行、沙門易
X60n1118_p0244a05║作，故當先問。
X60n1118_p0244a06║沙彌欲受具戒，師問十戒諸威儀事，不能具對答
X60n1118_p0244a07║者，不應與授具戒也。卿是貴稱，猶君呼臣也。不知
X60n1118_p0244a08║沙彌所施行者，謂不諳沙彌律儀所應施為行事
X60n1118_p0244a09║也。沙門事大難作者，謂比丘二百五十戒甚難行
X60n1118_p0244a10║持也。熟學者，謂當精習十戒并諸威儀也。當悉聞
X60n1118_p0244a11║知者，聞謂博問先知，知謂自心了達。人謂佛法易
X60n1118_p0244a12║行、沙門易作者，由不知佛道至妙故言易行，不識
X60n1118_p0244a13║罪福運行、法律交互故言易作。凡為師者，故當以
X60n1118_p0244a14║此先問。
X60n1118_p0244a15║以下條則於沙彌威儀諸經，及古清規，今沙彌成範
X60n1118_p0244a16║中節出。又宣律師行護律儀，雖誡新學比丘，有可通
X60n1118_p0244a17║用者，亦節出。良以末法人情，多諸懈怠，聞繁則厭。由
X60n1118_p0244a18║是刪繁取要，仍分類以便讀學。間有未備，從義補入
X60n1118_p0244a19║一二。
X60n1118_p0244a20║以下條則者，謂下二十四威儀法則也。沙彌威儀
X60n1118_p0244a21║諸經者，是沙彌十戒經、事師法、儀則經等。古清規
X60n1118_p0244a22║者，是百丈清規及古德所撰箴規等。沙彌成範，是
X60n1118_p0244a23║明笑巖月心禪師於十戒法等撰出。行護威儀，是
X60n1118_p0244a24║唐道宣律師所撰。然亦未詳其的。何也？其中有一
X60n1118_p0244b01║二不合律文故也。繁者，多也。謂由時當末法，人多
X60n1118_p0244b02║懈怠。因情懈怠，故聞繁則厭心生。由是於上經律
X60n1118_p0244b03║清規中刪去繁文，段段節略，出其樞要，仍分為二
X60n1118_p0244b04║十四類。葢由律海弘深，探之不得其源；義天高廣，
X60n1118_p0244b05║仰之莫窮其頂。是以刪彼弘文，撮為要略，以便初
X60n1118_p0244b06║進習學，知所向方。補入者，出大師手筆。謂於威儀
X60n1118_p0244b07║行事中有所未備者，即隨其義類而補足之。
X60n1118_p0244b08║其有樂廣覧者，自當檢閱全書。
X60n1118_p0244b09║沙彌十戒法中，威儀有七十二種欲樂，廣知事義，
X60n1118_p0244b10║自當檢閱彼文，并沙彌諸律儀等。
X60n1118_p0244b11║△敬大沙門第一
X60n1118_p0244b12║不得喚大沙門字。
X60n1118_p0244b13║梵語沙門，此云勤勞，謂其修道有多功勞故。又云
X60n1118_p0244b14║勒息，謂勤修善品息諸惡故。又云勒行，謂勤修善
X60n1118_p0244b15║法行趣涅槃也。瑞應經云：息心達本源，故號為沙
X60n1118_p0244b16║門。大沙門即受具戒人。字是名字，喚是呼喚。謂不
X60n1118_p0244b17║得稱彼二字名，當云某甲大德，或云某甲長老。雜
X60n1118_p0244b18║阿含經云：佛告諸比丘：當恭敬住，當常繫心，常畏
X60n1118_p0244b19║慎。若不恭敬，不繫心，不畏慎，而欲令威儀具足者，
X60n1118_p0244b20║無有是處。不備威儀，欲令學法滿者，無有是處。學
X60n1118_p0244b21║法不滿，欲令五分法身具足者，無有是處。五分法
X60n1118_p0244b22║身不具足，欲得無餘涅槃者，無有是處。
X60n1118_p0244b23║不得盜聽大沙門說戒。
X60n1118_p0244b24║比丘布薩誦戒時，及講說毗尼時，沙彌不得私往
X60n1118_p0244c01║竊聽，自獲重罪，後永不得受大戒，深宜慎之。或見
X60n1118_p0244c02║大沙門二三人同室細語，不得輙入。若有急務，當
X60n1118_p0244c03║彈指作聲，然後入。除比丘，餘人細語亦如是。以泄
X60n1118_p0244c04║他是非，自招禍咎，及亂正念故也。
X60n1118_p0244c05║不得轉行說大沙門過。
X60n1118_p0244c06║或比丘有所誤失，不得背後說其長短，亦不得屏
X60n1118_p0244c07║處罵大沙門，及在前戲笑，傚其言語、形相、行步等。
X60n1118_p0244c08║大律云：出家之人，所有言說，皆為利益，不應私忿，
X60n1118_p0244c09║道說於他。論云：若向白衣說比丘罪惡，則前人於
X60n1118_p0244c10║佛法中無信敬心，寧破塔壞像，不向人說比丘過
X60n1118_p0244c11║惡。若說過罪，則壞法身。
X60n1118_p0244c12║不得坐見大沙門過不起，除讀經時、病時、剃髮時、飯
X60n1118_p0244c13║時、作眾事時。
X60n1118_p0244c14║若見比丘行過，即當起立。唯除上五事，不起無犯。
X60n1118_p0244c15║若路相逢，即當下道正立，待過方行。凡有教益，當
X60n1118_p0244c16║叉手立，聽畢作禮謝之。若被叱責，不得張目視，當
X60n1118_p0244c17║軟語悔罪，引短向己。莊嚴寶王經云：若輕慢眾僧
X60n1118_p0244c18║者，是人當墮貧賤家生。隨所生處，根相不具，背傴
X60n1118_p0244c19║矬陋。捨是身已，而復生處，多病痟瘦，手足攣躄，而
X60n1118_p0244c20║有膿血盈流其身，零落身肉，經百千萬歲，受斯苦
X60n1118_p0244c21║報。
X60n1118_p0244c22║行護云：五夏以上即闍黎位，十夏以上即和尚位，雖
X60n1118_p0244c23║比丘事，沙彌當預知之。
X60n1118_p0244c24║夏即夏臘，謂受具戒曾經爾所夏臘也。和尚者，胡
X60n1118_p0245a01║言也，此云力生，謂由師之力生我戒身也。若據梵
X60n1118_p0245a02║語，則云烏波䭾耶，此言親教師，謂弟子親從受教
X60n1118_p0245a03║也。今此雖非親從受戒及與受教，以其臘高德重，
X60n1118_p0245a04║故同師位也。阿闍黎，或云阿遮利耶，此云軌範師，
X60n1118_p0245a05║謂其能教弟子法式也。此有五種：一、與授十戒，二、
X60n1118_p0245a06║與授大戒，三、與教授，四、與依上，五、與授經。
X60n1118_p0245a07║△事師第二
X60n1118_p0245a08║當早起。
X60n1118_p0245a09║事師者，始終承奉，不相離異，名之為事。人之模範，
X60n1118_p0245a10║以道教人，名之曰師。又曰師長，謂為人之長，訓物
X60n1118_p0245a11║之規也。或曰師父，父，矩也，以法教子。故律云：弟子
X60n1118_p0245a12║看和尚，當具四心：一、親愛，二、敬順，三、畏難，四、尊重。
X60n1118_p0245a13║侍養承接，如臣子之事君父。如是展轉相敬重瞻
X60n1118_p0245a14║視，能令正法久住，增益廣大也。佛法中，一夜分三
X60n1118_p0245a15║時，謂初、中、後。初、後二時，事師或禮誦、坐禪，中夜方
X60n1118_p0245a16║臥息。若過中夜，即當先起，自盥潄已，然後具楊枝、
X60n1118_p0245a17║澡水等，候師所須。
X60n1118_p0245a18║欲入戶，當先三彈指。
X60n1118_p0245a19║若入師房，須在門外，先彈指三聲，令師覺已，方入。
X60n1118_p0245a20║若有過，和尚、阿闍黎教誡之，不得還逆語。
X60n1118_p0245a21║若自有過失時，二師教誡呵責，當低頭受教，不得
X60n1118_p0245a22║逆師言語。去後尤當思念，依教行之。成範云：沙彌
X60n1118_p0245a23║於師，常懷敬畏，隨順師意，常懷慚愧，念報四恩，傍
X60n1118_p0245a24║資三有。
X60n1118_p0245b01║視和尚、阿闍黎，當如視佛。
X60n1118_p0245b02║視謂瞻視，以師能弘範三界，代佛宣揚，生我戒身，
X60n1118_p0245b03║長我慧命，故應敬重，視之如佛。成範云：若弟子眾
X60n1118_p0245b04║多，當各盡其職，至於奉一茶、一拂、一几也。
X60n1118_p0245b05║若使出不淨器，不得唾，不得怒恚。
X60n1118_p0245b06║怒即恚也。又恨曰怒，憤曰恚。不淨器者，謂大小便
X60n1118_p0245b07║器、唾瓶等。不得唾者，謂不得起厭惡心而唾痰涎。
X60n1118_p0245b08║當諦念此四大穢身，聖凡自他俱所不免也。
X60n1118_p0245b09║若禮拜師坐禪，不應作禮。師經行，不應作禮。師食、師
X60n1118_p0245b10║說經、師梳齒、師澡浴、師眠息等，俱不應作禮。師閉戶，
X60n1118_p0245b11║不應戶外作禮。欲入戶作禮，應彈指三遍。師不應，應
X60n1118_p0245b12║去。
X60n1118_p0245b13║梳齒，即剔刺、梳刷、洗潄牙齒也。如上皆非禮拜時，
X60n1118_p0245b14║故不應作禮也。等者，或師剃髮、洗足、嚼楊枝，或地
X60n1118_p0245b15║有不潔，或師有事不暇，或有賓客等。
X60n1118_p0245b16║持師飲食，皆當兩手捧，食畢斂器，當徐徐。
X60n1118_p0245b17║兩手捧是尊敬之貌，徐徐是謹慎之儀，斂是收斂
X60n1118_p0245b18║也。律云：凡進飲食，當適寒溫。成範云：為師作食，無
X60n1118_p0245b19║論粗細，俱要精潔，必當適師性。凡奉茶湯，不得插
X60n1118_p0245b20║指入盞內，當兩手屈四指，以六指持盞腹，平舉授
X60n1118_p0245b21║師茶訖，如前接盞。行護云：凡進藥茶鹽及一切食
X60n1118_p0245b22║物，量當喫盡，逐時授之，不得多授，令有殘宿，深須
X60n1118_p0245b23║慎之。若授師鮮果，先須作淨，或以火觸，或以刀剖，
X60n1118_p0245b24║或用指甲剝。若果不堪為種子者，即不須淨。甘蔗
X60n1118_p0245c01║當去節芽，楊枝應去芽，或以火淨。非時果漿，須濾
X60n1118_p0245c02║去滓，澄清，以水滴淨，方授與師。
X60n1118_p0245c03║侍師不得對面立，不得高處立，不得太遠立，當令師
X60n1118_p0245c04║小語得聞，不費尊力。
X60n1118_p0245c05║侍謂近承也。對面高處，皆失敬儀。太遠則小語不
X60n1118_p0245c06║聞，致師重言，故費尊力。律云：不得離師七步。成範
X60n1118_p0245c07║云：不得立師影中，不得轉身低頭，小語輕笑。當身
X60n1118_p0245c08║心肅敬，一面立，不得垂手立。行護云：在師前，不得
X60n1118_p0245c09║抓癢，爪頭捋面，不得對師著襪洗足等。
X60n1118_p0245c10║若請問佛法因緣，當整衣禮拜，合掌胡跪。師有語：澄
X60n1118_p0245c11║心諦聽，思惟深入。
X60n1118_p0245c12║因緣是經律中所說因緣之事，或古德機緣等，妄
X60n1118_p0245c13║念不起，故曰澄心。諦聽是聞慧，思惟是思慧，深入
X60n1118_p0245c14║是修慧。然聽有三品，以神聽為上，以心聽為中，以
X60n1118_p0245c15║耳聽為下。若師獨坐時，適行時，顏色悅時，即應問。
X60n1118_p0245c16║須立在一面，舒容平氣，至誠伸問，字字明朗，虗心
X60n1118_p0245c17║聽受。
X60n1118_p0245c18║若問家常事，不須拜跪，但端立師側，據實申白。
X60n1118_p0245c19║家常事，即僧家日用尋常事。據實者，按其事而直
X60n1118_p0245c20║申啟白也。若準大律，亦須一拜，胡跪請白。且如欲
X60n1118_p0245c21║食時白者，就師一禮，胡跪白云：和尚存念！我今請
X60n1118_p0245c22║白，洗手、洗器，欲為食事，不審宜進何食？諸餘白事，
X60n1118_p0245c23║類此應知。如有多事，一時并白亦得。
X60n1118_p0245c24║師若身心倦，教去應去不得，心情不喜，現於顏色。
X60n1118_p0246a01║凡問經問話，當候師意，不應自取其便。若師身心
X60n1118_p0246a02║疲倦，不暇應答，教令且去，即當隨順師教去。不得
X60n1118_p0246a03║心情不悅，自招罪咎。五十頌云：常慕於師德，不應
X60n1118_p0246a04║窺小過。隨順獲成就，求過當自損。止觀云：求師必
X60n1118_p0246a05║在於盡善，事師必忘於師過。善恭敬經云：佛言：弟
X60n1118_p0246a06║子於師所，不得麤言。師所訶責，不應反報。師不發
X60n1118_p0246a07║問，不得輙言。凡有所使，勿得違命。若於師所，不起
X60n1118_p0246a08║恭敬，說於師僧長短之者，彼愚癡人，應如法治。師
X60n1118_p0246a09║實有過，尚不得說，況當無也。若於師邊，不恭敬者，
X60n1118_p0246a10║別有一小地獄，名為椎撲。當墮是中，一身四頭，身
X60n1118_p0246a11║體俱然，狀如火聚，出大猛炎，熾然不息。於彼獄處，
X60n1118_p0246a12║復有鉤觜毒蟲，常𠯗舌根。從地獄出，生畜生中，恒
X60n1118_p0246a13║食屎尿。捨彼身已，雖生人間，常生邊地，皮不似人，
X60n1118_p0246a14║不能具足人之形色，常被輕賤，誹謗凌辱，離佛世
X60n1118_p0246a15║尊，恒無智慧。從彼死已，還墮地獄，更得無量無邊
X60n1118_p0246a16║苦患之法。
X60n1118_p0246a17║凡有犯戒等事，不得覆藏，速詣師哀乞懺悔。師許，則
X60n1118_p0246a18║盡情發露，精誠悔改，還得清淨。
X60n1118_p0246a19║不自發露，故曰覆藏。精謂專心純一，誠謂至誠無
X60n1118_p0246a20║妄，悔謂懺悔所犯，改謂改革前非。更不再作，故曰
X60n1118_p0246a21║還得清淨。行護云：若被呵罵，當須自責，軟語懺謝，
X60n1118_p0246a22║念修戒定，以報師恩。成範云：凡有誤失過咎，師或
X60n1118_p0246a23║示怒，種種呵責，不得巧辭飾非。纔見師怒，即當畏
X60n1118_p0246a24║懼斂容，胡跪師前，心懷愧耻。受責有過則改，無過
X60n1118_p0246b01║默然。
X60n1118_p0246b02║師語未了，不得語。
X60n1118_p0246b03║謂師誨示未畢，不得自述己言，以亂師誨，自失利
X60n1118_p0246b04║益，復失尊敬，亦不得以理爭勝。
X60n1118_p0246b05║不得戲坐師座，及臥師牀，著師衣帽等。
X60n1118_p0246b06║無尊敬心故，有戲坐臥等。
X60n1118_p0246b07║為師馳達書信，不得私自拆看，亦不得與人看。到彼
X60n1118_p0246b08║有問，應答則實對，不應答則善辭却之。彼留不得便
X60n1118_p0246b09║住，當一心思師望歸。
X60n1118_p0246b10║自看即失恭敬之義，與他看即有非宜之失。或他
X60n1118_p0246b11║人附書信，亦不可開拆，以存厚道，無悞於人。人開
X60n1118_p0246b12║書信，亦不可私窺。昔富弼使契丹，得家書不發而
X60n1118_p0246b13║焚之，曰：徒亂人意耳。家書尚不發，況他書乎？入人
X60n1118_p0246b14║家，不可看人文字簿籍等。應答者，謂其理順，語有
X60n1118_p0246b15║利益，則據實對之。不應答者，或其理匿事，當避嫌
X60n1118_p0246b16║疑，有損佛法，則以善巧方便言詞却之。思師望歸
X60n1118_p0246b17║者，如孝子之念慈母，須臾不忘膝下也。經云：當直
X60n1118_p0246b18║往直還，當識師所語，亦當識人報語。
X60n1118_p0246b19║師對賓，或立常處，或於師側，或於師後，必使耳目相
X60n1118_p0246b20║接，候師所須。
X60n1118_p0246b21║非遠非近，故得耳目相接，身心照應，故無失師所
X60n1118_p0246b22║須。成範云：凡見客至，當生恭敬，勿起厭慢，須滌盞
X60n1118_p0246b23║煎茶等。
X60n1118_p0246b24║師疾病，一一用心調治房室、被褥、藥餌、粥食等。
X60n1118_p0246c01║房室被褥是調其外，藥餌粥食是治其內。等者，謂
X60n1118_p0246c02║所有應病之藥食及所宜之器具等。餌者，謂凡是
X60n1118_p0246c03║可調病之藥食也。行護云：常念觀音菩薩，願師痊
X60n1118_p0246c04║愈。成範云：安設嚴室，忌風陰處，須牀褥厚軟，察師
X60n1118_p0246c05║顏色，出入扶策，如法調煑羮湯。藥餌少瘥，即生歡
X60n1118_p0246c06║喜，常當以孝心和容奉事之。客來瞻問，善代師語，
X60n1118_p0246c07║不應諠聚，當肅然晏靜。病若重，不得哭泣。師圓寂，
X60n1118_p0246c08║不得違師誡屬，應一一如教遵行之。
X60n1118_p0246c09║持衣授履，洗浣烘晒等，具於律中，茲不繁錄。
X60n1118_p0246c10║持師衣，當徐徐一手排上，一手捉下，正立著師左
X60n1118_p0246c11║肩上。師著已，復視上下文理如法否。襵時不得以
X60n1118_p0246c12║口𠼫，當視上下，不使著地，還安常處。以淨物覆上，
X60n1118_p0246c13║不得以餘衣物覆上。授履當先抖擻刷垢，不得大
X60n1118_p0246c14║聲視。次比之澡手已，方持衣物。凡洗浣務令淨，用
X60n1118_p0246c15║水亦不得大費。烘晒法衣，當待乾燥。有急事行，不
X60n1118_p0246c16║得忘去，當付餘人，事畢即宜復。餘洗鉢器等，備載
X60n1118_p0246c17║十戒經中，文多故云不繁錄。
X60n1118_p0246c18║附：　凡侍師，不命坐不敢坐，不問不敢對，除自有事
X60n1118_p0246c19║欲問。
X60n1118_p0246c20║不得擅坐及擅自對答，除自己有事欲白乃問。
X60n1118_p0246c21║凡侍立，不得倚壁靠桌，宜端身齊足側立。
X60n1118_p0246c22║身偏側曰倚，斜凭曰靠，不對面曰側。立五十頌云：
X60n1118_p0246c23║又不應師前，身現疲勞相，屈指節作聲，倚柱及墻
X60n1118_p0246c24║壁，亦不踏門限。肇法師曰：恭己順命給侍之者曰
X60n1118_p0247a01║侍者。菩薩從兜率下生經云：侍者具八法：一、信根
X60n1118_p0247a02║堅固，二、其心覓進，三、身無諸病，四、精進，五、具念心，
X60n1118_p0247a03║六、心不驕慢，七、能成定意，八、具足聞智。
X60n1118_p0247a04║欲禮拜，若師止之，宜順師命勿拜。
X60n1118_p0247a05║禮者，是伸敬之儀也。若能順命，即是敬矣。
X60n1118_p0247a06║凡師與客談論，涉道話，有益身心者，皆當記取。
X60n1118_p0247a07║涉道話，即法語。執勞服役，長自福基。聞法記取，潤
X60n1118_p0247a08║澤心地。侍師之義，誠在斯乎。成範云：或師詢客答，
X60n1118_p0247a09║或彼問師酬。不得聞異怪驚，不得見笑隨笑。當識
X60n1118_p0247a10║意語宗猷，切心研味。倘有見處，當復呈師。
X60n1118_p0247a11║師有所使令，宜及時作辨，不得違慢。
X60n1118_p0247a12║辦謂備辦。不順曰違，不敬曰慢。又慢，怠也。
X60n1118_p0247a13║凡睡眠，不得先師。
X60n1118_p0247a14║意識惛熟曰睡，五情闇冥曰眠。由此覆蔽身心，善
X60n1118_p0247a15║法不生，長淪三界，故當少睡。宜起在師前，臥在師
X60n1118_p0247a16║後。多睡有五過：一、多惡夢，二、諸天不喜，三、心不入
X60n1118_p0247a17║法，四、不思惟明相，五、喜出不淨。
X60n1118_p0247a18║凡人問師諱，當云上某字，下某字。
X60n1118_p0247a19║諱，即二字法名也。若問字號，當直云某甲和尚，或
X60n1118_p0247a20║云某本師。若問阿闍黎字號，應云某甲軌範師。若
X60n1118_p0247a21║非五種闍黎，不得稱師。五十頌云：又復於師名，不
X60n1118_p0247a22║應輙稱舉。設有固問者，當示之一字。若問師年臘，
X60n1118_p0247a23║及與州縣名，一一皆須答。
X60n1118_p0247a24║凡弟子當擇明師，久久親近，不得離師太早。如師實
X60n1118_p0247b01║不明，當別求良導。
X60n1118_p0247b02║梵語室洒，此云所教，舊曰弟子。學在師後名弟，解
X60n1118_p0247b03║從師生名子。若師道眼通明，則盡壽事之。倘或不
X60n1118_p0247b04║明，宜別參知識。沙彌本無離師之法，以師不明，故
X60n1118_p0247b05║別求良導，以良導能導人至於至道。故經云：隨順
X60n1118_p0247b06║善師學，得見恒沙佛是也。幸無敬獼猴為帝釋宗，
X60n1118_p0247b07║瓦礫為明珠宗。瓦礫是不識法，敬獼猴是不識人。
X60n1118_p0247b08║不識法則慧眼失，不識人則墮邪途。故云：汝師既
X60n1118_p0247b09║墮，汝亦隨墮。此之謂歟。
X60n1118_p0247b10║設離師，當憶師誨，不得縱情自用，隨世俗流，行不正
X60n1118_p0247b11║事。
X60n1118_p0247b12║不憶師誨故，縱情自用；隨世俗流故，行不正事。中
X60n1118_p0247b13║心經云：佛言：知師恩者，見師則承事，不見則思惟
X60n1118_p0247b14║師之教誡是也。
X60n1118_p0247b15║亦不得住市井閙處。
X60n1118_p0247b16║聚貨交易之所名市，古於汲水之處為市，故曰市
X60n1118_p0247b17║井。市中喧雜，故曰閙處。雖非市井，諸餘閙處亦不
X60n1118_p0247b18║得住。
X60n1118_p0247b19║不得住神廟。
X60n1118_p0247b20║血食祭祠，非出家者所居。梵王、帝釋由尚不敬，況
X60n1118_p0247b21║事酒肉之神？大違聖教，非佛弟子。
X60n1118_p0247b22║不得住民房，不得住近尼寺處，
X60n1118_p0247b23║男女有別，故不近尼寺處；僧俗須分，故不住民房。
X60n1118_p0247b24║一、恐情生漸染，二、令俗譏謗。
X60n1118_p0247c01║不得與師各住而行世法中一切惡事。
X60n1118_p0247c02║為利販賣，交結往來，恃俗豪強，學習奇藝，俳優受
X60n1118_p0247c03║雇，通使四方，種植求利，皆曰惡事。
X60n1118_p0247c04║△隨師出行第三
X60n1118_p0247c05║不得過歷人家。
X60n1118_p0247c06║從一家到一家，故曰過歷。縱過父母檀越，家師不
X60n1118_p0247c07║聽，亦不得入。
X60n1118_p0247c08║不得止住道邊共人語。
X60n1118_p0247c09║道，路也。若遇親朋知識，當善辭却，無得共語而失
X60n1118_p0247c10║隨侍也。
X60n1118_p0247c11║不得左右顧視，當低頭隨師後。
X60n1118_p0247c12║顧視則散意失儀，低頭則心端表正。
X60n1118_p0247c13║到檀越家，當住一面。師教坐，應坐。
X60n1118_p0247c14║住一面，謂侍立師側也。檀是梵語，此云施，謂彼能
X60n1118_p0247c15║行布施，則便越度貧窮苦海也。
X60n1118_p0247c16║到他寺院，師禮佛或自禮，不得擅自鳴磬。
X60n1118_p0247c17║檀是自專也。寺各有主，賓主須分，自具客儀，不得
X60n1118_p0247c18║輙自舉動故也。
X60n1118_p0247c19║若山行，當持坐具隨之。
X60n1118_p0247c20║或尼師壇，或蒲團，或隨所坐物任持之，以便師坐
X60n1118_p0247c21║也。
X60n1118_p0247c22║若遠行，不得相離太遠。
X60n1118_p0247c23║太近則足蹈師影，或步揚塵；太遠則不聞師喚示，
X60n1118_p0247c24║或致餘失。五十頌云：若足蹈師影，獲罪如破塔。
X60n1118_p0248a01║若渡水，當持杖徐試淺深。
X60n1118_p0248a02║淺則扶師渡過，深則倩人荷輿。
X60n1118_p0248a03║持瓶擕錫等，具如律中，文繁不錄。
X60n1118_p0248a04║十戒經中，持師澡瓶有十五事，携錫有七事，文多，
X60n1118_p0248a05║故云不錄。欲學者，自當檢閱戒經。
X60n1118_p0248a06║附：　若偶分行，約於某處會，不得後時。
X60n1118_p0248a07║偶者，適然也。不得後時者，當先到約師處，候勿在
X60n1118_p0248a08║師後方至。
X60n1118_p0248a09║師受齋，當侍立出。生齋畢，當侍立收䞋。
X60n1118_p0248a10║出生者，謂施諸鬼神眾生之食，須著淨器，安於淨
X60n1118_p0248a11║處。䞋是檀越所施之物。成範云：候師齋訖，收師檀
X60n1118_p0248a12║䞋。大律云：食後施衣物，名為達嚫是也。案：嚫字本
X60n1118_p0248a13║從口，今從貝，訛也。梵語具云達嚫拏，此言施。在法
X60n1118_p0248a14║則曰法施，在財則曰財施。在家人應行財施，出家
X60n1118_p0248a15║人應行法施。一覽云：財法二施始成功，福慧兩全
X60n1118_p0248a16║方作佛。
X60n1118_p0248a17║△入眾第四
X60n1118_p0248a18║不得爭坐處。
X60n1118_p0248a19║須敬讓之。
X60n1118_p0248a20║不得於座上，遙相呼語笑。
X60n1118_p0248a21║如有要事，當彈指使覺，輕語令知，不得遙呼失儀，
X60n1118_p0248a22║動眾笑，則失非小矣。
X60n1118_p0248a23║眾中有失儀，當隱惡揚善。
X60n1118_p0248a24║隱惡則自長德，揚善則僧海增隆。
X60n1118_p0248b01║不得伐勞，顯己之功。
X60n1118_p0248b02║事功曰勞，自稱己功曰伐。謂不得矜誇自能，以顯
X60n1118_p0248b03║己功。老子曰：不自伐，故有功，是以君子不伐善也。
X60n1118_p0248b04║凡在處，睡不在人前，起不在人後。
X60n1118_p0248b05║一、自離懈怠，二、無動眾念，故不在前後也。
X60n1118_p0248b06║凡洗面不得多使水。
X60n1118_p0248b07║一、防後人；二、自惜福。古云：熱水用人燒，冷水用人
X60n1118_p0248b08║挑。若不解修行，縱有河沙福亦消。清規云：不得洗
X60n1118_p0248b09║頭，有四件自他不利：一、污盆；二、膩巾；三、枯髮；四、損
X60n1118_p0248b10║眼。
X60n1118_p0248b11║擦牙吐水，須低頭引水下，不得噴水濺人。
X60n1118_p0248b12║由水引下，故不濺人。清規云：右手蘸牙藥揩左邊，
X60n1118_p0248b13║左手蘸藥揩右邊，不可再蘸，恐牙宣口氣過人。
X60n1118_p0248b14║不得高聲，鼻涕嘔吐。
X60n1118_p0248b15║從鼻出曰涕，從口出曰嘔吐。
X60n1118_p0248b16║不得於殿塔及淨室、淨地、淨水中涕唾，當於僻處。
X60n1118_p0248b17║口出曰唾，非當道淨所曰僻處。
X60n1118_p0248b18║喫茶湯時，不得隻手揖人。
X60n1118_p0248b19║喫茶湯揖人非時，隻手揖人非禮。
X60n1118_p0248b20║不得向塔洗齒，及向和尚、阿闍黎等。
X60n1118_p0248b21║言塔則兼聖像矣。等者，謂長老、上座及尊客等。
X60n1118_p0248b22║凡聞鐘聲，合掌默念云：聞鐘聲，煩惱輕。智慧長，菩提
X60n1118_p0248b23║生。離地獄，出火坑。願成佛，度眾生。唵伽羅帝耶娑訶。
X60n1118_p0248b24║初於聞中，入流忘所，故得煩輕慧長。寂滅現前，故
X60n1118_p0248c01║曰菩提生。超越世出世間，故曰離獄出坑。十方圓
X60n1118_p0248c02║明，是曰成佛。獲二殊勝，故曰度生。絕名言，離性相，
X60n1118_p0248c03║故曰唵伽羅帝耶。不住涅槃，不住生死，故曰娑訶。
X60n1118_p0248c04║若臥時，聞鐘聲即起，默念除病，不起無犯。若自鳴
X60n1118_p0248c05║鐘，應先念願此鐘聲超法界偈，次念此偈。又凡擊
X60n1118_p0248c06║鐘，須緩打，前音將盡，方續後聲。如昔誌公借武帝
X60n1118_p0248c07║道眼，見地獄苦相，問曰：何以止之？誌曰：唯聞鐘聲，
X60n1118_p0248c08║共苦暫息。遂詔天下寺院擊鐘，舒徐其聲，付法藏
X60n1118_p0248c09║經，亦令聲延長久。增一阿含經云：若打鐘時，願一
X60n1118_p0248c10║切惡道諸苦，並皆停止。若聞鐘聲，兼說偈讚，得除
X60n1118_p0248c11║五百億劫生死重罪。雜喻經說偈云：聞鐘臥不起，
X60n1118_p0248c12║護塔善神瞋。現在緣果薄，來報受蛇身。所在聞鐘
X60n1118_p0248c13║聲，臥者必須起。合掌發善心，賢聖皆歡喜。
X60n1118_p0248c14║不得多笑，若大笑及呵欠，當以衣袖掩口。
X60n1118_p0248c15║多笑則失正念，大笑則非威儀。呵欠亦曰欠呿，是
X60n1118_p0248c16║懈倦之貌。毗尼母經云：氣有二種：一上，二下。上氣
X60n1118_p0248c17║欲出時，莫當人張口令出，要迴面向無人處。若下
X60n1118_p0248c18║氣欲出時，不聽眾中出，要作方便出外，至無人處
X60n1118_p0248c19║出，然後來入，莫使眾譏嫌惡賤。入塔殿時，不應放
X60n1118_p0248c20║下氣。和尚、大德、上座前，亦不得放下風出聲。若腹
X60n1118_p0248c21║中有病急者，應出外放，莫令人生惡賤心。大律云：
X60n1118_p0248c22║若急下風來，當制。若不可忍者，當下道在下風放
X60n1118_p0248c23║之。若在禪房中嚏者，不得放恣大嚏。若嚏來時，當
X60n1118_p0248c24║忍以手掩鼻而嚏，勿令涕唾出。
X60n1118_p0249a01║不得急行，不得將佛燈私就己用。若然燈，當好以罩
X60n1118_p0249a02║密覆，勿令飛蟲投入。
X60n1118_p0249a03║凡所動靜，須護身威儀，舉步即當視地，勿傷蟲蟻。
X60n1118_p0249a04║將佛燈私用，當墮黑暗地獄，生生失智慧明。覆燈
X60n1118_p0249a05║如前釋。
X60n1118_p0249a06║供佛華，取開圓者，不得先齅；除委者，方供新者；萎者，
X60n1118_p0249a07║不得棄地踐踏，宜置屏處。
X60n1118_p0249a08║謂選開敷圓滿者，其半開及將殘者勿取。先齅踐
X60n1118_p0249a09║踏，是無尊敬也。屏處是無人行處，亦非穢污處。要
X60n1118_p0249a10║用最經云：鼻嗅香者，由減香氣，無其福德正報，墮
X60n1118_p0249a11║波頭摩地獄，世世鼻根無香味。日雲經云：香烟不
X60n1118_p0249a12║盡放地，得越棄罪，盡五百歲墮糞屎地獄。何以故？
X60n1118_p0249a13║由放逸心故。萎者，隔宿花也。經云：爐瓶並須淨拭，
X60n1118_p0249a14║取花及楊枝，當呪願山澤樹神，不得拔其根株，當
X60n1118_p0249a15║直往還，不當慢惰語笑。
X60n1118_p0249a16║不得聞呼不應，凡呼俱宜以念佛應之。
X60n1118_p0249a17║應字去聲，是答辭。或答南無佛，或答阿彌陀佛，或
X60n1118_p0249a18║答阿大律，云當答言諾。
X60n1118_p0249a19║凡拾遺物，即當白知事僧。
X60n1118_p0249a20║或白知事人，或白本師，或置常住庫中，待物主來
X60n1118_p0249a21║言說，與物相當者與之。不得私匿。昔樂羊子得遺
X60n1118_p0249a22║金與其妻，妻曰：妾聞志士不飲盜泉，廉者不受嗟
X60n1118_p0249a23║來之食，況拾遺財利以污其行乎？羊子慚，遂棄金
X60n1118_p0249a24║於野。苟其私匿，尚不如一婦人矣。
X60n1118_p0249b01║附：　不得與年少沙彌結友。
X60n1118_p0249b02║若非道安、僧光之流，不可為友。經云：非賢不友，非
X60n1118_p0249b03║聖不宗。不孝之子，嗜酒之徒，志趣邪僻，履行凶險，
X60n1118_p0249b04║不得交遊往來之藝，濁虧損道行。成範云：私狎惡
X60n1118_p0249b05║師惡友，數習放逸，種種觸惱本師。師不容懺，當再
X60n1118_p0249b06║堅求懇乞。師固不容，當速請師之親友宿德，轉為
X60n1118_p0249b07║請求哀懺悔，永絕鄙惡，無復再犯。是故賢者有三
X60n1118_p0249b08║畏：惡師、惡友、惡術，能障正道，開導邪途。早覺則善，
X60n1118_p0249b09║若不知返，則生無少益，死有長哀。
X60n1118_p0249b10║不得三衣苟簡。
X60n1118_p0249b11║此是比丘三衣，優婆塞尚使畜之，令念福田之相，
X60n1118_p0249b12║是解脫之服，況沙彌而得苟簡少缺？原為令識福
X60n1118_p0249b13║田之相，及備進具時須，非謂使其披著。倘貧難辦，
X60n1118_p0249b14║理亦無過。今時末法阿師，不諳律典，不知如來法
X60n1118_p0249b15║制，皆令沙彌披著五條、七條，致使在家男女受五
X60n1118_p0249b16║戒者，雷同披著，深為不法，獲罪非輕。詳如下辯。
X60n1118_p0249b17║不得多作衣服，若有餘當捨。
X60n1118_p0249b18║多作多累，縱恣幻軀，故云進道嚴身。三常不足，方
X60n1118_p0249b19║名少欲道人。若自識無常，念他貧乏，故有餘即當
X60n1118_p0249b20║捨之。
X60n1118_p0249b21║不得辦精緻縧拂玩器等，粧點江湖，取笑識者。
X60n1118_p0249b22║不識四大皮囊，故辦精緻；迷惑正念，故學粧點；傚
X60n1118_p0249b23║他不法，故取笑識者。暫時猶尚不可，況其終年玩
X60n1118_p0249b24║弄？所謂賞玩暫時，悲憂長久是也。無繫累者，曰江
X60n1118_p0249c01║湖散人，即是走江湖掛搭之人也。
X60n1118_p0249c02║不得著色服及類俗人衣飾等。
X60n1118_p0249c03║色服，謂紅、紫、黃、綠、白等，宜著壞色緇衣。類俗衣飾
X60n1118_p0249c04║等者，或顏色類似，或製飾類似，如小領、窄袖、雲頭
X60n1118_p0249c05║履等。
X60n1118_p0249c06║不得不淨手搭衣。
X60n1118_p0249c07║敬衣如敬塔，故須淨手持著。凡手持鞋襪下衣，抓
X60n1118_p0249c08║頭摩足，觸不淨器，並須淨洗，方執餘淨物。
X60n1118_p0249c09║凡上殿，須束縛褲襪，不得放意自便。
X60n1118_p0249c10║恐有下毛脫落，故須束縛。若在餘時及小童子，不
X60n1118_p0249c11║束無過。
X60n1118_p0249c12║不得閒走，不得多言。
X60n1118_p0249c13║閒走廢習誦，多言縱口業，
X60n1118_p0249c14║不得坐視大眾勞務，避懶偷安。
X60n1118_p0249c15║坐視是無慚，避懶則損福。經云：當盡力作眾僧事。
X60n1118_p0249c16║不得私取招提竹木、華果、蔬菜、一切飲食及一切器
X60n1118_p0249c17║物等。
X60n1118_p0249c18║梵語招提，此云四方。僧物屬常住，私取即犯盜愆。
X60n1118_p0249c19║經云：若有所欲取，當白知事人。僧照禪師苦行禪
X60n1118_p0249c20║定第一，行法華三昧，感觀音大士為說法，得無礙
X60n1118_p0249c21║辯才。又見普賢大士乘白象放光，證明曾用眾僧
X60n1118_p0249c22║鹽一撮作齋飲，以用無幾，不以為意。後行方等懺
X60n1118_p0249c23║法，忽見相起，計三年增長至數十斛，乃急賣衣買
X60n1118_p0249c24║鹽償眾，其相方滅。又釋道相暴死，至冥府，見一榜
X60n1118_p0250a01║題云：此人盜僧杏樹，截作梳材，寺僧道郭拾得殘
X60n1118_p0250a02║木一橛，仍堪作梳，直八十錢，當墮火燒地獄。相還
X60n1118_p0250a03║說之，郭聞說，即時償還。又煬帝二年，僧道明亡，同
X60n1118_p0250a04║房僧玄緒暮行野間，忽見寺，往投之，遇道明不異
X60n1118_p0250a05║平日，見眾僧粥皆作血色，舉體火然。緒懼問之，明
X60n1118_p0250a06║曰：此是地獄，吾為取僧柴一束煑染色，忘不賠償，
X60n1118_p0250a07║當一年然足受罪。褰衣見膝下並焦黑，因曰：公幸
X60n1118_p0250a08║為我買柴百束，賠還常住，并寫法華經一部，可得
X60n1118_p0250a09║免苦。緒許之，歸寺依言為辦，重往尋寺，寂無所見。
X60n1118_p0250a10║智者聞之，孰不毛豎。
X60n1118_p0250a11║不得談說朝廷公府政事得失，及白衣家長短好
X60n1118_p0250a12║惡。
X60n1118_p0250a13║王臣政事是國家之正法，長短好惡乃俗家之是
X60n1118_p0250a14║非，皆亂正念，亦招禍咎，故曰不得談說。經云：不得
X60n1118_p0250a15║論說國家政事，評量優劣，出軍行師，攻伐勝負是
X60n1118_p0250a16║也。俗喜著白服，故曰白衣。
X60n1118_p0250a17║凡自稱，當舉二字法名，不得云我及小僧。
X60n1118_p0250a18║僧者，眾也。是四比丘已上之稱，尚非一比丘之舉，
X60n1118_p0250a19║況一沙彌而得云乎？言小則輕於眾，云我則自褻
X60n1118_p0250a20║於己。出家是塵外之賓，乃至對王侯亦自稱名而
X60n1118_p0250a21║已。沙門僧鍾見齊武帝，稱貧道。帝曰：稱名亦無嫌。
X60n1118_p0250a22║帝問王儉曰：先輩沙門對帝何稱？正殿還坐否？儉
X60n1118_p0250a23║對曰：漢魏佛法未興，不見紀傳。自後稍盛，皆稱貧
X60n1118_p0250a24║道，亦聞預坐。言貧道者，道謂三乘聖人所證之道，
X60n1118_p0250b01║我於此道寡少，故曰貧道。論云：貧有二種：一財貧，
X60n1118_p0250b02║二德貧。又一智貧，二法貧。故不言臣也。唐肅宗敕
X60n1118_p0250b03║僧尼朝會毋得稱臣。洪覺範曰：明教嵩每歎沙門
X60n1118_p0250b04║高尚，見天子無臣禮。自唐令瑫首壞其端，歷世因
X60n1118_p0250b05║之，於是不疑。彼山林逸士，天子猶不得臣之，況沙
X60n1118_p0250b06║門之道尊居三寶，為世歸依者乎？故正宗記之首
X60n1118_p0250b07║尾言臣某，以存故事。其間自敘則止稱名，當時
X60n1118_p0250b08║公卿莫不重其高識。統紀云：易曰：不事王侯，高上
X60n1118_p0250b09║其事。記曰：儒有上不臣天子，下不事諸侯。後漢王
X60n1118_p0250b10║儒仲被徵見光武，稱名不臣。有司問其故，對曰：天
X60n1118_p0250b11║子有所不臣。夫儒生隱士尚知以道自高，況世外
X60n1118_p0250b12║學佛，名居福田，豈當臣事世主，自取污辱？若肅宗
X60n1118_p0250b13║者，可謂知尊釋氏，深識大體者矣。
X60n1118_p0250b14║不得因小事爭執，若大事難忍者，亦須心平氣和，以
X60n1118_p0250b15║理論辯，不可則辭而去，動氣發麤，即非好僧也。
X60n1118_p0250b16║設被非法誣謗，尚當忍耐，以理伸辯，勿現於顏色。
X60n1118_p0250b17║若其人不可以理論，乃方便善辭而去，況因小事
X60n1118_p0250b18║而自瞋爭乎？故經云：慎無慍訟。推直於人，引曲向
X60n1118_p0250b19║己，見有諍者，兩說和合。清規云：有理無理，並皆出
X60n1118_p0250b20║院。何也？葢僧當忍辱，若執有理而爭者，即是無明，
X60n1118_p0250b21║故同擯之，息諍於未萌也。大律云：不忍辱人有五
X60n1118_p0250b22║種過：一、兇惡增長，二、事後悔恨，三、多人不愛，四、惡
X60n1118_p0250b23║聲流布，五、死墮惡道。
X60n1118_p0250b24║△隨眾食第五
X60n1118_p0250c01║聞揵搥聲，即當整衣服。
X60n1118_p0250c02║凡木、石、銅、鐵打而有聲者，名曰揵搥。聞聲不預整
X60n1118_p0250c03║理，臨時則有倉卒之失。
X60n1118_p0250c04║臨食呪願，皆當恭敬。
X60n1118_p0250c05║食前念供及唱僧跋，食後誦偈呪願，皆當起恭敬
X60n1118_p0250c06║心，不得散意慢怠，自損己德。
X60n1118_p0250c07║出生飯不過七粒，麫不過一寸，饅頭不過指甲許，多
X60n1118_p0250c08║則為貪，少則為慳，其餘蔬菜豆腐不出。
X60n1118_p0250c09║凡食是米麫所成者，方可出之。若蔬菜果蓏是嚼
X60n1118_p0250c10║食，非五穀之噉食，不成食，故不出也。七粒者，言其
X60n1118_p0250c11║極少，以呪願力故，能令諸鬼神遍皆飽足。多則為
X60n1118_p0250c12║貪者，是一時之權。言恐無識之徒，狼藉在地，令檀
X60n1118_p0250c13║越譏嫌，少則不成法數，反成褻慢，固非所宜。行護
X60n1118_p0250c14║雖云七粒，而無慳貪之說。清規云：飯不過七粒，太
X60n1118_p0250c15║少為慳，亦無貪辭。指甲許者，愛道經云：出生餅如
X60n1118_p0250c16║指甲大是也。事鈔云：出生或在等供前後，隨情安
X60n1118_p0250c17║置。按四分律：佛令比丘食時，若人非人，應施與食，
X60n1118_p0250c18║乃至一摶。舊譬喻經及雜事律：不得食盡，當留餘
X60n1118_p0250c19║普施羣生，勿拘一類。智度論：令初食時，先獻三寶，
X60n1118_p0250c20║後施四生。涅槃經：因曠野鬼受不殺戒，不得肉食，
X60n1118_p0250c21║幾死。佛敕隨有佛法處，悉施其食。若有住處不施
X60n1118_p0250c22║食者，是魔眷屬，非佛弟子。根本律：鬼子母從佛受
X60n1118_p0250c23║戒已，佛令贍部州所有弟子，每於食次，施眾生食。
X60n1118_p0250c24║於僧行末，設食一盤，呼其名字，及五百子，皆令飽
X60n1118_p0251a01║食。并餘現在眾生，江山河海諸鬼神等，皆悉運心，
X60n1118_p0251a02║令其飽足。
X60n1118_p0251a03║凡出生，安左掌中，想念偈云：汝等鬼神眾，我今施汝
X60n1118_p0251a04║供，此食遍十方，一切鬼神共。
X60n1118_p0251a05║其食當安淨盤子上，如無盤子方安掌中，右手撥
X60n1118_p0251a06║著淨物上，彈指三遍，念偈已，更念變食真言、普供
X60n1118_p0251a07║真言各七遍，大善。
X60n1118_p0251a08║凡欲食，作五觀想：一、計功多少，量彼來處。
X60n1118_p0251a09║計功多少者，謂當觀此食，因墾植耘除收穫蹂治
X60n1118_p0251a10║舂磨淘汰炊煑而成作夫，流汗合集食少汗多功
X60n1118_p0251a11║重辛苦，如是入口即成不淨，宿昔變為屎尿惡不
X60n1118_p0251a12║欲見，我若貪著當墮地獄吞熱鐵丸，出為畜生償
X60n1118_p0251a13║他宿債，如是觀已心生厭離方堪受食。量彼來處
X60n1118_p0251a14║者，施主為求福故，減自口腹割妻子分而施將來，
X60n1118_p0251a15║若無修行粒米難消，故云粒米重如山是也。
X60n1118_p0251a16║二、忖己德行，全缺應供。
X60n1118_p0251a17║自當思惟忖度己之德行，如不持戒、坐禪、誦經、營
X60n1118_p0251a18║三寶事，則德虧行缺，不應受他供施，受則為施所
X60n1118_p0251a19║墮。德行雖全，猶須觀法，方消信施。故天台云：不問
X60n1118_p0251a20║乞食眾食，皆須作觀。若不入觀，即潤生死。所謂學
X60n1118_p0251a21║道不通理，復身還信施。長者八十一，其樹不生耳。
X60n1118_p0251a22║年齒既已高，園中蕈不生。教有明文，豈容不信？
X60n1118_p0251a23║三、防心離過貪等為宗。
X60n1118_p0251a24║謂此心具足無量無明煩惱之過患，而貪、瞋、癡是
X60n1118_p0251b01║其根本，故曰為宗，行者時當防之。根本若遣，諸過
X60n1118_p0251b02║頓離，故於美食不起貪想，於麤食不起瞋恚，於不
X60n1118_p0251b03║麤不美食不起癡心，作是觀已，乃可受食。彌勒所
X60n1118_p0251b04║問經論云一切惡法皆從貪、瞋、癡起是也。
X60n1118_p0251b05║四、正事良藥，為療形枯。
X60n1118_p0251b06║四大成身，常為饑渴所病。苟非飲食，則形枯色悴，
X60n1118_p0251b07║無由進修道業。是以飲食正資身治病之良藥，修
X60n1118_p0251b08║行進道之機關。如有貪著，則反成沉痾矣。阿育王
X60n1118_p0251b09║經云：優波笈多以一器盛滿乳糜，又以一空器並
X60n1118_p0251b10║置一貪食比丘前，語言：汝可待冷，稍稍飲之。而比
X60n1118_p0251b11║丘貪食心重，便吹使冷，乃并食之。笈多曰：乳糜雖
X60n1118_p0251b12║冷，汝心故熱，復須冷之。當以不淨觀為水，除此心
X60n1118_p0251b13║熱。若見飲食，如服藥想。比丘食竟，即便吐出，滿於
X60n1118_p0251b14║空器。笈多曰：汝可更食。比丘曰：不淨何可復食？笈
X60n1118_p0251b15║多曰：汝觀一切法，猶如涕吐。因為說法。比丘精進
X60n1118_p0251b16║思惟觀察，得阿羅漢果。
X60n1118_p0251b17║五、為成道故，方受此食。
X60n1118_p0251b18║不食，則形羸色變，道業難進。今為成就道業，故受
X60n1118_p0251b19║斯食。苟不為道，則粒米難消。故古德云：為成道業
X60n1118_p0251b20║施將來，道業未成爭消得。凡為受食，當作此五觀。
X60n1118_p0251b21║若自知道業未成，須深生慚愧。故行護云：所食須
X60n1118_p0251b22║生慚愧，常作觀法是也。摩德勒伽論云：若得食時，
X60n1118_p0251b23║口口作念。第一匙默念云：願斷一切惡。第二匙念
X60n1118_p0251b24║云：願修一切善。第三匙念云：所修善根，迴向眾生，
X60n1118_p0251c01║普共成佛。
X60n1118_p0251c02║無呵，食好惡？
X60n1118_p0251c03║不得呵嫌，食之麤美。
X60n1118_p0251c04║不得以食私所與，若擿與狗。
X60n1118_p0251c05║物屬僧伽，食無偏黨，私與即犯盜愆。眾食未竟，與
X60n1118_p0251c06║狗即成非法。受食正當䖍恭作觀，擿與狗即非威
X60n1118_p0251c07║儀矣。
X60n1118_p0251c08║來益食，不得言不用。若已飽，當以手讓却之。
X60n1118_p0251c09║益者，進也。增，添也。言不用則失謙遜，出聲復動眾
X60n1118_p0251c10║念，讓之則恭遜合儀矣。
X60n1118_p0251c11║不得爪頭，使風屑落鄰鉢中。
X60n1118_p0251c12║自食尚不宜爪頭，況同眾飡？斯有三過：一、動他念；
X60n1118_p0251c13║二、失威儀；三、膩手污鉢得罪。
X60n1118_p0251c14║不得含食語。
X60n1118_p0251c15║設有人問，咽已方應，況自發言可乎？
X60n1118_p0251c16║不得笑談雜話。
X60n1118_p0251c17║心存五觀，即無此過也。
X60n1118_p0251c18║不得嚼食有聲。
X60n1118_p0251c19║凡嚼食須合唇吻，餅果當細擘食之，亦不得啜羮
X60n1118_p0251c20║粥作聲。
X60n1118_p0251c21║如欲挑牙，以衣袖掩口。
X60n1118_p0251c22║不掩則自失威儀，復令人厭惡心起。
X60n1118_p0251c23║食中或有蟲螘，宜密藏掩之，莫令鄰單見，生疑心。
X60n1118_p0251c24║鄰單，即比座也。若令彼見，或疑忌心生，致於變吐，
X60n1118_p0252a01║不能復食也。
X60n1118_p0252a02║當一坐食，不得食訖離座更坐食。
X60n1118_p0252a03║有病無犯。
X60n1118_p0252a04║不得食訖以手指刮碗鉢食。
X60n1118_p0252a05║是饑餓相，非出家儀。亦不得以舌䑛食。
X60n1118_p0252a06║凡食不得太速，不得太遲。
X60n1118_p0252a07║速則失儀，遲則動眾。亦不得遺粒狼藉而食，不得
X60n1118_p0252a08║頰食，不得縮鼻食等。
X60n1118_p0252a09║行食未至，不得生煩惱。
X60n1118_p0252a10║行食是益食也。五觀存心，時懷慚愧，則煩惱不生
X60n1118_p0252a11║矣。古云：獃獃四顧起貪心，念食吞津咳𠻳頻。摝粥
X60n1118_p0252a12║啜羮包滿口，開單展鉢響諸鄰。
X60n1118_p0252a13║或有所需，默然指授，不得高聲大喚。
X60n1118_p0252a14║需同須，索也。謂以指授，令知彼為取也。
X60n1118_p0252a15║不得碗鉢作聲。
X60n1118_p0252a16║如前第九戒中釋。
X60n1118_p0252a17║不得食畢先起。
X60n1118_p0252a18║除有急事及病不能久坐，無犯。
X60n1118_p0252a19║若違僧制，聞白槌，不得抗拒不服。
X60n1118_p0252a20║白槌是舉罪之規，抗拒是抵觸不順之貌。如其不
X60n1118_p0252a21║服，生瞋違和，即非好僧。古人聞善言則拜，有告過
X60n1118_p0252a22║則喜，斯皆聖賢氣象，何不效之？
X60n1118_p0252a23║飯中有穀，去皮食之。
X60n1118_p0252a24║命依食住，道由食存，故宜惜之，不可賤棄。志逢禪
X60n1118_p0252b01║師一日宴坐，有神跪於前，師問為誰，曰：護戒神也。
X60n1118_p0252b02║師曰：吾慮宿愆未殄，汝知之乎？曰：師有何罪，唯小
X60n1118_p0252b03║過耳。師曰：何也？曰：凡折鉢水亦施主物，師常輙棄
X60n1118_p0252b04║之，非所宜也。言訖而隱，師自此悉飲之。
X60n1118_p0252b05║不得見美味，生貪心，恣口食。
X60n1118_p0252b06║不知食之過患故，恣貪無厭。如昔一沙彌貪愛酪
X60n1118_p0252b07║味，死即作酪瓶中蟲；復一沙彌貪著龍宮香飯，死
X60n1118_p0252b08║後為龍欲奪龍宮。殺諸龍屬為害非小，是故於食
X60n1118_p0252b09║不可生貪心也。
X60n1118_p0252b10║不得偏眾食。
X60n1118_p0252b11║僧物偏眾，準直成罪；自物偏眾，是無慚人。僧未食，
X60n1118_p0252b12║不得先嘗。若為僧作食，欲知鹹淡，先嘗無過。昔唐
X60n1118_p0252b13║登州文登縣郭行妻王氏，生一女，鶴喙將終，自言
X60n1118_p0252b14║酬先世甞齋之報，以此示人也。
X60n1118_p0252b15║△禮拜第六
X60n1118_p0252b16║禮拜不得，占殿中央是住持位。
X60n1118_p0252b17║縱無住持，亦有監寺，復當妨後來之人。住持者，弘
X60n1118_p0252b18║揚正法人，乃善知識也。凡禮拜，須淨盥潄，露頂跣
X60n1118_p0252b19║足。早起及二時粥飯，當嚼楊枝。若不如法潔淨，禮
X60n1118_p0252b20║便獲罪。
X60n1118_p0252b21║有人禮佛不得，向彼人頭前逕過。
X60n1118_p0252b22║逕，近也，過也。逕過，一自失尊敬，二亂他觀法，獲罪
X60n1118_p0252b23║非輕也。
X60n1118_p0252b24║凡合掌，不得十指參差，不得中虗，不得將指插鼻中，
X60n1118_p0252c01║須平胸高低得所。
X60n1118_p0252c02║參差中虗，皆屬慢惰。插鼻高低，是儀不中節，有失
X60n1118_p0252c03║觀瞻也。
X60n1118_p0252c04║不得非時禮拜。如欲非時禮，須待人靜時。
X60n1118_p0252c05║非時，謂不合眾規則，違逆僧制。人靜，則不令眾動
X60n1118_p0252c06║念。
X60n1118_p0252c07║師禮佛，不得與師並禮，當隨師後遠拜。
X60n1118_p0252c08║並是比丘齊禮隨後，謂在師之身後，亦不宜逼近，
X60n1118_p0252c09║故云遠拜。
X60n1118_p0252c10║師拜人，不得與師同拜。
X60n1118_p0252c11║同拜，則尊卑之儀失矣。
X60n1118_p0252c12║在師前，不得與同類相禮。在師前，不得受人禮。
X60n1118_p0252c13║同類禮則失尊師之分，受人禮則失自卑之儀。
X60n1118_p0252c14║己手持經像，不得為人作禮。
X60n1118_p0252c15║經像乃人天所尊，豈宜持之禮人？
X60n1118_p0252c16║附：　凡禮拜須精誠作觀，教列七種禮，不可不知。
X60n1118_p0252c17║不雜餘念曰精，真實致敬曰誠。七種禮者，一我慢
X60n1118_p0252c18║禮、二求名禮、三身心恭敬禮、四發智清淨禮、五通
X60n1118_p0252c19║入法界禮、六正觀修誠禮、七實相平等禮。前二非
X60n1118_p0252c20║禮，後五義有淺深，如餘處釋，此不繁出。作觀後五，
X60n1118_p0252c21║禮即是觀，或作此禮，所禮性空寂觀。
X60n1118_p0252c22║△聽法第七
X60n1118_p0252c23║凡遇掛上堂牌，宜早上堂，莫待法皷大擂。
X60n1118_p0252c24║若不早往，臨時倉卒失儀，身心煩躁，不入法理。
X60n1118_p0253a01║整理衣服，平視直進。
X60n1118_p0253a02║衣整則儀肅，平視則心端，直進則表正也。
X60n1118_p0253a03║坐必端嚴。
X60n1118_p0253a04║身業肅也。
X60n1118_p0253a05║不得亂語。
X60n1118_p0253a06║口業肅也。
X60n1118_p0253a07║不得大咳唾。
X60n1118_p0253a08║一則動眾，二則污地，三獲罪非小。詳如經說：凡聞
X60n1118_p0253a09║法，如饑得食，如渴得飲，寸陰無棄，不厭多聞，方名
X60n1118_p0253a10║佛子。
X60n1118_p0253a11║附：　凡聽法，須聞而思，思而修。
X60n1118_p0253a12║此是聞思修三慧，缺一不可。若聞而不思，如人種
X60n1118_p0253a13║田，不下種子。思而不修，如不灌溉耘除，終無結實。
X60n1118_p0253a14║三慧若立，則三乘之果可獲矣。
X60n1118_p0253a15║不得專記名言，以資談柄。
X60n1118_p0253a16║專記名言，如人說食，亦如數他珍寶。若資談柄，矜
X60n1118_p0253a17║誇知見，不求理悟，增長慢幢，知見立知，返成毒藥。
X60n1118_p0253a18║故云學者為四事墮落。如法律三昧經云：一、學不
X60n1118_p0253a19║知善權方便，輕慢師友，無有一心，其意數轉。二、學
X60n1118_p0253a20║文特進，無有道力，但貪名譽，望人敬侍。三、學所侍
X60n1118_p0253a21║師不勤苦，當得成就，虗飾貢高。四、好學道，反持異
X60n1118_p0253a22║術，比佛深經，言道同等。此之惡見，甚於毒藥，有害
X60n1118_p0253a23║法身慧命也。
X60n1118_p0253a24║不得未會稱會，入耳出口。
X60n1118_p0253b01║會者，領悟也。未會稱會，是自欺不實。入耳出口，無
X60n1118_p0253b02║契悟機，是欺他人。古人云：君子之學，入乎耳，著乎
X60n1118_p0253b03║心，布乎四肢，形乎動靜；小人之學，入乎耳，出乎口。
X60n1118_p0253b04║耳目之間四寸耳，曷足以美七尺之軀？
X60n1118_p0253b05║年少沙彌，戒力未固，宜更學律，不得早赴講筵。
X60n1118_p0253b06║講筵即法席，乃講經處也。戒力未堅，則心志無定，
X60n1118_p0253b07║足跟未穩，隨風上下。況大小二乘，性相兩宗，奚能
X60n1118_p0253b08║融會。非捨此欣彼，則撥無因果，互相詆讟，致招無
X60n1118_p0253b09║間重愆，固不可不慎也。五苦章句經。佛言，夫善知
X60n1118_p0253b10║識，欲教新學，稍稍以漸教語魔事，令護魔因緣，生
X60n1118_p0253b11║死罪苦，五道分明，令信罪福，事事了了，乃可語道。
X60n1118_p0253b12║△習學經典第八
X60n1118_p0253b13║宜先學律，後學修多羅，不得違越。
X60n1118_p0253b14║學者覺也，覺悟所不知也。又學猶飾也，器不飾則
X60n1118_p0253b15║無以成美觀，人不學則無以成聖德。故學所以疏
X60n1118_p0253b16║神達思，怡情治性，聖人之上務。古云：木無枝謂之
X60n1118_p0253b17║瘣，人不學謂之瞽。自古聖賢猶務於學，況今凡夫
X60n1118_p0253b18║有不學而成人者哉？梵語修多羅，此云經。經猶徑
X60n1118_p0253b19║也，是三乘人遊履而通至涅槃之徑路也。夫學必
X60n1118_p0253b20║依聖教，不得違背越次而學。故先律後經，如得繩
X60n1118_p0253b21║墨規矩在手；先經後律，如欠繩墨則方圓失度矣。
X60n1118_p0253b22║凡學一經，須先白師，經完，更白別學某經。
X60n1118_p0253b23║沙彌識見未廣，不知法之次第，學之所宜，故須先
X60n1118_p0253b24║白師，許然後學。必日有所進，溫故習新，進業之暇，
X60n1118_p0253c01║常在師側。大律：佛令二種學業：一誦解，二禪思。禪
X60n1118_p0253c02║以寂妄顯真，解以開發妙慧。般若經云：禪學謂之
X60n1118_p0253c03║開智，講學謂之演智。
X60n1118_p0253c04║不得口吹經上塵。
X60n1118_p0253c05║一、口氣臭穢，二、失尊敬心，應以淨物拂之。文殊問
X60n1118_p0253c06║經云：莊嚴供養具，以口吹去灰者，墮優鉢羅地獄，
X60n1118_p0253c07║傍報作風神王。
X60n1118_p0253c08║不得經案上包藏茶末雜物。
X60n1118_p0253c09║以污桌輕經故也。清規云：私藏茶末，取笑傍觀。亦
X60n1118_p0253c10║不得以外書及不淨器物，乃至頭帽扇等，安在佛
X60n1118_p0253c11║經律上。
X60n1118_p0253c12║人閱經，不得近彼案前經行。
X60n1118_p0253c13║自失敬儀，亂他心念。
X60n1118_p0253c14║凡經籍損壞，宜速修補。
X60n1118_p0253c15║籍是經典，損即速補，無至壞爛。經如父母，父母有
X60n1118_p0253c16║病，可速治之，無至於難療遲矣。
X60n1118_p0253c17║沙彌本業未成，不得習學外書子史、治世典章。
X60n1118_p0253c18║本業未成者，謂十律未淳，威儀未具，及沙彌所應
X60n1118_p0253c19║學之經法，如四十二章遺教，法華、楞嚴經等。子史
X60n1118_p0253c20║子謂百家諸子，史謂諸國史籍。凡有一代君臣，必
X60n1118_p0253c21║有一代之史。史者，所以記當時法不法，得失之迹
X60n1118_p0253c22║也。如堯舜之德必書，跖蹻之行必書，天時人事，善
X60n1118_p0253c23║惡臧否，莫不畢錄，以警後世，取信將來，故謂之信
X60n1118_p0253c24║史也。外書如三皇五帝之典，孔子姬旦之籍，乃至
X60n1118_p0254a01║四書五經，孝以治家，忠以治國，修身養性，輔國利
X60n1118_p0254a02║民，故云治世典章。由其教止，修身齊家，故名為外。
X60n1118_p0254a03║三乘聖教，教靜心惑，見自本性，名之為內。輔行云：
X60n1118_p0254a04║若學外書，小乘教中，為伏外道，十二時許，一時習
X60n1118_p0254a05║外典。若大乘中，初心菩薩，一向不許，且令進行，至
X60n1118_p0254a06║六根淨位，學應不難，而亦未晚也。古德云：多知多
X60n1118_p0254a07║事，不如息意。多慮多失，不如守一。慮多志散，知多
X60n1118_p0254a08║心亂。心亂生惱，志散妨道。英賢才藝，是謂愚弊。一
X60n1118_p0254a09║技一能，日下孤燈。一能一技，空中蚊蚋。
X60n1118_p0254a10║附：　不得揀應赴道場經習學。
X60n1118_p0254a11║凡學習經典，須求理會，或諷誦，或受持。若為應赴，
X60n1118_p0254a12║則不應學。應赴者，謂彼執鐃鼓等從事，以應他赴
X60n1118_p0254a13║請，名為應赴。佛教中本無應赴之名，何有應赴之
X60n1118_p0254a14║經？今言應赴道場經，是彼應赴僧為人禮誦之經
X60n1118_p0254a15║懺，及水陸科文等。然經懺乃如來無上法寶，受持
X60n1118_p0254a16║一句一偈，則罪滅福生，永為菩提種子，而將貿世
X60n1118_p0254a17║間財利，誠為可痛。或有信心檀越請僧，欲求福以
X60n1118_p0254a18║利存亡者，佛唯聽比丘說偈呪願，乃至為諷一經，
X60n1118_p0254a19║足以利彼，殊無應赴之事也。
X60n1118_p0254a20║不得習學偽造經典。
X60n1118_p0254a21║如金剛纂、金剛論、血盆妙沙、救苦分珠、受生北斗、
X60n1118_p0254a22║法華三卷等，又夢授心經、無垢子註、太初語錄，斯
X60n1118_p0254a23║等皆是魔說。
X60n1118_p0254a24║不得習學命書。
X60n1118_p0254b01║謂以陰陽、七政、五運、六甲，占彼壽夭窮通之書。然
X60n1118_p0254b02║天有可禳之災患，人有可轉之禍福，所以為善則
X60n1118_p0254b03║降之百祥，不善則降之百殃。故云：一念之善，祥風
X60n1118_p0254b04║和氣；一念之惡，妖星厲鬼；一言之善，則熒惑三移。
X60n1118_p0254b05║稽古驗今，足為誠鑒。況其事幽理微，罕能盡測。故
X60n1118_p0254b06║漢桓譚曰：天道性命，聖人所難言，自子貢以下，不
X60n1118_p0254b07║得而聞，況後世淺儒，能通之乎？縱能比知，實非釋
X60n1118_p0254b08║子所宜，有害自他，壞亂正法，禍非小也。
X60n1118_p0254b09║相書。
X60n1118_p0254b10║謂察形貌，觀神氣，以達禍福之書。尋其書前後相
X60n1118_p0254b11║傳，共有二十七家，原無正宗，謬以達磨為始祖，欲
X60n1118_p0254b12║取信後人，而誣謗聖人，罪若彌天矣。富貴貧賤，好
X60n1118_p0254b13║醜得失，皆由夙世自作善惡業因，故於今生報得
X60n1118_p0254b14║總別，依正之果不同，此乃第八識相分所變。既相
X60n1118_p0254b15║分已定，天地鬼神不能移易，唯自作善惡，則能遷
X60n1118_p0254b16║之，故非人所能測，豈可以形貌觀而知之耶？釋子
X60n1118_p0254b17║勿被斯惑。
X60n1118_p0254b18║醫書。
X60n1118_p0254b19║謂治病方餌之書，東華始自神農，察草木寒溫之
X60n1118_p0254b20║性，辯君臣佐使之義，作藥方以療民疾。黃帝作內
X60n1118_p0254b21║經，命俞附。岐伯、雷公察明堂，究脈息。巫彭、桐君處
X60n1118_p0254b22║方餌，而醫道斯立。嗣後華陀、扁鵲、葛仙公、孫真人、
X60n1118_p0254b23║張仲景等所集，皆曰醫書。西國則醫方明論及耆
X60n1118_p0254b24║婆之書，原非釋子所學，由亂道心，妨廢正務，倘一
X60n1118_p0254c01║錯用，則自損損他。故如來有背痛之餘報，扁鵲、倉
X60n1118_p0254c02║公有不免之禍刑，縱得流水耆婆之妙術，實非圓
X60n1118_p0254c03║頂方袍之宜習也。
X60n1118_p0254c04║兵書
X60n1118_p0254c05║如太公之六韜，黃石公之三略，及孫武子之十三
X60n1118_p0254c06║篇，斯皆征伐陣法之書，大非釋子所當學習。如大
X60n1118_p0254c07║灌頂經，佛言：我滅度千歲後，當有比丘，樂習兵法，
X60n1118_p0254c08║附近國王，及諸王子，輔相臣民，以毀吾法。因是以
X60n1118_p0254c09║後，當遇惡心，斷滅吾法，塔像毀壞，無有神驗，善神
X60n1118_p0254c10║不復營護，故使毀壞，無人遮制，我之法化，於是漸
X60n1118_p0254c11║滅。
X60n1118_p0254c12║卜筮書
X60n1118_p0254c13║龜曰卜，蓍曰筮。蓍草一生百莖，用此占之以決疑，
X60n1118_p0254c14║故曰卜筮。晉臣顏含、郭璞嘗欲與之筮，含曰：年在
X60n1118_p0254c15║天，位在人。修己而天不與者，命也；守道而人不知
X60n1118_p0254c16║者，性也。自有性命，無勞蓍龜。世儒尚不肯為，而釋
X60n1118_p0254c17║子何更返學，實可羞也。
X60n1118_p0254c18║天文書
X60n1118_p0254c19║謂仰親天象日月星辰彗孛熒惑之變，以占國之
X60n1118_p0254c20║豐險，人民之災異。其始自黃帝頊重唐和甘石等
X60n1118_p0254c21║書，而佛教中亦廣明之。如摩蹬伽經有旃陀羅，名
X60n1118_p0254c22║帝勝伽，廣說二十八宿及七曜等，一一各出其星
X60n1118_p0254c23║之名數，星之形狀，及以星姓，祭法所須，日行度數。
X60n1118_p0254c24║又有六宿，一日一夜共月俱行，謂畢井氐翼牛璧
X60n1118_p0255a01║七曜，及羅睺彗，通為九星。又因於星行離日近遠，
X60n1118_p0255a02║辯所生人善惡之相。復占諸宿離日近遠，辯於起
X60n1118_p0255a03║立成壞之相。復占月在某宿，天雨多少，并日月薄
X60n1118_p0255a04║蝕所主之事。復占日月所在，地動吉凶之相。後乃
X60n1118_p0255a05║為佛廣破其相。大論第十卷亦略辯星法，謂若月
X60n1118_p0255a06║至昴張氐婁室胃，地動屬水地神，是歲無雨，不宜
X60n1118_p0255a07║麥。若至柳尾箕璧奎危，地動屬龍神，災同前。若至
X60n1118_p0255a08║參鬼星軫亢翼，地動屬金翅鳥，災同前。若至心角
X60n1118_p0255a09║房女虗井畢觜斗，地動屬天帝，安隱豐樂，宜五穀。
X60n1118_p0255a10║餘如星書，非今所要，亦非預釋氏之流。故經云：不
X60n1118_p0255a11║得仰觀曆數，推步盈虗，日月薄蝕，星辰變怪，山崩
X60n1118_p0255a12║地動，風雨旱澇，歲熟不熟，有疫無疫，一不得知。有
X60n1118_p0255a13║犯斯戒，非沙彌也。
X60n1118_p0255a14║地理書。
X60n1118_p0255a15║非明九州、九道、九山、九澤國土之典，是今堪輿家
X60n1118_p0255a16║擇生居死葬之書，起自郭璞。璞得青烏子青囊經，
X60n1118_p0255a17║故能卜筮地理。然禍福之定數，由於前因。前因雖
X60n1118_p0255a18║定，修善可以滅其餘殃，習惡即損其福祐。修善可
X60n1118_p0255a19║補前非，豈容積惡而圖地報之三多？仁義不修，而
X60n1118_p0255a20║求枯骨授之五福？三代未所見有，孔老亦未嘗言。
X60n1118_p0255a21║故世云：風水人間不可無，全憑陰陽兩相扶。富貴
X60n1118_p0255a22║若從風水得，再生郭璞也難圖。灌頂經云：釋種童
X60n1118_p0255a23║子白佛言：凡夫墳塚，何故有諸鬼神依附？佛言：皆
X60n1118_p0255a24║是五穀之精，妖妹幻化。或橫死之鬼，無所附著，依
X60n1118_p0255b01║以為靈。或是樹木山林之精，骨未朽爛，故有微靈。
X60n1118_p0255b02║骨若糜爛，此靈即滅，無有氣勢，亦不能為人作諸
X60n1118_p0255b03║禍福。或是鄉親新命終人，在世無福，又行邪諂，應
X60n1118_p0255b04║墮鬼神。或為樹木雜物之精，無天福可受，地獄不
X60n1118_p0255b05║攝，縱誕世間，浮遊人村，既無天饍及諸飲食，遂恐
X60n1118_p0255b06║動於人，作諸變怪，扇動人心。凡夫聞見，即便設福
X60n1118_p0255b07║之為神。或妖邪之師，倚以為神，覓諸禍祐，欲得長
X60n1118_p0255b08║生。愚癡邪見，殺生祠祀，死入地獄、餓鬼、畜生，無有
X60n1118_p0255b09║出時。可不慎之！
X60n1118_p0255b10║圖讖書。
X60n1118_p0255b11║是符讖之書，謂懺記來驗，符合無差也。
X60n1118_p0255b12║乃至爐火黃白。
X60n1118_p0255b13║是丹竈黃白之術。淮南傳云：有中篇八卷，言神仙
X60n1118_p0255b14║黃白之術，共二十餘萬言。道家鍊真經云：丹砂鍊
X60n1118_p0255b15║之，一返而成白銀，二返而成黃金。昔漢道士李少
X60n1118_p0255b16║君奏曰：臣能凝汞鉛成白銀，飛丹砂為黃金，金成
X60n1118_p0255b17║服之，白日升天。武帝信之，後悉無驗。唐武帝好仙，
X60n1118_p0255b18║道士趙歸真與金丹服之，藥發躁悶失常，遂崩。斯
X60n1118_p0255b19║等皆獲欺君之罪。今有愚人，屢受斯惑，至於亡身
X60n1118_p0255b20║破家者不少。然釋子捨玉帛如棄涕唾，乃出家為
X60n1118_p0255b21║道，長生異術，不識四大皮囊，棄自心性，求為守尸
X60n1118_p0255b22║之鬼，萬無一驗。釋子知身如幻，世不久停，悟自本
X60n1118_p0255b23║心，真常不泯，豈可返生貪愛，學此陋術，誠為可耻，
X60n1118_p0255b24║自惑惑人，玷辱法門，獲罪非輕。
X60n1118_p0255c01║神奇鬼怪符水等書
X60n1118_p0255c02║有福而靈曰神，無福而魅曰鬼。又鬼者，欺也，欺人
X60n1118_p0255c03║以求飲食也。此謂降神降鬼，畫符噀水，治病治鬼。
X60n1118_p0255c04║邪巫幻術諸書，妄說吉凶禍福，惑人取利，起自張
X60n1118_p0255c05║道陵，自稱鬼卒道。造符水醮錄之術，傳至張角。角
X60n1118_p0255c06║以妖術種種怪異，教民妄呪符水以治病。眾見怪
X60n1118_p0255c07║誕，神而奇之，故曰神奇鬼怪。角後叛為黃巾賊焉。
X60n1118_p0255c08║乃至圓光扶機外道安宅呪、肢節呪、知人生死吉
X60n1118_p0255c09║凶呪、解諸音聲呪等，自不作，不教他作。灌頂經云：
X60n1118_p0255c10║阿難白佛言：如來所有言說，真實不虗。然末世中，
X60n1118_p0255c11║多有誹謗。佛先說諸經法有呪術者，或云應學誦
X60n1118_p0255c12║持修行，或云不應修習禁呪。諸經法中，更互不同，
X60n1118_p0255c13║反覆前後。故使末世諸比丘等，有信行者，有誹謗
X60n1118_p0255c14║者，是故重問於世尊耳。佛言：我經中說諸禁呪術
X60n1118_p0255c15║不應行者，謂諸異道邪見法術，惑亂萬姓，但為利
X60n1118_p0255c16║養以活身命，我所不許。今吾所演灌頂章句真實
X60n1118_p0255c17║呪術，阿含所出諸經雜呪，盡欲化導諸眾生故，不
X60n1118_p0255c18║同異道為利養也，但為度脫眾生危難遭苦患者，
X60n1118_p0255c19║令得蘇息故。吾今聽許當來末世四輩弟子，入我
X60n1118_p0255c20║法中受持禁戒，多所缺犯心不專一，急難之時遭
X60n1118_p0255c21║疾苦難，向諸異道邪見法中以求福祐，欲脫眾難
X60n1118_p0255c22║不可得離，不知宿對前世業緣，而到異道所跪拜
X60n1118_p0255c23║問訊願見救護。異道言：隨汝所願，吾當祈請，上通
X60n1118_p0255c24║五官下言地祗，令汝得福救度危厄不復遭苦。復
X60n1118_p0256a01║言：或汝先身犯諸過惡，或言七世殃咎所引，為王
X60n1118_p0256a02║官所錄受諸讁罰，或言牽引滅及門族，或言汝七
X60n1118_p0256a03║祖為九幽所羅魂在太山，當以疋帛隨方之色，救
X60n1118_p0256a04║贖汝等七祖之魂，拔除汝等七世之過。又言：汝為
X60n1118_p0256a05║山樹鬼神星宿之神所嬈害致諸病痛，當以白牛
X60n1118_p0256a06║白馬種種肥美飲食妓樂歌詠鬼神，可獲大福除
X60n1118_p0256a07║汝危難。佛告阿難：末世眾生為諸邪師所惑，殺眾
X60n1118_p0256a08║生命欲救危厄，殺者得罪，天神地祇悉不噉食。是
X60n1118_p0256a09║故我今廣演灌頂章句真實呪術，化諸未信不解
X60n1118_p0256a10║道者，汝當宣傳勿令毀失。
X60n1118_p0256a11║不得習學。宣卷打偈。
X60n1118_p0256a12║即今無為教之金剛卷，一人宣之，眾人和之曰：打
X60n1118_p0256a13║偈。
X60n1118_p0256a14║不得習學外道書，除智力有餘，為欲知內外教深淺
X60n1118_p0256a15║者，可以涉躐，然勿生習學想。
X60n1118_p0256a16║躐，亦作獵。躐，踐也。內外教，如前釋。大經云：佛告諸
X60n1118_p0256a17║比丘：出家人應修慧學，尋究經典，不得披讀外書。
X60n1118_p0256a18║我涅槃後，有愚癡破戒人，捨十二部經，讀誦種種
X60n1118_p0256a19║外道典籍、文頌、手筆，畜不淨物，言是佛聽。如是之
X60n1118_p0256a20║人，以好旃檀貿於瓦木，以甘露易於惡毒。故論云：
X60n1118_p0256a21║若菩薩於佛所說，棄捨不學，反學外道邪論、世俗
X60n1118_p0256a22║經典，是名為犯。若上聰明人，能速受學，得不動智，
X60n1118_p0256a23║於日月中，當以二分受學佛法，一分學外典。若於
X60n1118_p0256a24║世典、外道邪教，愛樂不捨，不作棄想，是名為犯。法
X60n1118_p0256b01║苑云：若一向廢內尋外，則便得罪。縱解理行，唯可
X60n1118_p0256b02║暫習，為伏外道，還須厭離，進修內業，務令增勝。若
X60n1118_p0256b03║偏躭著，則壞正法，豈成僧寶？若專讀外典，歌詠琴
X60n1118_p0256b04║棋，諷誦詩書，徒消日月。內教法藥，救生為急，文奧
X60n1118_p0256b05║理深，辭華秘博，能解一句，演無量義，新舊經論，卷
X60n1118_p0256b06║軸數千，曾不窺撿一句之義。外道不急之事，日夜
X60n1118_p0256b07║勤學，若謂白衣笑我無知，不學世典者，何如俗人
X60n1118_p0256b08║問我經義，不能答耶？居內不閒於外，未足可羞；在
X60n1118_p0256b09║內不解於內，恥辱彌甚。良由時將末法，人命轉促，
X60n1118_p0256b10║無常交臂，朝不謀夕。恐一入冥途，累劫難出；再遇
X60n1118_p0256b11║佛法，想見無由。雖經論許一分學外，為伏外道，此
X60n1118_p0256b12║為上智聰叡者說。先諳於內，兼令知外，機辯鋒芒，
X60n1118_p0256b13║出言關典，內外博究，堪為師匠，得如經說，為伏外
X60n1118_p0256b14║道。今自量身，觸事無能，神識常閉，愚戇恒開，自救
X60n1118_p0256b15║無聊，何能利人？色香不通，何辯菽麥？願自思退，省
X60n1118_p0256b16║己為學，亦不得以佛經糅雜俗典。如冥報記云：唐
X60n1118_p0256b17║趙文信，遂州人。貞觀元年暴死，三日復甦，云：至閻
X60n1118_p0256b18║王所，王問：汝修何功德？答言：一生以來，不修功德，
X60n1118_p0256b19║唯好庾信文章集錄。王言：庾信是大罪人，現在受
X60n1118_p0256b20║苦，頗曾識否？答言：雖讀渠文章，未識其人。王即遣
X60n1118_p0256b21║人引出庾信，乃見一龜多頭。龜去少時，現一人身
X60n1118_p0256b22║來，云：我便是庾信，為在生時，好作文章，妄引佛經，
X60n1118_p0256b23║以雜俗書，誹謗佛法，謂不及孔老之教。今受龜身，
X60n1118_p0256b24║苦之極也。
X60n1118_p0256c01║不得習學詩詞。
X60n1118_p0256c02║志之所發，於言曰詩；言之所吐，於文曰詞。記云：書
X60n1118_p0256c03║算卜術，俗典文頌，俱是世法，非出家業，故不聽學。
X60n1118_p0256c04║不得著心學字求工，但書寫端楷足矣。
X60n1118_p0256c05║楷即楷書，乃上谷王次中所作，足以宣文顯義，何
X60n1118_p0256c06║更著心求工於草𨽻？今時出家，多有不修正務，而
X60n1118_p0256c07║晝夜求字精巧，終年苦心，迷不知省。縱饒學到鍾、
X60n1118_p0256c08║王之妙，程、盱之巧，亦何救於生死？諸佛不讚，閻王
X60n1118_p0256c09║不受，終為廢物，成何底事？警訓云：律制雜學，以妨
X60n1118_p0256c10║正業，故學書不得為好。然古高僧，亦多異學，或精
X60n1118_p0256c11║草隷，或善篇章，或醫術馳名，或陰陽顯譽，皆為精
X60n1118_p0256c12║窮內典，傍涉餘宗，無非志在護持，助通佛化。今時
X60n1118_p0256c13║釋子，名實俱喪，能書寫則稱為草聖，通俗典則自
X60n1118_p0256c14║號文章，擇地則名為山水，卜術則呼為三命。豈意
X60n1118_p0256c15║捨家事佛，而隨順俗流之名；本圖厭世超昇，而翻
X60n1118_p0256c16║習生死之業。沽名邀利，附勢矜能，形廁方袍，心染
X60n1118_p0256c17║浮俗，畢身虗度，良可哀哉！
X60n1118_p0256c18║不得污手執持經。
X60n1118_p0256c19║因果經云：觸手請經，當墮廁中，蟲報。阿難請戒律
X60n1118_p0256c20║論云：僧尼白衣等，因讀誦經律論等行語，手執翻
X60n1118_p0256c21║卷者，依忉利天歲數受畜報，二億歲墮獐鹿中，恒
X60n1118_p0256c22║被摺脊，苦痛難忍。若無記戲言，捉經律論，亦招前
X60n1118_p0256c23║報。若安經像房堂簷前者，依忉利天歲數，八百歲
X60n1118_p0256c24║受畜生報，二億歲墮猪狗中生。若得人身，一億歲
X60n1118_p0257a01║恒常作客栖屑，不得自在。
X60n1118_p0257a02║對經典如對佛，不得戲笑。
X60n1118_p0257a03║經是佛語，亦是佛師，故對經如對佛。一言一偈，千
X60n1118_p0257a04║劫難逢，縱不解義，誦之亦種善根，故須特加尊重。
X60n1118_p0257a05║律云：慎無臥誦經。若纔覺疲倦，懈怠心生，即當痛
X60n1118_p0257a06║念人命，呼吸如救頭然，又何暇於懈怠哉？
X60n1118_p0257a07║不得案上狼藉卷帙。
X60n1118_p0257a08║帙音妷。經卷編次成夾曰帙。狼藉謂參差雜亂不
X60n1118_p0257a09║齊整也。
X60n1118_p0257a10║不得高聲動眾。
X60n1118_p0257a11║凡讀經，要知句逗聲法，華梵了然。若隨眾諷誦，聲
X60n1118_p0257a12║宜調和，不得自恃。若自習學，聲須低小，勿動眾念
X60n1118_p0257a13║也。
X60n1118_p0257a14║不得借人經看不還，及不加愛重，以致損壞。
X60n1118_p0257a15║經法是三乘人之父母，同加愛護，無有彼此。如有
X60n1118_p0257a16║不敬損壞者，俱得慢法之罪。借而故心不還者，即
X60n1118_p0257a17║得盜罪。經云：借取與必分明，無違期約，以失信道。
X60n1118_p0257a18║△入寺院第九
X60n1118_p0257a19║凡入寺門，不得行中央，須緣左右邊行。緣左先左足，
X60n1118_p0257a20║緣右先右足。
X60n1118_p0257a21║行中央，則唐突無尊敬儀。如世公府衙門下官，尚
X60n1118_p0257a22║不得中進，況法王寶殿，而可不迴顧左右乎？當隨
X60n1118_p0257a23║門夾，舉足出入。緣左手邊，先舉左足；緣右手邊，先
X60n1118_p0257a24║舉右足。大律云：行時先下脚跟，後下脚指，平視直
X60n1118_p0257b01║進。迴時合身總迴。西國寺圖云：入出之時，悉轉面
X60n1118_p0257b02║向佛。若禮三寶，常念體唯是一。何者？覺法滿足名
X60n1118_p0257b03║佛，所覺之道名法，學佛道者名僧。則知一切凡聖，
X60n1118_p0257b04║體同無二也。若入寺時，低頭看地，不得高視。見地
X60n1118_p0257b05║有蟲，勿悞傷殺。當歌唄讚歎，不唾僧地。若見草木
X60n1118_p0257b06║不淨，即須除却。言寺者，嗣也，謂治事者相嗣續於
X60n1118_p0257b07║其內，故天子有九寺。漢明帝永平十年，天竺摩騰、
X60n1118_p0257b08║法蘭二法師，以白馬䭾經像至洛陽，勅於鴻臚寺
X60n1118_p0257b09║安置。次年，敕於雍門外別建寺，以白馬為名。不忘
X60n1118_p0257b10║其本，復名為寺。西國僧住處，名僧伽藍，此云眾園，
X60n1118_p0257b11║謂生長佛子之道芽也。
X60n1118_p0257b12║不得無故登大殿遊行。
X60n1118_p0257b13║殿安聖像，敬像如佛在，豈得無事遊行？
X60n1118_p0257b14║不得無故登塔。
X60n1118_p0257b15║塔無舍利，佛像尚不宜登，而況有乎？若為供養花
X60n1118_p0257b16║幡燈等，登上無犯。故古德云：無事不須登佛殿，等
X60n1118_p0257b17║閑莫向塔中行，不因掃地添香水，縱有河沙福也
X60n1118_p0257b18║傾。
X60n1118_p0257b19║入殿塔當右遶，不得左轉。
X60n1118_p0257b20║右遶名吉，左遶名凶。凡遶佛遶塔，自東而南，即成
X60n1118_p0257b21║右遶，非用自手為右。夫旋遶以敬慕佛為義，故當
X60n1118_p0257b22║以佛為右也。文句記云：左迴偏僻，以表惡也；右迴
X60n1118_p0257b23║便易，以表善也。佛髮右旋，凡人左旋，故當從佛。
X60n1118_p0257b24║不得殿塔中涕唾。
X60n1118_p0257c01║僧護經云：在佛僧淨地，涕唾污地。以是因緣，入地
X60n1118_p0257c02║獄中，刀刖己鼻，火燒受苦不息。詳如經說。
X60n1118_p0257c03║遶塔或三匝、七匝，乃至十百匝，須知遍數。
X60n1118_p0257c04║凡敬遶塔像，遍數皆有所表。三匝表供三寶，除三
X60n1118_p0257c05║毒，淨三業，滅三惡道，得值三寶。七匝除七支罪，得
X60n1118_p0257c06║七菩提分。十匝除十使，得佛十力。百匝除百煩惱，
X60n1118_p0257c07║得百法門。提謂經云：長者提謂白佛言：散花燒香，
X60n1118_p0257c08║然燈禮拜，是為供養旋塔，得何等福？佛言：旋塔有
X60n1118_p0257c09║五福德：一後世得端正好色，二得音聲好，三生天
X60n1118_p0257c10║上，四得生王侯家，五得涅槃道。何因緣得端正好
X60n1118_p0257c11║色？由見佛像歡喜故。何緣得聲音好？由旋塔說經
X60n1118_p0257c12║偈故。何緣得生天上？由當旋塔時，意不犯戒故。何
X60n1118_p0257c13║緣得生王侯家？由頭𢌞禮佛足故。何緣得涅槃道？
X60n1118_p0257c14║由有餘福故。華嚴經旋塔偈云：始欲旋塔，當願眾
X60n1118_p0257c15║生，施行福祐，究暢道意。遶塔三匝，當願眾生，得一
X60n1118_p0257c16║向意，不絕四喜。
X60n1118_p0257c17║不得以笠杖等倚殿壁。
X60n1118_p0257c18║沙彌本無畜杖法，或遠行及老持之入寺，必須去
X60n1118_p0257c19║笠斂杖。若見二師上座尊宿，皆投杖笠於地，然後
X60n1118_p0257c20║問訊。若為二師持杖，師有顧問，必抱杖然後答之。
X60n1118_p0257c21║呂氏春秋曰：孔子弟子抱杖而問其父，拄杖而問
X60n1118_p0257c22║兄弟，曳杖而問妻子，葢尊卑之有分也。若以杖倚
X60n1118_p0257c23║殿壁，即得輕慢之罪。故昔二十五祖七劫以前當
X60n1118_p0257c24║證二果，由以杖倚殿壁，緣斯過慢，遂失二果。寶梁
X60n1118_p0258a01║經云：有一賢者面上有國王文，相師見已，嫁女與
X60n1118_p0258a02║之。後時賢者入寺，杖倚寺壁，生憍慢故，失國王文，
X60n1118_p0258a03║墮大地獄。可不慎哉！
X60n1118_p0258a04║△入禪堂隨眾第十
X60n1118_p0258a05║單上不得抖衣被，作聲扇風，使鄰單動念。
X60n1118_p0258a06║此具三過：一、自麤躁，二、扇塵污人，三、令他動念。又
X60n1118_p0258a07║凡入堂，律教令具五法：一、須慈敬尊重於人，二、應
X60n1118_p0258a08║自卑謙下如拭塵巾，三、知坐起俯仰得時，四、在眾
X60n1118_p0258a09║中不為雜語，五、不可忍事應默然。
X60n1118_p0258a10║下牀默念偈云：從朝寅旦直至暮，一切眾生自迴護。
X60n1118_p0258a11║若於足下喪身形，願汝即時生淨土。
X60n1118_p0258a12║念偈已，復應念呪七遍：唵地利日利莎訶。
X60n1118_p0258a13║不得大語高聲。
X60n1118_p0258a14║沙門出言，語須恭慎，聲要柔和，方稱釋子之儀。
X60n1118_p0258a15║輕手揭簾，須垂後手。
X60n1118_p0258a16║此離二過，一無粗躁，二不壞物。卷時須面向裏，令
X60n1118_p0258a17║兩頭齊整。
X60n1118_p0258a18║不得拖鞋作聲。
X60n1118_p0258a19║行護云：凡著履屐，先令脚跟著地，勿使有聲。
X60n1118_p0258a20║不得大咳𠻳作聲。
X60n1118_p0258a21║無痰有聲曰咳，無聲有痰曰嗽。
X60n1118_p0258a22║不得鄰單交頭接耳，講說世事。
X60n1118_p0258a23║佛法尚不宜交頭接耳，況其世事乎？
X60n1118_p0258a24║或有道伴親情，相看堂中，不得久話相邀；林下水邊，
X60n1118_p0258b01║乃可傾心談論。
X60n1118_p0258b02║雖許傾心，只宜道話，不可恣談世情。慈受禪師箴
X60n1118_p0258b03║規云：若是舊時道伴，遠地親情，相引林下水邊，方
X60n1118_p0258b04║可傾心談論。至於交關買賣，引惹雜人，盡非衲子
X60n1118_p0258b05║所為。
X60n1118_p0258b06║若看經，須端身澄心默翫，不得出聲。
X60n1118_p0258b07║翫，觀習也。此明三業肅清，身端則念正，心澄則理
X60n1118_p0258b08║生矣。
X60n1118_p0258b09║二板鳴，即宜早進堂。
X60n1118_p0258b10║早則身心輕安，事事調停；遲則倉卒，妄念易生。
X60n1118_p0258b11║歸位默念偈云：正身端坐，當願眾生，坐菩提座，心無
X60n1118_p0258b12║所著。
X60n1118_p0258b13║跏趺時，復應念偈云：結跏趺坐，當願眾生，菩提堅
X60n1118_p0258b14║固，得不動地。
X60n1118_p0258b15║附：　不得穿堂直過。
X60n1118_p0258b16║當沿前後行。箴規云：穿堂直過，豈不厚顏；尊殿閒
X60n1118_p0258b17║行，恐招薄福。
X60n1118_p0258b18║上單下單，俱當細行，勿令鄰單動念。
X60n1118_p0258b19║夫為沙門釋子，本具三千威儀，八萬細行，凡所舉
X60n1118_p0258b20║止，先須慎心。
X60n1118_p0258b21║不得單上寫文字，除眾看經教時。
X60n1118_p0258b22║除，謂開聽也。
X60n1118_p0258b23║不得單上，相聚擺茶，夜坐雜話。
X60n1118_p0258b24║此有三過：一則動念，二則散心，三犯非時。縱有非
X60n1118_p0258c01║時之藥，亦不應夜坐雜話。
X60n1118_p0258c02║不得單上縫補衣被。不得眠臥共鄰單說話動眾。
X60n1118_p0258c03║經云：食則無語，臥則無談，精勤思義，溫故知新，坐
X60n1118_p0258c04║則禪思，起則諷誦。戒行如此，真佛弟子。
X60n1118_p0258c05║△執作第十一
X60n1118_p0258c06║當惜眾僧物。
X60n1118_p0258c07║大律云：護常住僧物，如護己眼睛。行護云：有損費
X60n1118_p0258c08║常住三寶等物，當賠償之。昔揚州白塔寺沙門道
X60n1118_p0258c09║昶，掌知僧物，自在侵用。忽有冥官數人，白日入房，
X60n1118_p0258c10║曳昶下地，欲斷其頸。昶驚呌乞命，官厲聲言：合房
X60n1118_p0258c11║資財，並送還僧，當放汝活。昶叩頭言：不敢違命。即
X60n1118_p0258c12║鳴鐘集眾，盡捨衣物，造像設齋。冥官三日復至，見
X60n1118_p0258c13║昶一鉢一衲，不言而去。昶自是勉勵進修，卒成明
X60n1118_p0258c14║行。
X60n1118_p0258c15║當隨知事者教令，不得違戾。
X60n1118_p0258c16║違是乖違不順，戾是狠戾不服。
X60n1118_p0258c17║凡洗菜，當三易水。
X60n1118_p0258c18║易，換也。當先擇去蟲蟻等，然後洗之。
X60n1118_p0258c19║凡汲水，先淨手。凡用水，當諦視有蟲無蟲，有以密羅
X60n1118_p0258c20║濾過方用。若嚴冬，不得早濾水，須待日出。
X60n1118_p0258c21║寒天早濾，恐蟲凍死。凡河水、井水，皆須觀察無蟲
X60n1118_p0258c22║方用。用有二種：一飲食，二浣濯。其水蟲極細，須諦
X60n1118_p0258c23║觀察，不得就中洗手面及大小便。濾羅有五種：一
X60n1118_p0258c24║密絹方羅，二陰陽瓶，三君持瓶。此二皆用絹鞔口，
X60n1118_p0259a01║細繩繫項，沉放水中，待滿牽出。四酌水羅，五角羅。
X60n1118_p0259a02║用絹方一磔許，或繫瓶口，或置碗上，濾而用之。
X60n1118_p0259a03║凡燒竈，不得燃腐薪。
X60n1118_p0259a04║腐朽之木有蟲，故不聽然。經云：亦不得然，生薪濕
X60n1118_p0259a05║薪。
X60n1118_p0259a06║凡作食，不得帶爪甲垢。
X60n1118_p0259a07║佛不聽留指甲，極長聽至一麥。若帶垢不淨作食，
X60n1118_p0259a08║得廁中鬼報。譬喻經云：有沙門作摩波利飯，比丘
X60n1118_p0259a09║分酪酥著手，以手拭柱，柱即破裂。不可不慎哉！
X60n1118_p0259a10║凡棄惡水，不得當道，不得高手揚潑，當離地四五寸，
X60n1118_p0259a11║徐徐棄之。
X60n1118_p0259a12║惡水是洗器浣濯之水，不得當人行道處棄瀉。
X60n1118_p0259a13║凡掃地，不得逆風掃，不得聚灰土安門扇後。
X60n1118_p0259a14║謂不得堆積糞掃也。經云：掃地當令淨，不得有迹，
X60n1118_p0259a15║有即時掃却。百緣經云：掃地得五功德：一、自除心
X60n1118_p0259a16║垢；二、除他垢；三、去憍慢；四、調伏心；五、增長功德，得
X60n1118_p0259a17║生善處。
X60n1118_p0259a18║洗內衣須拾去蟣虱方洗。
X60n1118_p0259a19║小者名蟣，大者名虱。拾淨而洗，方無傷生之過。
X60n1118_p0259a20║夏月用水盆了，須覆，若仰即蟲生。
X60n1118_p0259a21║夏月蟲生無時，仰則有餘水，故蟲生。凡洗上衣之
X60n1118_p0259a22║盆，不得用洗足及洗下衣襪等。晒時，竿上亦不得
X60n1118_p0259a23║相觸，不得含水噴法衣。
X60n1118_p0259a24║不得熱湯潑地上。
X60n1118_p0259b01║傷生故也。亦不得以熱湯澆火令滅。
X60n1118_p0259b02║一切米麫蔬果等，不得輕棄狼藉，須加愛惜。
X60n1118_p0259b03║今生不惜物，來世無受用。況常住眾僧之物，而不
X60n1118_p0259b04║深加護惜，可乎？
X60n1118_p0259b05║△入浴第十二
X60n1118_p0259b06║先以湯洗面，從上至下，徐徐洗之。
X60n1118_p0259b07║若別有淨水，則不宜以浴湯洗面。浴畢出外，當用
X60n1118_p0259b08║澡豆或灰土，再三淨洗兩手，然後洗面。溫室經：洗
X60n1118_p0259b09║浴能除七病：一、四大輕安；二、除風氣；三、除痺濕；四、
X60n1118_p0259b10║除寒冷；五、除熱氣；六、除垢穢；七、身清目明。然亦不
X60n1118_p0259b11║得數洗除時因緣。
X60n1118_p0259b12║不得麤躁以湯水濺鄰人。不得浴堂小遺。
X60n1118_p0259b13║小遺，或云小行，或云小解，或云小淨，或云小便。淨
X60n1118_p0259b14║地尚不可遺，況浴堂中。僧護經云：比丘在淨地，大
X60n1118_p0259b15║小便利，不擇處所。以是因緣，入地獄中，作肉廁井
X60n1118_p0259b16║火燒，受苦不息。莊嚴寶王經云：若於常住地涕唾
X60n1118_p0259b17║者，是人生於娑羅樹中，為針口蟲，經十二年。若於
X60n1118_p0259b18║常住地大小便利者，是人於波羅柰大城大小便
X60n1118_p0259b19║利中，生為穢污蟲。優鉢祗王經云：伽藍法界內地，
X60n1118_p0259b20║漫亂大小便，五百生墮拔波地獄。後二十劫，常遣
X60n1118_p0259b21║肘手抱此穢地，乃至黃泉。
X60n1118_p0259b22║不得共人語笑。人天寶鑑云：一沙彌入浴戲笑，遂感
X60n1118_p0259b23║沸湯地獄之報。
X60n1118_p0259b24║戲笑感報尚爾，其餘則可知矣。
X60n1118_p0259c01║不得洗僻處。
X60n1118_p0259c02║大小便處也。
X60n1118_p0259c03║凡有瘡癬，宜在後浴，或有可畏瘡，尤宜迴避，免刺人
X60n1118_p0259c04║眼。
X60n1118_p0259c05║可畏瘡，即癰疽等惡瘡，自須迴避，取水別浴，勿令
X60n1118_p0259c06║人見。或人浴訖，最後方浴，不然則損福招罪。
X60n1118_p0259c07║不得恣意久洗，妨礙後人。
X60n1118_p0259c08║恣意，謂恣情縱意。經云：不得在中浣衣。
X60n1118_p0259c09║附：　脫衣著衣，安詳自在。
X60n1118_p0259c10║謂不得輕躁倉卒。
X60n1118_p0259c11║浴前先洗淨，須細行，不得以洗淨水入浴釜。
X60n1118_p0259c12║當未入浴之前，先如法洗淨，洗手已然後入浴。今
X60n1118_p0259c13║時有以少水在浴堂邊洗淨，復不以灰土洗手，即
X60n1118_p0259c14║入洗浴，與不洗無別，甚為穢污，自污污他感報不
X60n1118_p0259c15║輕。
X60n1118_p0259c16║湯冷熱，依例擊梆，不得大喚。
X60n1118_p0259c17║依例，謂依常規也。其中浴具盆器澡豆等，當安置
X60n1118_p0259c18║如法，用者亦須如法，免招後殃，如僧護所見者是
X60n1118_p0259c19║也。
X60n1118_p0259c20║△入廁第十三
X60n1118_p0259c21║欲大小便即當行，莫待內逼倉卒。
X60n1118_p0259c22║倉卒即有失儀之過，故須及時當行。
X60n1118_p0259c23║於竹竿上掛直裰，摺令齊整，以手巾或腰縧繫之，一
X60n1118_p0259c24║作記認，二恐墮地。
X60n1118_p0260a01║直裰。相傳前輩見僧有偏衫而無裙，有裙而無偏
X60n1118_p0260a02║衫，遂合二衣為直裰，當摺疊掛竹竿上。著內衣入。
X60n1118_p0260a03║大律令著覆肩衣入廁。
X60n1118_p0260a04║須脫換鞋履，不可淨鞋入廁。
X60n1118_p0260a05║須脫鞋換屐，若鞋曾經入廁，踐僧淨地，及入堂殿，
X60n1118_p0260a06║獲報非輕，罪如經說。古云：衩袒登溷，草履遊山，莫
X60n1118_p0260a07║踐法堂，回互耆舊。
X60n1118_p0260a08║至當三彈指，使內人知，不得迫促內人使出。
X60n1118_p0260a09║三彈指，內人不出，自當待之，或過餘廁。
X60n1118_p0260a10║已上復當三彈指，默念云：大小便時，當願眾生，棄貪
X60n1118_p0260a11║瞋癡，蠲除罪法。
X60n1118_p0260a12║已上登上廁也。今此三彈指，是警覺廁中㗖不淨
X60n1118_p0260a13║鬼等，無致觸忤，彼此兩損。譬喻經云：有一沙門不
X60n1118_p0260a14║彈指，小便濺中廁中鬼面。鬼大瞋，欲殺沙門。沙門
X60n1118_p0260a15║持戒，鬼不得便。
X60n1118_p0260a16║不得低頭視下。
X60n1118_p0260a17║視下，或令不淨心生也。若人後至，須彈指令覺。
X60n1118_p0260a18║不得持草畫地。
X60n1118_p0260a19║不攝正念，故畫地畫壁。
X60n1118_p0260a20║不得努氣作聲。
X60n1118_p0260a21║一、自失儀。二、動他念。
X60n1118_p0260a22║不得隔壁共人說話。
X60n1118_p0260a23║文殊經云：大小便時，身口及木石不得作聲。
X60n1118_p0260a24║不得唾壁。
X60n1118_p0260b01║一、恐誤觸非人。二、令人心生厭惡，亦不得污廁。兩
X60n1118_p0260b02║緣。
X60n1118_p0260b03║逢人不得作禮，宜側身避之。
X60n1118_p0260b04║一身儀不恭，二處非禮所。
X60n1118_p0260b05║不得沿路行繫衣帶。
X60n1118_p0260b06║餘時脫衣繫帶，尚不得沿路，況入廁乎？
X60n1118_p0260b07║便畢當淨澡手，未澡不得持物。
X60n1118_p0260b08║今言澡手不言洗淨者，略也。先須取瓶添水令滿，
X60n1118_p0260b09║安洗淨處。如無另洗淨處，可持入廁便訖。先以物
X60n1118_p0260b10║拭，後用水洗，以左手、無名指、小指揩洗令淨，拳其
X60n1118_p0260b11║左手、右手，抽衣開戶，提瓶而出。至洗手處，用灰或
X60n1118_p0260b12║土先洗左手七度，次兩手俱洗七度，留少水洗瓶
X60n1118_p0260b13║內外，還置本處。歸房以淨水再三潄口，便事乃畢。
X60n1118_p0260b14║詳載大律。凡為師者，當如法教授。佛言：如是洗淨，
X60n1118_p0260b15║有大利益。凡為出家歸依於我，以我為師者，咸應
X60n1118_p0260b16║洗淨。若不如法洗淨者，不應遶塔行道，不合禮佛
X60n1118_p0260b17║誦經，自不禮他亦不受他禮，不應㗖食，不坐僧牀，
X60n1118_p0260b18║不得入眾，所持呪法皆無效驗。若作齋供、書經、造
X60n1118_p0260b19║像，得福寡薄。汝等皆當依我言教，無得自欺，作不
X60n1118_p0260b20║淨業，懈怠放逸，為下品行，當墮惡道云云。今時縱
X60n1118_p0260b21║有洗者，全不依法，反成穢污。為師不教弟子，兩皆
X60n1118_p0260b22║招罪，俱墮三途。如佛所說，可不慎哉！
X60n1118_p0260b23║洗手默念云：以水盥掌，當願眾生得清淨手，受持佛
X60n1118_p0260b24║法。唵主迦囉耶娑訶。
X60n1118_p0260c01║上偈念一遍，下呪當念七遍。其入廁、洗淨、去穢，各
X60n1118_p0260c02║各有呪，詳如餘處。清規云：按大藏纓絡經云：夫登
X60n1118_p0260c03║溷者，不念此呪。假使十恒河水洗至金剛際，亦不
X60n1118_p0260c04║能淨。律中小遺亦洗之，然後以土洗手一二度。
X60n1118_p0260c05║附：　若小解，要須收起衣袖，又不可著褊衫小解。
X60n1118_p0260c06║不淨，污身污衣，受禮禮他，皆得罪。小解時須在缸
X60n1118_p0260c07║邊，不得向缸中解作聲，及臭氣薰人。褊衫是襯法
X60n1118_p0260c08║衣，禮敬之服，故不宜著小便也。偏衫原非佛制，乃
X60n1118_p0260c09║此方所造。昔魏帝請僧入內供養，宮人見僧偏袒
X60n1118_p0260c10║右肩，不以為善，遂作偏衫，施綴於左邊覆肩衣上，
X60n1118_p0260c11║而覆右肩，因名為偏衫。今隱覆肩衣名，通號兩袖
X60n1118_p0260c12║者曰偏衫。如欲作者，須開後縫截領，方合原式。
X60n1118_p0260c13║△睡臥第十四
X60n1118_p0260c14║臥須右脇，名吉祥睡，不得仰覆臥及左脇臥。
X60n1118_p0260c15║凡臥須安枕，或曲肱為枕，不得頭著席。仰是修羅
X60n1118_p0260c16║臥，覆是餓鬼臥，左脅是貪欲人臥。沙門應如師子
X60n1118_p0260c17║王臥，順身右脅著席，累足合口頭枕右手，舒左手
X60n1118_p0260c18║順身上，不捨念慧思惟起想，至後夜即起正座思
X60n1118_p0260c19║惟己業，亦不得𪖙聲臥。云何如師王臥？謂一切獸
X60n1118_p0260c20║中勇捍堅猛，師子最為第一，出家人亦以發勤精
X60n1118_p0260c21║進勇捍堅猛最第一，由是因緣與師子王臥法相
X60n1118_p0260c22║似。如是臥時，身無掉亂念無忘失，睡不極重不見
X60n1118_p0260c23║惡夢，故名吉祥也。
X60n1118_p0260c24║不得與師同室同榻，或得同室，不得同榻。
X60n1118_p0261a01║為防惡人，恐有梵行難，故聽同室也。
X60n1118_p0261a02║亦不得與同事沙彌共榻。
X60n1118_p0261a03║同事，謂同沙彌所施行事，或同師學者。如僧護比
X60n1118_p0261a04║丘，見地獄二沙彌眠臥相抱，猛火燒身苦不休息。
X60n1118_p0261a05║佛言：迦葉佛時，是二沙彌共一被褥中相抱眠臥，
X60n1118_p0261a06║以是因緣入地獄中，火燒被褥中相抱受苦，至今
X60n1118_p0261a07║不息。
X60n1118_p0261a08║凡掛鞋履小衣等，不得過人頭面。
X60n1118_p0261a09║凡是下身衣物，不得高掛。
X60n1118_p0261a10║附：　不得脫裏衣臥。
X60n1118_p0261a11║裏衣是近身著者，若上若下，皆名裏衣也。
X60n1118_p0261a12║不得牀上笑語高聲。
X60n1118_p0261a13║前誡禪堂中臥語話，此誡房中睡時語聲。
X60n1118_p0261a14║不得聖像，及法堂前，擕溺器過，
X60n1118_p0261a15║聖像是佛菩薩像，或羅漢祖師像。溺同尿，小便也。
X60n1118_p0261a16║△圍爐第十五
X60n1118_p0261a17║不得交頭接耳說話。不得彈垢膩火中。
X60n1118_p0261a18║交頭是雜話之端，彈垢則臭氣熏人。大律云：若毛
X60n1118_p0261a19║髮、爪甲、涕唾、皮血、餅果、毒藥著火中，皆得罪。清規
X60n1118_p0261a20║云：不得撥火飛灰。
X60n1118_p0261a21║不得烘焙鞋襪，不得向火太久，恐妨後人，稍煖便宜
X60n1118_p0261a22║歸位。
X60n1118_p0261a23║烘焙與太久，皆妨礙他人。箴規云：淨髮圍爐，禮宜
X60n1118_p0261a24║謙讓。佛言：向火有五過失：一、令人無顏色；二、令人
X60n1118_p0261b01║無力；三、令人眼闇；四、令多人閙集；五、多說俗事。
X60n1118_p0261b02║△在房中住第十六
X60n1118_p0261b03║更相問訊，須知大小。
X60n1118_p0261b04║問訊。謂發言詢問生年戒臘，及興居安利否，學業
X60n1118_p0261b05║日進否。若有得失言語，即乞歡喜。不得經宿互相
X60n1118_p0261b06║讚美，不得背相是非。
X60n1118_p0261b07║欲持燈火入，預告房內知，云：火入。欲滅燈火，預問同
X60n1118_p0261b08║房人：更用燈否？
X60n1118_p0261b09║入時預告，免彼有失儀。倉卒滅時預問，慮他須用。
X60n1118_p0261b10║亦不得釘破墻壁，掛燈懸物。果報如僧護經說，時
X60n1118_p0261b11║時須檢點火燭，勿令失誤。
X60n1118_p0261b12║滅燈火不得口吹，念誦不得高聲。
X60n1118_p0261b13║口吹即失儀，復令臭氣熏人，及傷食火之蟲。亦不
X60n1118_p0261b14║得以手風扇滅，當用物折去殘炷，徐隱油中，高聲
X60n1118_p0261b15║則動他心念故也。
X60n1118_p0261b16║若有病人，當慈心始終看之。
X60n1118_p0261b17║經云：八福田中，看病為第一。善生經：佛說偈言：人
X60n1118_p0261b18║當瞻疾病，問訊諸危厄，善惡有報應，如種果獲實。
X60n1118_p0261b19║世尊則為父，經法以為母，同學者兄弟，因是而得
X60n1118_p0261b20║度。大律云：看病有五功德：一、知可食不可食；二、不
X60n1118_p0261b21║惡賤便利唾吐；三、有慈愍心，不為名利；四、能經營
X60n1118_p0261b22║湯藥，至瘥或終；五、能為病人說法，令生歡喜。
X60n1118_p0261b23║有人睡不得，打物作嚮及高聲語笑。
X60n1118_p0261b24║嚮同響，物應聲也。
X60n1118_p0261c01║不得無故入他房院。
X60n1118_p0261c02║謂無事之故，不得輕入他房院中。
X60n1118_p0261c03║△到尼寺第十七
X60n1118_p0261c04║有異座方坐，無異座不得坐。
X60n1118_p0261c05║異座，謂非尼常所坐者，以男女有別，座必須分故
X60n1118_p0261c06║也。
X60n1118_p0261c07║不得為非時之說。
X60n1118_p0261c08║謂非宜說法之時，則不應為說。
X60n1118_p0261c09║若還不得，說其好醜。
X60n1118_p0261c10║謂不得論說其是非好惡及彼形貌也。
X60n1118_p0261c11║不得書疏往來，及假借、裁割、洗浣等。
X60n1118_p0261c12║書以達意，疏以陳事。假即是借，裁割是縫補，洗浣
X60n1118_p0261c13║即漿洗衣服等。斯皆恐生慚染，及招譏謗，故不聽
X60n1118_p0261c14║也。
X60n1118_p0261c15║不得手為淨髮。
X60n1118_p0261c16║謂不得親手為其剃髮。成範云：亦不得把手教剃
X60n1118_p0261c17║式，不得入厨教作美食。非師差使，縱過尼寺門，不
X60n1118_p0261c18║得擅入。
X60n1118_p0261c19║不得屏處共坐。
X60n1118_p0261c20║一、生漸染，二、令他疑謗。
X60n1118_p0261c21║附　無二人，不得單進，不得彼此送禮。
X60n1118_p0261c22║單進則令他譏議，送禮即非出家所宜。
X60n1118_p0261c23║不得囑託尼僧，入豪貴家化緣，及求念經懺等。
X60n1118_p0261c24║求念經懺，自失清高。託化緣，招他譏嫌。
X60n1118_p0262a01║不得與尼僧結拜父母、姊妹、道友。
X60n1118_p0262a02║一為世俗嫌疑，二重結生死之累，大非釋子出世
X60n1118_p0262a03║人之所為也。
X60n1118_p0262a04║△至人家第十八
X60n1118_p0262a05║有異座當坐，不宜雜坐。
X60n1118_p0262a06║謂不得與俗共相雜坐，當自別座而坐，亦不得蹲
X60n1118_p0262a07║坐、箕坐、交脛坐、搖身坐、搖足坐、數起數坐等。
X60n1118_p0262a08║人問經當知時，慎勿為非時之說。
X60n1118_p0262a09║若戲問，若難問等，皆不應說。當觀前人根器，宜聞
X60n1118_p0262a10║何法，應說多少，不得過說儀則。經云：說法不當機，
X60n1118_p0262a11║他聞心不喜，命終受大苦。大經云：若有受持讀誦，
X60n1118_p0262a12║書寫宣說，非時非國，不請而說，輕心輕他，自歎隨
X60n1118_p0262a13║處而說，反滅佛法，乃至令無量人死墮地獄，則是
X60n1118_p0262a14║眾生惡知識也。大律云：有五種人問法，皆不應為
X60n1118_p0262a15║說。一試問，二無疑問，三不為悔所犯故問，四不受
X60n1118_p0262a16║語故問，五詰難故問。並不得答。若前人實有好心，
X60n1118_p0262a17║不具前五意，為欲生善滅惡者，乃隨機方便，好心
X60n1118_p0262a18║為說。若自解未明，若於法有疑者，則不得為說。恐
X60n1118_p0262a19║令前人有錯傳之失，彼此得罪。
X60n1118_p0262a20║不得多笑。
X60n1118_p0262a21║亦不得癡笑、狂笑、無緣笑，皆由散心故，失自珍重，
X60n1118_p0262a22║令他譏嫌也。
X60n1118_p0262a23║主人設食，雖非法會，亦勿失儀軌。
X60n1118_p0262a24║凡為受食，須具威儀軌則，如同眾食，法會無別。故
X60n1118_p0262b01║行護云：入俗家坐起，須具威儀，發言慈善，不得麤
X60n1118_p0262b02║獷。勿說世間事，當說法語，增其善心，常攝六根，不
X60n1118_p0262b03║得放逸。
X60n1118_p0262b04║無犯。夜行。
X60n1118_p0262b05║夜則勿去，早須歸寺。
X60n1118_p0262b06║不得空室內或屏處與女人共坐共語。
X60n1118_p0262b07║一、恐漸染情生；二、令他人譏議；
X60n1118_p0262b08║不得書信往來等。同前。
X60n1118_p0262b09║同前。如不得與尼假借、裁割、洗浣等。
X60n1118_p0262b10║若詣俗省親，當先入中堂禮佛，或家堂聖像，端莊問
X60n1118_p0262b11║訊。次父母眷屬等，一一問訊。
X60n1118_p0262b12║此言問訊，謂合掌低頭而已，長揖亦得。若家有佛
X60n1118_p0262b13║像、觀音菩薩像應禮，若香火神像只宜合掌低頭，
X60n1118_p0262b14║父母等當加訊問興居。
X60n1118_p0262b15║不得向父母說師法嚴，出家難，寂寥淡薄，艱辛苦屈
X60n1118_p0262b16║等事。宜為說佛法，令生信增福。
X60n1118_p0262b17║說師法嚴苦屈等事，即令父母生姑息子之愛心，
X60n1118_p0262b18║於三寶所不生敬仰之念，遂長淪苦海。若為說佛
X60n1118_p0262b19║法，則彼信重心生，福慧增長，超越輪迴，是即度父
X60n1118_p0262b20║母出於生死苦海矣。
X60n1118_p0262b21║不得與親俗小兒等久坐久立，雜話戲笑。亦不得問
X60n1118_p0262b22║族中是非好惡。
X60n1118_p0262b23║與小兒坐立雜笑，非出家儀。問俗是非好惡，污自
X60n1118_p0262b24║心地。
X60n1118_p0262c01║若天晚作宿，當獨處一榻，多坐少臥，一心念佛，事訖
X60n1118_p0262c02║即還，不得留連。
X60n1118_p0262c03║不得與小兒僕婢同牀被席故；獨處一榻，以防梵
X60n1118_p0262c04║行難復，令彼信敬心生故；多坐少臥，離妄想境故；
X60n1118_p0262c05║一心念佛，常憶師誨，如子念母，故不留連。
X60n1118_p0262c06║附：　不得左右邪視。不得雜語。若與女人語，不得低
X60n1118_p0262c07║聲密語。不得多語。
X60n1118_p0262c08║言無有私，故不低聲密語。發言合則，故不雜語多
X60n1118_p0262c09║語。
X60n1118_p0262c10║不得詐現威儀，假粧禪相，求彼恭敬。
X60n1118_p0262c11║沙門雖具威儀，而不詐現求恭；雖具禪默，而不假
X60n1118_p0262c12║粧邀名。
X60n1118_p0262c13║不得妄說佛法，亂答他問，自賣多聞，求彼恭敬。
X60n1118_p0262c14║妄說佛法，言無宗緒，故失旨亂答。欲求恭敬，亂答
X60n1118_p0262c15║失旨，而反招他輕慢。
X60n1118_p0262c16║不得送盒禮，效白衣往還。
X60n1118_p0262c17║送往酬還，乃俗家所作。交結世情，非釋子所應。大
X60n1118_p0262c18║集經佛言：若有四方常住僧物，或現前僧物，篤信
X60n1118_p0262c19║檀越重心施物，或花果樹園、飲食資生、牀褥臥具、
X60n1118_p0262c20║湯藥一切所須，私自費用，或持與知識親里白衣，
X60n1118_p0262c21║此罪重於阿鼻地獄所受果報。復說偈言：寧以利
X60n1118_p0262c22║刀自割身，肢節身分肌膚肉。所有信心捨施物，俗
X60n1118_p0262c23║人食者實為難。寧吞大赤熱鐵丸，而使口中光炎
X60n1118_p0262c24║出。所有眾僧飲食具，不應與俗及私用。云云。亦不
X60n1118_p0263a01║得以僧物貯積販賣，出貴收賤，與世爭利。亦不得
X60n1118_p0263a02║云：此是我物，別眾而食。如昔目連擕福增比丘入
X60n1118_p0263a03║海，行次見一大嚮樹，多蟲圍唼其身，乃至枝葉無
X60n1118_p0263a04║有空處，大呌震動，如地獄聲。福增問目連，目連答
X60n1118_p0263a05║曰：此樹是昔營事比丘用常住物花果飲食送與
X60n1118_p0263a06║白衣，今受此花報，後墮地獄。唼樹諸蟲，即是得物
X60n1118_p0263a07║之人。又唐西京勝光寺沙門孝贄，親姻往來，數以
X60n1118_p0263a08║寺果啖之。未幾，得嘔血之疾。自云：每欲疾作，見赤
X60n1118_p0263a09║衣使者將往黑林中，大風吹散枝節。頃之，又引向
X60n1118_p0263a10║臺觀上。一人儀容可畏，厲聲責之曰：何得以寺家
X60n1118_p0263a11║果飼親姻？言已而失。贄懼，即計直償眾僧，月餘乃
X60n1118_p0263a12║免。如此因果歷然，聞者可不懼哉！
X60n1118_p0263a13║不得管人家務。
X60n1118_p0263a14║此有三過：一、自生狗心，二、家人憎嫌，三、外人譏謗。
X60n1118_p0263a15║不得雜坐酒席。
X60n1118_p0263a16║大非出家所為，諸過由此而生。
X60n1118_p0263a17║不得結拜白衣人作父母姊妹。
X60n1118_p0263a18║今時此類頗亦多矣，皆由出家初念不正，是致顛
X60n1118_p0263a19║倒而不自知。故輔行云：捨所親，棄恩愛，居蘭若，修
X60n1118_p0263a20║三昧，更結異姓為兄弟父母。倒之甚也。
X60n1118_p0263a21║不得說僧中過失。
X60n1118_p0263a22║人非聖哲，孰能無過。迦葉起舞，堯舜病諸。自無慧
X60n1118_p0263a23║目，豈察他非。僧德如海，佛猶親讚。若生誹說，自招
X60n1118_p0263a24║苦報。
X60n1118_p0263b01║△乞食第十九
X60n1118_p0263b02║當與老成人俱。若無人俱，當知所可行處。
X60n1118_p0263b03║乞食有十利：一活命自屬不屬他故，二施我食者
X60n1118_p0263b04║令住三寶然後當食，三常生悲心，四隨順佛教，五
X60n1118_p0263b05║易滅易養，六破憍慢幢，七無見頂善根，八餘善人
X60n1118_p0263b06║見當效之，九不與男女相親，十次第乞生平等心。
X60n1118_p0263b07║若與老人耆宿俱，則過失不生。離五家故，曰所可
X60n1118_p0263b08║行處：一唱令家，二婬女家，三酤酒家，四王宮，五屠
X60n1118_p0263b09║殺家。
X60n1118_p0263b10║到人門戶，宜審舉措，不得失威儀。
X60n1118_p0263b11║舉措，猶動靜也。審，謂諦觀自身威儀而令詳序也。
X60n1118_p0263b12║家無男子，不可入門。
X60n1118_p0263b13║一令他疑謗，二防梵行難，
X60n1118_p0263b14║若欲坐，先當瞻視座席，有刀兵不宜坐，有寶物不宜
X60n1118_p0263b15║坐，有婦人衣被莊嚴等不宜坐。
X60n1118_p0263b16║瞻視者，觀察也。刀兵，謂兵家器仗，刀、斧、矛、稍、弓、箭
X60n1118_p0263b17║等，坐則必有所傷，或令彼生瞋怒，故不宜坐。寶物
X60n1118_p0263b18║及婦人衣等，坐則令人譏議，彼後有失，即於己生
X60n1118_p0263b19║疑，故亦不宜坐也。
X60n1118_p0263b20║欲說經，當知所應說時、不應說時。
X60n1118_p0263b21║若無男子、老人在傍，乃至戲問等，皆是不應說時。
X60n1118_p0263b22║若有信心，為分別戒、定、慧，令增信敬，是應說時。
X60n1118_p0263b23║不得說與我食，令爾得福。
X60n1118_p0263b24║自忖：何德何行，致他得福？自讚得食，可不羞顏？
X60n1118_p0263c01║附：　凡乞食，不得哀求苦索。
X60n1118_p0263c02║哀求則自失清高，苦索則令他生厭。
X60n1118_p0263c03║不得廣談因果，望彼多施。
X60n1118_p0263c04║有希望心，縱令少施亦不得受。諸佛常法，為彼說
X60n1118_p0263c05║法然後施者，佛即不受，況有希望心而可受耶？
X60n1118_p0263c06║多得勿生貪著，少得勿生憂惱。
X60n1118_p0263c07║一切飲食從糞壤中來故，勿生貪著。為治饑瘡，趣
X60n1118_p0263c08║得支身便足故，勿生憂惱。
X60n1118_p0263c09║不得專向熟情施主家及熟情菴院索食。
X60n1118_p0263c10║不畏人厭故，數向熟情；自無慚恥故，每索他食。佛
X60n1118_p0263c11║言：畜生尚畏人乞，況於人乎？
X60n1118_p0263c12║△入聚落第二十
X60n1118_p0263c13║無切緣，不得入。
X60n1118_p0263c14║聚，眾也。落，居也。謂眾人所共居住，故名聚落。切緣
X60n1118_p0263c15║者，為三寶常住，師長父母切要之事，非為募緣及
X60n1118_p0263c16║己私務等。如無切緣，不得輕入聚落，以污自六根，
X60n1118_p0263c17║或為人所犯。佛話經云：比丘在聚，身口精進，諸佛
X60n1118_p0263c18║咸憂。比丘在山，息事安臥，諸佛皆喜。故古德云：僧
X60n1118_p0263c19║住城隍佛祖呵，先賢都是隱巖阿。山泉流出人間
X60n1118_p0263c20║去，清水依然成濁波。
X60n1118_p0263c21║不得馳行。
X60n1118_p0263c22║馳，即奔走也。
X60n1118_p0263c23║不得搖臂行。
X60n1118_p0263c24║謂垂手掉臂也。行護云：不得垂手八行。
X60n1118_p0264a01║不得數數傍視人物行。
X60n1118_p0264a02║謂左右顧視也。行護云：行常直視，看地七尺，勿𮛫
X60n1118_p0264a03║傷蟲蟻。
X60n1118_p0264a04║不得共沙彌，小兒談笑行。
X60n1118_p0264a05║一、自散亂身心。二、令見者不生信敬。清規云：不得
X60n1118_p0264a06║把手共行，說世諦是非。
X60n1118_p0264a07║不得與女人，前後互隨行。不得與尼僧，前後互隨行。
X60n1118_p0264a08║僧俗有別，男女須分。無令他譏謗，玷辱法門。路中
X60n1118_p0264a09║相逢，善自迴避。正法念處經云：若比丘畏於惡名，
X60n1118_p0264a10║則離諸過，乃至不近黃門女人，同路一步。
X60n1118_p0264a11║不得與醉人、狂人前後互隨行。
X60n1118_p0264a12║隨行必有所損，路逢即當遠避，或別道而去。凡車
X60n1118_p0264a13║馬、狂犬、惡獸等，亦須遠避之。
X60n1118_p0264a14║不得後，故視女人。
X60n1118_p0264a15║智度論佛說偈云：寧以赤銅宛轉眼中，不以散心
X60n1118_p0264a16║邪視女色。
X60n1118_p0264a17║不得眼角傍看女人。
X60n1118_p0264a18║經云：禁閉六情，莫覩美色，目不瞻眄，心無念婬，口
X60n1118_p0264a19║無言調，跡不相尋，無同船載，道逢無談，若持異物，
X60n1118_p0264a20║無察視之。
X60n1118_p0264a21║或逢尊宿親識，俱立下傍，先意問訊。
X60n1118_p0264a22║若路逢出家、在家知識，皆須立道下傍待彼前過，
X60n1118_p0264a23║猶當先意低頭合掌問言：何所之適？彼既答已，復
X60n1118_p0264a24║言：好行。好行者，意謂願彼現前離於疾病、水、火、兵、
X60n1118_p0264b01║賊、毒蟲、王難等，當來於人天中往還也。
X60n1118_p0264b02║或逢戲幻奇怪等，俱不宜看，惟端身正道而行。
X60n1118_p0264b03║攝念則身端不看，故正道而行。戲謂唱令歌曲，乃
X60n1118_p0264b04║至一切戲弄之技。幻謂幻術種種，變現惑人。奇怪
X60n1118_p0264b05║謂一切駭人心目者是也。
X60n1118_p0264b06║凡遇水坑水缺，不得跳越，有路當遶行，無路眾皆跳
X60n1118_p0264b07║越則得。
X60n1118_p0264b08║雖得亦自量能及，有人伴方可跳越。
X60n1118_p0264b09║非病緣及急事，不得乘馬，乃至戲心鞭䇿馳驟。
X60n1118_p0264b10║驟音騶。走馬曰馳，疾速曰驟。大律，聽老病者騎乘，
X60n1118_p0264b11║但不得乘母畜分女乘。
X60n1118_p0264b12║附：　凡遇官府，無論大小，俱宜迴避。
X60n1118_p0264b13║或避入人門首，或端立簷下，或拱立道傍，待過方
X60n1118_p0264b14║行。
X60n1118_p0264b15║遇鬬諍者，亦遠避之，不得住看。
X60n1118_p0264b16║看則失儀，或招非禍。大律云：若看象、牛、馬，乃至雞
X60n1118_p0264b17║鬬，及人口諍者，得罪。
X60n1118_p0264b18║不得回寺，誇張所見城中華美之事。
X60n1118_p0264b19║華美是壞人心之劫賊，流轉生死之苦因。古人目
X60n1118_p0264b20║不接非禮之色，口不談市井巷里之言，出世之賓
X60n1118_p0264b21║不染俗塵，何足誇張？唯當思念苦、空、無常、無我，始
X60n1118_p0264b22║是釋子之所宜也。
X60n1118_p0264b23║△市物第二十一
X60n1118_p0264b24║無諍貴賤。
X60n1118_p0264c01║須順時償，不可減與虧損彼利，不宜過與浪費信
X60n1118_p0264c02║施常住。
X60n1118_p0264c03║無坐女肆。
X60n1118_p0264c04║陳貨之店，謂之曰肆。
X60n1118_p0264c05║若為人所犯，方便避之，勿從求直。
X60n1118_p0264c06║直是價直，若為他人侵犯諍買，即宜善自避去。
X60n1118_p0264c07║已許甲物，雖復更賤，無捨彼取此，令主有恨。
X60n1118_p0264c08║先甲後乙，謂已先許買彼人物，後雖更有賤者，無
X60n1118_p0264c09║得捨彼先貴取後賤者，令先物主瞋恨，復非道人
X60n1118_p0264c10║之心。
X60n1118_p0264c11║慎無保任，致𠎝負人。
X60n1118_p0264c12║信於人者曰保任。𠎝謂罪𠎝，負謂負債。若保任彼
X60n1118_p0264c13║之𠎝負，終成怨謗，乃自招殃累也。
X60n1118_p0264c14║△凡所施行不得自用第二十二
X60n1118_p0264c15║凡出入往來，當先白師。
X60n1118_p0264c16║大律云：唯餘五事不白師，自外一一皆須白師。不
X60n1118_p0264c17║白得罪：一、嚼楊枝，二、飲水，三、大便，四、小便，五、界內，
X60n1118_p0264c18║四、十九尋內禮佛塔。師乃量事度時，與其進止。
X60n1118_p0264c19║作新法衣，當先白師；著新法衣，當先白師。
X60n1118_p0264c20║法衣，即縵衣及涅槃僧也。縱非法衣，但是新衣，皆
X60n1118_p0264c21║當白師。師當察其來處，及衣色製造如法不如法，
X60n1118_p0264c22║方與著之。以色量製度應法，故云法衣。
X60n1118_p0264c23║剃頭當先白師。
X60n1118_p0264c24║白言：某人為我某甲剃頭。師許，然後剃。
X60n1118_p0265a01║疾病：服藥當先白師。
X60n1118_p0265a02║纔覺有病，即當白師令知，若服何藥？師許方服。
X60n1118_p0265a03║作眾僧事，當先白師。
X60n1118_p0265a04║或師有所教敕，復無失侍之過，故須先白。
X60n1118_p0265a05║欲有私具紙筆之輩，當先白師。
X60n1118_p0265a06║紙筆有廢，禪誦正務。師許，然後具之。
X60n1118_p0265a07║若諷起經唄，當先白師。
X60n1118_p0265a08║唄是梵音，讚誦也。凡初起諷誦，當先白之。
X60n1118_p0265a09║若人以物惠施，當先白師已，然後受。己物惠施人，當
X60n1118_p0265a10║先白師，師聽，然後與。
X60n1118_p0265a11║師許乃受，師聽方與，始免譏議後患之非。
X60n1118_p0265a12║人從己假借，當先白師，師聽，然後與己。欲從人借物，
X60n1118_p0265a13║當先白師，師聽得去。
X60n1118_p0265a14║智見未深，可否寧識？故須先白。若師聽許，然後與
X60n1118_p0265a15║取。不知時宜，錯失難追。
X60n1118_p0265a16║白師：聽不聽皆當作禮，不聽不得有恨意。
X60n1118_p0265a17║凡所白事聽否，隨師教敕。若心生不喜，即自獲愆
X60n1118_p0265a18║過。
X60n1118_p0265a19║附：　乃至大事，或遊方，或聽講，或入眾，或守山，或興
X60n1118_p0265a20║緣事，皆當白師，不得自用。
X60n1118_p0265a21║凡所施為行事，不得自用己情，故曰皆當白師。遊
X60n1118_p0265a22║方，謂參訪知識。聽講，謂聽講三藏聖教。入眾，謂入
X60n1118_p0265a23║大僧眾中。守山，謂守護山門竹木等。興緣，謂興建
X60n1118_p0265a24║寺院裝塑等緣。然遊方興緣，原非沙彌所應為。沙
X60n1118_p0265b01║彌只宜學習禪誦，禪誦通利，為之未晚。
X60n1118_p0265b02║△參方第二十三
X60n1118_p0265b03║遠行要假良朋。
X60n1118_p0265b04║良朋者，善友也。禮記云：同門曰朋，同志曰友。順正
X60n1118_p0265b05║論云：善友者，能為眾行本。故歡豫經云：賢友者，是
X60n1118_p0265b06║萬福之基。現世免王之牢獄，死則杜三途之門戶。
X60n1118_p0265b07║升天得道，皆賢友之助矣。溈山云：遠行要假良朋，
X60n1118_p0265b08║數數清於耳目。所謂生我者父母，成我者朋友。以
X60n1118_p0265b09║友輔仁，品藻人物。故良朋有互相切磋之功，琢成
X60n1118_p0265b10║法器之用。如渡大海，帆柁相須。是以如來令互相
X60n1118_p0265b11║敬重，如視世尊。自學自修，如人夜行無燭。若無善
X60n1118_p0265b12║伴，寧自孤遊。莫狎惡友，損己正行。故捨緣銘名：邪
X60n1118_p0265b13║師惡友，畏若狼虎。善導良朋，親如父母。成範云：擇
X60n1118_p0265b14║友直如雲巖、道吾、雪峯、巖頭等，可為百世一遇之
X60n1118_p0265b15║幸甚也。或見識稍勝，志行多同，亦可為友。倘少有
X60n1118_p0265b16║不如，則不若無也。心地觀經云：一切菩薩修勝道，
X60n1118_p0265b17║四種法要應當知。親近善友為第一，聽聞正法為
X60n1118_p0265b18║第二，如理思惟為第三，如法修證為第四。十方一
X60n1118_p0265b19║切大聖主，修是四法證菩提。因果經云：朋友有三
X60n1118_p0265b20║要法：一、見有失，輙相曉諫；二、見好事，深生隨喜；三、
X60n1118_p0265b21║在苦厄，不相棄捨。如斯等語，乃佛祖之格言，萬世
X60n1118_p0265b22║之良規，可不深信者哉。
X60n1118_p0265b23║古人心地未通，不遠千里求師。
X60n1118_p0265b24║古德心地未明，訪尋知識，不以千里為遠。成範云：
X60n1118_p0265c01║夫為法求師，不無審別。若未的見深識，慎不可逐
X60n1118_p0265c02║人風聲，而輙擬重輕親疎。若據實而言，祖佛堂室，
X60n1118_p0265c03║掩默斯久，而諸方師法，求其[狂-王+方]狒者尠矣。
X60n1118_p0265c04║附：　年幼戒淺，未許遠行。如行，不得與不良之輩同
X60n1118_p0265c05║行。
X60n1118_p0265c06║不良之輩者，惡友也。溈山云：狎習惡者，長惡知見，
X60n1118_p0265c07║曉夕造惡，即目交報，沒後沉淪，一失人身，萬劫不
X60n1118_p0265c08║復。
X60n1118_p0265c09║須為尋師訪道，決擇生死，不宜觀山翫水，惟圖遊歷
X60n1118_p0265c10║廣遠，誇示於人。
X60n1118_p0265c11║無上菩提，非知識莫能開導，故須尋師訪道。生死
X60n1118_p0265c12║長途，迷悟由己，故自當決擇。觀山翫水，何益身心？
X60n1118_p0265c13║誇示廣遠，奚增道味？真為生死之人，又何暇於斯
X60n1118_p0265c14║乎？
X60n1118_p0265c15║所到之處，歇放行李，不得徑入殿堂。一人看行李，一
X60n1118_p0265c16║人先入問訊，取常住進止，方可安頓行李入內。
X60n1118_p0265c17║行李或作行理通用，或云裝包即行囊，人遠行必
X60n1118_p0265c18║有之也。寺制不同，規矩各異，禮無一定，事須見機，
X60n1118_p0265c19║故云取其常住進止，方可安頓入內。
X60n1118_p0265c20║△衣鉢名相第二十四
X60n1118_p0265c21║五條衣，梵語安陀會，此云中宿衣。
X60n1118_p0265c22║謂近身住也。
X60n1118_p0265c23║亦云下衣。
X60n1118_p0265c24║謂三衣中，此為最下著者。
X60n1118_p0266a01║亦云雜作衣。
X60n1118_p0266a02║謂院內作諸勞務時著也。
X60n1118_p0266a03║凡寺中執勞服役，路途出入往還，當著此衣。
X60n1118_p0266a04║作法長短，詳如大律。
X60n1118_p0266a05║搭衣偈云：善哉解脫服，無上福田衣。我今頂戴受，世
X60n1118_p0266a06║世不捨離。唵悉陀耶娑婆訶。
X60n1118_p0266a07║此偈上二句出名義，下二句是發願，以因招果故。
X60n1118_p0266a08║唵下字是呪密語，非名言可能釋也。然三衣名義
X60n1118_p0266a09║眾多，或名忍辱鎧，謂能降伏眾魔故。亦名蓮花服，
X60n1118_p0266a10║不為欲泥污染故。亦名救龍衣，龍得一縷不為金
X60n1118_p0266a11║翅鳥所食故。今名解脫服，以生死煩惱由斯解脫
X60n1118_p0266a12║故。又名福田衣，由能生眾善故。無上者，謂此衣具
X60n1118_p0266a13║如上功能，天上天下乃至九十六種外道之服，無
X60n1118_p0266a14║能上於此衣者，故三世如來皆著此衣而成道果
X60n1118_p0266a15║也。餘義此不繁錄。
X60n1118_p0266a16║七條衣，梵語鬱多羅僧，此云上著衣。
X60n1118_p0266a17║謂於常所服者，此在其上也。
X60n1118_p0266a18║亦名入眾衣。
X60n1118_p0266a19║謂入眾僧中時著也。
X60n1118_p0266a20║凡禮佛、修懺、誦經、坐禪、赴齋、聽講、布薩、自恣，當著此
X60n1118_p0266a21║衣。
X60n1118_p0266a22║布薩，此云長淨。自恣，謂自身有過，恣任僧舉也。
X60n1118_p0266a23║搭衣偈云：善哉解脫服，無上福田衣。我今頂戴受，世
X60n1118_p0266a24║世常得披。唵度波度波娑婆訶。
X60n1118_p0266b01║戒壇經云：五條衣斷貪身也，七條衣斷瞋口也，大
X60n1118_p0266b02║衣斷癡心也。故華嚴經云：著袈裟者，捨離三毒也。
X60n1118_p0266b03║佛告阿難：過去諸佛弟子著如是衣，未來諸佛弟
X60n1118_p0266b04║子亦著是衣。如我今日以刀截成沙門衣，不為怨
X60n1118_p0266b05║賊所劫，此是解脫服福田之衣。若有眾生起一惡
X60n1118_p0266b06║心，向三世諸佛、辟支、羅漢及著染衣人，獲罪無量。
X60n1118_p0266b07║所以者何？壞色之衣是賢聖標式，若能發心敬染
X60n1118_p0266b08║衣人，獲福難量。我由信心敬戴之至，故得成佛。高
X60n1118_p0266b09║僧傳云：唐貞觀五年，安養寺慧光法師弟子，其母
X60n1118_p0266b10║貧窶，內無小衣，來入子房，取故袈裟作之而著，與
X60n1118_p0266b11║諸鄰婦同聚言笑。忽覺脚熱，漸上至腰，須臾雷震，
X60n1118_p0266b12║擲鄰婦百步之外，土泥兩耳，悶絕經日，方得甦醒。
X60n1118_p0266b13║所用衣者遂被震死，火燒焦踡，題上背曰：由用法
X60n1118_p0266b14║衣不如法也。其子收殯，又再震出，乃露骸林下，方
X60n1118_p0266b15║終消散。是知受持法服，惠及三歸之龍，信不虗矣。
X60n1118_p0266b16║又有一山居僧在深巖宿，以衣障前，有異神來，形
X60n1118_p0266b17║極可畏，伸臂內探，欲取宿者，畏觸袈裟，礙不得入，
X60n1118_p0266b18║遂得免脫。如是眾相，難可具述。
X60n1118_p0266b19║二十五條衣，梵語僧伽黎，此云合，亦云重。
X60n1118_p0266b20║謂割截而合成。又重作也。
X60n1118_p0266b21║亦云雜碎衣。
X60n1118_p0266b22║謂條數多故也。
X60n1118_p0266b23║凡入王宮，升座說法，聚落乞食，當著此衣。又此衣九
X60n1118_p0266b24║品，下品有三，謂九條、十一條、十三條（二長一短）；中品有三，
X60n1118_p0266c01║謂十五條、十七條、十九條（三長一短）；上品有三，謂二十一
X60n1118_p0266c02║條、二十三條、二十五條（四長一短）。搭衣偈云：善哉解脫服，
X60n1118_p0266c03║無上福田衣。我今頂戴受，廣度諸羣迷。唵摩訶迦波
X60n1118_p0266c04║波叱悉帝娑婆訶。
X60n1118_p0266c05║眾生不悟，故曰羣迷；諸佛已悟，故號大覺。此之三
X60n1118_p0266c06║衣，原是比丘法服，今欲令沙彌預知名相殊勝，故
X60n1118_p0266c07║附於末，非為使其披著。沙彌欲搭縵衣，藏經中自
X60n1118_p0266c08║有偈云：大哉解脫服，無相福田衣，披奉如戒行，廣
X60n1118_p0266c09║度諸眾生。百一羯磨云：求寂之徒，縵條是服，而有
X60n1118_p0266c10║輙披五條，深為罪濫。神州之地，久扇斯風，此成非
X60n1118_p0266c11║法，勿令披著也。此是唐三藏義淨法師親遊西域，
X60n1118_p0266c12║觀五天竺境及諸部律文，並無沙彌披著比丘割
X60n1118_p0266c13║截之衣，特此垂示，以發千古之迷。既云此誠非法，
X60n1118_p0266c14║其罪誰當代受？為師者不可不知，為徒者又不可
X60n1118_p0266c15║不慎也。
X60n1118_p0266c16║鉢：梵語鉢多羅，此云應量器，謂體、色、量三皆應法故。
X60n1118_p0266c17║體用瓦、鐵二物，色以藥烟熏治。
X60n1118_p0266c18║鐵鉢用杏子、麻子、稻䴰等，熏作黑色、鴿色，或孔雀
X60n1118_p0266c19║咽色。
X60n1118_p0266c20║量則分上中下。
X60n1118_p0266c21║上鉢受一斗，下鉢受五升，二內名中鉢。
X60n1118_p0266c22║具。梵語尼師壇，此云坐具，亦云隨足衣開具。偈云：坐
X60n1118_p0266c23║具尼師壇，長養心苗性。展開登聖地，奉持如來命。唵
X60n1118_p0266c24║檀波檀波娑婆訶。
X60n1118_p0267a01║謂將隨行以便坐臥，用護身、護衣、護僧臥具，故制
X60n1118_p0267a02║也。戒壇經云：尼師壇，如塔之有基也。若無坐具以
X60n1118_p0267a03║坐汝身，則五分定慧無所從生。既云坐具，今時用
X60n1118_p0267a04║為禮拜，全乖本制。律或令四角貼，故今不解，謬謂
X60n1118_p0267a05║為四天王，致使足不蹈上。復有以不淨鞋履踏上，
X60n1118_p0267a06║過畏過輕，一皆可笑。其為師者，不可不教弟子。訛
X60n1118_p0267a07║習既久，一朝難以改復。若意為敬護三衣，將以禮
X60n1118_p0267a08║拜，庶幾權用。如或不然，自尊己體，何成敬他？輕慢
X60n1118_p0267a09║之罪，誠難迯矣。若將坐具坐時，應念偈云：展開跏
X60n1118_p0267a10║趺坐云云。今見有在家男女受五戒者，披五衣，展
X60n1118_p0267a11║坐具，公然禮拜，深為可痛。何其法門訛替，一致於
X60n1118_p0267a12║此？故慈雲懺主辯惑篇云：此三法衣，定是出家之
X60n1118_p0267a13║服，非在家者所披。僧祇律云：三衣者，聖賢沙門標
X60n1118_p0267a14║幟，非俗人所為。雜阿含經云：修四無量者，並剃鬚
X60n1118_p0267a15║髮，服三法衣而出家也。據斯以知，定非俗服。世云
X60n1118_p0267a16║梵網經有通俗著者，人見彼經廣列王臣道俗盡
X60n1118_p0267a17║得受戒，應教身所著袈裟等言，便令士女受菩薩
X60n1118_p0267a18║戒者，著七條之衣。原袈裟，此翻為染，又翻為壞色，
X60n1118_p0267a19║秪是通制。道俗受戒，須服壞色，恐其染同時艶，乖
X60n1118_p0267a20║於法制，乃云應教身所著壞色。或有風俗不可盡
X60n1118_p0267a21║制，而出家菩薩必須染壞。故復又云：比丘應與俗
X60n1118_p0267a22║服有異，何曾通俗著七條衣？尋天台及藏法師章
X60n1118_p0267a23║疏，俱作染壞義釋，並無通俗三衣之說。或云：禳災
X60n1118_p0267a24║免厄許與小片，至如戲女暫掛、獵人假披。或云：得
X60n1118_p0267b01║四寸而飲食斯充，掛一片而羅剎不噉。葢顯三衣
X60n1118_p0267b02║之功用，非許四民之受持。出家閑邪之人尚昧持
X60n1118_p0267b03║衣之軌，在塵煩雜之眾寧知奉法之儀？南山云：若
X60n1118_p0267b04║受用有方不生罪累，必領納乖式自陷深𠎝。一生
X60n1118_p0267b05║無衣覆身，死則自負聖責，何慮無惡道分？觀斯之
X60n1118_p0267b06║言自坐深過，忍將非法誤累在家？幸願四方道人
X60n1118_p0267b07║行大乘者，讀文尋義莫守己情，擔麻棄金殊非智
X60n1118_p0267b08║者，革弊從正斯則達人。應知無上佛乘解無道俗，
X60n1118_p0267b09║傳持之軌誠在律儀，涅槃扶律談常正在於此。律
X60n1118_p0267b10║範若壞，法假誰傳？豈生為人不護眼目斷常住命，
X60n1118_p0267b11║非旃陀羅如何？昔靜靄法師值周武行虐，自恨不
X60n1118_p0267b12║能護法，出家何為？乃坐石奮刀剖腹引腸掛樹，以
X60n1118_p0267b13║手捧心而卒。嗚呼！古賢護法其若是乎？我等既斆
X60n1118_p0267b14║未能，宜守法制，莫致毀損殃墜自他矣。
X60n1118_p0267b15║
X60n1118_p0267b16║沙彌律儀要略增註卷下（終）
X60n1118_p0267b17║
X60n1118_p0267b18║音釋
X60n1118_p0267b19║遶塔梵語塔婆，又云窣堵波，又云支提，又云制底，
X60n1118_p0267b20║又云浮圖，此譯為聚相，謂如來萬德之相集於此
X60n1118_p0267b21║也。或有舍利，或無舍利，若無舍利，當安如來法身，
X60n1118_p0267b22║偈即名法身舍利。舍利，此云靈骨，有三種色：髮者
X60n1118_p0267b23║黑，肉者赤，骨者白。菩薩、羅漢、善知識皆有三色，但
X60n1118_p0267b24║不能變現放光，鎚試即碎。如來舍利擊之不破，為
X60n1118_p0267c01║世福田，一香一花，一瞻一禮，即滅無量罪，長無量
X60n1118_p0267c02║福，但罕得遇。昔者阿育王以如來舍利建八萬四
X60n1118_p0267c03║千塔於閻浮提內，此震旦國有一十九所。其後秦
X60n1118_p0267c04║耶舍尊者於西域賷如來舍利至匡山，塔於金輪
X60n1118_p0267c05║峰上。隋文帝有西國僧進舍利一十三顆，帝敕天
X60n1118_p0267c06║下州縣無塔者與舍利建之，天下建畢，十三顆猶
X60n1118_p0267c07║在掌中。唐玄奘法師往西域一十八年，歷一百三
X60n1118_p0267c08║十餘國，請得如來肉舍利一百五十粒。唐義淨法
X60n1118_p0267c09║師居天竺二十餘載，請得如來舍利三百粒，歸於
X60n1118_p0267c10║東華。嗣後梵僧賷來者亦不多得，固難值遇，遇者
X60n1118_p0267c11║當生希有之心，難遭之想，披陳懺悔，捨身命財而
X60n1118_p0267c12║為供養，由是福智圓明，直登覺岸。
X60n1118_p0267c13║獲　黃字入聲，刈禾也。　獃　艾平聲，癡也。
X60n1118_p0267c14║摝　音六，振也，搖也。　　嚏　音帝，噴嚏也。
X60n1118_p0267c15║五道一、人，二、天，三、鬼，四、畜，五、地獄，以修羅道攝。上
X60n1118_p0267c16║五道中。
X60n1118_p0267c17║摘與擲同。王昶音唱。魏刺史也。
X60n1118_p0267c18║緇色音支，黑紺色，黑而含赤也。
X60n1118_p0267c19║郄與隙同也。廆音賄。
X60n1118_p0267c20║跖蹻上音職；下音強，入聲。盜跖，秦之大盜；盜蹻，楚
X60n1118_p0267c21║之大盜也。
X60n1118_p0267c22║四書大學中庸論語孟子。
X60n1118_p0267c23║五經書、詩、禮、易、春秋，加樂則六經。斯乃孔子見周
X60n1118_p0267c24║道凌遲，自衛反魯，以定五經，而行其道。禮記經解
X60n1118_p0268a01║曰：溫柔敦厚，詩教也。疏通知遠，書教也。廣博易良，
X60n1118_p0268a02║樂教也。潔靜精微，易教也。恭儉謙敬，禮教也。屬辭
X60n1118_p0268a03║比事，春秋教也。春秋傳有三，謂公羊、穀梁、左氏。禮
X60n1118_p0268a04║有三，謂周禮、儀禮、曲禮。共為九經也。
X60n1118_p0268a05║七政日、月、五星也。五星者，金、木、水、火、土星也。
X60n1118_p0268a06║五運甲己土，乙庚金，丙辛木，丁壬水，戊癸火。
X60n1118_p0268a07║方餌即藥食也。筮音誓。
X60n1118_p0268a08║六韜文武龍虎豹犬。
X60n1118_p0268a09║三略上中下三卷，兵法也。
X60n1118_p0268a10║黃帝瑱重唐和甘石黃帝命鬼臾蓲占星，鬬苞觀
X60n1118_p0268a11║天，以齊七政，遂有星官之書。羲、和二氏占日，尚儀
X60n1118_p0268a12║占月，大撓作甲子，伶倫造律呂，𨽻首作算數。顓頊
X60n1118_p0268a13║帝命正重司天治曆。唐堯帝命羲、和氏作曆數之
X60n1118_p0268a14║書，觀天之器。楚人甘公、魏人石申二人於戰國時
X60n1118_p0268a15║各作天文星占八卷。蓲音丘、謳二音。
X60n1118_p0268a16║內學謂讖書事秘，故曰內學，非佛內典也。
X60n1118_p0268a17║堪輿輿，謂地載萬物如輿。
X60n1118_p0268a18║九州冀、兖、青、徐、楊、荊、豫、梁、雍。
X60n1118_p0268a19║九道謂九州之道，即弱水、黑水、漢水、江水、河水、沇
X60n1118_p0268a20║水、淮水、濟水、浴水是也。
X60n1118_p0268a21║九山會稽山、衡山、華山、沂山、岱山、微山、巫山、霍山、
X60n1118_p0268a22║恒山。
X60n1118_p0268a23║九澤大陸澤。雷夏澤。大野澤。彭蠡澤。雲夢澤。震澤。
X60n1118_p0268a24║荷澤。孟諸澤。榮澤。
X60n1118_p0268b01║顏含晉光祿勳顏含以老遜位，致仕二十餘年，壽
X60n1118_p0268b02║九十三歲卒。
X60n1118_p0268b03║汞洪字上聲，水銀也。
X60n1118_p0268b04║丹砂即硃砂也。七曜謂日、月、五星。
X60n1118_p0268b05║五星熒惑星。鎮星。歲星。太白星。展星。
X60n1118_p0268b06║五福一福壽，二富貴，三康寧，四好德，五考終。
X60n1118_p0268b07║程盱音吁，姓也。秦後盱陽變小篆為𨽻書，程邈作
X60n1118_p0268b08║小篆，史籀作大篆。或云：𨽻書，程邈獄中所造，出於
X60n1118_p0268b09║徒𨽻。漢謂𨽻書曰佐書。或云：古稱𨽻為真書、行書，
X60n1118_p0268b10║今稱𨽻為八分書，則先有真書，後有八分書。蔡文
X60n1118_p0268b11║姬云：割程𨽻字八分取二分，割李篆字二分取八
X60n1118_p0268b12║分，於是為八分書。晉傳云：漢興，有草書，不知作者。
X60n1118_p0268b13║盜泉家語云：孔子忍渴于盜泉。李白詩曰：回東避
X60n1118_p0268b14║朝歌，掩口去盜泉。
X60n1118_p0268b15║七支罪殺、盜、婬、妄言、綺語、兩舌、惡口。
X60n1118_p0268b16║七菩提分一擇法，二精進，三喜，四除，五捨，六定，七
X60n1118_p0268b17║念。
X60n1118_p0268b18║狠戾上痕字上聲。狠戾：是不聽從也。
X60n1118_p0268b19║溷音慁，廁也。衩音瘥，衣袒也。
X60n1118_p0268b20║蕈音尋上聲，即木菌也。昔西天十五祖迦那提婆
X60n1118_p0268b21║至迦毗羅國，有長者名曰淨德，園樹生耳如菌，取
X60n1118_p0268b22║而食之，隨取隨生。長者問祖囷之所自，祖曰：汝家
X60n1118_p0268b23║曾供養一比丘，道眼不明，虗霑信施，報為木菌。乃
X60n1118_p0268b24║以學道不通理偈示之。後長者八十一，其木果不
X60n1118_p0268c01║生菌也。
X60n1118_p0268c02║神州亦名赤縣，謂此東華曆數方脈，藥餌如神，故
X60n1118_p0268c03║名神州。
X60n1118_p0268c04║付法藏經經云：罽賓王性好殺戮，惡報當墮地獄。
X60n1118_p0268c05║因聞馬鳴菩薩說法，罪轉輕微，死墮大海中。作千
X60n1118_p0268c06║頭魚劍輪，遶身截頭，隨截隨生。須臾之間，頭滿大
X60n1118_p0268c07║海。聞寺中鳴犍椎聲，劍輪停空，苦痛少息。時有羅
X60n1118_p0268c08║漢充維那，王遣信白令長打。羅漢遂長打，令聲延
X60n1118_p0268c09║久。過七日，受苦便畢。又南唐江南上元縣一人暴
X60n1118_p0268c10║死，三日復甦。云：至一殿庭，見先生縲械甚嚴，因問
X60n1118_p0268c11║其故。主曰：吾為宋齊丘所誤，殺和州降人千餘，冤
X60n1118_p0268c12║訴囚此。汝若得還，可語嗣君，凡寺鳴鐘，須延其聲，
X60n1118_p0268c13║苦暫休息。或能為造一鐘尤善。其人既還，具奏後
X60n1118_p0268c14║主。為造一鐘於建康清涼寺，鐫其上曰：薦烈祖孝
X60n1118_p0268c15║高皇帝脫幽出厄。又唐大莊嚴寺釋智興，次當打
X60n1118_p0268c16║鐘。寺僧有兄途亡，一夕托夢其妻曰：吾達彭城病
X60n1118_p0268c17║死，以今月初，蒙莊嚴寺僧智興打鐘，聲振地府。凡
X60n1118_p0268c18║受苦者，皆得解脫。吾亦預此。汝可將絹十疋奉興，
X60n1118_p0268c19║具陳吾意。其妻依言送之，興不納，乃均施寺。眾人
X60n1118_p0268c20║問興：有何法而致此驗？興曰：吾見付法傳，罽賓王
X60n1118_p0268c21║受苦，聞鐘聲，業輪息。乃依僧一阿含經鳴鐘法而
X60n1118_p0268c22║擊也。故知凡為擊鐘，必須發大悲心，一扣一念，經
X60n1118_p0268c23║中偈頌及大悲洪名，方得幽顯俱利，眾苦長息也。
X60n1118_p0268c24║絛　音叨，或作𦁵，編絲繩為之。
X60n1118_p0269a01║八福田一、佛，二、法，三、僧，四、父母，五、師友，六、貧窮，七、
X60n1118_p0269a02║疾病，八、眾生。
X60n1118_p0269a03║布薩俱云：布薩陀。布薩是長養義，陀是持義。謂由
X60n1118_p0269a04║集僧說戒，便能長養善法，持自心故。涅槃經云：昔
X60n1118_p0269a05║十五日僧布薩時，有一童子不善修身口意業，在
X60n1118_p0269a06║隱屏處盜聽說戒。密迹金剛力士承佛神力，以金
X60n1118_p0269a07║剛杵碎童子身如塵。而沙彌不可不慎也。
X60n1118_p0269a08║依止師律云：有四種阿闍梨：一者、無食無法，應不
X60n1118_p0269a09║問而去；二者、有食無法，應問而去；三者、無食有法，
X60n1118_p0269a10║雖苦盡壽不應去；四者、有食有法，雖軀遣盡壽不
X60n1118_p0269a11║應去。
X60n1118_p0269a12║法喜禪悅食以愛樂大法，得法資長道種，心生歡
X60n1118_p0269a13║喜，不嗜世味，常持正念，是為法喜食。由得禪定，自
X60n1118_p0269a14║資長養慧命，道品圓明，正念現前，心生喜樂，不貪
X60n1118_p0269a15║世味，是為禪悅食。