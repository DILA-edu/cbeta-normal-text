X60n1121_p0434a01║
X60n1121_p0434a02║No. 1121
X60n1121_p0434a03║沙彌十戒威儀錄要
X60n1121_p0434a04║
X60n1121_p0434a05║古吳蕅益沙門　智旭　依律重輯
X60n1121_p0434a06║出家受十戒者，名為沙彌，此翻息慈，謂息世染之
X60n1121_p0434a07║情，以慈濟羣生也。又云：初入佛法，多存俗情，故須
X60n1121_p0434a08║息惡行慈也。唐三藏云：室利摩那路迦，此翻勤䇿。
X60n1121_p0434a09║男寄歸傳云：授十戒已，名室羅末尼，譯為求寂。沙
X60n1121_p0434a10║彌二字，古訛略也。今但約所翻三義釋之：初息慈
X60n1121_p0434a11║者，息見思惡，修生緣慈，藏教沙彌；息見思惡，修法
X60n1121_p0434a12║緣慈，通教沙彌；次第息三惑，修三慈，別教沙彌；一
X60n1121_p0434a13║心圓息三惑，圓修三慈，圓教沙彌。次勤䇿者，精勤
X60n1121_p0434a14║䇿勵，出分段生死藏通沙彌；精勤䇿勵，出變易生
X60n1121_p0434a15║死別圓沙彌。三求寂者，求偏真涅槃藏通沙彌，求
X60n1121_p0434a16║大般涅槃別圓沙彌。又盧舍那翻淨滿，惡無不息
X60n1121_p0434a17║故淨，慈無不行故滿，是沙彌戒即盧舍那真因也。
X60n1121_p0434a18║又涅槃以不放逸為食，勤䇿即不放逸義，是沙彌
X60n1121_p0434a19║戒即大涅槃法食也。又寂即本覺之理，求即始覺
X60n1121_p0434a20║之智，始本合一，名究竟覺，是沙彌戒即究竟覺之
X60n1121_p0434a21║通衢也。又惡本性空，慈本性具，心性本無懈廢，本
X60n1121_p0434a22║惟空寂，理即沙彌。達理受戒，名字沙彌。圓伏五住，
X60n1121_p0434a23║觀行沙彌。六根清淨，相似沙彌。惑破理顯，分證沙
X60n1121_p0434a24║彌。盧舍那，名淨滿大般涅槃，永離放逸，始覺本覺，
X60n1121_p0434b01║冥合不二，究竟沙彌。如大通佛時，十六王子，即是
X60n1121_p0434b02║沙彌真實標榜。故沙彌威儀云，沙彌五德，一者發
X60n1121_p0434b03║心離俗，懷佩道故。二者毀其形好，應法服故。三者
X60n1121_p0434b04║永割親愛，無適莫故。四者委棄身形，遵崇道故。五
X60n1121_p0434b05║者志求大乘，為度人故。緇門警訓云，此之五德，出
X60n1121_p0434b06║家大要。五眾齊奉，不惟小眾。終身行之，不惟初受。
X60n1121_p0434b07║由此觀之，沙彌戒法，統括性修，該徹因果，豈可視
X60n1121_p0434b08║作小乘法耶。受此戒者，大須著眼，大須努力，不應
X60n1121_p0434b09║自輕而退屈，不應捨此而別求也。藏中十戒法并
X60n1121_p0434b10║威儀，失譯人名，文多繁複錯誤。大比丘三千威儀，
X60n1121_p0434b11║亦失譯名。南山行護威儀，多屬大比丘事。近世沙
X60n1121_p0434b12║彌成範，杜撰違律，不可依從。百丈清規，元朝世諦，
X60n1121_p0434b13║住持穿鑿，尤為可恥。獨雲棲大師律儀要略，頗有
X60n1121_p0434b14║斟酌，堪逗時機。而開遮輕重懺悔之法，尚未申明。
X60n1121_p0434b15║今不得已，重為輯錄，仍分十戒威儀兩門。至於授
X60n1121_p0434b16║戒之法，事屬大僧，茲不重出。
X60n1121_p0434b17║初十戒門
X60n1121_p0434b18║一、不殺生
X60n1121_p0434b19║凡有命者，不得故殺。若自殺，教他殺，方便殺，呪殺，墮
X60n1121_p0434b20║胎破卵，與他毒藥，令命斷者，並得殺罪。若殺生身父
X60n1121_p0434b21║母，羅漢聖人，犯逆罪，墮阿鼻獄。若殺人，犯重罪，失沙
X60n1121_p0434b22║彌戒，不通懺悔。若殺天龍鬼神，犯中罪，猶許懺悔，滅
X60n1121_p0434b23║犯戒罪，而性罪不滅，終須償報。若殺畜生蟲蟻蚊蝨
X60n1121_p0434b24║等，犯下罪，亦許懺悔，滅犯戒罪，而性罪仍須償報。若
X60n1121_p0434c01║殺人不死，犯中方便可悔罪。殺天神畜蟲等不死，皆
X60n1121_p0434c02║犯下方便可悔罪。助他令殺，皆得本罪（人重天等中，畜生等下也）。
X60n1121_p0434c03║見殺歡喜，得方便罪。若見他殺，有力應救。設不能救，
X60n1121_p0434c04║應起慈心，念佛持呪，祝令解免釋結，永斷惡緣。
X60n1121_p0434c05║二、不偷盜
X60n1121_p0434c06║凡有主物，不得盜心故取。若自取、教他取、方便取、呪
X60n1121_p0434c07║取、因寄取、迷惑取、誑取、抵債不還、偷稅、冐渡等，令前
X60n1121_p0434c08║人失物，並名為盜。所取直五錢（即八分銀）。犯重罪失沙彌
X60n1121_p0434c09║戒，不通懺悔。四錢以下犯中罪，二錢一錢犯下罪，猶
X60n1121_p0434c10║許懺悔。滅犯戒罪，而性罪不滅，須加利償。若不償者，
X60n1121_p0434c11║後生轉重，終無可賴之理。若盜而未得犯方便罪，須
X60n1121_p0434c12║殷重懺悔，免致墮落。
X60n1121_p0434c13║三、不婬欲
X60n1121_p0434c14║一切世間，若男、若女、若人、若鬼、若畜生等，並不得染
X60n1121_p0434c15║心交遘，亦不得與他人婬。但有干犯，皆犯重罪，失沙
X60n1121_p0434c16║彌戒，不通懺悔。若欲婬未和合而即止，犯中方便罪，
X60n1121_p0434c17║須殷重懺悔。若起婬心，即應痛自訶責。
X60n1121_p0434c18║四、不妄語
X60n1121_p0434c19║若未證四果，妄言已證；未得四禪，妄言已得；未悟道，
X60n1121_p0434c20║妄言已悟；及妄言天來、龍來、鬼神來等，虗而不實，誑
X60n1121_p0434c21║惑世人，名大妄語，犯重罪，失沙彌戒，不通懺悔。若功
X60n1121_p0434c22║夫稍稍得力，不知法相，謂證果等，名增上慢。本無欺
X60n1121_p0434c23║誑之心，故不失戒。然須請問師長先達，決擇是非，殷
X60n1121_p0434c24║勤悔過。捨其有所得心，精求真正出要，方免沉墜耳。
X60n1121_p0435a01║若本欲妄語，或說不了了，前人未領，或中止不說，並
X60n1121_p0435a02║犯方便中可悔罪，急須懺除。又口過有四：一、妄言，二、
X60n1121_p0435a03║綺語，三、兩舌，四、惡口。一、妄言者，見言不見，不見言見。
X60n1121_p0435a04║聞覺知等，亦復如是。又實有而言無，實無而言有，欺
X60n1121_p0435a05║誑他人，並名妄言。此是性罪，犯者急須懺悔，誓不更
X60n1121_p0435a06║造。若不改者，現世為人所賤，死墮三塗。二、綺語者，無
X60n1121_p0435a07║義無利，世俗浮辭，增長放逸，忘失正念。亦須急懺，誓
X60n1121_p0435a08║不更造。若不改者，現世為人所輕，死墮惡道。三、兩舌
X60n1121_p0435a09║者，向此說彼，向彼說此，構起是非，乖離親友。亦是性
X60n1121_p0435a10║罪，急須懺悔，誓不更造。若有犯者，現世為人所怨，死
X60n1121_p0435a11║墮地獄。四、惡口者，罵詈呪咀，令他不堪。此亦性罪，急
X60n1121_p0435a12║須悔斷。若有犯者，現世為人所怒，死墮三塗。○律攝
X60n1121_p0435a13║云：佛之弟子，言常說實。不應為盟自雪，表他不信故。
X60n1121_p0435a14║設被誣謗，亦不應作誓
X60n1121_p0435a15║五、不飲酒
X60n1121_p0435a16║不論是何等酒，但令飲之。能醉人者，一滴不可入口，
X60n1121_p0435a17║飲即犯戒，急須懺悔。若不改者，現世為人所恥，死墮
X60n1121_p0435a18║惡道。若病，非酒不能引藥，白師友等方服。
X60n1121_p0435a19║六、不著香華鬘，不香塗身
X60n1121_p0435a20║結華為鬘，莊嚴身首，佩服香袋，脂粉飾容，並是士女
X60n1121_p0435a21║妖冶之態，非出家人所宜。
X60n1121_p0435a22║七、不歌舞倡伎，不往觀聽
X60n1121_p0435a23║唱曲吟詩，名之為歌。掉臂躑足，名之為舞。吹簫彈琴，
X60n1121_p0435a24║雙陸圍棋，擲骰賻錢，醫卜星相，投壺射箭，馳馬試劍
X60n1121_p0435b01║等，並名倡伎，非出家人所應為也。○供佛宜使人作
X60n1121_p0435b02║樂，不宜自作。○讚佛宜梵唄，不宜用歌曲音聲。○有
X60n1121_p0435b03║真實見地，方可作偈拈頌。不得習學詩畵，類彼山人
X60n1121_p0435b04║清客。○學字但令端楷，不得為好，故妨廢出世正業。
X60n1121_p0435b05║八、不坐高廣大牀
X60n1121_p0435b06║牀足但高一尺六寸，坐時脚不掛空，過此量者即名
X60n1121_p0435b07║為高，但可容身轉側，過此即名為廣，既高且廣即名
X60n1121_p0435b08║為大，非出家人所宜坐臥也，況漆彩雕刻紗絹帳褥
X60n1121_p0435b09║等耶？隨眾臥長連牀不犯。說法登師子座不犯。白衣
X60n1121_p0435b10║舍中無卑小牀座，暫時坐臥不犯。
X60n1121_p0435b11║九、不非時食
X60n1121_p0435b12║從明相出，至日正午，名之為時。從日稍側，乃至次日，
X60n1121_p0435b13║明相未出，名為非時。非時而食，名為破齋，咽咽結罪。
X60n1121_p0435b14║若非時漿、含消藥、終身藥，並皆無犯。○非時漿者，果
X60n1121_p0435b15║漿、蜜漿等，清無查滓。含消藥者，蜜糖、餳糖、酥油，亦無
X60n1121_p0435b16║查滓。終身藥者，薑、桂、椒、梅，及一切丸藥、一切湯藥、一
X60n1121_p0435b17║切散末，其味酸、澁、苦、辣，不任為食者，有病因緣，盡壽
X60n1121_p0435b18║聽服。
X60n1121_p0435b19║十、不捉持生像金銀寶物
X60n1121_p0435b20║生金銀寶物，是不由人工作用所成像。金銀寶物，是
X60n1121_p0435b21║由人工作用所成形像器具也。皆長貪心，有違高尚
X60n1121_p0435b22║之致。故捉持者，悉皆犯罪。除為三寶暫捉，或為師長
X60n1121_p0435b23║父母掌舉，自不貪畜，非犯。
X60n1121_p0435b24║已上十戒，前四若犯，名破根本，亦名邊罪，非作法
X60n1121_p0435c01║懺之所能治。若欲進比丘戒及菩薩戒，須是結壇
X60n1121_p0435c02║取相讖耳。第九若犯，名為破齋。餘五若犯，名破威
X60n1121_p0435c03║儀。皆須殷重悔過，方不障道。慎之！慎之！
X60n1121_p0435c04║次威儀門
X60n1121_p0435c05║敬大沙門第一（大沙門即比丘眾也）
X60n1121_p0435c06║不得呼大比丘名字（一切比丘應稱某師）。　不得盜聽大比丘
X60n1121_p0435c07║說戒（半月誦比丘戒，平日講比丘戒，或作如法僧事，先遣未受具戒者出。一切不得盜聽，盜聽即成
X60n1121_p0435c08║盜法重難。亦不得先自閱律及閱比丘戒）。　不得求大比丘長短。　不得
X60n1121_p0435c09║轉行說大比丘過失。　不得屏處罵大比丘。　不得
X60n1121_p0435c10║輕易大比丘於前戲笑，效其語言形相行步。　不得
X60n1121_p0435c11║坐見大比丘過不起。除讀經時、飯時、作眾事時、剃髮
X60n1121_p0435c12║時、病時、　行時，逢大比丘，當下道正住讓之。　四分
X60n1121_p0435c13║律云：沙彌應以生年為次第。若生年等者，應以出家
X60n1121_p0435c14║年為次第。　方廣大莊嚴經云：佛法如海，容納百川。
X60n1121_p0435c15║四流歸之，皆同一味。據戒前後，不在貴賤。四大合故，
X60n1121_p0435c16║假名為身。於中空寂，本無吾我。當思聖法，勿生憍慢。
X60n1121_p0435c17║（比丘體是僧寶，故論戒臘。沙彌未預僧數，故論生年。縱使百歲沙彌，應敬初戒比丘也。）
X60n1121_p0435c18║事師第二
X60n1121_p0435c19║當早起。　欲入戶，當先三彈指，　具楊枝澡水，　授
X60n1121_p0435c20║衣履，　襞被，拂拭牀席，　掃地，益澡水。　師出未還，
X60n1121_p0435c21║不得捨房中去。　若有過，和尚、阿闍梨教誡之。不得
X60n1121_p0435c22║還逆語。　視二師當如視佛。　若使出不淨器，不得
X60n1121_p0435c23║唾，不得恚怒。　暮當按摩師。　師受食，不應作禮。師
X60n1121_p0435c24║坐禪，不應作禮。師經行，不應作禮。師盥漱未畢，及未
X60n1121_p0436a01║洗淨，著褻衣時，皆不應作禮。師眠息，不應作禮。師閉
X60n1121_p0436a02║戶，不應戶外作禮。欲入戶作禮，應三彈指。師不應，應
X60n1121_p0436a03║去。　持師飲食，當兩手高捧。食畢斂器，當徐徐。　授
X60n1121_p0436a04║師新果，當先作淨，或火淨，或刀淨，或指爪剝淨。若果
X60n1121_p0436a05║不堪為生種者，不須作淨。　授師非時漿，須以水點
X60n1121_p0436a06║淨。　侍師不得對面立，不得高處立，不得太遠立。當
X60n1121_p0436a07║令師小語，得聞聲，不費尊力。　請問佛法，當整衣禮
X60n1121_p0436a08║拜，合掌諦聽，思惟深入。　問家常事，不須禮拜，但端
X60n1121_p0436a09║立師側，據實申白。　師若身心倦，教去應去，不得心
X60n1121_p0436a10║情不喜見於顏色。　凡有犯戒等事，不得覆藏，速速
X60n1121_p0436a11║詣師，哀乞懺悔。師許，則盡情發露，精誠悔改，還得清
X60n1121_p0436a12║淨。（若犯四根本戒，依師決疑，方可行取相懺。）　師語未了，不得語。　不得
X60n1121_p0436a13║戲坐師座，及臥師牀，著師衣帽等。　為師馳達書信，
X60n1121_p0436a14║不得私自拆看，亦不得與人看。到彼有問，宜答則實
X60n1121_p0436a15║對，不宜答則善辭却之。彼留不得便住，當思速歸。或
X60n1121_p0436a16║路遠逼暮，風雨難緣等，隨時制宜。　師對賓，或立常
X60n1121_p0436a17║處，或於師側，或於師後，必使耳目相接，候師所須。
X60n1121_p0436a18║　師疾病，始終調治。房室、被褥、藥餌、粥食等，一一用心
X60n1121_p0436a19║料理。　凡侍師，不命之坐不敢坐，不問不敢對，除自
X60n1121_p0436a20║有事欲問。　凡侍立，不得倚壁靠桌，宜端身齊足側
X60n1121_p0436a21║立。　欲禮拜，若師止之，宜須師命勿拜（西土止一禮，無三拜法）。
X60n1121_p0436a22║　師有所使令，宜及時作辦，不得違慢。　凡睡眠，不
X60n1121_p0436a23║得先師，除有病白師乃先睡。　人問師名，當云上某
X60n1121_p0436a24║下某。問師號，即云某甲。　不得離師自住。若師命終，
X60n1121_p0436b01║若師遠行，不得隨去，應問當依止何人。隨師語，即依
X60n1121_p0436b02║止住，一切還如事師法。或師不指示，便命終遠行，須
X60n1121_p0436b03║更擇明師依止而住。若師返俗，若師破戒，若師被僧
X60n1121_p0436b04║擯，亦應更擇明師依止而住，不得縱情自用。　年滿
X60n1121_p0436b05║二十，諳出家事，應求師方便，進比丘戒。或年不滿二
X60n1121_p0436b06║十，或雖滿二十，眾緣未湊，不能進比丘戒，皆當發菩
X60n1121_p0436b07║提心，先求受菩薩戒，作菩薩沙彌，學大乘法。俟年滿
X60n1121_p0436b08║緣湊，更進具戒，即成菩薩比丘。　根本雜事云：若人
X60n1121_p0436b09║依托師主，於佛法中，剃除鬚髮，而被法服，以淨信心，
X60n1121_p0436b10║出家修行。彼人於師，乃至盡壽，四事供養，未能報恩。
X60n1121_p0436b11║隨師出行第三
X60n1121_p0436b12║不得過歷人家，　不得止住道邊共人語，　不得左
X60n1121_p0436b13║右顧視，當平目直視隨師後。　到檀越家，當住一面，
X60n1121_p0436b14║師教坐乃坐。　到他寺院，師禮佛或自禮，不得擅自
X60n1121_p0436b15║鳴磬。　若山行，當持坐具相隨。若遠行，不得相離太
X60n1121_p0436b16║遠。若過渡，當持杖徐試淺深。　若偶分行，約於某處
X60n1121_p0436b17║會，不得後時。　師受齋，當立出生。齋畢，復當侍立收
X60n1121_p0436b18║䞋。
X60n1121_p0436b19║入眾第四
X60n1121_p0436b20║不得爭坐處。　不得於座上遙相呼語笑。　眾中有
X60n1121_p0436b21║失儀，當隱惡揚善。　不得伐勞顯己之功。　睡不在
X60n1121_p0436b22║人前，起不在人後。　不得與大比丘同座坐，除大法
X60n1121_p0436b23║會。　不得與白衣同座坐，除大法會。　凡洗面，不得
X60n1121_p0436b24║多用水、　嚼楊枝、吐水，須低頭引水下，不得噴水濺
X60n1121_p0436c01║人。　不得高聲涕唾。　不得於殿塔及淨室、淨地、淨
X60n1121_p0436c02║水中涕唾。當於僻處　喫茶湯時，不得隻手揖人。
X60n1121_p0436c03║　不得向塔洗齒，及向二師、大比丘等。　不得多言多
X60n1121_p0436c04║笑，若大笑及呵欠，當以衣袖掩口。　不得急行。　不
X60n1121_p0436c05║得將佛燈私就己用。　然燈當以罩密覆，勿令飛蟲
X60n1121_p0436c06║投入。　供佛花取開圓者，不得先嗅，除萎者方供新
X60n1121_p0436c07║者。萎者不得棄地踐踏，宜著屏處。　應為大僧給楊
X60n1121_p0436c08║枝、澡水等，隨力能為，即當為之。不得偷安，　聞呼即
X60n1121_p0436c09║念佛應之。不得云有云是。　凡拾遺物，即當白主事
X60n1121_p0436c10║僧。　不得與年少人共相結友。　不得妄著割截三
X60n1121_p0436c11║衣，濫同大比丘僧。應著縵條袈裟（縵條謂無縫也，袈裟謂壞色也）。根
X60n1121_p0436c12║本律云：求寂之徒，縵條是服。輒披五條，深為罪濫。神
X60n1121_p0436c13║州久扇斯風，此成非法。　不得多作衣服，若有餘當
X60n1121_p0436c14║捨。　不得辦精緻縧拂玩器等，粧點江湖，徒為識者
X60n1121_p0436c15║所笑。　不得著色服，及類俗人衣飾等。　不得用絲
X60n1121_p0436c16║紬絹帛，傷慈犯制。　不得不淨手搭衣。　不得坐視
X60n1121_p0436c17║大眾勞務，避懶偷安。　不得私取常住竹木、花果、蔬
X60n1121_p0436c18║菜、一切飲食、一切器物等，或自用，或作人情。　不得
X60n1121_p0436c19║談說朝廷公府政事得失，及白衣家好惡長短。　凡
X60n1121_p0436c20║自稱，當舉二字法名，不得云我、云小僧、云某甲。　不
X60n1121_p0436c21║得因小事爭執。若大事難忍者，亦須心平氣和，以理
X60n1121_p0436c22║論辯，不可則辭而去。若動氣出粗，即非法器。　若違
X60n1121_p0436c23║僧制，聞白椎，不得抗拒不服。
X60n1121_p0436c24║隨眾食第五
X60n1121_p0437a01║聞犍椎聲，即當整衣服。　臨食呪願，皆當恭敬。　凡
X60n1121_p0437a02║出生，安左掌中，默念偈云：汝等鬼神眾，我今施汝供。
X60n1121_p0437a03║此食遍十方，一切鬼神共。　凡欲食，先作五觀：一、計
X60n1121_p0437a04║功多少，量彼來處；二、忖己德行，全缺應供；三、防心離
X60n1121_p0437a05║過，貪等為宗；四、正事良藥，為療形枯；五、為成道故，方
X60n1121_p0437a06║受此食。　無呵食好惡，　不得以食私所與。若摘與
X60n1121_p0437a07║狗　來益食，不得言不用。若已飽，當以手讓却之。
X60n1121_p0437a08║　不得搔頭，使風屑落比座。碗鉢中，　不得含食語，
X60n1121_p0437a09║　不得笑談雜話，　不得嚼食有聲，　不得噏粥羮等
X60n1121_p0437a10║作聲。　欲挑牙，先以袖掩口。　食中或有蟲螘，宜密
X60n1121_p0437a11║藏棄之，莫令比座見生疑心。　當一坐食，不得食訖
X60n1121_p0437a12║離座更坐食，除有正務。　不得食訖以手指刮碗鉢
X60n1121_p0437a13║食。　凡食，不得太速，不得太遲。　行食未至，不得生
X60n1121_p0437a14║煩惱。　或有所需，默然指授。不得高聲大喚，　不得
X60n1121_p0437a15║碗鉢作聲。　不得食畢先起，須俟結齋同起，除有正
X60n1121_p0437a16║務。　飯中有穀，或去皮食之，或聚一處，出時持施禽
X60n1121_p0437a17║鳥。　見美味，不得貪心恣口食，　不得偏眾食。　若
X60n1121_p0437a18║體弱不能持非時食戒，寧退作近住男，勿掛虗名，日
X60n1121_p0437a19║日招破齋罪。
X60n1121_p0437a20║禮拜第六
X60n1121_p0437a21║朝嚼齒木，盥漱清淨，方行禮敬。　禮拜，不得占殿中
X60n1121_p0437a22║央是住持位。　有人禮佛，不得向彼頭前徑過。　凡
X60n1121_p0437a23║合掌，不得十指參差，不得中虗，不得將指插鼻。須平
X60n1121_p0437a24║胸，高低得所。　不得非時禮拜。如欲非時禮，須待人
X60n1121_p0437b01║靜時。　師禮佛，不得與師並禮，當隨後禮。　師拜人，
X60n1121_p0437b02║不得與師同拜。　在師前，不得與同類相禮。　手持
X60n1121_p0437b03║經像，不得為人作禮。　不應著褻衣禮他，亦不得褻
X60n1121_p0437b04║衣受禮。
X60n1121_p0437b05║聽法第七
X60n1121_p0437b06║整理衣服，　平視直進。　坐必端嚴，　不得亂語，
X60n1121_p0437b07║　不得大咳唾。　凡聽法，須諦聞審思，如實修習。不得
X60n1121_p0437b08║專記名言，以資談柄。　不得未會稱會，入耳出口。
X60n1121_p0437b09║　少年戒力未固，宜隨師苦行操履，不得早赴講筵。
X60n1121_p0437b10║習學經典第八
X60n1121_p0437b11║先學沙彌戒，一一能行，次學大乘經律。不得竊看比
X60n1121_p0437b12║丘律藏，以成盜法重難。　凡學經，須先白師，經完更
X60n1121_p0437b13║白別學某經。　不得口吹經上塵。　不得經案上包
X60n1121_p0437b14║藏茶末雜物。　不得以帽置經卷上。　不得以小乘
X60n1121_p0437b15║經律放大乘經律上。　不得以外書放內典上，　經
X60n1121_p0437b16║典損壞，速宜修補。　不得不淨手執持經卷，　對經
X60n1121_p0437b17║卷如對佛。不得戲笑。　不得案上卷帙縱橫失次。
X60n1121_p0437b18║　不得以穢褻不淨器物放經案上。　借人經看，須加
X60n1121_p0437b19║愛重，勿令損壞。若借看不還所直五錢，即犯根本重
X60n1121_p0437b20║戒，不可不慎。　人閱經時，不得近彼案前經行。　不
X60n1121_p0437b21║得高聲動眾。　沙彌本業未成，不得習學外書子史、
X60n1121_p0437b22║治世典章、詩詞歌賦等。　智力有餘，為降伏外人故，
X60n1121_p0437b23║習學外書。不得隨書生見解。　不得揀應赴道場。經
X60n1121_p0437b24║卷先習學。
X60n1121_p0437c01║入寺院第九
X60n1121_p0437c02║入寺門不得行中央，須緣左右邊行，緣左先左足，緣
X60n1121_p0437c03║右先右足。　不得無故登大殿遊行，　不得無故登
X60n1121_p0437c04║塔　入殿。塔當自南而西而北而東右遶，不得左轉
X60n1121_p0437c05║　遶塔，或三匝七匝乃至十匝百匝，須知徧數。　不
X60n1121_p0437c06║得以笠杖等倚殿壁，　不得著木屐等入殿塔中，
X60n1121_p0437c07║　不得手捉木屐等入殿塔中。
X60n1121_p0437c08║入堂隨眾第十
X60n1121_p0437c09║單上不得抖衣被，作聲扇風，使鄰單動念。　下牀默
X60n1121_p0437c10║念偈云：從朝寅旦直至暮，一切眾生自迴護。若於足
X60n1121_p0437c11║下喪身形，願汝即時生淨土。　不得高語大聲，　輕
X60n1121_p0437c12║手揭簾，須垂後手。　不得拖鞋作聲。　不得大咳嗽
X60n1121_p0437c13║作聲。　不得鄰單交頭接耳，講說世事，　或親友相
X60n1121_p0437c14║看。不得在堂中久話相邀，林下水邊，乃可傾心談論。
X60n1121_p0437c15║　上單下單，俱當細行，勿令鄰單動念。　不得單上
X60n1121_p0437c16║寫文字。除眾看經教時，　若看經，須端身澄心默玩，
X60n1121_p0437c17║不得出聲。　二板鳴，即宜早進堂歸位。　不得單上
X60n1121_p0437c18║相聚，擺茶雜話。　不得單上縫補衣被。　不得眠臥，
X60n1121_p0437c19║共鄰單說話動眾。
X60n1121_p0437c20║執作第十一
X60n1121_p0437c21║當惜眾僧物，　當隨知事者教令，不得違戾。　凡洗
X60n1121_p0437c22║菜，當三易水。　凡汲水，先淨手。　凡用水，須諦視有
X60n1121_p0437c23║蟲無蟲，若有蟲，以密羅濾過方用。若嚴冬，不得早濾
X60n1121_p0437c24║水，須待日出。　凡燒竈，不得然腐薪。　凡作食，不得
X60n1121_p0438a01║帶爪甲垢。　凡棄惡水，不得當道，不得高手揚潑，當
X60n1121_p0438a02║離地四五寸，徐徐棄之。　凡掃地，不得迎風掃，不得
X60n1121_p0438a03║聚灰土。安門扇後　洗內衣，先須捨去蟣虱。　夏月
X60n1121_p0438a04║用水盆了，須覆令乾，若仰即蟲生。　不得熱湯潑地
X60n1121_p0438a05║上。
X60n1121_p0438a06║入浴第十二
X60n1121_p0438a07║先以湯洗面，從上至下，徐徐洗之，　不得粗躁。以湯
X60n1121_p0438a08║水濺他人，　不得浴堂小遺，　不得共人語笑。人天
X60n1121_p0438a09║寶鑑云：一沙彌入浴戲笑，遂感沸湯地獄之報。　凡
X60n1121_p0438a10║有瘡癬，宜在後浴。或有可畏瘡，尤宜迴避，　不得恣
X60n1121_p0438a11║意久洗，妨礙後人。　脫衣著衣，安詳自在。　湯冷熱
X60n1121_p0438a12║依例擊梆，不得大喚（或其處無梆，亦和婉說之）。
X60n1121_p0438a13║入廁第十三
X60n1121_p0438a14║欲大小便即行，莫待內逼倉卒。　竹竿上掛直裰，摺
X60n1121_p0438a15║令齊整，以手巾或腰縧繫之。一作記認，二防墮地。
X60n1121_p0438a16║　須脫換鞋履，不得淨鞋。入廁　至，當彈指或謦咳，使
X60n1121_p0438a17║其中人非人知。　不得迫促先在廁人使出，　已上
X60n1121_p0438a18║復當彈指作聲，令廁中非人知。　不得低頭視下，
X60n1121_p0438a19║　不得持草畫地，　不得努氣作聲，　不得隔壁共人
X60n1121_p0438a20║語，　不得唾壁。　便畢，當洗淨，次洗手。未洗手，不得
X60n1121_p0438a21║持物。　未洗淨、洗手，逢人不得作禮，宜側身避之。
X60n1121_p0438a22║　不得沿路行。繫衣帶　小解時，亦要收起衣袖。　小
X60n1121_p0438a23║解畢，即淨洗手。未洗手，不得持物，不得作禮。
X60n1121_p0438a24║眠臥第十四
X60n1121_p0438b01║臥須右脇，名吉祥臥。不得仰臥、偃臥及左脇臥。　不
X60n1121_p0438b02║得與大比丘同室過三宿。或同室各有遮障，過三宿
X60n1121_p0438b03║非犯。　不得與大比丘同榻宿。或有難緣，得至二宿。
X60n1121_p0438b04║至第三宿，應輪次起坐，除看重病，或自有重病。　不
X60n1121_p0438b05║得與同事沙彌共榻。設無異榻，不得共被。設無異被，
X60n1121_p0438b06║須各著襯身衣，不得兩身相觸。　凡掛鞋襪小衣等，
X60n1121_p0438b07║不得過人頭面。　不得聖像及法堂前𢹂溺器過。
X60n1121_p0438b08║　不得睡牀上笑語高聲。　善見律云：臨欲睡時，應先
X60n1121_p0438b09║念佛、念法、念僧、念戒、念天、念無常。於六念中，隨一一
X60n1121_p0438b10║念。
X60n1121_p0438b11║圍爐第十五
X60n1121_p0438b12║不得交頭接耳說話。　不得彈垢膩。火中　不得烘
X60n1121_p0438b13║焙鞋襪。　不得向火太久，妨後人稍煖，便宜歸位。
X60n1121_p0438b14║在房中住第十六
X60n1121_p0438b15║更相問訊，須知大小。　欲持燈火入，預告房內，知云
X60n1121_p0438b16║火入。欲滅燈火，預問同房人，更用燈否。　不得口吹
X60n1121_p0438b17║燈火，應徐却炷令熄。　滅燈後，不得高聲念誦。　若
X60n1121_p0438b18║有病人，當慈心始終看之。　有人睡，不得打物作響，
X60n1121_p0438b19║及高聲語笑。　不得無故入他房院。
X60n1121_p0438b20║到尼寺第十七
X60n1121_p0438b21║無二人不得單進。　有異座方坐。無異座不得坐。
X60n1121_p0438b22║　不得為非時之說。　若還不得說其好醜。　不得書
X60n1121_p0438b23║疏往來。及假借裁割洗浣等。　不得手為淨髮。　不
X60n1121_p0438b24║得令尼淨髮。　不得屏處共坐。　不得彼此送禮。
X60n1121_p0438c01║　不得囑託尼僧。入豪貴家化緣。及求念經懺等。　不
X60n1121_p0438c02║得與尼結拜父母師徒姉妹。
X60n1121_p0438c03║至人家第十八
X60n1121_p0438c04║有異座當坐，不得雜坐，　不得左右顧視，　不得雜
X60n1121_p0438c05║語，　不得多笑。　人問經當知時，慎勿為非時之說。
X60n1121_p0438c06║　若與女人說法，不得低聲密語，不得多語，　不得
X60n1121_p0438c07║誑說佛法、亂答他問、自賣多聞求彼恭敬，　不得詐
X60n1121_p0438c08║現威儀、假粧禪相求彼恭敬。　主人設食，雖非法會
X60n1121_p0438c09║亦勿失儀軌。　不得雜坐酒席，　不得空室內或屏
X60n1121_p0438c10║處與女人共坐共語，　不得書疏往來及假借等，
X60n1121_p0438c11║　不得送盒禮效白衣往還，　不得結拜白衣人作父
X60n1121_p0438c12║母姉妹兄弟，　不得管人家務，　不得說僧中過。
X60n1121_p0438c13║　若詣俗省親，當先入堂中禮佛，或家堂聖像前端莊
X60n1121_p0438c14║問訊，次父母眷屬等一一問訊。　不得向父母說師
X60n1121_p0438c15║法嚴、出家難、寂寥淡泊、艱辛苦屈等事，宜為說佛法
X60n1121_p0438c16║令生信增福。　不得與親族小兒等久坐久立雜話
X60n1121_p0438c17║戲笑，　不得問族中是非好惡，　無犯。夜行　若天
X60n1121_p0438c18║晚作宿，當獨處一榻多坐少臥，一心念佛事訖即還，
X60n1121_p0438c19║不得留連。
X60n1121_p0438c20║乞食第十九
X60n1121_p0438c21║當與老成人俱。若無人俱，當知所可行處。　到人門
X60n1121_p0438c22║戶，宜審舉措，不得失威儀。　家無男子，不可入門。
X60n1121_p0438c23║　若欲坐，先當瞻視座席。有刀兵不宜坐，有寶物不宜
X60n1121_p0438c24║坐，有婦人衣被莊嚴等不宜坐。　欲說經，當知所應
X60n1121_p0439a01║說時、不應說時。　不得說與我食令爾得福，　不得
X60n1121_p0439a02║哀求苦索，　不得廣談因果望彼多施，　不得專向
X60n1121_p0439a03║熟情施主家及熟情菴院處索食。
X60n1121_p0439a04║入聚落第二十
X60n1121_p0439a05║有三寶事及看病等，切緣方入，無切緣不得入。　不
X60n1121_p0439a06║得馳行。　不得搖臂行。　不得傍視人物行。宜端身
X60n1121_p0439a07║平目，直視而行。　不得共少年談笑行。　不得與女
X60n1121_p0439a08║人前後互行。　不得與尼僧前後互行。　不得與醉
X60n1121_p0439a09║人狂人前後互行。　不得故視女人。不得眼角傍看
X60n1121_p0439a10║女人。　或逢尊宿親識，俱立下傍，先意問訊。　或逢
X60n1121_p0439a11║戲幻奇怪等事，俱不宜看。　或遇官府，不論大小，俱
X60n1121_p0439a12║宜迴避。　或遇鬬諍者，亦遠避之，不得住看。　凡遇
X60n1121_p0439a13║水坑水缺，不得跳越，有路當遶行，無路眾皆跳越則
X60n1121_p0439a14║得。　非病緣及急事，不得乘驢馬等，設有事緣暫乘。
X60n1121_p0439a15║不得戲心鞭䇿馳驟。　不得回寺誇張所見奇事。
X60n1121_p0439a16║市物第二十一
X60n1121_p0439a17║勿爭貴賤，　勿坐女肆。　若為人所犯，方便避之，勿
X60n1121_p0439a18║從求直。　已許甲物，雖復更賤，勿捨彼取此，令主有
X60n1121_p0439a19║恨。　慎勿保任，致愆負。
X60n1121_p0439a20║凡所施行不得自用第二十二
X60n1121_p0439a21║出入行來，當先白師。　作新法衣，當先白師。著新法
X60n1121_p0439a22║衣，當先白師。　剃頭，當先白師。　疾病服藥，當先白
X60n1121_p0439a23║師。　作眾僧事，當先白師。　欲有私具紙筆之類，當
X60n1121_p0439a24║先白師。　若諷經起，當先白師。　若人以物惠己，當
X60n1121_p0439b01║先白師，師許受方受。己欲以物惠人，當先白師，師聽
X60n1121_p0439b02║方送。　人從己借物，當先白師，師聽方與。己欲借人
X60n1121_p0439b03║物，當先白師，師聽方借。　白師聽不聽，皆當作禮，不
X60n1121_p0439b04║聽不得有恨意。
X60n1121_p0439b05║參方第二十三
X60n1121_p0439b06║欲決擇心地，須白師，問可參處。師或未知，須博問先
X60n1121_p0439b07║知，求真實善知識，乃可往參。古人云：具眼參方。既未
X60n1121_p0439b08║具眼，又無先達指示，徒自行脚，𡎺得叢林粥飯習氣，
X60n1121_p0439b09║於事何益？慎之！慎之！　遠行要假良朋，　不得觀玩
X60n1121_p0439b10║山水，惟圖遊歷廣覧，誇示於人。　所到之處，歇放行
X60n1121_p0439b11║李，不得徑入殿堂。一人看行李，一人先進問訊，取常
X60n1121_p0439b12║住進止，方可安頓行李入內。
X60n1121_p0439b13║受具遮難第二十四
X60n1121_p0439b14║十三重難
X60n1121_p0439b15║一、壞內外道（謂受具戒後，復入外道中，今更來求受戒）。
X60n1121_p0439b16║二、破他梵行（謂他人受佛七眾戒法者，最初令其破根本戒）。
X60n1121_p0439b17║三、賊心入道（謂未受具戒，盜聽比丘說戒，及盜看比丘律藏）。
X60n1121_p0439b18║四、黃門（謂五種不男）。五、二根（謂一身有男女二根）。
X60n1121_p0439b19║六、畜生（謂龍猴等變為人形求受具戒）。七、非人（謂諸天修羅鬼神變人形求受具戒）。
X60n1121_p0439b20║八、犯邊罪（謂曾受五戒、八戒、十戒、具戒之後，於殺人、盜五錢、邪婬、大妄語，隨犯一種）。
X60n1121_p0439b21║九、弒父。十、弒母。十一、弒阿羅漢。
X60n1121_p0439b22║十二，破和合僧。十三、出佛身血
X60n1121_p0439b23║已上隨有一難，則未受戒者不得受，已受戒者應滅
X60n1121_p0439b24║擯。
X60n1121_p0439c01║十六輕遮
X60n1121_p0439c02║一、不得度奴（家主與姓則得）。二、不得度賊（千里之外，改行從善則得）。
X60n1121_p0439c03║三、不得度負債人（或償畢，或親友代償，或債主捨竟，皆得）。
X60n1121_p0439c04║四、不得授年未滿二十者具足戒（待滿二十則得）。
X60n1121_p0439c05║五至九，不得度癩、白癩、癰疽、乾痟、顛狂五種病人（病愈
X60n1121_p0439c06║則得）。
X60n1121_p0439c07║十、父母不聽，不得度令出家（求聽則得）。
X60n1121_p0439c08║十一、不得度官人（食祿盡則得，王聽亦得）。
X60n1121_p0439c09║十二、不得無衣鉢受具，亦不得借衣鉢受具（或借者許彼辯
X60n1121_p0439c10║竟方還，不即索者則得）。
X60n1121_p0439c11║十三、不自稱名十四、不肯稱和尚名。
X60n1121_p0439c12║十五、教乞戒而不乞。
X60n1121_p0439c13║十六、著白衣衣、外道衣、莊嚴具等。
X60n1121_p0439c14║又年六十，不得受具戒，惟聽為沙彌。
X60n1121_p0439c15║請和尚法第二十五
X60n1121_p0439c16║無和尚不得受具，二和尚乃至多和尚亦不得受具。
X60n1121_p0439c17║欲受具時，若本授十戒和尚在，不須更請。若本師已
X60n1121_p0439c18║不在前，應更擇明師請之。偏袒胡跪合掌，作如是語：
X60n1121_p0439c19║我某甲今請大德為和尚，願大德為我作和尚。我依
X60n1121_p0439c20║大德故，得受具足戒。如是三說。
X60n1121_p0439c21║比丘六物名相第二十六
X60n1121_p0439c22║一、安陀會此云中宿衣，亦云雜作衣。或五條，一長一
X60n1121_p0439c23║短，或縵條，或七條、九條等。已舊降作安陀會受持，皆
X60n1121_p0439c24║得各隨身量，豎三肘、橫五肘為度，可減不可增，不得
X60n1121_p0440a01║如今時之豎三橫六。下二衣並同。
X60n1121_p0440a02║二、鬱多羅僧此云上著衣，亦云入眾衣，正應七條，兩
X60n1121_p0440a03║長一短，應割截，貧者帖條亦得，或九條等，稍舊降作
X60n1121_p0440a04║鬱多羅僧亦得。
X60n1121_p0440a05║三、僧伽梨此云重衣，亦云雜碎衣。應九條，二長一短。
X60n1121_p0440a06║僧祇律：許至十五條，不得過。四分律：許至十九條，不
X60n1121_p0440a07║得過。根本律：許至二十五條，不得過。應割截貧者。若
X60n1121_p0440a08║有割截鬱多羅僧，則帖條僧伽梨亦得。
X60n1121_p0440a09║四、尼師壇此云坐具，應兩層作：長佛二搩手半（周尺五尺）、
X60n1121_p0440a10║廣二搩手（周尺四尺）。臥時敷臥具上襯身，坐時敷地襯衣。
X60n1121_p0440a11║五、鉢多羅此云應量器，或瓦或鐵為之，大不過三升，
X60n1121_p0440a12║小不過升半，乞食用之。
X60n1121_p0440a13║六、漉水囊以細熟密絹為之，不得無漉囊，行二十里。
X60n1121_p0440a14║此是護生要用，濟物行慈之具，斷不可缺。
X60n1121_p0440a15║搭衣偈呪等，律文不載，似不必用。律中最重一切時
X60n1121_p0440a16║中專修四念處觀，不可不急講求。
X60n1121_p0440a17║○附錄
X60n1121_p0440a18║大乘。大集地藏十輪經有依行品云：癡慢號大乘，彼
X60n1121_p0440a19║無有智力，尚迷二乘法，況能解大乘？譬如闕壞眼，不
X60n1121_p0440a20║能見眾色，如是闕壞信，不能解大乘。無力飲池河，詎
X60n1121_p0440a21║能吞大海？不習二乘法，何能學大乘？先信二乘法，方
X60n1121_p0440a22║能信大乘，無信誦大乘，空言無所益。內懷真斷見，妄
X60n1121_p0440a23║自號大乘，不護三業罪，壞亂我正法。彼人命終後，定
X60n1121_p0440a24║墮無間獄。　善男子，有諸眾生，於聲聞乘、獨覺乘法，
X60n1121_p0440b01║未作劬勞，正勤修學。如是眾生，根機未熟，根機下劣，
X60n1121_p0440b02║精進微少。若有為說微妙甚深大乘正法，說聽二人，
X60n1121_p0440b03║俱獲大罪，亦為違逆一切諸佛。所以者何？如是眾生，
X60n1121_p0440b04║實是愚癡，自謂聰叡，陷斷滅邊，墜顛狂想，執無因論，
X60n1121_p0440b05║於諸業果，生斷滅想，撥無一切善作惡作，妄說大乘，
X60n1121_p0440b06║壞亂我法，非法說法，法說非法，實非沙門說是沙門，
X60n1121_p0440b07║實是沙門說非沙門，實非毗柰耶說是毗柰耶，實是
X60n1121_p0440b08║毗柰耶說非毗柰耶，愚癡顛倒，憍慢嫉妬，朋黨之心，
X60n1121_p0440b09║於大乘法，稱讚擁護，令廣流布，於聲聞乘、獨覺乘法，
X60n1121_p0440b10║謗毀障蔽，不令流布，不能如實依於三乘，捨俗出家，
X60n1121_p0440b11║受具足戒，成苾蒭性，亦不如實修集一切善法因緣。
X60n1121_p0440b12║如是撥無一切因果斷滅論者，雖在人中，實是羅剎，
X60n1121_p0440b13║於當來世無數大劫難得人身，命終定生無間地獄，
X60n1121_p0440b14║於諸苦趣輪轉往來，受諸苦惱，難可救濟。如是過失，
X60n1121_p0440b15║皆由未學二乘之法，先入大乘。　問：十輪經中，佛誡
X60n1121_p0440b16║森嚴，必令先習二乘法，乃可聞學大乘正法。不爾，則
X60n1121_p0440b17║說、聽二人俱獲大罪，亦為違逆一切諸佛。後又云：眾
X60n1121_p0440b18║多過失，皆由未學二乘之法，先入大乘。今時多有出
X60n1121_p0440b19║家男女，未受沙彌具足等戒，而徑受大乘菩薩戒者；
X60n1121_p0440b20║亦有出家雖久，五戒尚未受者。今皆聽聞無上妙法，
X60n1121_p0440b21║此義云何？特求請決。然二乘法通三藏，今在律中，故
X60n1121_p0440b22║約戒問。　答：諸佛說法，對病不同，隨機有異。然究其
X60n1121_p0440b23║要歸，則一而已。如十輪經專為一類執大謗小者說，
X60n1121_p0440b24║具如所問矣。若法王等經復為一類執小謗大者，則
X60n1121_p0440c01║云定無三乘。設有分別三乘根性，是人舌根即當墮
X60n1121_p0440c02║地，即為誹謗諸佛正說。故白香山拈此兩義以為難
X60n1121_p0440c03║也。然苟明法華宗旨，兩義冷然，為鈍根者，須以小乘
X60n1121_p0440c04║權接；為執小者，須以一乘開顯。權是實家之權，權尚
X60n1121_p0440c05║不知，何能知實？所謂無力飲河，詎能吞海？此十輪經
X60n1121_p0440c06║之所訶也。實是權家之實，苟不悟實，權亦何為？所謂
X60n1121_p0440c07║不信此法，是上慢人。此法王經之所斥也。今若發大
X60n1121_p0440c08║乘心以為其本，然後隨力漸學權實佛法，既不違法
X60n1121_p0440c09║王經所斥，亦不違十輪經所訶。所以西域諸國，具有
X60n1121_p0440c10║菩薩、優婆塞、優婆夷等七眾。七眾無非大乘，大乘不
X60n1121_p0440c11║廢小檢。如法華經十六王子，菩薩、沙彌即是誠證。彼
X60n1121_p0440c12║雖受菩薩戒，仍禮聲聞比丘之足，何當執大謗小？若
X60n1121_p0440c13║必不許沙彌受菩薩戒，尤不應許優婆塞等受菩薩
X60n1121_p0440c14║戒，則應菩薩但有比丘、比丘尼二眾，決定無七眾矣。
X60n1121_p0440c15║梵網所云：一切有心者，皆應受佛戒。如何可通？豈近
X60n1121_p0440c16║住沙彌，一一皆木石耶？至于聽聞無上妙法，結一乘
X60n1121_p0440c17║緣，一切不遮，乃獨疑于出家未受五戒之人。又豈出
X60n1121_p0440c18║家未受五戒，反更不如在家未受三歸者耶？　摩訶
X60n1121_p0440c19║止觀云：今末代癡人，聞菴羅果甘甜可口，即碎其核，
X60n1121_p0440c20║甞之甚苦。果種甘味，一切皆失，無智慧故。刻核太過，
X60n1121_p0440c21║亦復如是。聞非調伏，非不調伏，亦不礙調伏，亦不礙
X60n1121_p0440c22║不調伏。以不礙故，名無礙道。以無礙故，灼然淫泆，公
X60n1121_p0440c23║行非法，無片羞恥，與諸禽獸無相異也。此是噉鹽太
X60n1121_p0440c24║過，鹹渴成病。經云：貪著無礙法，是人去佛遠，譬如天
X60n1121_p0441a01║與地。大經云：言我修無相，則非修無相。是住不調，非
X60n1121_p0441a02║不住也。乃至汙辱戒律，陵穢三寶，周家傾蕩佛法，皆
X60n1121_p0441a03║由此來。是名大礙，何關無礙？
X60n1121_p0441a04║根本尼陀那云：汝等若以信心投我出家，情求涅槃
X60n1121_p0441a05║修淨行者，所著衣服直一億金錢，所住房舍直金錢
X60n1121_p0441a06║五百，所噉飲食具足百味，如是等事我皆聽受，汝並
X60n1121_p0441a07║堪銷。若破重戒者，於僧住處乃至不銷一口之食，僧
X60n1121_p0441a08║伽藍地不容一足。　善見律云：一切作諸惡法無人
X60n1121_p0441a09║不知，初作者護身神見，次知他心天神知，如此之人
X60n1121_p0441a10║天神俱見，是故大呌喚，展轉相承傳至梵天，置無色
X60n1121_p0441a11║界，餘者悉聞。　僧祇律：佛訶覆藏云：犯戒尚不慚羞，
X60n1121_p0441a12║悔過何以慚羞？即說偈言：覆蓋者則漏，開者則不漏，
X60n1121_p0441a13║是故諸覆者，當開令不漏。　毗尼母經云：寧吞鐵丸
X60n1121_p0441a14║而死，不以無戒食人。信施　佛藏經云：破戒之人不
X60n1121_p0441a15║應於彈指頃住聖人相在袈裟中。
X60n1121_p0441a16║地持經云：三十二相無差別因，皆是持戒。何以故？若
X60n1121_p0441a17║犯戒者，不得下賤人身，況大人相？　菩薩善戒經云：
X60n1121_p0441a18║三十二相雖復各各說其因緣，真因緣者，持戒精進。
X60n1121_p0441a19║何以故？若不持戒，能修精進，尚不得人身，況得三十
X60n1121_p0441a20║二相？　聲聞禁戒，一切善法，悉是阿耨多羅三藐三
X60n1121_p0441a21║菩提因。
X60n1121_p0441a22║
X60n1121_p0441a23║沙彌十戒威儀錄要（終）