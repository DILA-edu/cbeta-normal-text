X60n1126_p0595c08║
X60n1126_p0595c09║
X60n1126_p0595c10║
X60n1126_p0595c11║弘戒法儀下卷
X60n1126_p0595c12║
X60n1126_p0595c13║比丘白四羯磨受具足戒已次日差闍黎師與說隨
X60n1126_p0595c14║相法儀第十二
X60n1126_p0595c15║（佛在世時，有比丘白四羯磨已，捨眾而去。雖已白四羯磨，得自心潔淨法體，然未識佛後所制犯戒之罪
X60n1126_p0595c16║相。既不識犯，便造重罪。佛言：自今已去，作四羯磨已，當先說四波羅夷法。故知四羯磨，謂之授戒。說戒相
X60n1126_p0595c17║者，乃在授戒之後，令其識相護持耳。今人不識佛制，遂不白四羯磨，又無十師證明，便獨自登壇，單說戒
X60n1126_p0595c18║相，令持受許多罪名，誠為杜撰。茲依古法，必具十師嚴白羯磨，後說隨相四波羅夷。次日仍差教授，為彼
X60n1126_p0595c19║細誦四分戒本，俾持其戒體，防其罪相。是則未受戒前，本無遮難，根身法器，已自清淨。正受戒時，至誠實
X60n1126_p0595c20║語十師，如法壇儀，如法諸緣，咸得清淨。受戒法後，不犯罪名，沒世身心俱得清淨，是為具足戒法。其或不
X60n1126_p0595c21║然，師承安得無過，可不慎諸。　引請舉戒讚）。
X60n1126_p0595c22║人清法，具體戒圓成。再明罪相守心城，犯棄佛根刑
X60n1126_p0595c23║聖制，當明四重為君評。
X60n1126_p0595c24║香雲葢菩薩摩訶薩。
X60n1126_p0596a01║諸大德聞罄聲，各禮三拜，胡跪合掌，稱自己名字。
X60n1126_p0596a02║昨登具足，十方諸佛證心宗。今說罪名，四重根遮防
X60n1126_p0596a03║法障。不由開示，何以發明。我今為汝謹請（某）闍黎，為
X60n1126_p0596a04║汝作說隨戒法相四波羅夷教授師。請師之語，汝合
X60n1126_p0596a05║自陳。恐汝未能代為唱舉，汝當志誠隨我啟請。
X60n1126_p0596a06║引請作梵。
X60n1126_p0596a07║大德一心念！我（某甲）求示四波羅夷隨相法，願大德為
X60n1126_p0596a08║我作開示四波羅夷阿闍黎。我依大德故，得明隨相
X60n1126_p0596a09║法。慈愍故（一拜），慈愍故（一拜），大慈愍故（一拜）。
X60n1126_p0596a10║闍黎鳴尺云：
X60n1126_p0596a11║諸比丘等！汝既殷勤伸請，我當為汝作教誡，隨相阿
X60n1126_p0596a12║闍黎所有言教，汝當諦聽。
X60n1126_p0596a13║伏以心宗無相，非空非假非中；戒相有差，或棄或殘
X60n1126_p0596a14║或墮。向已選圓心而受體，今當明細相以防非。說戒
X60n1126_p0596a15║制戒，皆佛世因事結戒之定規；分重分輕，依律文隨
X60n1126_p0596a16║事定罪之成法。心非先簡，律當預知。譬如知賊設兵，
X60n1126_p0596a17║築隄障水，若不長操智刃，永斷滲機。戒於無戒之先，
X60n1126_p0596a18║行彼絕行之地，何能令三羯之法常在，四白之心不
X60n1126_p0596a19║污者哉？是以昨明戒體于壇上，茲示戒相于律中，至
X60n1126_p0596a20║重惟四波羅夷，珍重爾一心諦聽。
X60n1126_p0596a21║善男子聽！如來、至真、等正覺說四波羅夷法。若比丘
X60n1126_p0596a22║犯一一法，非沙門、非釋子。汝一切不得犯婬、作不淨
X60n1126_p0596a23║行、受婬欲法，乃至共畜生，非沙門、非釋子。爾時世尊
X60n1126_p0596a24║與說譬喻：猶如有人截其頭，終不能活。比丘亦如是，
X60n1126_p0596b01║犯波羅夷法已，不能還成比丘行。汝是中盡形壽不
X60n1126_p0596b02║得作，能持否？（答云：）能持。
X60n1126_p0596b03║一切不得盜下至草葉。若比丘盜人五錢、若過五錢，
X60n1126_p0596b04║若自取、若教人取，若自破、教人破，若自斫、教人斫，若
X60n1126_p0596b05║自燒、教人燒，若埋、若壞色者，彼非沙門、非釋子。譬如
X60n1126_p0596b06║斷多羅樹心，終不復更生長。比丘犯波羅夷法亦如
X60n1126_p0596b07║是，終不更成比丘行。汝是中盡形壽不得作，能持否？
X60n1126_p0596b08║（答云：）能持。
X60n1126_p0596b09║一切不得故斷眾生命下至蟻子。若比丘故自手斷
X60n1126_p0596b10║人命、持刀授與人、教死歎死、與人非藥、若墮胎、若厭
X60n1126_p0596b11║禱殺、自作方便、若教人作，非沙門、非釋子。譬喻者說
X60n1126_p0596b12║言：猶如針鼻缺不堪復用，比丘亦如是，犯波羅夷法
X60n1126_p0596b13║不復成。比丘！汝是中盡形壽不得作，能持否？（答云：）能持。
X60n1126_p0596b14║一切不得妄語乃至戲笑。若比丘非真實、非己有，自
X60n1126_p0596b15║說言：我得上人法，得禪、得解脫、得定、得四空定，得須
X60n1126_p0596b16║陀洹果、斯陀含果、阿那含果、阿羅漢果，天龍來、鬼神
X60n1126_p0596b17║來供養我。彼非沙門、非釋子。譬喻者說：譬如大石破
X60n1126_p0596b18║為二分，終不可還合。比丘亦如是，犯此波羅夷法，不
X60n1126_p0596b19║可還成比丘行。汝是中盡形壽不得作，能持否？（答云：）能
X60n1126_p0596b20║持。（教云：）是事如是持。
X60n1126_p0596b21║善男子，欲識戒相，先明戒體。既云戒者，即不落空。既
X60n1126_p0596b22║云體者，即不成有。不可空，則犯戒不得。不可有，則執
X60n1126_p0596b23║戒不得。執不得，犯不得，即中道不得。故知犯四棄者，
X60n1126_p0596b24║墮有之謂也。執四棄者，亦墮有之謂也。不執不犯者，
X60n1126_p0596c01║墮空之謂也。離此執犯與不執犯，即墮中之謂也。一
X60n1126_p0596c02║有所墮，便有過犯。故大妄語戒中，若自言得上人法，
X60n1126_p0596c03║得禪，得解脫，得定，得四空，得四果等者，以其墮有，故
X60n1126_p0596c04║不得言。若言無得上人法之理，無得禪之事，無得解
X60n1126_p0596c05║脫空與四果之類者，是即墮無，亦即墮有。其罪更深
X60n1126_p0596c06║一步，名為大謗，亦大妄語也。惟此大妄，重於殺盜婬
X60n1126_p0596c07║等，不可不知，尤嚴防護。善男子，四謗之法，汝當知之。
X60n1126_p0596c08║即墮有，墮無，墮非有非無，即有即無之四句法也。犯
X60n1126_p0596c09║此四句，即名破前潔白戒體。我今依此四句，略說四
X60n1126_p0596c10║波羅夷法。其餘十三僧殘，二不定，墮與捨墮，應當學
X60n1126_p0596c11║向彼悔，七滅諍等。明辰稟白和尚，另請闍黎，為汝一
X60n1126_p0596c12║一開演明白。汝當依教奉行。（答）依教奉行。（三說，三答，下座）。
X60n1126_p0596c13║
X60n1126_p0596c14║比丘將進菩薩大戒闍黎師預前審戒式第十三
X60n1126_p0596c15║舉讚
X60n1126_p0596c16║將登佛地，合固前基，聲聞戒品淨方宜。持犯細追惟
X60n1126_p0596c17║諦審，傾除心佛現光儀。
X60n1126_p0596c18║求懺悔菩薩摩訶薩。
X60n1126_p0596c19║引請白云：
X60n1126_p0596c20║諸大德等聞磬聲，各禮三拜，胡跪合掌，稱自己名字：
X60n1126_p0596c21║夫法器久成，猶恐琢磨之未盡；聖階欲進，先求行履
X60n1126_p0596c22║之有初。今則具戒登圓，勝心重礪。我今為諸大德，謹
X60n1126_p0596c23║請某阿闍黎，為諸大德審戒羯磨，作陞進路。請師之
X60n1126_p0596c24║語，汝合自陳，我今唱宣，汝當隨和。
X60n1126_p0597a01║引請作梵。
X60n1126_p0597a02║大德一心念！我弟子（某甲），今請大德作審戒羯磨。阿闍
X60n1126_p0597a03║黎！願大德為我作審戒羯磨法。我依大德故，得入菩
X60n1126_p0597a04║薩清淨位。慈愍故（一拜），慈愍故（一拜），大慈愍故（一拜）。
X60n1126_p0597a05║闍黎鳴尺云：
X60n1126_p0597a06║夫化城久息，毋躭安樂之區；寶所近前，合辦進趨之
X60n1126_p0597a07║志。若不斷除往昔諸咎，何能行證最上一乘？茲既發
X60n1126_p0597a08║真正菩提心，將進無上菩薩戒，理當審諦前所授受
X60n1126_p0597a09║比丘戒中，一一相內持犯完缺等事。我今逐一問汝，
X60n1126_p0597a10║汝當逐一實答，傾心懺滌。若不實答，縱懺不除；懺若
X60n1126_p0597a11║不除，受不得戒。當思菩薩大戒，原于心地，心地夾雜，
X60n1126_p0597a12║便作戒器。楞嚴經云：汝今欲研無上菩提，當以直心
X60n1126_p0597a13║酬我所問善男子等四波羅夷法。
X60n1126_p0597a14║一　犯不淨行，於中清淨否？（答云：）無。
X60n1126_p0597a15║二　不與物盜心取（如前）。
X60n1126_p0597a16║三　故斷人命，歎譽快勸人死（如前）。
X60n1126_p0597a17║四　實無所知，自言得上人法（如前）。
X60n1126_p0597a18║比丘犯此四法，不得與諸比丘共住。
X60n1126_p0597a19║善男子等十三僧伽婆尸沙法。
X60n1126_p0597a20║一　故出精，除夢中，於中清淨否？（答云：）無。
X60n1126_p0597a21║二　與女人身相觸（如前）。
X60n1126_p0597a22║三　與女人麤惡婬欲語（如前）。
X60n1126_p0597a23║四　教女人以婬欲法供養我（如前）。
X60n1126_p0597a24║五　為男女作媒嫁（如前）。
X60n1126_p0597b01║六　難處、妨處、無主自作屋、不將諸比丘指授處所
X60n1126_p0597b02║過量作（如前）。
X60n1126_p0597b03║七　難處妨處：有主為己作大房，不將餘比丘指授
X60n1126_p0597b04║處所（如前）。
X60n1126_p0597b05║八　以無根波羅夷法，謗非波羅夷比丘（如前）。
X60n1126_p0597b06║九　以少分無根波羅夷法，謗非波羅夷比丘（如前）。
X60n1126_p0597b07║十　欲破和合僧，受破僧法，三諫不捨（如前）。
X60n1126_p0597b08║十一　黨助破僧者，三諫不捨（如前）。
X60n1126_p0597b09║十二　汙他家，行惡行，反謗規正僧，三諫不捨（如前）。
X60n1126_p0597b10║十三　惡性，不受人語，三諫不捨（如前）。
X60n1126_p0597b11║比丘犯此十三法，當行六夜摩那多，仍二十僧中
X60n1126_p0597b12║出罪，不滿二十眾罪不得出。
X60n1126_p0597b13║善男子等二不定法。
X60n1126_p0597b14║一　與女人獨在覆障處、可作婬處坐、說非法語，於
X60n1126_p0597b15║波羅夷、僧伽婆戶沙、波逸提三法中，應何法治？於
X60n1126_p0597b16║中清淨否？（答云：）無。
X60n1126_p0597b17║二　與女人在露現處，不可作婬處坐，說非法語，於
X60n1126_p0597b18║僧伽婆尸沙、波逸提二法中，應何法治？（如前）。
X60n1126_p0597b19║比丘犯此二法，治罪輕重無定。
X60n1126_p0597b20║善男子等三十尼薩耆波逸提法。
X60n1126_p0597b21║一　畜長衣過十日，於中清淨否？（答云：）無。
X60n1126_p0597b22║二　離三衣異處宿，除僧羯磨（如前）。
X60n1126_p0597b23║三　畜非時衣過一月（如前）。
X60n1126_p0597b24║四　取非親里比丘尼衣，除貿易（如前）。
X60n1126_p0597c01║五　使非親里比丘尼浣、染、打故衣（如前）。
X60n1126_p0597c02║六　從非親里居士、居士婦乞衣，除奪衣、失衣、燒衣、
X60n1126_p0597c03║漂衣（如前）。
X60n1126_p0597c04║七　如上時，非親里居士、居士婦與衣，不知足受（如前）。
X60n1126_p0597c05║八　居士、居士婦為比丘具衣價，比丘到其家，讚歎
X60n1126_p0597c06║為好故（如前）。
X60n1126_p0597c07║九　二家為比丘辦衣價，比丘到二家讚歎，為好故
X60n1126_p0597c08║（如前）。
X60n1126_p0597c09║十　施主送衣價與比丘、執事人，執事人不與，往取。
X60n1126_p0597c10║過五、六，更往求，得衣（如前）。
X60n1126_p0597c11║十一　蠶綿作新臥具（如前）。
X60n1126_p0597c12║十二　新純黑羺羊毛作臥具（如前）。
X60n1126_p0597c13║十三　不用二分純黑羊毛、二分白、四分尨作新臥
X60n1126_p0597c14║具（如前）。
X60n1126_p0597c15║十四　臥具未及六年不捨，更作新者，除僧羯磨（如前）。
X60n1126_p0597c16║十五　作新臥具，不取故者，縱廣一磔手，揲新者上
X60n1126_p0597c17║（如前）。
X60n1126_p0597c18║十六　自持羊毛行過三由旬（如前）。
X60n1126_p0597c19║十七　使非親里比丘尼浣染擘羊毛（如前）。
X60n1126_p0597c20║十八　自手受金銀錢，若使人受、若口可受（如前）。
X60n1126_p0597c21║十九　種種買賣寶物（如前）。
X60n1126_p0597c22║二十　種種販賣（如前）。
X60n1126_p0597c23║二十一　畜長鉢過十日（如前）。
X60n1126_p0597c24║二十二　畜鉢未滿五綴，更求新鉢（如前）。
X60n1126_p0598a01║二十三　自乞縷線，使非親里織師織作衣（如前）。
X60n1126_p0598a02║二十四　人使織師為比丘織衣，比丘到織師家，囑
X60n1126_p0598a03║托好織（如前）。
X60n1126_p0598a04║二十五　比丘與比丘衣，後悔復奪，不還彼衣（如前）。
X60n1126_p0598a05║二十六　有病，畜酥、油、生酥、蜜、石蜜，過七日（如前）。
X60n1126_p0598a06║二十七　先春殘一月，求雨浴衣，半月前早用（如前）。
X60n1126_p0598a07║二十八　未滿夏受衣畜過十日前（如前）。
X60n1126_p0598a08║二十九　有疑畏、有緣事、離衣宿、過六夜（如前）。
X60n1126_p0598a09║三　十　知他欲與僧物，自迴入己（如前）。
X60n1126_p0598a10║比丘犯此三十法，當速問僧中捨，不捨墮地獄。
X60n1126_p0598a11║善男子等九十波逸提。
X60n1126_p0598a12║一　知而妄語，於中清淨否？（答云：）無。
X60n1126_p0598a13║二　種種毀訾語（如前）。
X60n1126_p0598a14║三　兩舌語（如前）。
X60n1126_p0598a15║四　與婦人同室宿（如前）。
X60n1126_p0598a16║五　與未受大戒人共宿至三夜（如前）。
X60n1126_p0598a17║六　與未受大戒人同誦（如前）。
X60n1126_p0598a18║七　向未受大戒人說比丘麤惡罪，除僧羯磨（如前）。
X60n1126_p0598a19║八　向未受大戒人說過人法，言：我知是，我見是，見
X60n1126_p0598a20║知實者（如前）。
X60n1126_p0598a21║九　與女人說法，過五、六語，除有智男子（如前）。
X60n1126_p0598a22║十　自手掘地，若教人掘（如前）。
X60n1126_p0598a23║十一　壞鬼神村（如前）。
X60n1126_p0598a24║十二　妄作異語惱僧（如前）。
X60n1126_p0598b01║十三　嫌罵僧知事者（如前）。
X60n1126_p0598b02║十四　取僧臥具等露地敷。若教人敷，去時不舉、不
X60n1126_p0598b03║教人舉（如前）。
X60n1126_p0598b04║十五　僧房內敷僧臥具等，若教人敷，捨去，不自舉、
X60n1126_p0598b05║不教人舉（如前）。
X60n1126_p0598b06║十六　於他比丘住處，強敷臥具，令他避我（如前）。
X60n1126_p0598b07║十七　於僧房內牽出他比丘、若使人牽（如前）。
X60n1126_p0598b08║十八　重閣上坐臥脫脚繩牀大牀（如前）。
X60n1126_p0598b09║十九　用有虫水澆泥、澆草（如前）。
X60n1126_p0598b10║二十　作房舍等，覆苫過二三節（如前）。
X60n1126_p0598b11║二十一　僧不差自往教授比丘尼（如前）。
X60n1126_p0598b12║二十二　僧差教授比丘尼，乃至日沒（如前）。
X60n1126_p0598b13║二十三　謗教授比丘尼僧，為飲食故往教（如前）。
X60n1126_p0598b14║二十四　與非親里比丘尼衣，除貿易（如前）。
X60n1126_p0598b15║二十五　為非親里比丘尼作衣（如前）。
X60n1126_p0598b16║二十六　與比丘屏覆處坐（如前）。
X60n1126_p0598b17║二十七　與比丘尼期同道行，除有疑、恐怖、伴行時
X60n1126_p0598b18║（如前）。
X60n1126_p0598b19║二十八　與比丘尼同船，除直渡（如前）。
X60n1126_p0598b20║二十九　知比丘尼讚歎因緣得食食，除施主先有
X60n1126_p0598b21║意（如前）。
X60n1126_p0598b22║三　十　與婦人期同道行（如前）。
X60n1126_p0598b23║三十一　施一食處過受（如前）。
X60n1126_p0598b24║三十二　展轉食，除病時、施衣時、作衣時（如前）。
X60n1126_p0598c01║三十三　別眾食，除病時、施衣時、作衣時、行道時、船
X60n1126_p0598c02║行時、大會時、沙門施食時（如前）。
X60n1126_p0598c03║三十四　檀越請食，無病過兩三鉢受，不分與餘比
X60n1126_p0598c04║丘（如前）。
X60n1126_p0598c05║三十五　足食竟，或時受請，不作餘食法更食（如前）。
X60n1126_p0598c06║三十六　知他比丘足食竟更受請，不作餘食法，故
X60n1126_p0598c07║使食令犯（如前）。
X60n1126_p0598c08║三十七　非時食（如前）。
X60n1126_p0598c09║三十八　食殘宿食（如前）。
X60n1126_p0598c10║三十九　不受食，若藥著口中，除水及楊枝（如前）。
X60n1126_p0598c11║四　十　無病，自為己索好美食（如前）。
X60n1126_p0598c12║四十一　自手與外道男女食（如前）。
X60n1126_p0598c13║四十二　先受請，若前食、後食，行詣餘家，不囑餘比
X60n1126_p0598c14║丘，除病時、作衣時、施衣時（如前）。
X60n1126_p0598c15║四十三　食家中有寶強安坐（如前）。
X60n1126_p0598c16║四十四　食家中有寶，在屏處坐（如前）。
X60n1126_p0598c17║四十五　獨與女人露地坐（如前）。
X60n1126_p0598c18║四十六　約比丘同至聚落竟，不教與食，遣使去（如前）。
X60n1126_p0598c19║四十七　無病四月與藥過受，除常請、更請、分請、盡
X60n1126_p0598c20║形請（如前）。
X60n1126_p0598c21║四十八　往觀軍陣，除時因緣（如前）。
X60n1126_p0598c22║四十九　有因緣至軍中，若過二夜至三夜（如前）。
X60n1126_p0598c23║五　十　軍中往二宿三宿，或觀鬬戰遊軍象馬等
X60n1126_p0598c24║（如前）。
X60n1126_p0599a01║五十一　飲酒（如前）。
X60n1126_p0599a02║五十二　水中戲（如前）。
X60n1126_p0599a03║五十三　擊攊他（如前）。
X60n1126_p0599a04║五十四　不受諫（如前）。
X60n1126_p0599a05║五十五　恐怖他比丘（如前）。
X60n1126_p0599a06║五十六　無病：半月沐浴過，受除熱時、病時、風時、雨
X60n1126_p0599a07║時、遠行來時（如前）。
X60n1126_p0599a08║五十七　無病露地然火，若教人然，除因緣（如前）。
X60n1126_p0599a09║五十八　藏他比丘衣鉢、坐具、針筒，若自藏、若教人
X60n1126_p0599a10║藏（如前）。
X60n1126_p0599a11║五十九　淨施五眾衣，不問主輒著（如前）。
X60n1126_p0599a12║六　十　得新衣，不作三種染壞色：青、黑、木蘭（如前）。
X60n1126_p0599a13║六十一　故斷畜生命（如前）。
X60n1126_p0599a14║六十二　故飲用有蟲水（如前）。
X60n1126_p0599a15║六十三　故惱他比丘，乃至少時不樂（如前）。
X60n1126_p0599a16║六十四　知他比丘有麤惡罪覆藏（如前）。
X60n1126_p0599a17║六十五　年未滿二十，與受大戒（如前）。
X60n1126_p0599a18║六十六　諍事如法滅已，後更發舉（如前）。
X60n1126_p0599a19║六十七　知是賊伴，故與同行（如前）。
X60n1126_p0599a20║六十八　說婬欲非障道法，三諫不捨（如前）。
X60n1126_p0599a21║六十九　如上邪見人故，供給所需共同羯磨（如前）。
X60n1126_p0599a22║七　十　沙彌說婬欲非障道法，被擯比丘與同一
X60n1126_p0599a23║止宿（如前）。
X60n1126_p0599a24║七十一　不受諫反難持律者（如前）。
X60n1126_p0599b01║七十二　輕呵戒律（如前）。
X60n1126_p0599b02║七十三　不一心聽戒，無知無解（如前）。
X60n1126_p0599b03║七十四　如上比丘，彼親友以僧物與（如前）。
X60n1126_p0599b04║七十五　僧斷事不與欲而起去（如前）。
X60n1126_p0599b05║七十六　與欲已，後更呵（如前）。
X60n1126_p0599b06║七十七　知他比丘鬬爭，聽此語向彼說（如前）。
X60n1126_p0599b07║七十八　打比丘（如前）。
X60n1126_p0599b08║七十九　手搏比丘（如前）。
X60n1126_p0599b09║八　十　以無根僧伽婆尸沙法謗比丘（如前）。
X60n1126_p0599b10║八十一　王未出未藏寶入宮門內（如前）。
X60n1126_p0599b11║八十二　自捉寶及寶莊飾具，若使人捉，除僧伽藍
X60n1126_p0599b12║中及寄宿處（如前）。
X60n1126_p0599b13║八十三　非時入聚落，不囑餘比丘（如前）。
X60n1126_p0599b14║八十四　作牀過如來八指（如前）。
X60n1126_p0599b15║八十五　以兜羅綿貯作繩牀、木牀、臥具、坐褥（如前）。
X60n1126_p0599b16║八十六　以骨牙角作鍼筒（如前）。
X60n1126_p0599b17║八十七　作臥具，長過佛二磔手半、廣過二磔手（如前）。
X60n1126_p0599b18║八十八　作覆瘡衣，長過佛四磔手（如前）。
X60n1126_p0599b19║八十九　作雨浴衣，長過佛六磔手，廣過二磔手半（如前）。
X60n1126_p0599b20║九　十　若佛衣等量，長過佛九磔手，廣過六磔手
X60n1126_p0599b21║（如前）。
X60n1126_p0599b22║比丘犯此九十法，當墮。
X60n1126_p0599b23║善男子等四波羅提提舍尼法。
X60n1126_p0599b24║一　無病入村中，從非親里比丘尼自手受食，於中
X60n1126_p0599c01║清淨否？（答云：）無。
X60n1126_p0599c02║二　比丘尼在食家指示：與某甲羮，與某甲飯。無比
X60n1126_p0599c03║丘在（如前）。
X60n1126_p0599c04║三　無病自手受學家僧食（如前）。
X60n1126_p0599c05║四　阿蘭若及疑怖處：不先語檀越、伽藍外不受食、
X60n1126_p0599c06║在伽藍內無病自手受食食（如前）。
X60n1126_p0599c07║比丘犯此四法，應向眾僧悔過。
X60n1126_p0599c08║善男子等一百應當學法。
X60n1126_p0599c09║一　齊整著內衣，於中清淨否？（答云：）清淨。
X60n1126_p0599c10║二　齊整著三衣（如前）。
X60n1126_p0599c11║三　不得反抄衣入白衣舍（如前）。
X60n1126_p0599c12║四　不得反抄衣白衣舍坐（如前）。
X60n1126_p0599c13║五　不得衣纏頸入白衣舍（如前）。
X60n1126_p0599c14║六　不得衣纏頸白衣舍坐（如前）。
X60n1126_p0599c15║七　不得覆頭入白衣舍（如前）。
X60n1126_p0599c16║八　不得覆頭白衣舍坐（如前）。
X60n1126_p0599c17║九　不得跳行入白衣舍（如前）。
X60n1126_p0599c18║十　不得跳行白衣舍坐（如前）。
X60n1126_p0599c19║十一　不得蹲坐白衣舍內（如前）。
X60n1126_p0599c20║十二　不得叉腰入白衣舍（如前）。
X60n1126_p0599c21║十三　不得叉腰白衣舍坐（如前）。
X60n1126_p0599c22║十四　不得搖身入白衣舍（如前）。
X60n1126_p0599c23║十五　不得搖身白衣舍坐（如前）。
X60n1126_p0599c24║十六　不得掉臂入白衣舍（如前）。
X60n1126_p0600a01║十七　不得掉臂白衣舍坐（如前）。
X60n1126_p0600a02║十八　好覆身入白衣舍（如前）。
X60n1126_p0600a03║十九　好覆身白衣舍坐（如前）。
X60n1126_p0600a04║二十　不得左右顧視入白衣舍（如前）。
X60n1126_p0600a05║二十一　不得左右顧視白衣舍坐（如前）。
X60n1126_p0600a06║二十二　靜默入白衣舍（如前）。
X60n1126_p0600a07║二十三　靜默白衣舍坐（如前）。
X60n1126_p0600a08║二十四　不得戲笑入白衣舍（如前）。
X60n1126_p0600a09║二十五　不得戲笑白衣舍坐（如前）。
X60n1126_p0600a10║二十六　正意受食（如前）。
X60n1126_p0600a11║二十七　平鉢受食（如前）。
X60n1126_p0600a12║二十八　平鉢受羮（如前）。
X60n1126_p0600a13║二十九　羮飯俱食（如前）。
X60n1126_p0600a14║三　十　以次食（如前）。
X60n1126_p0600a15║三十一　不得挑鉢中央食（如前）。
X60n1126_p0600a16║三十二　無病，不得為己索羮飯（如前）。
X60n1126_p0600a17║三十三　不得以飯覆羮更望得（如前）。
X60n1126_p0600a18║三十四　不得視比座鉢中起嫌心（如前）。
X60n1126_p0600a19║三十五　當繫鉢想食（如前）。
X60n1126_p0600a20║三十六　不得大摶飯食（如前）。
X60n1126_p0600a21║三十七　不得張口待飯食（如前）。
X60n1126_p0600a22║三十八　不得含食語（如前）。
X60n1126_p0600a23║三十九　不得摶飯擲口中（如前）。
X60n1126_p0600a24║四　十　不得遺落飯食（如前）。
X60n1126_p0600b01║四十一　不得頰飯食（如前）。
X60n1126_p0600b02║四十二　不得嚼飯作聲（如前）。
X60n1126_p0600b03║四十三　不得噏飯食（如前）。
X60n1126_p0600b04║四十四　不得舌䑛食（如前）。
X60n1126_p0600b05║四十五　不得振手食（如前）。
X60n1126_p0600b06║四十六　不得手把散飯食（如前）。
X60n1126_p0600b07║四十七　不得汙手捉食器（如前）。
X60n1126_p0600b08║四十八　不得洗鉢水棄白衣舍內（如前）。
X60n1126_p0600b09║四十九　不得生草上大小便、涕、唾，除病（如前）。
X60n1126_p0600b10║五　十　不得淨水中大小便、涕、唾，除病（如前）。
X60n1126_p0600b11║五十一　不得立大小便，除病（如前）。
X60n1126_p0600b12║五十二　不得為反抄衣人說法，除病（如前）。
X60n1126_p0600b13║五十三　不得為衣纏頸人說法，除病（如前）。
X60n1126_p0600b14║五十四　不得為覆頭人說法，除病（如前）。
X60n1126_p0600b15║五十五　不得為褁頭人說法，除病（如前）。
X60n1126_p0600b16║五十六　不得為叉腰人說法，除病（如前）。
X60n1126_p0600b17║五十七　不得為著革屣人說法，除病（如前）。
X60n1126_p0600b18║五十八　不得為著木屐人說法，除病（如前）。
X60n1126_p0600b19║五十九　不得為騎乘人說法，除病（如前）。
X60n1126_p0600b20║六　十　不得佛塔內宿，除為守護故（如前）。
X60n1126_p0600b21║六十一　不得佛塔內藏寶物，除為堅牢故（如前）。
X60n1126_p0600b22║六十二　不得著革屣入佛塔中（如前）。
X60n1126_p0600b23║六十三　不得捉革屣入佛塔中（如前）。
X60n1126_p0600b24║六十四　不得著革屣繞佛塔行（如前）。
X60n1126_p0600c01║六十五　不得著富羅入佛塔中（如前）。
X60n1126_p0600c02║六十六　不得捉富羅入佛塔中（如前）。
X60n1126_p0600c03║六十七　不得塔下食留草及食汙池（如前）。
X60n1126_p0600c04║六十八　不得擔死屍從塔下過（如前）。
X60n1126_p0600c05║六十九　不得塔下埋死屍（如前）。
X60n1126_p0600c06║七　十　不得塔下燒死屍（如前）。
X60n1126_p0600c07║七十一　不得塔前燒死屍（如前）。
X60n1126_p0600c08║七十二　不得繞塔四邊燒死屍，使臭氣來入（如前）。
X60n1126_p0600c09║七十三　不得持死人衣及床從塔下過，除浣染香
X60n1126_p0600c10║燻（如前）。
X60n1126_p0600c11║七十四　不得塔下大小便（如前）。
X60n1126_p0600c12║七十五　不得向塔大小便（如前）。
X60n1126_p0600c13║七十六　不得繞塔四邊大小便，使臭氣來入（如前）。
X60n1126_p0600c14║七十七　不得持佛像至大小便處（如前）。
X60n1126_p0600c15║七十八　不得塔下嚼楊枝（如前）。
X60n1126_p0600c16║七十九　不得向塔嚼楊枝（如前）。
X60n1126_p0600c17║八　十　不得繞塔四邊嚼楊枝（如前）。
X60n1126_p0600c18║八十一　不得塔下涕唾（如前）。
X60n1126_p0600c19║八十二　不得向塔涕唾（如前）。
X60n1126_p0600c20║八十三　不得繞塔四邊涕唾（如前）。
X60n1126_p0600c21║八十四　不得向塔舒脚坐（如前）。
X60n1126_p0600c22║八十五　不得安佛在下房，己在上房住（如前）。
X60n1126_p0600c23║八十六　人坐己立，不得為說法，除病（如前）。
X60n1126_p0600c24║八十七　人臥己坐，不得為說法，除病（如前）。
X60n1126_p0601a01║八十八　人在坐，己在非坐，不得為說法，除病（如前）。
X60n1126_p0601a02║八十九　人在高坐，己在下坐，不得為說法，除病（如前）。
X60n1126_p0601a03║九　十　人在前行，己在後行，不得為說法，除病（如前）。
X60n1126_p0601a04║九十一　人在高經行處、己在下經行處，不得為說
X60n1126_p0601a05║法，除病（如前）。
X60n1126_p0601a06║九十二　人在道，己在非道，不得為說法，除病（如前）。
X60n1126_p0601a07║九十三　不得𢹂手在道行（如前）。
X60n1126_p0601a08║九十四　不得上樹過人頭，除時因緣（如前）。
X60n1126_p0601a09║九十五　不得絡囊盛鉢貫杖頭置肩上行（如前）。
X60n1126_p0601a10║九十六　人持杖，不應為說法，除病（如前）。
X60n1126_p0601a11║九十七　人持劒，不應為說法，除病（如前）。
X60n1126_p0601a12║九十八　人持矛，不應為說法，除病（如前）。
X60n1126_p0601a13║九十九　人持刀，不應為說法，除病（如前）。
X60n1126_p0601a14║一　百　人持葢，不應為說法，除病（如前）。
X60n1126_p0601a15║比丘犯此一百法，名為惡作。
X60n1126_p0601a16║善男子等七滅諍法。
X60n1126_p0601a17║一　應與現前毗尼。當與現前毗尼，於中清淨否？（答云：）
X60n1126_p0601a18║清淨。
X60n1126_p0601a19║二　應與憶念毗尼，當與憶念毗尼（如前）。
X60n1126_p0601a20║三　應與不癡毗尼，當與不癡毗尼（如前）。
X60n1126_p0601a21║四　應與自言治，當與自言治（如前）。
X60n1126_p0601a22║五　應與多覓罪相，當與多覓罪相（如前）。
X60n1126_p0601a23║六　應與覓罪相，當與覓罪相（如前）。
X60n1126_p0601a24║七　應與如草覆地。當與如草覆地（如前唱云：）
X60n1126_p0601b01║聲聞戒真淨，菩薩戒可登，捨離躭淨心，擴充廣利行。
X60n1126_p0601b02║菩提心圓滿，佛道定可成，幸勿念貧事，猶向草菴宿。
X60n1126_p0601b03║佛法大寶藏，此去應受持，世世復生生，奉行心地法。
X60n1126_p0601b04║我今贊大德，志誠趨大戒，大悲念眾生，前途毋退屈。
X60n1126_p0601b05║（下座）。
X60n1126_p0601b06║
X60n1126_p0601b07║將授菩薩大戒先於數日之前差阿闍黎為求戒者
X60n1126_p0601b08║開導三自歸令參心地法門第十四
X60n1126_p0601b09║（凡好心欲受菩薩大戒者，先於引請師所一觸禮，具香引至方丈。引請云：善男子！且住一邊，待伸作白，然
X60n1126_p0601b10║後參承求戒。戒子侍立於傍。引請半展具，向和尚三拜，胡跪合掌，白云：）
X60n1126_p0601b11║大德僧聽！彼（某）比丘、（某）比丘尼、（某）優婆塞、（某）優婆
X60n1126_p0601b12║夷、（某）國王、（某）大臣、宰官、居士等，至心求授菩薩大
X60n1126_p0601b13║戒。願和尚佐助釋迦文佛為教授師。惟願和尚不
X60n1126_p0601b14║悋慈悲布施大戒。鑑彼至心，默然許可。（起身一觸禮，收具，招
X60n1126_p0601b15║戒子云：）善男子來，我已先容。汝當志誠懇到，對和尚
X60n1126_p0601b16║前，作禮三拜，殷勤乞戒。（戒子禮畢，引請云：）胡跪合掌，汝當
X60n1126_p0601b17║至心作白。恐汝未能，代為宣舉。大德僧聽！我（某甲）比
X60n1126_p0601b18║丘、（某甲）比丘尼、（某甲）優婆塞、（某甲）優婆夷、（某）國王、（某）大臣、
X60n1126_p0601b19║宰官、居士等，志心求授菩薩大戒。願和尚佐助釋
X60n1126_p0601b20║迦文佛為教授師。惟願和尚不悋慈悲布施大戒。
X60n1126_p0601b21║鑑我至心，默然許可。（白已云：）善男子！和尚默然，慈悲
X60n1126_p0601b22║允可。汝當起身，作禮三拜，歸堂俟候，至期授戒。（三禮
X60n1126_p0601b23║畢，引出。和尚命侍者：差某闍黎，先為戒子開導三自歸法。侍者將命到監寺所，問訊語言：）和尚
X60n1126_p0601b24║差（某）闍黎，為戒子開導三自歸法。惟監寺慈悲，致
X60n1126_p0601c01║簡奉請。（監寺出簡問訊，簡以朱板一方，上書云：奉和尚命，耑祈大德臨堂，開導三自歸法。惟
X60n1126_p0601c02║願不悋慈悲，俯俞所請。　監寺某和尚。　侍者受簡，付引請師問訊。引請執簡答問訊畢，率諸戒子至闍
X60n1126_p0601c03║黎寮，命戒子三拜。引請呈簡，伸請畢，命起引出。行者於法堂設平凡，香花莊嚴。引請一人執香，一人執磬，
X60n1126_p0601c04║率戒子迎闍黎登座。引請傍坐，舉讚：）
X60n1126_p0601c05║自迷本覺，業相無因。緣緣三細六麤，輪返妄，願歸真。
X60n1126_p0601c06║請示吾心，求證法王身。
X60n1126_p0601c07║十信地菩薩摩訶薩。
X60n1126_p0601c08║善男子等聞磬聲，作禮三拜，胡跪合掌。
X60n1126_p0601c09║引請作白。
X60n1126_p0601c10║捨惡修善，未知物即吾人。究己空人，願見自原真佛。
X60n1126_p0601c11║今則太心初發，勝法未聞。苟非開導之有師，曷使參
X60n1126_p0601c12║求之不替。將求菩薩大戒，先當乞示自歸。我今為諸
X60n1126_p0601c13║善男子，迎請（某）闍黎，為汝等作開導自歸阿闍黎。而
X60n1126_p0601c14║況此師，深明諦理，久證禪那。必有本分之工夫，廣演
X60n1126_p0601c15║諸人之妙性。請師之語，汝合自陳。恐汝未能，皆隨我
X60n1126_p0601c16║道。
X60n1126_p0601c17║引請作梵。
X60n1126_p0601c18║大德一心念！我弟子（某甲），求示菩薩三歸自性法，願大
X60n1126_p0601c19║德為我作開導自歸師。我依大德故，將來得授菩薩
X60n1126_p0601c20║戒。慈愍故（一拜），慈愍故（一拜），大慈愍故（一拜）。
X60n1126_p0601c21║闍黎撫尺云：
X60n1126_p0601c22║善男子等！汝既殷勤伸請，我當為汝作開導，自歸心
X60n1126_p0601c23║地師。所有言教，汝當諦聽。
X60n1126_p0601c24║善男子等！自歸者，直提向上祖師禪也。以吾人一向
X60n1126_p0602a01║迷自己佛，向心意意識處，只管理會，不知離却心意
X60n1126_p0602a02║識，參究自己。故我佛於人，初入法門，便教渠知有自
X60n1126_p0602a03║己本心之佛，而歸依之。若上根利器，一聞自歸二字，
X60n1126_p0602a04║直下返本還源，了徹心地，何等直截痛快。縱不能了
X60n1126_p0602a05║徹自心，亦使渠念念參求，而自歸之。雖在意識色心，
X60n1126_p0602a06║是情是心，皆入佛性戒中矣。是知一自歸，便證戒體。
X60n1126_p0602a07║戒體具，則直超菩薩心地已，何有漸次階級耶？故在
X60n1126_p0602a08║家出家者，得歸自己佛，已知我心決非眾生；歸自己
X60n1126_p0602a09║法，已知我心本傳心印；歸自己僧，已知我心未甞染
X60n1126_p0602a10║汙。無始至今，一向是佛，不曾移易一絲毫許。只緣緣
X60n1126_p0602a11║心習染，流入殺盜婬妄，愚癡貪嗔，以致迷却自己。譬
X60n1126_p0602a12║如月本在水，不曾失却，只為攪沙搖濁，不見全月，致
X60n1126_p0602a13║令泥底耕撈，轉攪轉失。如今令渠止却撈耕，勿投沙
X60n1126_p0602a14║土，勿搖勿攪，圓月本在。故與之先說戒善，漸漸止惡，
X60n1126_p0602a15║然後令渠善惡兩絕，單單拈出向上大事因緣，便入
X60n1126_p0602a16║菩薩位中。若果自歸處，直見本心之信位，從因向果，
X60n1126_p0602a17║其中有深有淺，梵網分四十心收之。所謂但解法師
X60n1126_p0602a18║語者，盡受得戒也。解者，悟也，即信證之謂也。非謂銷
X60n1126_p0602a19║得文，講得過也。此該比丘比丘尼，國王大臣，黃門二
X60n1126_p0602a20║根，諸天鬼畜而言之者也。至若出家四眾，重在比丘
X60n1126_p0602a21║比丘尼。此雖自歸為心地，而出家二眾，又乃人天出
X60n1126_p0602a22║格之師。故先於比丘小乘戒中，選其平日無遮無難，
X60n1126_p0602a23║身心原潔，戒體本大，戒器本正。選者得其主，證者得
X60n1126_p0602a24║其人，便成大比丘。二眾受戒之後，不犯二百五十等
X60n1126_p0602b01║戒相。漸漸開擴，廣大心地。心地悟解，入出家菩薩位
X60n1126_p0602b02║中。此菩薩者，為菩薩中之真正師範，非尋常人品比
X60n1126_p0602b03║也。到此不過完得前來自歸二字耳，非有加也。故曰，
X60n1126_p0602b04║自歸便登佛位。嗟夫，自歸，禪也。禪非在戒外也，三歸
X60n1126_p0602b05║是正禪也。戒非在禪外也，參禪是真戒也。禪，正法也。
X60n1126_p0602b06║古來禪律相非，政為不知自歸即禪即律，所以正法
X60n1126_p0602b07║速滅也。汝等要知受菩薩戒，須參自歸之禪。若受戒
X60n1126_p0602b08║而不參禪者，受相戒而亡體也。參禪不受戒者，破戒
X60n1126_p0602b09║相而破禪也。故受戒必參禪，參禪必持戒，而後為佛
X60n1126_p0602b10║子也。不然，皆外道種性耳。何以故？以其不知心地之
X60n1126_p0602b11║不可破戒相，而戒相之不可失心地故也。公等發無
X60n1126_p0602b12║上心，求最上戒。登壇之日，和尚必先令汝歸依自心
X60n1126_p0602b13║三寶。誠恐臨時不及細為開導，今差我為公等平實
X60n1126_p0602b14║商量。汝等各從今日開導之後，諦觀諦審，畢竟以何
X60n1126_p0602b15║為汝自己佛法僧寶。汝能參求，即得大戒。其或不然，
X60n1126_p0602b16║戒薰未熟，汝等當各至誠預為體察。至授戒之日，和
X60n1126_p0602b17║尚自當親為指點。勿得輕心，自生懈慢而放過也。汝
X60n1126_p0602b18║等一齊道，依教奉行。（答）依教奉行。（三說，下座）。　（三應）
X60n1126_p0602b19║
X60n1126_p0602b20║將授菩薩大戒和尚差阿闍黎問難七遮法第十五
X60n1126_p0602b21║差簡如前中，改問難七遮字。引請舉讚。
X60n1126_p0602b22║真心無障，重業為遮。現身無逆器，方嘉審問莫教差。
X60n1126_p0602b23║剖靈心，華實語，道堪誇。
X60n1126_p0602b24║清淨慧菩薩摩訶薩。
X60n1126_p0602c01║引請作白。
X60n1126_p0602c02║諸大德等聞磬聲，各禮三拜，一齊胡跪合掌。
X60n1126_p0602c03║白云
X60n1126_p0602c04║戒心無擇，心難當遮。苟非諦審於授戒之前，曷使真
X60n1126_p0602c05║趣於成佛之地？敬迎上座，祈鑒往心。我今為請（某）大
X60n1126_p0602c06║德，為汝作審問七遮阿闍黎。請師之語，汝合自陳。恐
X60n1126_p0602c07║汝未能代為唱舉，汝當至誠，皆隨我道。
X60n1126_p0602c08║引請鳴磐作梵
X60n1126_p0602c09║大德一心念！我弟子（某甲），將求菩薩清淨戒，願大德為
X60n1126_p0602c10║我作先問遮難阿闍黎。我依大德故，得受清淨法。慈
X60n1126_p0602c11║愍故（一拜），慈愍故（一拜），大慈愍故（一拜）。
X60n1126_p0602c12║闍黎鳴尺云：
X60n1126_p0602c13║諸比丘等！汝既殷勤伸請，我當為汝作審問七遮阿
X60n1126_p0602c14║闍黎所有言教，汝當諦聽。
X60n1126_p0602c15║夫道心本孝，法性原慈，菩提豈逆害而可生，有情當
X60n1126_p0602c16║隨順而自養。雖曰罪無自性，理具真常，當知事不毀
X60n1126_p0602c17║心，道方合轍。故梵網經心地品云：若佛子與人受戒
X60n1126_p0602c18║時，不得揀擇一切國王、王子、大臣、百官、比丘、比丘尼、
X60n1126_p0602c19║信男、信女、婬男、婬女、十八梵天、六欲天、無根二果、黃
X60n1126_p0602c20║門、奴婢、一切鬼神，盡得受戒。此言一切眾生咸具佛
X60n1126_p0602c21║心，有心者皆得作佛，故不比小乘比丘之揀擇也。既
X60n1126_p0602c22║無揀擇，我大乘中，汝等一切現在發心者，皆當受戒
X60n1126_p0602c23║作佛。而佛又云：若欲受戒時，師應問言：汝現身不作
X60n1126_p0602c24║七逆罪否？七逆者，出佛身血，弒父、弒母、弑和尚、弑阿
X60n1126_p0603a01║闍黎、破羯磨、轉法輪僧、殺聖人。若具七逆，即現身不
X60n1126_p0603a02║得戒。又云：見欲受戒人，應教請二師和尚、阿闍黎。二
X60n1126_p0603a03║師應問言：汝有七遮罪否？若現身有七遮罪者，師不
X60n1126_p0603a04║應與受戒；若無七遮者，得與受戒。以是觀之，七遮之
X60n1126_p0603a05║人，是當揀擇，不應與受戒也。
X60n1126_p0603a06║善男子！且起第一位，胡跪合掌，諦聽問難。
X60n1126_p0603a07║善男子！此是實語時、至誠時，我今逐一問汝，汝當逐
X60n1126_p0603a08║一實答。若不實答，增故妄語罪，雖得受戒，定不得戒。
X60n1126_p0603a09║我今問汝：出佛身血者，與佛為讐，佛心頓壞，不得受
X60n1126_p0603a10║戒。汝曾出佛身血否？答云：（有無）。問：
X60n1126_p0603a11║善男子！弑父是逆心大罪，汝無此罪否？答云：（有無）。問：
X60n1126_p0603a12║善男子！弑母是逆心大罪，汝無此罪否？答云：（有無）。問：
X60n1126_p0603a13║善男子！弑和尚是逆心大罪，汝無此罪否？答云：（有無）。問：
X60n1126_p0603a14║善男子！弑阿闍黎是逆心大罪，汝無此罪否？答云：（有無）。
X60n1126_p0603a15║問：
X60n1126_p0603a16║善男子！破羯磨轉法輪僧是逆心大罪，汝無此罪否？
X60n1126_p0603a17║答云：（有無）。問：
X60n1126_p0603a18║善男子！弑聖人是逆心大罪，汝無此罪否？答云：（有無）。
X60n1126_p0603a19║善男子，佛為心之法身，不可觸犯。出佛身血，是破自
X60n1126_p0603a20║己法身也。父母為生身之本，弑之，是弑自己本心也。
X60n1126_p0603a21║和尚阿闍黎，是出家受法力生教授羯磨之師，若弑
X60n1126_p0603a22║之，是斷出家自性之佛種也。羯磨僧者，一切作法行
X60n1126_p0603a23║道之師，若破之，是破佛正法也。轉法輪僧者，有多種。
X60n1126_p0603a24║若參禪僧，教參禪僧，此轉祖師禪，直示人悟心成佛
X60n1126_p0603b01║之法輪者也。若止觀坐禪僧，教止觀坐禪僧，此轉如
X60n1126_p0603b02║來禪，圓修單複三觀，悟心成佛之輪者也。一切經律
X60n1126_p0603b03║論諸大法師，是轉音聲輪，令人從音聞，悟理成佛者
X60n1126_p0603b04║也。聖人者，從小乘四果，及大乘外凡內凡聖位菩薩
X60n1126_p0603b05║之人是也，若弑之破之，是弑自心，破自己佛心也。已
X60n1126_p0603b06║上七遮，餘者未必易犯，惟破轉法輪僧一事，人多易
X60n1126_p0603b07║犯。葢以人師不一，門戶各開，參禪者抑止觀而揚參
X60n1126_p0603b08║禪，止觀者抑參禪而揚止觀。經律論師，或互相上下，
X60n1126_p0603b09║而且抑參禪止觀之人。參禪止觀之人，或亦互相上
X60n1126_p0603b10║下，而抑講經律論之主。君子之過，各於其黨，易於沿
X60n1126_p0603b11║習，不知觸犯。據經明判，俱不得戒。若無知而適犯者，
X60n1126_p0603b12║事或可開。汝無如諸遮難否？答云：（有無）　（三問）。
X60n1126_p0603b13║善男子！我今至載開演，汝已從實吐答。無七遮者，是
X60n1126_p0603b14║真淨法器。我今按詞申覆和尚，即與受菩薩戒。若七
X60n1126_p0603b15║遮有犯，我亦按詞申覆和尚，乞汝作懺悔法。若得開
X60n1126_p0603b16║心悟道，破諸遮障，異日另當為汝受戒入眾。　（乃云：）
X60n1126_p0603b17║善男子！且起第二位過來。
X60n1126_p0603b18║（一一從前實語時問起，第三、第四至末位皆然。問畢，引請云：眾等一齊胡跪，合掌結云：）
X60n1126_p0603b19║上來逐一問難，俱已完成。既無七遮佛戒可受，我當
X60n1126_p0603b20║詣和尚前，據詞呈覆。向後登壇之時，一一如法實答，
X60n1126_p0603b21║不得差池。恭肅身心，以候戒法。汝當依教奉行。（三說三答）
X60n1126_p0603b22║（下座）。
X60n1126_p0603b23║
X60n1126_p0603b24║將授菩薩大戒先差阿闍黎開導懺悔法第十六
X60n1126_p0603c01║（和尚差出簡，迎請如前，但改開導懺悔法字，引請舉讚）。
X60n1126_p0603c02║心塵霧起，妄罪雲興。清風吹蕩見天青。何處有煩蒸。
X60n1126_p0603c03║空本原晴，慧日朗虗明。
X60n1126_p0603c04║罪性空菩薩摩訶薩。
X60n1126_p0603c05║諸大德等聞磬聲，各禮三拜，一齊胡跪合掌。
X60n1126_p0603c06║引請作白。
X60n1126_p0603c07║夫寒氷萬里，非春日以何融。業霧多生，仗性風而頓
X60n1126_p0603c08║掃。欲開菩薩心，先除心地障。若非上座之法喜，曷令
X60n1126_p0603c09║初進之妄消。我今為請（某）禪師，為汝作開導懺法阿
X60n1126_p0603c10║闍黎。而況此師，究極心源，轉成識智。能一言而直指，
X60n1126_p0603c11║俾萬法以頓空。請師之語，汝合自陳。恐汝未能代為
X60n1126_p0603c12║唱舉，汝當至誠隨我啟請。
X60n1126_p0603c13║引請作梵。
X60n1126_p0603c14║大德一心念！我弟子（某甲），願除無始無明根。願大德為
X60n1126_p0603c15║我作洗除無明罪本阿闍黎。我依大德故，罪消得入
X60n1126_p0603c16║菩薩位。慈愍故（一拜），慈愍故（一拜），大慈愍故（一拜）。
X60n1126_p0603c17║闍黎撫尺白云：
X60n1126_p0603c18║善男子等！汝既殷勤伸請，我當為汝作開導罪性阿
X60n1126_p0603c19║闍黎，所有言教汝當諦聽。
X60n1126_p0603c20║夫菩提之道，當觀夫無起之心。罪業之根，合見爾始
X60n1126_p0603c21║生之念。由始念本乎心覺，業塵只在動機。機動則惑
X60n1126_p0603c22║苦為因，性轉則明塵現相。纔生指擬，智相紛然。相續
X60n1126_p0603c23║計名，分別多矣。逐憎逐愛，取捨千端。動口動身，善惡
X60n1126_p0603c24║萬狀。以之結業，輪轉無窮。由業昧心，升沉何了。貪嗔
X60n1126_p0604a01║癡慢疑，墮欲色無色之難斷。身邊邪見戒，執有見無
X60n1126_p0604a02║見而難圓。苟不見無明不覺之咎在覺明，何能向本
X60n1126_p0604a03║覺無覺而坐斷根本。本來無罪性，猶是對有罪而說
X60n1126_p0604a04║無。本來無無明，猶是對無明而說覺。對無明而說本
X60n1126_p0604a05║覺，本覺已是妄根。了本覺而言坐斷，坐斷早是禍機。
X60n1126_p0604a06║一點未消，萬源從發。不如向淨躶躶赤洒洒處，頭定
X60n1126_p0604a07║眼直。回來於光陀陀圓爍爍處，拈香散華。信得則我
X60n1126_p0604a08║說非言，了却則爾行不住。行不住處，發四弘心之誓
X60n1126_p0604a09║願。說非言處，闡一大事之因緣。故三粲祖於可師邊
X60n1126_p0604a10║懺罪，便知罪不可得。二比丘於淨名處受法，頓了罪
X60n1126_p0604a11║性本空。此猶見體而已。至若見光見華，用空用體，則
X60n1126_p0604a12║大用現前，不存軌則。到此則不啻五住十使之烏有。
X60n1126_p0604a13║而一心三觀，亦兩忘罪之與福，真之與妄，皆為剩語。
X60n1126_p0604a14║又何曰懺之與法哉。已上略伸管見，用豁大心。將來
X60n1126_p0604a15║於釋迦座前，和尚語下，懺悔之時，當披自性一心，用
X60n1126_p0604a16║洗多生妄罪。至心領受，一念不生。直至壇前，證菩薩
X60n1126_p0604a17║位。上來心理既明，事懺須竭。若現身曾犯十重罪者，
X60n1126_p0604a18║汝當先從今始，依梵網經。若到禮三世千佛，務使見
X60n1126_p0604a19║光見華，見諸相好，罪便得滅。若犯輕垢罪者，對首懺
X60n1126_p0604a20║悔，其罪即亡。向後參究大乘，深明諦理，與心相應，代
X60n1126_p0604a21║佛行化。汝當依教奉行。（三說三應，下座。）
X60n1126_p0604a22║
X60n1126_p0604a23║將授菩薩大戒和尚先差阿闍黎開導苦行十忍法
X60n1126_p0604a24║第十七
X60n1126_p0604b01║（和尚命簡，如前中改開導苦行法字，引請舉讚）。
X60n1126_p0604b02║初心無我，十忍利他身。財內外施波羅人法，兩消磨
X60n1126_p0604b03║行苦堪荷，濟度澤滂沱。
X60n1126_p0604b04║登忍地菩薩摩訶薩。
X60n1126_p0604b05║引請白云：
X60n1126_p0604b06║諸大德等聞磬聲，各禮三拜，一齊胡跪，合掌白云：
X60n1126_p0604b07║忘四相而能捨，忍一心而不生。匪明大法以何堪，須
X60n1126_p0604b08║承付授而開悟。將求大戒，先合忘身。我今為請（某）禪
X60n1126_p0604b09║師，為汝等作開導十忍阿闍黎。而況此師，證心空法，
X60n1126_p0604b10║入世忘人。真為教授之師，不住空空之見。請師之語，
X60n1126_p0604b11║汝合自陳。恐汝未能，皆隨我道。
X60n1126_p0604b12║引請鳴磬，唱云：
X60n1126_p0604b13║大德一心念！我弟子（某甲），將求心地無我法，願大德為
X60n1126_p0604b14║我作開導十忍阿闍黎。我依大德故，得成究竟捨。慈
X60n1126_p0604b15║愍故（一拜），慈愍故（一拜），大慈愍故（一拜）。
X60n1126_p0604b16║闍黎鳴尺云：
X60n1126_p0604b17║善男子等！汝既殷勤伸請，我當為汝作開導十忍阿
X60n1126_p0604b18║闍黎所有言教，汝當諦聽。
X60n1126_p0604b19║夫心地者，心非有地，地本無心。漠爾威音那邊，了然
X60n1126_p0604b20║娘未生事。髑髏乾頂門眼瞎，枯木實鼻孔龍吟。一蓮
X60n1126_p0604b21║華世界，毛孔裏分身。恒河沙眾生，佛光中共體。以無
X60n1126_p0604b22║心之身肯捨，以即我之人受施。屋裏販揚州，水中割
X60n1126_p0604b23║鹹味。風吹光而不斷，雷打空以何傷。但於了處翻騰，
X60n1126_p0604b24║一任有中濟利。故梵網經云：若佛子，應以好心，先學
X60n1126_p0604c01║大乘威儀經律，廣開解義味。見後新學菩薩，有從百
X60n1126_p0604c02║里千里來求大乘經律，應如法為說一切苦行。若燒
X60n1126_p0604c03║身燒臂燒指，若不燒身臂指供養諸佛，非出家菩薩。
X60n1126_p0604c04║此言大乘真師。見後學遠遠至心來求戒法，當觀其
X60n1126_p0604c05║根性，勸發大乘無我真正心地。以此大法，非器莫傳，
X60n1126_p0604c06║小心難受。須真師子兒，方堪如母翻躑。故先令燒身
X60n1126_p0604c07║臂指供養諸佛，令得人空之法。然捨身供佛，猶屬敬
X60n1126_p0604c08║田，人所肯為，惟悲田難發。故又云：乃至虎狼師子一
X60n1126_p0604c09║切餓鬼，悉應捨身肉手足而供養之。此言上以捨身
X60n1126_p0604c10║供佛者，或功德心勝，敬仰心誠，人所易為。若於虎狼
X60n1126_p0604c11║餓鬼猛惡之類，而能捨身供養，是真實慈悲之心。能
X60n1126_p0604c12║忘我者，為真師者，如是如法教授。而求戒之人，果具
X60n1126_p0604c13║敬田，忘身為法，復具悲田，捨己利他。深知禪那正法，
X60n1126_p0604c14║菩提道心，惟此向上一著，故無躊躇顧惜之態。若此
X60n1126_p0604c15║寧非大乘根器，夙具靈種者耶。此先設大冶，以煉精
X60n1126_p0604c16║金，俾鍮汞無從溷濫，而後為說大戒也。若先說大戒，
X60n1126_p0604c17║而後說苦行，則成倒說矣。十忍者，釋迦因中，捨身飼
X60n1126_p0604c18║虎，割肉餧鷹，剜肉然燈，敲髓濟病，破脊而全逐鹿，碎
X60n1126_p0604c19║形而飯饑民，以致捨國城妻子，一切施度中事也。善
X60n1126_p0604c20║男子，欲成忍力，先悟心宗。身與空相應，於偏菩薩中，
X60n1126_p0604c21║便能刀割香塗，何苦何樂。此雖未究竟事，然初心入
X60n1126_p0604c22║道，便當具此，大丈夫作略也。今固忍力未成，而此道
X60n1126_p0604c23║心當發。若不如上，則失菩薩廣利之心，成世人自私
X60n1126_p0604c24║之過。受戒無益，我今開導。汝當量力奉行，漸漸擴充，
X60n1126_p0605a01║務如經說。汝當道依教奉行。（答）依教奉行。（三說三應，下座）。
X60n1126_p0605a02║
X60n1126_p0605a03║將授菩薩大戒和尚先差阿闍黎開導發大誓願法
X60n1126_p0605a04║第十八
X60n1126_p0605a05║（和尚差請簡如前，內只改開導發願字，引請舉讚）。
X60n1126_p0605a06║願無虗設，行實相因，先尋師友大乘人。禪教兩相親
X60n1126_p0605a07║不礙，唯心廣度誓弘深。
X60n1126_p0605a08║大願王菩薩摩訶薩。
X60n1126_p0605a09║諸大德等聞磬聲，各禮三拜，一齊胡跪合掌。
X60n1126_p0605a10║引請作白。
X60n1126_p0605a11║將修六度，先求正法之師；欲證一乘，用發四弘之誓。
X60n1126_p0605a12║心芽內茁，法雨外滋。匪從緣而莫成，當秉教而斯廣。
X60n1126_p0605a13║我今為請（某）禪師，為汝作開導發願阿闍黎。而況此
X60n1126_p0605a14║師，宿乘大願，現示開迷。梵音和雅而樂聞，法旨深淵
X60n1126_p0605a15║而不倦。請師之語，汝合自陳。恐汝未能，當隨我道。
X60n1126_p0605a16║引請鳴磬，唱云：
X60n1126_p0605a17║大德一心念！我弟子（某甲）求示菩薩大願學，願大德為
X60n1126_p0605a18║我作開導菩薩大願。阿闍黎！我依大德故，得發真實
X60n1126_p0605a19║菩提。願慈愍故（一拜），慈愍故（一拜），大慈愍故（一拜）。
X60n1126_p0605a20║闍黎撫尺白云：
X60n1126_p0605a21║善男子等！汝既殷勤伸請，我當為汝依經開導發願
X60n1126_p0605a22║法。所有言教，汝當諦聽。
X60n1126_p0605a23║夫聲聞證空亡我，故無接物之仁。菩薩入假興慈，乃
X60n1126_p0605a24║發利生之用。是當開小向大，先示植因趣果。苟因心
X60n1126_p0605b01║不真，本願未實，譬如狂花無本，後果何從。斷樹無根，
X60n1126_p0605b02║喬枝難活。今既求菩薩乘，趣如來果，先須依經發願，
X60n1126_p0605b03║培植本因。向後奉戒修行，圓成佛道。菩薩戒梵網經
X60n1126_p0605b04║云，若佛子，常應發一切願，孝順父母師僧。願得好師
X60n1126_p0605b05║同學善知識，常教我大乘經律，十發趣，十長養，十金
X60n1126_p0605b06║剛，十地，使我開解，如法修行，堅持佛戒。寧捨身命，念
X60n1126_p0605b07║念不去心。由是而知，自己本來心地，不可觸犯，如父
X60n1126_p0605b08║如母。故當孝順父母師僧也。然我所親之師友，若非
X60n1126_p0605b09║真正有學有悟大乘之師，恐生岐路。故首願，願得好
X60n1126_p0605b10║師好友，教我大乘四十心之心地，令我參尋開悟，如
X60n1126_p0605b11║法行持，永不敢觸犯自心。寧可捨此身命，而此願念
X60n1126_p0605b12║念不敢去心也。既發是願，復發誓言，寧以身投猛火
X60n1126_p0605b13║刀山，終不毀佛經律，與女人作不淨行。此以婬為生
X60n1126_p0605b14║死根本。若不誓願斷婬，則永沉生死。何由向菩薩乘
X60n1126_p0605b15║中，廣行六度耶。此舉婬以該殺盜妄之願也。復作是
X60n1126_p0605b16║誓，寧以熱鐵纏身灌口，臥大猛火，受三百矛刺身，投
X60n1126_p0605b17║熱鐵鑊。終不以破戒身口，受信心檀越衣服飲食，床
X60n1126_p0605b18║座醫藥，房舍屋宅，園林田地。此則以檀那信施，為我
X60n1126_p0605b19║持戒精顓而設，故非破戒身口之所堪任也。復作願
X60n1126_p0605b20║言，寧以鐵鎚碎身，終不以破戒之身，受人禮拜。此言
X60n1126_p0605b21║非真持戒，不可受人恭敬也。復作願言，寧以熱鐵刀
X60n1126_p0605b22║矛，挑目劖耳，刃刀割鼻斷舌，利斧斬破其身，終不以
X60n1126_p0605b23║破戒之眼視色，耳聽聲，鼻嗅香，舌甞味，身受觸也。此
X60n1126_p0605b24║言六根，不以破戒受信施之六塵供養也。已上發願
X60n1126_p0605c01║發誓，已得真師好友，正法正心，而不敢於四棄十重，
X60n1126_p0605c02║纖毫破犯。一切供養恭敬，六根六塵，一由聖戒，則自
X60n1126_p0605c03║利既成，眾生可度矣。故下復作是願，願一切眾生，悉
X60n1126_p0605c04║得成佛。此大乘菩薩利他之願也。夫利他者，先當自
X60n1126_p0605c05║利。受戒者，實為度生。苟非發願之堅牢，曷由操行之
X60n1126_p0605c06║不變。皆以先願為因，後從願行成果。善男子等，將求
X60n1126_p0605c07║大戒，合發願心。後來入菩薩壇，授菩薩戒。釋迦座前，
X60n1126_p0605c08║和尚語下，令汝發願，當運此心。故云，眾生無邊誓願
X60n1126_p0605c09║度，煩惱無盡誓願斷，法門無量誓願學，佛道無上誓
X60n1126_p0605c10║願成。此四弘誓也。十方如來，由此成佛。一切菩薩，以
X60n1126_p0605c11║此利生。汝當學佛菩薩，發廣大心，立廣大願。汝當道，
X60n1126_p0605c12║依教奉行。（答，）依教奉行。（三說，三應，下座。）
X60n1126_p0605c13║正授菩薩大戒軌儀第十九
X60n1126_p0605c14║（凡授菩薩大戒，先於正受戒之前，和尚差阿闍黎逐一開導菩薩當知之事，令其堅固。開擴菩提大道心
X60n1126_p0605c15║已，然後隔宿引請，引領戒子至方丈前，通侍者啟請和尚。戒子禮畢，引出。明晨，行者於釋迦佛左右隅，各
X60n1126_p0605c16║設一高座。上首供養文殊菩薩為羯磨師，彌勒菩薩為教授師，十方諸佛為尊證師，諸大菩薩為同學侶。
X60n1126_p0605c17║下首則律師當踞此席，以代教授之位。更於下首之下，傍設一平座，則安二闍黎位，以俟誦十重之文。其
X60n1126_p0605c18║教授師側侍立。二、引請以贊律主，諸座〔上〕皆香花羅列。殿中扣大鐘，踈踈集眾，擺列幡花，行爐燈籠，畢具
X60n1126_p0605c19║於前。二、引請擊磬，監寺執香，率諸戒子至方丈三拜。監寺運香，請師出殿中。鐘止，接擂大鼓，迎至殿中。律
X60n1126_p0605c20║師大展釋迦文佛三拜，至羯磨師前展三拜，至本座前問訊登座。監寺先備瓣香，佛前跪三上已下數步，
X60n1126_p0605c21║回身三拜。復具瓣香，羯磨師前跪三上已，復回身三拜。再具瓣香，於律師前跪三上，回身亦三拜。至誦戒
X60n1126_p0605c22║師前，問訊上香。問訊畢，中央再展三拜，傍立。鼓畢，律師鳴尺云：）
X60n1126_p0605c23║眾集否？（引請。答云：）眾已集。（師云：）和合否？（答云：）和合。（師云：）眾集和合，
X60n1126_p0605c24║何所作為？（答云：）為好心求戒者，說菩薩大戒。（師云：）善哉！可
X60n1126_p0606a01║爾。（復問云：）未授菩薩大戒者出否？（答云：）已出。
X60n1126_p0606a02║引請。舉讚
X60n1126_p0606a03║一塵纔熱，藏海圓收。河沙諸佛現毛頭。觸著便歸休。
X60n1126_p0606a04║香靄初浮，心地戒光流。
X60n1126_p0606a05║香雲葢菩薩摩訶薩。
X60n1126_p0606a06║引請作白。
X60n1126_p0606a07║諸大德等聞磬聲，各禮三拜，胡跪合掌。
X60n1126_p0606a08║白云
X60n1126_p0606a09║夫登菩薩位，須憑戒品以高躋；開菩薩心，是仗佛口
X60n1126_p0606a10║而生降。佛子既發無上志，入毗尼壇，我今為汝虔請
X60n1126_p0606a11║（上某下某）（某）處宗師，為得戒教授菩薩阿闍黎。請師之語，
X60n1126_p0606a12║汝合自陳，恐汝未能，當隨我道。
X60n1126_p0606a13║引請作梵。
X60n1126_p0606a14║大德一心念！我（某甲）求受一切菩薩學、一切菩薩心地
X60n1126_p0606a15║戒，願大德為我作得戒教授阿闍黎。我依大德故，得
X60n1126_p0606a16║受菩薩戒。慈愍故（一拜），慈愍故（一拜），大慈愍故（一拜）。
X60n1126_p0606a17║教授撫尺云：
X60n1126_p0606a18║諸比丘等！汝既殷勤伸請，我當為汝等作得戒教，授
X60n1126_p0606a19║阿闍黎，所有言教，汝當諦聽。
X60n1126_p0606a20║善男子！汝等現身不作七逆罪否？七逆者：出佛身血、
X60n1126_p0606a21║弑父、弑母、弑和尚、弑阿闍黎、破羯磨、轉法輪僧、弑聖
X60n1126_p0606a22║人。汝無是罪否？（答云：）無。
X60n1126_p0606a23║善男子，汝今志心求受一切菩薩上妙淨戒，我當為
X60n1126_p0606a24║汝虔請法身毗盧遮那如來、本身盧舍那如來，更為
X60n1126_p0606b01║汝請此方娑婆化主本師釋迦牟尼如來為得戒大
X60n1126_p0606b02║和尚，次請文殊師利菩薩為羯磨阿闍黎，再祈彌勒
X60n1126_p0606b03║菩薩為教授阿闍黎，更請十方諸佛為證戒阿闍黎，
X60n1126_p0606b04║并請諸大菩薩為同學聖侶。即今心香藹蔚，智燭煒
X60n1126_p0606b05║煌，寶座嚴敷，慈容儼降。汝當翹勤渴仰，恭肅歸投，聽
X60n1126_p0606b06║我一心志誠奉請。
X60n1126_p0606b07║主者起立，　眾和香花請。
X60n1126_p0606b08║南無一心奉請清淨法身毗盧遮那佛，圓滿報身盧
X60n1126_p0606b09║舍那佛。惟願不違本誓，哀愍有情，光降道場，證明主
X60n1126_p0606b10║戒。
X60n1126_p0606b11║南無一心奉請娑婆世界主本師釋迦牟尼如來，為
X60n1126_p0606b12║得戒大和尚。（同前）　　親承授戒。
X60n1126_p0606b13║南無一心奉請大智文殊師利菩薩為羯磨阿闍黎，
X60n1126_p0606b14║龍華教主彌勒菩薩為教授阿闍黎，十方諸佛為證
X60n1126_p0606b15║戒阿闍黎，及十方菩薩摩訶薩為同學聖侶（同前）。　證
X60n1126_p0606b16║明授戒。
X60n1126_p0606b17║主者趺坐。
X60n1126_p0606b18║一心奉請天龍八部、護戒神王、當山土地、護法正神，
X60n1126_p0606b19║惟願降臨道場，精嚴擁護。
X60n1126_p0606b20║上來奉請諸佛菩薩，已荷光臨，作大證明，授正戒法。
X60n1126_p0606b21║善男子！我依瓔珞經中所說，佛告諸佛子：今正說正
X60n1126_p0606b22║戒。善男子、善女人當受戒時，先禮過去世、盡未來際
X60n1126_p0606b23║一切佛，禮未來世、盡未來際一切佛，禮現在世、盡未
X60n1126_p0606b24║來際一切佛。
X60n1126_p0606c01║引請云：
X60n1126_p0606c02║善男子等，各各起身，作禮三拜。　師云：
X60n1126_p0606c03║禮過去世盡未來際一切法。禮未來世盡未來際一
X60n1126_p0606c04║切法。禮現在世盡未來際一切法。
X60n1126_p0606c05║引請云：作禮三拜。　師云：
X60n1126_p0606c06║禮過去世盡未來際一切僧。禮未來世盡未來際一
X60n1126_p0606c07║切僧。禮現在世盡未來際一切僧。
X60n1126_p0606c08║引請云：作禮三拜。　師云：
X60n1126_p0606c09║佛子！復敬受四不壞信，依止四依法，從今時盡未來
X60n1126_p0606c10║際身，歸依佛、歸依法、歸依賢聖僧、歸依正法戒。（三說。戒子
X60n1126_p0606c11║三答）　師云：
X60n1126_p0606c12║從今時盡未來際身，歸依佛已、歸依法已、歸依賢聖
X60n1126_p0606c13║僧已、歸依正法戒已。（三說。戒子三答。）
X60n1126_p0606c14║佛子！次當教汝悔三世罪。　若過去身、口、意十惡罪，
X60n1126_p0606c15║願畢竟不起，盡未來際；　若現在身、口、意十惡罪，願
X60n1126_p0606c16║畢竟不起，盡未來際；　若未來身、口、意十惡罪，願畢
X60n1126_p0606c17║竟不起，盡未來際。（三說三答）
X60n1126_p0606c18║善男子等，既悔過已，將授十無盡藏戒法。我當與汝
X60n1126_p0606c19║直指唯心，汝合諦聽，悟正法戒。
X60n1126_p0606c20║拈起如意，作表指示。
X60n1126_p0606c21║善男子！擡頭正眼，審觀審聽，只這一法，是盧舍那佛
X60n1126_p0606c22║心地戒也。云何為心聻？喚著如意即觸，不喚著如意
X60n1126_p0606c23║即背，背觸俱非，如大火聚。於此參得悟得，是故強名
X60n1126_p0606c24║為心也。云何為地聻？三世諸佛，歷代祖師，乃至若凡
X60n1126_p0607a01║若聖，都向這裡安身立命，盡其神力，出不得那個格
X60n1126_p0607a02║子，故謂之地也。云何為戒聻？只這格子，離之便背，即
X60n1126_p0607a03║之又觸，一絲毫也傷犯他不得，故名曰戒也。若于如
X60n1126_p0607a04║意上會得心地戒，即於百千恒河沙不可說法門中，
X60n1126_p0607a05║心地一時會盡。故水潦和尚云：無量法門，百千玅義，
X60n1126_p0607a06║只在一毛頭上識得根源去。然此一法了得，故盧舍
X60n1126_p0607a07║那稱為淨滿，釋迦牟尼號曰能仁。所以過去諸佛已
X60n1126_p0607a08║說，現在諸佛今說，未來諸佛當說，而三世菩薩，已受
X60n1126_p0607a09║當受今受，已學今學當學也。於是舍那將當傳此心
X60n1126_p0607a10║地，乃為之放光。（復拈起如意云：）
X60n1126_p0607a11║聻，此豈不是光。即此一光，心地非口可宣，故令光告
X60n1126_p0607a12║千華上佛，持我心地法門品而去，令彼如此受，如此
X60n1126_p0607a13║持，如此讀誦，如此一心而行。所以千佛非心所測，故
X60n1126_p0607a14║亦放此光，而光中化佛，仍為散花供養。此如世尊拈
X60n1126_p0607a15║花，迦葉微笑，而燈燈相續者也。即從此光此華之背
X60n1126_p0607a16║觸不得處，入此體性虗空花光三昧。於此入，於此出，
X60n1126_p0607a17║而千百億釋迦，無二無別。正如天下老和尚，臨沒稍
X60n1126_p0607a18║頭，倒卓立化，坐脫立亡，托胎出生，參禪悟道，拈槌竪
X60n1126_p0607a19║拂，接物利生，莫不於此三昧，遊戲神通，淨佛國土者
X60n1126_p0607a20║也。故我釋迦如來，降天宮，生閻浮，八相成道，不離華
X60n1126_p0607a21║光王座，擴充這一點心地法門。喻如大梵天王網羅
X60n1126_p0607a22║幢，而因一網孔，以見無量網孔。所以佛教門，只在此
X60n1126_p0607a23║如意間，便盡得法法頭頭，無不同此者也。佛為閻浮
X60n1126_p0607a24║提眾生，凡夫癡闇之人，說我本淨滿心地中，常所誦
X60n1126_p0607b01║習此一戒光明金剛不壞之寶戒。故曰，此是一切諸
X60n1126_p0607b02║佛之本源，佛性種子，乃至一切眾生所同證同具者
X60n1126_p0607b03║也。若向如意上了得，便不管你一切意識色心，是情
X60n1126_p0607b04║是心，皆入此戒。故當當有因，因此而已。當當常住法
X60n1126_p0607b05║身，住此而已。諸佛菩薩，頂戴受持，不出這個格子。汝
X60n1126_p0607b06║等大眾，亦當頂戴受持也。勿出這個格子，正是汝等
X60n1126_p0607b07║本源。自性清淨者，名曰波羅提木叉。令人向此中背
X60n1126_p0607b08║之不得，觸之不得。於此悟得透得，便從此處安身立
X60n1126_p0607b09║命。若於此未悟未了，便於此法法頭上，橫不得，竪不
X60n1126_p0607b10║得，如向大火聚中下手不得，自然不觸不犯。如此力
X60n1126_p0607b11║參，故曰孝順。孝順者，孝順此心地戒也。因此而制止，
X60n1126_p0607b12║因此而發用。故佛復為放口光，以廣談此事。從凡至
X60n1126_p0607b13║聖，咸誦此戒。言戒光從口出，必有事焉。故曰，有緣非
X60n1126_p0607b14║無因。有因有緣，又成觸犯也。故曰，光非青黃非色，心
X60n1126_p0607b15║非有無非因果。夫非因非果，又成違背也。背不得，觸
X60n1126_p0607b16║不得，於中悟得參得，只此一點根本，正是凡聖同源。
X60n1126_p0607b17║故應受持，應讀誦，應善學。而但解法師語者，盡受得
X60n1126_p0607b18║此戒矣。（又拈起如意云）
X60n1126_p0607b19║善男子！看看解我語否？解得，即在裏許著衣持鉢去；
X60n1126_p0607b20║解不得，即在裏許橫參竪參去。解也，不出此戒；不解
X60n1126_p0607b21║也，不出此戒。故曰：一切有心者，皆應攝佛戒。眾生受
X60n1126_p0607b22║佛戒，即入諸佛位，位同大覺已，真是諸佛子。此即是
X60n1126_p0607b23║戒，更莫別求。上來與汝說戒已竟，汝今便與諸佛不
X60n1126_p0607b24║異。若於此處一毫頭許觸犯、一毫頭違背，便落十重、
X60n1126_p0607c01║四十八輕等波羅提木叉相貌中收攝矣。慎之哉！慎
X60n1126_p0607c02║之哉！
X60n1126_p0607c03║上來既示菩薩心地，戒已受竟。然心地雖明，若不發
X60n1126_p0607c04║弘誓願，猶屬小果。必須發廣大心，立四弘誓，方能擴
X60n1126_p0607c05║菩薩道，普利有情。我今唱道，汝當發願。
X60n1126_p0607c06║眾生無邊誓願度，煩惱無盡誓願斷，
X60n1126_p0607c07║法門無量誓願學，佛道無上誓願成。
X60n1126_p0607c08║三唱三答
X60n1126_p0607c09║三番羯磨。
X60n1126_p0607c10║上來開導汝等，發大誓願，廣利不窮，正堪得戒。更令
X60n1126_p0607c11║汝等，秉心殷重，乞法完成，虔請文殊師利菩薩，作正
X60n1126_p0607c12║羯磨師。我今復當代為汝等，三番羯磨，珍重了辦，敬
X60n1126_p0607c13║謹受持。（作梵）
X60n1126_p0607c14║現前菩薩：善男子！汝等今於我所，為請現坐道場本
X60n1126_p0607c15║師釋迦大和尚前，求受一切菩薩心地法、一切菩薩
X60n1126_p0607c16║心地戒，所謂攝律儀戒、　　攝善法戒、　饒益有情
X60n1126_p0607c17║戒（三德圓明，如世伊字）。此是過去一切菩薩，已受、已學、已解、已
X60n1126_p0607c18║行、已成；未來一切菩薩，當受、當學、當解、當行、當成；現
X60n1126_p0607c19║在一切菩薩，今受、今學、今解、今行、今成，當來作佛。
X60n1126_p0607c20║　（直白）　　汝等從今受戒，直至成佛，於其中間，不得
X60n1126_p0607c21║觸犯，能持否？（答云）能持。
X60n1126_p0607c22║上來為汝（初一）番羯磨，十方諸佛放大寶光（初用此），妙善
X60n1126_p0607c23║戒法灌汝身心（二用此），戒法徧空集汝頂上（三用此），戒法
X60n1126_p0607c24║入心內外明潔堪受戒法，令此戒心孝順奉持，世世
X60n1126_p0608a01║生生堅固不退。此是（初二）番羯磨已成，至再叮嚀，理取
X60n1126_p0608a02║第（二三）番羯磨。
X60n1126_p0608a03║上來三番羯磨已竟，十方如來默然許可：汝等現在
X60n1126_p0608a04║心即是佛，當來決定作佛，向去真參實悟，得法相應
X60n1126_p0608a05║恒住性戒，究竟不動，更當攝相護持。我今準瓔珞經
X60n1126_p0608a06║所說十無盡戒相法，汝等善聽。佛告
X60n1126_p0608a07║佛子！從今身至佛身，盡未來際，於其中間，不得故殺。
X60n1126_p0608a08║若有犯，非菩薩行，失四十二賢聖法，不得犯。能持否？
X60n1126_p0608a09║（答云：）能持。
X60n1126_p0608a10║佛子！從今身至佛身，盡未來際，於其中間，不得故盜。
X60n1126_p0608a11║若有犯，非菩薩行，失四十二賢聖法，不得犯。能持否？
X60n1126_p0608a12║（答云）能持。
X60n1126_p0608a13║佛子！從今身至佛身，盡未來際，於其中間，不得故婬。
X60n1126_p0608a14║若有犯，非菩薩行。失四十二賢聖法，不得犯。能持否？
X60n1126_p0608a15║（答云：）能持。
X60n1126_p0608a16║佛子！從今身至佛身，盡未來際，於其中間，不得故妄
X60n1126_p0608a17║語。若有犯，非菩薩行。失四十二賢聖法，不得犯。能持
X60n1126_p0608a18║否？（答云：）能持。
X60n1126_p0608a19║佛子！從今身至佛身，盡未來際，於其中間，不得故酤
X60n1126_p0608a20║酒。若有犯，非菩薩行。失四十二賢聖法，不得犯。能持
X60n1126_p0608a21║否？（答云）能持。
X60n1126_p0608a22║佛子！從今身至佛身，盡未來際，於其中間，不得說四
X60n1126_p0608a23║眾過。若有犯，非菩薩行，失四十二賢聖法，不得犯。能
X60n1126_p0608a24║持否？（答云：）能持。
X60n1126_p0608b01║佛子！從今身至佛身，盡未來際，於其中間，不得自讚
X60n1126_p0608b02║毀他。若有犯非菩薩行，失四十二賢聖法，不得犯。能
X60n1126_p0608b03║持否？（答云）能持。
X60n1126_p0608b04║佛子！從今身至佛身，盡未來際，於其中間，不得慳惜
X60n1126_p0608b05║加毀。若有犯，非菩薩行，失四十二賢聖法，不得犯。能
X60n1126_p0608b06║持否？（答云）能持。
X60n1126_p0608b07║佛子！從今身至佛身，盡未來際，於其中間，不得嗔心
X60n1126_p0608b08║不受悔。若有犯非菩薩行，失四十二賢聖法，不得犯。
X60n1126_p0608b09║能持否？（答云）能持。
X60n1126_p0608b10║佛子！從今身至佛身，盡未來際，於其中間，不得謗三
X60n1126_p0608b11║寶。若有犯，非菩薩行，失四十二賢聖法，不得犯。能持
X60n1126_p0608b12║否？（答云）能持。
X60n1126_p0608b13║上來十重戒法，略為宣舉，向下另結壇儀。當請阿闍
X60n1126_p0608b14║黎，教汝至心細誦梵網經中，十重四十八輕戒相。於
X60n1126_p0608b15║此心地，圓融行布，性相並行，母令滲漏。汝等各宜依
X60n1126_p0608b16║教奉行。（答云）依教奉行。（三說三答）
X60n1126_p0608b17║下二闍黎即先誦十重完下壇，其四十八輕在次
X60n1126_p0608b18║日誦。或時久不堪，即依教奉行處下座，明日通誦。
X60n1126_p0608b19║全本梵網心地下品。
X60n1126_p0608b20║
X60n1126_p0608b21║教授持錫杖法第二十
X60n1126_p0608b22║引請。舉讚
X60n1126_p0608b23║智分本別，象表圓通，堂堂獨露佛家風。聖杖活如龍
X60n1126_p0608b24║開合，橫縱拈示祖師宗。
X60n1126_p0608c01║轉法輪菩薩摩訶薩。
X60n1126_p0608c02║諸佛子等聞磬聲，各禮三拜，一齊胡跪合掌。
X60n1126_p0608c03║引請作白。
X60n1126_p0608c04║妙道虗圓，非象表以難示。真宗冥遠，仗開導以有循。
X60n1126_p0608c05║欲明世尊一大事之法乘，須受如來勝功德之智杖。
X60n1126_p0608c06║匪求真訣，曷悟秉持。我今為請（某）寺（某）宗師，為汝作
X60n1126_p0608c07║開導智杖和尚。請師之語，汝合自陳。恐汝未能，皆隨
X60n1126_p0608c08║我道　　作梵。
X60n1126_p0608c09║大德一心念！我弟子（某甲）求入得道梯隥法，願大德為
X60n1126_p0608c10║我作指示得道付杖師。我依大德故，得持法輪真智
X60n1126_p0608c11║杖。慈愍故（一拜），慈愍故（一拜），大慈愍故（一拜）。
X60n1126_p0608c12║和尚鳴尺云：
X60n1126_p0608c13║諸佛子等！汝既殷勤伸請，我當為汝作開發智杖。和
X60n1126_p0608c14║尚所有言教，汝當諦聽。
X60n1126_p0608c15║葢聞千佛授受，以心印心之道者，心與法而已矣。夫
X60n1126_p0608c16║心不可指人，法不可授人。心不可不悟，法不可不得。
X60n1126_p0608c17║心非有心，若以心示人，則心屬有。法原無法，若以法
X60n1126_p0608c18║授人，則法亦屬有。心法若有，則同凡而不得解脫。心
X60n1126_p0608c19║法若無，則墮聖而無其作用。故知心在人而法在師。
X60n1126_p0608c20║心如糓種，法如雨露。人惟自悟，師以法傳。苟不自悟
X60n1126_p0608c21║其心而傳道者，譬如無種而耕耘。雖然自悟其道而
X60n1126_p0608c22║無法者，終成種發而荒穢。是當師資緣合，內外相成。
X60n1126_p0608c23║師當指出汝心，汝當參明自理。明理而不知法有差
X60n1126_p0608c24║別之智，動則顛倒失本。明法而不悟心之實詣，定為
X60n1126_p0609a01║虗妄浮心。是故悟實心悟，而法屬真師也。所以我佛
X60n1126_p0609a02║嘿示參禪法門，欲諸比丘時時參究，令自心師法兩
X60n1126_p0609a03║得。故勸恒持錫杖，以參以求。一悟此杖，則根本自心
X60n1126_p0609a04║之智，差別師承之智，一時會盡。故曰錫杖者，智杖也。
X60n1126_p0609a05║悟本心為心之德，悟師法為用之德。故又曰德杖也。
X60n1126_p0609a06║令人悟本別二智，而行一乘大法之功德也。葢以世
X60n1126_p0609a07║間五行之尊，惟金為最。五金之性，惟錫至柔。至白至
X60n1126_p0609a08║明，可表心地之明潔柔尊。是以杖用明錫也。故曰輕，
X60n1126_p0609a09║曰明，曰不迴，曰醒，曰不慢，曰疏，曰採取，曰成。而令人
X60n1126_p0609a10║輕煩惱，明智慧。出三界而不迴，悟正法而頓醒。斷煩
X60n1126_p0609a11║惱慢，疏貪癡結。採戒定慧，成佛道果。能持此杖，時時
X60n1126_p0609a12║參求一切智慧，多聞世出世法，莫不了了，六度萬行，
X60n1126_p0609a13║咸向此修。侍者舉錫杖過來，（和尚拈錫杖示云：）見麼？見麼？（聞。振
X60n1126_p0609a14║錫云：）聞麼？聞麼？（良久云：）若以見見錫見，非正見也；若以聞
X60n1126_p0609a15║聞錫聞，非正聞也。直須離却見聞覺知來領錫杖始
X60n1126_p0609a16║得。（復振錫杖一下云：）會麼？（良久，度錫杖與侍者云：）於此會得，則此全杖
X60n1126_p0609a17║坐斷聖凡，別通一路，終日受持，向威音王那邊那邊
X60n1126_p0609a18║更那邊行履。故麻谷持錫杖到章敬，遶禪牀三帀，振
X60n1126_p0609a19║錫一下，卓然而立。敬云：是！是！谷又到南泉處，亦遶禪
X60n1126_p0609a20║牀三帀，振錫一下，卓然而立。泉云：不是！不是！永嘉至
X60n1126_p0609a21║六祖，遶禪牀振錫一下而立。祖云：如是！如是！善男子！
X60n1126_p0609a22║會得此事便好。如稠禪師之飛錫以解虎鬬，如鄧隱
X60n1126_p0609a23║峰之飛錫以解軍鬬，此皆以祖師禪向上事提持，而
X60n1126_p0609a24║得大自在者也。夫祖師禪者，法身佛以無身無口直
X60n1126_p0609b01║示心宗之法也，是之謂佛之祖也。若欲拈出此無身
X60n1126_p0609b02║無口之法，除須報化佛放放光舉華處示之可耳。若
X60n1126_p0609b03║夫化身佛於音聲舌輪邊指示，則言說不到也。所以
X60n1126_p0609b04║釋迦示錫杖，令人自悟本地風光去，故曰佛法無多
X60n1126_p0609b05║子也。若欲向化佛處求其差別之智，今當依教細為
X60n1126_p0609b06║開示。諸佛子！此全杖者，最上一乘妙道也。此我佛從
X60n1126_p0609b07║初說華嚴至終說法華、涅槃，以括一代時教者是也。
X60n1126_p0609b08║此杖中心先竪一管，管上五高，管中空而外有，此示
X60n1126_p0609b09║中道第一義諦，以空假交互，有無四句，不得全得之
X60n1126_p0609b10║正法為本也。其五高者，示五分法身也。傍以兩鈷，示
X60n1126_p0609b11║二諦也。兩而復兩，四諦法也。兩鈷六環，六度行也。六
X60n1126_p0609b12║而復六，十二因緣也。下以三錞，三乘法也。及戒定慧，
X60n1126_p0609b13║法報化也。最上之頂，無見頂相也，法之極致也。故十
X60n1126_p0609b14║六以苦集滅道，慈悲喜捨，四禪四無色而修行也。三
X60n1126_p0609b15║重四鈷，合而為七，七覺七聖財也。通錞鑽八，八解脫
X60n1126_p0609b16║也。故三十七品法，三明八解脫，一切法數，莫不具足
X60n1126_p0609b17║也。此三乘五時之出世法也。世間法者，鑽為金剛輪，
X60n1126_p0609b18║上為須彌頂，全杖為一世界也，中為無起無明之本
X60n1126_p0609b19║也。二鈷者，有無二法也。三錞者，三塗苦也。四鈷者，生
X60n1126_p0609b20║老病死也。五高者，五道煩惱也。六環者，六道也。七則
X60n1126_p0609b21║七趣，八則八難也。此世間法也。此杖不容著地，令於
X60n1126_p0609b22║世間出世間法，不可著也。晝夜相隨，言不可離世間，
X60n1126_p0609b23║不可離正法也。恒執持令無失也。振聲令於耳根證
X60n1126_p0609b24║上，上圓通也。時時拂拭，勿使生衣，言心地不可昧，而
X60n1126_p0609c01║法輪不可不轉也。此該人天小教，而言正法者也。比
X60n1126_p0609c02║丘不可不知不悟也。持杖之法，又有二十五事。先以
X60n1126_p0609c03║十事者，見杖聞杖，而地蟲不傷，持杖而老朽可憑，持
X60n1126_p0609c04║此正為分衛，不得前却，不得肩擔，不得橫持，見佛勿
X60n1126_p0609c05║作聲，入眾不得軒舉，持杖尊錫不枉，舍後杖乃中道，
X60n1126_p0609c06║不得過中出杖。欲過中出杖者，有遠請看病人送過
X60n1126_p0609c07║世者，外道請四事得出也。不得以杖畫地，不得三師
X60n1126_p0609c08║俱出杖，不得持杖自隨四人共行，除上座不得普持。
X60n1126_p0609c09║到檀門正好威儀，入檀門先三抖擻三反抖擻，無人
X60n1126_p0609c10║出者從至餘家。檀越出應持杖著左手中央，杖恒在
X60n1126_p0609c11║己房不離身下，頭不著地勿使生衣，須日日磨拭。杖
X60n1126_p0609c12║欲出時須從沙彌邊受，若無沙彌白衣亦得。持時齎
X60n1126_p0609c13║天挾地著在脇下，以小指抅之使兩頭平正不令高
X60n1126_p0609c14║下，鳴則常鳴寂則勿聲，鳴則均細調和恒使若初。僧
X60n1126_p0609c15║著左足尼著右足，入檀越家近則三家遠則七家，勿
X60n1126_p0609c16║多過歷限內得食。杖懸樹上或側眠平地或石上，睡
X60n1126_p0609c17║眠之時杖與身順，置之牀裏正與身齊。路行頭常向
X60n1126_p0609c18║日，杖乃佛身萬行在故。如或傾側萬物不安，如其平
X60n1126_p0609c19║正萬物得位。下臺著地三塗劇苦，常使懸空㧞三途
X60n1126_p0609c20║厄。葢此杖者諸佛相傳，比丘持此入道梯隥之標幟
X60n1126_p0609c21║也。諸佛子等若欲大悟，先當於祖師禪處時時參之。
X60n1126_p0609c22║若欲明法，次當於如來禪處細細撿之。杖即一心，杖
X60n1126_p0609c23║即是佛，杖即是法，杖即凡聖，杖即色心諸緣，杖即一
X60n1126_p0609c24║切事究竟堅固。汝等恒持此杖，恒磨恒拂恒念恒參，
X60n1126_p0610a01║無量法門百千玅義一時具足。汝當發廣度眾生之
X60n1126_p0610a02║心，齊成佛果之願。如此行持功德無上，是故謂之智
X60n1126_p0610a03║杖德杖，發菩提心之正因正果也。汝能受持，應當依
X60n1126_p0610a04║教奉行。
X60n1126_p0610a05║（和尚執杖三振，舉偈呪逐一傳去，比丘起立受杖。偈云：）
X60n1126_p0610a06║永嘉常云解虎錫，兩鈷金環鳴歷歷。不是標形虗自
X60n1126_p0610a07║持，如來寶杖親蹤跡。
X60n1126_p0610a08║呪云：
X60n1126_p0610a09║唵，那㗚𠾱，那㗚𠾱，那㗚吒，鉢底那㗚帝，娜夜鉢儜，吽，
X60n1126_p0610a10║癹吒（三遍）
X60n1126_p0610a11║偈云：
X60n1126_p0610a12║執持錫杖，當願眾生：設大施會，示如實道。
X60n1126_p0610a13║（和尚禮佛歸方丈，比丘持杖前行，送至方丈前。俟和尚入，即歸堂掛錫。後具威儀，入方丈禮謝。）
X60n1126_p0610a14║
X60n1126_p0610a15║授戒辨第二十四
X60n1126_p0610a16║凡初受戒，必先歸依三寶。既歸依三寶，則戒體已具。
X60n1126_p0610a17║何也？葢歸依佛，便具自心。自心者，法身也。歸依法，便
X60n1126_p0610a18║具自心光明。光明者，報身也。歸依僧，便具自心清淨。
X60n1126_p0610a19║清淨者，化身也。一三歸依，即法、報、應、化悉具於自心。
X60n1126_p0610a20║清淨者，化身也。一三歸依，即法、報、應、化悉具於自心。
X60n1126_p0610a21║自心無戒可受，即一切大小戒法全攝也。自心光明，
X60n1126_p0610a22║不待作善，則一切大小善法全攝也。自心清淨，即不
X60n1126_p0610a23║待更戒，自然自利利他也。即三聚淨戒也。佛者法身，
X60n1126_p0610a24║法者般若，僧者解脫。法身具般若解脫，般若具解脫
X60n1126_p0610b01║法身，解脫具法身般若。如【圖】字聯環不斷，缺一不可。
X60n1126_p0610b02║歸歸用三，三三一歸也。三歸三結，法成就也。一法既
X60n1126_p0610b03║成，大事畢矣。又何曰罪？又何曰戒？又何曰律？又何曰
X60n1126_p0610b04║修與證耶？故曰戒體。但恐凡心不了，事相未圓，故復
X60n1126_p0610b05║示之以懺悔。懺悔羯磨，作法珍重矣。體無巨細，道有
X60n1126_p0610b06║階差，故首先總示戒之形相。大本有五：五斷、十惡、五
X60n1126_p0610b07║生、十善、五具、五常，此人天之心行也。知有戒體，即佛
X60n1126_p0610b08║戒矣。此統僧俗所同者也。但俗有夫婦之欲，僧則全
X60n1126_p0610b09║淨耳。三歸具體，五戒防用。受戒者，受體防用也，非受
X60n1126_p0610b10║五種刑名也。此戒根本也。至若出家剃落，又當知所
X60n1126_p0610b11║簡別。何也？佛惟一心，未甞分類。道有勝劣，示有進階。
X60n1126_p0610b12║故俗列人天，僧選佛種，成功有精雜也。可見為僧真
X60n1126_p0610b13║乃大丈夫事，非將相之所能為。故將欲出家，佛制先
X60n1126_p0610b14║問四依之法：一者問依糞掃衣習軟暖者，不得預僧
X60n1126_p0610b15║數也；二者依乞食法習家食者，不得預僧數也；三者
X60n1126_p0610b16║依樹下坐急房屋居處次第者，不得預僧數也；四者
X60n1126_p0610b17║依腐爛藥習甘滑者，不得預僧數也。所可開者，成大
X60n1126_p0610b18║僧已後，或病或老，另為方便云耳。既四依已，次問無
X60n1126_p0610b19║父母之禁，無王官之禁，無主執之禁。果無禁矣，當審
X60n1126_p0610b20║機器，非七遮壞器，非外道惑種，非欠人債務，如此方
X60n1126_p0610b21║中僧式。中乎式矣，方為之剃髮。剃度之日，仍示懺悔，
X60n1126_p0610b22║仍示歸依，灌其頂門，斷其頂結，示之以佛頂上事，此
X60n1126_p0610b23║付其戒體也。體具矣，方示之十戒之相。五戒同前，舊
X60n1126_p0610b24║為沙彌之體相也。後五戒者，戒貪為重也。身分不貪
X60n1126_p0610c01║華飾，口耳眼身不貪戲悅，不貪牀坐高勝，不貪一食，
X60n1126_p0610c02║餘分不貪金寶受用。葢沙彌乃大僧之種，當專精淨
X60n1126_p0610c03║事，未事菩薩大利益作用，恐難進己事，返為道障也。
X60n1126_p0610c04║既成沙彌，儼然似比丘矣，故以給侍比丘，盡己躬之
X60n1126_p0610c05║行履，且得觀光大人道行。行既久如，則小學成就，年
X60n1126_p0610c06║滿二十，審為丈夫，方選比丘之本。比丘之本者，選其
X60n1126_p0610c07║根器人材，真正大丈夫品，無諸遮難，是堪任正法之
X60n1126_p0610c08║人也。凡沙彌將欲進戒，先集十方名實相稱大德真
X60n1126_p0610c09║僧十位為十師，即十方諸佛位選清淨地，先結壇儀
X60n1126_p0610c10║如法，十師各各分寮居之，刻期進戒。於未登壇之前，
X60n1126_p0610c11║和尚先差阿闍黎於屏處逐一審問沙彌無十三重
X60n1126_p0610c12║難、十六輕遮，方許登壇。所謂十三重難者，沙彌先當
X60n1126_p0610c13║直心詶師問答：一者自受五戒沙彌戒之後，不曾犯
X60n1126_p0610c14║四邊罪，謂曾受戒已來不犯殺盜婬妄，若犯四者佛
X60n1126_p0610c15║法海邊人；二者不犯清淨比丘尼壞彼此戒；三者賊
X60n1126_p0610c16║住，謂沙彌時盜聽大僧說戒，假充比丘同大僧羯磨，
X60n1126_p0610c17║受大僧利養名聞；四者破內外道，謂曾作外道，既返
X60n1126_p0610c18║邪歸正受佛戒內道，又復破內作外道事，今復重歸
X60n1126_p0610c19║內道，以其出入內外兩破其道故；五者黃門，黃門者
X60n1126_p0610c20║生不男，謂生無男根者；犍不男，以刀去男根者；妬不
X60n1126_p0610c21║男，謂男根本無，見人行婬心生妬愛，忽有根者；變不
X60n1126_p0610c22║男，謂見男變女、見女變男者；半不男，謂半月為男、半
X60n1126_p0610c23║月為女者，皆為婬業所感不正之器，非比丘相故；六
X60n1126_p0610c24║者弑父；七者弑母，犯生身之逆者，大不孝故；八者弑
X60n1126_p0611a01║阿羅漢，害果上人故；九者破和合羯磨，轉法輪僧大
X60n1126_p0611a02║眾和合詆鬬，破散僧眾作法遮障不行，斷佛種命故；
X60n1126_p0611a03║十者出佛身血，傷害佛故；十一者非人，諸天鬼神非
X60n1126_p0611a04║比丘軆故；十二者畜生，龍畜妖通變幻矯詐故；十三
X60n1126_p0611a05║者二形具男女二根，妖婬恠器故。有此十三大乖正
X60n1126_p0611a06║法，法不許為比丘故。佛度荷法之子重于比丘，比丘
X60n1126_p0611a07║乃人天真師，不可假借夾雜，苟未能上而大徹大悟，
X60n1126_p0611a08║次而見罪性空，下而懺悔苦切，見光見花見諸祥瑞，
X60n1126_p0611a09║入菩薩者非佛種也。無此重難大體已具，更須問過
X60n1126_p0611a10║十六輕遮：一者須識自己名字；二者須識和尚名字，
X60n1126_p0611a11║師資傳法有來自故；三者年滿二十非兒戲故；四者
X60n1126_p0611a12║衣；五者鉢；六者臥具；三者具足應佛法故；七者父母
X60n1126_p0611a13║見許無違逆故；八者不負人債無俗累故；九者非人
X60n1126_p0611a14║間奴使身無卑繫故；十者非當朝官宰不違王命故；
X60n1126_p0611a15║十一者已滿二十能耐寒暑飢渴，持戒一食忍惡言
X60n1126_p0611a16║忍毒蟲，名為丈夫堪任行法故；十二者有病疥癩；十
X60n1126_p0611a17║三者癰疽；十四者白癩；十五者乾痟；十六者顛狂，皆
X60n1126_p0611a18║非大人相故。審無遮難，方許白四羯磨授比丘法。夫
X60n1126_p0611a19║佛制比丘之法，惟選戒體人品，戒體潔白人品具足，
X60n1126_p0611a20║名為具足戒。欲知戒體但具真心，前無重難之為心
X60n1126_p0611a21║礙，後無輕遮之為身礙，身心兩潔十師許可，作法羯
X60n1126_p0611a22║磨即入比丘之位。十師者：一和尚，即代佛行化之法
X60n1126_p0611a23║主也；二羯磨阿闍黎；三教授阿闍黎；四五六七八九
X60n1126_p0611a24║十為尊證阿闍黎。將登壇，引請二人鳴磬，引諸沙彌
X60n1126_p0611b01║到十師寮各禮三拜，請十師到法堂上一帶坐定，引
X60n1126_p0611b02║請拈十師名票，逐一示指明白，次率沙彌作白禮請：
X60n1126_p0611b03║某大德為得戒和尚，某大德為羯磨阿闍黎，某大德
X60n1126_p0611b04║為教授阿闍黎，某大德為尊證阿闍黎。各各許可，然
X60n1126_p0611b05║後登壇，遶壇禮畢祝聖讚佛坐定，問至單白羯磨和
X60n1126_p0611b06║尚，問：誰為諸沙彌作羯磨師？羯磨允可。羯磨亦問：誰
X60n1126_p0611b07║為諸沙彌作教授師？教授允可。即差教授師出眾，單
X60n1126_p0611b08║白羯磨教授統諸戒子下壇，於九師眼見處耳不聞
X60n1126_p0611b09║處，逐一問過遮難事。先是沙彌已曾選過，故皆答言
X60n1126_p0611b10║無。復召入大眾，對眾單白。作白已成，證師應允，無諸
X60n1126_p0611b11║疑礙。然後羯磨師䇿發上品心量，使誓斷一切惡，誓
X60n1126_p0611b12║修一切善，誓度一切眾生，勿得為聲聞小果，直欲成
X60n1126_p0611b13║三聚淨戒，正求發菩提意。菩提意者，即將發參禪，悟
X60n1126_p0611b14║無上道，成佛度生之心。以未真悟，但稱菩提意，不名
X60n1126_p0611b15║菩提心也。既發菩提意，方堪擔荷正法。故佛制授比
X60n1126_p0611b16║丘戒者，令法久住故。若發聲聞小心，則正法滅絕，無
X60n1126_p0611b17║人任荷矣。比丘戒名聲聞戒，以白四羯得潔白體，為
X60n1126_p0611b18║聲聞行。白體上䇿令發心，是佛種䇿發上心矣。方與
X60n1126_p0611b19║三翻羯磨，令法成就，是為得戒已竟者也。今人不識
X60n1126_p0611b20║何物為佛戒，誤認四波羅夷、十三僧殘、二不定法、三
X60n1126_p0611b21║十尼薩耆波逸提法、九十波逸提法、四波羅提提舍
X60n1126_p0611b22║尼法、一百眾學法為比丘戒。遂於壇上，不用十師，單
X60n1126_p0611b23║用引請，唱云：四波羅夷法，汝能持否？（答云）能持。竊謂四
X60n1126_p0611b24║波羅夷是極惡重罪，我有何過，受以持之？餘戒名皆
X60n1126_p0611c01║然，何太屈也？葢此二百五十輕重罪名，係佛世得戒
X60n1126_p0611c02║比丘，漸漸破犯潔白之戒。佛隨輕重定罪，令人勿犯，
X60n1126_p0611c03║故名戒相。然戒相之多，豈止二百五十？特舉昔人曾
X60n1126_p0611c04║犯之大綱，令後人類推而不犯。人能常持潔白之體，
X60n1126_p0611c05║增上上品道心，自然不墮此數。豈謂先立刑名，令人
X60n1126_p0611c06║持守者哉？自佛制戒之後，其名曰律。葢條分縷析，不
X60n1126_p0611c07║可溷濫之謂也。故授戒之後，別差教授，與諸新學比
X60n1126_p0611c08║丘，細誦戒相，先說四波羅夷，謂之隨相也。以比丘既
X60n1126_p0611c09║受戒已，不知持守潔白，既不識犯，便造重罪，佛囑後
X60n1126_p0611c10║來作羯磨已，當先與說四波羅夷法是也。其餘亦然。
X60n1126_p0611c11║當知此意，既為比丘，多經歲臘，歲臘無缺，心德圓滿，
X60n1126_p0611c12║參悟大道，真發菩提心已，方入菩提之位，謂之菩薩。
X60n1126_p0611c13║比丘苟不得先悟，亦當參究大事，方是菩薩因地。故
X60n1126_p0611c14║梵網經報身佛說心地戒，單提放光，而釋迦口中放
X60n1126_p0611c15║光。但若會得此光，所說之法，便謂之解法師語，不論
X60n1126_p0611c16║人天畜鬼，淫男淫女等，皆得受戒。若不識此，是不解
X60n1126_p0611c17║法師語，不應受戒，此便可知也。若識得此光，是得諸
X60n1126_p0611c18║佛心印，即是西來一脉，既得此脉，則十重四十八輕，
X60n1126_p0611c19║定不犯矣。今人不識心地，但見乾蘿蔔頭禪，一直亂
X60n1126_p0611c20║去，故有禪人犯戒一欵，使人難信。又有不識心地，漫
X60n1126_p0611c21║將十重四十八輕授人，使人但見戒條，只管在戒條
X60n1126_p0611c22║上精細，不知心地已失，總非佛意，是亦名字菩薩，非
X60n1126_p0611c23║真菩薩也，以其具菩薩相，不得菩薩軆故也。經不云
X60n1126_p0611c24║乎，孝名為戒，孝者即不得離，不得理事恰好，是謂之
X60n1126_p0612a01║孝。只這一字，體相全該，極是簡徑，能持此戒，定無持
X60n1126_p0612a02║犯耳。某甞親見雲棲弟子言，專以衣鉢為事者，謂之
X60n1126_p0612a03║邪戒。余初愕然，故細考之，不得不為說破。悲夫，法藏
X60n1126_p0612a04║生季法世，早無師承，但具信心，聞戒即受，聞禪即參，
X60n1126_p0612a05║聞淨土即求生。諸家大老，皆甞頂戴其法，及見各家
X60n1126_p0612a06║矛盾，其說不一，咸欲和會合一，以契佛心，報師德，故
X60n1126_p0612a07║裁長補短，因為此語。若人知得最初之三歸，中間之
X60n1126_p0612a08║四白，末後之心地，方見佛之本心，不過令法久住世
X60n1126_p0612a09║間一句，攝盡其中先後大小開合差別之相，正為此
X60n1126_p0612a10║也。此事惟禪庶可會通，苟非參禪，則歸自歸，戒自戒，
X60n1126_p0612a11║小自小，大自大，淨土自淨土，禪宗自禪宗，觸途冥行，
X60n1126_p0612a12║分河飲水，造大地獄業，可悲痛也。藏萬不得已，不避
X60n1126_p0612a13║諸家斧鉞，敬為吾徒室中拈出，并願同人參訂，非敢
X60n1126_p0612a14║自剏臆說，以招謗法大罪。其餘律中差別微細，自當
X60n1126_p0612a15║博問，閱律之師，非短闇所悉。又聞今人據　國禁勿
X60n1126_p0612a16║開戒壇之說，遂謂戒不宜私授，一例不許，致令佛法
X60n1126_p0612a17║軌儀，久久湮廢逮盡。嗚呼！　國朝太祖，昭代相繩，申
X60n1126_p0612a18║明僧戒。若洪武十年三月十三日，禮部尚書張等，勅
X60n1126_p0612a19║監承林英等，奉天門奏准，頒旨開戒。二十年四月十
X60n1126_p0612a20║一日，禮部尚書崔趙等，依聖旨要本，頒行天下。永樂
X60n1126_p0612a21║五年二月初六日，文武官奉天門奏准，著落禮部知
X60n1126_p0612a22║道，重新出榜開戒，具有明文。國家何等重法尊戒，後
X60n1126_p0612a23║代因北戒壇，有宦官增設妓女，為禿兵了心一欵，猥
X60n1126_p0612a24║𤟬熏炙，致壞佛體，且復靡費國帑，故有禁開戒壇之
X60n1126_p0612b01║論。自禁之後，老師宿德，終其身焉，卷懷不講。萬曆已
X60n1126_p0612b02║來，後進知識，自不受戒，不見壇儀授法，通謂戒不應
X60n1126_p0612b03║自授，須候國家開禁，遂置律藏於無用之地，但習講
X60n1126_p0612b04║經，以展胸臆。俾後生晚學，沿襲輕華，公行犯戒，既不
X60n1126_p0612b05║知心地，甚致謗及參禪，返非正法，肆行邪說。禪宗正
X60n1126_p0612b06║法欲滅，循流既久，致令四民之外，無賴之徒，以出家
X60n1126_p0612b07║無戒防制，遂以剃頭為藏垢容惡之府，稍不為世法
X60n1126_p0612b08║所容者，即便自行剃落，闌入法門。種種不肖，既無真
X60n1126_p0612b09║法住持教誡，則無從驅擯。浮濫既習，使白衣見其葷
X60n1126_p0612b10║酒婬污，亦不為奇特，無復譏嫌。官法收攝不到，佛法
X60n1126_p0612b11║無人舉揚。設或舉揚，翻以為犯禁而排之藏，竊抱杞
X60n1126_p0612b12║憂，恐將來或有不測，使佛法與國法兩敝，未可曉也。
X60n1126_p0612b13║為僧有血氣者，豈可坐視法門肝腦塗地之禍，而不
X60n1126_p0612b14║亟為修戒以律眾者耶？第恐戒法湮沒既久，一旦不
X60n1126_p0612b15║顧身名，犯世憎忌，以整佛戒，諒未能全究來源。兼之
X60n1126_p0612b16║儀法缺失，則邪戒之議，或不免矣。痛言及此，不覺涕
X60n1126_p0612b17║泣。近幸神宗聖明英㧞，於晚年深知佛戒，有禆世道，
X60n1126_p0612b18║乘五臺僧遠清之奏，慨賜衣鉢、錫杖、齋錢若干緡，勅
X60n1126_p0612b19║中貴張然傳旨，許山中說戒。據此，則國家何甞必禁
X60n1126_p0612b20║僧於山中師資傳戒為非是者哉？今雲棲𮞏監院之
X60n1126_p0612b21║人，皆菩薩戒弟子，蓮池大師葢甞親登座說法而授
X60n1126_p0612b22║之矣。末年偶觸機緣，暫行裁止，而又開禮壇學戒之
X60n1126_p0612b23║法。且僧約首以敦尚戒德為言，使果待戒壇開而後
X60n1126_p0612b24║授戒，則所謂敦尚者何物也？膠守權說，自斷佛種，得
X60n1126_p0612c01║罪彌重，戒之戒之。
X60n1126_p0612c02║
X60n1126_p0612c03║進戒示語第二十五
X60n1126_p0612c04║學佛貴於出家，為僧重於進戒。初剃度日，即受沙彌
X60n1126_p0612c05║十戒。如儒家童穉時，先習小學，令知孝親，敬長，謹信，
X60n1126_p0612c06║汎愛，親仁，灑掃，應對之類，為大學之基本。故沙彌止
X60n1126_p0612c07║惡防非，於十戒律中學威儀，於各門行相之內，令知
X60n1126_p0612c08║斷貪嗔癡等十惡，生死忍慧等諸善，承師奉長，俯仰
X60n1126_p0612c09║折旋之類，作大比丘根種。奈何末法澆漓，人多怠慢，
X60n1126_p0612c10║雖受十戒，實無至誠名字。沙彌厭棄戒法，縱不破戒，
X60n1126_p0612c11║亦無進趣。輕威儀，不願講習。重應世，先勤懺經。實行
X60n1126_p0612c12║實戒，付之空閒。閒學閒文，助增人我。只要有得說，最
X60n1126_p0612c13║怕當真行。只願早圓菩薩戒，便好捉銀錢充大。人不
X60n1126_p0612c14║肯作比丘，惟恐執縛身檢細事。三日受沙彌戒，五日
X60n1126_p0612c15║受比丘戒，不知戒為何物，律是何名。但道勿暫念小
X60n1126_p0612c16║乘，必棄小向大，不知根從何生，本從何長。及圓菩薩
X60n1126_p0612c17║戒後，又不求何為心地，何為戒體，只向戒相上著到。
X60n1126_p0612c18║及論戒相，又不知何為十重，何為輕垢，便要說禪說
X60n1126_p0612c19║道，以當平生，不知禪為何物，戒是何法。及知戒體即
X60n1126_p0612c20║禪矣，便道手把猪頭，口說淨戒，不知戒相，豈出體外。
X60n1126_p0612c21║嗚呼，佛法變壞，只在心輕。輕小重大，大豈真重。大既
X60n1126_p0612c22║不真，小可知矣。沙彌時不安沙彌職，出位想比丘、菩
X60n1126_p0612c23║薩；菩薩不知戒，出位想說道、說禪。禪以機鋒快捷為
X60n1126_p0612c24║事，而不究其所以為機鋒之的旨，會其的旨而不求
X60n1126_p0613a01║行解之相應，自始至終，一無成就。及乎舉著，滿口譁
X60n1126_p0613a02║然，誠為游口小兒、無賴釋子，一妄庸唱為領袖，百妄
X60n1126_p0613a03║庸和於下巴，只道佛法只如此，良可悲也！痛也！夫成
X60n1126_p0613a04║終慎始人也，曷不於初步便脚脚踏實地去？汝為沙
X60n1126_p0613a05║彌者，當尊重熟讀，細講律儀，然後師前頂禮，講背如
X60n1126_p0613a06║法，稟置識田，永不違背，依而行之。為教授者，當珍重
X60n1126_p0613a07║嚴考，不使輕易放過，壞人兒女。既講習已，又當時中
X60n1126_p0613a08║窺其所為合轍不合轍，重重指教之，然後進具戒。具
X60n1126_p0613a09║戒誦背，躬行考校亦然；於菩薩戒，依止教授亦然；參
X60n1126_p0613a10║禪做工夫，次第發真實心參究亦然；悟後進法，服勤
X60n1126_p0613a11║師長，得法住山養道亦然；出世臨眾立眾，教化眾生
X60n1126_p0613a12║亦然。此善始令終，出家人一大事也。如儒者自小學
X60n1126_p0613a13║入大學，立不惑、知命、耳順、從心何異哉？以故吾人不
X60n1126_p0613a14║可不有初也，師及弟子當勉之。法藏亦沙彌之一數
X60n1126_p0613a15║也，自恨早無師承，長無知識，白首方悔，事不及矣，幸
X60n1126_p0613a16║勿學吾今日也。
X60n1126_p0613a17║三月十五日整戒始。諸沙彌等，已曾受過十戒二年，
X60n1126_p0613a18║而不犯重輕等事者，考行之得失。果與戒律威儀冥
X60n1126_p0613a19║合，而又熟知戒律威儀中事，能背誦戒文，能講說其
X60n1126_p0613a20║義者，為真沙彌也。若與律儀不合，或與大重之戒有
X60n1126_p0613a21║損，雖能背能講，徒為虗文，不許進戒。行雖冥合，不背
X60n1126_p0613a22║不講，不知戒相，亦勿許進。惟山中行行，眾所共知。實
X60n1126_p0613a23║行老人，許其植因，後生不與也。茲於三月十五日定
X60n1126_p0613a24║奪，乞
X60n1126_p0613b01║闍黎（某）分科考覈。三事全備，方許入壇。衣鉢須預先
X60n1126_p0613b02║自辦，香燭等亦然。捨盡銀錢，還清債負。考過十三重
X60n1126_p0613b03║難，十六輕遮，然後具考三事：　一、先考德行合律合
X60n1126_p0613b04║儀，　二、背沙彌律儀，　三、講沙彌律儀（下十三重難）。　一、
X60n1126_p0613b05║計開婬、殺、盜、妄四根本重戒。若犯一戒，則如人斷命，
X60n1126_p0613b06║如草斷根，漂棄佛法海邊外，永不許入眾。白衣時，沙
X60n1126_p0613b07║彌時，曾犯婬污淨行比丘尼，其罪極重，不容入戒。
X60n1126_p0613b08║　一、曾盜聽大僧說戒，詐稱比丘，受人供養禮拜，名為
X60n1126_p0613b09║賊住，佛不許度。　一、或未經白四羯磨，曾於某處付
X60n1126_p0613b10║過三頂衣，便以為大戒者，謂之誤認比丘，當懺悔受
X60n1126_p0613b11║戒，白四羯磨。　一、外道玄門、五部六冊、天主教門等，
X60n1126_p0613b12║已經投佛受戒，後復還行外道，仍與外道往來，復後
X60n1126_p0613b13║重來受戒，此是志性不定，名為破內外道人，非佛法
X60n1126_p0613b14║器，佛不許度。　一、五種不男，佛不許度。　一、出佛身
X60n1126_p0613b15║血，弑父、弑母、弑和尚、弑阿闍黎、破羯磨轉法輪僧、弑
X60n1126_p0613b16║聖人，名為七逆重罪，佛不許度。　又謗參禪、謗淨土、
X60n1126_p0613b17║謗持戒。說參禪，近代無人更悟，須是古人始得。又道：
X60n1126_p0613b18║教理即是禪理，無勞苦究，何不看教？說念佛，再無一
X60n1126_p0613b19║心不亂之理，須是古人始得，但恁麼念去。說授受戒
X60n1126_p0613b20║者，謂之犯國禁，不許受戒，只要念佛。又道：持戒只要
X60n1126_p0613b21║不離衣鉢，不消參禪求悟。戒體像法之中，不可認真，
X60n1126_p0613b22║只該隨時莫參禪、莫淨土、莫受戒，但剃了頭便罷。此
X60n1126_p0613b23║便是五逆人。
X60n1126_p0613b24║一、天神之子阿修羅，名為非人，變為人形，不許受比
X60n1126_p0613c01║丘戒。龍畜有通，不許受戒。六親犯婬，不許受戒。已上
X60n1126_p0613c02║俱屬重難。十三種已下，言十六輕遮。
X60n1126_p0613c03║一、先考在家曾訓何法，須詳邪正。法名何等，出家受
X60n1126_p0613c04║何等法，須辨是非。一生見人，當稱兩字。法名不得稱
X60n1126_p0613c05║小僧等。辱佛法門，不得稱某甲。你我等近慢，須認歷
X60n1126_p0613c06║生是誰。年滿二十，方許進戒。衣鉢自具，方許進戒。父
X60n1126_p0613c07║母聽許，方許進戒。不負人財，方許進戒。他人奴使，不
X60n1126_p0613c08║許進戒。宰官當任聖朝　王恩，未許不得來受比丘
X60n1126_p0613c09║戒。有病不許出家受戒。病者，疥癩、癰疽、白癩、乾痟、顛
X60n1126_p0613c10║狂五病是也。此十六，輕遮也。一一勘過，更考行識。出
X60n1126_p0613c11║家事大，不可輕易。依佛勘辨，方許進戒。考覈既定，會
X60n1126_p0613c12║同十師、教授師，細於屏處問難已，觀其罪之有無輕
X60n1126_p0613c13║重。遮者不容授戒，亦令懺禮三世千佛，為進戒益，俾
X60n1126_p0613c14║前業銷亡，或得開悟。次當為彼授菩薩戒。若不遮不
X60n1126_p0613c15║難，而有輕罪者，教令禮懺，持呪清淨。進戒懺畢，
X60n1126_p0613c16║一差阿闍黎覆審詳覈已定。　一差阿闍黎為說四
X60n1126_p0613c17║依法，葢恐沙彌不知佛世乞食樹宿糞衣腐藥少欲
X60n1126_p0613c18║知足之法，致學今時好閑求安避世濫食之弊，故當
X60n1126_p0613c19║先令依此四事，方與授戒為大僧。　一差阿闍黎與
X60n1126_p0613c20║說沙彌戒，葢前是剃頭時所授之沙彌戒，未免中間
X60n1126_p0613c21║夾雜未純，茲將登大戒，始入真沙彌位。　一差阿闍
X60n1126_p0613c22║黎教授持衣用鉢之法，其法廣大，包括禪宗教理，非
X60n1126_p0613c23║一日可知，但令從此日用處下手，先知威儀，細細化
X60n1126_p0613c24║導。　一差阿闍黎為沙彌䇿發上品心登上品戒，葢
X60n1126_p0614a01║以沙彌雖息心參本，起慈趣用，猶是佛雛，不堪大用，
X60n1126_p0614a02║今欲授比丘乞士怖魔之戒，雖趣聲聞乘潔白體事，
X60n1126_p0614a03║然當知有向上成佛利生之心，斯不坐在小乘惡見，
X60n1126_p0614a04║故當䇿發，令生佛芽，不致焦敗。　一差阿闍黎結壇
X60n1126_p0614a05║演儀知授戒式。　一正授戒法。　一差阿闍黎說四
X60n1126_p0614a06║隨相法。　一差阿闍黎教誦戒法。然後細講四分律
X60n1126_p0614a07║藏。四分律藏已明，廣看諸律。授菩薩戒。　凡授菩薩
X60n1126_p0614a08║大戒，不容簡別人品，但觀其機性。若真心為參禪三
X60n1126_p0614a09║觀，求證菩提，真求生淨土，真弘教利生等懷，或興建
X60n1126_p0614a10║叢林放生等行，實實是為他忘我之機，不為名聞利
X60n1126_p0614a11║養者，但解法師放光獻花等語，即當與授大戒，惟除
X60n1126_p0614a12║七遮而已。所謂七遮者，出佛身血，弑父，弑母，弑和尚，
X60n1126_p0614a13║弑阿闍黎，破羯磨，轉法輪僧，弑聖人是也。是當揀去，
X60n1126_p0614a14║不容授戒。其餘不問國王王子，大臣百官，比丘比丘
X60n1126_p0614a15║尼，信男信女，婬男婬女，十八梵天，六欲天子，無根二
X60n1126_p0614a16║根，黃門奴婢，鬼神畜生，盡得受戒。比丘具壞色衣，與
X60n1126_p0614a17║道相應，來授菩薩大戒。出家四眾，時時不離其衣。既
X60n1126_p0614a18║發大心，具衣物已，先於授戒之期，半月七日已前，入
X60n1126_p0614a19║期聽教。如比丘比丘尼二眾，先須考過四分戒本，背
X60n1126_p0614a20║講完具，本戒無缺，方許進戒。而尼僧近世，不可容入
X60n1126_p0614a21║男眾溷濫，當別為方便。　一先差阿闍黎，審得比丘
X60n1126_p0614a22║二百五十戒。　一差阿闍黎，為僧俗同說三自歸，令
X60n1126_p0614a23║知參禪法。　一差阿闍黎，審問七遮法。　一差阿闍
X60n1126_p0614a24║黎，為說懺悔，令至心懺悔先罪。　一差阿闍黎，為說
X60n1126_p0614b01║苦行法，令知忘我為人。　一差阿闍黎，䇿令發四弘
X60n1126_p0614b02║願。　一正授菩薩大戒。　一差阿闍黎，教授誦戒法。
X60n1126_p0614b03║然後為講梵網經二卷，令精通。次看大乘律藏。
X60n1126_p0614b04║凡出家者，無竟授菩薩戒之理，須從沙彌比丘而進。
X60n1126_p0614b05║若躐等輕進，甚非佛意。雖大乘根器，如六祖大師者，
X60n1126_p0614b06║亦先授比丘戒，然後開東山法門利生。在家者，則從
X60n1126_p0614b07║五戒竟，升菩薩戒，不在前例。
X60n1126_p0614b08║
X60n1126_p0614b09║衣鉢總持第二十六
X60n1126_p0614b10║夫佛心無義，佛法無言。道不遠人，人自不參不悟。故
X60n1126_p0614b11║時時在此道中著衣喫飯，而事事忘本來面目者，何
X60n1126_p0614b12║謂也耶？葢因處處用明白心計度分別，用口講說，所
X60n1126_p0614b13║以無言義之心法俱滅沒耳。故千佛萬佛出世，不用
X60n1126_p0614b14║一絲毫氣力現於言義，只將一個鉢多羅、三件衣傳
X60n1126_p0614b15║佛心印。智人得之，則無一法不從衣食邊流出。儒曰：
X60n1126_p0614b16║道也者，不可須臾離也，可離非道也。只在不覩不聞
X60n1126_p0614b17║處悟得，則不勞戒慎恐懼，而自然之戒慎恐懼無入
X60n1126_p0614b18║不自得矣。鉢者，正命食之謂也。衣者，儀也。正命食者，
X60n1126_p0614b19║佛心之不可得者也。儀乃佛之法也。心即人人分上
X60n1126_p0614b20║舊來自己根本，悟之即名根本智也。儀即人人分上
X60n1126_p0614b21║一行一動之文章，悟之即從根本上流行，發現一切
X60n1126_p0614b22║具足正法之光儀也。何謂鉢多羅義？葢以人之本心
X60n1126_p0614b23║大圓，而外黑內空。圓者，此事本圓，無法不攝。黑者，了
X60n1126_p0614b24║無心行，當體泯絕。空者，窮無底止，何法不從之流出
X60n1126_p0614c01║涵藏也。然此一法，覿面拈出，便令諸佛無容大智慧
X60n1126_p0614c02║處，渾然淵然，函葢一切，如易之無極太極未判已前
X60n1126_p0614c03║那一叚事，羲皇、孔子下手不得。然而不是死殺法子，
X60n1126_p0614c04║故一闢兩開，分出許多道學，正是拈起鉢子也。此心
X60n1126_p0614c05║地不是死水，於一毛頭上湧出無量恒河沙法門，於
X60n1126_p0614c06║底葢相應邊分出無極太極，相互相盪，從此遂分上
X60n1126_p0614c07║為乾元，下為坤元，中為太虗。太虗不空，遂為人元。人
X60n1126_p0614c08║元者，天地之根，即最初已前事也，即正命食是也。此
X60n1126_p0614c09║一而二，二而三也。全鉢如禪宗之一句語。底葢則賓
X60n1126_p0614c10║主合分，君臣交錯，父子和合，事理渾融，放開一線，從
X60n1126_p0614c11║此始矣。次鉢三架，具在大鉢之中。此即禪宗之一句
X60n1126_p0614c12║中，具三玄三要，三句玄路，鳥道展手，函葢乾坤，截斷
X60n1126_p0614c13║眾流，隨波逐浪，信位人位無位，一心三觀，自歸三寶
X60n1126_p0614c14║三德等也。三次鉢與本大鉢共四。此四賓主，四料簡，
X60n1126_p0614c15║四法界，四就等法是也。此根本智，已具足心體之大
X60n1126_p0614c16║法也。然而有鉢無衣，其法不盡。法不盡，則心不盡。故
X60n1126_p0614c17║衣以五條為始，如禪宗五位君臣，五位王子。在儒則
X60n1126_p0614c18║天五地五之數，從此便有二十五數也。在教則分五
X60n1126_p0614c19║時五教五味是也。此五條合五數，數之中，數之體，故
X60n1126_p0614c20║令僧貼體披搭也。每條一長一短。割者，偏正回互之
X60n1126_p0614c21║根也。奇陽生生，從鉢之一，以至次鉢之三，至衣之五、
X60n1126_p0614c22║七、九、十一、十三、十五、十七、十九、二十一、二十三、二十
X60n1126_p0614c23║五條而止。又有五條十隔，謂之迦絺那衣，皆直示法
X60n1126_p0614c24║數也。七條衣者，從鉢之大小四數，為五衣之四。緣四
X60n1126_p0615a01║而兼三，故七數。七數在五數之增，陽之長也。在禪宗
X60n1126_p0615a02║則七事，隨身行道之儀式也。在教則七覺七聖財等
X60n1126_p0615a03║也。二長一短，顛倒交互，長多短少，聖增凡減之象也。
X60n1126_p0615a04║此尋常儀表，入眾所搭之衣，謂之中衣也。從九條為
X60n1126_p0615a05║陽數之老，故為大衣之始。萬法之數，遇十則死，遇九
X60n1126_p0615a06║則生。所以洛書以九為變化不測之神用也。故臨濟
X60n1126_p0615a07║之法，一句中具三玄，一玄中具三要是也。五位君臣，
X60n1126_p0615a08║以四法分五位，亦此意也。在教則破九相而了無明
X60n1126_p0615a09║是也。兼十一條，十三條，皆為下品大衣。十五條，十七
X60n1126_p0615a10║條，十九條，為中品大衣。各三長一短，割截者，條愈多，
X60n1126_p0615a11║道愈勝也。二十一條，二十三條，二十五條，為上品大
X60n1126_p0615a12║衣。各四長一短者，足成五之數也。葢數從五而五，五
X60n1126_p0615a13║五二十五數，為陽數之極則。五衣表信位，七衣表住
X60n1126_p0615a14║位，三三表行向地位，三衣全具表等覺位，三衣俱不
X60n1126_p0615a15║繫著如蓮華，表妙覺位也。此皆差別智也。從鉢至衣，
X60n1126_p0615a16║根本差別，二智至此而圓滿也。二十五為奇，五十五
X60n1126_p0615a17║兼耦，故五條十隔兼之。四緣者，陽數二十五，陰數三
X60n1126_p0615a18║十，虗一位而為象也。此五十五位，真菩提路也。壞色
X60n1126_p0615a19║者，非五方正色也。葢正色屬理，理具言意。此法應表
X60n1126_p0615a20║之言外，故讓正色也。世間法則，須彌日月等，表顯具
X60n1126_p0615a21║在衣圖也。可見從凡入聖，直至成佛，只在鉢衣二事。
X60n1126_p0615a22║見之覩此，而可弗修證了辦乎。此衣此鉢，其可斯須
X60n1126_p0615a23║離身乎。故曰福之田也。世間出世福，皆從此發生長
X60n1126_p0615a24║養者也。悟此知此，依此而行，方是智慧，如田之以水
X60n1126_p0615b01║潤而養苗也。故衣相縷縷，皆通水路，表根本智、差別
X60n1126_p0615b02║智二智，長使流通潤沃也。此出世之正法正命之食，
X60n1126_p0615b03║正法正命之衣也。正著則三世諸佛無出頭分，此法
X60n1126_p0615b04║之體也。若見人見佛有應緣處，則偏著露一線道，令
X60n1126_p0615b05║人悟去。此回互妙用，非深悟久學不會也。佛子當隨
X60n1126_p0615b06║順衣法而時時著之，如儒者學而時習之者也。時時
X60n1126_p0615b07║在中，不知不覺，與之相習慣熟，忘其法也。忘其法，則
X60n1126_p0615b08║威儀之間，自然濟濟從容，光輝照映，如水之汪汪千
X60n1126_p0615b09║頃陂，潤澤光明。若兌卦之說，此儒者不亦說乎之意
X60n1126_p0615b10║同也。如此悟入，如此行持，如此自在無心，自然同聲
X60n1126_p0615b11║相應，同氣相求。故有朋自遠方來，唱和菩提大道，不
X60n1126_p0615b12║自知其道之流通而化，自然鳶飛魚躍。儒曰：不亦樂
X60n1126_p0615b13║乎？樂非有心也，有心則非真樂矣。此內圓佛心，外弘
X60n1126_p0615b14║佛道者也。若使處末法之世，邪法流行，人不知依鉢
X60n1126_p0615b15║之直指，而返以為異言異服而排之擯之，則宜乎有
X60n1126_p0615b16║慍於中也。葢此與衣鉢相應之人，悅且非心，樂原自
X60n1126_p0615b17║在，雖罹法難，本無其心，故無慍也。此在儒為君子人
X60n1126_p0615b18║也，在釋為真佛子也。三衣一鉢，土面灰頭，遯於世間，
X60n1126_p0615b19║不以見知之心為作用，則自然無所悔於此道，亦不
X60n1126_p0615b20║失大光明幢也。此凡聖莫測之機也。衣乎鉢乎，可不
X60n1126_p0615b21║受以恒持乎？
X60n1126_p0615b22║
X60n1126_p0615b23║弘戒法儀下卷（終）