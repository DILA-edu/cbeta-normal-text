X60n1133_p0711a01║
X60n1133_p0711a02║No. 1133
X60n1133_p0711a03║沙彌學戒儀軌頌註
X60n1133_p0711a04║
X60n1133_p0711a05║粤東鼎湖沙門釋　弘贊在犙　註
X60n1133_p0711a06║沙彌學戒儀軌頌。
X60n1133_p0711a07║沙彌有二：一、形同沙彌，謂剃除鬚髮，未受十戒者，
X60n1133_p0711a08║形相雖同，以無戒故，非真沙彌也。二、法同沙彌，謂
X60n1133_p0711a09║從師稟受十戒法者，此有三種：一、從七歲至十三
X60n1133_p0711a10║歲，名驅烏沙彌，以其年幼，未堪別務，唯使驅遣烏
X60n1133_p0711a11║鳥，免污食厨，亂僧禪定，令生片善，方消信施也。二、
X60n1133_p0711a12║從十四歲至十九歲，名應法沙彌，謂其於法相應，
X60n1133_p0711a13║能執勞侍師，修習戒定慧也。三、從二十歲至七十
X60n1133_p0711a14║歲，名名字沙彌，謂其年滿二十，應受具戒，而根性
X60n1133_p0711a15║暗鈍，或不能頓持諸戒，或出家年晚，由其年越沙
X60n1133_p0711a16║彌，歲同比丘，位居十戒，故名名字沙彌。今揀形同，
X60n1133_p0711a17║取法同也。學是習學，謂初受沙彌戒，未能廣閱十
X60n1133_p0711a18║律全經，研究精要，須先學此頌，為律關犍也。戒即
X60n1133_p0711a19║十戒律，儀即威儀，軌即軌則師範，謂此律儀是出
X60n1133_p0711a20║世之軌則師範，故經云波羅提木叉即汝師是也。
X60n1133_p0711a21║頌者，葢述沙彌戒經，并事師法等文句，結之為頌，
X60n1133_p0711a22║以便初學而𮘗誦之。按經論中，或以三十二字為
X60n1133_p0711a23║一頌，或二十八字為一頌，或二十字為一頌，或十
X60n1133_p0711a24║六字為一頌。今此儀軌，正以二十字為一頌，共成
X60n1133_p0711b01║一百一十七頌，並述經律之言，非自臆見。以律是
X60n1133_p0711b02║佛親制，尚非菩薩羅漢小聖所堪，況容凡愚所敢
X60n1133_p0711b03║僭議。
X60n1133_p0711b04║釋迦正覺子，厥號羅睺羅，密行最第一。
X60n1133_p0711b05║應當勤傚學。
X60n1133_p0711b06║此頌緣起，以明尊者之因行，欲令人倣同先跡故
X60n1133_p0711b07║也。梵語釋迦，華言能仁，姓也。號曰牟尼，華言寂默。
X60n1133_p0711b08║姓略有五，謂瞿曇、日種、甘蔗、舍夷、釋迦。按過去世，
X60n1133_p0711b09║大茅草王捨國，從瞿曇仙學道，因姓瞿曇。後因遇
X60n1133_p0711b10║難，滴血入地成卵，日炙而生二子，遂姓日種。養於
X60n1133_p0711b11║甘蔗園中，復姓甘蔗。奕葉相承，至懿摩輪王擯斥
X60n1133_p0711b12║四子出國，至雪山側，住舍夷大直林，封疆立國，故
X60n1133_p0711b13║姓舍夷。其後父王聞子立國，乃三歎曰：我子能仁。
X60n1133_p0711b14║因姓釋迦。此去如來身一百世，姓雖有五，而實剎
X60n1133_p0711b15║帝利王種之一姓也。言正覺者，說法無差謂之正，
X60n1133_p0711b16║出生死夢謂之覺。又覺具三義，謂自覺、覺他。覺行
X60n1133_p0711b17║圓滿，斯乃如來之德號。行滿果圓，大覺之稱也。子
X60n1133_p0711b18║者，釋迦如來之貴裔也。厥者，其也，亦語辭之美稱
X60n1133_p0711b19║也。梵語羅睺羅，華言覆障，亦云執日。昔如來為太
X60n1133_p0711b20║子時，父王慮其出家，為娶三夫人：一名瞿夷，二名
X60n1133_p0711b21║耶輸陀羅，三名鹿野。然佛無夫婦之道，故無子息。
X60n1133_p0711b22║後遊四門，見老病死，覩世非常，啟父出家。父曰：汝
X60n1133_p0711b23║無子息，絕吾國嗣。若有子者，聽汝出家。太子以手
X60n1133_p0711b24║指耶輸陀羅腹，即便有妊。太子遂夜半越城，苦行
X60n1133_p0711c01║六年。耶輸陀羅於王宮中，亦修苦行，由是胎便隱
X60n1133_p0711c02║腹，六年始生，故云覆障。又阿修羅以手障日月名
X60n1133_p0711c03║為羅睺羅，而尊者生時正值修羅執日，因以為名。
X60n1133_p0711c04║尊者顏貌端正，膚體金色，頂如繖葢，鼻高修直，臂
X60n1133_p0711c05║垂過膝，肢節無缺，諸根完具。年既長大，佛索出家，
X60n1133_p0711c06║父王不聽。耶輸將至樓上，目連飛空接至佛所，佛
X60n1133_p0711c07║即付舍利弗度為弟子，授與十戒法。而諸沙彌中
X60n1133_p0711c08║最初得戒者，羅睺羅為首。尊者若不出家，位當鐵
X60n1133_p0711c09║輪王，王贍部州一天下，出家成阿羅漢證無生果。
X60n1133_p0711c10║佛敕十六羅漢不聽涅槃，護持正法為世福田，尊
X60n1133_p0711c11║者乃其一也。故今猶現在世，若有施主設食供僧，
X60n1133_p0711c12║彼即變身來，應令施者獲殊勝報也。密行第一者，
X60n1133_p0711c13║諸經中或云忍辱第一，或云持戒第一，各有因緣，
X60n1133_p0711c14║此不繁錄。法華經佛為授記云：汝於來世當得作
X60n1133_p0711c15║佛，號蹈七寶華如來。復說偈言：我為太子時，羅睺
X60n1133_p0711c16║為長子，我今成佛道，受法為法子。於未來世中，見
X60n1133_p0711c17║無量億佛，皆為其長子，一心求佛道。羅睺羅密行，
X60n1133_p0711c18║唯我能知之，現為我長子，以示諸眾生。無量億千
X60n1133_p0711c19║萬，功德不可數，安住於佛法，以求無上道。是則尊
X60n1133_p0711c20║者本是菩薩而跡現聲聞，故其微密妙行唯佛能
X60n1133_p0711c21║知。今以迹覆本而名密行，復名覆障。既為佛子，能
X60n1133_p0711c22║荷家業以表成佛，故以行居首也。應當勤傚學者，
X60n1133_p0711c23║謂當倣傚學彼忍辱持戒密行之第一也。
X60n1133_p0711c24║剃髮著縵衣，受持十戒律，號曰名沙彌。
X60n1133_p0712a01║入道之初基，外國稱沙彌，華言名息慈。
X60n1133_p0712a02║息除身口惡，慈濟諸群生。
X60n1133_p0712a03║初頌從稟法得名，次頌釋名顯義。又初頌相心形
X60n1133_p0712a04║異俗，次頌明名從心得。剃髮著縵衣者，圓頂方袍
X60n1133_p0712a05║相同如來也。縵衣謂縵為一幅，無壇隔割截之相。
X60n1133_p0712a06║今時有令沙彌披著比丘五條七條衣者，誠為非
X60n1133_p0712a07║法。故唐三藏義淨法師目擊西方譯百一羯磨云：
X60n1133_p0712a08║求寂之徒縵條是服，而有輒披五條，深為罪濫。神
X60n1133_p0712a09║州之地久扇斯風，此成非法，勿令披著也。受持十
X60n1133_p0712a10║戒律者，受謂從師稟得十戒，領納執持而無違犯。
X60n1133_p0712a11║十戒謂始從不殺乃至不捉持金銀寶物。然戒是
X60n1133_p0712a12║防非止惡之干將，律是處斷輕重開遮持犯之模
X60n1133_p0712a13║法也。號曰名沙彌者，由受十戒得沙彌名，以揀彼
X60n1133_p0712a14║形同故也。入道之初基者，謂辭親割愛希求出離，
X60n1133_p0712a15║入法門中初授十戒為道基址，次方受比丘菩薩
X60n1133_p0712a16║大戒，如造重樓先布基址。故大方便經云：如人入
X60n1133_p0712a17║海從淺至深，佛法大海亦復如是。此之謂也。外國
X60n1133_p0712a18║稱沙彌者，外國乃北方胡地，譯師從天竺來路經
X60n1133_p0712a19║胡國，故傳胡語以譯華言。華言者，此方中華之語
X60n1133_p0712a20║也。息慈者，謂息除身口七支之惡，廣修眾善慈濟
X60n1133_p0712a21║含生也。然息屬自利，慈是利他，自他兼濟名真佛
X60n1133_p0712a22║子，不墮偏小之行也。
X60n1133_p0712a23║天竺正梵音，具足而稱言，室羅末尼羅。
X60n1133_p0712a24║此翻為求寂，寂是圓寂義，即妙涅槃名。
X60n1133_p0712b01║出家當求趣，至彼涅槃處。又翻勤策男，
X60n1133_p0712b02║勤修策勵故，斷除諸煩惱，而趣涅槃岸。
X60n1133_p0712b03║此頌別釋，以明華梵正義，俾宗趣有旨，名體無失。
X60n1133_p0712b04║此沙彌十戒，本以解脫煩惱為宗，妙證涅槃為趣
X60n1133_p0712b05║故也。上三句正明梵音，下九句總釋華言。天竺者，
X60n1133_p0712b06║古云身毒，或云賢豆，新云印度，此翻為月。良以其
X60n1133_p0712b07║土聖賢繼軌，導凡御物，如月照臨，故諸外國多稱
X60n1133_p0712b08║彼為天方。其土分五，共周九萬餘里，三垂大海，北
X60n1133_p0712b09║背雪山，北廣南狹，形如半月，劃野區分七十餘國，
X60n1133_p0712b10║皆號天竺。其中天竺境，乃贍部州地之中央，故佛
X60n1133_p0712b11║降誕其間。正梵音者，正非訛也，謂天竺之語，與梵
X60n1133_p0712b12║天音無有異。良由世界初成，梵天之眾，下為人祖，
X60n1133_p0712b13║世居天竺，故其語是梵語，書是梵書。其後人隨地
X60n1133_p0712b14║轉，音各成異，唯天竺存焉。具足而稱言者，揀非略
X60n1133_p0712b15║語，以梵音詳，稱沙彌為室羅末尼羅也。此翻為求
X60n1133_p0712b16║寂等者，此謂此方，翻謂易彼西天之言，而為中華
X60n1133_p0712b17║之語也。求是希求，謂其本受十戒，為求出世涅槃
X60n1133_p0712b18║之道，不希人天有漏小果。梵語涅槃，華言圓寂，四
X60n1133_p0712b19║德備滿名圓，三障永斷名寂，不同二乘但離見思
X60n1133_p0712b20║煩惱，名為解脫，故云為妙。又翻者，是出其別義，義
X60n1133_p0712b21║雖小別，而終歸涅槃，以煩惱斷盡，方證圓寂故也。
X60n1133_p0712b22║名涅槃為岸者，岸即彼岸，謂生死為此岸，煩惱為
X60n1133_p0712b23║中流，若煩惱斷盡，即躋彼岸矣。
X60n1133_p0712b24║沙彌十學處，今當次第說，聞已如說行。
X60n1133_p0712c01║聖戒體自圓。
X60n1133_p0712c02║此頌標戒體相。前二句總標戒相，第三句明三慧，
X60n1133_p0712c03║第四句正出戒體。十學處者，謂此十戒，正是沙彌
X60n1133_p0712c04║所應習學處也。次第說者，顯非越次及倒說也。聞
X60n1133_p0712c05║已如說行者，聞是聞慧，行是修慧，舉前後以該思
X60n1133_p0712c06║慧也。若聞而不行，猶聞人說食，不能自飽。故經云：
X60n1133_p0712c07║雖誦千言，不行何益？不如一聞，勤修得益。聖戒體
X60n1133_p0712c08║自圓者，謂無作戒體，能成三乘聖果，故持之體圓，
X60n1133_p0712c09║而津彼岸，毀之漏囊，而沒中流。言無作者，憑師受
X60n1133_p0712c10║發，不發則已，發即全性，而性修交成，任運行善，任
X60n1133_p0712c11║運止惡，不俟再作，故云無作。以下別釋戒相。
X60n1133_p0712c12║盡壽不行殺，人及非人類，不與他毒藥，
X60n1133_p0712c13║墮胎使命終。若復以種種，方便斷他命，
X60n1133_p0712c14║即獲大重罪，而招破戒殃。
X60n1133_p0712c15║此二頌，誡能殺所殺結罪之相。初句誡能殺之人，
X60n1133_p0712c16║二句四句明所殺之境，三句明殺具，五六句明殺
X60n1133_p0712c17║法，下二句結罪。盡壽不行殺者，謂終身不作殺害
X60n1133_p0712c18║也。殺有三種：一用內色，謂以身手頭足打他令死。
X60n1133_p0712c19║二用外色，謂以瓦木刀矟弓箭銅鐵鉛錫，遙擲彼
X60n1133_p0712c20║人令死。三用內外色，謂手捉瓦木刀矟弓箭銅鐵
X60n1133_p0712c21║等，打他使死。若不用內色外色內外色殺者，毒藥
X60n1133_p0712c22║是也。復有作坑穽𣚦撥呪術，及推墮水火中令死，
X60n1133_p0712c23║皆殺之屬也。人及非人類者，人謂男女黃門等，非
X60n1133_p0712c24║人謂鬼神畜生蜎飛蠕動等，凡有命者，皆所殺境
X60n1133_p0713a01║也。不與他毒藥，墮胎使命終者，謂在胎中，初受身
X60n1133_p0713a02║命二根，於中起方便殺，與彼女人毒藥，或按女腹，
X60n1133_p0713a03║或令重作，或使擔重物，或使急走，或鍼血脈。若為
X60n1133_p0713a04║殺彼母而故墮胎，母死犯不可悔罪，胎死犯可悔
X60n1133_p0713a05║罪。若為殺胎而胎死，犯不可悔罪，母死犯可悔罪。
X60n1133_p0713a06║若復以種種方便斷他命者，謂作種種方法令其
X60n1133_p0713a07║斷命，或作機撥坑穽，或遣往惡獸劫賊路中，或讚
X60n1133_p0713a08║歎呵罵令自斷命也。命即壽命，謂六根六識相續
X60n1133_p0713a09║而生名曰壽命，此相續斷名之為死，故曰斷命。即
X60n1133_p0713a10║獲大重罪者，人死犯重罪不可悔，害而不死犯中
X60n1133_p0713a11║可悔，非人死犯下可悔。若菩薩殺非人，即犯不可
X60n1133_p0713a12║悔也。而招破戒殃者，違犯如來禁戒，生不得與清
X60n1133_p0713a13║眾同居，死入阿鼻地獄。故地持經云：殺生之罪能
X60n1133_p0713a14║令眾生墮三惡道。若生人中得二種果報：一者短
X60n1133_p0713a15║命，二者多病。世世還他宿命，故曰破戒殃也。
X60n1133_p0713a16║亦無以瞋心，打擲諸有情。四大本一同，
X60n1133_p0713a17║豈可興害意？
X60n1133_p0713a18║此頌悟本離殺。上二句及第四句離殺，第三句悟
X60n1133_p0713a19║本，以悟同體故離殺害也。亦無以瞋心打擲諸有
X60n1133_p0713a20║情者，由瞋心故而行殺害，瞋屬殺因，打擲是殺緣。
X60n1133_p0713a21║諸有情者，三界六道一切眾生皆具心識，非同木
X60n1133_p0713a22║石之無情也。四大本一同者，一切眾生皆以地水
X60n1133_p0713a23║火風和合成身，自他無異。故沙彌尼戒經云：哀諸
X60n1133_p0713a24║眾生如己骨髓，如父如母如子如身等無差特，普
X60n1133_p0713b01║等一心常志大乘是也。豈可興害意者，四大既同，
X60n1133_p0713b02║殺彼還是殺己，瞋他還是自瞋，若會萬物為己者，
X60n1133_p0713b03║即無是事也。涅槃經云：若眾生習近瞋恚，是報熟
X60n1133_p0713b04║故墮於地獄，從地獄出受畜生身，虎狼師子熊羆
X60n1133_p0713b05║猫狸鷹鷂之屬，若得人身具十二惡律儀，若得出
X60n1133_p0713b06║家犯於殺戒，可不慎之。
X60n1133_p0713b07║不教他人作，見作勿生喜，但當起慈心。
X60n1133_p0713b08║施恩令安樂。
X60n1133_p0713b09║此頌正明口意二業，教他屬口，生喜屬意。雖不自
X60n1133_p0713b10║作教他，然見他作時，心莫生喜。以身口意業，所作
X60n1133_p0713b11║得罪，無輕重故。但當起慈心，施恩令安樂者，以悲
X60n1133_p0713b12║能㧞苦，慈能與樂。出家釋子，非獨不行殺害，猶當
X60n1133_p0713b13║行慈施樂。愍彼行殺者罪墮三途，受殺者悲苦無
X60n1133_p0713b14║地也。恩者恩惠，即財法二施，救濟於彼。以慈心故，
X60n1133_p0713b15║三輪空寂，則終日施而無施想，亦無望報之念。其
X60n1133_p0713b16║當所得福德，猶如虗空，不可得而思議也。
X60n1133_p0713b17║一切諸含識，皆是未來佛，恒應興敬仰。
X60n1133_p0713b18║念使早解脫。
X60n1133_p0713b19║此頌契理生敬。上二句是所敬，下二句是能敬。一
X60n1133_p0713b20║切諸含識者，謂一切六道四生，本具如來智識，而
X60n1133_p0713b21║為諸無明煩惱之所覆葢，名為含識。故經云一切
X60n1133_p0713b22║眾生具足清淨如來德相，皆因妄想而不證得是
X60n1133_p0713b23║也。皆是未來佛者，既具如來清淨德相，是知眾生
X60n1133_p0713b24║本來成佛，更不再成。而言未來者，以彼猶存幻妄，
X60n1133_p0713c01║據迹而言耳。若悟理者，則不然也。恒應興敬仰者，
X60n1133_p0713c02║本具德相，故須常生敬仰之心，而反加興害意，即
X60n1133_p0713c03║是殺未來諸佛矣。念使早解脫者，謂諸眾生雖具
X60n1133_p0713c04║德相，以為諸塵勞妄想而不證得，故興慈念，願彼
X60n1133_p0713c05║速脫塵勞而登正覺也。
X60n1133_p0713c06║誓自得佛時，國無有殺者，咸修一乘道。
X60n1133_p0713c07║俱登常寂果。
X60n1133_p0713c08║此頌發願回向，以前五頌屬功能，此頌屬戒果，而
X60n1133_p0713c09║感依正殊勝之報。然發願即兼回向，以願回自所
X60n1133_p0713c10║修善根，向於三處，謂實相菩提及眾生也。初句是
X60n1133_p0713c11║自回向實相菩提，下三句是回與眾生向實相菩
X60n1133_p0713c12║提。實相即真如，菩提即佛道。誓自得佛時者，顯非
X60n1133_p0713c13║求聲聞、緣覺之道時，謂行滿果圓，成等正覺時也。
X60n1133_p0713c14║國無有殺者，謂當來成佛，世界眾生皆悉行慈，無
X60n1133_p0713c15║瞋害意。咸修一乘道者，謂彼國眾生唯修佛乘，不
X60n1133_p0713c16║習聲聞、緣覺之道。俱登常寂果者，不變謂之常，即
X60n1133_p0713c17║法身也。法身本離生滅，故謂之寂，乃妙覺極果所
X60n1133_p0713c18║證。由自持戒，諸惡不作，故成法身，而感國中眾生
X60n1133_p0713c19║俱證常寂之果。問曰：求寂十戒，何用回向佛道為？
X60n1133_p0713c20║答曰：沙彌十戒，體通大小，非聲聞獨任。若心大則
X60n1133_p0713c21║戒廣，功成正覺；心劣則戒小，自感四果。如無出世
X60n1133_p0713c22║之心，縱持多戒，福報人天而已。按沙彌尼戒經、大
X60n1133_p0713c23║集經等，悉求大乘，回向佛道。又菩薩受齋日，受持
X60n1133_p0713c24║十戒，前之五戒，即沙彌後之五戒。故知回向大乘，
X60n1133_p0714a01║非人臆議，乃諸經之正旨。況戒如平地，萬善從生，
X60n1133_p0714a02║若種殊因，必獲大果也。釋初戒竟。
X60n1133_p0714a03║不得盜他財，金銀草木等，乃至禽獸物。
X60n1133_p0714a04║無得私竊取，若欺若詐奪，偷稅盜關津。
X60n1133_p0714a05║自作或教他，皆犯沙彌禁。
X60n1133_p0714a06║此頌明能盜所盜三業結罪之相。初句總標能所，
X60n1133_p0714a07║能盜屬人，所盜屬物。第二三句別出所盜。第四五
X60n1133_p0714a08║六句是盜方法。第七句明身口作業，亦兼意業，以
X60n1133_p0714a09║發心盜時，即屬意業。第八句結罪。不得盜他財者，
X60n1133_p0714a10║物屬於他，他所守護，不與而取，名之為盜，財乃物
X60n1133_p0714a11║之總名也。金銀草木等者，謂物之重，無過金銀七
X60n1133_p0714a12║寶等，物之輕，無過一草一木一針一線等。乃至禽
X60n1133_p0714a13║獸物者，謂禽獸所食所護之物，乃至是舉前後而
X60n1133_p0714a14║包括其中，以前雖云金銀等，而未分所屬，今意欲
X60n1133_p0714a15║明上則三寶常住師僧父母物，中則官物民物，下
X60n1133_p0714a16║至鬼神禽獸物也。無得私竊取者，私盜曰竊，謂如
X60n1133_p0714a17║上之物，非但不得偷盜，而亦不得私竊取也。唯識
X60n1133_p0714a18║並決論云：闇取他經論讀，乃至一句，皆犯盜竊文
X60n1133_p0714a19║句罪。正法念經云：若偷他祕方者，犯重罪。若欺若
X60n1133_p0714a20║詐奪者，欺，謾也，陵也。詐，詭譎也，偽稱他名也。奪，強
X60n1133_p0714a21║取也。謂非獨不聽盜竊，而亦不得欺詐奪取也。偷
X60n1133_p0714a22║稅盜關津者，稅謂應輸稅之物，不得藏匿，及私越
X60n1133_p0714a23║關津而去。謂非但不聽欺詐奪取，而亦不得偷稅
X60n1133_p0714a24║越津。若是三寶父母物，說法勸諭，官不取稅者，不
X60n1133_p0714b01║犯。此中論物輕重，准錢結罪。自作或教他者，自作
X60n1133_p0714b02║屬身，教他屬口，二罪皆等也。皆犯沙彌禁者，指上
X60n1133_p0714b03║財物，無論盜竊、欺詐、越關、自作、教他，皆得盜罪。是
X60n1133_p0714b04║中犯相，若以盜心取他五錢，或直五錢物，隨物在
X60n1133_p0714b05║處，舉著餘處，犯不可悔罪。若心生悔，還置本處，亦
X60n1133_p0714b06║犯不可悔。若舉物動時，未離本處，犯可悔罪。若發
X60n1133_p0714b07║心欲盜而未取，犯下可悔。取而不滿五錢，犯中可
X60n1133_p0714b08║悔。若自物想，若同意親友想，若暫用想，若謂無主
X60n1133_p0714b09║想，若心狂亂，不自覺知我是沙彌，皆不犯。經云：偷
X60n1133_p0714b10║盜之罪，能令眾生墮三惡道。若生人中，得二種果
X60n1133_p0714b11║報：一者貧窮，二者共財。不得自在，常為奴婢、畜生，
X60n1133_p0714b12║償他宿債。
X60n1133_p0714b13║出家當義讓，心存六和敬，不取於非財。
X60n1133_p0714b14║常念行惠施。
X60n1133_p0714b15║此頌明修和行檀。出家當義讓者，先人後己故謂
X60n1133_p0714b16║之讓，又謙而不敢當也。在家之人尚輕財重義，況
X60n1133_p0714b17║釋子本棄名利出家為道，視金帛如大毒蛇，豈當
X60n1133_p0714b18║不義讓者乎？心存六和敬者，和有二義：一、理和，謂
X60n1133_p0714b19║同證擇滅故；二、事和，有六：一、戒和，同修；二、見和，同
X60n1133_p0714b20║解；三、身和，同住；四、利和，同均；五、口和，無諍；六、意和，
X60n1133_p0714b21║同悅。故云非真心無以具六法，非六法無以和群
X60n1133_p0714b22║眾，如眾不和非敬順之道，若心無義讓六和斯失
X60n1133_p0714b23║矣。不取於非財，常念行惠施者，心懷義讓故不取
X60n1133_p0714b24║非財，隨施而得知足受用，念眾生苦而轉與之，故
X60n1133_p0714c01║曰常念行惠施。
X60n1133_p0714c02║願成正覺道，國中無竊者，純行於檀度。
X60n1133_p0714c03║福智二莊嚴。
X60n1133_p0714c04║此頌發願回向，以期依正殊勝之報。夫修諸善行，
X60n1133_p0714c05║不發願回向無上菩提，終成人天有漏小果。心不
X60n1133_p0714c06║離盜，奚由成佛？國中眾生，無有竊者。不行慧施，正
X60n1133_p0714c07║覺無因，何感成佛？國中眾生，悉行檀波羅蜜。由於
X60n1133_p0714c08║布施、持戒，修習正觀，故得成佛。國中眾生，具福智
X60n1133_p0714c09║二種資糧，以嚴其身。釋第二戒竟。
X60n1133_p0714c10║婬欲鄙惡事，沙彌不得作，男女及畜生，
X60n1133_p0714c11║犯即獲重罪。
X60n1133_p0714c12║此頌呵欲能犯所犯結罪也。初句呵欲不淨，次句
X60n1133_p0714c13║懲能犯人，三句明所犯境，四句結罪。婬欲謂二身
X60n1133_p0714c14║交會，鄙惡是猥媟不善法也。沙彌不得作者，事既
X60n1133_p0714c15║鄙惡，非出家淨行者所為，況生死根本婬為第一，
X60n1133_p0714c16║沙彌離俗本為期超三界出欲淤泥，豈可重結漏
X60n1133_p0714c17║因永墮沉淪者哉。男女及畜生者，男謂人男非人
X60n1133_p0714c18║男，女謂人女非人女，非人即天龍鬼神乃至黃門
X60n1133_p0714c19║二根等，畜生謂一切禽獸堪為婬境者。犯即獲重
X60n1133_p0714c20║罪者，謂於上男女畜生處作不淨行，得不可悔罪。
X60n1133_p0714c21║此中犯相，若於女人大便小便及口三處行婬，犯
X60n1133_p0714c22║不可悔。若於男子大便及口二處行婬，犯不可悔。
X60n1133_p0714c23║若二身和合止而不婬，犯中可悔。若發心欲作而
X60n1133_p0714c24║未和合，犯小可悔。除三處於餘身分行婬，犯中可
X60n1133_p0715a01║悔。若沙彌被他所犯，自心受樂犯不可悔，心不受
X60n1133_p0715a02║樂犯可悔罪。受樂者，如饑得食、如渴得飲。不受樂
X60n1133_p0715a03║者，如熱鐵入身、如刀刺體，亦不得故心以手弄出
X60n1133_p0715a04║不淨。如世尊說：吾有二身：一生身，二戒身。若人為
X60n1133_p0715a05║我生身起七寶塔高至梵天，有人虧壞其罪尚有
X60n1133_p0715a06║可悔，虧吾戒身其罪無量受報。如伊羅龍王涅槃
X60n1133_p0715a07║經云：若眾生習近貪欲，是報熟故墮地獄中，從地
X60n1133_p0715a08║獄出受畜生身，鴿雀鴛鴦魚鱉獼猴麞鹿之屬。若
X60n1133_p0715a09║得為人，受黃門婦女二根無根婬女身。若得出家，
X60n1133_p0715a10║犯於婬戒。
X60n1133_p0715a11║蠲除貪欲念，關閉六情根，觀身為苦本。
X60n1133_p0715a12║志存清淨道。
X60n1133_p0715a13║此頌教淨身心而修觀慧。蠲除貪欲念，關閉六情
X60n1133_p0715a14║根者，謂非但身不犯婬，而心亦不起念。欲得不起
X60n1133_p0715a15║念，須閉六情根。六根既攝，觀慧斯成。言情者，貪愛
X60n1133_p0715a16║之義。謂眼耳鼻舌身意之六根，貪愛色聲香味觸
X60n1133_p0715a17║法之六塵。故沙彌尼戒經云：目不婬視，耳不婬聽，
X60n1133_p0715a18║鼻不婬香，口不婬言，心不存欲。觀身四大，本無所
X60n1133_p0715a19║有。計地水火風，無人無我，無壽無命，何所婬妷？何
X60n1133_p0715a20║所著乎？觀身為苦本者，頌謂生老病死苦，愛別離
X60n1133_p0715a21║苦，怨憎會苦，求不得苦，大小諸橫苦。一大不調，四
X60n1133_p0715a22║百四病從生。又內為瞋恚憂愁疑悔婬欲等所苦，
X60n1133_p0715a23║外為寒熱風雨饑渴等所苦。如是諸苦，皆由最初
X60n1133_p0715a24║一念顛倒。以婬心故，投入母胎，而成此身。是則此
X60n1133_p0715b01║身，為萬累之本，眾苦之源。若無初念顛倒之心，何
X60n1133_p0715b02║由有此眾苦之身。故知此身，皆因婬欲而有。欲息
X60n1133_p0715b03║眾苦，須蠲欲念，而修觀慧。所謂觀身不淨，觀受是
X60n1133_p0715b04║苦，觀心無常，觀法無我。三昧現前，便證無生。而眾
X60n1133_p0715b05║苦俱息，萬累皆捐矣。志存清淨道者，清淨道即離
X60n1133_p0715b06║欲道，離欲便得涅槃。故云愛盡涅槃。沙彌出家，志
X60n1133_p0715b07║求涅槃。若非愛盡，焉稱求寂之名。
X60n1133_p0715b08║願吾成佛國，無有毀禁者，悉修淨梵行。
X60n1133_p0715b09║三德體圓明。
X60n1133_p0715b10║此頌發願回向，以期殊勝依正二報也。得佛是正
X60n1133_p0715b11║報殊勝，國無毀禁，乃至圓明，是依報殊勝也。禁即
X60n1133_p0715b12║禁制，謂如來所制戒，不聽毀犯也。梵行即淨行，欲
X60n1133_p0715b13║令文義顯了，故華梵雙舉，云淨梵行。以自戒清淨
X60n1133_p0715b14║故，感梵行眾生，來生其國，由除欲念故，得其國眾
X60n1133_p0715b15║生，三德圓明。三德者，法身、般若、解脫名三，常、樂、我、
X60n1133_p0715b16║淨名德。如世𠁼字，不縱不別，不並不缺，朗周法界，
X60n1133_p0715b17║體徧十方，故曰圓明。以持戒故，法身清淨，欲念蠲
X60n1133_p0715b18║除故，般若之智朗然，梵行已立故，生死煩惱解脫。
X60n1133_p0715b19║釋第三戒竟。
X60n1133_p0715b20║妄語虗誑言，勤策不應為，未得謂言得。
X60n1133_p0715b21║謬證深妙法，綺飾靡言詞，兩舌離間彼。
X60n1133_p0715b22║惡口而罵詈，彼此說是非。
X60n1133_p0715b23║此頌明口業四支罪也。妄語虗誑言者，見言不見，
X60n1133_p0715b24║不見言見，聞言不聞，不聞言聞，口與心違，謂之妄
X60n1133_p0715c01║語。言不真實，欺他無識，誑惑於人，謂之虗誑。勤策
X60n1133_p0715c02║不應為者，謂言不真實，非出家之所為也。未得，謂
X60n1133_p0715c03║言得。謬證深妙法者，謬謂虗謬，證謂證悟，深妙法
X60n1133_p0715c04║亦名上人法。佛告諸比丘：吾以種種呵責妄語，讚
X60n1133_p0715c05║不妄語，乃至戲笑尚不妄語，何況故妄語，自言我
X60n1133_p0715c06║得須陀洹果，乃至阿羅漢果，得禪得定，得三昧正
X60n1133_p0715c07║受，天來龍來鬼神來，到我所問義，供養於我，即犯
X60n1133_p0715c08║不可悔罪。此中犯相，若向人言我得道，犯不可悔。
X60n1133_p0715c09║若發心欲妄語而未言者，犯下可悔。乃至發言前
X60n1133_p0715c10║人未解，犯中可悔。言而不盡意者，亦犯中可悔。若
X60n1133_p0715c11║言我不墮三途，犯中可悔。言我持戒清淨，婬欲不
X60n1133_p0715c12║起不實者，犯中可悔。若為名聞利養故，坐起行立，
X60n1133_p0715c13║言語安詳，現得道相，欲令人知，犯中可悔。乃至不
X60n1133_p0715c14║誦經言誦經，非論師言論師，非律師言律師，非坐
X60n1133_p0715c15║禪言坐禪，無所習誦言有所習誦，悉犯中可悔。若
X60n1133_p0715c16║聞言不聞，見言不見，無而言有等，皆犯可悔。佛告
X60n1133_p0715c17║諸比丘：世有二賊，一者實非淨行，自稱淨行。二者
X60n1133_p0715c18║為口腹故，不真實，非己有，於人前故作妄語，自言
X60n1133_p0715c19║我得上人法。是中為口腹者，最上大賊，以盜受人
X60n1133_p0715c20║飲食故，寧噉灰炭，吞食糞土，利刀破腹，不以虗妄
X60n1133_p0715c21║稱上人法而得供養。禪秘要經云：若實不見白骨
X60n1133_p0715c22║等觀，自言我得不淨觀等，此人命終之後，疾如電
X60n1133_p0715c23║雨，墮阿鼻獄，壽命一劫。從地獄出，墮餓鬼中八千
X60n1133_p0715c24║歲，㗖熱鐵丸。從餓鬼出，墮畜生中，生恒負重，死復
X60n1133_p0716a01║剝皮。經五百生，還生人中，聾盲瘖啞，癃殘百疾，以
X60n1133_p0716a02║為衣服。如是諸苦，不可具說。又正報頌云：妄語誑
X60n1133_p0716a03║人巧，地獄受苦拙。𦦨鋸解其身，熱鐵耕其舌。灌之
X60n1133_p0716a04║以洋銅，磨之以剛鐵。悲痛碎骨髓，呻吟常嗚咽。習
X60n1133_p0716a05║報頌云：妄語入三途，三途罪已決。餘業生人道，被
X60n1133_p0716a06║謗常憂結。還為他所誑，恨心如火熱。智者勿尤人，
X60n1133_p0716a07║驗果因須滅。綺飾靡言詞者，綺，綾綺也。靡，美麗也。
X60n1133_p0716a08║謂粧飾美麗之浮言，如織綿綺，以惑人心意也。成
X60n1133_p0716a09║實論云：語雖是實，非時而說，亦落綺語。法苑云：夫
X60n1133_p0716a10║忠言所以顯理，綺語所以乖真。由忠故有實，有實
X60n1133_p0716a11║故德生，德生故所以成聖。由綺語故虗妄，虗妄故
X60n1133_p0716a12║罪生，罪生故受苦。故知趣理求聖，要須實說。說若
X60n1133_p0716a13║虗假，終為乖理。若言不正，皆名綺語。且諸綺語，不
X60n1133_p0716a14║益自他，唯增放逸，長諸不善，墮落三途，後出為人。
X60n1133_p0716a15║所有正語，人亦不信。智論偈言：有墮餓鬼中，火𦦨
X60n1133_p0716a16║從口出。四向發大聲，是為口業過。若欲廣名聞，為
X60n1133_p0716a17║人所信受。是故當至誠，不應作綺語。正報頌云：綺
X60n1133_p0716a18║語無義理，令人心惑亂。自喪於善根，洋銅擘口灌。
X60n1133_p0716a19║𦦨鐵燒其舌，腹藏皆燋爛。此痛不可忍，悲號常呌
X60n1133_p0716a20║喚。習報頌云：浮言翳真理，為此沉惡趣。去彼暫歸
X60n1133_p0716a21║人，出言無曉喻。生無信仰心，恒被他笑具。為人覺
X60n1133_p0716a22║羞耻，何不出典句。兩舌離間彼者。謂傳他彼此之
X60n1133_p0716a23║言，令生鬬亂。致使父子兄弟朋友，離間恩義。乃至
X60n1133_p0716a24║前譽後毀，面是背非等。華首經佛說偈言：惡口而
X60n1133_p0716b01║兩舌，好出他過失。如是不善人，無惡而不造。正報
X60n1133_p0716b02║頌云：兩舌鬪亂人，地獄被分裂。獄卒擘其口，𦦨刀
X60n1133_p0716b03║割其舌。苦痛既如此，加之以饑渴。惡業不自由，還
X60n1133_p0716b04║飲身中血。習報頌云：讒毀害人深，固受三途苦。設
X60n1133_p0716b05║使得人身，餘報仍依怙。眷屬多弊惡，違逆恣瞋怒。
X60n1133_p0716b06║但其惡不忘，地獄無今古。惡口而罵詈者。正斥曰
X60n1133_p0716b07║罵，傍及曰詈。惡口，謂出麤惡之言，罵辱毀謗呪詛
X60n1133_p0716b08║等。法句經云：雖為沙門，不攝身口。麤言惡說，多所
X60n1133_p0716b09║中傷。身死魂去，輪轉三途。自生自死，苦惱無量。諸
X60n1133_p0716b10║佛聖賢，所不愛惜。假令身雖無過，不慎口業，亦墮
X60n1133_p0716b11║惡道。業報經偈云：麤言觸惱人，好發他陰私。剛強
X60n1133_p0716b12║難調伏，生𦦨口餓鬼。阿含經云：寧以利劍，割截其
X60n1133_p0716b13║舌。不以惡言麤語，墮三惡道。佛告諸比丘：有二種
X60n1133_p0716b14║人，一向入地獄。若非梵行，自稱梵行。若真梵行，而
X60n1133_p0716b15║以非梵行謗之。縱然是實，亦不應說。大方廣總持
X60n1133_p0716b16║經佛言：乃至誹謗一四句偈，當知是業定墮地獄，
X60n1133_p0716b17║永不見佛。以惡眼視發菩提心人故，得無眼報。以
X60n1133_p0716b18║惡口謗發菩提心人故，得無舌報。發覺淨心經佛
X60n1133_p0716b19║告六十初發心菩薩言：汝等過去於拘留孫佛教
X60n1133_p0716b20║中出家學道，於禁戒多聞頭陀功德皆悉放逸。時
X60n1133_p0716b21║有二法師比丘，汝於彼所誹謗婬欲，為利養名聞
X60n1133_p0716b22║因緣，於彼親友施主家嫉妬慳貪。於二法師之親
X60n1133_p0716b23║友施主，汝復破壞離散，兩舌毀辱，令生疑惑，不生
X60n1133_p0716b24║信心，說非法事，令彼敬信者斷諸善根，作諸障礙。
X60n1133_p0716c01║汝等為是業故，於六十二百千歲墮於阿鼻大地
X60n1133_p0716c02║獄中，復於四萬歲墮於活地獄中，復於二萬歲中
X60n1133_p0716c03║墮黑繩地獄，復於八百千歲墮熱地獄。於彼獄捨
X60n1133_p0716c04║命已，後得人身，於五百世中生盲無目。以業障故，
X60n1133_p0716c05║所生之處一切闇鈍，忘失本心，善根閉塞，少於威
X60n1133_p0716c06║力，眾皆捨棄，恒被欺凌，為人憎惡，毀呰誹謗，常生
X60n1133_p0716c07║邊地貧賤之處下種姓家。從此捨身已，於後五百
X60n1133_p0716c08║歲中正法滅時，還生惡國惡處下姓貧賤之家，常
X60n1133_p0716c09║被毀謗，忘失本心，所作善根常有障礙，雖暫遇明，
X60n1133_p0716c10║還被翳暗。於彼五百歲後，一切業障爾乃滅盡。如
X60n1133_p0716c11║經所說，切當慎之。一言輕謗，窮劫受殃。可不懼哉！
X60n1133_p0716c12║彼此說是非者。謂向此說彼，向彼說此，挑唆鬬諍，
X60n1133_p0716c13║乃至證入人罪，發宣人短等。正法念處經偈云：若
X60n1133_p0716c14║人纔妄語，彼人速輕賤。善人皆捨離，天亦不攝護。
X60n1133_p0716c15║常憎嫉他人，與諸眾生惡。方便惱亂他，因是入地
X60n1133_p0716c16║獄。律言：夫為佛子，言常說實。不應為盟自雪，表他
X60n1133_p0716c17║不信。設被誣謗，亦不應作誓。時六群比丘，有小事
X60n1133_p0716c18║至，便作呪詛言：我若作如是事，當墮三惡道，不生
X60n1133_p0716c19║佛法中。若汝作如是事，亦墮三惡道，不生佛法中。
X60n1133_p0716c20║佛言：不應爾，聽作如是語。若我作如是事，南無佛。
X60n1133_p0716c21║若汝作如是事，亦南無佛。按此口業四支，前一妄
X60n1133_p0716c22║言證聖，得上人法，犯罪不可悔。後三及餘小妄語，
X60n1133_p0716c23║得罪可悔。故未曾有經云：佛告祇陀太子曰：妄語
X60n1133_p0716c24║有二：一重，二輕。為供養故，外現精進，內行邪濁。向
X60n1133_p0717a01║人妄說，得禪境界。或言見佛、見龍、見鬼，如是之人，
X60n1133_p0717a02║名大妄語。犯是罪者，墮阿鼻獄。又復妄語，能令殺
X60n1133_p0717a03║人，破壞人家。復有妄語，違失期契，令他瞋恨。如是
X60n1133_p0717a04║名為下妄語，墮小地獄。其餘戲笑，及諸理匿禁之
X60n1133_p0717a05║事，或有言無，或無言有，不犯戒也。沙彌尼戒經云：
X60n1133_p0717a06║見惡不傳，聞惡莫宣。惡言真譬，常行四等。無有非
X60n1133_p0717a07║言，言輒說道。常嘆經法，菩薩正戒。志於大乘，不為
X60n1133_p0717a08║小乘也。
X60n1133_p0717a09║賢者一心持，遠離口業過，不為虗誑行，
X60n1133_p0717a10║善法日增長。
X60n1133_p0717a11║此頌明惡離善增，乃戒之功能也。賢者一心持，遠
X60n1133_p0717a12║離口業過者，口業四過觸事便成，若非一心則無
X60n1133_p0717a13║能守護，何能離過？故經云守口如瓶，防意如城是
X60n1133_p0717a14║也。不為虗誑行，善法日增長者，謂言常說實則善
X60n1133_p0717a15║法自增，行若不虗則定慧日長矣。
X60n1133_p0717a16║後成無上道，所有實語者，皆來生其國。
X60n1133_p0717a17║悉具四辯才。
X60n1133_p0717a18║此頌明因殊果勝也。以除口四過，得成無上道，具
X60n1133_p0717a19║足八音四辯之正報，故其依報亦如也。四辯才者，
X60n1133_p0717a20║一捷疾辯，二廣大辯，三甚深辯，四無盡辯，亦名四
X60n1133_p0717a21║無礙辯。謂諸菩薩智慧明了，辯說無滯，故云無礙
X60n1133_p0717a22║辯才。一義無礙辯，謂於一切諸法義理，而通達無
X60n1133_p0717a23║滯也。二法無礙辯，謂於一切諸法名字，而分別無
X60n1133_p0717a24║滯也。三辭無礙辯，謂隨順一切眾生殊方異俗之
X60n1133_p0717b01║語，為其演說諸法名字義理，辭說無滯，令彼各各
X60n1133_p0717b02║得解也。四樂說無礙辯，謂隨順一切眾生根性所
X60n1133_p0717b03║樂聞法，而為演說圓融無滯也。以離虗妄無義味
X60n1133_p0717b04║語故，得諸法甚深義無礙辯。以除兩舌離間語故，
X60n1133_p0717b05║得廣大分別諸法無礙辯。以離惡口麤言眾生受
X60n1133_p0717b06║樂故，得樂說無盡無礙辯。以離無益綺語故，得演
X60n1133_p0717b07║說捷疾言辭無礙辯。釋第四戒竟。
X60n1133_p0717b08║諸穀華果酒，不得飲甞齅，亦無授與人。
X60n1133_p0717b09║增長愚癡業。
X60n1133_p0717b10║此頌明業因果。初三句業因，後一句業果。又初句
X60n1133_p0717b11║是塵，二三句是根，以根取塵故成業也。諸穀謂稻
X60n1133_p0717b12║麻粟麥豆等，華謂松菊蓮華等，果謂甘蔗葡萄果
X60n1133_p0717b13║等，酒謂以上穀麥華果等釀成能醉人者是也。不
X60n1133_p0717b14║得飲甞齅者，飲謂咽吞，甞謂舌甞，齅謂鼻齅。有人
X60n1133_p0717b15║飲然後醉，有人甞齅亦醉。縱令甞齅不醉，恐生漸
X60n1133_p0717b16║染，故制不聽。亦無授與人者，謂自雖不飲，亦不得
X60n1133_p0717b17║與人飲，令他迷惑失慧造諸惡業。故戒經云：而菩
X60n1133_p0717b18║薩應生一切眾生明達之慧，而反更生一切眾生
X60n1133_p0717b19║顛倒之心者是也。增長愚癡業者，以現世飲酒則
X60n1133_p0717b20║顛倒錯亂迷惑真性，後生則增長愚冥失智慧種。
X60n1133_p0717b21║故經云：飲酒多放逸，現世常愚癡，忘失一切事，常
X60n1133_p0717b22║被智者呵。來世常闇鈍，多失諸功德，是故黠慧人，
X60n1133_p0717b23║離諸飲酒失。又云：若人能捨酒，正行於法戒，彼到
X60n1133_p0717b24║第一處，無死無生處。
X60n1133_p0717c01║酒為眾惡門，造作諸過失，出家而飲酒，
X60n1133_p0717c02║非佛釋種子。
X60n1133_p0717c03║此頌明酒過患非釋子所宜也。前頌明增自他之
X60n1133_p0717c04║業，今頌明長自身之惡。酒為眾惡門者，門以能通
X60n1133_p0717c05║出入為義，謂飲酒者，貪瞋癡等惡從此而入，殺盜
X60n1133_p0717c06║婬妄等罪由此而出。故婆沙論云：昔有一近事稟
X60n1133_p0717c07║性仁賢，受持五戒專精不犯，後於一時為渴所逼，
X60n1133_p0717c08║見一器中有酒如水，遂取飲之便犯酒戒。鄰雞來
X60n1133_p0717c09║入盜殺而食，鄰女尋雞來入其室強逼交通，鄰家
X60n1133_p0717c10║告官拒諱誑語，如是五戒皆由酒犯，故云眾惡門
X60n1133_p0717c11║也。造作諸過失者，沙彌尼戒經云：酒有三十六失，
X60n1133_p0717c12║失道破家危身喪命皆悉由之，牽東引西持南著
X60n1133_p0717c13║北，不能諷經不敬三寶，輕易師友不孝父母，心意
X60n1133_p0717c14║閉塞世世愚癡，不值大道其心無識，故不飲酒。欲
X60n1133_p0717c15║離五陰五欲五葢，得五神通得度五道，故不飲酒。
X60n1133_p0717c16║出家而飲酒，非佛釋種子者，酒既失道破家危身
X60n1133_p0717c17║喪命，故在家智人五戒近事猶尚棄捨，況出家為
X60n1133_p0717c18║釋迦如來法王之子而不棄離？若不捨離即非佛
X60n1133_p0717c19║之弟子。故佛言：若言我是佛弟子者不得飲酒，乃
X60n1133_p0717c20║至小草頭一滴亦不得飲。若有重病固疾餘藥治
X60n1133_p0717c21║不瘥，醫教以酒為藥者不犯，然不得託病而服。
X60n1133_p0717c22║信戒不虧違，顛倒業皆離。除蓋修念慧，
X60n1133_p0717c23║五，根力成就。
X60n1133_p0717c24║此頌道品四科。夫欲證無上菩提，必修道品為先。
X60n1133_p0718a01║要除葢漏，須以戒為本。然道非慧不進，戒非信不
X60n1133_p0718a02║生。是知信為道源功德母，出生無量施、戒、聞、慧、根、
X60n1133_p0718a03║力、覺、道、解脫、三昧、聖財。如是聖財，非戒不護。故律
X60n1133_p0718a04║本云：欲護聖法財，眾集聽我說。以要言之，三乘聖
X60n1133_p0718a05║果，六度萬行，靡不由之而出。行者以信出家，當遵
X60n1133_p0718a06║如來禁戒，性遮齊護，乃曰不虧違。由不虧違，定慧
X60n1133_p0718a07║從生，故云顛倒業皆離也。葢即五葢：一、貪欲葢，謂
X60n1133_p0718a08║貪愛世間財色物等。二、瞋恚葢，謂於違情境上，而
X60n1133_p0718a09║生忿怒之心。三、睡眠葢，意識惛熟曰睡，五情闇冥
X60n1133_p0718a10║曰眠。四、掉悔葢，身心妄動曰掉，過後憂惱曰悔。五、
X60n1133_p0718a11║疑葢，由無明癡惑，不別真偽，猶豫不決，故謂之疑。
X60n1133_p0718a12║如是五法，覆蔽行者之心，不能發生定慧諸善法
X60n1133_p0718a13║等，故名為葢。念慧。念即四念處，慧即四正勤。四念
X60n1133_p0718a14║處者：一、觀身不淨，謂觀自他之身，從頭至足，雜穢
X60n1133_p0718a15║充滿。眾生顛倒，執之為淨，而生貪著，故令觀身不
X60n1133_p0718a16║淨也。二、觀受是苦，受即受取，謂眾生顛倒，以六根
X60n1133_p0718a17║妄取六塵為樂，不知樂是苦因，故令觀受是苦也。
X60n1133_p0718a18║三、觀心無常，謂此識心，體性遷流，念念扳緣，生滅
X60n1133_p0718a19║不停。眾生顛倒，執之為常，故令觀心無常也。四、觀
X60n1133_p0718a20║法無我，謂一切善惡諸法，本無有我。何以故？若善
X60n1133_p0718a21║法是我，則惡法應無有我。若惡法是我，則善法應
X60n1133_p0718a22║無有我。而眾生妄計，謂我能行善行惡，執為主宰，
X60n1133_p0718a23║故令觀法無我也。此之四法，皆由眾生於色受想
X60n1133_p0718a24║行識五蘊之身，起四顛倒，於色起淨倒，於受起樂
X60n1133_p0718b01║倒，於想行起我倒，於心起常倒。如來令修此觀，以
X60n1133_p0718b02║除四倒，故名四念處。念即能觀之觀，處即所觀之
X60n1133_p0718b03║境也。四正勤者，一已生惡法令除斷，二未生惡法
X60n1133_p0718b04║不令生，三未生善法令生，四已生善法令增長。此
X60n1133_p0718b05║四皆名正勤者，正則不邪，勤則不怠，謂於此四法，
X60n1133_p0718b06║一心勤行精進故也。五根者，一信根，謂信於正道
X60n1133_p0718b07║及助道法，能出生一切無漏禪定解脫三昧也。正
X60n1133_p0718b08║道即四念處，助道即五停心也。二精進根，謂既信
X60n1133_p0718b09║正助道法，而倍策精進，勤求不息也。三念根，謂但
X60n1133_p0718b10║念正助道法，而心觀想，不令邪妄而得入也。四定
X60n1133_p0718b11║根，謂攝心正助道法，心即寂定相應，不散動也。五
X60n1133_p0718b12║慧根，謂四念處之慧，為定法所攝，則內性自照，不
X60n1133_p0718b13║從他知，是名為慧也。行者先修四念處觀，雖善萌
X60n1133_p0718b14║微發，根猶未生，恐善萌易壞，今修五法，使善根生，
X60n1133_p0718b15║故名為根也。五力者，名同五根，但以力能破壞惡
X60n1133_p0718b16║法，成辦善法，謂善根雖生，惡猶未除，須更修習，令
X60n1133_p0718b17║根成惡破，故復立名為力。信能斷疑，不為偏邪所
X60n1133_p0718b18║動。精進能除身心懈怠，成辦出世之法。念能破諸
X60n1133_p0718b19║邪想，成就一切出世正念功德。定能破諸散亂，發
X60n1133_p0718b20║諸事理禪定。慧謂四念處之慧，照了一切諸法，能
X60n1133_p0718b21║除邪妄之執，破諸偏小之慧。行者欲修念慧，須離
X60n1133_p0718b22║顛倒業，要除葢漏，應閉眾惡之門，念慧增明，則根
X60n1133_p0718b23║力成就矣。釋第五戒竟。
X60n1133_p0718b24║薰佩塗末香，華鬘瓔珞具，種種嚴飾身，
X60n1133_p0718c01║俱犯沙彌禁。
X60n1133_p0718c02║此頌明根塵能嚴所嚴，能犯所犯也。薰佩乃至種
X60n1133_p0718c03║種嚴飾，是所嚴之觸塵，身即能嚴身根，亦是能犯
X60n1133_p0718c04║之人，禁是所犯之罪。薰謂焚名香以薰身，及衣服
X60n1133_p0718c05║資具等。佩謂佩帶。塗謂以香為末，塗拭身衣等。花
X60n1133_p0718c06║鬘謂貫花為鬘，以嚴身首。瓔珞謂聯七寶莊飾，而
X60n1133_p0718c07║嚴身項也。種種嚴飾身者，謂以諸綾羅綢絹蚕口
X60n1133_p0718c08║之服，及指環臂釧等，而嚴身體也。俱犯沙彌禁者，
X60n1133_p0718c09║釋子剃除鬚髮，棄捨飾好，觀身不淨，念世無常，少
X60n1133_p0718c10║欲知足，麤布為衣，糞掃為服，豈可自違本信，反貪
X60n1133_p0718c11║香華瓔珞嚴身之具，害物傷慈，違佛明制，隨作得
X60n1133_p0718c12║罪，故云俱犯沙彌禁。
X60n1133_p0718c13║捨離憍逸行，不著於世塵，修習如意足，
X60n1133_p0718c14║六通以自嚴。
X60n1133_p0718c15║此頌離著修定。上二句離著，下二句修定。捨離憍
X60n1133_p0718c16║逸行，不著於世塵者，如上世間嚴身之具，是憍慢
X60n1133_p0718c17║放逸之本，有妨進修無漏聖道，復能染污行者之
X60n1133_p0718c18║心，故曰世塵。修習如意足者，即四如意足，謂所修
X60n1133_p0718c19║之法，如願皆得滿足。一欲如意足，謂凡所修習一
X60n1133_p0718c20║切諸法，若無樂欲之心，事必不遂，若能樂欲，所願
X60n1133_p0718c21║念處之觀，皆得成就。二念如意足，謂念專注所觀
X60n1133_p0718c22║之境，一心正住，若非一心，觀法斷絕，若能一心，所
X60n1133_p0718c23║願皆得。三精進如意足，謂行者惟專觀理，使無間
X60n1133_p0718c24║雜，故曰精進。然凡所修習一切諸法，若無精進，事
X60n1133_p0719a01║必不成，若能精進，所願皆得。四思惟如意足，謂所
X60n1133_p0719a02║修習，若能思惟彼理，心不馳散，所願皆得也。六通
X60n1133_p0719a03║以自嚴者，通即神通，神明天心，通名慧性，天然之
X60n1133_p0719a04║慧，徹照無礙，故名神通。一天眼通，能見六道眾生
X60n1133_p0719a05║死此生彼苦樂之相，及見一切世間種種形色，無
X60n1133_p0719a06║有障礙也。二天耳通，能聞六道眾生苦樂憂喜言
X60n1133_p0719a07║語，及世間種種音聲也。三、他心通，能知六道眾生
X60n1133_p0719a08║心之所念也。四、宿命通，能知自他過去一世乃至
X60n1133_p0719a09║百千萬世宿命及所作之事也。五、身如意通，能以
X60n1133_p0719a10║自身隨意變現，或大或小，飛行自在，山海無礙，此
X60n1133_p0719a11║沒彼出，彼沒此出也。六、漏盡通，漏即三界見思惑，
X60n1133_p0719a12║斷此惑盡，不受三界生死而得神通也。前四如意
X60n1133_p0719a13║足屬定通，因定生故，六通藉四如意而發。四正勤
X60n1133_p0719a14║是慧，慧觀不勤，念處不成，及招散動，如風中燈。今
X60n1133_p0719a15║修如意，如加密室，令定慧安隱均平，則五根善法
X60n1133_p0719a16║若似若真，任運而生。譬如陰陽調適，一切種子悉
X60n1133_p0719a17║有根生。是故行者捨離憍逸，則念慧根力成就；不
X60n1133_p0719a18║著世塵，則五葢自除；修習如意，則六通並發。欲得
X60n1133_p0719a19║六通莊嚴身心，須棄世間種種飾好。故沙彌尼戒
X60n1133_p0719a20║經云：欲除六衰，以戒為香，求誦深法以為真實，三
X60n1133_p0719a21║十二相以為瓔珞，德植眾好以為被服，願得六通
X60n1133_p0719a22║無礙，六度導人是也。釋第六戒竟。
X60n1133_p0719a23║歌舞倡妓樂，琴瑟與簫笛，棊局并博塞，
X60n1133_p0719a24║斯皆不得作，故往而觀聽，二罪俱不輕。
X60n1133_p0719b01║不著諸見聞，七覺意現前。
X60n1133_p0719b02║此頌根塵識也。前一頌明自作，後一頌初句明他
X60n1133_p0719b03║作而故往觀聽，次句結罪，下二句明根不粘塵則
X60n1133_p0719b04║覺意三昧自現矣。歌謂口出歌曲，舞謂身為戲舞，
X60n1133_p0719b05║倡妓乃音樂之總稱。琴古制長三尺六寸六分，前
X60n1133_p0719b06║廣後狹，腰闊四寸，上圓下方，五弦十三暉，後文王
X60n1133_p0719b07║加二弦而成七也。瑟本制五十弦，後析而用其半
X60n1133_p0719b08║也。簫編小竹管為之，大者二十三管，長尺四寸，小
X60n1133_p0719b09║者十六管，長尺二寸。笛以竹筒為之，尺四寸，七孔，
X60n1133_p0719b10║羗笛三孔。棊局猶今之棊盤戲也。棊有二種，一團
X60n1133_p0719b11║棊，二象棊，謂以象牙飾之故也。博謂博戲掩取人
X60n1133_p0719b12║財物，賽謂行棊相塞共決勝負也。斯皆不得作者，
X60n1133_p0719b13║謂沙彌出家本為捨離俗逸，勤修䇿勵以冀涅槃，
X60n1133_p0719b14║故於歌舞等俱不應作也。故往而觀聽者，觀是眼
X60n1133_p0719b15║根，聽是耳根，故往顯非無心，若路由彼過，不故心
X60n1133_p0719b16║觀聽無犯。二罪俱不輕者，謂自作及往觀聽皆得
X60n1133_p0719b17║本罪也。不著諸見聞者，謂眼耳二根不染如上聲
X60n1133_p0719b18║色等塵，然見屬眼識，聞屬耳識，以根對塵故有識
X60n1133_p0719b19║生。識以了別為義，謂能了別塵境美惡善不善等。
X60n1133_p0719b20║七覺意現前者，七覺意亦名七菩提分意，謂正念
X60n1133_p0719b21║覺，謂覺了所修之法是真是偽也。一、擇法覺，行者
X60n1133_p0719b22║以智慧觀察諸法，揀真棄偽，而不謬取也。二、精進
X60n1133_p0719b23║覺，不雜曰精，無間曰進，行者覺了苦行無益之事，
X60n1133_p0719b24║而於正法中專心而無間歇也。三、喜覺，謂心契真
X60n1133_p0719c01║法，故得歡喜，而覺了此喜從正法生，不從顛倒生
X60n1133_p0719c02║也。四、除覺，謂覺了除去煩惱妄想虗偽之法，真正
X60n1133_p0719c03║善根而得增長也。五、捨覺，謂覺了虗偽不實之法，
X60n1133_p0719c04║捨離永不追悔也。六、定覺，謂行者發禪定時，覺了
X60n1133_p0719c05║諸禪不生煩惱妄想也。七、念覺，念即思念，謂行者
X60n1133_p0719c06║修諸道法時，善能覺了，常使定慧均平也。然擇法、
X60n1133_p0719c07║精進、喜三覺屬慧，除、捨、定三覺屬定，念覺即兼定
X60n1133_p0719c08║慧。行者以修此七覺，即得入於聖道。是故行者修
X60n1133_p0719c09║行，須別真偽，即不謬取境界，於諸世間不實見聞
X60n1133_p0719c10║而永捨除，一心精進，以禪悅法喜而自娛樂，故曰
X60n1133_p0719c11║現前。沙彌尼戒經云：常自修身，順行正法，不為邪
X60n1133_p0719c12║行，一心歸佛，誦經行正，以為法樂。釋第七戒竟。
X60n1133_p0719c13║牀榻諸座等，過量不聽作，高宜一尺六。
X60n1133_p0719c14║廣大亦不應，彫漆紗羅帳，上妙氈褥被，
X60n1133_p0719c15║放逸不順教，坐臥即獲罪。
X60n1133_p0719c16║此頌臥具法。初頌明牀量，次頌上二句明物非體，
X60n1133_p0719c17║下二句違教結罪。牀，謂木牀、繩牀、直脚曲脚牀等。
X60n1133_p0719c18║牀狹而長者曰榻。諸座等，謂高座、卑座、大座、小座，
X60n1133_p0719c19║乃至浴牀等。過量，謂過於尺六及長廣之量。高宜
X60n1133_p0719c20║一尺六者，謂除牀，陛下脚高如來八指，如來八指
X60n1133_p0719c21║長中，人一肘當周尺一尺五寸。論云：佛一指有二
X60n1133_p0719c22║寸也。廣大亦不應者，謂當隨身所宜。如阿含經云：
X60n1133_p0719c23║陛下足長尺六非高，濶四尺非廣，長八尺非大。越
X60n1133_p0719c24║此量者，名高廣大。牀復有八種牀：一、金牀，二、銀牀，
X60n1133_p0720a01║三、牙牀，四、角牀，五、佛牀，六、辟支佛牀，七、羅漢牀，八、
X60n1133_p0720a02║師僧牀。初四約物辨貴，體不合坐；下四約人辨大，
X60n1133_p0720a03║縱令地鋪擬於尊人，亦不合坐。彫漆者，謂彫鏤漆
X60n1133_p0720a04║彩，以物貴價高，亦名高廣。故律云：高牀、卑牀有二
X60n1133_p0720a05║種：一者、下牀，名卑；二者、麤弊，亦名卑。高者，二種：高、
X60n1133_p0720a06║大，名高；妙好者，亦名高妙好。即彫鏤漆彩、金銀牙
X60n1133_p0720a07║角等紗羅帳，及上妙氈褥被，非出家解脫生死者
X60n1133_p0720a08║所宜，乃王臣俗士所尚。以縱恣幻軀，增長漏業，故
X60n1133_p0720a09║佛不聽。若故違佛制，若坐若臥，即得犯戒罪。
X60n1133_p0720a10║出家屏憍恣，折伏我慢懷，履踐八正道，
X60n1133_p0720a11║而坐法空牀。
X60n1133_p0720a12║此頌離過修道，證諸法空。憍慢者，恃己凌也。高舉
X60n1133_p0720a13║為性，生苦為業。由此生死輪迴，受苦無量。眾生所
X60n1133_p0720a14║以不得解脫生死者，皆由憍恣我慢。出家本為脫
X60n1133_p0720a15║離生死，固當屏息憍恣，折伏我慢煩惱。煩惱不息，
X60n1133_p0720a16║而欲修證聖道者，其猶蒸砂作飯也。履踐八正道
X60n1133_p0720a17║者，履踐，猶修進也。八正道，亦名八聖道分。一、正見，
X60n1133_p0720a18║謂見四諦理，能破有無之邪見。二、正思惟，謂正念
X60n1133_p0720a19║思惟觀察，令正觀增長也。三、正語，謂以無漏慧，常
X60n1133_p0720a20║攝口業，遠離虗妄不實之語。四、正業，謂攝心住於
X60n1133_p0720a21║清淨正業，而斷於邪妄之行。五、正命，謂除四邪命，
X60n1133_p0720a22║而常乞自活也。六、正精進，謂修戒定慧，一心專精，
X60n1133_p0720a23║無有間歇也。七、正念，謂念戒定慧，正助道法，而堪
X60n1133_p0720a24║能進至涅槃也。八、正定，謂攝諸散亂，則身心寂靜，
X60n1133_p0720b01║正住真空之理，決定不移也。此八通名正道者，正
X60n1133_p0720b02║以不邪為義。今此八法，不依偏邪而行，故名為正。
X60n1133_p0720b03║是諸賢聖之所遊履，而通至涅槃，故名為道。從四
X60n1133_p0720b04║念處、四正勤、四如意足、五根、五力、七覺意，至此八
X60n1133_p0720b05║正道，名七科法門，合為三十七品道法，乃諸行者
X60n1133_p0720b06║修行入道之階梯也。而坐法空牀者，坐是能依，牀
X60n1133_p0720b07║是所依。由行者能修習正見，思惟觀察世間事業，
X60n1133_p0720b08║虗妄不實，屏息憍慢，而行正命。於正助道法，一念
X60n1133_p0720b09║精進，則身心寂靜，見於諦理，即住真空而不動，是
X60n1133_p0720b10║曰坐法空牀。故經云法空以為座是也。釋第八戒
X60n1133_p0720b11║竟。
X60n1133_p0720b12║凡為出家者，過中不得食，非時而噉嚼。
X60n1133_p0720b13║如來深訶責。
X60n1133_p0720b14║此頌明噉嚼持犯相。上半頌明持，下半頌明犯。凡
X60n1133_p0720b15║為出家者，謂出家五眾人也。過中不得食者，謂日
X60n1133_p0720b16║過西一線，即不得食。非時而噉嚼者，時謂明相出，
X60n1133_p0720b17║乃至日中。非時謂日過西一線，乃至明相未出。此
X60n1133_p0720b18║非釋子受食之時，故曰非時。噉謂食飯麨粥餅等，
X60n1133_p0720b19║嚼謂食瓜果菜等。若有病緣，聽服丸散湯膏，乃至
X60n1133_p0720b20║一切醎苦辛酸灰土糞溺。不堪任為食者，如羌桂
X60n1133_p0720b21║油醋等，亦不聽多食。若饑渴病緣，聽食糖蜜五果
X60n1133_p0720b22║八漿。五果者，一訶子，二鞞[革*益]勒，似桃，此方無也。三
X60n1133_p0720b23║餘甘子，四蓽茇，五胡椒。八漿者，一梨，二閻浮子，形
X60n1133_p0720b24║大如瓜，此方無也。三酸棗，四甘蔗，五蕤果，六藕汁，
X60n1133_p0720c01║七婆樓師，似蘡薁子，此方無也。八蒲萄。如此八種，
X60n1133_p0720c02║用物壓為漿，以囊濾之，盛於淨器，澄如水色，乃聽
X60n1133_p0720c03║飲之。其餘橘柚石榴蕉子等汁，不醉人者，亦得為
X60n1133_p0720c04║漿。必須物壓淨濾，不得咬嚼，及與煎湯。今有非時
X60n1133_p0720c05║食橄攬蜜、瓜蜜、冬蜜、煎薯蕷者，誠為非法，宜速改
X60n1133_p0720c06║之。如有重病，藥治不瘥，醫教噉嚼，宜於屏處與之，
X60n1133_p0720c07║病瘥即當禁絕。若非喪命因緣，決不可託輕小病
X60n1133_p0720c08║而食，自招愆咎。沙彌尼戒經云：若長者國王過日
X60n1133_p0720c09║中後施，亦不得食，終死不犯也。如來深訶責者，佛
X60n1133_p0720c10║言：非時食者，是破戒人，是犯盜人。盜檀越物，非施
X60n1133_p0720c11║主意，施主無福，以失物故。諸婆羅門尚不非時食，
X60n1133_p0720c12║外道梵志亦不邪食，況我弟子知法行法，而當爾
X60n1133_p0720c13║耶？凡如此者，非我弟子，是盜我法利，著無法人。盜
X60n1133_p0720c14║名盜食，一團一撮，片鹽片醋，死墮燋腸地獄，吞熱
X60n1133_p0720c15║鐵丸。從地獄出，生猪狗中，食諸不淨，及生惡鳥，人
X60n1133_p0720c16║怪其聲。後生餓鬼，還於寺中，在圊廁內，噉食糞穢，
X60n1133_p0720c17║並百千萬歲。更生人中，貧窮下賤，人所厭惡，所有
X60n1133_p0720c18║言說，人不信用。不如盜一人物，其罪尚輕，割奪多
X60n1133_p0720c19║人良祐福田故，斷絕出世道故，是大劫賊，是即餓
X60n1133_p0720c20║鬼，為罪窟宅。其時食者，是即福田，是即出家，是即
X60n1133_p0720c21║天人良友，是即天人導師。如佛所說，可不戒哉！
X60n1133_p0720c22║一切眾生類，皆貪於食味，流轉三界中，
X60n1133_p0720c23║未暫離食住。
X60n1133_p0720c24║此頌明流轉因。一切眾生類，皆貪於食味者，一切
X60n1133_p0721a01║眾生，謂六道四生也。六道，即天、人、修羅、地獄、餓鬼、
X60n1133_p0721a02║畜生。四生，即胎、卵、濕、化。如是眾生，皆依食住。食有
X60n1133_p0721a03║四種：一、段食，段謂形段，以香味觸為體，即飯、麨、豆、
X60n1133_p0721a04║肉、羮、漿等。二、觸食，觸謂觸對六識，觸對前境，喜樂
X60n1133_p0721a05║生心，自然不饑，如男女相觸，觀戲劇等，受著終日
X60n1133_p0721a06║而自飽也。三、思食，思謂意思，即第六識，思可意境，
X60n1133_p0721a07║潤益諸根，壽命得住，如人思想，飲食不死，及魚、鱉、
X60n1133_p0721a08║蝦、蟆、虵等。四、識食，識即第八執持之相，由前三食
X60n1133_p0721a09║勢分所資，令此識增勝，能執持諸根大種故。又地
X60n1133_p0721a10║獄眾生，及無色界識無邊處天等，皆用識持以為
X60n1133_p0721a11║其食。流轉三界中，未暫離食住者，經云：眾生以此
X60n1133_p0721a12║四食，流轉生死是也。三界，謂欲界、色界、無色界。欲
X60n1133_p0721a13║界，即人及四趣六欲天也。色界，即四禪天也。無色
X60n1133_p0721a14║界，即四空天也。然諸眾生，輪迴三界，皆依四食而
X60n1133_p0721a15║住。若離四食，命不自全。故欲界以段為食，謂上二
X60n1133_p0721a16║界，無香味二塵故。餘之三食，則徧通三界，故曰未
X60n1133_p0721a17║暫離食住。增一經：佛告比丘：當共專念，捨除世間
X60n1133_p0721a18║四種之食，求辦出世間五種食：一、禪悅食，二、願食，
X60n1133_p0721a19║三、念食，四、八解脫食，五、喜食。是為出世間之食也。
X60n1133_p0721a20║欲斷輪轉因，鬼畜食應除，學佛中道義。
X60n1133_p0721a21║便獲九種禪。
X60n1133_p0721a22║此頌明斷習修證。欲斷煩惱因，鬼畜食應除者，眾
X60n1133_p0721a23║生既以食為生死因，而生死最劣者，無過鬼畜。苟
X60n1133_p0721a24║習其因，便招其果。故佛制斷其因，令同三世佛食。
X60n1133_p0721b01║經云：晨起諸天食，日中諸佛食，日西畜生食，日暮
X60n1133_p0721b02║鬼神食。以劣因既斷，勝果漸圓。又非時不食，現獲
X60n1133_p0721b03║四益：一、少昏眠，二、無宿食患，三、身輕安隱，四、心易
X60n1133_p0721b04║得定。有如是利，故制中食。學佛中道義者，學謂習
X60n1133_p0721b05║學，中即中正，謂絕有無二邊之對待。觀此現前一
X60n1133_p0721b06║念之心，非空非假，即空即假。由觀一念中故，一中
X60n1133_p0721b07║一切中，無空無假而不中。以三觀當處，皆能絕待，
X60n1133_p0721b08║故名中道。然諸佛如來，恒處中道，故離非時。所以
X60n1133_p0721b09║世尊自誕王宮，乃至涅槃，於其中間，七十九年，未
X60n1133_p0721b10║甞非時受食。故婆沙論云：世尊性離非時食。故僧
X60n1133_p0721b11║本學佛，遠離二邊，故不非時食也。便獲九種禪者：
X60n1133_p0721b12║○一、自性禪，謂菩薩從前所行世出世間諸善，一
X60n1133_p0721b13║心安住止觀禪定位中。言自性者，謂所修之禪，觀
X60n1133_p0721b14║心實相，不從外得，即自性本有之定也。○二、一切
X60n1133_p0721b15║禪，謂修此禪定，則自行化他，一切諸法，無不攝也。
X60n1133_p0721b16║名有三種：一、善法樂住禪，二、出生三昧功德禪，三、
X60n1133_p0721b17║利益眾生禪。○三、難禪，謂此禪定，不易修也。名有
X60n1133_p0721b18║三種：一、久習禪定，心得自在，哀愍眾生，捨第一禪
X60n1133_p0721b19║樂，而生欲界。二、依此禪定，生出無量無邊不可思
X60n1133_p0721b20║議諸深三昧，超過二乘之上。三、依此禪定，得無上
X60n1133_p0721b21║菩提也。○四、一切門禪，謂一切禪定，皆由此門而
X60n1133_p0721b22║出。名有四種：一、有覺有觀，即初禪也。二、喜俱禪，即
X60n1133_p0721b23║二禪也。三、樂俱禪，即三禪也。四、除俱禪，即四禪也。
X60n1133_p0721b24║○五、善人禪，謂一切善法，無所不攝，乃大根眾生
X60n1133_p0721c01║之所共修。名有九種：一、不味著禪，二、慈心俱禪，三、
X60n1133_p0721c02║悲心俱禪，四、喜心俱禪，五、捨心俱禪。○六、一切行
X60n1133_p0721c03║禪，謂大乘一切行法，無不含攝也。名有十三種：一、
X60n1133_p0721c04║善禪，二、無記化他禪，三、上分禪，四、觀分禪，五、自他
X60n1133_p0721c05║利禪，六、正念禪，七、出生神力功德禪。八、名緣禪，名
X60n1133_p0721c06║即名相，緣即因緣。九、義緣禪，即諸法義理因緣也。
X60n1133_p0721c07║十、止相緣禪，十一、舉相緣禪，十二、捨相緣禪，十三、
X60n1133_p0721c08║現法樂住第一義禪。○七、除惱禪，謂修此定，能除
X60n1133_p0721c09║滅眾生種種苦惱。名有八種：一、呪術所依禪，二、除
X60n1133_p0721c10║病禪，三、雲雨禪，四、等度禪，五、饒益禪，六、調伏禪，七、
X60n1133_p0721c11║開覺禪，八、等作禪。○八、此世他世樂禪，謂修此定，
X60n1133_p0721c12║能令眾生悉得現世未來一切之樂。名有九種：一、
X60n1133_p0721c13║神足變現調伏眾生禪，二、隨說調伏眾生禪，三、教
X60n1133_p0721c14║誡變現調伏眾生禪，四、為惡眾生示惡趣禪，五、失
X60n1133_p0721c15║辨眾生以辯饒益禪，六、失念眾生以念饒益禪，七、
X60n1133_p0721c16║造不顛倒論微妙讚頌為令正法久住禪，八、世間
X60n1133_p0721c17║技術義饒益攝取眾生禪，九、暫息惡趣放光明禪。
X60n1133_p0721c18║○九清淨淨禪，謂依此定，一切煩惱惑業悉皆斷
X60n1133_p0721c19║盡，即得大菩提清淨之果，名為清淨。重言淨者，以
X60n1133_p0721c20║清淨之相亦不可得也。名有十種：一、世間清淨淨
X60n1133_p0721c21║不味不染污禪，二、出世間清淨淨禪，三、方便清淨
X60n1133_p0721c22║淨禪，四、根本清淨淨禪，五、根本上勝進清淨淨禪，
X60n1133_p0721c23║六、入住起力清淨淨禪，七、捨復入力清淨淨禪，八、
X60n1133_p0721c24║神通所作力清淨淨禪，九、離一切見清淨淨禪，十、
X60n1133_p0722a01║煩惱智障斷清淨淨禪。此九種大禪，出地持經中。
X60n1133_p0722a02║謂諸菩薩既披弘誓利益眾生，則當進修深廣大
X60n1133_p0722a03║行。然深廣之行無過禪定，故言禪則一切皆攝。所
X60n1133_p0722a04║謂若諸菩薩成道、轉法輪、入涅槃，勝妙功德、思惟
X60n1133_p0722a05║修法、利生方便，皆在其中。是故菩薩欲修六度萬
X60n1133_p0722a06║行，集諸福智，成無上道，當習此九種大禪。然此九
X60n1133_p0722a07║禪，悉從三觀而得。三觀圓融，即一中一切中，無空
X60n1133_p0722a08║無假而不中，是為中道。故云學佛中道義，便獲九
X60n1133_p0722a09║種禪。釋第九戒竟。
X60n1133_p0722a10║金銀珍寶物，沙彌不受畜。設有檀越施，
X60n1133_p0722a11║以供佛法僧，為彼興福故，乃聽而受用。
X60n1133_p0722a12║若自私積財，即犯動䇿禁。
X60n1133_p0722a13║此頌持犯之相。上二句遮禁，中四句開聽，後二句
X60n1133_p0722a14║違禁獲罪。金銀珍寶物者，金謂已成金未成金，銀
X60n1133_p0722a15║謂已成銀未成銀，珍寶物謂七寶及錢等。沙彌不
X60n1133_p0722a16║受畜者，受謂受取，畜謂畜持。如僧祇律云：時有比
X60n1133_p0722a17║丘將一沙彌歸看親里，路經曠野，中道有非人化
X60n1133_p0722a18║作龍形，右繞沙彌以華散上，讚言：善哉！大得善利。
X60n1133_p0722a19║比丘到親里已欲還，時親里婦言：道逈多乏，可持
X60n1133_p0722a20║是錢去市易所須。沙彌受取繫著衣頭而去。中道
X60n1133_p0722a21║非人見沙彌持錢在比丘後行，化作龍來左繞沙
X60n1133_p0722a22║彌，以土坌上說言：汝失善利。沙彌便啼。比丘顧問：
X60n1133_p0722a23║汝何故啼？沙彌言：我不憶有過，無故得惱。師言：汝
X60n1133_p0722a24║有所捉耶？答曰：持是錢來。師言：捨棄。棄已，非人復
X60n1133_p0722b01║如前供養。有如是之失妨道敗德，故佛喻之為大
X60n1133_p0722b02║毒虵，是故不聽受畜。設有檀越施等者，設有乃假
X60n1133_p0722b03║況之辭。檀施也，越度也，謂彼施主能行檀度，即便
X60n1133_p0722b04║越度貧窮苦海也。彼既能施故越度苦海，而所受
X60n1133_p0722b05║施者豈當秘惜為有漏業？應更為彼作福轉供三
X60n1133_p0722b06║寶，是故聽受。如或不然，私畜即犯沙彌戒也。
X60n1133_p0722b07║諸有快樂具，不可生貪愛，生死不斷絕。
X60n1133_p0722b08║因由貪著故。
X60n1133_p0722b09║此頌生死根源也。諸有快樂具不可生貪愛者，除
X60n1133_p0722b10║金銀錢寶外，所有衣服資具并餘翫物亦不可愛
X60n1133_p0722b11║著也。生死不斷絕因用貪著故者，貪為生死之根
X60n1133_p0722b12║如蠅著唾，愛為有漏之源猶龜念水，所以愛不重
X60n1133_p0722b13║不生娑婆，欲得無生當絕愛源，故云愛盡涅槃是
X60n1133_p0722b14║也。
X60n1133_p0722b15║世利不染身，恒修少欲行，聖法財日長，
X60n1133_p0722b16║當證十力智。
X60n1133_p0722b17║此頌離染證道。行者不被世間名利染污身心，常
X60n1133_p0722b18║修少欲知足之行，則信、施、戒、聞、慧、慚、愧、根、力、覺、道、
X60n1133_p0722b19║解脫、諸禪、三昧無量勝妙法財，晝夜增長矣。由此
X60n1133_p0722b20║增長圓滿，故於當來得證如來十種智力：一、知是
X60n1133_p0722b21║處非處智力，謂佛於一切因緣果報，審實能知。如
X60n1133_p0722b22║作善業，即知定得樂報，名知是處。若作惡業，得受
X60n1133_p0722b23║樂報，無有是處，名知非處。如是種種，皆悉徧知。二、
X60n1133_p0722b24║知業智力，謂佛知一切眾生過去、未來、現在業緣
X60n1133_p0722c01║果報生處，皆悉徧知。三、知定智力，謂佛知諸禪三
X60n1133_p0722c02║昧，自在無礙，其淺深次第，如實徧知。四、知根智力，
X60n1133_p0722c03║謂佛於諸眾生根性勝劣，得果大小，皆實徧知。五、
X60n1133_p0722c04║知欲智力，謂佛知諸眾生種種欲樂善惡不同，如
X60n1133_p0722c05║實徧知。六、知性智力，謂佛知世間眾生種種界性
X60n1133_p0722c06║不同，如實徧知。七、知至處道智力，謂佛於六道有
X60n1133_p0722c07║漏行所至處，涅槃無漏行所至處，如實徧知。八、知
X60n1133_p0722c08║天眼智力，謂佛天眼清淨，見諸眾生死時生時，端
X60n1133_p0722c09║正醜陋，善惡業緣，如實徧知無礙。九知宿命智力，
X60n1133_p0722c10║謂佛知種種宿命，一世乃至百千萬世，一劫乃至
X60n1133_p0722c11║百千萬劫，我在彼中，死此生彼，死彼生此，姓名飲
X60n1133_p0722c12║食，壽命長短，如實徧知。十知永斷習氣智力，謂佛
X60n1133_p0722c13║於一切煩惱惑，及餘習氣，永斷不生，如實徧知。此
X60n1133_p0722c14║十通名為力者，謂諸佛所得如實智用，通達一切，
X60n1133_p0722c15║了了分明，無能壞，無能勝，故名為力。諸大菩薩，亦
X60n1133_p0722c16║分得此智力，但比佛小劣，故沒不受名。如上所明，
X60n1133_p0722c17║持戒發願，修諸道品，并九種大禪，多是菩薩所得
X60n1133_p0722c18║自行化他之法。今此十力，乃諸佛所得自行化他
X60n1133_p0722c19║法門，故知菩薩持戒發願，不修道品，除諸障惱，欲
X60n1133_p0722c20║得諸大禪定，無有是處。諸禪不具，欲證十力，亦無
X60n1133_p0722c21║是處。故第九清淨淨禪，於一切煩惱惑業，悉皆斷
X60n1133_p0722c22║盡，即得大菩提清淨之果是也。釋第十戒竟。
X60n1133_p0722c23║如是十禁戒，前四為根本，慎勿輕毀犯。
X60n1133_p0722c24║而失沙彌性，犯重如斷頭，不許更重受。
X60n1133_p0723a01║比丘及菩薩，悉皆無其分。後六設有虧，
X60n1133_p0723a02║深慚向師悔，斷於後作心，戒品還圓淨。
X60n1133_p0723a03║犯罪無慚愧，覆藏不發露，罪垢日夜增。
X60n1133_p0723a04║後墮三惡道。
X60n1133_p0723a05║此中四頌，統結前之十戒。初句總標，下句別結。先
X60n1133_p0723a06║結性戒，次結遮罪。如是十禁戒者，從初不殺，至後
X60n1133_p0723a07║不受畜金銀寶物。前四為根本者，謂殺、盜、婬、妄，為
X60n1133_p0723a08║諸戒之根本。如樹之根壞，則枝葉花果，悉皆墮落。
X60n1133_p0723a09║性戒亦爾，隨犯其一，餘悉失矣。沙彌性者，即無作
X60n1133_p0723a10║戒體也。犯重如斷頭者，根本一毀，如人斷頭，終不
X60n1133_p0723a11║復活。故經云：若犯十戒中重戒，更受十戒，及比丘
X60n1133_p0723a12║戒、菩薩戒，無有是處。故云悉皆無其分。是知此戒，
X60n1133_p0723a13║能為比丘戒、菩薩戒，乃至無上菩提，而作根本。故
X60n1133_p0723a14║云慎勿輕毀犯。後六設有虧，深慚向師悔等者，謂
X60n1133_p0723a15║不飲酒，至不受畜金銀之六遮戒。設有虧犯，即須
X60n1133_p0723a16║深生慚愧，向和尚或阿闍梨，發露懺悔，誓不更作，
X60n1133_p0723a17║戒體還得清淨圓滿。不同前四性戒，犯即滅擯，不
X60n1133_p0723a18║通懺悔。言性戒者，無問受戒與不受戒，作之性自
X60n1133_p0723a19║是惡，不由佛遮制，故有善惡。作之即墮落三途。若
X60n1133_p0723a20║受佛戒已，犯之更加違制之罪。言遮者，是佛遮制，
X60n1133_p0723a21║不聽沙彌違犯也。犯罪無愧慚，覆藏不發露等者，
X60n1133_p0723a22║謂犯遮戒，不生慚愧之心，覆藏瑕玼，不肯向人發
X60n1133_p0723a23║露。如盆覆草，晝夜增長。罪亦如是，因移果熟，即便
X60n1133_p0723a24║墮落地獄、餓鬼、畜生三惡道中。已釋十戒竟，次釋
X60n1133_p0723b01║隨律行法。
X60n1133_p0723b02║沙彌受戒已，復有不應作，所謂弄兵杖。
X60n1133_p0723b03║恣意騎乘輿。
X60n1133_p0723b04║此頌隨律行法初相。上二句總標，下皆別列。沙彌
X60n1133_p0723b05║受戒已者，揀非形同也。復有不應作者，除上十戒，
X60n1133_p0723b06║此下諸條軌則違出離行，故不聽沙彌作也。所謂
X60n1133_p0723b07║弄兵杖者，所謂乃發語之辭，為下名句文身之綱
X60n1133_p0723b08║領也。弄謂為戲弄，兵杖乃弓箭矛矟刃斧之總稱
X60n1133_p0723b09║也。恣意騎乘輿者，謂恣情肆意乘車策馬等。沙彌
X60n1133_p0723b10║尼戒經云：自身無疾不得乘車馬象，當念輕舉八
X60n1133_p0723b11║不思議神通之達以為車乘。
X60n1133_p0723b12║籠繫諸飛鳥，畜養於六畜，戲彈禽獸類，
X60n1133_p0723b13║看捕魚鱉等。
X60n1133_p0723b14║此頌明殺因緣。籠謂牢籠，繫謂繫縛。諸飛鳥是空
X60n1133_p0723b15║行眾生。畜養於六畜者，謂馬牛羊雞犬豕，為俗之
X60n1133_p0723b16║所畜養，道與俗違故不聽畜。若為知時守護，聽畜
X60n1133_p0723b17║雄雞牡犬。飛曰禽，走曰獸。戲彈是殺法，魚鱉是水
X60n1133_p0723b18║族眾生。看捕是隨喜殺等者，謂一切水陸空行眾
X60n1133_p0723b19║生，皆不得看他捕捉也。
X60n1133_p0723b20║焚山堰塞瀆，墾掘并耕犁，種植於五穀。
X60n1133_p0723b21║販賣賈客作，學習奇伎藝，地理及醫巫，
X60n1133_p0723b22║占相示吉凶。仰觀星曆數。談說國政事。
X60n1133_p0723b23║及與世言論，評議諸物價，與他共諍利，
X60n1133_p0723b24║馳騁於四方，邪求以活命。自作若教他，
X60n1133_p0723c01║盡犯沙彌行。
X60n1133_p0723c02║此頌四邪命食，謂以邪法而自活命根也。焚即燒
X60n1133_p0723c03║也。堰謂以物壅塞上流，令下水枯涸，殘害水族故
X60n1133_p0723c04║也。瀆謂江河淮濟溪溝之總名也。墾掘謂開闢田
X60n1133_p0723c05║地也。耕亦犁也。又人曰耕，牛曰犁。按世界初成，地
X60n1133_p0723c06║生粳米，不假人力。因世諍奪，粳米漸減，共立大人
X60n1133_p0723c07║王為眾處分。自大人王後，耕掘漸興矣。若按此土，
X60n1133_p0723c08║神農氏斵木為耜，揉木為耒，始教民植五穀。至於
X60n1133_p0723c09║帝嚳之子后稷，好為稼穡，舜因以掌農正，造牛犁
X60n1133_p0723c10║也。五穀如酒戒，出賤買貴。賣曰販，行曰商，坐曰賈。
X60n1133_p0723c11║客作即受他雇也。學習奇伎藝者，謂學知日月五
X60n1133_p0723c12║星原夢、地動、鬼語、鳥語、獸語、占相豐險、日月五星
X60n1133_p0723c13║相鬬、醫藥、章算、數卜、歌舞、伎樂、諸工巧技術也。談
X60n1133_p0723c14║說國政事及與世言論者，國以正理立法曰政，政
X60n1133_p0723c15║之所行曰事，非經律之語曰世論。沙彌尼戒經云：
X60n1133_p0723c16║不得論說俗事，不講王者臣吏賊事是也。四邪命
X60n1133_p0723c17║食者，一下口食，謂種植田園和合湯藥也。二仰口
X60n1133_p0723c18║食，謂仰觀星宿日月風雨雷電霹𮦷術數之學也。
X60n1133_p0723c19║三方口食，謂曲媚豪勢通使四方巧言多求也。四
X60n1133_p0723c20║維口食，謂學習種種奇藝呪術瞻相卜算四方馳
X60n1133_p0723c21║求也。焚山塞瀆墾掘耕犁種植醫藥，是下口食。學
X60n1133_p0723c22║習奇藝地理占相，是維口食。觀星曆數，是仰口食。
X60n1133_p0723c23║談說國政世間言論，評議物價馳騁四方，並屬方
X60n1133_p0723c24║口食也。販賣客作與他諍利，悉是邪求。乃至戲弄
X60n1133_p0724a01║兵杖看捕魚鱉等，皆非隨順法。故自作教他，盡犯
X60n1133_p0724a02║沙彌行。沙彌出家為修道業，棄世緣務閒居靜處，
X60n1133_p0724a03║捨四邪命奉四正教。一居深山，菜根草果隨得資
X60n1133_p0724a04║身。二常行乞食。三檀越送食。四僧中淨食。是釋子
X60n1133_p0724a05║清淨自活，不為邪求惡求也。
X60n1133_p0724a06║非賢不可友，非聖不可宗，莫與年少交。
X60n1133_p0724a07║狎近而親厚。
X60n1133_p0724a08║此頌親師擇友，謂友須良朋，師宗明哲，近必耆德，
X60n1133_p0724a09║莫交年少，日近時親，情染漸染，敗名喪德，由此始
X60n1133_p0724a10║也。
X60n1133_p0724a11║在家出家女，居止勿同處，路逢不相談。
X60n1133_p0724a12║亦不共船載。書疏絕往來，無令浣割裁。
X60n1133_p0724a13║不從彼乞求，貸借與贈遺，彼若惠施己，
X60n1133_p0724a14║無宜輒受取，設持於異物，亦無察視之。
X60n1133_p0724a15║若彼請法時，傍有宿德人，或彼所尊者，
X60n1133_p0724a16║乃可而為說。說已默然止，不得笑露齒。
X60n1133_p0724a17║所有非法事，盡皆不得為。
X60n1133_p0724a18║此頌男女道俗之別也。出家女，即沙彌尼、式叉尼、
X60n1133_p0724a19║比丘尼。在家女，則優婆夷、居士婦、寡女、處女、童女。
X60n1133_p0724a20║如是諸女，皆不得同居共載，書疏往來，路逢接對，
X60n1133_p0724a21║亦無從乞貸贈。彼若布施，師聽方受。縱持奇物，亦
X60n1133_p0724a22║不瞻視。若請說法，傍有耆老宿德，或彼父母叔伯
X60n1133_p0724a23║尊人，乃可為說。語默動靜，須依法律。所有一切不
X60n1133_p0724a24║相應事，盡皆不得作。釋隨律行相竟。次釋威儀。
X60n1133_p0724b01║求寂諸威儀，律藏中廣備，為利初學故。
X60n1133_p0724b02║今當說少分。
X60n1133_p0724b03║此頌威儀法式，茲總標，次別出。求寂威儀，備載沙
X60n1133_p0724b04║彌十戒經中，共有七十二種。今以初學未能全習，
X60n1133_p0724b05║故略出少分，以便行持。後當廣學，方為應法也。
X60n1133_p0724b06║既為出家者，夜當少眠臥，中夜過應起。
X60n1133_p0724b07║盥潄嚼齒木，徐步參師房，以指輕擊戶。
X60n1133_p0724b08║入已問訊師：夜臥安樂否？具水及楊枝。
X60n1133_p0724b09║澡豆并坐物，取衣輕抖擻，兩手而擎授。
X60n1133_p0724b10║此頌臥起法。上二頌是自行，後一頌是事師。佛法
X60n1133_p0724b11║中，一夜分三時：初夜、後夜，執勞服役，𮘗誦禪思；中
X60n1133_p0724b12║夜方為臥息。當起在師前，臥在師後。問訊者，即是
X60n1133_p0724b13║問師：夜臥安樂否？四大平和否？動止輕利，飲食消
X60n1133_p0724b14║否？楊枝，即齒木之別名。除諸毒樹，餘一切苦、澀、辛、
X60n1133_p0724b15║酸枝條，皆可作齒木。藻豆，是去垢膩之物，抖擻為
X60n1133_p0724b16║除塵及防毒蟲之類。律云：每於晨旦，先嚼齒木，次
X60n1133_p0724b17║可就師奉其齒木、藻豆、水巾，敷置坐處，令安穩已，
X60n1133_p0724b18║然後禮敬尊儀，旋繞佛殿是也。
X60n1133_p0724b19║禮敬於三尊，向師為畔睇，溫故以受新。
X60n1133_p0724b20║寸陰無虗度。
X60n1133_p0724b21║此頌明禮誦法。三尊者，謂佛法僧三寶，天上天下
X60n1133_p0724b22║所共尊重，故云三尊。畔睇，此云禮敬，舊曰和南，訛
X60n1133_p0724b23║也。寸陰無虗度者，古人輕尺璧而貴寸陰，況出家
X60n1133_p0724b24║求超生死，而不精勤策勵，溫故知新，可乎？
X60n1133_p0724c01║次疊臥衣被，拂拭牀枕席，垂手出溺罐。
X60n1133_p0724c02║勿唾起嫌心。掃地益澡水，淨洗瓶鉢器，
X60n1133_p0724c03║合掌向師問：宜進何所食？為治饑病故。
X60n1133_p0724c04║隨教恭謹作，食已淨掃除，洗鉢而藏弆。
X60n1133_p0724c05║此頌晨朝敬事法。初頌淨房舍臥具等，次頌淨飲
X60n1133_p0724c06║食瓶鉢等。然事師如事佛，故律云：弟子於師主處，
X60n1133_p0724c07║常懷恭敬，有畏懼心，不為名聞利養，當須早起，親
X60n1133_p0724c08║問於師，興居安利，除小便器，為按摩身云云。澡水
X60n1133_p0724c09║謂盥手水。凡為出家者，所受飲食，皆作藥想，為治
X60n1133_p0724c10║饑瘡，以成道故，方受飲食。所有作為，須先白師，師
X60n1133_p0724c11║若聽許，依教恭敬，謹慎而作。且如欲食白者，須就
X60n1133_p0724c12║師一禮，胡跪白云：和尚存念，我今請白，洗手洗器，
X60n1133_p0724c13║欲為食事，不審宜進何食？諸餘白事，類此應知。如
X60n1133_p0724c14║有多事，一時并白亦得。
X60n1133_p0724c15║或坐或經行，若誦若禪思，戒定慧薰修，
X60n1133_p0724c16║疾證如來地。請法當諦受，受已如教行。
X60n1133_p0724c17║出家不依教，福德日消減。
X60n1133_p0724c18║此頌聞思修證也。誦，謂學習經律論也。禪思，謂修
X60n1133_p0724c19║觀參究等。法門雖眾，不出戒定慧學。戒能防非止
X60n1133_p0724c20║惡，定能截妄馳求，慧能破惑證真。三學斯進，故得
X60n1133_p0724c21║疾證如來普光明地。若聞而不思，如聞人說食。思
X60n1133_p0724c22║而不修，如人想食。是二終不能自飽，何由疾證如
X60n1133_p0724c23║來地乎。若出家不依師教，禪思諷誦作福，則虗度
X60n1133_p0724c24║光陰，徒消信施。故福德日消，罪根日茂矣。
X60n1133_p0725a01║朝暮午三時，禮敬問訊師，師語勿逆語。
X60n1133_p0725a02║答：對須分明，若被師訶責，無得起嫌恨。
X60n1133_p0725a03║悔罪請容恕，慚愧而悛除。懺謝師不𠃔。
X60n1133_p0725a04║慇懃三悔過，或請知識人，求師乞恕罪。
X60n1133_p0725a05║此頌恭順之儀。朝暮午三時，禮敬問訊師者，謂於
X60n1133_p0725a06║日日中三時，禮拜問訊興居也。師語勿逆語，答對
X60n1133_p0725a07║須分明者，謂師有所言教，語聲未斷，不得進言。凡
X60n1133_p0725a08║有所問，須諦領旨，答對分明。若被訶責，當須敬順，
X60n1133_p0725a09║請罪悔過，而悛革之。若師不聽，懺時慇懃再三悔
X60n1133_p0725a10║過。由復不聽，應請師之親友知識，或自善伴，求師
X60n1133_p0725a11║乞恕。不得悖戾嫌恨，自招墮落之愆。
X60n1133_p0725a12║一切所作為，皆須先白師，唯除便利事。
X60n1133_p0725a13║七七，尋內行。
X60n1133_p0725a14║此頌啟白事儀。內法傳云：凡剃髮、披縵條及受近
X60n1133_p0725a15║圓已，律云：唯除五事不白，自外一一皆須白師，不
X60n1133_p0725a16║白得罪。五事者：一、嚼齒木，二、飲水，三、大便，四、小便，
X60n1133_p0725a17║五、界內，四、十九尋內禮塔。師乃量事度時，與其進
X60n1133_p0725a18║止。
X60n1133_p0725a19║師若不在時，當依淨僧住，比丘耆宿眾，
X60n1133_p0725a20║咸應生恭順。
X60n1133_p0725a21║此頌依敬法。若師外行他宿，當依止淨眾有德人
X60n1133_p0725a22║住，大僧耆宿皆須敬順，不得輕慢及呼名喚字等。
X60n1133_p0725a23║師座及牀榻，沙彌不得坐，自坐勿交足。
X60n1133_p0725a24║立時兩脚齊齊整，著衣裳，正身徐步行。
X60n1133_p0725b01║噴嚏。呵欠。來衣。手掩葢。口洟唾。嚼楊枝。
X60n1133_p0725b02║並須向屏處，唾擲棄諸物。須謦或彈指。
X60n1133_p0725b03║此頌行坐動靜之儀。沙彌於師牀座，應當尊重，不
X60n1133_p0725b04║得輕自坐臥，所有威儀，咸須依佛法律，方名越俗
X60n1133_p0725b05║之賓。掩口及向屏處者，謂恐觸忤尊人，及令見者
X60n1133_p0725b06║生嫌惡心。謦即謦欬，輕曰謦，重曰欬，所謂謦欬之
X60n1133_p0725b07║聲是也。凡所涕唾棄擲諸物，皆當謦欬，或彈指作
X60n1133_p0725b08║聲，以警人及非人，無致悞觸，自損損他也。
X60n1133_p0725b09║若取楊枝時，呪願彼樹神，樹下水邊處，
X60n1133_p0725b10║咸須誦伽陀。
X60n1133_p0725b11║此頌呪願法。一切草木華果皆有鬼神依住，故須
X60n1133_p0725b12║誦佛偈呪，令其聞法喜捨，無至有觸忤禍咎。若為
X60n1133_p0725b13║三寶須伐大樹，應預前三日設祭呪願，啟白讚歎
X60n1133_p0725b14║布施功德無有異相，方可伐之。梵語伽陀，此云頌，
X60n1133_p0725b15║舊云偈，謂佛所說偈頌。若讀誦時有大威力，或至
X60n1133_p0725b16║河池泉井洗浴飲水之時，或於樹下晏息取涼，或
X60n1133_p0725b17║入神堂及壇場地踐佛塔影，或自影蔽聖容，或禮
X60n1133_p0725b18║拜尊儀，或入城村客舍，或食罷時，或掃灑塔寺等
X60n1133_p0725b19║事，皆須口誦伽陀奉行獲福。若故心違慢聖教，咸
X60n1133_p0725b20║悉得罪。伽陀曰：世間五欲樂，或復諸天樂，若比愛
X60n1133_p0725b21║盡樂，千分不及一。由集能生苦，因苦復生集，八聖
X60n1133_p0725b22║道能超，至妙涅槃處。所為布施者，必獲其義利，若
X60n1133_p0725b23║為樂故施，後必得安樂。
X60n1133_p0725b24║取水應觀蟲。蟲細至心察。有蟲密囊濾。
X60n1133_p0725c01║無乃聽飲用。停水喜生蟲。三時恒觀看。
X60n1133_p0725c02║知蟲故，飲者隨死，數獲罪。囊中濾得蟲。
X60n1133_p0725c03║輕覆著淨器，持至取水處，徐放勿傷死。
X60n1133_p0725c04║此頌濾水觀蟲，以防殺業也。凡於河池溪井取水，
X60n1133_p0725c05║或飲或用，須以白碟盛水，觀察無蟲方用，有即以
X60n1133_p0725c06║密絹濾之。囊中之蟲，輕翻淨器中，送還本處，或置
X60n1133_p0725c07║七日不乾池水中，並須輕手徐放，不得懸棄，令蟲
X60n1133_p0725c08║悶絕而死。若不流水，蟲生無恒，故須三時諦觀諦
X60n1133_p0725c09║察。佛制出家五眾，行必持囊，若故違者，隨蟲死數，
X60n1133_p0725c10║獲罪多少。如義淨三藏云：若行三五里，無囊不去。
X60n1133_p0725c11║若知寺不濾水，不合飡飲，渴死長途，足為龜鏡。如
X60n1133_p0725c12║來聖教，慈悲為本，性罪之內，殺生最初，是故智人，
X60n1133_p0725c13║特宜存護。若將此為輕者，更復何有重哉？設使學
X60n1133_p0725c14║通三藏，坐證四禪，鎮想無生，澄心空理，若不護命，
X60n1133_p0725c15║依教奉行，終亦不免佛所呵責，十惡初罪，誰代受
X60n1133_p0725c16║之？且如見人放生，不過數口，眾共聚看，彈指稱善，
X60n1133_p0725c17║寧知房內用水，日殺千生萬生？既知理教不輕，宜
X60n1133_p0725c18║應細濾細察，自利利他，善護善思。復有令人耕田
X60n1133_p0725c19║種植，規圖小利，不見大尤，水陸俱傷，殺生無數，斯
X60n1133_p0725c20║之罪咎，欲如之何？直如束手泉門，任他分處。故經
X60n1133_p0725c21║云：殺生之罪，當墮三途，設得為人，短命多病。嗚呼！
X60n1133_p0725c22║此苦誰當受之？脫有能為，善哉甚善！可謂釋迦末
X60n1133_p0725c23║法，共結慈念之因；彌勒初成，俱證無生之果。
X60n1133_p0725c24║用水須護淨，淨污勿相觸，一切淨觸物，
X60n1133_p0726a01║護淨並須知。出家當淨潔，免招黑業殃。
X60n1133_p0726a02║世尊金口言，豈容不信受？
X60n1133_p0726a03║此頌明物分淨觸。觸者，觸犯也，又污也。飲用之水
X60n1133_p0726a04║名淨，洗濯之水名觸；上身所用之物名淨，下身所
X60n1133_p0726a05║用之物名觸。不得以污觸淨，若手觸污，須盥已然
X60n1133_p0726a06║後執淨。免招黑業殃者，昔有一比丘精進為僧執
X60n1133_p0726a07║事，常以手拄僧盛食等器教令取用，死墮餓鬼中。
X60n1133_p0726a08║蟲咬身痛，兩手擘胸裂肉欲取糞食，諸鬼推排不
X60n1133_p0726a09║能得前，餓極欲死，搏喉吹𠹀而大呻喚，求僧呪願
X60n1133_p0726a10║方得糞食。昔佛入城見一人脊背皆黑，而告阿難
X60n1133_p0726a11║曰：此人往昔於迦葉佛法中出家，遂以隨宜惡物
X60n1133_p0726a12║襯僧臥具，由彼昔時黑業惡報墮於地獄。又五百
X60n1133_p0726a13║生中常招黑背。此之二緣出五百問及根本部中，
X60n1133_p0726a14║餘如護淨經說，自須慎之。
X60n1133_p0726a15║淨手持香華，不應先聞齅。萎華棄淨處，
X60n1133_p0726a16║無令足踐踏。爐瓶皆淨拭，椅案悉除塵。
X60n1133_p0726a17║經書供養具，不得以口吹。凡為禮誦習，
X60n1133_p0726a18║咸應淨盥潄，看經勿談話，如對世尊容。
X60n1133_p0726a19║此頌絜敬之法。經是佛語，亦是佛師。一切諸佛，由
X60n1133_p0726a20║斯而成正覺。故須恭敬，如對世尊容。如因果經云：
X60n1133_p0726a21║觸手請經，當獲廁中蟲報。其餘潔敬，可自知之。
X60n1133_p0726a22║師若出外時，守房勤習誦，回當却迎逆。
X60n1133_p0726a23║接持衣鉢等，若喚同行時，低頭隨後去。
X60n1133_p0726a24║輕步勿揚塵，足莫踏師影，到處應側侍。
X60n1133_p0726b01║教坐乃可坐，有問方隨答，無得擅出言。
X60n1133_p0726b02║歸寺為解勞，敷座令消息。日沒淨浣潄。
X60n1133_p0726b03║遶塔禮正覺。
X60n1133_p0726b04║此頌隨師行住之儀。守房應習誦者，令無掉舉放
X60n1133_p0726b05║逸，虗度光陰也。低頭隨後者，謂不得左右顧視，看
X60n1133_p0726b06║他奇物，而亂念失儀也。無得擅出言者，謂師不問，
X60n1133_p0726b07║無得矜誇，擅自出言也。為解勞者，敷座按摩問訊
X60n1133_p0726b08║等是也。
X60n1133_p0726b09║夜暗明燈燭，慈心以物覆，護彼諸蟲蛾，
X60n1133_p0726b10║自獲善果報。燈有食，火蟲滅，慎無口吹。
X60n1133_p0726b11║應用物徐隱，活蟲不失儀。
X60n1133_p0726b12║此頌護生順法之儀。欲明燈時，應先然佛燈，次然
X60n1133_p0726b13║餘處燈，以慈心護生，故用物覆罩，無致傷諸蟲蛾。
X60n1133_p0726b14║燈有食火之蟲，恐人口氣損彼，故不聽口吹，應用
X60n1133_p0726b15║物剔去燋炷，徐徐隱滅，既無傷生之過，復不失自
X60n1133_p0726b16║威儀，是為自利利他也。
X60n1133_p0726b17║夜臥莫先師，為師按摩體，教臥乃當去。
X60n1133_p0726b18║出房輕閉戶，未至中夜時，由當勤禪誦。
X60n1133_p0726b19║臥法如獅王，右脇累兩足，繫念心在明，
X60n1133_p0726b20║不可恣情臥，出家貪睡眠，失慧長愚冥。
X60n1133_p0726b21║此頌坐臥法，應起在師前，臥在師後。師欲臥時，為
X60n1133_p0726b22║師按摩身體，令四大調適，勿生厭心，以乖敬順之
X60n1133_p0726b23║本。勤禪誦者，禪謂坐禪，誦謂讀誦經律也。臥法如
X60n1133_p0726b24║獅王者，經云：獸王師子，若欲眠時，足足相累，伸尾
X60n1133_p0726c01║在後，右脅而臥。比丘初夜，或經行，或坐禪。至中夜
X60n1133_p0726c02║時，入室如師子王臥，意係明想，正念正智，恒念起
X60n1133_p0726c03║想。於後夜時，速從臥起，或經行，或坐禪。律云：敷時
X60n1133_p0726c04║應右敷，頭向衣架，不得以脚向二師長老。不得初
X60n1133_p0726c05║夜便唱言虗極而臥，當正思惟業，至中夜乃臥。若
X60n1133_p0726c06║仰向者，是阿修羅臥；覆地者，是餓鬼臥；左脇者，是
X60n1133_p0726c07║貪欲人臥。比丘應如師子獸王，順身右脇著下，累
X60n1133_p0726c08║足合口，舌拄上齶，枕右手，舒左手，順身上，不捨念
X60n1133_p0726c09║慧，思惟起想。至後夜，當起正坐，思惟己業，失慧長
X60n1133_p0726c10║愚，冥者發覺。淨心經云：樂睡眠者，多有懶惰，身體
X60n1133_p0726c11║沉重，威德薄少，飲食不消，體生瘡皰，增長癡網，智
X60n1133_p0726c12║慧羸弱。當趣黑暗，稟質愚癡，多諸煩惱，善法不生。
X60n1133_p0726c13║大小便將來，不得留忍耐，依時即當行。
X60n1133_p0726c14║先具淨水土，脫換淨衣履，低頭直視去。
X60n1133_p0726c15║至廁須彈指，覺彼內人知，登上徐抽衣。
X60n1133_p0726c16║勿觸傍墮地。蹲已復彈指，警諸非人類，
X60n1133_p0726c17║不應低頭視，努力而作聲，乃至洟唾壁。
X60n1133_p0726c18║持草以畫字，便訖籌物拭，方以水土洗。
X60n1133_p0726c19║洗時用左手無名指揩觸，未淨盥手來。
X60n1133_p0726c20║慎無執捉物，牽衣提洗器，悉用其右手。
X60n1133_p0726c21║或灰或黃土，浣手二七度，左手先洗七。
X60n1133_p0726c22║後七兩手浣，如上所作為，各念呪七徧。
X60n1133_p0726c23║歸房三潄口，便利事乃訖。此等清淨行，
X60n1133_p0726c24║皆是佛親說，無得生輕誹，自招其苦報。
X60n1133_p0727a01║既以信出家，常須順正教，謹心而奉行。
X60n1133_p0727a02║自獲勝功德，淨潔修行道，諸天咸敬仰。
X60n1133_p0727a03║此頌便利事。言用灰土不用餘物者，為防傷生，如
X60n1133_p0727a04║皂夾茶麩即傷諸蟲故也。各念呪七遍者，謂登廁
X60n1133_p0727a05║時、洗淨時、去穢時、洗手時。如是洗淨之法備載大
X60n1133_p0727a06║律，凡為師者自當教授，此不繁錄。佛告諸苾蒭：汝
X60n1133_p0727a07║等當知，此是常行恒須在意，如是洗淨有大利益，
X60n1133_p0727a08║令身清潔諸天敬奉。是故汝等從今已去，若苾芻、
X60n1133_p0727a09║苾芻尼、學戒女、求寂男、求寂女、近事男、近事女，歸
X60n1133_p0727a10║依於我以我為師者，咸應洗淨。若不如法洗淨者，
X60n1133_p0727a11║不應繞塔行道、不合禮佛讀經、自不禮他亦不受
X60n1133_p0727a12║禮、不應噉食、不坐僧牀亦不入眾。由身不淨不如
X60n1133_p0727a13║法故，能令諸天見不生喜，所持呪法皆無效驗。若
X60n1133_p0727a14║作齋供書經造像，得福寡薄。汝等皆依我言教，無
X60n1133_p0727a15║得自欺作不淨法，懈怠放逸為下品行，當墮惡道
X60n1133_p0727a16║云云。今時或有洗者，全不依法反招穢污得罪彌
X60n1133_p0727a17║重，其為師者不可不慎以教弟子。若自慢法而欲
X60n1133_p0727a18║使弟子恭順，無有是處。
X60n1133_p0727a19║修道不求榮，知足行分衛，自折我慢幢。
X60n1133_p0727a20║福利彼檀越，不望施得美，與麤亦不嫌。
X60n1133_p0727a21║趣得支身命，行道長法軀，設被他毀辱，
X60n1133_p0727a22║歡喜而忍受，慎勿以瞋對，彼此兩自損。
X60n1133_p0727a23║唯加於善願，令彼後信長。若得好飲食，
X60n1133_p0727a24║當持奉上師，師若不取時，乃可自飡食。
X60n1133_p0727b01║噉嚼勿語話，有喚咽已應食，託說伽陀。
X60n1133_p0727b02║以報施者恩。沙彌年幼稚，不應獨行乞，
X60n1133_p0727b03║師僧無餘濟，乞時當隨師。
X60n1133_p0727b04║此頌自護護他之儀。出家本為自折憍慢，令施得
X60n1133_p0727b05║福，故行分衛。少欲知足，食取支命，故不求美。修行
X60n1133_p0727b06║道業，以長法身，故不嫌麤。原欲福利於彼，故被辱
X60n1133_p0727b07║不瞋，猶加善願，令入菩提。若以瞋對，永失彼信，自
X60n1133_p0727b08║違息慈之行，則兩皆俱損矣。增一經云：佛告諸比
X60n1133_p0727b09║丘：施主能施，四事能成：戒、定、慧，多所饒益故。諸比
X60n1133_p0727b10║丘！應當恭敬慈心，于檀越小恩尚不忘，何況大者。
X60n1133_p0727b11║應三業精進，使彼施主福不唐捐，終獲大果，名稱
X60n1133_p0727b12║流布。亦如迷者得指路，怖者與無畏，乏者與糧，盲
X60n1133_p0727b13║者得眼等。食訖說伽陀者，即是施頌，或誦飯食已
X60n1133_p0727b14║訖頌，及所謂布施者頌。準如律教，出家五眾，每于
X60n1133_p0727b15║食了之時，皆須誦一兩伽陀，報施者恩。隨于靜處，
X60n1133_p0727b16║或坐或立，或可經行，先誦小經一紙半紙，次誦伽
X60n1133_p0727b17║陀。諸以寺舍房宇，布施眾僧，造寺之主，及護寺天
X60n1133_p0727b18║神，國主百僚，師僧父母，因緣眷屬，及一切眾生。若
X60n1133_p0727b19║先亡者，願生西方，見阿彌陀佛，或生兜率，見慈氏
X60n1133_p0727b20║如來，脫屣塵勞，悟無生忍。其現存者，願無病長壽，
X60n1133_p0727b21║福智莊嚴，願我自身無諸障惱，常持淨戒，不犯尸
X60n1133_p0727b22║羅，于小罪中，心生大懼，于所犯罪，盡皆發露，盡未
X60n1133_p0727b23║來際，不失信心。逢善知識，願生中國，離於人難，常
X60n1133_p0727b24║存正見，至求解脫，恒與眾生，作不請之友，或生西
X60n1133_p0727c01║方，得蒙記莂。即以此福，並施一切，同出有流，證無
X60n1133_p0727c02║上果。若於每日，不作此念誦發願者，是懈怠人，不
X60n1133_p0727c03║消信施。
X60n1133_p0727c04║二師如父母，應以法利育，求寂念師德。
X60n1133_p0727c05║過於父母恩，生長我戒身，養吾智慧命。
X60n1133_p0727c06║非師之功力，其誰而能之？是故須勤事。
X60n1133_p0727c07║尊重如世尊，師名及字號，不應輕稱舉。
X60n1133_p0727c08║若他詢問時，云我因事至，乃說師之名。
X60n1133_p0727c09║師名為某甲。
X60n1133_p0727c10║此頌明知恩重德也。然世間之恩大者，無過父母；
X60n1133_p0727c11║出世之恩大者，無過師長。故師有生戒身之恩，養
X60n1133_p0727c12║慧命之德，妙因由斯而成，法身因之而立，比於世
X60n1133_p0727c13║間，恩功莫大焉。或師有所未聞之法，應以自所聞
X60n1133_p0727c14║者而為說之，并以四事供養，故云應以法利育。法
X60n1133_p0727c15║雖佛說，非人莫弘，能弘道者師也，故云尊重如世
X60n1133_p0727c16║尊。大論云：菩薩因師得菩提，云何不敬師？若不敬
X60n1133_p0727c17║師，則失大利，如井無繩，水無由得。若依善師，三學
X60n1133_p0727c18║增長，如樹大根，枝葉增長，是故佛說敬師如佛。若
X60n1133_p0727c19║見師過，或實不實，其心自壞，失法勝利，善師無過。
X60n1133_p0727c20║設有過者，不預於我，我從師求般若，故常須尊重。
X60n1133_p0727c21║如律所教，弟子以四心看事和尚：一、親愛師；二、敬
X60n1133_p0727c22║順師；三、畏難師；四、尊重侍養承接，如臣子之事君
X60n1133_p0727c23║父。如是展轉相敬，尊重瞻視，能令正法久住。若人
X60n1133_p0727c24║問師名，應言：我今因問至乃敢說師名。師名上某
X60n1133_p0728a01║字，下某字，若問字號，當直云某甲和尚，故云不得
X60n1133_p0728a02║輕稱舉。
X60n1133_p0728a03║二師年戒臘，及與本生處，國土州縣名，
X60n1133_p0728a04║一切咸應識。
X60n1133_p0728a05║此頌二師年臘生處。二師者，和尚、阿闍黎也。外國
X60n1133_p0728a06║稱和尚，此翻為力生，謂由師力生長法身，出功德
X60n1133_p0728a07║財，養智慧命也。若梵音應云鄔波䭾耶，此言親教
X60n1133_p0728a08║師，謂親從師受教出世法也。阿闍黎，梵音正云阿
X60n1133_p0728a09║遮利耶，此言軌範師，謂能教弟子法則也。年謂生
X60n1133_p0728a10║年歲月日時也。戒臘謂出家受戒年月日也。本生
X60n1133_p0728a11║處者，謂生於某國某州某縣也。如是師年戒臘生
X60n1133_p0728a12║處，一切皆須知之，故云咸應識。
X60n1133_p0728a13║自所受戒年月日并時影，一一皆須記。
X60n1133_p0728a14║勿使失次第。
X60n1133_p0728a15║此頌自得戒年月日時也。時謂此方支干，以一晝
X60n1133_p0728a16║夜分為十二時，時分八刻。影謂佛法中立表量影，
X60n1133_p0728a17║以四指之杖豎於日中，午前則影倒西，午後則影
X60n1133_p0728a18║倒東。影滿四指名一人影，餘一指半指並須記識。
X60n1133_p0728a19║若滿八指名二人影，猶須分其午前午後，佛法俗
X60n1133_p0728a20║法悉任記之。
X60n1133_p0728a21║如是依教持，自利而利彼，正法日增長。
X60n1133_p0728a22║是為真佛子。
X60n1133_p0728a23║此頌總結十戒儀軌等法。如是依教持者，謂從初
X60n1133_p0728a24║不殺，至後勿使失次第，咸須依教奉持。由信重奉
X60n1133_p0728b01║持故，則正法常存，自利利他故，是為真佛弟子也。
X60n1133_p0728b02║
X60n1133_p0728b03║沙彌學戒儀軌頌註（終）
X60n1133_p0728b04║
X60n1133_p0728b05║
X60n1133_p0728b06║
X60n1133_p0728b07║○附錄
X60n1133_p0728b08║沙彌　　係　　　　　　　　　府　　縣
X60n1133_p0728b09║人　　　　年　　　月　　　日　　時生
X60n1133_p0728b10║　　　　　年　　　月　　　日　時出家
X60n1133_p0728b11║剃染受沙彌戒
X60n1133_p0728b12║和尚諱　　號　　　係
X60n1133_p0728b13║府　　縣族姓子　　　　　　　　　　年
X60n1133_p0728b14║月　　日　　時生　　　　　　　年出家
X60n1133_p0728b15║為沙彌　　　年　　月　　日　　　時受
X60n1133_p0728b16║具足戒
X60n1133_p0728b17║阿闍棃諱　　　號　　　　　係
X60n1133_p0728b18║　府　　　　縣族姓子　　　　　　　年
X60n1133_p0728b19║　月　　日　　時生　　　　　　　年出
X60n1133_p0728b20║家為沙彌　　　年　　月　　日　　　時
X60n1133_p0728b21║受具足戒
X60n1133_p0728b22║同師稟得戒賢者
X60n1133_p0728b23║
X60n1133_p0728b24║
X60n1133_p0728c01║○沙彌學戒儀軌頌音釋
X60n1133_p0728c02║羅睺羅此云覆障，亦云執日。
X60n1133_p0728c03║縵衣縵者，總為一幅，並無壇隔割截之相。凡受十
X60n1133_p0728c04║戒者，皆著此衣。今以法末人訛，不解沙門所宜之
X60n1133_p0728c05║服，至令沙彌披著此比丘五條、七條之衣。故百一
X60n1133_p0728c06║羯磨云：求寂之徒，縵條是服。而有輒披五條，深為
X60n1133_p0728c07║罪濫。神州之地，久扇斯風，此成非法，勿令披著也。
X60n1133_p0728c08║翻翻者，謂翻譯彼西國之言，而為此方東華之語。
X60n1133_p0728c09║六和敬戒和同修，見和同解，利和同均，身和同住，
X60n1133_p0728c10║口和無諍，意和同悅。
X60n1133_p0728c11║四大一切眾生具此四大：一、地，二、水，三、火，四、風。堅
X60n1133_p0728c12║屬地，濕屬水，煖屬火，動屬風也。
X60n1133_p0728c13║六情根眼耳鼻舌身意。
X60n1133_p0728c14║三德法身、般若、解脫。
X60n1133_p0728c15║四辯才捷疾辯。廣大辯。甚深辯。無盡辯。
X60n1133_p0728c16║念慧身、受、心、法四念處也。
X60n1133_p0728c17║除蓋貪欲蓋、瞋恚蓋、睡眠蓋、掉蓋、疑蓋。
X60n1133_p0728c18║五根力一、信，二、精進，三、念，四、定，五、慧。
X60n1133_p0728c19║如意足一欲，二精進，三心，四思惟。
X60n1133_p0728c20║六通天眼、天耳、他心、宿命、神足、漏盡。
X60n1133_p0728c21║七覺意一、擇法，二、精進，三、喜，四、除，五、捨，六、定，七、念。
X60n1133_p0728c22║八王道一、正見，二、正思惟，三、正語，四、正業，五、正命，
X60n1133_p0728c23║六、正精進，七、正念，八、正定。
X60n1133_p0728c24║三界欲界、色界、無色界。
X60n1133_p0729a01║九種禪一、自性禪，二、一切禪，三、難禪，四、一切門禪，
X60n1133_p0729a02║五、善人禪，六、一切行禪，七、除煩惱禪，八、此世他世
X60n1133_p0729a03║樂禪，九、清淨淨禪。此九禪，菩薩乃得之。
X60n1133_p0729a04║十力智一、是處非處智；二、業智；三、定智；四、根智；五、
X60n1133_p0729a05║欲智；六、性智；七、至處道智；八、宿命智；九、天眼智；十、
X60n1133_p0729a06║漏盡智。此十智唯佛乃具也。
X60n1133_p0729a07║三惡道地獄餓鬼，畜生。
X60n1133_p0729a08║堰瀆上音燕，以物壅水也。下音讀，江河淮濟也。又
X60n1133_p0729a09║溝也。
X60n1133_p0729a10║墾音懇。開闢鋤墾傷物也。
X60n1133_p0729a11║販翻字去聲。賤買，貴賣也。
X60n1133_p0729a12║狎音洽。親：近也。玩：熟也。
X60n1133_p0729a13║貸音泰。借也，施也。遺音位。餽：贈也。
X60n1133_p0729a14║盥潄上音管，下獀字去聲。嚼牆字入聲。
X60n1133_p0729a15║澡豆一切大小豆為末，以澡除垢膩也。
X60n1133_p0729a16║抖擻上音斗，下音叟。
X60n1133_p0729a17║畔睇此云禮敬，舊謂之和南。
X60n1133_p0729a18║弆音舉，藏也。
X60n1133_p0729a19║七七尋八尺為一尋。沙彌不白師，得在界中四十
X60n1133_p0729a20║九尋內經行，不犯。
X60n1133_p0729a21║搨音塔。噴嚏上[歕-卉+土]字去聲，下音帝。
X60n1133_p0729a22║洟唾上音剃，鼻液也。下拖字去聲，口液也。
X60n1133_p0729a23║謦卿字上聲。齅休字去聲。蹲音存。
X60n1133_p0729a24║七遍登廁洗淨，去穢淨手，各念呪七遍。其呪備在
X60n1133_p0729b01║諸經日誦，并諸餘處。
X60n1133_p0729b02║分衛即乞食也。
X60n1133_p0729b03║伽陁梵語伽陁，此云頌，謂是佛所說頌。若讀誦時
X60n1133_p0729b04║有大威力，或至河池泉井處洗浴飲水之時，或暫
X60n1133_p0729b05║於樹下偃息取涼而去，或止客舍，或入神堂及壇
X60n1133_p0729b06║場地踐佛塔影，或時自影障蔽尊容，或大眾散時，
X60n1133_p0729b07║或人城聚落，或禮拜尊儀，或每食罷時，或灑掃塔
X60n1133_p0729b08║寺等事，皆須口誦，伽陁奉行獲福。若故心違慢，咸
X60n1133_p0729b09║悉得罪。伽陁曰：
X60n1133_p0729b10║世間五欲樂，或復諸天樂，若比愛盡樂，
X60n1133_p0729b11║千分不及一。由集能生苦，因苦復生集，
X60n1133_p0729b12║八聖道能超，至妙涅槃處，所為布施者。
X60n1133_p0729b13║必獲其義利。若為樂故施，後必得安樂。
X60n1133_p0729b14║凡每食罷時，或誦飯食已訖偈，及所為布施者偈，
X60n1133_p0729b15║俱得準如律教。若苾芻、苾芻尼，求寂男、求寂女，食
X60n1133_p0729b16║了之時，皆須誦持欹拿伽他（即上偈頌）。隨於靜處，或坐、
X60n1133_p0729b17║或立、或可經行，先誦小經一紙、半紙，次誦伽他。諸
X60n1133_p0729b18║以寺舍、房宇，布施眾僧、造寺之主，及護寺天神、國
X60n1133_p0729b19║主、百僚、師僧、父母、因緣、眷屬，及一切眾生。若先亡
X60n1133_p0729b20║者，願生西方見阿彌陀佛，或生兜率天見慈氏如
X60n1133_p0729b21║來，脫屣塵勞，悟無生忍。其現存者，願無病、長壽、福
X60n1133_p0729b22║智莊嚴，願我自身無諸障惱，常持淨戒，不犯尸羅，
X60n1133_p0729b23║於小罪中心生大懼，於所犯罪悉皆發露，盡未來
X60n1133_p0729b24║際不失信心。逢善知識，願生中國，離於八難，常存
X60n1133_p0729c01║正見，至求解脫，恒與眾生作不請之友。即以此福
X60n1133_p0729c02║並施一切，同出有流，證無上果。若於每日不作此
X60n1133_p0729c03║念誦發願者，是懈怠人，不銷信施。
X60n1133_p0729c04║○音釋
X60n1133_p0729c05║瞿曇華言純淑。
X60n1133_p0729c06║剎帝利此是世界始成最初之王也，故相承為姓，
X60n1133_p0729c07║謂其尊貴自在，有大勢力，剛彊難伏也。義翻田主。
X60n1133_p0729c08║三慧聞、思、修也。四德常、樂、我、淨。
X60n1133_p0729c09║三障煩惱障、業障、報障也。
X60n1133_p0729c10║十二惡律儀屠兒。魁膾。養猪。捕魚。獵師。網鳥獸。捕
X60n1133_p0729c11║蛇鼠。販猪雞。呪龍。盜賊。捕賊。獄吏。
X60n1133_p0729c12║同證擇滅擇謂揀擇，滅謂斷滅。以無漏智揀擇力，
X60n1133_p0729c13║斷諸煩惱而顯涅槃真理，名為擇滅。佛弟子眾同
X60n1133_p0729c14║證此理，故云同證擇滅也。
X60n1133_p0729c15║六根眼、耳、鼻、舌、身、意也。
X60n1133_p0729c16║六識眼識、耳識、鼻識、舌識、身識、意識。
X60n1133_p0729c17║三輪不見自能施，不見人受施，不見所施之物，名
X60n1133_p0729c18║三輪體空也。
X60n1133_p0729c19║三途地獄、餓鬼、畜生。
X60n1133_p0729c20║檀度檀是梵語，華言施，謂菩薩以布施度生。又人
X60n1133_p0729c21║慳貪，即為說布施之法而度之。
X60n1133_p0729c22║二種資糧謂菩薩欲證佛果，必藉福智二法以為
X60n1133_p0729c23║資助也。
X60n1133_p0729c24║猥媟上音委，鄙也。下音屑，污也，嬻也。
X60n1133_p0730a01║黃門謂無男根者，令主禁中之門，故曰黃門。律有
X60n1133_p0730a02║五種，皆曰黃門，謂生、犍、姤、變、半也。
X60n1133_p0730a03║二根謂一身具男，女二根。
X60n1133_p0730a04║無根謂無男女根也。
X60n1133_p0730a05║伊羅鉢羅華言極臭樹，謂此龍往昔在迦葉佛時
X60n1133_p0730a06║出家作比丘，損此臭樹葉故墮龍中，頭生臭樹受
X60n1133_p0730a07║大苦惱，因以為名。
X60n1133_p0730a08║四等慈悲喜捨。
X60n1133_p0730a09║八音佛有八音：一、極好，二、柔軟，三、和適，四、尊慧，五、
X60n1133_p0730a10║不女，六、不悞，七、深遠，八、不竭。
X60n1133_p0730a11║五陰謂色、受、想、行、識，能陰蔽眾生真性也。
X60n1133_p0730a12║五欲色聲香味觸也。又財色名食睡也。
X60n1133_p0730a13║五道天、人、地獄、餓鬼、畜生。
X60n1133_p0730a14║五停心修不淨觀，停貪慈悲觀，停瞋數息觀，停散
X60n1133_p0730a15║亂因緣觀，停愚癡念佛觀，停惡業障。
X60n1133_p0730a16║六衰眼耳鼻舌身意，為色聲香味觸法所衰也。
X60n1133_p0730a17║五眾人比丘、比丘尼、式叉摩那、沙彌、沙彌尼。
X60n1133_p0730a18║四趣修羅、地獄、餓鬼、畜生。
X60n1133_p0730a19║薯蕷上音孺，下音預。山藥也。
X60n1133_p0730a20║屏卑郢切，音丙。除也。又蒲明切，音平。所以蔽也。亦
X60n1133_p0730a21║僻處也。
X60n1133_p0730a22║七寶金、銀、琉璃、頗梨、硨磲、瑪瑙、赤珍珠。
X60n1133_p0730a23║八不思議神通一化作小身，二化作大身，三化作
X60n1133_p0730a24║輕身，四變化自在，五能作主，六能遠到，七能動地，
X60n1133_p0730b01║八隨所欲盡得。
X60n1133_p0730b02║六欲天一、四王天，二、忉利天，三、夜摩天，四、兜率天，
X60n1133_p0730b03║五、化樂天，六、他化自在天。
X60n1133_p0730b04║闢平字入聲。開也，啟也。
X60n1133_p0730b05║斵音捉，削也。耜詞字上聲，臿也。
X60n1133_p0730b06║耒磊字去聲，耕田曲木也，長六尺六寸。
X60n1133_p0730b07║占相占，數也。黃帝占數而知陰陽五行也。相，是相
X60n1133_p0730b08║法觀察，以知壽夭窮通也。
X60n1133_p0730b09║巫音無。祝也。男曰巫，女曰覡。祝，神人也。
X60n1133_p0730b10║溺罐上堯字去聲，小便也。
X60n1133_p0730b11║曆數黃帝造曆，以明歲時氣節之數也。
X60n1133_p0730b12║評議上音平，平言品論也。下音異，謫也。定，事之宜
X60n1133_p0730b13║也。
X60n1133_p0730b14║馳騁上音池，下稱字上聲。
X60n1133_p0730b15║貸音泰。借也，施也。贈遺下音位。餽：贈也。
X60n1133_p0730b16║唆音梭。黠轄結二音，慧也。
X60n1133_p0730b17║五神通其六通中，除漏盡通是也。