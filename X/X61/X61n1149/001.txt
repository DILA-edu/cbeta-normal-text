X61n1149_p0153b01║
X61n1149_p0153b02║
X61n1149_p0153b03║
X61n1149_p0153b04║
X61n1149_p0153b05║No. 1149-A
X61n1149_p0153b06║ 注十疑論并序
X61n1149_p0153b07║
X61n1149_p0153b08║天台智者大師說（沙門澄彧註　沙門贊寧序）
X61n1149_p0153b09║序曰：夫談大人境界者，卒不可貴信，蓋難信之法也。
X61n1149_p0153b10║譬若觀君王之尊貴，歎曰：「我必不能親近歟！」一旦因
X61n1149_p0153b11║依，致之于左右，此他力之驗也，惟智者大師能焉。自
X61n1149_p0153b12║登忍力，作師子吼，吼聲普聞，可畏難解。喻如卿導之
X61n1149_p0153b13║言不軆，異邦之路奚通？是故吳山澄彧上人，揮彌天
X61n1149_p0153b14║之筆，章句出焉，令披文見意，不俣終日也。領彼迷兒，
X61n1149_p0153b15║歸于父舍。末有道贊人者，專修淨業，誘掖眾多，令愚
X61n1149_p0153b16║稱讚於此門，約我往生於彼土。序冠論首，以先啟行。
X61n1149_p0153b17║時大宋太平興國八年初建鶉味月序
X61n1149_p0153b18║
X61n1149_p0153b19║
X61n1149_p0153b20║No. 1149
X61n1149_p0153b21║淨土十疑論註
X61n1149_p0153b22║
X61n1149_p0153b23║諸佛境界，非土非身，隨順群機，強立依正。然括一代
X61n1149_p0153b24║聖教，總明四土三身：一、染淨同居土，凡聖同居；二、方
X61n1149_p0153c01║便有餘土，全斷見修煩惱三乘人居；三、實報無障礙
X61n1149_p0153c02║土，分斷根本無明煩惱法身菩薩居；四、常寂光土，唯
X61n1149_p0153c03║妙覺法身所居。若二土對明，則娑婆同居穢土，安養
X61n1149_p0153c04║同居淨土，以彼雖無三惡，具有人天也。一師明四土
X61n1149_p0153c05║云：一、法性土，法身所居；二、自受身土，自受用報身所
X61n1149_p0153c06║居，此二土即前常寂光土；三、他受用土，他受用報身
X61n1149_p0153c07║所居，為初地已上菩薩現一分細相者，即前實報土；
X61n1149_p0153c08║四、變化土，變化身所居，為地前菩薩及二乘凡夫現
X61n1149_p0153c09║一分麤相者，即前方便有餘染淨同居二乘土。今安
X61n1149_p0153c10║養即他受用、變化二土，以地上菩薩見他受用土，地
X61n1149_p0153c11║前菩薩、二乘凡夫見變化土也。彼土功德快樂不可
X61n1149_p0153c12║勝言，故《稱讚淨土經》云：「假使經於無量劫，以無量舌，
X61n1149_p0153c13║一一舌上出無量聲，讚其功德，亦不能盡。」若能依經
X61n1149_p0153c14║修三種淨行、十六妙觀，乃至臨終十念成就者，決定
X61n1149_p0153c15║往生。而惑者不信，多起疑謗，損自損他，故智者大師
X61n1149_p0153c16║略舉十疑，以微妙義往復研覈，決問疑網，故云《淨土
X61n1149_p0153c17║十疑論》。
X61n1149_p0153c18║第一疑　問曰：諸佛菩薩以大悲為業，若欲救度眾
X61n1149_p0153c19║生，只應願生三界，於五濁三途中。
X61n1149_p0153c20║五濁者：一、劫濁，劫名時分，謂四濁聚在其時，劫減
X61n1149_p0153c21║時俣，故名為濁。故《悲華經》云：「八萬歲至三萬歲，皆
X61n1149_p0153c22║未有濁；至二萬歲時，五濁始也。」二、煩惱濁，謂有貪、
X61n1149_p0153c23║嗔、癡、慢、疑五鈍使，故名為濁。三、眾生濁，謂六道受
X61n1149_p0153c24║生，於見、慢果報上立此假名，故名為濁。四、見濁，有
X61n1149_p0154a01║身見、邊見、邪見、見取見、戒禁取五利使，并六十二
X61n1149_p0154a02║見，故名為濁。五、命濁，謂連持色心為命，命短名濁。
X61n1149_p0154a03║救苦眾生，因何求生淨土，自安其身？捨離眾生，即是
X61n1149_p0154a04║無大慈悲心，專為自利，障菩提道。
X61n1149_p0154a05║答曰：菩薩有二種：一者、久行菩薩道，得無生忍者，實
X61n1149_p0154a06║當所責；二者、未得無生忍已還，及初發心凡夫菩薩
X61n1149_p0154a07║者，要須常不離佛，忍力成就，方堪處三界中，於惡世
X61n1149_p0154a08║中救苦眾生。為此菩薩願云：先證無生忍，然後度眾
X61n1149_p0154a09║生。故《智度論》云：「具縛凡夫。」
X61n1149_p0154a10║縛謂煩惱能纏縛人，凡夫具有，故名具縛凡夫。
X61n1149_p0154a11║「雖有大悲心，即願生惡世，救苦眾生者，無有是處。何
X61n1149_p0154a12║以故？惡世界煩惱境強，自無忍力心，隨境所轉，聲色
X61n1149_p0154a13║所縛，自墮三惡道，焉能救眾生？假令得生人中，聖道
X61n1149_p0154a14║難得。或因施、戒、修福，得生人中，得作國王、大臣、長者，
X61n1149_p0154a15║富貴自在，縱遇善知識，不肯信用。貪、瞋、放逸故，廣造
X61n1149_p0154a16║眾罪，乘此惡業，一入三塗，經無量劫，從地獄出。」
X61n1149_p0154a17║地下獄，名為地獄，梵云捺落迦，此云苦具。
X61n1149_p0154a18║「受貧賤人身，不逢善知識，還墮地獄。如此輪迴，至於
X61n1149_p0154a19║今日。人人皆如是，此名難行道也。」故《維摩經》云：「自疾
X61n1149_p0154a20║不能救，而焉能救諸疾人。」又《大智度論》云：「譬如二人，
X61n1149_p0154a21║各有親屬，為水所溺。一人情急，直入水救。為接無方
X61n1149_p0154a22║便力故，彼此俱沒。一人有方便，往趣船筏。」
X61n1149_p0154a23║南人名𥱼，北人名筏，謂編竹木浮於漢河，以運人
X61n1149_p0154a24║物者也。
X61n1149_p0154b01║「乘之救接，悉皆得脫水溺之難。新發意菩薩亦復如
X61n1149_p0154b02║是。未得忍力，不能救度眾生。為此常須近佛，得無生
X61n1149_p0154b03║忍已，方能救眾生，如得船者。」論云：「譬如嬰兒。」
X61n1149_p0154b04║《釋名》曰：人始生曰嬰兒，𮌎前曰嬰。抱之𮌎前而乳
X61n1149_p0154b05║養之，名為嬰兒。
X61n1149_p0154b06║「不得離母。若也離母，或墮坑井，渴乳而死。又如鳥子，
X61n1149_p0154b07║羽翅未成，只得依樹傅枝，不能遠去。羽翮成就（翮，下革反。
X61n1149_p0154b08║謂鳥翅〔長〕羽云翮），方能飛空，自在無礙。凡夫無力，唯須專念
X61n1149_p0154b09║阿彌陀佛，便得三昧。以業成故，臨終斂念得生，決定
X61n1149_p0154b10║不疑。見阿彌陀佛證無生法忍已，還來三界，乘無生
X61n1149_p0154b11║忍船，救苦眾生，廣施佛事，任意自在。」故論云：「遊戲地
X61n1149_p0154b12║獄。」
X61n1149_p0154b13║入獄救苦，隨意自在，故曰遊戲門。
X61n1149_p0154b14║行者生彼國，得無生忍已，還入生死國，教化地獄，救
X61n1149_p0154b15║苦眾生。以此因緣，求生淨土者，願識其教。故《十住毗
X61n1149_p0154b16║婆娑論》名易行道。
X61n1149_p0154b17║易行道義，出第五疑中。
X61n1149_p0154b18║第二疑　問諸法體空。
X61n1149_p0154b19║法有二種：一心法，二諸法，二種皆空。心法空者，眾
X61n1149_p0154b20║生真心，雖具恒沙性德，而本無煩惱，無煩惱故，名
X61n1149_p0154b21║曰體空。二法空者，因果諸法，從緣而起，緣會而生，
X61n1149_p0154b22║緣散而滅，生滅從緣，緣無自性，故名體空。然此問
X61n1149_p0154b23║詞，得理而失事，答中自顯。
X61n1149_p0154b24║本來無生，平等寂滅。今乃捨此求彼，生西方阿彌陀
X61n1149_p0154c01║淨土，豈乖理哉？又經云：「若求淨土，先淨其心。心淨故，
X61n1149_p0154c02║即佛土淨。」此云何通？
X61n1149_p0154c03║答曰：釋有二義：一者總答，二者別答。總答者，汝若言
X61n1149_p0154c04║求西方彌陀淨土，即此捨此求彼不中理者，汝執住
X61n1149_p0154c05║此不求西方，則是捨彼著此，此還成病不中理也。又
X61n1149_p0154c06║轉計云：我亦不求生彼，亦不求住此者，則斷滅見。故
X61n1149_p0154c07║《金剛般若經》云：「須菩提！汝若作此念：『發阿耨菩提心
X61n1149_p0154c08║者，說諸法斷滅相。』莫作是念。何以故？發阿耨菩提心
X61n1149_p0154c09║者，不說斷滅相。」
X61n1149_p0154c10║引《金剛經》證成者，彼經善現領解佛意，不以此二
X61n1149_p0154c11║相觀如來。世尊意云：不以相觀，但是遮詮。須知一
X61n1149_p0154c12║切如來皆具相好功德，表詮之義。若不爾者，墮斷
X61n1149_p0154c13║滅見。是知說相而萬法森羅實無所得，談性而一
X61n1149_p0154c14║如寂滅不礙隨緣。言阿耨菩提具，應云阿耨多羅
X61n1149_p0154c15║三藐三菩提，此云無上正覺。
X61n1149_p0154c16║二、別答者，夫不生不滅者，於生緣中，諸法和合，不守
X61n1149_p0154c17║自性，求於生體，亦不可得。此生生時，無所從來，故名
X61n1149_p0154c18║不生。不滅者，謂諸法散時，不守自性，言我散滅。此散
X61n1149_p0155a01║滅時，去無所至，故言不滅。非謂因緣生外，別有不生
X61n1149_p0155a02║不滅；亦非不求生淨土，喚作無生。為此《中論》偈云：「因
X61n1149_p0155a03║緣所生法，我說即是空，亦名為假名，亦是中道義。」
X61n1149_p0155a04║此偈四句：初句所觀境，下三句能觀觀。初句空觀，
X61n1149_p0155a05║次句假觀，末句中觀。此即一心三觀，觀一諦三境。
X61n1149_p0155a06║又云：「諸法不自生，亦不從他生，不共不無因，是故說
X61n1149_p0155a07║無生。」
X61n1149_p0155a08║此偈破四性執計而明無生。
X61n1149_p0155a09║又《維摩經》云：「雖知諸佛國，及與眾生空，而常修淨土，
X61n1149_p0155a10║教化諸群生。」
X61n1149_p0155a11║上二句明真諦無相，下二句明俗諦宛然。真是俗
X61n1149_p0155a12║諦家之真，萬差自泯；俗是真諦家之俗，一生恒殊。
X61n1149_p0155a13║又云：「如有人造立宮室，若依於空地，隨意無礙；若依
X61n1149_p0155a14║虗空，終不能成。諸佛說法，常依二諦，不壞假名，而說
X61n1149_p0155a15║諸法實相。」
X61n1149_p0155a16║真俗一際，體用共融，從本如斯，非適今也。以不壞
X61n1149_p0155a17║假名故，則彼此生滅差別；以說諸法實相故，則彼
X61n1149_p0155a18║此生滅自亡。就不一明不二，聖人得其意也。於隨
X61n1149_p0155a19║緣所而談不變，於成事處而說體空，迷徒失其旨
X61n1149_p0155a20║也。生滅外而求無生，差別外而求平等，謂生淨土
X61n1149_p0155a21║而異無生，不謬哉！
X61n1149_p0155a22║智者熾然求生淨土，達生體不可得，即是真見無生，
X61n1149_p0155a23║此謂心淨故即佛土淨。
X61n1149_p0155a24║心淨土淨，此有二種：一、約性德自性清淨。心心念
X61n1149_p0155b01║念，無非法性之身；剎剎塵塵，盡是寂光土。此則不
X61n1149_p0155b02║明修證，不立階梯。二、約修德離垢清淨。三種淨福，
X61n1149_p0155b03║十六妙觀，假他願力，發自信心，捨此穢邦，生彼淨
X61n1149_p0155b04║域。此則思修不濫，因果歷然。雖舉二門，終歸一際。
X61n1149_p0155b05║愚者為生所縛，聞生即作生解，聞無生即作無生解，
X61n1149_p0155b06║不知生即是無生，無生即是生。不達此理，橫相是非，
X61n1149_p0155b07║瞋他求生淨土，幾許誤哉！此則是謗法罪人，邪見外
X61n1149_p0155b08║道也。
X61n1149_p0155b09║第三疑　問：十方諸佛一切淨土，法性平等，功德亦
X61n1149_p0155b10║等。行者普念一切諸佛功德，生一切淨土，今乃偏念
X61n1149_p0155b11║求生一佛淨土，與平等性乖，云何得生淨土？
X61n1149_p0155b12║答曰：一切諸佛淨土實皆平等，但眾生根鈍濁亂者
X61n1149_p0155b13║多，若不專繫心一境，三昧難成。
X61n1149_p0155b14║三昧，正云三摩地，此云正定，又云等持。謂離沈掉
X61n1149_p0155b15║曰等，令心住一境性曰持。
X61n1149_p0155b16║專念阿彌陀佛，即是一相三昧。以心專志，得生彼國。
X61n1149_p0155b17║如《隨願往生經》云：「普廣菩薩問佛：『十方悉有淨土，世
X61n1149_p0155b18║尊何故偏讚西方彌陀淨土，專遣往生？』佛告普廣菩
X61n1149_p0155b19║薩：『閻浮提眾生。』」
X61n1149_p0155b20║閻浮，正云瞻部，此是樹名，此洲南畔有瞻部樹，因
X61n1149_p0155b21║此為名。提，此云洲。
X61n1149_p0155b22║「『心多濁亂。為此別偏讚西方一佛淨土，使諸眾生專
X61n1149_p0155b23║心一境，即易得往生者。總念一切佛者，念佛境多，則
X61n1149_p0155b24║心濁散慢，以三昧難成，故不得往生。又求一佛功德，
X61n1149_p0155c01║與一切佛功德無異，以同一佛法性故。』」為此念阿彌
X61n1149_p0155c02║陀佛，即念一切佛；生一淨土，即生一切淨土。故《華嚴
X61n1149_p0155c03║經》云：「一切諸佛身，即是一佛身，一心一智慧，力無畏
X61n1149_p0155c04║亦然。」
X61n1149_p0155c05║力謂十力，一是處非處力、二業智力、三定力、四根
X61n1149_p0155c06║力、五欲力、六性力、七至處道力、八宿命力、九天眼
X61n1149_p0155c07║力、十漏盡力。無畏謂四無所畏，一一切智無所畏、
X61n1149_p0155c08║二漏盡無所畏、三說障道無所畏、四說盡苦道無
X61n1149_p0155c09║所畏。
X61n1149_p0155c10║又云：「譬如淨滿月，普應一切水，影像雖無量，本月未
X61n1149_p0155c11║增有二。如是無礙智，成就等成覺，應現一切剎，佛身
X61n1149_p0155c12║無有二。」智者以譬喻得解，智者若能達一切月影則
X61n1149_p0155c13║一月影，一月影即一切月影，月影無二故。一佛即一
X61n1149_p0155c14║切佛，一切佛即一佛，法身無二故。熾然念一佛時，即
X61n1149_p0155c15║是念一切佛也。
X61n1149_p0155c16║問：法身寂光可得平等，今此土岳陵坑坎，西方寶
X61n1149_p0155c17║樹華池，云何報應三土亦得平等耶？答：法身是體，
X61n1149_p0155c18║二身是用。寂光是體，三土是用。即體之用，故淨穢
X61n1149_p0155c19║宛然。即用之體，故一味平等。況淨穢在機，不在化
X61n1149_p0155c20║主。故《像法決疑經》曰：「佛將涅槃，或見佛如沙門像，
X61n1149_p0155c21║或見佛威德相好端嚴，或見佛坐寶華華說心地
X61n1149_p0155c22║法門，或見佛身如虗空無有邊表。」又云：「或見𭷖尸
X61n1149_p0155c23║那城土石樹林，或見是七寶莊嚴，或見三世諸佛
X61n1149_p0155c24║菩薩所遊居處，或見是真如實相純佛之境界。」
X61n1149_p0156a01║第四疑　問：等是念求生一佛淨土，何不求十方佛
X61n1149_p0156a02║淨土中，隨念一佛淨土，隨得往生，何須偏念西方阿
X61n1149_p0156a03║彌陀佛耶？
X61n1149_p0156a04║答曰：凡夫無智，不敢自專，專用佛語，故能偏念阿彌
X61n1149_p0156a05║陀佛。云何用佛語？釋迦大師一代聖教，處處說法，唯
X61n1149_p0156a06║勸眾生專心偏念阿彌陀佛。
X61n1149_p0156a07║阿彌陀，此云無量。壽佛，此云覺者。
X61n1149_p0156a08║求生西方極樂世界，如《無量壽經》。
X61n1149_p0156a09║此經二卷，曹魏朝天竺三藏康僧鎧譯。明彌陀佛，
X61n1149_p0156a10║過去名法藏比丘，遇世自在王佛，發四十八願者。
X61n1149_p0156a11║《觀經》。
X61n1149_p0156a12║即《觀無量壽佛經》，此經一卷，宋朝三藏畺良耶舍
X61n1149_p0156a13║譯。明世尊為韋提希夫人說三種淨業十六行者。
X61n1149_p0156a14║《往生論》。
X61n1149_p0156a15║《開元錄》名《無量壽優婆提舍》，此論一卷，婆藪槃頭
X61n1149_p0156a16║造，此云天親。
X61n1149_p0156a17║等數十餘部經論等文，慇懃指授，勸生西方，故是偏
X61n1149_p0156a18║念也。又阿彌陀佛別有大悲四十八願，接引眾生。又
X61n1149_p0156a19║《觀經》云：「阿彌陀佛有八萬四千相，一一相有八萬四
X61n1149_p0156a20║千好，一一好放八萬四千光明，遍照世界，念佛眾生，
X61n1149_p0156a21║攝取不捨。若有念者，機感相應，決定得生。」又《阿彌陀
X61n1149_p0156a22║經》（《小阿彌陀經》，羅什三藏譯）、《大無量壽經》、《皷音聲王陀羅尼經》等。
X61n1149_p0156a23║梁朝譯，失譯人名。此經令人念皷音聲陀羅尼，得
X61n1149_p0156a24║生安養。
X61n1149_p0156b01║云：「釋迦佛說此經時，皆有十方世界各恒沙諸佛，舒
X61n1149_p0156b02║其舌相，遍覆三千世界。」
X61n1149_p0156b03║世人以念佛功德少，往生淨土多生疑謗，故諸佛
X61n1149_p0156b04║舒廣長舌相以為表證。夫妄語舌短舉世皆知，諸
X61n1149_p0156b05║佛慈悲舒廣長舌，表茲實語遣彼疑情。言三千大
X61n1149_p0156b06║千者，四洲上至梵天各一千，有鐵圍山遶名小千，
X61n1149_p0156b07║千箇小千外有鐵圍山遶名中千，千箇中千外有
X61n1149_p0156b08║鐵圍山遶名大千，若筭其數乃有百億。故《俱舍頌》
X61n1149_p0156b09║云：「四大洲日月，蘇迷盧欲天，梵世各一千，名一小
X61n1149_p0156b10║千界。此小千千倍，說名一中千，此千倍大千，皆同
X61n1149_p0156b11║一成壞。」
X61n1149_p0156b12║「證誠一切眾生念阿彌陀佛，乘佛大悲本願力故，決
X61n1149_p0156b13║定得生極樂世界。」當知阿彌陀佛與此世界偏有因
X61n1149_p0156b14║緣。何以得知？《無量壽經》云：「末世法滅之時，特留此經
X61n1149_p0156b15║百年在世，接引眾生往生彼國。」故知彌陀與此世界
X61n1149_p0156b16║極惡眾生偏有因緣。其餘諸佛一切淨土，雖有一經、
X61n1149_p0156b17║兩經略勸往生，不如阿彌陀佛國處處經論慇懃叮
X61n1149_p0156b18║嚀勸往生也。
X61n1149_p0156b19║問：諸佛化導平等，何故彌陀偏接娑婆？答：諸佛化
X61n1149_p0156b20║導雖等，不妨各有因緣。故世人至於嗟歎之時，亦
X61n1149_p0156b21║稱阿彌陀佛。有緣之驗，於斯顯矣。
X61n1149_p0156b22║第五疑　問：具縛凡夫惡業厚重，一切煩惱一毫不
X61n1149_p0156b23║斷，西方淨土出過三界，具縛凡夫云何得往生耶？
X61n1149_p0156b24║答曰：有二種緣：一者、自力，二者、他力。自力者，在此世
X61n1149_p0156c01║界修道，實未得生淨土。是故《瓔珞經》云：「始從具縛凡
X61n1149_p0156c02║夫，未識三寶，不知善惡、因之與果。初發菩提心，以信
X61n1149_p0156c03║為本；住在佛家，以戒為本。受菩薩戒，身身相續，戒行
X61n1149_p0156c04║不闕，經一劫、二劫、三劫，始至初發心住，如是修行十
X61n1149_p0156c05║信。」
X61n1149_p0156c06║一信心，二進心，三念心，四定心，五慧心，六不退心，
X61n1149_p0156c07║七戒心，八護心，九願心，十迴向心。
X61n1149_p0156c08║「十波羅蜜等。」
X61n1149_p0156c09║一、施，二、戒，三、忍，四、進，五、定，六、慧，七、方便，八、願，九、力，
X61n1149_p0156c10║十、智。若說六度，六攝後四。若開十度，第六唯攝無
X61n1149_p0156c11║分別智，後四皆後得智攝。又後四度助前六度，令
X61n1149_p0156c12║得圓滿。方便助前三度，願助進，力助禪，智助般若
X61n1149_p0156c13║也。梵云波羅蜜，此云彼岸到，即到彼岸也。彼岸有
X61n1149_p0156c14║二：一者、行十度究竟，名到彼岸；二者、生死為此岸，
X61n1149_p0156c15║煩惱為中流，涅槃為彼岸。謂行此十度，得菩提、涅
X61n1149_p0156c16║槃二轉依果，名為彼岸。
X61n1149_p0156c17║「無量行願相續無間滿一萬劫，方初至第六正心住，
X61n1149_p0156c18║若更增進至第七不退住，即種種住。」
X61n1149_p0156c19║十住者，一初發心住、二持地住、三修行住、四生貴
X61n1149_p0156c20║住、五具足方便住、六正心住、七不退住、八童真住、
X61n1149_p0156c21║九法王子住、十灌頂住，廣說如《華嚴》、《瓔珞》。
X61n1149_p0156c22║此約自力，此具縛身，卒未得生淨土。他力者，若信阿
X61n1149_p0156c23║彌陀佛大悲願力，攝取念佛眾生，即能發菩提心，行
X61n1149_p0156c24║念佛三昧，厭離三界身，起行施、戒、修福，於一一行中，
X61n1149_p0157a01║迴向願生彼彌陀淨土。乘佛願力，機感相應，即得往
X61n1149_p0157a02║生。是故《十住毗婆娑論》云：「於此世界修道有二種：一
X61n1149_p0157a03║者、難行道，二者、易行道。難行道者，在於五濁惡世，於
X61n1149_p0157a04║無佛時，求阿毗跋致（阿毗跋致，此云不退轉），甚難可得。此難無
X61n1149_p0157a05║數塵沙，說不可盡。略述三五：一者、外道相善，亂菩薩
X61n1149_p0157a06║法。」
X61n1149_p0157a07║我佛正法，小乘即有無常無我寂滅法印，大乘則
X61n1149_p0157a08║有一實相印，依之行，必登聖果。外道則不然，迷惑
X61n1149_p0157a09║邪見，所說之法，其相似善而實非善，以邪亂正，人
X61n1149_p0157a10║不能甄分，深成障道。
X61n1149_p0157a11║「二者、無𮨇惡人破他勝德。」
X61n1149_p0157a12║濁世惡人，見修道者不能成人之美，反宣破毀之
X61n1149_p0157a13║言。《漢書》注云：「江淮之間，謂小兒子多詐狡獪，名無
X61n1149_p0157a14║𮨇。」
X61n1149_p0157a15║「三者、顛倒善果能壞梵行。」
X61n1149_p0157a16║人天之果，非無漏善，暫樂還苦，名為顛倒梵行淨
X61n1149_p0157a17║行也。
X61n1149_p0157a18║「四者、聲聞自利，障於大慈悲。」
X61n1149_p0157a19║慈能與樂，二乘雖七品行慈，而眾生不得其樂；諸
X61n1149_p0157a20║佛菩薩興慈運悲，拔苦與樂，眾生實得其樂，故名
X61n1149_p0157a21║大慈。
X61n1149_p0157a22║「五者、唯有自利，無他力持。」
X61n1149_p0157a23║前四種難非凡斥小，此難大乘之行唯自無他，既
X61n1149_p0157a24║闕外緣故亦難也。
X61n1149_p0157b01║「譬如跛步行，一日不過數里，極大辛苦，謂自力也。易
X61n1149_p0157b02║行道者，謂信佛語故，念佛三昧，願生淨土，乘佛願力
X61n1149_p0157b03║攝持，決定往生不疑也。如人水路，因船力故，須臾即
X61n1149_p0157b04║至千里，謂他力也。譬如劣夫從轉輪王行，一日一夜
X61n1149_p0157b05║周行四天下，非是自力，轉輪王力也。」
X61n1149_p0157b06║引《十住毗婆娑論》者，彼論第四卷易行品中，明阿
X61n1149_p0157b07║毗跋致行相甚難可得，因別開方便，說易行道云：
X61n1149_p0157b08║佛法有無量門，世間道有難有易，陸道步行即苦，
X61n1149_p0157b09║水道乘船則樂。若人能念十方佛、阿彌陀佛等，亦
X61n1149_p0157b10║可疾得阿毗跋致。前列外道相善等五義，是智者
X61n1149_p0157b11║大師撮彼論意，略述難行之事。
X61n1149_p0157b12║若有漏凡夫不得生淨土者，亦可有漏凡夫不得見
X61n1149_p0157b13║佛身，然念佛三昧並無漏善根所起，有漏凡夫隨分
X61n1149_p0157b14║得見佛身麤相也。菩薩見微細相。
X61n1149_p0157b15║麤相謂劣應身，如釋迦丈六軟草為座等。細相謂
X61n1149_p0157b16║勝應身，如釋迦巍巍堂堂天衣為坐等。
X61n1149_p0157b17║淨土亦爾，雖是無漏善根所起，有漏凡夫發無上菩
X61n1149_p0157b18║提心求生淨土，常念佛故伏滅煩惱。
X61n1149_p0157b19║煩惱，即見修九十八使。伏，謂暫制不起。滅，謂永斷
X61n1149_p0157b20║其根。
X61n1149_p0157b21║得生淨土。隨分得見麤相，菩薩見微細相。
X61n1149_p0157b22║菩薩雙斷煩惱、所知二障，故見細相。
X61n1149_p0157b23║此何所疑？故《華嚴經》：「一切諸佛剎，平等普嚴淨，眾生
X61n1149_p0157b24║業行異，所見各不同。」即其義也。
X61n1149_p0157c01║第六疑　問：設令具縛凡夫得生彼國，邪見三毒等
X61n1149_p0157c02║常起。
X61n1149_p0157c03║邪見攝五利使，三毒攝五鈍使。
X61n1149_p0157c04║云何得生彼國，即得不退超過三界耶？
X61n1149_p0157c05║答曰：得生彼國有五種因緣故得不退。云何為五？一
X61n1149_p0157c06║者阿彌陀佛大悲願力攝持故得不退；二者佛光常
X61n1149_p0157c07║照、菩提心常增長故得不退；三者水鳥樹林風聲樂
X61n1149_p0157c08║音皆說苦空。
X61n1149_p0157c09║苦、集、滅、道各有四行，苦空但空是苦諦下二行，小
X61n1149_p0157c10║乘可爾，今此不爾，豈可彌陀唯談小行？應明苦、不
X61n1149_p0157c11║苦、亦苦亦不苦、非苦非不苦，空、不空、亦空亦不空、
X61n1149_p0157c12║非空非不空，圓音普應，佛意甚深，依義不依文，方
X61n1149_p0157c13║契教旨。故《涅槃》云：「凡夫有苦無諦，二乘有苦有諦，
X61n1149_p0157c14║菩薩解苦無苦而有真諦。」又有漏凡夫生彼，初見
X61n1149_p0157c15║彌陀麤相，聞有作生滅四諦苦空法，後得阿毗跋
X61n1149_p0157c16║致，見彌陀細相，方聞無作四諦圓妙之理。經中且
X61n1149_p0157c17║約凡夫初生，故云苦空。
X61n1149_p0157c18║聞者常起念佛、念法、念僧之心，故不退。四者、彼國純
X61n1149_p0158a01║諸菩薩以為良友。
X61n1149_p0158a02║案《小阿彌陀經》云：「彼佛有無量無邊聲聞弟子。」又
X61n1149_p0158a03║云：「眾生生者，皆是阿毗䟦致。」今純諸菩薩者，彼此
X61n1149_p0158a04║二土，聲聞不同。此則穢而多苦，故羅漢厭於苦依，
X61n1149_p0158a05║欣于灰斷；彼則淨而唯樂，當身便為菩薩。如釋迦
X61n1149_p0158a06║在世，鹿苑羅漢，豈同法華會上佛道聲聞？此中約
X61n1149_p0158a07║後，故云純諸菩薩也。
X61n1149_p0158a08║無惡緣境，外無外道神鬼魔，內無邪，三毒等煩惱畢
X61n1149_p0158a09║竟不起，故不退。五者、生彼國者，壽命永劫，共佛齊等，
X61n1149_p0158a10║故不退也。在此惡世，日月短促，經三阿僧祇劫後，不
X61n1149_p0158a11║起煩惱，長時修道，云何可得無生忍也？
X61n1149_p0158a12║《智度論》第五十云：「於無生滅諸法實相中，信受通
X61n1149_p0158a13║達，無礙不退，是曰無生法忍。」別圓地住菩薩，方得
X61n1149_p0158a14║此忍。又一師云：無生是境無所執，生法者是教證
X61n1149_p0158a15║無生，教忍者是印證義。地前昔聞，未能智證，登地
X61n1149_p0158a16║上智能印證，名無生忍。
X61n1149_p0158a17║此理顯然，不須疑也。
X61n1149_p0158a18║第七疑　問：彌勒菩薩。
X61n1149_p0158a19║彌勒，正云梅怛麗，此云慈氏名。阿逸多，此云無能
X61n1149_p0158a20║勝。
X61n1149_p0158a21║一生補處，即得成佛。持上品十善。
X61n1149_p0158a22║十善有三品：上品生天，中品生人，下品生脩羅。
X61n1149_p0158a23║得生彼處，見彌勒菩薩，隨從下生三會之中。
X61n1149_p0158a24║《智度論》第三十四云：「龍華初會度九十六億聲聞，
X61n1149_p0158b01║第二會度九十四億聲聞，第三會度九十二億聲
X61n1149_p0158b02║聞。」
X61n1149_p0158b03║自然而得聖果，何須求生西方淨土耶？
X61n1149_p0158b04║答：求生兜率。
X61n1149_p0158b05║正云都史多，此云知足，亦云喜足。謂於五次樂，生
X61n1149_p0158b06║喜足心。
X61n1149_p0158b07║一日聞道見佛勢欲相似，若細比挍大有優劣。且論
X61n1149_p0158b08║二種：一者縱持十善恐不得生。何以得知？《彌勒上生
X61n1149_p0158b09║經》云：「行眾三昧深入正定方始得生。」更無方便接引
X61n1149_p0158b10║之文，不如阿彌陀佛本願力、光明力，但有念佛眾生
X61n1149_p0158b11║攝取不捨。又釋迦佛說九品教門。
X61n1149_p0158b12║九品者，上上、上中、上下、中上、中中、中下、下上、下中、
X61n1149_p0158b13║下下。廣如觀經，各有行門。
X61n1149_p0158b14║方便引接，慇懃發遣，生彼淨土。但眾生能念彌陀佛
X61n1149_p0158b15║者，機感相應，必得生也。
X61n1149_p0158b16║機，弩牙也。書云：「千鈎之弩，不為鼷鼠而發機。」眾生
X61n1149_p0158b17║有善機將發，而感動聖人，聖人運無緣慈而應赴
X61n1149_p0158b18║之。
X61n1149_p0158b19║如世間慕人，能受慕者，機會相投，必成其事。
X61n1149_p0158b20║慕人者，古謂召軍家，召敢軍者舉，為者應其慕，謂
X61n1149_p0158b21║之。此則佛力接引如慕主，眾生深信而遵修如受
X61n1149_p0158b22║慕者。
X61n1149_p0158b23║二者、兜率天宮是欲界，退位者多。無有水鳥、樹林、風
X61n1149_p0158b24║聲、音樂，眾生聞者，皆悉念佛，發菩提心，伏滅煩惱。又
X61n1149_p0158c01║有女人，皆長（上聲）諸天愛著五欲之心。
X61n1149_p0158c02║五欲，謂色、聲、香、味、觸。
X61n1149_p0158c03║又天女微妙，諸天躭玩不能自勉，不如彌陀淨土水
X61n1149_p0158c04║鳥樹林、風聲音樂，眾生聞者念佛發菩提心，伏滅煩
X61n1149_p0158c05║惱。又無女人二乘之心，純一大乘清淨良伴，為此故
X61n1149_p0158c06║煩惱惡業畢竟不起，遂至無生之位。如此比挍優劣
X61n1149_p0158c07║顯然，何須致疑也？如釋迦佛在世之時，大有眾生見
X61n1149_p0158c08║佛，不得聖果者如恒沙。
X61n1149_p0158c09║《智度論》第十一云：「舍衛城有九億家，三億家見佛，
X61n1149_p0158c10║三億家聞而不見，三億家不聞不見。舍衛已爾，餘
X61n1149_p0158c11║國可知。」恒沙者，正云殑伽，河神之名以為河名。阿
X61n1149_p0158c12║耨達池出四大河，此河即東面銀牛口所出者也。
X61n1149_p0158c13║池四方四十里，沙多而細，佛多近此說法，故凡說
X61n1149_p0158c14║時多數皆取為喻。
X61n1149_p0158c15║彌勒出世亦爾，大有不得聖果者，未如彌陀淨土。但
X61n1149_p0158c16║生彼國已，悉得無生法忍，未有一人退落三界，為生
X61n1149_p0158c17║死業縛也。又聞西國傳云：有三菩薩：一名無著，二名
X61n1149_p0158c18║世親，三名師子覺。此三人契志，同生兜率，願見彌勒。
X61n1149_p0158c19║若先亡者，得見彌勒，誓來相報。師子覺前亡，一去數
X61n1149_p0158c20║年不來。後世親無常，臨終之時，無著語曰：「汝見彌勒，
X61n1149_p0158c21║即來相報。」世親去經三年始來。無著問曰：「何意如許
X61n1149_p0158c22║多時始來？」世親報云：「至彼天中，聽彌勒菩薩一座說
X61n1149_p0158c23║法，旋遶即來相報。為彼天日長。」
X61n1149_p0158c24║人間五十年，四天王天一晝一夜。人間百年，忉利
X61n1149_p0159a01║天一晝夜。人間二百年，夜摩天一晝夜。人間四百
X61n1149_p0159a02║年，兜率天一晝夜。人間八百年，化樂天一晝夜。人
X61n1149_p0159a03║間一千六百年，他化自在天一晝夜。
X61n1149_p0159a04║「故此處已經三年。」又問：「師子覺今在何處？」世親報云：
X61n1149_p0159a05║「師子覺為受天樂，五欲自娛，在外眷屬。從去已來，總
X61n1149_p0159a06║不見彌勒。」諸小菩薩生彼，尚著五欲，何況凡夫？為此
X61n1149_p0159a07║願生西方淨土，定得不退。無此障故，不求生兜率也。
X61n1149_p0159a08║第八疑　問：眾生無始以來，造無量業，今生一形，不
X61n1149_p0159a09║逢善知識，又復作一切罪業，無惡不造，云何臨終十
X61n1149_p0159a10║念成就，即得往生，出過三界？結業之事，云何可通？
X61n1149_p0159a11║釋曰：眾生無始以來，善惡業種多少強弱不得知，
X61n1149_p0159a12║善惡無記三性種子藏識住持而不失滅，非無漏
X61n1149_p0159a13║業不能翻破，非但身口七支善惡種子不滅，意地
X61n1149_p0159a14║三種更宜謹慎修觀行，勿令惡念得起故。《惟無三
X61n1149_p0159a15║昧經》佛告阿難：「人生人間所以不得道者，但坐思
X61n1149_p0159a16║想穢念多故，一念來一念去，一日一夜有八億四
X61n1149_p0159a17║千萬念念不息，一善念者得善果報，一惡念者得
X61n1149_p0159a18║惡果報，如響應聲、如影隨形。」誰人聞之而不驚覺？
X61n1149_p0159a19║有漏善尚不可生，況惡念哉？
X61n1149_p0159a20║但能臨終遇善知識十念成就者，皆是宿世善業。若
X61n1149_p0159a21║善業強，十念成就；若惡業多者，善知識尚不可逢，何
X61n1149_p0159a22║況十念成就？汝以無始以來惡業為重，臨終十念為
X61n1149_p0159a23║輕者，今以三種道理校量，輕重不定，不在時節久近
X61n1149_p0159a24║多少。云何為三？一者、在心，二、在緣，三、在決定。在心者，
X61n1149_p0159b01║造罪之時，從自虗妄顛倒心生；念佛心者，從善知識
X61n1149_p0159b02║聞說阿彌陀佛真實功德名號心生。一虗一實，豈得
X61n1149_p0159b03║相比？譬如萬年闇室，日光暫至，闇即頓除，豈有久來
X61n1149_p0159b04║之闇不肯滅耶？在緣者，造罪之時，從虗妄癡闇心，緣
X61n1149_p0159b05║虗妄境界顛倒生。
X61n1149_p0159b06║虗妄境界，謂煞盜婬妄等。
X61n1149_p0159b07║念佛之心，從聞佛清淨真實功德名號，緣無上菩提
X61n1149_p0159b08║心生，一真一偽，豈得相比？譬如有人被毒箭，深毒磣
X61n1149_p0159b09║（〔初〕錦反，毒甚曰磣）傷，肌破至骨，一聞滅除藥皷聲，即箭出毒
X61n1149_p0159b10║除，豈以深毒而不肯出也？在決定者，造罪之時，以有
X61n1149_p0159b11║間心，有後心也。
X61n1149_p0159b12║有間有後心，約未命終前；若臨終造惡，無間無後，
X61n1149_p0159b13║招報亦重。故下文云：臨終起一念決定邪見，墮阿
X61n1149_p0159b14║毗地獄。
X61n1149_p0159b15║念佛之時，以無間心、無後心。
X61n1149_p0159b16║臨終猛利善根，更無惡來間隔，名無間心。臨終念
X61n1149_p0159b17║佛，即便捨壽時，更無餘念在於此後，名無後心。
X61n1149_p0159b18║遂即捨命，善心猛利，是以即生。譬如十圍之索，千夫
X61n1149_p0159b19║不制；童子揮劒，須臾兩分。
X61n1149_p0159b20║索，喻無始惡業。十圍，謂多。千夫，謂凡夫，凡夫不能
X61n1149_p0159b21║制伏。童子，喻初心行人。揮劒，十念成就。須臾兩分，
X61n1149_p0159b22║謂屈伸臂項，捨此而生彼。
X61n1149_p0159b23║又如千年積柴，以大豆火焚，少時即盡。
X61n1149_p0159b24║此第八問答，雖明結業，業必兼惑，惑即煩惱異名。
X61n1149_p0159c01║柴喻煩惱，千年謂無始，大喻智慧，一豆謂至少。若
X61n1149_p0159c02║行人聞善友勸化，以知深信至念佛，即煩惱頓盡，
X61n1149_p0159c03║決定往生。故《涅槃經》云：「煩惱為飯食，令諸弟子表
X61n1149_p0159c04║皆耳嗜。」
X61n1149_p0159c05║又如有人，一生已來，修十善業，應得生天。臨終之時，
X61n1149_p0159c06║起一念決定邪見，即墮阿鼻地獄。惡業虗妄，以猛利
X61n1149_p0159c07║故，尚能排（排謂推排，亦除去義）一生之善業，令墮惡道。豈況臨
X61n1149_p0159c08║終猛利心，念佛真實無間善業，不能排無始惡業，得
X61n1149_p0159c09║生淨土，無有是處。又云：「一念念佛，滅八十億劫生死
X61n1149_p0159c10║之重罪。」為念佛時，心猛利，伏滅惡業，決定得生，不須
X61n1149_p0159c11║疑也。上古相傳，判十念成就，作別時意者，此定不可。
X61n1149_p0159c12║何以得知？《攝論》云：「唯由發願故，全無有行。」《雜集論》云：
X61n1149_p0159c13║「若有願生安樂國土，即得往生者；若人聞無垢佛名，
X61n1149_p0159c14║即得阿耨菩提者。並是別時之因，全無有行。」若將臨
X61n1149_p0159c15║終無間十念猛利善行，是別時意者，幾許誤哉！願諸
X61n1149_p0159c16║行者，深思此理，自牢其心，莫信異見，自墜陷也。
X61n1149_p0159c17║時意者，梁《攝論》第六顯了意，依章中明四種意：一、
X61n1149_p0159c18║平等意；二、別時意；三、別義意；四、眾生樂欲意。於中
X61n1149_p0160a01║第二別時意云：「由唯發願於安樂佛土，得往彼受
X61n1149_p0160a02║生，是別時意。」論自釋云：「譬如由一金錢營覓得千
X61n1149_p0160a03║金錢，非一日得千，由別時得千。如來意亦爾，此一
X61n1149_p0160a04║金錢為千金錢因，發願為往生因亦爾。」智者大師
X61n1149_p0160a05║意云：《攝論》偏發願生安樂國，《雜集論》單聞佛名得
X61n1149_p0160a06║菩提，此二論全無有行，乃是別時之意。古師妄判
X61n1149_p0160a07║十念猛利善行，亦為別時意，故斥之。夫欲生淨土，
X61n1149_p0160a08║方須行願具足。有行無願，行無所從；有願無行，願
X61n1149_p0160a09║無所獲。行願相資，無事不遂矣。
X61n1149_p0160a10║第九疑　問：西方去此十萬億佛剎，凡夫劣弱，云何
X61n1149_p0160a11║可到？又《往生論》云：「女人及根缺（根缺謂缺壞，即盲聾瘖瘂等），二乘
X61n1149_p0160a12║種不生。」既有此聖教，當知女人及以根缺者，必定不
X61n1149_p0160a13║得往生。
X61n1149_p0160a14║答：為對凡夫肉眼生死心量說耳。西方去此十萬億
X61n1149_p0160a15║剎，但使眾生淨土業成者，臨終在定之心，即是淨土
X61n1149_p0160a16║受生之心，動念即是生淨土時。為此《觀經》云：「彌陀佛
X61n1149_p0160a17║國，去此不遠。」又業力不可思議，一念即得生彼，不須
X61n1149_p0160a18║愁遠。又如人夢，身雖在牀，而心意識。
X61n1149_p0160a19║心分真妄而有三種：一、唯真，即自性清淨心，從本
X61n1149_p0160a20║已來湛然常住，不同木石神解照照；二、真妄和合，
X61n1149_p0160a21║即第八識；三、唯妄，即前七識。然即前一是體，後二
X61n1149_p0160a22║是用。又心意識者，集記名心，即第八識，集種子起
X61n1149_p0160a23║現行故；思量名意，即第七識，執第八識見分以為
X61n1149_p0160a24║內我，起四惑故；了別名識，即前六識，分別六塵故。
X61n1149_p0160b01║令於此中唯取第六識，以其遍緣十方三世故。而
X61n1149_p0160b02║第六必依第七，第七必依第八，故總云意識。
X61n1149_p0160b03║遍至他方一切世界，如平生不異也。生淨土亦爾，動
X61n1149_p0160b04║念即至，不須疑也。女人及根缺，二乘種不生者，但論
X61n1149_p0160b05║生彼國，無有女人及無盲聾瘖瘂人，不道此間女人、
X61n1149_p0160b06║根缺人不得生彼。若如此說者，愚癡全不識經意。且
X61n1149_p0160b07║如韋提夫人是請生淨土主，及五百侍女授佛記，悉
X61n1149_p0160b08║得往生彼國。
X61n1149_p0160b09║案《小阿彌陀經》云：「善男子、善女人若有信者，應當
X61n1149_p0160b10║發願生彼國土。」《法華經》云：「若如來滅後五百歲中，
X61n1149_p0160b11║若有女人聞是經典，如說修行，於此命終，即往安
X61n1149_p0160b12║樂世界，阿彌陀佛、大菩薩眾圍遶住處，生蓮華中
X61n1149_p0160b13║寶座之上。」是知此間女人必得生彼明矣。
X61n1149_p0160b14║但此處女人，及盲聾瘖瘂人，心念彌陀佛，悉生彼國
X61n1149_p0160b15║已，不受女身，亦不受根缺身。二乘之人，但迴心願生
X61n1149_p0160b16║淨土，至彼更無二乘執心。
X61n1149_p0160b17║小乘教中，我執已盡，不受後有，不說更有生處。今
X61n1149_p0160b18║云迴向願生，乃是大乘之義。《小阿彌陀經》云：「彼佛
X61n1149_p0160b19║有無量無邊聲聞弟子。」《往生論》言：「無二乘者，彼佛
X61n1149_p0160b20║逗機，既現麤細相，麤相變化土即有二乘，細相他
X61n1149_p0160b21║受用土即純是菩薩。變化土不但有聲聞，亦有女
X61n1149_p0160b22║人。」故《鼓音聲王經》云：「阿彌陀佛父名月上，母名殊
X61n1149_p0160b23║勝妙顏。」文似相違，理實相順。餘義如釋論題及第
X61n1149_p0160b24║六疑中。
X61n1149_p0160c01║為此故云：女人及根缺，二乘種不生。非謂此處女人
X61n1149_p0160c02║及根缺人不得生也。故《無量壽經》四十八願云：「設我
X61n1149_p0160c03║得佛，十方世界一切女人稱我名號，厭惡女身，捨命
X61n1149_p0160c04║之後更受女身者，不取正覺。」況生彼國更受女身耶？
X61n1149_p0160c05║根缺者亦爾。
X61n1149_p0160c06║第十疑　問：今欲決定往生西方，未知作何行業，以
X61n1149_p0160c07║何為種子，得生彼國？又凡夫俗人皆有妻子，未斷婬
X61n1149_p0160c08║欲，得生彼否？答曰：欲決定往生西方者，具有二種行，
X61n1149_p0160c09║定得生彼：一者、厭離行；二者、欣願行。言厭離行者，凡
X61n1149_p0160c10║夫無始以來，為五欲纏縛，輪迴五道。
X61n1149_p0160c11║開為六道，以修羅攝入鬼趣故，合為五道。
X61n1149_p0160c12║備受眾苦，不起厭心，不離五欲，未有出期。為此常觀
X61n1149_p0160c13║此身，膿血屎尿，一切惡露，不淨臭穢。故《涅槃經》云：「是
X61n1149_p0160c14║身愚癡羅剎止住其中，誰有智者當樂此身？」又經云：
X61n1149_p0160c15║「此身眾苦所集，一切皆不淨，扼縛㿈疽等。」
X61n1149_p0160c16║扼縛：《爾雅》云：「衡，扼也。謂轅端橫壓牛領者。」今體作
X61n1149_p0160c17║轅，凡夫為煩惱所縛，根本如牛為扼所𭷖。
X61n1149_p0160c18║根本無義利，上至諸天身，皆亦復如是。行者若行、若
X61n1149_p0161a01║坐、若覺，常觀此身唯苦無樂，深生厭離。縱使妻房不
X61n1149_p0161a02║能頓斷，漸漸生厭，作七種不淨觀：一者、觀此婬欲身
X61n1149_p0161a03║從貪煩惱生，即是種子不淨。
X61n1149_p0161a04║煩惱潤業招果報，故知煩惱為果報身之種子。
X61n1149_p0161a05║二者父母交會之時，赤白和合，識託其中，即是受生
X61n1149_p0161a06║不淨。
X61n1149_p0161a07║二渧和合，識託其中，當最初羯羅藍時。
X61n1149_p0161a08║三者在母胎中生藏下居熟藏上，即是住處不淨。四
X61n1149_p0161a09║者在母胎時唯食母血，即是食噉不淨。五者日月滿
X61n1149_p0161a10║足頭向產門，膿血俱出臰穢狼藉，即是初生不淨。六
X61n1149_p0161a11║者薄皮覆上，其內膿血遍一切處，即是舉體不淨。七
X61n1149_p0161a12║者乃至死後膖脹爛壞，骨肉縱橫狐狼食噉，即是究
X61n1149_p0161a13║竟不淨。自身亦爾，所愛境界男女等身，深生厭離常
X61n1149_p0161a14║觀不淨。若能如此觀身不淨之者，婬欲煩惱漸漸減
X61n1149_p0161a15║小。又作十相等觀。
X61n1149_p0161a16║十想者，一、無常想；二、苦想；三、無我想；四、食不淨想；
X61n1149_p0161a17║五、世間不可樂想；六、死想；七、不淨想；八、斷想；九、離
X61n1149_p0161a18║想；十、盡想。言等者，等取九想，乃大不淨觀。九想者，
X61n1149_p0161a19║一、脹想；二、壞想；三、血塗漫想；四、膿爛想；五、青瘀想；
X61n1149_p0161a20║六、噉想；七、散想；八、骨想；九、燒想。
X61n1149_p0161a21║廣如經說。又發願：願我永離三界雜食臰穢、膿血不
X61n1149_p0161a22║淨、躭苞五欲、男女等身，願得淨土法性身。此謂厭離
X61n1149_p0161a23║行。二、明欣願行者，復有二種：一者、先明求往生之意；
X61n1149_p0161a24║二者、觀彼淨土莊嚴等事。欣願心求往生意者：一者、
X61n1149_p0161b01║所以求生淨土，為欲救拔一切眾生苦故。即自思惟：
X61n1149_p0161b02║「我今無力，若在惡世，煩惱境強，自為業縛，淪溺三塗，
X61n1149_p0161b03║動經數劫。如此輪轉，無始已來，未曾休息，何時能得
X61n1149_p0161b04║救苦眾生？為此故，求生淨土，親近諸佛。若證無生法
X61n1149_p0161b05║忍，方能於惡世中救苦眾生。」故《往生論》云：「言發菩提
X61n1149_p0161b06║心者，正是願作佛心；願作佛心者，則是度眾生心；度
X61n1149_p0161b07║眾生心者，則是攝取眾生生佛國心。」又願生淨土，須
X61n1149_p0161b08║具二行：一者、必須遠離三種障菩提法門；二者、須得
X61n1149_p0161b09║三種順菩提法門。何者三種障菩提法門？一者、依智
X61n1149_p0161b10║慧門，不求自樂，遠離我心，貪著自身故。
X61n1149_p0161b11║凡夫淪沒四生，輪迴六道，盖由著我、我所，不能修
X61n1149_p0161b12║出離行。我謂正報，我所謂依報。
X61n1149_p0161b13║二者、依慈悲門，㧞一切眾生苦，遠離無安眾生心故。
X61n1149_p0161b14║三者、依方便門，常憐愍一切眾生，欲與其樂，遠離恭
X61n1149_p0161b15║敬供養自身心故。若能遠離三種障菩提法，則得三
X61n1149_p0161b16║種順菩提法。
X61n1149_p0161b17║此三種順菩提法，如次翻前三種障菩提法。然則
X61n1149_p0161b18║初一種是自行，後二種是化他。
X61n1149_p0161b19║一者無染清淨心，不為自求諸樂故。
X61n1149_p0161b20║上是《往生論》文，下是智者大師釋。
X61n1149_p0161b21║是無染清淨處，若為自身求生，染自心，障菩提門，是
X61n1149_p0161b22║故無染清淨心是順菩提門。二者安清淨心，為拔眾
X61n1149_p0161b23║生苦故（上論下釋）。菩提安一切眾生清淨處，若不作心拔
X61n1149_p0161b24║一切眾生令離生死苦，即違菩提門，是故安清淨心
X61n1149_p0161c01║是順菩提門。三者樂（落音）清淨心，欲令一切眾生得大
X61n1149_p0161c02║菩提故（上論下釋）。菩提是畢竟常樂處，若不作心令一切
X61n1149_p0161c03║眾生得畢竟常樂，即違菩提門。此菩提因何而得？要
X61n1149_p0161c04║因生淨土常不離佛，得無生忍已，於生死中救苦眾
X61n1149_p0161c05║生悲智圓融。
X61n1149_p0161c06║悲智圓融，即無住行。以有悲故，不住涅槃，豈同小
X61n1149_p0161c07║乘？以有智故，不住生死，豈同凡夫？內心具二，不偏
X61n1149_p0161c08║用一，名為圓融。
X61n1149_p0161c09║定而常有用，自在無礙。
X61n1149_p0161c10║圓融本心，妙明真性，寂智無二，性相直融。凡夫背
X61n1149_p0161c11║覺而跉跰，諸聖還源而自在。故能不動真際，宜運
X61n1149_p0161c12║大慈，隱顯不常，寂用無礙。
X61n1149_p0161c13║即是菩提心。此是願生之意。二、明欣願求心者。希心
X61n1149_p0161c14║起想，緣彌陀佛，若法身、報身、若應身等，金色光明八
X61n1149_p0161c15║萬四千相，一一相中八萬四千好，一一好放八萬四
X61n1149_p0161c16║千光明，常照法界，攝取念佛眾生。又觀彼淨土七寶
X61n1149_p0161c17║莊嚴事，備如《觀經》十六觀等，常行念佛三昧。
X61n1149_p0161c18║念佛三昧者，心中在想，口稱名號，皆名念佛。然諸
X61n1149_p0162a01║經論，具明二行，皆可得道。一無念，二有念。初無念
X61n1149_p0162a02║者，即是真如三昧。直須惺惺寂寂，不起攀緣，實相
X61n1149_p0162a03║相應，能所雙泯。此亦泯心，不同大虗。如是安心，方
X61n1149_p0162a04║能合道。《智度論》云：「有念墮魔網，無念即得出。心動
X61n1149_p0162a05║故非道，不動是法印。」《起信論》云：「若得無念，則為向
X61n1149_p0162a06║佛智故。」二有念者，即是念佛三昧。存想佛之三身，
X61n1149_p0162a07║無量功德，乃至依報，清淨莊嚴，專心不亂。此想成
X61n1149_p0162a08║時，亦得見佛悟道。具如《觀經》、《般舟三昧經》、《十住毗
X61n1149_p0162a09║婆娑論》等。今時學人，唯重無念，不知有念。修道之
X61n1149_p0162a10║人，切自撿點，於二門中，何行相應。勿於聖言，謬生
X61n1149_p0162a11║讚毀。如人飲水，冷燸自知。莫學他人，空重無念。又
X61n1149_p0162a12║不能端身宴坐，萬境既壞，縱能暫息攀緣，不免無
X61n1149_p0162a13║記昏住。六情擾攘，三毒熾然，妄說多端，欺誑聾俗。
X61n1149_p0162a14║簡去念佛，橫搆是非，破他善根，罪莫太矣。往生一
X61n1149_p0162a15║路，平旦易行。奉勸後人，審辨真偽，勿虗度一生耳。
X61n1149_p0162a16║及施戒等修一切善行，悉以迴施一切眾生，同願生
X61n1149_p0162a17║彼國，決定得生，此謂欣願門也。
X61n1149_p0162a18║
X61n1149_p0162a19║註十疑論（終）