X61n1154_p0389a11║
X61n1154_p0389a12║
X61n1154_p0389a13║淨土指歸集卷下
X61n1154_p0389a14║
X61n1154_p0389a15║吳郡北禪寺沙門　大佑　集
X61n1154_p0389a16║○證驗門第六
X61n1154_p0389a17║修念佛三昧，獲往生而登不退，留瑞應於世者，若
X61n1154_p0389a18║河沙微塵之多，不可悉數也。傳記所載，葢千萬之
X61n1154_p0389a19║一二焉。舉一二，則可知千萬之廣，使學者慕前修
X61n1154_p0389a20║而取法焉。由正信而立願，造修進進而不息，則今
X61n1154_p0389a21║之三昧行人，皆淨邦不退之上士也。
X61n1154_p0389a22║菩薩往生
X61n1154_p0389a23║《無量壽經》彌勒白佛言：「於此世界，有幾菩薩，往生極
X61n1154_p0389a24║樂？」佛告彌勒：「於此世界，有六十七億不退菩薩，往生
X61n1154_p0389b01║彼國。一一菩薩，已曾供養無數諸佛，次如彌勒者也。
X61n1154_p0389b02║諸小行菩薩，及修少功德者，不可稱計，皆當往生。不
X61n1154_p0389b03║但我國如是，他方佛土，如遠照佛剎，有百八十億菩
X61n1154_p0389b04║薩，皆當往生。十方世界，無量佛剎，往生者，甚多無數。
X61n1154_p0389b05║若我具說，一切猶未能盡。」
X61n1154_p0389b06║龍樹往生
X61n1154_p0389b07║《入楞伽經》偈云：「大慧汝當知，善逝涅槃後，未來世當
X61n1154_p0389b08║有，持於我法者。南天竺國中，大名德比丘，厥號為龍
X61n1154_p0389b09║樹，能破有無宗。世間中顯我，無上大乘法，得初歡喜
X61n1154_p0389b10║地，往生安樂國。」《楞伽》三譯。此出實叉難陀所譯七卷
X61n1154_p0389b11║文中，在四字函。
X61n1154_p0389b12║遠公遺跡
X61n1154_p0389b13║法師慧遠，博通經史，尤善《莊》、《老》，聞道安法師講《般若
X61n1154_p0389b14║經》，豁然大悟，歎曰：「九流異議，皆糠粃耳。」即剃染事之，
X61n1154_p0389b15║大明佛理。苻秦建元間，過潯陽，愛匡廬清峻，刺史桓
X61n1154_p0389b16║伊剏東林以居之，三十年影不出山。每送客，以虎谿
X61n1154_p0389b17║為界。晉安帝自江陵還都，駕幸潯陽，或勸師候見，師
X61n1154_p0389b18║稱疾不前，帝乃遣使問勞。謝靈運負材傲物，一與相
X61n1154_p0389b19║見，肅然心服，為鑿二池，引水栽蓮，求入社，師以心雜
X61n1154_p0389b20║止之。高僧鉅儒一百二十三人，竝棄世遺榮，依公游
X61n1154_p0389b21║止。鐂遺民，著誓辭，建誠立願，蓮漏六時，禪誦不輟，期
X61n1154_p0389b22║生安養。由是修淨業者，以東林蓮社為萬世之師法
X61n1154_p0389b23║焉。
X61n1154_p0389b24║三覩聖相
X61n1154_p0389c01║廬山遠法師精修白業，居東林三十年。初於十一年
X61n1154_p0389c02║間三覩聖相，而不令人知。後十九年七月晦夕，於般
X61n1154_p0389c03║若臺方從定起，忽見阿彌陀佛身滿虗空，圓光之中
X61n1154_p0389c04║有諸化佛，觀音、勢至侍立左右。又見水流光明分十
X61n1154_p0389c05║四支，流注上下演說妙法。佛言：「我以本願力故來安
X61n1154_p0389c06║慰汝，汝七日後當生我國。」又見佛陀耶舍、慧持、曇順
X61n1154_p0389c07║在佛之側，前揖曰：「師志在吾前，何來之遲耶？」既知時
X61n1154_p0389c08║至，乃為其徒曰：「吾始居此三覩聖相，今復再見，吾生
X61n1154_p0389c09║淨土決矣。」至期端坐入寂，義熈丙辰八月六日也。
X61n1154_p0389c10║智者遺誡
X61n1154_p0389c11║天台智者大師在剡東石城寺，將入滅，謂弟子曰：「吾
X61n1154_p0389c12║知命在此，不復前進，輟斤絕弦，於今日矣。」唱觀無量
X61n1154_p0389c13║壽佛經題竟，復曰：「四十八願，莊嚴淨土，華池寶樹，易
X61n1154_p0389c14║往無人。大車相現，一念改悔者，尚得往生，況戒定熏
X61n1154_p0389c15║修，聖行道力，功不唐捐矣。梵音聲相，實不誑人。」智朗
X61n1154_p0389c16║請云：「不審證入何位？歿此何生？誰可宗仰？」師曰：「吾不
X61n1154_p0389c17║領徒，必淨六根，損己利它，但至五品。汝問何生者，吾
X61n1154_p0389c18║諸師友、侍從、觀音皆來迎我。誰可宗仰者？豈不聞波
X61n1154_p0389c19║羅提木叉是汝大師，四種三昧是汝明導？」又誡維那
X61n1154_p0389c20║曰：「人命將終，聞鐘磬聲，增其正念，惟長惟久，氣盡為
X61n1154_p0389c21║期。云何身冷，方復鳴磬？世間喪服，皆不應為。」言訖，唱
X61n1154_p0389c22║三寶名，如入三昧。
X61n1154_p0389c23║善導功行
X61n1154_p0389c24║唐貞觀間，長安善導和尚見西河綽禪師九品道場，
X61n1154_p0390a01║嘆曰：「此真入佛道之津要也。修餘行業，迂僻難成，唯
X61n1154_p0390a02║此法門，速超生死。」由是三十年間，行道不輟。所得襯
X61n1154_p0390a03║施，寫《彌陀經》十萬卷，畫淨土變相三百餘壁，道俗受
X61n1154_p0390a04║化者不計其數。或問：「念佛生淨土耶？」答曰：「如汝所念，
X61n1154_p0390a05║遂汝所願。」每念佛一聲，有光一道從其口出。高宗賜
X61n1154_p0390a06║寺額曰光明。有勸世頌曰：「漸漸鷄皮鶴髮，看看行步
X61n1154_p0390a07║龍鍾。假饒金玉滿堂，難免衰殘老病。任汝千般快樂，
X61n1154_p0390a08║無常終是到來。唯有徑路修行，但念阿彌陀佛。」
X61n1154_p0390a09║遺民見佛
X61n1154_p0390a10║鐂遺民從廬山法師結社，作誓辭以識盛事。社賢百
X61n1154_p0390a11║二十三人，十八人為最，公又拔乎其萃者。公凡念佛
X61n1154_p0390a12║時，見阿彌陀佛身紫金色以臨其室，公愧幸悲泣曰：
X61n1154_p0390a13║「安得如來為我手摩其頭、衣覆其體乎？」俄而佛為摩
X61n1154_p0390a14║頂，且引袈裟以覆之。它日，又見身遊七寶大池，澄徹
X61n1154_p0390a15║無際，蓮華青白相間，一人指池水曰：「八功德水，汝可
X61n1154_p0390a16║飲之。」公飲水甘美，及窹，猶覺異香發於毛孔，公曰：「此
X61n1154_p0390a17║吾淨土之緣至矣，誰為六和之眾與我證耶？」少頃，緇
X61n1154_p0390a18║徒咸集，公對尊像然香再拜，祝曰：「我以釋迦遺教，故
X61n1154_p0390a19║知有阿彌陀佛，此香供養釋迦如來，次供阿彌陀佛、
X61n1154_p0390a20║《妙法華經》、諸佛菩薩，願一切有情俱生淨土。」發是願
X61n1154_p0390a21║已，長跪而卒。
X61n1154_p0390a22║聲光現佛
X61n1154_p0390a23║新定少康法師，縉雲僊都人。唐貞元初，於洛陽白馬
X61n1154_p0390a24║寺見殿內文字放光，探取之，乃善導和尚化導文。康
X61n1154_p0390b01║曰：「若於淨土有緣，使光明再現。」言未已，光乃閃爍。康
X61n1154_p0390b02║曰：「劫石可磨，我願無易矣。」遂至長安善導影堂，大陳
X61n1154_p0390b03║供養。有異僧謂之曰：「汝欲化人，當往新定。」即今之嚴
X61n1154_p0390b04║州也。康至彼，人無識者。康乃乞錢，誘小兒曰：「阿彌陀
X61n1154_p0390b05║佛是汝本師，能念一聲，與汝一錢。」群兒務得錢，皆隨
X61n1154_p0390b06║念之。經月餘，俟錢者多。康曰：「可念十聲，與汝一錢。」如
X61n1154_p0390b07║是一年，念佛之人盈于道路。續於烏龍山建淨土道
X61n1154_p0390b08║場，築壇三級，集眾午夜行道。每唱佛一聲，眾見一佛
X61n1154_p0390b09║從口而出。連唱十聲，則有十佛若貫珠焉。康曰：「汝見
X61n1154_p0390b10║佛者，決定往生。」眾滿數千，亦有竟不見者。後囑道俗：
X61n1154_p0390b11║「當於安養起精進心，於閻浮提生厭離心。」言訖，放光
X61n1154_p0390b12║數道，奄然而逝。天台韶國師重修其塔，世咸謂善導
X61n1154_p0390b13║後身也。
X61n1154_p0390b14║別峰行道
X61n1154_p0390b15║永明智覺禪師應吳越忠懿王請，住靈隱寺二年，遷
X61n1154_p0390b16║居永明。日課一百八事，未甞暫廢。學者咨問，指心為
X61n1154_p0390b17║宗，以悟為則。至暮，則往別峰行道念佛，自為難繼，不
X61n1154_p0390b18║欲強它。然密從之者，常數百人。清宵月朗，空中時聞
X61n1154_p0390b19║螺貝天樂之聲。王每歎曰：「自古求西方者，未有若是
X61n1154_p0390b20║之切至也。」特為建香嚴殿，以成其志。
X61n1154_p0390b21║冥司崇敬
X61n1154_p0390b22║真歇云：「永明壽禪師，宗門之標準，淨業之白眉也。興
X61n1154_p0390b23║隆佛法，勸億萬人修白業。臨終預知時至，舍利鱗砌
X61n1154_p0390b24║于身。甞有撫州一僧，經年旋繞禪師之塔，人問其故，
X61n1154_p0390c01║乃曰：『向因病入冥，閻王以陽數未艾，得放還生。見殿
X61n1154_p0390c02║左供畫僧一㡧，王禮敬勤致，遂扣主吏：「此是何人？」吏
X61n1154_p0390c03║曰：「杭州永明寺壽禪師也。凡人死者，無不經由冥府
X61n1154_p0390c04║判生，唯此人修行精進，徑生極樂上品。王以為希有，
X61n1154_p0390c05║故圖像而敬事焉。」』」
X61n1154_p0390c06║西湖結社
X61n1154_p0390c07║宋淳化間，錢塘西湖省常法師住南昭慶，專修白業，
X61n1154_p0390c08║結淨行社。王文正公旦為社首，士夫預會者皆稱淨
X61n1154_p0390c09║行社弟子。社友八十，比丘一千，法師刺指血書《華嚴．
X61n1154_p0390c10║淨行品》以立誓。翰林承旨宋白撰碑，其略曰：「師慕遠
X61n1154_p0390c11║公，啟廬山之社，易白蓮為淨行之名。遠公當衰季之
X61n1154_p0390c12║時，所結者半隱淪之士；上人屬升平之世，所交者多
X61n1154_p0390c13║有位之賢。方前則名士且多，垂𥙿則津梁曷已。狀元
X61n1154_p0390c14║孫何題社客于碑陰，翰林蘇易簡作〈淨行品．序〉曰：『予
X61n1154_p0390c15║當布髮以承其足，剜身以請其法，猶尚不辭，況陋文
X61n1154_p0390c16║淺學而有惜哉！』」
X61n1154_p0390c17║蓮華勝會
X61n1154_p0390c18║長蘆慈覺禪師，宗說兼暢，解行俱高。修《禪林清規》，作
X61n1154_p0390c19║《龜鏡文》、《坐禪儀》，發明圓解，禁止游言。至于尚清儉，誡
X61n1154_p0390c20║洗麵，話行海內，罔不取法。以為廣益群生，速登不退，
X61n1154_p0390c21║莫如念佛往生。元祐四年，廣集緇素，建蓮華勝會。一
X61n1154_p0390c22║夕，夢一男子，年三十許，峩冠素衣，風貌清美，前揖曰：
X61n1154_p0390c23║「欲預公勝會，告書一名。」禪師曰：「公何名？」曰：「普慧。」書畢，
X61n1154_p0390c24║又云：「家兄亦曾預名。」禪師曰：「令兄何人？」曰：「普賢。」言訖，
X61n1154_p0391a01║忽不見。既覺而忽省曰：此《華嚴．離世間品》二大菩薩
X61n1154_p0391a02║也。故知佛子行佛事，助揚佛化，則感聖賢幽贊。預是
X61n1154_p0391a03║會者，夫豈小緣？普賢變名易號，不知何人，乃以二菩
X61n1154_p0391a04║薩為首云。
X61n1154_p0391a05║御書蓮社
X61n1154_p0391a06║宋乾道間，兩浙都總管張掄，期生淨土，刻勵精進，惟
X61n1154_p0391a07║佛是念。闔門長幼，靡不從化。鑿池栽蓮，效東林結社
X61n1154_p0391a08║之遺意。日率妻子，課佛萬遍。歲以春秋之季月，即烏
X61n1154_p0391a09║戍普靜蘭若，與信道者共之。見聞隨喜，雲集川至。
X61n1154_p0391a10║太上光堯壽聖
X61n1154_p0391a11║皇帝，親灑宸毫，書蓮社二大字為賜。掄拜手登受，雲
X61n1154_p0391a12║章奎畫，自天而下，光氣昭倬，焜耀萬目。不獨傳示雲
X61n1154_p0391a13║林，以侈萬一之遇，使天下後世，凡獲瞻仰者，普得念
X61n1154_p0391a14║佛三昧，究竟成就無上菩提。其為饒益，詎可稱量。謹
X61n1154_p0391a15║刊諸金石，用對揚丕顯之休命。
X61n1154_p0391a16║七寶華舫
X61n1154_p0391a17║梁道珍禪師志慕淨業，未及進行，一夕夢數僧乘七
X61n1154_p0391a18║寶華舫泛海西邁，珍問何之，曰：「將適彌陀佛國也。」珍
X61n1154_p0391a19║乃求附載，舟人曰：「以子之意，孰敢相拒，但於此一日
X61n1154_p0391a20║之修，功超永劫，以子未誦《彌陀經》及灌沐眾僧，所願
X61n1154_p0391a21║未圓，故不可同往耳。」既窹感歎，自是誦《彌陀經》晝夜
X61n1154_p0391a22║不輟，及開室沐僧。後二年，忽見一人捧銀臺而至，曰：
X61n1154_p0391a23║「法師報盡，當乘此臺。」將亡之夕，邑人見其山崕石壁
X61n1154_p0391a24║烈火千炬交相輝耀，迄旦即山問之，乃知珍亡，其往
X61n1154_p0391b01║生之徵驗歟。
X61n1154_p0391b02║誓取金臺
X61n1154_p0391b03║台州懷玉禪師，持律甚嚴，布衣一食，長坐不臥，誦《彌
X61n1154_p0391b04║陀經》三十萬遍，日課佛號五萬聲。天寶元年，見佛菩
X61n1154_p0391b05║薩滿虗空中，一人持銀臺來接，玉曰：「吾一生念佛，誓
X61n1154_p0391b06║取金臺，何為不然？」聖眾遂隱。玉彌加精進，三七日後
X61n1154_p0391b07║乃復現前，異光滿室，謂弟子曰：「吾生淨土矣。」含笑而
X61n1154_p0391b08║終。郡守段懷然見而異之，作偈讚曰：「我師一念登初
X61n1154_p0391b09║地，佛國笙欲兩度來。唯有門前古槐樹，枝低只為掛
X61n1154_p0391b10║金臺。」○宋政和間三衢祥符寺憲章憫法師感應事
X61n1154_p0391b11║亦相類。
X61n1154_p0391b12║焚毀仙經
X61n1154_p0391b13║後魏壁谷曇鸞法師，少遊五臺，感靈異出家，而性好
X61n1154_p0391b14║言術。聞陶隱居有長生法，千里就之，受仙經十卷，謂
X61n1154_p0391b15║神仙必可致也。後還洛下，遇菩提流支三歲，乃問曰：
X61n1154_p0391b16║「西域有長生之術，能却老不死乎」？支笑曰：「長生不死，
X61n1154_p0391b17║吾佛道也。」乃授《十六觀經》，曰：「汝學此，則三界無復生，
X61n1154_p0391b18║六道無復往，盈虗消息，禍福成敗，無得而至。其為壽
X61n1154_p0391b19║也，有河沙焉，有劫石焉。沙石之數有限，壽量之數無
X61n1154_p0391b20║窮。此吾金仙氏之長生也。」鸞大喜，遂焚毀仙經，而專
X61n1154_p0391b21║修淨業。雖寒暑之變，疾病之來，亦不少懈。魏主敬慕
X61n1154_p0391b22║之，號為神鸞。一夕，室中見梵僧，謂曰：「吾龍樹也，居淨
X61n1154_p0391b23║土久矣。以汝同志，故來相見。」鸞曰：「何以見教？」樹曰：「已
X61n1154_p0391b24║去不可及，未來未可追，現在今何在？白駒難與回。」言
X61n1154_p0391c01║訖不見。鸞自知時至，即集眾教誡，令高聲念佛，西向
X61n1154_p0391c02║瞑目而終。眾聞管絃之聲，自西而來，久而乃已。
X61n1154_p0391c03║惟恭滅罪
X61n1154_p0391c04║唐荊州法性寺僧惟恭，性憍傲，慢上凌下，親狎非類。
X61n1154_p0391c05║稍暇則講經課佛，期生安養。然酒徒博侶，交集于門，
X61n1154_p0391c06║虗誑之為，曾無虗日。寺僧靈巋，其同類也。里人譏之
X61n1154_p0391c07║曰：「靈巋作盡業，惟恭繼其迹。地獄千萬重，莫厭排頭
X61n1154_p0391c08║入。」恭聞之曰：「我既作業，罪無所逃。然賴淨土教主，憫
X61n1154_p0391c09║我愆惡，拔我塗炭，豈復墮惡道耶？」乾寧二年，恭病將
X61n1154_p0391c10║亡。巋從外而還，見伶人數輩，年少奇偉，衣裝鮮潔。巋
X61n1154_p0391c11║問：「何來？」曰：「自西來惟恭上人。」寺在何處？巋指寺示之。
X61n1154_p0391c12║一人自懷中出一金瓶，瓶中蓮華，其合如拳。俄頃即
X61n1154_p0391c13║開，大如盤盂，光彩交映。望寺疾馳，而忽不見。巋至寺，
X61n1154_p0391c14║聞鐘聲，眾咸集，廼知恭已死矣。異光籠罩其室，聞天
X61n1154_p0391c15║樂之音。巋因言所見，眾皆驚異。巋亦守名節，遂成高
X61n1154_p0391c16║邁云。
X61n1154_p0391c17║雄俊入冥
X61n1154_p0391c18║唐大曆間，成都僧雄俊，膽勇過人，不守戒律，而善於
X61n1154_p0391c19║講說，所得施利，非法而用。甞罷道從戎，尋逃難，又為
X61n1154_p0391c20║僧，守名節者多畏避之。因聞經說一稱佛名，滅八十
X61n1154_p0391c21║億劫生死重罪，乃大喜曰：「賴有此耳。」自是雖為惡，而
X61n1154_p0391c22║念佛不輟。丁未二月，忽暴亡，經宿復甦，言至冥司，冥
X61n1154_p0391c23║官曰：「悞追汝也。然汝罪惡不少，可略經塗炭。」令吏卒
X61n1154_p0391c24║驅入獄中，俊勵聲曰：「一稱佛名，滅無量罪，俊雖造惡，
X61n1154_p0392a01║不至五逆，豈佛語無憑耶？」吏亟奏王，王召至，語之曰：
X61n1154_p0392a02║「汝之念佛，本無深信，可還人間，精進修之，毋復放逸。」
X61n1154_p0392a03║人聞其說，嘲之曰：「此地獄漏網人也。」既而入城南之
X61n1154_p0392a04║西山，齋戒念佛。越四年，辛亥三月，緇素駢集，俊喜曰：
X61n1154_p0392a05║「吾時至矣，爾輩還城，見吾親知，為俊語曰：『俊以念佛
X61n1154_p0392a06║得生淨土矣，無以為地獄漏網人也。』」語笑之間，端坐
X61n1154_p0392a07║而化。
X61n1154_p0392a08║密修淨業
X61n1154_p0392a09║圓照本禪師，密修淨業。初參天衣懷禪師，獘衣垢面，
X61n1154_p0392a10║躬事炊㸑，略無少怠。或曰：「太勞乎？」師曰：「若捨一法，不
X61n1154_p0392a11║名滿足菩提。直欲此生身證，其敢言勞？」汴京資福寺
X61n1154_p0392a12║曦法師者，杜門養道，不與世接。往往神遊淨域，不妄
X61n1154_p0392a13║與人言。一日步至惠林，殷勤致敬。人問其故，答曰：「吾
X61n1154_p0392a14║於定中見淨土金蓮極大，題云永明寺比丘宗本，其
X61n1154_p0392a15║他附麗小華不可勝數，皆禪師所化人也。為此特往
X61n1154_p0392a16║修敬。」或問禪師云：「師乃別傳之宗，何得標名淨土？」師
X61n1154_p0392a17║曰：「雖迹在禪門，而留心淨業故也。」
X61n1154_p0392a18║臨終見佛
X61n1154_p0392a19║上虞化度寺智廉上人，稟性質朴，是非不掛唇吻。為
X61n1154_p0392a20║行者日，求度於天童為禪師。師示以偈曰：「廉潔身心
X61n1154_p0392a21║絕愛憎，碓坊勤力効盧能。純純寂默常光照，他日叢
X61n1154_p0392a22║林了事僧。」既得度，徧參尊宿，晚節專修淨業。年八十
X61n1154_p0392a23║二，忽與眾言別，言：「我見阿彌陀佛，身長八尺，紫金相
X61n1154_p0392a24║好，白玉明毫，大眾圍繞說法，言：『諸上善人，當起大信
X61n1154_p0392b01║心，修諸善法，來生我國。』我既見佛，必生淨土矣。」乃書
X61n1154_p0392b02║偈曰：「鴈過長空，影沉寒水。無滅無生，蓮華國裡。」書畢，
X61n1154_p0392b03║回身向西，一手捉腕，一手捻印，右脇而逝。
X61n1154_p0392b04║臨終說法
X61n1154_p0392b05║胡宣義，名闉，字達夫。雖信向佛乘，而未諳淨土之說。
X61n1154_p0392b06║年四十有四，臨終疾革，其子往告清照律師曰：「大人
X61n1154_p0392b07║感疾，請師垂訪。」照往見，謂之曰：「某平昔忝交於公，未
X61n1154_p0392b08║曾言及末後一著，豈可不知安身立命處？」闉曰：「心淨
X61n1154_p0392b09║則佛土淨。」照曰：「公平昔時中還有雜念染污否？」闉曰：
X61n1154_p0392b10║「既處世間，寧無雜念？」照曰：「若如此，又安能心淨佛土
X61n1154_p0392b11║淨耶？」闉曰：「一稱佛名，滅八十億劫生死之罪，何耶？」照
X61n1154_p0392b12║曰：「大乘經說：阿彌陀佛塵劫修行，成身成國，依正莊
X61n1154_p0392b13║嚴，有大威德，光明神力，不可思議。是以一稱其名，滅
X61n1154_p0392b14║無量罪，猶如赫日消於霜露，復何疑哉？」闉遂省悟，即
X61n1154_p0392b15║日請僧念佛。次日，清照後至，闉遽曰：「師來何遲？煩二
X61n1154_p0392b16║大士降臨以久。」於是清照率眾勵聲稱佛，闉乃合掌
X61n1154_p0392b17║安詳而逝。闉於淨土，平昔未甞留心，老病困迫，聞善
X61n1154_p0392b18║知識一言啟廸，頓釋疑情，即生淨土，非宿有善根而
X61n1154_p0392b19║能若是哉？
X61n1154_p0392b20║俸錢畫佛
X61n1154_p0392b21║唐中大夫太子少傅白居易，當衰莫之歲，中風痺之
X61n1154_p0392b22║疾，捨俸錢三萬，命工人杜宗敬，按《無量壽經》畫西方
X61n1154_p0392b23║世界一部，高九尺，廣丈有三尺，彌陀尊佛坐中央，觀
X61n1154_p0392b24║音、勢至二大士侍左右，人天瞻仰，眷屬圍繞，樓臺伎
X61n1154_p0392c01║樂，水樹華鳥，七寶嚴飾，五彩張施，爛爛煌煌。功德成
X61n1154_p0392c02║就，焚香稽首，跪於佛前，起慈悲心，發弘誓願：「願此功
X61n1154_p0392c03║德，回施一切眾生，一切眾生，有如我老者，如我病者，
X61n1154_p0392c04║願皆離苦得樂，斷惡修善，不踰南贍，便覩西方，白毫
X61n1154_p0392c05║大光，應念來感，青蓮上品，隨願往生，從現在身，盡未
X61n1154_p0392c06║來際，常得親近而供養也。」欲重宣此義，以偈讚曰：「極
X61n1154_p0392c07║樂世界清淨土，無諸惡道及眾苦，願如我身老病者，
X61n1154_p0392c08║同生無壽佛所。」
X61n1154_p0392c09║念不間斷
X61n1154_p0392c10║光州司士參軍王仲回問無為子曰：「經典多教人念
X61n1154_p0392c11║彌陀生淨土，祖師則云：『心即是淨土，不用更求西方。』
X61n1154_p0392c12║其不同若此，何耶？」無為子曰：「實際理地，無佛無眾生，
X61n1154_p0392c13║無苦無樂，無壽無夭，又何淨穢之有？豈得更以生不
X61n1154_p0392c14║生為心耶？此以理奪事也。然而處此界者，是眾生乎？
X61n1154_p0392c15║是佛乎？若是佛境，則非眾生，又何淨穢苦樂之有哉？
X61n1154_p0392c16║試自忖量，或未出眾生之境，則安可不信教典，至心
X61n1154_p0392c17║念佛而求生淨土哉？淨則非穢，樂則非苦，壽則無夭
X61n1154_p0392c18║矣。於無念中起念，無生中求生，此以事奪理也。故《維
X61n1154_p0392c19║摩經》云：『雖知諸佛國，及與眾生空，而常修淨土，教化
X61n1154_p0392c20║諸群生。』正為此也。」又問：「如何得念不間斷？」答曰：「一信
X61n1154_p0392c21║之後，更不再疑，即是不間斷也。」司士欣躍而去。後二
X61n1154_p0392c22║年，無為子守丹陽郡，忽夢司士云：「向蒙指示淨土，今
X61n1154_p0392c23║已得生，特來致謝。」乃再拜而出。後數日，訃音至，言司
X61n1154_p0392c24║士七日前預知時至，與鄉黨言別而化，政感夢時也。
X61n1154_p0393a01║西方公據
X61n1154_p0393a02║蘇文忠公南遷日，佩畫一軸，人問之，公曰：「此吾西方
X61n1154_p0393a03║公據也。」展玩之，乃彌陀聖像。母夫人程氏歿，以簪珥
X61n1154_p0393a04║遺物，命工胡錫畫彌陀像，施錢塘照律師，自製讚曰：
X61n1154_p0393a05║「佛以大圓覺，充滿十方界。我以顛倒想，出沒生死中。
X61n1154_p0393a06║云何以一念，得往生淨土。我造無始業，本從一念生。
X61n1154_p0393a07║既從一念生，還從一念滅。生滅滅盡處，則我與佛同。
X61n1154_p0393a08║如投水海中，如風中鼓橐。雖有大聖智，亦不能分別。
X61n1154_p0393a09║願我先父母，及一切眾生。在處為西方，所遇皆極樂。
X61n1154_p0393a10║人人無量壽，無去亦無來。」甞弔海月大師辨公詩曰：
X61n1154_p0393a11║「生死猶如臂屈伸，情鍾我輩一酸辛。樂天不是蓬萊
X61n1154_p0393a12║客，憑仗西方作主人。」
X61n1154_p0393a13║七寶佛像
X61n1154_p0393a14║杭州淨慈道場法真大師守一，結同志檀越，用金銀、
X61n1154_p0393a15║珍珠、珊瑚、琥珀、硨磲、碼碯，造彌陀佛像，聖相殊妙，感
X61n1154_p0393a16║應非一。無為子瞻仰贊歎云：「碎七寶以為塵，聚寶塵
X61n1154_p0393a17║以為佛。見寶塵即見佛，佛無不是寶；見佛身即見寶，
X61n1154_p0393a18║寶無不是佛。七寶，世間寶也。眾生貪取，無有厭足，不
X61n1154_p0393a19║得即瞋，而癡不能悟，此惡道之因也。七寶既以為尊
X61n1154_p0393a20║像矣，則非世間所用，乃出世之寶也。遇寶像者，應生
X61n1154_p0393a21║恭敬，嚴奉禁戒，純固定力，了達智慧，此淨土之因也。
X61n1154_p0393a22║佛身等於太虗，故不設五藏，以眾生心為心。故會中
X61n1154_p0393a23║之人，各書彌陀一願，凡四十八人，而彌陀之願周矣。
X61n1154_p0393a24║悉以藏于身中示願，願不忘眾生也。髻螺千有二百，
X61n1154_p0393b01║一一實以舍利，堅固願力也。像成之日，以八種香湯
X61n1154_p0393b02║灌沐如來，表八功德水也。人隨意以飲之，均甘露味
X61n1154_p0393b03║也。一身清淨，則一切身清淨；一念清淨，則一切念清
X61n1154_p0393b04║淨。然則不離娑婆，頓超極藥，一見寶像，成就大緣，豈
X61n1154_p0393b05║思議之可及哉！」
X61n1154_p0393b06║繪像警迷
X61n1154_p0393b07║鎧菴居士曰：「發菩提心，必具悲智二行，審欲迷生聖
X61n1154_p0393b08║域，正須啟廸群迷，安得寫十界九品，俾萬目瞻敬，知
X61n1154_p0393b09║所省覺，為廣大無窮之利也？」言未既，諸君翕然稱善。
X61n1154_p0393b10║於是同社捐金以成之，聞見隨喜以助之，選工施彩，
X61n1154_p0393b11║幻出二圖于門廡，復捃摭教藏，發明旨趣，一以示萬
X61n1154_p0393b12║法唯心，一以指西方徑路，較餘功德，真所謂百千萬
X61n1154_p0393b13║分不及其一者歟。噫！光陰電掣，因果影隨，勿倚壯而
X61n1154_p0393b14║廢日，勿肆情而造愆，瞻茲簡易法門，能即回光返照，
X61n1154_p0393b15║則不離當處，超脫苦輪，諸佛境界悉現前矣。
X61n1154_p0393b16║龍舒立化
X61n1154_p0393b17║龍舒居士王日休，字虗中。端靜簡潔，博通群書，訓傳
X61n1154_p0393b18║六經諸子數十萬言。一旦捐之，曰：「是皆業習，非究竟
X61n1154_p0393b19║法。吾其為西方之歸。」自是精進，唯佛是念。年六十，布
X61n1154_p0393b20║衣蔬茹，日課千拜，夜分乃寢。乾道中，廬陵李彥弼染
X61n1154_p0393b21║疾垂革，夢一人神清貌古，以手按摩肢體。弼驚問，答
X61n1154_p0393b22║曰：「予龍舒居士也。」弼因以疾告。公曰：「汝起食白粥，即
X61n1154_p0393b23║差矣。」又曰：「汝還記闕仲雅教汝捷徑否？」弼曰：「每日念
X61n1154_p0393b24║佛不輟。」弼覺，因索白粥食之，病果愈。後見公畫像，儼
X61n1154_p0393c01║如夢睹。弼感戴，稱生死骨肉，遂遣子姪遠從其學。一
X61n1154_p0393c02║日忽回，曰：「居士於某夜講書罷，如常禮念。至三鼓，忽
X61n1154_p0393c03║勵聲稱阿彌陀佛數聲，唱言佛來接我，屹然立化。邦
X61n1154_p0393c04║人有夢二青衣引公西行者。三日前徧別道友，勉進
X61n1154_p0393c05║淨業，有不復相見之語。」或疑李之夢，因想以成。弼曰：
X61n1154_p0393c06║「其指白粥愈病，又安可欺哉！」李君謹愿，無以報德，遂
X61n1154_p0393c07║刊公像并事跡以傳遠，自是家家供事之。
X61n1154_p0393c08║獨孤皇后
X61n1154_p0393c09║隋文帝仁壽元年八月甲子，獨孤皇后上僊。皇后雖
X61n1154_p0393c10║居王宮，深厭女質，常念阿彌陀佛。至臨終時，異香滿
X61n1154_p0393c11║宮，從空而至。帝問闍提斯那：「是何祥瑞？」對曰：「西方有
X61n1154_p0393c12║佛，號阿彌陀。皇后業高，神超彼國，故有斯瑞。」箸作郎
X61n1154_p0393c13║王劭言：「佛說人應生天，及生佛國，佛天放大光明，以
X61n1154_p0393c14║香華伎樂來迎。伏惟皇后福善禎符，備諸祕記。臣謹
X61n1154_p0393c15║按：八月二十二日，仁壽宮內雨金銀華；二十三日，大
X61n1154_p0393c16║寶殿後夜有神光；二十四日卯時，永安宮北有自然
X61n1154_p0393c17║種種音樂，震滿虗空。至夜五更，奄然如𥧌而去。與經
X61n1154_p0393c18║文所說，事皆符驗。」帝聞，不勝感歎。
X61n1154_p0393c19║女流往生
X61n1154_p0393c20║《無量壽佛經》韋提希夫人白佛言：「唯願世尊為我廣
X61n1154_p0393c21║說無憂惱處，我當往生，不樂閻浮提濁惡世也。此濁
X61n1154_p0393c22║惡處，地獄、餓鬼、畜生盈滿，多不善聚。願我未來，不聞
X61n1154_p0393c23║惡聲、不見惡人。今向世尊五體投地求哀懺悔，惟願
X61n1154_p0393c24║佛日教我觀於清淨業處。」世尊為說三種淨業、十六
X61n1154_p0394a01║妙觀，頓悟無生法忍，五百侍女發菩提心，皆得往生。
X61n1154_p0394a02║或曰：天親論說，女人、根缺、二乘不生。何耶？曰：此言安
X61n1154_p0394a03║養果報殊勝，無女人、根缺，非謂此土女人、根缺不得
X61n1154_p0394a04║生彼也。《法華》特記女人往生，豈不然哉。○宋荊王夫
X61n1154_p0394a05║人王氏，專修淨業，曉夕勤至。給侍之人，無不即効，唯
X61n1154_p0394a06║一妾懈慢。夫人責之，其妾悔悟，亦加精進。忽無疾而
X61n1154_p0394a07║終，託夢於妾云：「蒙夫人訓誨，已生淨土。」妾白夫人，未
X61n1154_p0394a08║之信。忽夫人亦夢與妾同遊寶池，見一華天衣飄揚，
X61n1154_p0394a09║題曰楊傑。一華朝服而坐，題曰馬玗。復見金壇光明
X61n1154_p0394a10║晃耀，此夫人生處也。既覺，彌加精進。年八十一，當慶
X61n1154_p0394a11║誕之日，秉燭然香，望觀音閣立。左右方具獻壽之儀，
X61n1154_p0394a12║已立化矣。○廣平郡夫人馮氏，少多病，慈受深禪師
X61n1154_p0394a13║教其齋戒念佛。諦信一疑，行之十年。超然厭世，人或
X61n1154_p0394a14║怪之。夫人曰：「清淨界中，失念至此。支那緣盡，行即西
X61n1154_p0394a15║歸。適我願兮，何怪之有。」臨終氣絕復甦，謂其夫妙明
X61n1154_p0394a16║居士。及侍病者曰：「吾已歸淨土，見佛境界，與《華嚴》、《十
X61n1154_p0394a17║六觀經》所說無異。」聞者感歎。既亡三日後，舉屍如生，
X61n1154_p0394a18║異香芬馥。古今女流，念佛獲往生者甚多，傳記具載。
X61n1154_p0394a19║惡輩往生
X61n1154_p0394a20║唐人張善和，殺牛為業。臨終，見牛數頭來，作人言云：
X61n1154_p0394a21║「汝殺我。」於是大怖，遂喚妻：「急請僧來，為我懺悔。」僧至，
X61n1154_p0394a22║云：「《十六觀經》說：臨終惡相現者，至心念佛，即得往生。」
X61n1154_p0394a23║善和云：「不暇取香爐也。」遂以手捻香，面西稱佛。未滿
X61n1154_p0394a24║十聲，乃言：「阿彌陀佛從西來接我也。」即化去。○又張
X61n1154_p0394b01║鍾馗者，殺雞為業。病革，見一穿緋人驅群雞來，叫云：
X61n1154_p0394b02║「啄！啄！」兩目血流，受大痛苦。有僧為設佛像，令其念佛。
X61n1154_p0394b03║俄頃，香氣滿室，恬然而化。○宋政和間，會稽金𠁗，網
X61n1154_p0394b04║魚為業。一日猛省，持戒精進，日課佛號萬聲，無間斷。
X61n1154_p0394b05║後無疾，語家人言：「彌陀與二菩薩在門前，待我歸淨
X61n1154_p0394b06║土去也。」焚香端坐而化。邑人聞異香，天樂終日不散。
X61n1154_p0394b07║靈禽往生
X61n1154_p0394b08║唐貞元間，河東裴氏家畜鸚鵡，常念佛號，過午不食。
X61n1154_p0394b09║臨終十念，氣絕火化，得舍利十餘粒，炯然耀目。僧慧
X61n1154_p0394b10║觀於靈山用陶甓建塔，以旌其異。成都尹韋皐為文，
X61n1154_p0394b11║記其事甚詳。○潭州人養鴝鵒，俗呼八八兒，常念佛。
X61n1154_p0394b12║既亡，以棺葬之，生蓮華一朵，自其口出。《龍舒淨土文》
X61n1154_p0394b13║載之，又頌云：「有一靈禽八八兒，解隨僧口念阿彌。死
X61n1154_p0394b14║埋平地蓮華發，我輩為人豈不知。」○黃巖正等寺觀
X61n1154_p0394b15║師畜鴝鵒，能言，常念佛不輟。一日立斃，穴土塟之。未
X61n1154_p0394b16║幾，於舌端生紫蓮華一朵。靈芝律師甞讚之，有「立亡
X61n1154_p0394b17║籠閉渾閑事，化紫蓮華也大奇」之句。
X61n1154_p0394b18║○決疑門第七
X61n1154_p0394b19║不信曰疑，萬惑之所從生也；不疑曰信，萬善之所
X61n1154_p0394b20║從出也。蚩蚩群彚，迷情深厚，念念起妄，心心著我，
X61n1154_p0394b21║而妄說法空，撥無因果，自甘沉溺者，比比皆是。何
X61n1154_p0394b22║異認瓦礫為真金，指伊蘭為瞻蔔，揠苗助長而槁
X61n1154_p0394b23║死，狂熱投圊而欲沒者歟？先德憫之，辯疑解惑之
X61n1154_p0394b24║說，由是而作焉。彼無知者，障重疑深，聞而不信，如
X61n1154_p0394c01║人疾在膏肓，而畏人說藥，雖良醫有起死回生之
X61n1154_p0394c02║妙，亦無如之何也。悲夫！佛言一切世間難信之法，
X61n1154_p0394c03║宜矣。
X61n1154_p0394c04║難信之法
X61n1154_p0394c05║青山樓弆云：「淨土法門，決然可信。如來葢甞特言之，
X61n1154_p0394c06║屢言之，委曲而言之，而世人尚毀信相半。大抵高明
X61n1154_p0394c07║之士則曰：『口稱佛名，便能成佛，一何易哉！』是未甞稽
X61n1154_p0394c08║其所以。不知淨土業成，但生彼國，無惡境界，有進無
X61n1154_p0394c09║退，直至成佛，豈纔生彼國便成佛耶？以少善根為無
X61n1154_p0394c10║以加者，則曰：『口稱佛名，定可往生。是亦未為至論。所
X61n1154_p0394c11║謂念者，致精誠焉，勿忘之謂也，豈口舌云乎哉？』予雖
X61n1154_p0394c12║未能不輟香火，揚聲扣拜，然動容周旋，念念不絕，雖
X61n1154_p0394c13║衽席之上，踰溷之間，亦必避西，自謂世人莫如我修
X61n1154_p0394c14║淨業也。四明法智起天台大教於既墜之後，使人見
X61n1154_p0394c15║性成佛，猶且以此化人，是知此深法門為不可廢明
X61n1154_p0394c16║矣。若曰何必生彼然後成佛，則在家者亦不必出家，
X61n1154_p0394c17║而星居甲乙者亦不必尋師訪道矣。未透關者，幸留
X61n1154_p0394c18║意焉。」
X61n1154_p0394c19║淨土非權
X61n1154_p0394c20║慧覺玉禪師曰：「或謂：淨土乃聖人之權方，所以接鈍
X61n1154_p0394c21║根化凡器也。苟能一超直入如來地，何藉於他力乎？
X61n1154_p0394c22║答曰：佛世文殊、普賢，滅後馬鳴、龍樹，此土智者、智覺
X61n1154_p0394c23║皆發願往生，應盡是鈍根乎？釋迦於大寶積經勸父
X61n1154_p0394c24║王淨飯并六萬釋種皆生淨土，應盡是凡器乎？此等
X61n1154_p0395a01║聖賢應皆不逮今之利根勝器乎？況若以此為權，將
X61n1154_p0395a02║何為實？權實之判，非止一途，自非教眼暸焉，何以甄
X61n1154_p0395a03║別？咨爾有識，當信佛言，招報非輕，切勿容易。昔孫莘
X61n1154_p0395a04║老學士始以此疑之，因會楊次公主客、王敏仲侍郎
X61n1154_p0395a05║論道契合，遂釋其疑。次公、敏仲皆儒之學禪者，方且
X61n1154_p0395a06║汲汲以淨土為歸依，則知淨土非聖人之權設，真禪
X61n1154_p0395a07║侶之棲止也。」
X61n1154_p0395a08║辨明五惑
X61n1154_p0395a09║長蘆賾禪師蓮華勝會錄文云：「初心入道，忍力未淳，
X61n1154_p0395a10║須託淨緣，以為增上。何則？娑婆國土，釋迦已滅，彌勒
X61n1154_p0395a11║未生；極樂世界，彌陀世尊，現在說法。娑婆國土，觀音、
X61n1154_p0395a12║勢至，徒仰嘉名；極樂世界，彼二上人，親為勝友。娑婆
X61n1154_p0395a13║國土，諸魔競作，惱亂行人；極樂世界，大光明中，決無
X61n1154_p0395a14║魔事。娑婆國土，邪聲雜亂，六色妖婬；極樂世界，水鳥
X61n1154_p0395a15║樹林，咸宣妙法，正報清淨，實無女人。然則修行緣具，
X61n1154_p0395a16║無若西方，淺信之人，橫生疑謗。竊甞論之，此方之人，
X61n1154_p0395a17║無不厭俗舍之喧煩，慕蘭若之寂靜，故有捨家出家，
X61n1154_p0395a18║則殷勤讚歎。而娑婆眾苦，何止俗舍之喧煩？極樂優
X61n1154_p0395a19║游，豈直蘭若之寂靜？知出家為美，而不願往生，其惑
X61n1154_p0395a20║一也。萬里辛勤，遠求知識，發明大事，決擇死生。而彌
X61n1154_p0395a21║陀世尊，色心業勝，願力洪深，一演圓音，無不明契，願
X61n1154_p0395a22║參知識，而不欲見佛，其惑二也。叢林廣眾，皆樂棲遲，
X61n1154_p0395a23║少眾道場，不欲依附，而極樂世界，一生補處，其數甚
X61n1154_p0395a24║多，諸上善人，俱會一處，既欲親近叢林，而不慕清淨
X61n1154_p0395b01║海眾，其惑三也。此土之人，上壽不過百歲，而童癡老
X61n1154_p0395b02║耄，疾病相仍，昏沉睡眠，常居大半，菩薩猶昏隔陰，聲
X61n1154_p0395b03║聞尚昧出胎，則尺璧寸陰，十喪其九，而未登不退，可
X61n1154_p0395b04║謂寒心。西方之人，壽命無量，一託蓮苞，更無死苦，相
X61n1154_p0395b05║續無間，直至菩提，可謂便獲阿惟越致，佛階決定可
X61n1154_p0395b06║期，而流轉娑婆促景，迷於淨土長年，其惑四也。若乃
X61n1154_p0395b07║位居不退，果證無生，在欲無欲，居塵不塵，方能興無
X61n1154_p0395b08║緣慈，運同體悲，迴入塵勞，和光五濁。其有淺聞單慧，
X61n1154_p0395b09║或與少善相應，便謂永出四流，高超十地，詆訶淨土，
X61n1154_p0395b10║耽戀娑婆，掩目空歸，宛然流浪，並肩牛馬，接武泥犂，
X61n1154_p0395b11║不知自是何人，擬比大權菩薩，其惑五也。故經云：『應
X61n1154_p0395b12║當發願，願生彼國。』則不信諸佛誠言，不願往生淨土，
X61n1154_p0395b13║豈不甚迷哉！」
X61n1154_p0395b14║佛語不虗
X61n1154_p0395b15║康僧會法師，赤烏年間始來建業。吳主孫權問大夫
X61n1154_p0395b16║闞澤曰：「佛法理趣，何如此方儒老之教？」闞澤曰：「佛法
X61n1154_p0395b17║深妙，以孔老較之，實非比對。何謂也？孔老設教，法天
X61n1154_p0395b18║制用，不敢違天。諸佛設教，諸天奉行，不敢違佛。由是
X61n1154_p0395b19║言之，實非比對明矣。葢孔子所知，一方之事耳。佛則
X61n1154_p0395b20║盡十方法界，極虗空邊際微塵剎土，其中所有，無不
X61n1154_p0395b21║遍知。孔老所言，一生之事耳。佛則窮過去，極未來，無
X61n1154_p0395b22║邊際微塵數劫，其中所有，無不明了。淨土法門，是釋
X61n1154_p0395b23║迦世尊，與十方世界恒沙諸佛，廣長舌相，同音宣示。
X61n1154_p0395b24║安可以凡夫狹劣知見，坐井觀天，而於如來金口所
X61n1154_p0395c01║宣真實之語，生疑不信也。」
X61n1154_p0395c02║正信因果
X61n1154_p0395c03║龍舒云：「欲知前世因，今生受者是；欲知來世果，今生
X61n1154_p0395c04║作者是。試以目前觀之，人生貧富貴賤、壽夭苦樂、榮
X61n1154_p0395c05║辱禍福，種種不同，雖曰天命，天豈私于人哉？以前生
X61n1154_p0395c06║所為不同，故今生受報亦不同，而天特主之耳。亦如
X61n1154_p0395c07║世之官府，豈以賞罰無故而加於人？特以有功當賞、
X61n1154_p0395c08║有罪當罰而主之耳。以其不能純乎善，故不得純受
X61n1154_p0395c09║其福報。乃有富貴而夭折者，有貧賤而壽考者，其為
X61n1154_p0395c10║果報，各隨所為，如影隨形，如響應聲，絲毫不謬。未有
X61n1154_p0395c11║種麻而得豆，種黍而得稷者。但種時少，收穫時多；作
X61n1154_p0395c12║善惡時甚小，受禍福之報甚大。故云：春種一粒粟，秋
X61n1154_p0395c13║收萬顆子。人生為善惡，果報亦如此。葢造化自然之
X61n1154_p0395c14║理也。世間因果若此，修出世者因果亦然，安可不信
X61n1154_p0395c15║淨土而修之哉？」
X61n1154_p0395c16║自障自蔽
X61n1154_p0395c17║柏庭法師曰：「修淨業者常多得其門，而徑造者無幾；
X61n1154_p0395c18║談淨土者常多得其要，而直指者或寡矣。未聞有以
X61n1154_p0395c19║自障自蔽為說者。自障者莫若愛，自蔽者莫若疑，但
X61n1154_p0395c20║使疑愛二心了無障礙，則淨土一門未始間隔。無為
X61n1154_p0395c21║子《十疑論．序》曰：『愛不重不生娑婆，念不一不生極樂。』
X61n1154_p0395c22║晉遠法師結社廬山，以淵明則招之，貴其能達而斷
X61n1154_p0395c23║愛也；於靈運則拒之，為其心雜而念不能專也。豈非
X61n1154_p0395c24║政以二者為淨土之津要乎？」
X61n1154_p0396a01║身心虗偽
X61n1154_p0396a02║唐相國裴休曰：「大眾從無始來，常認為我身者，是地
X61n1154_p0396a03║水火風假合之身，旋聚旋散，屬無常法，非我身也。大
X61n1154_p0396a04║眾從無始來，常認為我心者，是緣慮客塵虗妄之心，
X61n1154_p0396a05║乍起乍滅，屬無常法，非我心也。我有真身，圓滿空寂
X61n1154_p0396a06║者是也。我有真心，廣大靈知者是也。空寂靈知，神用
X61n1154_p0396a07║自在，性含萬德，體絕百非，如淨月輪，圓滿無缺，惑雲
X61n1154_p0396a08║所覆，不自覺知。妄惑既除，真心本淨，十方諸佛，一切
X61n1154_p0396a09║眾生，與我此心，三無差別，此即菩提心體也。捨此不
X61n1154_p0396a10║認，而認臭身妄念，隨死隨生，與禽畜雜類，比肩受苦，
X61n1154_p0396a11║為丈夫者，豈不羞哉！」
X61n1154_p0396a12║婬殺相因
X61n1154_p0396a13║《龍舒淨土文》曰：「飲食男女，人之大欲。制之若無，斯為
X61n1154_p0396a14║聖人。節而不縱，可為賢人。縱而不節，是為下愚。葢此
X61n1154_p0396a15║二者，造業之所，更相助發。葢飲食充則血氣盛，使婬
X61n1154_p0396a16║欲多。婬欲多則反損血氣，又賴飲食以滋補。若俱能
X61n1154_p0396a17║省減，此乃安身延年之道也。」慈覺師云：「飲食於人日
X61n1154_p0396a18║月長，精麤隨分塞飢瘡。纔過三寸成何物，不用將心
X61n1154_p0396a19║細較量。」務實野夫云：「皮包骨肉并膿血，強作嬌嬈誑
X61n1154_p0396a20║惑人。千古英雄皆坐此，百年同作一坑塵。」果戒得此
X61n1154_p0396a21║二事，在世何由有疾病夭折，身後何由有地獄鬼畜。
X61n1154_p0396a22║若決欲求生淨土，當謹護於此。
X61n1154_p0396a23║臨終業相
X61n1154_p0396a24║《宗鏡錄》引《華嚴經》云：「譬如有人將欲命終，見隨其業
X61n1154_p0396b01║所受報相。行惡業者，見於地獄、畜生、餓鬼所有一切
X61n1154_p0396b02║眾苦境界，或見獄卒手持兵仗，或瞋或罵，囚執將去，
X61n1154_p0396b03║亦聞號叫悲歎之聲，或見灰河鑊湯、刀山劒樹種種
X61n1154_p0396b04║逼迫，受諸苦惱。作善業者，即見一切諸天宮殿、無量
X61n1154_p0396b05║天眾、天諸綵女，種種衣服具足莊嚴，宮殿園林盡皆
X61n1154_p0396b06║妙好。身雖未死，境已現前；境不現前，唯心妄見。苦樂
X61n1154_p0396b07║之境，本無從出；善惡之事，唯自召來。未了一心，難逃
X61n1154_p0396b08║六趣。」
X61n1154_p0396b09║不求勝進
X61n1154_p0396b10║靈芝《觀經疏》曰：「有人發願，願未得道前，所生之處，值
X61n1154_p0396b11║佛聞法，童真出家。今謂若生淨土，則任運值佛為僧，
X61n1154_p0396b12║只由不知淨土，故有此願。禪講宗師，率多此見，甞試
X61n1154_p0396b13║語曰：『汝今已得男子為僧，只合便求出離，何乃復求
X61n1154_p0396b14║男子，再願出家，略無勝進乎？』」
X61n1154_p0396b15║善人會集
X61n1154_p0396b16║極樂世界，淨業所成，蓮華化生，受用自在。眾生生者，
X61n1154_p0396b17║與諸上善人俱會一處，於無上菩提得不退轉，金口
X61n1154_p0396b18║所宣真實之語也。且以一方言之，葢有名山勝地，幽
X61n1154_p0396b19║居靜室，不聞惡聲，善人會集，而講道不絕者矣。亦有
X61n1154_p0396b20║閭閻市井，凶徒惡黨，群居終日，酣酒嗜婬，而無惡不
X61n1154_p0396b21║為者矣。為學之士，固當去惡從善，親賢人，遠小人，乃
X61n1154_p0396b22║可入於聖賢之域。故曰：與善人居，如入芝蘭之室，久
X61n1154_p0396b23║而不聞其香，則與之俱化。諸大乘經勸讚往生，親近
X61n1154_p0396b24║聖賢，速登不退，其可不信佛所說而修之哉？
X61n1154_p0396c01║覺悟前非
X61n1154_p0396c02║靈芝照律師初發誓願，常在娑婆濁世拔濟眾生。復
X61n1154_p0396c03║見《高僧傳》慧布法師云：「方土雖淨，非吾所願。若使十
X61n1154_p0396c04║二劫蓮華中受樂，何如三塗苦處救眾生也。」由是堅
X61n1154_p0396c05║執所見，於淨土法門略無信向，見修淨業者復生輕
X61n1154_p0396c06║謗。後遭重病，色力尪羸，神識茫然，莫如趣向。既而病
X61n1154_p0396c07║差，頓覺前非，悲泣感傷，深自痛責。志雖洪大，力未堪
X61n1154_p0396c08║任。仍閱天台《十疑論》：「初心菩薩未得無生法忍，要須
X61n1154_p0396c09║常不離佛。」又引《智度論》云：「具縛凡夫有大悲心，願生
X61n1154_p0396c10║惡世救苦眾生，無有是處。譬如嬰兒不得離母，又如
X61n1154_p0396c11║弱羽秪可纏枝。」自是盡棄平生所學，專尋淨土教門，
X61n1154_p0396c12║二十餘年未甞暫捨。研詳理教，披括古今，頓釋群疑，
X61n1154_p0396c13║愈加深信。
X61n1154_p0396c14║十種障難
X61n1154_p0396c15║《群疑論》云：「世間有十種人，臨終不得念佛：一者、善友
X61n1154_p0396c16║未必相遇，故無勸念之理；二者、業苦纏身，不遑念佛；
X61n1154_p0396c17║三者、偏風失語，不能稱佛；四者、狂亂失心，注想難成；
X61n1154_p0396c18║五者、或遭水火，不暇至誠；六者、遭遇豺狼，無復善友；
X61n1154_p0396c19║七者、臨終惡念，壞彼信心；八者、飽食過度，昏迷致死；
X61n1154_p0396c20║九者、軍陣鬪戰，奄忽而亡；十者、忽墜高嵓，傷懷性命。
X61n1154_p0396c21║此十種人，臨終斷然不得念佛，應須預修，令淨業成
X61n1154_p0396c22║就，縱有難緣，必蒙佛救護也。」
X61n1154_p0396c23║疑城退墮
X61n1154_p0396c24║《大本無量壽經》佛告慈氏：「若有眾生，以疑惑心，修諸
X61n1154_p0397a01║功德，不了佛智，然猶信罪福，修習善本，願生彼國。此
X61n1154_p0397a02║諸眾生，生彼宮殿，壽五百歲，常不見佛，不聞法，不見
X61n1154_p0397a03║僧，是故於彼謂之胎生。於七寶城中，如忉利天，五百
X61n1154_p0397a04║歲竟，然始得至阿彌陀佛所。其人聞經，心不開解，以
X61n1154_p0397a05║前世求道，中悔狐疑，暫信暫不信故。」當知生疑惑者，
X61n1154_p0397a06║為失大利。《菩薩處胎經》中，名懈慢國，即疑城是也。天
X61n1154_p0397a07║台《觀經疏》釋日觀云：「教令正觀，為除疑心。」《妙宗》引《大
X61n1154_p0397a08║本》云：「不了佛智，則生疑惑。今以三觀，觀十六境，了達
X61n1154_p0397a09║佛智，不生疑惑。中下品人，依此回向，懺悔業障，既有
X61n1154_p0397a10║乘種，生至彼國，速見三寶，不生邊地及胎宮也。」楊次
X61n1154_p0397a11║公曰：「一念既信，已投種於寶池；眾善相資，定化生於
X61n1154_p0397a12║金地。無輙悔墮，誤認疑城，即時蓮開，得解脫道。唯心
X61n1154_p0397a13║淨土，自性彌陀，大光明中，決無魔事。」
X61n1154_p0397a14║十念往生
X61n1154_p0397a15║《十疑論》：「問云：眾生業重，云何十念即得往生？答：臨終
X61n1154_p0397a16║值遇善友，皆是宿世善根。若無宿因，尚不能值善知
X61n1154_p0397a17║識，何由十念成就？若以無始惡業為重，臨終十念為
X61n1154_p0397a18║輕者，今以三種較量，不在時節多少：一者、在心造惡
X61n1154_p0397a19║之時，從虗妄顛倒生；念佛者，從善知識聞阿彌陀佛
X61n1154_p0397a20║真實功德名號生。一虗一實，豈得相比？譬如萬年暗
X61n1154_p0397a21║室，日光暫至，豈以久來積暗而不滅也？二者、在緣造
X61n1154_p0397a22║罪之時，從癡暗心，緣虗妄境界生；念佛之心，從聞佛
X61n1154_p0397a23║功德名號，緣無上菩提心生。一真一偽，豈得相比？譬
X61n1154_p0397a24║如有人被毒箭中，箭深毒慘，傷肌破骨，一聞滅除藥
X61n1154_p0397b01║鼓，即箭出毒除，豈以箭深毒慘而不出耶？三者、在決
X61n1154_p0397b02║定造罪之時，以有間有後心；念佛之時，以無間無後
X61n1154_p0397b03║心，遂即捨命，善心猛利，是以即生。譬如十圍大索，千
X61n1154_p0397b04║夫不制；童子揮劒，須臾兩分。又如千年積柴，以一豆
X61n1154_p0397b05║火少時焚盡。如人一生修十善業，應得生天，臨終起
X61n1154_p0397b06║一念決定邪見，即墮阿鼻地獄。惡業虗妄心猛利故，
X61n1154_p0397b07║尚能排一生善業，令墮惡道，豈況臨終猛心念佛真
X61n1154_p0397b08║實無間善業，而不能排無始惡業，得生淨土耶？」
X61n1154_p0397b09║少善不生
X61n1154_p0397b10║孤山法師《彌陀西資鈔》曰：「觀世人為善心輕，為惡心
X61n1154_p0397b11║重，何以得生淨土？請以現事驗之。對佛像則不如接
X61n1154_p0397b12║大賓之恭謹，學經法則不如求財利之勤劬。毀他則
X61n1154_p0397b13║氣麤言滑，讚彼則氣緩語澁。或以我惡之則覆善揚
X61n1154_p0397b14║惡，我好之則掩短美長。或為積惡而怒他私說，或作
X61n1154_p0397b15║微善而恨人不知。於惡事則陰費千金，亦能鈐口；施
X61n1154_p0397b16║善人則方營一食，便自矜功。凡此用心，方沉惡趣，欲
X61n1154_p0397b17║以少善而求生淨土者，難乎哉！」
X61n1154_p0397b18║二乘不生
X61n1154_p0397b19║《十六觀經》中輩三品，持戒行善，發願往生，證聲聞果。
X61n1154_p0397b20║《小彌陀經》云：「彼佛有無量無邊聲聞弟子，皆阿羅漢。」
X61n1154_p0397b21║然則天親論說二乘不生，何耶？當知此等機緣，本有
X61n1154_p0397b22║大乘種性，退大住小，以重聞大法故，宿種今熟，發願
X61n1154_p0397b23║往生，權證小果。當知極樂淨境，靈禽演法，非罪報所
X61n1154_p0397b24║生，雖有天魔，皆護佛法。然則雖證二乘，豈復執小道
X61n1154_p0397c01║耶？《妙宗》云：「論就本始住小時說，是故不生；經就現今
X61n1154_p0397c02║向大時說，是以得生。回心故得生，慣習故證小。知大
X61n1154_p0397c03║證小，不執偏真而為究竟，不久證大也。」
X61n1154_p0397c04║辨明聖號
X61n1154_p0397c05║梵語捺謨，此云歸命。梵語阿彌陀，此云無量壽，亦云
X61n1154_p0397c06║無量光，多含不翻也。梵語佛陀，此云覺者，謂究竟真
X61n1154_p0397c07║覺也。《小彌陀經》一日至七日執持名號，《觀經》滅八十
X61n1154_p0397c08║億劫生死之罪，皆謂此六字聖號也。佛號至簡，功德
X61n1154_p0397c09║無量，令五濁凡夫登不退地，所謂一切世間難信之
X61n1154_p0397c10║法也。世俗相傳，釋迦在世日，行化至一俗舍，見翁媼
X61n1154_p0397c11║二人，以穀一斗，記數念佛。佛教念三十六萬億一十
X61n1154_p0397c12║一萬九千五百同名同號阿彌陀佛，較之斗穀，數逾
X61n1154_p0397c13║億萬。《寶王論》、王古《決疑集》、龍舒《淨土文》皆載此說，勸
X61n1154_p0397c14║人持念。然既是佛說，必出於大藏經論，既無所出，不
X61n1154_p0397c15║可遵行云云。（釋曰：按此集中行法門有謂經。）
X61n1154_p0397c16║十二如來
X61n1154_p0397c17║《無量壽經》佛告阿難：「無量壽佛，光明最勝，諸佛光明，
X61n1154_p0397c18║所不能及。」故無量壽佛，亦號無量光佛、無邊光佛、無
X61n1154_p0397c19║礙光佛，乃至云超日月光佛，凡十二名，皆彌陀一佛
X61n1154_p0397c20║之別號也。又《楞嚴．勢至圓通》云：「我憶往昔，恒河沙劫，
X61n1154_p0397c21║有佛出世，名無量光，十二如來，相繼一劫，其最後佛，
X61n1154_p0397c22║名超日月光，彼佛教我，念佛三昧（云云）。」此言恒沙劫
X61n1154_p0397c23║前，有十二佛，於一劫中，次第出興，但前後二佛，其名
X61n1154_p0397c24║偶與《大本》相同耳。而或者便以《大本》十二佛，名為勢
X61n1154_p0398a01║至所值之佛，謬矣。雖理體無別，而事相不同，既云相
X61n1154_p0398a02║繼一劫，則古佛久已滅度，豈可濫同現在說法之佛
X61n1154_p0398a03║耶？不原經意，不分今昔異同，何摸棱之甚哉！
X61n1154_p0398a04║像即真身
X61n1154_p0398a05║或問芝照律師曰：「經云：諸佛如來，是法界身，入一切
X61n1154_p0398a06║眾生心想中。今刻木為像，世物所成，用此為佛，不知
X61n1154_p0398a07║其可也？」對曰：「佛身無相，亦不離相。以其無相故，世出
X61n1154_p0398a08║世間，無有一法而是佛者。雖八萬四千三十二相，亦
X61n1154_p0398a09║即非相，況他物乎？故曰：離一切相，即名諸佛。以其不
X61n1154_p0398a10║離相故，世出世間，無有一法而非佛者，況相好乎？故
X61n1154_p0398a11║曰：當知一切諸法，即是佛法。如能達此相即非相，非
X61n1154_p0398a12║相即相，則山河國土，草木微塵，四生六道，翾飛蠕動，
X61n1154_p0398a13║無非諸佛法身之體。而況範金合土，刻木繪塑，莊嚴
X61n1154_p0398a14║相好，而獨非佛乎？諸有智者，當觀此像，材木灰布，膠
X61n1154_p0398a15║漆金彩，假彼眾緣，和合而成。求於眾緣，皆世間之物，
X61n1154_p0398a16║各有名體，孰為佛乎？然緣無定相，物無定名，既號為
X61n1154_p0398a17║佛，一切眾緣，莫非佛體，豈可捨此而別求佛乎？故《華
X61n1154_p0398a18║嚴經》云：『色相非是佛，音聲亦復然，亦不離色聲，見佛
X61n1154_p0398a19║神通力。』若此觀之，不住於相，亦不離相，理事一如，真
X61n1154_p0398a20║俗不二，雖復對像，是真見佛。」《聖像記》。
X61n1154_p0398a21║齋房設像
X61n1154_p0398a22║凡人平居坐臥處，不可安佛菩薩像，取褻凟之罪。竹
X61n1154_p0398a23║菴觀法師見學者齋房設像，即誡之曰：「汝輩起居無
X61n1154_p0398a24║禮，說無益語，少持焚香之敬，不補終日媟慢之罪。」大
X61n1154_p0398b01║通本禪師見佛菩薩行立之像，則不敢坐。齋饌以魚
X61n1154_p0398b02║肉為名者，則不食。其真誠敬事，防心離過若此。《清規》
X61n1154_p0398b03║中誡常人非禮拜上供，添香換水，無故不得入殿堂，
X61n1154_p0398b04║恐怠慢損福獲罪故也。若為臨終人病苦逼迫之際，
X61n1154_p0398b05║設像念佛，增其正念，資助往生者，不在此限。
X61n1154_p0398b06║頓漸二修
X61n1154_p0398b07║《大集經》言：「菩薩有二種行：緣空真入，名為慧行；帶事
X61n1154_p0398b08║兼修，名為行行。」達磨大師入道理行：一曰理入，二曰
X61n1154_p0398b09║行入。依《金剛三昧經》立。或謂直入者為頓，兼修者為
X61n1154_p0398b10║漸，未必然也。當知佛法中所謂頓漸者，實在乎能修
X61n1154_p0398b11║之人，悟解之親疎耳。達修無修，名無作行，非謂不修
X61n1154_p0398b12║也。又復直入者，根熟故；兼修者，常道也。如《華嚴經》說
X61n1154_p0398b13║「塵剎修行」，豈皆為漸也？入道四行中，三四無所求行，
X61n1154_p0398b14║執理者觀之，無法可求，可謂至矣，然對破有求耳。經
X61n1154_p0398b15║云：「無所求中，吾欲求之。」《華嚴》云：當「起勝希望，志求無
X61n1154_p0398b16║上覺。」豈可定執無求為究竟耶？故第四稱法之行，引
X61n1154_p0398b17║《淨明經》云：「法無眾生，離眾生垢故；法無有我，離我垢
X61n1154_p0398b18║故。智者若能了達此理，則當稱法而行。法體無慳，於
X61n1154_p0398b19║身命財，行檀捨施，心無慳惜，達解三空，不倚不著，此
X61n1154_p0398b20║為自行，復能利它，亦能莊嚴菩提之道。檀施既爾，餘
X61n1154_p0398b21║五亦然。為除妄想，修行六度，而無所行。」正所謂以無
X61n1154_p0398b22║住相，修行六度，孰謂頓悟自心，而不加脩證乎？
X61n1154_p0398b23║以理奪事
X61n1154_p0398b24║《六祖壇經》說：「韶州人問修西方法，六祖云：『自心有西
X61n1154_p0398c01║方，何處覓西方？東方人造罪作業，求生西方；若西方
X61n1154_p0398c02║人造罪作業，求生何處？但能悟性，何所不可？』」又誌公
X61n1154_p0398c03║云：「智者知心是佛，愚人願往西方。」二師所言，皆以理
X61n1154_p0398c04║奪事，亦應病之藥也。若隨語生解，則執藥成病矣。若
X61n1154_p0398c05║直就理說，則一法不可得，有何淨土可生？不獨無淨
X61n1154_p0398c06║土，而自心亦不可得。此不可得亦不可得。若然者，則
X61n1154_p0398c07║所謂自心有西方，與知心是佛者，皆成疣贅矣。然理
X61n1154_p0398c08║是即事之理，空是即有之空，正當掃蕩處，何妨建立
X61n1154_p0398c09║諸法，而念佛往生也？以事即理，故念而無念，生而無
X61n1154_p0398c10║生，方在活路上行，不執死語。後人不會此意，一向隨
X61n1154_p0398c11║語生解，毀謗修淨業人，如人乘船涉海，却勸陸行，不
X61n1154_p0398c12║副來機，只增惑亂。永嘉云：「棄有著空病亦然，還如避
X61n1154_p0398c13║溺而投火。」不其然哉？
X61n1154_p0398c14║四種清執
X61n1154_p0398c15║道非內外，不離內外。道絕自他，不礙自他。以萬法同
X61n1154_p0398c16║一體，故一不定一，何妨萬殊。若了斯旨，則一明一，切
X61n1154_p0398c17║明萬法，皆我自性，無所往而不可。若以有佛可念為
X61n1154_p0398c18║著相者，則無佛可念，著相尤甚。試以四句言之，則有
X61n1154_p0398c19║佛無佛，亦有亦無，非有非無，成四種執。隨執一種，皆
X61n1154_p0398c20║邪見也。若於四種融通無礙，隨觀一種，皆成三昧矣。
X61n1154_p0398c21║舉一例諸，可以意得。佛以廣大願力，令初心凡夫，一
X61n1154_p0398c22║生彼國，永無退轉。而不肯往生，甘受沉淪，正所謂飯
X61n1154_p0398c23║籮邊餓殺死漢也。達磨云：「心如墻壁，乃可入道。」為破
X61n1154_p0398c24║妄情分別，亦應病之藥耳。若直欲無心，則執藥成病
X61n1154_p0399a01║矣。善星比丘，能說十二部經，獲四禪果。因狎邪友，妄
X61n1154_p0399a02║言無佛無法、無有涅槃，故生陷地獄。皆由妄執法空，
X61n1154_p0399a03║撥無因果，招此劇報。今人不遵佛說，執邪見為大乘，
X61n1154_p0399a04║謗念佛為小乘。正是非法說法，法說非法。無間重罪，
X61n1154_p0399a05║其可免乎？
X61n1154_p0399a06║談空得失
X61n1154_p0399a07║經云：「諸佛說空法，為度著有者，而復著於空，諸佛所
X61n1154_p0399a08║不度。」一大藏教應病之藥，善用藥者，病無不差；不善
X61n1154_p0399a09║用者，醍醐上味翻成酖毒。菩提達磨不立文字，單提
X61n1154_p0399a10║直指，謂之教外別傳。六祖云：「只此不立兩字，亦是文
X61n1154_p0399a11║字。道箇直指，早是曲了也。」古人為學者解粘去縛，遣
X61n1154_p0399a12║疑破執，其功莫大。須知此道不可以有心求，不可以
X61n1154_p0399a13║無心得，不可以語言造，不可以寂默通，直得逈無依
X61n1154_p0399a14║倚，超出聖凡情量，亦不依止逈無依倚，超出聖凡情
X61n1154_p0399a15║量處，方名出格道人。後世學者橫計邪執，不明祖意，
X61n1154_p0399a16║將古人言語都作實會，將謂實有一法為教外別傳，
X61n1154_p0399a17║直要掃除文字，認著箇不存一法為究竟，一向在死
X61n1154_p0399a18║水裡作活計，向他道：「將此掃除，亦復掃除。」則茫然不
X61n1154_p0399a19║知。吁！可憐也。殊不知斷三界妄想，滅五陰色身，無一
X61n1154_p0399a20║毫髮可當情，乃三藏小乘見解。若會得轉身一路，自
X61n1154_p0399a21║然法法融通，不妨在活路上行，依佛聖教，發願往生，
X61n1154_p0399a22║參禮彌陀，親近善友，速登不退，廣度眾生。校之執偏
X61n1154_p0399a23║空之見，甘受輪迴，不求出離者，霄壤不同矣。
X61n1154_p0399a24║反經非聖
X61n1154_p0399b01║古人道：「修證即不無，染污即不得。」如《金剛般若》一經，
X61n1154_p0399b02║言無住相布施，豈以不修布施為無住相耶？特以能
X61n1154_p0399b03║修之心，契合般若真空之理，終日行施，而離一切相。
X61n1154_p0399b04║為破著故，直言離相；盡理言之，亦不著於離相。故曰：
X61n1154_p0399b05║於著不著，俱無所著。以稱性修行，離凡夫二乘著空
X61n1154_p0399b06║著有等見，故云無住相耳。凡菩薩修行六度萬行，莫
X61n1154_p0399b07║不皆然，豈以曠然無修，然後為不住相也？今往生淨
X61n1154_p0399b08║土一門，即菩薩萬行中游歷十方，承事諸佛之一法
X61n1154_p0399b09║耳。以稱性修行故，了一切法皆是無相，無相亦無。夫
X61n1154_p0399b10║如是，則於淨土豈礙往生？於彌陀何妨親近？乘佛願
X61n1154_p0399b11║力，速證無生。若定執無生無見為達理者，則墮二乘
X61n1154_p0399b12║外道著空偏見，於佛聖教公然違背，反經非聖，罪莫
X61n1154_p0399b13║大矣！
X61n1154_p0399b14║失於遲暮
X61n1154_p0399b15║眾生顛倒，躭著五欲，不求出離，未有能發決定心願
X61n1154_p0399b16║生極樂世界者。至於冤憎會遇，恩愛別離，老病死相，
X61n1154_p0399b17║危險逼迫，顛沉痛毒，不可堪忍，然後悲涕號呼，歸依
X61n1154_p0399b18║佛寶，以冀脫死。又富貴之人，常於佛事不暇修習，而
X61n1154_p0399b19║有暇者失於不信，能信者又患於不能斷疑，至於困
X61n1154_p0399b20║苦，而發心者多失於遲暮。故知生正信、發正念而修
X61n1154_p0399b21║善緣者，豈易事哉！
X61n1154_p0399b22║為小失大
X61n1154_p0399b23║龍舒居士云：「今有貿易者，一錢而得兩錢之息；行路
X61n1154_p0399b24║者，一日而及兩日之程，則心自喜。反是，則必憂之。是
X61n1154_p0399c01║為外物小有得失而憂喜也。以吾之光陰有限，汩沒
X61n1154_p0399c02║過時，其失大矣，而不以為憂；以淨土之緣難遇，幸而
X61n1154_p0399c03║知之，其得大矣，而不以為喜。徒見其失之小者而憂
X61n1154_p0399c04║喜，而得失之大者則不能知，何不思之甚也！」
X61n1154_p0399c05║不修十失
X61n1154_p0399c06║佛示徑路修行之法，令一切眾生，速超生死。而障重
X61n1154_p0399c07║之人，不肯進修者，有十種失：一不信佛言，二不遵聖
X61n1154_p0399c08║教，三不信因果，四不重己靈，五不求升進，六不親善
X61n1154_p0399c09║友，七不求解脫，八甘受輪迴，九不畏惡道，十甘同魔
X61n1154_p0399c10║類。反是而修之者，則得十種勝利。
X61n1154_p0399c11║永無魔事
X61n1154_p0399c12║□禪師《念佛正信決》云：「或謂：臨終見佛，放光接引，並
X61n1154_p0399c13║是魔境。此說如何？答：《首楞嚴經》修習三昧，或發動陰
X61n1154_p0399c14║魔。《摩訶衍論》及《止觀》等修習三昧，發動外魔。此等並
X61n1154_p0399c15║是約自力修禪之人，先有魔種被定擊發，儻能明達
X61n1154_p0399c16║對治，則成聖法；若任性無知，則被障礙矣。今所修念
X61n1154_p0399c17║佛三昧者，託彼佛力，如近帝王，誰敢干犯。葢彌陀有
X61n1154_p0399c18║大慈悲誓願威神三昧等力，有大摧邪力，有大降魔
X61n1154_p0399c19║力，天眼遠見，天耳遙聞，他心徹鑑，光明遍照，攝取眾
X61n1154_p0399c20║生，有如是等功德之力，豈不能護持念佛之人，臨終
X61n1154_p0399c21║令無障礙耶。且金臺來迎等事，出自觀經金口所說，
X61n1154_p0399c22║若認為魔，亦無知之甚矣。」
X61n1154_p0399c23║般舟三力
X61n1154_p0399c24║圓通梵法師《會宗集》引《般舟三昧經》言：「念佛往生有
X61n1154_p0400a01║三種力：一者、本有佛性力，言煩惱心中有如來藏也；
X61n1154_p0400a02║二者、慈光攝取力，言彌陀光明無量，念佛眾生攝取
X61n1154_p0400a03║不捨也；三者、念佛三昧力，言憶佛念佛，現前當來必
X61n1154_p0400a04║定見佛也。此三種力，如三股繩合為大索，能牽重物。
X61n1154_p0400a05║又如水火鏡子，若將對日，以艾取之，即可得火；若將
X61n1154_p0400a06║對月，以珠取之，即可得水。今以鏡具水火之性，喻眾
X61n1154_p0400a07║生本具佛性之力也；須假日月之光來照者，彌陀慈
X61n1154_p0400a08║光攝取之力也；以珠艾能引水火者，信心念佛之力
X61n1154_p0400a09║也。此三種物，缺一不可，三事和合，水火方生，三力相
X61n1154_p0400a10║資，必生淨土。」
X61n1154_p0400a11║師子筋弦
X61n1154_p0400a12║唐道綽法師《安樂集》云：「何因緣故，一念佛力能滅諸
X61n1154_p0400a13║障耶？答：經云：『譬如有人用師子筋以為琴弦，其弦一
X61n1154_p0400a14║奏，一切餘弦一時俱斷。若人於菩提心中修念佛三
X61n1154_p0400a15║昧，諸煩惱根皆悉斷滅。亦如有人取牛羊驢馬諸乳
X61n1154_p0400a16║置一器中，以師子乳一滴投之，一切諸乳悉化為水。』
X61n1154_p0400a17║若人於菩提心中修念佛三昧，一切惡魔諸障直過
X61n1154_p0400a18║無難。」
X61n1154_p0400a19║舟石不沉
X61n1154_p0400a20║《那先經》說：「昔有國王問沙門那先言：『眾生業重，云何
X61n1154_p0400a21║念佛即得往生？』那先言：『譬如有人以大石塊，其數千
X61n1154_p0400a22║百欲渡大海，以船力故即達彼岸。眾生之罪猶如巨
X61n1154_p0400a23║石，彌陀願力如彼大船。石本易沉，因船可渡，橫截生
X61n1154_p0400a24║死苦海，全憑己佛。願王一切時中以為良導，直登彼
X61n1154_p0400b01║岸，不越自心。』」故《俱舍頌》云：「愚作罪小亦墮惡，智為罪
X61n1154_p0400b02║大亦脫苦。如摶鐵小亦沉水，為鉢鐵大亦能浮。」
X61n1154_p0400b03║舉念即生
X61n1154_p0400b04║《十疑論》：「問云：西方去此十萬億剎，凡夫劣弱，云何可
X61n1154_p0400b05║到？答：西方十萬億剎，為對凡夫肉眼生死心量說耳。
X61n1154_p0400b06║但使眾生淨業成者，臨終在定之心，即是淨土受生
X61n1154_p0400b07║之心，動念即是生淨土時。故經云：『阿彌陀佛去此不
X61n1154_p0400b08║遠。』業力不思議故，一念即生，不須愁遠。又如人夢，身
X61n1154_p0400b09║雖在床，而心意識徧至他方，如平生不異。淨土亦然，
X61n1154_p0400b10║動念即生，不須疑也。」
X61n1154_p0400b11║如鏡現像
X61n1154_p0400b12║龍舒居士曰：「十方世界眾生念佛淨土，寶池乃生蓮
X61n1154_p0400b13║華一朵，標其名字。或者疑之，予曉之曰：如淨明鏡，物
X61n1154_p0400b14║來斯現，鏡何容心哉？以其明而自然耳。故曰：善心纔
X61n1154_p0400b15║發，上天之寶殿先成；惡念始萌，下地之火城已具。夫
X61n1154_p0400b16║如是，則修淨業者華蕚題名以俟其往生，何足怪哉？
X61n1154_p0400b17║或曰：持往生呪者，阿彌陀佛常在其頂，修淨業人臨
X61n1154_p0400b18║終之際，佛及菩薩皆來迎接。眾生無量，又安能皆住
X61n1154_p0400b19║其頂、皆往迎接耶？予曰：一月普現一切水，一日普照
X61n1154_p0400b20║無量世界，唯濁水不現、覆盆不照耳。無量壽佛光明
X61n1154_p0400b21║普照十方世界，念佛眾生攝取不捨，世有不願往生
X61n1154_p0400b22║者，其猶濁水、覆盆獨不蒙光，豈日月之咎哉？」
X61n1154_p0400b23║願力強牽
X61n1154_p0400b24║四明尊者《修懺要旨》云：「堪忍之界，不常值佛，多諸惡
X61n1154_p0400c01║緣，深位尚乃有退。若彼安養之士，常得見佛，唯有勝
X61n1154_p0400c02║緣，初心即得不退。又彼佛願力，普攝有情，若能願求，
X61n1154_p0400c03║定得生彼。況過現積集善惡業緣，每至終身，咸來責
X61n1154_p0400c04║報。臨終惡念增盛，則眾惡成功，牽生惡道。臨終善念
X61n1154_p0400c05║增盛，則眾善皆成，牽生善道。今既求生安養，必須淨
X61n1154_p0400c06║業莊嚴。若無願力強牽，焉克臨終正念。故誠心發願，
X61n1154_p0400c07║決志要期，既欲往生，宜在專切。」
X61n1154_p0400c08║求佛加護
X61n1154_p0400c09║照律師云：「或問：《觀經》云：『是心作佛，是心是佛。』心既是
X61n1154_p0400c10║佛，何須念他佛耶？答：祇由心本是佛，故令專念彼佛。
X61n1154_p0400c11║《梵網戒》云：『常須自知我是未成之佛，諸佛是已成之
X61n1154_p0400c12║佛。』汝心佛者，未成佛也。彌陀佛者，已成佛也。未成佛
X61n1154_p0400c13║者，久沉欲海，具足煩惱，杳無出期。已成佛者，久證菩
X61n1154_p0400c14║提，具足威神，能為物護。是故諸佛勸令念佛，即是以
X61n1154_p0400c15║我未成之佛，求他已成之佛，而為救護耳。是故眾生
X61n1154_p0400c16║若不念佛，聖凡永隔，父子乖離，長處輪迴，去佛遠矣。」
X61n1154_p0400c17║○斥謬門第八
X61n1154_p0400c18║凡夫迷倒，不了佛智，全佛境為魔，界我見為本，執
X61n1154_p0400c19║斷執常，六十二見，百八煩惱，無所往而非魔矣。舉
X61n1154_p0400c20║心動念，魔所為也；息心除妄，魔所為也。經曰：「末世
X61n1154_p0400c21║眾生，說病為法，雖勤精進，增益諸病。」今欲剪覺路
X61n1154_p0400c22║之荊榛，闢異端之邪說，此斥謬之篇所由作也。猶
X61n1154_p0400c23║國家之發號施令，懲善誡惡，刑期無刑，豈得而已
X61n1154_p0400c24║哉！
X61n1154_p0401a01║背宗失旨
X61n1154_p0401a02║天台智者大師《觀經疏》，以一心三觀釋觀字，以一體
X61n1154_p0401a03║三身釋無量壽，乃云：「舉正收依，述主包褁。觀雖十六，
X61n1154_p0401a04║言佛便周。則十六境皆圓妙三諦也。」錢塘孤山圓法
X61n1154_p0401a05║師以其師奉先清公遺文，述《刊正記》以釋之，背宗失
X61n1154_p0401a06║旨，以十六觀皆為事想，不須三觀。四明尊者忍俊不
X61n1154_p0401a07║禁，初作《融心解》，後述《妙宗鈔》，以救當時之獘，妙得佛
X61n1154_p0401a08║祖之心，其說大行。其後神智義師假名湛師，背其師
X61n1154_p0401a09║說，復有著述。至于桐江瑛法師立論，以《摩訶止觀》為
X61n1154_p0401a10║無生觀，十六觀門為有生觀。雖宗天台，不得祖意。公
X61n1154_p0401a11║為異說，淺鄙可笑。孤山則執理觀為事想，桐江則局
X61n1154_p0401a12║聖解為凡情。學佛法者，可不審哉！
X61n1154_p0401a13║謬執偏空
X61n1154_p0401a14║淨覺法師曰：「世或有引大珠和尚云：『捨垢取淨，是生
X61n1154_p0401a15║死業。』龐居士云：『若捨煩惱入菩提，不知何方有佛地。』
X61n1154_p0401a16║皆是遣著之語，不可執此以非淨土。且不垢不淨之
X61n1154_p0401a17║言，即心即佛之義，凡稟釋教者，孰不知之？安以真如
X61n1154_p0401a18║平等之談，便廢因緣脩證之法？六住大士，尚存分段
X61n1154_p0401a19║之生；四果真人，亦有變易之死。云何殂落，永謂泥洹？
X61n1154_p0401a20║須知菩薩未證妙覺已還，常以空心徧修萬行。終日
X61n1154_p0401a21║觀佛，無佛可觀；歷劫度生，無生可度。暫趣於空華淨
X61n1154_p0401a22║土，權依於幻化彌陀。破昨夢之塵勞，入乾城之地位。
X61n1154_p0401a23║乃至成佛，雖自行冥寂，而利他宛然。故喻之以明鑑
X61n1154_p0401a24║之身，現之以隨類之像。世人勿詢大義，唯忻頓悟，直
X61n1154_p0401b01║入無生而不思。永嘉云：『若實無生無不生，既豁達而
X61n1154_p0401b02║取空，恐莾蕩而招禍。』此類乎越中習射，不踰數步之
X61n1154_p0401b03║間；隴西學游，翻沒洄波之內。如斯知識，未可參尋。」
X61n1154_p0401b04║疑深障重
X61n1154_p0401b05║無為楊次公曰：「世有善士，發三種不信心、不求生者，
X61n1154_p0401b06║尤可嗟惜。一曰吾當超佛越祖，淨土不足生也；二曰
X61n1154_p0401b07║處處皆淨土，西方不必生也；三曰極樂聖域，我輩凡
X61n1154_p0401b08║夫不能生也。夫行海無盡，普賢願見彌陀；佛國雖空，
X61n1154_p0401b09║維摩常修淨土。十方如來有廣舌之讚，十方菩薩有
X61n1154_p0401b10║同往之心。試自忖量，孰與諸聖？謂不足生者，何其自
X61n1154_p0401b11║欺哉！至如龍猛，祖師也，《楞伽經》有預記之文；天親，教
X61n1154_p0401b12║宗也，《無量論》有求生之偈。慈恩通讚，首稱十勝；智者
X61n1154_p0401b13║㭊理，明辨十疑。彼皆上哲，精進往生。謂不必生者，何
X61n1154_p0401b14║其自慢哉！火車可滅，舟石不沉。現華報者，莫甚於張
X61n1154_p0401b15║馗，十念而超勝處；入地獄者，莫速於雄俊，再甦而證
X61n1154_p0401b16║妙因。世人愆尤，未必若此。謂不能生者，何其自棄哉！
X61n1154_p0401b17║自欺、自慢，自棄己靈流入輪迴，是誰之咎？」
X61n1154_p0401b18║誑妄說法
X61n1154_p0401b19║汾州大達無業國師云：「如今天下解禪解道如河沙
X61n1154_p0401b20║數，說佛說心有百千萬億。纖塵不盡，未免輪迴；絲念
X61n1154_p0401b21║不忘，盡從淪墜。如斯之類，尚不能自識業果，妄言自
X61n1154_p0401b22║利利他，自謂上流並他先德，但言觸目無非佛事，舉
X61n1154_p0401b23║足盡是道場。原其所習，不如一箇五戒十善凡夫；觀
X61n1154_p0401b24║其發言，嫌他二乘十地菩薩。且醍醐上味為世所珍，
X61n1154_p0401c01║遇斯等人翻成毒藥。假使才並馬鳴、解齊龍樹，只是
X61n1154_p0401c02║一生兩生不失人身。臨終之時，一毫聖凡情量不盡，
X61n1154_p0401c03║纖塵思念未忘，隨念受生，輕重五陰，向驢胎馬腹裏
X61n1154_p0401c04║托質，鑊湯爐炭裏燒煑。從前記持憶想見解一時失
X61n1154_p0401c05║却，依舊再為螻蟻，從頭又作蚊虻。雖是善因，而招惡
X61n1154_p0401c06║果。」○永明智覺禪師云：「深嗟末世誑說一禪，只學虗
X61n1154_p0401c07║頭，全無實解。步步行有，口口談空。自不責業力所牽，
X61n1154_p0401c08║更教人撥無因果。便說飲酒食肉不礙菩提，行盜行
X61n1154_p0401c09║婬無妨般若。生遭王法，死陷阿鼻。受得地獄業消，又
X61n1154_p0401c10║入畜生餓鬼。百千萬劫無解脫期。除非一念回光，立
X61n1154_p0401c11║即翻邪為正。若不自懺自悔，自度自修，諸佛出來也
X61n1154_p0401c12║無救你處。」
X61n1154_p0401c13║未得謂得
X61n1154_p0401c14║圓悟禪師云：「有一等人道：本來無一星事，但只遇茶
X61n1154_p0401c15║喫茶，遇飯喫飯。此是大妄語，謂之未得謂得，未證謂
X61n1154_p0401c16║證。見人說心說性，說玄說妙，便道：只是狂言，本來無
X61n1154_p0401c17║事。可謂一盲引眾盲，打在無事界裡，佛也不禮，香也
X61n1154_p0401c18║不燒，似則也似，爭奈脫體不是？纔問著，却似極則相
X61n1154_p0401c19║似；纔拶著，七華八裂，坐在空腹高心處。及到臈月三
X61n1154_p0401c20║十日，換手搥胸，已是遲了也。」
X61n1154_p0401c21║胎息邪論
X61n1154_p0401c22║圓悟禪師云：「嗟見一流拍盲野狐種族，自不曾夢見
X61n1154_p0401c23║祖師，却妄傳達磨以胎息傳人，謂之傳法救迷情。引
X61n1154_p0401c24║從上年高宗師、安國師、趙州之類，皆行此氣，及誇達
X61n1154_p0402a01║磨隻履、普化空棺，皆是此術有驗，遂至渾身脫去，謂
X61n1154_p0402a02║之形神俱妙。除夜望影，喚主人公以卜日月，聽樓皷、
X61n1154_p0402a03║驗玉池、覘眼光，以為脫生死法，真誑嚇閭閻，揑偽造
X61n1154_p0402a04║訛，貽高人𠷣鄙。說趙州十二時歌、龐居士轉河車頌，
X61n1154_p0402a05║𮞏互指授，密行傳持，以圖長年及全身脫去。豪傑俊
X61n1154_p0402a06║頴之士，高談大辨，下視祖師者，往往信之，畫虎成狸，
X61n1154_p0402a07║遭有識者覰破。海內學此者，如稻麻竹葦，其高識遠
X61n1154_p0402a08║見，自不因循。恐乍發心，未入閫奧，遇增上慢人，導入
X61n1154_p0402a09║此邪見林中，末上一錯，永沒回轉，其流浸廣，莫知能
X61n1154_p0402a10║遏。因出此顯言，庶有志願於大解脫門，可以辨之，同
X61n1154_p0402a11║入無生薩婆若海。」
X61n1154_p0402a12║默照邪禪
X61n1154_p0402a13║真淨文禪師云：「今時有一般漢，執箇平常心是道，以
X61n1154_p0402a14║為極則。天是天，地是地，山是山，水是水，僧是僧，俗是
X61n1154_p0402a15║俗，大盡三十日，小盡二十九，並是依草附木，不知不
X61n1154_p0402a16║覺，一向迷將去。」○妙喜云：「東林照覺，以平常無事，不
X61n1154_p0402a17║立知見解會為道，更不求妙悟，却將諸佛諸祖見性
X61n1154_p0402a18║法門為建立，誣誷先聖，聾瞽後昆。眼裡無筋，皮下無
X61n1154_p0402a19║血之流，隨例顛倒，恬不知覺，真可憐憫。《圓覺經》云：『末
X61n1154_p0402a20║世眾生，雖求善友，遇邪見者，未得正悟，是則名為外
X61n1154_p0402a21║道種性。邪師過謬，非眾生咎。』豈虗語耶？」
X61n1154_p0402a22║長生秘訣
X61n1154_p0402a23║龍舒居士曰：「《楞嚴經》說有十類僊，壽千萬歲，休止深
X61n1154_p0402a24║山，數盡復入輪回。為不了真性，與六道眾生同名七
X61n1154_p0402b01║趣。世之學仙者，萬不得一。縱使得之，不免輪回。為著
X61n1154_p0402b02║於形神，不能捨去故也。且形神者，乃真性中所現之
X61n1154_p0402b03║忘想，皆非真實。近數百年來，得仙者唯鍾離呂公。而
X61n1154_p0402b04║學鍾呂者，奚止千萬。自余親知間，數亦不少，率皆死
X61n1154_p0402b05║亡，埋於下土，未見一人白日飛升者。欲求長生，莫如
X61n1154_p0402b06║淨土。不知修此而學神仙，是捨目前之美玉，而求不
X61n1154_p0402b07║可得之碔砆，豈不惑哉！唐香山居士贈王山人詩曰：
X61n1154_p0402b08║『聞君減寢食，日聽神仙說。暗待非常人，潛求長生訣。
X61n1154_p0402b09║言長本對短，未離生死轍。假使得長生，才能勝夭折。
X61n1154_p0402b10║松樹千年朽，槿華一日歇。畢竟同虗空，何須誇歲月。
X61n1154_p0402b11║彭殤徒自異，生死終無別。不如學無生，無生即無滅。』」
X61n1154_p0402b12║撥無因果
X61n1154_p0402b13║圓頓行人，語默動靜，皆遵聖教，盡合佛心。若以念佛
X61n1154_p0402b14║生心動念成妄想者，則息心無念，亦成妄想。《首楞嚴
X61n1154_p0402b15║經》云：「縱滅一切見聞覺知，內守幽閑，猶為法塵分別
X61n1154_p0402b16║影事。」若以念佛著有為患，則執空之人，其患尤甚。永
X61n1154_p0402b17║嘉云：「谿達空，撥因果，漭漭蕩蕩招殃禍。棄有著空病
X61n1154_p0402b18║亦然，還如避溺而投火。」若以外求他佛為未達，則內
X61n1154_p0402b19║執己心，不達尤甚。長沙云：「學道之人不識真，只為從
X61n1154_p0402b20║來認識神。無量劫來生死本，癡人喚作本來人。」若以
X61n1154_p0402b21║別求淨土為偏見，則執目前為淨土者，其失尤甚。《楞
X61n1154_p0402b22║嚴經》說：「落魔道者，都指現前即為佛國，無別淨居及
X61n1154_p0402b23║金色相。口中好言，眼耳鼻舌皆為淨土，男女二根即
X61n1154_p0402b24║是菩提。弟子與師俱陷王難，迷惑無知，墮無間獄。」若
X61n1154_p0402c01║以執有修證為權說者，執無修證，墮落外道，其禍尤
X61n1154_p0402c02║甚。《楞嚴》云：「其人初不覺知魔著，亦言自得無上涅槃，
X61n1154_p0402c03║謂三僧祇一念能越。心中尚輕十方如來，何況下位
X61n1154_p0402c04║聲聞緣覺？不禮塔廟，摧毀經像，謂言此是金銅土木
X61n1154_p0402c05║肉身真常，不自恭敬，却崇土木，實為顛倒。其深信者，
X61n1154_p0402c06║從其毀碎，埋棄地中，疑悞眾生，墮無間獄。」佛言諄諄，
X61n1154_p0402c07║可不信乎？
X61n1154_p0402c08║自甘塗炭
X61n1154_p0402c09║大智律師曰：「世之學佛者，其始莫不皆曰：為生死事
X61n1154_p0402c10║大。及乎聲利所動，世緣所汩，則生死大事，置而弗論。
X61n1154_p0402c11║或為人扣擊，則他辭託䟦，不能自決。或云：此不須問。
X61n1154_p0402c12║或云：不必用知。或云：符到奉行，莫作計較。或云：隨處
X61n1154_p0402c13║受生，出入自在。或云：且生不高不下之家，復男子身。
X61n1154_p0402c14║或云：把定精神，見善惡相，不得隨去。或令預候知時。
X61n1154_p0402c15║或教臨終奪陰。或云：百骸潰散，一物長靈。或云：形散
X61n1154_p0402c16║氣消，歸於寂滅。如是種種，臆度矯亂，皆不出凡夫外
X61n1154_p0402c17║道斷常二見。逮乎四大解分，病苦所迫，識神無主，隨
X61n1154_p0402c18║業輪迴，決無疑矣。假令定日尅時，坐脫立化，世德可
X61n1154_p0402c19║致，未足為奇。斯由不見《十六觀經》，不知九品生相，不
X61n1154_p0402c20║信彌陀願力，而堅持所見，自甘塗炭，豈不為之悲哉。」
X61n1154_p0402c21║○指廣門第九
X61n1154_p0402c22║徑路脩行之法，其要在於執持名號，即得往生，奚
X61n1154_p0402c23║俟多言哉？若夫旨趣之微妙，觀道之精深，非文藉
X61n1154_p0402c24║之廣，說示之詳，無由顯也。故群經之偏讚，眾聖之
X61n1154_p0403a01║發揮，其書之廣，汗牛充棟，非夫博□，則莫知其要
X61n1154_p0403a02║也。今自博而約，錄一二之目，俾學者討尋得旨而
X61n1154_p0403a03║修焉。儒曰：博學而詳說之，將以反說約也。其斯之
X61n1154_p0403a04║謂歟？
X61n1154_p0403a05║法華授記
X61n1154_p0403a06║《妙法蓮華經．藥王菩薩本事品》云：「若如來滅後，後五
X61n1154_p0403a07║百歲中，若有女人聞是經典，如說脩行，於此命終，即
X61n1154_p0403a08║往安樂世界，阿彌陀佛、大菩薩眾圍繞住處，生蓮華
X61n1154_p0403a09║中寶座之上，不復為貪欲所惱，亦復不為瞋恚、愚癡
X61n1154_p0403a10║所惱，亦復不為憍慢、嫉妒所惱，得菩薩神通無生法
X61n1154_p0403a11║忍。」
X61n1154_p0403a12║妙樂云：「聞是經典，如說脩行，即淨土因，不須更指《觀
X61n1154_p0403a13║經》等也。依經立行，具如〈分別功德品〉。直觀此土，四土
X61n1154_p0403a14║具足，故此佛身即三佛身，此大眾即一切眾。以惑未
X61n1154_p0403a15║斷，故安樂行是同居淨土行之氣分也。」○四明《融心
X61n1154_p0403a16║解》云：「惑未斷，則同居淨觀，行三諦也。見思盡，則方便
X61n1154_p0403a17║淨，相似三諦也。無明破，則實報淨，分證三諦也。無明
X61n1154_p0403a18║盡，則寂光淨，究竟三諦也。修一心三觀，求生淨土，即
X61n1154_p0403a19║以三惑為穢土之因，三諦為淨土之果也。」
X61n1154_p0403a20║華嚴結歸
X61n1154_p0403a21║華嚴末會，普賢菩薩教善財童子發十大願，乃云：「於
X61n1154_p0403a22║此大願受持讀誦，是人臨命終時，一切諸根悉皆散
X61n1154_p0403a23║壞，一切親屬悉皆捨離，一切威勢悉皆退失，唯此願
X61n1154_p0403a24║王不相捨離，於一切時引導其前，一剎那中即得往
X61n1154_p0403b01║生極樂世界。到已，即見阿彌陀佛生蓮華中，蒙佛授
X61n1154_p0403b02║記，普於十方世界以智慧力隨眾生心而為利益，不
X61n1154_p0403b03║久當坐菩提道場，降伏魔軍，成等正覺，能於煩惱大
X61n1154_p0403b04║苦海中拔濟眾生，令其出離，皆得往生阿彌陀佛極
X61n1154_p0403b05║樂世界。」○清涼國師《貞元疏》：「問曰：不求生華藏而生
X61n1154_p0403b06║極樂者，何耶？答：有四意：一者、有緣，故彌陀願重，偏接
X61n1154_p0403b07║娑婆人也。二者、使眾生歸憑情一，故若聞十方皆妙，
X61n1154_p0403b08║初心茫然，無不依託，故方便引之。三者、不離華藏，故
X61n1154_p0403b09║極樂去此十萬億剎，華藏佛剎皆微塵數，故不離也。
X61n1154_p0403b10║四者、即本師，故經云：『或有見佛無量壽，觀自在等所
X61n1154_p0403b11║圍繞。』」疏云：「讚本尊遮那之德也。華藏剎海皆遮那境，
X61n1154_p0403b12║十萬億剎未出剎種之□，豈非本師隨名異化也？」
X61n1154_p0403b13║般若念佛
X61n1154_p0403b14║《摩訶般若經》云：「菩薩摩訶薩念佛，不以色念，不以受、
X61n1154_p0403b15║想、行、識念，以諸法自性空故。不應以三十二相、八十
X61n1154_p0403b16║隨形好念，不應以戒、定、慧、解脫、解脫知見而念，不以
X61n1154_p0403b17║十力、四無所畏、四無礙智、十八不共法而念。何以故？
X61n1154_p0403b18║是諸法自性空故。自性空則無所念，無所念故是為
X61n1154_p0403b19║念佛。菩薩行般若波羅蜜時，應念佛能具足四念處
X61n1154_p0403b20║乃至一切種智。諸法性無所有故，菩薩知諸法無所
X61n1154_p0403b21║有，是中無有性、無無性。」○《大般若經》云：「菩薩摩訶薩
X61n1154_p0403b22║有方便善巧故，不隨靜慮、無量、無色勢力而生，但生
X61n1154_p0403b23║有佛世界，值遇諸佛，供養恭敬，尊重讚歎，常與般若
X61n1154_p0403b24║波羅蜜多相應。當知是菩薩摩訶薩，此賢劫中定得
X61n1154_p0403c01║無上正等菩提。」
X61n1154_p0403c02║仁王觀佛
X61n1154_p0403c03║《仁王般若經》云：「佛問波斯匿王：『汝以何相而觀如來？』
X61n1154_p0403c04║王言：『觀身實相，觀佛亦然。無前際、中際、後際。不住三
X61n1154_p0403c05║際，不離三際。不住五蘊，不離五蘊。不住四大，不離四
X61n1154_p0403c06║大。不住六處，不離六處。不住三界，不離三界。乃至非
X61n1154_p0403c07║見聞覺知，心行處滅，言語道斷，同真際，等法性。我以
X61n1154_p0403c08║此相觀如來身。』佛言：『應如是觀。若他觀者，名為邪觀。』」
X61n1154_p0403c09║○佛所言有，為破眾生執空之見，於空有叵得處，方
X61n1154_p0403c10║便建立，謂之妙有。佛所言空，為破眾生執有之見，於
X61n1154_p0403c11║空有無礙處，蕩除其執，謂之真空。空之與有，其體本
X61n1154_p0403c12║一，而不妨各異。以無礙故，無可不可，謂之空。所以破
X61n1154_p0403c13║除情執，洗蕩法塵，謂之有。所以表顯法門，建立功用。
X61n1154_p0403c14║亦如人身，或動或靜，或語或默，任運而然。何所往而
X61n1154_p0403c15║不可哉？若定執一偏，則落外道邪見，非佛法矣。
X61n1154_p0403c16║寶積十心
X61n1154_p0403c17║《大寶積經》彌勒白佛言：「如佛所說：『阿彌陀佛極樂世
X61n1154_p0403c18║界，若有眾生發十種心專向於佛，是人命終當得往
X61n1154_p0403c19║生。』何等名為十種心耶？」佛告彌勒：「如是十心，非諸凡
X61n1154_p0403c20║愚、不善丈夫、具煩惱者之所能發。何等為十？一者、於
X61n1154_p0403c21║諸眾生起於大慈無損害心；二者、於諸眾生起於大
X61n1154_p0403c22║悲無逼惱心；三者、於佛正法不惜身命樂守護心；四
X61n1154_p0403c23║者、於一切法發生勝忍無執著心；五者、不貪利養恭
X61n1154_p0403c24║敬尊重淨意樂心；六者、求佛種智於一切時無忘失
X61n1154_p0404a01║心；七者、於諸眾生尊重恭敬無下劣心；八者、不著世
X61n1154_p0404a02║論於菩提分生決定心；九者、種諸善根無有雜染清
X61n1154_p0404a03║淨之心；十者、於諸如來捨離諸相起隨念心。是名菩
X61n1154_p0404a04║薩發十種心。若人於此十心隨成一心，樂欲往生彼
X61n1154_p0404a05║佛世界，若不生者無有是處。」
X61n1154_p0404a06║情想升沉
X61n1154_p0404a07║《首楞嚴經》云：「佛告阿難：『一切世間，生死相續，生從順
X61n1154_p0404a08║習，死從變流。臨命終時，未捨煖觸，一生善惡，俱時頓
X61n1154_p0404a09║現。純想即飛，必生天上。若飛心中，兼福兼慧，及與淨
X61n1154_p0404a10║願，自然心開，見十方佛，一切淨土，隨願往生。情少想
X61n1154_p0404a11║多，輕舉非遠，即為飛仙。情想均等，不飛不墜，生於人
X61n1154_p0404a12║間。想明斯聰，情幽斯鈍。情多想少，流入橫生，重為毛
X61n1154_p0404a13║群，輕為羽族。七情三想，沉下水輪，生於火際，受氣猛
X61n1154_p0404a14║火，身為餓鬼，常被焚燒，水能害己，無食無飲，經百千
X61n1154_p0404a15║劫。九情一想，下洞火輪，輕生有間，重生無間，二種地
X61n1154_p0404a16║獄。純情即沉，入阿鼻獄。若沉心中，有謗大乘，毀佛禁
X61n1154_p0404a17║戒，誑妄說法，虗貪信施，濫膺恭敬，五逆十重，更生十
X61n1154_p0404a18║方阿鼻地獄。』」
X61n1154_p0404a19║起信結歸
X61n1154_p0404a20║馬鳴菩薩宗百洛叉經，造《大乘起信論》，為入道之要
X61n1154_p0404a21║門。其末曰：「復次，眾生初學是法，欲求正信，其心怯弱，
X61n1154_p0404a22║以住於此娑婆世界，自謂不能常值諸佛，懼謂信心
X61n1154_p0404a23║雖可成就，意欲退者，當知如來有勝方便攝護信心，
X61n1154_p0404a24║謂以專意念佛因緣，隨願得生他方佛土，常見於佛，
X61n1154_p0404b01║永離惡道。如修多羅說：『若人專念西方極樂世界阿
X61n1154_p0404b02║彌陀佛，所修善根回向願求生彼世界，即得往生，常
X61n1154_p0404b03║見佛故，終無有退。』若觀彼佛真如法身，常勤修習，畢
X61n1154_p0404b04║竟得生，住正定故。」
X61n1154_p0404b05║王以寧待制曰：「余甞問道於宏智禪師，師令讀《起信
X61n1154_p0404b06║論》，而未見其本。及謫官天台，始於隣僧處得之，披閱
X61n1154_p0404b07║再三，竊有疑焉。是書為大乘人作，破有蕩空，一法不
X61n1154_p0404b08║留之書也。而末章以繫念彌陀，求生淨土為言，其旨
X61n1154_p0404b09║何耶？晚過雪峰，問真歇，歇曰：『實際理地，不受一塵；萬
X61n1154_p0404b10║行門中，不捨一法。子欲壞世間相，棄有著空，然後為
X61n1154_p0404b11║道耶？夫如是，則淨土之修，於道何損焉？』予始豁然有
X61n1154_p0404b12║得於心，乃知往生淨土一門，真橫截生死之要道也。」
X61n1154_p0404b13║天親造論
X61n1154_p0404b14║西天祖師婆藪盤特，此云天親。初學佛法，偏執小乘，
X61n1154_p0404b15║後方志慕大法。從其兄無著傳慈氏唯識宗旨，依《無
X61n1154_p0404b16║量壽經》造論一卷，為淨土修法。在大藏堂字函，須者
X61n1154_p0404b17║撿之。其略曰：「若人修行五念門成就者，必定得生安
X61n1154_p0404b18║樂國土，見阿彌陀佛。一者禮拜門，身業禮拜阿彌陀
X61n1154_p0404b19║佛，為生彼國故。二者讚歎門，口業讚歎彼佛光明智
X61n1154_p0404b20║相，欲如實脩行故。三者作願門，心常作願，一心專念，
X61n1154_p0404b21║畢竟往生，欲如實脩行奢摩他故。四者觀察門，以智
X61n1154_p0404b22║慧觀察，欲如實脩行毗鉢舍那故，一觀察彼國土莊
X61n1154_p0404b23║嚴，二觀察彼佛莊嚴，三觀察彼諸菩薩莊嚴。五者回
X61n1154_p0404b24║向門，所有功德善根，以方便回向，攝取眾生，不取一
X61n1154_p0404c01║切世間故。菩薩如是修行五門，自利利他，速得成就
X61n1154_p0404c02║菩提故。」慈雲依之立往生行法。
X61n1154_p0404c03║論釋十疑
X61n1154_p0404c04║天台智者大師說《淨土十疑論》，門人記為一卷。宋初
X61n1154_p0404c05║吳山澄彧法師有注本，僧統贊寧序冠其首，盛行於
X61n1154_p0404c06║世。彧師科十疑云：一、無大慈悲疑；二、諸法無生疑；三、
X61n1154_p0404c07║佛土平等疑；四、偏念西方疑；五、具縛厚重疑；六、即得
X61n1154_p0404c08║不退疑；七、不求兜率疑；八、十念往生疑；九、劣弱人生
X61n1154_p0404c09║疑；十、作何行業疑。一一問答明白。故楊次公序云：「輔
X61n1154_p0404c10║贊彌陀教觀者，其書山積，唯智者大師《淨土十疑論》
X61n1154_p0404c11║最為首冠。援引聖言，開決群惑。萬年暗室，日至而頓
X61n1154_p0404c12║釋群陰；千里水程，舟具而不勞自力。非法藏後身，不
X61n1154_p0404c13║能至於是也。」
X61n1154_p0404c14║臨終設像
X61n1154_p0404c15║《華嚴．賢首品》偈云：「又放光明名見佛，此光覺悟將歿
X61n1154_p0404c16║者，令隨憶念見如來，命終得生其淨國。見有臨終勸
X61n1154_p0404c17║念佛，又示尊像令瞻敬，俾於佛所深歸仰，是故得成
X61n1154_p0404c18║此光明。」前四句言菩薩放無量光，其間一種名為見
X61n1154_p0404c19║佛，放此光明，能令命終之人見佛往生。後四句言此
X61n1154_p0404c20║菩薩因中勸臨終人念佛，又令瞻敬佛像，故得此光
X61n1154_p0404c21║明也。《大智度論》云：「臨終少時，能勝終身修行之力，以
X61n1154_p0404c22║猛利故。」義和法師《無盡燈》載：「西域祇桓精舍西北角，
X61n1154_p0404c23║日光沒處，置無常院，造一立像，面向西方，執五綵旛，
X61n1154_p0404c24║安病人在像之後，手執旛脚，作隨佛往生之想。瞻病
X61n1154_p0405a01║者燒香、散華、鳴磬，助稱佛名，資助病者。若有垢穢，隨
X61n1154_p0405a02║即除之，決取往生。若游心法界，去來無礙者，不拘此
X61n1154_p0405a03║法。」
X61n1154_p0405a04║茶毗十念
X61n1154_p0405a05║百丈大智禪師以修禪之人附居律寺，紊師徒之分，
X61n1154_p0405a06║是故建立叢林，以《清規》繩之，自是天下始有禪居。凡
X61n1154_p0405a07║病僧危篤，集眾與之念誦，其詞曰：「諸緣未盡，早遂輕
X61n1154_p0405a08║安。大命難逃，徑生安養。」其與亡僧龕前念誦，則曰：「神
X61n1154_p0405a09║超淨域，業謝塵勞。蓮開上品之華，佛授一生之記。」至
X61n1154_p0405a10║茶毗時，令維那與其十稱西方極樂世界大慈大悲
X61n1154_p0405a11║阿彌陀佛，大眾同聲應和，而又曰：「上來稱揚十念，貲
X61n1154_p0405a12║助往生。」津送住持之法亦然。此法載于《清規》，雖叢林
X61n1154_p0405a13║老宿道眼明白者，無不遵之而行。故知合五家之宗
X61n1154_p0405a14║派，盡天下之禪僧，悟與未悟，無有一人不生淨土也。
X61n1154_p0405a15║古今著述
X61n1154_p0405a16║慈雲云：「古今諸師，歸心淨域者，或製疏解經，或宗經
X61n1154_p0405a17║造論，或隨情釋難，或伽陀讚揚。雖殊途同歸，而各陳
X61n1154_p0405a18║所見，動盈編帙，尋究良難。今略錄其要者一二。
X61n1154_p0405a19║天台智者大師觀無量壽佛經疏一卷
X61n1154_p0405a20║淨土十疑論一卷道安和尚往生論六卷
X61n1154_p0405a21║懷感法師群疑論七卷道綽禪師安樂集三卷
X61n1154_p0405a22║慈愍三藏淨土慈悲集三卷
X61n1154_p0405a23║源信禪師淨土集二卷
X61n1154_p0405a24║慈恩法師彌陀經通贊一卷
X61n1154_p0405b01║清凉國師觀經疏一卷
X61n1154_p0405b02║永明智覺禪師萬善同歸集三卷
X61n1154_p0405b03║四明尊者妙宗鈔三卷融心解一卷
X61n1154_p0405b04║慈雲懺主往生淨土懺願儀一卷
X61n1154_p0405b05║決疑行願二門一卷淨土略傳一卷
X61n1154_p0405b06║草堂飛錫法師念佛三昧寶王論三卷
X61n1154_p0405b07║孤山法師觀經疏刊正記四卷
X61n1154_p0405b08║彌陀經疏一卷西資鈔二卷
X61n1154_p0405b09║淨覺法師彌陀經疏一卷
X61n1154_p0405b10║潞州宗坦法師觀經甘露疏四卷
X61n1154_p0405b11║義淵法師甘露疏記五卷
X61n1154_p0405b12║靈芝大智律師觀經疏阿彌陀經疏一卷
X61n1154_p0405b13║淨土禮懺儀一卷
X61n1154_p0405b14║圓澄義和法師華嚴無盡燈一卷
X61n1154_p0405b15║侍郎王古直指淨土決疑集三卷
X61n1154_p0405b16║寶珠集
X61n1154_p0405b17║無功居士王闐淨土自信錄」
X61n1154_p0405b18║○勸脩門第十
X61n1154_p0405b19║眾生在迷，生死無際，一旦獲聞念佛三昧，頓超生
X61n1154_p0405b20║死，若飛出塗炭而羽翼太虗，真渡苦海之慈航，起
X61n1154_p0405b21║沈痾之妙劑者歟！夫勸進行者，淨業之大，利他之
X61n1154_p0405b22║行，菩薩所修。有志之士能以此道轉相勸勉，勤修
X61n1154_p0405b23║不怠，則屈伸臂頃，轉穢濁為清泰之都，勸修之功
X61n1154_p0405b24║豈小補哉！
X61n1154_p0405c01║慈雲勸修
X61n1154_p0405c02║慈雲懺主云：「安養淨業，捷徑易修，諸大乘經，皆啟斯
X61n1154_p0405c03║要，十方諸佛，無不稱美。若比丘四眾、善男信女，欲得
X61n1154_p0405c04║速破無明，永滅五逆、十惡重罪及餘輕過，當修此法。
X61n1154_p0405c05║欲得還復清淨，大小戒律，具足一切諸波羅蜜門者，
X61n1154_p0405c06║當學此法。欲得臨終離諸怖畏，身心安樂，喜悅如歸，
X61n1154_p0405c07║光照室宅，異香音樂，阿彌陀佛與諸聖眾送紫金臺，
X61n1154_p0405c08║授手迎接，五道橫截，九品長騖，謝去熱惱，安息清涼，
X61n1154_p0405c09║初離塵勞，便登不退，不歷長劫，即證無生者，當學此
X61n1154_p0405c10║法。欲修少法而感妙報，十方諸佛俱時稱讚，現前授
X61n1154_p0405c11║記，一念供養無央數佛，還至本國，與彌陀坐食，觀音
X61n1154_p0405c12║議論，勢至行步，洞視徹聞，身量無際，飛空自在，宿命
X61n1154_p0405c13║了了，徧觀五道，如鏡中像，念念證入無盡三昧。如是
X61n1154_p0405c14║稱述，不可窮盡，應當修習此之勝法。」
X61n1154_p0405c15║校量功德
X61n1154_p0405c16║慈雲懺主云：「彌陀本願：『十方眾生欲生我國，至心信
X61n1154_p0405c17║樂，乃至十念不果遂者，誓不成佛。』十念信樂尚得往
X61n1154_p0405c18║生，況復一日信樂者？況復一月、一年、一生信樂者耶？
X61n1154_p0405c19║一念滅八十億劫生死重罪，況復十念耶？況復一日、
X61n1154_p0405c20║一月、一年、一生念佛所滅罪耶？重罪尚滅，況輕罪耶？
X61n1154_p0405c21║又復校量念佛功德，比餘善根優劣之相者，經云：『若
X61n1154_p0405c22║人以四事極好之物，供養大千世界滿中阿羅漢、辟
X61n1154_p0405c23║支佛，所得福德，不如有人合掌一稱佛名，百千萬分
X61n1154_p0405c24║算數譬喻所不能及。』一稱佛名功德尚爾，況復十念、
X61n1154_p0406a01║一日、一月、一年、一生念佛功德耶？現世安隱，眾聖守
X61n1154_p0406a02║護，離諸災厄，功德無量。」
X61n1154_p0406a03║妙觀功深
X61n1154_p0406a04║四明尊者云：「寄語行者，觀雖深妙，本被初心，若能進
X61n1154_p0406a05║功，何憂不就？縱未入品，為因亦強，生至彼邦，得預大
X61n1154_p0406a06║會。所見依正，微妙難思，速入聖階，度生亦廣。永異事
X61n1154_p0406a07║善，及小乘行。得往生者，如此土人，宿圓修者，於諸座
X61n1154_p0406a08║席，見相殊常，聞法易悟。以此類彼，功在妙宗，但為戒
X61n1154_p0406a09║福不精，無往生願。故在穢土，聞法入真，須懼娑婆，不
X61n1154_p0406a10║常值佛。縱遇善友，色心不勝，難發我心，況塵境麤強，
X61n1154_p0406a11║誠為險處。故須外加事懺，內勤理觀，正助雙行，加願
X61n1154_p0406a12║要制，必於寶剎，速證無生。」
X61n1154_p0406a13║永無退轉
X61n1154_p0406a14║楊次公曰：「不願生淨土則已，願生則無不得生；不生
X61n1154_p0406a15║淨土則已，生則永無退轉。具縛凡夫，初憑信願得生
X61n1154_p0406a16║彼土，而三毒邪見未能頓忘。何以知其不退轉耶？葢
X61n1154_p0406a17║以彌陀願力常所攝持，大光常照，上善人聚，壽命永
X61n1154_p0406a18║劫，水鳥樹林，風聲樂響，演暢妙乘，聞其聲者，念佛、念
X61n1154_p0406a19║法、念僧之心未甞間斷故也。眾生如受病之人，佛為
X61n1154_p0406a20║醫王，法為良藥，僧為視病人，三者現前，病不得而萌
X61n1154_p0406a21║矣。以是言之，則一生淨土，何從有退轉哉？」
X61n1154_p0406a22║高聲念佛
X61n1154_p0406a23║《業報差別經》云：「高聲念佛誦經，有十種功德：一、能排
X61n1154_p0406a24║睡眠，二、天魔驚怖，三、聲徧十方，四、三塗息苦，五、外聲
X61n1154_p0406b01║不入，六、令心不散，七、勇猛精進，八、諸佛歡喜，九、三昧
X61n1154_p0406b02║現前，十、往生淨土。」○慈雲懺主云：「稱佛名時，以心緣
X61n1154_p0406b03║歷，字字分明，使心口相繫，方能一念滅八十億劫生
X61n1154_p0406b04║死之罪。若不然者，滅罪良難。若恐心散，須高聲疾喚，
X61n1154_p0406b05║心則易定，三昧易成。故懷感法師《決疑論》中引《大集
X61n1154_p0406b06║日藏經》云：『小念見小佛，大念見大佛。』論釋曰：『大念者，
X61n1154_p0406b07║大聲念佛也。小念者，小聲念佛也。』此皆聖教，有何惑
X61n1154_p0406b08║哉？奉勸世人，厲聲念佛，三昧易成；小聲念佛，遂多馳
X61n1154_p0406b09║散。學者方知，非常人能曉也。下品下生，臨終十念，少
X61n1154_p0406b10║時猛利，諦心決斷，勝百年願力。今人稱佛，多不專精，
X61n1154_p0406b11║散心緩聲，遂使現世成功者少，臨終感應事稀。故特
X61n1154_p0406b12║示此法，勸念佛時，一心不亂，高聲念佛，聲聲相續，則
X61n1154_p0406b13║不久成功也。」
X61n1154_p0406b14║禮佛功德
X61n1154_p0406b15║《業報差別經》云：「禮佛一拜，從其膝下至金剛際，一塵
X61n1154_p0406b16║一轉輪王位，獲十種功德：一、得妙色身。二、出言人信。
X61n1154_p0406b17║三、處眾無畏。四、佛所護念。五、具大威儀。六、眾人親附。
X61n1154_p0406b18║七、諸天愛敬。八、具大福德。九、命終往生。十、速證涅槃。」
X61n1154_p0406b19║○四明尊者云：「行者禮佛時，深知佛體不離我心，同
X61n1154_p0406b20║一覺源，圓照諸法。諸佛悟本，起同體悲。眾生迷真，受
X61n1154_p0406b21║諸幻苦。悲苦相對，感應斯成。一身遍至諸佛之前，一
X61n1154_p0406b22║拜普消無邊之罪。」
X61n1154_p0406b23║現生獲福
X61n1154_p0406b24║龍舒曰：「或謂求生淨土是身後之事，而不知大有益
X61n1154_p0406c01║於生前也。何則？葢佛之教人，無非是善。既以求生淨
X61n1154_p0406c02║土為心，凡意之所念，口之所言，身之所為，無適而非
X61n1154_p0406c03║善。其現世則可為君子，為大賢，人敬之，神助之，福祿
X61n1154_p0406c04║可增，壽命可永。其次為業緣所奪，不能專志於此者，
X61n1154_p0406c05║則惡緣由此而省，善緣自此而增矣。縱有不知禮義，
X61n1154_p0406c06║不畏刑罰，唯氣力之為尚，唯勢利之為趨，苟知以淨
X61n1154_p0406c07║土為心，則亦必省己而自咎，其所為雖不能皆合於
X61n1154_p0406c08║禮義，亦必近於禮義矣，其肎復陷於刑罰乎？使人人
X61n1154_p0406c09║皆然，則漸可以脫小人之域，而終為君子之歸矣。鄉
X61n1154_p0406c10║人之相知者，皆目之為善人。由是言之，遵佛教法而
X61n1154_p0406c11║以淨土為心者，孰謂無益於生前乎？」
X61n1154_p0406c12║為僧念佛
X61n1154_p0406c13║龍舒曰：「為僧學佛者，當自念云：『我為出家人，了達生
X61n1154_p0406c14║死，乃本分事。不能如此，遂汩沒俗塵。一日大限到來，
X61n1154_p0406c15║有何倚賴？平日雖有善業，未免隨逐輪迴。善業報盡，
X61n1154_p0406c16║又復墜墮。不如專修淨土，直脫輪迴，方是出家事畢。』
X61n1154_p0406c17║如永明壽禪師、長蘆賾禪師、萬年一禪師，皆修此道，
X61n1154_p0406c18║又轉以化人，豈可不効彼耶？若不生淨土，未免隨業
X61n1154_p0406c19║受報。如海印信禪師，以一念之錯，生朱防禦家為女
X61n1154_p0406c20║子，得圓照本禪師點化，乃得脫去。知他第二生中，又
X61n1154_p0406c21║復如何？舒州太平古老，亦名行尊宿也。歿後生宰相
X61n1154_p0406c22║家，享富貴，造惡業，復墮惡道，何有出期？《楞伽經》說：『修
X61n1154_p0406c23║行之人，如澄濁水，澄之難清，未去濁脚，攪之復渾。』二
X61n1154_p0406c24║老之謂也。若生淨土，住不退地，復來此界度生，如刷
X61n1154_p0407a01║去濁脚，雖攪之不復渾矣。」
X61n1154_p0407a02║富貴學道
X61n1154_p0407a03║龍舒曰：「富貴人種種如意快樂，然光陰迅速，幻身難
X61n1154_p0407a04║保。古來貴極，誰為在者？不如脩行淨業，身後托生勝
X61n1154_p0407a05║處，豈不快哉！本朝文潞公在京師，與淨嚴禪師結道
X61n1154_p0407a06║俗十萬人，為淨土會。至于王敏仲侍郎、楊次公提刑、
X61n1154_p0407a07║馮濟川給事，皆以貴人脩行淨業，而皆得往生，可不
X61n1154_p0407a08║仰効之哉！」
X61n1154_p0407a09║眾善相資
X61n1154_p0407a10║龍舒曰：「供佛齋僧，造塔建寺，念誦禮懺，孝養父母，兄
X61n1154_p0407a11║友弟恭，宗族之間，無不和穆。鄉黨隣里，恩禮相與。事
X61n1154_p0407a12║君則赤心為國，為官則仁慈利民，為長則善以安眾，
X61n1154_p0407a13║為下則勤以事上。或指教愚迷，或扶助孤弱，或救人
X61n1154_p0407a14║急難，或惠施貧窮，或造橋砌井，或施食散藥，或減己
X61n1154_p0407a15║奉養以利人，或臨財饒人以自省，或教人為善，或護
X61n1154_p0407a16║善止惡。但隨所作世出世間一切善事，不拘大小多
X61n1154_p0407a17║少，或止以一錢與人，或以一水止渴。至於毫芒之善，
X61n1154_p0407a18║竝須起念云：『願此善緣，回向西方。』眾善相資，必得往
X61n1154_p0407a19║生也。」
X61n1154_p0407a20║勸修利益
X61n1154_p0407a21║龍舒曰：「唐人房翥暴亡至冥府，冥官語之曰：『據案簿，
X61n1154_p0407a22║爾曾勸一老人念佛，已生淨土。爾承此福，亦合生淨
X61n1154_p0407a23║土。』翥曰：『尚擬誦《金剛經》萬卷，并禮五臺，故未欲往生。』
X61n1154_p0407a24║冥官曰：『誦經禮拜，固為好事，不如且生淨土。』知其志
X61n1154_p0407b01║不可奪，乃放還人間。是知勸人脩淨土者，非但獲往
X61n1154_p0407b02║生，又感動幽冥也。」
X61n1154_p0407b03║因循悞事
X61n1154_p0407b04║寂室曰：「世人欲修淨業，不可言：『我今忙迫，且待閑暇；
X61n1154_p0407b05║我今貧乏，且待富足；我今少壯，且待老時。』若分定常
X61n1154_p0407b06║忙、分定貧乏、分定夭折，即於淨業無緣脩習，忽爾喪
X61n1154_p0407b07║亡，雖悔何及？奉勸諸人，趂身強徤，努力修之。」
X61n1154_p0407b08║當思身後
X61n1154_p0407b09║寂室曰：「世人但知生時將養此身，營求資給，而不思
X61n1154_p0407b10║捨此身後神識不滅。若無善因，則淪墜苦趣。何為生
X61n1154_p0407b11║時愛惜此身，死後神識不滅，而不思度脫耶？又世人
X61n1154_p0407b12║專為妻子眷屬廣營衣食，而無少怠，而不思命終之
X61n1154_p0407b13║時，妻子眷屬雖愛徹骨髓，不能相救，唯當獨往。今勸
X61n1154_p0407b14║世人，不當以養生故而忘畏死，不當以為他故而忘
X61n1154_p0407b15║自為也。」
X61n1154_p0407b16║預偹不虞
X61n1154_p0407b17║龍舒曰：「如人入城幹事，必先覓安下處，抵暮昏黑，則
X61n1154_p0407b18║有投宿之地。先覓下處者，脩淨業也；抵暮昏黑者，大
X61n1154_p0407b19║限到來也；有投宿之地者，生蓮華中，不落惡趣之謂
X61n1154_p0407b20║也。又如春月遠行，須辦雨具，驟雨忽來，則無淋漓之
X61n1154_p0407b21║患。先辦雨具者，修淨業也；驟雨忽來者，無常忽至也；
X61n1154_p0407b22║無淋漓之患者，不落惡趣也。且先覓下處，不害其幹
X61n1154_p0407b23║事；先辦雨具，不害其遠行；修淨土者，不妨一切世務，
X61n1154_p0407b24║人何為而不修乎？」
X61n1154_p0407c01║功在純熟
X61n1154_p0407c02║龍舒曰：「《孟子》謂：『夫仁者，亦在乎熟之而已矣。故君子
X61n1154_p0407c03║無終食之間違仁。造次必於是，顛沛必於是。』能爾也，
X61n1154_p0407c04║則無所往而不為仁矣。脩淨土者亦然。凡起居飲食，
X61n1154_p0407c05║語默動靜，皆不忘淨土。則此身雖居五濁，而其心已
X61n1154_p0407c06║在淨土矣。樝菴云：『落日之形似鼓懸，加趺端坐面西
X61n1154_p0407c07║邊。身雖未到華池上，先送心歸極樂天。』正謂此也。」
X61n1154_p0407c08║十種勝利
X61n1154_p0407c09║慈雲懺主云：「三界大師，萬德慈父，歸之者罪滅，敬之
X61n1154_p0407c10║者福生，諸經具說。若能歸依三寶，受持一佛名者，現
X61n1154_p0407c11║世當獲十種勝利：一者、晝夜常得一切諸天、大力神
X61n1154_p0407c12║將隱形守護；二者、常得如觀世音等二十五大菩薩
X61n1154_p0407c13║而為守護；三者、常為諸佛晝夜護念，阿彌陀佛常放
X61n1154_p0407c14║光明，攝受此人；四者、一切惡鬼、夜叉、羅剎皆不能害，
X61n1154_p0407c15║毒蛇、毒藥悉不能中；五者、水火冤賊、刀箭杻械、牢獄
X61n1154_p0407c16║橫死悉皆不受；六者、先所作罪悉皆消滅，所殺冤命
X61n1154_p0407c17║皆蒙解脫，更無執對；七者、夜夢吉祥，見阿彌陀佛勝
X61n1154_p0407c18║妙色像；八者、心常歡喜，顏色光澤，氣力充盛，所作吉
X61n1154_p0407c19║利；九者、常為一切世間人民恭敬禮拜，猶如敬佛；十
X61n1154_p0407c20║者、命終之時，心無怖畏，正念現前，阿彌陀佛及諸聖
X61n1154_p0407c21║眾持金剛臺接引往生極樂世界，盡未來際受勝妙
X61n1154_p0407c22║樂。」
X61n1154_p0407c23║
X61n1154_p0407c24║淨土指歸集卷下（終）
X61n1154_p0408a01║
X61n1154_p0408a02║指歸直音略訓
X61n1154_p0408a03║錠光訂定二音錠光，佛名。
X61n1154_p0408a04║提撕下西音，提耳之誨曰撕也。
X61n1154_p0408a05║玫梅音，玫瑰，珠也。僧名。
X61n1154_p0408a06║肇兆音，始也。
X61n1154_p0408a07║蕖渠音，荷花。
X61n1154_p0408a08║舛訛川上聲，錯也。下娥音，謬也。
X61n1154_p0408a09║髫迢音，髫髦，童子垂髮。
X61n1154_p0408a10║騖務音，亂馳。
X61n1154_p0408a11║鄙彼音，陋也。
X61n1154_p0408a12║沉湎免音，溺也。《說文》：「沉於酒也。」
X61n1154_p0408a13║捃摭郡音，拾也。隻音，采摭羣言。
X61n1154_p0408a14║諄知純切，誨言重複也。
X61n1154_p0408a15║暢唱音，通也。
X61n1154_p0408a16║俾彼音，使也。
X61n1154_p0408a17║讐隙上酬𬽦也，下乞逆切，怨也。
X61n1154_p0408a18║褻媟薛音，私服也。同上，近小人。
X61n1154_p0408a19║眴舜音，不眴太子名。
X61n1154_p0408a20║殑巨升切，河名。
X61n1154_p0408a21║遽舉去聲。急猝。
X61n1154_p0408a22║藉氣謝音借。又含蓄包容之意。
X61n1154_p0408a23║連屬下燭音，連也，續也，猶合也。
X61n1154_p0408a24║奘藏去聲，譯師名。
X61n1154_p0408b01║罽計音，〡賓，國名。
X61n1154_p0408b02║𥰳犯音，模範也。
X61n1154_p0408b03║狼藉狼藉，狼臥之處，草多披靡。
X61n1154_p0408b04║焜耀混音，舊本焜，非。曜音，光耀。
X61n1154_p0408b05║叡于芮切，法師名。
X61n1154_p0408b06║掄倫音，官名。
X61n1154_p0408b07║偉委音，奇也，大也。
X61n1154_p0408b08║糠粃上康音，米皮壳也。下比音，不成穀也。《莊子》：「塵
X61n1154_p0408b09║垢粃糠將陶鑄堯舜。」
X61n1154_p0408b10║詵所陳切，法師名。
X61n1154_p0408b11║闉因音，官名。
X61n1154_p0408b12║叵頗音，不可。
X61n1154_p0408b13║攉亂霍音，舊本𭟙，非。今按諸韻從手，是盤手戲。通
X61n1154_p0408b14║作霍。揮霍，猝遽也。
X61n1154_p0408b15║昺丙音，光也。法師名。
X61n1154_p0408b16║劭邵音，官名。
X61n1154_p0408b17║跛波上聲。跛足。
X61n1154_p0408b18║窹𥧌悟音，覺窹也。迷去聲，目閉神藏。
X61n1154_p0408b19║圊溷上青音，下混去聲，二俱廁。
X61n1154_p0408b20║頥責音，深也。法師名。
X61n1154_p0408b21║鎧鎧音，居士名。
X61n1154_p0408b22║厥決音，其也。
X61n1154_p0408b23║膏肓上高音，神之液也。下荒音，心上鬲下。
X61n1154_p0408b24║疣贅上尤音，瘤也。下綴音，黑痣。
X61n1154_p0408c01║綽昌入聲，法師名。
X61n1154_p0408c02║闞勘音，官名。
X61n1154_p0408c03║墖塔同。
X61n1154_p0408c04║昂傴昂，高也，仰也。下迂上聲，曲脊也。
X61n1154_p0408c05║摸棱上模下楞。蘇味道為相，决事不欲明白摸棱。
X61n1154_p0408c06║玗于音，官名。
X61n1154_p0408c07║睹覩同，見也。
X61n1154_p0408c08║加趺右足安左䏶上，左足安右䏶上。
X61n1154_p0408c09║誣誷上巫音，誑也，下罔音，誣也。
X61n1154_p0408c10║曦希音，日光法師名。
X61n1154_p0408c11║鎦劉音，官名。
X61n1154_p0408c12║㭊析同，分也。
X61n1154_p0408c13║蓮苞包音，叢生也。《詩》：「方苞方體。」
X61n1154_p0408c14║華裓克音，外國盛花器也。
X61n1154_p0408c15║彧郁音，文章貌。法師名。
X61n1154_p0408c16║闐田音，居士名。
X61n1154_p0408c17║雁鴈同。
X61n1154_p0408c18║俊穎榮上聲，秀。穎，德行之謂洪。
X61n1154_p0408c19║酖毒上沉去聲。飲食殺人。
X61n1154_p0408c20║巋魁音。靈巋，僧名。
X61n1154_p0408c21║馗葵音，人名。
X61n1154_p0408c22║[(隱-工+(巨-匚))-心]隱同。
X61n1154_p0408c23║閫奧上苦本切，門限。下烏到切，深也。
X61n1154_p0408c24║誑嚇誑，欺也。下赫音，怒也。
X61n1154_p0409a01║鸞盧官切，法師名
X61n1154_p0409a02║𠁗釋音，人名。
X61n1154_p0409a03║䫉貌同容。
X61n1154_p0409a04║黍稷上暑音，早熟禾。下即音，五谷之長。
X61n1154_p0409a05║彭殤傷音齊。〡〡為妄作。
X61n1154_p0409a06║弆舉音，藏也。樓〡，名也。
X61n1154_p0409a07║翥注音，人名。
X61n1154_p0409a08║歿沒同。
X61n1154_p0409a09║覘眼丑豔切，候也。《說文》：「窺視。」
X61n1154_p0409a10║碔砆武夫音，〡〡石似亻。
X61n1154_p0409a11║縉進音。〡雲，縣名也。
X61n1154_p0409a12║汾焚音，州名。
X61n1154_p0409a13║輭軟同。
X61n1154_p0409a14║荊榛上京音，木名。下臻，如小栗。
X61n1154_p0409a15║續貂俗凋二音。貂不足，狗尾續。
X61n1154_p0409a16║耄冒音。八十、九十曰〡。
X61n1154_p0409a17║伶令音，樂人。
X61n1154_p0409a18║𢠢慰同。
X61n1154_p0409a19║漭莽忙上聲，水大。忙上聲，草深。
X61n1154_p0409a20║羸劣雷音，瘦也。聯入聲，弱也。
X61n1154_p0409a21║媼襖音。〡，老母稱也。
X61n1154_p0409a22║剡掩音，地名。
X61n1154_p0409a23║潯尋音，潯陽。
X61n1154_p0409a24║悅豫下預音，樂也。
X61n1154_p0409b01║品彚下謂音，類也。
X61n1154_p0409b02║魑魅〡，鬼也。〡，精物。
X61n1154_p0409b03║宸辰音，帝居曰〡。
X61n1154_p0409b04║倬卓音，著也。
X61n1154_p0409b05║[烈-列+助]助，佐也。[烈-列+助]非。
X61n1154_p0409b06║湊泊上輳下薄。
X61n1154_p0409b07║澆漓上交下离。
X61n1154_p0409b08║鴝鵒瞿浴，又名寒皐。
X61n1154_p0409b09║丕鋪杯切，大也。
X61n1154_p0409b10║迄欣入聲，至也。
X61n1154_p0409b11║雜雜音，參錯也。
X61n1154_p0409b12║刈穫詣音，黃入聲，刈禾。
X61n1154_p0409b13║縉雲進音，縣名。
X61n1154_p0409b14║四裔下衣去聲。邊地。
X61n1154_p0409b15║稍山巧切，漸也。
X61n1154_p0409b16║亟戟音，急也。
X61n1154_p0409b17║[撩-(日/小)+(臾-臼+日)]掩同，遮也。
X61n1154_p0409b18║沉疴阿平聲，病也，寢深也。
X61n1154_p0409b19║覰破趣音，伺視。
X61n1154_p0409b20║衽席忍甚切，臥席也。又坐者為席，臥者為衽。
X61n1154_p0409b21║腕烏貫切，手。
X61n1154_p0409b22║奄掩同，忽也。
X61n1154_p0409b23║唐捐唐捐，虗弃也。
X61n1154_p0409b24║悉檀悉檀，徧施也。
X61n1154_p0409c01║耨𧂀上農入聲，下彌爵切。
X61n1154_p0409c02║革戟音，急也，病〡也。
X61n1154_p0409c03║痺鼻音，足氣不王也。
X61n1154_p0409c04║槖託音，無底曰〡。
X61n1154_p0409c05║韙偉音，是也。又美之之意。
X61n1154_p0409c06║轍廛入聲，車輪所碾迹也。
X61n1154_p0409c07║捷潛入聲，勝也，敏疾也。
X61n1154_p0409c08║訃付音，告喪也。
X61n1154_p0409c09║繪會音，五采也。
X61n1154_p0409c10║蚩赤之切，輕侮也。
X61n1154_p0409c11║軌癸音，則也，謂法度也。
X61n1154_p0409c12║㡧猪孟切，開張繒畵也。
X61n1154_p0409c13║揠烏㧞切，拔也。〡苗助長。
X61n1154_p0409c14║廡武音，堂下周廊。
X61n1154_p0409c15║炯戶頂切，光也。
X61n1154_p0409c16║甓平入聲，瓴甋。
X61n1154_p0409c17║劑齊去聲。分〡，百藥齊和。
X61n1154_p0409c18║劇極音，增也，尤甚也。
X61n1154_p0409c19║斃避音，死也，敗壞也。
X61n1154_p0409c20║瞭了音，目睛明也。
X61n1154_p0409c21║鈐鉗音，耕類。
X61n1154_p0409c22║闢平入聲，開也。
X61n1154_p0409c23║謬眉幼切，誤也，許也。
X61n1154_p0409c24║覃潭音，布也，又深廣也。
X61n1154_p0410a01║瞥篇入聲，過目暫見也。
X61n1154_p0410a02║刷所劣切，掃也，清之也。
X61n1154_p0410a03║紊問音，亂也。
X61n1154_p0410a04║遏安入聲，止也。
X61n1154_p0410a05║諳庵音，記也，憶也。
X61n1154_p0410a06║揭堅入聲，高舉也。
X61n1154_p0410a07║紝壬音，機縷也。
X61n1154_p0410a08║緯謂音，橫才〡。
X61n1154_p0410a09║縑兼音，并𢇁繒也。
X61n1154_p0410a10║輟拙音，歇也。
X61n1154_p0410a11║剜烏懽切，削也。
X61n1154_p0410a12║逈兄上聲，寥遠。
X61n1154_p0410a13║矯皎音，詐也，強也。
X61n1154_p0410a14║掣徹音，挽也。
X61n1154_p0410a15║珥耳音，〡璫。
X61n1154_p0410a16║踰余音，越也。
X61n1154_p0410a17║鏤漏音，雕刻。
X61n1154_p0410a18║殂雛音，死也。
X61n1154_p0410a19║拶祖達切，逼〡也。
X61n1154_p0410a20║俟似音，待也。
X61n1154_p0410a21║遑皇音，急也。
X61n1154_p0410a22║豺柴音，狗聲，食羊。
X61n1154_p0410a23║翕吸音，起也，合也。
X61n1154_p0410a24║尪汪音，弱也。
X61n1154_p0410b01║恢魁音，大也。
X61n1154_p0410b02║瞑名茗二音，閉目。
X61n1154_p0410b03║詢荀音，咨也。
X61n1154_p0410b04║虻盲音，蚊〡。
X61n1154_p0410b05║甄真音，察也，明也。
X61n1154_p0410b06║[笄-廾+(八/土)]行音，草木幹也。
X61n1154_p0410b07║鉅巨音，大也。
X61n1154_p0410b08║靡米音，無也。
X61n1154_p0410b09║甦蘇音。按《韻會》：「死更生曰蘇。」俗作〡，非。
X61n1154_p0410b10║翾喧音，小飛。
X61n1154_p0410b11║蝡軟音，〡而動。
X61n1154_p0410b12║詆底音，訶也，訐也。
X61n1154_p0410b13║懲澄音，戒也，正也。
X61n1154_p0410b14║踵中上聲，足後曰〡。
X61n1154_p0410b15║貽夷音，貺也，遺也。
X61n1154_p0410b16║𠷣痴音，笑也。
X61n1154_p0410b17║骸諧音，百骸。
X61n1154_p0410b18║潰會音，亂也。
X61n1154_p0410b19║臆益音，𮌎〡。
X61n1154_p0410b20║僭子念切，不〡不濫。
X61n1154_p0410b21║援袁音，引也。
X61n1154_p0410b22║厲例音，嚴也。
X61n1154_p0410b23║勵例音，免力也。
X61n1154_p0410b24║侈耻音，奢也。
X61n1154_p0410c01║邁賣音，往也。
X61n1154_p0410c02║懈戒音，怠也。
X61n1154_p0410c03║貶邊上聲，減損也。
X61n1154_p0410c04║屹魚乙切，高貌。
X61n1154_p0410c05║右二百四十四字，廼此書之用字也。葢取其疑難
X61n1154_p0410c06║者，據韻音釋，雖未得允當，庶資初學之用。然是書
X61n1154_p0410c07║乃修淨土者之指歸，雖悟達之士，亦宜勉旃。
X61n1154_p0410c08║興聖禪寺德海書　四明王友雲刊
X61n1154_p0410c09║
X61n1154_p0410c10║No. 1154-A
X61n1154_p0410c11║
X61n1154_p0410c12║釋迦如來住世說法三百餘會，諸經皆以結歸淨土，
X61n1154_p0410c13║葢為眾生貪戀世間，以苦為樂，自甘沉湎，不求出離，
X61n1154_p0410c14║是故世尊於此法門諄諄垂誨不已。恒沙如來出廣
X61n1154_p0410c15║長舌相，說誠實言，同音稱讚，所謂諸三昧中唯念佛
X61n1154_p0410c16║三昧最為直捷。今觀《淨土指歸》一集，廼僧錄右善世
X61n1154_p0410c17║啟宗法師所編，分立諸題，若經之要旨，論之發明，洎
X61n1154_p0410c18║古今禪講宗師及諸名賢力行實證之言，纖悉具備，
X61n1154_p0410c19║使修學之人覽此而開決疑情，發明正信，遨遊於諸
X61n1154_p0410c20║佛性海者，莫不由斯集焉。四明翠岩無象原公刊梓
X61n1154_p0410c21║流行，為它日蓮池勝集之張本，志可尚矣。
X61n1154_p0410c22║洪武二十六年秋九月望日僧錄司右闡教前住
X61n1154_p0410c23║徑山萬壽禪寺德祥敬䟦
X61n1154_p0410c24║
X61n1154_p0411a01║
X61n1154_p0411a02║No. 1154-B
X61n1154_p0411a03║
X61n1154_p0411a04║夫以理絕言詮，非言詮弗克臻宗本之妙；道由踐實，
X61n1154_p0411a05║非踐實無以造觀行之微。言以貫文，文以載道，是為
X61n1154_p0411a06║天下之公器，振萬世而不磨者也。然此《淨土指歸》一
X61n1154_p0411a07║書，寔僧錄善世啟宗法師之所述也。葢以採摭經論，
X61n1154_p0411a08║據援祖文，集以成帙。凡言淨土，必以穢土而為待對。
X61n1154_p0411a09║追惟釋迦文與彼阿彌陀，於久遠劫來，大通智勝佛
X61n1154_p0411a10║所，同十六王子，覆講《法華》，結大乘緣，建深重願，故有
X61n1154_p0411a11║淨穢兩土之殊，折攝二門之異。吾佛為示堪忍穢土，
X61n1154_p0411a12║五濁八苦，荊棘泥沙，惡道充滿，壽命短促，而折伏之，
X61n1154_p0411a13║令其有所厭惡也。彼佛為示極樂淨土，七珍九品，寶
X61n1154_p0411a14║地花池，清淨光明，壽量長遠，而攝受之，令其有所欣
X61n1154_p0411a15║慕也。是故如來於鷲嶺，敷宣一代聖教，諸大乘經，十
X61n1154_p0411a16║方稱讚，其義甚廣，惟《觀無量壽佛經》，最為悉備。天台
X61n1154_p0411a17║四明發揚妙旨，不出乎空假中三觀法門，互破互立，
X61n1154_p0411a18║難思難議。然而諸觀，皆用經中所示之相，憶持在心，
X61n1154_p0411a19║為所觀境，仍了自心本具此法，託境想成。然佛是所
X61n1154_p0411a20║觀勝境，舉正報以收依果，述化主以包徒眾。觀雖十
X61n1154_p0411a21║六，言佛便周，則當但觀彼佛，名念佛三昧。作是觀者，
X61n1154_p0411a22║名觀一切佛身，亦見佛心。又經云：「諸佛如來是法界
X61n1154_p0411a23║身，入一切眾生心想中。是心即是三十二相、八十隨
X61n1154_p0411a24║形好，是心作佛，是心是佛，諸佛正徧知海從心想生。」
X61n1154_p0411b01║所言作佛者，即是而作，全性成脩，顯非性德自然有
X61n1154_p0411b02║佛也。言是佛者，即作而是，全修成性，顯非修德因緣
X61n1154_p0411b03║成也。若以作是顯於三觀，則全惑即智，全彰即德，故
X61n1154_p0411b04║心是應佛，心是果佛。故知作是之義，一心修者，乃不
X61n1154_p0411b05║思議之三觀，為一經之妙宗。念佛三昧指歸淨土之
X61n1154_p0411b06║要門，豈有過於此哉？茲承翠山止菴無象原禪師素
X61n1154_p0411b07║業精修，淨行恒飭，夙夜靡懈，誠叔世精進幢也。獲覩
X61n1154_p0411b08║斯集，慨發勝心，捐貲鏤板，用廣流通，使人人物物咸
X61n1154_p0411b09║躋清泰之域，豈福德利益云乎哉？一日，𢹂此集過余
X61n1154_p0411b10║寓舍，徵余序，姑敢摭淨土梗槩書于左方，未免續貂
X61n1154_p0411b11║之譏，見者幸毋誚焉。旹
X61n1154_p0411b12║
X61n1154_p0411b13║洪武二十七年四明觀夢比丘　允中　書