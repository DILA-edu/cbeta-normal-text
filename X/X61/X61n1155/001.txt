X61n1155_p0411c01║
X61n1155_p0411c02║
X61n1155_p0411c03║
X61n1155_p0411c04║
X61n1155_p0411c05║No. 1155-A
X61n1155_p0411c06║ 淨土簡要錄序
X61n1155_p0411c07║
X61n1155_p0411c08║淨土之教，興始于典午之世。樓煩大士來廬山，集群
X61n1155_p0411c09║賢以創蓮社。六時三昧，清修淨念。其往生之蹟，如青
X61n1155_p0411c10║天白日，終古不磨。厥後仰而則之，及其成功者，代亦
X61n1155_p0411c11║多矣。其赫赫然而名落宇宙者，在後周則有南嶽思，
X61n1155_p0411c12║在陳則有天台顗，在唐則有善導、法照、少康，在宋則
X61n1155_p0411c13║有永明壽、慈雲式、長蘆賾、昭慶常之輩是矣。至於賢
X61n1155_p0411c14║士大夫，如晉之劉，程之雷次宗，唐之柳宗元、白居易，
X61n1155_p0411c15║宋之楊傑、王古、馬玗、陳瓘、江公望、日休之流，從之既
X61n1155_p0411c16║勤，行之既驗，各有著述，發揮淨土之旨，以勉其後進。
X61n1155_p0411c17║故歷朝以來，淨土之作，論疏傳記，山儲海積。然通都
X61n1155_p0411c18║鉅郡，名山勝剎，始能家藏而戶蓄。故學之者，有師而
X61n1155_p0411c19║問焉，有書而證焉，庶不致騖於邪僻繆妄之塗矣。今
X61n1155_p0411c20║夫窮鄉絕嶋，善友良導之不過，片言一字之不違。縱
X61n1155_p0411c21║有學者，無師可問，無書可證，其不騖於邪僻繆妄之
X61n1155_p0411c22║塗者，盖幾希矣。故雖仁人君子，念而恤之，無能為也。
X61n1155_p0411c23║今年夏，余客穹隆山中海雲精舍，因𨵃淨土諸書，以
X61n1155_p0411c24║銷長日。遂將前賢所述讚頌之文，䇿勵之言，以事顯
X61n1155_p0412a01║理之談，以真破妄之說，圓妙明著者，咸皆采摭。或全
X61n1155_p0412a02║其章，或略其句，僅若干篇，萃為一卷，名之曰淨土簡
X61n1155_p0412a03║要錄。錄成，用鏤于板，以廣其傳矣。雖然，大方之家，上
X61n1155_p0412a04║達之士，豈足收覧焉。若窮鄉絕嶋，無師可問，無書可
X61n1155_p0412a05║證者，得此觀之，抑亦可謂少資云爾。
X61n1155_p0412a06║洪武十四年龍集辛酉夏五月蓮華室主沙門道
X61n1155_p0412a07║衍序
X61n1155_p0412a08║
X61n1155_p0412a09║No. 1155
X61n1155_p0412a10║淨土簡要錄
X61n1155_p0412a11║
X61n1155_p0412a12║吳郡沙門　道衍　編
X61n1155_p0412a13║廬山遠法師念佛三昧詩序略曰：念佛三昧者何？思
X61n1155_p0412a14║專想寂之謂。思專則志一不撓，想寂則氣虗神朗。氣
X61n1155_p0412a15║虗則智恬其照，神朗則無幽不徹。斯二乃是自然之
X61n1155_p0412a16║玄符，會一而致用也。是故靖秦間宇，而感物通靈；御
X61n1155_p0412a17║心惟正，動而入微。此假脩以凝神，積習以移性，猶或
X61n1155_p0412a18║若茲。況夫尸居坐忘，冥懷至極，智落宇宙，而闇蹈大
X61n1155_p0412a19║方者哉！（盧山集）
X61n1155_p0412a20║天台智者大師有問：諸法體空，本來無生，平等寂滅。
X61n1155_p0412a21║今乃捨此求彼，生西方彌陀淨土，豈不乖理？或又經
X61n1155_p0412a22║云：若求淨土，先淨其心。心淨故，即佛土淨。此云何通？
X61n1155_p0412a23║答：釋有二義：一者總答，二者別答。總答者，汝若言求
X61n1155_p0412a24║生西方彌陀淨土，則是舍此求彼，不中理者。汝執住
X61n1155_p0412b01║此，不求西方，則是舍彼著此。此還成病，不中理也。又
X61n1155_p0412b02║轉計云：我亦不求生彼，亦不求生此者，則斷滅見。故
X61n1155_p0412b03║金剛般若經云：須菩提！汝若作是念：發阿耨菩提心
X61n1155_p0412b04║者，說諸法斷滅相。莫作是念。何以故？發菩提心者，於
X61n1155_p0412b05║法不說斷滅相。二別答者，夫不生不滅者，於生緣中，
X61n1155_p0412b06║諸法和合，不守自性，求於生體，亦不可得。此生生時，
X61n1155_p0412b07║無所從來，故名不生。不滅者，諸法散時，不守自性，言
X61n1155_p0412b08║我散滅。此散滅時，去無所至，故言不滅。非謂因緣生
X61n1155_p0412b09║外，別有不生不滅。亦非不求生淨土，喚作無生。為此
X61n1155_p0412b10║中論偈云：因緣所生法，我說即是空。亦名為假名，亦
X61n1155_p0412b11║名中道義。又云：諸法不自生，亦不從他生。不共不無
X61n1155_p0412b12║因，是故知無生。又維摩經云：雖知諸佛國，及與眾生
X61n1155_p0412b13║空。而常脩淨土，教化諸群生。又云：譬如有人，造立宮
X61n1155_p0412b14║室。若依空地，隨意無礙。若依虗空，終不能成。諸佛說
X61n1155_p0412b15║法，常依二諦。不壞假名，而說諸法實相。智者熾然，求
X61n1155_p0412b16║生淨土。達生軆不可得，即是真無生。此謂心淨故，即
X61n1155_p0412b17║佛土淨。愚者為生所縛，聞生即作生解，聞無生即作
X61n1155_p0412b18║無生解。不知生即無生，無生即生。不達此理，橫相是
X61n1155_p0412b19║非。瞋他求生淨土，幾許誤哉。此則是謗法罪人，邪見
X61n1155_p0412b20║外道也。（十疑論）
X61n1155_p0412b21║問：十方諸佛一切淨土，法性平等功德亦等，行者普
X61n1155_p0412b22║念一切功德生一切淨土，今乃偏求一佛淨土與平
X61n1155_p0412b23║等性乘，云何生淨土？答：一切諸佛土，實皆平等。但眾
X61n1155_p0412b24║生根鈍，濁亂者多。若不專繫一心一境，三昧難成。專
X61n1155_p0412c01║念阿彌陀佛，即是一相三昧。以心專至，得生彼國。如
X61n1155_p0412c02║隨願往生經云：普廣菩薩問佛：十方悉有淨土，世尊
X61n1155_p0412c03║何故偏讚西方彌陀淨土，專遣往生？佛告普廣：閻浮
X61n1155_p0412c04║提眾生，心多濁亂。為此偏讚西方一佛淨土，使諸眾
X61n1155_p0412c05║生專心一境，即易得往生。若總念一切佛者，念佛境
X61n1155_p0412c06║寬，則心散漫，三昧難成，故不得往生。又求一佛功德，
X61n1155_p0412c07║與一切佛功德無異，以同一佛法性故。為此念阿彌
X61n1155_p0412c08║陀佛，即念一切佛。生一淨土，即生一切淨土。故華嚴
X61n1155_p0412c09║經云：一切諸佛身，即是一佛身。一心一智慧，力無畏
X61n1155_p0412c10║亦然。又云：譬如淨滿月，普應一切水。影像雖無量，本
X61n1155_p0412c11║月未曾二。如是無礙智，成就等正覺。應現一切剎，佛
X61n1155_p0412c12║身無有二。智者以譬喻得解，智者若能達一切月影
X61n1155_p0412c13║即一月影，一月影即一切月影，影影無二。故一佛即
X61n1155_p0412c14║一切佛，一切佛即一佛，法身無二。故熾然念一佛時，
X61n1155_p0412c15║即是念一切佛也。（十疑論）
X61n1155_p0412c16║問：具縛凡夫惡業厚重，一切煩惱一毫未斷，西方淨
X61n1155_p0412c17║土出過三界，具縛凡夫方何得生？答：有二種緣：一者、
X61n1155_p0412c18║自力；二者、他力。自力者，此世界脩道，實未得生淨土。
X61n1155_p0412c19║是故瓔珞經云：始從具縛凡夫，未識三寶，不知善惡
X61n1155_p0412c20║因之與果，初發菩提心，以信為本，住在佛家，以戒為
X61n1155_p0412c21║本，受菩薩戒，身身相續，戒行不𨷂，經一劫、二劫、三劫，
X61n1155_p0412c22║始至初發心住。如是修行十信、十波羅蜜等無量行
X61n1155_p0412c23║願，相續無間，滿一萬劫，方始至第六正心住。若更增
X61n1155_p0412c24║進，至第七不退住，即種性位。此約自力，卒未得生淨
X61n1155_p0413a01║土。他力者，若信阿彌陀佛大悲願力，攝取念佛眾生，
X61n1155_p0413a02║即能發菩提心，行念佛三昧，厭離三界，身起行施、戒、
X61n1155_p0413a03║脩福，於一一行中，迴願生彼彌陀淨土，乘佛願力，機
X61n1155_p0413a04║感相應，即得往生。是故十住婆娑論云：於此世界脩
X61n1155_p0413a05║道有二種：一者、難行道；二者、易行道。難行者，在於五
X61n1155_p0413a06║濁惡世，於無量佛時，求阿鞞䟦致，甚難可得。此難無
X61n1155_p0413a07║數塵沙，說不可盡。略述三五：一者、外道相善，亂菩薩
X61n1155_p0413a08║法；二者、無賴惡人，破佗勝德；三者、顛倒善果，能壞梵
X61n1155_p0413a09║行；四者、聲聞自利，障於大慈；五者、惟有自力，無他力
X61n1155_p0413a10║持。譬如跛人步行，一日不過數里，極大辛苦，謂自力
X61n1155_p0413a11║也。易行道者，謂信佛語教，念佛三昧，願生淨土，乘彌
X61n1155_p0413a12║陀佛願力攝持，決定往生不疑也。如人水路行，藉船
X61n1155_p0413a13║力故，須臾即至千里，謂他力也。譬如劣夫，從轉輪王，
X61n1155_p0413a14║一日一夜，周行四天下，非是自力，轉輪王力也。若言
X61n1155_p0413a15║有漏凡夫，不得生淨土者，亦可有漏凡夫，應不得見
X61n1155_p0413a16║佛身。然念佛三昧，並無漏善根所起，有漏凡夫，隨分
X61n1155_p0413a17║得見佛身麤相也，菩薩見微細相。淨土亦爾，雖是無
X61n1155_p0413a18║漏善根所起，有漏凡夫，發無上菩提心，求生淨土，常
X61n1155_p0413a19║念佛故，伏滅煩惱，得生淨土，隨分得見麤相，菩薩見
X61n1155_p0413a20║微妙相。此何所疑？故華嚴經說：一切諸佛剎，平等普
X61n1155_p0413a21║嚴淨，眾生業行異，所見各不同。即其義也。（十疑論）
X61n1155_p0413a22║問：西方去此十萬億佛剎，凡夫劣弱，云何可到？又往
X61n1155_p0413a23║生論云：女人及根缺，二乘種不生。既有此教，當知女
X61n1155_p0413a24║人及以諸根缺者，定必不得往生。答：為對凡夫肉眼
X61n1155_p0413b01║生死心量說耳。西方去此十萬億佛剎，但使眾生淨
X61n1155_p0413b02║土業成者，臨終在定之心，即是淨土受生之心，動念
X61n1155_p0413b03║即是生淨土時。為此觀經云：彌陀佛國，去此不遠。又
X61n1155_p0413b04║業力不可思議，一念即得生彼，不須愁遠。又如人夢，
X61n1155_p0413b05║身雖在床，而心意識，徧至他方一切世界，如平生不
X61n1155_p0413b06║異也。生淨土亦爾，動念即至，不須疑也。女人及根缺，
X61n1155_p0413b07║二乘種不生者，但論生彼國無女人，及無盲聾瘖啞
X61n1155_p0413b08║人，不道此間女人根缺，不得生彼。若如此說者，愚癡
X61n1155_p0413b09║全不識經意。即如韋提夫人，是請生淨土主，及五百
X61n1155_p0413b10║侍女，佛授記，悉得往生彼國。但此處女人，及盲聾瘖
X61n1155_p0413b11║啞人，心念彌陀佛，悉生彼國已，更不受女身，而不受
X61n1155_p0413b12║根缺身。二乘人但回心願生淨土，至彼更無二乘執
X61n1155_p0413b13║心。為此故云：女人及根缺，二乘種不生。非謂此處女
X61n1155_p0413b14║人，及根缺人，不得生也。故無量壽經四十八願云：設
X61n1155_p0413b15║我得佛，十方世界，一切女人，稱我名號，厭惡女身，舍
X61n1155_p0413b16║命之後，更受女身者，不取正覺。況生彼國，更受女身。
X61n1155_p0413b17║根缺者亦爾。（十疑論）
X61n1155_p0413b18║有人謂求生淨土，念佛脩觀，皆是執著取相，殊非超
X61n1155_p0413b19║越之法。今謂佛言不著相者，葢令不著我、人、眾生、壽
X61n1155_p0413b20║者，不住所脩法相，遣蕩人、法二執，即達人、法二空，何
X61n1155_p0413b21║甞以繫念進脩而為著相乎？今謂若脩念佛三昧，定
X61n1155_p0413b22║非著相，以佛身無相，有何可著？夫般若真空，元為脩
X61n1155_p0413b23║六度人令不住相，六度不脩，般若焉用？真學道者，達
X61n1155_p0413b24║脩無脩，了念無念，終日脩而未始脩，終日念而未甞
X61n1155_p0413c01║念。故金剛經云：無我、人、眾生、壽者，脩一切善法，則得
X61n1155_p0413c02║阿耨菩提。故知了達之士，則何甞不脩善耶？（靈芝義疏入於
X61n1155_p0413c03║於此。）
X61n1155_p0413c04║慈恩窺基法師有問：其國眾生，無有眾苦，但受諸
X61n1155_p0413c05║樂。如何無眾苦耶？答：其國眾生，蓮華化生，無生苦；四
X61n1155_p0413c06║序不能遷，無老苦；非分段身，無病苦；壽命無盡，無死
X61n1155_p0413c07║苦；無父母親疎，無冤憎會苦；所欲如意，無求不得苦；
X61n1155_p0413c08║顏貌端嚴，無諸根缺陋苦；四時一等，無寒暑苦。娑婆
X61n1155_p0413c09║世界，有漏形軀，四蛇迫身，三龍害命，乖張病惱，報盡
X61n1155_p0413c10║死侵，有愛必離，無怨不會，蓋迷至理，橫受陰纏。今茲
X61n1155_p0413c11║眾人，永無此等，故云無有眾苦。豈唯近亡麤苦，兼亦
X61n1155_p0413c12║妙果非遙。（彌陀通讚）
X61n1155_p0413c13║問：臨終作善，便得往生。何假預前，脩諸勝業？答：人生
X61n1155_p0413c14║壽夭難測，或即病困昏迷，或即非時奄逝。既闕生前
X61n1155_p0413c15║之善，難逃後世之殃。預作善緣，恐防斯咎。
X61n1155_p0413c16║清涼國師云：隨心念佛，諸佛現前。既了境唯心，了心
X61n1155_p0413c17║即佛，故隨所念，無非佛矣。何難見哉？（華嚴疏）
X61n1155_p0413c18║釋善財初參德雲比丘所說二十一念佛門。約能念
X61n1155_p0413c19║心，不出五種：一、緣境念佛門，念真念應，若正若依，設
X61n1155_p0413c20║但稱名，亦是境故。二、攝境唯心念佛門，即總相唯心，
X61n1155_p0413c21║是心是佛，是心作佛故，雖隨我心，心業多種，見佛優
X61n1155_p0413c22║劣故。三、心境俱泯念佛門，即前遠離念佛門，及不可
X61n1155_p0413c23║見門之一分，及如虗空門。四、心境無礙念佛門，即如
X61n1155_p0413c24║初門，雙照事理，存泯無礙，故云普照。五、重重無盡念
X61n1155_p0414a01║佛門，即稱前第十門而觀察故。如微細等門，亦是此
X61n1155_p0414a02║中總意。念佛之門，諸教攸贊，理致深遠，世多共行，故
X61n1155_p0414a03║略解釋，無厭繁說。
X61n1155_p0414a04║道綽禪師有問：何因緣故，一念佛力能斷一切諸障？
X61n1155_p0414a05║答：如經云：譬如有人用獅子筋為琴弦，一奏一切餘
X61n1155_p0414a06║弦悉斷。若人於菩提心中行念佛三昧，一切諸煩惱
X61n1155_p0414a07║根皆悉斷滅。亦如有人取牛羊驢馬諸乳置一器中，
X61n1155_p0414a08║若將獅子乳一渧投之，一切諸乳悉化為水。若人於
X61n1155_p0414a09║菩提心中行念佛三昧，一切惡魔諸障直過無難。（安樂
X61n1155_p0414a10║集）
X61n1155_p0414a11║善導和尚臨終正念訣知歸子致問於淨業和尚曰：
X61n1155_p0414a12║世之大者，莫越生死。一息不來，乃屬後世；一念若錯，
X61n1155_p0414a13║便墮輪回。小子累蒙開誨念佛往生之法，其理雖明，
X61n1155_p0414a14║又恐病來死至之時，心識散亂，仍慮家人惑動正念，
X61n1155_p0414a15║忘失淨因。伏望重示歸逕之方，俾脫沉淪之苦。師曰：
X61n1155_p0414a16║奇哉！斯問之要也。凡人臨命終時，欲得往生淨土者，
X61n1155_p0414a17║須先准備，不得怕死貪生。常自思念：我現在之身，多
X61n1155_p0414a18║有眾苦，不淨惡業，種種交纏。若得舍此穢身，即往生
X61n1155_p0414a19║淨土，受無量快樂，見佛聞法，離苦解脫，乃是稱意之
X61n1155_p0414a20║事。如脫臭敝之衣，得著珍御之服，放下身心，莫生貪
X61n1155_p0414a21║著。纔有病患，莫論輕重，便念無常，一心待死。須囑家
X61n1155_p0414a22║人、看病人、往來揖問人：凡來我前，但為我念佛，不得
X61n1155_p0414a23║說眼前雜間之事、家緣長短之事，亦不須軟語安慰、
X61n1155_p0414a24║呪願安樂之詞。此皆是虗華不實，殃及之語。及至病
X61n1155_p0414b01║重，命將不久之時，家人親屬不得來前垂泪哭泣，發
X61n1155_p0414b02║嗟嘆懊惱之聲，惑亂心神，失其正念。但教記取阿彌
X61n1155_p0414b03║陀佛，一時高聲為我念佛，守令氣絕，待氣盡了，方可
X61n1155_p0414b04║哀哭。更或有明解淨土之人，頻來䇿勵，其理最佳。若
X61n1155_p0414b05║如此者，千萬往生，必無疑慮也。此是端的要急之旨，
X61n1155_p0414b06║當信而行。問：求醫服藥，應不用耶？答：此但論用心矣。
X61n1155_p0414b07║其藥醫療，不妨自求。然藥只能醫病，豈能醫命耶？命
X61n1155_p0414b08║若垂盡，藥豈奈何？問：神祇禍福，求禱如何？答：人命長
X61n1155_p0414b09║短，生下已定，何假鬼神延之耶？世人迷惑，變更求邪，
X61n1155_p0414b10║殺害眾生，祭祀神鬼，但增罪業，倍結冤讎，變損壽矣。
X61n1155_p0414b11║大命若盡，小鬼奈何？空自慞惶，必無所濟，切宜謹之。
X61n1155_p0414b12║當以此文帖安堂前喫食之處，及來往要路之間，令
X61n1155_p0414b13║時時見之，常記於心，免見臨危忘失。問：平生不曾念
X61n1155_p0414b14║佛者，還用得否？答：此法，僧人、俗人、不念佛人用之，皆
X61n1155_p0414b15║得往生，決無疑矣。余多見世人於平常時念佛禮拜，
X61n1155_p0414b16║發願往生，及到病患臨終，但只怕死，都不見言此事，
X61n1155_p0414b17║直待形消氣絕，識投冥界，方始十念。譬如賊去關門，
X61n1155_p0414b18║濟何事耶？而況死門事大，須自著便宜，一念蹉跎，歷
X61n1155_p0414b19║劫受苦，誰人相代？思之！思之！（見樂邦文類）
X61n1155_p0414b20║問：何故不令作觀，直遣專稱名號者，有何意耶？答：眾
X61n1155_p0414b21║生障重，境細心麤，識颺神飛，觀難成就。是以大聖悲
X61n1155_p0414b22║憐，直勸專稱名字，正由稱名易故，相續即生。若能如
X61n1155_p0414b23║上念念想續，畢命為期者，十即十生，百即百生。何以
X61n1155_p0414b24║故？無外雜緣，得正念故，與佛本願相應故，不違教故，
X61n1155_p0414c01║順佛語故。若舍專念，脩雜業者，百中希得一二，千中
X61n1155_p0414c02║希得三四。何以故？乃為雜緣亂動，失正念故，與佛本
X61n1155_p0414c03║願不相應故，與教相違故，不順佛語故，繫念不相續
X61n1155_p0414c04║故，心不相續，念報佛恩故，雖作業行，常與名利相應
X61n1155_p0414c05║故，樂近雜緣，自障障他，往生正行故。比見諸方道俗，
X61n1155_p0414c06║解行不同，專雜有異，但使專意作者，十即十生，脩雜
X61n1155_p0414c07║不至心者，千中無一。仰願一切往生人等，善自思量，
X61n1155_p0414c08║己能今身願生彼國者，行住坐臥，必須勵心克己，晝
X61n1155_p0414c09║夜莫癈，畢命為期。上在一形，似如少苦，前念命終，後
X61n1155_p0414c10║念即生，長時永劫，常受無為法樂，乃至成佛，不逕生
X61n1155_p0414c11║死，豈不快哉！
X61n1155_p0414c12║釋三種心：身禮拜彼佛，口稱揚彼佛，意觀察彼佛，三
X61n1155_p0414c13║業真實，故名至誠心。以真實信心，信知自身具足煩
X61n1155_p0414c14║惱流轉三界，信知彌陀本願稱名，下至十聲得生，乃
X61n1155_p0414c15║至一念無有疑心，故名深心。凡所作為一切善根，悉
X61n1155_p0414c16║皆回願往生，故名回向發願心。具此三心，必得生也。
X61n1155_p0414c17║若少一心，即不得生。（觀經疏）
X61n1155_p0414c18║若人欲速得往生，應起無間脩。所謂恭敬禮拜，稱名
X61n1155_p0414c19║讚嘆，憶念觀察，回向發願，心心相續，不以餘業相間，
X61n1155_p0414c20║故曰無間脩。又若貪嗔癡來間者，但隨犯隨懺，不令
X61n1155_p0414c21║隔念隔日隔時，常使清淨，亦名無間脩。若能畢命，誓
X61n1155_p0414c22║不中止，決定往生。（大藏集諸經禮懺儀）
X61n1155_p0414c23║永明智覺禪師有問：一生習惡，積累因深。如何臨終，
X61n1155_p0414c24║十念頓遣？答：那先經云：國王問那先沙門言：人在世
X61n1155_p0415a01║間作惡至百歲，臨終特念佛，死後得生佛國。我不信
X61n1155_p0415a02║是語。那先言：如持百枚大石置船上，因船故不沒。人
X61n1155_p0415a03║雖有本惡，一時念佛，不入泥犂中。其小石沒者，如人
X61n1155_p0415a04║作惡，不知念佛，便入泥犂中。又智論問云：臨死時少
X61n1155_p0415a05║許時心，云何能勝終身行力？答：是心雖時頃少，而心
X61n1155_p0415a06║力猛利，如火如毒。雖少，能作大事。是垂死時心，決定
X61n1155_p0415a07║勇健，故勝百歲行力。是後心名為大心。及諸根事急
X61n1155_p0415a08║故，如人入陣，不惜身命，名為健。故知善惡無定，因緣
X61n1155_p0415a09║軆空。迹有升沉，事分優劣。真金一兩，勝百兩之疊華；
X61n1155_p0415a10║爝火微光，爇萬仞之𧂐屮。（萬善同歸集）
X61n1155_p0415a11║問：心外無法，佛不去來，何有見佛及來迎之事？答：惟
X61n1155_p0415a12║心念佛，以惟心觀，徧該萬法。既了境惟心，了心即佛，
X61n1155_p0415a13║教隨所念，無非佛矣。般舟經云：如人夢見七寶，親屬
X61n1155_p0415a14║歡喜，覺已追念，不知在何處，如是念佛。此喻惟心所
X61n1155_p0415a15║作，即有而空，故無來去。又如幻非實，則心佛兩亡，而
X61n1155_p0415a16║不無幻相，則不壞心佛。空有無礙，即無去來，不妨普
X61n1155_p0415a17║見，見即無見，常契中道。是以佛實不來，心亦不去，感
X61n1155_p0415a18║應道交，唯心自見。如造罪眾生，感地獄相。唯識論云：
X61n1155_p0415a19║一切如地獄，同見獄卒等，能為逼害事，故皆是罪人。
X61n1155_p0415a20║惡業心現，並無心外實有銅狗鉄蛇等事。世間一切
X61n1155_p0415a21║事法，亦復如是。然則遮那佛土，匪局東西，若正解了
X61n1155_p0415a22║然，習累俱殄，理量雙觀，
X61n1155_p0415a23║問：觀經明十六觀門，皆是攝心修定，觀佛相好，諦了
X61n1155_p0415a24║圓明，方階淨域。如何散心而能化往？答：九品經文，自
X61n1155_p0415b01║有升降，上下該攝，不出二心：一、定心，如脩定習觀，上
X61n1155_p0415b02║品往生；二、專心，但念名號，眾善資熏，回向發願，得成
X61n1155_p0415b03║末品。仍須一生歸命，盡報精修，坐臥之間，常面西向。
X61n1155_p0415b04║當行道禮敬之際，念佛發願之時，懇苦翹誠，無諸異
X61n1155_p0415b05║念。如就刑戮，若在狴牢，怨賊所追，水火所逼，一心求
X61n1155_p0415b06║救，願脫苦輪，速證無生，廣度含識，紹隆三寶，誓報四
X61n1155_p0415b07║恩。如斯至誠，必不虗棄。如或言行不稱，信力輕微，無
X61n1155_p0415b08║念念相續之心，有數數間斷之意，恃此懈怠，臨終望
X61n1155_p0415b09║生，但為業障所遮，恐難值其善友，風火逼迫，正念不
X61n1155_p0415b10║成。何以故？如今是因，臨終是果，應須因實，果則不虗，
X61n1155_p0415b11║聲和則響順，形直則影端故也。如要臨終十念成就，
X61n1155_p0415b12║但預辨津梁，合集功德，回向此時，念念不虧，即無慮
X61n1155_p0415b13║矣。夫善惡二輪，苦樂二報，皆三業所造，四緣所生，六
X61n1155_p0415b14║因所成，五果所攝。若一念心，嗔恚邪婬，即地獄業；慳
X61n1155_p0415b15║貪不實，即餓鬼業；愚癡闇蔽，即畜生業；我慢貢高，即
X61n1155_p0415b16║修羅業；堅持五戒，即人業；精修十善，即天業；證悟人
X61n1155_p0415b17║空，即聲聞業；知緣性離，即緣覺業；六度齊修，即菩薩
X61n1155_p0415b18║業；真慈平等，即佛業。若心淨，即香臺寶樹，淨剎化生；
X61n1155_p0415b19║心垢，即丘陵坑坎，穢土稟質。皆是等倫之果，能感增
X61n1155_p0415b20║上之緣。是以離自心源，更無別軆。維摩經云：欲得淨
X61n1155_p0415b21║土，但淨其心。隨其心淨，即佛土淨。又經云：心垢故眾
X61n1155_p0415b22║生垢，心淨故眾生淨。華嚴經云：譬如心王寶，隨心見
X61n1155_p0415b23║眾色。眾生心淨故，得見清淨剎。大集經云：欲淨汝界，
X61n1155_p0415b24║但淨汝心。故知一切歸心，萬法由我。欲得淨果，但行
X61n1155_p0415c01║淨因。如水性趣下，火性騰上。勢數如是，何足疑焉。
X61n1155_p0415c02║又曰：但發心者決定得生，秪慮信不堅牢，前後間斷
X61n1155_p0415c03║耳（神栖安養〔賊住〕）。
X61n1155_p0415c04║四、明法智法師答楊文公請住世書，略曰：若求生安
X61n1155_p0415c05║養，即於薄地，能藉勝緣，纔獲往生，永無退轉。聞慈利
X61n1155_p0415c06║益，得不忻求，乃用一心三觀為舟航，復以六時五悔
X61n1155_p0415c07║為櫓棹，求往惟心之淨土，願見本性之彌陀，然後運
X61n1155_p0415c08║同軆之大悲，度法界之含識，順佛權巧，求生樂邦。所
X61n1155_p0415c09║言儻存忻厭，即起愛憎，既萌取舍之心，乃生能所之
X61n1155_p0415c10║見者，起過之相，誠如所言，立德之緣，今當略說。盖以
X61n1155_p0415c11║忻厭取舍，善能起過成功，故馬鳴立為始覺之基，智
X61n1155_p0415c12║者稱為淨土之漸，維摩以見愛為侍者，文殊以貪恚
X61n1155_p0415c13║為功能，斯皆用之在人，乘之有法。且眾生曠劫，住此
X61n1155_p0415c14║娑婆，貪於麤弊色聲，著於下劣依正，既無厭離之念，
X61n1155_p0415c15║但增繫縛之緣，縱有熏脩，鮮有事遂，以此土法多障，
X61n1155_p0415c16║致道行難成。故涅槃經云：得人身者，如爪上土；失人
X61n1155_p0415c17║身者，如大地土。是故諸佛，愍此眾生，以願行功，取清
X61n1155_p0415c18║淨土，令起忻慕，作受生因。以苦切言，說垢穢相，令其
X61n1155_p0415c19║厭惡，成出離心。若非此心，不成始行。故非厭離，舍此
X61n1155_p0415c20║無由；不起忻求，生彼無分。（教行錄）
X61n1155_p0415c21║慈雲式法師往生略傳序。略曰：念佛功德，比餘善根
X61n1155_p0415c22║優劣之相者，經云：若人以四事極好之物，供養三千
X61n1155_p0415c23║大千世界滿中阿羅漢、辟支聖人，所得福德，不如有
X61n1155_p0415c24║人一合掌，一稱南無佛陀。如彼大千聖福，假使百分、
X61n1155_p0416a01║千分、百千億分，筭數譬喻，皆所不及。一稱佛名者，功
X61n1155_p0416a02║德無量。一稱佛名，功德尚爾，況復十念佛者？況復一
X61n1155_p0416a03║日、一月、一年、一生念阿彌陀佛者所得功德耶？復次，
X61n1155_p0416a04║應知念佛之人，現世安穩，眾聖守護，離諸災厄。且近
X61n1155_p0416a05║校量今時風俗，競祭鬼神，求其福慶，望得安穩，信邪
X61n1155_p0416a06║殺命，造罪結冤，必無福慶而可利人，虗招來生地獄
X61n1155_p0416a07║罪報。易曰：積不善之家，必有餘殃。殺生害命，祖承祭
X61n1155_p0416a08║法，非一朝一夕，豈非積不善耶？殃咎何疑也？又鬼有
X61n1155_p0416a09║邪力，事之既久，物黨方類，死墮其中，世其迷哉？且三
X61n1155_p0416a10║界大師，萬德慈父，歸之者罪滅，尚之者福生。諸經具
X61n1155_p0416a11║說，若能暫歸三寶，受持一佛名者，現世當獲十種勝
X61n1155_p0416a12║利：一者、晝夜常得諸天大力神將并諸眷屬隱形守
X61n1155_p0416a13║護；二者、常得二十五大菩薩，如觀世音等及一切菩
X61n1155_p0416a14║薩當隨守護；三者、常為諸佛晝夜護念阿彌陀佛，常
X61n1155_p0416a15║放光明攝受此人；四者、一切惡鬼、若夜叉、羅剎皆不
X61n1155_p0416a16║能害，一切毒蛇、毒龍、毒藥悉不能中；五者、一切火難、
X61n1155_p0416a17║水難、冤賊、刀箭、牢獄、杻械、橫死、枉死悉皆不受；六者、
X61n1155_p0416a18║先所作罪皆悉消滅，所殺冤命彼蒙解脫更無執對；
X61n1155_p0416a19║七者、夜夢正直，或復夢見阿彌陀佛勝妙色像；八者、
X61n1155_p0416a20║心常歡喜、顏色光澤、氣力充盛、所作吉利；九者、常為
X61n1155_p0416a21║一切世間人民恭敬供養、歡喜禮拜猶如敬佛；十者、
X61n1155_p0416a22║命終之時心無怖畏、正念歡喜，現前得見阿彌陀佛
X61n1155_p0416a23║及諸聖眾持金蓮臺接引往生西方淨土，盡未來際
X61n1155_p0416a24║受勝妙樂。諸有智人請觀念佛所獲現世福利功德，
X61n1155_p0416b01║豈同世人祠祀之法現無福利、未來受苦耶？（金園集）
X61n1155_p0416b02║晨朝十念法。脩淨業者，須每日清晨服飾已後，面西
X61n1155_p0416b03║正立，念掌連聲，稱阿彌陀佛，盡氣為一念。如是十氣，
X61n1155_p0416b04║名為十念。但隨氣長短，不限佛數，惟長惟久，氣極為
X61n1155_p0416b05║度。其佛聲不高不低，不緩不急，調停得中。如此十氣，
X61n1155_p0416b06║連屬不斷，意在令心不散，專精為功。故名此為十念
X61n1155_p0416b07║者，顯是籍氣束心也。盡此一生，不得一日暫廢。唯將
X61n1155_p0416b08║不廢，自要其心，必生彼國。作此念已，發願回向。
X61n1155_p0416b09║大覺世尊以四種法度諸眾生：一者、示現相好，令觀
X61n1155_p0416b10║察者發菩提心；二者、示現說法，令得聞者聞悟入道；
X61n1155_p0416b11║三者、示現化事，令見聞者獲諸法利；四者、名號流布
X61n1155_p0416b12║十方，令其聞者執持繫念，罪滅善生而得度脫。今言
X61n1155_p0416b13║念佛者，或專緣三十二相，繫心得定，開目、閉目常得
X61n1155_p0416b14║見佛；或但稱名號，執持不散，亦於現身而得見佛。此
X61n1155_p0416b15║間現見多是稱佛名號為上，如懷感法師一向稱阿
X61n1155_p0416b16║彌陀佛名號而得三昧，現前見佛。故今普示稱佛之
X61n1155_p0416b17║法，必須制心，不令散亂，念念相續，繫緣名號，口中聲
X61n1155_p0416b18║聲喚阿彌陀佛，以心緣歷，字字分明，使心口相繫，若
X61n1155_p0416b19║百聲、若千聲、若萬聲，若一日、若二日、若七日等，但是
X61n1155_p0416b20║稱佛名時，無管多少，並須一心一意心口相續，如此
X61n1155_p0416b21║方得一念滅八十億劫生死之罪。若不然者，滅罪良
X61n1155_p0416b22║難。若恐心散，須高聲疾喚，心則易定，三昧易成。故感
X61n1155_p0416b23║法師決疑論中引大集日藏經云：小念見小佛，大念
X61n1155_p0416b24║見大佛。論釋曰：大念者，大聲稱佛也；小念者，小聲稱
X61n1155_p0416c01║佛也。斯則聖教有何惑哉？明佛乘圓教。此教詮旨圓
X61n1155_p0416c02║融，因果頓足。佛法之妙，過此以往，不知所裁也。經曰：
X61n1155_p0416c03║十方諦求，更無餘乘，唯一佛乘。斯之謂歟？是則大乘
X61n1155_p0416c04║中大乘，了義中了義。十方淨穢，卷懷同在剎那；一念
X61n1155_p0416c05║色心，羅列徧收於法界。並天真本具，非緣起新成。一
X61n1155_p0416c06║念既然，一塵亦爾。故能一一塵中一切剎，一一心中
X61n1155_p0416c07║一切心。一一心塵復互周，重重無盡無障礙。一時頓
X61n1155_p0416c08║現非隱顯，一切圓成無勝劣。若神珠之頓含眾寶，猶
X61n1155_p0416c09║帝網之交映千光。我心既然，生佛軆等。如此則方了
X61n1155_p0416c10║回神億剎，實生乎自己心中；孕質九蓮，豈逃乎剎那
X61n1155_p0416c11║際內？其或事理攸隔，淨穢相妨，安令五逆凡夫，十念
X61n1155_p0416c12║便登於寶土；二乘賢輩，回心即達於金池也哉？（徃生淨土
X61n1155_p0416c13║決疑門）
X61n1155_p0416c14║孤山智圓法師曰：夫求生淨土，是假佗力。彌陀願攝，
X61n1155_p0416c15║釋迦勸讚，諸佛護念，三者備矣。苟有信心，往生甚易。
X61n1155_p0416c16║如度大海，既得巨航，仍有良導，加以便風，必能速到
X61n1155_p0416c17║彼岸也。若其不肯登舟，遲留惡國者，誰之過歟？（西資鈔）
X61n1155_p0416c18║觀世人為善心輕，為惡心重，何以得生淨土？請以現
X61n1155_p0416c19║事驗之。對佛像，則不如接大賓之恭謹；學經法，則不
X61n1155_p0416c20║如求財利之勤劬。毀他，則氣麤言滑；讚彼，則氣緩語
X61n1155_p0416c21║澁。或以我惡之，則覆善揚惡；我好之，則掩短美長。或
X61n1155_p0416c22║為積惡，怒他私說；或作微善，恨人不知。於惡事，則陰
X61n1155_p0416c23║費千金，亦能緘口；施善人，則方營一食，便自矜功。凡
X61n1155_p0416c24║此用心，方沉惡趣，欲以少善而求生淨土者，難乎哉！
X61n1155_p0417a01║彌陀經疏序略曰：吾佛大聖人，得明靜之一者也。乃
X61n1155_p0417a02║假道於智，託宿於悲，將欲敺群迷，使復其本。於是乎
X61n1155_p0417a03║無身而示身，無土而示土。延其壽，淨其土，俾其忻；促
X61n1155_p0417a04║其壽，穢其土，俾其厭。既忻且厭，則漸誘之䇿行矣。是
X61n1155_p0417a05║故釋迦現有量而取穢土，非欲其厭耶？彌陀現無量
X61n1155_p0417a06║而取淨土，非欲其忻乎？此則遣之，彼則攝之，使其復
X61n1155_p0417a07║本而達性耳。故淨名曰：隨所謂伏眾生而取佛土者，
X61n1155_p0417a08║其是之謂虖乎？雖寶樓金池，為悅目之翫，而非惑蕩
X61n1155_p0417a09║色，而能遠唯心之境矣。雖風樹鳥聲，有入耳之娛，而
X61n1155_p0417a10║非惉懘之音，而能念三寶有歸矣。夫如是，則復乎明
X61n1155_p0417a11║靜之軆者，如轉掌耳。故經云：眾生生者，皆是阿鞞䟦
X61n1155_p0417a12║致是也。（閑居編）
X61n1155_p0417a13║寂照法師有問，見性悟道，便超生死，何用念佛求生
X61n1155_p0417a14║耶。答，通昧它心，聖凡安測。除非徧知，授記應難。真脩
X61n1155_p0417a15║行人，自當審察。諸仁者，汝觀自己見性悟道，得入師
X61n1155_p0417a16║位，能如馬鳴龍樹否。得大三昧，能如南嶽智者否。宗
X61n1155_p0417a17║說俱通，能如忠國師壽禪師否。此等諸師，皆明垂言
X61n1155_p0417a18║教，深切勸往，他豈悞人乎。況佛金口讚歎，丁寧昔賢，
X61n1155_p0417a19║恭稟佛誨，定不謬也。又當自度命終，得去住自在否。
X61n1155_p0417a20║無始惡業，不現前否。捨此報身，定脫輪回否。三塗險
X61n1155_p0417a21║道中，出沒自由否。天上人間，十方世界，託生無礙否。
X61n1155_p0417a22║若也了了自信得及，何幸如之。其或未然，竊勿貢高，
X61n1155_p0417a23║不脩淨土。（見直指決疑集）
X61n1155_p0417a24║問：六祖壇經云：凡愚不了自性，不識身中淨土東方，
X61n1155_p0417b01║願西悟底人在處一種。誌公云：智者知是自性，愚人
X61n1155_p0417b02║愛往西方。若此道果是真正，何故二大士排遣？答：佛
X61n1155_p0417b03║說法有隱顯，教有權實，人根有利鈍，宗師有抑揚。譬
X61n1155_p0417b04║如受病不同，處方亦異。今有病暍發黃，方大狂亂，醫
X61n1155_p0417b05║者必以寒藥治之，豈可却讚乳石、桂、附有除寒起廢
X61n1155_p0417b06║之功耶？有偏見人聞寒藥有治熱之功，遂云乳石、桂、
X61n1155_p0417b07║附永不可用，豈不謬哉？達磨單傳心印，誌公方贊大
X61n1155_p0417b08║乘，當時人尚未信，豈可又却教念佛求生淨土？圓機
X61n1155_p0417b09║達士固自無疑，求法初心定生猶豫，俱絕意忘言，融
X61n1155_p0417b10║通了解，自無矛盾也。
X61n1155_p0417b11║淨覺岳法師曰：所言極樂為權，權必對實也。請試陳
X61n1155_p0417b12║之：為以小乘是權，大乘是實耶？為以有法是權，無法
X61n1155_p0417b13║是實耶？若謂小乘是權者，且聲聞經中，曾無一言勸
X61n1155_p0417b14║讚往生十方淨土。故迦葉云：但念空、無相、無作，於菩
X61n1155_p0417b15║薩法，游戲神通，淨佛國土，成就眾生，心不喜樂。若謂
X61n1155_p0417b16║有法是權者，何但極樂是權，至於泥洹，皆是權耳。故
X61n1155_p0417b17║須菩提云：若有法勝於涅槃，我亦說為如幻如夢。由
X61n1155_p0417b18║是言之，忻泥洹而厭極樂，亦猶逃岸赴壑，但不免於
X61n1155_p0417b19║害也。又若謂吾不取極樂，亦不著泥洹，曠然無朕，不
X61n1155_p0417b20║可疑議。若爾，則滅後無生，何殊外道斷滅之見？復有
X61n1155_p0417b21║說云：吾滅度後，十方世界，皆是我身，何必定生西方
X61n1155_p0417b22║極樂？若爾，則便同聖人普現色像，尚未證謂證，大妄
X61n1155_p0417b23║語罪，其誰當之？（義學編）
X61n1155_p0417b24║又曰：佛言末世法滅之後，特留無量壽，經百年住世，
X61n1155_p0417c01║接引眾生。以此證之，如何芥眎往生之人，蓁塞極樂
X61n1155_p0417c02║之路？所損至大，可不謹乎？復引大珠和尚云：舍垢取
X61n1155_p0417c03║淨，是生死之業。龐居士云：若舍煩惱入菩提，不知何
X61n1155_p0417c04║方有佛土？以此句偈輕蔑淨土者，固未可也。且不垢
X61n1155_p0417c05║不淨之言，即心即佛之義，凡稟釋教者，孰不知之？安
X61n1155_p0417c06║以真如平等之談，便廢因緣脩證之法？六住大士，尚
X61n1155_p0417c07║存分段之生；四果真人，亦有變易之死。云何爼落，永
X61n1155_p0417c08║謂泥洹？須知菩薩未住，妙覺已還，常以空心，徧脩萬
X61n1155_p0417c09║行。終日觀佛，無佛可觀；歷劫度生，無生可度。暫趣於
X61n1155_p0417c10║空華淨土，權依於幻化彌陀。破昨夢之塵勞，入乾城
X61n1155_p0417c11║之地位。乃至成佛，雖自行冥寂，而利他宛然。故喻之
X61n1155_p0417c12║以明鑒之身，現之以隨類之像。世人弗詢大義，惟欣
X61n1155_p0417c13║頓悟，直入無生。而不思永嘉一宿覺云：若實無生無
X61n1155_p0417c14║不生，既豁達而不取空，恐莽蕩而招禍。此類虖越中
X61n1155_p0417c15║習射，不踰數步之間；隴西學游，翻沒洄波之內。如斯
X61n1155_p0417c16║知識，未可參尋。
X61n1155_p0417c17║樝菴嚴法師曰：淨土非難易，難易在人。難者疑情，咫
X61n1155_p0417c18║尺萬里；易者信心，萬里咫尺（淨土脩因或對）。
X61n1155_p0417c19║或問曰：多見人發願，願命終時，待佛接引，超生淨土。
X61n1155_p0417c20║若佛接引，豈不是魔？余謂世人發狂願耳。對曰：魔非
X61n1155_p0417c21║無也。若謂發願求生淨土，承佛接引，必是魔者，則佛
X61n1155_p0417c22║誤人生魔宮矣。普賢教人發願云：願我臨欲命終時，
X61n1155_p0417c23║面見彼佛阿彌陀、龍樹菩薩。歷代聖賢著述，豈俱令
X61n1155_p0417c24║人發狂願生魔宮耶？子作此說，斷佛種子，非魔是何？
X61n1155_p0418a01║（淨土魔佛或對）
X61n1155_p0418a02║靈芝照律師曰：阿彌陀經，念佛示期限，一日七日，隨
X61n1155_p0418a03║人要約，理必依承。大本觀經，則無日限，下至十念，皆
X61n1155_p0418a04║得往生。故脩淨業者，先須斂念，面向西方，合掌正身，
X61n1155_p0418a05║遙想彼佛，現坐道場，依正莊嚴，光明相好。自慨此身，
X61n1155_p0418a06║久沉苦海，漂流生死，孤露無依。譬如嬰兒，墮在坑穽，
X61n1155_p0418a07║呌呼父母，急救危亡。一志依投，懇求脫免。聲聲相續，
X61n1155_p0418a08║念念不移。雖後理事行殊，定散心異，皆成淨業，盡得
X61n1155_p0418a09║往生。不然，則無記妄緣，定成虗福耳。（彌陀疏）
X61n1155_p0418a10║問：觀經云：是心作佛，是心是佛。心既是佛，何須念他
X61n1155_p0418a11║佛耶？答：秪由心本是佛，故今專念彼佛。梵網戒云：常
X61n1155_p0418a12║須自知我是未成之佛，諸佛是已成之佛。汝心佛者，
X61n1155_p0418a13║未成佛也；彌陀佛者，已成佛也。未成之佛，久沉欲海，
X61n1155_p0418a14║具足煩惱，杳無出期；已成之佛，久證菩提，具足威神，
X61n1155_p0418a15║能為物護。是故諸經勸令念佛，即是己未成佛，求他
X61n1155_p0418a16║已成佛而為救護耳。是故眾生若不念佛，聖凡永隔，
X61n1155_p0418a17║父子乖離，長處輪回，去佛遠矣。
X61n1155_p0418a18║薄地凡夫，業惑纏縛，流轉五道百千萬劫，忽聞淨土，
X61n1155_p0418a19║志願求生，一日稱名，即超彼國，諸佛護念，直趣菩提，
X61n1155_p0418a20║可謂萬劫難逢，千生一遇。誓從今日，終盡未來，在處
X61n1155_p0418a21║讚揚，多方勸誘，所感身土，所化機緣，與阿彌陀佛等
X61n1155_p0418a22║無有異。此心罔極，惟佛證知。
X61n1155_p0418a23║長蘆賾禪師曰：此方之人，無不厭俗舍之喧煩，慕蘭
X61n1155_p0418a24║若之寂靜，故有捨家出家，則殷勤讚歎。而娑婆眾苦，
X61n1155_p0418b01║何止俗舍之喧煩？極樂優游，豈直蘭若之寂靜？知出
X61n1155_p0418b02║家為美，而不願往生，其惑一也。萬里辛勤，遠求知識
X61n1155_p0418b03║者，盡以發明大事，決擇死生。而彌陀世尊，色心業勝，
X61n1155_p0418b04║願力洪深，一演圓音，無不明契，願參知識，而不欲見
X61n1155_p0418b05║佛，其惑二也。叢林廣眾，皆樂栖遲，少眾道場，不欲依
X61n1155_p0418b06║附。而極樂世界，一生補處，其數甚多，諸上善人，俱會
X61n1155_p0418b07║一處，既欲親近叢林，而不慕清淨海眾，其惑三也。此
X61n1155_p0418b08║方之人，上壽不過百歲，而童癡老耄，疾病相仍，昏沉
X61n1155_p0418b09║睡眠，常居太平。菩薩猶昏隔陰，聲聞尚昧出胎，則釋
X61n1155_p0418b10║璧寸陰，十喪其九，而未登不退，可謂寒心。西方之人，
X61n1155_p0418b11║壽命無量，一託蓮苞，更無死苦，相續無間，直至菩提。
X61n1155_p0418b12║所以便獲阿惟越致，佛階決定可期。流轉娑婆促景，
X61n1155_p0418b13║而迷於淨土長年。其惑四也。若乃位居不退，果證無
X61n1155_p0418b14║生。在欲無欲，居塵不塵。方能興無緣慈，運同軆悲。回
X61n1155_p0418b15║入塵勞，和光五濁。其有淺聞單惠，或與少善相應。便
X61n1155_p0418b16║謂永出四流，高超十地。詆訶淨土，躭戀娑婆。掩目空
X61n1155_p0418b17║歸，宛然流浪。並肩牛馬，接武泥犁。不知自是何人，擬
X61n1155_p0418b18║比大權菩薩。其惑五也。故經云，應當發願，願生彼國。
X61n1155_p0418b19║則不信諸佛誠言，不願生淨土。豈不甚迷哉。（葦江集）
X61n1155_p0418b20║父母信知念佛，蓮華種植時也。一心念佛，蓮華出水
X61n1155_p0418b21║時也。孝子察其往生時至，預以父母平生眾善，聚為
X61n1155_p0418b22║一疏。時時讀之，令生歡喜。又請父母坐臥向西，不忘
X61n1155_p0418b23║淨土。設彌陀像，然香鳴磬，念佛不絕。捨報之時，更須
X61n1155_p0418b24║用意。無以哀哭，失其正念。父母得生淨土，受諸快樂。
X61n1155_p0418c01║豈不嘉哉。平生孝養，正在此時。寄語孝子順孫，無忘
X61n1155_p0418c02║此事。
X61n1155_p0418c03║念佛不礙參禪，參禪不礙念佛，法雖二門，理同一致。
X61n1155_p0418c04║上智之人，凡所運為，不著二諦；下智之人，各立一邊，
X61n1155_p0418c05║故不和合，多起紛爭。故參禪人破念佛，念佛人破參
X61n1155_p0418c06║禪，皆因執實謗權，執權謗實，二皆道果未成，地獄先
X61n1155_p0418c07║辨。須知根器深淺，各得所宜，譬如營田人豈能開庫？
X61n1155_p0418c08║開庫人安可營田？若教營田人開庫，如跛足者登山；
X61n1155_p0418c09║若教開庫人營田，似壓良人為賤，終無所合也。不若
X61n1155_p0418c10║營田者且自營田，開庫者且自開庫，各隨所好，皆得
X61n1155_p0418c11║如心。是故念佛參禪，各求宗旨，谿山雖異，雲月是同，
X61n1155_p0418c12║可謂處處綠楊堪繫馬，家家門戶透長安。
X61n1155_p0418c13║惠覺玉法師曰：或言淨土乃聖人之權方，所以接鈍
X61n1155_p0418c14║根、化凡器也。苟能一超直入如來地，何藉於他力乎？
X61n1155_p0418c15║對曰：佛世文殊、普賢，滅後馬鳴、龍樹，此土智者、智覺，
X61n1155_p0418c16║皆願生淨土，應盡是鈍根乎？釋迦勸父王淨飰，并六
X61n1155_p0418c17║萬釋種，亦願生淨土，應盡是凡器乎？此等聖賢，應皆
X61n1155_p0418c18║不逮今人之利根勝器乎？況若以此為權，指何為實？
X61n1155_p0418c19║權實之判，非止一途，自非教眼瞭焉，何以甄別？咨爾
X61n1155_p0418c20║有識，當信佛言，招報非輕，切勿容易。（見樂邦文類）
X61n1155_p0418c21║死心新禪師曰：參禪人最好念佛，根機或鈍，恐今生
X61n1155_p0418c22║未能大悟，且假彌陀願力，接引往生，如受蔭宦，不愁
X61n1155_p0418c23║落第，爵祿現成。有一等人說道：我心好便是，不用念
X61n1155_p0418c24║佛。我且問你：好心在何處？讚汝則喜，罵汝則嗔，此等
X61n1155_p0419a01║邪見，惑亂世人。奉勸諸人，十二時中，不間公私幹辨，
X61n1155_p0419a02║近賓接客，忙中取靜，鬧裡偷閑，記取念阿彌陀佛，或
X61n1155_p0419a03║百聲、千聲、萬聲，以為日課，畢世受持，即生彼國。不信
X61n1155_p0419a04║佛言，何言可信？不生淨土，何土可生？若不猛省，波波
X61n1155_p0419a05║役成得甚摩邊事？（勸修淨土文）
X61n1155_p0419a06║文法師曰：凡脩淨土行者，須善發心。若為自己厭五
X61n1155_p0419a07║濁，忻九品，則違菩提心，是聲聞行，不應發也。若為眾
X61n1155_p0419a08║生起大悲心，求往彼國，希速成就道力神通，徧歷十
X61n1155_p0419a09║方，救度一切，令共成佛道者，則順菩提心，是菩薩行，
X61n1155_p0419a10║應當發也（淨行法門）。
X61n1155_p0419a11║懺悔如勤磨古鏡，旋消歷代之昏塵；念佛如私遇明
X61n1155_p0419a12║君，頓獲他時之徵拔。春夏秋冬之內，行住坐臥之間，
X61n1155_p0419a13║勤思淨土莊嚴，常憶阿彌陀佛，如是則念佛三昧現
X61n1155_p0419a14║前。
X61n1155_p0419a15║草堂飛錫禪師曰，浴大海者，已用於百川之水。念佛
X61n1155_p0419a16║名者，必成就於三昧。亦猶清珠下於濁水，濁水不得
X61n1155_p0419a17║不清。佛想投於亂心，亂心不得不佛。既契之後，心佛
X61n1155_p0419a18║雙亡。心佛既亡，則萬緣萬境，無非三昧矣。（寶王論）
X61n1155_p0419a19║世之人多以寶玉、水精、金剛、菩提木槵為數珠，吾則
X61n1155_p0419a20║以出入息為數珠，稱佛名號，隨之於息，有大恃怙，安
X61n1155_p0419a21║懼一息不還屬後世者哉？余行住坐臥，常用此珠，縱
X61n1155_p0419a22║令昏𥧌，含佛而𥨊，覺即續之，必於夢中得見彼佛，如
X61n1155_p0419a23║鑽燧烟飛，火之前相，夢之不已，三昧成焉。面睹玉毫，
X61n1155_p0419a24║親蒙授記，則萬無一失也。
X61n1155_p0419b01║真歇了禪師曰，洞下一派，皆務密脩，其故何哉。良以
X61n1155_p0419b02║念佛法門，徑路脩行，正按大藏，接上根器，旁引中下
X61n1155_p0419b03║之機。經曰，若人聞說阿彌陀佛，執持名號，若一日至
X61n1155_p0419b04║七日，一心不亂，即得往生極樂國土。若是上根之士，
X61n1155_p0419b05║向這裡一提提起，一覷覷破，阿彌陀佛是何面，自彼
X61n1155_p0419b06║何境界，豈不一超直入如來地。中下之根，全憑信願，
X61n1155_p0419b07║繫念即生。故一心不亂之說，兼含二意，曰理一心，曰
X61n1155_p0419b08║事一心。若事一心，乃是第一義諦，人皆可以行之。即
X61n1155_p0419b09║楞嚴經，憶佛念佛，現前當來，必定見佛，不假方便，自
X61n1155_p0419b10║得心開，連攝中下二機之義也。即一憶念，如龍得水，
X61n1155_p0419b11║似虎靠山。若理一心，亦非他法，直將阿彌陀佛四字，
X61n1155_p0419b12║做固話頭。二六時中，自晨朝十念之頃，直下提撕，不
X61n1155_p0419b13║以有心念，不以無心念，不以非有非無心念，不以亦
X61n1155_p0419b14║有亦無心念，前後際斷，一念不生，不涉階梯，頓超佛
X61n1155_p0419b15║地。所以行海　盡，普賢願見彌陀。佛國雖空，維摩專
X61n1155_p0419b16║脩淨土。信知乃佛乃祖，在教在禪，皆脩淨業，同歸一
X61n1155_p0419b17║源。入得此門，無量法門，悉皆能入。（淨土說）
X61n1155_p0419b18║問：既是人人本具唯心淨土、本性彌陀，何不直下承
X61n1155_p0419b19║當，反求十萬億國之外乎？對曰：若會得唯心淨土、本
X61n1155_p0419b20║性彌陀，何憚十萬億國之程？河沙國土亦未為遠。豈
X61n1155_p0419b21║不聞普賢菩薩於一毛孔中舉一步，已過不可說世
X61n1155_p0419b22║界。毛孔不狹，世界不廣。李長者云：無邊剎海，自他不
X61n1155_p0419b23║隔於毫端；十世古今，始終不離於當念。故彌陀世尊
X61n1155_p0419b24║直示心中之一佛耳。若指心之全體，不值唯心淨土、
X61n1155_p0419c01║唯心地獄、唯心六道所由生也。楞嚴經云：十方虗空
X61n1155_p0419c02║生汝心內，猶如片雲点大清裏。又云：空生大覺中，如
X61n1155_p0419c03║海一漚發。大哉心乎，何法不具？然心佛及眾生，是三
X61n1155_p0419c04║無差別。祖師悟處，不落思量，寧容擬議？如上分別，大
X61n1155_p0419c05║似刻舟求劍，劍去久矣。
X61n1155_p0419c06║問：既是圓融法界，如何空指西方？對曰：只為法界圓
X61n1155_p0419c07║融，故法法不離本位也。極樂徧在一切處，乃舉一全
X61n1155_p0419c08║收也。如帝釋殿千珠寶網，千珠光影咸入一珠，一珠
X61n1155_p0419c09║光影徧入千珠。雖珠珠互徧，此珠不可為彼，彼珠不
X61n1155_p0419c10║可為此，參而不雜，離亦不分，一一徧彰，亦無所在。彌
X61n1155_p0419c11║陀淨土，即千珠之一。千萬佛國，一佛國土，各千珠之
X61n1155_p0419c12║一。至若三乘人天，下至地獄餓鬼，一一無非千珠之
X61n1155_p0419c13║一。聖人善巧方便，專念阿彌陀佛，乃千珠直指。一珠
X61n1155_p0419c14║見一佛，即見十方諸佛，亦見法界眾生，微塵剎海，十
X61n1155_p0419c15║世古今，一印頓圓，無餘法矣。
X61n1155_p0419c16║清照亨律師因胡宣義病，謗之曰：吾平生與宣義相
X61n1155_p0419c17║善，未曾語及末後一著大事，豈可不知安身立命之
X61n1155_p0419c18║處乎？宣義曰：心淨則土淨也。師曰：宣義十二時中，曾
X61n1155_p0419c19║有雜念染汙否？曰：既處世間，寧免雜念？師曰：若如此，
X61n1155_p0419c20║又安能心淨土淨耶？（胡宣義傳）
X61n1155_p0419c21║天衣懷禪師問學者曰：若言捨穢取淨，厭此忻彼，則
X61n1155_p0419c22║取舍之情，乃是眾生妄想。若言無淨土，則違佛語。夫
X61n1155_p0419c23║脩淨土者，當如何脩？復自答曰：生則決定生，去則實
X61n1155_p0419c24║不去（見訥師惟心淨土文）。
X61n1155_p0420a01║桐江瑛法師有辨橫竪二出曰：竪出者，聲聞脩四諦，
X61n1155_p0420a02║緣覺脩十二因緣，菩薩脩六度萬行。此涉他位，譬如
X61n1155_p0420a03║及第，須自有才學。又如歷任轉官，須有功效。橫出者，
X61n1155_p0420a04║念佛求生淨土，譬如蔭敘，功由祖父它力，不聞學業
X61n1155_p0420a05║有無。又如覃恩普轉，功由國王，不論歷任淺深。於橫
X61n1155_p0420a06║出中，有定散二善。故善導和尚立專雜二脩，文見于
X61n1155_p0420a07║前。依此而行，無不驗者（見樂邦文類）。
X61n1155_p0420a08║山堂倫法師曰：諸大乘經勸生淨土，因通二種：一定，
X61n1155_p0420a09║二散。定謂即心觀佛，想彼西方依正主伴，唯心本具。
X61n1155_p0420a10║我心空故，如來本空；我心假故，如來宛爾；我心中故，
X61n1155_p0420a11║如來絕待。或想蓮華開合，我居其中。合表即空，開表
X61n1155_p0420a12║即假。四微體同，即表中道。故經云：諸佛如來是法界
X61n1155_p0420a13║身，入一切眾生心想中。是故汝等心想佛時，是心即
X61n1155_p0420a14║是三十二相、八十隨形好，是心作佛，是心是佛。此乃
X61n1155_p0420a15║如來親示唯心三昧，圓常觀體，了彼淨土生佛依正
X61n1155_p0420a16║色心，悉我自心性具功德。即境為觀，心外無佛，性外
X61n1155_p0420a17║無土。觀之不已，證無生忍。二者散善。用純實心，信有
X61n1155_p0420a18║西方，一心不亂。繫念彌陀，一日七日，聲聲不絕，念念
X61n1155_p0420a19║無間。經云：執持名號，一日七日，一心不亂，其人命終，
X61n1155_p0420a20║阿彌陀佛與諸聖眾現在其前。然事想彼國，但無三
X61n1155_p0420a21║觀，名散善耳。故三種淨業，回向願生，咸登極樂。吾祖
X61n1155_p0420a22║智者云：根有利鈍，行有定散。觀佛三昧名定，脩餘善
X61n1155_p0420a23║業說以為散。散善力微，不能滅除五逆。此經明觀，故
X61n1155_p0420a24║得往生。是知若定若散，或鈍或利，皆淨土因，咸趣無
X61n1155_p0420b01║生，永無退轉矣。（念佛脩心術）
X61n1155_p0420b02║思梵講主有問：般舟經中，令念念想阿彌陀佛，此則
X61n1155_p0420b03║心有想也。而經後乃云：心有想則癡，無想即涅槃。前
X61n1155_p0420b04║後相違，何耶？答曰：彼經初明觀想彌陀，不可無念。後
X61n1155_p0420b05║約三昧功成，見十方佛，住立空中。此時當了我心佛
X61n1155_p0420b06║心，同一真性，不可思議。故云：有想則癡，無想即涅槃。
X61n1155_p0420b07║非謂從初不得觀想也。又復無念無生之智，佛地方
X61n1155_p0420b08║成。今人未入未入觀行之門，便說無生無念。豈知馬
X61n1155_p0420b09║鳴所教，從念至於無念，從說至於無說。文殊般若經
X61n1155_p0420b10║云：如人學射，久習乃巧。後雖無心，箭發皆中。若人欲
X61n1155_p0420b11║入一行三昧，專稱名字，念念相續，即於念中，見十方
X61n1155_p0420b12║佛。是知以念止念，以言遣言，皆佛祖脩行之正轍也。
X61n1155_p0420b13║（會宗集）
X61n1155_p0420b14║海惠禪師，一日有學人問曰：願生淨土，未審實有淨
X61n1155_p0420b15║土否？師曰：經云：欲得淨土，當淨其心。隨其心淨，即佛
X61n1155_p0420b16║土淨。若心清淨，所在之處，皆為淨土。譬如生在國王
X61n1155_p0420b17║家，決定紹王基業，發心向佛道，是生淨佛國。其心若
X61n1155_p0420b18║不淨，在所生處，皆是穢土。淨穢在心，不在國土也。（傳燈
X61n1155_p0420b19║錄）
X61n1155_p0420b20║圓辨法師曰：唯心淨土，一而已矣。良由彌陀悟我心
X61n1155_p0420b21║之寶剎，我心具彌陀之樂邦。雖遠而近，不離一念；雖
X61n1155_p0420b22║近而遠，過十萬億剎。譬如青天皓月，影臨眾水，水不
X61n1155_p0420b23║上升，月不下降，水月一際，自然照映者也。（寶珠集）
X61n1155_p0420b24║寂室曰：游心禪定悟性宗人，示以淨土，必曰：淨土唯
X61n1155_p0420c01║心，我心既淨，則國土淨，何用別求生處？今復問之，且
X61n1155_p0420c02║淨名經中，如來以足指按地，見娑婆悉皆嚴淨，而眾
X61n1155_p0420c03║會不見，唯螺髻梵王得知。今之脩禪者，能如梵王所
X61n1155_p0420c04║見清淨土否？況汝所居，卑室陋屋，必羨之以大廈高
X61n1155_p0420c05║堂；脫粟藜羮，必羨之以珍羞甘美；弊袍短褐，必羨之
X61n1155_p0420c06║以緯羅輕縠。若云心淨，則不消如上分別也。況當老
X61n1155_p0420c07║病死苦，世間遠情之時，顏色與未悟者同，則是口唱
X61n1155_p0420c08║心淨土淨之言，身被穢土苦惱之縛，其自欺之甚也。
X61n1155_p0420c09║不然，應須信教仰理，於淨土一門，擇善從而脩之。（見樂
X61n1155_p0420c10║邦文類）
X61n1155_p0420c11║世人脩行淨業，勿得言：我今忙迫，且得待閑暇；我今
X61n1155_p0420c12║乏，且待富足；我今少壯，且待老時。若己分定常忙，分
X61n1155_p0420c13║定貧乏，分定夭折，即於淨業無緣脩習，忽爾喪亡，雖
X61n1155_p0420c14║悔何及？是故奉勸諸人，宜於即今安健之日，努力脩
X61n1155_p0420c15║之。
X61n1155_p0420c16║世人但知生時將養此身，營求資給，而不思捨此身
X61n1155_p0420c17║已，神識不滅，若無善因，則淪墜苦塗。何為生時愛惜
X61n1155_p0420c18║此身，死後其心亦是汝者，而不思救度，何也？又世人
X61n1155_p0420c19║專為妻子、男女、奴婢、眷屬，廣營衣食，無有少怠，而不
X61n1155_p0420c20║思命終之時，妻子、男女等，雖愛徹骨髓，不能相救，唯
X61n1155_p0420c21║當獨往。今勸世人，不當以養生故而忘畏死，不當以
X61n1155_p0420c22║為他故而忘自為。
X61n1155_p0420c23║楊次公天台十疑論序略曰：愛不重，不生婆娑；念不
X61n1155_p0420c24║一，不生極樂。娑婆，穢土也；極樂，淨土也。娑婆之壽有
X61n1155_p0421a01║量，彼土壽則無量矣；娑婆備諸苦，彼土則安養無苦
X61n1155_p0421a02║矣；娑婆隨業輪轉生死，彼土一往則永證無生法忍。
X61n1155_p0421a03║若願度生，則任意自在，不為諸業轉矣。其淨穢、壽量、
X61n1155_p0421a04║苦樂、生死，如是差別，而眾生廼冥然不知，可不哀哉！
X61n1155_p0421a05║（無為集）
X61n1155_p0421a06║又曰：夫彌陀光明徧照法界，念佛眾生攝取不舍，聖
X61n1155_p0421a07║凡一體，機感相應。諸佛心內眾生，塵塵極樂；眾生心
X61n1155_p0421a08║中淨土，念念彌陀。吾以是觀之，智慧者易生，能斷疑
X61n1155_p0421a09║故；禪定者易生，不散亂故；持戒者易生，遠諸染故；布
X61n1155_p0421a10║施者易生，不我有故；忍辱者易生，不嗔恚故；精進者
X61n1155_p0421a11║易生，不退轉故；不造善、不作惡者易生，念純一故；諸
X61n1155_p0421a12║惡已作、業報已現者易生，實慚懼故。雖有眾善，若無
X61n1155_p0421a13║誠信心、無深心、無回向發願心者，則不得上上品生
X61n1155_p0421a14║矣。噫！彌陀甚易持，淨土甚易往，眾生不能持、不能往，
X61n1155_p0421a15║佛如眾生何？夫造惡業入苦趣，念彌陀生極樂，二者
X61n1155_p0421a16║皆佛言也。世人憂墮地獄而疑往生者，不亦惑哉！
X61n1155_p0421a17║直指淨土決疑集序略曰：大願聖人，從淨土來，來實
X61n1155_p0421a18║無來；深心凡夫，往淨土去，去實無去。彼不來此，此不
X61n1155_p0421a19║往彼，而其聖凡會遇而得交際者，何也？彌陀光明，如
X61n1155_p0421a20║大圓月，徧照十方。水清而靜，則月現全體，月非趣水
X61n1155_p0421a21║而遽來；水濁而動，則月無定光，月非捨水而遽去。在
X61n1155_p0421a22║水則有清濁動靜，在月則無取舍去來。故華嚴解脫
X61n1155_p0421a23║長者云：知一切佛，猶如影像，自心如水。彼諸如來，不
X61n1155_p0421a24║來至此，我不往彼。我若欲見安樂世界阿彌陀如來，
X61n1155_p0421b01║隨意即見。是知眾生注念，定見彌陀，彌陀來迎，極樂
X61n1155_p0421b02║不遠。乃稱性實言，非權教也。
X61n1155_p0421b03║又曰：世有善士，發三種不信心，不求生者，尤可嗟惜。
X61n1155_p0421b04║一曰吾當超佛越祖，淨土不足生也；二曰處處皆淨
X61n1155_p0421b05║土，西方不必生也；三曰極樂聖域，我輩凡夫不能生
X61n1155_p0421b06║也。夫行海無盡，普賢願見彌陀；佛國雖空，維摩常脩
X61n1155_p0421b07║淨土。十方如來有廣舌之讚，十方菩薩有同往之心。
X61n1155_p0421b08║試自忖量，孰與諸聖？謂不足生者，何其自欺哉！至如
X61n1155_p0421b09║龍猛，祖師也，楞伽經有預記之文；天親，教宗也，無量
X61n1155_p0421b10║論有求生之偈。慈恩通讚，首稱十勝；智者拆理，明辨
X61n1155_p0421b11║十疑。彼皆上哲，精進往生。謂不必生者，何其自慢哉！
X61n1155_p0421b12║火車可滅，舟石不沉。現華報者，莫甚於張馗，十念而
X61n1155_p0421b13║超勝處；入地獄者，莫速於雄俊，再甦而證妙因。世人
X61n1155_p0421b14║愆尤，未必若此。謂不能生者，何其自棄哉！自欺、自慢、
X61n1155_p0421b15║自棄，己靈流入輪回，是誰之咎？
X61n1155_p0421b16║陳翁與明智法師論台宗三千法，其間示唯心淨土
X61n1155_p0421b17║之義曰：一念心起，三千性相一時起。一念心滅，三千
X61n1155_p0421b18║性相一時滅。念外無一毫法可得，法外無一毫念可
X61n1155_p0421b19║得。此方本性不遷之法，中理圓明之體。以如理為命，
X61n1155_p0421b20║其壽無量。非報得命根，亦無連持。本無名字，而不拒
X61n1155_p0421b21║諸名。名其土曰極樂，名其身曰阿彌陀。身土交參，融
X61n1155_p0421b22║乎一妙。所能說法之音，不離彼土。而廣長舌相，具足
X61n1155_p0421b23║周徧。其具如是，是體具乎？是佛具乎？是眾生具虗乎？
X61n1155_p0421b24║若有能知彼具之樂者，其有不願往生者乎？向實際
X61n1155_p0421c01║之中，要在不往而往。於方便之內，何妨去已還來。機
X61n1155_p0421c02║熟感深，足須成辦。
X61n1155_p0421c03║了齋集曰：晁說之答趙子和書略：有生有死而凡聖
X61n1155_p0421c04║殊，有凡有聖而身土異。有身則有土，有土則有身。孰
X61n1155_p0421c05║穢孰淨，可不辨之耶？我釋迦牟尼佛與阿彌陀佛憫
X61n1155_p0421c06║此眾生，乃同一願力，於無量無邊法門之外，建立此
X61n1155_p0421c07║一法門。釋迦賓之也，彌陀主之也；釋迦生之也，彌陀
X61n1155_p0421c08║家之也；釋迦於病藥之也，彌陀使之終身不病也；釋
X61n1155_p0421c09║迦之土猶逆旅也，彌陀之土猶鄉閭也。自西竺以望
X61n1155_p0421c10║安樂國，與吾震旦之望安樂國一也。（見樂邦文類。）
X61n1155_p0421c11║江公望曰：利根之人，念念不生，心心無所，六根杳寂，
X61n1155_p0421c12║諸識消落，法法全真，門門絕待，瞥爾遂成真如實觀。
X61n1155_p0421c13║初機後學，唯除賓客寒溫時，大小便利時，可暫停念。
X61n1155_p0421c14║如或未免葷茹，睡臥未至昏瞑，乃至營辦家事，種種
X61n1155_p0421c15║作務，自不用舍，亦自不相妨礙。心口念念聲聲，稱誦
X61n1155_p0421c16║聖號，更有甚邪思惡慮，敢萠於心，自然純一無雜。若
X61n1155_p0421c17║能都攝六根，淨念相繼，不過旬月，便成三昧。所謂是
X61n1155_p0421c18║心作佛，是心是佛，上根大器，一念直超，平展之流，善
X61n1155_p0421c19║觀方便。（念佛方便文）
X61n1155_p0421c20║黃鉞曰：古人以懼心𪫟迫，發矢入石，怒氣激烈，刺山
X61n1155_p0421c21║飛泉，誠一由中，無情能感。況於裂除疑網，凝結信根，
X61n1155_p0421c22║念佛三昧，精進不變，淨土雖遠，決定得生。（刻十疑論跋）
X61n1155_p0421c23║王日休曰：參禪大悟，遂脫生死輪回，固為上矣，然至
X61n1155_p0421c24║此者恐少。若脩西方，則直截輪回，萬不漏一。故今勸
X61n1155_p0422a01║參禪之人，每日留頃刻之暇，脩於西方。若果大悟，得
X61n1155_p0422a02║超輪回，去佛地尚遠，更往見阿彌陀佛，展禮致敬，有
X61n1155_p0422a03║何不可？若未得大徹悟者，壽數忽盡，且徑往西方，見
X61n1155_p0422a04║佛聞法，何患不大悟也？若不脩西方，則未免隨業受
X61n1155_p0422a05║異報也。（龍舒淨土文）
X61n1155_p0422a06║參禪取大悟，不肯脩西方。如人有一品官而不受，必
X61n1155_p0422a07║欲脩學為大魁，其志甚美。然大魁不可必得，不如且
X61n1155_p0422a08║受一官，然後一面脩學。如得大魁，則錦上添花；若不
X61n1155_p0422a09║得，則不失其為官人。脩西方者，且受一官之謂也；一
X61n1155_p0422a10║面脩學，兼參禪之謂也。不得大魁者，參禪未悟之謂
X61n1155_p0422a11║也；不失其為官人者，直說輪回之謂也。既生西方，為
X61n1155_p0422a12║有不大悟者哉？譬如人入大城中，必先覓安下處，却
X61n1155_p0422a13║出幹事，抵暮昏黑，則有投宿之地。先覓安下處者，脩
X61n1155_p0422a14║淨土之謂也；抵昏暮黑者，大限到來之謂也；有投宿
X61n1155_p0422a15║之地者，生蓮華中不落惡趣之謂也。又如春月遠行，
X61n1155_p0422a16║先須備雨具，驟雨忽來，則無淋灕之患。先備雨具者，
X61n1155_p0422a17║脩淨土之謂也；驟雨忽來者，大命將盡之謂也；無淋
X61n1155_p0422a18║灕之患者，不至沉淪惡趣受苦之謂也。且先覓安下
X61n1155_p0422a19║處者，不害其幹事；先備雨具者，不害其遠行。是脩淨
X61n1155_p0422a20║土者，皆不妨一切世務，人何為而不脩乎？
X61n1155_p0422a21║供佛齋僧，造塔建寺，念誦禮懺，孝養父母，兄友弟恭。
X61n1155_p0422a22║宗族之間，無不和睦。鄉黨隣里，恩禮相與。事君則赤
X61n1155_p0422a23║心為國，為官則仁慈利民，為長則善以安眾，為下則
X61n1155_p0422a24║勤以事上。或指教愚迷，或扶助一孤弱，或捄人急難，
X61n1155_p0422b01║或惠施貧窮，或造橋砌井，或施食散藥，或減己奉眷
X61n1155_p0422b02║以利人，或臨財饒人以自省，或教人為善，或護善止
X61n1155_p0422b03║惡。但隨所作世出世間一切善事，不拘小大多少，止
X61n1155_p0422b04║以一錢與人，或以一水止渴。至於毫芒之善，並須起
X61n1155_p0422b05║念云：願此善緣，回向西方。念心不斷，必生上品也。
X61n1155_p0422b06║大醫王能治一切病，不能治命盡之人。佛能度一切
X61n1155_p0422b07║眾生，不能度一切不信之人。以不信比命盡者，可謂
X61n1155_p0422b08║極矣。善信者，一念也。若人在生時，心念要去，身則隨
X61n1155_p0422b09║去，心欲念住，身則隨住，是身常隨念也。亦有念欲去
X61n1155_p0422b10║而身被牽繫者，至人死時，唯一念而已。是以一念在
X61n1155_p0422b11║淨土蓮華中，則必定託生，況佛菩薩以大誓願招引
X61n1155_p0422b12║乎哉。
X61n1155_p0422b13║王仲回問楊次曰：如何得念不間斷？次曰：一信之後，
X61n1155_p0422b14║更不再疑，即是不間斷也。仲回然其言，於淨業轉加
X61n1155_p0422b15║精進。（王司士傳）
X61n1155_p0422b16║
X61n1155_p0422b17║淨土簡要錄（終）
X61n1155_p0422b18║
X61n1155_p0422b19║No. 1155-B
X61n1155_p0422b20║
X61n1155_p0422b21║心外無法，故曰唯心。即心之法，彊名淨土。心法叵得，
X61n1155_p0422b22║心法宛然。互泯互存，絕思絕議。古之通人達士妙得
X61n1155_p0422b23║乎此，向無佛無念處熾然常脩念佛三昧，法爾皆生
X61n1155_p0422b24║極樂淨邦，其來尚矣。後之學者執情生著，起偏空之
X61n1155_p0422c01║見，墮無為之坑，於無佛無念處執為死語，不得妙用，
X61n1155_p0422c02║不信佛言，不求解脫，甘於五濁長劫輪回，如來說為
X61n1155_p0422c03║可憐憫者。斯道禪師發軫於台衡，究心於直指，愽綜
X61n1155_p0422c04║內典，旁通百家，當壯年行道之日而專心致志於此
X61n1155_p0422c05║道，其有得于此乎？又歎以此道利益多人，淨土簡要
X61n1155_p0422c06║錄於是乎作也。是書之行，十方各有恒沙諸佛舒廣
X61n1155_p0422c07║長舌，說誠實言，同音讚歎，豈特虗空點首、萬象賞音
X61n1155_p0422c08║而已哉？
X61n1155_p0422c09║洪武辛酉夏法空道人　大佑　敬書於篇末