X61n1156_p0423a01║
X61n1156_p0423a02║No. 1156-A
X61n1156_p0423a03║ 歸元直指序
X61n1156_p0423a04║
X61n1156_p0423a05║釋尊為一大事因緣出現於世，開示眾生佛之知見，
X61n1156_p0423a06║悟入真常之大道耶。世人不達此理，排斥異端，亦猶
X61n1156_p0423a07║不孝之子反恨於父母，深可痛哉。吾以久棲林下，柰
X61n1156_p0423a08║因道眼不明，正所謂人莫不飲食，鮮能知味也。吁，儒
X61n1156_p0423a09║能體佛，可以為真儒。不見國相張商英曰，吾學佛然
X61n1156_p0423a10║後能知儒，亦此謂也。延慶一元本禪師，幼習儒，長從
X61n1156_p0423a11║釋，悟徹性宗，專修淨土，誠乃稠人中之知識也。由是
X61n1156_p0423a12║利他心切，集成此書。一日過我山居，特請為序。吾勸
X61n1156_p0423a13║學道之者，既能信入，要當力行，不可滯教迷心，將指
X61n1156_p0423a14║為月。全在剖破微塵，流出大千經卷，普濟群生，同成
X61n1156_p0423a15║正覺，豈待一卷兩卷耶。咦，果到這般田地，吾言亦為
X61n1156_p0423a16║䆿（尼去聲）語爾。
X61n1156_p0423a17║隆慶　　年次四月佛降生日　鹿園居士萬表序
X61n1156_p0423a18║
X61n1156_p0423a19║
X61n1156_p0423a20║
X61n1156_p0423a21║歸元直指集上卷總目
X61n1156_p0423a22║念佛正信往生文　一
X61n1156_p0423a23║尊崇三寶教法篇　二
X61n1156_p0423a24║孝養父母報恩文　三
X61n1156_p0423b01║行脚求師開示序　四
X61n1156_p0423b02║開示參禪龜鏡文　五
X61n1156_p0423b03║禪宗淨土難易說　六
X61n1156_p0423b04║辨明邪正決疑文　七
X61n1156_p0423b05║勸發真正大願決定往生說　八
X61n1156_p0423b06║慈照宗主示念佛人發願偈并序　九
X61n1156_p0423b07║天台智者大師勸人專修淨土　十
X61n1156_p0423b08║永明壽禪師戒無證悟人勿輕淨土　十一
X61n1156_p0423b09║長蘆磧禪師勸參禪人兼修淨土　十二
X61n1156_p0423b10║龍舒王居士勸人徑修淨土　十三
X61n1156_p0423b11║丞相鄭清之勸修淨土文　十四
X61n1156_p0423b12║辨明六祖大師西方淨土　十五
X61n1156_p0423b13║諸祖指歸淨土文　十六
X61n1156_p0423b14║諸經指歸淨土文　十七
X61n1156_p0423b15║阿彌陀佛因地事理說　十八
X61n1156_p0423b16║龍舒口業勸戒文　十九
X61n1156_p0423b17║辨明三教大理贊翊治化論　二十
X61n1156_p0423b18║毒峯善禪師三教一理述　二一
X61n1156_p0423b19║姚少師佛法不可滅論　二二
X61n1156_p0423b20║靜齋學士三教平心論　劉謐述　二三
X61n1156_p0423b21║黃門侍郎歸心辨惑篇　顏之推撰　二四
X61n1156_p0423b22║三教真如本性說　二五
X61n1156_p0423b23║東坡學士飲食說　二六
X61n1156_p0423b24║優曇祖師戒殺文　二七
X61n1156_p0423c01║佛印禪師戒殺文　二八
X61n1156_p0423c02║真歇禪師戒殺文　二九
X61n1156_p0423c03║普菴祖師戒殺文　三十
X61n1156_p0423c04║身為苦本覺悟早修　三一
X61n1156_p0423c05║三大聖人決疑文　出藏經　三二
X61n1156_p0423c06║萬宗禪師直指篇　三三
X61n1156_p0423c07║龍華三會略要說　出藏經　三四
X61n1156_p0423c08║宗鏡要語　三五
X61n1156_p0423c09║禮佛發願文　三六
X61n1156_p0423c10║淨土成佛　三七
X61n1156_p0423c11║歸元直指集下卷總目
X61n1156_p0423c12║辨明異端　三八
X61n1156_p0423c13║辨明楊墨　三九
X61n1156_p0423c14║辨明虗無寂滅　四十
X61n1156_p0423c15║辨明鬼神情狀　四一
X61n1156_p0423c16║辨明天誅雷擊　四二
X61n1156_p0423c17║君臣名儒學佛　四三
X61n1156_p0423c18║儒宗參究禪宗　四四
X61n1156_p0423c19║學佛謗佛　四五
X61n1156_p0423c20║從人謗佛　附己見謗佛　四六
X61n1156_p0423c21║破不信因果　四七
X61n1156_p0423c22║破不信地獄　四八
X61n1156_p0423c23║地獄輪迴異類說　出儒典　四九
X61n1156_p0423c24║辨明升降託胎　五十
X61n1156_p0424a01║辨明梁武定業　丞相張商英解　五一
X61n1156_p0424a02║辨明東西界域　五二
X61n1156_p0424a03║辨明三教經典　五三
X61n1156_p0424a04║辨明三教至道　五四
X61n1156_p0424a05║辨明三教優劣勸修淨土論　五五
X61n1156_p0424a06║辨明三教聖人前後降生頌　五六
X61n1156_p0424a07║辨明精氣神　五七
X61n1156_p0424a08║離相顯性往生淨土說　五八
X61n1156_p0424a09║身雖出家不求淨土說　五九
X61n1156_p0424a10║裴相國身心虗偽說　六十
X61n1156_p0424a11║龍舒居士婬殺說　六一
X61n1156_p0424a12║理事圓頓說　六二
X61n1156_p0424a13║為君子說　六三
X61n1156_p0424a14║情說　六四
X61n1156_p0424a15║小因果說　六五
X61n1156_p0424a16║二天人說　六六
X61n1156_p0424a17║勸修備說　六七
X61n1156_p0424a18║寄庫功德說　六八
X61n1156_p0424a19║過現未來三大劫說　六九
X61n1156_p0424a20║尸迦羅越六方禮經　七十
X61n1156_p0424a21║永明壽禪師警世文　七一
X61n1156_p0424a22║圓修淨土決疑論　出藏經　七二
X61n1156_p0424a23║天地神明戒殺文　七三
X61n1156_p0424a24║事親大孝戒殺文　七四
X61n1156_p0424b01║待客解嘲戒殺文　七五
X61n1156_p0424b02║分產解冤戒殺文　七六
X61n1156_p0424b03║慶生報本戒殺文　七七
X61n1156_p0424b04║許願保安戒殺文　七八
X61n1156_p0424b05║救患諂祭戒殺文　七九
X61n1156_p0424b06║利益亡人戒殺文　八十
X61n1156_p0424b07║預修超薦戒殺文　八一
X61n1156_p0424b08║慈心不殺放生文　八二
X61n1156_p0424b09║普勸戒殺決疑文　八三
X61n1156_p0424b10║太上東嶽垂訓文　八四
X61n1156_p0424b11║紫虗元君戒論文　八五
X61n1156_p0424b12║康節先生勸善文　八六
X61n1156_p0424b13║無際大師心藥方　八七
X61n1156_p0424b14║勸行忍辱撮要　八八
X61n1156_p0424b15║勸人敬惜字紙　八九
X61n1156_p0424b16║勸修西方淨土　九十
X61n1156_p0424b17║普勸修持淨土　九一
X61n1156_p0424b18║預辦淨土資粮　九二
X61n1156_p0424b19║臨終正念往生　九三
X61n1156_p0424b20║臨終三疑　九四
X61n1156_p0424b21║臨終四關　九五
X61n1156_p0424b22║淨業疏式　九六
X61n1156_p0424b23║行願流通　九七
X61n1156_p0424b24║歸元直指目錄（終）　（上下）卷末附（西方山居）詩百首
X61n1156_p0424c01║
X61n1156_p0424c02║
X61n1156_p0424c03║
X61n1156_p0424c04║
X61n1156_p0424c05║No. 1156
X61n1156_p0424c06║歸元直指集卷上
X61n1156_p0424c07║
X61n1156_p0424c08║
X61n1156_p0424c09║念佛正信往生文　一
X61n1156_p0424c10║蓮宗寶鑑云：夫唯心樂國，普徧十方。自性彌陀，圓融
X61n1156_p0424c11║一智。妙應於色聲之境，流光於心目之間。就中返妄
X61n1156_p0424c12║歸真，直下背塵合覺。昔我法藏發弘誓，啟極樂之玄
X61n1156_p0424c13║途。故佛世尊指西方，示韋提之妙域。是乃廣長舌覆
X61n1156_p0424c14║而同讚，諸餘經盡而獨留。盖以利生之喜捨心增，應
X61n1156_p0424c15║化之慈悲量大。教分九品，乃別開方便之門。觀明一
X61n1156_p0424c16║心，實徑直還源之路。聖凡際會，如久客歸於家鄉。感
X61n1156_p0424c17║應道交，似稚子投於慈母。昧斯至理，觸類皆迷。信此
X61n1156_p0424c18║圓談，事無不達。況復慈光願攝，佛力難思。順水乘船，
X61n1156_p0424c19║不勞自力。推門落臼，豈有他哉。有願必迎，無機不被。
X61n1156_p0424c20║舟石可濟，獄火頓消。菩薩聲聞，生彼者無量無數。前
X61n1156_p0424c21║賢後聖，得道者可撿可尋。鸚鵡頻伽，尚有法音演唱。
X61n1156_p0424c22║蜎飛蝡動，悉蒙教化恩慈。聖境非虗，佛言不妄。何乃
X61n1156_p0424c23║愛河浪底，沉溺而不憂。火宅焰中，焚燒而不懼。密織
X61n1156_p0424c24║癡網，淺智之刃莫能揮。深種疑根，汎信之力焉能㧞。
X61n1156_p0425a01║遂即甘心伏意，幸禍樂災。却誹清淨之邦，貪戀煩惱
X61n1156_p0425a02║之世。焦蛾爛蠒，自處餘殃。籠鳥鼎魚，翻稱快欒。皆由
X61n1156_p0425a03║善力微而業力勝，信根少而罪根多。是以三界茫茫，
X61n1156_p0425a04║四生擾擾。盡貪生而兀兀，孰解知歸。悉逐業以悠悠，
X61n1156_p0425a05║不求出要。過去生死，劫石難窮；未來輪迴，芥城莫盡。
X61n1156_p0425a06║匪夙生之有幸，豈得遇於斯因？擊鼓開囹圄之門，宜
X61n1156_p0425a07║應速出；逢舟濟沉淪之難，詎可遲疑？敬順金文，善隨
X61n1156_p0425a08║佛學，不聞不解者，可痛可傷焉！矧茲五濁惡世，四面
X61n1156_p0425a09║火焚，唯佛一人，力能救援。既聞妙法，宜植淨緣，一念
X61n1156_p0425a10║信誠，萬德因種。思齊先哲，希悟真常，普皆如說奉行，
X61n1156_p0425a11║盡心頂禮信受。問曰：既言信者，未知信何法門？答曰：
X61n1156_p0425a12║信憑經中佛說，念佛定生淨土，信念佛定滅諸罪，信
X61n1156_p0425a13║念佛定得佛護，信念佛定得佛證，信念佛臨終定得
X61n1156_p0425a14║佛來迎接，信念佛往生定得不退地，信念佛生淨土
X61n1156_p0425a15║定不墮三惡道。所以勸信念佛，受此法，持此念，則往
X61n1156_p0425a16║生淨土必矣！是故三世諸佛、諸大菩薩、歷代祖師，修
X61n1156_p0425a17║諸功行，具大願力，入佛境界，成就菩提，未有不從這
X61n1156_p0425a18║箇信字而入也。華嚴經云：信為道元功德母，信能長
X61n1156_p0425a19║養諸善根，信能超出眾魔路，信能得入三摩地，信能
X61n1156_p0425a20║解脫生死海，信能成就佛菩提。嗟乎！今時齋人，信持
X61n1156_p0425a21║戒而不信念佛，信奉佛而不信往生淨土，是皆自失
X61n1156_p0425a22║其大利也。故維摩云：深信堅固，猶如金剛，欲到西方，
X61n1156_p0425a23║要由深信。君看淨土恒沙佛，盡是當年正信人。
X61n1156_p0425a24║尊崇三寶教法篇　二
X61n1156_p0425b01║天上天下，三寶為尊；世出世間，三寶為最。何名三寶？
X61n1156_p0425b02║佛、法、僧也。三寶者有三種：一曰同體三寶，謂真如之
X61n1156_p0425b03║理，自性開覺，名為佛寶；德用軌則，自性真正，名為法
X61n1156_p0425b04║寶；動無違諍，自性清淨，名為僧寶。二曰出世三寶，謂
X61n1156_p0425b05║法報化身，隨類應現，是為佛寶；六度詮旨，四諦緣生，
X61n1156_p0425b06║名為法寶；十聖三賢，五果四向，名為僧寶。三曰世間
X61n1156_p0425b07║住持三寶，謂泥龕塑像，名為佛寶；黃卷赤軸，名為法
X61n1156_p0425b08║寶；剃髮染衣，名為僧寶。歸依者罪滅河沙，瞻仰者福
X61n1156_p0425b09║增無量。今有邪愚不解，偽撰真宗妙義經，妄言精是
X61n1156_p0425b10║佛寶，氣是法寶，神是僧寶，致使入善門者，信其邪說，
X61n1156_p0425b11║不敬三寶，實可憐愍。若夫不敬世間三寶，則同體出
X61n1156_p0425b12║世三寶，何所得哉？自賺猶可，又賺他人，可謂歧人天
X61n1156_p0425b13║之正路，瞎人天之眼目，毀因果之真教，澆定慧之淳
X61n1156_p0425b14║風，無甚於此也。佛言：一切眾生，若不歸依三寶，永劫
X61n1156_p0425b15║墮三惡道。不見古教云：十方薄伽梵，圓滿修多羅，大
X61n1156_p0425b16║乘菩薩僧，功德難思議。歸依佛者，不墮地獄；歸依法
X61n1156_p0425b17║者，不墮餓鬼；歸依僧者，不墮旁生。何以故？佛為無上
X61n1156_p0425b18║醫王，法是除病良藥，僧乃導人知識，並為真淨福田。
X61n1156_p0425b19║背之則邪，向之則正。凡見一切佛像，起如來想；見一
X61n1156_p0425b20║切聖教，生難遭想；見一切比丘僧，起祖師想。禮拜供
X61n1156_p0425b21║養，無得輕欺，以佛莊嚴而自莊嚴。如此，則一體三寶，
X61n1156_p0425b22║唯心備具矣。諸仁者，若欲得道，當依佛語，違而得者，
X61n1156_p0425b23║無有是處。或曰：達磨西來，不立文字，直指人心，見性
X61n1156_p0425b24║成佛，何須看經教而悟道乎？答曰：達磨老祖之說，實
X61n1156_p0425c01║是應病之良藥。今人不達祖師宗旨，反以執藥成病
X61n1156_p0425c02║矣。祖師要人悟心合教，故說此言。恐學人泥於文字，
X61n1156_p0425c03║而不參本佛，亦恐滯指而迷月也。六祖云：達磨道箇
X61n1156_p0425c04║直指，早是曲了也。何以故？要知不立兩字，亦是文字，
X61n1156_p0425c05║豈可謂無文字乎？若真不立文字，人亦不合語言。只
X61n1156_p0425c06║此語言，亦是文字之相，豈可言其不立乎？愚人見說
X61n1156_p0425c07║不立，就便一向執空，只說不立文字，反謗佛經，罪障
X61n1156_p0425c08║深重，可不戒哉！不見達磨傳法偈曰：吾本來茲土，傳
X61n1156_p0425c09║法救迷情。一花開五葉，結果自然成。祖又曰：吾有楞
X61n1156_p0425c10║伽經四卷，亦用付汝。即是如來心地要門，令諸眾生
X61n1156_p0425c11║開示悟入。如此者，達磨豈無文字與人乎？先德云：看
X61n1156_p0425c12║經者，明佛之理也。則是藉教明宗，心與教合，以心印
X61n1156_p0425c13║心，無二無別。故知欲達真乘，須親教典。稟教乃能明
X61n1156_p0425c14║理，明理然後修行。行願無虧，道果可證。看教既有此
X61n1156_p0425c15║益，焉可輕其教法乎？溈山警策云：教理未甞措懷，玄
X61n1156_p0425c16║道無因契悟。及至年高臈長，空腹高心，不肯親附良
X61n1156_p0425c17║朋，惟知倨傲，遂成疎野，觸事面墻。後學咨詢，無言接
X61n1156_p0425c18║引。縱有談說，不涉典章。或被輕言，反責後生無禮。纔
X61n1156_p0425c19║相覺察，便言我是山僧，人我貢高，欺壓後學。遂使一
X61n1156_p0425c20║生空過，後悔無追，展轉輪迴，何時休息？噫！若有中流
X61n1156_p0425c21║之士，未能頓超，且於教法留心，溫尋貝葉，精搜義理，
X61n1156_p0425c22║傳唱敷揚，接引後來，報佛恩德，時光亦不虗棄。必須
X61n1156_p0425c23║以此扶持住止威儀，便是僧中法器。豈不見倚松之
X61n1156_p0425c24║葛，上聳千尋，附託勝因，方能廣益。如此者，豈可輕其
X61n1156_p0426a01║教法乎？輕其知識乎？若輕其知識，即輕其教法；輕其
X61n1156_p0426a02║教法，即輕其佛祖；輕其佛祖，則自欺其心；自欺其心，
X61n1156_p0426a03║則反沉苦海矣。嗚呼！釋迦世尊尚捨全身而求半偈，
X61n1156_p0426a04║身為牀座而求妙法。不見行願品云：剝皮為紙，析骨
X61n1156_p0426a05║為筆，刺血為墨，書寫經典，積如須彌。為重法故，不惜
X61n1156_p0426a06║身命，何況王位、國城、妻子、象馬、七珍。世尊重法既如
X61n1156_p0426a07║此，凡夫可輕其教法乎？藥王菩薩將身為燭而報佛
X61n1156_p0426a08║深恩，常啼菩薩賣心肝而學般若，神光斷臂參請，善
X61n1156_p0426a09║財泣血南求，皆是為法亡軀，纔得了明大事。圓覺經
X61n1156_p0426a10║云：末出眾生欲修行者，當求一切正知見人，即得成
X61n1156_p0426a11║就無上菩提。智度論云：於諸導師生世尊想，若有能
X61n1156_p0426a12║開釋深義，解散疑結，於我有益，則盡心恭敬，不念餘
X61n1156_p0426a13║惡。如獘囊盛寶，不以囊惡故，不取其寶。又如夜行險
X61n1156_p0426a14║道，獘人執炬，不以人惡故，不取其照。華嚴經云：但於
X61n1156_p0426a15║能說佛法之人生難遭想，應於自身生病苦想，於善
X61n1156_p0426a16║知識生醫王想，於所說法生良藥想，於所修行生除
X61n1156_p0426a17║病想。若聞一句一偈未曾有法，勝得三千大千世界
X61n1156_p0426a18║滿中七寶及釋梵轉輪王位。法華經云：能說此經之
X61n1156_p0426a19║人，應以如來供養而供養之，應持天寶而以散之，天
X61n1156_p0426a20║上寶聚應以奉獻。所以者何？是人歡喜說法，須臾聞
X61n1156_p0426a21║之，即得究竟阿耨多羅三藐三菩提。起信論云：如木
X61n1156_p0426a22║中火性，是火正因。若無人知，不假方便，能自燒木者，
X61n1156_p0426a23║無有是處。眾生亦爾，雖有正因熏習之力，若不遇諸
X61n1156_p0426a24║佛菩薩經教，及一切善知識開示，能自成佛者，無有
X61n1156_p0426b01║是處。不聞先德云：生我者父母，成我者師友。豈不然
X61n1156_p0426b02║哉？要知大乘經典，諸佛所師，佛果菩提，皆從中出。觀
X61n1156_p0426b03║經三種淨業，并上品上生者，皆言讀誦大乘，解第一
X61n1156_p0426b04║義。能如是者，決定往生。何名大乘經？即華嚴、法華、般
X61n1156_p0426b05║若、涅槃、楞嚴、楞伽、圓覺等經，并觀無量壽佛等經，及
X61n1156_p0426b06║一切專談淨土等經。修淨業人，當受持讀誦，如說修
X61n1156_p0426b07║行。問曰：識字之人可行，不識字者何為？答曰：雖不識
X61n1156_p0426b08║字，讀誦亦可。印施流通，再能頂禮。歸依有日，自然通
X61n1156_p0426b09║曉。不見善財一生證果，龍女八歲成佛。盖因致力於
X61n1156_p0426b10║多生，豈能一朝成辦爾？妙莊嚴王品云：若善男子、善
X61n1156_p0426b11║女人，種善根故，世世得善知識。其善知識，能作佛事，
X61n1156_p0426b12║示教利喜，令入阿耨多羅三藐三菩提。諸大德當知，
X61n1156_p0426b13║善知識者，是大因緣。所以化導，令得見佛，豈小補哉？
X61n1156_p0426b14║今生不明佛理之人，皆因前世輕慢佛法，今世再不
X61n1156_p0426b15║尊崇，來生愈加愚困。不見法華經云：於千萬億劫，不
X61n1156_p0426b16║聞佛名字，亦不聞正法，如是人難度。苦哉！苦哉！若是
X61n1156_p0426b17║毀經教，謗法師，其罪過於罵佛，可不慎歟？若不信之，
X61n1156_p0426b18║法師、火宅二品中可見。吾勸後之學者，欲修無上菩
X61n1156_p0426b19║提，必須參禮明師，聽從教法。若遇盲師指示，要超昇，
X61n1156_p0426b20║反沉墜矣。可謂渡河須用筏，到岸不須船。
X61n1156_p0426b21║孝養父母報恩文　三
X61n1156_p0426b22║蓮宗寶鑑云：念佛乃諸法之要，孝養為百行之先。孝
X61n1156_p0426b23║心即是佛心，孝行無非佛行。欲得道同諸佛，先須孝
X61n1156_p0426b24║養二親。故賾禪師云：孝之一字，眾妙之門。佛語以孝
X61n1156_p0426c01║為宗，佛經以孝為戒。言中不昧，口出戒光；直下分明，
X61n1156_p0426c02║頓開心地。夫孝者，有在家之孝，有出家之孝。在家孝
X61n1156_p0426c03║者，父母愛之，喜而不忘；父母惡之，勞而不怨。承順顏
X61n1156_p0426c04║色，以盡養生。出家孝者，割愛辭親，飡微契本，深入無
X61n1156_p0426c05║為之理，上酬罔極之恩，趣解脫之要途，報慈親之捷
X61n1156_p0426c06║徑。非但未來獲益，亦於現世成功。所以如來子夜踰
X61n1156_p0426c07║城，道圓雪嶺；盧能白金遺母，法繼黃梅。然而以法斷
X61n1156_p0426c08║恩，應思報德。是以迦維省父，忉利寧親。至於貧乏無
X61n1156_p0426c09║依，理合躬親給侍。是故畢陵伽起盡心之戒，忍大師
X61n1156_p0426c10║有養母之堂，陳睦州織屨供親，朗法師荷擔遊學。然
X61n1156_p0426c11║則出家者，以法味為甘旨，不忘反哺之心；以佛事為
X61n1156_p0426c12║勤勞，未遺世諦之禮。非但一世父母，而多生父母皆
X61n1156_p0426c13║報；不唯一身父母，而法界父母皆度。同登覺岸，豈止
X61n1156_p0426c14║周公之配天；普示迷津，故逾考叔之純孝。出家之孝，
X61n1156_p0426c15║其利博哉！如或因緣未和，父母不聽，宜盡在家之孝，
X61n1156_p0426c16║勸修出世之因。若能即俗而真，亦有成佛之路，覬反
X61n1156_p0426c17║嬰兒之行，無虧膝下之嚴，報雙親顧復之勞，致一乘
X61n1156_p0426c18║圓滿之地。遂使在家菩薩，行解無疑；出俗高人，因斯
X61n1156_p0426c19║可鑑。其有局於事佛，不能盡於事親，覩茲有感于中，
X61n1156_p0426c20║可以克全其孝。嗚呼！光陰易往，父母難忘，有親在堂，
X61n1156_p0426c21║如佛在世，以此報親之德，圓成念佛之功。是知父母
X61n1156_p0426c22║喜歡，則諸佛喜歡；此心清淨，則佛土清淨。可謂野色
X61n1156_p0426c23║更無山隔斷，天光直與水相連。
X61n1156_p0426c24║行脚求師開示序　四
X61n1156_p0427a01║弟子宗本生于四明陳氏承感
X61n1156_p0427a02║雙親撫恤，請師訓誨，入學攻書。父教師嚴，頗通詩禮。
X61n1156_p0427a03║年十五時，有族兄朽木處士，因恙棄世，屍臥空堂。余
X61n1156_p0427a04║經堂門而過，乃見亡兄，四大驚怖憂疑，自歎曰：世相
X61n1156_p0427a05║非堅，命如風燭，無常忽到，難躲難逃。遂欲出家學道，
X61n1156_p0427a06║超脫輪迴，不識修行路頭。心中猶豫，到於本境茶亭
X61n1156_p0427a07║禮佛，偶見一僧危然端坐，余乃叩問：是何大德？僧曰：
X61n1156_p0427a08║吾是遊方禪和子也。余見此說，不勝喜悅，遂即迎請
X61n1156_p0427a09║歸家，具辦香齋供養。飯食已訖，拜問禪師：弟子欲逃
X61n1156_p0427a10║生死，不知依何法修？禪師問：我是何姓名？是何年紀？
X61n1156_p0427a11║宗本答曰：弟子姓陳名靜修，年十五歲也。禪師讚歎
X61n1156_p0427a12║曰：年已幼而發心高，世之希有。陳善男子，一心寂靜，
X61n1156_p0427a13║聽吾所說，唯有徑路修行，但念阿彌陀佛。
X61n1156_p0427a14║宗本曰：念阿彌陀佛，焉得便超生死乎？禪師曰：信憑
X61n1156_p0427a15║佛說脫苦良方，無如念佛。若不念佛，生死難逃。
X61n1156_p0427a16║問曰：念佛法門有何所出？答曰：念佛法門非止一經
X61n1156_p0427a17║一教之中所載，盖大千恒沙經卷之內無一不具念
X61n1156_p0427a18║佛法門也。若依此法而修，決定往生淨土。
X61n1156_p0427a19║問：念佛有幾許功德，可以往生淨土？答：若人以四天
X61n1156_p0427a20║下七寶，供養佛及菩薩、緣覺、聲聞等，其福甚多。不如
X61n1156_p0427a21║勸人念佛一聲，其福勝彼。
X61n1156_p0427a22║問：一聲佛名，云何能勝？答：佛國往生論云：譬如有人，
X61n1156_p0427a23║初生墮地，即能一日行千里，足一千年，滿中七寶，奉
X61n1156_p0427a24║施於佛。不如有人，於後惡世，能稱一聲阿彌陀佛，其
X61n1156_p0427b01║福過彼。自念尚以如此，何況勸人？
X61n1156_p0427b02║問：佛德雖然如是，凡夫罪業所多，云何一世念佛，便
X61n1156_p0427b03║得往生淨土？答：十六觀經云：至心念南無阿彌陀佛
X61n1156_p0427b04║一聲，滅八十億劫生死重罪。有人平生造五逆十惡，
X61n1156_p0427b05║臨終十念阿彌陀佛，尚得往生，況一世齋戒念佛乎？
X61n1156_p0427b06║問：阿彌陀佛何故有如是廣大功德、廣大行願？答：大
X61n1156_p0427b07║阿彌陀經云：釋迦佛一日容顏異常，侍者阿難怪而
X61n1156_p0427b08║問之。佛言：善哉！汝所問者，勝於供養一天下聲聞、緣
X61n1156_p0427b09║覺，及布施諸天人民，以至蜎飛蝡動之類。雖至累劫，
X61n1156_p0427b10║猶百千萬億倍，不及所問功德。所以者何？以諸天帝
X61n1156_p0427b11║王人民，乃至蜎飛蝡動之類，皆因汝所問而得度脫。
X61n1156_p0427b12║以此觀之，是釋迦佛初欲說阿彌陀佛之時，其存於
X61n1156_p0427b13║心而形於色者，已異於平日。則阿彌陀佛所以感諸
X61n1156_p0427b14║佛者，固已非常，況於感一切眾生乎？何則？觀其阿彌
X61n1156_p0427b15║陀佛初發願云：我至成佛時，名聲超十方，人天欣得
X61n1156_p0427b16║聞，俱來生我剎，地獄鬼畜生，亦生我剎中。是則凡在
X61n1156_p0427b17║三界六道輪迴之內者，無所不度可知矣。阿彌陀佛
X61n1156_p0427b18║現在西方極樂世界，又在十方世界教化無央數天
X61n1156_p0427b19║人，以至蜎飛蝡動之類。蜎飛者，謂微細飛虫也。蝡動
X61n1156_p0427b20║者，謂微細蛆虫也。若此者，佛尚化度，況於人乎？阿彌
X61n1156_p0427b21║陀佛又有願云：若稱我名，必生我國。若不爾者，誓不
X61n1156_p0427b22║作佛。是以廣度眾生，無有窮極。而人一念歸依，遂生
X61n1156_p0427b23║其國。由此推之，念佛功德，實不可思議也。阿彌陀佛
X61n1156_p0427b24║又云：若有眾生，欲生我國上品者，須用慈心不殺，愛
X61n1156_p0427c01║護含靈，具諸戒行，讀誦大乘，解第一義，諦理深明，供
X61n1156_p0427c02║養三寶，孝敬雙親，悲憐貧苦，教化有情，加持法食，普
X61n1156_p0427c03║施鬼神，諸惡莫作，眾善奉行。若能如是念佛者，決定
X61n1156_p0427c04║上品上生，直至成佛。其或力量未充，且自堅持齋戒，
X61n1156_p0427c05║一心念佛。若能念念無間，亦不在下品生矣。況此法
X61n1156_p0427c06║門，不揀賢愚，不擇貴賤，不在貧富，不分男女，不問老
X61n1156_p0427c07║幼，不拘僧俗，不論久近，皆可念佛。念佛軌則，亦以不
X61n1156_p0427c08║拘。或高聲念、低聲念、流水念、頂禮念、攝心念、參究念、
X61n1156_p0427c09║觀想念、輪珠念、行道念、住立念、靜坐念、側臥念、默念、
X61n1156_p0427c10║明念，千念萬念，皆同一念。唯要決定信心，求生淨土。
X61n1156_p0427c11║果能如是行持，何用別尋知識？可謂行船盡在把梢
X61n1156_p0427c12║人，達者同登安養國。　蜎（淵）蝡（軟）蛆（七俞切）
X61n1156_p0427c13║宗本問曰：世間之人，多說家緣縈絆，世務纏身，且待
X61n1156_p0427c14║老來，然後念佛。此等之言，唯願釋之。
X61n1156_p0427c15║禪師曰：苦哉，苦哉。何等愚謬之言也。豈不見死心禪
X61n1156_p0427c16║師云：世間之人，財寶如山，妻妾滿室，日夜歡樂，他豈
X61n1156_p0427c17║不要長生在世。爭柰前程有限，暗裏相催，符到便行，
X61n1156_p0427c18║不容遲滯。閻羅老子不順人情，無常鬼王有何面目。
X61n1156_p0427c19║且據諸人眼裏親見，耳裏親聞，前街後巷，親情眷屬，
X61n1156_p0427c20║朋友兄弟，強壯後生，死却多少。豈不聞古人云：莫待
X61n1156_p0427c21║老來方學道，孤墳盡是少年人。又云：自從早年索妻
X61n1156_p0427c22║養子，經營家計，受盡萬千辛苦，忽然三寸氣斷，未免
X61n1156_p0427c23║一旦皆休。若是孝順兒孫，齋得幾僧，看得部經，燒得
X61n1156_p0427c24║陌紙，春三秋九，做得椀羮飯，哭得幾聲，猶是記憶爺
X61n1156_p0428a01║孃。若是不肖之子，父母方死，骨頭未冷，作撻財產，出
X61n1156_p0428a02║賣田園，恣意作樂。以此較之，着甚麼急。兒孫自有兒
X61n1156_p0428a03║孫福，莫與兒孫作遠憂。復引古德云：冷笑富家翁，營
X61n1156_p0428a04║生忙似箭。囤內米生虫，庫中錢爛貫。日裏把秤稱，夜
X61n1156_p0428a05║間點燈筭。形骸如傀儡，莫教繩索斷。死心如此苦口
X61n1156_p0428a06║勸人，曾許你且做世業，待老來方念佛乎。當思人生
X61n1156_p0428a07║在世，能有幾時，石火電光，眨眼便過。趂此未老無病
X61n1156_p0428a08║之前，抖擻身心，撥棄塵事，得一日光景，念一日佛名，
X61n1156_p0428a09║得一時工夫，修一時淨業。由他臨命終時，好死惡死，
X61n1156_p0428a10║只要我之盤纏預辦了也，我之前程穩穩當當了也。
X61n1156_p0428a11║若不如此，後悔難追。思之思之。且喜彌陀甚易念，淨
X61n1156_p0428a12║土甚易生。世人雖然難免營辦家緣，亦須早晚焚香
X61n1156_p0428a13║念佛。況此念佛法門，人皆可以通行。譬如千年暗室，
X61n1156_p0428a14║一燈照之，則為明矣。故雖殺牛屠馬之人，放下屠刀，
X61n1156_p0428a15║亦可以修。所以修者不難，亦不妨一切俗事。在官者
X61n1156_p0428a16║不妨職業，在士者不妨修讀，在商賈不妨販賣，在農
X61n1156_p0428a17║夫不妨耕種，在婦人不妨女工，在公門不妨事上，在
X61n1156_p0428a18║僧徒不妨參禪。凡一切所為，皆不相妨。或在晨昏禮
X61n1156_p0428a19║念，或在忙裏偷閑。每日或念千聲百聲，或念三五百
X61n1156_p0428a20║聲，或念十聲。唯要回向發願，願往西方。誠能如是，決
X61n1156_p0428a21║定往生矣。陳善男子，你若齋戒精嚴，一心念佛，不生
X61n1156_p0428a22║淨土者，（某甲）當墮拔舌地獄。我見禪師發誓深重，是
X61n1156_p0428a23║則驚駭跪拜，蒙感開示念佛法門也。
X61n1156_p0428a24║禪師曰：若言淨土教門，億劫之中說不能盡，是以略
X61n1156_p0428b01║舉數言耳。古德云：上士一決一切了，中下多聞多不
X61n1156_p0428b02║信。誠哉是言也。夫真信修行之士，要生西方淨土，不
X61n1156_p0428b03║是說了便休，須是把做一件大事相似。若是信得及，
X61n1156_p0428b04║便從今日去發大勇猛、發大精進，莫問會與不會、見
X61n1156_p0428b05║性不見性，但只執持一句南無阿彌陀佛，如靠着一
X61n1156_p0428b06║座須彌山，搖撼不動。只此一念是汝本師，只此一念
X61n1156_p0428b07║即是化佛，只此一念是破地獄之猛將，只此一念是
X61n1156_p0428b08║斬群邪之寶劒，只此一念是開黑暗之明燈，只此一
X61n1156_p0428b09║念是渡苦海之大船，只此一念是脫生死之良方，只
X61n1156_p0428b10║此一念是出三界之徑路，只此一念是本性彌陀，只
X61n1156_p0428b11║此一念是唯心淨土。但只要記得這一句阿彌陀佛
X61n1156_p0428b12║在念，莫教失落，念念常現前，念念不離心，無事也如
X61n1156_p0428b13║是念，有事也如是念，安樂也如是念，病苦也如是念，
X61n1156_p0428b14║生也如是念，死也如是念，如是一念分明，又何必問
X61n1156_p0428b15║人覔歸程乎？可謂一句彌陀無別念，不勞彈指到西
X61n1156_p0428b16║方。
X61n1156_p0428b17║禪師丁寧再告曰：陳善男子，今將十法界之法付囑
X61n1156_p0428b18║於汝，汝將此法亦以開示後人，精進修行，同成佛果。
X61n1156_p0428b19║宗本答曰：用廣發揮於後世，庶幾有補於將來。禪師
X61n1156_p0428b20║曰：善哉，善哉！十法界者，佛法界、菩薩法界、緣覺法界、
X61n1156_p0428b21║聲聞法界、天法界、人法界、脩羅法界、餓鬼法界、畜生
X61n1156_p0428b22║法界、地獄法界。夫十法界者，一心具足，隨造隨受，據
X61n1156_p0428b23║你所作因，還你所作果。是以善行惡行，世間之因也；
X61n1156_p0428b24║三界六道，世間之果也；持戒念佛，出世間之因也；淨
X61n1156_p0428c01║土成佛，出世間之果也。人天路上，作福為先；生死海
X61n1156_p0428c02║中，念佛第一。今有欲快樂人天而不修福，欲出離生
X61n1156_p0428c03║死而不念佛，是猶鳥無翼而欲飛，木無根而欲茂，奚
X61n1156_p0428c04║可得哉？要將念佛為正因，作福為助道，福慧雙修，成
X61n1156_p0428c05║等正覺。所以因該果海，果徹因源，因果無差，始終不
X61n1156_p0428c06║昧。何以故？形直影端，聲和響順，應知因實，果則不虗。
X61n1156_p0428c07║如今是因，臨終是果，作惡而惡境現前，念佛而佛界
X61n1156_p0428c08║自至。豈不見華嚴經云：若人欲了知，三世一切佛，應
X61n1156_p0428c09║觀法界性，一切唯心造是也。
X61n1156_p0428c10║宗本問曰：依何法修，得到佛法界？禪師曰：當知六道
X61n1156_p0428c11║眾生，皆有佛性。真如平等，一體同觀。如諸佛想，如父
X61n1156_p0428c12║母想。無間冤親，悉皆濟度。盡未來際，行普賢行。能依
X61n1156_p0428c13║此法而修，即與諸佛齊等。
X61n1156_p0428c14║問：依何法修得到菩薩法界？答：布施度慳貪，持戒度
X61n1156_p0428c15║毀犯，忍辱度瞋恚，精進度懈怠，禪定度昏散，智慧度
X61n1156_p0428c16║愚癡，能依此法而修，即與菩薩同等。
X61n1156_p0428c17║問：依何法修，只到緣覺法界？答：中乘之人，樂獨善寂，
X61n1156_p0428c18║雖知諸法緣，不行普度，是以只到緣覺法界。
X61n1156_p0428c19║問：依何法修，只到聲聞法界？答：小乘之人，怕怖生死，
X61n1156_p0428c20║如獐獨跳，不顧後群，欲速出三界，自求涅槃，是以只
X61n1156_p0428c21║到聲聞法界。
X61n1156_p0428c22║問：依何法修止生天道？答：修十善業，得生天法界。
X61n1156_p0428c23║問：依何法修復得人倫？答：五戒堅持，得生人法界。
X61n1156_p0428c24║問：造何罪業墮落脩羅？答：若人雖修善業，常懷勝負
X61n1156_p0429a01║瞋慢之心，墮在脩羅法界。
X61n1156_p0429a02║問：造何惡業墮落餓鬼？答：慳貪不捨，瞞眾獨食，墮在
X61n1156_p0429a03║餓鬼法界。
X61n1156_p0429a04║問：造何惡業墮落畜生？答：造作愚癡邪惡之業，決墮
X61n1156_p0429a05║畜生法界。
X61n1156_p0429a06║問：造何惡業墮落地獄？答：毀謗三寶，造作眾惡，定墮
X61n1156_p0429a07║地獄法界。此上十法界者，盖隨人所作所修。
X61n1156_p0429a08║宗本頂禮謝師曰：若非宿生慶幸，焉得遇於明師開
X61n1156_p0429a09║示也。禪師告辭而又曰：汝若有疑未決，可看蓮宗寶
X61n1156_p0429a10║鑑、淨土指歸、龍舒淨土文、萬善同歸集、智者大師十
X61n1156_p0429a11║疑論、天如則法師或問、神棲安養賦、淨土決疑論，凡
X61n1156_p0429a12║所讚揚淨土經教者，皆可看之。宗本曰：恭稟師命，信
X61n1156_p0429a13║受奉行。○出家參學事理。文長不錄。
X61n1156_p0429a14║開示參禪龜鏡文　五
X61n1156_p0429a15║學道之門，別無奇特。洗滌根塵，以悟為則。諸仁者，欲
X61n1156_p0429a16║修無上菩提，必用堅持齋戒。戒行若不嚴持，菩提終
X61n1156_p0429a17║不成就。何以故？戒為萬行之先鋒，六度之基址。如造
X61n1156_p0429a18║屋宅，先固其基。若無基址，徒架虗空。夫戒者，大乘三
X61n1156_p0429a19║聚戒也。攝律儀戒，無惡不斷，即諸惡莫作也。攝善法
X61n1156_p0429a20║戒，無善不積，即眾善奉行也。饒益有情戒，無生不度，
X61n1156_p0429a21║即普度眾生也。此三聚戒者，是菩薩成佛之戒也。若
X61n1156_p0429a22║人具此三戒，方可修禪。不發此心，參禪何益？不見梵
X61n1156_p0429a23║網經云：眾生受佛戒，即入諸佛位。豈不然哉？佛祖云：
X61n1156_p0429a24║戒能生定，定能發慧。慧則明心，明心見性，見性成佛。
X61n1156_p0429b01║成佛作祖者，莫不由斯戒也。○夫參禪一事，極是向
X61n1156_p0429b02║上玄機，不是等閑小可。須當發大勇猛，發大精進。亦
X61n1156_p0429b03║要息慮忘緣，收視反聽。將平時好惡知見，憎愛是非，
X61n1156_p0429b04║盡情掃蕩。如利刀斬一握絲，一斬一切斷。亦如斬纜
X61n1156_p0429b05║放船，徑望前去。亦如一人與萬人鬪戰，不容眨眼，那
X61n1156_p0429b06║可遲疑？果能發此决烈之志，纔有參禪氣象。既有參
X61n1156_p0429b07║禪氣象，執持一句南無阿彌陀佛，如靠一座須彌山
X61n1156_p0429b08║相似，搖撼不動。專其心，一其意。或念三聲五聲，回光
X61n1156_p0429b09║自看云：問着念佛底是誰？○參要見這一念從何處
X61n1156_p0429b10║起。良久，覷破這一念，疑上又加疑。又問：問念佛底是
X61n1156_p0429b11║誰？畢竟是誰？到這裏，緊顧繩頭，不得放捨。如見生死
X61n1156_p0429b12║冤家，扭着就要了當，不容擬議，不待商量。如此參禪，
X61n1156_p0429b13║剋期取辦。○未能如是，更聽饒舌剩語。夫參究下工
X61n1156_p0429b14║之法，如人增在千尺井底，朝思想，暮思量，單單只用
X61n1156_p0429b15║求出之心，再無異念。又如失了要緊物事相似，朝也
X61n1156_p0429b16║尋，暮也尋，橫也尋，竪也尋，尋之不見，細想沉吟。亦猶
X61n1156_p0429b17║猫捕鼠，內外一如。亦如過獨木橋，愈加仔細。若也如
X61n1156_p0429b18║此用心，昏散自然而退。行住坐臥，如護嬰兒，不可卒
X61n1156_p0429b19║暴。所以探珠宜浪靜，動水取應難。定水澄清，心珠自
X61n1156_p0429b20║現。古人云：開池不待月，池成月自來。故圓覺經云：無
X61n1156_p0429b21║礙清淨慧，皆依禪定生。果能如是行持，工夫定得入
X61n1156_p0429b22║手。縱得禪定現前，不可住在枯定。須參大事了明，圓
X61n1156_p0429b23║成一切種智。先德云：莫只忘形與死心，此箇難醫病
X61n1156_p0429b24║最深。直須坐究探淵源，始得見性識天真。正所謂百
X61n1156_p0429c01║尺竿頭，更進一步。直待懸崖撒手，絕後再甦，方可謂
X61n1156_p0429c02║之了事。人雖決此一則，又有一則疑。或有話頭，提起
X61n1156_p0429c03║提不起，分明不分明，得力不得力，輕安不輕安，此等
X61n1156_p0429c04║得失有無，盡不可著。但存參究之意，即是工夫。決了
X61n1156_p0429c05║此一則，又有一則疑。或有好境現前，不要歡喜，恐歡
X61n1156_p0429c06║喜魔入心。或有惡境現前，不要煩惱，恐煩惱魔入心。
X61n1156_p0429c07║要知此等境界，非是外來，皆是昏沉所生，或是業識
X61n1156_p0429c08║所感。凡有眼見耳聞者，盡是虗妄，俱不要着，精進做
X61n1156_p0429c09║去。古德云：汝之伎倆有盡，我之不采無窮。真是色身
X61n1156_p0429c10║上有病者。這箇不可強為，急須禮佛懺悔，念佛消遣
X61n1156_p0429c11║過時，病源脫體，然後又參。若有智慧之人，亦可參究。
X61n1156_p0429c12║要知四大本空，五蘊非有，病從何來，是誰受病。果能
X61n1156_p0429c13║如是覺照，亦有發明之時。此則雖決了，又有一則疑。
X61n1156_p0429c14║倘有見解聰明現前，切莫認着，急須掃過。若也住在
X61n1156_p0429c15║知見境界，埋沒本來面目。先德云：佛法不是鮮魚，那
X61n1156_p0429c16║怕爛却。如剝芭蕉相似，剝一層又一層，剝一層又一
X61n1156_p0429c17║層，直要剝到無下手處，纔得打成一片。然後着衣喫
X61n1156_p0429c18║飯，屙屎放尿，一動一靜，一語一默，無不是一箇阿彌
X61n1156_p0429c19║陀佛。自此心花燦發，洞照十方，如杲日麗天，明鏡當
X61n1156_p0429c20║臺，不越一念，頓成正覺。非惟明此一大事，從上若佛
X61n1156_p0429c21║若祖，一切差別因緣，悉皆透頂透底，佛法世法，無不
X61n1156_p0429c22║明了。雖到這般田地，亦未可住着，須求證悟作家，投
X61n1156_p0429c23║機印可。印可之後，聖凡不立，取捨兩忘，說甚麼天堂
X61n1156_p0429c24║地獄，分甚麼南北東西，徧法界是箇自己彌陀，盡虗
X61n1156_p0430a01║空是箇唯心淨土，便可以一毫端上現寶王剎，坐微
X61n1156_p0430a02║塵裏轉大法輪，接引未來，扶持末運。如斯禪者，方是
X61n1156_p0430a03║出格丈夫，超群烈漢。○如或未然，且仗彼佛願力求
X61n1156_p0430a04║生淨土。何則？恐怕臨終陰境現前，手忙脚亂，此時作
X61n1156_p0430a05║不得張主，不免又逐業緣去也。還要確實念佛，福慧
X61n1156_p0430a06║兼修，送想樂邦，一心待盡。可謂雖然舊閣閑田地，一
X61n1156_p0430a07║度嬴來方始休。○嗟乎！去聖時遙，源流益別。近有一
X61n1156_p0430a08║等泛泛之流，智眼又不明，淨土又不信，錯會祖師機
X61n1156_p0430a09║語，謬談聖意施為，不知參究，一心一向着於四大，今
X61n1156_p0430a10║日兩，明日三，教人扭揑做作，顛蹶奔馳，定慧不得現
X61n1156_p0430a11║前，遂致反成狂妄，虗消信施，孤負己靈，輪轉三塗，受
X61n1156_p0430a12║諸苦楚。只為打頭不遇作家，到老翻成骨董。此等盲
X61n1156_p0430a13║修瞎煉之徒，縱然弄到彌勒下生，亦無出頭日子。正
X61n1156_p0430a14║所謂：無禪無淨土，銕床并銅柱。萬劫與千生，沒箇人
X61n1156_p0430a15║依怙。苦哉！苦哉！勸戒後學高賢，切宜仔細。我今分明
X61n1156_p0430a16║說破，說破又被人憎。智者知是醍醐，迷者反成毒藥。
X61n1156_p0430a17║若也差之毫𨤲，失之千里。嗚呼！天晴日頭出，雨下地
X61n1156_p0430a18║上濕。盡情都說破，只恐信不及。珍重！
X61n1156_p0430a19║禪宗淨土難易說　六
X61n1156_p0430a20║或問曰：世間有人別執公案，使人做作工夫，只期參
X61n1156_p0430a21║禪悟道，不願往生淨土，此法何如？答曰：利根上智之
X61n1156_p0430a22║人，可以真參實悟，略有差訛，便成大錯。曰：何以知其
X61n1156_p0430a23║為錯？曰：錯處在於未悟，依舊展轉輪迴，不若持誦修
X61n1156_p0430a24║行，必得徑生淨土。善知識！非不教汝參禪，唯恐你不
X61n1156_p0430b01║念佛。何以故？參禪悟道者難，念佛往生者易。汝不聞
X61n1156_p0430b02║古德云：參禪要了生死，百無二三；念佛求生淨土，萬
X61n1156_p0430b03║不失一。正所謂有禪無淨土，十人九錯路，豈不然乎？
X61n1156_p0430b04║況以參禪不礙念佛，念佛不礙參禪，禪宗淨土易難，
X61n1156_p0430b05║今日分明直指。法門固有八萬四千，總不如一句阿
X61n1156_p0430b06║彌陀佛；公案雖有一千七百，亦不如一句阿彌陀佛。
X61n1156_p0430b07║何則？阿彌陀佛教門，有頓有漸，有理有迹。上根智人，
X61n1156_p0430b08║直下承當，見性成佛；中下之流，未能頓超者，仗彼佛
X61n1156_p0430b09║力，亦得往生。是以念佛教門，勝過一切教門也。其餘
X61n1156_p0430b10║公案功德，要及念佛公案功德，百分不入一，百千萬
X61n1156_p0430b11║億分亦不及一。何以故？若是功德同等，十方三世諸
X61n1156_p0430b12║佛，不應讚歎阿彌陀佛；恒沙經典之中，不應指歸西
X61n1156_p0430b13║方淨土。豈不聞歷代祖師，箇箇念佛。古今名賢，人人
X61n1156_p0430b14║念佛。僧俗男女，悉皆念佛。若是法門平等，何不別舉
X61n1156_p0430b15║法門哉。汝且觀於世人，開口發聲，必先念阿彌陀佛。
X61n1156_p0430b16║何也。要知阿彌陀佛，願力無邊，是以獨稱獨舉也。不
X61n1156_p0430b17║見讚佛偈云，十方三世佛，阿彌陀第一。四十八願度
X61n1156_p0430b18║眾生，九品咸令登彼岸。由此推之，念佛公案，實是超
X61n1156_p0430b19║過一切公案也。我今再說九十六種外道，俱為生死
X61n1156_p0430b20║修行，只是不得解脫。何也。皆因遇着盲師，將正法作
X61n1156_p0430b21║邪法佯，佛法作魔法說，以此錯賺者多矣。自賺猶可，
X61n1156_p0430b22║又賺他人。正所謂一盲引眾盲，相牽落火坑也。○昔
X61n1156_p0430b23║日如來告目連言，譬如萬川長流，有浮草木。前不顧
X61n1156_p0430b24║後，後不顧前，都會大海。世間亦爾，雖有豪貴富樂自
X61n1156_p0430c01║在，悉不得免生老病死。秪由不信佛經，不能得生千
X61n1156_p0430c02║佛國土。是故我說阿彌陀佛國土，易往易取。而人不
X61n1156_p0430c03║能修行往生，反事九十六種邪道。我說是人，名無眼
X61n1156_p0430c04║人，名無耳人。○且如往生錄內，高僧傳中，賢愚並生，
X61n1156_p0430c05║今古皆爾。盡拋穢土，俱趣淨方。孕七寶池，捨胞胎苦。
X61n1156_p0430c06║超凡入聖，得道證真。不歷三祇，便成佛道。豈非佛力
X61n1156_p0430c07║難思也。若欲永超生死輪迴，得涅槃樂者，無出往生
X61n1156_p0430c08║法門矣。何以故？娑婆濁境，眾苦集而求道難成；淨土
X61n1156_p0430c09║樂邦，諸善聚而位登不退。稱名號者，諸佛護念而往
X61n1156_p0430c10║生；發菩提者，彌陀光照而增進。菩薩羅漢，與其同儔；
X61n1156_p0430c11║水鳥樹林，悉皆念佛。耳畔常聞妙法，心中頓絕貪瞋，
X61n1156_p0430c12║快樂無窮，壽量何極？一生彼土，便獲阿惟。豈比人天
X61n1156_p0430c13║道中，觸目多諸違順；權乘路上，善根希有周圓。地前
X61n1156_p0430c14║三賢，向未見道而失念；舍利六住，猶遇惡緣而退心。
X61n1156_p0430c15║所以法華會上，退席者五千；寶積經中，失道者猶眾。
X61n1156_p0430c16║觀佛世尚爾，何今時不然？是知三乘之士，歷僧祇劫
X61n1156_p0430c17║而功行無成；念佛之門，於彈指頃而位階不退。是以
X61n1156_p0430c18║生淨土者，有進無退，決定成佛。故彌陀經云：極樂國
X61n1156_p0430c19║土，眾生生者，皆是阿鞞䟦致。阿鞞䟦致者，不退轉地
X61n1156_p0430c20║是也。嗟乎！初心信淺，非他力難以進修；我佛願深，但
X61n1156_p0430c21║有緣悉皆攝受。諸仁者！從上佛祖立教，開示念佛法
X61n1156_p0430c22║門，何況今之禪流，不信往生淨土？凡修淨土者，不礙
X61n1156_p0430c23║於參禪，何參禪者，乃薄淨土而不修也？
X61n1156_p0430c24║辨明邪正決疑文　七
X61n1156_p0431a01║明教大師曰：能仁之垂教也，必以禪為宗，而佛為祖。
X61n1156_p0431a02║祖者，乃其教之大範；宗者，乃其教之大統。大統不明，
X61n1156_p0431a03║則天下不得一其所詣；大範不正，則天下不得質其
X61n1156_p0431a04║所證。夫古今之學佛者，競以各立門庭，是非相勝，盖
X61n1156_p0431a05║由宗不明、祖不正而為患也。嗟乎！近世有等邪師，造
X61n1156_p0431a06║成魔外妖言，倚號寶林法論（俗名圓活論也），偽撰真宗妙義
X61n1156_p0431a07║經，僭稱無上法寶，惑得後人十錯九訛，使得迷流七
X61n1156_p0431a08║顛八倒，不識本來清淨法身，一向着於膿血皮袋，盡
X61n1156_p0431a09║將夢境印證工夫，反謗參禪念佛皆是小乘，布施結
X61n1156_p0431a10║緣亦是濁福。教人佛不用禮，香不用燒，戒不用持，經
X61n1156_p0431a11║不用誦，自此邪解佛言，妄談聖意，說道婬慾不礙菩
X61n1156_p0431a12║提，殺盜無妨般若，混吾教中，𮞏相傳習，不守清規，壞
X61n1156_p0431a13║亂正法。此是妖精鬼怪，夜聚曉散，假稱官法堂堂，佛
X61n1156_p0431a14║法隱藏，宜用吹滅燈燭，暗傳妙法。汝等依我行持七
X61n1156_p0431a15║日，見性悟道。又教入社弟子罰誓寫疏，印合天條，燒
X61n1156_p0431a16║上天廷，方得成佛。此是絕妙好事，不許外人得知。若
X61n1156_p0431a17║也泄漏天機，汝等定墮此願。再着幾人屋後門前巡
X61n1156_p0431a18║風打擄，恐怕有人隔壁視聽，宜用謹防。嗚呼！何勞如
X61n1156_p0431a19║此？若是真正佛法，鐘皷陞堂，雲集大眾，敷座演揚，明
X61n1156_p0431a20║白開示，豈有隱藏之理也？唯恐傳之不廣，豈怕人得
X61n1156_p0431a21║知也？因是事魔之徒，故以瞞人瞞己也。年復年來，多
X61n1156_p0431a22║有此樣扇動人家清信男女，不覺不知，鼓入魔道。吁！
X61n1156_p0431a23║賺却路頭猶可恕，又妄說六祖云：寧度白衣千千萬，
X61n1156_p0431a24║不度空門半箇僧。如斯之輩，非特惑於後人，是亦誣
X61n1156_p0431b01║於先聖。豈不聞永嘉云：第一迦葉首傳燈，二十八代
X61n1156_p0431b02║西天記。入此土，菩提達磨為初祖，六代傳衣天下聞，
X61n1156_p0431b03║後人得道無窮數。又豈有度白衣而不度空門乎？此
X61n1156_p0431b04║言實是謗三寶，壞宗風，行其邪，犯其禁。一朝事露，天
X61n1156_p0431b05║理難容，生遭王法，死墮阿鼻，千佛出世，不通懺悔。何
X61n1156_p0431b06║以故？阿鼻地獄罪畢，復墮諸地獄中；受得地獄業消，
X61n1156_p0431b07║復入畜生、餓鬼，展轉受苦，無有休息。正所謂：欲得不
X61n1156_p0431b08║招無間業，莫謗如來正法輪。豈不見古聖道：見一魔
X61n1156_p0431b09║事，如萬箭攢心；聞一魔聲，如千錐劄耳。速須遠離，不
X61n1156_p0431b10║可見聞；各自究心，慎莫容易。諸仁者，此等邪魔，只為
X61n1156_p0431b11║宿熏業種，生遇邪師，善力易消，惡根難㧞。況此眷屬，
X61n1156_p0431b12║世之甚多，今以略舉幾種，破汝等疑。○又有邪師，妄
X61n1156_p0431b13║稱達磨正教，令人看箇佛無二字，呼吸運用；又教努
X61n1156_p0431b14║力高提，逼氣衝頂；胡說笟籬之法，勇猛加功。此等之
X61n1156_p0431b15║人，皆是邪見異道，縱經塵劫，不出輪迴。○又有邪師，
X61n1156_p0431b16║說道丹田是極樂國土，又是諸佛安宅，令人觀照，扭
X61n1156_p0431b17║揑做作，般精運氣，透過三關；言稱返本還源，見性成
X61n1156_p0431b18║佛，聽得肚中一響；又言六種震動，師子作吼。此等之
X61n1156_p0431b19║人，年老成魔，永沉鬼窟。○又有邪師，不識大聖洪名，
X61n1156_p0431b20║不知念佛功德，謬說坎男離女，水火既濟，妄將南無
X61n1156_p0431b21║阿彌陀佛六字，分開六種邪解，誑惑迷人，輕慢大聖，
X61n1156_p0431b22║罪同割截肢體，出佛身血。此等之人，師及弟子，俱入
X61n1156_p0431b23║地獄。○又有邪師，說道頓悟法門，令人不用念佛，偽
X61n1156_p0431b24║辨陰陽之理，脫衣仰臥觀空，又言夾脊雙關，指名曹
X61n1156_p0431c01║谿一派，教人縮脚運氣，妄稱發大慧光。如此做作施
X61n1156_p0431c02║為，盡是鬼家活計，不知諸佛皆是積功累德而成，豈
X61n1156_p0431c03║可着空便成佛道？佛法猶為塵障，豈可存得陰陽？此
X61n1156_p0431c04║等之人，與魔作伴，永劫沉淪。○又有邪師，妄傳一百
X61n1156_p0431c05║八字，號曰百八摩尼，徧身肢節安名，上下左右表法，
X61n1156_p0431c06║令人轉過一遍，便當一參工夫，雖拜日月北斗，亦不
X61n1156_p0431c07║嚴整衣冠，或裸露身形，或輕衣唐突，不敬祖宗父母，
X61n1156_p0431c08║障人供佛齋僧，反說泥佛不能度水，木佛不能度火，
X61n1156_p0431c09║金銀銅像亦不能度爐，經是葛藤，不消讀誦，自此輕
X61n1156_p0431c10║佛慢法，胡亂施為，須是人人丹霞，方許燒佛，箇箇百
X61n1156_p0431c11║丈，方可道無，其或未然，入地獄如箭。○又有邪師，偽
X61n1156_p0431c12║設種種多法，妄指性命雙修，又稱大道金丹，欺誑世
X61n1156_p0431c13║間男女，不識真參實悟，一向鬼怪行持，將一年十二
X61n1156_p0431c14║箇月，按作十二度工夫，將眼耳鼻舌身意，按作諸佛
X61n1156_p0431c15║菩薩，將皮肉血脉骨節，按作八部天龍，耳邊忽聞有
X61n1156_p0431c16║聲，表作聲聞羅漢果位；眼前忽見昏魔，表作描𦘕，不
X61n1156_p0431c17║成境界。或見金沙布地，或見千葉寶蓮，或見樓臺殿
X61n1156_p0431c18║閣，或見師子象王，或見龍吟虎嘯，或見日月並明，或
X61n1156_p0431c19║見十方諸佛，或見百億化身，自號釋迦彌勒，僭稱無
X61n1156_p0431c20║上法王。此等之人，永墮地獄，無有出期。○又有邪師，
X61n1156_p0431c21║或習成幻術，或靜坐暗想，年深日久，自有一般精靈
X61n1156_p0431c22║鬼怪入其心腑。此人善能談論，便言：我得五眼六通，
X61n1156_p0431c23║我知過去未來。妄說人間吉凶禍福，今日某人來，明
X61n1156_p0431c24║日某事至。見有災禍人家，詐稱坐斷，貪求則利。又言：
X61n1156_p0432a01║我是某佛轉世，特來救度汝等。汝等不必堅持齋戒，
X61n1156_p0432a02║不用再禮別師，但能供養得我，教你自然成佛。有等
X61n1156_p0432a03║愚癡男女，信入骨髓，望風歸附，自此作隊成群，私行
X61n1156_p0432a04║邪事。此等之人，永作魔家眷屬，長為地獄種子。不見
X61n1156_p0432a05║楞嚴經云：修行之人，若不斷婬、殺、盜、妄，而欲外道者，
X61n1156_p0432a06║猶如蒸砂作飯，經無量劫，終不能成。諸仁者！若看楞
X61n1156_p0432a07║嚴經，盡識一切邪魔外道。○復有盲師，雖教人念阿
X61n1156_p0432a08║彌陀佛，佛祖大理不明，一向胡說亂通，不識指歸淨
X61n1156_p0432a09║土，不發正願往生，只貪來世富貴。豈知富貴有期，福
X61n1156_p0432a10║盡依舊，輪迴多劫，漂流惡道。此等之人，可悲可痛，哀
X61n1156_p0432a11║哉苦哉！○復有盲師，不付念佛公案，開堂集眾，坐禪
X61n1156_p0432a12║參究，路頭不識，便言：幾地工夫，今日也說禪說道，明
X61n1156_p0432a13║日也說禪說道。今日身子重，昨日身子輕。或逼得氣
X61n1156_p0432a14║喘而言精進，或吐得痰血而當去塵，或昏沉死坐而
X61n1156_p0432a15║言禪定，或顛蹶步跳而當發揚，或眼中見佛圍遶說
X61n1156_p0432a16║法，或耳聞音樂任意逍遙。此等之人，虗延歲月，孤負
X61n1156_p0432a17║己靈，永受輪迴，無由解脫。噫，參禪學道本是醍醐，遇
X61n1156_p0432a18║斯等人翻成毒樂。豈不聞歷代祖師直指心宗，見性
X61n1156_p0432a19║成佛，迷人不知自心是佛，可悲也哉。諸佛祖師但為
X61n1156_p0432a20║眾生根有利鈍，悟有遲疾，所以種種方便譬喻說法。
X61n1156_p0432a21║世人不悟，將如之何？却被塵勞所縛，縛入輪迴去也。
X61n1156_p0432a22║那時懊悔，遲則遲矣。吾勸學道之者，若不能頓悟，且
X61n1156_p0432a23║把一句南無阿彌陀佛，常憶常念，常覺常照。何以故？
X61n1156_p0432a24║此時縱然未悟，命終上品往生。既得往生，何愁不悟？
X61n1156_p0432b01║諸仁者，要知念佛一門，實乃超出餘門之上。不見蓮
X61n1156_p0432b02║宗寶鑑云：信餘門學道，如蟻子上於高山；淨土往生，
X61n1156_p0432b03║似風帆行於順水。彌陀接引，直趣菩提；眾聖提携，高
X61n1156_p0432b04║超三界。上品即登佛果，下生猶勝天宮。普請勿疑，同
X61n1156_p0432b05║修不退。若人欲生淨土，須辦淨土資粮。何謂淨土資
X61n1156_p0432b06║粮？信、行、願三字也。三字具足，淨土必生。又云：從是西
X61n1156_p0432b07║方過，迢迢十萬程。資粮若具足，何愁去不成。勢至圓
X61n1156_p0432b08║通云：憶佛念佛，現前當來，必定見佛。憶念者，心無間
X61n1156_p0432b09║斷也；現前者，現世得見佛也；當來者，來世得見佛也。
X61n1156_p0432b10║所以精勤懈怠在乎當人，但辦肯心，必不相賺。
X61n1156_p0432b11║勸發真正大願決定往生說　八
X61n1156_p0432b12║慈照宗主云：有行無願，其行必孤。有願無行，其願必
X61n1156_p0432b13║虗。無行無願，空住閻浮。有行有願，直入無為。此乃佛
X61n1156_p0432b14║祖修淨業之根本也。何以故？理由智導，行由願興。行
X61n1156_p0432b15║願得均，理智兼備。夫願者，樂也，欲也。欲生西方淨土，
X61n1156_p0432b16║樂見阿彌陀佛，必須發願，方得往生。若無願心，善根
X61n1156_p0432b17║沉沒。華嚴經云：不發大願，魔所攝持。一切佛事，從大
X61n1156_p0432b18║願起。欲成無上道故，須得願波羅蜜。所以普賢廣無
X61n1156_p0432b19║邊願海，彌陀有六八願門。是知十方諸佛，上古先賢，
X61n1156_p0432b20║皆因願力，成就菩提。○智度論第八卷。問曰：諸菩薩
X61n1156_p0432b21║行業清淨，自得勝報，何必要立誓願，然後得之？且如
X61n1156_p0432b22║田家得穀，豈復待願耶？答曰：作禮無願，無所標立。願
X61n1156_p0432b23║為道御，能有所成。如佛所說：若人修少福少戒，不知
X61n1156_p0432b24║解脫正因，聞說人天之樂，心常願樂。命終之後，各生
X61n1156_p0432c01║其中。此皆願力所致。菩薩求生淨土，在乎志願堅強，
X61n1156_p0432c02║然後得之。又云：雖修少福，有願力故，得大果報。大莊
X61n1156_p0432c03║嚴論云：佛國大事，獨行功德，不能成就。要須願力資
X61n1156_p0432c04║助，方得往生，隨頥見佛。阿彌陀經云：若有信者，應當
X61n1156_p0432c05║發願，願生彼國。華嚴行願品云：是人臨命終時，最後
X61n1156_p0432c06║剎那，一切諸根，悉皆散壞。一切親屬，悉皆捨離。一切
X61n1156_p0432c07║威勢，悉皆退失。乃至象馬車乘，珍寶伏藏，如是一切
X61n1156_p0432c08║無復相隨。唯此願正不相捨離，於一切時引導其前，
X61n1156_p0432c09║一剎那中即得往生極樂世界。由此推之，宜當時時
X61n1156_p0432c10║發願，樂慕往生；日日禱祈，勿令退失。故云：法門廣大，
X61n1156_p0432c11║無願不從。是以佛隨人之心，滿人之願也。○嗟乎！備
X61n1156_p0432c12║觀今時信人歸投佛會，或為病苦而發心，或為報親
X61n1156_p0432c13║而舉意，或為保扶家宅，或為怖罪持齋。雖有信心，而
X61n1156_p0432c14║無行願；雖云念佛，不達本根。凡修善緣，皆為了還心
X61n1156_p0432c15║願，罕有為自己生死發願念佛、求生淨土者。往往香
X61n1156_p0432c16║燭道場、祝願回向之辭，皆是表獻神明、消災延壽而
X61n1156_p0432c17║已，故與經懺本意相違，不合諸佛本願。縱使一生修
X61n1156_p0432c18║誦，不明理趣，錯用工夫，是謂終日數他寶，自無半錢
X61n1156_p0432c19║分也。臨終所以不得往生淨土者，盖無行願故也。○
X61n1156_p0432c20║又有一等癡人，投佛受戒，乃於三寶前焚香誓願云：
X61n1156_p0432c21║我若破戒，甘當惡病纏身，永墮地獄。或言：左眼出血，
X61n1156_p0432c22║右眼出膿，自肯自甘，自願受報。多見有口無心，破齋
X61n1156_p0432c23║犯戒，殃禍及身，受諸惡報，或現世遭王法官司，或死
X61n1156_p0432c24║去墮三塗地獄。嗚呼！殊不知佛祖興慈運悲，何甞教
X61n1156_p0433a01║人如此？皆是邪師過謬，錯將罰呪以為願發耳，何惑
X61n1156_p0433a02║之甚哉！余甞愍念，勸令同發正願，求生淨土，願同作
X61n1156_p0433a03║佛。彼則曰：我是凡夫，豈敢望生淨土，要做佛耶？我有
X61n1156_p0433a04║此心，又成妄想。余應之曰：不然。善知識！佛是覺也，淨
X61n1156_p0433a05║土是心也，此心誰不有之？覺則佛也，迷則眾生也。世
X61n1156_p0433a06║人背覺合塵，輪迴三界，四生六道，善惡業緣，受報好
X61n1156_p0433a07║醜，皆因妄認四大為我身，六塵為實有，隨他幻境，日
X61n1156_p0433a08║夜流轉，未甞暫省回光，齋戒念佛。從生至老，唯憂家
X61n1156_p0433a09║緣不辦，財不稱心，愈多愈求，愈貪不足。雖曰積善，奉
X61n1156_p0433a10║佛禮拜，作福燒香，只願富貴榮華，長生不死。纔做些
X61n1156_p0433a11║小好事，便有伏願數般，要保穀米盈倉，蚕絲倍萬，子
X61n1156_p0433a12║孫光顯，牛馬孳生。纔有一不如意，便怨佛不保全，日
X61n1156_p0433a13║日財喜增添，始道天龍感應。如此貪謀，正是妄想，却
X61n1156_p0433a14║言念弗求生淨土之說作妄想者，豈不大顛倒乎？凡
X61n1156_p0433a15║曰作福，盡屬有為，盖世間有漏之因，非出世無為之
X61n1156_p0433a16║道。修行佛子，宜善思惟，今日有緣，得逢佛法，當須究
X61n1156_p0433a17║本，莫競枝條，一念回光，修出世法，願捨娑婆，願生淨
X61n1156_p0433a18║土，亦如久客在於他鄉，思欲歸于故里也。此願生淨
X61n1156_p0433a19║土、願作佛之心，豈可比同凡夫妄想哉？不見懺中云：
X61n1156_p0433a20║願我臨欲命終時，盡除一切諸障礙，面見彼佛阿彌
X61n1156_p0433a21║陀，即得往生安樂剎者是也。可謂一朝踏着來時路，
X61n1156_p0433a22║始覺從前錯用心。
X61n1156_p0433a23║慈照宗主示念佛人發願偈并序　九
X61n1156_p0433a24║彌陀節要云：念佛之人，最急一事不善相應。何以故？
X61n1156_p0433b01║雖云持戒念佛，不曾發心願生淨土，皆是埋頭過日，
X61n1156_p0433b02║自失善利。大凡念佛，先要發心。欲超生死，往生淨土，
X61n1156_p0433b03║須以大願自為主意。常須念佛，早晚專心禮拜彌陀，
X61n1156_p0433b04║如朝帝主，兩不失時。日近日親，心口與佛相應，去佛
X61n1156_p0433b05║不遠。口念心想，心願見佛，發深重願，決信無疑。日久
X61n1156_p0433b06║歲深，工夫純熟，自然三昧成就。臨命終時，彌陀接引，
X61n1156_p0433b07║淨土現前。更願現生之內，常遇善知識，不值邪見師，
X61n1156_p0433b08║無惑我心，不生懈怠。若也如此念佛，深信發願，是信、
X61n1156_p0433b09║行、願三不虧也。臨終見佛，即非外來，盡是唯心顯現。
X61n1156_p0433b10║猶如種字在地，逢春發生，豈是外來？皆從地出也。今
X61n1156_p0433b11║之修行亦爾，念佛信願，納在八識心地，臨終發現淨
X61n1156_p0433b12║土彌陀，即非外來，皆從自心出也。偈云：
X61n1156_p0433b13║萬法從心生，萬法從心滅。我佛大沙門，
X61n1156_p0433b14║常作如是說：持戒無信願，不得生淨土。
X61n1156_p0433b15║唯得人天福，福盡受輪迴，展轉難脫離。
X61n1156_p0433b16║看經無慧眼，不識佛深意，後世得聰明。
X61n1156_p0433b17║亂心難出離，不如念佛好，現世無名利。
X61n1156_p0433b18║行坐不多羅，則是阿彌陀。發願持戒力，
X61n1156_p0433b19║回向生樂國。正是合行持，千中不失一。
X61n1156_p0433b20║釋迦金口說，彌陀親攝受，諸佛皆護念。
X61n1156_p0433b21║諸天善護持，見此念佛人，與佛不相遠。
X61n1156_p0433b22║應當坐道場，轉于大法輪，普度無邊眾。
X61n1156_p0433b23║譬如貧家女，腹孕轉輪王，諸天常愛護。
X61n1156_p0433b24║貧女自不知，腹中有貴子，今此念佛人，
X61n1156_p0433c01║其意亦如是，憶佛常念佛，不久當成佛。
X61n1156_p0433c02║諸佛善護持，其人自不知，我當生淨土。
X61n1156_p0433c03║却要來後世，再得生人中。譬如貧人家，
X61n1156_p0433c04║地內有伏藏，藏神常守護，不令其有失。
X61n1156_p0433c05║貧人自不知。家內有寶藏，逐日趂客作。
X61n1156_p0433c06║求衣食自濟，今此念佛人，其意亦如是。
X61n1156_p0433c07║不知念佛人，具足如來藏，自說我無分。
X61n1156_p0433c08║反要生人中。譬如病人家，自有真妙藥，
X61n1156_p0433c09║不知妙藥性，不能自治病。每日床枕邊，
X61n1156_p0433c10║痛苦受無量，今此念佛人，其意亦如是。
X61n1156_p0433c11║不知念佛心，能滅貪瞋病，能為大醫王。
X61n1156_p0433c12║能為大寶藏，利濟一切人；能為大法王，
X61n1156_p0433c13║覆護一切眾，將為是凡夫，不得生淨土。
X61n1156_p0433c14║且自持齊戒，後世願為人，展轉更修行。
X61n1156_p0433c15║方可生彼國。多見修行人，常作如是說，
X61n1156_p0433c16║不稱彌陀願，不合淨土經，邪見障覆心。
X61n1156_p0433c17║畢竟難出離，非是他人障，皆是自障心。
X61n1156_p0433c18║今世不得生，一蹉是百蹉。勸汝修行人，
X61n1156_p0433c19║信我如來說，佛無不實語，豈是虗誑言？
X61n1156_p0433c20║但當自精勤，一心求淨土。因風吹於火，
X61n1156_p0433c21║用力不消多。幸有念佛心，回願超三界。
X61n1156_p0433c22║逢寶不取寶，遇食受飢寒。咄哉大丈夫！
X61n1156_p0433c23║不見真實意。我今略勸讚，展轉傳與人。
X61n1156_p0433c24║代我廣流通，作於如來使，真是諸佛子。
X61n1156_p0434a01║真名報佛恩，普願如說行，同生極樂國。
X61n1156_p0434a02║天台智者大師勸人專修淨土　十
X61n1156_p0434a03║設問曰：諸佛菩薩，以大悲為業，若欲救度眾生，祇應
X61n1156_p0434a04║願生三界，於五濁三塗中，救苦眾生。因何求生淨土，
X61n1156_p0434a05║自安其身，捨離眾生？則是無大慈悲，專為自利，障菩
X61n1156_p0434a06║提道。○答曰：菩薩有二種：一者久修行菩薩道，得無
X61n1156_p0434a07║生忍者，實當斯責。二者未得已還，及初發心凡夫。凡
X61n1156_p0434a08║夫菩薩者，要須常不離佛，忍力成就，方堪處三界內，
X61n1156_p0434a09║於惡世中，救苦眾生。故智度論云：具縛凡夫，有大悲
X61n1156_p0434a10║心，願生惡世，救苦眾生者，無有是處。何以故？惡世界
X61n1156_p0434a11║煩惱強，自無忍力，心隨境轉，聲色所縛，自墮三塗，焉
X61n1156_p0434a12║能救眾生？假令得生人中，聖道難得。或因持戒修福，
X61n1156_p0434a13║得生人中，得作國王大臣，富貴自在。縱遇善知識，不
X61n1156_p0434a14║肯信用，貪迷放逸，廣造眾罪。乘此惡業，一入三塗，經
X61n1156_p0434a15║無量劫，從地獄出，受貧賤身。若不逢善知識，還墮地
X61n1156_p0434a16║獄。如此輪迴，至於今日，人人皆如是。此名難行道也。
X61n1156_p0434a17║故維摩經云：自疾不能救，而能救諸疾，人無有是處。
X61n1156_p0434a18║又智度論云：譬如二人，各有親屬，為水所溺。一人情
X61n1156_p0434a19║急，直入水救，為無方便力故，彼此俱沒。一人有方便，
X61n1156_p0434a20║往取船筏，乘之救接，悉皆得脫水溺之難。新發意菩
X61n1156_p0434a21║薩亦復如是，未得忍力，不能救眾生，為此常須近佛，
X61n1156_p0434a22║得無生忍已，方能救眾生，如得船者。又論云：譬如嬰
X61n1156_p0434a23║兒，不得離母，或墮坑井，渴乳而死。又如鳥子，翅羽未
X61n1156_p0434a24║成，秪得依樹附枝，不能遠去。翅翮成就，方能飛空，自
X61n1156_p0434b01║在無礙。凡夫無力，唯得專念阿彌陀佛，使成三昧。以
X61n1156_p0434b02║業成故，臨終斂念得生，決定不疑。見彌陀佛，證無生
X61n1156_p0434b03║忍已，還來三界，乘無生忍船，救苦眾生，廣施佛事，任
X61n1156_p0434b04║意自在。故論云：遊戲地獄行者，生彼國已，得無生忍，
X61n1156_p0434b05║還入生死國中，教化地獄，救苦眾生。以是因緣，宜用
X61n1156_p0434b06║專修淨土，求願往生。諸仁者！願識其教。故十住婆沙
X61n1156_p0434b07║論名易行道也。
X61n1156_p0434b08║永明壽禪師戒無證悟人勿輕淨土十一
X61n1156_p0434b09║或問曰：但見性悟道，便超生死，何用繫念彼佛，求生
X61n1156_p0434b10║他方？○答曰：真修行人，應自審察，如人飲水，冷暖自
X61n1156_p0434b11║知。今存龜鑑，以破多惑。諸仁者當觀自己行解，實得
X61n1156_p0434b12║見性悟道，受如來記，紹祖師位，能如馬鳴、龍樹否？得
X61n1156_p0434b13║無礙辯才，證法華三昧，能如天台智者否？宗說皆通，
X61n1156_p0434b14║行解兼修，能如忠國師否？此諸大士，皆明垂言教，深
X61n1156_p0434b15║勸往生，盖是自利利他，豈肯懼人自惧？況大雄讚歎，
X61n1156_p0434b16║金口丁寧，希從昔賢，恭稟佛勑，定不謬悞也。仍往生
X61n1156_p0434b17║傳所載古今高士事迹，顯著非一，宜勤觀覽，以自照
X61n1156_p0434b18║知。又當自度，臨命終時，生死去住，定得自在否？自無
X61n1156_p0434b19║始以來，惡業重障，定不現前否？此一報身，定脫輪迴
X61n1156_p0434b20║否？三塗惡道，異類中行，出沒自由，定無苦惱否？天上
X61n1156_p0434b21║人間，十方世界，隨意寄託，定無滯礙否？若其未也，莫
X61n1156_p0434b22║以一時貢高，却致永劫沉淪，自失善利，將復尤誰？嗚
X61n1156_p0434b23║呼哀哉！何嗟及矣！○四料揀云：一曰：有禪無淨土，十
X61n1156_p0434b24║人九錯路。陰境若現前，瞥爾隨他去。謂單明理性，不
X61n1156_p0434c01║願往生，流轉娑婆，則有退墮之患。陰境者，於禪定中，
X61n1156_p0434c02║陰魔發現也。如楞嚴經所明，於五陰境，起五十種魔
X61n1156_p0434c03║事。其人初不覺知魔着，亦言自得無上涅槃，迷惑無
X61n1156_p0434c04║知，墮無間獄者是也。二曰：無禪有淨土，萬修萬人去。
X61n1156_p0434c05║但得見彌陀，何愁不開悟？謂未明理性，但願往生，乘
X61n1156_p0434c06║佛力故，決定無疑。三曰：有禪有淨土，猶如戴角虎。現
X61n1156_p0434c07║世為人師，來生作佛祖。既深達佛法，故可為人天師。
X61n1156_p0434c08║又發願往生，速登不退，可謂腰纏十萬貫，騎鶴上楊
X61n1156_p0434c09║州。四曰：無禪無淨土，銕床并銅柱。萬劫與千生，沒箇
X61n1156_p0434c10║人依怙。既不明佛理，又不願往生，永劫沉淪，何由出
X61n1156_p0434c11║離？諸仁者！欲超生死，速證菩提，於此四種，擇善行之。
X61n1156_p0434c12║長蘆賾禪師勸參禪人兼修淨土　十二
X61n1156_p0434c13║夫以念為念，以生為生者，常見之所失也；以無念為
X61n1156_p0434c14║無念，以無生為無生者，邪見之所惑也；念而無念，生
X61n1156_p0434c15║而無生者，第一義諦也。是以實際理地不受一塵，則
X61n1156_p0434c16║上無諸佛之可念，下無淨土之可生；佛事門中不捨
X61n1156_p0434c17║一法，則總攝諸根。盖有念佛三昧還源要術，示開往
X61n1156_p0434c18║生一門，所以終日念佛而不乖於無念，熾然往生而
X61n1156_p0434c19║不乖於無生，故能凡聖各住自位而感應道交，東西
X61n1156_p0434c20║不相往來而神遷淨域。故經云：若人聞說阿彌陀佛，
X61n1156_p0434c21║執持名號，乃至是人終時心不顛倒，即得往生阿彌
X61n1156_p0434c22║陀佛極樂國土。嗟乎！淺信之人橫生疑謗，則不信諸
X61n1156_p0434c23║佛誠言，不信往生淨土，豈不甚迷哉？若信佛言而生
X61n1156_p0434c24║淨土者，則累繫之業不能絆，劫燒之火不能焚，謝人
X61n1156_p0435a01║間之八苦，無天上之五衰，尚無惡道之名，何況有實？
X61n1156_p0435a02║經云：彼國眾生無有眾苦，但受諸樂，故名極樂。今以
X61n1156_p0435a03║娑婆對而比之，此則血肉形軀有生皆苦，彼則蓮華
X61n1156_p0435a04║化生無生苦也；此則時序代謝衰老日侵，彼則寒暑
X61n1156_p0435a05║不遷無老苦也；此則四大難調多生病患，彼則化體
X61n1156_p0435a06║香潔無病苦也；此則七十者希無常迅速，彼則壽命
X61n1156_p0435a07║無量無死苦也；此則親情愛戀有愛必離，彼無父母
X61n1156_p0435a08║妻子無愛別離苦也；此則仇敵冤讎有冤必會，彼則
X61n1156_p0435a09║上善聚會無冤憎會苦也；此或困苦飢寒貪求不足，
X61n1156_p0435a10║彼皆衣食珍寶受用現成；此或醜穢形骸根多缺漏，
X61n1156_p0435a11║彼則端嚴相貌體有光明；此則輪轉生死，彼則永證
X61n1156_p0435a12║無生；此則丘陵坑坎荊棘為林，土石諸山穢惡充滿；
X61n1156_p0435a13║彼則黃金為地寶樹參天，樓聳七珍華敷四色；此則
X61n1156_p0435a14║雙林已滅龍華未來，彼則阿彌陀佛現在說法；此則
X61n1156_p0435a15║觀音勢至徒仰嘉名，彼則與二上人親為勝友；此則
X61n1156_p0435a16║群魔外道惱亂正修，彼則佛化一統魔外絕蹤；此則
X61n1156_p0435a17║媚色妖婬迷惑行者，彼則正報清淨實無女人；此則
X61n1156_p0435a18║惡獸魑魅交扇邪聲，彼則水鳥樹林咸宣妙法。二土
X61n1156_p0435a19║較量境緣逈別，而樂邦之勝其數無窮，未暇悉舉也。
X61n1156_p0435a20║是以了義大乘無不指歸淨土，前賢後聖自他皆願
X61n1156_p0435a21║往生，凡欲度人先須自念佛也。嗚呼！人無遠慮必有
X61n1156_p0435a22║近憂，一失人身萬劫難復，故率大海眾各念阿彌陀
X61n1156_p0435a23║佛，百聲千聲乃至萬聲，回向同緣願生彼國，切冀蓮
X61n1156_p0435a24║池勝會、金地法明，綺互相資必諧斯願，操舟順水更
X61n1156_p0435b01║加艣棹之功，則十萬遙程不勞而至矣。
X61n1156_p0435b02║元祐四年冬，（宗賾）夜夢一男子，烏巾白衣，可三十
X61n1156_p0435b03║許，風貌清美，舉措閑雅，揖謂宗賾曰：欲入公彌陀
X61n1156_p0435b04║會，告書一名。宗賾乃取蓮華勝會錄，秉筆問曰：公
X61n1156_p0435b05║何名？曰：普慧。宗賾書已，白衣者又云：家兄亦告上
X61n1156_p0435b06║名。宗賾問曰：令兄何名？云：普賢。言訖遂隱。宗賾覺
X61n1156_p0435b07║而詢諸耆宿，皆云：華嚴離世間品有二大菩薩名。
X61n1156_p0435b08║宗賾以為佛子行佛事，助佛揚化，必有賢聖幽贊。
X61n1156_p0435b09║然則預此會者，豈小緣哉？今將二大菩薩為此會
X61n1156_p0435b10║首。嗚呼！淨土一法，大聖尊崇，參禪凡流，豈宜輕忽？
X61n1156_p0435b11║龍舒王居士勸人徑修淨土　十三
X61n1156_p0435b12║世有專於參禪者，只說唯心淨土，豈復更有淨土？自
X61n1156_p0435b13║性阿彌，不必更見阿彌，皆失之矣。何則？此言甚高切，
X61n1156_p0435b14║恐不易到。彼西方淨土，無貪無戀，無瞋無癡，吾心能
X61n1156_p0435b15║無貪無戀，無瞋無癡乎？彼西方淨土，思衣得衣，思食
X61n1156_p0435b16║得食，欲靜則靜，欲去則去。吾思衣而無衣，則寒惱其
X61n1156_p0435b17║心；思食而無食，則飢惱其心；欲靜而不得靜，則群動
X61n1156_p0435b18║惱其心；欲去而不得去，則繫累惱其心。是所謂唯心
X61n1156_p0435b19║淨土者，誠不易到也。彼阿彌陀佛，福慧具足，神通廣
X61n1156_p0435b20║大，變地獄為蓮華，易於反掌。觀無盡之世界，俱在目
X61n1156_p0435b21║前，吾之障重，恐墮地獄，況能變作蓮華乎？隔壁之事，
X61n1156_p0435b22║猶不能見，況能見無盡世界乎？是所謂自性阿彌者，
X61n1156_p0435b23║誠不易到也。今之參禪之人，烏得忽淨土而不修，捨
X61n1156_p0435b24║彌陀而不欲見乎？大阿彌陀經云：十方有無量菩薩，
X61n1156_p0435c01║往生阿彌陀佛國。彼菩薩尚欲往生，我何人哉，不欲
X61n1156_p0435c02║生彼？是果勝於諸菩薩乎？由此言之，唯心淨土，自性
X61n1156_p0435c03║彌陀者，大而不要，高而不切，修未到者，誤人多矣。略
X61n1156_p0435c04║舉數條，以為證之。青草堂後身。曾魯公喆老後身多
X61n1156_p0435c05║憂苦，古老後身耽富貴，法華尼後身作官妓，皆是不
X61n1156_p0435c06║信西方，展轉輪迴受苦。此等若修西方，決定上品上
X61n1156_p0435c07║生。秪因不信，反成獘矣。不若脚踏實地，持誦修行，則
X61n1156_p0435c08║得徑生淨土，直脫輪迴。與虗言無實者，天地相遠矣。
X61n1156_p0435c09║○或曰：參禪固難，見性學仙何如？答曰：不修淨土，而
X61n1156_p0435c10║欲學仙，是捨目前之美玉，而求不可必得之碔砆，豈
X61n1156_p0435c11║不惑哉。何則？按楞嚴經云：有十種仙，皆壽千萬載，數
X61n1156_p0435c12║盡復入輪迴。為不曾了得真性，故與六道眾生，同名
X61n1156_p0435c13║七趣。是皆輪迴中人也。世人學仙者，萬不得一。縱使
X61n1156_p0435c14║得之，亦不免輪迴。為着於形神，而不能捨去也。且形
X61n1156_p0435c15║神者，乃真性中所現之妄想，非為真實。故寒山詩云：
X61n1156_p0435c16║饒汝得仙人，恰似守屍鬼。非若佛家之生死自如，而
X61n1156_p0435c17║無所拘也。近自數百年來，得仙者，唯鍾離呂公。而學
X61n1156_p0435c18║鍾離呂公者，豈亡千萬。自予親知間，數亦不少。終皆
X61n1156_p0435c19║死亡，埋于下土。是平生空費心力，終無所益也。豈不
X61n1156_p0435c20║聞洞賓飛劒斬黃龍，却被黃龍降伏。及見黃龍禪師，
X61n1156_p0435c21║方悟真性了道。遂說一偈云：棄却瓢囊擊碎琴，如今
X61n1156_p0435c22║不戀永中金。自從一見黃龍後，始覺從前錯用心。是
X61n1156_p0435c23║也。又不聞後魏曇鸞法師，初自陶隱居得仙經十卷，
X61n1156_p0435c24║鸞欣然自得，以為神仙必可致也。後遇僧菩提留支，
X61n1156_p0436a01║問云：佛道有長生乎？能却老為不死乎？支云：長生不
X61n1156_p0436a02║死，吾佛道也。遂以十六觀經與之，云：汝可誦此，則三
X61n1156_p0436a03║界無復生，六道無復往。盈虗消息，禍福成敗，無得而
X61n1156_p0436a04║至。其為壽也，有劫石焉，有河沙焉。沙石之數有限，壽
X61n1156_p0436a05║量之數無窮。此吾金仙氏之長生也。鸞深信之，遂焚
X61n1156_p0436a06║仙經而專修觀經。雖寒暑之變，疾病之來，亦不懈怠。
X61n1156_p0436a07║魏王憐其志尚，又嘉其自行化他，流傳甚廣，號為神
X61n1156_p0436a08║鸞。一日告弟子云：地獄諸苦，不可以不懼。九品淨業，
X61n1156_p0436a09║不可以不修。因令弟子高聲念阿彌陀佛。鸞西向閉
X61n1156_p0436a10║目，叩頭而亡。是時僧俗同聞管絃絲竹之聲，從西而
X61n1156_p0436a11║來，良久乃止。由此觀之，淨土法門，最為捷徑。況神仙
X61n1156_p0436a12║者，有所得則甚祕而不傳，以謂泄天機而有罪。佛法
X61n1156_p0436a13║門唯恐傳之不廣，直欲度盡眾生而後已。是其慈悲
X61n1156_p0436a14║廣大，不易測量，非神仙之可比也。
X61n1156_p0436a15║丞相鄭清之勸修淨土文　十四
X61n1156_p0436a16║人皆謂修淨土不如禪教律，余獨謂禪教律法門莫
X61n1156_p0436a17║如修淨土。夫真淨明妙，虗徹靈通，凡在智愚，皆具此
X61n1156_p0436a18║性。根塵幻境，相與淪胥，生死輪迴，窮劫不斷。故釋氏
X61n1156_p0436a19║以禪教律假設方便，使之從門而入，俱得超悟。唯阿
X61n1156_p0436a20║彌陀佛獨出一門，曰修行淨土。如單方治病，簡要直
X61n1156_p0436a21║截，一念之專，即到彼岸，不問緇白，皆可奉行。但知為
X61n1156_p0436a22║化愚俗淺近之說，其實則成佛道捷徑之途。今之學
X61n1156_p0436a23║佛者，不過禪教律。究竟圓頓莫如禪，非利根上器、神
X61n1156_p0436a24║領意解者，則未免墮頑空之失。研究三乘莫如教，非
X61n1156_p0436b01║得魚忘筌、因指見月者，則未免鑽故紙之病。護善遮
X61n1156_p0436b02║惡莫如律，非身心清淨、表裏一如，則未免自纏縛之
X61n1156_p0436b03║苦。總而觀之，論其所入，則禪教律；要其所歸，則戒定
X61n1156_p0436b04║慧。不由禪教律而得戒定慧者，其唯淨土之一門乎？
X61n1156_p0436b05║方念佛時，口誦心惟，諸惡莫作，豈非戒？繫念淨境，幻
X61n1156_p0436b06║塵俱滅，豈非定？念實無念，心華湛然，豈非慧？人能屏
X61n1156_p0436b07║除萬慮，一意西方，則不施棒喝而悟圓頓機，不閱大
X61n1156_p0436b08║藏經而得正法眼，不持四威儀中而得大自在，不垢
X61n1156_p0436b09║不淨，無縛無脫。當是時也，孰為戒定慧？孰為禪教律？
X61n1156_p0436b10║我心佛心，一無差別，此修淨土之極致也。八功德水，
X61n1156_p0436b11║金蓮華臺，又何必疑哉？淨土樞要之作勤矣。
X61n1156_p0436b12║辨明六祖大師西方淨土　十五
X61n1156_p0436b13║禪者問曰：師言：念佛定往西方。六祖言：西方是自性，
X61n1156_p0436b14║何用更求生？兩家之言，云何不一宗本？曰：六祖之言，
X61n1156_p0436b15║以理奪事，終無事外之理。吾之所言，以事顯理，終無
X61n1156_p0436b16║理外之事。要知心外無境，境全是心，心法徧周，事理
X61n1156_p0436b17║平等。秪因人有利鈍，遂成見有差殊。果能到六祖地
X61n1156_p0436b18║位，尚無佛可念，有何淨土可生？其或未然，聽吾究竟。
X61n1156_p0436b19║曰：願聞。曰：六祖大師乃是再來古佛，非今凡夫所能
X61n1156_p0436b20║及也。六祖說法，專談性理，要人放下諸緣，立地成佛。
X61n1156_p0436b21║今人不解他義，只學他言，猶鸚鵡無異也。鸚鵡但能
X61n1156_p0436b22║學得人語，不能行得人事，此所謂無異也。未到祖師
X61n1156_p0436b23║田地，先談祖師語句，可咲其不揣己也。
X61n1156_p0436b24║問：六祖又言：東方人造罪念佛，求生西方；西方人造
X61n1156_p0436c01║罪念佛，求生何國？答：六祖只說僧俗喻於東西，何曾
X61n1156_p0436c02║說無佛國？不見壇經云：在家能行，如東方人無罪；出
X61n1156_p0436c03║家不修，如西方人有愆。今人不窮古教，強要狐言鳥
X61n1156_p0436c04║語，況以六祖開示，教人斷除妄想心、貪瞋心、嫉妬心、
X61n1156_p0436c05║愚癡心、煩惱心、諂誑心、邪偽心、憎愛心、散亂心、是非
X61n1156_p0436c06║心、貢高心、能所心、染着心、人我心、取捨心、有無心、修
X61n1156_p0436c07║證心，除却此等之心，方許見性成佛。問：君除得那一
X61n1156_p0436c08║心乎？再問：汝等神通妙用、差別見解、智慧道德，能如
X61n1156_p0436c09║六祖大師否？若也纖毫未到，不許說如此話。若說此
X61n1156_p0436c10║話，是為魔說，斷佛種故，後來阿鼻地獄決然放你不
X61n1156_p0436c11║過。何則？若有初修行人，信汝一向所說阿彌陀佛，不
X61n1156_p0436c12║念得西方淨土，不生得生死輪迴，不出得地獄苦楚，
X61n1156_p0436c13║不免得自墮地獄猶且可，連累他人入地獄，其罪可
X61n1156_p0436c14║勝乎？比於常人之罪愈加一等，所以阿鼻有分也。又
X61n1156_p0436c15║不聞古德云：若人排毀淨土，不信往生者，當受拔舌
X61n1156_p0436c16║之苦。何以故？要知淨土法門，十方諸佛同口敷宣，天
X61n1156_p0436c17║下禪宗一音演暢，如何後學略不聽從，自毀正因，反
X61n1156_p0436c18║行魔說？既不能自修，又障他人修，此入地獄如箭射，
X61n1156_p0436c19║誠可愍也。汝當速急懺悔，一心念佛，他日蓮華化生，
X61n1156_p0436c20║方知我今日之不虗言也。於是禪者悚然惶怖，受教
X61n1156_p0436c21║而退。
X61n1156_p0436c22║此上問答因由，皆出古壇經語，後人刪而去之，可
X61n1156_p0436c23║痛可恨。
X61n1156_p0436c24║諸祖指歸淨土文　十六
X61n1156_p0437a01║明師指歸淨土者，如微塵數，今略引諸祖以證之。
X61n1156_p0437a02║天如和尚云：多見今之參禪者，不究如來之了義，不
X61n1156_p0437a03║知達磨之玄機，空腹高心，習為狂妄。見修淨土之人，
X61n1156_p0437a04║則笑之曰：彼學愚夫愚婦之所為，何其鄙哉！余甞謂
X61n1156_p0437a05║非鄙愚夫愚婦也，乃鄙文殊、普賢、馬鳴、龍樹等也。此
X61n1156_p0437a06║等之人，非特自迷正道，自斷佛種，反成謗法之業，又
X61n1156_p0437a07║招鄙聖之殃，可不戒哉！其餘教法，生死難逃；念佛修
X61n1156_p0437a08║持，輪迴易脫。但留阿彌陀佛名號，救度眾生。其有不
X61n1156_p0437a09║信而毀謗者，當墮地獄，具受眾苦。
X61n1156_p0437a10║靈芝法師云：愽地凡夫，業惑纏縛，流轉五道百千萬
X61n1156_p0437a11║劫，受諸苦惱。忽聞淨土，志願求生，一日稱名，即超彼
X61n1156_p0437a12║國。可謂萬劫難逢，千生一遇。若人肯念阿彌陀佛，超
X61n1156_p0437a13║過一切善根，縱然能行施、戒、禪、誦，亦不如念佛功德。
X61n1156_p0437a14║何則？雖修一切福業，若無正信求生淨土，皆為小善
X61n1156_p0437a15║根也。若念阿彌陀佛，發願求生淨土，是名大善根也。
X61n1156_p0437a16║孤山法師云：夫求生淨土者，是假他力。彌陀願攝，釋
X61n1156_p0437a17║迦勸讚，諸佛護念，三者備矣。苟有信心，往生極易。如
X61n1156_p0437a18║渡大海，既得巨航，仍有良導，加以順風，必能速到彼
X61n1156_p0437a19║岸矣。若其不肯登舟，遲留險道者，誰之過歟？
X61n1156_p0437a20║楊提刑云：有佛釋迦，是大導師。指清淨土，是安樂國。
X61n1156_p0437a21║阿彌陀佛，是淨土師。爾諸眾生，若生彼土，則無諸苦。
X61n1156_p0437a22║不聞知者，固可哀憐。亦有善士，發三種心，不求生者，
X61n1156_p0437a23║尤可嗟惜。一曰吾當超佛越祖，淨土不足生也。二曰
X61n1156_p0437a24║處處皆淨土，西方不必生也。三曰極樂聖域，我輩凡
X61n1156_p0437b01║夫，不能生也。夫行海無量，普賢願見彌陀。佛國雖空，
X61n1156_p0437b02║維摩常修淨土。十方如來，有廣舌之讚。十方菩薩，有
X61n1156_p0437b03║同往之心。試自忖量，孰與諸聖。謂不足生者，何其自
X61n1156_p0437b04║欺哉。至如龍猛祖師也，楞伽經有預記之文。天親教
X61n1156_p0437b05║宗也，無量論有求生之偈。慈恩通讚，首稱十勝。智者
X61n1156_p0437b06║析理，明辨十疑。彼皆上哲，精進往生。謂不必生者，何
X61n1156_p0437b07║其自慢哉。火車可滅，舟石不沉。現花報者，莫甚於張
X61n1156_p0437b08║馗，十念而超勝處。入地獄者，莫速於雄俊，再甦而證
X61n1156_p0437b09║妙因。世人愆尤，未必若此。謂不能生者，何其自棄哉。
X61n1156_p0437b10║中峯祖師云：娑婆苦，娑婆苦，娑婆之苦誰能數。世人
X61n1156_p0437b11║反以苦為樂，甘住其中多失所。臭皮袋裏出頭來，長
X61n1156_p0437b12║養無明病成蠱。驀然三寸氣消亡，化作寒灰埋下土。
X61n1156_p0437b13║五趣遷流不暫停，百劫千生受凄楚。諸仁者，何如及
X61n1156_p0437b14║早念彌陀，捨此娑婆苦。西方樂，西方樂，西方之樂誰
X61n1156_p0437b15║能覺。人民國土總殊勝，了無寒暑并三惡。蓮華胎裏
X61n1156_p0437b16║出頭來，時聽法音與天樂。瑠璃地瑩絕纖塵，金銀珠
X61n1156_p0437b17║寶成樓閣。化衣化食自然榮，壽命無量難籌度。諸仁
X61n1156_p0437b18║者，何如及早念彌陀，取彼西方樂。
X61n1156_p0437b19║辯秀律師曰：吾專於律而念於佛，以淨土為安養之
X61n1156_p0437b20║歸。不達禪宗之人，或云念佛是權門小教，或云是有
X61n1156_p0437b21║相大乘，此乃蓬心不直之談，非是徹透高明之說。何
X61n1156_p0437b22║耶？夫出言即性，發意皆如，而一色一香，無非中道，況
X61n1156_p0437b23║我正念乎？
X61n1156_p0437b24║寂室大師示淨土實見云：不修淨業之人，妄稱游心
X61n1156_p0437c01║禪定，悟性真宗。或聞說淨土，必曰：淨土唯心，我心既
X61n1156_p0437c02║淨，則國土淨，何用別求生處？寂室曰：且維摩經中云：
X61n1156_p0437c03║如來以足指按地，見娑婆國土悉皆嚴淨，而眾會不
X61n1156_p0437c04║見，唯螺髻梵王得知。今之說悟性者，能如梵王所見
X61n1156_p0437c05║淨土否？況汝居卑室陋屋，必羨之以大廈高堂；脫粟
X61n1156_p0437c06║藜羮者，必羨之以珍羞上味；獘袍短褐者，必羨之以
X61n1156_p0437c07║綾羅輊縠。若云心淨土淨，則不消如是分別也。況當
X61n1156_p0437c08║老病死苦，世間違情之時，顏色與未悟者同，是則口
X61n1156_p0437c09║唱心淨土淨之言，身被穢土苦惱之縛，其自欺之甚
X61n1156_p0437c10║也。不然，應須信教仰理於淨土，從而修之。
X61n1156_p0437c11║真歇了禪師云：捷徑法門，惟有念佛。功高易進，念佛
X61n1156_p0437c12║為先。若不念佛而求出離者，終無所獲。普勸清信，一
X61n1156_p0437c13║心念佛，求願往生，決不悞矣。
X61n1156_p0437c14║古音禪師云：一句阿彌陀佛，宗門頭則公案。譬如騎
X61n1156_p0437c15║馬拄杖，把穩生涯一段。不拘四眾人等，持之悉有應
X61n1156_p0437c16║驗。現生長福消災，報滿永除罪難。若人立地受持，無
X61n1156_p0437c17║不隨心滿願。幸生中土為人，如上寶山一遍。切莫空
X61n1156_p0437c18║去空回，所務急宜早辦。閻王不貴金珠，唯重彌陀一
X61n1156_p0437c19║卷。一生富貴如雲，百歲光陰若電。知音切莫遲延，急
X61n1156_p0437c20║早作箇轉變。佛為苦海舟航，勸君早渡彼岸。一用齋
X61n1156_p0437c21║戒為先，二用改惡向善，三用明師善友，四用解脫正
X61n1156_p0437c22║願，五用知因識果，六用有諸方便，七用積功累德，八
X61n1156_p0437c23║用福緣相贈。行住坐臥之中，一句彌陀莫斷。須信因
X61n1156_p0437c24║深果深，直教不念自念。若能念念不空，管取念成一
X61n1156_p0438a01║片。當念認得念人，彌陀與我同現。便入念佛三昧，親
X61n1156_p0438a02║證極樂內院。蓮胎標的姓名，極功之者自見。親見彌
X61n1156_p0438a03║陀授記，便同菩薩作伴。直至無上菩提，永劫隨心散
X61n1156_p0438a04║誕。依得此道歸來，決定成佛不欠。
X61n1156_p0438a05║白樂天頌云：
X61n1156_p0438a06║余年七十一，不復事吟哦。看經費眼力。
X61n1156_p0438a07║作福畏奔波。何以度心眼。一聲阿彌陀。
X61n1156_p0438a08║行也阿彌陀，坐也阿彌陀，縱饒忙似箭。
X61n1156_p0438a09║不離阿彌陀。達人應咲我，多却阿彌陀。
X61n1156_p0438a10║達又作麼生？不達又如何？普勸法界眾。
X61n1156_p0438a11║同念阿彌陀。要脫輪迴苦，須念阿彌陀。
X61n1156_p0438a12║無盡居士云：自歎身居相位、意樂空門，思此世界五
X61n1156_p0438a13║濁亂心、眾惡雜性，無正觀力、無了因力，本性彌陀、唯
X61n1156_p0438a14║心淨土不能悟達，謹遵　釋迦世尊金口之教，專念
X61n1156_p0438a15║西方極樂世界阿彌陀佛，求彼世尊大願大力加被
X61n1156_p0438a16║攝受，待報滿時往生極樂，猶如順水乘舟，不勞自力
X61n1156_p0438a17║而到矣。
X61n1156_p0438a18║遠公祖師云：禪宗見念佛修西方者，皆言著相修行，
X61n1156_p0438a19║未足為妙，不如參禪見性，頓悟真常。淺根之人，信彼
X61n1156_p0438a20║一惑，佛又不念，經又不看，在塵務中，口談參禪，心不
X61n1156_p0438a21║行道，輕毀淨土，不信往生，其失大矣。不知阿彌陀佛
X61n1156_p0438a22║是無上甚深禪也。今人不窮大理，妄生分別，欲要參
X61n1156_p0438a23║禪見性，不須別舉話頭，但持一句阿彌陀佛，自參自
X61n1156_p0438a24║念，自究自疑，久久自有所得。此時縱然不悟，命終亦
X61n1156_p0438b01║得上品往生，何患不大悟哉。
X61n1156_p0438b02║且如百丈大智海禪師，是江西馬祖傳道之的子。天
X61n1156_p0438b03║下叢林，依他建立，從古至今，無一人敢議其非；天下
X61n1156_p0438b04║清規，依他舉行，從始至末，無一事敢違其法。看他為
X61n1156_p0438b05║病僧念誦之規云：集眾同聲舉揚一偈，稱讚阿彌陀
X61n1156_p0438b06║佛，復同聲稱念南無阿彌陀佛，或百聲，或千聲，迴向
X61n1156_p0438b07║伏願云：諸緣未盡，早遂輕安；大命難逃，徑登安養。此
X61n1156_p0438b08║非淨土之指歸乎？又看他津送亡僧，大夜念誦，迴向
X61n1156_p0438b09║伏願云：神超淨域，業謝塵勞，蓮開上品之華，佛授一
X61n1156_p0438b10║生之記。此非淨土之指歸乎？至於茶毗之際，別無所
X61n1156_p0438b11║為，但令維那引聲高唱南無西方極樂世界大慈大
X61n1156_p0438b12║悲阿彌陀佛，如是十唱，而大眾十和，總名之曰十念
X61n1156_p0438b13║也。唱畢，復迴向云：上來稱揚十念，資助往生。此非淨
X61n1156_p0438b14║土之指歸乎？自百丈以來，凡所以津送亡僧，皆依此
X61n1156_p0438b15║法。然則所謂合五家之宗派，盡天下之禪僧，無有一
X61n1156_p0438b16║人不歸淨土者。以余觀老宿之言，皆有所據而指歸
X61n1156_p0438b17║淨土。今之參禪之人，既不會祖師之意，又自不發省
X61n1156_p0438b18║覺之心，妄謂悟達之士不願往生，後悔無所逃矣。
X61n1156_p0438b19║諸經指歸淨土文　十七
X61n1156_p0438b20║淨土教門，如恒河沙，略引數則，以破疑也。
X61n1156_p0438b21║大無量壽經云：佛告彌勒：於此世界有七百二十億
X61n1156_p0438b22║不退菩薩往生極樂國土，諸小行菩薩不可稱計皆
X61n1156_p0438b23║得往生。又不但我國，乃至十方世界無量大菩薩眾
X61n1156_p0438b24║盡念阿彌陀佛，願生阿彌陀佛國土。
X61n1156_p0438c01║彌陀經云：若有善男子、善女人，聞說阿彌陀佛，執持
X61n1156_p0438c02║名號。以稱名故，諸罪消滅。其人臨命終時，即得往生
X61n1156_p0438c03║阿彌陀佛極樂國土。釋迦佛云：汝等皆當信受我語，
X61n1156_p0438c04║及諸佛所說。若有眾生聞是說者，應當發願生彼國
X61n1156_p0438c05║土。
X61n1156_p0438c06║十六觀經云：若善男子及善女人，但聞佛名、二菩薩
X61n1156_p0438c07║名，除無量劫生死之罪，何況憶念念南無阿彌陀佛
X61n1156_p0438c08║一聲，滅八十億劫生死重罪。若念佛者，當知此人是
X61n1156_p0438c09║人中芬陀利華，觀世音菩薩、大勢至菩薩為其勝友。
X61n1156_p0438c10║藥王菩薩本事品云：聞是經典，如說修行，於此命終，
X61n1156_p0438c11║即往安樂世界，阿彌陀佛大菩薩眾圍遶住處，生蓮
X61n1156_p0438c12║華中寶座之上，不復為貪欲所惱，亦復不為瞋恚、愚
X61n1156_p0438c13║癡所惱，亦復不為憍慢、嫉妬諸垢所惱，得菩薩神通
X61n1156_p0438c14║無生法忍。
X61n1156_p0438c15║大智度論云：佛是無上法王，諸大菩薩以為法臣。諸
X61n1156_p0438c16║臣所尊重者，唯佛法王也。有諸菩薩，自念往昔謗般
X61n1156_p0438c17║若，墮惡道，受無量苦。復經無量劫來，雖修餘行，不能
X61n1156_p0438c18║得出苦海。後遇善知識，教我念阿彌陀佛，即得滅除
X61n1156_p0438c19║罪障，超生淨土。我今應當禮謝阿彌陀佛。何以故？父
X61n1156_p0438c20║母、親友、人天王等，不能度我出離苦海，唯阿彌陀佛
X61n1156_p0438c21║願力攝受，是以得出苦海。偈云：若人願作佛，心念阿
X61n1156_p0438c22║彌陀，即得為現身，故我歸命禮。又云：佛世一老人求
X61n1156_p0438c23║出家，舍利弗不許。佛觀此人，曩劫採樵，為虎所逼，上
X61n1156_p0438c24║樹失聲，念南無佛。有此微善，遇佛得度，獲羅漢果。吁！
X61n1156_p0439a01║一稱其名，尚得解脫，況終身念佛乎？
X61n1156_p0439a02║蓮宗實鑑云：恒河沙數眾如來，彌陀第一。十方微塵
X61n1156_p0439a03║諸佛剎，極樂是歸。深信極樂，真解脫之妙門。諦想彌
X61n1156_p0439a04║陀，實眾生之慈父。是以一念興而萬靈知，信心生而
X61n1156_p0439a05║諸佛現。纔稱寶號，已投種於蓮胎。一發菩提，即標名
X61n1156_p0439a06║於金地。有緣斯遇，自悟自修。淺信不持，大愚大錯。堪
X61n1156_p0439a07║歎時逢末代，多有邪見迷流。貶淨業為權乘，𠷣誦持
X61n1156_p0439a08║為麤行。豈非耽溺火宅，自甘永劫之沉淪。悖悷慈親，
X61n1156_p0439a09║深痛一生之虗喪。須信匪憑他力，截業惑以無由。不
X61n1156_p0439a10║遇此門，脫生死而無路。是則輕者全是自輕，毀者還
X61n1156_p0439a11║成自毀。妄情易習，正法難聞。輪轉三惡道中，長劫不
X61n1156_p0439a12║得出離。
X61n1156_p0439a13║淨土境觀要門云：夫淨土法門者，乃末世眾生出生
X61n1156_p0439a14║死之要路，截苦海之舟航，一生彼處，永無退轉，以金
X61n1156_p0439a15║色身飛行自在，衣食自然，得見佛聞法，速入聖位，無
X61n1156_p0439a16║虎狼獅子、蚊虻蚤虱之所逼惱，無雷霆風雨、寒熱飢
X61n1156_p0439a17║渴之所煎熬，蓮華化生，壽命無量，既無生老病死等
X61n1156_p0439a18║苦，是為極樂世界。故我釋迦如來欲令此土在迷眾
X61n1156_p0439a19║生出離眾苦，開折伏之門，彌陀慈父示攝受之路，所
X61n1156_p0439a20║以苦口丁寧，偏讚淨土，普勸往生，良由於此。是故聖
X61n1156_p0439a21║賢道俗念佛往生者不可勝數，但下劣凡夫貪着塵
X61n1156_p0439a22║勞，不求出離，甘心流浪生死，深可痛傷。
X61n1156_p0439a23║安樂集云：能念阿彌陀佛，即斷一切業障，得生淨土。
X61n1156_p0439a24║何則？譬如有人用師子筋為琴絃，其聲一奏，一切餘
X61n1156_p0439b01║絃悉斷。若人於菩提心中能念阿彌陀佛，一切煩惱
X61n1156_p0439b02║重障皆悉斷滅。亦如有人取牛羊驢馬諸乳置一器
X61n1156_p0439b03║中，若將師子乳一滴投之，一切諸乳悉化為水。若人
X61n1156_p0439b04║於菩提心中能念阿彌陀佛，一切惡魔諸障自然消
X61n1156_p0439b05║滅，得生淨土矣。
X61n1156_p0439b06║決疑論云：人身難得，淨土易生。何以故？五戒不持，人
X61n1156_p0439b07║天路絕；五戒清淨，方得為人。況以五戒難持，亦無願
X61n1156_p0439b08║力攝受，此所謂人身難得也。修淨土者，未必持戒全
X61n1156_p0439b09║與不全，但念阿彌陀佛名號，縱有罪業，亦許懺悔。臨
X61n1156_p0439b10║命終時，阿彌陀佛、觀音、勢至、清淨海眾，各有願力，共
X61n1156_p0439b11║來接引攝受，此所謂淨土易生也。
X61n1156_p0439b12║淨行法門云：懺悔似勤磨古鏡，旋消歷劫之昏塵；念
X61n1156_p0439b13║佛如私遇明君，頓獲他時之拯拔。春夏秋冬之內，行
X61n1156_p0439b14║住坐臥之間，勤思淨土莊嚴，常憶阿彌陀佛。如是念
X61n1156_p0439b15║佛，則三昧現前，生淨土不須疑矣。
X61n1156_p0439b16║大集月藏經云：末法時中，億億眾生起行修道，未有
X61n1156_p0439b17║一得者。皆因五濁惡世，雜學難成，唯有淨土一門，可
X61n1156_p0439b18║通入路。當知自行難圓，他力易就。如劣士附輪王之
X61n1156_p0439b19║勢，飛遊四天；凡質假仙藥之功，昇騰三島。實為易行
X61n1156_p0439b20║之道，疾得相應。慈旨丁寧，須銘肌骨。
X61n1156_p0439b21║寶王論云：浴大海者，已用於百川；念佛名者，必成於
X61n1156_p0439b22║三昧。亦猶清珠下於濁水，濁水不得不清；念佛投於
X61n1156_p0439b23║亂心，亂心不得不佛。
X61n1156_p0439b24║大品經云：若人散心念佛，亦得離苦，其福不盡，況定
X61n1156_p0439c01║意念佛也。上至一心不亂，下至十念成功。
X61n1156_p0439c02║法華經云：若人散亂心，入於塔廟中，一稱南無佛，皆
X61n1156_p0439c03║已成佛道。又云：佛名聞十方，廣饒益眾生，一切具善
X61n1156_p0439c04║根，以助無上心。
X61n1156_p0439c05║華嚴經云：一切威儀中，常念佛功德，晝夜無暫斷，如
X61n1156_p0439c06║是業應作。又云：寧受地獄苦，得聞諸佛名，不受無量
X61n1156_p0439c07║樂，而不聞佛名。
X61n1156_p0439c08║寶積經云：他方眾生，聞阿彌陀如來名，乃至能發一
X61n1156_p0439c09║念淨信，歡喜愛樂，所有善根迴向，願生彼國者，隨願
X61n1156_p0439c10║往生，得不退轉，直至成佛。
X61n1156_p0439c11║正法難聞品云：佛說世間人民得聞阿彌陀佛名號，
X61n1156_p0439c12║若慈心喜悅，志意清淨，毛髮聳然，淚即出者，皆是累
X61n1156_p0439c13║世常行佛道，或他方佛所行菩薩道，固非凡人也。若
X61n1156_p0439c14║不信佛語者，不信念佛者，不信往生者，皆從惡道中
X61n1156_p0439c15║來，餘殃未盡，愚癡不解，未當解脫。多有菩薩欲開此
X61n1156_p0439c16║經而不得聞，若得聞者，於無上道永不退轉，故當信
X61n1156_p0439c17║受持念，如說修行。今為汝等說此大法，令見阿彌陀
X61n1156_p0439c18║佛及其國土，我以哀愍眾生，特留此法。偈曰：若不往
X61n1156_p0439c19║昔修福慧，於此正法不能聞，已曾欽奉諸如來，故有
X61n1156_p0439c20║因緣聞此義。彼佛剎樂無邊際，唯佛與佛乃能知，聲
X61n1156_p0439c21║聞緣覺滿世間，盡其神智莫能測。大聖法王宣妙法，
X61n1156_p0439c22║濟度一切脫沉淪，若有受持揚說者，真是菩提殊勝
X61n1156_p0439c23║友。佛說此經已，爾時菩薩、聲聞、天龍八部，咸皆歡悅，
X61n1156_p0439c24║信受奉行。
X61n1156_p0440a01║阿彌陀佛因地事理說　十八
X61n1156_p0440a02║或問曰：師常勸念阿彌陀佛，未知阿彌陀佛有因地
X61n1156_p0440a03║否？宗本曰：阿彌陀佛因地載於藏教甚多，今略引一
X61n1156_p0440a04║二，以詶子之所問。○皷音王經云：過去久遠劫中，有
X61n1156_p0440a05║國名妙喜，王名憍尸迦。祖父清泰國王，父月上轉輪
X61n1156_p0440a06║王，母殊勝妙顏王。后生三子：長曰月明，次曰憍尸迦，
X61n1156_p0440a07║二曰帝眾。時有一佛出世，號世自在王如來。憍尸迦
X61n1156_p0440a08║棄捨國位，投佛出家，名曰法藏比丘。恭對如來發四
X61n1156_p0440a09║十八種廣大行願，普度十方一切眾生。若一願不滿
X61n1156_p0440a10║者，誓不作佛。是時諸天散花，大地震動，空中讚言：決
X61n1156_p0440a11║定成佛。○又悲華經云：往昔劫中，有轉輪王名無諍
X61n1156_p0440a12║念，大臣寶海為善知識，同於寶藏佛所發菩提心。輪
X61n1156_p0440a13║王發願云：我作佛時，在於清淨安樂世界，攝受一切
X61n1156_p0440a14║眾生。大臣發願云：我作佛時，在於五濁苦惱世界，度
X61n1156_p0440a15║脫一切眾生。無諍念王者，阿彌陀佛是也。寶海大臣
X61n1156_p0440a16║者，釋迦牟尼佛是也。似此君臣道合，名為折攝二門。
X61n1156_p0440a17║是故阿彌陀佛在彼淨土接引眾生，釋迦牟尼佛在
X61n1156_p0440a18║此娑婆教化眾生。○又於塵點劫前，大通智勝佛時，
X61n1156_p0440a19║彌陀、釋迦曾為十六王子覆講法華，度生發願，因此
X61n1156_p0440a20║無量劫來不違本誓。諸仁者！要知彌陀、釋迦二師之
X61n1156_p0440a21║恩，粉骨碎身，未足為報。
X61n1156_p0440a22║又問：十方諸佛甚多，世人唯念阿彌陀佛，何耶？答：阿
X61n1156_p0440a23║彌陀佛有理同事異，是以特念耳。推其理，念一佛即
X61n1156_p0440a24║是念多佛，念多佛即是念一佛。何以故？諸佛體同故。
X61n1156_p0440b01║華嚴經云：一切諸佛一法身，真如平等無分別。豈不
X61n1156_p0440b02║然乎？我今再將喻法，決汝之疑。譬如一室之中，懸百
X61n1156_p0440b03║千鏡，內安一燈，照之則諸鏡皆有燈光涉入。如人稱
X61n1156_p0440b04║一阿彌陀佛，一切諸佛悉皆念盡。不見般舟三昧經
X61n1156_p0440b05║云：䟦陀和菩薩問釋迦牟尼佛：未來眾生，云何得見
X61n1156_p0440b06║十方諸佛？佛教令念阿彌陀佛，即見十方諸佛。是以
X61n1156_p0440b07║諸佛體同，故稱同名同號也。非唯諸佛同名同號，要
X61n1156_p0440b08║知四聖六凡，皆同此理。何則？諸佛悟此性成聖，眾生
X61n1156_p0440b09║迷此性為凡。是以亦同此理也。○舉其事，阿彌陀佛
X61n1156_p0440b10║慈悲廣大，行願弘深，是以特念耳。不見大阿彌陀經
X61n1156_p0440b11║云：我作佛時，我剎莊嚴殊勝，超過十方國土。不得是
X61n1156_p0440b12║願，終不作佛。又云：我作佛時，說經行道，十倍於諸佛。
X61n1156_p0440b13║不得是願，終不作佛。又云：稱我名號，定生我國。不得
X61n1156_p0440b14║是願，終不作佛。是以願廣緣強，感動世人皆念耳。又
X61n1156_p0440b15║不見大慈菩薩讚佛偈云：十方三世佛，阿彌陀第一。
X61n1156_p0440b16║豈不然哉？非但菩薩稱讚，十方諸佛亦稱讚之，況我
X61n1156_p0440b17║輩下劣凡夫也。由此推之，專念彼佛，有何疑哉？
X61n1156_p0440b18║又問：念佛之人，臨終佛來接引。十方世界，有無量人
X61n1156_p0440b19║念佛，焉能悉知其時，盡能接引乎？答：且日月是一小
X61n1156_p0440b20║世界，光明猶能普照萬類，況佛之光明乎？不見彌陀
X61n1156_p0440b21║經云：彼佛何故號阿彌陀？舍利弗！彼佛光明無量，照
X61n1156_p0440b22║十方國，無所障礙，是故號為阿彌陀。應知佛之光明，
X61n1156_p0440b23║廣大無比。小乘羅漢，尚有三明六通，隨類現化，況佛
X61n1156_p0440b24║之神通妙用乎？何則？身常禮佛，佛則見之，天眼通故；
X61n1156_p0440c01║口常念佛，佛則聞之，天耳通故；心常憶佛，佛則知之，
X61n1156_p0440c02║他心通故。諸仁者，只要自己䖍切修持，不須疑佛無
X61n1156_p0440c03║能接引。
X61n1156_p0440c04║又問：佛有無量光明，我何不見？答：杲日麗天，瞽夫不
X61n1156_p0440c05║覩，非日無光，是盲者咎。眾生黑業障重，不見佛之光
X61n1156_p0440c06║明，如處覆盆之下，非日光之不照也。若人齋戒精嚴，
X61n1156_p0440c07║一心念佛，臨終面見彌陀，即得往生淨土。
X61n1156_p0440c08║又問：既有如是功德，何必連聲舉念？譬如呌我名字，
X61n1156_p0440c09║不過一二三聲，若呼之不止，則吾心反成瞋怪，何如？
X61n1156_p0440c10║答：汝之邪說，惑亂迷人。且諸佛大聖之洪名，非凡愚
X61n1156_p0440c11║常見之可比。前不云乎：稱我名號，定生我國。觀經云：
X61n1156_p0440c12║念阿彌陀佛一聲，滅八十億劫生死重罪。況連聲不
X61n1156_p0440c13║斷乎？彌陀經云：以稱名故，諸罪消滅。勢至圓通云：憶
X61n1156_p0440c14║佛念佛，必定見佛。上至一心不亂，專持名號；下至十
X61n1156_p0440c15║念成功，往生淨土。豈容汝饒舌非言哉？我今勸人常
X61n1156_p0440c16║稱佛號，何也？要先滌其口業，然後可淨其身心矣。嗚
X61n1156_p0440c17║呼！凡夫念佛之時，還有妄想現起，況不念佛乎？今我
X61n1156_p0440c18║觀之，非唯念彼之佛，即是喚醒主人，不迷本性。既能
X61n1156_p0440c19║一性不迷，三業自然清淨。到此之時，彌陀與我，一體
X61n1156_p0440c20║無殊；我與彌陀，本來不二。正是感應道交，母子相見，
X61n1156_p0440c21║事理分明，性相兼備矣。
X61n1156_p0440c22║龍舒口業勸戒文　十九
X61n1156_p0440c23║居士曰：口誦佛名，如吐珠玉，天堂、佛國之報；口說善
X61n1156_p0440c24║事，如噴清香，稱人長同；口宣教化，如放光明，破人迷
X61n1156_p0441a01║暗；口語誠實，如舒布帛，實濟人用；口談無益，如嚼木
X61n1156_p0441a02║屑，不如默以養氣；口言欺詐，如蒙陷穽，行則誤人；口
X61n1156_p0441a03║好戲謔，如掉刀劒，有時傷人；口稱惡事，如出臭氣，說
X61n1156_p0441a04║人短同；口道穢語，如流蛆蟲，地獄、畜生之報。○人生
X61n1156_p0441a05║不過身、口、意業。殺、盜、婬，為身三業；妄言、綺語、兩舌、惡
X61n1156_p0441a06║口，為口四業；貪、瞋、癡，為意三業。總謂之十惡。若持而
X61n1156_p0441a07║不犯，乃謂之十善。據佛所言，口業果報，多於身、意二
X61n1156_p0441a08║業。何則？發意則未形於外，出口則遂見矣。舉身為惡，
X61n1156_p0441a09║猶有時艱阻，不若口之易發故也。未問隔世之事，且
X61n1156_p0441a10║以現世言之。今人有一言稱人，其人終身受賜，福及
X61n1156_p0441a11║子孫者；有一言陷人，其人終身受害，累及子孫者。口
X61n1156_p0441a12║業豈不重哉？出乎爾者反乎爾，在彼固可畏矣。然在
X61n1156_p0441a13║己，怨天者窮，怨人者無智，唯當戒慎可也。故述聖賢
X61n1156_p0441a14║之意，特勸戒焉。
X61n1156_p0441a15║辨明三教大理翊贊治化論　二十
X61n1156_p0441a16║夫三界之內，三教流行。三教者，儒、釋、道也。三教立法，
X61n1156_p0441a17║俱以使人改惡向善，返邪歸正。世人不達本根，妄分
X61n1156_p0441a18║枝葉，便言窮理治天下莫大於儒，盡性超生死莫大
X61n1156_p0441a19║於釋，復命御三才莫大於道。又謂之釋之寂滅不近
X61n1156_p0441a20║人情，道之虗無不足以治天下，儒之名義不能以超
X61n1156_p0441a21║生死，都各執一偏而互相謗也耶？不若服儒之服，誦
X61n1156_p0441a22║儒之言，行儒之行，是儒而已矣；服釋之服，誦釋之言，
X61n1156_p0441a23║行釋之行，是釋而已矣。或曰：佛氏之教，本是異端，不
X61n1156_p0441a24║足信也。一元曰：子識異端之教，可道之乎？曰：無暇讀
X61n1156_p0441b01║彼之書。曰：既不曾讀彼之書，則安知有異端之法？今
X61n1156_p0441b02║子只讀孔子之書，而遂疑彼之非，是舜犬也；聞人以
X61n1156_p0441b03║為非，而遂非之，是妾婦也。彼怒色而厲聲曰：佛氏之
X61n1156_p0441b04║教，無父無君，豈不是異端也？余曰：盲者摸象，謂之異
X61n1156_p0441b05║端，只為不見象之真體，無足怪也。佛氏立教，與人臣
X61n1156_p0441b06║言，必依於忠；與人子言，必依於孝。法華經云：我等與
X61n1156_p0441b07║眾生，皆共成佛道。而況於君臣父子哉？彼曰：不孝有
X61n1156_p0441b08║三，無後為大。豈不是異端也？余曰：子言過矣。孔、孟取
X61n1156_p0441b09║之以義，不特取之以迹。曩時夷、齊不嗣，巢、許無後，而
X61n1156_p0441b10║孔子稱其聖之清，未聞譏其不孝。況吾宗弘道利生，
X61n1156_p0441b11║自他兼濟，出世之孝，功莫大焉。今子只知凡世胎生，
X61n1156_p0441b12║安知佛國有化生也？況佛之設教，有權實之方，頓漸
X61n1156_p0441b13║之法。出家者，降伏身心，精修梵行；處俗者，夫婦有別，
X61n1156_p0441b14║不犯邪非。只要清心寡欲，豈禁人生養嗣續哉？彼曰：
X61n1156_p0441b15║一髮一膚，皆是父母所生，父母全而生之，子全而歸
X61n1156_p0441b16║之，可謂孝矣。今見其僧毀除鬚髮，是何孝歟？余曰：子
X61n1156_p0441b17║之所說，實是知近而不知遠，見小而不見大也。昔者
X61n1156_p0441b18║泰伯文身，荊軻殞命，比干剖腹，介予焚軀，盡是毀之
X61n1156_p0441b19║甚也。而聖賢皆稱至忠至德，豈可以不全形體而見
X61n1156_p0441b20║責耶？況我沙門，持戒行，修佛道，度迷情，超苦海，方於
X61n1156_p0441b21║焚身之類，亦以遠矣，奚在鬚髮之小事哉？彼曰：佛氏
X61n1156_p0441b22║之徒，不耕而食，不蠶而衣，何也？余曰：未及佛者，蚕食
X61n1156_p0441b23║於人猶可，今有未能如孔、孟者，亦蚕食於人，何也？彼
X61n1156_p0441b24║曰：儒者蚕食於人，有功於天下。余曰：佛化亦有益於
X61n1156_p0441c01║天下也。何則？釋氏之所以孜孜訓世人者，無非戒惡
X61n1156_p0441c02║勸善，孰不知儒教亦復然乎？且以目前言之，佛以殺
X61n1156_p0441c03║生、偷盜、邪婬為身三業，而孔子言勝殘去殺，舜好生
X61n1156_p0441c04║惡殺，詩人言文王德及鳥獸昆蟲，是豈不戒殺哉？盜
X61n1156_p0441c05║固不在所言矣。夫子之時，路不拾遺，一草一葉，不與
X61n1156_p0441c06║不取，何況竊盜？孔子言吾未見好德如好色者也，詩
X61n1156_p0441c07║人刺不好德而悅美色，是豈不戒邪婬哉？佛以妄言、
X61n1156_p0441c08║綺語、兩舌、惡口為口四業，孔子謂人而無信，不知其
X61n1156_p0441c09║可，豈不戒妄言也？謂巧言令色，鮮矣仁，豈不戒綺語
X61n1156_p0441c10║也？書稱爾無面從，退有後言，豈不戒兩舌也？惡口謂
X61n1156_p0441c11║之惡怒之聲，尚未至於穢語，荀子謂傷人之言，深於
X61n1156_p0441c12║矛戟，是豈不戒惡怒之口也？佛又以貪、瞋、癡為意三
X61n1156_p0441c13║業，孔子謂見得思義，是則戒貪矣；謂伯夷、叔齊不念
X61n1156_p0441c14║舊惡，是則戒瞋矣；謂困而不學，民斯為下，是則戒癡
X61n1156_p0441c15║矣。由此言之，儒、釋未甞不同也。其不同者，唯儒家止
X61n1156_p0441c16║於世間法，釋氏又有出世間法；儒家獨言一世而歸
X61n1156_p0441c17║之於天，釋氏知累世業緣之本末，此其所不同耳。欲
X61n1156_p0441c18║知釋氏之所長，須看楞嚴、楞伽、圓覺，及曉金剛經之
X61n1156_p0441c19║理。若能如是，可以超出輪迴生死也。未能如是而遂
X61n1156_p0441c20║非之，則孔子所謂不知而作之者，可不戒哉？誠如是，
X61n1156_p0441c21║則釋氏為可信矣。其言淨土，烏可以不信哉？所謂出
X61n1156_p0441c22║世間法，淨土尤其要者，不可以不勉也。又云：佛家五
X61n1156_p0441c23║戒，殺、盜、邪、妄、酒。儒教五常，亦復如是。不殺，仁之大；不
X61n1156_p0441c24║盜，義之廉；不邪，禮之正；不酒，智之明；不妄，信之至是
X61n1156_p0442a01║也。先德云：百家之鄉，十人持五戒，則十人淳謹；千室
X61n1156_p0442a02║之邑，百人行十善，則百人和睦。夫能行一善，則去一
X61n1156_p0442a03║惡；去一惡，則息一刑。一刑息於家，萬刑息於國。故我
X61n1156_p0442a04║能仁設教，大有補於治化矣。吁！假若人人持五戒，修
X61n1156_p0442a05║十善，國家刑罰可以不用，太平可以坐致也。果能如
X61n1156_p0442a06║是，況又感得諸天八部下降閻浮，衛護凡世，風調雨
X61n1156_p0442a07║順，五穀豐殷，火盜潛消，災殃殄滅。如斯利益，非但補
X61n1156_p0442a08║於治化，抑亦利於存亡矣。蓮宗寶鑑云：使一人能行
X61n1156_p0442a09║是道，以訓于家，家以導於鄉，鄉以達於邦，以至於無
X61n1156_p0442a10║窮，則天下之民涵道泳德，融神實相，高步無何而極
X61n1156_p0442a11║佛境界，豈止以為善人君子而已哉？夫如是，則何患
X61n1156_p0442a12║乎忠孝不修，禮讓不著歟？以此觀之，豈非能仁之道
X61n1156_p0442a13║與仲尼之道共為表裏，以訓于民耶？今之人多不察
X61n1156_p0442a14║其所由，視其徒之不肖者，而遷怒於善人教法焉。豈
X61n1156_p0442a15║可以道士不肖而輕老子，士人不肖而輕孔子？智者
X61n1156_p0442a16║尚不以人廢言，況可以其徒而輕其教乎？亦何異乎
X61n1156_p0442a17║以丹朱而罪堯，因商均而過舜，服藥失度歸咎於神
X61n1156_p0442a18║農，縱火致焚反怨於燧人也耶？愚乃不侫，學佛之道
X61n1156_p0442a19║有年矣，既粗領其旨，而頗有扶傾之心，非敢私於己
X61n1156_p0442a20║而欲公於眾，以救其弊也。但願
X61n1156_p0442a21║一人在上，高而不危；三教周流，通而無滯。有一人，故
X61n1156_p0442a22║奉三教之興；有三教，故助一人之理。猶天之三光，世
X61n1156_p0442a23║之三綱，鼎之三足，皆闕一不可也。況為僧莫若道安，
X61n1156_p0442a24║安與習鑿齒交游，崇儒也；為僧莫若慧遠，遠送陸修
X61n1156_p0442b01║靜過虎溪，重道也。余慕二高僧好儒重道，釋子猶或
X61n1156_p0442b02║非之，我既重他，他豈輕我？請信安、遠行事，其可法也。
X61n1156_p0442b03║詩曰：伐柯伐柯，其則不遠。孟子曰：天時不如地利，地
X61n1156_p0442b04║利不如人和。斯之謂歟？
X61n1156_p0442b05║毒峯善禪師三教一理述　二一
X61n1156_p0442b06║夫空劫之先，無相有覺。虗明寂照，為天地之根。降本
X61n1156_p0442b07║流末，為萬道之祖。還源返本，為一法之宗。追之不見
X61n1156_p0442b08║其首，伺之不聞其後。不可以智知，不可以相覩。唯真
X61n1156_p0442b09║聖者，自內所證而知。昔有僧問香巖云：如何是道？巖
X61n1156_p0442b10║云：枯木裏龍吟。僧云：如何是道中人？巖云：髑髏裏眼
X61n1156_p0442b11║睛。具得這手眼，可以論三教。故如如居士三教一理
X61n1156_p0442b12║論云：硬似綿團軟似鉄，六月炎天一點雪。露柱燈籠
X61n1156_p0442b13║笑點頭，啞子得夢向誰說。古來三教強安名，釋迦掩
X61n1156_p0442b14║室於摩竭。夫子謂默而識之，老聃謂大辯若訥。直饒
X61n1156_p0442b15║剖破作一家，不免落在第二月。翻憶東坡居士言，盡
X61n1156_p0442b16║把三教俱漏泄。山色無非清淨身，溪聲便是廣長舌。
X61n1156_p0442b17║便恁麼去，非特法堂前草深一丈，至盡法界無一人
X61n1156_p0442b18║堪為種草。從上聖人興慈運悲，愍世流浪，不免捺下
X61n1156_p0442b19║雲頭，於第二門淺近處誘引諸子，使當去古漸邈之
X61n1156_p0442b20║時。若不為通一線路，斯民詭譎日甚，且將為魑為魅
X61n1156_p0442b21║而不返。是以三聖人同生於有周，主盟正教。儒教教
X61n1156_p0442b22║之以窮理盡性，釋教教之以明心見性，道教教之以
X61n1156_p0442b23║修真煉性。唯此一事實，餘二則非真。是各人𮌎中自
X61n1156_p0442b24║有，三教渾然，切不可向外騎牛覔牛去也。故前輩云：
X61n1156_p0442c01║一釋一道一儒流，三人共話幾春秋。不知說箇何年
X61n1156_p0442c02║事，直至如今笑未休。此詩渾無一點食煙火氣味，始
X61n1156_p0442c03║於三教無負。若曰齊家治身，致君澤民，此特儒者之
X61n1156_p0442c04║餘事。若曰嗇精養神，飛仙上昇，此特道家之粗迹。若
X61n1156_p0442c05║曰越死超生，自利利人，此特釋氏之筌罤耳。吁！一字
X61n1156_p0442c06║三寫，烏焉成馬。後世傳訛，將謂三教止於粗迹，往往
X61n1156_p0442c07║承虗接響，忘本逐末。但以耳目所可接者，爭是較非。
X61n1156_p0442c08║甚至言戟交攻，辭鋒競射。豈不見聖門有云：我之大
X61n1156_p0442c09║賢也，於人何所不容。況三教聖人，各有門戶。要其至
X61n1156_p0442c10║極處，未始不一。是皆不能容人之量，是己非人，及言
X61n1156_p0442c11║自己性命者，盡指為虗無怪誕之語。終日喚假為真，
X61n1156_p0442c12║認賊為子。至於每日承他恩力，一點子問著，全未有
X61n1156_p0442c13║正見正悟。既無見悟，一旦翻身歸去，且道路頭向甚
X61n1156_p0442c14║處去？轉見如癡如醉，不識下落。如是見解，又却不謂
X61n1156_p0442c15║之虗無怪誕也。若善論三教，當略去其糠粃，別覓轉
X61n1156_p0442c16║身一着可也。吁！我知之矣。運甕者，必在甕外。若坐甕
X61n1156_p0442c17║中不能運甕，既自埋沒於是非境中，終不謂之善論
X61n1156_p0442c18║三教者。須是具活捉長鯨底手段，生擒猛虎底機鋒，
X61n1156_p0442c19║逈然獨脫於三教之表，始可出坎井而語東海也。苟
X61n1156_p0442c20║區區拾前人之喀唾，竊紙上之陳言，而欲是此非彼，
X61n1156_p0442c21║其不見笑於大方者鮮矣。又有一說，書曰：非知之難，
X61n1156_p0442c22║行之唯難。當老病未至之時，誰不能高談闊論，說心
X61n1156_p0442c23║說性，毀斥古人，談玄說妙，出人意表。及觀十二時中，
X61n1156_p0442c24║行持履踐，寧無一念貪愛喜怒芥蔕於𮌎中，寧無一
X61n1156_p0443a01║念酒色財氣聾瞽於正見。仰視夫子之默識一貫，顏
X61n1156_p0443a02║子之心齋坐忘，老子之抱一守朴，莊子之鵬鷃逍遙，
X61n1156_p0443a03║世尊之拈花微笑，達磨之得皮得髓，恐古聖人未必
X61n1156_p0443a04║如是行持也。故夫子曰：先行然後從之以言，未聞如
X61n1156_p0443a05║患脚法師能說而不能行也。所以雪峯云：悟了須是
X61n1156_p0443a06║行持，若不行持謂之乾慧，臨生死利害處終不得力。
X61n1156_p0443a07║是知不在多言，顧力行之何如耳。自古鼎分三教，相
X61n1156_p0443a08║資為用，正如國家用兵器，豈得已哉？使後世人人相
X61n1156_p0443a09║於忘隣墻不相往來之域，清風颯至，無日不是羲皇
X61n1156_p0443a10║上人。吾知三聖人決不向平地上起風波，爭柰今人
X61n1156_p0443a11║不古、見地不古、踐履不古，所謂口頭說得千般妙，下
X61n1156_p0443a12║脚難忘一點塵，聖人不得不曲垂一隻手。甞觀宋朝
X61n1156_p0443a13║無垢居士張狀元一，自登科之後，未甞不遊戲禪林
X61n1156_p0443a14║三昧，忽朝謁妙喜禪師，論格物之旨，喜云：公只知格
X61n1156_p0443a15║物，不知有物格。公曰：師豈無方便耶？喜舉明皇幸蜀，
X61n1156_p0443a16║以劒擊閬守像話，公聞之頓悟玄旨，遂作偈云：子韶
X61n1156_p0443a17║格物，妙喜物格，要識一貫，兩箇五百。果是具眼知音，
X61n1156_p0443a18║但看這般公案，豈三教之所能窒礙於人者哉？不然，
X61n1156_p0443a19║更聽亂說一偈：三教由來古有之，休將黃葉止兒啼，
X61n1156_p0443a20║衝開碧落松千尺，截斷紅塵水一溪。余甞謂眾曰：儒，
X61n1156_p0443a21║吾履也；道，吾冠也；釋，吾衣也。於斯三者，苟闕其一，猶
X61n1156_p0443a22║跣其足而強行千里，露其首而欲見大賓，躶其形而
X61n1156_p0443a23║擬朝天子，其為君子乎？余固豈能盡三聖人之道，幸
X61n1156_p0443a24║蚊蚋飲海亦預其味，遂敬繪是像，隨身瞻禮，表全圓
X61n1156_p0443b01║極無外之誠，仍述斯文，要人各復自性本有之實，為
X61n1156_p0443b02║是故敘之云耳。
X61n1156_p0443b03║姚少師佛法不可滅論　二二
X61n1156_p0443b04║或問少師曰：佛，胡人也，其法為中國之患害久矣，其
X61n1156_p0443b05║可不滅乎？少師對曰：佛法不可滅也。或曰：胡為而不
X61n1156_p0443b06║可滅也？曰：非唯不可滅也，莫之能滅也。或曰：佛法為
X61n1156_p0443b07║中國之患害，甚於洪水旱暵，其不可滅而令其張王
X61n1156_p0443b08║乎？譬如洪水，治之有道，亦能疏決；旱暵，禱之有靈，亦
X61n1156_p0443b09║能消弭。佛是人也，有勢力者必能滅之矣。少師笑而
X61n1156_p0443b10║謂曰：有勢力者，汝不聞三武與宋徽乎？隨滅而隨興
X61n1156_p0443b11║也。非惟隨滅而隨興，況興之愈盛也。縱有其勢力而
X61n1156_p0443b12║能滅，但能滅其所主之地耳，能滅其普天率土者哉？
X61n1156_p0443b13║或曰：人之有勢力者不能滅，天能滅之乎？曰：天能滅
X61n1156_p0443b14║而不敢滅也。或曰：子之言何其誕歟？天何為而不敢
X61n1156_p0443b15║滅也？曰：孔、老二教法天，故不敢違。天、佛之教，諸天奉
X61n1156_p0443b16║行，況敢言滅乎？何哉？佛在世時，梵王、帝釋、諸天、龍、神，
X61n1156_p0443b17║曾於佛前發大誓：顛但有教法處，我當擁護。況敢言
X61n1156_p0443b18║滅也？若論諸天神力可能滅也，使其一時運行雷火
X61n1156_p0443b19║疾疫，盡世界內外所有教法、僧徒、廬舍，悉皆消殞，有
X61n1156_p0443b20║何難哉？然諸天奉行佛之教法，唯恐不逮，況敢言滅
X61n1156_p0443b21║也？或曰：以子之言，佛法斷不可滅也。子更為我詳言
X61n1156_p0443b22║之。少師曰：然，吾語汝，汝其諦聽焉。佛乃西方出世間
X61n1156_p0443b23║聖人也，生于維衛國淨飯王家。年十九，捨王位出家，
X61n1156_p0443b24║居雪山修道，日飡馬麥充飢，苦行六年而成正覺。山
X61n1156_p0443c01║河大地悉皆震動，恒以慈悲為心，等觀世間眾生猶
X61n1156_p0443c02║如一子，教令改惡從善，離苦得樂，成一切種智，況佛
X61n1156_p0443c03║之化導於人而無所求也？既捨王位出家，非為求富
X61n1156_p0443c04║貴也；日飡馬麥，苦行修證，非為求利養也。既無所求
X61n1156_p0443c05║於人，其法唯以化人為善，寧中國之患害乎？汝之無
X61n1156_p0443c06║知之言，何其甚歟！使世間聖人如孔子，若見佛則必
X61n1156_p0443c07║尚而師之矣。豈不聞孔子師老聃、郯子、萇弘、師襄，要
X61n1156_p0443c08║知此等聖賢能及佛乎？況佛之大道，水不能漂，火不
X61n1156_p0443c09║能燒，杻械不能拘，刀劒不能刃，毒藥不能中，生而不
X61n1156_p0443c10║生，不生而生，滅而不滅，不滅而滅，在凡而不減，在聖
X61n1156_p0443c11║而不增，猶太虗空，其可能滅乎？唐之韓愈、宋之歐陽
X61n1156_p0443c12║脩輩，以空言欲滅之，正如精衛之欲填東海，螻蟻之
X61n1156_p0443c13║欲穴泰山，可笑其不自量也。或乃聞余言，𧹞𧹞然拜
X61n1156_p0443c14║謝而退，作佛法不可滅論。
X61n1156_p0443c15║靜齋劉學士三教平心論　二三
X61n1156_p0443c16║甞觀中國之有三教也，自伏羲氏畫八卦而儒教始
X61n1156_p0443c17║於此，自老子著道德經而道教始於此，自。
X61n1156_p0443c18║漢明帝夢金人，而佛教始於此。此中國有三教之序
X61n1156_p0443c19║也。大抵儒以正設教，道以尊設教，佛以大設教。觀其
X61n1156_p0443c20║好生惡殺，則同一仁也；視人猶己，則同一公也；懲忿
X61n1156_p0443c21║窒慾，禁過防非，則同一操修也；雷霆眾聵，日月群盲，
X61n1156_p0443c22║則同一風化也。由粗迹而論，則天下之理，不過善惡
X61n1156_p0443c23║二途，而三教之意，無非欲人之歸于善耳。故
X61n1156_p0443c24║孝宗皇帝製原道辨曰：以佛治心，以道治身，以儒治
X61n1156_p0444a01║世。誠知心也、身也、世也，不容有一之不治，則三教豈
X61n1156_p0444a02║容有一之不立？無盡居士作護法論曰：儒療皮膚，道
X61n1156_p0444a03║療血脉，佛療骨髓。誠知皮膚也、血脉也、骨髓也，不容
X61n1156_p0444a04║有一之不療也，如是則三教豈容有一之不行焉？
X61n1156_p0444a05║儒教在中國，使綱常以正，人倫以明，禮樂刑政，四達
X61n1156_p0444a06║不悖，天地萬物，以位以育，其有功於天下也大矣。故
X61n1156_p0444a07║秦皇欲去儒，而儒終不可去。
X61n1156_p0444a08║道教在中國，使人清虗以自守，卑弱以自持，一洗紛
X61n1156_p0444a09║紜轇轕之習，而歸於靜默無為之境，其有裨於世教
X61n1156_p0444a10║也至矣。故梁武帝欲除道，而道終不可除。
X61n1156_p0444a11║佛教在中國，使人棄華而就實，背偽而歸真，由力行
X61n1156_p0444a12║而造於安行，由自利而至於利，彼其為生民之所依
X61n1156_p0444a13║歸者，無以加矣。故三武之君欲滅佛，而佛終不可滅。
X61n1156_p0444a14║隋李士謙之論三教也，謂：佛，日也；道，月也；儒，五星也。
X61n1156_p0444a15║豈非三光在天，闕一不可，而三教在世，亦缺一不可？
X61n1156_p0444a16║雖其優劣不同，要不容於偏廢歟？然而人有異心，心
X61n1156_p0444a17║有異見，慕道者謂佛不如道之尊，向佛者謂道不如
X61n1156_p0444a18║佛之大，儒家以正自處，又兼斥道、佛以為異端，是是
X61n1156_p0444a19║非非，紛然淆亂，盖千百年于此矣。吾將明而辨之，切
X61n1156_p0444a20║不可以私心論，不可以愛憎之心論，唯平其心念，究
X61n1156_p0444a21║其極功，則可以渙然氷釋也。盖極功者，收因結果處
X61n1156_p0444a22║也。天下事事物物皆有極功，沾體塗足，耕者之事也，
X61n1156_p0444a23║至於倉廩充實，則耕者之極功也；草行露宿，商者之
X61n1156_p0444a24║事也，至於黃金滿籝，則商者之極功也。唯三教亦然，
X61n1156_p0444b01║儒有儒之極功，道有道之極功，佛有佛之極功，由其
X61n1156_p0444b02║極功觀其優劣，則有不待辨而明者。自今觀之，
X61n1156_p0444b03║儒家之教，自一身而一家，自一家而一國，自一國而
X61n1156_p0444b04║放諸四海，彌滿六合，可謂守約而施博矣。若夫四海
X61n1156_p0444b05║六合之外，則何如哉？其說曰：東漸西被，訖于四海，是
X61n1156_p0444b06║極遠不過至四海，訖則止於此，而更無去處矣，是儒
X61n1156_p0444b07║家之教然也。故學儒者，存心養性，蹈仁履義，粹然為
X61n1156_p0444b08║備道全美之士，而見諸設施，措諸事業，可以致君，可
X61n1156_p0444b09║以澤民，可以安國家而利社稷，可以抹世教而致太
X61n1156_p0444b10║平，功成身老，名在青史，儒之極功，如此而已。曾子曰：
X61n1156_p0444b11║死而後已，不亦遠乎？盖至於死而極矣。
X61n1156_p0444b12║道家之教，自吾身而通乎幽冥，自人間而超乎天上，
X61n1156_p0444b13║自山林巖穴而至於渺渺大羅、巍巍金闕，可謂超凡
X61n1156_p0444b14║而入聖者。若夫天地造化之外，則何如哉？其說曰：大
X61n1156_p0444b15║周天界，細入微塵。是極大不過周天界，界則限於此，
X61n1156_p0444b16║而外此者非所與知矣，是道家之教然也。故學道者，
X61n1156_p0444b17║精神專一，動合無形，翹然於清靜寡欲之境，而吐故
X61n1156_p0444b18║納新，積功累行，可以尸解，可以飛昇，可以役鬼神而
X61n1156_p0444b19║召風雨，可以贊造化而立玄功，壽量無窮，快樂自在，
X61n1156_p0444b20║道之極功，如此而已。黃庭經云：長生久眎乃飛去。盖
X61n1156_p0444b21║至長生則極矣。
X61n1156_p0444b22║佛家之教，一佛出現則以三千大千世界為報剎。姑
X61n1156_p0444b23║以一世界言之，一世界之中有須彌山，從大海峙出
X61n1156_p0444b24║于九霄之上，日月循環乎山之腰而分晝夜。須彌四
X61n1156_p0444c01║面為四洲，東曰弗于逮，西曰瞿耶尼，南曰閻浮提，北
X61n1156_p0444c02║曰鬱單越。四大洲之中各有三千洲，今此之世界則
X61n1156_p0444c03║閻浮提也，今此之中華則南洲三千洲中之一洲也。
X61n1156_p0444c04║釋迦下生於天竺，乃南洲之正中也。須彌四旁上隣
X61n1156_p0444c05║日月之處謂之四王天，又上則謂之帝釋天，又上於
X61n1156_p0444c06║虗空之中朗然而住雲層四重天總名欲界，又上雲
X61n1156_p0444c07║層十八重天總名色界，又上空層四重天總名無色
X61n1156_p0444c08║界。如是三界中諸眾生輩有生老病死，是為一世界
X61n1156_p0444c09║也。如此一千世界謂之小千，如此一千小千世界謂
X61n1156_p0444c10║之中千即百萬也，如此一千中千世界謂之大千即
X61n1156_p0444c11║百億也。以三次言千，故云三千大千世界，其實一大
X61n1156_p0444c12║千爾。一大千之中有百億須彌山、百億日月、百億四
X61n1156_p0444c13║天下，如小錢一百萬貫，每一界置一錢，盡此一百萬
X61n1156_p0444c14║貫方為大千世界，此一佛報剎也。一佛出現則百億
X61n1156_p0444c15║世界中有百億身同時出現，故梵網經云：一華百億
X61n1156_p0444c16║國，一國一釋迦，各坐菩提樹，一時成佛道。如是千百
X61n1156_p0444c17║億，盧舍那本身，千百億釋迦，各接微塵眾。是之謂千
X61n1156_p0444c18║百億化身也。以千百億化身，而化度千百億世界，其
X61n1156_p0444c19║中胎、卵、濕、化，無足、二足，四足、多足，有色、無色，有想、無
X61n1156_p0444c20║想，乃至非想、非非想，皆令得度，是佛家之教然也。故
X61n1156_p0444c21║學佛者，識五蘊之皆空，澄六根於清淨，遠離十惡，修
X61n1156_p0444c22║行十善，視四念處，行四正勤，除六十二見而邪偽無
X61n1156_p0444c23║所容，斷九十八使而煩惱莫能亂，三千威儀、八萬細
X61n1156_p0444c24║行無不謹守，四無量心、六波羅蜜常用熏修。其間為
X61n1156_p0445a01║法忘軀，則如剝皮刺血，書經斷臂，投身參請，而不怯
X61n1156_p0445a02║不疑；為物忘己，則如忍苦割肉，餧鷹捨命，將身飼虎，
X61n1156_p0445a03║而不怖不畏。錢財珍寶、國城妻子，棄之如獘屣；支節
X61n1156_p0445a04║手足、頭目髓腦，捨之如遺蛻。從生至生，經百千萬億
X61n1156_p0445a05║生，而此心不退轉也；從劫至劫，經百千萬億劫，而此
X61n1156_p0445a06║心愈精進也。由是三祇果滿，萬德功圓，離四句，絕百
X61n1156_p0445a07║非，通達無量無邊法門，善入無量無邊三昧，成就五
X61n1156_p0445a08║根、五力，具足三達、三明，圓顯四智、三身，超證六通、五
X61n1156_p0445a09║眼，得四無礙辯而演說無窮，入四如意分而神通自
X61n1156_p0445a10║在，八勝處、八解脫常得現前，四無畏、四攝法受用無
X61n1156_p0445a11║盡，八聖道支、十八不共法不與三乘同等，三十二相、
X61n1156_p0445a12║八十種好莊嚴微妙法身，過去塵沙劫、未來塵沙劫，
X61n1156_p0445a13║無不洞見。現在塵沙界、眾生塵沙心，無不了知。圓明
X61n1156_p0445a14║十號之尊，超出三界之上。是為天中之天，是為聖中
X61n1156_p0445a15║之聖，是為無上法王，是為正等正覺。超諸方便成十
X61n1156_p0445a16║力，還度法界諸有情。佛之極功，如此而已。法華經云：
X61n1156_p0445a17║如來為一大事因緣故，出現於世，普欲令眾生亦同
X61n1156_p0445a18║得此道。盖其大願大力，誓與一切含靈，皆證無上涅
X61n1156_p0445a19║槃妙果者也。是故辨三教者，不可以私心論，不可以
X61n1156_p0445a20║愛憎之心論。唯平其心念，究其極功，則知世之學儒
X61n1156_p0445a21║者，到收因結果處，不過垂功名也。世之學道者，到收
X61n1156_p0445a22║因結果處，不過得長生也。世之學佛者，到收因結果
X61n1156_p0445a23║處，可以斷滅生死，究竟涅槃，普度眾生，俱成正覺也。
X61n1156_p0445a24║其優劣豈不顯然可見哉？故甞試譬之：儒教之所行
X61n1156_p0445b01║者，中國也。道教之所行者，天上人間也。佛教之所行
X61n1156_p0445b02║者，盡虗空徧法界也。儒猶治一家，威令行於藩墻之
X61n1156_p0445b03║內。若夫藩墻之外，則不可得而號召也。道猶宰一邑，
X61n1156_p0445b04║政教及於四境之中。若夫四境之外，則不可得而控
X61n1156_p0445b05║制也。佛猶奄有四海，為天下君。溥天率土，莫非臣民。
X61n1156_p0445b06║禮樂征伐，悉自我出也。此三教廣狹之辨也。
X61n1156_p0445b07║學儒者死而後已，盖百年間事也。學道者務求長生，
X61n1156_p0445b08║盖千萬年也。學佛者永斷生死，湛然常住，盖經歷塵
X61n1156_p0445b09║沙劫數，無有窮盡也。儒猶一盞之燈，光照一夕，鐘鳴
X61n1156_p0445b10║漏盡，則油竭燈滅也。道猶阿闍世王作百歲燈，照佛
X61n1156_p0445b11║舍利，經百歲已，其燈乃滅也。佛猶皎日照曜，萬古常
X61n1156_p0445b12║明，西沒東昇，循環不息也。此三教久近之辨也。略說
X61n1156_p0445b13║三教大意，其詳備在本論。
X61n1156_p0445b14║北齊黃門侍郎歸心辨惑篇　二四
X61n1156_p0445b15║三世之事，信而有徵，家業歸心，勿輕慢也。其間妙旨，
X61n1156_p0445b16║具諸經論，不復於此少能讚述，但懼汝曹猶未牢固，
X61n1156_p0445b17║略重勸誘爾。原夫四塵五廕，剖㭊形有，六舟三駕，運
X61n1156_p0445b18║載群生，萬行歸空，千門入善，辯才智慧，豈徒七經百
X61n1156_p0445b19║氏之傳哉？明非堯、舜、周、孔所及也。內外兩教，本為一
X61n1156_p0445b20║體，漸極為異，深淺不同。內典初門，設五種禁，外典仁、
X61n1156_p0445b21║義、禮、智、信，皆與之符。仁者，不殺之禁也；義者，不盜之
X61n1156_p0445b22║禁也；禮者，不邪之禁也；智者，不淫之禁也；信者，不妄
X61n1156_p0445b23║之禁也。至如畋狩軍旅，燕享刊罰，因民之性，不可卒
X61n1156_p0445b24║除，就為之節，使不淫濫爾，歸周、孔也。背釋宗，何其迷
X61n1156_p0445c01║也？俗之謗者，大抵有五：其一，以世界外事及神化無
X61n1156_p0445c02║方為迂誕也；其二，以吉凶禍福或未報應為欺誑也；
X61n1156_p0445c03║其三，以僧尼行業多不精純為姦慝也；其四，以麋費
X61n1156_p0445c04║金寶減耗課役為損國也；其五，以縱有因緣如報善
X61n1156_p0445c05║惡，安能辛苦今日之甲，利後世之乙乎？為異人也。今
X61n1156_p0445c06║並釋之于下云。
X61n1156_p0445c07║釋一曰：夫遙大之物，寧可度量？今人所知，莫若天地。
X61n1156_p0445c08║天為積氣，地為積塊，日為陽精，月為陰精，星為萬物
X61n1156_p0445c09║之精，儒家所安也。星有墜落，乃為石矣。精若是石，不
X61n1156_p0445c10║得有光，性又質重，何所繫屬？一星之徑，大者百里，一
X61n1156_p0445c11║宿首尾，相去數萬。百里之物，數萬相連，闊狹從斜，常
X61n1156_p0445c12║不盈縮。又星與日月，形色同爾，但以大小為其等差。
X61n1156_p0445c13║然而日月又當石也。石既牢密，烏兔焉容？石在氣中，
X61n1156_p0445c14║豈能獨運？日月星辰，若皆是氣，氣體輕浮，當與天合，
X61n1156_p0445c15║往來環轉，不得錯違，其間遲疾，理宜一等。何故日月
X61n1156_p0445c16║五星二十八宿，各有度數，移動不均？寧當氣墜，忽變
X61n1156_p0445c17║為石？地既滓濁，法應沉厚，鑿土得泉，乃浮水上。積水
X61n1156_p0445c18║之下，復有何物？江河百谷，從何處生？東流到海，何為
X61n1156_p0445c19║不溢？歸墟尾閭，渫何所到？沃焦之石，何氣所然？潮汐
X61n1156_p0445c20║去還，誰所節度？天漢懸指，那不散落？水性就下，何故
X61n1156_p0445c21║上騰？天地初開，便有星宿，九州未劃，列國未分，剪疆
X61n1156_p0445c22║區野，若為躔次？封建已來，誰所制割？國有增減，星無
X61n1156_p0445c23║進退，災祥禍福，就中不差。乾象之大，列星之夥，何為
X61n1156_p0445c24║分野，止繫中國？昴為旌頭，匃奴之次，西胡東越，彫題
X61n1156_p0446a01║交阯，獨棄之乎？以此而求，迄無了者，豈得以人事尋
X61n1156_p0446a02║常，抑必宇宙外也？凡人之信，唯耳與目，耳目之外，咸
X61n1156_p0446a03║致疑焉。儒家說天，自有數義，或渾或葢，乍宣乍安，斗
X61n1156_p0446a04║極所周，管維所屬，若所親見，不容不同，若所測量，寧
X61n1156_p0446a05║足依據？何故信凡人之臆說，迷大聖之妙旨，而欲必
X61n1156_p0446a06║無恒沙世界微塵數劫也？而鄒衍亦有九州之談，山
X61n1156_p0446a07║中人不信有魚大如木，海上人不信有木大如魚，漢
X61n1156_p0446a08║武不信弦膠，魏文不信火布，胡人見錦，不信有虫食
X61n1156_p0446a09║樹吐絲所成，昔在江南，不信有千人氈帳，及來河北，
X61n1156_p0446a10║不信有二萬斛船，皆實驗也。世有祝師及諸幻術，猶
X61n1156_p0446a11║能履火蹈刃，種瓜移井，倐忽之間，十變五化。人力所
X61n1156_p0446a12║為，尚能如此，何況神通感應，不可思量，千里寶幢，百
X61n1156_p0446a13║由旬座，化成淨土，湧出妙塔乎？
X61n1156_p0446a14║釋二曰：天信謗之徵，有如影響，耳聞眼見，其事已多。
X61n1156_p0446a15║或乃精誠不深，業緣未感，時儻差闌，終當獲報耳。善
X61n1156_p0446a16║惡之行，禍福所歸，九流百氏，皆同此論，豈獨釋典為
X61n1156_p0446a17║虗妄乎？項槖、顏回之短折，原憲、伯夷之凍餒，盜跖、莊
X61n1156_p0446a18║蹻之福壽，齊景、桓魋之富強，若引之先業，冀以後生，
X61n1156_p0446a19║更為通耳。如以行善而偶鍾禍報，為惡而倘值福徵，
X61n1156_p0446a20║便可怨尤，即為欺詭，則亦堯舜之云虗，周孔之不實
X61n1156_p0446a21║也，又欲安所依信而立身乎？
X61n1156_p0446a22║釋三曰：開闢已來，不善人多而善人少，何由悉責其
X61n1156_p0446a23║精潔乎？見有名僧高行棄而不說，若覩凡僧流俗便
X61n1156_p0446a24║生非毀。且學者之不勤，豈教者之為過？俗僧之學經
X61n1156_p0446b01║律，何異士人之學詩禮？以詩禮之教格朝廷之人，略
X61n1156_p0446b02║無全行者；以經律之禁格出家之輩，而獨責無犯哉？
X61n1156_p0446b03║且闕行之臣猶求祿位，毀禁之侶何慚供養乎？其於
X61n1156_p0446b04║戒行自當有犯，一披法服已墮僧數，歲中所計齋講
X61n1156_p0446b05║誦持，比諸白衣猶不啻山海也。
X61n1156_p0446b06║釋四曰：內教多途，出家自是其一法耳。若能誠孝在
X61n1156_p0446b07║心，仁惠為本，須達流水不必剃落鬚髮，豈令罄井田
X61n1156_p0446b08║而起塔廟，窮編戶以為僧尼也？皆由為政不能節之，
X61n1156_p0446b09║遂使非法之寺妨民稼穡，無業之僧空國賦筭，非大
X61n1156_p0446b10║覺之本旨也。抑又論之，求道者身計也，惜費者國謀
X61n1156_p0446b11║也，身計國謀不可兩遂，誠臣徇王而棄親，孝子安家
X61n1156_p0446b12║而忘國，各有行也。儒有不屈王侯高尚其事，隱有讓
X61n1156_p0446b13║王辭相避世山林，安可計其賦役以為罪人？若能偕
X61n1156_p0446b14║化黔首悉入道場，如妙樂之世、穰佉之國，則有自然
X61n1156_p0446b15║稻米、無盡寶藏，安求田蚕之利乎？
X61n1156_p0446b16║釋五曰：形體雖死，精神猶存。人生在世，望於後身，似
X61n1156_p0446b17║不相屬。及其歿後，則與前身，似猶老少朝夕耳。世有
X61n1156_p0446b18║魂神，示現夢想，或降童妾，或感妻孥，求索飲食，徵須
X61n1156_p0446b19║福祐，亦為不少矣。今人貧賤疾苦，莫不怨尤前世，不
X61n1156_p0446b20║修功業。以此而論，安可不為之作地乎？夫有子孫，自
X61n1156_p0446b21║是天地間一蒼生耳，何預身事？而乃愛護，遺其基址，
X61n1156_p0446b22║況於己之神爽，頓欲棄之哉？凡夫𫎇蔽，不見未來，故
X61n1156_p0446b23║言彼生與今，非一體耳。若有天眼，鑑其念念隨滅，生
X61n1156_p0446b24║生不斷，豈可不怖畏耶？又君子處世，貴能克己復禮，
X61n1156_p0446c01║濟時益物。治家者，欲一家之慶；治國者，欲一國之良。
X61n1156_p0446c02║僕妾臣民，與身竟何親也？而為勤苦修德乎？亦是堯
X61n1156_p0446c03║舜周孔，虗失愉樂耳。一人修道，濟度幾許蒼生，免脫
X61n1156_p0446c04║幾身罪累，幸熟思之。汝曹若顧俗計，樹立門戶，不棄
X61n1156_p0446c05║妻子，未能出家。但當兼修戒行，留心誦讀，以為來世
X61n1156_p0446c06║津梁。人身難得，勿虗過也。儒家君予，尚離庖厨。見其
X61n1156_p0446c07║生，不忍其死；聞其聲，不食其肉。高柴折像，未知內教，
X61n1156_p0446c08║皆能不殺。此乃仁者，自然用心。含生之徒，莫不愛命。
X61n1156_p0446c09║去殺之事，必勉行之。好殺之人，臨死報驗，子孫殃禍，
X61n1156_p0446c10║其數甚多，不能悉錄耳。且示數條於末。
X61n1156_p0446c11║梁世有人常以雞卵白和沐，云使髮光，每沐輙破二
X61n1156_p0446c12║三十枚。臨死，髮中但聞啾啾數千雞雛聲。
X61n1156_p0446c13║江陵劉氏以賣鱓羮為業，後生一兒，頭是鱓，自頸已
X61n1156_p0446c14║下方為人耳。
X61n1156_p0446c15║王克為永嘉郡守，有人餉羊，集賓欲讌，而羊繩解，來
X61n1156_p0446c16║投一客，先跪兩拜，便入衣中。此客竟不言之，固無救
X61n1156_p0446c17║請。須臾，幸羊為炙，先行至客，一臠入口，便下皮內，周
X61n1156_p0446c18║行徧體，痛楚號呌。方復說之，遂作羊鳴而死。
X61n1156_p0446c19║梁孝元在江州時，有人為望蔡縣令，經劉敬躬亂，縣
X61n1156_p0446c20║廨被焚，寄寺而住。民將牛酒作禮，縣令以牛繫剎柱，
X61n1156_p0446c21║屏除形像，鋪設牀坐，於堂上接賓。未殺之頃，牛解，徑
X61n1156_p0446c22║來至階而拜。縣令大笑，命左右宰之，飲噉醉飽，便臥
X61n1156_p0446c23║簷下。稍醒而覺體痒，𭺗搔隱疹，因爾成癩，十許年死。
X61n1156_p0446c24║楊思達為西陽郡守，值侯景亂，時復旱儉，飢民盜田
X61n1156_p0447a01║中麥。思達遺一部曲守視，所得盜者，輙截手腕，凡戮
X61n1156_p0447a02║十餘人。部曲後生一男，自然無手。
X61n1156_p0447a03║齊有一奉朝請，家甚豪侈，非手殺牛，噉之不美。年三
X61n1156_p0447a04║十許，病篤，大見牛來，舉體如被刀刺，呌呼而終。
X61n1156_p0447a05║江陵高偉，隨吾入齊，凡數年，向幽州淀中捕魚。後病，
X61n1156_p0447a06║每見群魚齧之而死。
X61n1156_p0447a07║世有癡人，不識仁義，不知富貴，並由修種，為子娶婦，
X61n1156_p0447a08║恨其生資不足，倚作舅姑之尊，蛇虺其性，毒口加誣，
X61n1156_p0447a09║不識忌諱，罵辱婦之父母，却云教以婦道，不孝己身，
X61n1156_p0447a10║不顧他恨，但憐己之子女，不受己之兒婦。如此之人，
X61n1156_p0447a11║陰紀其過，鬼奪其筭，慎不可與為隣，仍不可與為援，
X61n1156_p0447a12║宜遠之哉。
X61n1156_p0447a13║三教真如本性說　二五
X61n1156_p0447a14║真如本性者，父母未生前一真無妄之體，謂之本來
X61n1156_p0447a15║面目。禪宗則曰正法眼藏，蓮宗則曰本性彌陀，孔子
X61n1156_p0447a16║則曰天理，老子則曰谷神，易道則曰太極。名雖有異，
X61n1156_p0447a17║其實同一真如本性也。此性虗而靈，寂而妙。天地未
X61n1156_p0447a18║分，先有此理。歷塵劫而不朽，世界壞而不遷。祖師亦
X61n1156_p0447a19║云：有物先天地，無形本寂寥。能為萬象主，不逐四時
X61n1156_p0447a20║凋。正謂此也。嗟乎！人不能任其自如之真，而梏於地
X61n1156_p0447a21║水火風和合之質。方其受形也，已為陰血濁氣昏其
X61n1156_p0447a22║本然清淨之體。及其生也，六塵五欲之迷倒昧於本
X61n1156_p0447a23║有之天真。是故佛說八萬四千法門，皆是導人反妄
X61n1156_p0447a24║而歸真也。其捷徑易行者，唯念佛一門。修之者心不
X61n1156_p0447b01║散亂，三昧現前，是復其本性也。孔子教人克去己私，
X61n1156_p0447b02║復還天理。私欲淨盡，天理流行。老子令人去爾欲，寧
X61n1156_p0447b03║爾神，正是谷神不死也。谷者，虗也。神者，靈也。謂之虗
X61n1156_p0447b04║靈不昧也。虗靈不昧者，即毀不滅性也。書云：自誠明
X61n1156_p0447b05║謂之性，自明誠謂之教。誠則明矣，明則誠矣。唯天下
X61n1156_p0447b06║至誠，謂能盡其性。能盡其性，則能盡人之性。能盡人
X61n1156_p0447b07║之性，則能盡物之性。能盡物之性，則知聖凡之性同
X61n1156_p0447b08║體也。金剛經云：是法平等，無有高下。是法者，指其本
X61n1156_p0447b09║性也。本性喻乎金剛，言其堅固不壞也。無有高下者，
X61n1156_p0447b10║上至諸佛菩薩，下至蠢動含靈，謂其皆有佛性，故曰
X61n1156_p0447b11║平等也。心經云：不增不減。此性在聖不增，在凡不減，
X61n1156_p0447b12║故曰不增不減也。豈不見儒云：一切含靈，各具一太
X61n1156_p0447b13║極。亦此理也。嗚呼！聖凡人物，本乎一性，只因迷悟之
X61n1156_p0447b14║殊，染淨之別，所以有成聖也，有成凡也，有為人也，有
X61n1156_p0447b15║為物也。夫如是，則物命之類，豈可殺而食之乎？今時
X61n1156_p0447b16║若殺，他而食之，他時必殺，汝亦食之。不見楞嚴經云：
X61n1156_p0447b17║人死為羊，羊死為人，𮞏相吞噉，豈可逃哉？或曰：天生
X61n1156_p0447b18║萬物，所以養人也。若不殺不食，使禽獸之愈多，將何
X61n1156_p0447b19║以治之？答曰：因是殺食者多，墜墮者亦多。若能不殺
X61n1156_p0447b20║不食，則無𮞏償之患矣。何則？世間男女，盡持齋戒，則
X61n1156_p0447b21║自然不食。不食則不殺，不殺則不墮，不墮則地獄變
X61n1156_p0447b22║為天堂，凡夫成乎佛也。梵網經云：持戒比丘，不殺生
X61n1156_p0447b23║草。而況於有情乎？有情者，物命含靈也。無情者，草木
X61n1156_p0447b24║瓦礫也。由是推之，則大小物命之類，皆不可殺也。汝
X61n1156_p0447c01║等諸人，切宜仔細，究心念佛，啟悟真源。若也了了自
X61n1156_p0447c02║見，法法現前，是名見性成佛，超出輪迴。若也一念差
X61n1156_p0447c03║遲，永沉苦海，可謂披毛從此得作佛也。由他
X61n1156_p0447c04║東坡學士飲食說　二六
X61n1156_p0447c05║夫天地之間，陰陽之內，發生萬靈，并以萬物。然其萬
X61n1156_p0447c06║物，滋益萬靈。萬靈之中，人為第一。雖云第一，還衣食
X61n1156_p0447c07║本。食本已具，然後可以立身，可以立行。其立身者何？
X61n1156_p0447c08║用禾黍稷麥菽，及瓜果茹菜之物也。其立行者何？行
X61n1156_p0447c09║仁義禮智信，作士農工商之業也。所以世人各隨其
X61n1156_p0447c10║意而成立之。且如畜類，皆是萬靈之數，亦有五常之
X61n1156_p0447c11║理。喜怒哀樂，動靜昇沉，痛痒飢飽，孳生愛護，如我亦
X61n1156_p0447c12║然。堪嗟世人，以為食噉，橫加炮炙，深可悲哉。嗚呼，形
X61n1156_p0447c13║雖我不同，命亦吾無異。烹他身而養我身，宰他命而
X61n1156_p0447c14║生我命，實非仁恕之心，乃是癡愚之意。凡食肉者，皆
X61n1156_p0447c15║犯五常。屠戮他身，肥甘自己，為不仁也。離他眷屬，延
X61n1156_p0447c16║我親朋，為不義也。將他肉體，供獻神人，為不禮也。稱
X61n1156_p0447c17║言食祿，當受刀砧，為不智也。設餌粧謀，引入陷穽，為
X61n1156_p0447c18║不信也。噫，人居塵世，全藉五常，知而故犯，不足為人。
X61n1156_p0447c19║又曰：世有常言，欠我錢債，作畜還償，當我食祿，俱無
X61n1156_p0447c20║過咎。余慎思之，亦不然也。緣眾生靈，即人性命。命為
X61n1156_p0447c21║己命，債為世財。債可以捐，命不可捨。展轉冤讎，更相
X61n1156_p0447c22║互受。今將為食，可不愍乎。於戲，食之者不仁人，仁人
X61n1156_p0447c23║者不食矣。明道先生曰：人吾同胞，畜吾同氣。裴國相
X61n1156_p0447c24║云：血氣之屬必有知，凡有知者必同體。孟子曰：見其
X61n1156_p0448a01║生不忍見其死，聞其聲不忍食其肉。是故君子所當
X61n1156_p0448a02║深戒也。
X61n1156_p0448a03║優曇祖師戒殺文　二七
X61n1156_p0448a04║卵胎濕化，飛走虫魚，皆未來諸佛之流，或過去多生
X61n1156_p0448a05║父母。至於顒顒怖死，汲汲貪生，避苦而樂其身，此情
X61n1156_p0448a06║一等；求安而養其命，斯理萬均。何乃聲哀哀而牽上
X61n1156_p0448a07║刀砧，眼盼盼而驅就死地？或張羅亘野，布網連山，火
X61n1156_p0448a08║逐嶺以高低，煙隨處而疎密，疾電之鷹爭舉，追風之
X61n1156_p0448a09║馬競前，猿覩箭以魂飛，雁看弓而膽落，解頭陷腦之
X61n1156_p0448a10║酸難抵，洞胷徹骨之痛奚禁？況斯等共稟五行，俱含
X61n1156_p0448a11║四象，同沾佛性，共有神明，何乃陳此肉山，樹茲炮烙，
X61n1156_p0448a12║充其口腹，美彼心肝？殊不知斷其命者，是出佛身之
X61n1156_p0448a13║血；食其肉者，寧非父母之身？造殺害之深尤，斷慈悲
X61n1156_p0448a14║之種性，生前福壽，暗裏消磨，死後沉淪，刀山劒樹，還
X61n1156_p0448a15║作雞猪魚兔，次第填償。至於宰割烹炮，因果相似，諦
X61n1156_p0448a16║觀食肉，可謂寒心，縱售易於屠門，亦難逃於重罪。菩
X61n1156_p0448a17║薩寧當破骨，終不食噉眾生，是以白兔焚身，而仙人
X61n1156_p0448a18║不顧也。草尚不拔，肉豈容甞？遠彼庖厨，有聞聲不忍
X61n1156_p0448a19║之訓；養他出賣，同口殺心食之尤。大聖垂慈，所以制
X61n1156_p0448a20║戒，永斷殺生，其德大也。修淨土人，故當持守，可謂不
X61n1156_p0448a21║貪香餌味，始是碧潭龍。
X61n1156_p0448a22║佛印禪師戒殺文　二八
X61n1156_p0448a23║鱗甲羽毛諸品類，眾生與佛心無二，只為當初錯用
X61n1156_p0448a24║心，致使今生頭角異。水中游，林裏戲，何忍將來充日
X61n1156_p0448b01║計？須臾活捉在砧床，口不能言眼還覷。或搥𭢕，或刀
X61n1156_p0448b02║刺，牽入鑊湯深可畏，推毛捋羽刮皮鱗，剖脊剜心猶
X61n1156_p0448b03║吐氣。美君喉，誇好味，勸子勸妻同噉嗜，只如恣性縱
X61n1156_p0448b04║無明，不懼陰司毫髮記。命纔終，冤業至，面對閻王爭
X61n1156_p0448b05║敢諱？從頭一一報無差，爐炭鑊湯何處避？勸賢豪，須
X61n1156_p0448b06║戒忌，莫把眾生當容易，貪他一臠臠還他，古聖留言
X61n1156_p0448b07║終不偽。戒殺念佛兼放生，決到西方上品會。
X61n1156_p0448b08║真歇禪師戒殺文　二九
X61n1156_p0448b09║堪歎世人大錯，却將苦事為樂。迎賓待客安排，殺害
X61n1156_p0448b10║生靈造作。耳畔痛聲未絕，便把沸湯淋淥。不是鑊裏
X61n1156_p0448b11║烹炮，便向火中炙烙。堂上聚集親朋，堂下喧喧鼓樂。
X61n1156_p0448b12║恣其一世奢華，豈覺千生墮落。一朝壽盡報終，索命
X61n1156_p0448b13║冤家尋捉。直饒抵諱分舒，其柰鬼神執縛。或上刀山
X61n1156_p0448b14║劒樹，或入𦦨爐沸鑊。依次償他宿債，却被刀傷斧斫。
X61n1156_p0448b15║此時痛苦自當，人情都使不著。縱然受苦出期，未免
X61n1156_p0448b16║透入別殻。若非𭊷鉄負鞍，必定披毛戴角。奉歡諸善
X61n1156_p0448b17║男女，各自回頭相度。何如改悔身心，庶免沉淪三惡。
X61n1156_p0448b18║若教賺却路頭，萬劫難為轉脚。但念阿彌陀佛，求生
X61n1156_p0448b19║西方極樂。
X61n1156_p0448b20║普菴祖師戒殺文　三十
X61n1156_p0448b21║堪歎諸人不較量，却將造罪當燒香。處處神壇社廟，
X61n1156_p0448b22║盡是作業之場。箇箇燒鵝煑鴨，每每宰殺猪羊。巧者
X61n1156_p0448b23║持刀出血，拙者便去燒湯。向前起來下手，推毛破肚
X61n1156_p0448b24║搜腸。煑得半生半熟，諸人鬪割分張。一似夜叉羅剎，
X61n1156_p0448c01║猶如虎豹豺狼。祭賽邪神野鬼，正神豈可來甞。鬼又
X61n1156_p0448c02║何曾飽滿，反遭觸犯天堂。猫兒無人殺喫，收拾被下
X61n1156_p0448c03║安藏。猪羊廣有人殺，只見成隊成行。禽畜時時遭戮，
X61n1156_p0448c04║殺者定去承當。因此三荒兩旱，為人豈不思量。若要
X61n1156_p0448c05║報答天地，除非齋戒賢良。諸仁者，殺他一命還他殺，
X61n1156_p0448c06║一念回光免禍殃。偈曰：
X61n1156_p0448c07║畜生本是人來做，人畜輪迴古到今。
X61n1156_p0448c08║不要披毛并戴角，勸君休使畜生心。
X61n1156_p0448c09║身為苦本覺悟早修　三一
X61n1156_p0448c10║三界無安，猶如火宅。三界苦緣，猶如牢獄。三界之內，
X61n1156_p0448c11║六道所居。六道者何也？天仙道、人倫道、脩羅道、餓鬼
X61n1156_p0448c12║道、畜生道、地獄道。依佛理而言之，六道無非是苦。不
X61n1156_p0448c13║見法華經云：我以佛眼觀，見六道眾生，貧窮無福慧，
X61n1156_p0448c14║入生死險道，相續苦不斷是也。天道雖是樂因，不出
X61n1156_p0448c15║輪迴苦本。人道之中，其苦無量，何況四惡道之苦乎？
X61n1156_p0448c16║今將人中所見之苦，略說幾種以示之。只這色身，誰
X61n1156_p0448c17║信身為苦本？盡貪世樂，不知樂是苦因。浮生易度，豈
X61n1156_p0448c18║是久居？幻質非堅，總歸磨滅。何謂也？眾等各觀自身，
X61n1156_p0448c19║從頭至足，其中但有三十六物：髮毛爪齒、眵淚涕涶、
X61n1156_p0448c20║垢汗二便、皮膚血肉、筋脉骨髓、肪膏腦膜、脾腎心肺、
X61n1156_p0448c21║肝膽膓胃、赤白痰癊、生熟二臟，如是九孔長流。是故
X61n1156_p0448c22║經言：此身眾苦所集，一切皆是不淨。何以故？人身之
X61n1156_p0448c23║內，有八萬戶蟲在中而住。靜地思之，甚可患厭。且夫
X61n1156_p0448c24║六根完具者猶可，其中又有眼瞎耳聾者、脚跛手折
X61n1156_p0449a01║者、腰跎背曲者、口啞舌短者、鼻爛嘴邪者、唇缺齒咼
X61n1156_p0449a02║者、頭癩髮黃者、項頰上生瘤者、足不能行而手移者、
X61n1156_p0449a03║生瘡毒流膿出血者、生痲瘋[病-丙+(垂-土+十)]癬臭穢者、生為奴婢
X61n1156_p0449a04║而恒受打罵者、生在邊地下賤與畜類無異者，所言
X61n1156_p0449a05║身中之苦，說不能盡。復有八苦交煎，無時暫息。何謂
X61n1156_p0449a06║八苦？生苦、老苦、病苦、死苦、冤憎會苦、愛別離苦、求不
X61n1156_p0449a07║得苦、五陰熾盛輪轉苦，是為八苦也。八苦之中，其苦
X61n1156_p0449a08║無數，智者自明之。復有多種橫死之苦不能保耶？或
X61n1156_p0449a09║餓死者、凍死者、炎熱逼惱而死者、飲食過度而死者、
X61n1156_p0449a10║為酒而死者、為色而死者、為財而死者、為氣而死者、
X61n1156_p0449a11║火焚而死者、水溺而死者、山崖石壁而壓死者、屋倒
X61n1156_p0449a12║墻頹而壓死者、家遭劫賊而殺死者、路逢強盜而殺
X61n1156_p0449a13║死者、車輾馬踏而死者、入陣戰鬪而死者、犯王法而
X61n1156_p0449a14║死者、染時疫而死者、夢魘而死者、鬼迷而死者、入邪
X61n1156_p0449a15║而死者、痴瘓而死者、虎齧而死者、蛇傷而死者、天雷
X61n1156_p0449a16║而誅死者、惡神而打死者、毒藥蠱物而暗害死者、負
X61n1156_p0449a17║屈難伸而呪詛死者、中風而死者、產難而死者、㽱腸
X61n1156_p0449a18║沙而急死者、擲瓦石而誤死者、上高而跌死者、驚怖
X61n1156_p0449a19║而憂死者、求名不遂而死者、謀利不得而死者、自縊
X61n1156_p0449a20║刺刎而死者、自投水火而死者，復有多種，不能盡述。
X61n1156_p0449a21║於戲！又有處世做家之苦，再示幾端：有貧窮男女之
X61n1156_p0449a22║苦，有富貴男女之苦。富貴者恐所失而憂，貧窮者欲
X61n1156_p0449a23║所得而憂。貧富憂苦雖不同，然其跋涉則一也。何哉？
X61n1156_p0449a24║人生世間，男婚女嫁，宮司戶門，人情往來，迎賓待客，
X61n1156_p0449b01║剏造房屋，置買田園，建立墳塋，春秋祭祀，殺生害命，
X61n1156_p0449b02║禱鬼求神，士農工商，生涯活計，插秧下種，運水搬柴，
X61n1156_p0449b03║洗染縫縺，紡綿績苧，收曬舂磨，煑飯調羮，洗面梳頭，
X61n1156_p0449b04║登廁澡浴，去塵掃地，整漏遮羞，執捉施為，辛勤顧管，
X61n1156_p0449b05║奔波勞碌，日用所須，曉夜尋思，千方百計。若說當家
X61n1156_p0449b06║之事，微細多端，筆不能盡。吁，富貴猶可措辦，貧窮揭
X61n1156_p0449b07║債支撑。何以故？其中或有典賣房屋基址者，典賣山
X61n1156_p0449b08║園田地者，典賣衣裳什物者，典賣妻妾兒女者，如此
X61n1156_p0449b09║因由，無不是苦。復有多種，再說數般：飢渴又是苦，痛
X61n1156_p0449b10║痒又是苦，熱極又是苦，寒極又是苦，蚊蠅蚤虱叮咬
X61n1156_p0449b11║又是苦，蜈蚣惡犬傷殘又是苦，雨多又是苦，旱多又
X61n1156_p0449b12║是苦，蝗虫來侵又是苦，荒年來到又是苦，狂風卒至
X61n1156_p0449b13║又是苦，雷電驚人又是苦，家眷不安又是苦，地方反
X61n1156_p0449b14║亂又是苦。復有苦中之苦，難可悉陳。噫，此上苦緣，還
X61n1156_p0449b15║是人中小苦。若作惡業罪障，永墮地獄、餓鬼、畜生，受
X61n1156_p0449b16║其大苦，況人間之小苦乎？悲夫，世人不知是苦，反要
X61n1156_p0449b17║亂作胡行，不忠不孝，不仁不義，以強陵弱，以貴輕賤，
X61n1156_p0449b18║以富欺貧，以曲柱直，以大壓小，以下慢上，如此非法
X61n1156_p0449b19║而為，展轉沒在苦海矣。嗟乎，我今重重苦口，三復丁
X61n1156_p0449b20║寧，欲令天下人盡持齋戒，齊念彌陀，同出苦輪，共登
X61n1156_p0449b21║樂土。諸仁者，要知病來死來，那件替得你也？縱有父
X61n1156_p0449b22║母公婆、夫妻兒女、富貴功名、金銀錢寶，盡皆無用處
X61n1156_p0449b23║也。唯當各自努力，預辦前程。況以光陰有限，時不待
X61n1156_p0449b24║人，生死無常，呼吸難定。故先德云：休休休，及旱修，晴
X61n1156_p0449c01║乾不肯去，直待雨淋頭。誠哉是言也。若人知此而不
X61n1156_p0449c02║信行，實孤負吾之苦勸爾。
X61n1156_p0449c03║三大聖人決疑文　出藏經　三二
X61n1156_p0449c04║唐洛陽罔極寺釋慧日，俗姓辛氏，東萊人也。中宗朝
X61n1156_p0449c05║得度，及登具足。後遇義淨三藏，造一乘之極奧，躬詣
X61n1156_p0449c06║竺乾，心恒羨慕，日遂誓遊西域。始者泛舶渡海，自經
X61n1156_p0449c07║三載，東南海中諸國，崐崙、佛誓、師子洲等，經過略徧，
X61n1156_p0449c08║乃達天竺。禮謁聖迹，尋求梵本，訪善知識，一十三年。
X61n1156_p0449c09║咨稟法訓，思欲利人，振錫還鄉，獨影孤征，雪嶺胡鄉，
X61n1156_p0449c10║又涉四載。既經多苦，深厭閻浮，自歎曰：何國何方，有
X61n1156_p0449c11║樂無苦？何法何行，能速見佛？徧問天竺三藏學者，所
X61n1156_p0449c12║說皆讚淨土。復合金口，其於速疾，是一生路。盡此報
X61n1156_p0449c13║身，必得往生極樂世界，親得奉事阿彌陀佛。聞已頂
X61n1156_p0449c14║受，漸至北印度徤䭾羅國。王城東北有一大山，山有
X61n1156_p0449c15║觀音像，有至誠祈請，多得現身。日遂七日叩頭，又斷
X61n1156_p0449c16║食，畢命為期。至七日，夜且未央，觀音空中現紫金色
X61n1156_p0449c17║相，長一丈餘，坐寶蓮華，垂右手摩日頂曰：汝欲傳法，
X61n1156_p0449c18║自利利他，唯有西方彌陀佛國，勸令念佛誦經，迴願
X61n1156_p0449c19║往生。到彼國已，見佛及我，得大利益。汝自當知淨土
X61n1156_p0449c20║法門，勝過諸行。說已忽滅。日斷食既困，聞此強壯。及
X61n1156_p0449c21║登嶺東歸，計行七十餘國，總一十八年。開元七年，方
X61n1156_p0449c22║達長安。進帝佛真容、梵夾等，開悟帝心，賜號曰慈愍
X61n1156_p0449c23║三藏生法師。生常勤修淨土之業，著往生淨土集行
X61n1156_p0449c24║于世。其道與善導、少康異時而同化也。
X61n1156_p0450a01║又唐大曆二年，法照大師棲止衡州雲峰寺，勤修不
X61n1156_p0450a02║懈，唯以勸人念佛為急務。於僧堂內粥鉢中，兩次現
X61n1156_p0450a03║五臺勝境，勝境中復現有寺，金牓題云：大聖竹林寺。
X61n1156_p0450a04║於是法照心懷渴仰，欲禮五臺，遂在衡州湖東寺起
X61n1156_p0450a05║五會念佛道場，願見大聖。至四年八月十三日發行，
X61n1156_p0450a06║於五年四月五日到五臺縣，遙見佛光寺南數道白
X61n1156_p0450a07║光。六日到佛光寺，果如鉢中所見，略無差脫。其夜四
X61n1156_p0450a08║更，見一道光從北山下來射照，照忙入堂內，乃問眾
X61n1156_p0450a09║云：此何祥也？吉凶焉在？有僧答言：此大聖不思議光，
X61n1156_p0450a10║常覺有緣。照聞已，即具威儀，尋光至寺東北五十里
X61n1156_p0450a11║間，果有山，山下有㵎，㵎北有一石門，見二青衣，可年
X61n1156_p0450a12║八九歲，顏貌端正，立于門首，一稱善財，二曰難陀，相
X61n1156_p0450a13║見歡喜，問訊設禮，引照入門。向北行五里已來，見一
X61n1156_p0450a14║金門樓，漸至門所，乃是一寺，寺前有大金牓，題曰：大
X61n1156_p0450a15║聖竹林寺。一如鉢中所見者，方圓可二十里，一百二
X61n1156_p0450a16║十院，皆有寶塔莊嚴。其地純是黃金流渠，花樹充滿
X61n1156_p0450a17║其中。照入寺，至講堂中，見文殊在西，普賢在東，各據
X61n1156_p0450a18║師子之座，說法之音，歷歷可聽。文殊左右，菩薩萬餘，
X61n1156_p0450a19║普賢亦無數菩薩圍遶。照至二菩薩前，作禮問言：末
X61n1156_p0450a20║代凡夫，去聖時遙，知識轉劣，垢障尤深，佛性無由顯
X61n1156_p0450a21║現。佛法浩澣，未審修行，於何法門，最為其要？唯願大
X61n1156_p0450a22║聖，斷我疑網。文殊報言：汝今念佛，今正是時。諸修行
X61n1156_p0450a23║門，無過念佛。供養三寶，福慧雙修，此之二門，最為徑
X61n1156_p0450a24║要。所以者何？我於過去劫中，因觀佛故，因念佛故，因
X61n1156_p0450b01║供養故，今得一切種智。是故一切諸法，般若波羅蜜，
X61n1156_p0450b02║甚深禪定，乃至諸佛，皆從念佛而生。故知念佛，是諸
X61n1156_p0450b03║法之王。汝當常念無上法王，令無休息。照又問：當云
X61n1156_p0450b04║何念？文殊言：此世界西，有阿彌陀佛，彼佛願力，不可
X61n1156_p0450b05║思議。汝當繼念，令無間斷。命終之後，決定往生，永不
X61n1156_p0450b06║退轉。說是語已，時二大聖，各舒金手，摩照頂，為授記
X61n1156_p0450b07║別：汝已念佛故，不久證無上正等菩提。若善男女等，
X61n1156_p0450b08║願疾成佛者，無過念佛，則能速證無上菩提。語已，時
X61n1156_p0450b09║二大聖，互說伽陀。照聞已，歡喜踊躍，疑網悉除。又更
X61n1156_p0450b10║作禮，禮謝而退。
X61n1156_p0450b11║已上二則，載於有宋高僧傳，俱在藏內富字函前後
X61n1156_p0450b12║事由，文煩不錄。
X61n1156_p0450b13║萬宗禪師直指篇　三三
X61n1156_p0450b14║夫念佛三昧者，名一行三昧也。盖彼行人，既了深旨，
X61n1156_p0450b15║能持一心，不涉餘行，唯念彼土，唯憶彼佛，知身土無
X61n1156_p0450b16║二，了憶念亦一，乃得如上所立之名，為一行也。雖名
X61n1156_p0450b17║一行，其於行人，亦當以彼一切世出世間無量法門
X61n1156_p0450b18║諸功德行，以為助道，則往生行疾。是故一切諸行，悉
X61n1156_p0450b19║為淨土而修，無別岐路，名一行耳。譬如眾流入海，同
X61n1156_p0450b20║得海名，萬善同歸，得名一行。以是義故，則一切念處、
X61n1156_p0450b21║正勤、根、力、覺、道、四弘、六度，皆淨土行。乃至人中染指
X61n1156_p0450b22║之善，及散心念佛，或一稱名，或舉一手，一禮一讚，或
X61n1156_p0450b23║一瞻仰，乃至或奉一香、一水、一華、一燈、一供養、一供
X61n1156_p0450b24║養具，或一念修習，至于十念，或發一行、一施、一戒、一
X61n1156_p0450c01║忍、禪定、智慧，一切善根，回向極樂，願力持故，雖有遲
X61n1156_p0450c02║疾，皆得往生。如經所說，喻昔有人，以小滴水，寄於大
X61n1156_p0450c03║海，願不壞不失，不異不竭，雖經多劫，要還元水。其人
X61n1156_p0450c04║經多劫已，如寄所取，果得元水，不壞不竭。此亦如是，
X61n1156_p0450c05║以小善根回向極樂，如寄滴水，雖經異生，善根不失，
X61n1156_p0450c06║亦不壞竭，生彼無疑。何況正見、邪見，大乘、小乘，有漏、
X61n1156_p0450c07║無漏，散心定善，事想觀慧，皆名一行，悉得往生，唯除
X61n1156_p0450c08║外道種性。故云但辦肯心，必不相賺。又經所謂一稱
X61n1156_p0450c09║南無佛，皆已成佛道，良可深信。其有因心未起，善行
X61n1156_p0450c10║未立，身心未屈，先期感應者，不可與其同語也。是故
X61n1156_p0450c11║釋迦聖主一代至談，有無量三昧、無量解脫、無量行
X61n1156_p0450c12║願總持相應、無量法門，唯念佛一門圓攝無外，悉皆
X61n1156_p0450c13║具足。如彼大海吞納眾流，性無增減；如如意珠置高
X61n1156_p0450c14║幢上，能滿一切眾生願求，體無虧損。故此三昧寶王
X61n1156_p0450c15║能攝能具，亦復如是。由是義故，始我
X61n1156_p0450c16║世尊以此念佛三昧，徧告眾會，非不再三。彼會所有
X61n1156_p0450c17║承聽大根之士，若文殊等，及三乘聖賢，天龍八部，無
X61n1156_p0450c18║不傾心而歸信也。逮我法流東土，有大至人，於彼廬
X61n1156_p0450c19║山，闡揚遺化。彼信奉者，如風行草，上極天下之望，無
X61n1156_p0450c20║不美其教焉。自佛至今，將二千數百餘載，中有聖賢
X61n1156_p0450c21║之人，高僧巨儒，農商仕賈，匹夫匹婦，奴婢黃門，或自
X61n1156_p0450c22║行而勸人，或著文而作誓，重法如寶，輕身若塵，臨難
X61n1156_p0450c23║不懼，臨死不顧，挺身立行，力修此道者，何知其幾。或
X61n1156_p0450c24║修隨喜，或信歸依，乃信隨德，盡己之誠而行者，其數
X61n1156_p0451a01║益眾。誠所謂列宿塵沙，尤莫況其多也。或有半信不
X61n1156_p0451a02║信，猶豫不決之人，尚生彼國疑城邊地，何況正信正
X61n1156_p0451a03║行正願者，有何惑焉。傳記所載，萬不及一，自古及今，
X61n1156_p0451a04║咸受其賜，豈筆舌所能盡述者乎。縱欲別修道品，但
X61n1156_p0451a05║假自心之力，或有退轉著魔之患。唯此念佛法門，因
X61n1156_p0451a06║仗佛力，修則必成，無復魔業，永不退轉，決定往生矣。
X61n1156_p0451a07║龍華三會略要說　出藏經　三四
X61n1156_p0451a08║一元掩關默然。有眾居士扣關而問曰：龍華三會因
X61n1156_p0451a09║緣，願師開示。答曰：云何而致問斯耶？居士曰：吾等自
X61n1156_p0451a10║幼以來，齋戒念佛，願求龍華勝會，證取菩提，是以故
X61n1156_p0451a11║問。一元笑曰：汝等求生淨土，此問太遲；求生龍華，此
X61n1156_p0451a12║問太早。居士曰：何謂遲早乎？一元曰：即便今朝成佛
X61n1156_p0451a13║去，樂邦化主又嫌遲，那堪更欲之乎者，管取輪迴沒
X61n1156_p0451a14║了期。豈不是太遲也？彌勒佛過五十六億萬歲，方乃
X61n1156_p0451a15║降生龍華，豈不是太早也？汝等既持齋戒念佛，只合
X61n1156_p0451a16║今生就求淨土，速證菩提，何待未來龍華，方求解脫？
X61n1156_p0451a17║居士曰：多見世人求願龍華，吾等隨類而言，亦發此
X61n1156_p0451a18║願。一元曰：不求淨土而求龍華，不知受了多少輪轉
X61n1156_p0451a19║之苦，此願甚不相應。居士曰：吾等蒙師決疑，今後徑
X61n1156_p0451a20║求淨土。一元曰：但辦肯心，必不相賺。居士曰：求生淨
X61n1156_p0451a21║土之法，幸得聞乎？龍華三會之事，亦欲願聞。一元曰：
X61n1156_p0451a22║備說則文繁，略之又義闕，今特取羅什法師之譯經
X61n1156_p0451a23║而告眾人焉。自釋迦牟尼佛降生之時，人壽百歲為
X61n1156_p0451a24║始，過百年減一歲，減至三十歲時，人長三尺，饑饉災
X61n1156_p0451b01║起；減至二十歲時，人長二尺，疾疫災起；減至十歲之
X61n1156_p0451b02║時，人長一尺，刀兵災起，此乃謂之小三災之變相也。
X61n1156_p0451b03║秪留男女萬人，逃入山中為種，彼時女子配人，五月
X61n1156_p0451b04║即嫁，方為減劫之極數也。復過百年增一歲，增至八
X61n1156_p0451b05║萬四千歲時，名為增劫之極數也。又過百年減一歲，
X61n1156_p0451b06║減至八萬歲時，彌勒佛方乃降生於翅頭末國城中
X61n1156_p0451b07║大婆羅門家託胎，父名修梵摩，母名梵摩䟦提。彌勒
X61n1156_p0451b08║雖處胞胎，如在天宮無異，塵垢不障，自然化生。身長
X61n1156_p0451b09║三十二丈，胷廣十丈，面長五丈，具八萬四千相好光
X61n1156_p0451b10║明，眾生視之，無有厭足。其國有轉輪王，名曰穰佉，廣
X61n1156_p0451b11║行十善，教導人民，人民感化，無不欽崇。壽年皆八萬
X61n1156_p0451b12║歲，身長一十六丈，相貌端嚴，無復醜陋。女子配人，五
X61n1156_p0451b13║百歲方嫁。彼時無有災患，亦無寒暑，門戶不關，亦無
X61n1156_p0451b14║盜賊，衣服化生，不須勞苦，金銀七寶滿藏，無人視之。
X61n1156_p0451b15║其地平正，無有丘坑，地上有樹，形似金龍，龍上開華，
X61n1156_p0451b16║故曰龍華。勝會人民受用境界，猶如自在天宮。忉利
X61n1156_p0451b17║天上只有三病，不得純受快樂：一者飲食，二者便利，
X61n1156_p0451b18║三者衰老。若便利時，其地自然裂開，過已還合，生赤
X61n1156_p0451b19║蓮華，蔽其穢氣。人命將終，自詣塚間而死，神識生天，
X61n1156_p0451b20║不墮惡趣。何以故？彼土人民皆修十善，是故多生天
X61n1156_p0451b21║上。彌勒佛初會說法，九十六億人得阿羅漢，三十六
X61n1156_p0451b22║萬天人八部發無上菩提心，復有多眾得二乘四果。
X61n1156_p0451b23║第二大會說法，九十四億人得阿羅漢，六十四億天
X61n1156_p0451b24║人八部發菩提心，復有多眾得二乘四果。第三大會
X61n1156_p0451c01║說法，九十二億人得阿羅漢，三十四億天人八部發
X61n1156_p0451c02║菩提心，復有多眾得二乘四果。彌勒住世六萬歲，說
X61n1156_p0451c03║法度生。般涅槃後，正法住世，亦復如是。像法住世，亦
X61n1156_p0451c04║復如是。龍華三會之事，略說如斯。其餘妙義，備在經
X61n1156_p0451c05║文，不及盡述。居士曰：小三災三會之事，固已聞乎？再
X61n1156_p0451c06║勞尊師開示大小劫大三災之事相也。一元曰：然，吾
X61n1156_p0451c07║語汝，汝等諦聽焉。夫小劫者，前已言矣，今復詳明。人
X61n1156_p0451c08║從十歲而起，過百年增一歲，增至八萬四千歲時，名
X61n1156_p0451c09║為增劫之極。復過百年減一歲，減至十歲之時，名為
X61n1156_p0451c10║減劫之極。如是一增一減，為一小劫。如是二十番增
X61n1156_p0451c11║減，為一中劫。成住壞空，各具二十番增減，為一大劫。
X61n1156_p0451c12║一大劫盡，有一火災，壞至初禪。如是七火，有一水災，
X61n1156_p0451c13║壞至二禪。起七七四十九番大火，則有七番大水。又
X61n1156_p0451c14║七番大火，乃有風災，壞至三禪。凡五十六番大火壞
X61n1156_p0451c15║初禪，七番大水壞二禪，一番大風壞三禪，總有六十
X61n1156_p0451c16║四大劫，為大三災始終之事相也。古德云：六欲諸天
X61n1156_p0451c17║具五衰，三禪尚自有風災。直饒修到非非想也，則不
X61n1156_p0451c18║如歸去來。歸去來者，乃西方淨土之謂也。人若不修
X61n1156_p0451c19║淨土，橫竪沉在四生六道之中，大小三災之內，頭出
X61n1156_p0451c20║頭沒，受苦無窮。居士曰：聞師之說，實用早修淨土，出
X61n1156_p0451c21║離苦輪。一元曰：我今開示汝等，汝等當以𮞏相勸化，
X61n1156_p0451c22║同生淨土焉。居士曰：唯，謹遵師命，化導流行。吾等拜
X61n1156_p0451c23║辭，致謝而去。
X61n1156_p0451c24║宗鏡要語　三五
X61n1156_p0452a01║永明宗鏡云：心能作佛，心作眾生，心作天堂，心作地
X61n1156_p0452a02║獄。心異則千差競起，心平則法界坦然，心凡則三毒
X61n1156_p0452a03║縈纏，心聖則六通自在，心空則一道清淨，心有則萬
X61n1156_p0452a04║境縱橫。正所謂心生法生，心滅法滅。如谷應聲，語雄
X61n1156_p0452a05║而響厲；似鏡鑑像，形曲而影邪。如人說酢梅，口中自
X61n1156_p0452a06║然水出；說峻嶺，足下似有痠疼。夜繩不動，疑之為蛇；
X61n1156_p0452a07║闇室本空，怖之有鬼。故知萬法由心，一切在我。內虗
X61n1156_p0452a08║外終不實，外細內終不麤。善因終值善緣，惡行難逃
X61n1156_p0452a09║惡境。秪在最初一念，致此昇沉。諸仁者，欲外安和，但
X61n1156_p0452a10║內寧靜。心虗境寂，念起法生。水濁波昏，潭清水朗。修
X61n1156_p0452a11║行之要，靡出於斯。正是欲斷其流，但塞其源；欲免其
X61n1156_p0452a12║生，但斷其根。不用多功，最為省要。故通心論云：縛從
X61n1156_p0452a13║心縛，解從心解。解縛從心，不關餘處。出要之術，唯有
X61n1156_p0452a14║視心。觀心得悟，一切俱了。且夫不離一真之境，化儀
X61n1156_p0452a15║百變。是以箭穿石虎，非功力之所能；醉告三軍，豈麴
X61n1156_p0452a16║糵之所造？笋抽寒谷，非陽和之所生；魚躍氷河，豈網
X61n1156_p0452a17║羅之所致？悉為心感，顯此靈通。應知動作施為，皆自
X61n1156_p0452a18║心之力。若或信受，具此力能，則廣闢障門，盡枯業海
X61n1156_p0452a19║矣。又云：因心立法，隨法得名。處聖稱真，居凡號俗。似
X61n1156_p0452a20║金作器，隨器得名。在指曰鐶，飾臂名釧。則一心不動，
X61n1156_p0452a21║執別號而萬法成差。真金匪移，認異名而千器不等。
X61n1156_p0452a22║若知法法全心作，器器盡金成。名相不能干，是非焉
X61n1156_p0452a23║能感。又如圓器與方器，名字不同。若生金與熟金，言
X61n1156_p0452a24║說有異。推原究體，萬法皆空。得旨忘緣，觸途無寄。夫
X61n1156_p0452b01║名因體立，體逐名生。體空而名無所施，名虗而體無
X61n1156_p0452b02║所起。名體互寂，萬法無生。唯一真心，更無所有。因凡
X61n1156_p0452b03║立聖，聖本無名。從俗顯真，真元不立。並依世俗名字，
X61n1156_p0452b04║對待而生。文字亦空，空亦無寄。若是上機大士，胡假
X61n1156_p0452b05║名相發揚。對境而念念知宗，遇緣而心心契道。是為
X61n1156_p0452b06║第一義，是名最上乘。果達此宗，人世之甚希有。先德
X61n1156_p0452b07║云：圓宗罕遇，猶芥子投於針鋒。正法難逢，似盲龜值
X61n1156_p0452b08║於浮木。若非宿熏乘種，久積善根，焉偶斯文，親得傳
X61n1156_p0452b09║受。所以古人重教輕財，則輸金若市。忘身為法，則立
X61n1156_p0452b10║雪幽庭。且金是身外之浮財，豈齊至教。命是一期多
X61n1156_p0452b11║業報，曷等真詮。故知訓格之言，不得暫捨。可以鏤於
X61n1156_p0452b12║骨，書於紳，染于神，熏于識。所以楚莊輕千乘之國，而
X61n1156_p0452b13║重申叔一言。范獻賤萬畝之田，以貴舟人片說。此乃
X61n1156_p0452b14║成家立國，尚輕珍重言。況宗鏡中，言下契無生，聞之
X61n1156_p0452b15║成大道，寧容輕慢乎。
X61n1156_p0452b16║禮佛發願文（或立拜，或跪拜，皆可也。身頂禮，口稱名，心作觀。）　三六
X61n1156_p0452b17║歸依十方盡虗空徧法界不可說不可說佛剎微塵
X61n1156_p0452b18║數世界過現未來佛法僧三寶。
X61n1156_p0452b19║現坐道場，千華臺上，百寶光中，萬德世尊，說經教主，
X61n1156_p0452b20║本師釋迦牟尼佛。○西方極樂世界，大慈大悲，大願
X61n1156_p0452b21║大力，大聖世尊，本師阿彌陀佛。○當來下生，慈氏如
X61n1156_p0452b22║來，本師彌勒尊佛。○大智文殊師利菩薩，大行願王
X61n1156_p0452b23║普賢菩薩，大慈悲父觀世音菩薩，大勢至菩薩，諸尊
X61n1156_p0452b24║菩薩摩訶薩，西天此土一切祖師菩薩，護法列席諸
X61n1156_p0452c01║天菩薩。○伏望不違本誓，不捨慈悲，乞賜天眼遙觀，
X61n1156_p0452c02║天耳遙聞，他心速鑑，為作證明。弟子某甲等，從我今
X61n1156_p0452c03║身，盡未來際身，誓依普賢菩薩摩訶薩不可說無邊
X61n1156_p0452c04║行願，及我此四十八種不可說廣大行願，我當生生
X61n1156_p0452c05║修學，世世無違。
X61n1156_p0452c06║信解堅固不可說，決定無疑不可說，
X61n1156_p0452c07║發菩提心不可說，持清淨戒不可說，
X61n1156_p0452c08║見佛聞法不可說，禮敬稱讚不可說，
X61n1156_p0452c09║承事供養不可說，懺悔隨喜不可說，
X61n1156_p0452c10║勇猛精進不可說，慈悲喜捨丕可說，
X61n1156_p0452c11║行無邊行不可說，發廣大願不可說，
X61n1156_p0452c12║修學回向不可說，智慧明了不可說，
X61n1156_p0452c13║法身無量不可說，功德莊嚴不可說，
X61n1156_p0452c14║淨土化生不可說，蒙佛授記不可說，
X61n1156_p0452c15║相好光明不可說，圓音善巧不可說，
X61n1156_p0452c16║總持辯才不可說，祕密三昧不可說，
X61n1156_p0452c17║壽量名號不可說，微細甚深不可說，
X61n1156_p0452c18║真如平等不可說，妙用差別不可說，
X61n1156_p0452c19║方便智見不可說，示成正覺不可說，
X61n1156_p0452c20║那伽大定不可說，師子震吼不可說，
X61n1156_p0452c21║神通無礙不可說，神力無畏不可說，
X61n1156_p0452c22║降伏眾魔不可說，摧破外道不可說，
X61n1156_p0452c23║分身變化不可說，隨類示現不可說，
X61n1156_p0452c24║轉大法輪不可說，普度眾生不可說，
X61n1156_p0453a01║隨順饒益不可說，代眾生苦不可說，
X61n1156_p0453a02║究竟成熟不可說，悉令解脫不可說，
X61n1156_p0453a03║往生佛國不可說，證悟佛乘不可說，
X61n1156_p0453a04║具諸佛法不可說，作諸佛事不可說，
X61n1156_p0453a05║入佛眾會不可說，同佛受樂不可說。
X61n1156_p0453a06║如上所發四十八種廣大行願為首，誓期滿足百萬
X61n1156_p0453a07║阿僧祇大願。惟冀！
X61n1156_p0453a08║三寶世尊，觀世音菩薩，同體慈悲，證明攝受。弟子（某）。
X61n1156_p0453a09║等。若違一願者，不取正覺。何以故？
X61n1156_p0453a10║阿彌陀佛發願如是，十方諸佛發願亦如是；普賢菩
X61n1156_p0453a11║薩發願如是，諸大菩薩發願亦如是；中峰祖師發願
X61n1156_p0453a12║如是，歷代祖師發願亦如是；大善知識發願如是，弟
X61n1156_p0453a13║子發願亦如是；今為同學大眾發願如是，普為法界
X61n1156_p0453a14║眾生發願亦如是。如是如是，無不如是。願同如是恒
X61n1156_p0453a15║沙眾，盡入如來願海中。
X61n1156_p0453a16║所有禮讚供養福，請佛住世轉法輪。
X61n1156_p0453a17║隨喜懺悔諸善根，回向眾生及佛道。
X61n1156_p0453a18║我昔所造諸惡業，皆由無始貪瞋癡，
X61n1156_p0453a19║從身語意之所生，一切我今皆懺悔。
X61n1156_p0453a20║願我臨欲命終時，盡除一切諸障礙。
X61n1156_p0453a21║面見彼佛阿彌陀，即得往生安樂剎。
X61n1156_p0453a22║我既往生彼國已，現前成就此大願，
X61n1156_p0453a23║一切圓滿盡無餘，利樂一切眾生界。
X61n1156_p0453a24║彼佛眾會咸清淨，我時於勝蓮華生，
X61n1156_p0453b01║親覩如來無量光，現前授我菩提記。
X61n1156_p0453b02║蒙彼如來授記已，化身無數百俱胝，
X61n1156_p0453b03║智力廣大徧十方，普利一切眾生界，
X61n1156_p0453b04║乃至虗空世界盡，眾生及業煩惱盡，
X61n1156_p0453b05║如是一切無盡時，我願究竟恒無盡。
X61n1156_p0453b06║我此普賢殊勝行，無邊勝福皆回向，
X61n1156_p0453b07║普願沉溺諸眾生，速往無量光佛剎。
X61n1156_p0453b08║願以此功德，普及於一切。我等與眾生，皆共成佛道。
X61n1156_p0453b09║上報四重恩，下濟三塗苦。若有見聞者，悉發菩提心。
X61n1156_p0453b10║盡此一報身，同生極樂國。
X61n1156_p0453b11║十方三世一切佛，一切菩薩摩訶薩。摩訶般若波羅
X61n1156_p0453b12║蜜。
X61n1156_p0453b13║禮佛發願文終（學佛之人，須發此願，不依此願，不名發菩提心也）。
X61n1156_p0453b14║右上發願文，與諸人作箇樣子。凡有修福念佛，禮
X61n1156_p0453b15║讚誦經，乃至毫芒之善，悉皆回向西方，有所歸趣，
X61n1156_p0453b16║臨終定生淨土也。諸仁者，果能持此戒，發此願，行
X61n1156_p0453b17║此行，非但往生淨土，亦不墮於緣覺聲聞之地，親
X61n1156_p0453b18║證普賢境界，直至成佛矣。
X61n1156_p0453b19║淨土成佛　三七
X61n1156_p0453b20║蓮宗寶鑑云：金剛定後，菩薩因圓。解脫道中，如來果
X61n1156_p0453b21║滿。具四無量心，得四無礙辯。十八種法，不共二乘。十
X61n1156_p0453b22║力現前，說法無畏。塵沙惑盡，萬行功成。十號俱彰，三
X61n1156_p0453b23║身圓顯。具九十七種大人相，放八萬四千大光明。悲
X61n1156_p0453b24║智雙融，福慧兩足。現居十重報土，能垂萬類化身。布
X61n1156_p0453c01║大慈雲，雨大法雨。滂流法界，潤澤群生。咸悟本心，同
X61n1156_p0453c02║成正覺。○選佛若無如是眼，宗風那得到如今。
X61n1156_p0453c03║直音切字俱在下卷末。
X61n1156_p0453c04║
X61n1156_p0453c05║歸元直指集上卷
X61n1156_p0453c06║
X61n1156_p0453c07║宗本普勸念佛，因門弟子求西方詩，集成百首，附此。
X61n1156_p0453c08║西方百詠普告諸賢
X61n1156_p0453c09║西方古教世尊宣，東土開宗號白蓮。
X61n1156_p0453c10║十八大賢為上首，虎谿三笑至今傳。
X61n1156_p0453c11║西方大道理優長，功德巍巍不可量。
X61n1156_p0453c12║非但釋迦開此路，恒沙諸佛盡稱揚。
X61n1156_p0453c13║西方教啟感牟尼，諸佛稱揚共所知，
X61n1156_p0453c14║十六觀經親指示，修行最上念彌陀。
X61n1156_p0453c15║西方初觀要精䖍（乾音），落日之形似皷懸。
X61n1156_p0453c16║送想樂邦歸一處，是名無上甚深禪。
X61n1156_p0453c17║西方二觀甚分明，定水無波徹底清。
X61n1156_p0453c18║心月孤圓全體現，結加趺（夫音）坐想成氷。
X61n1156_p0453c19║西方三觀地瑠璃，法樂鳴空了了知。
X61n1156_p0453c20║眾相莊嚴光映徹，一心決定永無疑。
X61n1156_p0453c21║西方四觀樹成行，百寶莊嚴盡放光，
X61n1156_p0453c22║受用現成長快樂，諸人何不早承當。
X61n1156_p0453c23║西方五觀大家知，四色蓮開七寶池。
X61n1156_p0453c24║德水靈禽宣法語，洗除煩惑證菩提。
X61n1156_p0454a01║西方六觀總包含，塵世繁華莫要貪。
X61n1156_p0454a02║本性彌陀皆具足，現成公案不須參。
X61n1156_p0454a03║西方七觀始相應，寶座巍巍願力成。
X61n1156_p0454a04║大聖端居恒自在，聲聞小果不能升。
X61n1156_p0454a05║西方八觀要分明，諸佛皆從心想生。
X61n1156_p0454a06║託像凝（迎音）真融理事，何愁淨土不圓成。
X61n1156_p0454a07║西方九觀紫金身，相好光明無等倫。
X61n1156_p0454a08║攝取眾生歸極樂，天真父子最相親。
X61n1156_p0454a09║西方十觀用誠心，常念慈悲觀世音。
X61n1156_p0454a10║但得聞名多獲福，良哉大士願洪深。
X61n1156_p0454a11║西方十一觀難量，勢至光中佛讚揚，
X61n1156_p0454a12║處處分身弘教化，誓為苦海作津梁。
X61n1156_p0454a13║西方十二觀融通，一念精誠密下功。
X61n1156_p0454a14║當想自身生極樂，巍巍端坐寶華中。
X61n1156_p0454a15║西方化佛放光明，無量分身度有情，
X61n1156_p0454a16║依正莊嚴皆具足，十三觀裏悉圓成。
X61n1156_p0454a17║西方教主大慈悲，接引眾生號導師，
X61n1156_p0454a18║九品咸令登彼岸，永無退轉證菩提。
X61n1156_p0454a19║西方一路向前行，圓發三心諦理明。
X61n1156_p0454a20║上品上生彈指到，最先見佛悟無生。
X61n1156_p0454a21║西方快樂實奇哉，觀想精誠華易開。
X61n1156_p0454a22║上品中生隨願往，端然自在坐金臺。
X61n1156_p0454a23║西方但發道心堅，普願同登般若船。
X61n1156_p0454a24║上品下生終有分，每人一朵大金蓮。
X61n1156_p0454b01║西方明白不朦朧，齋戒堅持達苦空。
X61n1156_p0454b02║中品上生三昧力，阿羅漢果獲神通。
X61n1156_p0454b03║西方宜用戒香修，一念華開預聖流。
X61n1156_p0454b04║中品中生經半劫，無生妙果不須求。
X61n1156_p0454b05║西方助道孝為先，行世仁慈種福田。
X61n1156_p0454b06║中品下生聞妙法，皁逢知識是前緣。
X61n1156_p0454b07║西方化生願無邊，一念歸依滅罪愆。
X61n1156_p0454b08║下品上生聞佛號，蒙師指示大因緣。
X61n1156_p0454b09║西方大道古通今，無柰當人罪業深。
X61n1156_p0454b10║下品中生知識力，一聞法語便回心。
X61n1156_p0454b11║西方一着在臨終，知識相逢活路通。
X61n1156_p0454b12║下品下生稱十念，罪消塵劫福無窮。
X61n1156_p0454b13║西方精進莫遲延，一墮疑城五百年。
X61n1156_p0454b14║大聖放光來照破，重歸淨土禮金仙。
X61n1156_p0454b15║西方初地發心堅，歡喜行檀種福田。
X61n1156_p0454b16║身命資財俱棄捨，高登上品坐金蓮。
X61n1156_p0454b17║西方二地要䖍誠，念佛先須理觀明。
X61n1156_p0454b18║持戒精嚴離垢（苟音）穢，心田清淨道圓成。
X61n1156_p0454b19║西方三地意根清，忍辱柔和化有情。
X61n1156_p0454b20║種種神通皆具足，紫磨金相發光明。
X61n1156_p0454b21║西方四地體空虗，煩惱心魔盡掃除。
X61n1156_p0454b22║精進自然生𦦨慧，始終不二證真如。
X61n1156_p0454b23║西方五地最難登，見解明通勝二乘。
X61n1156_p0454b24║清淨法身知大意，深修禪定顯真情。
X61n1156_p0454c01║西方六地得圓融，左右逢原觸（充入聲）處通。
X61n1156_p0454c02║般若現前無阻滯，全身手眼大開宗。
X61n1156_p0454c03║西方七地始分明，菩薩悲心在遠行。
X61n1156_p0454c04║念念貫通差別知，若無方便不圓成。
X61n1156_p0454c05║西方八地悟無生，諸佛如來作證明。
X61n1156_p0454c06║不動法身遊苦海，廣弘大願救迷情。
X61n1156_p0454c07║西方九地法無邊，大士弘揚志力堅。
X61n1156_p0454c08║宗說皆通稱善慧，四無礙辯悉周圓。
X61n1156_p0454c09║西方十地智為先，法雨慈雲徧大千。
X61n1156_p0454c10║師子吼（呼后切）時群獸伏，一生補處證金仙。
X61n1156_p0454c11║西方等覺佛同肩，行願難思號普賢。
X61n1156_p0454c12║面受如來親付囑，利生接物起無緣。
X61n1156_p0454c13║西方妙覺果周圓，具眼文殊福智全。
X61n1156_p0454c14║盧舍那身功德備，脫珍着獘為施權。
X61n1156_p0454c15║西方圓覺聖中師，同體觀音具大悲。
X61n1156_p0454c16║十號三身俱滿足，是為無上佛菩提。
X61n1156_p0454c17║西方遠祖最先知，猶向山中禮六時。
X61n1156_p0454c18║一百廿三人結社，同生淨土證菩提。
X61n1156_p0454c19║西方大聖法中王，接引群迷放寶光，
X61n1156_p0454c20║不憚疲旁弘願重；常遊苦海駕慈航（杭音）。
X61n1156_p0454c21║西方易到莫沉吟，只要當人辦肯心。
X61n1156_p0454c22║彈指已超生死海，有緣得遇芥投針。
X61n1156_p0454c23║西方不遠莫他求，一句彌陀作話頭。
X61n1156_p0454c24║但得盡生無別念，蓮華佛國任君遊。
X61n1156_p0455a01║西方用力不消多，十念圓成在剎那。
X61n1156_p0455a02║佛祖指明歸去路，一生當得脫娑婆。
X61n1156_p0455a03║西方慈父動悲哀，接引迷流歸去來。
X61n1156_p0455a04║早向蓮臺親託質，莫投凡世入胞胎。
X61n1156_p0455a05║西方諦信莫生疑，念佛修行要及時。
X61n1156_p0455a06║有限光陰宜早辨，骷髏著地幾人知。
X61n1156_p0455a07║西方根本戒為先，戒若精兮定亦堅。
X61n1156_p0455a08║定力不枯生妙慧，慧明心了即金仙。
X61n1156_p0455a09║西方不用學多端，一句彌陀在反觀。
X61n1156_p0455a10║見得本來真面目，始知生死即泥洹（完音）。
X61n1156_p0455a11║西方徑到莫徜（尚平聲）徉（羊音）。
X61n1156_p0455a12║全要當人自主張，但得一心專念佛。
X61n1156_p0455a13║蓮華國內姓名香。
X61n1156_p0455a14║西方池內寶蓮開，寶物莊嚴自化來。
X61n1156_p0455a15║百寶光中親見佛，巍巍端坐寶華臺。
X61n1156_p0455a16║西方淨土果奇哉，優鉢羅華徧界開。
X61n1156_p0455a17║種種現成真富貴，一華臺上一如來。
X61n1156_p0455a18║西方佛號我同名，直下承當了不驚。
X61n1156_p0455a19║若得一聲親喚醒（星上聲），何勞十萬八千程。
X61n1156_p0455a20║西方化主度迷情，佛力加持道易成。
X61n1156_p0455a21║撒（殺音）手便行無異路，最初一步要分明。
X61n1156_p0455a22║西方門路甚分明，一句彌陀速趲（贊上聲）程。
X61n1156_p0455a23║早到金剛臺上坐，同名同號證無生。
X61n1156_p0455a24║西方彈指悟無生，上品金臺佛早成。
X61n1156_p0455b01║面見彌陀親授記，當來說法度群情。
X61n1156_p0455b02║西方富貴樂安然，受用隨心在面前。
X61n1156_p0455b03║天上人間難比賽，巍巍端坐紫金蓮。
X61n1156_p0455b04║西方佛國勝生天，亦勝蓬萊有漏仙。
X61n1156_p0455b05║亦勝王侯并富戶，要知亦勝坐癡禪。
X61n1156_p0455b06║西方快樂勝天宮，壽命難量福不窮。
X61n1156_p0455b07║無信眾生顛倒謗，有緣佛子得相逢。
X61n1156_p0455b08║西方佛子具神通，放去收來頃刻中。
X61n1156_p0455b09║隨類現形施妙用，開權顯實振宗風。
X61n1156_p0455b10║西方景致勝蓬萊，服氣飡霞養禍胎。
X61n1156_p0455b11║莫學出神修煉（鍊聲）法，直教枯木放華開。
X61n1156_p0455b12║西方淨土有蓮胎，普勸眾生歸去來。
X61n1156_p0455b13║一念華開親見佛，永無八難及三災。
X61n1156_p0455b14║西方富樂勝王侯，種種莊嚴事事周，
X61n1156_p0455b15║但辦肯心求彼國，輪迴惡道一齊休。
X61n1156_p0455b16║西方及早向前修，閑是閑非一筆勾。
X61n1156_p0455b17║放下身心勤念佛，也無煩惱也無憂。
X61n1156_p0455b18║西方有佛號彌陀，普度眾生出愛河，
X61n1156_p0455b19║六八願門通九品，人人可到莫蹉跎。
X61n1156_p0455b20║西方在近路無多，直下承當在剎那。
X61n1156_p0455b21║觸目遇緣皆極樂，水流風動演摩訶。
X61n1156_p0455b22║西方徑路好修行，勇猛加功速趲程。
X61n1156_p0455b23║九品蓮臺都有分，華開早晚悟無生。
X61n1156_p0455b24║西方捷徑易求生，只在當人一念誠。
X61n1156_p0455c01║精進再加修福慧，金臺上品得標名。
X61n1156_p0455c02║西方步步踏蓮華，指路開門謝釋迦。
X61n1156_p0455c03║三復丁寧無別說，一心念佛早歸家。
X61n1156_p0455c04║西方端的是吾家，一句彌陀路不差。
X61n1156_p0455c05║信得及時行得實，直教鐵樹也開華。
X61n1156_p0455c06║西方易往少人知，徑路修行不用疑。
X61n1156_p0455c07║六字真經純熟了，金蓮臺上禮阿彌。
X61n1156_p0455c08║西方慈父號阿彌，接引人生九品池。
X61n1156_p0455c09║捷徑法門容易到，可憐多是自狐疑。
X61n1156_p0455c10║西方啟教號蓮宗，東土興緣謝遠公。
X61n1156_p0455c11║念佛參禪無別路，本來妙有即真空。
X61n1156_p0455c12║西方弘誓廣流通，一句彌陀好用功。
X61n1156_p0455c13║歷歷分明無間斷，聲聲喚醒主人翁。
X61n1156_p0455c14║西方直指易修持，本性彌陀孰得知。
X61n1156_p0455c15║六道三塗生死轉，思量怎不痛傷悲。
X61n1156_p0455c16║西方公案早行持，寂寂惺惺着意疑。
X61n1156_p0455c17║疑到情忘心絕處，元來自己是阿彌。
X61n1156_p0455c18║西方一句是單傳，不假修持已現前。
X61n1156_p0455c19║諸上善人如見性，阿彌陀佛便同肩。
X61n1156_p0455c20║西方大道兩無偏，一句彌陀事理全。
X61n1156_p0455c21║明得箇中微妙旨，始知念佛即參禪。
X61n1156_p0455c22║西方眾苦不能侵，先要當人了自心。
X61n1156_p0455c23║會得目前真極樂，拈（奴兼切）來赤土是黃金。
X61n1156_p0455c24║西方大地是黃金，寶樹參天演法音。
X61n1156_p0456a01║如此名為安樂國，三塗八難永無侵。
X61n1156_p0456a02║西方一句上乘機，莫信邪師說是非。
X61n1156_p0456a03║昔日世尊親付囑，修行徑路念阿彌。
X61n1156_p0456a04║西方功德實難思，反謗彌陀是闡（川上聲）提。
X61n1156_p0456a05║地獄墮身無量劫，不知何日出頭時。
X61n1156_p0456a06║西方有路少人登，一句彌陀最上乘。
X61n1156_p0456a07║把手牽他行不得，但當自肯乃相應。
X61n1156_p0456a08║西方易到可修行，十念精專便往生。
X61n1156_p0456a09║奉勸世間男共女，大家速急趲歸程。
X61n1156_p0456a10║西方故國早回還，人命無常呼吸間。
X61n1156_p0456a11║有限光陰當愛惜，今生蹉過出頭難。
X61n1156_p0456a12║西方不到果然難，一失人身力拔山。
X61n1156_p0456a13║分付世間英烈漢，急須採寶莫空還。
X61n1156_p0456a14║西方歸去莫遲疑，一句彌陀早受持。
X61n1156_p0456a15║高着眼兮忙下手，不勞彈指證菩提。
X61n1156_p0456a16║西方急急早修持，生死無常不可期。
X61n1156_p0456a17║窓外日光彈指過，為人能有幾多時。
X61n1156_p0456a18║西方一着莫遲延，抖（斗音）擻（叟音）精神速向前。
X61n1156_p0456a19║休待渴來纔掘井，只宜早趂（春去聲）白蓮船。
X61n1156_p0456a20║西方百詠已周圓，普觀諸人上法船。
X61n1156_p0456a21║不為自身求活計，大家歸去面金仙。
X61n1156_p0456a22║西方百詠（終）