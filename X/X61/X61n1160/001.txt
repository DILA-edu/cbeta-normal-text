X61n1160_p0513c01║
X61n1160_p0513c02║
X61n1160_p0513c03║
X61n1160_p0513c04║
X61n1160_p0513c05║No. 1160-A
X61n1160_p0513c06║ 西方願文科
X61n1160_p0513c07║
X61n1160_p0513c08║
X61n1160_p0513c09║大文分二
X61n1160_p0513c10║初總序歸敬二正述願文
X61n1160_p0513c11║初總序歸敬三
X61n1160_p0513c12║初標主二明願三請加
X61n1160_p0513c13║二正述願文三
X61n1160_p0513c14║初求生西方正因二得生西方明驗
X61n1160_p0513c15║三已生淨土大用
X61n1160_p0513c16║初求生西方正因五
X61n1160_p0513c17║初發起大心二懺悔業障
X61n1160_p0513c18║三立願自要四求佛冥加
X61n1160_p0513c19║五淨業成就
X61n1160_p0513c20║二得生西方明驗三
X61n1160_p0513c21║初臨終正念二感佛來迎三往生極樂
X61n1160_p0513c22║三已生淨土大用四
X61n1160_p0513c23║初見佛得記二蒙記具德三成德利生
X61n1160_p0513c24║四普皆回向
X61n1160_p0514a01║
X61n1160_p0514a02║
X61n1160_p0514a03║
X61n1160_p0514a04║
X61n1160_p0514a05║No. 1160
X61n1160_p0514a06║西方願文解
X61n1160_p0514a07║
X61n1160_p0514a08║淨業弟子　袾宏　著并釋
X61n1160_p0514a09║△初、總序歸敬三：初、標主，二、明願，三、請加。初、標主。
X61n1160_p0514a10║稽首西方安樂國，接引眾生大導師。
X61n1160_p0514a11║稽首者，以首叩地，敬之至也。西方國土無量，今歸
X61n1160_p0514a12║敬者，西方之安樂國也。安樂，極樂之異名也，或名
X61n1160_p0514a13║安養，或名清泰，其義一也。接，攝取也；引，指導也。眾
X61n1160_p0514a14║生沉淪，接取置之善地；眾生迷昧，指導歸之正途。
X61n1160_p0514a15║凡知識、羅漢、菩薩、如來，皆接引導師，如畋獵之有
X61n1160_p0514a16║虞人，涉川之有舟長，問路之有土民也。惟佛為群
X61n1160_p0514a17║導師之中大導師也。大二意：一、普度群靈，無遺失
X61n1160_p0514a18║故；二、究竟成佛，無退轉故。△二、明願。
X61n1160_p0514a19║我今發願願往生。
X61n1160_p0514a20║信行願三，淨土資糧。但言願者，惟信故願。願之切
X61n1160_p0514a21║者，必其信之真也。行以願立，願之切者，自能行之
X61n1160_p0514a22║力也。是以彌陀經中，專說發願願往，不一而足。△
X61n1160_p0514a23║三請加。
X61n1160_p0514a24║維願慈悲哀攝受。
X61n1160_p0514b01║願文備矣。或問：古云：把手牽他行不得，惟人自肯
X61n1160_p0514b02║乃相應。何乃求佛攝受耶？答：一者、彌陀本願力故；
X61n1160_p0514b03║二者、求佛攝受，正自肯故；三者、感應道交，正相應
X61n1160_p0514b04║故。（何乃下三十六字未完，今續。）△二、正述願。文分三：初、求生西
X61n1160_p0514b05║方正因，二、得生西方明驗，三、已生淨土大用。初求
X61n1160_p0514b06║生西方正因五：初、發起大心，二、懺除業障，三、立願
X61n1160_p0514b07║自要，四、求佛冥加，五、淨業成就。初發起大心。
X61n1160_p0514b08║弟子（某甲眾等）普為四恩三有法界眾生，求於諸佛一乘
X61n1160_p0514b09║無上菩提道故，專心持念阿彌陀佛萬德洪名，期生
X61n1160_p0514b10║淨土。
X61n1160_p0514b11║先出念佛求生淨土之本志也。普為者，兼利為懷，
X61n1160_p0514b12║不為自身獨求解脫也。一乘者，佛果為期，不於餘
X61n1160_p0514b13║乘妄有希冀也。發如是心，乃修淨土，是謂正因。苟
X61n1160_p0514b14║為不然，雖勤念佛，因地不真，果招迂曲。○四恩者，
X61n1160_p0514b15║在家則父母、眾生、國王、三寶，出家則父母、師長、國
X61n1160_p0514b16║王、施主也。三有者，欲有、色有、無色有也。△二、懺除
X61n1160_p0514b17║業障。
X61n1160_p0514b18║又以業重福輕，障深慧淺，染心易熾，淨德難成。今於
X61n1160_p0514b19║佛前，翹勤五體，披瀝一心，投誠懺悔。我及眾生，曠劫
X61n1160_p0514b20║至今，迷本淨心，縱貪瞋痴染穢三業，無量無邊所作
X61n1160_p0514b21║罪垢，無量邊所結冤業，願悉消滅。
X61n1160_p0514b22║承上雖發大心，恐宿世今生，業障多而福慧少，欲
X61n1160_p0514b23║淨偏染，故須懺悔。本淨者，心本自淨，因迷成染，今
X61n1160_p0514b24║始覺知，慚愧脩省。若本不淨，如銷頑鐵，欲成真金，
X61n1160_p0514c01║縱經百鍊，終不成就。○三業者，身業、意業、口業也。
X61n1160_p0514c02║三業各具貪、瞋、痴故。△三、立願自要。
X61n1160_p0514c03║從於今日，立深誓願，遠離惡法，誓不更造，勤修聖道，
X61n1160_p0514c04║誓不退惰，誓成正覺，誓度眾生。
X61n1160_p0514c05║雖已懺悔，不發誓願，是謂有懺無悔。要者，猶俗云
X61n1160_p0514c06║脅制，古曰要君，今自要故。四句，即四弘誓也。○遠
X61n1160_p0514c07║離句，即煩惱無盡誓願斷也。勤修句，即法門無量
X61n1160_p0514c08║誓願學也。誓成句，即佛道無上誓願成也。誓度句，
X61n1160_p0514c09║即眾生無邊誓願度也。△四、求佛冥加
X61n1160_p0514c10║阿彌陀佛以慈悲願力，當證知我，當哀憫我，當加被
X61n1160_p0514c11║我。願禪觀之中，夢𥧌之際，得見阿彌陀佛金色之身，
X61n1160_p0514c12║得歷阿彌陀佛寶嚴之土，得蒙阿彌陀佛甘露灌頂，
X61n1160_p0514c13║光明照身，手摩我頭，衣覆我體。
X61n1160_p0514c14║古淨土文，謂佛以天眼遙觀，天耳遙聞，他心速見。
X61n1160_p0514c15║故行人既發大心，佛必證知。既證知已，佛大慈悲，
X61n1160_p0514c16║必垂哀憫。既哀憫已，佛大威神，必垂加被。顯如禪
X61n1160_p0514c17║觀，幽如夢寐。所云金色寶嚴，甘露光明，手摩衣覆，
X61n1160_p0514c18║精誠之極，感應自然。或不精誠，與精誠未極，則不
X61n1160_p0514c19║能也。然行人但須一心精誠，不必因此生著，作意
X61n1160_p0514c20║求現。△五、淨業成就。
X61n1160_p0514c21║使我宿障自除，善根增長，疾空煩惱，頓破無明，圓覺
X61n1160_p0514c22║妙心，廓然開悟，寂光真境，常得現前。
X61n1160_p0514c23║既以自力，又蒙佛力，內外交資，故障滅善生，有如
X61n1160_p0514c24║是等大利益事。空而曰疾，不勞肯綮修證也。破而
X61n1160_p0515a01║曰頓，不歷階級次第也。了悟圓覺，常住寂光，至是
X61n1160_p0515a02║得本淨心，故曰淨業成就。○宿障者，貪嗔痴等。善
X61n1160_p0515a03║根者，戒定慧等。妙心真境，言之似分。實則即心即
X61n1160_p0515a04║境，即境即心，二而不二。△二、得生西方明驗三：初、
X61n1160_p0515a05║臨終正念，二、感佛來迎，三、往生極樂。初、臨終正念。
X61n1160_p0515a06║至於臨欲命終，預知時至，身無一切病苦厄難，心無
X61n1160_p0515a07║一切貪戀迷惑，諸根悅豫，正念分明，捨報安詳，如入
X61n1160_p0515a08║禪定。
X61n1160_p0515a09║至於者，前修淨因，故至臨終感斯淨報也。平日散
X61n1160_p0515a10║心雜念，臨行揮霍慞惶。念佛若至一心，臨終安得
X61n1160_p0515a11║不定。然行人但貴已離貪戀迷惑，勿慮或遭病苦
X61n1160_p0515a12║厄難。倘遭病厄，當知念佛人死此往生，如脫敝衣
X61n1160_p0515a13║得換珍服，如出牢獄得還故家，不亦樂乎。況古云：
X61n1160_p0515a14║還有不病者麼，則亦有不厄者，復何慮哉。○病苦
X61n1160_p0515a15║者，身所生。厄難者，身所遇。貪戀者，或貪眷屬，或貪
X61n1160_p0515a16║財產，不能捨故。迷惑者，心念顛倒，如不知地獄，而
X61n1160_p0515a17║曰：我欲往中，我欲往中故。△二、感佛來迎。
X61n1160_p0515a18║阿彌陀佛，與觀音勢至，諸聖賢眾，放光接引，垂手提
X61n1160_p0515a19║携，樓閣幢幡，異香天樂，西方聖境，昭示目前，令諸眾
X61n1160_p0515a20║生，見者聞者，歡喜感歎，發菩提心。
X61n1160_p0515a21║經云：執持名號，一心不亂，其人臨命終時，阿彌陀
X61n1160_p0515a22║佛與諸聖眾現在其前是也。眾見發心，則自他兼
X61n1160_p0515a23║利矣。又眾人皆見，其事乃真，獨己見之，或是魔事。
X61n1160_p0515a24║△三、往生極樂。
X61n1160_p0515b01║我於爾時乘金剛臺，隨從佛後如彈指頃，生極樂國
X61n1160_p0515b02║七寶池內勝蓮華中。
X61n1160_p0515b03║上見佛來，今隨佛去，無來去中而來去也。勝蓮花
X61n1160_p0515b04║者，上上品也。△三、已生淨土大用四：初、見佛得記，
X61n1160_p0515b05║二、蒙記具德，三、成德利生，四、普皆回向。初、見佛得
X61n1160_p0515b06║記。
X61n1160_p0515b07║花開見佛，見諸菩薩，聞妙法音，獲無生忍，於須臾間，
X61n1160_p0515b08║承事諸佛，親蒙授記。
X61n1160_p0515b09║上言平日求生，臨終得生，然豈徒得生而已乎？今
X61n1160_p0515b10║言得生之後，親𫎇佛記，具足功德，廣度眾生，有如
X61n1160_p0515b11║是等大用也。凡生西方者，花開有遲速，見佛有早
X61n1160_p0515b12║晚，悟道有先後。今是舉念即生，生已即花開，即見
X61n1160_p0515b13║佛，即聞法，即得忍，即授記也。皆上上品事。△二蒙
X61n1160_p0515b14║記具德。
X61n1160_p0515b15║得授記已，三身、四智、五眼、六通，無量百千陀羅尼門，
X61n1160_p0515b16║一切功德皆悉成就。
X61n1160_p0515b17║或疑如是廣大功德，累劫修習，未必能得，云何一
X61n1160_p0515b18║生西方，皆悉成就？不知萬法唯心，既得一心，何法
X61n1160_p0515b19║不得？文殊般若稱念佛為一行三昧，得此三昧，所
X61n1160_p0515b20║有多聞智慧辨才，遠過阿難百千萬億倍，餘可知
X61n1160_p0515b21║矣。○三身者，法、報、化身也。四智者，大圓鏡、平等性、
X61n1160_p0515b22║妙觀察、成所作智也。五眼者，肉眼、天眼、慧眼、法眼、
X61n1160_p0515b23║佛眼也。六通者，天眼、天耳、他心、宿命、神足、漏盡通
X61n1160_p0515b24║也。陀羅尼者，此云總持。△三、成德利生
X61n1160_p0515c01║然後不違安養，回入娑婆，分身無數，徧十方剎，以不
X61n1160_p0515c02║可思議自在神力，種種方便度脫眾生，咸令離染，還
X61n1160_p0515c03║得淨心，同生西方，入不退地。如是大願，世界無盡，眾
X61n1160_p0515c04║生無盡，業及煩惱一切無盡，我願無盡。
X61n1160_p0515c05║然後者，古所謂既生西方，得無生忍已，還來此世，
X61n1160_p0515c06║救苦眾生也。不違而入者，常居九品，常在十方，時
X61n1160_p0515c07║時堪忍度眾生，刻刻西方入正定也。還得淨心者，
X61n1160_p0515c08║上言迷本淨心，此言昔迷今悟，如久失方得，得其
X61n1160_p0515c09║本有之淨心，非新得也。願無盡者，前來發起無上
X61n1160_p0515c10║大心，故今成滿無盡大願也。△四、普皆回向
X61n1160_p0515c11║願今禮佛發願，修持功德，回施有情，四恩普報，三有
X61n1160_p0515c12║均資，法界眾生，同圓種智。
X61n1160_p0515c13║初始發心求生淨土，本為四恩三有法界眾生故，
X61n1160_p0515c14║今回向亦如是。
X61n1160_p0515c15║
X61n1160_p0515c16║西方願文解（終）
X61n1160_p0515c17║
X61n1160_p0515c18║
X61n1160_p0515c19║
X61n1160_p0515c20║
X61n1160_p0515c21║No. 1160-B
X61n1160_p0515c22║ 原刻西方願文䟦
X61n1160_p0515c23║
X61n1160_p0515c24║余自癸卯抄秋，獲侍　慈顏，說此願文，開我迷雲。甞
X61n1160_p0516a01║訊金剛何以一切盡攝，　師曰：說無無所不無，說有
X61n1160_p0516a02║無所不有。言下頓覺有省。又訊應無所住而生其心，
X61n1160_p0516a03║　師云：此有作一句讀者，有作兩句讀者，於義皆通。
X61n1160_p0516a04║又為我旁引曲喻，豁般若一部之全旨。亶甫知嚮𨓏，
X61n1160_p0516a05║荷　師為無量壽而遽爾示寂，不勝哀悼。　金容雖
X61n1160_p0516a06║杳，金口常宣，刻此願文，以志皈依之始因，願與盡未
X61n1160_p0516a07║來際學人見聞隨喜者，念念無量壽，覺一心不亂，皆
X61n1160_p0516a08║入雲棲大誓海者。
X61n1160_p0516a09║雲棲大師像贊附
X61n1160_p0516a10║禪之髓，儒之通，律之虎，教之龍。一行三昧，折攝為宗，
X61n1160_p0516a11║莊嚴萬善，權實參同。且道參同伺處聻？咦！水底月為
X61n1160_p0516a12║天上月，谷中風作隴頭風。
X61n1160_p0516a13║昔端木氏之於儒童菩薩也，日以予言贊夫子，猶以
X61n1160_p0516a14║兩手捧土加泰山也。亶於　大師，猶以一指拈微塵
X61n1160_p0516a15║颺妙高山上，聊以寄其跂仰之恍云爾。
X61n1160_p0516a16║萬歷四十三年孟冬日弟子廣亶和南述