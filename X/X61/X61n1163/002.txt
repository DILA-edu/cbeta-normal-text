X61n1163_p0630b08║
X61n1163_p0630b09║
X61n1163_p0630b10║西方直指卷之中
X61n1163_p0630b11║
X61n1163_p0630b12║一念居士　編
X61n1163_p0630b13║經論指歸
X61n1163_p0630b14║華嚴經：普賢菩薩勸進善財童子海會大眾，發十大
X61n1163_p0630b15║願，至臨命終時，一切諸根，悉皆散壞，一切威勢，悉皆
X61n1163_p0630b16║退失，惟此願王，不相捨離，于一切時，引導其前，一剎
X61n1163_p0630b17║那間，即得往生極樂世界。其人自見生蓮花中，蒙佛
X61n1163_p0630b18║授記，已經無數劫，普于十方不可說不可說世界，以
X61n1163_p0630b19║智慧力，隨眾生心，而為利益，乃至能于煩惱大苦海
X61n1163_p0630b20║中，㧞濟眾生，令其出離，皆得生于極樂世界。
X61n1163_p0630b21║法華經云：聞是經典，如說修行，于此命終，即往生安
X61n1163_p0630b22║樂世界阿彌陀佛大菩薩眾住處，生蓮華中寶座之
X61n1163_p0630b23║上，得菩薩無生法忍。得是忍已，眼根清淨。以是清淨
X61n1163_p0630b24║眼根，見七百萬二千億那由他恒河沙等諸佛如來。
X61n1163_p0630c01║偈云：
X61n1163_p0630c02║若人散亂心，入於塔廟中，一稱南無佛。
X61n1163_p0630c03║皆已成佛道。
X61n1163_p0630c04║楞嚴經：大勢至白佛：我憶往昔，恒河沙劫，有佛出世，
X61n1163_p0630c05║名無量光。十二如來，相繼一劫，其最後佛，名超日月
X61n1163_p0630c06║光。彼佛教我，念佛三昧。譬如有人，一專為憶，一人專
X61n1163_p0630c07║忘。如是二人，若逢不逢，若見非見，二人相憶，二憶念
X61n1163_p0630c08║深。如是乃至，從生至生，同於形影，不相乖異。十方如
X61n1163_p0630c09║來，憐念眾生，如母憶子。若子逃逝，雖憶何為？子若憶
X61n1163_p0630c10║母，如母憶時，母子歷生，不相違遠。若眾生心，憶佛念
X61n1163_p0630c11║佛，現前當來，必定見佛。去佛不遠，不假方便，自得心
X61n1163_p0630c12║開。如染香人，身有香氣，此則名曰，香光莊嚴。我本因
X61n1163_p0630c13║地，以念佛心，入無生忍。今于此界，攝念佛人，歸于淨
X61n1163_p0630c14║土。
X61n1163_p0630c15║阿彌陀經云：若有善男子、善女人聞說阿彌陀佛，執
X61n1163_p0630c16║持名號，若一日、若二日、若三日、若四日、若五日、若六
X61n1163_p0630c17║曰、若七日，一心不亂。其人臨命終時，阿彌陀佛與諸
X61n1163_p0630c18║聖眾現在其前。是人終時，心不顛倒，即得往生阿彌
X61n1163_p0630c19║陀佛極樂國土。舍利弗！我見是利，故說此言。若有眾
X61n1163_p0630c20║生聞是說者，應當發願生彼國土。
X61n1163_p0630c21║大無量壽經云：佛告彌勒：于此世界有七百二十億
X61n1163_p0630c22║不退菩薩往生極樂國土，諸小行菩薩不可稱計。又
X61n1163_p0630c23║不但我國為然，十方世界無量大菩薩眾盡念阿彌
X61n1163_p0630c24║陀佛，願往阿彌陀佛國土。
X61n1163_p0631a01║十六觀經云：若善男子及善女人，但聞佛名、二菩薩
X61n1163_p0631a02║名，除無量劫生死之罪，何況憶念念南無阿彌陀佛
X61n1163_p0631a03║一聲乎？當知此人是人中芬陀利華，觀世音菩薩、大
X61n1163_p0631a04║勢至菩薩為其勝友。
X61n1163_p0631a05║大品經云：若人散心念佛，亦得離苦，其福不盡，況定
X61n1163_p0631a06║意念佛乎？
X61n1163_p0631a07║護口經說：有一惡鬼，形像醜惡，身出猛𦦨，口出蛆蟲，
X61n1163_p0631a08║舉聲號哭，東西馳走。是時，滿足羅漢問曰：汝宿何罪，
X61n1163_p0631a09║今受此苦？餓鬼答曰：吾往昔時，曾作沙門，出一惡言，
X61n1163_p0631a10║阻他修善，今遭此苦。尊者還閻浮提，誡諸比丘：凡見
X61n1163_p0631a11║人修毫髮善事，只宜歡喜贊助，勿令毀逆不成。吾墮
X61n1163_p0631a12║惡類以來，數千萬劫受苦，設使脫得鬼形，復入地獄。
X61n1163_p0631a13║爾時，餓鬼說此語已，號哭投地，如大山崩。聞斯之語，
X61n1163_p0631a14║實可寒心。此鬼出一惡言，尚遭多劫之苦，何可障人
X61n1163_p0631a15║拜佛念佛哉？
X61n1163_p0631a16║寶積經云：高聲念佛，魔軍退散。
X61n1163_p0631a17║文殊般若經云：眾生愚鈍，觀不能解，但令念聲相續，
X61n1163_p0631a18║自得往生佛國。
X61n1163_p0631a19║寶王論云：浴大海者，已用于百川；念佛名者，必成于
X61n1163_p0631a20║三昧。亦猶清珠下于濁水，濁水不得不清；念佛投于
X61n1163_p0631a21║亂心，亂心不得不佛。
X61n1163_p0631a22║羣疑論云：問：名字性空，不能詮說諸法，教人專稱佛
X61n1163_p0631a23║號，何異說食充饑乎？答：若言名字無用，不能詮諸法
X61n1163_p0631a24║體，亦應喚水火來。故知筌蹄不空，魚免斯得。問：因何
X61n1163_p0631b01║一念佛之力能斷一切諸障？答：一香栴檀改四十由
X61n1163_p0631b02║旬伊蘭林悉香。又如有人用師子筋以為琴絃，其音
X61n1163_p0631b03║一奏，一切餘絃悉皆斷壞。
X61n1163_p0631b04║大智度論云：佛是無上法王，諸大菩薩以為法臣。諸
X61n1163_p0631b05║臣所尊重者，惟佛法王也。有一菩薩，自念往昔謗般
X61n1163_p0631b06║若，墮惡道，受無量苦。復經無量劫來，雖修餘行，不能
X61n1163_p0631b07║得出苦海。後遇善知識，教念阿彌陀佛，即得滅除罪
X61n1163_p0631b08║障，超生淨土。我今應當禮酬阿彌陀佛。何以故？父母、
X61n1163_p0631b09║親友、人天王等，不能度我出離苦海，惟阿彌陀佛願
X61n1163_p0631b10║力攝受，是以得出苦海。偈云：若人願作佛，心念阿彌
X61n1163_p0631b11║陀，應時得為現身，故我歸命禮。又云：佛世一老人求
X61n1163_p0631b12║出家，舍利弗不許。佛觀此人，曩劫採樵，為虎所逼，上
X61n1163_p0631b13║樹失聲，念南無佛。有此微善，遇佛得度，獲羅漢果。吁！
X61n1163_p0631b14║一稱其名，尚得解脫，況終身念佛乎？
X61n1163_p0631b15║金剛經科儀云：野狐尚聽百丈法，螺螄猶護金剛經。
X61n1163_p0631b16║十千遊魚聞佛號，化為天子；五百蝙蝠聽法音，總作
X61n1163_p0631b17║聖賢。蟒聞懺以生天，龍聽法而悟道。彼物尚能領悟，
X61n1163_p0631b18║況人可不回心念佛？
X61n1163_p0631b19║正法難聞品云：佛說世間人民得聞阿彌陀佛名號，
X61n1163_p0631b20║若慈心喜悅，志意清淨，毛髮聳然，淚即出者，皆屢世
X61n1163_p0631b21║常行佛道，非凡人也。若不信佛語，不信佛言，不信往
X61n1163_p0631b22║生，皆從惡道中來，餘殃未盡，愚癡未解，故為汝等說
X61n1163_p0631b23║此大法，令見阿彌陀佛及其國土。
X61n1163_p0631b24║命終善惡感報優劣
X61n1163_p0631c01║首楞嚴經云：佛告阿難：一切世間，生死相續，生從順
X61n1163_p0631c02║習，死從變流。臨命終時，未捨煗觸，一生善惡，俱時頓
X61n1163_p0631c03║現，純想即飛，必生天上。若飛心中，兼福兼慧，及與淨
X61n1163_p0631c04║願，自然心開，見十方佛，一切淨土，隨願往生。情少想
X61n1163_p0631c05║多，輕舉非遠，即為飛仙。情想均等，不飛不墜，生于人
X61n1163_p0631c06║間。想明斯聰，情幽斯鈍，情多想少，流入橫生，重為毛
X61n1163_p0631c07║羣，輕為羽族。七情三想，沉下水輪，生于火際，受氣猛
X61n1163_p0631c08║火，身為餓鬼，常被焚燒，水能害己，無食無飲，經百千
X61n1163_p0631c09║劫。九情一想，下洞火輪，輕生有間，重生無間，二種地
X61n1163_p0631c10║獄，純情即沉入阿鼻地獄。若沉心中，有謗大乘，毀佛
X61n1163_p0631c11║禁戒，誑妄說法，虗貪信施，濫膺恭敬，五逆十重，更生
X61n1163_p0631c12║阿鼻地獄。
X61n1163_p0631c13║守護國界主經云：佛言：若人臨命終時，預知時至，正
X61n1163_p0631c14║念分明，洗浴着衣，吉祥而逝，光明照身，見佛相好，眾
X61n1163_p0631c15║善俱現，定知此人決定往生淨土。若人念佛持戒，無
X61n1163_p0631c16║精進心，命終亦無善相，亦無惡相，地府不收，安養不
X61n1163_p0631c17║攝，如睡眠去，此人疑情未斷，生於疑城，五百歲受樂，
X61n1163_p0631c18║再修信願，方歸淨土。若人起憐憫心，正念現前，于財
X61n1163_p0631c19║寶妻子，心無愛戀，眼色清淨，仰面含笑，想念天宮當
X61n1163_p0631c20║來迎我，耳聞天樂，眼見天童，捨此報身，定生天界。若
X61n1163_p0631c21║人生柔軟心，起福德心，身無病難，憶念父母妻子，於
X61n1163_p0631c22║善於惡，心不錯亂，其心正直，遺囑家財，辭別而去，定
X61n1163_p0631c23║生人界。若人於己眷屬，惡眼瞻視，舉手捫空，便利不
X61n1163_p0631c24║覺，身口臭穢，兩目紅赤，仆面而臥，踡身左脇，百節酸
X61n1163_p0632a01║痛，或見惡相，口不能言，呻吟呌喚，冤債現前，心識散
X61n1163_p0632a02║亂，狂惑顛倒，徧體如氷，手捻死拳，身硬如石，此人命
X61n1163_p0632a03║終，定入地獄。若人好䑛其脣，身熱如火，常患饑渴，好
X61n1163_p0632a04║說飲食，張口不合，貪戀財寶，命卒難斷，開眼而去，此
X61n1163_p0632a05║人定入餓鬼。若人身染重病，如在雲霧，心神昏散，怕
X61n1163_p0632a06║聞佛名，多愛食噉血肉之味，不受勸化，愛戀妻兒，踡
X61n1163_p0632a07║手足指，遍身流汗，出麤澁聲，口中呾沫，此相現前，定
X61n1163_p0632a08║入畜生。
X61n1163_p0632a09║十種障難
X61n1163_p0632a10║羣疑論云：世間有十種人，臨終不得念佛：一者、善友
X61n1163_p0632a11║未必相遇，故無勸念之理；二者、業苦纏身，不遑念佛；
X61n1163_p0632a12║三者、偏風失語，不能稱佛；四者、狂亂失心，注想難成；
X61n1163_p0632a13║五者、或遭水火，不暇至誠；六者、遭遇豺狼，無復善友；
X61n1163_p0632a14║七者、臨終惡友，壞彼信心；八者、飽食過度，昏迷至死；
X61n1163_p0632a15║九者、軍陣鬬戰，奄忽而亡；十者、忽墜高岩，傷壞性命。
X61n1163_p0632a16║此十種人，臨終斷然不得念佛，應須預修，令淨業成
X61n1163_p0632a17║就，縱有難緣，必蒙佛救護也。
X61n1163_p0632a18║祖師指歸
X61n1163_p0632a19║壽禪師四料揀。　有禪無淨土，十人九錯路，陰境若
X61n1163_p0632a20║現前，瞥爾隨他去。無禪有淨土，萬修萬人去，但得見
X61n1163_p0632a21║阿彌，何愁不開悟？有禪有淨土，猶如戴角虎，現世為
X61n1163_p0632a22║人師，來生作佛祖。無禪無淨土，鐵牀并銅柱，萬劫與
X61n1163_p0632a23║千生，沒個人依怙。
X61n1163_p0632a24║壽禪師勸修淨業。　問：行道念佛，與坐念功德如何？
X61n1163_p0632b01║答：譬如逆水張帆，猶云得往。更若張帆順水，速疾可
X61n1163_p0632b02║知。坐念一口，尚乃八十億劫罪銷。行念功德，豈知其
X61n1163_p0632b03║量？故偈云：行道五百徧，念佛一千聲。事業常如此，西
X61n1163_p0632b04║方佛自成。（行道念佛，謂拜佛繞佛而念。如此念佛，身口意俱到，故功德獨勝。）靈芝法
X61n1163_p0632b05║師云：博地凡夫，業惑纏縛，流轉五道，百千萬劫，受諸
X61n1163_p0632b06║苦惱。忽聞淨土，志願求生。一日稱名，即超彼國。可謂
X61n1163_p0632b07║萬劫難逢，千生一遇。若人肯念阿彌陀佛，超過一切
X61n1163_p0632b08║善根。縱然能行施戒禪誦，亦不如念佛功德。
X61n1163_p0632b09║楊提刑云：有佛釋迦，是大導師。指清淨土，是安樂國；
X61n1163_p0632b10║阿彌陀佛，是淨土師。爾諸眾生，若生彼土，則無諸苦；
X61n1163_p0632b11║若不聞知，固可哀憐。亦有善士，發三種心，不求生者，
X61n1163_p0632b12║尤可嗟嘆。一曰吾道超佛越祖，淨土不足生也；二曰
X61n1163_p0632b13║處處皆淨土，西方不必生也；三曰極樂聖域，凡夫不
X61n1163_p0632b14║能生也。夫行海無量，普賢願見阿彌陀；佛國雖空，維
X61n1163_p0632b15║摩常修淨土。十方如來，有廣舌之讚；十方菩薩，有同
X61n1163_p0632b16║往之心。試自忖量，孰與諸聖？謂不足生者，何其自欺
X61n1163_p0632b17║哉！至於龍樹祖師也，楞伽經有預記之文；天親教宗
X61n1163_p0632b18║也，無量論有求生之偈。慈恩通讚，首稱十勝；智者析
X61n1163_p0632b19║理，明辨十疑。彼皆上哲，精進往生。謂不必生者，何其
X61n1163_p0632b20║自慢哉！火車可滅，舟石不沉。現華報者，莫甚於張馗，
X61n1163_p0632b21║十念而超勝處；入地獄者，莫速於雄俊，再甦而證妙
X61n1163_p0632b22║因。世人愆尤，未必若此。謂不能生者，何其自棄哉！
X61n1163_p0632b23║慈照宗主云：有行無願，其行必孤；有願無行，其願必
X61n1163_p0632b24║虗。夫願者，樂也，欲也。欲生西方淨土，樂見阿彌陀佛，
X61n1163_p0632c01║必須發願，方得往生。華嚴經云：不發大願，魔所攝持。
X61n1163_p0632c02║一切佛事，從大願起。欲成無上道故，須得願波羅蜜。
X61n1163_p0632c03║所以普賢廣無邊願海，彌陀有六八願門。故云：法門
X61n1163_p0632c04║廣大，無願不從。備觀今時信心皈投佛會者，或為病
X61n1163_p0632c05║苦而發心，或為報親而舉意，或為保守家宅，或為怖
X61n1163_p0632c06║罪持齋。凡修善緣，皆為了還心願，罕有為自己生死
X61n1163_p0632c07║發願念佛，求生淨土者。往往香燭道場，祝願回向之
X61n1163_p0632c08║辭，皆是表獻神明，消災延壽而已。雖曰積善奉佛，禮
X61n1163_p0632c09║拜燒香，實與經懺本意相違，臨終所以不得往生。余
X61n1163_p0632c10║甞憫念，勸令同發正願，求生淨土，願同作佛。
X61n1163_p0632c11║慈照宗主偈曰：萬法從心起，萬法從心滅。我佛大沙
X61n1163_p0632c12║門，常作如是說。持戒無信願，惟得人天福。福盡受輪
X61n1163_p0632c13║迴，展轉難出離。看經無慧眼，不識佛深意。後世得聰
X61n1163_p0632c14║明，亂心難出離。不如念佛好，回心生極樂。釋迦金口
X61n1163_p0632c15║說，彌陀親授攝。諸佛皆護念，諸天善護持。譬如貧家
X61n1163_p0632c16║女，腹孕轉輪王。諸天常愛護，貧女自不知。腹中有貴
X61n1163_p0632c17║子，今此念佛人。其意亦如是，憶佛常念佛。不久當成
X61n1163_p0632c18║佛，諸佛善護持。其人自不知，我當生淨土。却要來後
X61n1163_p0632c19║世，再得生人中。譬如貧人家，地內有伏藏。藏神常守
X61n1163_p0632c20║護，不令其有失。貧人自不知，家內有寶藏。逐日趁客
X61n1163_p0632c21║作，求衣食自濟。今此念佛人，其意亦如是。不知念佛
X61n1163_p0632c22║人，具足如來藏。自說我無分，反要生人天。譬如病人
X61n1163_p0632c23║家，自有真玅藥。不知妙藥性，不能自治病。每日牀枕
X61n1163_p0632c24║邊，苦痛受無量。今此念佛人，其意亦如是。不知念佛
X61n1163_p0633a01║心，能滅貪嗔病。能為大醫王，能為大寶藏。利濟一切
X61n1163_p0633a02║人，能為大法王。覆護一切眾，將為是凡夫。不得生淨
X61n1163_p0633a03║土，且自持齋戒。後世願為人，多見修行人。常作如是
X61n1163_p0633a04║說，今世不得生。一蹉便百蹉，勸汝修行人。信我如來
X61n1163_p0633a05║說，佛無不實言。因風吹於火，用力不消多。幸有念佛
X61n1163_p0633a06║心，回願超三界。
X61n1163_p0633a07║丞相鄭清之勸人曰：今之學佛者，不過禪、教、律。究竟
X61n1163_p0633a08║圓頓莫如禪，非利根上器、神領意解者，未免墮頑空
X61n1163_p0633a09║之失；研究三乘莫如教，非得魚忘筌、因指見月者，未
X61n1163_p0633a10║免鑽故紙之病；護善遮惡莫如律，非身心清淨、表裏
X61n1163_p0633a11║如一者，未免自纏縛之苦。論其所入，則禪、教、律；要其
X61n1163_p0633a12║所皈，則戒、定、慧。若不由禪、教、律而得戒、定、慧者，其唯
X61n1163_p0633a13║淨土之一門乎！
X61n1163_p0633a14║蓮宗寶鑑云：有弟子問慈照導師云：弟子專修念佛
X61n1163_p0633a15║三昧，可得用布施、持戒、供養作福否？師答曰：汝能專
X61n1163_p0633a16║念彌陀，若不持戒，則有毀犯罪；若不布施，則長慳貪
X61n1163_p0633a17║業；若不供養三寶，則有我慢業；若不恭敬一切，則有
X61n1163_p0633a18║輕人罪。是故毀犯即墮地獄，慳貪即墮餓鬼，我慢則
X61n1163_p0633a19║常在惡道，輕人則世世貧賤。以此惡業障蔽，欲生淨
X61n1163_p0633a20║土，其可得乎？
X61n1163_p0633a21║永明壽禪師自行錄云：撿我此身，從旦至中，從中至
X61n1163_p0633a22║暮，從暮至夜，從夜至曉，乃至一時一刻，一念一項，有
X61n1163_p0633a23║幾心幾行，幾善幾惡，幾心欲摧伏煩惱，幾心欲降伏
X61n1163_p0633a24║魔怨，幾心念三寶四諦，幾心悟苦空無常，幾心念報
X61n1163_p0633b01║父母恩慈，幾心願代眾生受苦，幾心發念菩薩道業，
X61n1163_p0633b02║幾心欲布施持戒，幾心欲忍辱精進，幾心欲禪定智
X61n1163_p0633b03║慧，幾心欲慈濟五道，幾心欲勉厲行所難行，幾心欲
X61n1163_p0633b04║超求辨所難辨，幾心欲忍苦建立佛法，幾心欲作佛
X61n1163_p0633b05║化度羣生。上已撿心，次復撿口，如上時刻，從旦已來，
X61n1163_p0633b06║已得演說幾句深義，已得披讀幾許經典，已得理誦
X61n1163_p0633b07║幾許文字，已得幾迴嘆佛功德，已得幾迴回向發願。
X61n1163_p0633b08║次復撿身，如上時刻，已得幾迴屈身禮佛幾拜，已得
X61n1163_p0633b09║幾迴屈身禮法禮僧，已得幾迴執勞掃塔塗地，已得
X61n1163_p0633b10║幾迴燒香散華燃燈，已得幾迴掃除塵垢正列供具，
X61n1163_p0633b11║已得幾迴懸旛表剎合掌供養，已得幾迴遶佛恭敬
X61n1163_p0633b12║十百千匝。如上撿察，自救無功，何有閑時議人善惡？
X61n1163_p0633b13║龍舒王居士勸人曰：大阿彌陀佛經，十方有無量菩
X61n1163_p0633b14║薩往生阿彌陀佛國，彼菩薩尚欲往生，我何人哉？略
X61n1163_p0633b15║舉數條以為證：青艸堂後身曾魯公，喆老後身多憂
X61n1163_p0633b16║苦，古老後身躭富貴，法華尼後身作官妓，是皆不信
X61n1163_p0633b17║西方，展轉輪迴受苦。或曰：參禪固難，見性學仙何如？
X61n1163_p0633b18║答：不修淨土而欲學仙，是捨目前之美玉，而求不可
X61n1163_p0633b19║必得之碔砆，豈不惑哉？按楞嚴有十種仙，皆壽千萬
X61n1163_p0633b20║歲，數盡復入輪迴。世人學仙者，萬不得一。縱使得之，
X61n1163_p0633b21║又不免輪迴，為着于形神而不能捨去也。且形神者，
X61n1163_p0633b22║乃真性中所現之妄想。故寒山詩云：饒汝得仙人，恰
X61n1163_p0633b23║似守屍鬼。非若佛家之生死自如而無所拘也。近自
X61n1163_p0633b24║數年來，得仙者惟鍾離呂公。豈不聞洞賓飛劒斬黃
X61n1163_p0633c01║龍，却被黃龍降伏。及見黃龍禪師，方悟真性了道。遂
X61n1163_p0633c02║說一偈云：棄却瓢囊擊碎琴，如今不煉汞中金。自從
X61n1163_p0633c03║一見黃龍後，始覺從前錯用心。又不聞後魏曇鑾法
X61n1163_p0633c04║師，初自陶隱居得仙經十卷，鑾欣然自得，以為仙可
X61n1163_p0633c05║立至。後遇僧菩提留支，問云：佛道有長生乎？能却老
X61n1163_p0633c06║為不死乎？支云：長生不死，吾佛道也。遂以十六觀經
X61n1163_p0633c07║與之，云：汝可誦此，則三界無復生，六道無復往，盈虗
X61n1163_p0633c08║消息，禍福成敗，無得而至。其為壽也，有劫石焉，有河
X61n1163_p0633c09║沙焉。沙石之數有限，壽量之數無窮。此吾金仙氏之
X61n1163_p0633c10║長生也。鑾深信之，遂焚仙經而專修觀經。雖寒暑之
X61n1163_p0633c11║變，疾病之來，亦不懈怠。魏主憐其志向，號為神鑾。一
X61n1163_p0633c12║日告弟子云：地獄諸苦不可以不懼，九品淨業不可
X61n1163_p0633c13║以不修。因令弟子高聲念阿彌陀佛。鑾西向閉目叩
X61n1163_p0633c14║頭而亡。是時僧俗同聞絲竹管絃之聲從西而來。由
X61n1163_p0633c15║此觀之，淨土法門最為捷徑。況神仙者，有所得則祕
X61n1163_p0633c16║不傳，以謂泄天機而有罪。佛法門惟恐傳之不廣，直
X61n1163_p0633c17║欲度盡眾生而後已。是其慈悲廣大，非神仙之可比
X61n1163_p0633c18║明矣。
X61n1163_p0633c19║華嚴經云：人生有二，天人隨之。一名同生，二名同名。
X61n1163_p0633c20║天人常見人人，不見天人。此二天人，豈非善惡二部
X61n1163_p0633c21║童子之徒歟？人之舉意、發言、動步，常念二天人，而能
X61n1163_p0633c22║無愧如此。修淨土則必上品上生。或曰：一人尚有二
X61n1163_p0633c23║天人，何天人之多也？曰：一月普現一切水，豈必月之
X61n1163_p0633c24║多哉？
X61n1163_p0634a01║晝必有夜，必為夜備；暑必有寒，必為寒備；存必有去，
X61n1163_p0634a02║必為去備。何謂夜備？燈獨牀褥。何謂寒備？衾裘炭薪。
X61n1163_p0634a03║何謂去備？福慧淨土。
X61n1163_p0634a04║予徧覧藏經，却無陰府寄庫之說。奉勸世人，以寄庫
X61n1163_p0634a05║所費之資，請僧為西方之供，一心西方，則必往生。若
X61n1163_p0634a06║不為淨土功德，而為陰府寄庫，則是志在陰府，死必
X61n1163_p0634a07║入陰府矣。譬如有人不為君子之行，以交結賢人君
X61n1163_p0634a08║子，乃寄錢于司理院獄子處，待其下獄，則用錢免罪，
X61n1163_p0634a09║豈不謬哉！
X61n1163_p0634a10║人生時種種事務無不挂懷，一旦大限到來，盡皆拋
X61n1163_p0634a11║去，雖我此身猶是棄物，況身外乎？靜言思之，恍如一
X61n1163_p0634a12║夢。古人有言：一日無常到，方知夢裡人，萬般將不去，
X61n1163_p0634a13║惟有業隨身。豈可不以淨土為業乎？有了明長老為
X61n1163_p0634a14║眾普說，指此身而言曰：此為死物，內潑潑地者為𬵏
X61n1163_p0634a15║物，莫于死物上作活計，宜于活物上作活計。予深愛
X61n1163_p0634a16║此語，凡貪種種外物以奉其身者，皆是死物上作活
X61n1163_p0634a17║計也。
X61n1163_p0634a18║人有見目前善惡未報者，遂不信因果，而因以不信
X61n1163_p0634a19║淨土。殊不知善惡未有報者，非無報也，但遲速不同
X61n1163_p0634a20║耳。佛甞謂阿難云：人有今世為善，死墮地獄者；今世
X61n1163_p0634a21║為惡，死生天堂者。阿難問故，佛言：今世為善，死墮地
X61n1163_p0634a22║獄者，今世之善未熟，前世之惡已熟也；今世為惡，死
X61n1163_p0634a23║生天堂者，今世之惡未熟，前世之善已熟也。熟處先
X61n1163_p0634a24║受報，譬如欠債，急處先還。左氏謂：欒武子有德，可以
X61n1163_p0634b01║庇其子黶，雖為惡而可以免禍；黶之子盈為善，而黶
X61n1163_p0634b02║之惡乃累之，故盈雖善而及于難。止于世間目前可
X61n1163_p0634b03║見者，善惡之報尚有如此者，況隔世乎？又曰：儒家言
X61n1163_p0634b04║施報，佛家言布施，果報其實一也。佛言：欲得穀食，當
X61n1163_p0634b05║勤耕種；欲得智慧，當勤學問；欲得長壽，當勤戒殺；欲
X61n1163_p0634b06║得富貴，當勤布施。古語云：人人知道有來年，家家盡
X61n1163_p0634b07║種來年穀；人人知道有來生，何不修取來生福？是今
X61n1163_p0634b08║生所受之福，乃前世所修者；猶今歲所食之穀，乃前
X61n1163_p0634b09║歲所種者。人不能朝種穀而暮食，猶不能旋修福而
X61n1163_p0634b10║即受，所以穀必半年，福必隔世也。
X61n1163_p0634b11║人初未甞死，而死之名乃自身體上得之。何則？以神
X61n1163_p0634b12║之來而寄于此，其形由是而長，故謂之生；以神之去
X61n1163_p0634b13║而離于此，則形由是而壞，故謂之死。是神者，我也；形
X61n1163_p0634b14║者，我所舍也。我有去來，故舍有成壞。然則生者非生
X61n1163_p0634b15║也，以神之來而形成耳；死者非死也，以神之去而形
X61n1163_p0634b16║壞耳。世之人不識其神，徒見其形，乃悅生而惡死，可
X61n1163_p0634b17║不悲乎！且神之來也，何自而來哉？葢隨業緣而來。神
X61n1163_p0634b18║之去，何自而去哉？盖隨業緣而去。業緣者何哉？其所
X61n1163_p0634b19║作者人間之業，神則隨之而生人間；所作者天上之
X61n1163_p0634b20║業，神則隨之而生于天上；若作阿修羅之業，神則隨
X61n1163_p0634b21║之生于阿修羅；若作三惡道之業，神則隨之生于三
X61n1163_p0634b22║惡道。是輪迴六趣，無有出期。然則神者，自無始以來，
X61n1163_p0634b23║投胎易殻，不得久留于一所。所以然者何哉？以吾所
X61n1163_p0634b24║造之業，非久而不盡者。故神之舍于業也，業盡則形
X61n1163_p0634c01║壞，形壞則神無所舍，又隨吾今世所造之業而往矣。
X61n1163_p0634c02║譬如人造屋宇，必居其中；人造飯食，必享其味。故造
X61n1163_p0634c03║如是業，必受如是報，葢自然之理也。然則吾今世所
X61n1163_p0634c04║為，豈可以不慎哉！
X61n1163_p0634c05║經云：大醫王能治一切病，不能治命盡之人；佛能度
X61n1163_p0634c06║一切眾生，不能度不信之人。盖信者，一念也。若人在
X61n1163_p0634c07║生時，心念要去，身則隨去；心念要住，身則隨住。是身
X61n1163_p0634c08║常隨念，然猶有念欲去而身被牽繫者。身壞時，惟一
X61n1163_p0634c09║念而已，一念到處，則無不到。是以一念在淨土，則必
X61n1163_p0634c10║生淨土，況佛與菩薩又接引人往生乎？
X61n1163_p0634c11║知歸子問善導和尚曰：蒙開誨念佛之法，但恐死至
X61n1163_p0634c12║之時，心識散亂，仍慮他人惑動正念，忘失淨因。師曰：
X61n1163_p0634c13║善哉問也！凡一切人命終，須是不得怕死，常念此身
X61n1163_p0634c14║多苦。若得捨此，起生淨土，受無量快樂，乃是稱意之
X61n1163_p0634c15║事。如脫敝衣，得換珍服，其于敝衣，肯生戀着？但遇病
X61n1163_p0634c16║時，便念無常，一心待死，叮囑家人及看病往來問候
X61n1163_p0634c17║之人，凡到我前，不得說眼前閑雜之話，亦不須軟言
X61n1163_p0634c18║安慰，祝願安樂，此皆空華無益。若病重將終，親屬不
X61n1163_p0634c19║得垂淚哭泣，嗟嘆懊惱，惑亂心神，但當同聲念佛，助
X61n1163_p0634c20║其往生，待氣盡了多時，然後哀泣未晚。若知死是歸
X61n1163_p0634c21║去，能不哀泣，尤為達理也。況往生淨土，捨苦得樂，慎
X61n1163_p0634c22║不宜哭泣，使死者亂心也。予又多見世人平常念佛
X61n1163_p0634c23║禮讚，發願求生西方，及至病來，却又怕死，都不說着
X61n1163_p0634c24║往生之事，直待氣消命盡，識投冥界，方始十念鳴鐘，
X61n1163_p0635a01║却如賊去關門，濟何事也？生死事大，須是自家着力
X61n1163_p0635a02║始得。若一念差錯，歷劫受苦，誰人相代？思之！思之！
X61n1163_p0635a03║慈照宗主淨土十門告誡云：念佛人臨終，三疑三關，
X61n1163_p0635a04║不可不慎。一者，疑我生來作業極重，修行日淺，恐不
X61n1163_p0635a05║得生。二者，疑我生來欠人債負，或有心願未了，及貪
X61n1163_p0635a06║嗔癡未息，恐不得生。三者，疑我雖念阿彌，臨命終時，
X61n1163_p0635a07║恐佛不來接引。有此三疑，因疑成障，失其正念，不得
X61n1163_p0635a08║往生。故念佛之人，切要諦信佛言，勿生疑心。三關者，
X61n1163_p0635a09║凡夫雖有信心念佛，緣宿業障重，應墮地獄，臨終不
X61n1163_p0635a10║免病苦。若因病苦，葢知悔悟身心，決生淨土也。只緣
X61n1163_p0635a11║無智之人，不了此事，却言我今念佛，又有病苦，反謗
X61n1163_p0635a12║阿彌，因此一念，徑入地獄，此是一關也。二者，雖則持
X61n1163_p0635a13║戒念佛，緣平日口談淨土，意戀娑婆，以致臨終遭病，
X61n1163_p0635a14║怕死貪生，信受童兒，呼神喚鬼，燒錢化紙，殺戮生命，
X61n1163_p0635a15║緣此心邪，無佛攝護，墮落三塗，是二關也。三者，臨終
X61n1163_p0635a16║之際，繫綴資財，愛戀眷屬，心放不下，顧于家庭中，墮
X61n1163_p0635a17║鬼趣中，或為慳犬，或作蛇身，守護家庭，宛如在日，是
X61n1163_p0635a18║為三關也。
X61n1163_p0635a19║中峰祖師云：娑婆苦，娑婆苦，娑婆之苦誰能數？世人
X61n1163_p0635a20║反以苦為樂，甘住其中多失所。臭皮袋裏出頭來，長
X61n1163_p0635a21║養無明病成蠱。驀然三寸氣消亡，化作寒灰埋下土。
X61n1163_p0635a22║五趣遷流不暫停，百劫千生受悽楚。諸仁者！何如及
X61n1163_p0635a23║早念彌陀，捨此娑婆苦。
X61n1163_p0635a24║西方樂，西方樂，西方之樂誰能覺。人民國土總殊勝，
X61n1163_p0635b01║了無寒暑并三惡。蓮華胎裡出頭來，時聽法音與天
X61n1163_p0635b02║樂。琉璃地瑩絕纖塵，金銀珠寶成樓閣。化衣化食自
X61n1163_p0635b03║然及，壽命無量難籌度。諸仁者，何如急早念彌陀，取
X61n1163_p0635b04║彼西方樂。
X61n1163_p0635b05║白樂天頌云：
X61n1163_p0635b06║予年七十一。不復事吟峨。看經費眼力。
X61n1163_p0635b07║作福畏奔波。何以度心目。一聲阿彌陀。
X61n1163_p0635b08║行也阿彌陀，坐也阿彌陀，假饒忙似箭。
X61n1163_p0635b09║不離阿彌陀。達人應笑我，多着阿彌陀。
X61n1163_p0635b10║達又作麼生？不達又如何？普勸世界眾。
X61n1163_p0635b11║同念阿彌陀。要脫輪迴苦，快念阿彌陀。
X61n1163_p0635b12║先德云：天堂地獄兩邊排，任君修向那邊來。誠哉是
X61n1163_p0635b13║言也。或曰：如師之說，實有六道三途輪迴受苦乎？答：
X61n1163_p0635b14║若無六道輪迴、三途八難，老僧亦不肯持齋、斷酒肉、
X61n1163_p0635b15║勤參禪、苦念佛矣。因是有輪迴苦楚，纔肯念佛修行，
X61n1163_p0635b16║願捨娑婆，願生淨土。我今直告仁者，要見世上之人，
X61n1163_p0635b17║誰不愛色慾？誰不好酒肉？誰不貪名利？誰不願富貴？
X61n1163_p0635b18║吾知此是輪迴苦本，是以不謀不求也。法華經云：諸
X61n1163_p0635b19║苦所因，貪欲為本。若滅貪欲，無所依止。
X61n1163_p0635b20║沈蓮池云：滅諸覺觀，實相念佛，理則誠然。但以心雖
X61n1163_p0635b21║離念，而無明染心，念念相續。茲欲勉強遏捺，立使空
X61n1163_p0635b22║寂，而止動歸止，止更彌動。縱使麤念暫息，細念猶存，
X61n1163_p0635b23║便謂相應，錯謬非小。既居凡地，未能絕慮忘緣，何不
X61n1163_p0635b24║即緣慮而作進修？故以念還攻于念，念一佛名，換彼
X61n1163_p0635c01║百千萬億之雜念也。而妄從真起，波逐水生，即念即
X61n1163_p0635c02║空，居然本體，非于念外別得菩提。故云：萬法虗偽，惟
X61n1163_p0635c03║是一心。了悟自心，觸目菩提矣。
X61n1163_p0635c04║又曰：單修禪定，或起陰魔，如楞嚴、止觀諸經論中辨
X61n1163_p0635c05║之甚悉。念佛者，佛威神力、佛本願力，大光明中必無
X61n1163_p0635c06║魔事。然亦有宿障深厚，或不善用心，容有魔起，固未
X61n1163_p0635c07║可定，須預辨識。如經論說：行人見佛，辨之有二：一、不
X61n1163_p0635c08║與修多羅合者，是為魔事；二、不與本所修合者，是為
X61n1163_p0635c09║魔事。所以然者，以單修禪人本所修因，惟心無境故，
X61n1163_p0635c10║外有佛現，悉置不論，以果不恊因故。今念佛人一生
X61n1163_p0635c11║憶佛，臨終見佛，因果相符，何得疑為魔事？
X61n1163_p0635c12║或問：淨土之說，葢表法耳。智人宜直悟禪宗，而今只
X61n1163_p0635c13║管讚說淨土，將執着事相，不明理相。答：歸元性無二，
X61n1163_p0635c14║方便有多門。曉得此意，禪宗淨土，殊途同歸。子之所
X61n1163_p0635c15║疑，當下冰釋。昔人于此，𮞏互闡揚，不一而足。中峰大
X61n1163_p0635c16║師道：禪者，淨土之禪；淨土者，禪之淨土。而修之者，必
X61n1163_p0635c17║貴一門深入。此數語，猶萬世不易之定論也。故大勢
X61n1163_p0635c18║至菩薩得念佛三昧，而曰：以念佛心，入無生忍。普賢
X61n1163_p0635c19║菩薩入華嚴不思議解脫，而曰：願命終時，生安樂剎。
X61n1163_p0635c20║是二大士，一侍娑婆教主，一侍安養導師，宜應各立
X61n1163_p0635c21║門戶，而乃和會圓融，兩不相礙。此皆人所常聞習知，
X61n1163_p0635c22║那得尚執偏見？且爾云淨土表法者，豈不以淨心即
X61n1163_p0635c23║是淨土，豈復更有七寶世界？則亦將謂善心即是天
X61n1163_p0635c24║堂，豈復更有𦦨摩忉利？惡心即是地獄，豈復更有刀
X61n1163_p0636a01║劒鑊湯？愚癡心即是畜生，豈復更有被毛戴角等耶？
X61n1163_p0636a02║又爾喜談性理，厭說事相，都緣要顯我是高僧，怕人
X61n1163_p0636a03║說我不通性理。若真是理性洞明，便知事外無理，相
X61n1163_p0636a04║外無性，本自交徹，何須定要捨事求理，離土覓心？況
X61n1163_p0636a05║土分四種，汝謂只有寂光真土，更無實報莊嚴等土
X61n1163_p0636a06║乎？若一味說無相話以圖高玅，則心為淨土之說，新
X61n1163_p0636a07║學後生看得兩分經論，便能言之，何足為難？且汝既
X61n1163_p0636a08║心淨土淨，隨處淨土，吾試問汝：還肯即廁溷中作住
X61n1163_p0636a09║止否？還肯就犬豕牛馬同槽而飲噉否？還肯入坵塚
X61n1163_p0636a10║與臭屍骸同眠睡否？還肯洗摩飼哺伽摩羅疾、膿血
X61n1163_p0636a11║屎尿諸惡疾人積月累年否？于斯數者，歡喜安穩，略
X61n1163_p0636a12║不介意，許汝說高山平地總西方。其或外為忍勉，內
X61n1163_p0636a13║起疑嫌，則是淨穢之境未空，憎愛之情尚在，而乃開
X61n1163_p0636a14║口高談大聖人過量境界，撥無佛國，蔑視往生，可謂
X61n1163_p0636a15║欺天誑人，甘心自味。苦哉！苦哉！又汝若有大力量、大
X61n1163_p0636a16║誓願，願于生死海中頭出頭沒，行菩薩行，更無畏怯，
X61n1163_p0636a17║則淨土之生，吾不汝強。如或慮此土境風浩大，作主
X61n1163_p0636a18║不得；慮諸佛出世難值，修學無由；慮忍力未固，不能
X61n1163_p0636a19║于三界險處度脫眾生；慮盡此報身，未能永斷生死，
X61n1163_p0636a20║不受後有；慮後有既在，捨身受身，前路茫茫，未知攸
X61n1163_p0636a21║往，則棄淨土而不生，其失非細。此淨土法門，似淺而
X61n1163_p0636a22║深，似近而遠，似難而易，似易而難，他日汝當自知。今
X61n1163_p0636a23║但諦信，速應謹言，毋恣口業，自禍禍人，貽苦報于無
X61n1163_p0636a24║窮也。
X61n1163_p0636b01║月川禪師曰：螟蛉非是有羽翅者也。蜾𧕳塟而呪之，
X61n1163_p0636b02║呪之無間，蛉螟隨聲而化，翅羽生焉。此言雖小，可以
X61n1163_p0636b03║喻大。十方佛土，皆是眾生想綱所持，染淨果報，隨想
X61n1163_p0636b04║轉變。如想青時，大地皆青，心想佛時，豈不大地即是
X61n1163_p0636b05║佛耶？
X61n1163_p0636b06║袁居士西方合論云：有狂僧自負見地，余問之曰：汝
X61n1163_p0636b07║信得出家否？信得身在長安否？僧愕然曰：惡得不信？
X61n1163_p0636b08║余曰：汝夢中或夢未出家時，見父母兄弟時，或為稚
X61n1163_p0636b09║子嬉戲時，是時知身在客否？僧曰：不知。余曰：論汝信
X61n1163_p0636b10║得出家及與行脚，可是極明極徹，爾見道明白，當不
X61n1163_p0636b11║過此。然纔到枕上，返僧為俗，易客為家，己自不知，何
X61n1163_p0636b12║況生死長夜靠汝些子見地，焉能保其不顛倒耶？時
X61n1163_p0636b13║僧悚然。
X61n1163_p0636b14║淨土決曰：所謂念佛者，非口念之念，乃心念之念也。
X61n1163_p0636b15║心之所念者，想之所注也，志之所趨也，愛之所鍾也，
X61n1163_p0636b16║情之所繫也，思之所極而謀之所必得也，觀于人世
X61n1163_p0636b17║可見矣。世有以好色為心者，則念念惟色，色之外百
X61n1163_p0636b18║不上心矣。有以營生為心者，則念念生財，財之外百
X61n1163_p0636b19║不上心矣。此等終日亦何甞口念于是？然期而至，望
X61n1163_p0636b20║而企，日夜不休，鮮不副其念者，則以心念之者確也。
X61n1163_p0636b21║雖或雜以他事，然終不足以易其正念，則念佛者可
X61n1163_p0636b22║知矣。盖人之念頭所係最急，如水之必赴海，如火之
X61n1163_p0636b23║必炎上，如利刃之必傷，如毒藥之必殺，無空過者。念
X61n1163_p0636b24║佛之念亦如是也，則雖終日不念一聲佛，固終日念
X61n1163_p0636c01║佛也。若或將信將疑，未知的有西方與否，則雖念佛
X61n1163_p0636c02║以為工，課千聲以為法，則亦徒以為勞耳。
X61n1163_p0636c03║三大聖人現身勸人修淨業
X61n1163_p0636c04║唐洛陽罔極寺釋慧日，中宗朝得度。日見義淨三藏
X61n1163_p0636c05║躬詣竺乾，遂生羨慕，誓遊西域。始泛舶渡海，經三載
X61n1163_p0636c06║乃達天竺，尋求梵本，訪善知識。獨影孤征，雪嶺胡鄉，
X61n1163_p0636c07║無所不到。既經多苦，深厭閻浮，乃嘆曰：何國何方，有
X61n1163_p0636c08║樂無苦？何法何行，能速見佛？徧問天竺三藏學者，皆
X61n1163_p0636c09║讚淨土合千金口。日聞已頂受，漸至北印土徤䭾羅
X61n1163_p0636c10║國。王城東北有一大山，山有觀音像，日遂七日叩頭
X61n1163_p0636c11║祈請，以斷食畢命為期。至七日夜，觀音空中現紫金
X61n1163_p0636c12║色相，垂右手摩日頂曰：汝若傳法，自利利他，惟有西
X61n1163_p0636c13║方阿彌陀國，勸令念佛誦經，迴願往生。到彼國已，見
X61n1163_p0636c14║佛及我，自當知淨土法門勝過諸行。說已忽滅。日斷
X61n1163_p0636c15║食既困，聞此加壯。及登嶺東歸，計行七十餘國，總一
X61n1163_p0636c16║十八年。開元七年方達長安，進帝佛真容梵筴等，賜
X61n1163_p0636c17║號慈愍三藏王法師。
X61n1163_p0636c18║又唐大曆二年，法照大師棲止衡州雲峰寺，勤修不
X61n1163_p0636c19║懈，惟以勸人念佛為急。一日，僧堂粥鉢內，兩次現五
X61n1163_p0636c20║臺勝景，景中復現有寺，寺有金榜，題曰大聖竹林寺。
X61n1163_p0636c21║于是心懷渴仰，欲禮五臺。四年八月十三日發行，至
X61n1163_p0636c22║五年四月到五臺縣，遙見佛光寺南數道白光。六日
X61n1163_p0636c23║到佛光寺，其夜四更，見一道光，從北山下來射照。照
X61n1163_p0636c24║忙入室內，問眾云：此何祥也？有僧答言：此大聖不思
X61n1163_p0637a01║議光，常覺有緣。照聞已，即具威儀，尋光至寺東北五
X61n1163_p0637a02║十里間，果有山，山下有㵎，㵎北有一石門，見二青衣，
X61n1163_p0637a03║可年八九歲，顏貌端正，立于門首，一稱善財，一曰難
X61n1163_p0637a04║陀，相見歡喜，問訊設禮。引照入門，向北五六里，見一
X61n1163_p0637a05║金門樓，至門乃是一寺，寺前金榜，題曰大聖竹林寺，
X61n1163_p0637a06║一如鉢中所見者，方圓可二十里，一百二十院，皆是
X61n1163_p0637a07║寶塔莊嚴。其地純是黃金，流渠華樹，充滿其內。照入
X61n1163_p0637a08║寺，至講堂，見文殊在西，普賢在東，各據獅子之座，說
X61n1163_p0637a09║法之音，歷歷可聽。文殊左右，菩薩萬餘，普賢亦有無
X61n1163_p0637a10║數菩薩圍繞。照至二菩薩前，作禮問言：末代凡夫，去
X61n1163_p0637a11║聖時遙，知識轉劣，垢障尤深。佛法浩瀚，未審修行，于
X61n1163_p0637a12║何法門，最為捷要？文殊報言：汝今念佛，今正是時。諸
X61n1163_p0637a13║修行門，無過念佛。所以者何？我于過去劫中，因念佛
X61n1163_p0637a14║故，得一切種智。是故一切諸佛法，般若波羅蜜，甚深
X61n1163_p0637a15║禪定，乃至諸佛，皆從念佛而生。故知念佛，是諸法之
X61n1163_p0637a16║王。汝當念無上法王，令無休息。照又問：當云何念？文
X61n1163_p0637a17║殊言：此世界西，有阿彌陀佛。彼佛願力，不可思議。汝
X61n1163_p0637a18║當繫念，令無間斷。命終之後，決定往生，永不退轉。說
X61n1163_p0637a19║是語已，二大聖各舒金手，摩照頂，為授記䇷。照聞已，
X61n1163_p0637a20║歡喜踴躍，禮謝而退。
X61n1163_p0637a21║
X61n1163_p0637a22║西方直指卷之中