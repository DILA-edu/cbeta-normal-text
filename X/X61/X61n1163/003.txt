X61n1163_p0637b01║西方直指卷之下
X61n1163_p0637b02║一念居士　編
X61n1163_p0637b03║往生證驗
X61n1163_p0637b04║誦經往生（見蓮池疏鈔）
X61n1163_p0637b05║誦此經者，如舌根不壞，天樂西迎，方解冤而往生，未
X61n1163_p0637b06║終卷而坐脫。歸如入定，終覩白蓮，銀臺而易金臺，麤
X61n1163_p0637b07║樂而來細樂。
X61n1163_p0637b08║舌根不壞者，智論云：有比丘誦彌陀經，命欲終時，
X61n1163_p0637b09║語弟子言：阿彌陀佛與諸大眾俱來迎我。後從火
X61n1163_p0637b10║化，舌根不灰，色相自若。天樂西迎者，宋唐世良，誦
X61n1163_p0637b11║彌陀經十萬過。一日謂家人曰：佛來迎我。言已，作
X61n1163_p0637b12║禮坐逝。其夜有利行人在道味山上，夢西方異光，
X61n1163_p0637b13║旛華繽紛，音樂嘹喨，空中聲云：唐世良已生淨土。
X61n1163_p0637b14║解冤往生者，宋上虞民馮珉，少事遊獵，見巨蛇持
X61n1163_p0637b15║稍，將往刺之。時蛇在岩下，欲噬黃犢，珉推岩石壓
X61n1163_p0637b16║之至死，蛇屢為祟。珉修懺念佛經年，蛇不能害。一
X61n1163_p0637b17║日請同社淨侶誦彌陀經，合掌而化。未終坐脫者，
X61n1163_p0637b18║晉智仙法師，號真教，住白蓮寺十三年，西向十念
X61n1163_p0637b19║十二時不暫廢。一夕微疾，命觀堂行人誦彌陀經，
X61n1163_p0637b20║未終卷，安然坐脫。歸如入定者，宋釋處謙，精修淨
X61n1163_p0637b21║土。一夕誦彌陀經畢，稱讚淨土，告眾曰：吾以無生
X61n1163_p0637b22║而生淨土，如入禪定。奄然而化終。覩白蓮者，宋嘉
X61n1163_p0637b23║禾郡鍾嫗，日誦彌陀經十徧，念佛不輟。一日語其
X61n1163_p0637b24║子曰：見白蓮華無數，眾聖迎我。遂端坐聳身化去。
X61n1163_p0637c01║銀臺金臺者，懷玉禪師，台州人。布衣一食，常坐不
X61n1163_p0637c02║臥，精進念佛，誦彌陀經三十萬徧。一日見西方聖
X61n1163_p0637c03║眾，多若恒沙，一擎銀臺，從窓而入。玉曰：吾一生精
X61n1163_p0637c04║進，誓取金臺，何為得此？銀臺遂隱。玉感激，倍復精
X61n1163_p0637c05║進。三七日後，見佛滿空中，乃謂弟子曰：金臺來迎，
X61n1163_p0637c06║吾生淨土矣。說偈含笑而逝。郡守段公異之，作詩
X61n1163_p0637c07║讚美，有枝低只為罣金臺之句云。麤樂細樂者，元
X61n1163_p0637c08║子華禪師，大曆九年，於潤州觀音寺誦彌陀經。六
X61n1163_p0637c09║月忽得疾，夜聞香氣，樂音空中告曰：麤樂已過，細
X61n1163_p0637c10║樂續來，君當往生。良久念佛而化，異香連日不散。
X61n1163_p0637c11║又若書寫則化被蒼生，講演則祥符白鶴。
X61n1163_p0637c12║書寫者，唐善導大師，凡得嚫施，用寫彌陀經十萬
X61n1163_p0637c13║卷，勸人受持。亦有讀誦至十萬徧者，五十萬徧者，
X61n1163_p0637c14║僧俗歸仰。至有感極，焚身供養，得念佛三昧者，不
X61n1163_p0637c15║可勝紀。講演者，宋沈三郎，晚歲回心念佛，因病請
X61n1163_p0637c16║僧講彌陀經，易衣而終，縮膝欲起。二子局于名教，
X61n1163_p0637c17║以易龕為難，曳其脛直之。將入殮，忽舉首出衣被，
X61n1163_p0637c18║矍然而坐，舉家大驚。二子急前扶衛，乃以肘節捶
X61n1163_p0637c19║之。子曰：助父坐脫耳。竟坐逝。茶毗，有白鶴二十九
X61n1163_p0637c20║隻，飛鳴雲表，久之西去。
X61n1163_p0637c21║現前感應，則寶地遙觀；尅取往生，則涅槃非比。如斯
X61n1163_p0637c22║感應，屢見古今。
X61n1163_p0637c23║寶地遙觀者，唐大行禪師，初修普賢懺，後入大藏，
X61n1163_p0637c24║隨手取卷，得彌陀經，日夜誦咏。至三七日，覩琉璃
X61n1163_p0638a01║地上佛及二大士現前。僖宗聞其事，詔入內庭，賜
X61n1163_p0638a02║號常精進菩薩。後琉璃地復見，即日命終。異香經
X61n1163_p0638a03║旬，肉身不壞。涅槃非比者，梁道珍法師，講涅槃經。
X61n1163_p0638a04║天監中，憩錫廬山，慕遠公淨業。禪坐中，忽見海上
X61n1163_p0638a05║數百人，乘寶舫前邁。師問：何之？答曰：往極樂國。因
X61n1163_p0638a06║求附載。報云：法師雖善講涅槃經，亦大不可思議。
X61n1163_p0638a07║然未誦彌陀經，豈得同往？師遂廢講念佛，誦彌陀
X61n1163_p0638a08║經及二萬徧。將終四七日，前夜四更，見西方銀臺
X61n1163_p0638a09║來至空中，皎如白日，聲云：法師當乘此臺往生。時
X61n1163_p0638a10║眾咸聞天樂。異香數日，香猶未散。其夜，峰頂寺僧
X61n1163_p0638a11║遙見谷口火炬數十，明燎徹夜。次日，乃知師逝。如
X61n1163_p0638a12║上所錄，皆修因證果，此感彼應，疊見層出。自古及
X61n1163_p0638a13║今，未易枚舉。
X61n1163_p0638a14║持名往生
X61n1163_p0638a15║若持名者，或一念而飛一光，或一聲而出一佛，或響
X61n1163_p0638a16║彌林谷，或音徹宮闈，或六時繫念而依正盈空，或十
X61n1163_p0638a17║字標心而聖賢入會。洎于昭代，續有名流。
X61n1163_p0638a18║此正明執持名號也。淨業諸賢，多不繁載，姑舉昭
X61n1163_p0638a19║灼世人耳目者一二，以為激勸。飛光者，唐善導大
X61n1163_p0638a20║師，人問：念佛得生淨土否？答曰：如汝所念，遂汝所
X61n1163_p0638a21║願。于是導乃自念阿彌陀佛一聲，則有一光從其
X61n1163_p0638a22║口出，十聲至百，光亦如之，光明滿室。帝聞其事，勑
X61n1163_p0638a23║所居為光明寺。後登柳樹，端坐而化。出佛者，少康
X61n1163_p0638a24║法師，在鳥龍山建淨土道場，勸人念佛。眾見師念
X61n1163_p0638b01║佛一聲，口出一佛，至于十念，十佛次出，猶若連珠。
X61n1163_p0638b02║臨終之日，口旋異光數道，奄然而逝。響彌者，唐道
X61n1163_p0638b03║綽禪師，平居為眾講無量壽經，將二百徧，人各掐
X61n1163_p0638b04║珠，口稱佛號，或時散席，聲播林谷。音徹者，唐法照，
X61n1163_p0638b05║於并州五會念佛，感代宗皇帝宮中聞念佛聲，遣
X61n1163_p0638b06║使遙尋，見師勸化之盛，遂詔入宮。宮人念佛，亦及
X61n1163_p0638b07║五會，號五會法師。六時者，晉慧遠法師，居廬山，製
X61n1163_p0638b08║蓮華漏，六時念佛，澄心繫想。後十九年七月晦夕，
X61n1163_p0638b09║於般若臺方從定起，見阿彌陀佛身徧虗空，圓光
X61n1163_p0638b10║之中無量化佛及菩薩眾水流光明，演說妙法。佛
X61n1163_p0638b11║言：我以本願力故來安慰汝，汝七日後當生我國。
X61n1163_p0638b12║至期端坐而逝。十字者，宋長蘆宗賾禪師禪理洞
X61n1163_p0638b13║悟，宗說兼通，而遠遵廬阜之規，建蓮華勝會。其法
X61n1163_p0638b14║日念阿彌陀佛，或千聲萬聲，各千日下以十字記
X61n1163_p0638b15║之。一夕夢一男子，烏巾白衣，風貌清美，謂賾曰：欲
X61n1163_p0638b16║入公彌陀會，乞書一名。賾問：公何名？曰：普慧。又云：
X61n1163_p0638b17║家兄普賢亦乞登名。言訖遂隱。賾覺而語諸尊宿，
X61n1163_p0638b18║皆云：華嚴離世間品有二菩薩名。乃知聖賢幽贊，
X61n1163_p0638b19║以二大士書於錄首。昭代者，今代也。如西齊空谷、
X61n1163_p0638b20║天奇、毒峰等，皆近世高僧，篤信精修，匹休前古，相
X61n1163_p0638b21║續不絕。稍詳往生集中，葢千萬中紀其一二而已。
X61n1163_p0638b22║至於感護則宿冤得度，惡鬼不侵；靈應則瞽目重明，
X61n1163_p0638b23║俘囚脫難。
X61n1163_p0638b24║冤度者，唐邵彪，鎮江人。為諸生時，夢至一公府，主
X61n1163_p0638c01║者問：汝知所以不第否？彪對：不知。因使人引彪前
X61n1163_p0638c02║行，見大鑊中有蛤蜊作人語，呼彪名。彪怖，遂念阿
X61n1163_p0638c03║彌陀佛，蛤蜊變黃雀飛去。彪後及第，官至安撫使。
X61n1163_p0638c04║鬼却者，佛世有一國，鄰於羅剎。羅剎食人無度，王
X61n1163_p0638c05║約自今國中家以一人次第送與，勿得枉殺。有奉
X61n1163_p0638c06║佛家，止生一子，次第充行。父母哀號，囑令至心念
X61n1163_p0638c07║佛。以佛威力，鬼不得近。明晨往視，見子尚在，將之
X61n1163_p0638c08║而還。自是羅剎之患遂息。目明者，宋崇氏女，雙瞽，
X61n1163_p0638c09║念佛三年，精勤不替，雙目重明如故。難脫者，元末
X61n1163_p0638c10║張士誠攻湖州，江浙丞相與戰，擒四十人，囚檻送
X61n1163_p0638c11║戮。夜宿西湖烏巢寺，大猷謀禪師徐步廊下，囚見
X61n1163_p0638c12║師神觀閒雅，持誦不輟，因求救㧞。師教令至心念
X61n1163_p0638c13║南無救苦救難阿彌陀佛。中有三人信受其語，念
X61n1163_p0638c14║不絕口。天曉，發囚易枷鎖至，三人刑具不足，惟繫
X61n1163_p0638c15║以繩。既而審鞫，知良民被虜者，遂得釋。
X61n1163_p0638c16║又復惡人則善和十念，地獄現而化佛空迎。畜生則
X61n1163_p0638c17║鴝鵒稱名，形骸掩而蓮華地發。何況身無重慝，報在
X61n1163_p0638c18║最靈。信願薰修，寧成虗棄。
X61n1163_p0638c19║惡人者，唐張善和屠牛為業，臨終見羣牛索命，於
X61n1163_p0638c20║是大怖，喚其妻云：速延僧為我念佛。僧至，論云：經
X61n1163_p0638c21║中說臨終惡相現者，至心念佛，即得往生。和云：地
X61n1163_p0638c22║獄至，急取香爐來。即以右手擎火，左手拈香，面西
X61n1163_p0638c23║專切念佛。未滿十聲，自言佛來迎我，即化去。畜生
X61n1163_p0638c24║者，宋黃岩正等寺觀公畜鴝鵒，常念佛不絕。一日
X61n1163_p0639a01║立化籠上，觀塟之。已而土土出紫蓮華一朵，尋土
X61n1163_p0639a02║中則華從舌端而發。靈芝照律師為之讚，有立亡
X61n1163_p0639a03║籠閑渾閑事，化紫蓮華也太奇之句。慝者，惡之匿
X61n1163_p0639a04║於心者也。最靈者，人為萬物之靈也。未復結言，惡
X61n1163_p0639a05║人念佛尚得往生，何況惡未必如善和。畜生念佛
X61n1163_p0639a06║尚得往生，何況靈而號為人類。以此比況，知必生
X61n1163_p0639a07║也。信願熏修，所作唐捐，無有是處。
X61n1163_p0639a08║往生持戒
X61n1163_p0639a09║口業勸戒
X61n1163_p0639a10║龍舒王居士曰：人生不過身、口、意業。殺、盜、婬為身三
X61n1163_p0639a11║業，妄言、綺語、兩舌、惡口為口四業，貪、嗔、癡為意三業，
X61n1163_p0639a12║總之十惡。若持而不犯，乃謂之十善。據佛所言，口業
X61n1163_p0639a13║果報多于身、意二業，以發意則未必形于外，出口則
X61n1163_p0639a14║遂見矣。舉身為惡，猶有時而難阻，不若口之易發故
X61n1163_p0639a15║也。未問隔世之事，且以現世言之。今人有一言稱人，
X61n1163_p0639a16║其人終身受賜，福及子孫者；有一言陷人，其人終身
X61n1163_p0639a17║受害，累及子孫者。口業豈不重哉？
X61n1163_p0639a18║永嘉集淫戒
X61n1163_p0639a19║於諸女色，心無染着，凡夫顛倒，為欲所醉，躭荒迷亂，
X61n1163_p0639a20║不知其過，如提華莖，不悟毒蛇。智人觀之，毒蛇之口，
X61n1163_p0639a21║熊豹之手，猛火熱鐵，不以為喻，銅柱鐵牀，燋背爛腸，
X61n1163_p0639a22║血肉縻潰，痛徹心髓，作如是觀，唯苦無樂。革囊盛糞，
X61n1163_p0639a23║膿血之聚，外假香塗，內惟臭穢，不淨流溢，蛆蟲住處，
X61n1163_p0639a24║鮑肆廁孔，亦所不及。　智者觀之，但見髮毛爪齒，薄
X61n1163_p0639b01║皮厚皮，血肉汗淚，涕唾膿脂，筋脉腦膜，黃痰白痰，肝
X61n1163_p0639b02║膽骨髓，肺脾腎胃，心膏膀胱，大腸小腸，生藏熟藏，屎
X61n1163_p0639b03║尿臰處，如是等物，一一非人，識風鼓擊，妄生言語，
X61n1163_p0639b04║　詐為親友，其實怨妬，敗德障道，為過至重，應當遠離，
X61n1163_p0639b05║如避冤賊。　是故智者觀之，如毒蛇想，寧近毒蛇，不
X61n1163_p0639b06║親女色。何以故？毒蛇殺人，一死一生，女色繫縛，百千
X61n1163_p0639b07║萬劫，種種楚毒，苦痛無窮，諦察深思，難可附近。
X61n1163_p0639b08║經云：若更有一惑，如淫慾大地眾生，無一人得道。
X61n1163_p0639b09║戒殺臆說
X61n1163_p0639b10║雲棲和尚曰：天地生物以供人食，如種種穀、種種果、
X61n1163_p0639b11║種種蔬菓，可謂千足萬足，何苦復將同有血氣、同有
X61n1163_p0639b12║子母、同有知覺、覺痛覺痒、覺生覺死之物而殺食之，
X61n1163_p0639b13║豈理也哉？尋常說：只要心好，不在齋素。嗟乎！戮其身
X61n1163_p0639b14║而啖其肉，天下之言凶心、慘心、毒心、惡心孰甚焉？好
X61n1163_p0639b15║心當在何處？此數語最為痛切，余請申之。夫釋氏之
X61n1163_p0639b16║所為齋者，以眾生造殺業者定招殺報，故於十戒中
X61n1163_p0639b17║首重戒殺，即救此殺命之人，非特慈心於物己也。且
X61n1163_p0639b18║六畜總皆我屢世眷屬，不應以物命視之，故不應食
X61n1163_p0639b19║肉。今且就世情論之，人非木石，豈不知愛惜物命？亦
X61n1163_p0639b20║非不念及輪迴，乃不能持素，其故有二：一者躭芻豢
X61n1163_p0639b21║之悅口，二者慮藜藿之損身（此二語出蓮池師）。豈知養德養
X61n1163_p0639b22║身皆宜食素，葢滋養胃氣全憑水穀魚肉，動火本艸
X61n1163_p0639b23║言之甚詳。孫真人著衛生歌流行于世，並未齒及于
X61n1163_p0639b24║肉，如云：鴈有序兮犬有義，黑鯉朝北知臣禮，人無禮
X61n1163_p0639c01║義反食之，天地神明皆不喜。此等議論為何如乎？近
X61n1163_p0639c02║時好事者籍口養老，廣述殺命等事，刊成書冊，混行
X61n1163_p0639c03║於世，殊可痛恨。蓋七十非肉不飽之說，乃孟夫子論
X61n1163_p0639c04║王道中之一語，非如本艸等書專門之論也。不然，七
X61n1163_p0639c05║十者不應衣帛耶？五十者不應食肉耶？其意若謂衣
X61n1163_p0639c06║帛食肉，後生家不可享用，惟五十以上乃可耳。然未
X61n1163_p0639c07║甞教人恣意殺戮，極窮口腹，如今人之所為者。縱使
X61n1163_p0639c08║殺命養命，壽過彭祖，然且仁者不為，況無益而有損
X61n1163_p0639c09║乎？究竟而論，人與萬物皆屬上帝生靈，上帝好生，豈
X61n1163_p0639c10║有生物養人之理？惟是洪荒之世，禽獸逼人，天生人
X61n1163_p0639c11║以養萬物者，不知幾世代矣。後世聖人始教人網𮊁
X61n1163_p0639c12║以歒禽獸，不意流毒至今，殺害無厭，有俗人所不忍
X61n1163_p0639c13║聞者，詎可令聖人見耶？且人食虎，虎亦食人；人食蚫，
X61n1163_p0639c14║蚫亦傷人。今日且然，何論洪荒？生物養人之說，不辨
X61n1163_p0639c15║而自明矣。余甞竊思，末劫瘟疫流行，痘症酷烈，皆是
X61n1163_p0639c16║殺氣上于天，知亦是殺冤業報，而人猶不悟，苦哉苦
X61n1163_p0639c17║哉。或曰：汝極陳殺生之戒，似矣。惟肉不養人之說，實
X61n1163_p0639c18║難遷就。葢食肉人肥，食菜人瘦，汝不能食肉，便禁人
X61n1163_p0639c19║食肉，人誰汝信？予曰：非肉能肥人，以肥人能食肉耳。
X61n1163_p0639c20║譬之健漢能行淫，非淫慾能健人也。又不見山中有
X61n1163_p0639c21║辟糓神仙，市井無百歲屠行，世人一日不再飯則餓，
X61n1163_p0639c22║終年不食肉未死，此予所自信者，雖聖人復起，不易
X61n1163_p0639c23║吾言矣。惟是富貴之家，習慣不能遽革，一飯無肉，便
X61n1163_p0639c24║覺氣餒，此由自心，非關肉故。如藥本對症，而病人惑
X61n1163_p0640a01║于人言，自起疑惑，則藥便不靈。無肉覺餒，亦復如是。
X61n1163_p0640a02║豈惟飲食，一切山河大地，皆由心變。如大河水，人視
X61n1163_p0640a03║為水，鬼視為火，水族如居宅，諸天如琉璃。即自人論，
X61n1163_p0640a04║病熱則思水，病寒則惡水，水性本同，而眾生業感不
X61n1163_p0640a05║同，故所見亦異。須知一切世間可愛憎物，原無可愛
X61n1163_p0640a06║憎者，作如是觀，名為正觀。古今戒殺文字，不啻牛毛
X61n1163_p0640a07║繭絲，慚余狂瞽，無能宣揚萬一，惟諸名公進而教之。
X61n1163_p0640a08║
X61n1163_p0640a09║西方直指卷之下
X61n1163_p0640a10║
X61n1163_p0640a11║No. 1163-C
X61n1163_p0640a12║ 題西方直指
X61n1163_p0640a13║
X61n1163_p0640a14║余病痰晝寢，而應門忽以淥田一念居士所撰西方
X61n1163_p0640a15║直指三卷傳來，曰：子其弁之。蓋病夫當強艾年，亦大
X61n1163_p0640a16║有意於西方。而今久荒此課，得居士此提，真於我心
X61n1163_p0640a17║有戚戚焉。雖不斐，亦當出游夏一贊詞。夫此經不但
X61n1163_p0640a18║以帶業往生下品歆博地凡夫，亦究竟一生補處菩
X61n1163_p0640a19║薩多從此出。而近有執著六祖壇經及方山合論之
X61n1163_p0640a20║權說者，輒小淨土一門，等諸禪門之空觀菩薩，以為
X61n1163_p0640a21║未入最上一乘。則古德既有四料簡矣，曰：有禪無淨
X61n1163_p0640a22║土，十人九蹉路。無禪有淨土，萬修萬人去。有禪有淨
X61n1163_p0640a23║土，猶如帶角虎。現世為人師，將來作佛祖。此不易之
X61n1163_p0640a24║論也。然此案固重修淨，尤重禪淨兼修。以愚膚見，竊
X61n1163_p0640b01║有味於孔門志於道、志於仁兩案，真見其一而二，二
X61n1163_p0640b02║而一也。道非毗盧性海乎？仁者，道中之一德，而仁外
X61n1163_p0640b03║實無餘道也。故曰：元者，善之長也。舍唯心淨土之外，
X61n1163_p0640b04║別求毗盧性海，亦無是處。故孔聖之教志仁，乃所以
X61n1163_p0640b05║志於道也。志於道者，恐道其所道，入於外道。小道而
X61n1163_p0640b06║志仁，却有實德可據。況據德而依仁人，則必無道其
X61n1163_p0640b07║所道之虞。西方直指一書，其出世依仁之案乎？在吾
X61n1163_p0640b08║儒，則不但是志於道之大因，亦游於藝之一助也。當
X61n1163_p0640b09║知居士學道，愛人仕優，而提此指，蓋有深至之意云。
X61n1163_p0640b10║萬曆丙午孟冬乙卯管志道子登甫題