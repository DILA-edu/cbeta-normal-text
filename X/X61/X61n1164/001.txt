X61n1164_p0641a01║No. 1164-A
X61n1164_p0641a02║ 靈峰蕅益大師選定淨土十要重刻序
X61n1164_p0641a03║（此序西蜀潘存評點）
X61n1164_p0641a04║淨土法門者何？法界緣起也。何謂法界？吾人現前一
X61n1164_p0641a05║念之心，不唯非塊然，亦復非倐爾。纔有能起，即屬所
X61n1164_p0641a06║緣。非能緣者，不得已強名之曰無相。然虗空兔角，亦
X61n1164_p0641a07║受無相之名。而虗空有表顯相，兔角有斷無相。非真
X61n1164_p0641a08║無相，又不得已強名此無相曰真。唯其無相而真，故
X61n1164_p0641a09║十方三世、依正色心、自他凡聖等法，皆在我現前一
X61n1164_p0641a10║念無相真心中，炳然齊現。而皆以自心為體，非別有
X61n1164_p0641a11║物。心無相而真，從心所現一切諸法，莫不無相而真。
X61n1164_p0641a12║是故於中隨拈一毫末，一一皆具十方三世、依正色
X61n1164_p0641a13║心、自他凡聖等法，而無餘欠。乃至一欬一掉，一名一
X61n1164_p0641a14║字，罔非自心之全體大用。而欬掉名字之外，更無一
X61n1164_p0641a15║法可得。此所謂法界也。何謂法界緣起？聖凡皆此法
X61n1164_p0641a16║界，非麤妙，無減增，不涉生死，不干迷悟。而悟順法界
X61n1164_p0641a17║故，出生二種涅槃。迷逆法界故，妄現二種生死。迷逆
X61n1164_p0641a18║生死，法界宛然。無奈眾生從未悟故，終不能了。諸佛
X61n1164_p0641a19║菩薩愍之，從一真法界，起種種因緣。世出世間，事類
X61n1164_p0641a20║無算。一介螻螘，萬聖互援。神力既同，慈心亦等。而眾
X61n1164_p0641b01║生迷逆妄故，受化不齊。於諸佛菩薩平等光中，有有
X61n1164_p0641b02║緣無緣，及緣中淺深久近之異。緣分差等，化辨從違。
X61n1164_p0641b03║若或無緣，徒勞引領。此所謂法界緣起也。是故建化
X61n1164_p0641b04║門中，只論繫珠一義。如法華妙典，廣談宿因。先聖以
X61n1164_p0641b05║四釋闡明（因緣釋．約教釋．本迹釋．觀心釋），而必以因緣居首。由緣匪
X61n1164_p0641b06║一，故教網弛張；由教無方，故恩德貫徹（指本迹）；由恩不
X61n1164_p0641b07║可窮盡，故得消歸自己，領納家珍（指觀心）。故知因緣即
X61n1164_p0641b08║第一義。從上列祖，極重時節因緣。良以無法與人，亦
X61n1164_p0641b09║無語句。情種熟處，假說心傳。儻其不然，契理而不契
X61n1164_p0641b10║機，有句盡成非量。空花界裏，無自立宗。華嚴大經，王
X61n1164_p0641b11║於三藏。末後一著，歸重願王。夫眾生情愛牽連，幻成
X61n1164_p0641b12║世界。妄執緣影，遂立前塵。觸之則生死浩然，究竟皆
X61n1164_p0641b13║歸於業海。然而業繫之內，尚且天經地義，萬邦作孚。
X61n1164_p0641b14║況諸佛菩薩，悲智無涯，色心俱寂。本真如以起用，稱
X61n1164_p0641b15║法性以垂機。觸之則生死銷亡，究竟皆同歸祕藏。大
X61n1164_p0641b16║事該乎九界，深恩施（音異）於塵年。無不從此法界流，無
X61n1164_p0641b17║不還歸此法界。此與六環業繫為何如？而可反恣睽
X61n1164_p0641b18║違，不從標準。是旨也，精研藏教，備考羣宗。由忍土而
X61n1164_p0641b19║遐攬十虗，從末流而曠觀三際。則求生淨土一法，誠
X61n1164_p0641b20║法界第一緣起矣。說者謂阿彌願勝，駕越諸方。然諸
X61n1164_p0641c01║佛願等、子等、心等，法性海中，那容優劣。而千經萬論，
X61n1164_p0641c02║極口指歸樂邦；十方廣長，同聲勸讚光壽者，何哉？緣
X61n1164_p0641c03║在故耳。緣何謂在？信也。何謂不在？不信也。信不在處，
X61n1164_p0641c04║惡業障之。如夜行者，滅火而趨險道；如破浪者，卷帆
X61n1164_p0641c05║而鼓橫橈。事同背馳，寧止紆曲。又諸佛四土，上三土
X61n1164_p0641c06║容有橫義。至同居土，大都有豎無橫。唯極樂同居，橫
X61n1164_p0641c07║具四土。是故有情，以凡夫而例一生補處；國土，即緣
X61n1164_p0641c08║生而顯稱性五塵。佛身，因應化而見法身真常；說法，
X61n1164_p0641c09║從眾鳥而聞梵音深遠。以要言之，法法圓融，塵塵究
X61n1164_p0641c10║竟，教海無一名相可筌蹄，法門無一因果可比擬。然
X61n1164_p0641c11║此等希有，十方罕聞，而唯在極樂者，何哉？緣深故耳。
X61n1164_p0641c12║緣何謂深？信深也。何謂淺？信淺也。信根淺處，恒情域
X61n1164_p0641c13║之，如朝廷之有資格，高才皓齒而不遷；如麟鳳之於
X61n1164_p0641c14║走飛，羽道毛羣而一類。何由大方闊步，豁破無明？又
X61n1164_p0641c15║諸佛度生，皆窮累劫，從凡階聖，不退為難。今求生極
X61n1164_p0641c16║樂，但七日竭誠，十念傾注，雖陷惡逆，悉記往生。纔得
X61n1164_p0641c17║往生，便圓踞三不退地。且見阿彌，即見十方諸佛；生
X61n1164_p0641c18║極樂，即生一切剎海。乃至阿彌一光，極樂一塵，悉能
X61n1164_p0641c19║於中頓證十方三世、依正色心、自他凡聖等法，而不
X61n1164_p0641c20║出剎那際三昧。夫諸佛度生如彼難，阿彌度生如此
X61n1164_p0642a01║易者，何哉？緣久故耳。緣何謂久？信久也。何謂近？信近
X61n1164_p0642a02║也。信緣近處，時分限之，如捨調弓而引彆弣，如放馴
X61n1164_p0642a03║𩣝而服野駼，戰勝之功，當在異日。如上所論，專重有
X61n1164_p0642a04║緣。緣深則境界難思，非等覺十地所能測；緣久則神
X61n1164_p0642a05║力迅速，非三祇百劫所可倫。要之，阿彌非有加於吾
X61n1164_p0642a06║心也。吾心一念離絕，故聖凡無在；吾心萬法頓融，故
X61n1164_p0642a07║四土無在；吾心不屬時劫，故十世剎那無在；吾心不
X61n1164_p0642a08║屬方隅，故微塵剎海無在。吾何歉乎哉？特仗增上因
X61n1164_p0642a09║緣一顯發之耳。曾有久習神呪者，一夜重魘，見獰物
X61n1164_p0642a10║持之置巨石下。其人怖急，憶誦素所習呪，遂見獰物
X61n1164_p0642a11║倒散裂石而醒。設素未習呪，或習未純熟，緣種不深，
X61n1164_p0642a12║斯時也，欲不寱死得乎？然夢中真言，復是何物？倒獰
X61n1164_p0642a13║裂石，誰實使之？皆即我現前一念之心也。自心神呪，
X61n1164_p0642a14║喚醒自心魘人。淨土法門亦如是，自心之阿彌，還度
X61n1164_p0642a15║自心之生死。故知因緣之義，甚深甚深。抑聞魘之重
X61n1164_p0642a16║者，不許持光照，照即死；不許抱令起，抱多失心。唯就
X61n1164_p0642a17║闇中，俾熟識者，大呼其名，連聲呼之，無不解者。淨土
X61n1164_p0642a18║法門亦如是，劫濁盛時，眾生魘重，毋以持名雜叅話，
X61n1164_p0642a19║毋以麤心習勝觀。雜叅話，則濁智騰波，定起邪見，所
X61n1164_p0642a20║謂照之即死者也；習勝觀，則非其境界，定起魔事，所
X61n1164_p0642b01║謂抱多失心者也。唯以現前一念無明業識之心，令
X61n1164_p0642b02║其專稱阿彌陀佛名號，無間一心，未有不親證親到
X61n1164_p0642b03║者。法門至此，愈卑而愈不勝仰，愈淺而愈不可俯，自
X61n1164_p0642b04║呼自應，自魘自醒，一心之本元頓彰，法界之體用全
X61n1164_p0642b05║揭，無庸鑽仰，秖麼修行。儻未悟透根源，寧可顓蒙合
X61n1164_p0642b06║妙？夫顓蒙念佛，至矣極矣，無復加矣。但恐法門之戲
X61n1164_p0642b07║論難忘，生死之天懷不切，或執牟尼而視同瓦礫，或
X61n1164_p0642b08║以指爪而撮摩虗空，或抉瞖而與眼以明，或傳經而
X61n1164_p0642b09║苦舌之鳺。如此，則揚之與抑，總莫暢乎本懷；而信之
X61n1164_p0642b10║與疑，皆不成乎三昧。間有大智，知進知退，知存知亡，
X61n1164_p0642b11║而未遘至人，未獲圓悟，未窮極致，未學要詮，欲升永
X61n1164_p0642b12║明之堂，入楚石之室，居五濁之世，闡難信之宗，殊非
X61n1164_p0642b13║聊爾。嗚呼！至人幽矣，圓悟皇哉，若無要詮，誰與窮極？
X61n1164_p0642b14║昔　靈峰老人，以正法眼，選定淨土十要一書，剞劂
X61n1164_p0642b15║未全。乙未以後，梨棗四散，迄丁未年，焚失數種。成時
X61n1164_p0642b16║竊念像季久轉，唯此一門契理契機，而淨土諸書唯
X61n1164_p0642b17║此諸要盡美盡善，爰加點評，稍事節略。又倣慈雲、懺
X61n1164_p0642b18║儀二門合行之例，會幽谿二要為一要，而自以觀經
X61n1164_p0642b19║初門．彌陀、行儀二種謬附之。其序首要解，尊經也，要
X61n1164_p0642b20║之要也；次慈雲，重行也；次新附二種，亦行經也；三者
X61n1164_p0642c01║而後，則天台、紫閣、師子林、鄞江、西齋、幽谿以迄於袁，
X61n1164_p0642c02║皆以時也。又天台以論主冠本宗，袁以白衣殿，不盡
X61n1164_p0642c03║以時也。訂訖，倡募流通，而大心緇白共成焉。修捨沙
X61n1164_p0642c04║門成時合掌稽首，重為告曰：淨土持名之法有三大
X61n1164_p0642c05║要焉：一者、六字弘名，念念之間欣厭具足，如出幽獄，
X61n1164_p0642c06║奔託王家。步步之間欣厭具足，是故萬緣之唾不食，
X61n1164_p0642c07║眾苦之忍莫回，高置身於蓮華，便訂盟於芬利，蛆蠅
X61n1164_p0642c08║糞壤，可煞驚慙。二者、叅禪必不可無淨土，為防退墮，
X61n1164_p0642c09║寧不寒心？淨土必不可入禪機，意見稍乘，二門俱破。
X61n1164_p0642c10║若夫餘宗，在昔之時不必改絃，但加善巧迴向；在今
X61n1164_p0642c11║之世秖可助行，必須淨業專修。冷煖自知，何容強諍？
X61n1164_p0642c12║三者、一句彌陀，非大徹不能全提，而最愚亦無少欠。
X61n1164_p0642c13║儻有些子分別，便成大法魔殃，只貴一心受持，寧羨
X61n1164_p0642c14║依稀解悟？乞兒若見小利，急須吐棄無餘，棒打石人
X61n1164_p0642c15║頭，嚗嚗論實事。已上三要，頗切今時，儻能真實指迷，
X61n1164_p0642c16║我願捨身供養，十方三世共聞此言。戊申端陽日，相
X61n1164_p0642c17║似菩薩近住男成時稽首書于華陽度雲精舍之雲
X61n1164_p0642c18║氣樓。
X61n1164_p0642c19║
X61n1164_p0642c20║
X61n1164_p0643a01║
X61n1164_p0643a02║
X61n1164_p0643a03║靈峰蕅益大師選定淨土十要總目
X61n1164_p0643a04║古歙後學　成時　評點節略
X61n1164_p0643a05║卷第一（總序　總目　述　序）
X61n1164_p0643a06║佛說阿彌陀經要解
X61n1164_p0643a07║卷第二（述）
X61n1164_p0643a08║往生淨土懺願儀
X61n1164_p0643a09║往生淨土決疑行願二門
X61n1164_p0643a10║卷第三（述）
X61n1164_p0643a11║觀無量壽佛經初心三昧門
X61n1164_p0643a12║受持佛說阿彌陀經行願儀
X61n1164_p0643a13║卷第四（述　舊序　舊後序）
X61n1164_p0643a14║淨土十疑論
X61n1164_p0643a15║卷第五（述）
X61n1164_p0643a16║念佛三昧寶王論（三卷）
X61n1164_p0643a17║卷第六（述　偈引）
X61n1164_p0643a18║淨土或問
X61n1164_p0643a19║卷第七（述　舊序）
X61n1164_p0643a20║寶王三昧念佛直指（二卷）
X61n1164_p0643b01║卷第八（述　贊）
X61n1164_p0643b02║西齋淨土詩（三卷）
X61n1164_p0643b03║卷第九（述）
X61n1164_p0643b04║淨土生無生論
X61n1164_p0643b05║淨土法語
X61n1164_p0643b06║卷第十（述　舊序　原序）
X61n1164_p0643b07║西方合論（十卷）
X61n1164_p0643b08║
X61n1164_p0643b09║淨土十要總目
X61n1164_p0643b10║
X61n1164_p0643b11║靈峰蕅益大師選定淨土十要卷第一
X61n1164_p0643b12║
X61n1164_p0643b13║述曰，佛法之妙，莫要於淨土。淨土之妙，莫要於
X61n1164_p0643b14║持名。持名之妙，莫要於小本阿彌陀經。小本之
X61n1164_p0643b15║妙，莫要於靈峰要解。儻未讀要解，或讀未精詳，
X61n1164_p0643b16║或精詳未貫徹，便謂於小本無不知，無不信，無
X61n1164_p0643b17║不悟入，可乎。既於本經有未盡，一行三昧如何
X61n1164_p0643b18║修行。既未善持名，淨土玄關如何優入。既未階
X61n1164_p0643b19║淨信淨願，十方三世佛祖大道如何荷擔。然則
X61n1164_p0643b20║要解之有關於十方三世佛祖大道也，甚矣。今
X61n1164_p0643c01║定十要，以要解為上首。厥義有三，一祖佛經，以
X61n1164_p0643c02║小本為淨土諸經之最要故。二重持名，以末法
X61n1164_p0643c03║修行，總以持名為行本故。三立本經之大宗，以
X61n1164_p0643c04║今解精徹確正，堪為要中之要故。讀十要者，請
X61n1164_p0643c05║以要解為主，以餘九為伴。能令邪解莫入，能令
X61n1164_p0643c06║意見不容，能令心宗圓明，能令美善雙盡。夫然
X61n1164_p0643c07║後不愧為真學佛者，夫然後不自誤誤人，夫然
X61n1164_p0643c08║後必生淨土，夫然後可學一切佛法，夫然後知
X61n1164_p0643c09║十方三世佛祖之大道，舉不外乎此矣
X61n1164_p0643c10║No. 1164-1a
X61n1164_p0643c11║ 佛說阿彌陀經要解重刻序
X61n1164_p0643c12║
X61n1164_p0643c13║淨土深旨，濫始於觀經之觀佛，匯澤於小本之持
X61n1164_p0643c14║名，二經蓋不思議無上心要也。釋妙觀者，有天台
X61n1164_p0643c15║聖祖大宗，稱經發明要矣。釋小本者，振古於斯，諸
X61n1164_p0643c16║美畢備，以言心要，似有待焉。歲在丁亥，　靈峰大
X61n1164_p0643c17║師述成要解，如燈照色而非光華，以義定名而非
X61n1164_p0643c18║擬議，不過道屋裏事而聆者若驚，不外布帛菽粟
X61n1164_p0643c19║之譚而未曾有。諸凡橫豎四土，事理一心，罔弗精
X61n1164_p0643c20║義入神，要歸允當，使學者了然知生信發願，以起
X61n1164_p0644a01║妙行無縟焉矣。爾小本得是疏，便覺一行三昧，橫
X61n1164_p0644a02║吞萬派而卓立孤標，事出非常而道在伊邇，深固
X61n1164_p0644a03║幽遠之藏一旦盡開。吾聞善善之家，機理雙契，是
X61n1164_p0644a04║故矢必應弦，藥必應病。今要解逗末世機，能提深
X61n1164_p0644a05║警徹悟之人，俾其法界圓昭，盡杜虗解邪僻之習，
X61n1164_p0644a06║又能使中下之輩信而有勇。至於正譌訂誤，纖巨
X61n1164_p0644a07║不遺，渾然德音，方正不割，誠諸祖所密印，諸佛所
X61n1164_p0644a08║共加，以為劫外優曇，掌中摩勒，匪阿也。癸巳歲，大
X61n1164_p0644a09║師在歙浦演說釋義，分科間有不同，尤覺聞所未
X61n1164_p0644a10║聞，信所未信。華陽學人性且錄出，名歙浦本。今重
X61n1164_p0644a11║梓十要，遂以此本授鋟，謹序而識之。時戊申端陽
X61n1164_p0644a12║後三日也。古歙學人成時和南書。
X61n1164_p0644a13║
X61n1164_p0644a14║No. 1164-1
X61n1164_p0644a15║ 佛說阿彌陀經要解
X61n1164_p0644a16║
X61n1164_p0644a17║三藏法師　鳩摩羅什　譯
X61n1164_p0644a18║西有沙門　智旭　解
X61n1164_p0644a19║原夫諸佛憫念羣迷，隨機施化，雖歸元無二，而方
X61n1164_p0644a20║便多門。然於一切方便中，求其至直捷、至圓頓者，
X61n1164_p0644a21║莫若念佛求生淨土。又於一切念佛法門中，求其
X61n1164_p0644b01║至簡易、至穩當者，莫若信願專持名號。是故淨土
X61n1164_p0644b02║三經竝行，古人獨以彌陀經為日課，豈非持名一
X61n1164_p0644b03║法，普被三根，攝事理無遺，統宗教無外，尤不可思
X61n1164_p0644b04║議也哉。註疏代不乏人，世湮所存無幾。雲棲疏鈔
X61n1164_p0644b05║廣大精微，幽谿圓中鈔高深洪博，如二曜中天，有
X61n1164_p0644b06║目皆覩。特以文富義繁，邊涯莫測，致初機淺識，信
X61n1164_p0644b07║願難階。故弗揣庸愚，再述要解，不敢與二翁競異，
X61n1164_p0644b08║亦不敢與二翁強同也。將釋經文五重玄義。
X61n1164_p0644b09║第一、釋名此經以能說所說人為名。佛者，此土能
X61n1164_p0644b10║說之教主，即釋迦牟尼，乘大悲願力，生五濁惡世，
X61n1164_p0644b11║以先覺覺後覺，無法不知，無法不見者也。說者，悅
X61n1164_p0644b12║所懷也。佛以度生為懷，眾生成佛機熟，為說難信
X61n1164_p0644b13║法，令究竟脫，故悅也。阿彌陀所說，彼土之導師，以
X61n1164_p0644b14║四十八願接信，願念佛眾生，生極樂世界，永階不
X61n1164_p0644b15║退者也。梵語阿彌陀，此云無量壽，亦云無量光。要
X61n1164_p0644b16║之，功德智慧，神通道力，依正莊嚴，說法化度，一一
X61n1164_p0644b17║無量也。一切金口，通名為經。對上五字，是通別合
X61n1164_p0644b18║為題也。教行理三，各論通別，廣如台藏所明。
X61n1164_p0644b19║第二、辨體大乘經皆以實相為正體。吾人現前一
X61n1164_p0644b20║念心性，不在內、不在外、不在中間，非過去、非現在、
X61n1164_p0644c01║非未來，非青黃赤白、長短方圓，非香非味、非觸非
X61n1164_p0644c02║法，覓之了不可得，而不可言其無。具造百界千如，
X61n1164_p0644c03║而不可言其有。離一切緣慮分別語言文字相，而
X61n1164_p0644c04║緣慮分別語言文字，非離此別有自性。要之，離一
X61n1164_p0644c05║切相，即一切法。離故無相，即故無不相。不得已，強
X61n1164_p0644c06║名實相。實相之體，非寂非照，而復寂而恒照，照而
X61n1164_p0644c07║恒寂。照而寂，強名常寂光土。寂而照，強名清淨法
X61n1164_p0644c08║身。又照寂強名法身，寂照強名報身。又性德寂照
X61n1164_p0644c09║名法身，修德寂照名報身。又修德照寂名受用身，
X61n1164_p0644c10║修德寂照名應化身。寂照不二，性修不二，身土不
X61n1164_p0644c11║二，無非實相。實相無二，亦無不二。是故舉體作依
X61n1164_p0644c12║作正、作法作報、作自作他，乃至能說所說、能度所
X61n1164_p0644c13║度、能信所信、能願所願、能持所持、能生所生、能讚
X61n1164_p0644c14║所讚，無非實相正印之所印也。
X61n1164_p0644c15║第三、明宗宗是修行要徑，會體樞機，而萬行之綱
X61n1164_p0644c16║領也。提綱則眾目張，挈領則襟袖至，故體後應須
X61n1164_p0644c17║辨宗。此經以信願持名為修行之宗要，非信不足
X61n1164_p0644c18║啟願，非願不足導行，非持名妙行不足滿所願而
X61n1164_p0644c19║證所信。經中先陳依正以生信，次勸發願以導行，
X61n1164_p0644c20║次示持名以徑登不退。信則信自信他，信因信果，
X61n1164_p0645a01║信事信理。願則厭離娑婆，欣求極樂。行則執持名
X61n1164_p0645a02║號，一心不亂。信自者，信我現前一念之心，本非肉
X61n1164_p0645a03║團，亦非緣影，豎無初後，橫絕邊涯，終日隨緣，終日
X61n1164_p0645a04║不變，十方虗空微塵國土，元我一念心中所現物，
X61n1164_p0645a05║我雖昏迷倒惑，苟一念迴心，決定得生自心本具
X61n1164_p0645a06║極樂，更無疑慮，是名信自。信他者，信釋迦如來決
X61n1164_p0645a07║無誑語，彌陀世尊決無虗願，六方諸佛廣長舌決
X61n1164_p0645a08║無二言，隨順諸佛真實教誨，決志求生，更無疑惑，
X61n1164_p0645a09║是名信他。信因者，深信散亂稱名，猶為成佛種子，
X61n1164_p0645a10║況一心不亂，安得不生淨土，是名信因。信果者，深
X61n1164_p0645a11║信淨土諸善聚會，皆從念佛三昧得生，如種瓜得
X61n1164_p0645a12║瓜，種豆得豆，亦如影必隨形，響必應聲，決無虗棄，
X61n1164_p0645a13║是名信果。信事者，深信只今現前一念不可盡故，
X61n1164_p0645a14║依心所現十方世界亦不可盡，實有極樂國在十
X61n1164_p0645a15║萬億土外，最極清淨莊嚴，不同莊生寓言，是名信
X61n1164_p0645a16║事。信理者，深信十萬億土，實不出我今現前介爾
X61n1164_p0645a17║一念心外，以吾現前一念心性實無外故。又深信
X61n1164_p0645a18║西方依正主伴，皆吾現前一念心中所現影。全事
X61n1164_p0645a19║即理，全妄即真，全修即性，全他即自。我心徧故，佛
X61n1164_p0645a20║心亦徧，一切眾生心性亦徧。譬一室千燈，光光互
X61n1164_p0645b01║徧，重重交攝，不相妨礙，是名信理。如此信已，則娑
X61n1164_p0645b02║婆即自心所感之薉，而自心薉理應厭離。極樂即
X61n1164_p0645b03║自心所感之淨，而自心淨理應欣求。厭薉須捨至
X61n1164_p0645b04║究竟，方無可捨。欣淨須取至究竟，方無可取。故妙
X61n1164_p0645b05║宗云，取捨若極，與不取捨亦非異轍。設不從事取
X61n1164_p0645b06║捨，但尚不取不捨，即是執理廢事。既廢於事，理亦
X61n1164_p0645b07║不圓。若達全事即理，則取亦即理，捨亦即理。一取
X61n1164_p0645b08║一捨，無非法界。故次信而明願也。言執持名號，一
X61n1164_p0645b09║心不亂者，名以召德，德不可思議，故名號亦不可
X61n1164_p0645b10║思議。名號功德不可思議，故使散稱為佛種，執持
X61n1164_p0645b11║登不退也。然諸經示淨土行，萬別千差。如觀像觀
X61n1164_p0645b12║想，禮拜供養，五悔六念等，一一行成，皆生淨土。唯
X61n1164_p0645b13║持名一法，收機最廣，下手最易。故釋迦慈尊，無問
X61n1164_p0645b14║自說，特向大智舍利弗拈出。可謂方便中第一方
X61n1164_p0645b15║便，了義中無上了義，圓頓中最極圓頓。故云，明珠
X61n1164_p0645b16║投於濁水，濁水不得不清。佛號投於亂心，亂心不
X61n1164_p0645b17║得不佛也。信願持名，以為一乘真因。四種淨土，以
X61n1164_p0645b18║為一乘妙果。舉因則果必隨之，故以信願持名為
X61n1164_p0645b19║經正宗。其四種淨土之相，詳在妙宗鈔，及梵網玄
X61n1164_p0645b20║義，茲不具述。俟後釋依正文中，當略示耳。
X61n1164_p0645c01║第四、明力用此經以往生不退為力用。往生有四
X61n1164_p0645c02║土，各論九品，且略明得生四土之相。若執持名號，
X61n1164_p0645c03║未斷見思，隨其或散或定，於同居土分三輩九品。
X61n1164_p0645c04║若持至事一心不亂，見思任運先落，則生方便有
X61n1164_p0645c05║餘淨土。若至理一心不亂，豁破無明，一品乃至四
X61n1164_p0645c06║十一品，則生實報莊嚴淨土，亦分證常寂光土。若
X61n1164_p0645c07║無明斷盡，則是上上實報，究竟寂光也。不退有四
X61n1164_p0645c08║義：一、念不退，破無明，顯佛性，徑生實報，分證寂光。
X61n1164_p0645c09║二、行不退，見思既落，塵沙亦破，生方便土，進趨極
X61n1164_p0645c10║果。三、位不退，帶業往生，在同居土，蓮華托質，永離
X61n1164_p0645c11║退緣。四、畢竟不退，不論至心、散心，有心、無心，或解、
X61n1164_p0645c12║不解，但彌陀名號，或六方佛名，此經名字，一經於
X61n1164_p0645c13║耳，假使千萬劫後，畢竟因斯度脫，如聞塗毒鼓，遠
X61n1164_p0645c14║近皆喪，食少金剛，決定不消也。復次，秪帶業生同
X61n1164_p0645c15║居淨證位不退者，皆與補處俱，亦皆一生必補佛
X61n1164_p0645c16║位。夫上善一處，是生同居，即已橫生上三土；一生
X61n1164_p0645c17║補佛，是位不退，即已圓證三不退。如斯力用，乃千
X61n1164_p0645c18║經萬論所未曾有，較彼頓悟正因，僅為出塵階漸，
X61n1164_p0645c19║生生不退，始可期於佛階者，不可同日語矣。宗教
X61n1164_p0645c20║之士，如何勿思？
X61n1164_p0646a01║第五、教相此大乘菩薩藏攝，又是無問自說，徹底
X61n1164_p0646a02║大慈之所加持，能令末法多障有情，依斯徑登不
X61n1164_p0646a03║退。故當來經法滅盡，特留此經，住世百年，廣度含
X61n1164_p0646a04║識。阿伽陀藥，萬病總持，絕待圓融，不可思議。華嚴
X61n1164_p0646a05║奧藏，法華祕髓，一切諸佛之心要，菩薩萬行之司
X61n1164_p0646a06║南，皆不出於此矣。欲廣歎述，窮劫莫盡，智者自當
X61n1164_p0646a07║知之。
X61n1164_p0646a08║△入文為三：初、序分，二、正宗分，三、流通分。此三名
X61n1164_p0646a09║初善、中善、後善。序如首，五官具存。正宗如身，臟腑
X61n1164_p0646a10║無闕。流通如手足，運行不滯。故智者釋法華，初一
X61n1164_p0646a11║品皆為序，後十一品半皆為流通。又一時迹、本二
X61n1164_p0646a12║門，各分三段，則法師等五品皆為迹門流通。蓋序
X61n1164_p0646a13║必提一經之綱，流通則法施不壅，關係非小。後人
X61n1164_p0646a14║不達，見經文稍涉義理，便判入正宗，致序及流通
X61n1164_p0646a15║僅存故套。安所稱初語亦善，後語亦善也哉？初、序，
X61n1164_p0646a16║分二：初、通序，二、別序。初中二：初、標法會時處，二、引
X61n1164_p0646a17║大眾同聞。今初。
X61n1164_p0646a18║如是我聞：一時，佛在舍衛國祇樹給孤獨園。
X61n1164_p0646a19║如是標信順，我聞標師承，一時標機感，佛標教主，
X61n1164_p0646a20║舍衛等標說經處也。實相妙理，古今不變，名如。依
X61n1164_p0646b01║實相理，念佛求生淨土，決定無非曰是實相，非我
X61n1164_p0646b02║非無我，阿難不壞假名，故仍稱我。耳根發耳識，親
X61n1164_p0646b03║聆圓音，如空印空，名聞。時無實法，以師資道合，說
X61n1164_p0646b04║聽周足，名一時。自覺覺他，覺行圓滿，人天大師，名
X61n1164_p0646b05║佛。舍衛，此云聞物，中印度大國之名，波斯匿王所
X61n1164_p0646b06║都也。匿王太子名祇陀，此云戰勝。匿王大臣名須
X61n1164_p0646b07║達多，此云給孤獨。給孤長者布金買太子園，供佛
X61n1164_p0646b08║及僧，祇陀感歎施餘，未布少地，故竝名祇樹給孤
X61n1164_p0646b09║獨園也。△二、引大眾同聞三：初、聲聞眾，二、菩薩眾，
X61n1164_p0646b10║三、天人眾。聲聞居首者，出世相故，常隨從故，佛法
X61n1164_p0646b11║賴僧傳故。菩薩居中者，相不定故，不常隨故，表中
X61n1164_p0646b12║道義故。天人列後者，世間相故，凡聖品雜故，外護
X61n1164_p0646b13║職故。初、聲聞眾，又三：初、明類標數，二、表位歎德，三、
X61n1164_p0646b14║列上首名。今初。
X61n1164_p0646b15║與大比丘僧千二百五十人俱。
X61n1164_p0646b16║大比丘，受具足戒出家人也。比丘，梵語含三義：一、
X61n1164_p0646b17║乞士，隻鉢資身，無所蓄藏，專求出要。二、破惡，正慧
X61n1164_p0646b18║觀察，破煩惱惡，不墮愛見。三、怖魔，發心受戒，羯磨
X61n1164_p0646b19║成就，魔即怖也。僧者，具云僧伽，此翻和合。眾同證
X61n1164_p0646b20║無為解脫，名理和。身同住．口無諍．意同悅．見同解．
X61n1164_p0646c01║戒同修．利同均，名事和也。千二百五十人者，三葉
X61n1164_p0646c02║波師資共千人，身子．目連師資二百人，耶舍子等
X61n1164_p0646c03║五十人，皆佛成道，先得度脫，感佛深恩，常隨從也。
X61n1164_p0646c04║△二、表位歎德
X61n1164_p0646c05║皆是大阿羅漢（之位，其德為），眾所知識。
X61n1164_p0646c06║阿羅漢亦含三義：一、應供，即乞士果；二、殺賊，即破
X61n1164_p0646c07║惡果；三、無生，即怖魔果。復有慧解脫．俱解脫．無疑
X61n1164_p0646c08║解脫，三種不同。今是無疑解脫，故名大。又本是法
X61n1164_p0646c09║身大士，示作聲聞，證此淨土不思議法，故名大也。
X61n1164_p0646c10║從佛轉輪，廣利人天，故為眾所知識。△三列上首
X61n1164_p0646c11║名
X61n1164_p0646c12║長老舍利弗（此云身子）．摩訶目犍連（大采菽氏）．摩訶迦葉（大飲光）．
X61n1164_p0646c13║摩訶迦旃延（大文飾）．摩訶拘絺羅（大膝）．離婆多（星宿）．周利槃
X61n1164_p0646c14║陀伽（繼道）．難陀（喜）．阿難陀（慶喜）．羅睺羅（覆障）．憍梵波提（牛呞）．賓
X61n1164_p0646c15║頭盧頗羅墮（不動利根）．迦留陀夷（黑光）．摩訶劫賓那（房宿）．薄拘
X61n1164_p0646c16║羅（善容）．阿㝹樓䭾（無貧），如是等諸大弟子。
X61n1164_p0646c17║德臘俱尊，故名長老。身子尊者，聲聞眾中，智慧第
X61n1164_p0646c18║一。目連尊者，神通第一。飲光尊者，身有金光，傳佛
X61n1164_p0646c19║心印，為初祖頭，陀行第一。文飾尊者，婆羅門種，論
X61n1164_p0646c20║議第一。大膝尊者，答問第一。星宿尊者，無倒亂第
X61n1164_p0647a01║一。繼道尊者，因根鈍，僅持一偈，辯才無盡，義持第
X61n1164_p0647a02║一。喜尊者，佛之親弟，儀容第一。慶喜尊者，佛之堂
X61n1164_p0647a03║弟，復為侍者，多聞第一。覆障尊者，佛之太子，密行
X61n1164_p0647a04║第一。牛呞尊者，宿世惡口，感此餘報，受天供養第
X61n1164_p0647a05║一。不動尊者，久住世間，應末世供，福田第一。黑光
X61n1164_p0647a06║尊者，為佛使者，教化第一。房宿尊者，知星宿第一。
X61n1164_p0647a07║善容尊者，壽命第一。無貧尊者，亦佛堂弟，天眼第
X61n1164_p0647a08║一。此等常隨眾本，法身大士示作聲聞，為影響眾。
X61n1164_p0647a09║今聞淨土攝受功德，得第一義悉檀之益，增道損
X61n1164_p0647a10║生，自淨佛土，復名當機眾矣。△二、菩薩眾。
X61n1164_p0647a11║并諸菩薩摩訶薩：文殊師利（此云妙德）、法王子．阿逸多（此云
X61n1164_p0647a12║無能勝，彌勒菩薩之名）、菩薩．乾陀訶提（此云不休息）、菩薩．常精進菩
X61n1164_p0647a13║薩，與如是等諸大菩薩。
X61n1164_p0647a14║菩薩摩訶薩，此云大道心，成就有情，乃悲智雙運，
X61n1164_p0647a15║自他兼利之稱。佛為法王，文殊紹佛家業，名法王
X61n1164_p0647a16║子。菩薩眾中，智慧第一，非勇猛實智，不能證解淨
X61n1164_p0647a17║土法門，故居初。彌勒當來成佛，現居等覺，以究竟
X61n1164_p0647a18║嚴淨佛國為要務故。次列不休息者，曠劫修行，不
X61n1164_p0647a19║暫停故。常精進者，自利利他，無疲倦故。此等深位
X61n1164_p0647a20║菩薩，必皆求生淨土，以不離見佛，不離聞法，不離
X61n1164_p0647b01║親近供養眾僧，乃能速疾圓滿菩提故。△三、天人
X61n1164_p0647b02║眾。
X61n1164_p0647b03║及釋提桓因等，無量諸天大眾俱。
X61n1164_p0647b04║釋提桓因，此云能為主，即忉利天王。等者，下等四
X61n1164_p0647b05║王，上等夜摩．兜率．化樂．他化．色．無色無量諸天也。
X61n1164_p0647b06║大眾俱，謂十方天人，八部修羅，人非人等，無不與
X61n1164_p0647b07║會，無非淨土法門所攝之機也。通序竟。
X61n1164_p0647b08║△二、別序。發起序也。淨土妙門不可思議，無人能
X61n1164_p0647b09║問，佛自倡依正名字為發起。又佛智鑒機無謬，見
X61n1164_p0647b10║此大眾應聞淨土妙門而獲四益，故不俟問，便自
X61n1164_p0647b11║發起。如梵網下卷自倡位號云我今盧舍那等，智
X61n1164_p0647b12║者判作發起序，例可知也。
X61n1164_p0647b13║爾時，佛告長老舍利弗：從是（娑婆世界）西方過十萬億佛
X61n1164_p0647b14║土，有世界名曰極樂，其土有佛，號阿彌陀，今現在說
X61n1164_p0647b15║法。
X61n1164_p0647b16║淨土法門，三根普攝，絕待圓融，不可思議，圓收圓
X61n1164_p0647b17║超，一切法門，甚深難信。故特告大智慧者，非第一
X61n1164_p0647b18║智慧，不能直下無疑也。西方者，橫亘直西，標示現
X61n1164_p0647b19║處也。十萬億者，千萬曰億，今積億至十萬也。佛土
X61n1164_p0647b20║者，三千大千世界，通為一佛所化。且以此土言之，
X61n1164_p0647c01║一須彌山，東西南北各一洲，同一日月所照，一鐵
X61n1164_p0647c02║圍山所遶，名一四天下。千四天下名小千世界，千
X61n1164_p0647c03║小千名中千世界，千中千名大千世界。過如此佛
X61n1164_p0647c04║土十萬億之西，是極樂世界也。問：何故極樂在西
X61n1164_p0647c05║方？答：此非善問。假使極樂在東，汝又問何故在東，
X61n1164_p0647c06║豈非戲論？況自十一萬億佛土視之，又在東矣，何
X61n1164_p0647c07║足致疑？有世界名曰極樂，序依報國土之名也。豎
X61n1164_p0647c08║約三際以辨時劫，橫約十方以定疆隅，故稱世界。
X61n1164_p0647c09║極樂國，梵語須摩提，亦云安養．安樂．清泰等，乃永
X61n1164_p0647c10║離眾苦，第一安隱之謂，如下廣釋。然佛土有四，各
X61n1164_p0647c11║分淨薉。凡聖同居土，五濁重者薉，五濁輕者淨。方
X61n1164_p0647c12║便有餘土，析空拙度證入者薉，體空巧度證入者
X61n1164_p0647c13║淨。實報無障礙土，次第三觀證入者薉，一心三觀
X61n1164_p0647c14║證入者淨。常寂光土，分證者薉，究竟滿證者淨。今
X61n1164_p0647c15║云極樂世界，正指同居淨土，亦即橫具上三淨土
X61n1164_p0647c16║也。（此論修德，不論性德。性德則一切微塵，法爾具足四種淨薉佛土。今約信、願、行三彌陀，名號不
X61n1164_p0647c17║思議，故能令凡夫所感，同居極樂，最極清淨也。此則十方佛土，所無極樂，同居獨擅，方是極樂淨土宗旨。
X61n1164_p0647c18║下明義處皆然）。有佛號阿彌陀序，正報教主之名也。翻譯
X61n1164_p0647c19║如下廣釋。佛有三身，各論單、複。法身單指所證理
X61n1164_p0647c20║性，報身單指能證功德智慧，化身單指所現相好
X61n1164_p0648a01║色像。法身複者，自性清淨法身．離垢妙極法身。報
X61n1164_p0648a02║身複者，自受用報身．他受用報身。化身複者，示生
X61n1164_p0648a03║化身．應現化身。又佛界化身．隨類化身。雖辨單、複
X61n1164_p0648a04║三身，實非一非三，而三而一，不縱橫，不竝別，離過
X61n1164_p0648a05║絕非，不可思議。今云阿彌陀佛，正指同居土中示
X61n1164_p0648a06║生化身，仍復即報即法也。復次，世界及佛皆言有
X61n1164_p0648a07║者，具四義：的標實境，令欣求故；誠語指示，令專一
X61n1164_p0648a08║故。簡非乾城陽𦦨，非權現曲示，非緣影虗妄，非保
X61n1164_p0648a09║真偏，但破魔邪權小故（非權破華嚴合論之譌，非邪破末世積迷之習，此二
X61n1164_p0648a10║料簡尤大有關係），圓彰性具令深證故。今現在說法者，簡
X61n1164_p0648a11║上依、正二有，非過去已滅，非未來未成，正應發願
X61n1164_p0648a12║往生，親覲聽法，速成正覺也。復次，二有現在，勸信
X61n1164_p0648a13║序也；世界名極樂，勸願序也；佛號阿彌陀，勸持名
X61n1164_p0648a14║妙行序也。復次，阿彌陀序佛，說法序法，現在海會序
X61n1164_p0648a15║僧。佛、法、僧同一實相，序體；從此起信、願、行，序宗；信、
X61n1164_p0648a16║願、行成，必得往生，見佛聞法，序用；唯一佛界為所
X61n1164_p0648a17║緣境，不雜餘事，序教相也。言略意周矣。初序分竟。
X61n1164_p0648a18║△二、正宗分三：初、廣陳彼土依正妙果以啟信，二、
X61n1164_p0648a19║特勸眾生應求往生以發願，三、正示行者執持名
X61n1164_p0648a20║號以立行。信願持名，一經要旨。信願為慧行，持名
X61n1164_p0648b01║為行行。得生與否，全由信願之有無。品位高下，全
X61n1164_p0648b02║由持名之深淺。故慧行為前導，行行為正修，如目
X61n1164_p0648b03║足竝運也。初文為二：初、依報妙，二、正報妙。初又二：
X61n1164_p0648b04║初、徵釋，二、廣釋。初又二：初、徵，二、釋。今初。
X61n1164_p0648b05║舍利弗！彼土何故名為極樂？
X61n1164_p0648b06║△二、釋二：初、約能受用釋，二、約所受用釋。今初：
X61n1164_p0648b07║其國眾生無有眾苦，但受諸樂，故名極樂。
X61n1164_p0648b08║眾生是能受用人，等覺以還皆可名。今且約人民
X61n1164_p0648b09║言，以下下例上上也。娑婆苦樂雜，其實苦是苦苦，
X61n1164_p0648b10║偪身心故；樂是壞苦，不久住故；非苦非樂是行苦，
X61n1164_p0648b11║性遷流故。彼土永離三苦，不同此土對苦之樂，乃
X61n1164_p0648b12║名極樂。一往分別同居五濁，輕無分段八苦，但受
X61n1164_p0648b13║不病不老、自在遊行、天食天衣、諸善聚會等樂；方
X61n1164_p0648b14║便體觀，巧無沈空滯寂之苦，但受遊戲神通等樂；
X61n1164_p0648b15║實報心觀，圓無隔別不融之苦，但受無礙不思議
X61n1164_p0648b16║樂；寂光究竟，等無法身滲漏、真常流注之苦，但受
X61n1164_p0648b17║稱性圓滿究竟樂。然同居眾生，以持名善根，福德
X61n1164_p0648b18║同佛，故圓淨四土，圓受諸樂也。復次，極樂最勝，不
X61n1164_p0648b19║在上三土，而在同居。良以上之則十方同居，遜其
X61n1164_p0648b20║殊特，下又可與此土較量。所以凡夫優入而從容，
X61n1164_p0648c01║橫超而度越。佛說苦樂，意在於此。△二、約所受用
X61n1164_p0648c02║釋（此亦轉釋上無有眾苦，但受諸樂之故。下廣釋一科亦然）。
X61n1164_p0648c03║又，舍利弗！極樂國土七重欄楯（以嚴際畔）、七重羅網（以嚴空界）、
X61n1164_p0648c04║七重行樹（以嚴露地），皆是四寶周帀圍繞，是故彼國名為
X61n1164_p0648c05║極樂。
X61n1164_p0648c06║七重，表七科道品。四寶，表常、樂、我、淨四德。周帀圍
X61n1164_p0648c07║繞者，佛菩薩等無量住處也。皆四寶，則自功德深；
X61n1164_p0648c08║周帀繞，則他賢聖徧。此極樂真因緣也。此等莊嚴，
X61n1164_p0648c09║同居淨土是增上善業所感，亦圓五品觀所感，以
X61n1164_p0648c10║緣生勝妙五塵為體；方便淨土是即空觀智所感，
X61n1164_p0648c11║亦相似三觀所感，以妙真諦無漏五塵為體；實報
X61n1164_p0648c12║淨土是妙假觀智所感，亦分證三觀所感，以妙俗
X61n1164_p0648c13║諦無盡五塵為體；常寂光土是即中觀智所感，亦
X61n1164_p0648c14║究竟三觀所感，以妙中諦稱性五塵為體。欲令易
X61n1164_p0648c15║解，作此分別。實四土莊嚴，無非因緣生法，無不即
X61n1164_p0648c16║空、假、中，所以極樂同居淨境，真俗圓融，不可限量。
X61n1164_p0648c17║下皆倣此。問：寂光唯理性，何得有此莊嚴？答：一一
X61n1164_p0648c18║莊嚴，全體理性；一一理性，具足莊嚴，方是諸佛究
X61n1164_p0648c19║竟依果。若寂光不具勝妙五塵，何異偏真法性？△
X61n1164_p0648c20║二、廣釋二：初、別釋所受，二、合釋能受、所受。初又二：
X61n1164_p0649a01║初、釋生處，二、結示佛力。今初。
X61n1164_p0649a02║又，舍利弗！極樂國土有七寶池，八功德水充滿其中，
X61n1164_p0649a03║池底純以金沙布地，四邊階道金銀．瑠璃．玻瓈合成，
X61n1164_p0649a04║上有樓閣亦以金銀．瑠璃．玻瓈．硨磲．赤珠．瑪瑙而嚴
X61n1164_p0649a05║飾之，池中蓮華大如車輪，青色青光、黃色黃光、赤色
X61n1164_p0649a06║赤光、白色白光，微妙香潔。
X61n1164_p0649a07║上明住處，今明生處。寶池金銀等所成，不同此方
X61n1164_p0649a08║土石也。八功德者：一、澄清，異此方渾濁；二、清冷，異
X61n1164_p0649a09║寒熱；三、甘美，異醎淡劣味；四、輕輭，異沈重；五、潤澤，
X61n1164_p0649a10║異宿腐褪色；六、安和，異急暴；七、除饑渴，異生冷；八、
X61n1164_p0649a11║長養諸根，異損壞諸根，及沴戾、增病、沒溺等也。充
X61n1164_p0649a12║滿其中，異枯竭汎濫。底純金沙，異汙泥。階道四寶，
X61n1164_p0649a13║異磚石。陛級名階，坦途名道，重屋名樓，岑樓名閣。
X61n1164_p0649a14║七寶樓閣，異此方土木丹青也。樓閣是住處及法
X61n1164_p0649a15║會處，但得寶池蓮胞開敷，便可登四岸，入法會，見
X61n1164_p0649a16║佛聞法也。華輪者，輪王金輪，大四十里，且舉最小
X61n1164_p0649a17║者言。若據觀經及無量壽會，大小實不可量，由同
X61n1164_p0649a18║居淨土，身相不等故也。青色名優鉢羅，黃色名拘
X61n1164_p0649a19║勿頭，赤色名鉢頭摩，白色名芬陀利。由生身有光，
X61n1164_p0649a20║故蓮胞亦有光。然極樂蓮華，光色無量，此亦略言
X61n1164_p0649b01║耳。微妙香潔，略歎蓮華四德。質而非形曰微，無礙
X61n1164_p0649b02║曰妙，非形則非塵，故潔也。蓮胞如此，生身可知。△
X61n1164_p0649b03║二、結示佛力。
X61n1164_p0649b04║舍利弗！極樂國土成就如是功德莊嚴。
X61n1164_p0649b05║明上住處生處種種莊嚴，皆阿彌陀佛大願大行
X61n1164_p0649b06║稱性功德之所成就，故能徧嚴四種淨土，普攝十
X61n1164_p0649b07║方三世一切凡聖，令往生也。復次，佛以大願作眾
X61n1164_p0649b08║生多善根之因，以大行作眾生多福德之緣，令信
X61n1164_p0649b09║願持名者，念念成就如是功德，而皆是已成，非今
X61n1164_p0649b10║非當。此則以阿彌種種莊嚴，作增上本質，帶起眾
X61n1164_p0649b11║生自心種種莊嚴，全佛即生，全他即自，故曰成就
X61n1164_p0649b12║如是功德莊嚴。△二、合釋能受、所受，又二：初、約五
X61n1164_p0649b13║根、五塵明受用，次、約耳根、聲塵明受用。初又二：初、
X61n1164_p0649b14║正明，二、結示。今初。
X61n1164_p0649b15║又，舍利弗！彼佛國土（空中）常作天樂（下是），黃金為地（中間），晝
X61n1164_p0649b16║夜六時雨天曼陀羅華（上嚴空界，下嚴金地）。其土眾生常以清
X61n1164_p0649b17║旦，各以衣裓盛眾妙華，供養他方十萬億佛，即以食
X61n1164_p0649b18║時還到本國，飯食經行。
X61n1164_p0649b19║樂是聲塵，地是色塵，華是色、香二塵，食是味塵，盛
X61n1164_p0649b20║華、散華、經行是觸塵。眾生五根對五塵可知。常作
X61n1164_p0649c01║者，即六時也。黃金為地者，七寶所嚴地界，體是黃
X61n1164_p0649c02║金也。日分初、中、後名晝三時，夜分初、中、後名夜三
X61n1164_p0649c03║時，故云晝夜六時。然彼土依正各有光明，不假日
X61n1164_p0649c04║月安分晝夜，且順此方假說分際耳。曼陀羅，此云
X61n1164_p0649c05║適意，又云白華。衣裓是盛華器，眾妙華明非曼陀
X61n1164_p0649c06║羅一種，應如妙經四華表四因位，供養他方佛表
X61n1164_p0649c07║真因會趨極果，果德無不徧也。且據娑婆言十萬
X61n1164_p0649c08║億佛，意顯生極樂已，還供釋迦．彌勒，皆不難耳。若
X61n1164_p0649c09║阿彌神力所加，何遠不到哉？食時即清旦，故云即，
X61n1164_p0649c10║以明其神足不可思議，不離彼土，常徧十方，不假
X61n1164_p0649c11║逾時回還也。此文顯極樂一聲、一塵、一剎那，乃至
X61n1164_p0649c12║跨步、彈指，悉與十方三寶貫徹無礙。又顯在娑婆
X61n1164_p0649c13║則濁重惡障與極樂不隔而隔，生極樂則功德甚
X61n1164_p0649c14║深與娑婆隔而不隔也。飯食、經行者，念食食至不
X61n1164_p0649c15║假安排，食畢鉢去不勞舉拭，但經行、金地、華樂、娛
X61n1164_p0649c16║樂，任運進修而已。△二、結示。
X61n1164_p0649c17║舍利弗！極樂國土成就如是功德莊嚴。
X61n1164_p0649c18║△二、約耳根聲塵明受用。以此方耳根最利，故別
X61n1164_p0649c19║就法音廣明。其實極樂攝法界機，五塵一一圓妙，
X61n1164_p0649c20║出生一切法門也。又二：初、別明，二、總結。初中二：初、
X61n1164_p0650a01║化有情聲，二、化無情聲。初又二：初、鳥音法利，二、徵
X61n1164_p0650a02║釋略顯。今初。
X61n1164_p0650a03║復次，舍利弗！彼國常有種種奇妙雜色之鳥，白鶴．孔
X61n1164_p0650a04║雀．鸚鵡．舍利．迦陵頻伽共命之鳥。是諸眾鳥晝夜六
X61n1164_p0650a05║時出和雅音，其音演暢五根．五力．七菩提分．八聖道分
X61n1164_p0650a06║如是等法。其土眾生聞是音已，皆悉念佛．念法．念僧。
X61n1164_p0650a07║種種奇妙雜色，言多且美也。下略出六種。舍利，舊
X61n1164_p0650a08║云鶖鷺，琦禪師云是春鶯，或然。迦陵頻伽，此云妙
X61n1164_p0650a09║音，未出㲉時音超眾鳥，共命一身兩頭識別報同。
X61n1164_p0650a10║此二種西域雪山等處有之，皆寄此間。愛賞者，言
X61n1164_p0650a11║其似而已。六時出音，則知淨土不以鳥棲為夜，良
X61n1164_p0650a12║以蓮華托生之身，本無昏睡不假夜臥也。五根等
X61n1164_p0650a13║者，三十七道品也。所謂四念處：一、身念處；二、受念
X61n1164_p0650a14║處；三、心念處；四、法念處。四正勤：一、已生惡法令斷；
X61n1164_p0650a15║二、未生惡法不令生；三、未生善法令生；四、已生善
X61n1164_p0650a16║法令增長。四如意足：一、欲如意足；二、進如意足；三、
X61n1164_p0650a17║心如意足；四、思惟如意足。五根者，信正道及助道
X61n1164_p0650a18║法，名信根；行正道及諸助道善法勤求不息，名精
X61n1164_p0650a19║進根；念正道及諸助道善法更無他念，名念根；攝
X61n1164_p0650a20║心在正道及諸助道善法中相應不散，名定根；為
X61n1164_p0650b01║正道及諸助道善法觀於苦等四諦，名慧根。五力
X61n1164_p0650b02║者，信根增長能破疑惑，破諸邪信及破煩惱，名信
X61n1164_p0650b03║力；精進根增長破種種身心懈怠，成辦出世大事，
X61n1164_p0650b04║名精進力；念根增長破諸邪念，成就一切出世正
X61n1164_p0650b05║念功德，名念力；定根增長能破亂想，發諸事理禪
X61n1164_p0650b06║定，名定力；慧根增長能遮通別諸惑，發真無漏，名
X61n1164_p0650b07║慧力。七菩提分，亦名七覺分。智慧觀諸法時，善能
X61n1164_p0650b08║簡別真偽，不謬取諸虗偽法，名擇法覺分。精進修
X61n1164_p0650b09║諸道法時，善能覺了不謬行於無益苦行，常勤心
X61n1164_p0650b10║在真法中行，名精進覺分。若心得法喜，善能覺了
X61n1164_p0650b11║此喜不依顛倒之法，而喜住真法喜，名喜覺分。若
X61n1164_p0650b12║斷除諸見煩惱之時，善能覺了除諸虗偽，不損真
X61n1164_p0650b13║正善根，名除覺分。若捨所見念著境時，善能覺了
X61n1164_p0650b14║所捨之境虗偽不實，永不追憶，名捨覺分。若發諸
X61n1164_p0650b15║禪定之時，善能覺了諸禪虗假，不生愛見妄想，名
X61n1164_p0650b16║定覺分。若修出世道時，善能覺了常使定慧均平，
X61n1164_p0650b17║或心沈沒，當念用擇法、精進、喜三覺分以察起之，
X61n1164_p0650b18║或心浮動，當念用除、捨、定三覺分以攝持之，調和
X61n1164_p0650b19║適中，名念覺分。八聖道分，亦名八正道分。修無漏
X61n1164_p0650b20║行，觀見四諦分明，名正見。以無漏心相應思惟，動
X61n1164_p0650c01║發覺知籌量，為令增長入大涅槃，名正思惟。以無
X61n1164_p0650c02║漏慧除四邪命，攝諸口業，住一切正語中，名正語。
X61n1164_p0650c03║以無漏慧除身一切邪業，住清淨正身業中，名正
X61n1164_p0650c04║業。以無漏慧通除三業中五種邪命，住清淨正命
X61n1164_p0650c05║中，名正命（五邪命皆為利養：一、詐現異相奇特；二、自說功德；三、占相吉凶，為人說法；四、高
X61n1164_p0650c06║聲現威，令人敬畏；五、說所得供養，以動人心。）以無漏慧相應勤精進修
X61n1164_p0650c07║涅槃道，名正精進。以無漏慧相應念正道及助道
X61n1164_p0650c08║法，名正念。以無漏慧相應入定，名正定。此等道品，
X61n1164_p0650c09║依生滅四諦而修，即藏教道品；依無生四諦而修，
X61n1164_p0650c10║即通教道品；依無量四諦而修，即別教道品；依無
X61n1164_p0650c11║作四諦而修，即圓教道品。藏道品名半字法門，淨
X61n1164_p0650c12║土濁輕，似不必用為小種，先熟者或暫用之。通道
X61n1164_p0650c13║品名大乘初門，三乘共稟，同居淨土多說之。別道
X61n1164_p0650c14║品名獨菩薩法，同居方便淨土多說之。圓道品名
X61n1164_p0650c15║無上佛法，有利根者，於四淨土皆得聞也。如是等
X61n1164_p0650c16║法者，等前念處．正勤．如意足，等餘四攝．六度．十力．
X61n1164_p0650c17║無畏無量法門也。三十七品收法雖盡，而機緣不
X61n1164_p0650c18║等，作種種開合，名義不同，隨所欲聞，無不演暢，故
X61n1164_p0650c19║令聞者念三寶，發菩提心，伏滅煩惱也。灼見慈威
X61n1164_p0650c20║不可思議，故念佛。法喜入心，法味充足，故念法。同
X61n1164_p0651a01║聞共稟，一心修證，故念僧。能念即是三觀。所念三
X61n1164_p0651a02║寶，有別相一體，及四教意義，三諦權實之不同，如
X61n1164_p0651a03║上料簡道品應知。△二、徵釋略顯。
X61n1164_p0651a04║舍利弗！汝勿謂此鳥實是罪報所生。所以者何？彼佛
X61n1164_p0651a05║國土無三惡道。舍利弗！其佛國土尚無惡道之名，何
X61n1164_p0651a06║況有實？是諸眾鳥皆是阿彌陀佛欲令法音宣流變
X61n1164_p0651a07║化所作。
X61n1164_p0651a08║徵釋可知。問：白鶴等非惡道名耶？答：既非罪報，則
X61n1164_p0651a09║一一名字皆詮如來究竟功德。所謂究竟白鶴等，
X61n1164_p0651a10║無非性德美稱，豈惡名哉？問：化作眾鳥何義？答：有
X61n1164_p0651a11║四悉檀因緣。凡情喜此諸鳥，順情而化令歡喜故。
X61n1164_p0651a12║鳥尚說法，令聞生善故。不於鳥起下劣想，對治分
X61n1164_p0651a13║別心故。鳥即彌陀，令悟法身平等，無不具無不造
X61n1164_p0651a14║故。此中顯微風樹網等音，及一切依正假實，當體
X61n1164_p0651a15║即是阿彌陀佛，三身四德毫無差別也。△二、化無
X61n1164_p0651a16║情聲。
X61n1164_p0651a17║舍利弗！彼佛國土微風吹動，諸寶行樹及寶羅網出
X61n1164_p0651a18║微妙音，譬如百千種樂同時俱作。聞是音者，自然皆
X61n1164_p0651a19║生念佛．念法．念僧之心。
X61n1164_p0651a20║情與無情，同宣妙法，四教道品，無量法門，同時演
X61n1164_p0651b01║說，隨類各解，能令聞者念三寶也。念三寶是從悉
X61n1164_p0651b02║檀獲益：凡夫創聞，大踴徧身，是歡喜益；與三寶氣
X61n1164_p0651b03║分交接，必能發菩提心，是生善益；由此伏滅煩惱，
X61n1164_p0651b04║是破惡益；證悟一體三寶，是入理益也。初別明竟。
X61n1164_p0651b05║△二、總結。
X61n1164_p0651b06║舍利弗！其佛國土成就如是功德莊嚴。
X61n1164_p0651b07║重重結示，令深信一切莊嚴，皆導師願行所成，種
X61n1164_p0651b08║智所現。皆吾人淨業所感，唯識所變。佛心生心，互
X61n1164_p0651b09║為影質。如眾燈明，各徧似一。全理成事，全事即理。
X61n1164_p0651b10║全性起修，全修在性。亦可深長思矣。奈何離此淨
X61n1164_p0651b11║土，別譚唯心淨土，甘墮鼠即鳥空之誚也哉。初依
X61n1164_p0651b12║報妙竟。△二、正報妙二：初、徵釋名號，二、別釋主伴。
X61n1164_p0651b13║初中二：初、徵，二、釋。今初。
X61n1164_p0651b14║舍利弗！於汝意云何？彼佛何故號阿彌陀？
X61n1164_p0651b15║此經的示持名妙行，故特徵釋名號，欲人深信萬
X61n1164_p0651b16║德洪名不可思議，一心執持，無復疑貳也。△二、釋
X61n1164_p0651b17║二：初、約光明釋，二、約壽命釋。阿彌陀正翻無量，本
X61n1164_p0651b18║不可說。本師以光、壽二義，收盡一切無量。光則橫
X61n1164_p0651b19║徧十方，壽則豎窮三際。橫豎交徹，即法界體。舉此
X61n1164_p0651b20║體作彌陀身土，亦即舉此體作彌陀名號。是故彌
X61n1164_p0651c01║陀名號，即眾生本覺。理性持名，即始覺合本。始本
X61n1164_p0651c02║不二，生佛不二。故一念相應一念佛，念念相應念
X61n1164_p0651c03║念佛也。今初。
X61n1164_p0651c04║舍利弗！彼佛光明無量，照十方國無所障礙，是故號
X61n1164_p0651c05║為阿彌陀。
X61n1164_p0651c06║心性寂而常照，故為光明。今徹證心性無量之體，
X61n1164_p0651c07║故光明無量也。諸佛皆徹性體，皆照十方，皆可名
X61n1164_p0651c08║無量光。而因中願力不同，隨因緣立別名。彌陀為
X61n1164_p0651c09║法藏比丘，發四十八願，有光明恒照十方之願，今
X61n1164_p0651c10║果成如願也。法身光明無分際，報身光明稱真性，
X61n1164_p0651c11║此則佛佛道同。應身光明有照一由旬者，十百千
X61n1164_p0651c12║由旬者，一世界十百千世界者，唯阿彌普照，故別
X61n1164_p0651c13║名無量光。然三身不一不異，為令眾生得四益，故
X61n1164_p0651c14║作此分別耳。當知無障礙，約人民言。由眾生與佛
X61n1164_p0651c15║緣深，故佛光到處，一切世間無不圓見也。△二、約
X61n1164_p0651c16║壽命釋。
X61n1164_p0651c17║又，舍利弗！彼佛壽命及其人民（壽命皆）無量無邊阿僧
X61n1164_p0651c18║祇劫，故名阿彌陀。
X61n1164_p0651c19║心性照而常寂，故為壽命。今徹證心性無量之體，
X61n1164_p0651c20║故壽命無量也。法身壽命無始無終，報身壽命有
X61n1164_p0652a01║始無終，此亦佛佛道同，皆可名無量壽。應身隨願
X61n1164_p0652a02║隨機，延促不等。法藏願王有佛及人壽命皆無量
X61n1164_p0652a03║之願，今果成如願，別名無量壽也。阿僧祇．無邊無
X61n1164_p0652a04║量，皆算數名，實有量之無量。然三身不一異，應身
X61n1164_p0652a05║亦可即是無量之無量矣。及者，超略之辭，謂等覺
X61n1164_p0652a06║以還。其者，同體之辭，謂佛壽命即人民壽命。當知
X61n1164_p0652a07║光壽名號，皆本眾生建立，以生佛平等，能令持名
X61n1164_p0652a08║者照與光融，壽同佛寂也。復次，由無量光義故，眾
X61n1164_p0652a09║生生極樂，即生十方；見阿彌陀佛，即見十方諸佛；
X61n1164_p0652a10║能自度，即普利一切。由無量壽義故，極樂人民即
X61n1164_p0652a11║是一生補處，皆定此生成佛，不至異生。當知離却
X61n1164_p0652a12║現前一念無量光壽之心，何處有阿彌陀佛名號？
X61n1164_p0652a13║而離却阿彌陀佛名號，何由徹證現前一念無量
X61n1164_p0652a14║光壽之心？願深思之！願深思之！△二、別釋主伴二：
X61n1164_p0652a15║初、別釋，二、結示。初又二：初、主，二、伴。今初。此亦釋別
X61n1164_p0652a16║序中今現在說法句。
X61n1164_p0652a17║舍利弗！阿彌陀佛成佛已來，於今十劫。
X61n1164_p0652a18║此明極樂世界教主成就也。然法身無成不成，不
X61n1164_p0652a19║應論劫。報身因圓果滿名成，應身為物示生名成，
X61n1164_p0652a20║皆可論劫。又法身因修德顯，亦可論成論劫。報身
X61n1164_p0652b01║別無新得，應身如月印川，亦無成不成，不應論劫。
X61n1164_p0652b02║但諸佛成道，各有本迹本地，竝不可測。且約極樂
X61n1164_p0652b03║示成之迹而言，即是三身一成一切成，亦是非成
X61n1164_p0652b04║非不成而論成也。又佛壽無量，今僅十劫，則現在
X61n1164_p0652b05║說法時正未央，普勸三世眾生速求往生，同佛壽
X61n1164_p0652b06║命一生成辦也。又下文無數聲聞．菩薩及與補處，
X61n1164_p0652b07║皆十劫所成就，正顯十方三世往生不退者，多且
X61n1164_p0652b08║易也。△二伴
X61n1164_p0652b09║又，舍利弗！彼佛有無量無邊聲聞弟子，皆阿羅漢，非
X61n1164_p0652b10║是算數之所能知，諸菩薩眾亦復如是。
X61n1164_p0652b11║他方定性二乘，不得生彼。若先習小行，臨終迴向
X61n1164_p0652b12║菩提，發大誓願者，生彼國已，佛順機說法，令斷見
X61n1164_p0652b13║思，故名羅漢。如別教七住斷見思之類，非實聲聞
X61n1164_p0652b14║也。蓋藏．通二教，不聞他方佛名，今聞彌陀名號，信
X61n1164_p0652b15║願往生，總屬別．圓二教所攝機矣。△二、結示。
X61n1164_p0652b16║舍利弗！彼佛國土成就如是功德莊嚴。
X61n1164_p0652b17║佛及聲聞．菩薩，竝是彌陀因中願行所成，亦是果
X61n1164_p0652b18║上一成一切成。是則佛．菩薩．聲聞，各各非自非他，
X61n1164_p0652b19║自他不二，故云成就。如是功德莊嚴，能令信願持
X61n1164_p0652b20║名者，念念亦如是成就也。初廣陳彼土依正妙果
X61n1164_p0652c01║以啟信竟。△二、特勸眾生應求往生以發願二：初、
X61n1164_p0652c02║揭示無上因緣，二、特勸淨土殊勝。謂帶業往生，橫
X61n1164_p0652c03║出三界同居，橫具四土，開顯四教法輪，眾生圓淨，
X61n1164_p0652c04║四土圓見，三身圓證，三不退人民皆一生成佛。如
X61n1164_p0652c05║是等勝異超絕，全在此二科點示，須諦研之。今初。
X61n1164_p0652c06║又，舍利弗！極樂國土眾生（纔）生（彼土）者，皆是（三種）阿鞞䟦
X61n1164_p0652c07║致。其（三不退）中，多有一生補處，其數甚多，非是算數所
X61n1164_p0652c08║能知之，但可以無量無邊阿僧祇說。
X61n1164_p0652c09║阿鞞䟦致，此云不退：一、位不退，入聖流，不墮凡地；
X61n1164_p0652c10║二、行不退，恒度生，不墮二乘地；三、念不退，心心流
X61n1164_p0652c11║入薩婆若海。若約此土，藏初果，通見地；別七住，圓
X61n1164_p0652c12║初信，名位不退；通菩薩，別十行，圓十信，名行不退；
X61n1164_p0652c13║別初地，圓初住，名念不退。今淨土五逆、十惡、十念
X61n1164_p0652c14║成就，帶業往生，居下下品者，皆得三不退。然據教
X61n1164_p0652c15║道，若是凡夫，則非初果等；若是二乘，則非菩薩等；
X61n1164_p0652c16║若是異生，則非同生性等。又念不退，非復異生；行
X61n1164_p0652c17║不退，非僅見道；位不退，非是人民。躐等則成大妄，
X61n1164_p0652c18║進步則捨，故稱唯極樂同居，一切俱非，一切俱是。
X61n1164_p0652c19║十方佛土，無此名相，無此階位，無此法門，非心性
X61n1164_p0652c20║之極致，持名之奇勳，彌陀之大願。何以有此一生
X61n1164_p0653a01║補處者？此一生補佛位，如彌勒．觀音等。極樂人民，
X61n1164_p0653a02║普皆一生成佛，人人必實證補處，故其中多有此
X61n1164_p0653a03║等上善，不可數知也。復次，釋迦一代時教，唯華嚴
X61n1164_p0653a04║明一生圓滿。而一生圓滿之因，則末後普賢行願
X61n1164_p0653a05║品中，十大願王導歸安養，且以此勸進華藏海眾。
X61n1164_p0653a06║嗟乎！凡夫例登補處，奇倡極談，不可測度。華嚴所
X61n1164_p0653a07║稟，却在此經。而天下古今，信尠疑多，辭繁義蝕，余
X61n1164_p0653a08║唯有剖心瀝血而已。△二特勸。
X61n1164_p0653a09║舍利弗！（如上無上大事因緣）眾生（幸得）聞者，應當發願願生彼國。
X61n1164_p0653a10║所以者何？得與如是（不可算數一生補處）諸上善人俱會一處。
X61n1164_p0653a11║前羅漢．菩薩，但可云善人。唯補處居因位之極，故
X61n1164_p0653a12║云上。其數甚多，故云諸也。俱會一處，猶言凡聖同
X61n1164_p0653a13║居。尋常由實聖過去有漏業，權聖大慈悲願，故凡
X61n1164_p0653a14║夫得與聖人同居。至實聖灰身，權聖機盡，便升沈
X61n1164_p0653a15║碩異，苦樂懸殊，乃暫同，非究竟同也。又天壤之間，
X61n1164_p0653a16║見聞者少。幸獲見聞，親近步趨者少。又佛世聖人
X61n1164_p0653a17║縱多，如珍如瑞，不能徧滿國土，如眾星微塵。又居
X61n1164_p0653a18║雖同，而所作所辦，則迴不同。今同以無漏不思議
X61n1164_p0653a19║業，感生俱會一處為師友，如壎如篪，同盡無明，同
X61n1164_p0653a20║登妙覺。是則下凡眾生，於念不退中，超盡四十一
X61n1164_p0653b01║因位。若謂是凡夫，却不歷異生，必補佛職，與觀音．
X61n1164_p0653b02║勢至無別。若謂是一生補處，却可名凡夫，不可名
X61n1164_p0653b03║等覺菩薩。此皆教網所不能收，剎網所不能例。當
X61n1164_p0653b04║知吾人大事因緣，同居一關，最難透脫。唯極樂同
X61n1164_p0653b05║居，超出十方同居之外。了此，方能深信彌陀願力。
X61n1164_p0653b06║信佛力，方能深信名號功德。信持名，方能深信吾
X61n1164_p0653b07║人心性本不可思議也。具此深信，方能發於大願。
X61n1164_p0653b08║文中應當二字，即指深信。深信發願，即無上菩提。
X61n1164_p0653b09║合此信願，的為淨土指南。由此而執持名號，乃為
X61n1164_p0653b10║正行。若信願堅固，臨終十念一念，亦決得生。若無
X61n1164_p0653b11║信願，縱將名號持至風吹不入，雨打不濕，如銀牆
X61n1164_p0653b12║鐵壁相似，亦無得生之理。修淨業者，不可不知也。
X61n1164_p0653b13║大本阿彌陀經，亦以發菩提願為要，正與此同。△
X61n1164_p0653b14║三、正示行者執持名號以立行二：初、正示無上因
X61n1164_p0653b15║果，二、重勸。今初：
X61n1164_p0653b16║舍利弗！不可以少善根福德因緣得生彼國。舍利弗！
X61n1164_p0653b17║若有善男子、善女人，聞說阿彌陀佛執持名號，若一
X61n1164_p0653b18║日、若二日、若三日、若四日、若五日、若六日、若七日，一
X61n1164_p0653b19║心不亂。其人臨命終時，阿彌陀佛與諸聖眾現在其
X61n1164_p0653b20║前，是人終時心不顛倒，即得往生阿彌陀佛極樂國
X61n1164_p0653c01║土。
X61n1164_p0653c02║菩提正道名善根，即親因；種種助道施戒禪等名
X61n1164_p0653c03║福德，即助緣。聲聞．獨覺菩提善根少，人天有漏福
X61n1164_p0653c04║業福德少，皆不可生淨土。唯以信願執持名號，則
X61n1164_p0653c05║一一聲悉具多善根福德，散心稱名，福善亦不可
X61n1164_p0653c06║量，況一心不亂哉！故使感應道交，文成印壞，彌陀
X61n1164_p0653c07║聖眾不來而來，親垂接引；行人心識不往而往，托
X61n1164_p0653c08║質寶蓮也。善男女者，不論在家出家、貴賤老少、六
X61n1164_p0653c09║趣四生，但聞佛名，即多劫善根成熟，五逆十惡皆
X61n1164_p0653c10║名善也。阿彌陀佛是萬德洪名，以名召德，罄無不
X61n1164_p0653c11║盡，故即以執持名號為正行，不必更涉觀想參究
X61n1164_p0653c12║等行，至簡易、至直捷也。聞而信，信而願，乃肎執持
X61n1164_p0653c13║不信不願與不聞等，雖為遠因，不名聞慧。執持則
X61n1164_p0653c14║念念憶佛名號，故是思慧。然有事持、理持。事持者，
X61n1164_p0653c15║信有西方阿彌陀佛，而未達是心作佛、是心是佛，
X61n1164_p0653c16║但以決志願求生故，如子憶母，無時暫忘。理持者，
X61n1164_p0653c17║信西方阿彌陀佛是我心具、是我心造，即以自心
X61n1164_p0653c18║所具所造洪名為繫心之境，令不暫忘也。一日至
X61n1164_p0653c19║七日者，尅期辨事也。利根一日即不亂，鈍根七日
X61n1164_p0653c20║方不亂，中根二三四五六日不定。又利根能七日
X61n1164_p0654a01║不亂，鈍根僅一日不亂，中根六五四三二日不定。
X61n1164_p0654a02║一心亦二種：不論事持、理持，持至伏除煩惱，乃至
X61n1164_p0654a03║見思先盡，皆事一心；不論事持、理持，持至心開見
X61n1164_p0654a04║本性佛，皆理一心。事一心不為見思所亂，理一心
X61n1164_p0654a05║不為二邊所亂，即修慧也。不為見思亂故，感變化
X61n1164_p0654a06║身佛及諸聖眾現前，心不復起娑婆界中三有顛
X61n1164_p0654a07║倒，往生同居．方便二種極樂世界。不為二邊亂故，
X61n1164_p0654a08║感受用身佛及諸聖眾現前，心不復起生死、涅槃
X61n1164_p0654a09║二見顛倒，往生實報．寂光二種極樂世界。當知執
X61n1164_p0654a10║持名號既簡易直捷，仍至頓至圓，以念念即佛，故
X61n1164_p0654a11║不勞觀想，不必參究。當下圓明，無餘無欠，上上根
X61n1164_p0654a12║不能踰其閫，下下根亦可臻其域。其所感佛、所生
X61n1164_p0654a13║土，往往勝進，亦不一概，可謂橫該八教，豎徹五時。
X61n1164_p0654a14║所以徹底悲心，無問自說，且深歎其難信也。問：觀
X61n1164_p0654a15║經專明作觀，何謂不勞觀想？答：此義即出觀經。彼
X61n1164_p0654a16║經因勝觀非凡夫心力所及，故於第十三別開劣
X61n1164_p0654a17║像之觀；而障重者猶不能念彼佛，故於第十六大
X61n1164_p0654a18║開稱名之門。今經因末世障重者多，故專主第十
X61n1164_p0654a19║六觀。當知人根雖鈍，而丈六八尺之像身，無量壽
X61n1164_p0654a20║佛之名字，未嘗不心作心。是故觀劣者不勞勝觀，
X61n1164_p0654b01║而稱名者竝不勞觀想也。問：天奇．毒峰諸祖皆主
X61n1164_p0654b02║參念佛者是誰，何謂不必參究？答：此義即出天奇
X61n1164_p0654b03║諸祖。前祖因念佛人不契釋迦徹底悲心，故傍不
X61n1164_p0654b04║甘，直下詰問，一猛提醒，何止長夜復旦？我輩至今
X61n1164_p0654b05║日猶不肎死心念佛，苦欲執敲門瓦子向屋裏打
X61n1164_p0654b06║親生爺孃，則於諸祖成惡逆，非善順也。進問：此在
X61n1164_p0654b07║肎心者則可，未肎者何得相應？曰：噫！正唯未肎，所
X61n1164_p0654b08║以要儞肎心相應。汝等正信未開，如生牛皮不可
X61n1164_p0654b09║屈折。當知有目者固無日下然燈之理，而無目者
X61n1164_p0654b10║亦何必於日中苦覓燈炬？大勢至法王子云：不假
X61n1164_p0654b11║方便，自得心開。此一行三昧中大火聚語也。敢有
X61n1164_p0654b12║觸者，寧不被燒？問：臨終佛現，寧保非魔？答：修心人
X61n1164_p0654b13║不作佛觀，而佛忽現，非本所期，故名魔事。念佛見
X61n1164_p0654b14║佛，已是相應，況臨終非致魔時，何須疑慮？問：七日
X61n1164_p0654b15║不亂，平時耶？臨終耶？答：平時也。問：七日不亂之後，
X61n1164_p0654b16║復起惑造業，亦得生耶？答：果得一心不亂之人，無
X61n1164_p0654b17║更起惑造業之事。問：大本十念、寶王一念，平時耶？
X61n1164_p0654b18║臨終耶？答：十念通二時，晨朝十念屬平時。十念得
X61n1164_p0654b19║生，與觀經十聲稱名，同屬臨終時。一念則但約臨
X61n1164_p0654b20║終時。問：十念、一念竝得生，何須七日？答：若無平時
X61n1164_p0654c01║七日工夫，安有臨終十念、一念？縱下下品逆惡之
X61n1164_p0654c02║人，竝是夙因成熟，故感臨終遇善友，聞便信願。此
X61n1164_p0654c03║事萬中無一，豈可僥倖淨土？或問：斥此最詳，今人
X61n1164_p0654c04║不可不讀。問：西方去此十萬億土，何得即生？答：十
X61n1164_p0654c05║萬億土不出我現前一念心性之外，以心性本無
X61n1164_p0654c06║外故，又仗自心之佛力接引，何難即生？如鏡中照
X61n1164_p0654c07║數十層山水樓閣，層數宛然，實無遠近，一照俱了，
X61n1164_p0654c08║見無先後。從是西方過十萬億佛土，有世界名曰
X61n1164_p0654c09║極樂亦如是。其土有佛，號阿彌陀，今現在說法亦
X61n1164_p0654c10║如是。其人臨命終時，阿彌陀佛與諸聖眾現在其
X61n1164_p0654c11║前，是人終時，心不顛倒，即得往生阿彌陀佛極樂
X61n1164_p0654c12║國土亦如是。當知字字皆海印三昧大圓鏡智之
X61n1164_p0654c13║靈文也。問：持名判行，行則是助行，何名正行？答：依
X61n1164_p0654c14║一心說，信、願、行，非先後，非定三。蓋無願、行，不名真
X61n1164_p0654c15║信；無行、信，不名真願；無信、願，不名真行。今全由信、
X61n1164_p0654c16║願持名，故信、願、行三，聲聲圓具，所以名多善根、福
X61n1164_p0654c17║德因緣。觀經稱佛名故，念念中除八十億劫生死
X61n1164_p0654c18║之罪，此之謂也。若福善不多，安能除罪如此之大？
X61n1164_p0654c19║問：臨終猛切，能除多罪；平日至心稱名，亦除罪否？
X61n1164_p0654c20║答：如日出，羣闇消；稱洪名，萬罪滅。問：散心稱名，亦
X61n1164_p0655a01║除罪否？答：名號功德不思議，寧不除罪？但不定往
X61n1164_p0655a02║生，以悠悠散善，難敵無始積罪故。當知積罪，假使
X61n1164_p0655a03║有體相者，盡虗空界不能容受。雖百年晝夜，彌陀
X61n1164_p0655a04║十萬，一一聲滅八十億劫生死，然所滅罪如爪上
X61n1164_p0655a05║土，未滅罪如大地土。唯念至一心不亂，則如健人
X61n1164_p0655a06║突圍而出，非復三軍能制耳。然稱名便為成佛種
X61n1164_p0655a07║子，如金剛終不可壞。佛世一老人求出家，五百聖
X61n1164_p0655a08║眾皆謂無善根。佛言：此人無量劫前為虎偪，失聲
X61n1164_p0655a09║稱南無佛。今此善根成熟，值我得道，非二乘道眼
X61n1164_p0655a10║所知也。由此觀之，法華明過去佛所散亂稱名，皆
X61n1164_p0655a11║已成佛，豈不信哉？伏願緇素智愚，於此簡易直捷
X61n1164_p0655a12║無上圓頓法門，勿視為難而輒生退諉，勿視為易
X61n1164_p0655a13║而漫不䇿勤，勿視為淺而妄致藐輕，勿視為深而
X61n1164_p0655a14║弗敢承任。蓋所持之名號，真實不可思議；能持之
X61n1164_p0655a15║心性，亦真實不可思議。持一聲，則一聲不可思議；
X61n1164_p0655a16║持十百千萬無量無數聲，聲聲皆不可思議也。△
X61n1164_p0655a17║二重勸。
X61n1164_p0655a18║舍利弗！我見是利故說此言。若有眾生聞是說者，應
X61n1164_p0655a19║當發願生彼國土。
X61n1164_p0655a20║我見者，佛眼所見，究盡明了也。是利者，橫出五濁，
X61n1164_p0655b01║圓淨四土，直至不退位盡，是為不可思議功德之
X61n1164_p0655b02║利也。復次，是利，約命終時，心不顛倒而言。蓋薉土
X61n1164_p0655b03║自力修行，生死關頭，最難得力。無論頑修狂慧，懡
X61n1164_p0655b04║㦬無功，即悟門深遠，操履潛確之人，儻分毫習氣
X61n1164_p0655b05║未除，未免隨強偏墜。永明祖師所謂十人九蹉路，
X61n1164_p0655b06║陰境若現前，瞥爾隨他去，此誠可寒心者也。初果
X61n1164_p0655b07║昧於出胎菩薩，昏於隔陰者裏，豈容強作主宰，僥
X61n1164_p0655b08║倖瞞盰。唯有信願持名，仗他力故，佛慈悲願，定不
X61n1164_p0655b09║唐捐。彌陀聖眾，現前慰導，故得無倒，自在往生。佛
X61n1164_p0655b10║見眾生臨終倒亂之苦，特為保任此事，所以殷勤
X61n1164_p0655b11║再勸發願，以願能導行故也。問：佛既心作心是，何
X61n1164_p0655b12║不竟言自佛，而必以他佛為勝，何也？答：此之法門，
X61n1164_p0655b13║全在了他即自。若諱言他佛，則是他見未忘。若偏
X61n1164_p0655b14║重自佛，却成我見顛倒。又悉檀四益，後三益，事不
X61n1164_p0655b15║孤起。儻不從世界深發慶信，則欣厭二益，尚不能
X61n1164_p0655b16║生，何況悟入理佛。唯即事持達理持，所以彌陀聖
X61n1164_p0655b17║眾現前，即是本性明顯。往生彼土，見佛聞法，即是
X61n1164_p0655b18║成就慧身，不由他悟。法門深妙，破盡一切戲論，斬
X61n1164_p0655b19║盡一切意見，唯馬鳴．龍樹．智者．永明之流，徹底擔
X61n1164_p0655b20║荷得去。其餘世智辯聰，通儒禪客，盡思度量，愈推
X61n1164_p0655c01║愈遠。又不若愚夫婦老實念佛者，為能潛通佛智，
X61n1164_p0655c02║暗合道妙也。我見是利，故說此言，分明以佛眼佛
X61n1164_p0655c03║音，印定此事，豈可違抗，不善順入也哉。二、正宗分
X61n1164_p0655c04║竟。
X61n1164_p0655c05║△三、流通分。信、願、持名一法，圓收、圓超一切法門。
X61n1164_p0655c06║豎與一切法門渾同，橫與一切法門迥異。（諸經論中亦有
X61n1164_p0655c07║橫義，乃隨斷惑淺深，即於同居見上三土。是則約證名橫，約斷仍豎也。）既無問自說，
X61n1164_p0655c08║誰堪倡募流通？唯佛與佛，乃能究盡諸法實相。此
X61n1164_p0655c09║經唯佛境界，唯佛佛可與流通耳。文為二：初、普勸，
X61n1164_p0655c10║二、結勸。初中三：初、勸信流通，二、勸願流通，三、勸行
X61n1164_p0655c11║流通。初中二：初、略引標題，二、徵釋經題。初中六：初、
X61n1164_p0655c12║東方（至）六、上方。唐譯十方，今略攝故。今初。
X61n1164_p0655c13║舍利弗！如我今者讚歎阿彌陀佛不可思議功德之
X61n1164_p0655c14║利，東方亦有阿閦鞞佛．須彌相佛．大須彌佛．須彌光
X61n1164_p0655c15║佛．妙音佛，如是等恒河沙數諸佛，各於其國出廣長
X61n1164_p0655c16║舌相，徧覆三千大千世界，說誠實言：汝等眾生當信
X61n1164_p0655c17║是稱讚不可思議功德一切諸佛所護念經。
X61n1164_p0655c18║不可思議，略有五意：一、橫超三界，不俟斷惑；二、即
X61n1164_p0655c19║西方橫具四土，非由漸證；三、但持名號，不假禪觀
X61n1164_p0655c20║諸方便；四、一七為期，不藉多劫、多生、多年月；五、持
X61n1164_p0656a01║一佛名，即為諸佛護念，不異持一切佛名。此皆導
X61n1164_p0656a02║師大願行之所成就，故曰阿彌陀佛不可思議功
X61n1164_p0656a03║德之利。又行人信願持名，全攝佛功德，成自功德，
X61n1164_p0656a04║故亦曰阿彌陀佛不可思議功德之利。下又曰：諸
X61n1164_p0656a05║佛不可思議功德，我不可思議功德。是諸佛釋迦，
X61n1164_p0656a06║皆以阿彌為自也。阿閦鞞，此云無動。佛有無量德，
X61n1164_p0656a07║應有無量名，隨機而立。或取因，或取果，或性，或相，
X61n1164_p0656a08║或行願等，雖舉一隅，仍具四悉。隨一一名，顯所詮
X61n1164_p0656a09║德，劫壽說之，不能悉也。東方虗空不可盡，世界亦
X61n1164_p0656a10║不可盡，世界不可盡，住世諸佛亦不可盡，略舉恒
X61n1164_p0656a11║河沙耳。此等諸佛，各出廣長舌，勸信此經，而眾生
X61n1164_p0656a12║猶不生信，頑冥極矣。常人三世不妄語，舌能至鼻
X61n1164_p0656a13║藏頭；果佛三大僧祇劫不妄語，舌薄廣長可覆面。
X61n1164_p0656a14║今證大乘淨土妙門，所以徧覆大千，表理誠稱真，
X61n1164_p0656a15║事實非謬也。標出經題，流通之本，什師順此，方好
X61n1164_p0656a16║略譯。今題巧合持名妙行，奘師譯云稱讚淨土攝
X61n1164_p0656a17║受經，文有詳略，義無增減。△二南方
X61n1164_p0656a18║舍利弗！南方世界，有日月燈佛．名聞光佛．大𦦨肩佛．
X61n1164_p0656a19║須彌燈佛．無量精進佛，如是等恒河沙數諸佛，各於
X61n1164_p0656a20║其國，出廣長舌相，徧覆三千大千世界，說誠實言：汝
X61n1164_p0656b01║等眾生，當信是稱讚不可思議功德一切諸佛所護
X61n1164_p0656b02║念經。
X61n1164_p0656b03║△三西方
X61n1164_p0656b04║舍利弗！西方世界有無量壽佛．無量相佛．無量幢佛．
X61n1164_p0656b05║大光佛．大明佛．寶相佛．淨光佛，如是等恒河沙數諸
X61n1164_p0656b06║佛，各於其國出廣長舌相，徧覆三千大千世界，說誠
X61n1164_p0656b07║實言：汝等眾生當信是稱讚不可思議功德一切諸
X61n1164_p0656b08║佛所護念經。
X61n1164_p0656b09║無量壽佛與彌陀同名十方，各方面同名諸佛無
X61n1164_p0656b10║量也。然即是導師，亦可為度眾生，不妨轉讚釋迦
X61n1164_p0656b11║如來所說。△四北方
X61n1164_p0656b12║舍利弗！北方世界有𦦨肩佛．最勝音佛．難沮佛．日生
X61n1164_p0656b13║佛．網明佛，如是等恒河沙數諸佛，各於其國出廣長
X61n1164_p0656b14║舌相，徧覆三千大千世界，說誠實言：汝等眾生，當信
X61n1164_p0656b15║是稱讚不可思議功德一切諸佛所護念經。
X61n1164_p0656b16║△五下方
X61n1164_p0656b17║舍利弗！下方世界有師子佛．名聞佛．名光佛．達磨佛．
X61n1164_p0656b18║法幢佛．持法佛，如是等恒河沙數諸佛，各於其國出
X61n1164_p0656b19║廣長舌相，徧覆三千大千世界，說誠實言：汝等眾生
X61n1164_p0656b20║當信是稱讚不可思議功德一切諸佛所護念經。
X61n1164_p0656c01║此界水輪、金輪、風輪之下，復有下界非非想天等，
X61n1164_p0656c02║乃至重重無盡也。達磨，此云法。△六上方
X61n1164_p0656c03║舍利弗！上方世界有梵音佛．宿王佛．香上佛．香光佛．
X61n1164_p0656c04║大𦦨肩佛．雜色寶華嚴身佛．娑羅樹王佛．寶華德佛．
X61n1164_p0656c05║見一切義佛．如須彌山佛，如是等恒河沙數諸佛，各
X61n1164_p0656c06║於其國出廣長舌相，徧覆三千大千世界，說誠實言：
X61n1164_p0656c07║汝等眾生，當信是稱讚不可思議功德一切諸佛所
X61n1164_p0656c08║護念經。
X61n1164_p0656c09║此界非非想天之上，復有上界風輪、金輪及三界
X61n1164_p0656c10║等，重重無盡也。問：諸方必有淨土，何偏讚西方？答：
X61n1164_p0656c11║此亦非善。問：假使讚阿閦佛國，汝又疑偏東方，展
X61n1164_p0656c12║轉戲論。問：何不徧緣法界？答：有三義：令初機易標
X61n1164_p0656c13║心故，阿彌本願勝故，佛與此土眾生偏有緣故。蓋
X61n1164_p0656c14║佛度生生受化，其間難易淺深，總在於緣。緣之所
X61n1164_p0656c15║在，恩德弘深，種種教啟，能令歡喜信入，能令觸動
X61n1164_p0656c16║宿種，能令魔障難遮，能令體性開發。諸佛本從法
X61n1164_p0656c17║身垂迹，固結緣種。若世出世，悉不可思議。尊隆於
X61n1164_p0656c18║教乘，舉揚於海會，沁入於苦海，慈契於寂光。所以
X61n1164_p0656c19║萬德欽承，羣靈拱極。當知佛種從緣起，緣即法界。
X61n1164_p0656c20║一念一切念，一生一切生，一香一華，一聲一色，乃
X61n1164_p0657a01║至受懺授記，摩頂垂手，十方三世，莫不徧融。故此
X61n1164_p0657a02║增上緣因，名法界緣起。此正所謂徧緣法界者也。
X61n1164_p0657a03║淺位人便可決志專求，深位人亦不必捨西方而
X61n1164_p0657a04║別求華藏。若謂西方是權，華藏是實，西方小，華藏
X61n1164_p0657a05║大者，全墮眾生徧計執情，以不達權實一體，大小
X61n1164_p0657a06║無性故也。△二、徵釋。經題：
X61n1164_p0657a07║舍利弗！於汝意云何（稱讚功德之名，上來已詳言矣）？何故名為一切
X61n1164_p0657a08║諸佛所護念經（耶）？舍利弗！若有善男子、善女人聞是
X61n1164_p0657a09║經受持者，及聞諸佛名者，是諸善男子、善女人皆為
X61n1164_p0657a10║一切諸佛之所護念，皆得不退轉於阿耨多羅三藐
X61n1164_p0657a11║三菩提。是故，舍利弗！汝等皆當信受我語及諸佛所
X61n1164_p0657a12║說。
X61n1164_p0657a13║此經獨詮無上心要，諸佛名字竝詮無上圓滿究
X61n1164_p0657a14║竟萬德，故聞者皆為諸佛護念。又聞經受持，即執
X61n1164_p0657a15║持名號。阿彌名號，諸佛所護念故。問：但聞諸佛名
X61n1164_p0657a16║而未持經，亦得護念不退耶？答：此義有局有通。占
X61n1164_p0657a17║察謂雜亂垢心，雖誦我名而不為聞，以不能生決
X61n1164_p0657a18║定信解，但獲世間善報，不得廣大深妙利益。若到
X61n1164_p0657a19║一行三昧，則成廣大微妙行心，名得相似無生法
X61n1164_p0657a20║忍，乃為得聞十方佛名。此亦應爾，故須聞已執持
X61n1164_p0657b01║至一心不亂，方為聞諸佛名，蒙諸佛護念。此局義
X61n1164_p0657b02║也。通義者，諸佛慈悲不可思議，名號功德亦不可
X61n1164_p0657b03║思議，故一聞佛名，不論有心無心，若信若否，皆成
X61n1164_p0657b04║緣種。況佛度生等怨，親無疲倦，苟聞名必護念，何
X61n1164_p0657b05║疑焉？然據金剛三論，根熟菩薩為佛護念，位在別
X61n1164_p0657b06║地圓住。蓋約自力，必入同生性，乃可護念。今仗他
X61n1164_p0657b07║力，故相似位即蒙護念，乃至相似以還，亦皆有通
X61n1164_p0657b08║護念之義。下至一聞佛名，於同體法性有資發力，
X61n1164_p0657b09║亦得遠因，終不退也。阿耨多羅，此云無上。三藐三
X61n1164_p0657b10║菩提，此云正等正覺，即大乘果覺也。圓三不退，乃
X61n1164_p0657b11║一生成佛異名，故勸身子等皆當信受。聞名功德
X61n1164_p0657b12║如此，釋迦及十方諸佛同所宣說，可不信乎？初勸
X61n1164_p0657b13║信流通竟。△二、勸願流通。
X61n1164_p0657b14║舍利弗！若有人已發願、今發願、當發願，欲生阿彌陀
X61n1164_p0657b15║佛國者，是諸人等皆得不退轉於阿耨多羅三藐三
X61n1164_p0657b16║菩提，於彼國土若已生、若今生、若當生。是故，舍利弗！
X61n1164_p0657b17║諸善男子、善女人若有信者，應當發願生彼國土。
X61n1164_p0657b18║已願已生，今願今生，當願當生。正顯依信所發之
X61n1164_p0657b19║願無虗也。非信不能發願，非願信亦不生。故云：若
X61n1164_p0657b20║有信者，應當發願。又願者，信之券，行之樞，尤為要
X61n1164_p0657c01║務。舉願則信行在其中，所以殷勤三勸也。復次，願
X61n1164_p0657c02║生彼國，即欣厭二門。厭離娑婆，與依苦集二諦所
X61n1164_p0657c03║發二種弘誓相應。欣求極樂，與依道滅二諦所發
X61n1164_p0657c04║二種弘誓相應。故得不退轉於大菩提道。問：今發
X61n1164_p0657c05║願，但可云當生，何名今生？答：此亦二義：一、約一期
X61n1164_p0657c06║名今。現生發願持名，臨終定生淨土。二、約剎那名
X61n1164_p0657c07║今。一念相應一念生，念念相應念念生。妙因妙果，
X61n1164_p0657c08║不離一心。如秤兩頭，低昂時等。何俟娑婆報盡，方
X61n1164_p0657c09║育珍池。只今信願持名，蓮蕚光榮，金臺影現，便非
X61n1164_p0657c10║娑婆界內人矣。極圓極頓，難議難思。唯有大智，方
X61n1164_p0657c11║能諦信。△三、勸行流通二：初、諸佛轉讚，二、教主結
X61n1164_p0657c12║歎。今初。
X61n1164_p0657c13║舍利弗！如我今者稱讚諸佛不可思議功德，彼諸佛
X61n1164_p0657c14║等亦稱讚我不可思議功德，而作是言：釋迦牟尼佛
X61n1164_p0657c15║能為甚難希有之事，能於娑婆國土五濁惡世劫濁．
X61n1164_p0657c16║見濁．煩惱濁．眾生濁．命濁中，得阿耨多羅三藐三菩
X61n1164_p0657c17║提，為諸眾生說是一切世間難信之法。
X61n1164_p0657c18║諸佛功德智慧，雖皆平等，而施化則有難易。淨土
X61n1164_p0657c19║成菩提易，濁世難；為淨土眾生說法易，為濁世眾
X61n1164_p0657c20║生難；為濁世眾生說漸法猶易，說頓法難；為濁世
X61n1164_p0658a01║眾生說餘頓法猶易，說淨土橫超頓法尤難；為濁
X61n1164_p0658a02║世眾生說淨土橫超頓修頓證妙觀，已自不易。說
X61n1164_p0658a03║此無藉劬勞修證，但持名號，徑登不退，奇特勝妙，
X61n1164_p0658a04║超出思議第一方便，更為難中之難。故十方諸佛，
X61n1164_p0658a05║無不推我釋迦偏為勇猛也。劫濁者，濁法聚會之
X61n1164_p0658a06║時。劫濁中，非帶業橫出之行，必不能度。見濁者，五
X61n1164_p0658a07║利使邪見增盛，謂身見．邊見．見取．戒取及諸邪見，
X61n1164_p0658a08║昏昧汩沒，故名為濁。見濁中，非不假方便之行，必
X61n1164_p0658a09║不能度。煩惱濁者，五鈍使煩惑增盛，謂貪．瞋．癡．慢．
X61n1164_p0658a10║疑，煩動惱亂，故名為濁。煩惱濁中，非即凡心，是佛
X61n1164_p0658a11║心之行，必不能度。眾生濁者，見煩惱所感麤弊，五
X61n1164_p0658a12║陰和合，假名眾生，色心竝皆陋劣，故名濁。眾生濁
X61n1164_p0658a13║中，非欣厭之行，必不能度。命濁者，因果竝劣，壽命
X61n1164_p0658a14║短促，乃至不滿百歲，故名濁。命濁中，非不費時劫，
X61n1164_p0658a15║不勞勤苦之行，必不能度。復次，秪此信願莊嚴一
X61n1164_p0658a16║聲阿彌陀佛，轉劫濁為清淨海會，轉見濁為無量
X61n1164_p0658a17║光，轉煩惱濁為常寂光，轉眾生濁為蓮花化生，轉
X61n1164_p0658a18║命濁為無量壽。故一聲阿彌陀佛，即釋迦本師於
X61n1164_p0658a19║五濁惡世所得之阿耨多羅三藐三菩提法。今以
X61n1164_p0658a20║此果覺，全體授與濁惡眾生，乃諸佛所行境界，唯
X61n1164_p0658b01║佛與佛能究盡，非九界自力所能信解也。諸眾生，
X61n1164_p0658b02║別指五濁惡人。一切世間，通指四土器世間、九界
X61n1164_p0658b03║有情世間也。
X61n1164_p0658b04║△二、教主結歎。前勸信流通，是諸佛付囑。此本師
X61n1164_p0658b05║付囑，囑語略別。從通但云一切世間，猶前諸佛所
X61n1164_p0658b06║云汝等眾生。當知文殊．迦葉等，皆在所囑也。
X61n1164_p0658b07║舍利弗當知，我於五濁惡世行此難事，得阿耨多羅
X61n1164_p0658b08║三藐三菩提，為一切世間說此難信之法，是為甚難。
X61n1164_p0658b09║信願持名一行，不涉施為圓轉五濁，唯信乃入非
X61n1164_p0658b10║思議所行境界。設非本師來入惡世示得菩提，以
X61n1164_p0658b11║大智大悲見此行此說此，眾生何由稟此也哉。然
X61n1164_p0658b12║吾人處劫濁中，決定為時所囿、為苦所偪。處見濁
X61n1164_p0658b13║中，決定為邪智所纏。處煩惱濁中，決定為貪欲所
X61n1164_p0658b14║陷、惡業所螫。處眾生濁中，決定安於臭薉而不能
X61n1164_p0658b15║洞覺，甘於劣弱而不能奮飛。處命濁中，決定為無
X61n1164_p0658b16║常所吞，石火電光措手不及。若不深知其甚難，將
X61n1164_p0658b17║謂更有別法可出五濁，烽㶿宅裏戲論紛然。唯深
X61n1164_p0658b18║知其甚難，方肎死盡偷心寶此一行。此本師所以
X61n1164_p0658b19║極口說其難甚，而深囑我等當知也。初普勸竟。△
X61n1164_p0658b20║二、結勸。
X61n1164_p0658c01║佛說此經已，舍利弗及諸比丘，一切世間天、人、阿修
X61n1164_p0658c02║羅等，聞佛所說，歡喜信受，作禮而去。
X61n1164_p0658c03║法門不可思議，難信難知，無一人能發問者。佛智
X61n1164_p0658c04║鑒機，知眾生成佛緣熟，無問自說，令得四益。如時
X61n1164_p0658c05║雨化歡喜，從世界悉檀得益；毫無疑惑，名信；領納
X61n1164_p0658c06║不忘，名受；從為人對治得益；投身歸命，契入法界
X61n1164_p0658c07║緣起，名作禮；從第一義得益。然一一益中，互具四
X61n1164_p0658c08║益，姑作如此分別耳。上是自行四益，一往不退，報
X61n1164_p0658c09║恩流通，名為而去。盡未來際，化他四益無盡也。
X61n1164_p0658c10║經云，末法億億人修行，罕一得道，唯依念佛得度。
X61n1164_p0658c11║嗚呼，今正是其時矣。捨此不思議法門，其何能淑。
X61n1164_p0658c12║旭出家時，宗乘自負，藐視教典，妄謂持名，曲為中
X61n1164_p0658c13║下。後因大病，發意西歸。復研妙宗．圓中二鈔，及雲
X61n1164_p0658c14║棲疏鈔等書，始知念佛三昧，實無上寶王。方肎死
X61n1164_p0658c15║心執持名號，萬牛莫挽也。吾友去病，久事淨業，欲
X61n1164_p0658c16║令此經大旨，辭不繁而炳著，請余為述要解。余欲
X61n1164_p0658c17║普與法界有情，同生極樂，理不可却。舉筆於丁亥
X61n1164_p0658c18║九月二十有七，脫藁於十月初五，凡九日告成。所
X61n1164_p0658c19║願一句一字，咸作資糧。一見一聞，同階不退。信疑
X61n1164_p0658c20║皆植道種，讚謗等歸解脫。仰唯諸佛菩薩，攝受證
X61n1164_p0659a01║明。同學友人，隨喜加被。西有道人蕅益智旭閣筆，
X61n1164_p0659a02║故䟦時年四十有九。
X61n1164_p0659a03║佛說阿彌陀經要解
X61n1164_p0659a04║No. 1164-1b
X61n1164_p0659a05║ 原䟦
X61n1164_p0659a06║經云：三界唯心，萬法唯識。古人云：念自性彌陀，生
X61n1164_p0659a07║唯心淨土。合觀之，是心作佛，是心是佛，心外無佛，
X61n1164_p0659a08║佛外無心之義明矣。後人不達，捨西方極樂，別言
X61n1164_p0659a09║唯心淨土；捨萬德慈尊，別言自性彌陀。不幾心外
X61n1164_p0659a10║有佛，佛外有心耶？　靈峰大師深悟心性無外之
X61n1164_p0659a11║體，特為此經拈出要解。一展讀時，信願持名人，可
X61n1164_p0659a12║自操其券。不唯言簡意周，且使希有甚難之宗，如
X61n1164_p0659a13║聲鼓鐸，盡開經藏，無復匵藏，誠古今所未有也。名
X61n1164_p0659a14║曰要解，其斯為無上心要矣乎！古吳淨業弟子正
X61n1164_p0659a15║知去病氏謹識
X61n1164_p0659a16║No. 1164-1c
X61n1164_p0659a17║ 歙浦講錄䟦
X61n1164_p0659a18║此本係性旦癸巳歲在歙浦栖雲院所聽錄者。於
X61n1164_p0659a19║時隨允．持、循．蒼、暉．晟、堅．密時諸公之後，獲聞法要，
X61n1164_p0659a20║覺老人此翻，心膽盡吐。蓋祕密之藏，會當大啟於
X61n1164_p0659b01║今時，非偶然也，因退而紀之。甲午冬，老人病中口
X61n1164_p0659b02║授數處，令改正此本，遂稱允當。及老人西逝，性旦
X61n1164_p0659b03║以病拙藪逋，薄福多障，無緣流通闡播，聊識其後，
X61n1164_p0659b04║以誌不忘云。庚子夏，華陽學人性旦拭涕跋。
X61n1164_p0659b05║淨土十要卷第一