X61n1164_p0659b06║
X61n1164_p0659b07║靈峰蕅益大師選定淨土十要卷第二
X61n1164_p0659b08║述曰，聞夫有行無教，必有墮阬落壍之虞。有教
X61n1164_p0659b09║無行，還同說食數寶之誚。是故教即行也，行即
X61n1164_p0659b10║教也。教行無乖，至理乃顯。故教行理三，皆名為
X61n1164_p0659b11║經。三經具足，是為佛說。反是則波旬說，非佛說
X61n1164_p0659b12║也。今稟斯義，謹奉慈雲懺主遵式所製往生淨
X61n1164_p0659b13║土懺願儀，及決疑行願二門，繼彌陀要解而列。
X61n1164_p0659b14║行者得要之後，更能於此盡心焉。則不思議經
X61n1164_p0659b15║王，不唯無剩語，亦復非義塗。而微妙要詮，不在
X61n1164_p0659b16║佛，不在知識，却在當人自己矣。隨自己教行所
X61n1164_p0659b17║詣，分契理之淺深。隨契理淺深，立果位之差別。
X61n1164_p0659b18║而此差別果位，要皆圓證三不退，一生同趣薩
X61n1164_p0659b19║婆若海。是故差即無差，位次即非位次。誰謂一
X61n1164_p0659b20║行三昧之外，別有法身向上事哉。此行最廣大，
X61n1164_p0659c01║餘行則局。此行最神速，餘行則殢（殢，替膩二音，困滯也）。此
X61n1164_p0659c02║行最不思議，餘行則可擬。其斯以為三昧寶王
X61n1164_p0659c03║也歟。行願儀，世傳為大淨土懺。二門中行法，世
X61n1164_p0659c04║傳為小淨土懺。及晨朝十念，繫緣眾福二行，皆
X61n1164_p0659c05║修淨業者必不可離。聲者作之於前，明者述之
X61n1164_p0659c06║於後。我等如何肎自棄也
X61n1164_p0659c07║
X61n1164_p0659c08║No. 1164-2
X61n1164_p0659c09║ 往生淨土懺願儀
X61n1164_p0659c10║（沙門遵式，輒采大本無量壽經，及稱讚淨土等諸大乘經，集此方法，流布諸後，普結淨緣。）
X61n1164_p0659c11║原其諸佛憫物迷盲，設多方便而引取之，唯安養
X61n1164_p0659c12║淨業直捷可修，諸大乘經皆啟斯要。比丘四眾及
X61n1164_p0659c13║善男女根缺具者，欲速破無明諸闇，欲求滅五逆
X61n1164_p0659c14║十惡、犯禁重罪及餘輕過，欲復大小戒律，現前得
X61n1164_p0659c15║念佛三昧及具足一切菩薩諸波羅密門，欲臨終
X61n1164_p0659c16║離諸怖畏，身心安快喜悅如歸，光照室宅異香音
X61n1164_p0659c17║樂，阿彌陀佛、觀音、勢至現在其前，送紫金臺授手
X61n1164_p0659c18║接引，五道橫截九品長騖，謝去熱惱安息清凉，初
X61n1164_p0659c19║離塵勞便至不退，不歷長劫即得無生，欲修少法
X61n1164_p0659c20║感妙報，十方佛俱時稱讚現前授記，一念供養無
X61n1164_p0660a01║央數佛，即還本國與彌陀坐食、觀音議論、勢至行
X61n1164_p0660a02║步，洞視徹聞身量無際，飛空自在宿命了了，徧見
X61n1164_p0660a03║五道如鏡面像，念念證入無盡三昧，如是稱述不
X61n1164_p0660a04║可窮盡，應當修習此之勝法，如所說者皆實不虗。
X61n1164_p0660a05║十方諸佛出廣長舌，稱美此事以示不妄，我等云
X61n1164_p0660a06║何敢不信佛？今取淨土眾經立此行法，若欲廣知
X61n1164_p0660a07║尋經補益，且為十科說之。
X61n1164_p0660a08║第一、嚴淨道場
X61n1164_p0660a09║選閑靜堂室，去舊土，於淨處取無瓦石新土，用填
X61n1164_p0660a10║其地，以香和塗，極令清淨。上懸新寶蓋，蓋中懸五
X61n1164_p0660a11║雜旛，徧室懸諸繒綵旛華（別無戲具之供）。取好莊嚴，安佛
X61n1164_p0660a12║像西坐東向，觀音侍左，勢至侍右，像前列眾好華
X61n1164_p0660a13║及蓮華等。若安九往生像最好，無亦無妨，餘嚴事
X61n1164_p0660a14║隨力安之（須如法雅重）。周設薦席，慮地卑溼（無𣰽毺之文，以佛頂
X61n1164_p0660a15║經遮止故也）。行人須新淨衣，如無浣染身中上者，浴後
X61n1164_p0660a16║披著，方入道場。從門頰左右出入，鞋履齊整，不得
X61n1164_p0660a17║雜亂。其所往時，須換故衣浴，沐後著淨衣（沐是浴後洗頭
X61n1164_p0660a18║面頸臂）。日日如是，當自傾竭種種供養三寶。若不盡
X61n1164_p0660a19║其所有，行法不專，必無感降，絕無己物，方可外求
X61n1164_p0660a20║（或果無己物，又果無可求，則乏種種供養，亦無過）。十人已還，多則不可，宜
X61n1164_p0660b01║六齋日建首。
X61n1164_p0660b02║第二、方便法
X61n1164_p0660b03║入道場，身心散亂，須預行方便。當七日營別房，不
X61n1164_p0660b04║得與道場同處，無別屋亦許共室。日夜調習案試，
X61n1164_p0660b05║及誦五悔等文，極精熟，通染浣紉縫，及中辦事。餘
X61n1164_p0660b06║治生雜務，即時併息。但念不久生淨土，一心求懺
X61n1164_p0660b07║無留難。各自剋期，不惜身命，定取淨業，即時成就。
X61n1164_p0660b08║不得一念思憶五塵，訶去愛欲，勤息恚癡。行人各
X61n1164_p0660b09║有無始惡習，速求捨離，不為正懺障礙。當觀察何
X61n1164_p0660b10║習偏重，訶棄調停，取令平復，勿使行法唐喪其功。
X61n1164_p0660b11║第三、正修意
X61n1164_p0660b12║大集七七日，鼓音王大彌陀十日十夜，十六觀小
X61n1164_p0660b13║彌陀七日七夜，取此三等為期，決不可減。正修意
X61n1164_p0660b14║者，天親論：信心修五念門成就者，畢竟得生安樂
X61n1164_p0660b15║國，見阿彌陀佛：一、禮拜門；二、讚歎門；三、作願門；四、
X61n1164_p0660b16║觀察門；五、迴向門。迴向者，謂禮拜等所集功德善
X61n1164_p0660b17║根，巧方便迴向，得三種順菩提門：一、無染清淨心，
X61n1164_p0660b18║不為自心求諸樂故；二、安清淨心，以拔一切眾生
X61n1164_p0660b19║苦故；三、樂清淨心，令一切眾生得大菩提，以攝取
X61n1164_p0660b20║眾生生彼國故。全用論文，為今正意，但加懺悔，滅
X61n1164_p0660c01║往生障，為順佛慈，速度生故。當一心一意，滿七七
X61n1164_p0660c02║日，乃至七日，晝夜六時，禮十方佛，及彌陀世尊，若
X61n1164_p0660c03║坐若行，皆勿散亂，不得如彈指頃，念世五欲，及接
X61n1164_p0660c04║對外人，語論戲笑，託事延緩，放逸睡眠，當瞬息俯
X61n1164_p0660c05║仰，繫念不斷，為求往生，一心精進。問：行法既多，云
X61n1164_p0660c06║何一心？答：有理有事，謂道場涉事，皆是無性，不生
X61n1164_p0660c07║不滅，法界一相，如法界緣，名理一心。禮佛時，不念
X61n1164_p0660c08║餘事，但專禮佛，誦經行道，亦如是，名事一心也。
X61n1164_p0660c09║第四、燒香散華（亦名三業供養。已淨三業，入道場。拈香訖，當正立，作如是
X61n1164_p0660c10║思惟。）
X61n1164_p0660c11║（我為眾生發菩提心，願求淨土，故總禮三寶，廣修供養。三寶受供，必當念我，隨我請求，證知我願。　先當倡云：）
X61n1164_p0660c12║一切恭敬。
X61n1164_p0660c13║一心頂禮十方法界常住佛。（總禮，未須隨方想念。拜下，作如是想云：
X61n1164_p0660c14║己身及十方諸佛，實相理體，本無能所，故無能禮所禮。想無能所，名法界海。願諸眾生，同見同入。）
X61n1164_p0660c15║一心頂禮，十方法界常住法（想同上）。
X61n1164_p0660c16║一心頂禮，十方法界常住僧（想時改諸佛為賢聖）。（禮已互跪，捧華首者白：）
X61n1164_p0660c17║是諸眾等，各各互跪，嚴持香華，如法供養。
X61n1164_p0660c18║（各散華，和云：）供養十方法界三寶。（各執手爐，廣運供養，想云：）
X61n1164_p0660c19║我此香華徧十方，以為微妙光明臺，
X61n1164_p0660c20║諸天音樂天寶香，諸天餚饍天寶衣，
X61n1164_p0660c21║不可思議妙法塵，一一塵出一切塵，
X61n1164_p0661a01║一一塵出一切法，旋轉無礙互莊嚴，
X61n1164_p0661a02║徧至十方三寶前，十方法界三寶前，
X61n1164_p0661a03║悉有我身修供養，一一皆悉徧法界。
X61n1164_p0661a04║彼彼無雜無障礙，盡未來際作佛事。
X61n1164_p0661a05║普熏法界諸眾生，蒙熏皆發菩提心。
X61n1164_p0661a06║同入無生證佛智。（想已，復發是言：）
X61n1164_p0661a07║願此香華雲，徧滿十方界，供養一切佛。
X61n1164_p0661a08║尊法諸菩薩，無量聲聞眾，以起光明臺，
X61n1164_p0661a09║過於無邊界，無邊佛土中，受用作佛事。
X61n1164_p0661a10║普熏諸眾生，皆發菩提心。（起云：）
X61n1164_p0661a11║供養已，一切恭敬。（拜如前，總禮作想。下讚歎、五悔、三歸，共九拜，皆如前作想。）
X61n1164_p0661a12║第五、請禮法（如上供養畢，添香互跪，執爐端意，勤重徧請三寶入道場。不可
X61n1164_p0661a13║輕率，延屈至尊。三業併切，一心奉請。若不爾者，虛請無益。想一一如來，隨其方面，領諸眷屬，入
X61n1164_p0661a14║我道場。如住目前，畟塞虛空，不得剎那起於雜念。初入時迎請，餘時不用。倡云：）
X61n1164_p0661a15║一心奉請，南無本師釋迦牟尼佛（釋迦是我等師，說諸大乘，令我修淨
X61n1164_p0661a16║土業，當運心感此恩德）。（下去例為三請，每一請時，執爐拜下，想云：）
X61n1164_p0661a17║我三業性如虗空，釋迦如來亦如是，
X61n1164_p0661a18║不起真際為眾生，與眾俱來受供養。
X61n1164_p0661a19║一心奉請，南無過去久遠劫中，定光佛．光遠佛．龍音
X61n1164_p0661a20║佛等五十三佛。（法藏未出世前，次第有此諸佛五十四，是世自在王。偈同前，但改名
X61n1164_p0661a21║同下。）
X61n1164_p0661b01║一心奉請南無過去久滅世自在王佛。（即法藏本師，依彼佛所發
X61n1164_p0661b02║四十八願，請時皆須知之。此上五十四佛，出大本無量壽佛經。）
X61n1164_p0661b03║一心奉請南無十方現在不動佛等，盡十方？河沙淨
X61n1164_p0661b04║土一切諸佛。（諸佛出廣長舌，稱讚極樂，須請求護念。出稱讚淨土經，應想從彼十方來。）
X61n1164_p0661b05║一心奉請，南無往世七佛，未來賢劫千佛，三世一切
X61n1164_p0661b06║諸佛。
X61n1164_p0661b07║一心奉請南無極樂世界阿彌陀佛。（是懺願主，應想領無邊眷屬，至
X61n1164_p0661b08║我道場，攝受護念。各各雨淚，決定請來，正坐道場。餘佛菩薩，悉是證明。此最後請者，準普賢懺法。）
X61n1164_p0661b09║一心奉請，南無大乘四十八願無量壽經．稱讚經等，
X61n1164_p0661b10║及彼淨土所有經法，十方一切尊經，十二部真淨
X61n1164_p0661b11║法寶（想淨土法時，徧想佛菩薩，水鳥樂樹，皆說妙法，隨我請來，顯現道場，如彼淨土無異）。（想云）
X61n1164_p0661b12║法性如空無所見，三處法寶難思議。
X61n1164_p0661b13║我今三業如法請，俱時顯現受供養。
X61n1164_p0661b14║一心奉請南無文殊師利菩薩．普賢菩薩．無能勝菩
X61n1164_p0661b15║薩．不休息菩薩等一切菩薩摩訶薩。（偈同請佛，但改諸大菩薩
X61n1164_p0661b16║亦如是請。時想文殊普賢等皆在淨土，如願王經說。○此中一切二字該十方三世。）
X61n1164_p0661b17║一心奉請南無極樂世界觀世音菩薩摩訶薩（想菩薩坐
X61n1164_p0661b18║蓮華臺侍佛左，威德光明悉皆無量，偈改觀音菩薩）。
X61n1164_p0661b19║一心奉請南無極樂世界大勢至菩薩摩訶薩（想菩薩華
X61n1164_p0661b20║臺侍右，如觀音不異，偈改勢至菩薩）。
X61n1164_p0661b21║一心奉請南無過去阿僧祇劫法藏比丘菩薩摩訶
X61n1164_p0661c01║薩（即彌陀因身，修行四十八大願，攝化眾生，當極念此恩德，偈改法藏比丘）。
X61n1164_p0661c02║一心奉請南無極樂世界新發道意無生不退一生
X61n1164_p0661c03║補處諸大菩薩摩訶薩。
X61n1164_p0661c04║一心奉請南無此土舍利弗等，一切聲聞緣覺得道
X61n1164_p0661c05║賢聖僧。（想徧法界，請賢聖僧。○一切二字，亦該十方三世。下禮拜中亦同。）
X61n1164_p0661c06║一心奉請此土梵釋四王．一切天眾．摩羅天主．龍鬼
X61n1164_p0661c07║諸王．閻羅五道．主善罰惡，守護正法，護伽藍神，一
X61n1164_p0661c08║切賢聖。（例皆三請來此守護，唯除叩拜。）
X61n1164_p0661c09║上所奉請彌陀世尊、觀世音菩薩、大勢至菩薩、清淨
X61n1164_p0661c10║海眾、一切賢聖，唯願不捨大慈大悲，他心道眼，無礙
X61n1164_p0661c11║見聞，身通自在，降來道場，安住法座，光明徧照，攝取
X61n1164_p0661c12║我等，哀憐覆護，令得成就菩提願行。釋迦文佛．定光
X61n1164_p0661c13║佛、等世自在王佛、十方三世一切正覺，及文殊師利
X61n1164_p0661c14║菩薩．普賢菩薩、三乘聖眾，唯願悉來慈悲攝護。諸天、
X61n1164_p0661c15║魔、梵、龍、鬼等眾，護法諸神，一切賢聖，悉到道場，安慰
X61n1164_p0661c16║堅守，同成淨行。（三說）
X61n1164_p0661c17║第六、讚歎法（當起立恭敬合掌，想正對彌陀及一一佛前，說偈讚願云。）
X61n1164_p0661c18║色如閻浮金，面如淨滿月，身光智慧明，
X61n1164_p0661c19║所照無邊際，降伏魔冤眾，善化諸人天。
X61n1164_p0661c20║乘彼八正船，能度難度者，聞名得不退。
X61n1164_p0662a01║是故應頂禮。（禮起復云：）
X61n1164_p0662a02║以此歎佛功德，修行大乘無上善根，奉福上界天龍
X61n1164_p0662a03║八部、大梵天王、三十三天、閻羅五道、六齋八王、行病
X61n1164_p0662a04║鬼王、各及眷屬、此土神祇、僧伽藍內護正法者，又為
X61n1164_p0662a05║國王帝主、土境萬民、師僧父母、善惡知識、造寺檀越、
X61n1164_p0662a06║十方信施廣及法界眾生，願藉此善根平等熏修，功
X61n1164_p0662a07║德智慧二種莊嚴，臨命終時俱生樂國。
X61n1164_p0662a08║第七、禮佛法（次禮佛時，須想一切諸佛是我慈父，能令我生諸佛淨土故。）
X61n1164_p0662a09║一心敬禮本師釋迦牟尼佛（此下要義，悉如禮請中說。想云：）
X61n1164_p0662a10║能禮所禮性空寂，感應道交難思議。
X61n1164_p0662a11║我此道場如帝珠，釋迦如來影現中，
X61n1164_p0662a12║我身影現如來前，頭面接足歸命禮。
X61n1164_p0662a13║一心敬禮過去久遠劫中，定光佛．光遠佛．龍音佛等
X61n1164_p0662a14║五十三佛。（當想身如幻化，自見對佛作禮。偈改五十三佛影現中。下去倣此改名。）
X61n1164_p0662a15║一心敬禮過去久滅世自在王佛。
X61n1164_p0662a16║一心敬禮東方不動佛等，盡東方河沙淨土一切諸
X61n1164_p0662a17║佛。
X61n1164_p0662a18║一心敬禮東南方最上廣大雲雷音王佛等，盡東南
X61n1164_p0662a19║方河沙淨土一切諸佛。
X61n1164_p0662a20║一心敬禮南方日月光佛等，盡南方河沙淨土一切
X61n1164_p0662a21║諸佛。
X61n1164_p0662b01║一心敬禮西南方最上日光名稱功德佛等，盡西南
X61n1164_p0662b02║方河沙淨土一切諸佛。
X61n1164_p0662b03║一心敬禮西方放光佛等，盡西方河沙淨土一切諸
X61n1164_p0662b04║佛。
X61n1164_p0662b05║一心敬禮西北方無量功德火王光明佛等，盡西北
X61n1164_p0662b06║方河沙淨土一切諸佛。
X61n1164_p0662b07║一心敬禮北方無量光嚴通達覺慧佛等，盡北方河
X61n1164_p0662b08║沙淨土一切諸佛。
X61n1164_p0662b09║一心敬禮東北方無數百千俱胝廣慧佛等，盡東北
X61n1164_p0662b10║方？河沙淨土一切諸佛。
X61n1164_p0662b11║一心敬禮上方梵音佛等，盡上方河沙淨土一切諸
X61n1164_p0662b12║佛。
X61n1164_p0662b13║一心敬禮下方示現一切妙法正理常放火王勝德
X61n1164_p0662b14║光明佛等，盡下方？河沙淨土一切諸佛。
X61n1164_p0662b15║一心敬禮，往古來今，三世諸佛，七佛世尊，賢劫千佛。
X61n1164_p0662b16║一心敬禮，極樂世界阿彌陀佛。（應三禮，改偈云：為求徃生接足禮。）
X61n1164_p0662b17║一心敬禮極樂世界佛菩薩等所說經法，乃至水鳥
X61n1164_p0662b18║樂樹一切法音清淨法藏。（偈云）
X61n1164_p0662b19║真空法性如虛空，常住法寶難思議。
X61n1164_p0662b20║我身影現法寶前，一一皆悉歸命禮。
X61n1164_p0662b21║一心敬禮，大乘四十八願無量壽經．稱讚經等，十方
X61n1164_p0662c01║一切尊經，十二部真淨法藏（偈如前）。
X61n1164_p0662c02║一心敬禮，極樂世界觀世音菩薩摩訶薩（偈同禮佛，但改
X61n1164_p0662c03║菩薩）。
X61n1164_p0662c04║一心敬禮極樂世界大勢至菩薩摩訶薩。
X61n1164_p0662c05║一心敬禮過去阿僧祗劫法藏比丘菩薩摩訶薩。
X61n1164_p0662c06║一心敬禮極樂世界一生補處諸大菩薩摩訶薩。
X61n1164_p0662c07║一心敬禮極樂世界無生不退諸大菩薩摩訶薩。
X61n1164_p0662c08║一心敬禮極樂世界新發道意菩薩，及十方來生淨
X61n1164_p0662c09║土一切菩薩摩訶薩。
X61n1164_p0662c10║一心敬禮文殊師利菩薩．普賢菩薩．彌勒菩薩．常精
X61n1164_p0662c11║進菩薩等，盡十方一切諸大菩薩摩訶薩。
X61n1164_p0662c12║一心敬禮大智舍利弗．阿難、持法者、諸大聲聞、緣覺、
X61n1164_p0662c13║一切得道賢聖僧（想偈已，不起於地，運下懺悔）。
X61n1164_p0662c14║第八、懺願法（總有五法，今舉初後，故明懺願。）
X61n1164_p0662c15║一、明懺悔（悔有事、理、應竝運。事則竭三業，不惜身命，流血雨淚，披露罪根，
X61n1164_p0662c16║不敢覆諱。理則觀罪實相，能懺所懺，皆悉寂滅。如餘廣說。知事理已，等心普為一切懺悔。
X61n1164_p0662c17║想云。）
X61n1164_p0662c18║（我及眾生，無始常為三業六根重罪所障，不見諸佛，
X61n1164_p0662c19║不知出要，但順生死，不知妙理。我今雖知，猶與一切
X61n1164_p0662c20║眾生同為一切重罪所障。今對彌陀十方佛前，普為
X61n1164_p0662c21║眾生歸命懺悔，唯願加護，令障消滅。　想已，云：）
X61n1164_p0663a01║普為法界一切眾生，悉願斷除三障，至誠懺悔。（執爐叩下，
X61n1164_p0663a02║運逆順十心。始背真逐妄，名順十心。今背妄向真，名
X61n1164_p0663a03║逆十心。有事有理，應細思之。從初至撥無因果是順，
X61n1164_p0663a04║下是逆。至正陳懺悔時，亦
X61n1164_p0663a05║須扶此逆順之意想云。）
X61n1164_p0663a06║（我與眾生，無始來今，由愛見故，內計我人，　外加惡
X61n1164_p0663a07║友，　不隨喜他一毫之善，　唯徧三業，廣造重罪。
X61n1164_p0663a08║　事雖不廣，惡心徧布，　晝夜相續，無有間斷。　覆諱
X61n1164_p0663a09║過失，不欲人知，　不畏惡道，　無慚無愧，　撥無因
X61n1164_p0663a10║果。　故於今日，深信因果，　生重慚愧，　生大怖畏，
X61n1164_p0663a11║　發露懺悔，　斷相續心，　發菩提心，斷惡修善，
X61n1164_p0663a12║　勤䇿三業，翻昔重過，　隨喜凡聖一毫之善。　念十
X61n1164_p0663a13║方佛，有大福慧，能救㧞我及諸眾生，從二死海，置三
X61n1164_p0663a14║德岸。　從無始來，不知諸法本性空寂，廣造眾惡。今
X61n1164_p0663a15║知空寂，為求菩提，為眾生故，廣修諸善，徧斷眾惡。唯
X61n1164_p0663a16║願十方諸佛、彌陀世尊，慈悲攝受，聽我懺悔。
X61n1164_p0663a17║想已云）。
X61n1164_p0663a18║我弟子（某甲），至心懺悔。十方諸佛，真實見知，我及眾
X61n1164_p0663a19║生，本性清淨。諸佛住處，名常寂光，徧在剎那，及一切
X61n1164_p0663a20║法。而我不了，妄計我人，於平等法中，而起分別，於清
X61n1164_p0663a21║淨心中，而生染著。以是顛倒，五欲因緣，生死循環，經
X61n1164_p0663a22║歷三界，坐此相續，不念出期。而復於中，造極惡業，四
X61n1164_p0663a23║重五逆，及一闡提，非毀大乘，謗破三寶，謗無諸佛，斷
X61n1164_p0663a24║學般若，用十方僧物，用佛塔物，汙梵行人，習近惡法，
X61n1164_p0663b01║於破戒者，更相讚護，三乘道人，種種毀罵，內覆過失，
X61n1164_p0663b02║外現威儀，常以五邪，招納四事，不淨說法，非律教人，
X61n1164_p0663b03║因佛出家，反破佛法，違逆師長，如法教誨，恣行貪恚，
X61n1164_p0663b04║無慚恥心。以是因緣，諸惡業力，命終當墮，阿鼻地獄，
X61n1164_p0663b05║猛火熾然，受無量苦，千萬億劫，無解脫期。今始覺知，
X61n1164_p0663b06║生大慚愧，生大怖畏。　十方世尊，阿彌陀佛，久已於
X61n1164_p0663b07║我，生大悲心，無數劫來，為度我故，修菩薩道，不惜身
X61n1164_p0663b08║命。今已得佛，大悲滿足，真實能為，一切救護。今我造
X61n1164_p0663b09║惡，必墮三塗，願起哀憐，受我懺悔，重罪得滅，諸惡消
X61n1164_p0663b10║除，乃至娑婆，生因永盡，諸佛淨土，如願往生，當命終
X61n1164_p0663b11║時，悉無障礙。（起云）
X61n1164_p0663b12║懺悔已，歸命禮阿彌陀佛及一切三寶。（三叩，於地三處作禮：一、彌
X61n1164_p0663b13║陀世尊，二、淨土三寶，三、十方三寶。應三說懺悔等文。若時促，一說無妨。下四悔準此。）
X61n1164_p0663b14║二、明勸請（想對十方一切佛前，長跪勸請。請有二義：一、請說法，二、請久住。
X61n1164_p0663b15║世意亦在說法。十方諸佛以道眼力，知我勸請。唯願久住，轉正法輪。所在生處，常能勸請。）
X61n1164_p0663b16║我弟子（某甲）至心勸請。十方所有世間燈，最初成就
X61n1164_p0663b17║菩提者，我今一切皆勸請，轉於無上妙法輪。諸佛若
X61n1164_p0663b18║欲示涅槃，我悉至誠而勸請，唯願久住剎塵劫，利樂
X61n1164_p0663b19║一切諸眾生。
X61n1164_p0663b20║勸請已，歸命禮阿彌陀佛及一切三寶。
X61n1164_p0663c01║三、明髓喜（十方凡聖一毫之善，我亦隨喜；善根福德能令見者生喜，我隨
X61n1164_p0663c02║彼喜。）
X61n1164_p0663c03║我弟子（某甲）至心隨喜。十方一切諸眾生，二乘有學
X61n1164_p0663c04║及無學，一切如來與菩薩，所有功德皆隨喜。
X61n1164_p0663c05║隨喜已，歸命禮阿彌陀佛一切三寶。
X61n1164_p0663c06║四明迴向（無始至今，一毫之善，𢌞向三有，故今悔之，誓求菩提。）
X61n1164_p0663c07║我弟子（某甲）至心迴向：所有禮讚供養福，請佛住世
X61n1164_p0663c08║轉法輪，隨喜懺悔諸善根，迴向眾生及佛道。
X61n1164_p0663c09║迴向已，歸命禮阿彌陀佛及一切三寶。
X61n1164_p0663c10║五、明發願（大體須滅罪除障，扶四弘誓，隨喜菩提，求生淨土想的，對彌陀
X61n1164_p0663c11║餘佛菩薩證明。）
X61n1164_p0663c12║我弟子（某甲），至心發願：願共修淨行人，三業所生一
X61n1164_p0663c13║切諸善，莊嚴淨願，福智現前。願得　彌陀世尊．觀音．
X61n1164_p0663c14║勢至，慈悲攝受，為我現身，放淨光明，照燭我等，諸根
X61n1164_p0663c15║寂靜，二障消除，樂修淨行，身心潤澤，念念不失淨土
X61n1164_p0663c16║善根。及於夢中，常見彼國，眾妙莊嚴，慰悅我心，令生
X61n1164_p0663c17║精進。願得臨命終時，預知時至，盡除障礙，慧念增明，
X61n1164_p0663c18║身無病苦，心不顛倒，面奉　彌陀及諸眷屬，歡喜快
X61n1164_p0663c19║樂，於一剎那，即得往生極樂世界。到已，自見生蓮華
X61n1164_p0663c20║中，蒙佛授記。得授記已，自在化身微塵佛剎，隨順眾
X61n1164_p0664a01║生，而為利益，能令佛剎塵數眾生，發菩提心，俱時離
X61n1164_p0664a02║苦，皆共往生　阿彌陀佛極樂世界。如是行願，念念
X61n1164_p0664a03║現前，盡未來時，相續不斷，身語意業，常作佛事。（發願乃往
X61n1164_p0664a04║生正行，須具足三說，不同前四悔，隨時廣略。）
X61n1164_p0664a05║發願已，歸命禮阿彌陀佛及一切三寶。
X61n1164_p0664a06║第九、旋遶誦經法（各整衣服，立定少頃，想三寶賢聖畟塞道場，各坐法
X61n1164_p0664a07║座，見身一一遶法座，安詳而轉，然後稱念云：）
X61n1164_p0664a08║南無佛南無法南無僧
X61n1164_p0664a09║南無釋迦牟尼佛南無世自在王佛
X61n1164_p0664a10║南無阿彌陀佛南無觀世音菩薩
X61n1164_p0664a11║南無大勢至菩薩南無文殊師利菩薩
X61n1164_p0664a12║南無普賢菩薩
X61n1164_p0664a13║南無清淨大海眾菩薩摩訶薩（如是三稱，誦阿彌陀經，或十六觀經，誦畢
X61n1164_p0664a14║復三稱。當稱誦時，聲名句文，空無所得，猶空鳥跡，豈可取著？身語意三，如影響燄，雖皆不實，感應俱在。自
X61n1164_p0664a15║見其身，各旋法座，或多或少，經畢為期。次云：）
X61n1164_p0664a16║自歸於佛，　當願眾生：　體解大道，　發無上心。
X61n1164_p0664a17║自歸於法，　當願眾生：　深入經藏，　智慧如海。
X61n1164_p0664a18║自歸於僧，　當願眾生：　統理大眾，　一切無礙。
X61n1164_p0664a19║和南聖眾。（首者跪云：）
X61n1164_p0664a20║白眾等：聽說經中如來偈，何不力為善？
X61n1164_p0664b01║念道之自然，宜各勤精進，努力自求之。
X61n1164_p0664b02║必得超絕去，往生安養國，橫截五惡道。
X61n1164_p0664b03║惡趣自然閉。升道無窮極，易往而無人。
X61n1164_p0664b04║何不棄世事，勤行求道德，各得極長生。
X61n1164_p0664b05║壽樂無窮極。
X61n1164_p0664b06║第十、坐禪法
X61n1164_p0664b07║當於一處，繩牀西向，易觀想故，表正向故，跏趺端
X61n1164_p0664b08║坐，項脊相對，不昂不傴，調和氣息，定住其心。然觀
X61n1164_p0664b09║門雖多，今從要易想，略示二種，仍逐所宜，未必併
X61n1164_p0664b10║用。有於餘觀，熟者任便，但不離淨土，皆應修習。所
X61n1164_p0664b11║言二種：一、扶普觀意想，即時所修，計功合生極樂
X61n1164_p0664b12║世界，便起心生於彼想，於蓮華中結加趺坐，作華
X61n1164_p0664b13║合想，作華開想，華開時五百色光來照身想，作眼
X61n1164_p0664b14║目開想，見佛菩薩及國土想，即於佛前坐聽妙法，
X61n1164_p0664b15║及聞一切音聲，皆說所樂聞法，所聞要與十二部
X61n1164_p0664b16║經合作此想，大須堅固，令心不散，心想明了，如眼
X61n1164_p0664b17║所見，經久乃起。二、直想阿彌丈六金軀坐華上，專
X61n1164_p0664b18║繫眉間白毫，毫長一丈五尺，周圍五寸，八稜中空，
X61n1164_p0664b19║右旋宛轉，在眉中間，瑩淨明徹，不可具說，顯映金
X61n1164_p0664b20║顏，分齊分明，停心住想，堅固勿移。然復應觀所見，
X61n1164_p0664c01║若成未成，皆想念因緣，無實性相。一如鏡中面像，
X61n1164_p0664c02║如水中月影，如夢如幻，雖空而亦可見。二皆心性
X61n1164_p0664c03║所現，所有即是心。心不自知心，心不自見心。心有
X61n1164_p0664c04║想即癡，無想即泥洹。心有心無，皆名有想，盡名為
X61n1164_p0664c05║癡，不見法性。三因緣生法，即空假中，不一異，非縱
X61n1164_p0664c06║橫，不可思議。心想寂靜，則能成就念佛三昧，久而
X61n1164_p0664c07║乃起，廣如別說。問：念佛三昧，久習方成，十日七日，
X61n1164_p0664c08║如何卒學？答：若過去曾習，及今生預修，至懺時薄
X61n1164_p0664c09║修即得。若近懺方學，此必難成。然須依此繫心，為
X61n1164_p0664c10║坐禪觀境。經云：成不成，皆滅無量罪，生諸佛前。又
X61n1164_p0664c11║聞白毫名字，滅無量罪，何況繫念？勿生疑怖，自謂
X61n1164_p0664c12║無分。彼佛有宿願力，令修者皆得成。般舟依三力
X61n1164_p0664c13║成就：佛威力、三昧力、己功德力。觀經聞無量壽佛
X61n1164_p0664c14║及二菩薩名，能滅無量生死，況憶念乎？坐已起隨
X61n1164_p0664c15║意，佛事要修觀，更坐無妨。若不慣坐，乃行道稱念，
X61n1164_p0664c16║亦得夢中見阿彌陀佛，具如經說。
X61n1164_p0664c17║往生淨土懺願儀
X61n1164_p0664c18║No. 1164-2a
X61n1164_p0664c19║ 自䟦
X61n1164_p0664c20║此法自撰集於今，凡二改治。前本越僧契凝已刊
X61n1164_p0665a01║廣行，其後序首云余自濫沾祖教是也。聖位既廣，
X61n1164_p0665a02║比見行者拜起易勞，懺悔禪法皆事攻削。今之廣
X61n1164_p0665a03║略既允，似可傳行後賢，無惑其二三焉。刊詳刪補，
X61n1164_p0665a04║何嫌精措？
X61n1164_p0665a05║時大中祥符八年太歲乙卯三月日後序
X61n1164_p0665a06║No. 1164-3
X61n1164_p0665a07║ 往生淨土決疑行願二門
X61n1164_p0665a08║宋耆山沙門　遵式　述
X61n1164_p0665a09║維，安養實剎。大覺攸贊，三輩高升。夕孕金華，列宿
X61n1164_p0665a10║猶慚於海滴；晨遊玉沼，世鐙強喻於河沙。良以十
X61n1164_p0665a11║方爰來，四生利往。雖騰光而普示，終稽首而偏求。
X61n1164_p0665a12║故其竺國皇州，自今觀古。彼則鉅賢至聖，咸舒藻
X61n1164_p0665a13║以為盟（文殊．普賢．天親．龍樹等，或別譯願文，或著在經論）；此則覺德鴻儒，
X61n1164_p0665a14║盡摛毫而作誓（且從晉世東林淨社劉．雷等十八賢，泊百二十三人同誓，遺民屬詞。
X61n1164_p0665a15║其後冠蓋之士．德望之僧．潔志之俗，富於編簡）。自茲迴向綿續，倡和相尋。
X61n1164_p0665a16║誠道德之通衢，常樂之直濟也。但世多創染割截，
X61n1164_p0665a17║未識方隅。忽遇問津，靡慚濫吹。或攘臂排為小教，
X61n1164_p0665a18║或大笑斥作權乘。以其言既反經，人惑常典。遂輒
X61n1164_p0665a19║述往生淨土，決疑行願二門。詞愧不文，理存或當。
X61n1164_p0665a20║菽麥視而且辨，涇渭挹而永分。剪伊蘭之臭林，植
X61n1164_p0665b01║栴檀之香𠏉。信行願原始要終，不數千言備舉矣。
X61n1164_p0665b02║第一、決疑門（一、疑師，二、疑法，三、疑自。）
X61n1164_p0665b03║第二、行願門（一、禮懺門，二、十念門，三、繫緣門，四、眾福門。）
X61n1164_p0665b04║第一、決疑門者疑為信障，世間小善尚不能成，況
X61n1164_p0665b05║菩提大道乎？或曰：智者有十疑論，何須此文？然略
X61n1164_p0665b06║由三意：一者、上為王臣，幾務稍暇，難尋廣文。今舉
X61n1164_p0665b07║大綱，略出行相，易披覽，易修行故。二者、十疑隨事
X61n1164_p0665b08║釋難，唯第二、三略附理立。且事無盡，疑亦叵窮。今
X61n1164_p0665b09║直明一理為諸法源，指源則流可識矣。三者、正對
X61n1164_p0665b10║說者反經乖理，自損損他，故於疑法中簡小取大，
X61n1164_p0665b11║明白權實，使來者不惑。至道安和尚往生論六卷．
X61n1164_p0665b12║懷感法師羣疑論七卷．道綽禪師安樂集三卷．慈
X61n1164_p0665b13║敏三藏淨土慈悲集三卷．源信禪師淨土集二卷，
X61n1164_p0665b14║古今諸師製疏解經，宗經造論，隨情釋難，伽陀讚
X61n1164_p0665b15║揚，同歸而各見，尋究良難。今以三疑收盡，文出天
X61n1164_p0665b16║台止觀，非敢臆說。一、疑師者師有二，邪外倒惑，
X61n1164_p0665b17║化人非所承也。正法之師，復有凡聖因果，凡及因
X61n1164_p0665b18║位，容有未了，猶清辯謂彌勒未是徧知，俟龍華道
X61n1164_p0665b19║後問津也。今示西方令迴向者，唯果佛聖師釋迦
X61n1164_p0665b20║及十方諸佛，出廣長舌，說誠實言，讚勸往生，更何
X61n1164_p0665c01║所惑？二、疑法者佛法有小乘不了義、大乘了義，
X61n1164_p0665c02║大乘復有了、不了義，今淨土唯大乘了義中了義
X61n1164_p0665c03║也。且小乘經部無一字勸生他方淨土，天親論女
X61n1164_p0665c04║人及二乘種不生，此即明據也。問：小彌陀經等皆
X61n1164_p0665c05║說彼國有聲聞，鼓音王經佛母名殊勝妙顏，亦復
X61n1164_p0665c06║有女人。答：佛母恐指初降生時成正覺已，國土隨
X61n1164_p0665c07║淨，必無女人，或轉男如龍女，或命終如悉達母，聲
X61n1164_p0665c08║聞如觀經疏及十疑論和會。今明大乘復有三種：
X61n1164_p0665c09║一、三乘通教，門雖通大，類狎二乘。又當教菩薩雖
X61n1164_p0665c10║化他淨佛，國土化畢，還同二乘，歸於永滅。淨土深
X61n1164_p0665c11║理，非彼所知，非了義也。二、大乘別教，明獨菩薩法
X61n1164_p0665c12║雖談實理，道後方證，因果不融。淨土則理外修成，
X61n1164_p0665c13║萬法乃不由心具，雖塵劫修道，廣遊佛剎，指彼淨
X61n1164_p0665c14║土因果，但是體外方便，斯亦未了。三、佛乘圓教，詮
X61n1164_p0665c15║旨圓融，因果頓足。經曰：十方諦求，更無餘乘，唯一
X61n1164_p0665c16║佛乘。是則大乘中大乘，了義中了義。十方淨薉，卷
X61n1164_p0665c17║懷同在於剎那；一念色心，羅列徧收於法界。竝天
X61n1164_p0665c18║真本具，非緣起新成。一念既然，一塵亦爾。故能一
X61n1164_p0665c19║一塵中一切剎，一一心中一切心。一一心塵復互
X61n1164_p0665c20║周，重重無盡無障礙。一時頓現非隱顯，一切圓成
X61n1164_p0666a01║無勝劣。若神珠頓含眾寶，猶帝網交映千光。我心
X61n1164_p0666a02║既然，生佛體等。如此方了迴神億剎，實生自己心
X61n1164_p0666a03║中。孕質九蓮，豈逃剎那際內。苟事理攸隔，淨薉相
X61n1164_p0666a04║妨，安令五逆凡夫，十念便登實土。三乘賢輩，迴心
X61n1164_p0666a05║即達金池也哉。信此圓談，事無不達。昧斯至理，觸
X61n1164_p0666a06║類皆迷。華嚴云：心如工畵師，造種種五陰。一切世
X61n1164_p0666a07║間中，無不從心造。（造通二種，一理具，十界依正，一念頓足。二變起，全理緣起，知無
X61n1164_p0666a08║不為。）如心佛亦爾，如佛眾生然。心佛及眾生，是三無
X61n1164_p0666a09║差別。（由三無差，方感應道交，悲願相攝。共變各變，因果方成。若但一理無差，不曉諸法互具，未
X61n1164_p0666a10║善圓旨。）起信論所言法者，謂眾生心。（直指凡心。）是心即攝
X61n1164_p0666a11║一切世間，（六凡法界。）出世間法。（四聖法界也。攝義亦二，一理具，二事造，竝攝十
X61n1164_p0666a12║界。十界之內，身土淨薉，何法不在。）依此示摩訶衍義。（摩訶衍，大乘也。若非此心，
X61n1164_p0666a13║安堪乘運？）。十六、觀諸佛是法界身，入一切眾生心想中，
X61n1164_p0666a14║乃至是心作佛，是心是佛；般舟三昧，佛是我心，是
X61n1164_p0666a15║我心見佛，是我心作佛等。談斯旨者，大乘卷中，粲
X61n1164_p0666a16║然可舉。至若法華妙部，如來親記往生；華嚴頓談，
X61n1164_p0666a17║普賢躳陳迴向。是知彌陀因地，觀此理而大誓普
X61n1164_p0666a18║收；釋迦果成，稱此理而廣舌深讚。十方三世，莫不
X61n1164_p0666a19║咸然。問：妙理圓極，世人盡須觀行始生耶？答：不然。
X61n1164_p0666a20║今但直決疑情，令知淨土百寶莊嚴，九品因果，竝
X61n1164_p0666b01║在眾生介爾心中，理性具足，方明往生事用，隨願
X61n1164_p0666b02║自然。是則旁羅十方，不離當念；往來法界，正協唯
X61n1164_p0666b03║心。免信常流，執此非彼。其九品生相，各有行類。上
X61n1164_p0666b04║輩三品，須解須行。故云：汝行大乘，解第一義。學者
X61n1164_p0666b05║見賢思齊，企金座而高升，當妙觀之是託。若中下
X61n1164_p0666b06║六品生因，只精持禁戒，行世仁慈。至下下品，本是
X61n1164_p0666b07║惡逆，十念精誠，便生彼國。但知有淨土，盡可迴心
X61n1164_p0666b08║也。（世人縱云淨土出大乘，不能如上約教甄簡，寧逃混濫，未足決疑。）三、疑自者
X61n1164_p0666b09║博地凡夫，世緣纏蓋，云何此身生淨土，入賢聖海，
X61n1164_p0666b10║同正定聚？釋曰：若了如上法性虗通，及信彌陀本
X61n1164_p0666b11║願攝受，但勤功福，寧俟問津？況十念得生，唯除五
X61n1164_p0666b12║逆及謗正法。又定心十念，逆謗亦生，正願志求，夫
X61n1164_p0666b13║復何惑？
X61n1164_p0666b14║第二、正修行願門者略開四門：一禮懺，二十念，三
X61n1164_p0666b15║繫緣，四眾福。修行整足，唯須此四。先禮佛，淨除業
X61n1164_p0666b16║障，身心皎潔，如淨良田。次十念，定心成行立願，要
X61n1164_p0666b17║期植往生正因，如下種子。次繫心，愛護長養，滋發
X61n1164_p0666b18║芽莖，如霪膏雨。次眾福，助令繁茂，使速成華果，如
X61n1164_p0666b19║灌肥膩。具修此四，最上最勝。或少暇隨修三二一
X61n1164_p0666b20║者，皆生彼國。以四門各有行願，皆是正因故也。亦
X61n1164_p0666c01║可六齋日修懺，日日中修十念。以十念是淨因要
X61n1164_p0666c02║切，必不可廢後二門，任力所能。若不然者，但隨所
X61n1164_p0666c03║欲，任意行之。
X61n1164_p0666c04║禮懺門者日日早晨於常供道場中，冠帶服飾端
X61n1164_p0666c05║莊謹肅，佛像前手自燒香，合掌定心作是云：
X61n1164_p0666c06║一切恭敬，一心頂禮常住三寶（存心徧禮十方三世一切佛法僧寶，拜起，
X61n1164_p0666c07║兩膝著地，手執香爐，燒眾名香云）。
X61n1164_p0666c08║願此香煙雲，徧滿十方界，無邊佛土中，
X61n1164_p0666c09║無量香莊嚴，具足菩薩道，成就如來香。
X61n1164_p0666c10║（冥心少頃，徧運香雲，供養三寶，普熏眾生，咸生淨土。想已置爐，起作一禮。禮已合掌，曲躳懇切。想面對彌
X61n1164_p0666c11║陀及一切佛，而讚歎曰：）
X61n1164_p0666c12║如來妙色身，世間無與等，無比不思議，
X61n1164_p0666c13║是故今頂禮。如來色無盡，智慧亦復然，
X61n1164_p0666c14║一切法常住，是故我歸依。大智大願力，
X61n1164_p0666c15║普度於羣生，令捨熱惱身，生彼清涼國。
X61n1164_p0666c16║我今淨三業，歸依及禮讚，願共諸眾生，
X61n1164_p0666c17║同生安樂剎。（讚願已，即便禮佛，一一存心專對云：）
X61n1164_p0666c18║一心頂禮，常寂光淨土，阿彌陀如來，清淨妙法身，徧
X61n1164_p0666c19║法界諸佛。
X61n1164_p0666c20║一心頂禮，實報莊嚴土阿彌陀如來微塵相海身徧
X61n1164_p0667a01║法界諸佛。
X61n1164_p0667a02║一心頂禮，方便聖居土，阿彌陀如來，解脫相嚴身，徧
X61n1164_p0667a03║法果諸佛。
X61n1164_p0667a04║一心頂禮，西方安樂土，阿彌陀如來，大乘根界身，徧
X61n1164_p0667a05║法界諸佛。
X61n1164_p0667a06║一心頂禮，西方安樂土阿彌陀如來，十方化往身徧
X61n1164_p0667a07║法界諸佛。
X61n1164_p0667a08║一心頂禮，西方安樂土，教行理三經，極依正宣揚，徧
X61n1164_p0667a09║法界尊法。（靈峰大師注云：此禮舊本無，今依幽谿師添入，使三寶具足。）
X61n1164_p0667a10║一心頂禮，西方安樂土觀世音菩薩、萬億紫金身徧
X61n1164_p0667a11║法界菩薩摩訶薩。
X61n1164_p0667a12║一心頂禮，西方安樂土大勢至菩薩、無邊光智身徧
X61n1164_p0667a13║法界菩薩摩訶薩。
X61n1164_p0667a14║一心頂禮，西方安樂土清淨大海眾、滿分二嚴身徧
X61n1164_p0667a15║法界聖眾。（禮已，即兩膝跪地，執手爐燒香，至誠而倡是言：）
X61n1164_p0667a16║我今普為四恩三有、法界眾生，悉願斷除三障，歸命
X61n1164_p0667a17║懺悔。（起禮復跪，執手爐云：）
X61n1164_p0667a18║至心懺悔[○@叩]我弟子（某甲），及法界眾生，從無始世來，
X61n1164_p0667a19║無明所覆，顛倒迷惑，而由六根三業，習不善法，廣造
X61n1164_p0667a20║十惡，及五無間，一切眾罪，無量無邊，說不可盡。十方
X61n1164_p0667b01║諸佛，常在世間，法音不絕，妙香充塞，法味盈空，放淨
X61n1164_p0667b02║光明，照觸一切，常住妙理，徧滿虗空。我無始來，六根
X61n1164_p0667b03║內盲，三業昏闇，不見不聞，不覺不知，以是因緣，長流
X61n1164_p0667b04║生死，經歷惡道，百千萬劫，永無出期。經云：毗盧遮那，
X61n1164_p0667b05║徧一切處，其佛所住，名常寂光。是故當知，一切諸法，
X61n1164_p0667b06║無非佛法，而我不了，隨無明流，是則於菩提中，見不
X61n1164_p0667b07║清淨，於解脫中，而起纏縛，今始覺悟，今始改悔。奉對
X61n1164_p0667b08║[○@叩]諸佛彌陀世尊，發露懺悔，當令我與法界眾生，三
X61n1164_p0667b09║業六根，無始所作，現作當作，自作教他，見聞隨喜，若
X61n1164_p0667b10║憶不憶，若識不識，若疑不疑，若覆若露，一切重罪，畢
X61n1164_p0667b11║竟清淨。我懺悔已，六根三業，淨無瑕累，所修善根，悉
X61n1164_p0667b12║亦清淨，皆悉迴向，莊嚴淨土，普與眾生，同生安養。願
X61n1164_p0667b13║[○@叩]阿彌陀佛，常來護持，令我善根，現前增進，不失淨
X61n1164_p0667b14║因。臨命終時，身心正念，視聽分明，面奉[○@叩]彌陀，與諸
X61n1164_p0667b15║聖眾，手執華臺，接引於我，一剎那頃，生在佛前，具菩
X61n1164_p0667b16║薩道，廣度眾生，同成種智。（應三說，若時促及事迫，一說亦得起云。）
X61n1164_p0667b17║懺悔發願已，歸命禮阿彌陀佛及一切三寶（一拜）。
X61n1164_p0667b18║（次旋遶法，或三帀，或七帀，乃至多帀，如是稱念，隨意隨帀，不拘遍數，稱云：）
X61n1164_p0667b19║南無阿彌陀佛。　南無觀世音菩薩。　南無大勢至
X61n1164_p0667b20║菩薩。　南無清淨大海眾菩薩摩訶薩。
X61n1164_p0667c01║自歸於佛，　當願眾生：　體解大道，　發無上心。（拜）
X61n1164_p0667c02║自歸於法，　當願眾生：　深入經藏，　智慧如海。（拜）
X61n1164_p0667c03║自歸於僧，　當願眾生：　統理大眾，　一切無礙。（拜）。
X61n1164_p0667c04║和南聖眾。（次至別座誦彌陀經，或觀經。若不誦得經，一心稱名，量時而止。更𢌞向結撮亦得。）
X61n1164_p0667c05║十念門者每晨服飾已，面西正立，合掌連聲，稱阿
X61n1164_p0667c06║彌陀佛。盡一氣為一念，如是十氣為十念，隨氣長
X61n1164_p0667c07║短，不限佛數，氣極為度，聲不高低，不緩急，調停得
X61n1164_p0667c08║中，十氣連屬，令心不散，專精為功。名十念者，是藉
X61n1164_p0667c09║氣束心也。作此念已，發願迴向云：
X61n1164_p0667c10║我弟子（某甲）一心歸命極樂世界阿彌陀佛，願以淨
X61n1164_p0667c11║光照我、慈誓攝我。我今正念稱如來名，經十念頃為
X61n1164_p0667c12║菩提道求生淨土。佛昔本誓：若有眾生欲生我國，至
X61n1164_p0667c13║心信樂乃至十念，若不生者不取正覺，唯除五逆、誹
X61n1164_p0667c14║謗正法。我今自憶此生已來，不造逆罪、不謗大乘，願
X61n1164_p0667c15║此十念得入如來大誓海中，乘佛慈力，眾罪消滅、淨
X61n1164_p0667c16║因增長。若臨欲命終，自知時至，身不病苦、心無貪戀、
X61n1164_p0667c17║心不倒散如入禪定，佛及聖眾手執金臺來迎接我，
X61n1164_p0667c18║如一念頃生極樂國，華開見佛即聞佛乘，頓開佛慧
X61n1164_p0667c19║廣度眾生滿菩提願。（作已便止，不必拜。要盡此生，不得一日暫廢。唯將不廢，自要其
X61n1164_p0667c20║心得生彼國。）
X61n1164_p0668a01║繫緣門者凡公臨私養，歷涉緣務，雖造次，常不忘
X61n1164_p0668a02║佛及憶淨土。如切事繫心，雖種種作務，不妨密憶
X61n1164_p0668a03║前事。念佛亦如是，若失念，數數攝還，久久成性，任
X61n1164_p0668a04║運常憶。楞嚴經：譬如有人，一專為憶（譬佛念眾生），一人
X61n1164_p0668a05║專忘（譬眾生念佛）。如是二人，若逢不逢，或見非見，二人
X61n1164_p0668a06║相憶，二憶念深。如是乃至從生至生，同於形影，不
X61n1164_p0668a07║相乖異。十方如來，憐念眾生，如母憶子。若子逃逝，
X61n1164_p0668a08║雖憶何為？子若憶母，如母憶時，母子歷生，不相違
X61n1164_p0668a09║遠。若眾生心，憶佛念佛，現前當來，必定見佛，去佛
X61n1164_p0668a10║不遠，不假方便，自得心開。如染香人，身有香氣。如
X61n1164_p0668a11║此繫心，任運常遮一切惡念。設欲作惡，憶佛之故，
X61n1164_p0668a12║惡不能成。縱隨惡，作惡業時，心常下耎，如身有香，
X61n1164_p0668a13║自然離臭。又復覺心，微起惡念，即便憶佛。以佛力
X61n1164_p0668a14║故，惡念自息。如人遇難，求彼彊援，必得免脫。又見
X61n1164_p0668a15║他受苦，以念佛心，憐愍於彼，願其離苦。若斷刑獄，
X61n1164_p0668a16║以念佛故，生憫念心，願生淨土，誓相救濟。凡歷一
X61n1164_p0668a17║切境界，若善若惡，由心憶佛，皆心念作願。故普賢
X61n1164_p0668a18║願王云：作一切惡，皆不成就。若作善業，皆悉和合。
X61n1164_p0668a19║即此意爾。如是相續，念佛在心，能辦一切淨因功
X61n1164_p0668a20║德。恐煩披覽，不復具說。誠哉此門，為益最大。
X61n1164_p0668b01║眾福門者普賢觀國王大臣，欲懺重罪，當行五事：
X61n1164_p0668b02║一、正心不謗三寶，不障出家，不為梵行人作惡留
X61n1164_p0668b03║難。（於持戒四眾，勿行汙染。）二、孝養父母，奉事師長。三、正法治
X61n1164_p0668b04║國，不邪枉人民。四、六齋日，敕境內力所及處，令行
X61n1164_p0668b05║不殺。（嚴禁漁捕，及誡姦鬬。六齋日者，白月初八，四王使者巡世。十四，四王太子巡。十五，四王親
X61n1164_p0668b06║巡。黑月廿三．廿九．三十，巡世準上。若四王親下，諸天星宿鬼神，俱時隨從。遇脩福齋戒者，諸天相慶，即注
X61n1164_p0668b07║祿添算，護持福業，令其成就。）五、深信因果，信一實道，知佛不滅。
X61n1164_p0668b08║此與十六觀三福大同，但普賢正為王臣故引用。
X61n1164_p0668b09║此亦是三世諸佛淨業正因。若出家四眾，應具依
X61n1164_p0668b10║觀經三福為行。隨作一福，若心念，若口言，作意迴
X61n1164_p0668b11║向，方成淨因。
X61n1164_p0668b12║此四法門，是念佛三昧往生正因，必須繫日修習，
X61n1164_p0668b13║方可自期定生淨土。經云：行此三昧，現得見阿彌
X61n1164_p0668b14║陀佛及二菩薩。若聞佛及二菩薩名，除無量劫生
X61n1164_p0668b15║死之罪，何況憶念。此是人中芬陀利華，觀音．勢至
X61n1164_p0668b16║為其勝友，當坐道場，生諸佛家。此人現世，彼佛遣
X61n1164_p0668b17║無數化佛，化觀音．勢至及娑婆二十五菩薩，晝夜
X61n1164_p0668b18║擁護，行住坐臥，一切時處，不令惡鬼得便，不受一
X61n1164_p0668b19║切災難，常為國王大臣一切人民之所宗奉。所得
X61n1164_p0668b20║功德，一念之間，不可算數，如佛之辯，不能稱揚。除
X61n1164_p0668c01║彼不肖人，孰聞不信受。
X61n1164_p0668c02║往生淨土決疑行願二門
X61n1164_p0668c03║No. 1164-3a
X61n1164_p0668c04║ 舊䟦
X61n1164_p0668c05║慈雲大師既集往生淨土懺願儀，復為在家人述
X61n1164_p0668c06║決疑、行願二門，然出家人亦可修此行願。幽溪大
X61n1164_p0668c07║師暮年奉行願為日課，臨終趺坐，以指書空，作妙
X61n1164_p0668c08║法蓮華經五字而化。法門之妙，於斯驗矣。丁亥仲
X61n1164_p0668c09║冬淨土弟子正知謹識。
X61n1164_p0668c10║淨土十要卷第二
X61n1164_p0668c11║（菩薩戒弟子劉學志，捐資合刻
X61n1164_p0668c12║往生淨土懺願儀，
X61n1164_p0668c13║決疑行願二門。願求慧性開明，戒品堅固。嚴淨三界
X61n1164_p0668c14║弘範，證入一相總持。普與眾生，同生淨土。）