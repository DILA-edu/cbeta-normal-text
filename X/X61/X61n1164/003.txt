X61n1164_p0668c15║
X61n1164_p0668c16║靈峰大師選定淨土十要卷第三（附）
X61n1164_p0668c17║
X61n1164_p0668c18║述曰：淨要一書，皆歷代善知識吹大法螺，擊大
X61n1164_p0668c19║法鼓，摧邪顯正之大閑也。靈峰銓衡，一字不濫，
X61n1164_p0668c20║成時何物，敢浪參耶？竊以十六觀經，淨土勝典，
X61n1164_p0668c21║以非凡夫境界，屬想無從論者，非妄勸修持，便
X61n1164_p0669a01║概杜措意。然妄修則墮落阬壍，概杜則壅塞源
X61n1164_p0669a02║流，進退兩乖，均失佛旨。不知經為利鈍二性，平
X61n1164_p0669a03║分勝劣兩門，利者修前十二觀，感三輩生，鈍者
X61n1164_p0669a04║唯修第十三一觀，亦分三輩九品。是則人雖鈍，
X61n1164_p0669a05║觀雖劣，而作是一心之宗，如來夙願之力，原無
X61n1164_p0669a06║鈍劣。故名此為雜想觀者，指雜亂垢心，即是阿
X61n1164_p0669a07║彌陀佛不思議身土也。敬宗此義，述觀經初心
X61n1164_p0669a08║三昧門，既無妄修之虞，又免概杜之過。覺韋提
X61n1164_p0669a09║哀請，再啟今時，而王宮法流，重通末運，關係匪
X61n1164_p0669a10║小，避忌未遑。又以小本彌陀，字字是行人真歸，
X61n1164_p0669a11║字字是行人妙觀，歸觀會一，即是行經。謬輯受
X61n1164_p0669a12║持行儀，自作往生左券，同學修之，僉謂有四利
X61n1164_p0669a13║焉。持名、行人，二障均重，一行三昧，未可要期。今
X61n1164_p0669a14║即持名，具破二障因緣，令其速成，一心不亂，一
X61n1164_p0669a15║利也。人多謂大本是廣文，觀經是深境，不知小
X61n1164_p0669a16║本文雖約而義甚廣，境雖近而觀甚深，深廣秪
X61n1164_p0669a17║在一心，以此弘通寶王，庶幾允可，二利也。淨土
X61n1164_p0669a18║依正皆不思議境，慈雲懺法略於觀境，且宗唐
X61n1164_p0669a19║譯，未盡秦本之致，今宗秦本，專就觀境具修事
X61n1164_p0669a20║理二行，身居忍土而瞻依禮覲，如已生樂邦，法
X61n1164_p0669b01║巧趣幽，人懷悅慕，塵塵皆趣阿彌法身真體，將
X61n1164_p0669b02║見往生品位必高，而花開見佛亦易，三利也。六
X61n1164_p0669b03║方諸佛恩德無涯，護念保綏神力莫測，二大士
X61n1164_p0669b04║及海眾皆我現在加持、臨終救濟、當來教授之
X61n1164_p0669b05║師，今悉併切投誠，革除慢易，使無障礙而有感
X61n1164_p0669b06║通，無忝受持之軌，四利也。四利匪虗，并出請益。
X61n1164_p0669b07║已上二種初門，續觀經已斷之慧命行儀，立持
X61n1164_p0669b08║名妙行之準繩，皆前古未揚，實叔季甘露，述而
X61n1164_p0669b09║非作，附入淨要，或者其有當乎？本擬寄西方，合
X61n1164_p0669b10║論前以行，而二皆行經，與大小懺法同一部類，
X61n1164_p0669b11║遂竊附慈雲後為第三冊，兼申法門旨趣，略闡
X61n1164_p0669b12║芻言，而語涉游揚，倍增醜拙，前修同學其尚愍
X61n1164_p0669b13║而教之也哉！成時和南識
X61n1164_p0669b14║
X61n1164_p0669b15║No. 1164-4
X61n1164_p0669b16║ 觀無量壽佛經初心三昧門
X61n1164_p0669b17║古歙後學沙門　成時　依經錄輯
X61n1164_p0669b18║觀經境勝，卒難受持。經謂：若欲至心生西方者，先
X61n1164_p0669b19║當觀於一丈六像在池水上。（先當二字對前勝觀而言，非對後二侍。）
X61n1164_p0669b20║如先所說：無量壽佛身量無邊，非凡夫心力所及。
X61n1164_p0669c01║然彼如來夙願力故，有意想者，必得成就。則知捨
X61n1164_p0669c02║勝觀劣，正是佛力所加。縱根鈍，修必成像；觀若成
X61n1164_p0669c03║具，相亦現故。鈔：謂觀佛入門要術也。又經前明勝
X61n1164_p0669c04║相毫量千六百五十萬里，疏僅取一丈五尺。蓋勝、
X61n1164_p0669c05║劣佛觀，皆發軔白毫故。疏勝相毫量，豫取後劣相
X61n1164_p0669c06║文而釋。良以忍界末流，縱大機勝種，皆當創歸池
X61n1164_p0669c07║像，決無頓契一切色身相者。韋提希等於前見佛
X61n1164_p0669c08║經中盛明佛加，非通塗修證教意。復次雖觀劣身，
X61n1164_p0669c09║亦圓符勝觀。鈔云：境有勝、劣，觀皆頓照，即空、假、中
X61n1164_p0669c10║勝身、心作。心是丈六，非作是耶？經云：阿彌陀佛神
X61n1164_p0669c11║通如意，於十方國變現自在，或現大身滿虗空中，
X61n1164_p0669c12║或現小身丈六八尺。明示人大身、小身無先無後，
X61n1164_p0669c13║非所及，非所不及也。依第十三雜想觀述初心三
X61n1164_p0669c14║昧門，下筆，故序。
X61n1164_p0669c15║（行者面西，如三昧法治室，但供觀經一卷，專令心想現像，稱阿彌陀佛出入。入時投地，默白云：）
X61n1164_p0669c16║（南無釋迦牟尼佛。無憂惱處，我當徃生，不樂閻浮提濁惡世也。此濁惡處，地獄．餓鬼．畜生盈滿，多不善聚。願我
X61n1164_p0669c17║未來不聞惡聲，不見惡人。○白已起，於問訊時，復想云：釋迦牟尼佛，身紫金色，坐百寶蓮華。佛頂有金臺，狀如
X61n1164_p0669c18║須彌。極樂世界及十方淨土主伴，悉於中現。　想已，次互跪拈香，復想云：）
X61n1164_p0669c19║（阿彌陀佛從金臺出，住立空中。觀音侍左，勢至侍右，皆熾盛金色。佛相八尺，大士不及八尺。○起至心倡和云：）
X61n1164_p0669c20║一切恭敬，一心頂禮十方常住三寶（想云）。
X61n1164_p0670a01║（三寶三德如虗空，眾生三障亦如是。是故平等普歸敬，願速同入法界海。○應歸命三處三寶，謂導師．本師，及
X61n1164_p0670a02║金臺中十方諸佛。下除別禮，餘通禮。供養、讚歎、懺悔、三歸，共六拜。同此運想，同用上偈。想已起，主者白云：）
X61n1164_p0670a03║是諸眾等，各各互跪，嚴持香華，如法供養。
X61n1164_p0670a04║（眾散華，和云：）供養十方法界三寶。（執爐，想我此香華徧十方云云。想已，復云：）
X61n1164_p0670a05║願此香華雲，徧滿十方界，供養無量壽。
X61n1164_p0670a06║金臺百寶蓮。如是佛世尊，佛法及佛子，
X61n1164_p0670a07║普熏諸眾生，皆發菩提心。（起倡和云：）
X61n1164_p0670a08║供養已，一切恭敬（拜起置爐，合掌正立，讚云）。
X61n1164_p0670a09║諸佛如來是法界身，入一切眾生心想中。心想佛時，
X61n1164_p0670a10║是心即是三十二相、八十隨形好。諸佛正徧知海從
X61n1164_p0670a11║心想生，是故一心繫念，諦觀多陀阿伽度、阿羅訶、三
X61n1164_p0670a12║藐三佛陀。（拜心想生之上，徧緣三三寶；是故下，偏緣阿彌陀佛。次起立，復云：）
X61n1164_p0670a13║以此歎佛功德，修行淨業正因。奉感（拈香）釋梵護世諸
X61n1164_p0670a14║天，普雨天華，持供養者。又感（問訊）南無逆順起教，五百
X61n1164_p0670a15║思惟主伴，娑羅闍世．月光耆婆．天授惡友，及步虗以
X61n1164_p0670a16║來，好持是語，無忘失者。咸降密室，大慈受熏。願一切
X61n1164_p0670a17║世間，增長增損。大興末法，息諍揚宗。禪教律三，會歸
X61n1164_p0670a18║秘藏。（次拈香云）
X61n1164_p0670a19║一心頂禮，身紫金色，坐百寶蓮華本師釋迦牟尼佛。
X61n1164_p0670a20║（想云：
X61n1164_p0670b01║能禮所禮性空寂，感應道交難思議。我此道場如帝珠，釋迦如來影現中。我身影現如來前，頭面接足歸
X61n1164_p0670b02║命禮。）
X61n1164_p0670b03║一心頂禮佛頂妙高臺中，十方無量諸佛，淨業正因，
X61n1164_p0670b04║過去、未來、現在三世諸佛。（前偈改釋迦為諸佛，此中應想無量主伴。次拈
X61n1164_p0670b05║香云：）
X61n1164_p0670b06║一心頂禮住立空中，觀世音．大勢至二大士侍立左
X61n1164_p0670b07║右，無量壽佛（應極感切求哀救，接偈改阿彌陀佛影現中。想偈已，次即就地默想云：
X61n1164_p0670b08║室內淨池涌三金蓮，佛同二侍下立華上，埀手接引。復對佛前涌一金華，自身住其上，對佛作禮。）
X61n1164_p0670b09║一心頂禮西方極樂世界，在池水上住，寶蓮華現八
X61n1164_p0670b10║尺身，形真金色，圓光映徹，圓光中無量化佛、菩薩、
X61n1164_p0670b11║阿彌陀佛。（圓光化佛及寶蓮華，悉從八尺像身而觀。）
X61n1164_p0670b12║一心頂禮西方極樂世界在池水上阿彌陀佛。
X61n1164_p0670b13║一心頂禮西方極樂世界在池水上住寶蓮華阿彌
X61n1164_p0670b14║陀佛。
X61n1164_p0670b15║一心頂禮，西方極樂世界，在池水上，住寶蓮華，現八
X61n1164_p0670b16║尺身，阿彌陀佛。（丈六之文，姑且莫禮，令八尺之觀成就。）
X61n1164_p0670b17║一心頂禮西方極樂世界在池水上住寶蓮華現八
X61n1164_p0670b18║尺身形真金色阿彌陀佛。
X61n1164_p0670b19║一心頂禮，西方極樂世界，在池水上，住寶蓮華，現八
X61n1164_p0670b20║尺身，形真金色，圓光映徹，阿彌陀佛。
X61n1164_p0670c01║一心頂禮，西方極樂世界，在池水上住，寶蓮華現八
X61n1164_p0670c02║尺身形，真金色圓光映徹，圓光中無量化佛菩薩
X61n1164_p0670c03║阿彌陀佛。（次拈香云）
X61n1164_p0670c04║一心頂禮，西方極樂世界在池水上身同眾生觀世
X61n1164_p0670c05║音菩薩、大勢至菩薩摩訶薩（偈改二大菩薩影現中，我身影現菩薩前）。
X61n1164_p0670c06║一心頂禮，西方極樂世界在池水上天冠立佛觀世
X61n1164_p0670c07║音菩薩摩訶薩（偈改二大為觀音）。
X61n1164_p0670c08║一心頂禮，西方極樂世界在池水上肉髻寶瓶大勢
X61n1164_p0670c09║至菩薩摩訶薩（偈改二大為勢至）。
X61n1164_p0670c10║一心頂禮，西方極樂世界，在池水上，於一切處，身同
X61n1164_p0670c11║眾生，助佛普化，觀世音菩薩，大勢至菩薩摩訶薩。
X61n1164_p0670c12║（前身同眾生，謂同凡夫人中之身，七尺有零。此身同眾生，謂一切處身，乃九法界身也。次拈香云：）
X61n1164_p0670c13║一心頂禮觀無量壽佛經（想云）
X61n1164_p0670c14║（真空法性如虗空，常住法寶難思議，我皆影現法寶前，一心如法歸命禮。）
X61n1164_p0670c15║一心頂禮淨除業障得生佛前經（偈如上，下同）。
X61n1164_p0670c16║一心頂禮第十三雜想觀，及十方三世一切尊經。（若非
X61n1164_p0670c17║此章，則忍界末流妙觀絕分，故應頂禮。又此中重在順扶觀道，故法寶結歸末位。次長跪叩云：）
X61n1164_p0670c18║南無極樂世界阿彌陀佛！無憂惱處，我當往生，不樂
X61n1164_p0670c19║閻浮提濁惡世也。此濁惡處，地獄．餓鬼．畜生盈滿，多
X61n1164_p0670c20║不善聚。願我未來不聞惡聲，不見惡人。[○@叩]今向世尊
X61n1164_p0671a01║五體投地，求哀懺悔。我等愚人，多造惡法，無有慚愧，
X61n1164_p0671a02║毀犯五戒、八戒及具足戒，偷僧祇物、現前僧物，不淨
X61n1164_p0671a03║說法，以諸惡業而自莊嚴，乃至五逆、十惡，具諸不善，
X61n1164_p0671a04║應墮惡道，受苦無窮。[○@叩]唯願觀世音及大勢至，以大
X61n1164_p0671a05║悲音聲，為我廣說諸法實相，除滅罪法，令我聞已，發
X61n1164_p0671a06║菩提心。應時即見極樂世界廣長之相，得見佛身及
X61n1164_p0671a07║二菩薩，豁然大悟，逮無生忍。臨命終時，[○@叩]阿彌陀佛
X61n1164_p0671a08║授手迎接，不離金臺，徧十方界，於諸佛前次第受記。
X61n1164_p0671a09║還至本國，覲百寶蓮，廣為多眾宣說佛語：僧那大悲，
X61n1164_p0671a10║盡未來際。（三說。次起云：）
X61n1164_p0671a11║懺悔發願已，歸命禮三寶。（拜次起，拈香執爐，如三昧法，至心行道。想降蓮華，行
X61n1164_p0671a12║池水面，舉足下足，蓮華出沒，三像肩背，及天衣痕等，一一諦想，極令明了。稱云：）
X61n1164_p0671a13║南無阿彌陀佛。　南無觀世音菩薩。　南無大勢至
X61n1164_p0671a14║菩薩摩訶薩（七稱或多稱，次誦雜觀章七遍或多遍，次復如上三稱想歸本位華上結三歸）。
X61n1164_p0671a15║自歸於佛，　當願眾生：　體解大道，　發無上心。
X61n1164_p0671a16║自歸於法，　當願眾生：　深入經藏，　智慧如海。
X61n1164_p0671a17║自歸於僧，　當願眾生：　統理大眾，　一切無礙。
X61n1164_p0671a18║和南聖眾。
X61n1164_p0671a19║次習坐，即觀立佛白毫。毫中空，周圍二寸五分，外
X61n1164_p0671a20║八稜，右旋宛轉在眉間，瑩淨明徹，顯映金顏，分齊
X61n1164_p0671b01║分明。復起舒毫下垂，長不及華臺一尺，顯映金軀
X61n1164_p0671b02║及與華足，耀琉璃水，照觸自身。此觀久久堅住。或
X61n1164_p0671b03║將前行儀，端坐想禮一遍，亦妙。問：所禮佛位，何故
X61n1164_p0671b04║重繁？答：為鍊觀道，令開目閉目，了了現前。當知習
X61n1164_p0671b05║觀，不出總別二法。初則總不如別，以總略別詳故。
X61n1164_p0671b06║久則別不如總，以別漸總頓故。問：入壇已白釋迦，
X61n1164_p0671b07║懺時何又白彌陀？答：欣厭綿切，方得往生。故意業
X61n1164_p0671b08║白本師，又口業白導師，文以重而表專。能白之業，
X61n1164_p0671b09║所白之佛，以不重而無過。問：何故亦觀白毫？答：勝
X61n1164_p0671b10║劣兩觀，皆以白毫為初步。所以智者於勝相毫中，
X61n1164_p0671b11║詳劣相毫狀，疏意正在此章。後世慈雲懺主等，皆
X61n1164_p0671b12║扶此觀，以妙契經旨故。又末世根鈍，雖劣觀，或有
X61n1164_p0671b13║難習之者。故將本觀事境，詳在行儀，令行者不覺
X61n1164_p0671b14║其難，而自純熟。其白毫觀，以經中前文義通，故專
X61n1164_p0671b15║令坐時修習。且恐不善觀白毫者，又令坐中默然
X61n1164_p0671b16║想禮行儀。既甫行行儀，想禮尤易成就。是法也，動
X61n1164_p0671b17║靜綿拶，事理互研，儀觀等熏，通別巧鍛（白毫為通，本觀為別）。
X61n1164_p0671b18║以斯應末世，庶可稱善順機宜也歟。其一心三觀，
X61n1164_p0671b19║詳在妙宗，茲不贅。
X61n1164_p0671b20║觀無量壽佛經初心三昧門
X61n1164_p0671c01║
X61n1164_p0671c02║No. 1164-5
X61n1164_p0671c03║ 受持佛說阿彌陀經行願儀
X61n1164_p0671c04║古歙後學沙門　成時　依經錄輯
X61n1164_p0671c05║（行者西向治室，稱阿彌陀佛出入，入時想云：）
X61n1164_p0671c06║（佛告舍利弗：聞是經受持者，及聞諸佛名者，皆為一切諸佛之所護念，皆得不退轉於阿耨多羅三藐三菩提。
X61n1164_p0671c07║是故舍利弗！汝等皆當信受我語，及諸佛所說。○想已，即想對本師、導師、十方一切三寶，至心倡和云：）
X61n1164_p0671c08║一切恭敬，一心頂禮十方常住三寶（想云）。
X61n1164_p0671c09║三寶三德如虗空，眾生三障亦如是，
X61n1164_p0671c10║是故平等普歸敬，願速同入法界海。
X61n1164_p0671c11║（次起，主者白云：）
X61n1164_p0671c12║是諸眾等，各各互跪，嚴持香華，如法供養。
X61n1164_p0671c13║（眾散華，和云：）供養十方法界三寶。（執爐，想我此香華徧十方云云。想已，復云：）
X61n1164_p0671c14║願此香華雲，徧滿十方界，供養一切佛。
X61n1164_p0671c15║世間難信法，及諸上善人，普熏諸眾生，
X61n1164_p0671c16║皆發菩提心。（法寶、僧寶，語局義通。次起云：）
X61n1164_p0671c17║供養已，一切恭敬。（拜用前總觀偈，下讚歎、懺悔、三歸、拜處，皆用上偈。次起置爐，讚云：）
X61n1164_p0671c18║身光不思議，徧照於十方。無量光如來，
X61n1164_p0671c19║西方大慈父，壽命不思議，無邊阿僧祇，
X61n1164_p0671c20║無量壽如來，西方大導首，國土純清淨，
X61n1164_p0671c21║功德所莊嚴，一切諸羣生，悉登不退地。
X61n1164_p0672a01║十方恒沙佛，共讚於此邦。故我與眾生，
X61n1164_p0672a02║願生極樂國。（拜想已，次起拈香云：）
X61n1164_p0672a03║一心頂禮，娑婆世界，五濁惡世，本師釋迦牟尼佛。（想身
X61n1164_p0672a04║及眾生，業重生惡世。本師大慈，入惡世中，說難信之法。應極愍傷，感此恩德。想云：）
X61n1164_p0672a05║能禮所禮性空寂，感應道交難思議。
X61n1164_p0672a06║我此道場如帝珠，釋迦如來影現中，
X61n1164_p0672a07║我身影現如來前，為求往生接足禮。
X61n1164_p0672a08║一心頂禮東方世界阿閦鞞佛．須彌相佛．大須彌佛．
X61n1164_p0672a09║須彌光佛．妙音佛，如是等恒河沙數諸佛。（下偈皆同上，但
X61n1164_p0672a10║逐位改名號，想諸佛出廣長舌，覆大千界，說誠實語，勸發徃生，應極信受，不散疑貳。下六拜悉同。）
X61n1164_p0672a11║一心頂禮，南方世界日月燈佛．名聞光佛．大𦦨肩佛．
X61n1164_p0672a12║須彌燈佛．無量精進佛，如是等恒河沙數諸佛。
X61n1164_p0672a13║一心頂禮西方世界無量壽佛．無量相佛．無量幢佛．
X61n1164_p0672a14║大光佛．大明佛．寶相佛．淨光佛，如是等恒河沙數
X61n1164_p0672a15║諸佛。
X61n1164_p0672a16║一心頂禮，北方世界𦦨肩佛．最勝音佛．難沮佛．日生
X61n1164_p0672a17║佛．網明佛，如是等恒河沙數諸佛。
X61n1164_p0672a18║一心頂禮四維世界最上廣大雲雷音王佛．最上日
X61n1164_p0672a19║光名稱功德佛．無量功德火王光明佛．無數百千
X61n1164_p0672a20║俱胝廣慧佛，如是等恒河沙數諸佛（略準唐譯及淨土懺總補
X61n1164_p0672a21║一禮）。
X61n1164_p0672b01║一心頂禮下方世界師子佛．名聞佛．名光佛．達磨佛．
X61n1164_p0672b02║法幢佛．持法佛，如是等恒河沙數諸佛。
X61n1164_p0672b03║一心頂禮上方世界梵音佛．宿王佛．香上佛．香光佛．
X61n1164_p0672b04║大𦦨肩佛．雜色寶華嚴身佛．娑羅樹王佛．寶華德
X61n1164_p0672b05║佛．見一切義佛．如須彌山佛，如是等恒河沙數諸
X61n1164_p0672b06║佛。
X61n1164_p0672b07║一心頂禮，西方極樂世界清旦所供十萬億佛，及一
X61n1164_p0672b08║切時中所供十方三世一切諸佛。（想西方一切眾生，豎窮橫徧，而
X61n1164_p0672b09║作佛事。如是重重無盡功德，我皆隨喜，等修供養。次拈香云：）
X61n1164_p0672b10║一心頂禮西方極樂世界，壽命無量無邊阿僧祇劫，
X61n1164_p0672b11║阿彌陀佛。（一往作即報即法之想，我及眾生心性，照而常寂，本與彌陀契同一體。）
X61n1164_p0672b12║一心頂禮，西方極樂世界光明無量照十方國阿彌
X61n1164_p0672b13║陀佛。（一徃作即法即報之想，普與眾生㧞九界苦，得佛界樂，等蒙光照。）
X61n1164_p0672b14║一心頂禮，西方極樂世界，臨命終時，現前導引阿彌
X61n1164_p0672b15║陀佛。（一徃作即真即應之想，願一切處，乃至臨終，分明覩見，親聆法音，倍應雨淚哀切。又拈香
X61n1164_p0672b16║云：）
X61n1164_p0672b17║一心頂禮佛說阿彌陀經（此一切世間難信之法，今得信受，應極敬重。想云：）
X61n1164_p0672b18║真空法性如虗空，常住法寶難思議，
X61n1164_p0672b19║我皆影現法寶前，一心如法歸命禮。
X61n1164_p0672b20║（下二拜同）
X61n1164_p0672b21║一心頂禮，稱讚不可思議功德一切諸佛所護念經。
X61n1164_p0672c01║一心頂禮，西方極樂世界阿彌陀佛所說，及十方三
X61n1164_p0672c02║世一切尊經。（想導師、本師，及諸佛法寶，炳現道場。）
X61n1164_p0672c03║一心頂禮西方極樂世界光明眾寶無量真淨色塵
X61n1164_p0672c04║（應預觀成，令禮想時頓現下五塵，皆阿彌陀佛從我淨心中變化所作，一一即導師全體法性想云）。
X61n1164_p0672c05║如來法身如虗空，化事住世難思議，
X61n1164_p0672c06║我皆影現化事前，一心如法歸命禮。
X61n1164_p0672c07║（下四拜偈同上）。
X61n1164_p0672c08║一心頂禮，西方極樂世界和雅微妙無量真淨聲塵
X61n1164_p0672c09║（想天樂、眾鳥、行樹、羅網、無量妙音，及佛菩薩等所有一切法音，悉現道場）。
X61n1164_p0672c10║一心頂禮，西方極樂世界，身雲華雨，無量真淨香塵。
X61n1164_p0672c11║（想依報、正報，一切眾香，悉現道場。）
X61n1164_p0672c12║一心頂禮，西方極樂世界，飯食禪法，無量真淨味塵。
X61n1164_p0672c13║（想今道場，如在西方飯食行坐，念佛念法念僧時不異。）
X61n1164_p0672c14║一心頂禮，西方極樂世界，德水微風，無量真淨觸塵。
X61n1164_p0672c15║（想今道場如在西方澡浴、經行、盛華、衣、食、禪、觸等時不異。次拈香云：）
X61n1164_p0672c16║一心頂禮，西方極樂世界同佛授手觀世音菩薩．大
X61n1164_p0672c17║勢至菩薩，及諸聖眾菩薩摩訶薩（願一切時及臨命終，分明覩見）。
X61n1164_p0672c18║一心頂禮西方極樂世界諸上善人一生補處菩薩
X61n1164_p0672c19║摩訶薩（想無量無邊阿僧祇等覺大士同時安慰授手）。
X61n1164_p0672c20║一心頂禮西方極樂世界無量無邊諸大菩薩摩訶
X61n1164_p0672c21║薩。
X61n1164_p0673a01║一心頂禮西方極樂世界阿鞞䟦致同佛壽命十方
X61n1164_p0673a02║往生菩薩摩訶薩。
X61n1164_p0673a03║一心頂禮西方極樂世界無量無邊聲聞弟子、諸大
X61n1164_p0673a04║菩薩摩訶薩（雖證小果，實似位菩薩）。
X61n1164_p0673a05║一心頂禮極樂世界欄楯行樹中諸菩薩摩訶薩（想無
X61n1164_p0673a06║量欄楯行樹炳現道場，我同在其中頂禮受法，已下悉同此意）。
X61n1164_p0673a07║一心頂禮極樂世界寶池蓮華中諸菩薩摩訶薩。
X61n1164_p0673a08║一心頂禮極樂世界階道樓閣中諸菩薩摩訶薩。
X61n1164_p0673a09║一心頂禮極樂世界黃金地上娛天華樂諸菩薩摩
X61n1164_p0673a10║訶薩。
X61n1164_p0673a11║一心頂禮極樂世界盛眾妙華廣修佛事諸菩薩摩
X61n1164_p0673a12║訶薩。
X61n1164_p0673a13║一心頂禮極樂世界飯食經行諸菩薩摩訶薩。
X61n1164_p0673a14║一心頂禮極樂世界聞音正念諸菩薩摩訶薩。
X61n1164_p0673a15║一心頂禮極樂世界無有眾苦但受諸樂一切菩薩
X61n1164_p0673a16║摩訶薩。
X61n1164_p0673a17║一心頂禮文殊師利法王子．阿逸多菩薩．乾陀訶提
X61n1164_p0673a18║菩薩．常精進菩薩，如是等諸大菩薩，及十方三世
X61n1164_p0673a19║一切菩薩摩訶薩（諸菩薩同受佛語，同生西方，同垂接引，下同）。
X61n1164_p0673a20║一心頂禮舍利弗尊者．迦葉尊者．阿難陀尊者，如是
X61n1164_p0673b01║等諸大弟子，及十方三世一切聖僧。（想偈已，復想云：）
X61n1164_p0673b02║（我及眾生，無始常為三業六根重罪所障。不見諸佛，
X61n1164_p0673b03║不知出要。但順生死，不知妙理。我今雖知，猶與一切
X61n1164_p0673b04║眾生同為一切重罪所障。今對彌陀十方佛前，普為
X61n1164_p0673b05║眾生歸命懺悔。唯願加護，令障消滅。○想已，跪云：）
X61n1164_p0673b06║普為法界一切眾生，悉願斷除三障，歸命懺悔。（叩想云）
X61n1164_p0673b07║（我與眾生，無始來今，由愛見故，內計我人，　外加惡
X61n1164_p0673b08║友，　不隨喜他一毫之善，　唯徧三業，廣造重罪。
X61n1164_p0673b09║　事雖不廣，惡心徧布，　晝夜相續，無有間斷。　覆諱
X61n1164_p0673b10║過失，不欲人知，　不畏惡道，　無慙無愧，　撥無因
X61n1164_p0673b11║果。　故於今日，深信因果，　生重慙愧，　生大怖畏，
X61n1164_p0673b12║　發露懺悔，　斷相續心，　發菩提心，斷惡修善，
X61n1164_p0673b13║　勤策三業，飜昔重過，　隨喜凡聖一毫之善。　念十
X61n1164_p0673b14║方佛，有大福慧，能救㧞我及諸眾生，從二死海，置三
X61n1164_p0673b15║德岸。　從無始來，不知諸法本性空寂，廣造眾惡。今
X61n1164_p0673b16║知空寂，為求菩提，為眾生故，廣修諸善，徧斷眾惡。唯
X61n1164_p0673b17║願十方諸佛、彌陀世尊，慈悲攝受，聽我懺悔。　想已，
X61n1164_p0673b18║仍跪於地，復叩云：）
X61n1164_p0673b19║至心懺悔。我弟子（某甲）及法界眾生，從無始世來，無
X61n1164_p0673b20║明所覆，顛倒迷惑，而由六根三業，習不善法，廣造十
X61n1164_p0673b21║惡，及五無間，一切眾罪，無量無邊，說不可盡。十方諸
X61n1164_p0673b22║佛，常在世間，依正莊嚴，法音不絕，妙香充塞，法味盈
X61n1164_p0673b23║空，放淨光明，照觸一切，常住妙理，徧滿虗空。我無始
X61n1164_p0673b24║來，六根內盲，三業昏闇，不見不聞，不覺不知，以是因
X61n1164_p0673c01║緣，長流生死，經歷惡道，百千萬劫，永無出期。經云：毗
X61n1164_p0673c02║盧遮那，徧一切處，其佛所住，名常寂光。是故當知，一
X61n1164_p0673c03║切諸法，無非佛法，而我不了，隨無明流。是則於菩提
X61n1164_p0673c04║中，見不清淨，於解脫中，而起纏縛，今始覺悟，今始改
X61n1164_p0673c05║悔。奉對[○@叩]諸佛彌陀世尊，發露懺悔，當令我與法界
X61n1164_p0673c06║眾生，三業六根，無始所作，現作當作，自作教他，見聞
X61n1164_p0673c07║隨喜，若憶不憶，若識不識，若疑不疑，若覆若露，一切
X61n1164_p0673c08║重罪，畢竟清淨。我懺悔已，六根三業，淨無瑕累，所修
X61n1164_p0673c09║善根，悉亦清淨，皆悉迴向，莊嚴淨土，普與眾生，同生
X61n1164_p0673c10║安養。[○@叩]願阿彌陀佛，常來護持，令我善根，現前增進，
X61n1164_p0673c11║不失淨因。臨捨命時，身心正念，視聽分明。[○@叩]面奉彌
X61n1164_p0673c12║陀，與諸聖眾，手執華臺，接引於我，一剎那頃，生在佛
X61n1164_p0673c13║前，具菩薩道，廣度眾生，同成種智。（應三說。次起倡和云：）
X61n1164_p0673c14║懺悔發願已，歸命禮阿彌陀佛及一切三寶。（想導師處中為
X61n1164_p0673c15║我作懺悔主，一切三寶同為證明。想偈已，次起立執爐，想上三寶畟塞道場，我身語意如影響燄，若一若
X61n1164_p0673c16║多，無雜無障，旋繞法座，安詳而轉，稱云：）
X61n1164_p0673c17║南無十方佛（悉稱讚淨土者）
X61n1164_p0673c18║南無十方法（一切世間難信之法，即法界海。十方法門，無不從此法界流，無不還歸此法界。）
X61n1164_p0673c19║南無十方僧（此土西方，十方一切僧寶，悉趨向淨土者。）
X61n1164_p0673c20║南無本師釋迦牟尼佛南無極樂世界阿彌陀佛
X61n1164_p0674a01║南無一切諸佛所護念經南無觀世音菩薩
X61n1164_p0674a02║南無大勢至菩薩摩訶薩（三稱，誦彌陀經。誦畢，復三稱。稱誦時，隨文入觀，歷歷
X61n1164_p0674a03║分明。然名句文，猶空鳥跡，不可思議。故能徧十方界，而作佛事。次歸位置爐云：）
X61n1164_p0674a04║自歸於佛，　當願眾生，　體解大道，　發無上心。
X61n1164_p0674a05║自歸於法，　當願眾生，　深入經藏，　智慧如海。
X61n1164_p0674a06║自歸於僧，　當願眾生，　統理大眾，　一切無礙。
X61n1164_p0674a07║和南聖眾（次別處西向，如法端坐，執持名號，一心不亂。其觀道略引，要解於下。）
X61n1164_p0674a08║經云：不可以少善根福德因緣，得生彼國。（菩提正道名善
X61n1164_p0674a09║根，即親因。種種助道，施戒禪等名福德，即助緣。聲聞．獨覺菩提，名少善根。人天有漏福業，名少福德。唯以
X61n1164_p0674a10║信願持名，則一一聲悉具多善因福緣也。）若有善男子善女人，聞說阿
X61n1164_p0674a11║彌陀佛，（聞慧。）執持名號，（思慧。）若一日，若二日，若三日，若
X61n1164_p0674a12║四日，若五日，若六日，若七日，一心不亂。（修慧。）其人臨
X61n1164_p0674a13║命終時，阿彌陀佛與諸聖眾，現在其前。是人終時，
X61n1164_p0674a14║心不顛倒，即得往生阿彌陀佛極樂國土。要解云：
X61n1164_p0674a15║阿彌陀佛，是萬德洪名。以名召德，罄無不盡。故即
X61n1164_p0674a16║以執持名號為正行，不必更涉觀想參究等行，至
X61n1164_p0674a17║簡易，至直捷也。聞而信，信而願，乃肎執持。不信不
X61n1164_p0674a18║願與不聞等，雖為遠因，不名聞慧。執持則念念憶
X61n1164_p0674a19║佛名號，故是思慧。然有事持理持。事持者，信有西
X61n1164_p0674a20║方阿彌陀佛，而未達是心作佛，是心是佛。但以決
X61n1164_p0674b01║志願求生故，如子憶母，無時暫忘。理持者，信西方
X61n1164_p0674b02║阿彌陀佛，是我心具，是我心造。即以自心所具所
X61n1164_p0674b03║造洪名，為繫心之境，令不暫忘也。利根一日，鈍根
X61n1164_p0674b04║七日，中根二三四五六日，而得不亂。（此初學要期法，亦是隨樂
X61n1164_p0674b05║剋期之法。）又利根七日，鈍根一日，中根六五四三二日，
X61n1164_p0674b06║而能不亂。（此久學鍊習法，上二種，若七日未辦，乃至多七，一一七中，咸分利鈍，此長期剋
X61n1164_p0674b07║辦之法。）一心亦二種，不論事持理持，持至伏除煩惱，
X61n1164_p0674b08║乃至見思先盡，皆事一心。又不論事持理持，持至
X61n1164_p0674b09║心開見本性佛，皆理一心。（一心是所顯，非所生，蓋不論雜亂垢心，從來是
X61n1164_p0674b10║一心，本不可亂，但迷強不顯耳。）事一心不為見思所亂，理一心不
X61n1164_p0674b11║為二邊所亂，即修慧也。不為見思亂故，感變化身
X61n1164_p0674b12║佛，及諸聖眾現前心，不復起娑婆界中三有顛倒，
X61n1164_p0674b13║往生同居．方便二種極樂世界。不為二邊亂故，感
X61n1164_p0674b14║受用身佛，及諸聖眾現前心，不復起生死涅槃二
X61n1164_p0674b15║見顛倒，往生實報．寂光二種極樂世界。當知執持
X61n1164_p0674b16║名號，既簡易直捷，仍至頓至圓，以念念即佛故，不
X61n1164_p0674b17║勞觀想，不必參究，當下圓明，無餘無欠，上上根不
X61n1164_p0674b18║能踰其閫，下下根亦可臻其閾，可謂橫該八教，豎
X61n1164_p0674b19║徹五時，所以徹底悲心，無問自說，且深歎其難信
X61n1164_p0674b20║也。蓋所持之名號，真實不可思議，能持之心性，亦
X61n1164_p0674c01║真實不可思議，持一聲，一聲不可思議，持十百千
X61n1164_p0674c02║萬無量無數聲，聲聲皆不可思議也。餘如要解所
X61n1164_p0674c03║明，須悉研之。
X61n1164_p0674c04║受持佛說阿彌陀經行願儀
X61n1164_p0674c05║No. 1164-5a
X61n1164_p0674c06║ 二行合䟦
X61n1164_p0674c07║余向於觀經妙典，蘊四疑焉：機收三輩九品，逆惡
X61n1164_p0674c08║不遮，而境細觀深，唯收勝種，一疑也。經既有先當
X61n1164_p0674c09║觀之觀，文解亦判為初入門之要術，而觀道卻在
X61n1164_p0674c10║第十有三，二疑也。利人日觀成就，僅齊下品，下生
X61n1164_p0674c11║亦是凡夫，諸觀中細境廣高，凡夫如何注想？三疑
X61n1164_p0674c12║也。利人已成十二勝想，復令作於雜想，何異壓良
X61n1164_p0674c13║為賤？雖為曲解，終未恰然。且本觀經文，何又專屬
X61n1164_p0674c14║心劣凡夫？四疑也。　堅師初門一出，頓釋四疑，而
X61n1164_p0674c15║修此初門，勝觀決可成就，然後妙典不付空言，如
X61n1164_p0674c16║昏夜中落日重出，興成破闇，有大功勳。至於彌陀
X61n1164_p0674c17║行儀，只就小本具足，若觀若行，隨文入觀，是真受
X61n1164_p0674c18║持；隨觀歸誠，是真信受。述而不作，厥旨愈彰，末世
X61n1164_p0674c19║弘經，罕有其匹。因手錄二行，為䟦其後云。戊申夏
X61n1164_p0674c20║同邑弟子胡淨睿謹識
X61n1164_p0675a01║淨土十要卷第三
X61n1164_p0675a02║（菩薩戒弟子劉學志，捐資合刻
X61n1164_p0675a03║觀無量壽佛經．初心三昧門，及
X61n1164_p0675a04║彌陀經，受持行願儀。為薦亡室楊氏．李氏，早生安養，
X61n1164_p0675a05║廣度眾生，同登不退。）