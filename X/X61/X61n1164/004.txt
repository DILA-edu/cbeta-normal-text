X61n1164_p0675a06║靈峰蕅益大師選定淨土十要卷第四
X61n1164_p0675a07║述曰：列次淨土十要，以教經居初，以行經居次，
X61n1164_p0675a08║二次三皆尊經以明道也。若夫作論通經，闡揚
X61n1164_p0675a09║淨土，則當以天台智者大師十疑論奉為頍弁。
X61n1164_p0675a10║厥義有三：一、智者乃釋迦後身，人是大聖故；二、
X61n1164_p0675a11║陳隋之世接踵遠祖，時亦在先故；三、此十問答
X61n1164_p0675a12║統淨宗一切疑問，振菩提大道之綱，斷疑生信，
X61n1164_p0675a13║厥功最巨。故雖後世種種異見像季未生，其間
X61n1164_p0675a14║破立未能盡應末法邪僻之病，而綱宗所被，何
X61n1164_p0675a15║疑不遣？故次教行二經列當論部之首
X61n1164_p0675a16║
X61n1164_p0675a17║No. 1164-6a
X61n1164_p0675a18║ 淨土十疑論序
X61n1164_p0675a19║宋無為子楊傑云：愛不重，不生娑婆；念不一，不生極
X61n1164_p0675a20║樂。娑婆，穢土也；極樂，淨土也。娑婆之壽有量，彼土則
X61n1164_p0675a21║無量矣；娑婆備諸苦，彼土則無苦矣；娑婆隨業輪轉
X61n1164_p0675b01║生死，彼土則永證無生法忍。若願度生，任意自在，不
X61n1164_p0675b02║為業縛矣。淨穢、壽量、苦樂、生死，如是差別，而眾生冥
X61n1164_p0675b03║然不如，可不哀哉！阿彌陀佛，淨土攝受之主也；釋迦
X61n1164_p0675b04║如來，指導淨土之師也；觀音．勢至，助佛揚化者也。是
X61n1164_p0675b05║以一代教典，處處叮嚀，勸往生也。阿彌乘大願船，泛
X61n1164_p0675b06║生死海，不著此岸，不留彼岸，不止中流，唯以濟度為
X61n1164_p0675b07║佛事。經云：聞阿彌陀佛，執持名號，一日至七日，一心
X61n1164_p0675b08║不亂。臨命終時，佛與聖眾現在其前，是人心不顛倒，
X61n1164_p0675b09║即得往生。又經云：十方眾生，聞我名，憶念我國，植諸
X61n1164_p0675b10║德本，至心迴向，不果遂者，不取正覺。祇洹精舍無常
X61n1164_p0675b11║院，令病者面西，作往生淨土想。蓋彌陀光明，徧照法
X61n1164_p0675b12║界，念佛眾生，攝取不捨，聖凡一體，機感相應。諸佛心
X61n1164_p0675b13║內眾生，塵塵極樂；眾生心中淨土，念念彌陀。吾以是
X61n1164_p0675b14║觀之，智慧者易生，能斷疑故；禪定者易生，不散亂故；
X61n1164_p0675b15║持戒者易生，遠諸染故；布施者易生，不我有故；忍辱
X61n1164_p0675b16║者易生，不瞋恚故；精進者易生，不退轉故；不造善、不
X61n1164_p0675b17║作惡者易生，念能一故；諸惡已作、業報已現者易生，
X61n1164_p0675b18║實慚懼故。雖有眾善，若無誠心、深心、迴向發願心者，
X61n1164_p0675b19║則不得上上品生矣。噫！彌陀甚易持，淨土甚易往，眾
X61n1164_p0675b20║生不能持、不能往，佛如眾生何？夫造惡業、入苦趣、念
X61n1164_p0675c01║彌陀、生極樂，皆佛言也。世人憂墮獄而疑往生，不亦
X61n1164_p0675c02║惑哉？晉遠法師與高士劉遺民等結社廬山，蓋致精
X61n1164_p0675c03║於此。爾後七百年，僧俗修持，感應非一，見於傳記，豈
X61n1164_p0675c04║誣也哉？然贊輔彌陀教，觀其書山積，唯智者十疑論
X61n1164_p0675c05║最為首冠。引聖言，決羣惑，萬年闇室，日至頓有餘光；
X61n1164_p0675c06║千里水程，舟具不勞自力，非法藏後身不能也。傑於
X61n1164_p0675c07║都下獲斯文，讀示所知，無不生信。自遭酷罰，感寤益
X61n1164_p0675c08║深，將廣其傳，因為序引
X61n1164_p0675c09║
X61n1164_p0675c10║No. 1164-6
X61n1164_p0675c11║ 淨土十疑論
X61n1164_p0675c12║隋　天台　智者大師　說
X61n1164_p0675c13║第一疑問：諸佛菩薩，以大悲為業，秪應願生三界，於
X61n1164_p0675c14║五濁三塗中救苦，因何求生淨土，自安其生，捨離眾
X61n1164_p0675c15║生，無大慈悲，專為自利，障菩提道？答：菩薩有二種，久
X61n1164_p0675c16║行菩薩道，得無生忍者，實當所責。未得忍已還，及初
X61n1164_p0675c17║發心凡夫，要須常不離佛，忍力成就，方堪處三界，於
X61n1164_p0675c18║惡世中，救苦眾生。智度論：具縛凡夫，有大悲心，願生
X61n1164_p0675c19║惡世，救苦眾生，無有是處。何以故？惡世界，煩惱強，無
X61n1164_p0675c20║忍力，隨境轉，聲色所縛，自墮三塗，焉能救眾生？假令
X61n1164_p0676a01║得生人中，聖道難得，或因施戒修福，得作國王大臣，
X61n1164_p0676a02║富貴自在，縱遇善知識，不肎信用，貪迷放逸，廣造眾
X61n1164_p0676a03║罪，乘此惡業，一入三塗，經無量劫，從地獄出，受貧賤
X61n1164_p0676a04║身，若不逢善知識，還墮地獄，如此輪迴，至於今日，人
X61n1164_p0676a05║皆如是，此名難行道也。故維摩經：自疾不能救，而能
X61n1164_p0676a06║救疾人。智度論：如二人各有親眷，為水所溺。一人情
X61n1164_p0676a07║急，直入水救，無方便力，彼此俱沒。一人有方便，取筏
X61n1164_p0676a08║乘之，悉皆得脫。新發意菩薩亦復如是，未得忍力，不
X61n1164_p0676a09║能救生。為此當須近佛，得無生忍已，方能救生，如得
X61n1164_p0676a10║船者。又論云：嬰兒不得離母，離母或墮阬井，渴乳而
X61n1164_p0676a11║死。鳥子翅羽未成，依樹傅枝，不能遠去。翅翮成就，方
X61n1164_p0676a12║能飛空，自在無礙。凡夫無力，唯得專念阿彌陀佛，使
X61n1164_p0676a13║成三昧。以業成故，臨終斂念得生，決定不疑。見彌陀
X61n1164_p0676a14║佛，證無生忍已，還來三界，乘無生忍船，救苦眾生，廣
X61n1164_p0676a15║施佛事，任意自在。故論云：遊戲地獄行者，生彼國，得
X61n1164_p0676a16║無生忍已，還入生死，教化地獄受苦眾生。以是因緣，
X61n1164_p0676a17║求生淨土，願識其教。十住婆沙論名易行道也。
X61n1164_p0676a18║第二疑問：諸法體空，本來無生，平等寂滅。今乃捨此
X61n1164_p0676a19║求彼，豈不乖理？經云：淨土先淨其心，心淨即佛土淨。
X61n1164_p0676a20║此云何通？答：釋有二義：一、總答，二、別答。總答者，若言
X61n1164_p0676b01║求生西方彌陀淨土，是捨此求彼，不中理者；汝執住
X61n1164_p0676b02║此，不求西方，是捨彼著此，此還成病，不中理也。又轉
X61n1164_p0676b03║計亦不求生彼，亦不求生此者，則斷滅見。金剛般若
X61n1164_p0676b04║云：汝若作是念：發阿耨菩提者，說諸法斷滅。莫作是
X61n1164_p0676b05║念：發菩提心者，於法不說斷滅相。二、別答者，夫不生
X61n1164_p0676b06║不滅者，於生緣中，諸法和合，不守自性，求於生體，亦
X61n1164_p0676b07║不可得。此生生時，無所從來，故名不生。諸法散時，不
X61n1164_p0676b08║守自性，言我散滅。此散滅時，去無所至，故言不滅。非
X61n1164_p0676b09║謂因緣生外，別有不生不滅；亦非不求生淨土，喚作
X61n1164_p0676b10║無生。中論：因緣所生法，我說即是空，亦名為假名，亦
X61n1164_p0676b11║名中道義。又諸法不自生，亦不從他生，不共不無因，
X61n1164_p0676b12║是故知無生。維摩經：雖知諸佛國，及與眾生空，而常
X61n1164_p0676b13║修淨土，教化諸羣生。又云：造立宮室，若依空地，隨意
X61n1164_p0676b14║無礙；若依虗空，終不能成。諸佛說法，常依二諦，不壞
X61n1164_p0676b15║假名，而說諸法實相。智者熾然，求生淨土，達生體不
X61n1164_p0676b16║可得，即真無生。此謂心淨，即佛土淨。愚者為生所縛，
X61n1164_p0676b17║聞生即作生解，聞無生即作無生解，不知生即無生，
X61n1164_p0676b18║無生即生。不達此理，橫相是非，瞋他求生淨土，幾許
X61n1164_p0676b19║誣哉？此是謗法罪人，邪見外道也。
X61n1164_p0676b20║第三疑問：十方一切淨土，法性平等，功德亦等。行者
X61n1164_p0676c01║普念一切功德，生一切淨土。今偏求一佛淨土，與平
X61n1164_p0676c02║等性乖。答：一切諸佛土皆平等，但眾生根鈍，濁亂者
X61n1164_p0676c03║多。若不繫一境，三昧難成。專念阿彌陀佛，即是一相
X61n1164_p0676c04║三昧。以心專至，得生彼國，隨願往生。經普廣菩薩問：
X61n1164_p0676c05║十方悉有淨土，何故偏讚西方？佛告普廣：閻浮提眾
X61n1164_p0676c06║生心多濁亂，偏讚一佛淨土，使專心一境，即得往生。
X61n1164_p0676c07║若總念一切佛，境寬則心散漫，三昧難成，故不得生。
X61n1164_p0676c08║又求一佛功德，與一切佛功德無異，以同一佛法性
X61n1164_p0676c09║故。為此念阿彌陀佛，即念一切佛；生一淨土，即生一
X61n1164_p0676c10║切淨土。華嚴經：一切諸佛身，即是一佛身，一心一智
X61n1164_p0676c11║慧，力無畏亦然。又云：譬如淨滿月，普應一切水，影像
X61n1164_p0676c12║雖無量，本月未曾二。如是無礙智，成就等正覺，應現
X61n1164_p0676c13║一切剎，佛身無有二。智者以譬喻得解，能達一切月
X61n1164_p0676c14║影即一月影，一月影即一切月影，月體無二故。一佛
X61n1164_p0676c15║即一切佛，一切佛即一佛，法身無二故。熾然念一佛
X61n1164_p0676c16║說，即是念一切佛也。
X61n1164_p0676c17║第四疑問：十方佛土，隨念一土，隨得往生，何偏念彌
X61n1164_p0676c18║陀佛？答：凡夫無智，不敢自專，專用佛語。釋迦一代說
X61n1164_p0676c19║法，處處聖教，唯勸眾生念阿彌陀佛，求生西方極樂
X61n1164_p0676c20║世界。如無量壽經．觀經．往生論數十餘部，殷勤指授，
X61n1164_p0677a01║故偏念也。又彌陀別有大悲四十八願，接引眾生。又
X61n1164_p0677a02║觀經：阿彌陀佛有八萬四千相，一一相有八萬四千
X61n1164_p0677a03║好，一一好放八萬四千光明，徧照法界。念佛眾生，攝
X61n1164_p0677a04║取不捨。若有念者，機感相應，決定得生。又阿彌陀經．
X61n1164_p0677a05║大無量壽經．鼓音王陀羅尼經等云：釋迦佛說經時，
X61n1164_p0677a06║皆有十方恒沙諸佛，舒舌相覆大千世界，證成一切
X61n1164_p0677a07║眾生念阿彌陀佛。乘佛大悲本願力故，決定得生極
X61n1164_p0677a08║樂世界。當知阿彌陀佛與此世界偏有因緣。無量壽
X61n1164_p0677a09║經法滅之時，特駐此經百年在世，接引眾生往生彼
X61n1164_p0677a10║國。故知阿彌陀佛與此世界極惡眾生偏有因緣。其
X61n1164_p0677a11║餘淨土，雖一兩經略勸，不如彌陀佛國處處經論殷
X61n1164_p0677a12║勤勸往也。
X61n1164_p0677a13║第五疑問：具縛凡夫，惡業厚重，一切煩惱，一毫未斷。
X61n1164_p0677a14║西方淨土，出過三界，具縛云何得生？答：有二種緣：一、
X61n1164_p0677a15║自力，二、他力。自力者，此世界修道，實未得生淨土。瓔
X61n1164_p0677a16║珞經：凡夫未識三寶，不知善惡因之與果。初發菩提
X61n1164_p0677a17║心，以信為本；住在佛家，以戒為本。受菩薩戒，身身相
X61n1164_p0677a18║續，戒行不闕，經一、二、三劫，至初發心住。如是修行十
X61n1164_p0677a19║信．十波羅密等無量行願，相續無間，滿一萬劫，至第
X61n1164_p0677a20║六正心住。若更增進，至第七不退住，即種性位。此約
X61n1164_p0677b01║自力，卒未得生淨土。他力者，若信阿彌陀佛大悲願
X61n1164_p0677b02║力，攝取念佛眾生，即能發菩提心，行念佛三昧，厭離
X61n1164_p0677b03║三界，身起行施、戒、修福，於一一行中，迴願生彼彌陀
X61n1164_p0677b04║淨土。乘佛願力，機感相應，即得往生。故十住婆沙論
X61n1164_p0677b05║云：此世界有難行道．易行道。難行者，五濁惡世，於無
X61n1164_p0677b06║量佛時，求阿鞞䟦致，甚難可得。此難無數塵沙，說不
X61n1164_p0677b07║可盡，略陳有五：一、外道相眩，亂菩薩法；二、無賴惡人，
X61n1164_p0677b08║破他勝德；三、顛倒善果，能壞梵行；四、聲聞自利，障於
X61n1164_p0677b09║大慈；五、唯有自力，無他力持。如跛人步行，一日數里，
X61n1164_p0677b10║極大辛苦，謂自力也。易行者，謂信佛語教，念佛三昧，
X61n1164_p0677b11║願生淨土，乘彌陀佛願力攝持，決定往生不疑。如水
X61n1164_p0677b12║行藉船，須臾千里，謂他力也。劣夫從轉輪王，一日夜
X61n1164_p0677b13║行四天下，非自力，輪王力也。若言有漏凡夫不得生
X61n1164_p0677b14║淨土，亦可有漏凡夫不得見佛身。然念佛三昧，竝無
X61n1164_p0677b15║漏善根所起，有漏凡夫隨分得見佛麤相，菩薩見微
X61n1164_p0677b16║細相。淨土亦爾，雖是無漏善根所起，有漏凡夫發無
X61n1164_p0677b17║上菩提心，求生淨土，常念佛故，伏滅煩惱，得生淨土，
X61n1164_p0677b18║隨分得見麤相，菩薩見微妙相。此何所疑？華嚴經：一
X61n1164_p0677b19║切諸佛剎，平等普嚴淨，眾生業行異，所見各不同。即
X61n1164_p0677b20║其義也。
X61n1164_p0677c01║第六疑問：設令具縛凡夫得生彼國，邪見三毒等常
X61n1164_p0677c02║起，云何生彼即得不退？答：彼有五因緣不退：一、阿彌
X61n1164_p0677c03║陀佛大悲願力攝持，故得不退；二、佛光常照，故菩提
X61n1164_p0677c04║心常增進不退；三、水鳥樹林風聲樂響皆說苦空，聞
X61n1164_p0677c05║者常起念佛念法念僧之心，故不退；四、彼國純諸菩
X61n1164_p0677c06║薩以為良友，無惡緣境，外無神鬼魔邪，內無三毒等
X61n1164_p0677c07║煩惱，畢竟不起，故不退；五、生彼即壽命永劫，共菩薩
X61n1164_p0677c08║佛齊，故不退也。在此惡世日月短促，經阿僧祇劫復
X61n1164_p0677c09║不起煩惱，長時修道，云何不得無生忍也？此理顯然，
X61n1164_p0677c10║不須疑也。
X61n1164_p0677c11║第七疑問：彌勒菩薩一生補處，上品十善得生彼處，
X61n1164_p0677c12║見彌勒菩薩隨從下生，三會之中自然而得聖果，何
X61n1164_p0677c13║須求生西方？答：求生兜率，一日聞道見佛，勢欲相似。
X61n1164_p0677c14║若細比較，大有優劣。且論二種：一者、縱持十善，恐不
X61n1164_p0677c15║得生。彌勒上生，經行眾三昧，深入正定，方始得生，更
X61n1164_p0677c16║無方便接引之義。不如阿彌陀佛本願力．光明力，但
X61n1164_p0677c17║有念佛，眾生攝取不捨。又釋迦說九品教門，方便接
X61n1164_p0677c18║引，殷勤發遣，生彼淨土。但眾生能念彌陀佛者，機感
X61n1164_p0677c19║相應，必得生也。如世間慕人．能受慕者，機會相投，必
X61n1164_p0677c20║成其事。二者、兜率天宮是欲界，退位者多，無水鳥、樹
X61n1164_p0678a01║林、風聲、樂響，使聞者悉念佛，發菩提心，伏滅煩惱。又
X61n1164_p0678a02║有女人，長諸天愛著五欲之心。又天女微妙，諸天耽
X61n1164_p0678a03║玩，不能自勉。不如彌陀淨土，水鳥樹林，風聲樂響，眾
X61n1164_p0678a04║生聞者，皆念佛發菩提心，伏滅煩惱。又無女人二乘，
X61n1164_p0678a05║純一大乘，清淨良伴，為此煩惱惡業，畢竟不起，遂至
X61n1164_p0678a06║無生之位。如此比較，優劣顯然。釋迦佛時，見佛不得
X61n1164_p0678a07║聖果者，如恒沙彌勒。出世亦爾，大有不得聖果者。未
X61n1164_p0678a08║如彌陀淨土，生彼國已，悉得無生法忍，未有一人退
X61n1164_p0678a09║落三界，為生死業縛也。西國傳有三菩薩：一無著，二
X61n1164_p0678a10║世親，三師子覺。三人契志生兜率，願見彌勒。若先亡
X61n1164_p0678a11║得見，誓來相報。師子覺亡，一去不來。後世親臨終，無
X61n1164_p0678a12║著語云：汝見彌勒，即來相報。世親去已，三年始來。云：
X61n1164_p0678a13║至彼聽彌勒菩薩一坐說法，旋繞即來。彼天日長，此
X61n1164_p0678a14║處已經三年。師子覺為受天樂，五欲自娛，在外眷屬。
X61n1164_p0678a15║從去已來，總不見彌勒。諸小菩薩生彼，尚著五欲，何
X61n1164_p0678a16║況凡夫？為此願生西方，定得不退，不求生兜率也。
X61n1164_p0678a17║第八疑問：眾生無始以來，造無量業，今生一形，不逢
X61n1164_p0678a18║善知識。又復無惡不造，云何臨終十念成就，即得往
X61n1164_p0678a19║生，出過三界結業之事？答：眾生善惡業種，多少強弱，
X61n1164_p0678a20║竝不得知。但能臨終依善知識十念成者，皆是宿善
X61n1164_p0678b01║業強，始得遇善知識，成就十念。若惡業多者，善知識
X61n1164_p0678b02║尚不可逢，何論十念成就？又汝以無始惡業為重，臨
X61n1164_p0678b03║終十念為輕者，今三種較量，輕重不定，不在時節久
X61n1164_p0678b04║近多少：一、在心，二、在緣，三、在決定。在心者，造罪時，從
X61n1164_p0678b05║自虗妄顛倒生；念佛者，從善知識聞說阿彌陀佛真
X61n1164_p0678b06║實功德名號生。一虗一實，豈得相比？如萬年闇室，日
X61n1164_p0678b07║光暫至，而闇頓滅，豈以久來之闇不肎滅耶？在緣者，
X61n1164_p0678b08║造罪時，從虗妄癡闇心，緣虗妄境界顛倒生；念佛心，
X61n1164_p0678b09║從聞佛清淨真實功德名號，緣無上菩提心生。一真
X61n1164_p0678b10║一偽，豈得相比？如被毒箭，箭深毒磣，傷肌破骨，一聞
X61n1164_p0678b11║滅除藥鼓，箭出毒除，豈以箭深毒磣不肎出也？決定
X61n1164_p0678b12║者，造罪時，以有間心、有後心也。念佛時，以無間心、無
X61n1164_p0678b13║後心，遂即捨命。善心猛利，是以即生。如十圍之索，千
X61n1164_p0678b14║夫不制；童子揮劒，須臾兩分。又如千年積柴，一豆火
X61n1164_p0678b15║焚，少時即盡。又如有人一生修十善，應生天，臨終起
X61n1164_p0678b16║一念決定邪見，即墮阿鼻地獄。惡業虗妄，以猛利故，
X61n1164_p0678b17║能排一生善業，令墮惡道。況臨終猛心念佛，真實無
X61n1164_p0678b18║間善業，不能排無始惡業，得生淨土。又云：一念念佛，
X61n1164_p0678b19║滅八十億劫生死之罪。為念佛時，心猛利故，伏滅惡
X61n1164_p0678b20║業，決定得生，不須疑也。古判十念成就，作別時意。攝
X61n1164_p0678c01║論：由唯發願，全無有行。雜集論：願生安樂即得生，聞
X61n1164_p0678c02║無垢佛名即得菩提。竝是別時之因，全無有行。若將
X61n1164_p0678c03║臨終無間十念猛利善行，是別時意者，幾許誤哉？行
X61n1164_p0678c04║者深思此理，自牢其心，莫信異見，自墜陷也。
X61n1164_p0678c05║第九疑問：西方去此十萬億佛剎，凡夫劣弱，云何可
X61n1164_p0678c06║到？又往生論云：女人及根缺．二乘種不生。答：為對凡
X61n1164_p0678c07║夫肉眼生死心量說。去此十萬億佛剎，但使眾生淨
X61n1164_p0678c08║土業成者，臨終在定之心，即淨土受生之心，動念即
X61n1164_p0678c09║是生淨土時。為此觀經云：彌陀佛國去此不遠。又業
X61n1164_p0678c10║力不可思議，一念即得生彼，不須愁遠。又如人夢身
X61n1164_p0678c11║在牀，而心意識徧至他方一切世界，如平生不異。生
X61n1164_p0678c12║淨土亦爾，動念即至，不須疑也。女人．根缺．二乘種不
X61n1164_p0678c13║生者，韋提夫人是請生淨土主，及五百侍女悉生彼
X61n1164_p0678c14║國。但此處女人及盲聾瘖啞人，心念彌陀佛，生彼國
X61n1164_p0678c15║已，更不受女身，亦不受根缺身。二乘人但迴心願生
X61n1164_p0678c16║淨土，至彼更無二乘執心。故云：女人及根缺．二乘種
X61n1164_p0678c17║不生。非謂此處女人及根缺人不得生也。無量壽經
X61n1164_p0678c18║四十八願云：設我得佛，十方世界一切女人，稱我名
X61n1164_p0678c19║號，厭惡女身，捨命之後，更受女身者，不取正覺。況生
X61n1164_p0678c20║彼國，更受女身。根缺亦爾。
X61n1164_p0679a01║第十疑問：決定求生西方，未知作何行業，以何為種
X61n1164_p0679a02║子，得生彼國？又俗人皆有妻子，不斷淫欲，得生彼否？
X61n1164_p0679a03║答：欲決定生西方者，具二種行，定得生彼：一、厭離行，
X61n1164_p0679a04║二、欣願行。厭離行者，凡夫無始已來，為五欲纏縛，輪
X61n1164_p0679a05║迴五道，備受眾苦，不起心厭離五欲，未有出期。為此
X61n1164_p0679a06║常觀此身，膿血屎尿，一切惡露，不淨臭薉。涅槃經：如
X61n1164_p0679a07║是身城，愚癡羅剎，止住其中。誰有智者，當樂此身？又
X61n1164_p0679a08║經云：此身眾苦所集，一切皆不淨，扼縛癰瘡等，根本
X61n1164_p0679a09║無義利。至諸天身，皆亦如是。行者若行若坐，若睡若
X61n1164_p0679a10║覺，常觀此身，唯苦無樂，深生厭離。縱妻房不能頓斷，
X61n1164_p0679a11║漸漸生厭，作七種不淨觀：一、觀此婬欲身，從貪愛煩
X61n1164_p0679a12║惱生，是種子不淨。二、父母交會時，赤白和合，是受生
X61n1164_p0679a13║不淨。三、胎中在生臟下，熟臟上，是住處不淨。四、在胎
X61n1164_p0679a14║唯食母血，是食噉不淨。五、日月滿足，頭向產門，膿血
X61n1164_p0679a15║俱出，臭薉狼籍，是初生不淨。六、薄皮覆上，其內膿血，
X61n1164_p0679a16║徧一切處，是舉體不淨。七、乃至死後，胮脹爛壞，骨肉
X61n1164_p0679a17║縱橫，狐狼食噉，是究竟不淨。自身既爾，他身亦然，所
X61n1164_p0679a18║愛境界男女身等，深生厭離，常觀不淨。能如此觀者，
X61n1164_p0679a19║婬欲煩惱漸漸減少。又十想等觀，廣如經說。又發願：
X61n1164_p0679a20║願我永離三界雜食、臭薉、膿血不淨，耽荒五欲男女
X61n1164_p0679b01║等身，願得淨土法性生身。此為厭離行。欣願行復二
X61n1164_p0679b02║種：一、先明求往生之意，二、觀彼淨土莊嚴等事。欣心
X61n1164_p0679b03║願求明往生意者，所以求生淨土，為欲救㧞一切眾
X61n1164_p0679b04║生苦，即自思忖：我今無力，若在惡世，煩惱境強，自為
X61n1164_p0679b05║業縛，淪弱三塗，動經劫數，如此輪轉，無始來未曾休
X61n1164_p0679b06║息，何時得救苦眾生？為此求生淨土，親近諸佛，若證
X61n1164_p0679b07║無生忍，方能於惡世救苦眾生。故往生論發菩提心
X61n1164_p0679b08║者，正是願作佛心，願佛心則是度眾生心，度生心則
X61n1164_p0679b09║是攝眾生生佛國心。又願生淨土，須具二行：一、須遠
X61n1164_p0679b10║離三種障菩提門法，二、須得三種順菩提門法。何為
X61n1164_p0679b11║（遠離）三種障菩提法？一、依智慧門，不求自樂，遠離我心
X61n1164_p0679b12║貪著自身故；二、依慈悲門，拔一切眾生苦，遠離無安
X61n1164_p0679b13║眾生心故；三、依方便門，憐愍一切眾生，欲與其樂，遠
X61n1164_p0679b14║離恭敬供養自身心故。若能遠三種菩提障，則得三
X61n1164_p0679b15║種順菩提法：一、無染清淨心，不為自身求諸樂故，菩
X61n1164_p0679b16║提是無染清淨處；若為自身求樂，即染身心障菩提
X61n1164_p0679b17║門，故無染清淨心是順菩提門。二、安清淨心，為拔眾
X61n1164_p0679b18║生苦故，菩提是安隱一切眾生清淨處；若不作心拔
X61n1164_p0679b19║一切眾生令離生死苦，即違菩提門，故安清淨心是
X61n1164_p0679b20║順菩提門。三、樂清淨心，欲令一切眾生得大菩提、涅
X61n1164_p0679c01║槃故，菩提、涅槃是畢竟常樂處；若不作心令一切眾
X61n1164_p0679c02║生得畢竟常樂，即遮菩提門。此菩提因何而得？要因
X61n1164_p0679c03║生淨土常不離佛，得無生忍已，於生死國中救苦眾
X61n1164_p0679c04║生，悲智內融，定而常用，自在無礙，即菩提心。此是願
X61n1164_p0679c05║生之意。二、明欣心願求者，希心起想，緣彌陀佛若法
X61n1164_p0679c06║身、若報身等金色光明八萬四千相，一一相八萬四
X61n1164_p0679c07║千好，一一好放八萬四千光明，常照法界，攝取念佛
X61n1164_p0679c08║眾生。又觀彼土七寶莊嚴妙樂等，備如無量壽經．觀
X61n1164_p0679c09║經十六觀等。常行念佛三昧，及施、戒、修等一切善行，
X61n1164_p0679c10║悉以迴施一切眾生，同生彼國，決定得生。此欣願門
X61n1164_p0679c11║也。
X61n1164_p0679c12║淨土十疑論
X61n1164_p0679c13║
X61n1164_p0679c14║No. 1164-6b
X61n1164_p0679c15║ 後序
X61n1164_p0679c16║宋左宣義郎陳瓘云：人心無常，法亦無定，心法萬差，
X61n1164_p0679c17║其本在此。信此則徧信，華嚴所以說十信；疑此則徧
X61n1164_p0679c18║疑，智者所以說十疑。出疑入信，一入永入，不離於此，
X61n1164_p0679c19║得究竟處。淨土者，究竟處也。此處有說法之主，名無
X61n1164_p0679c20║量壽。此佛說法，未嘗間斷。疑障其耳，聾而不聞；疑障
X61n1164_p0680a01║其心，昧而不覺。不聞不覺，安住惡習，讚歎不念，隨喜
X61n1164_p0680a02║麤心，妄指蓮胞，以為虗誕。不念此分段身，從何而得？
X61n1164_p0680a03║自何而來？胎獄薉濁，真實安在？信憑業識，自隔真際，
X61n1164_p0680a04║於一幻境，非彼執此，生生不靈，永絕聖路。釋迦如來，
X61n1164_p0680a05║起大慈愍，於生死中，為大船師，載以法船，令趨彼岸。
X61n1164_p0680a06║然而彌陀之岸，本無彼此，釋迦之船，實非往來。譬如
X61n1164_p0680a07║一燈，分照八鏡，鏡有東西，光影無二。彌陀說法，徧光
X61n1164_p0680a08║影中，而釋迦方便，獨指西鏡。故已到彼岸者，乃可以
X61n1164_p0680a09║忘彼此；未入法界者，何自而泯東西？於此法中，若未
X61n1164_p0680a10║究竟，勿滯方隅，勿分彼此，但當正念諦信而已。此二
X61n1164_p0680a11║聖之意，而智者之所以信也。信者，萬善之母；疑者，眾
X61n1164_p0680a12║惡之根。能順其母，能耡其根，障緣眾生，聾可復聞，昧
X61n1164_p0680a13║可復覺，未出生死，得出生死，未生淨土，得生淨土，順
X61n1164_p0680a14║釋迦之誨，往面彌陀，隨彌陀之願，來助釋迦，在此而
X61n1164_p0680a15║徧歷十方，即西而普入諸鏡。自二聖建立以來，如是
X61n1164_p0680a16║之人，如河沙數，云何不信？云何而疑？能自信已，又令
X61n1164_p0680a17║未信，無不信者，此智者之所以為悲也。明智大師中，
X61n1164_p0680a18║立印此論，冠以次公之序，予申廣其說，以助其傳。
X61n1164_p0680a19║
X61n1164_p0680a20║淨土十要卷第四
X61n1164_p0680b01║（報恩三昧院比丘法朗，捐貲刻此
X61n1164_p0680b02║淨土十疑論。伏願法界眾生，斷疑生信，同登不退之
X61n1164_p0680b03║階。慧淨福圓，成就寶王三昧。盡未來際，利樂有情。）