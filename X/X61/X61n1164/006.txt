X61n1164_p0690b09║靈峰蕅益大師選定淨土十要卷第六
X61n1164_p0690b10║述曰：吾觀古今法運盛衰之故，而後知禪淨共
X61n1164_p0690b11║為隆替者也。人唯未悟，故不了生死利害，豈有
X61n1164_p0690b12║悟而猶輕一生不退者乎？人唯未悟，故不了諸
X61n1164_p0690b13║佛甚深境界，豈有悟而猶見等流俗者乎？永明
X61n1164_p0690b14║諸老料揀禪淨，如道自家屋裏事，由其徹悟自
X61n1164_p0690b15║宗故耳。末世禪道大壞，食唾者多，於是淨土一
X61n1164_p0690b16║宗異見茁長，由唐至宋，荊棘叢生。天如為中峰
X61n1164_p0690b17║最勝子，故能繼永明諸老力扶淨土之衰。今觀
X61n1164_p0690b18║或問一書，較諸天台、紫閣，其間邪幟徧樹，見網
X61n1164_p0690b19║交羅，作者推陷廓清，其劬勞亦未免倍甚。蓋禪
X61n1164_p0690b20║淨俱衰使然，讀者亦可以觀時變矣。然諸老匡
X61n1164_p0690b21║扶淨土，實救本宗。或問開章謂永明深有功於
X61n1164_p0690b22║宗教，此等語偷心未盡者，未肎遽以為然。然使
X61n1164_p0690c01║宗教上流能參破第一則淆譌公案，能講透第
X61n1164_p0690c02║一箇差別名相，超然於凡外權小路岐，一去不
X61n1164_p0690c03║復更入，又能普於十方，為諸迷者徧破、徧透、徧
X61n1164_p0690c04║超，而謂宗教之能事不畢於此，吾不信也。序次
X61n1164_p0690c05║十要，由十疑．寶王而至或問，深有感於法運盛
X61n1164_p0690c06║衰之故，因為弄引，請益後賢
X61n1164_p0690c07║No. 1164-8a
X61n1164_p0690c08║ 評點淨土或問感賦（有小引）
X61n1164_p0690c09║余讀淨土或問，有懷於天如老人，深有功於宗教
X61n1164_p0690c10║一語，遂謬為評點。時度夏華陽度雲精舍，谿樓山
X61n1164_p0690c11║影，雲物靜好，漫賦古興一篇。賦成，三歎而感之，謹
X61n1164_p0690c12║錄於首，聊當題詞。
X61n1164_p0690c13║窻外青山如列屏，山下清流朱絃聲。
X61n1164_p0690c14║窻中有人拭几塵，熟讀天如六字經。
X61n1164_p0690c15║世人皆悟向上竅，又能悟得心王妙。
X61n1164_p0690c16║須彌芥子都𨁝跳，露柱燈籠齊廝閙。
X61n1164_p0690c17║獨有一箇佛名號，千悟萬悟悟不到。
X61n1164_p0690c18║天如兩眼爍如火，淆譌公案直下剖。
X61n1164_p0690c19║不從門外循牆走，恰恰自家屋裏坐。
X61n1164_p0690c20║愚夫愚婦閑活計，恰恰自家屋裏事。
X61n1164_p0691a01║恒沙沙數諸通明，恰恰自家屋裏人。
X61n1164_p0691a02║空中迅鳥跡如畵，恰恰自家屋裏話。
X61n1164_p0691a03║窻外青山如鏡裏，山下清流鏡中水。
X61n1164_p0691a04║鏡中有人逐雲起，寶王三昧應如是。
X61n1164_p0691a05║奇哉一句阿彌陀，勘破宗教諸禪和。
X61n1164_p0691a06║就中也有無奈何，曾聽邊城霜月歌。
X61n1164_p0691a07║戊申仲夏白月孟齋日，私淑後學成時，題於度雲
X61n1164_p0691a08║菴雲氣樓之谿窻左个
X61n1164_p0691a09║No. 1164-8b
X61n1164_p0691a10║ 淨土或問序
X61n1164_p0691a11║參禪余所不去，念佛亦非去者，禪主見性，佛念離塵。
X61n1164_p0691a12║竊謂念佛一門，實為禪教共履之通途，亦士庶同遊
X61n1164_p0691a13║之捷徑，可不信哉？世之學者，參禪有禪病，作佛有佛
X61n1164_p0691a14║魔，秪緣去聖時遠，源流異別，比比有之，孰能遏絕？而
X61n1164_p0691a15║元之天如則禪師，宗說俱通，人天規則，可謂劍離寶
X61n1164_p0691a16║匣為斬不平，藥出金瓶以瘳沉痾，遂於無疑中巧設
X61n1164_p0691a17║疑情，無問處而興問目，目之曰淨土或問，共二十六
X61n1164_p0691a18║則，所謂拔本塞源，窮諸識念者也。若其信得及，淨念
X61n1164_p0691a19║相繼，觸目西方，歸心淨土，奚以為文哉？如或執妄謬
X61n1164_p0691a20║解，妍醜不分，白日迷途，適越之北者取為司南，茲有
X61n1164_p0691b01║門弟子洪慈募眾流行，非獨與世之脩淨業者共，亦
X61n1164_p0691b02║足為不信者之一勸耳。三宗講主守愚悟勤識
X61n1164_p0691b03║No. 1164-8
X61n1164_p0691b04║ 師子林天如和尚淨土或問
X61n1164_p0691b05║小師　善遇　編
X61n1164_p0691b06║天如老人宴默於臥雲之室，有排闥而入者，禪上人
X61n1164_p0691b07║也，命之坐。坐久，夕陽在窻，篆煙將滅，上人整衣起立，
X61n1164_p0691b08║從容問曰：竊聞永明壽和尚稟單傳之學於韶國師，
X61n1164_p0691b09║為法眼的孫，座下數千指，機辯才智，雷厲風飛，海內
X61n1164_p0691b10║禪林，推為大匠。奈何自修淨土，且以教人？復撰西方
X61n1164_p0691b11║等文，廣傳於世。及四料揀偈曰：有禪無淨土，十人九
X61n1164_p0691b12║蹉路；無禪有淨土，萬修萬人去。主張淨土，無少寬容，
X61n1164_p0691b13║無乃自屈其禪而過讚淨土耶？此疑非小，為我辯之。
X61n1164_p0691b14║答曰：大哉問也！永明深有功於宗教者也，惜舉其綱，
X61n1164_p0691b15║發明未盡，未能盡遣禪者之疑也。余忝學禪，未諳淨
X61n1164_p0691b16║土，然涉獵諸書，稍知其槩，本易行易入之方，亦難說
X61n1164_p0691b17║難信之法。釋迦預知末法眾生少能信向，故引諸佛
X61n1164_p0691b18║廣長舌以破其疑，復自言：我於五濁惡世，行此說此，
X61n1164_p0691b19║是為甚難。此皆苦口丁寧，勸人信向矣。且大悲世尊
X61n1164_p0691b20║金口所宣，莫不信受，獨於淨土間有疑者，何哉？良由
X61n1164_p0691c01║淨土教門至廣至大，淨土修法至簡至易。所謂廣大
X61n1164_p0691c02║者，一切機根攝收都盡，上至一生補處，亦生淨土；下
X61n1164_p0691c03║至五逆十惡，臨終念佛悔過，歸心淨土者，悉往生也。
X61n1164_p0691c04║所謂簡易者，無艱難勞苦之行，無迷誤差別之緣，但
X61n1164_p0691c05║持彌陀名號，由此離娑婆，生極樂，不退轉，直至成佛
X61n1164_p0691c06║也。其廣大如彼，其簡易如此，故雖智者不能無疑焉。
X61n1164_p0691c07║汝如知此，則知永明之讚深有意焉，非過也。
X61n1164_p0691c08║問：禪宗悟達之士，既見性成佛，肎復求淨土之生乎？
X61n1164_p0691c09║答，悟達之士，政願求生。古云，不生淨土，何土可生。汝
X61n1164_p0691c10║但未悟，使汝悟，則淨土之趨，萬牛不能挽矣。（上二答皆略，詳
X61n1164_p0691c11║在下第三答。）
X61n1164_p0691c12║問：學者但患大事不明，大事既明，當不避死生，廣度
X61n1164_p0691c13║生靈。今厭苦趨樂，非吾所願也。答，見卵求夜，何太早
X61n1164_p0691c14║計也。汝將謂一悟之後，習漏永除，便不退轉耶。更無
X61n1164_p0691c15║徧學佛法，修行證果等事耶。便可上齊諸佛，入生入
X61n1164_p0691c16║死，不受障緣所撓耶。審如是，諸大菩薩，修六度萬行，
X61n1164_p0691c17║動經恒河沙劫者，反愧於汝矣。教有聲聞出胎之昧，
X61n1164_p0691c18║菩薩隔陰之昏。況近時薄解淺悟，自救不了者乎。縱
X61n1164_p0691c19║悟處深遠，見地高明，行解相應。奈何未登不退，力用
X61n1164_p0691c20║未充。居濁惡，化剛強，先聖未許。如未完不固之舟，濟
X61n1164_p0692a01║多人於惡海，自他俱溺，其理必然。故往生論，欲遊戲
X61n1164_p0692a02║地獄門者，必生彼土。得無生忍已，還入生死，救苦眾
X61n1164_p0692a03║生。以此因緣，求生淨土。先聖云，未得不退轉位，不可
X61n1164_p0692a04║混俗度生。未得無生法忍，要須常不離佛。嬰兒常不
X61n1164_p0692a05║離母，弱羽只可傅枝。今釋迦已滅，彌勒未生。四惡苦
X61n1164_p0692a06║趣，因果牽纏。外道邪魔，是非扇亂。女色淫聲之相惑，
X61n1164_p0692a07║惡緣薉濁之交侵。無現佛可依，又境緣所撓。初心悟
X61n1164_p0692a08║達之人，尠有不遭其敗者。世尊殷勤指歸極樂，良有
X61n1164_p0692a09║以也。蓋彼彌陀，現在說法。樂土境緣，種種清淨。儻依
X61n1164_p0692a10║彼佛，忍力易成。高證佛階，親蒙授記。然後出化眾生，
X61n1164_p0692a11║去來無礙。以是之故，上根利器，急願託生。況中下之
X61n1164_p0692a12║輩，初得發明者乎。豈不見觀佛三昧經，文殊得念佛
X61n1164_p0692a13║三昧，常生淨土。世尊復曰：汝當往生極樂世界。華嚴
X61n1164_p0692a14║經：普賢勸進善財童子、海會大眾、十大願王，導歸極
X61n1164_p0692a15║樂。其偈云：願我臨欲命終時，盡除一切諸障礙，面見
X61n1164_p0692a16║彼佛阿彌陀，即得往生安樂剎。乃至蒙彼如來授記
X61n1164_p0692a17║已，化身無數百俱胝，智力廣大徧十方，普利一切眾
X61n1164_p0692a18║生界。楞伽記云：大名德比丘，厥號為龍樹，世間中顯
X61n1164_p0692a19║我，無上大乘法，得初歡喜地，往生安樂國。又起信論：
X61n1164_p0692a20║馬鳴有求生之願。無量壽論：天親有願往之心。大寶
X61n1164_p0692b01║積經記：淨飯王及七萬釋種，同生安養。觀經：韋提夫
X61n1164_p0692b02║人及五百侍女，同覲彌陀。且淨飯．韋提等，皆現得無
X61n1164_p0692b03║生法忍。西竺似此之流，不可勝數。東土如廬山遠公，
X61n1164_p0692b04║合社高人，天台賢首，諸宗尊者，曰僧曰俗，同生淨土
X61n1164_p0692b05║者，又可勝數耶？只如文殊．普賢，大菩薩也。善財海眾，
X61n1164_p0692b06║徧參知識，悟同諸聖者也。馬鳴．龍樹等，菩薩也，亦禪
X61n1164_p0692b07║宗以為大祖師也。此諸聖人，所悟所證，比今悟達之
X61n1164_p0692b08║士何如？彼尚願生樂國，親近彌陀，而汝一悟之後，更
X61n1164_p0692b09║不求生，則龍樹．馬鳴．普賢．文殊等，反不汝若。何不自
X61n1164_p0692b10║揣其心，自量其力，所修所證，誠過二菩薩、二禪祖乎？
X61n1164_p0692b11║所參知識，所悟佛性，過善財海眾乎？所得無生法忍，
X61n1164_p0692b12║受佛印證，過淨飯．韋提乎？飯王，佛之父也。七萬釋種，
X61n1164_p0692b13║佛親屬也。淨土之生，儻無利益佛忍，自誤其父與親
X61n1164_p0692b14║屬乎？向謂得無生忍，可許混俗，今王屬得忍，尚記往
X61n1164_p0692b15║生，則如來保護之意，豈不深且遠乎？多見今之禪者，
X61n1164_p0692b16║不究如來之了義，不知達磨之玄機，空腹高心，習為
X61n1164_p0692b17║狂妄，見修淨土，則笑曰：彼學愚夫愚婦之為，何鄙哉？
X61n1164_p0692b18║余嘗論其非鄙愚夫婦，乃鄙文殊．普賢．龍樹．馬鳴等
X61n1164_p0692b19║也。非特迷正道，失善根，喪慧身，亡佛種，且成謗法之
X61n1164_p0692b20║業，鄙聖之殃，佛祖視為可哀憐者。於是永明和尚剖
X61n1164_p0692c01║出心肝，主張淨土，既自修，又化世，臨終預知時至，種
X61n1164_p0692c02║種殊勝相現，舍利鱗砌於身。撫州一僧，經年繞其塔，
X61n1164_p0692c03║人問故，僧曰：因病入冥，見殿左畵僧一㡧，閻王禮拜
X61n1164_p0692c04║殷勤。主吏曰：此永明壽禪師也，修行精進，生極樂上
X61n1164_p0692c05║品。夫永明悟達磨直指之禪，又致身極樂上品，以此
X61n1164_p0692c06║解禪者之執情，為末法勸信。余謂其深有功於宗教
X61n1164_p0692c07║者，此也，豈特永明為然？死心新禪師勸修淨土文云：
X61n1164_p0692c08║彌陀甚易念，淨土甚易生。又云：參禪人最好念佛，根
X61n1164_p0692c09║機或鈍，恐今生未能大悟，且假彌陀願力，接引往生。
X61n1164_p0692c10║又云：汝若念佛，不生淨土，老僧當墮拔舌地獄。真歇
X61n1164_p0692c11║了禪師淨土說云：洞下一宗，皆悟密修。其故何哉？良
X61n1164_p0692c12║以念佛法門，徑路修行，正按大藏，接上上器，傍引中
X61n1164_p0692c13║下之機。又云：宗門大匠，已悟不空不有之法，秉志孜
X61n1164_p0692c14║孜於淨業者，得非淨業見佛，尤簡易於宗門乎？又云：
X61n1164_p0692c15║乃佛乃祖，在教在禪，皆修淨業，同歸一源。入得此門，
X61n1164_p0692c16║無量法門，悉皆證入。至如天衣懷．圓照本．慈受深．南
X61n1164_p0692c17║嶽思．法照、淨靄．淨慈、大通．天台懷玉．梁道珍．唐道綽．
X61n1164_p0692c18║毗陵法真．姑蘇守訥．北磵簡．天目禮等諸大老，皆禪
X61n1164_p0692c19║門宗匠，其密修顯化，發揚淨土之旨，不約而同，豈特
X61n1164_p0692c20║諸老為然。嘗聞老宿曰：合五家宗派，盡天下禪僧，悟
X61n1164_p0693a01║與未悟，無一不歸淨土。百丈海禪師，馬祖的子，天下
X61n1164_p0693a02║叢林，從古至今，無一事敢違其法。看他為病僧念誦，
X61n1164_p0693a03║舉揚一偈，稱讚彌陀，復同聲念佛百千聲，回向云：諸
X61n1164_p0693a04║緣未盡，早遂輕安。大命難逃，徑歸安養。又津送亡僧
X61n1164_p0693a05║云：神超淨域，業謝塵勞。蓮開上品之花，佛授一生之
X61n1164_p0693a06║記。茶毗之際，但引聲高倡南無西方極樂世界大慈
X61n1164_p0693a07║大悲阿彌陀佛，如是十倡十和，回向云：上來稱揚十
X61n1164_p0693a08║念，贊助往生，此非淨土之指歸乎？百丈以來，皆依此
X61n1164_p0693a09║法。然則禪僧無不歸淨土者，豈不然乎？余觀老宿之
X61n1164_p0693a10║言，誠有據而不容辯矣。因悟百丈立法之意，亦豈無
X61n1164_p0693a11║據而然耶？汝在叢林津送，不知幾矣。此等回向十念，
X61n1164_p0693a12║口倡耳聽，又不知幾矣。汝既不會祖師意，又不發省
X61n1164_p0693a13║覺心，妄謂悟達，不願往生，則天下禪者之執，莫汝若
X61n1164_p0693a14║矣。
X61n1164_p0693a15║問：嘗聞惟心淨土、本性彌陀之說，竊喜之。及觀經論
X61n1164_p0693a16║所謂淨土者，十萬億土外之極樂也；彌陀者，極樂國
X61n1164_p0693a17║中之教主也。彼我條然，遠在惟心本性之外，果何謂
X61n1164_p0693a18║耶？答：汝言局矣，不識汝心廣大而明妙者矣。楞嚴云：
X61n1164_p0693a19║身洎山河，虗空大地，咸是妙明真心中物。又云：諸法
X61n1164_p0693a20║所生，唯心所現。安有土而不心者哉？淨土唯心，心外
X61n1164_p0693b01║無土，如大海之現羣漚，無漚能外海也。唯心淨土，土
X61n1164_p0693b02║外無心，猶眾塵之依大地，無塵不名地也。當知惟此
X61n1164_p0693b03║一心，具四種土：一、凡聖同居，二、方便有餘，三、實報無
X61n1164_p0693b04║障礙，四、常寂光。一、凡聖同居土，分薉淨同居。薉土，娑
X61n1164_p0693b05║婆之類是也。其中凡居，即四趣人天也。聖居二：一、實
X61n1164_p0693b06║聖，即四果辟支，通教六地，別十住，圓十信，後心通惑
X61n1164_p0693b07║雖盡，報身猶在，皆名實也。二、權聖，謂方便．實報．寂光
X61n1164_p0693b08║土中，菩薩及佛，為利有緣，應生同居，皆是權也。同居
X61n1164_p0693b09║淨土者，且如極樂，雖無六趣，而有凡夫，假名人天。經
X61n1164_p0693b10║云：犯重罪者，臨終懺悔念佛，即得往生。故知具惑染，
X61n1164_p0693b11║亦得居也。聖居權實，類前可知，以無惡趣，故名為淨。
X61n1164_p0693b12║二、方便有餘土者，二乘三種菩薩，證方便道者所居，
X61n1164_p0693b13║謂修二觀，斷通惑，盡塵沙別惑，無明未斷，捨分段身，
X61n1164_p0693b14║而生界外，受法性身，即有變易。名有餘者，無明未斷
X61n1164_p0693b15║也。釋論：三界外有淨土，聲聞．辟支佛生其中，受法性
X61n1164_p0693b16║身，非分段生也。三、實報無障礙土者，純法身菩薩所
X61n1164_p0693b17║居，破無明，顯法性，得真實果，而無明未盡，潤無漏業，
X61n1164_p0693b18║受法性報身，亦名果報國。仁王經三賢十聖住果報
X61n1164_p0693b19║是也。以觀實相，發真無漏，所得果報，故名為實。修因
X61n1164_p0693b20║無定，色心無礙，故名無障礙。華嚴因陀羅網世界是
X61n1164_p0693c01║也。四、常寂光土者，妙覺極智所照，如如法界之理，名
X61n1164_p0693c02║之為國，亦名法性身。但真如佛性，非身非土，而說身
X61n1164_p0693c03║土，離身無土，離土無身。名身土者，一法二義。普賢觀
X61n1164_p0693c04║毗盧遮那住處，名常寂光是也。前二土是應，應佛所
X61n1164_p0693c05║居；第三亦應亦報，報佛所居；第四但是真淨，非應非
X61n1164_p0693c06║報，法身所居。常即法身，寂即解脫，光即般若。如世伊
X61n1164_p0693c07║三點，不縱橫竝別，名秘密藏。諸佛如來所遊居處，真
X61n1164_p0693c08║常究竟，極為淨土。由上三身四土而觀之，十方微塵
X61n1164_p0693c09║國土，唯吾心之土也；三世恒沙諸佛，唯吾心之佛也。
X61n1164_p0693c10║無土不依吾心建立，無佛不由吾性發現。豈十萬億
X61n1164_p0693c11║外之極樂，獨非唯心之淨土乎？極樂國中之教主，獨
X61n1164_p0693c12║非本性之彌陀乎？又唯此一心，具含十界，身土融通，
X61n1164_p0693c13║重重無礙。又心佛眾生，三無差別，生佛互現，念念交
X61n1164_p0693c14║參。所以云：諸佛心內眾生，塵塵極樂；眾生心中諸佛，
X61n1164_p0693c15║念念彌陀。又云：十方淨薉，卷懷同在於剎那；一念色
X61n1164_p0693c16║心，羅列徧收於法界。竝天真本具，非緣起新成。一念
X61n1164_p0693c17║既然，一塵亦爾。故能一一塵中一切剎，一一心中一
X61n1164_p0693c18║切心，一一心塵復互周，重重無盡無障礙。一時頓現
X61n1164_p0693c19║非隱顯，一切圓成非勝劣。如此則遷神億剎，實生自
X61n1164_p0693c20║己心中；孕質九蓮，豈逃剎那際內？又云：極樂徧在一
X61n1164_p0694a01║切處，舉一全收。如帝釋殿上，千珠寶網，千珠光影入
X61n1164_p0694a02║一珠，一珠光影徧千珠。雖珠珠互徧，此珠不可為彼，
X61n1164_p0694a03║彼珠不可為此。參而不雜，離而不分，一一徧彰，亦無
X61n1164_p0694a04║所在。極樂淨土，即千珠之一；十萬億國，亦各千珠之
X61n1164_p0694a05║一；三乘人天，下至地獄、鬼、畜、修羅，無非千珠之一；阿
X61n1164_p0694a06║彌陀佛，亦千珠直示一珠。見一佛，即見十方諸佛，亦
X61n1164_p0694a07║見十方九界眾生。微塵剎海，十世古今，一印頓圓，無
X61n1164_p0694a08║餘法矣。如此則不唯極樂，諸剎諸塵，塵塵皆唯心之
X61n1164_p0694a09║極樂也；一塵一佛，佛佛皆本性之彌陀也。上皆佛祖
X61n1164_p0694a10║聖賢遞相發揚之明訓，復何疑哉？
X61n1164_p0694a11║問：既淨薉融通，塵塵極樂，何娑婆獨薉耶？答，凡夫業
X61n1164_p0694a12║惑，即淨而薉。佛眼所觀，即薉皆淨。豈釋迦報境果薉
X61n1164_p0694a13║哉。
X61n1164_p0694a14║問：含攝無餘，吾信唯心之大矣；圓融無礙，吾信唯心
X61n1164_p0694a15║之妙矣。奈何尚滯迷情，未離薉業，唯心之土，何由淨
X61n1164_p0694a16║耶？答：心垢土垢，心淨土淨。維摩經：欲得淨土，當淨其
X61n1164_p0694a17║心。隨其心淨，則佛土淨。淨其心者，捨淨土之修，他何
X61n1164_p0694a18║能焉？
X61n1164_p0694a19║問：淨土修法，其詳可得聞乎？答：淨土無修，修因迷有；
X61n1164_p0694a20║法無高下，高下由根。根有多殊，修分多類。攝其多類，
X61n1164_p0694b01║總有三門：一曰、觀想，二曰、憶念，三曰、眾行。皆依極樂、
X61n1164_p0694b02║彌陀為之主也。觀想者，觀經謂諸佛是法界身，入一
X61n1164_p0694b03║切眾生心想中。是故心想佛時，是心即是三十二相、
X61n1164_p0694b04║八十隨形好。是心作佛，是心是佛，諸佛正徧知海從
X61n1164_p0694b05║心想生。應當一心繫念，諦觀彼佛。天台疏曰：法界身
X61n1164_p0694b06║者，報佛法性身也。眾生心淨，法身自在，故云入。如白
X61n1164_p0694b07║日昇天，影現百川，明佛身自在，能隨物現也。又法界
X61n1164_p0694b08║身是佛身，無所不徧，法界為體。得此觀佛三昧，解入
X61n1164_p0694b09║相應，故云入心想也。是心作佛者，佛本是無，心淨故
X61n1164_p0694b10║有。是心是佛者，聞佛本是無，心淨故有，便謂條然，故
X61n1164_p0694b11║云即是。始學名作，終成即是。妙宗鈔曰：欲想佛身，當
X61n1164_p0694b12║明觀體。體是本覺，起成能觀。本覺乃諸佛法界之身、
X61n1164_p0694b13║佛，無別所證，全證眾生本性也。若始覺有功，本覺乃
X61n1164_p0694b14║顯，故云法身從心想生。又彌陀與一切佛，一身一智，
X61n1164_p0694b15║應用亦然。彌陀身顯，即諸佛身；諸佛相明，即彌陀體。
X61n1164_p0694b16║故泛明諸佛，以為彌陀觀體。從法界身下，約感、應道
X61n1164_p0694b17║交釋。從又法界身下，約解入相應釋。融心解云：若無
X61n1164_p0694b18║初釋，則觀非觀佛；若無次釋，則生、佛體殊。二釋相成，
X61n1164_p0694b19║是今觀法。鈔：又曰：今之心觀，非直於陰心觀本性佛，
X61n1164_p0694b20║乃託他佛顯乎本性。故先明應佛入我想心，次明佛
X61n1164_p0694c01║身全是本覺。故應佛顯，知本性明；託外義成，唯心觀
X61n1164_p0694c02║立。若論作是，即不思議三觀也。以若破若立，名作空
X61n1164_p0694c03║假二觀也。不破不立，名是中道觀也。全是而作，則三
X61n1164_p0694c04║諦俱破俱立。全作而是，則三諦俱非破立。即中之空
X61n1164_p0694c05║假名作，能破三惑，能立三法。故感他佛三身圓應，能
X61n1164_p0694c06║成我心三身當果。即空假之中名是，則全惑即智，全
X61n1164_p0694c07║障即德。故心是應佛，心是果佛。故知作是一心，修此
X61n1164_p0694c08║三觀，乃諸觀之總體，一經之妙宗也。又曰：此觀能令
X61n1164_p0694c09║四佛土淨，如是方為此經宗致。良由觀妙能破三惑，
X61n1164_p0694c10║不獨淨於同居。隨其惑斷淺深，自然感得有餘等三
X61n1164_p0694c11║土。韋提本欲捨薉取淨，佛示觀法，捨薉必盡，顯淨無
X61n1164_p0694c12║遺。其惑未破而生同居者，託勝增修，三淨可待。且教
X61n1164_p0694c13║云：五濁輕重，同居淨薉。而圓觀輕濁所感，同居依正
X61n1164_p0694c14║最淨。比餘善感土，其相天殊也。二憶念者，或緣相好，
X61n1164_p0694c15║或持名號，皆名憶念，而有理有事。華嚴解脫長者云：
X61n1164_p0694c16║欲見安樂世界無量壽如來，隨意即見。我能了知一
X61n1164_p0694c17║切如來國土莊嚴神通等事，無所從來，亦無所去。無
X61n1164_p0694c18║有處所，亦無住處。亦如己身，無來無去，無行住處。然
X61n1164_p0694c19║彼如來不來至此，我不往彼。知一切佛及與我心，皆
X61n1164_p0694c20║如夢故。如夢所見，從分別生。見一切佛，從自心起。又
X61n1164_p0695a01║知自心如器中水，諸法如水中影。自心如幻術，一切
X61n1164_p0695a02║佛如幻所作。自心諸佛菩薩，悉皆如響。譬如空谷，隨
X61n1164_p0695a03║聲發響。悟解自心，隨念見佛。我如是知，如是憶念，所
X61n1164_p0695a04║見諸佛，皆由自心。貞元疏曰：無所從來下，正辨唯心。
X61n1164_p0695a05║即心無心，便入真如。了彼相虗，唯心現故。既了唯心，
X61n1164_p0695a06║了心即佛。故隨所念，無非佛矣。般舟經教修佛立三
X61n1164_p0695a07║昧，專念彌陀，如夢見金寶親屬相與娛樂等。永明曰：
X61n1164_p0695a08║此喻唯心所作，即有而空，如幻非實，則心佛兩忘。而
X61n1164_p0695a09║不無幻相，則不壞心佛。空有無礙，即無去來，不妨普
X61n1164_p0695a10║見。見即無見，常契中道。彌陀經執持名號至一心不
X61n1164_p0695a11║亂，淨覺曰：一心不亂，有理、事。若達此念佛心，四性不
X61n1164_p0695a12║生，是理一心。若用心存念，念念不間，名事一心。真歇
X61n1164_p0695a13║曰：事一心，人皆可行。由持名號，心不亂故，如龍得水，
X61n1164_p0695a14║似虎靠山。若理一心，亦非他法，但將阿彌陀佛四字，
X61n1164_p0695a15║二六時中直下念去，了知能念之心，本不有念，不無
X61n1164_p0695a16║念，不亦有亦無念，不非有非無念。能念既爾，所念亦
X61n1164_p0695a17║然。又諸經所說，或一生繫念，三月繫念，晨朝十念，七
X61n1164_p0695a18║七日念，十日十夜六時中念，一日一夜不斷專念，加
X61n1164_p0695a19║以深信之力、淨願之力、佛加被力，皆生極樂。下至逆
X61n1164_p0695a20║惡凡夫，臨終十念，亦得生也。三、眾行者，華嚴發十大
X61n1164_p0695b01║願，謂：禮敬諸佛．稱讚如來．廣修供養．懺悔業障．隨喜
X61n1164_p0695b02║功德．請轉法輪．請佛住世．常隨佛學．恒順眾生．普皆
X61n1164_p0695b03║回向。一一願皆云：虗空界盡，眾生界盡，眾生業盡，眾
X61n1164_p0695b04║生煩惱盡，我願乃盡。而虗空眾生業、煩惱不可盡故，
X61n1164_p0695b05║我此願王無有窮盡。念念相續，無有間斷，身、語、意業
X61n1164_p0695b06║無有疲厭。至臨命終時，最後剎那，一切諸根悉皆散
X61n1164_p0695b07║壞，一切威勢悉皆退失，輔相大臣、宮殿內外、象馬車
X61n1164_p0695b08║乘、珍寶伏藏無復相隨，唯此願王不相捨離，於一切
X61n1164_p0695b09║時引導其前，一剎那間往生極樂世界，即見阿彌陀
X61n1164_p0695b10║佛。其人自見生蓮華中，蒙佛授記已經無數劫，普於
X61n1164_p0695b11║十方世界以智慧力隨眾生心而為利益，乃至能於
X61n1164_p0695b12║煩惱大苦海中㧞濟眾生令其出離，皆得往生極樂
X61n1164_p0695b13║世界。大寶積發十種心：一、於諸眾生起於大慈無損
X61n1164_p0695b14║害心；二、起於大悲無逼惱心；三、於佛正法不惜身命
X61n1164_p0695b15║樂守護心；四、於一切法發生勝忍無執著心；五、不貪
X61n1164_p0695b16║利養恭敬尊重淨意樂心；六、求佛種智於一切時無
X61n1164_p0695b17║忘失心；七、於諸眾生尊重恭敬無下劣心；八、不著世
X61n1164_p0695b18║論於菩提分生決定心；九、種諸善根無有雜染清淨
X61n1164_p0695b19║之心；十、於諸如來捨離諸相起隨念心。此十心隨成
X61n1164_p0695b20║一心，欲生極樂世界，若不得生，無有是處。觀經修三
X61n1164_p0695c01║福：一、孝養父母，奉事師長，慈心不殺，修十善業；二、受
X61n1164_p0695c02║持三歸，具足眾戒，不犯威儀；三、發菩提心，深信因果，
X61n1164_p0695c03║讀誦大乘，勸進行者。此三種業，過去、未來、現在諸佛
X61n1164_p0695c04║淨業正因。又大本三輩發菩提心，及諸經論所明誦
X61n1164_p0695c05║經、持呪、建塔、造像、禮拜、讚頌、齋戒、燒香、散花、懸繒、幡
X61n1164_p0695c06║蓋，凡一行一事，資之以信願回向之力，無不生也。然
X61n1164_p0695c07║願行大小不等，理事不同，其所感依正，所見之佛，所
X61n1164_p0695c08║聞之法，應必懸異也。
X61n1164_p0695c09║問：善財童子一生取辦，乃不生華藏，而勸生極樂，何
X61n1164_p0695c10║耶？答：華嚴疏有此問。彼答云：有緣故，情一故，不離華
X61n1164_p0695c11║藏故，即本師故。又曰：普賢為善財海眾結歸極樂者，
X61n1164_p0695c12║蓋為圓宗，入文殊智，修普賢行，福、慧、事、理，皆稱法界。
X61n1164_p0695c13║此大心人，雖妙悟本明，頓同諸聖，然力用未充，未及
X61n1164_p0695c14║如來普利眾生。所以依淨土，近彌陀，直至成佛，意在
X61n1164_p0695c15║此也。
X61n1164_p0695c16║問：觀想．憶念二門，修各不等，其所感相，同耶？異耶？答：
X61n1164_p0695c17║皆不同也。永明曰：九品往生，事非一等。或遊化國見
X61n1164_p0695c18║佛應身，或生報土見佛真體，或一夕登上地，或經劫
X61n1164_p0695c19║證小乘，或利鈍根，或定散意，或道悟遲速而機不同，
X61n1164_p0695c20║或花開早晚而時有異。慈雲曰：九品猶略分，細分應
X61n1164_p0696a01║無量。
X61n1164_p0696a02║問：極樂只是同居，何謂或生報土，見佛真體？答：將謂
X61n1164_p0696a03║同居之外別有實報耶？當知三土不離同居，特身境
X61n1164_p0696a04║受用遞遞不同耳。荊溪云：直觀此土，四土具足。如華
X61n1164_p0696a05║嚴海會不離逝多林，而諸大聲聞不知不見，即此類
X61n1164_p0696a06║也。
X61n1164_p0696a07║問：此土四土具足，只消就此展轉修行。答，奈薉業難
X61n1164_p0696a08║除，欲除薉修淨，勢須彼國求生。四明云，此土濁重，十
X61n1164_p0696a09║信方出苦輪，彼土境勝，九品悉階不退。豈不聞大通
X61n1164_p0696a10║佛世，受教之徒，經塵點劫，尚在聲聞地，皆因退轉，故
X61n1164_p0696a11║涉長時。身子證六心，猶退落五道，況悠悠者乎。蓋由
X61n1164_p0696a12║此土多值退緣，故云魚子菴羅華，因多結果少。若生
X61n1164_p0696a13║極樂，藉彼勝緣，博地凡夫，便階不退，是故求生也。
X61n1164_p0696a14║問：同居淨土，其類甚多。今指極樂，又偏讚其境勝、緣
X61n1164_p0696a15║勝，何耶？答：正為境緣，故偏指也。經云：彼國無眾苦，但
X61n1164_p0696a16║受諸樂。今以娑婆對比之：此血肉形軀，有生皆苦；彼
X61n1164_p0696a17║蓮華化生，無生苦也；此時序代謝，衰老日侵；彼寒暑
X61n1164_p0696a18║不選，無老苦也；此四大難調，多生病患；彼化體微妙，
X61n1164_p0696a19║無病苦也；此七十者稀，無常迅速；彼壽命無量，無死
X61n1164_p0696a20║苦也；此親情愛戀，有愛必離；彼無父母妻子，無愛別
X61n1164_p0696b01║離苦也；此仇敵怨讐，有冤必會；彼上善聚會，無冤憎
X61n1164_p0696b02║會苦也；此困苦饑寒，貪求不足；彼衣食珍寶，皆受現
X61n1164_p0696b03║成；此醜薉形骸，根多缺陋；彼端嚴相貌，皆有光明；此
X61n1164_p0696b04║輪轉生死，彼永證無生；此有四趣苦，彼無三惡名；此
X61n1164_p0696b05║丘陵坑坎，荊棘為林，土石諸山，薉惡充滿；彼黃金為
X61n1164_p0696b06║地，寶樹參天，樓聳七珍，花敷四色；此雙林已滅，龍華
X61n1164_p0696b07║未來；彼無量壽尊，現在說法；此觀音．勢至，徒仰嘉名；
X61n1164_p0696b08║彼無邊上人，親為勝友；此羣魔外道，惱亂正行；彼佛
X61n1164_p0696b09║化一統，魔外絕蹤；此媚色妖婬，迷惑行者；彼正報清
X61n1164_p0696b10║淨，實無女人；此惡獸魑魅，交扇邪聲；彼水鳥樹林，咸
X61n1164_p0696b11║宣妙法。二土較量，境緣迥別，而樂邦之勝，未易悉舉
X61n1164_p0696b12║也。境勝可攝眾生取淨之情，緣勝可助生者修行之
X61n1164_p0696b13║力。圓三不退，由此階焉。較餘淨居，升沉之異矣。
X61n1164_p0696b14║問：十方如來皆可親近，獨推彌陀何耶？答：其故有三：
X61n1164_p0696b15║一、誓願深重，二、娑婆有緣，三、化道相關。彌陀因中發
X61n1164_p0696b16║種種廣大誓願，略曰：若我成佛，眾生願生我國，或聞
X61n1164_p0696b17║我名，修諸善本，稱我名號，乃至十念。若不生者，誓不
X61n1164_p0696b18║取正覺。既生我國，若有退轉，不決定成佛者，誓不取
X61n1164_p0696b19║正覺。故華嚴鈔曰：彌陀願重，偏接娑婆眾生也。釋迦
X61n1164_p0696b20║在時，聞佛教歸向彌陀，固已多矣。末世眾生，無問僧
X61n1164_p0696c01║俗、男女、貴賤、貧富，無不信向。未聞佛教者，亦會稱名。
X61n1164_p0696c02║頑愚暴惡無信之徒，或遭厄難危險之處，或發贊歎
X61n1164_p0696c03║怨嗟之聲，不覺信口便叫阿彌陀佛。兒女戲弄之際，
X61n1164_p0696c04║聚沙團泥，圖墻畫壁，便作彌陀佛像。甚至學行未穩，
X61n1164_p0696c05║學語未成者，自然能倡阿彌陀佛。此皆不勸而發，不
X61n1164_p0696c06║教而能。無量壽經云：吾說此經，令見無量壽佛及其
X61n1164_p0696c07║國土所當為者，皆可求之。無得以我滅後，復生疑惑。
X61n1164_p0696c08║當來經道滅盡，我以慈愍，特留此經百歲。眾生值此
X61n1164_p0696c09║者，隨意所願，皆可得度。又經云：此經滅後，佛法全無，
X61n1164_p0696c10║但留阿彌陀佛四字名號，救度眾生。其有不信而謗
X61n1164_p0696c11║毀者，當墮地獄，具受眾苦。故天台云：彼佛於此惡世，
X61n1164_p0696c12║偏有緣耳。兩土聖人，示居淨薉，以折攝二門，調伏眾
X61n1164_p0696c13║生。此以薉、以苦、以促、以多魔惱而折之，俾知厭；彼以
X61n1164_p0696c14║淨、以樂、以延、以不退轉而攝之，俾知欣。既厭且欣，化
X61n1164_p0696c15║道行矣。又釋迦三乘授道之外，度未盡者，度在彌陀。
X61n1164_p0696c16║故諸大乘經，丁寧反覆勸往者，蓋化道之相關也。
X61n1164_p0696c17║問：欣厭取捨，得無愛憎能所之過乎？答，此非世間愛
X61n1164_p0696c18║憎能所，乃十方如來轉凡成聖之通法也。非厭捨何
X61n1164_p0696c19║以轉凡，非欣取何以成聖。凡夫預聖位，聖位至等覺。
X61n1164_p0696c20║等而上之，無非欣厭。極乎妙覺，取捨始亡。故云取捨
X61n1164_p0697a01║若極，與不取捨無有異也。況淨土之法，只一化機。此
X61n1164_p0697a02║指其往，萬派聲消。彼受其來，潮音倡起。故厭捨契乎
X61n1164_p0697a03║真空，欣取建乎妙假。正欣厭而情泯，無取捨而行興。
X61n1164_p0697a04║合乎圓中，花開見佛。然則愛憎能所，過云乎哉。
X61n1164_p0697a05║問：往生不乖於無生乎？答：天台云：熾然求生淨土，達
X61n1164_p0697a06║生體不可得，即真無生，此謂心淨故佛土淨。愚者為
X61n1164_p0697a07║生所縛，聞生即作生解，聞無生即作無生解，不知生
X61n1164_p0697a08║即無生，無生即生。長蘆曰：以生為生，常見也；以無生
X61n1164_p0697a09║為無生，斷見也；生而無生，無生生第一義也。余復約
X61n1164_p0697a10║性相義釋之。妙真如性，本自無生，因緣和合，乃有生
X61n1164_p0697a11║相。以其性能現相，故無生即生；以其相由性現，故生
X61n1164_p0697a12║即無生。知此，則知淨土之生，唯心所生，理何乖焉？
X61n1164_p0697a13║問：往生之說，其旨昭然。今之學者不能曉了，皆疑遠
X61n1164_p0697a14║隔十萬億國，臨終恐難得到。答：說了許多心外無土，
X61n1164_p0697a15║土外無心，猶道不曉。此無他，只是妄認自心在色身
X61n1164_p0697a16║之內，方寸之間。不知心量無相，元自廣大。且十方虗
X61n1164_p0697a17║空恒沙世界，無量無邊，我之心量，一一周徧。如此看
X61n1164_p0697a18║來，萬國在我心中甚近，何遠之有？命終生我心中甚
X61n1164_p0697a19║易，何難之有？十疑論。十萬億剎，對凡夫肉眼生死心
X61n1164_p0697a20║量說耳。但眾生淨土業成者，臨終在定之心，即淨土
X61n1164_p0697b01║受生之心，動念即是生淨土時。為此觀經云：彌陀佛
X61n1164_p0697b02║國，去此不遠。又業力不可思議，一念即生，不須愁遠。
X61n1164_p0697b03║如人夢身在牀，而心意識徧至他方。生淨土亦爾，不
X61n1164_p0697b04║須疑也。經云：一彈指頃，即得往生。又謂：屈伸臂頃。又
X61n1164_p0697b05║言：頃刻之間。故自信錄。十萬億剎，頃刻至者，自心本
X61n1164_p0697b06║妙耳。此等重重喻說，只言生自己廣大心中，甚近而
X61n1164_p0697b07║甚易者也。譬如此方到天竺，十萬餘里，一路多經國
X61n1164_p0697b08║土。有人曾聞他說，記憶在心。後坐臥間，忽動一念，思
X61n1164_p0697b09║量彼國。思千里，便到千里；思萬里，便到萬里；思量天
X61n1164_p0697b10║竺，便到天竺。生淨土，便是這箇道理。不修淨業，要到
X61n1164_p0697b11║極難；淨業若成，要到極易。但辦肎心，決不相賺。
X61n1164_p0697b12║問：不修淨業，要到極難。何故逆惡凡夫，臨終亦生？答：
X61n1164_p0697b13║觀經？下品：下生作不善業，五逆十惡。如此愚人，應墮
X61n1164_p0697b14║惡道，經歷多劫，受苦無窮。臨命終時，遇善知識，種種
X61n1164_p0697b15║安慰，為說妙法，教令念佛。此人苦逼，不遑念佛。善友
X61n1164_p0697b16║告言：汝不能者，應稱無量壽佛。如是至心，令聲不絕，
X61n1164_p0697b17║具足十稱：南無阿彌陀佛！於念念中，除八十億劫生
X61n1164_p0697b18║死之罪。見金蓮華，猶如日輪，住其人前。如一念頃，往
X61n1164_p0697b19║生極樂世界，滿十二大劫，蓮華方開。觀音．勢至以大
X61n1164_p0697b20║悲音聲，廣說諸法實相，除滅罪法。聞已歡喜，即發菩
X61n1164_p0697c01║提之心。觀經？疏以念佛除滅罪障故，即以念佛為勝
X61n1164_p0697c02║緣也。更以疏論參而明之：一者、少時心力，能勝終身
X61n1164_p0697c03║造惡。心雖少時，其力猛利，是心勇決，名為大心。以捨
X61n1164_p0697c04║身事急故，如人入陣，不惜身命，名健人者。二者、此或
X61n1164_p0697c05║戒緩乘急，臨終勸念，定心易成。縱現世不修三昧，亦
X61n1164_p0697c06║是宿種今熟。以宿善業強，故臨終得遇知識，十念功
X61n1164_p0697c07║成也。三者、念佛之時，必重悔悟。故永明曰：善惡無定，
X61n1164_p0697c08║因緣體空。迹有升沉，事有優劣。真金一兩，勝百兩疊
X61n1164_p0697c09║華；爝火微光，爇萬仞積草。
X61n1164_p0697c10║問，五濁惡世，人皆有罪。縱未造五逆，其餘罪業，孰能
X61n1164_p0697c11║無之。苟未懺悔消滅，臨終念佛，能往生乎。答：亦得生
X61n1164_p0697c12║也。此全藉彌陀不思議之大願力也。那先經：百枚大
X61n1164_p0697c13║石置船上，藉船力，石不沒；水若無船，小石亦沒。船喻
X61n1164_p0697c14║佛力，石喻惡業，故有帶業往生之說。具惑染者，得生
X61n1164_p0697c15║同居淨也。僧雄俊，并汾州人，屠牛為業，臨終見羣牛
X61n1164_p0697c16║逼觸，苦痛切已。張鍾馗，殺雞為業，臨終見神人驅羣
X61n1164_p0697c17║雞，啄破兩目，流血盈牀，稱佛名號，俱生淨土。此非佛
X61n1164_p0697c18║力而何？復以喻明，如人犯法，應入官囚，投託國王，承
X61n1164_p0697c19║王宣召，官不能拘，復達帝京。西資鈔云：得生淨土，是
X61n1164_p0697c20║假他力。彌陀願攝，釋迦勸贊，諸佛護念，如渡大海。既
X61n1164_p0698a01║得巨舟，仍有良導，加以便風，必速到彼岸也。若不肎
X61n1164_p0698a02║登舟，遲留惡國，誰之過歟？
X61n1164_p0698a03║問：帶業而生，能不退乎？答：皆不退也。經云：生者悉住
X61n1164_p0698a04║正定之聚。又生者皆是阿鞞跋致。十疑論五因緣不
X61n1164_p0698a05║退：一、阿彌陀佛大悲願力攝持；二、佛光常照，菩提心
X61n1164_p0698a06║常增長；三、水鳥樹林風聲樂響皆說苦空，聞者常起
X61n1164_p0698a07║念佛念法念僧之心；四、純諸菩薩以為良友，無惡緣
X61n1164_p0698a08║境，外無鬼神邪魔，內無三毒等煩惱，畢竟不起，又常
X61n1164_p0698a09║親近供養十方諸佛菩薩；五、壽命永劫共菩薩佛等，
X61n1164_p0698a10║故不退也。
X61n1164_p0698a11║問：一生造惡，臨終念佛，帶業得生，又無退轉。然則我
X61n1164_p0698a12║且做世事，待臨終念佛可乎？答：苦哉！賺自己，又賺天
X61n1164_p0698a13║下僧俗男女，皆此言也。逆惡凡夫臨終念佛，是宿有
X61n1164_p0698a14║善根，故遇知識而得念佛。此等僥倖，萬中無一。羣疑
X61n1164_p0698a15║論：有十種人臨終不得念佛：一、善友未必相遇，無勸
X61n1164_p0698a16║念理；二、業苦纏身，不遑念佛；三、偏風失語；四、狂亂失
X61n1164_p0698a17║心；五、遭水火；六、遇豺狼；七、惡友壞彼信心；八、昏迷致
X61n1164_p0698a18║死；九、陣亡；十、墜高巖。此皆尋常聞見，不論僧俗，人皆
X61n1164_p0698a19║有之。宿業所招，現業所感，忽爾現前，不容迴避，忽然
X61n1164_p0698a20║遭著一種，便做手脚不得也，知識活佛救不得也，便
X61n1164_p0698b01║隨業向三塗八難中受苦，要聞佛名不聞了也。直饒
X61n1164_p0698b02║無此惡緣好病而死，未免風刀解體，四大分離，如生
X61n1164_p0698b03║龜脫筒，痛苦逼迫，怕怖慞惶，念佛不得也。更饒無病
X61n1164_p0698b04║而死，世緣未了，世念未休，貪生怖死，擾亂胷懷，又兼
X61n1164_p0698b05║家私未明，後事未辦，妻啼子哭，百種憂煎，念佛不得
X61n1164_p0698b06║也。更饒未死以前，只些少病痛在身，未免忍疼忍苦，
X61n1164_p0698b07║叫喚呻吟，問藥求醫，祈禱懺悔，雜念紛飛，念佛不得
X61n1164_p0698b08║也。更饒未病以前，只是年紀老大，衰相現出，困頓龍
X61n1164_p0698b09║鍾，愁歎憂惱，向箇衰老身上左安右排，念佛不得也。
X61n1164_p0698b10║更饒未老以前，政是少壯，稍或狂心未歇，俗務相關，
X61n1164_p0698b11║東攀西緣，胡思亂想，業識茫茫，念佛不得也。更饒清
X61n1164_p0698b12║閑自在，有志修行，稍於世相照不破，放不下，把不定，
X61n1164_p0698b13║坐不斷，些子境界現前，一箇主人隨他顛倒，念佛不
X61n1164_p0698b14║得也。你看老病之時，少壯清閑之日，稍有一事挂心，
X61n1164_p0698b15║早是念佛不得，況臨終時哉。更道且做世事，你真癡
X61n1164_p0698b16║人，說癡話，敢保錯用心也。且世事如夢，那有實效，那
X61n1164_p0698b17║一件替得生死。縱饒造伽藍，增常住，攀名位，結官豪，
X61n1164_p0698b18║將謂多做好事，殊不知犯了不體道本，廣造伽藍等
X61n1164_p0698b19║戒，有為之功，多諸過咎，天堂未就，地獄先成，生死未
X61n1164_p0698b20║明，皆成苦本。眼光落地，受苦之時，方知平生所作，盡
X61n1164_p0698c01║是添枷添鎖，鑊湯下增柴炭，劒樹上助刀鎗，袈裟下
X61n1164_p0698c02║失却人身，萬劫難復。鐵漢聞之，也須淚落。祖師如此
X61n1164_p0698c03║苦口，曾許且待臨終念佛乎。死心禪師道，世人財寶
X61n1164_p0698c04║如山，妻妾滿前，日夜歡樂，爭奈前程窄，暗裏催符到，
X61n1164_p0698c05║行不容滯。閻羅老不順情，無常王何面目。且據諸人
X61n1164_p0698c06║眼裏耳裏，前街後巷，親情眷屬，朋友兄弟，強壯後生
X61n1164_p0698c07║死却多少。世人多云，老來念佛，好教你知，黃泉路上
X61n1164_p0698c08║無老少。古人云，莫待老來方念佛，孤墳多是少年人。
X61n1164_p0698c09║又云，自從早年索妻養兒，經營家計，受盡萬千辛苦，
X61n1164_p0698c10║三寸氣斷，一旦皆休。若孝順兒孫，春三秋九，做椀羮
X61n1164_p0698c11║飯，哭幾聲，猶是記憶爺孃。若不肖子，父母骨頭未冷，
X61n1164_p0698c12║作撻財產，恣意作樂。以此較之，著甚麼急。古德云，富
X61n1164_p0698c13║家翁，忙似箭，米生蟲，錢爛貫，把秤稱，點燈算，傀儡索，
X61n1164_p0698c14║莫教斷。死心如此苦口，曾許且待臨終念佛乎。人生
X61n1164_p0698c15║能有幾時，電光眨眼便過，趂未老未病，抖身心，撥世
X61n1164_p0698c16║事，得一日光景，念一日佛名，得一時工夫，修一時淨
X61n1164_p0698c17║業，由他命終，我之盤纏預辦，前程穩當了也。若不如
X61n1164_p0698c18║此，後悔難追。
X61n1164_p0698c19║問：人心易進易退，一聞警䇿勇猛精勤，忽逢障難便
X61n1164_p0698c20║轉念頭，都道淨業是身後事，目前無所利濟，亦無怪
X61n1164_p0699a01║其然耶？答：汝見未廣也。受持佛名，獲十勝利：一、晝夜，
X61n1164_p0699a02║一切諸天、大力神將、河沙眷屬，隱形守護；二、二十五
X61n1164_p0699a03║大菩薩，如觀世音等，及一切菩薩，常隨守護；三、諸佛
X61n1164_p0699a04║晝夜護念彌陀，常放光明攝受；四、一切惡鬼不能害，
X61n1164_p0699a05║毒蛇、毒龍、毒藥，悉不能中；五、火水冤賊，刀箭牢獄，枷
X61n1164_p0699a06║鎖橫死，悉皆不受；六、先業消滅，冤命解脫，更無執對；
X61n1164_p0699a07║七、夜夢正直，或見彌陀勝妙色像；八、心常歡喜，顏色
X61n1164_p0699a08║光澤，氣力充盛，所作吉利；九、常為一切世間人民，恭
X61n1164_p0699a09║敬供養，歡喜禮拜，如敬佛；十、命終無怖畏，正念現前，
X61n1164_p0699a10║得見彌陀聖眾，持金蓮華，接引往生，盡未來際，受勝
X61n1164_p0699a11║妙樂。如上十利，經文具載，佛口所宣，現生來世，皆有
X61n1164_p0699a12║利益，但當精進，不用懷疑。
X61n1164_p0699a13║問：抖身心，撥世事，必境緣順，身意安閑者可行。儻世
X61n1164_p0699a14║事不容撥棄，何以教之？答：若是痛念無常，用心真切
X61n1164_p0699a15║者，不論苦樂順逆，靜鬧閑忙，一任公私幹辦，迎賓待
X61n1164_p0699a16║客，萬緣交擾，八面應酬，與他念佛，兩不相妨。不見道：
X61n1164_p0699a17║朝也阿彌陀，暮也阿彌陀，假饒忙似箭，不離阿彌陀。
X61n1164_p0699a18║又云：竹密不妨流水過，山高豈礙白雲飛。其有世緣
X61n1164_p0699a19║重，力量輕者，亦須忙裏偷閑，鬧中取靜，每日念三萬
X61n1164_p0699a20║一萬三千一千聲，定為課，不容一日放過。又冗極，頃
X61n1164_p0699b01║刻無閑者，每晨必須十念，積久功成，亦不虗棄。念佛
X61n1164_p0699b02║之外，念經禮佛，懺悔發願，種種結緣作福，隨力修諸
X61n1164_p0699b03║善功以助之，一毫之善，皆回向西方。如此用功，非惟
X61n1164_p0699b04║決定往生，亦增高品位矣。
X61n1164_p0699b05║問：泛言念佛，未有其方，且十念迴向之法亦未喻，幸
X61n1164_p0699b06║詳示之。答：念佛者，或專緣三十二相，繫心得定，開目
X61n1164_p0699b07║閉目，常得見佛。或但稱名號，執持不散，亦於現身，而
X61n1164_p0699b08║得見佛。此間現見，多是稱佛名號為上。稱佛之法，須
X61n1164_p0699b09║制心不令散亂，念念相續，繫緣佛號，以心緣歷，字字
X61n1164_p0699b10║分明。稱名無管多少，竝須一心一意，心心相續，如此
X61n1164_p0699b11║方得一念滅八十億劫生死之罪。若不然者，滅罪良
X61n1164_p0699b12║難。十念者，每晨面西，正立合掌，連稱阿彌陀佛。盡一
X61n1164_p0699b13║氣為一念，如是十氣為十念。隨氣長短，不限佛數，氣
X61n1164_p0699b14║極為度。聲不高低，不緩急，調停得中。十氣連屬，令心
X61n1164_p0699b15║不散，專精為功。名十念者，是藉氣束心也。盡此一生，
X61n1164_p0699b16║不得一日暫廢。念畢即云：我弟子（某），一心皈命極樂
X61n1164_p0699b17║世界阿彌陀佛，願以淨光照我，慈誓攝我。我今正念，
X61n1164_p0699b18║稱如來名，經十念頃，為菩提道，求生淨土。佛昔本誓，
X61n1164_p0699b19║若有眾生，欲生我國，至心信樂，乃至十念。若不生者，
X61n1164_p0699b20║不取正覺，唯除五逆，誹謗正法。我今自憶，此生已來，
X61n1164_p0699c01║不造逆罪，不謗大乘。願此十念，得入如來大誓海中，
X61n1164_p0699c02║承佛慈力，眾罪消滅，淨因增長。若臨欲命終，自知時
X61n1164_p0699c03║至，身不病苦，心無貪戀，心不倒散，如入禪定。佛及聖
X61n1164_p0699c04║眾，手持金臺，來迎接我。如一念頃，生極樂國，華開見
X61n1164_p0699c05║佛，即聞佛乘，頓開佛慧，廣度眾生，滿菩提願。念已便
X61n1164_p0699c06║止。此先德垂訓，切要之方，盛傳久矣，當遵行之。
X61n1164_p0699c07║問：我輩世外當何以加其功焉？答：前不云乎，修有多
X61n1164_p0699c08║類，攝成三門，如是三門，門門可入，或單或兼，隨意所
X61n1164_p0699c09║取。
X61n1164_p0699c10║問：圓觀之修，唯心之念，似上器之行門。華嚴十願，寶
X61n1164_p0699c11║積十心，亦大根之功用。根器不對，功行難成。今吾自
X61n1164_p0699c12║揣，觀吾自好，惟專持名號，加禮拜懺悔而已。師為如
X61n1164_p0699c13║何？答：善哉，汝知量矣。汝合善導專修無間之說矣。專
X61n1164_p0699c14║修者，謂眾生障重，境細心麤，識颺神飛，觀難成就。大
X61n1164_p0699c15║聖悲憐，直勸專稱名號。稱名易故，相續即生。念念相
X61n1164_p0699c16║續，畢命為期。十即十生，百即百生。何故？無外雜緣，得
X61n1164_p0699c17║正念故，與佛本願相應故，不違教故，順佛語故。若修
X61n1164_p0699c18║雜業求生，百希一二，千希三四。由雜緣亂動，失正念
X61n1164_p0699c19║故，與佛本願不相應故，教相違故，不順佛語故，繫念
X61n1164_p0699c20║不相續故。心不相續，報佛恩故。雖有業行，常與名利
X61n1164_p0700a01║相應故。樂近雜緣，自障障他，生淨土故。無間修者，身
X61n1164_p0700a02║專禮阿彌陀佛，口專稱阿彌陀佛，意專想阿彌陀佛。
X61n1164_p0700a03║又貪瞋癡來，隨犯隨懺，不令隔日隔夜隔時，常使清
X61n1164_p0700a04║淨無間也。善導和尚，天竺傳稱為彌陀化身。今觀其
X61n1164_p0700a05║說，要緊在念念相續。永明云：直須一心歸命，盡報精
X61n1164_p0700a06║修。坐臥之間，常面西向。當行道禮敬之際，念佛發願
X61n1164_p0700a07║之時，懇苦翹誠，無諸異念。如就刑戮，若在狴牢。怨賊
X61n1164_p0700a08║所追，水火所逼。一心求救，願脫苦輪。速證無生，廣度
X61n1164_p0700a09║含識。紹隆三寶，誓報四恩。如斯至誠，方不虗棄。如或
X61n1164_p0700a10║言行不稱，信願輕微。無念念相續之心，有數數間斷
X61n1164_p0700a11║之意。恃其懈怠，臨終望生。但為業障所遮，恐難值其
X61n1164_p0700a12║善友。風火逼迫，正念不成。何以故？如今是因，臨終是
X61n1164_p0700a13║果。應須因實，果則不虗。聲和則響順，形直則影端也。
X61n1164_p0700a14║問：念念相續，豈非所願？奈定力未成，念頭無主，或舊
X61n1164_p0700a15║學未忘，或邪思亂起，或境緣相觸，照顧不牢，或情想
X61n1164_p0700a16║紛飛，遏捺不住，不覺念頭東走西走，眨得眼來千里
X61n1164_p0700a17║萬里，又或惹著一毫世事，便五日十日、半月一月擺
X61n1164_p0700a18║脫不去，豈特間斷而已？言之可慚，思之可慟，又何以
X61n1164_p0700a19║治之？答：嗚呼，此學者通病也。當間斷時，若不痛鞭，則
X61n1164_p0700a20║專修．無間，永無成就。古人有三痛䇿：一報恩，二決志，
X61n1164_p0700b01║三求驗。報恩者，既修淨土，當念報恩。只如父母養育，
X61n1164_p0700b02║豈非重恩？師長作成，豈非重德？你最初出家，便要報
X61n1164_p0700b03║重恩，後來行脚，又要報重德。離鄉別井二三十年，父
X61n1164_p0700b04║母師長艱難困苦總不顧，老病又不看，死也不歸。如
X61n1164_p0700b05║今或在三途受苦，望你救他度他，你却念念間斷，淨
X61n1164_p0700b06║土不成。淨土不成，自救不了。既不能相救，是忘恩負
X61n1164_p0700b07║義，大不孝人。經云：不孝之罪，當墮地獄。然則一念間
X61n1164_p0700b08║斷，便是地獄業也。又且不蠶而衣，不耕而食，僧房臥
X61n1164_p0700b09║具，受用現成。祖師道：施主妻子分上減刻，將來道眼
X61n1164_p0700b10║未明，滴水寸絲也。須牽犁拽杷，償他始得。你却念念
X61n1164_p0700b11║間斷，淨土不成。淨土不成，酬償有分。然則一念間斷，
X61n1164_p0700b12║便是畜生業也。決志者，若學專修，志須決定。你一生
X61n1164_p0700b13║參禪，禪既不悟，及乎看教，教又不明。弄到如今，念頭
X61n1164_p0700b14║未死，又要說幾句禪，又要說幾句教，要寫幾箇字，做
X61n1164_p0700b15║幾首詩，情挂兩頭，念分四路。祖師道：毫釐繫念，三塗
X61n1164_p0700b16║業因。瞥爾情生，萬劫羈鎖。你却志無決定，情念多端，
X61n1164_p0700b17║因此多端，間斷正念。然則一念間斷，便是三塗羈鎖
X61n1164_p0700b18║業也。又護戒根，志不決定，或因身口，念念馳求。教中
X61n1164_p0700b19║道：寧以洋銅灌口，熱鐵纏身，不以破戒身口，受人飲
X61n1164_p0700b20║食衣服。你却因戒不嚴，邪心妄動，因此妄動，間斷專
X61n1164_p0700c01║修。然則一念間斷，何止熱鐵洋銅業也？又斷憎愛，志
X61n1164_p0700c02║不決定，虗名浮利，自照不破。名利屬我，便生貪愛；名
X61n1164_p0700c03║利屬他，便生憎妬。古人云：貪名貪利，同趨鬼類；逐愛
X61n1164_p0700c04║逐憎，同入火阬。你却因此愛憎，間斷淨土。然則一念
X61n1164_p0700c05║間斷，便是餓鬼火阬業也。取驗者，既學專修，當求靈
X61n1164_p0700c06║驗。你今髮白面皺，死相現前，知道臨終更有幾日須
X61n1164_p0700c07║在目前，便要見佛。廬山遠法師三度蒙佛，摩頂懷
X61n1164_p0700c08║感，法師稱佛，便得見佛。少康法師倡佛一聲，一佛從
X61n1164_p0700c09║口出，如貫珠焉。此等靈驗，萬萬千千。你若心無間斷，
X61n1164_p0700c10║見佛不難；間斷心生，決不見佛。既不見佛，與佛無緣，
X61n1164_p0700c11║難生淨土。淨土不生，必墮惡道。然則一念間斷，便是
X61n1164_p0700c12║三塗惡道業也。如上三䇿，當自痛鞭，使念不離佛，佛
X61n1164_p0700c13║不離念，感應道交，現前見佛。既見樂邦佛，即見十方
X61n1164_p0700c14║佛，即見自性天真佛，即得大用現前。然後推其悲願，
X61n1164_p0700c15║廣化一切，此名淨土禪，亦名禪淨土也。永明謂：有禪
X61n1164_p0700c16║有淨土，猶如戴角虎，現世為人師，來生作佛祖。豈不
X61n1164_p0700c17║驗於此哉？於是禪上人者，既喜且驚，矍然久之，如有
X61n1164_p0700c18║所失。天如老人復告之曰：禪與淨土，了即俱了，心外
X61n1164_p0700c19║無法，莫錯會好。上人稽顙再拜曰：吾多幸矣，今知所
X61n1164_p0700c20║歸矣。謝而退。
X61n1164_p0701a01║淨土或問
X61n1164_p0701a02║No. 1164-8c
X61n1164_p0701a03║ 䟦
X61n1164_p0701a04║天如則公以不求生淨土為未悟，悟則淨土之生，
X61n1164_p0701a05║萬牛莫挽，破的語精卓明快。且種種邪疑，肺肝盡
X61n1164_p0701a06║燭，種種照燭，吐出肺肝，皆由徹悟故耳。埽盡門庭
X61n1164_p0701a07║知見，闊步大方，此瞎驢隊中人也。小師善遇集祖
X61n1164_p0701a08║別錄，不廢此冊，沙門時評點明妙，傾出一栲栳明
X61n1164_p0701a09║珠，西蜀潘存錄而跋之，皆非小緣也。戊申夏。
X61n1164_p0701a10║
X61n1164_p0701a11║淨土十要卷第六
X61n1164_p0701a12║
X61n1164_p0701a13║（弟子張廷爵，為亡父京傑，弟廷祿，弟婦王氏，刻
X61n1164_p0701a14║淨土或問，資薦冥福。願惑業清淨，苦果消除，速生樂
X61n1164_p0701a15║邦，蒙佛救㧞。又願現在母曹氏，并自身等，早發菩提
X61n1164_p0701a16║之心，深培福壽之本，究竟普與眾生，同生極樂世界。）