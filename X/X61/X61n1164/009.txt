X61n1164_p0741c01║靈峰蕅益大師選定淨土十要卷第九
X61n1164_p0741c02║
X61n1164_p0741c03║述曰：靈峰老人云：昔人列蓮宗七祖太局，只如
X61n1164_p0741c04║天台教主，坐不背西，臥必合掌。其發明淨土，如
X61n1164_p0741c05║堂堂之陣，正正之旗，無敢與敵。又如法眼冢孫，
X61n1164_p0741c06║晝夜彌陀十萬聲，萬善莊嚴安養。其發明淨土，
X61n1164_p0741c07║如大將軍令出如山，無敢動者。非皆蓮宗列祖
X61n1164_p0741c08║乎？天台幽溪無盡師，奉慈雲行願，為日課講。自
X61n1164_p0741c09║所述生無生論，每一登座，天樂臨虗。臨終畫空，
X61n1164_p0741c10║書妙經題，屹然而化。以為蓮宗嫡裔，何媿焉？淨
X61n1164_p0741c11║要中收幽溪兩作，今會為一要。近代諸師公，其
X61n1164_p0741c12║絕倡矣
X61n1164_p0741c13║
X61n1164_p0741c14║No. 1164-11
X61n1164_p0741c15║ 淨土生無生論
X61n1164_p0741c16║天台山幽溪沙門　傳燈和南　撰
X61n1164_p0741c17║稽首能仁圓滿智，無量壽覺大導師，所說安養大乘
X61n1164_p0741c18║經，了義了義至圓頓。妙德普賢觀自在，勢至清淨大
X61n1164_p0741c19║海眾，馬鳴龍樹及天親，此土廬山蓮社祖。天台智者
X61n1164_p0741c20║并法智，古往今來弘法師，我今歸命禮三寶，求乞冥
X61n1164_p0742a01║加發神識。敬採經論秘密旨，闡明淨土生無生，普使
X61n1164_p0742a02║將來悟此門，斷疑生信階不退。　將造論，立十門：一、
X61n1164_p0742a03║一真法界門，二、身土緣起門，三、心土相即門，四、生佛
X61n1164_p0742a04║不二門，五、法界為念門，六、境觀相吞門，七、三觀法爾
X61n1164_p0742a05║門，八、感應任運門，九、彼此恒一門，十、現未互在門。
X61n1164_p0742a06║初、一真法界門
X61n1164_p0742a07║一真法性中，具足十法界，依正本融通，生佛非殊致。
X61n1164_p0742a08║論曰：一真法界即眾生本有心性，心性具無量德、受
X61n1164_p0742a09║無量名。云何具無量德？謂性體．性量．性具。性體者，此
X61n1164_p0742a10║心性離四句、絕百非，體性堅凝、清淨無染、不生不滅、
X61n1164_p0742a11║常住無壞。性量者，此心性豎窮三世、橫徧十方，世界
X61n1164_p0742a12║有邊、虗空無邊，虗空有邊、心性無邊，現在有邊、過未
X61n1164_p0742a13║無邊，過未有邊、心性無邊，無盡無盡、無量無量。性具
X61n1164_p0742a14║者，此心性具十法界，謂佛法界．菩薩法界．緣覺法界．
X61n1164_p0742a15║聲聞法界．天法界．修羅法界．人法界．畜生法界．餓鬼
X61n1164_p0742a16║法界．地獄法界。此是假名，復有正報，謂佛五陰乃至
X61n1164_p0742a17║地獄五陰。此是實法，復有依報，謂佛國土乃至地獄
X61n1164_p0742a18║國土。令易解故，作三分別。得意為言，即性具是性體、
X61n1164_p0742a19║性量，性體離過絕非，即性具十界離過絕非。性體堅
X61n1164_p0742a20║凝、清淨無染、不生不滅、常住不壞，性具十界亦然。性
X61n1164_p0742b01║量豎窮橫徧，無盡無盡、無量無量，性具十界亦然。正
X61n1164_p0742b02║報五陰同性體，性量清淨周徧，依報國土亦然。此之
X61n1164_p0742b03║三法亦名三諦，性體即中諦，性量即真諦，性具即俗
X61n1164_p0742b04║諦。楞嚴云：如來藏妙明元心，非心非空，非地水火風，
X61n1164_p0742b05║非眼耳鼻舌身意，非色聲香味觸法，非眼界乃至非
X61n1164_p0742b06║意識界，非無明乃至非老死，非無明盡乃至非老死
X61n1164_p0742b07║盡，非苦集滅道，非智非得，非檀那乃至非般剌若，非
X61n1164_p0742b08║怛答阿羯，非阿羅訶，非三藐三菩，非常樂我淨，此即
X61n1164_p0742b09║性量無相，是為真諦。如來藏元明心妙，即心即空，即
X61n1164_p0742b10║地水火風，即六凡，即二乘，乃至即如來常樂我淨，此
X61n1164_p0742b11║即性具十界，是為俗諦。如來藏妙明心元，離即離非，
X61n1164_p0742b12║是即非即，此即性體統攝，是為中諦。又云：如來藏性
X61n1164_p0742b13║色真空，性空真色，清淨本然，周徧法界，地水火風空
X61n1164_p0742b14║見識莫不如是。地水火風空見識即性具也，清淨本
X61n1164_p0742b15║然即性體也，周徧法界即性量也。又地水火風空清
X61n1164_p0742b16║淨本然，周徧法界，即依報國土性體性量也。見識清
X61n1164_p0742b17║淨本然，周徧法界，即正報五陰性體性量也。云何受
X61n1164_p0742b18║無量名？此心性或名空如來藏，或名真如佛性，或名
X61n1164_p0742b19║菴摩羅識，或名大圓鏡智，或名菩提涅槃。性體性量
X61n1164_p0742b20║名空如來藏，即性具十界五陰國土名空如來藏，乃
X61n1164_p0742c01║至性體性量名菩提涅槃，即性具十界五陰國土名
X61n1164_p0742c02║菩提涅槃。故曰：一真法性中，具足十法界，依正本融
X61n1164_p0742c03║通，生佛非殊致。問：一真法界為初心是？後心是？若初
X61n1164_p0742c04║心是，應無七名；若後心是，應無九界。初後俱墮，立義
X61n1164_p0742c05║不成。答：此正顯初心是，以初心是方有後心是。如果
X61n1164_p0742c06║地依正融通，色心不二，垂形九界，方便度生，悉由證
X61n1164_p0742c07║此因心所具，故曰諸佛果地融通。但證眾生理本，故
X61n1164_p0742c08║得稱性施設，無謀而應。不然，何異小乘外道作意神
X61n1164_p0742c09║通？故法智大師云：六即之義不專在佛，一切假實三
X61n1164_p0742c10║乘人天，下至蛣蜣地獄色心，皆須六即辯其初後，所
X61n1164_p0742c11║謂理蛣蜣乃至究竟蛣蜣。以論十界皆理性故，無非
X61n1164_p0742c12║法界，一不可改，故名字去。不唯顯佛，九亦同彰，至於
X61n1164_p0742c13║果成，十皆究竟。又後心是方顯初心是，由後心果地
X61n1164_p0742c14║全證眾生理本，故果地七種名目悉是眾生性德美
X61n1164_p0742c15║稱。但眾生在迷，性稱不顯，剋論性德，豈可言無？初後
X61n1164_p0742c16║俱善，立義成矣。
X61n1164_p0742c17║二、身土緣起門
X61n1164_p0742c18║一真法界性，不變能隨緣，三身及四土，悉由心變起。
X61n1164_p0742c19║論曰：一、真法界性，即前文所明性體、性量、性具也。教
X61n1164_p0742c20║中說真如不變隨緣、隨緣不變者，正由性體、性量即
X61n1164_p0743a01║性具故。晉譯華嚴云：能隨染淨緣，具造十法界。謂真
X61n1164_p0743a02║如性中所具九法界，能隨染緣造事中九法界；真如
X61n1164_p0743a03║性中所具佛法界，能隨淨緣造事中佛法界。性若不
X61n1164_p0743a04║具，何所稱能？竝由理具，方有事用，此之謂也。是知事
X61n1164_p0743a05║中十法界、三身、四土，悉由真如隨緣變造。既曰真如
X61n1164_p0743a06║不變隨緣、隨緣不變，則事中染淨身土，當體即真，無
X61n1164_p0743a07║絲毫可加損者。楞嚴見（八識見分）與見緣（八識相分、見相二分，皆依他起
X61n1164_p0743a08║性）并所想相（此不了依他而起徧計），如虗空華，本無所有。此見
X61n1164_p0743a09║及緣，元是菩提妙淨明體是也。若然，則娑婆極樂，此
X61n1164_p0743a10║世眾生當生；九品彌陀，已成吾心。當果悉由心性之
X61n1164_p0743a11║所變造。心具而造，豈分能所？即心是佛，即佛是心；即
X61n1164_p0743a12║心是土，即土是心；即心是果，即果是心。能造因緣及
X61n1164_p0743a13║所造法，當處皆是心性。故明此宗而求生樂土者，乃
X61n1164_p0743a14║生與無生兩冥之至道也。
X61n1164_p0743a15║三、心土相即門
X61n1164_p0743a16║西方安樂土，去此十萬億，與我介爾心，初無彼此異。
X61n1164_p0743a17║論曰：彌陀經：從是西方過十萬億佛土，有世界名曰
X61n1164_p0743a18║極樂，百億日月須彌大海及鐵圍山，名一佛土。一土
X61n1164_p0743a19║已自廣大，況億佛土乎？況十萬億乎？是則極樂去此
X61n1164_p0743a20║甚遠，博地凡夫念佛求生，彈指即到者，由生吾心所
X61n1164_p0743b01║具之佛土也。凡夫念佛，剎那之心至微至劣，故稱介
X61n1164_p0743b02║爾。十萬億土居凡夫介爾之心，即心是土，即土是心，
X61n1164_p0743b03║故曰初無彼此異。問：介爾之心居於方寸，何能包許
X61n1164_p0743b04║遠佛土？答：介爾之心，昧者謂內，達人大觀，真妄無在。
X61n1164_p0743b05║蓋此妄心全性而起，性無在，心亦無在，性如大海，心
X61n1164_p0743b06║似浮漚，全海為漚，漚還帀海。蓋真如不變隨緣，而隨
X61n1164_p0743b07║緣端即不變，既隨緣不變，豈以真妄而分大小哉？
X61n1164_p0743b08║四、生佛不二門
X61n1164_p0743b09║阿彌與凡夫，迷悟雖有殊，佛心眾生心，究竟無有二。
X61n1164_p0743b10║論曰：阿彌陀佛，果人也，成就三身．四智．十力．四無所
X61n1164_p0743b11║畏．十八不共等功德。凡夫，因人也，具無量恒沙煩惱，
X61n1164_p0743b12║造無量恒沙業繫，當受無量恒沙生死。迷悟之相，譬
X61n1164_p0743b13║彼雲泥。而言究竟無二者，謂據相則不二而二，約性
X61n1164_p0743b14║則二而不二。蓋諸佛乃悟眾生心內諸佛，眾生乃迷
X61n1164_p0743b15║諸佛心內眾生。悟者，悟眾生本具性體、性量、性具也；
X61n1164_p0743b16║迷者，迷諸佛所證性體、性量、性具也。心性之妙，豈受
X61n1164_p0743b17║其迷？迷而不迷，斯言有在。故眾生本有性體，即諸佛
X61n1164_p0743b18║所證法身；性量，即報身；性具，即應身。四智．十力．四無
X61n1164_p0743b19║所畏．十八不共等功德，會合可知。古德云：諸佛心內
X61n1164_p0743b20║眾生，塵塵極樂；眾生心內諸佛，念念證真。故彌陀即
X61n1164_p0743c01║我心，我心即彌陀。未舉念時，早已成就；纔舉心念，即
X61n1164_p0743c02║便圓成。感應道交，為有此理，故念佛人，功不唐捐。
X61n1164_p0743c03║五、法界為念門
X61n1164_p0743c04║法界圓融體，作我一念心，故我念佛心，全體是法界。
X61n1164_p0743c05║論曰：行者稱佛名作佛，觀行主、伴、依、正。餘觀修三種
X61n1164_p0743c06║淨業：一心不亂，散心稱名，以至見思浩浩恒沙煩惱。
X61n1164_p0743c07║凡此有心，皆由真如不變，隨緣而作，全體即法界。故
X61n1164_p0743c08║法智大師云：法界圓融不思議體，作我一念之心，亦
X61n1164_p0743c09║復舉體作生、作佛、作依、作正。若然者，餘心尚是，況念
X61n1164_p0743c10║佛心乎？是故念佛之時，此心便是圓融清淨寶覺。以
X61n1164_p0743c11║此妙心念彼阿彌，則彼三身何身不念？求彼四土何
X61n1164_p0743c12║土不生？但隨功行淺深、品位高下耳。問：餘心是法界，
X61n1164_p0743c13║何必念佛？答：餘心是而逆，念佛是而順。以順翻逆，故
X61n1164_p0743c14║須念佛，非法界有異也。
X61n1164_p0743c15║六、境觀相吞門
X61n1164_p0743c16║十六等諸境，事理兩種觀，彼此互相吞，如因陀羅網。
X61n1164_p0743c17║論曰：境觀相吞者，事事無礙也。事事所以無礙者，由
X61n1164_p0743c18║法界圓融不思議體作我一念之心，亦復舉體作生、
X61n1164_p0743c19║作佛、作依、作正。既皆全體而作，有何一法不即法界？
X61n1164_p0743c20║故曰：一塵法界不小，剎海法界不大，多亦法界，少亦
X61n1164_p0744a01║法界。是以西方十六諸境，吾心事理二觀，一一無非
X61n1164_p0744a02║法界全體。如帝釋宮中因陀羅網，雖彼此各是一珠，
X61n1164_p0744a03║而影入眾珠；雖影入眾珠，而東西照用有別。境觀亦
X61n1164_p0744a04║然，以境為事，則觀為理，理能包事，是為觀吞境；以觀
X61n1164_p0744a05║為事，則境為理，理能包事，是為境吞觀。若觀若境，或
X61n1164_p0744a06║一為事餘為理，或一為理餘為事，彼此互各相吞故，
X61n1164_p0744a07║如因陀羅網。若然者，我作觀時，西方依正已在我觀
X61n1164_p0744a08║內，我今身心已在依正之中，了此而求生安養，可謂
X61n1164_p0744a09║鴈過長空，影沉寒水，鴈絕遺蹤之意，水無留影之心。
X61n1164_p0744a10║七、三觀法爾門
X61n1164_p0744a11║能觀為三觀，所觀即三諦。全性以起修，故稱為法爾。
X61n1164_p0744a12║論曰：三諦者，真俗中也。三觀者，空假中也。忘情絕解，
X61n1164_p0744a13║莫尚乎真。隨緣應用，莫尚乎俗。融通空有，莫尚乎中。
X61n1164_p0744a14║虗靈不昧，吾心自空也。物來斯應，吾心自有也。空有
X61n1164_p0744a15║相即，吾心自中也。此性也，非修也。三諦也，非三觀也。
X61n1164_p0744a16║修之者，稱性照了也。體達此心，空洞無物，謂之空。照
X61n1164_p0744a17║了此性，具足萬法，謂之假。融通二邊，不一不異，謂之
X61n1164_p0744a18║中。然則即虗靈而應物也，即應物而虗靈也。空即假
X61n1164_p0744a19║中也，假即空中也，中即空假也。是稱性而修也，絕待
X61n1164_p0744a20║而照也，不思議之三觀也，首楞大定之司南也。別論
X61n1164_p0744b01║如此。若總論者，或以吾心虗靈為空，以所觀萬物為
X61n1164_p0744b02║假，以心境不二為中。物，吾心之物也，何假而不空？心，
X61n1164_p0744b03║萬物之心也，何空而不假？即心即物，即物即心，何中
X61n1164_p0744b04║而不空假？是以觀極樂依正，以吾心一觀之三觀，照
X61n1164_p0744b05║彼一境之三諦，無不可者。以吾三觀之一心，照彼三
X61n1164_p0744b06║諦之一境，亦無不可者。虎溪大師云：境為妙假觀為
X61n1164_p0744b07║空，境觀雙忘即是中。忘照何嘗有先後，一心融絕了
X61n1164_p0744b08║無蹤。尚何三觀之不法爾乎？
X61n1164_p0744b09║八、感應任運門
X61n1164_p0744b10║我心感諸佛，彌陀即懸應。天性自相關，如磁石吸鍼。
X61n1164_p0744b11║論曰：諸佛眾生同一覺源，迷悟雖殊理常平等，故曰
X61n1164_p0744b12║諸佛是眾生心內諸佛，眾生是諸佛心內眾生。迹此
X61n1164_p0744b13║而言，諸佛眾生心精無時而不通㳷，但諸佛無時不
X61n1164_p0744b14║欲度生，眾生念念與之迷背，故云一人專憶、一人專
X61n1164_p0744b15║忘，若逢不逢、若見非見。然眾生心憶佛念佛，現前當
X61n1164_p0744b16║來必定見佛，去佛不遠，正由一理平等、天性相關，故
X61n1164_p0744b17║得任運㧞苦與樂。況無量壽佛因中所發四十八願，
X61n1164_p0744b18║誓取極樂攝受有情，今道果久成、僧那久滿，凡百眾
X61n1164_p0744b19║生弗憂佛不來應，但當深信憶念，數數發願願生西
X61n1164_p0744b20║方，如磁石與鍼任運吸取，然磁能吸鐵不能吸銅，鍼
X61n1164_p0744c01║能合磁不能合玉，猶佛能度有緣不能度無緣，眾生
X61n1164_p0744c02║易感彌陀不易感諸佛，豈非生佛誓願相關者乎？求
X61n1164_p0744c03║生淨土者，信願行缺一不可。
X61n1164_p0744c04║九、彼此恒一門
X61n1164_p0744c05║若人臨終時，能不失正念，或見光見華，已受寶池生。
X61n1164_p0744c06║論曰：往生傳：張抗為翰林學士，課大悲呪十萬遍，願
X61n1164_p0744c07║生西方。一日寢疾，唯念佛號，忽謂家人曰：西方淨土
X61n1164_p0744c08║秪在堂屋西邊，阿彌陀佛坐蓮花上，翁兒在花池金
X61n1164_p0744c09║沙上禮拜。嬉戲良久，念佛而化。翁兒，抗之孫也。蓋西
X61n1164_p0744c10║方極樂世界乃吾心之一土耳，娑婆世界亦吾心之
X61n1164_p0744c11║一土耳，約土有十萬億彼此之異，約心而觀原無遠
X61n1164_p0744c12║近。眾生自受生來，為五陰區局真性，不契心源。念佛
X61n1164_p0744c13║之人果報成熟，將捨現陰趣生陰時，淨土蓮華忽然
X61n1164_p0744c14║在前，唯心境界非有去來彼此之相。故楞嚴云：臨命
X61n1164_p0744c15║終時未捨暖觸，一生善惡俱時頓現，純想即飛必生
X61n1164_p0744c16║天上。若飛心中兼福兼慧及與淨願，自然心開見十
X61n1164_p0744c17║方佛，一切淨土隨願往生。法智師云：垂終自見坐金
X61n1164_p0744c18║蓮，身已是彼國生陰。亦此意也。
X61n1164_p0744c19║十、現未互在門
X61n1164_p0744c20║行者今念佛，功德不唐捐，因中已有果，如蓮華開敷。
X61n1164_p0745a01║論曰：圓頓教人，頓悟心性，無修而修，修彼樂邦。性中
X61n1164_p0745a02║所具極樂，由修顯發，而此心性，豎貫三際，橫裹十虗，
X61n1164_p0745a03║佛法生法，正法依法，因法果法，一念圓成。是以念佛，
X61n1164_p0745a04║名為全性起修，全修在性。全性起修，雖名為因，全修
X61n1164_p0745a05║在性，因中有果。以所具因法，與所具果法，同居一性，
X61n1164_p0745a06║心性融通，無法不攝，如蓮花開敷，花中有果。況此心
X61n1164_p0745a07║常住，無生滅去來，即今念佛之心，便是當來華池受
X61n1164_p0745a08║生時。故初發心人，極樂寶池，已萌蓮種。若精進不退，
X61n1164_p0745a09║日益生長，華漸開敷，隨其功德，大小煒燁。其或懈退
X61n1164_p0745a10║悔雜，日漸憔顇，若能自新，華復鮮麗。其或不然，芽焦
X61n1164_p0745a11║種敗。且此蓮華，人誰種植，現未互在，斯言有歸也。
X61n1164_p0745a12║淨土生無生論
X61n1164_p0745a13║No. 1164-11a
X61n1164_p0745a14║ 舊䟦
X61n1164_p0745a15║幽溪大師以性具圓理，闡淨土法門，著為生無生
X61n1164_p0745a16║論。初開演於新昌石城寺，每一登座，天樂盈空，大
X61n1164_p0745a17║眾同聞，事非虗誑，誠五濁之大津梁，登九蓮之勝
X61n1164_p0745a18║方便也。比丘正知識
X61n1164_p0745a19║No. 1164-11b
X61n1164_p0745a20║ 䟦
X61n1164_p0745b01║此論以現前一念心，無法不具為本。（初門）具則必造。
X61n1164_p0745b02║（二門）故佛土佛身，皆即我心。（三門四門）今即以此本不可
X61n1164_p0745b03║思議之一念念佛。（五門）而西方依正圓妙三觀，生佛
X61n1164_p0745b04║感應，曠劫誓願因緣，總不出我現前念佛之一念。
X61n1164_p0745b05║（六門七門八門）如是則十方彼此，三世因果，凡小偏邪，種
X61n1164_p0745b06║種諸疑，可以悉斷矣。（九門十門）後學成時，識
X61n1164_p0745b07║No. 1164-12
X61n1164_p0745b08║ 幽溪無盡法師淨土法語
X61n1164_p0745b09║門人　正知　較
X61n1164_p0745b10║夫修行法門，如來對證之良藥也。藥隨病廣，數逾恒
X61n1164_p0745b11║沙，求其至捷逕最簡要者，莫如念佛求生淨土，可謂
X61n1164_p0745b12║疾成覺道之秘訣也。蓋出離生死，仗三種力：一、自力；
X61n1164_p0745b13║二、他力；三、本有功德力。若惟務悟明心地，裂無明網，
X61n1164_p0745b14║出愛欲河，成佛作祖，謂之自力，是為沒量好漢，真大
X61n1164_p0745b15║丈夫，佛世及正法中諸大菩薩．聲聞及諸大祖師，是
X61n1164_p0745b16║其人也。像末之世，根器謭劣，有雖修而不悟，悟而不
X61n1164_p0745b17║精，內照似脫，對境仍迷，縱使不迷，猶然坏器。菩薩有
X61n1164_p0745b18║隔陰之昏，初果有入胎之昧，方之博地，安免隨流？此
X61n1164_p0745b19║自力之無功，出塵之不效，一錯百錯，實可寒心。是以
X61n1164_p0745b20║諸佛菩薩曲垂方便，有仗他之法門焉。此之法門，經
X61n1164_p0745c01║論亦夥，求其苦口叮嚀，極言稱歎，列祖弘通，人心崇
X61n1164_p0745c02║奉，惟極樂世界念佛一門為究竟，言言闡淨土之惟
X61n1164_p0745c03║心，句句演彌陀之本性。悟此者，達生心與佛心平等，
X61n1164_p0745c04║心土與佛土無差；修此者，獲妙觀與妙境相符，自力
X61n1164_p0745c05║與他力兼濟。況本有功德之力，無始性具者因此全
X61n1164_p0745c06║彰，曠劫積累者藉之頓發，故得娑婆報滿，淨土現前，
X61n1164_p0745c07║蓮華化生，不迷生陰，一入永入，更不退轉。故生者皆
X61n1164_p0745c08║是阿鞞䟦致，其數甚多，比在娑婆入道，塵境麤強，險
X61n1164_p0745c09║難惡塗，無處不有者，固不侔矣。然而說之匪難，行之
X61n1164_p0745c10║為難；行之匪難，心要為難。此昔人所誡，我輩當遵。楊
X61n1164_p0745c11║次公云：愛不重，不生娑婆；念不一，不生極樂。夫念佛
X61n1164_p0745c12║以一其心，懇切持名，專志不亂，尚矣。然或忘而不能
X61n1164_p0745c13║念，念而不能一，無他，情愛之所牽也。夫輕愛以袪其
X61n1164_p0745c14║妄，斬斷情根，脫離愛網，尚矣。然或念而不能忘，忘而
X61n1164_p0745c15║不能盡，無他，心之不能一也。娑婆有一愛之不輕，則
X61n1164_p0745c16║臨終為此愛所牽，矧多愛乎？極樂有一念之不一，則
X61n1164_p0745c17║臨終為此念所轉，矧多念乎？夫愛有輕焉、重焉、厚焉、
X61n1164_p0745c18║薄焉、正報焉、依報焉。歷舉其目，則父母、妻子、昆弟、朋
X61n1164_p0745c19║友、功名、富貴、文章、詩賦、道術、技藝、衣服、飲食、屋室、田
X61n1164_p0745c20║園、林泉、花卉、珍寶、玩物，不可枚盡。大而重於泰山，小
X61n1164_p0746a01║而輕於鴻毛。有一物之不忘愛也，有一念之不遺愛
X61n1164_p0746a02║也。有一愛存於懷，則念不一；有一念不歸於一，則不
X61n1164_p0746a03║得生。嗚呼！愛不重，不生娑婆；念不一，不生極樂。此兩
X61n1164_p0746a04║語，刮瞖眼之金錍，治膏肓之聖藥。凡有志於求生極
X61n1164_p0746a05║樂者，宜書於屋壁，銘於肌膚，時時莊誦，念念提撕。於
X61n1164_p0746a06║娑婆之愛，日求其輕；極樂之念，日求其一。輕之又輕
X61n1164_p0746a07║之，以漸階乎無；一之又一之，以漸鄰乎極。果能如此，
X61n1164_p0746a08║雖未脫薉邦，不是娑婆之久客；未生寶所，已是極樂
X61n1164_p0746a09║之嘉賓。臨終正念現前，往生極樂必矣。或問：輕愛有
X61n1164_p0746a10║道乎？曰：輕愛莫要乎一念。一念有道乎？曰：一念莫要
X61n1164_p0746a11║乎輕愛。或者筦爾謂曰：師言首鼠兩端，俾學者何從？
X61n1164_p0746a12║曰：非兩端也，欲明一念之所以也。蓋念不一，由散心
X61n1164_p0746a13║異緣使然。散心異緣，由逐境紛馳使然。娑婆有一境，
X61n1164_p0746a14║則眾生有一心。眾生有一心，則娑婆有一境。聚緣內
X61n1164_p0746a15║搖，趣外奔逸。心境交馳，愛若塵沙。故欲輕其愛者，莫
X61n1164_p0746a16║若杜其境。眾境皆空，萬緣都寂。萬緣都寂，一念自成。
X61n1164_p0746a17║一念若成，則愛緣俱盡矣。故曰：欲一其念，莫若輕其
X61n1164_p0746a18║愛。欲輕其愛，莫若一其念。愛之與念，勢不兩立，若明
X61n1164_p0746a19║暗之相背也。曰：杜境有道乎？曰：余所謂杜境者，非屏
X61n1164_p0746a20║除萬有也，亦非閉目不觀也。即境以了其虗，會本以
X61n1164_p0746b01║空其末也。萬法本自不有，有之者情。故情在物在，情
X61n1164_p0746b02║空物空。萬法空而本性現，本性現而情念息。自然而
X61n1164_p0746b03║然，非加勉強。楞嚴所謂見與見緣，并所想相，如虗空
X61n1164_p0746b04║花，本無所有。此見及緣，元是菩提妙淨明體，云何於
X61n1164_p0746b05║中有是非是？是以欲杜其境，莫若體物虗。體物虗則
X61n1164_p0746b06║情自絕，情絕則愛不生，而惟心現念一成。故圓覺云：
X61n1164_p0746b07║知幻即離，不作方便。離幻即覺，亦非漸次。一去一留，
X61n1164_p0746b08║不容轉側。功效之速，有若桴鼓。學道之士，於此宜盡
X61n1164_p0746b09║心焉。又曰：輕愛與一念，同乎？異乎？對曰：能輕娑婆之
X61n1164_p0746b10║愛，未必能一極樂之念。能一極樂之念，必能輕娑婆
X61n1164_p0746b11║之愛。此約無志有志間說也。實則愛非念，一不忘。念
X61n1164_p0746b12║非忘，愛不一。兩者工夫，初無間然。又曰：輕愛既聞命
X61n1164_p0746b13║矣，一念奈何？對曰：一念之道有三：曰信，曰行，曰願。不
X61n1164_p0746b14║疑謂之信，苟有疑焉，心不得一矣。是以求生極樂，以
X61n1164_p0746b15║敦信為始，必須偏讀大乘，廣學祖教，凡是發明淨土
X61n1164_p0746b16║之書，皆須一一參求。悟極樂原是我惟心之淨土，不
X61n1164_p0746b17║是他土；了彌陀原是我本性之真佛，非是他佛。大要
X61n1164_p0746b18║有二：悟妙有，徧周徧具，以為欣淨之本；悟真空，圓離
X61n1164_p0746b19║圓脫，以為捨薉之原。第二修行者，敦信如目視，修行
X61n1164_p0746b20║如足行。信而不行，猶有目無足；行而不信，猶有足無
X61n1164_p0746c01║目。是故信解既備，應當念佛；修行如目足兼備，能到
X61n1164_p0746c02║凉池。行門有二：一正，二助。正行復二：一稱名，二觀想。
X61n1164_p0746c03║稱名如小本彌陀經：七日持名，一心不亂，有事一心，
X61n1164_p0746c04║理一心。若口稱佛名，繫心在緣，聲聲相續，心心不亂。
X61n1164_p0746c05║設心緣外境，攝之令還，此須生決定心，斷後際念，撥
X61n1164_p0746c06║棄世事，放下緣心，使念心漸漸增長，從漸至久，自少
X61n1164_p0746c07║至多，一日二日，乃至七日，畢竟要成一心不亂而後
X61n1164_p0746c08║已。此事一心也。苟得此已，則極樂之淨因，成就垂終
X61n1164_p0746c09║之正念，必然身無病苦，不受惡纏，預知時至，身心歡
X61n1164_p0746c10║喜，吉祥而逝，坐脫立亡，親見彌陀，垂光接引，得生淨
X61n1164_p0746c11║土必矣。理一心亦無他，但於事一心中，念念了達能
X61n1164_p0746c12║念之心，所念之佛，三際平等，十方互融，非空非有，非
X61n1164_p0746c13║自非他，無去無來，不生不滅，現前一念之心，便是未
X61n1164_p0746c14║來淨土之際。念而不念，無念而念，無生而生，生而無
X61n1164_p0746c15║生，於無可念中熾然而念，於無生中熾然求生，是為
X61n1164_p0746c16║事一心中明理一心也。二、觀想者，具如觀無量壽佛
X61n1164_p0746c17║經。境有十六，觀佛最要。當觀阿彌陀佛丈六之身，作
X61n1164_p0746c18║紫磨黃金色像，立華池上，作垂手接引狀。身有三十
X61n1164_p0746c19║二種大人相，相有八十種隨形好。作此想者，亦有事
X61n1164_p0746c20║理。事則以心繫佛，以佛繫心。初觀足下安平如奩底，
X61n1164_p0747a01║次觀具千輻輪相，如是次第逆緣至頂中肉髻，復從
X61n1164_p0747a02║肉髻順緣至足底，了了分明，無分散意。理一心者，經
X61n1164_p0747a03║云：諸佛如來是法界身，入一切眾生心想中。是故心
X61n1164_p0747a04║想佛時，是心即是三十二相、八十種好。是心作佛，是
X61n1164_p0747a05║心是佛，諸佛正徧知海從心想生。是故汝等應當繫
X61n1164_p0747a06║念彼佛。此義具明微妙三觀，如觀經疏．妙宗鈔中說。
X61n1164_p0747a07║然此二種正行，當相須而進。凡行、住、睡、臥時，則一心
X61n1164_p0747a08║稱名；凡趺坐時，則心心作觀。行倦則趺坐以觀佛，坐
X61n1164_p0747a09║出則經行以稱名。苟於四威儀中修之不間，往生西
X61n1164_p0747a10║方必矣。二、助行亦有二：一、世間之行，如孝順父母，行
X61n1164_p0747a11║世仁慈，慈心不殺，具諸戒律一切利益之事。若能回
X61n1164_p0747a12║向西方，無非助道之行。二、出世之行，如六度萬行種
X61n1164_p0747a13║種功德，讀誦大乘，修諸懺法，亦須以回向心而助修
X61n1164_p0747a14║之，無非淨土行也。更有一種微妙助行，當歷緣境，處
X61n1164_p0747a15║處用心。如見眷屬，當作西方法眷想，以淨土法門而
X61n1164_p0747a16║開導之，令輕愛以一其念，永作將來無生眷屬。若生
X61n1164_p0747a17║恩愛時，當念淨土眷屬無有情愛，何當得生淨土，遠
X61n1164_p0747a18║離此愛。若生瞋恚時，當念淨土眷屬無有觸惱，何當
X61n1164_p0747a19║往生淨土，得離此瞋。若受苦時，當念淨土無有眾苦，
X61n1164_p0747a20║但受諸樂。若受樂時，當念淨土之樂，無央無待。凡歷
X61n1164_p0747b01║緣境，皆以此意而推廣之，則一切時處，無非淨土之
X61n1164_p0747b02║助行也。第三願者，夫淨土舟航，要以信為柁，行為篙
X61n1164_p0747b03║櫓檣纜，願為風帆。無柁則無所指南，無篙櫓檣纜則
X61n1164_p0747b04║不能運行，無風帆則不能破浪疾到，故次行以明願
X61n1164_p0747b05║也。第願有通別，有廣狹，有徧局。通如古德所立回向
X61n1164_p0747b06║發願文，別則各隨己意。廣謂四弘，上求下化；狹謂量
X61n1164_p0747b07║力，決志往生。局如課誦，有時隨眾同發；徧則時時發
X61n1164_p0747b08║願，處處標心。但須體合四弘，不得師心妄立。大率所
X61n1164_p0747b09║發之願，別勝於通，通恐隨人語轉，別則自己標心。然
X61n1164_p0747b10║隨通文而生決志，雖通而別；若於別文而生濫漫，別
X61n1164_p0747b11║亦成通。又廣勝於狹，廣則發心大，剋果勝；狹則悲願
X61n1164_p0747b12║淺，獲果劣。又徧勝於局，局則數數間斷，徧則念念圓
X61n1164_p0747b13║成。如此三法，可以期生淨土，速覬彌陀。一切淨土法
X61n1164_p0747b14║門，舉不外乎是矣。
X61n1164_p0747b15║淨土法語
X61n1164_p0747b16║淨土十要卷第九
X61n1164_p0747b17║（弟子戴學修出資參兩（薦母定蓮），　吳書達貳兩（薦夫陳黼箴），
X61n1164_p0747b18║　劉氏、　陳氏各壹兩，　劉學願五錢。刻此
X61n1164_p0747b19║淨土生無生論及
X61n1164_p0747b20║淨土法語，伏願□歿雙超，自他竝利者。）