X61n1165_p0783a01║
X61n1165_p0783a02║No. 1165-A
X61n1165_p0783a03║ 重刻西方合論序
X61n1165_p0783a04║
X61n1165_p0783a05║儒以三綱五常，奠乾坤而正人䫫。至於截生死逆流，
X61n1165_p0783a06║出三界火宅，必資佛教十方三世佛，而阿彌陀為第
X61n1165_p0783a07║一也。諸佛各有所攝受之淨土，而西方極樂世界為
X61n1165_p0783a08║第一也。念佛求生淨土，功行觀門無窮，而執持名號，
X61n1165_p0783a09║一心不亂為第一也。古今聖賢讚淨土教念佛，如天
X61n1165_p0783a10║台十疑論、永明萬善同歸、天如或問、龍舒淨土文，諸
X61n1165_p0783a11║書已詳，而義䫫散見，卷帙分函。至大明雲棲大師彌
X61n1165_p0783a12║陀疏鈔，為集大成。又有楚公安袁石公先生諱宏道
X61n1165_p0783a13║者，所著西方合論，會通異同，決釋疑滯，闡發玄奧，直
X61n1165_p0783a14║指趣歸。佛經而祖緯之，兄舉而弟揚之，誠儒家之無
X61n1165_p0783a15║著、天親，論部之馬鳴、龍樹，可謂現宰官居士身，而弘
X61n1165_p0783a16║同居同事攝矣。念佛至此，方為圓教；淨土得此，方稱
X61n1165_p0783a17║惟心。達理之士，宜人手一編，日披數次。𮨇疏鈔已盛
X61n1165_p0783a18║行于世，而合論或罕識其文。今末法式微，劫運方起，
X61n1165_p0783a19║娑婆四眾，速宜願生，而不無宗教之岐路，禪淨之疑
X61n1165_p0783a20║情，使蓮花忽開忽謝，淨域若近若遠，此阿彌陀佛所
X61n1165_p0783a21║為悲切以急需，而假廣長舌相于袁氏之書以疾呼
X61n1165_p0783a22║也。之𭐱夙承佛恩，蹇滯濁界，歸命斯道，思廣是書，而
X61n1165_p0783a23║艱於力。有居士道友甘爾翼，字右民，與其仲氏甡，字
X61n1165_p0783a24║左民者，同志淨業，適見合論，大慊本心，懽喜讚嘆，遂
X61n1165_p0783b01║捐資授梓，偕眾成之，俾袁氏之水月重朗，而蓮池之
X61n1165_p0783b02║華果普周。人人念佛見佛者，繇乎獲覩是書；人人得
X61n1165_p0783b03║力是書者，繇乎重新斯刻。多一人生淨土，宛轉作我
X61n1165_p0783b04║導師；早一日證無生，長遠續佛慧命。凡忠臣孝子，義
X61n1165_p0783b05║夫節婦，及蜎飛蠕動，皆樂邦之伴侶；凡參禪誦呪，持
X61n1165_p0783b06║戒脩福，與治生雜務，皆往生之資糧；凡勸念一聲，靜
X61n1165_p0783b07║閱一刻，演說一字，流通一處，皆功德壽命之無量。事
X61n1165_p0783b08║理真寔，不誑不妄；生佛平等，非易非難。淨土在我目
X61n1165_p0783b09║前，大願當人一念。吁！蔑以加矣。
X61n1165_p0783b10║疆梧大淵獻中秋望菩薩戒弟子閩中周之𭐱稽
X61n1165_p0783b11║首書
X61n1165_p0783b12║
X61n1165_p0783b13║
X61n1165_p0783b14║No. 1165-B
X61n1165_p0783b15║枕江亭主人　甘爾翼　謹識
X61n1165_p0783b16║袁氏一門，向心淨土，紀夢其騐也。余讀中郎先生集
X61n1165_p0783b17║至家報，每合掌贊誦其書云：聞大人及一家眷屬俱
X61n1165_p0783b18║歸心白業，此人間第一希有事，專持名字，有甚麼難？
X61n1165_p0783b19║而人自生疑阻。盖此等大富貴，天自不肯輕易與人
X61n1165_p0783b20║也。又必堅行善法，以利濟忍耐破人我慳貪等相，為
X61n1165_p0783b21║作聖作佛吃緊事，皆今日銖錙必較者之良藥。先生
X61n1165_p0783b22║所為，夢中獨以勤行方便憐憫一切，叮嚀不置也。讀
X61n1165_p0783b23║是編而不慨然省發，豈人情也哉？適周章甫先生指
X61n1165_p0783b24║示念佛路徑，袁子合論盡之，并授紀夢以為合論之
X61n1165_p0783c01║勝，余廼得取是書以觀。而余弟甡與豚子佑病中聞
X61n1165_p0783c02║其說，皆起信念，遂付重梓，用相勸勉。因以告于
X61n1165_p0783c03║智慧長者，若以余為寒而暄者之獻日，良愧良愧
X61n1165_p0783c04║
X61n1165_p0783c05║No. 1165-C
X61n1165_p0783c06║ 西方合論敘
X61n1165_p0783c07║
X61n1165_p0783c08║香光子避嚻山剎，修習淨業。有一禪人，濶視高步，過
X61n1165_p0783c09║舍而譚。見案上有石頭居士新撰淨土合論，閱未終
X61n1165_p0783c10║篇，抗聲言曰：若論此之法門，原用接引中下之根。何
X61n1165_p0783c11║者？中下根人，智慧輕微，業力深量，以憶佛念佛，獲生
X61n1165_p0783c12║淨土，如頑石附舟，可以到岸，誠宜念佛。至於吾輩，洞
X61n1165_p0783c13║了本源，此心即是佛，更于何處覔佛？此心即是土，更
X61n1165_p0783c14║于何處見土？于實際理中覔生佛，去來生死三世之
X61n1165_p0783c15║相，無一毛頭可得。纔說成佛，已是剩語，何得更有分
X61n1165_p0783c16║淨分穢，捨此生彼之事？若於此處悟得，是自在閒人，
X61n1165_p0783c17║即淫怒痴皆是阿彌平等道場，如如不動，何乃舍却
X61n1165_p0783c18║己佛，拜彼金銅？且謂悟與未悟，皆宜修習，無事生事，
X61n1165_p0783c19║吾所不曉。香光子聞而太息曰：若汝所言，止圖口角
X61n1165_p0783c20║圓滑，不知一舉足，將墜于火坑也。生死無常，轉盻即
X61n1165_p0783c21║至，如何熟記宗門，見成相似之語，以為究竟？都云我
X61n1165_p0783c22║已成佛，不必念佛。若約理而言，世間一𤼭一虱，皆具
X61n1165_p0783c23║有如來清淨覺體，無二無別。乃至諸佛成等正覺，證
X61n1165_p0783c24║大涅槃，本體未甞增得一分；眾生墮三塗，趨生死海，
X61n1165_p0784a01║本體未甞減却一分。如如之體，常自不動，生死涅槃，
X61n1165_p0784a02║等是妄見。亦無如來，亦無眾生，於此證入，亦無能證
X61n1165_p0784a03║之人，亦無所證之法，泯絕心量，超越情有。大地無寸
X61n1165_p0784a04║土，佛之一字，向何處安著？至方進修法門，於無修證
X61n1165_p0784a05║中修證，於無等級中等級，千差萬別，雖位至等覺，尚
X61n1165_p0784a06║不知如來舉足下足之處。從上祖師所以呵佛斥教，
X61n1165_p0784a07║一切皆遮者，止因人心執滯教相，隨語生解，不悟言
X61n1165_p0784a08║外之本體，漫執語中之方便。一向說心說性，說空說
X61n1165_p0784a09║幻，說頓說漸，說因說果，千經萬論，無不通曉。及問渠
X61n1165_p0784a10║本命元辰，便將經論見成語言抵對。除却見成語言，
X61n1165_p0784a11║依舊茫然無措。所謂數他家寶，己無分文。其或有真
X61n1165_p0784a12║實修行之人，不見佛性，辛苦行持，如盲無導，止獲人
X61n1165_p0784a13║天之果，不生如來之家。於是諸祖知其流弊，遂用毒
X61n1165_p0784a14║手，剗其語言，塞其解路，拶其情識，令其苦參密究，逆
X61n1165_p0784a15║生滅流。生滅情盡，取捨念空，始識得親生父母，歷劫
X61n1165_p0784a16║寶藏。却來看經看教，一一如道家中事。然後如說進
X61n1165_p0784a17║修，以佛知見，淨治餘習。拜空花之如來，修水月之梵
X61n1165_p0784a18║行，登陽𦦨之階級，度谷響之眾生。不取寂證，是謂佛
X61n1165_p0784a19║種。正如杲日當空，行大王路。不同長夜趨走，攀荊墮
X61n1165_p0784a20║棘。豈謂一悟之後，即同極果。如供奉問岑大虫：果上
X61n1165_p0784a21║涅槃，天下善知識證否？岑曰：未證。奉曰：何以未證？岑
X61n1165_p0784a22║曰：功未齊於諸聖。奉曰：若爾，何得名為善知識？岑曰：
X61n1165_p0784a23║明見佛性，亦得名為善知識也。弘辨禪師曰：頓明自
X61n1165_p0784a24║性，與佛同儔。然有無始染習，故假對治，令順性起用。
X61n1165_p0784b01║如人喫飯，不一口便飽。溈山曰：初心從緣，頓悟自理。
X61n1165_p0784b02║猶有無始曠劫習氣，未能頓淨。須教渠淨除現業，流
X61n1165_p0784b03║識即修也。不可別有法，教渠修行趣向。若論諸祖師
X61n1165_p0784b04║為人之處，壁立萬仞。大火聚中，觸之即爛。刀鎗林裡，
X61n1165_p0784b05║動著便燒。未曾開口，已隔千里萬里。至機緣之外，平
X61n1165_p0784b06║實商量，未甞盡絕階級、盡遮修行，傳燈錄中分明詳
X61n1165_p0784b07║悉，大慧、中峯言教尤為緊切，血誠勸勉惟恐空解著
X61n1165_p0784b08║人墮落魔事，何曾言一悟之後不假修行，頓同兩足
X61n1165_p0784b09║之尊、盡滿涅槃之果？後世不識教意、不達祖機，乃取
X61n1165_p0784b10║喝佛罵祖、破膽險句以為行持，昔之人為經論所障，
X61n1165_p0784b11║猶是襍食米麥不能運化，後之人飽記禪宗語句，排
X61n1165_p0784b12║因撥果越分過頭，是日取大黃、巴豆以為茶飯也，自
X61n1165_p0784b13║悞悞人弊豈有極？是以纔入此門便輕十方如來，莫
X61n1165_p0784b14║不自云無佛可成、無行可修，見人念佛則曰自性是
X61n1165_p0784b15║佛，見人修淨土則曰即心是淨，言參禪則尊之九天
X61n1165_p0784b16║之上，言念佛則蹂之九地之下，全不思參禪念佛總
X61n1165_p0784b17║之為了生死，同是出苦海之橋梁、越界有之寶筏，事
X61n1165_p0784b18║同一家何勝何劣？參門之中所悟亦有淺深，念佛之
X61n1165_p0784b19║眾所修亦有高下，如何執定參者即是上根、念者便
X61n1165_p0784b20║為中下？自達摩西來立此宗門，已云二百年後明道
X61n1165_p0784b21║者多、行道者少，說理者多、通理者少，今傳燈錄中如
X61n1165_p0784b22║麻似粟同云入悟，其實逈別。至如般若緣深、霛根夙
X61n1165_p0784b23║檀，伽陵破卵、香象截流，或見根宗於片言、或顯威用
X61n1165_p0784b24║於一喝，一聞千悟得大總持，或有懷出世之心、具丈
X61n1165_p0784c01║夫之志，舍彼塵情、究此大事，不怙小解、惟求實知，臥
X61n1165_p0784c02║薪甞膽、飲冰吞檗，如此三十年、四十年後，或遇明師
X61n1165_p0784c03║痛與針劄，偷心死盡、心華始開，此後又須潛行密修、
X61n1165_p0784c04║銷融餘習，法見尚捨何況非法？若趙州除粥飯是襍
X61n1165_p0784c05║用心，湧泉四十年尚有走作，香林四十年打成一片，
X61n1165_p0784c06║競競業業，如護頭目，直至烟銷灰滅，自然一念不生，
X61n1165_p0784c07║業不能繫，生死之際，隨意自在。詰其所證，恐亦未能
X61n1165_p0784c08║超於上品上生之上。何以明之？龍樹菩薩，宗門之鼻
X61n1165_p0784c09║祖也，得大智慧，具大辯才，住持佛法。故世尊數百年
X61n1165_p0784c10║前，於楞伽會上，遙為授記，然亦不過曰證初歡喜地，
X61n1165_p0784c11║往生安樂國而已。而觀經中上品上生，生於彼間，一
X61n1165_p0784c12║剎那頃，亦證初地。今宗門諸大祖師，縱使見離盖纏，
X61n1165_p0784c13║語出窩臼，豈能即過龍樹？龍樹已悟無生無相之義，
X61n1165_p0784c14║已具不墮階級之見，而生於安養，與上品上生所證
X61n1165_p0784c15║之果正等，則禪門諸人所證，豈能獨過？良以上品上
X61n1165_p0784c16║生，解第一義，還同禪門之悟，深信因果，還同禪門之
X61n1165_p0784c17║修，止是念佛往生別耳。然吾以為禪門悟修之士，既
X61n1165_p0784c18║不能取無餘涅槃同於如來，又不肯取有餘涅槃同
X61n1165_p0784c19║於二乘，必入普賢行願之海。若不捨一身受一身，濟
X61n1165_p0784c20║度眾生，則當從一剎至一剎，供養諸佛。既見諸佛，還
X61n1165_p0784c21║同往生，究竟與上品上生，止在鴈行伯仲之間，何以
X61n1165_p0784c22║高視祖師，輕言淨侶？其或悟門已入，休歇太早，智不
X61n1165_p0784c23║入微，道難勝習，一念不盡，即是生死之根，業風所牽，
X61n1165_p0784c24║復入胞胎。如五祖戒出為東坡，青草堂再作魯公，隔
X61n1165_p0785a01║陰之後，隨緣流轉，道有消而無長，業有加而無減。縱
X61n1165_p0785a02║般若緣深，不落三塗，而出房入房，亦太辛苦，還視中
X61n1165_p0785a03║下往生之眾，已天地不足喻其否泰矣。況後世宗風
X61n1165_p0785a04║日衰，人之根器亦日以劣，發心既多不真，功夫又不
X61n1165_p0785a05║純一，偶於佛祖機鋒、知識語言，或悟得本來成佛處、
X61n1165_p0785a06║當下即是處、意識行不到、語言說不及處、一切不可
X61n1165_p0785a07║得即不可得亦不可得處，將古人語句和會，無不相
X61n1165_p0785a08║似。既得此相似之解，即云馳求已歇，我是無事道人。
X61n1165_p0785a09║識得煩惱如幻，則恣情以肆煩惱；識得修行本空，輙
X61n1165_p0785a10║任意以壞修行。謂檀本空也，反舍檀而取慳；謂忍本
X61n1165_p0785a11║空也，反聽隨而寘忍。言戒則曰本無持犯，何必重持
X61n1165_p0785a12║輕犯？言禪則曰本無定亂，何必舍亂取定？聽情順意，
X61n1165_p0785a13║踏有譚空。既云法尚應捨，何為復取非法？既云真亦
X61n1165_p0785a14║不求，胡為舍之求妄？既云修觀習定，皆屬有為之迹，
X61n1165_p0785a15║何獨貪名求利，偏合無為之道？愛憎毀譽之火，纔觸
X61n1165_p0785a16║之而即高；生老病死之風，微吹之而已動。爭人爭我，
X61n1165_p0785a17║說是說非，甚至以火性為氣魄，以我慢為承當，以譎
X61n1165_p0785a18║詐為機用，以誑語為方便，以放恣為遊戲，以穢言為
X61n1165_p0785a19║解粘，讚歎破律無行之人，侮弄繩趨尺步之士。偏顯
X61n1165_p0785a20║理路，故窮玄極妙，莫之踪跡；盡剗行門，故縱意任心，
X61n1165_p0785a21║無復規矩。口言往生是小乘法，令人修習已乃晏然，
X61n1165_p0785a22║或至經年不拜一佛，經年不禮一懺，經年不轉一經，
X61n1165_p0785a23║反看世間不必有之書，行道人不宜行之事，使後生
X61n1165_p0785a24║小子專逞聦明，惟尋見解，纔有所知，即為一超直入，
X61n1165_p0785b01║更復何事？輕狂傲慢，貢高恣唯，口無擇言，身無擇行，
X61n1165_p0785b02║父既報讐，子遂行劫，寫烏成馬，展轉差謬。不念世間
X61n1165_p0785b03║情欲無涯，隄之尚溢，如何日以圓滑之語，大破因果
X61n1165_p0785b04║之門？決其防藩，導以必流，自悞悞人，安免淪墜？若不
X61n1165_p0785b05║為魔所攝，定當永陷三途。刀山劍樹，報其前因；披毛
X61n1165_p0785b06║戴角，酬還宿債。莫云我是悟達之人，業不能繫。夫謂
X61n1165_p0785b07║業不能繫，非謂有而不有，正以無而自無。生既隨境
X61n1165_p0785b08║即動，死安得不隨業受生？眼前一念嗔相，即是怪蟒
X61n1165_p0785b09║之形；眼前一念貪相，即是餓鬼之種。無形之因念甚
X61n1165_p0785b10║小，有形之果報甚大。一念之微，識田持之，歷千萬劫，
X61n1165_p0785b11║終不遺失。如一比丘，以智慧故，身有光明；以妄語故，
X61n1165_p0785b12║口流蛆虫。一言之微，得此惡果，雖有智慧，終不能消。
X61n1165_p0785b13║況今無明煩惱，熾然不斷，欲以相似見解，消其惡業，
X61n1165_p0785b14║冀出三塗，無有是處。嚮使此等不得少以為足，常如
X61n1165_p0785b15║說以修行，終不自言我已悟了，即心是佛，豈可復同
X61n1165_p0785b16║中下，念佛求生？了達生本無生，不妨熾然求生，即心
X61n1165_p0785b17║是土。蓮邦不屬心外，不釋禮拜，不舍念誦，智力行力，
X61n1165_p0785b18║雙轂並進。方當踞上品之蓮臺，坐空中之寶閣，朝飯
X61n1165_p0785b19║香積，久遊滿月。回視胎生之品，彳亍寶地，不聞法語，
X61n1165_p0785b20║不見法身，象馬難羣，鷄鳳非類，何況人天小果，甕中
X61n1165_p0785b21║蚊虻者哉？而乃空腹高心，著空破有，卒以偏執之妄
X61n1165_p0785b22║解，攖非常之果報。不與阿彌作子，却為閻羅之因；不
X61n1165_p0785b23║與淨眾為朋，却與阿旁為伍。棄寶林而行劍樹，舍梵
X61n1165_p0785b24║音而聽呌號。究其所受，尚不能與世間無知無見之
X61n1165_p0785c01║人，行少善事，作少功德，生於人天者等，毫髮有差，天
X61n1165_p0785c02║地縣隔，可不哀歟？然則宗門中人，上之未必能超於
X61n1165_p0785c03║上品上生，而下之已墮三塗，故知此道險難，未易行
X61n1165_p0785c04║遊，成則為佛，敗則為魔，王虜分於彈指，卿烹別於絲
X61n1165_p0785c05║毫，苦樂之分，宜早擇矣。況今代悟門一脉，不絕如綫，
X61n1165_p0785c06║禪門之中，寂寥無人，止有二三在家居士，路途端直，
X61n1165_p0785c07║可以流通此法。然既為居士，不同沙門釋子，猶有戒
X61n1165_p0785c08║律縛身，方寘身大火之中，浸心煩惱之海，雖於營幹
X61n1165_p0785c09║世事內，依稀得一入門，而道力甚淺，業力甚深，即極
X61n1165_p0785c10║粗莫如淫殺之業，猶不能折身不行，何況其細？生死
X61n1165_p0785c11║之間，安能脫然？徒見豪奢如于頔，奸惡如呂惠卿、夏
X61n1165_p0785c12║竦，躁進如張天覺，風流豓冶如白樂天、蘇子瞻等，皆
X61n1165_p0785c13║列於傳燈，便謂一切無礙。不知從上諸人，雖具正見，
X61n1165_p0785c14║若謂其從此不受分段，業不能繫，吾未敢許，方當長
X61n1165_p0785c15║夜受報，未有了期。故知念佛一門，於居士尤為喫緊，
X61n1165_p0785c16║業力雖重，仰借佛力，免於沉淪，如負債人藏於王宮，
X61n1165_p0785c17║不得抵償。既生佛土，生平所悟所解，皆不唐捐生死，
X61n1165_p0785c18║催人出息，難保早尋歸路，免致忙亂。縱使志在參禪，
X61n1165_p0785c19║不妨兼以念佛，世間作官作家，猶云不礙，況早晚禮
X61n1165_p0785c20║拜念誦乎？且借念佛之警切，可以提醒參禪之心，借
X61n1165_p0785c21║參門之洞徹，可以金固淨土之信，適兩相資，最為穩
X61n1165_p0785c22║實，如此不信，真同下愚。石頭居士，少志參禪，根性猛
X61n1165_p0785c23║利，十年之內，洞有所入，機鋒迅利，語言圓轉，尋常與
X61n1165_p0785c24║人論及此事，下筆千言，不踏祖師語句，直從𮌎臆流
X61n1165_p0786a01║出，活虎生龍，無一死語，遂亦自謂了悟，無所事事。雖
X61n1165_p0786a02║世情減少，不入塵勞，然嘲風弄月，登山玩水，流連文
X61n1165_p0786a03║酒之場，沉酣騷雅之業，嬾慢疎狂，未免縱意，如前之
X61n1165_p0786a04║病，未能全脫。所幸生死心切，不長陷溺，痛念見境生
X61n1165_p0786a05║心，觸途成滯，浮解實情，未能相勝，悟不脩行，必墮魔
X61n1165_p0786a06║境。佛魔之分，只在頃刻，始約其偏空之見，涉入普賢
X61n1165_p0786a07║之海。又思行門端的，莫如念佛，而權引中下之疑，未
X61n1165_p0786a08║之盡破。及後博觀經論，始知此門原攝一乘，悟與未
X61n1165_p0786a09║悟，皆宜修習。於是採金口之所宣揚，菩薩之所闡明，
X61n1165_p0786a10║諸大善知識之所發揮，附以己意，千波競起，萬派橫
X61n1165_p0786a11║流，詰其滙歸，皆同一源。其論以不思議第一義為宗，
X61n1165_p0786a12║以悟為導，以十二時中持佛名號、一心不亂、念念相
X61n1165_p0786a13║續為行持，以六度萬行為助因，以深信因果為入門。
X61n1165_p0786a14║此論甫成，而同參發心持戒念佛者，遂得五人，共欲
X61n1165_p0786a15║流通，以解宗教之惑。香光識劣根微，久為空見所醉，
X61n1165_p0786a16║縱情肆志，有若狂象。去年沉湎之夜，親遊鬲子地獄，
X61n1165_p0786a17║烈火洞然，見所熟譚空破戒亡僧，形容尫羸，跛足而
X61n1165_p0786a18║過，哭聲震地，殆不忍聞。及寤，身毛為竪，遂亦發心歸
X61n1165_p0786a19║依淨土。後讀此論，宿疑冰釋，所以今日不憚苦口。病
X61n1165_p0786a20║夫知醫，浪子憐客，汝宜盡剗舊日知見，虗心誦習，自
X61n1165_p0786a21║當有入。生死事大，莫久遲疑。於是禪人悲淚交集，自
X61n1165_p0786a22║云：若不遇子，幾以空見賺過一生，子生我矣。懇求案
X61n1165_p0786a23║集，作禮而去。時萬曆庚子仲春之二十有三日也。袁
X61n1165_p0786a24║宗道伯修甫書於白蘇齋。
X61n1165_p0786b01║
X61n1165_p0786b02║No. 1165-D
X61n1165_p0786b03║ 西方合論引
X61n1165_p0786b04║
X61n1165_p0786b05║荷葉庵石頭道人　袁宏道　撰述
X61n1165_p0786b06║夫滯相迷心，有為過出；著空破有，莾蕩禍生。達摩為
X61n1165_p0786b07║救執相之者，說罪福之皆虗；永明為破狂慧之徒，言
X61n1165_p0786b08║萬善之總是。滅火者水，水過即有沉溺之災；生物者
X61n1165_p0786b09║日，日盛翻為枯焦之本。如來教法，亦復如是。五葉以
X61n1165_p0786b10║來，單傳斯盛。迨於今日，狂濫遂極。謬引惟心，同無為
X61n1165_p0786b11║之外道；執言皆是，趨五欲之魔城。不思阿難未得盡
X61n1165_p0786b12║通，頭陀擯斥；摩達微牽結使，尊者呵譏。蟬翅薄習，寶
X61n1165_p0786b13║所斯遙；丘山叢垢，淨樂何從？至若楞伽傳自達磨，悟
X61n1165_p0786b14║修並重；清規創始百丈，乘戒兼行。未聞一乘綱宗，呵
X61n1165_p0786b15║叱淨戒；五燈嫡子，貪戀世緣。昔有道士夜行，為鬼所
X61n1165_p0786b16║著，宛轉塚間。有田父見之，扶掖入舍，湯沃乃醒。道士
X61n1165_p0786b17║臨別，謂田夫曰：羈客無以贈主人，有辟鬼符二張，願
X61n1165_p0786b18║以為謝。聞者笑之。今之學者，貪嗔邪見，熾然如火，而
X61n1165_p0786b19║欲為人解縛，何其惑也！余十年學道，墮此狂病。後因
X61n1165_p0786b20║觸機，薄有省發。遂簡塵勞，歸心淨土。禮誦之暇，取龍
X61n1165_p0786b21║樹、天台、長者、永明等論，細心披讀，忽爾疑豁。既深信
X61n1165_p0786b22║淨土，復悟諸大菩薩差別之行，如貧兒得伏藏中金，
X61n1165_p0786b23║喜不自釋。會愚菴和尚與平倩居士謀余裒集西方
X61n1165_p0786b24║諸論，余乃述古德要語，附以己見，勒成一書，命曰西
X61n1165_p0786c01║方合論。始於己亥十月二十三日，成於十二月二十
X61n1165_p0786c02║二日。既寡檢閱，多所脫漏。唯欲方便初心，尚期就正
X61n1165_p0786c03║有道。略稽往哲，分敘十門。
X61n1165_p0786c04║第一、剎土門第二、緣起門第三、部類門
X61n1165_p0786c05║第四、教相門第五、理諦門第六、稱性門
X61n1165_p0786c06║第七、往生門第八、見網門第九、脩持門
X61n1165_p0786c07║第十、釋異門
X61n1165_p0786c08║
X61n1165_p0786c09║
X61n1165_p0786c10║No. 1165
X61n1165_p0786c11║西方合論標註
X61n1165_p0786c12║　西方合論卷之一
X61n1165_p0786c13║
X61n1165_p0786c14║
X61n1165_p0786c15║第一、剎土門
X61n1165_p0786c16║夫一真法界，身土交參；十佛剎海，淨穢無別。秪因眾
X61n1165_p0786c17║生行業有殊，諸佛化現亦異。或權或實，或偏或圓，或
X61n1165_p0786c18║暫或常，或漸或頓。一月千江，波波具涵淨月；萬燈一
X61n1165_p0786c19║室，光光各顯全燈。理即一諦，相有千差。若非廣引靈
X61n1165_p0786c20║文，眾生何所取則？爰約諸教，略敘十門。
X61n1165_p0786c21║一、毗盧遮那淨土二、惟心淨土
X61n1165_p0786c22║三、恒真淨土四、變現淨土五、寄報淨土
X61n1165_p0786c23║六、分身淨土七、依他淨土八、諸方淨土
X61n1165_p0786c24║九、一心四種淨土
X61n1165_p0787a01║十、攝受十方一切有情不可思議淨土
X61n1165_p0787a02║一、毗盧遮那淨土者即諸佛本報國土，十蓮華藏世
X61n1165_p0787a03║界海。一一蓮華藏最下世界，皆有十佛世界微塵數
X61n1165_p0787a04║廣大剎，清淨莊嚴。一一廣大剎，復有十佛世界微塵
X61n1165_p0787a05║數諸小剎圍遶，倍倍增廣。一一華藏世界，皆滿虗空，
X61n1165_p0787a06║互相徹入，淨穢總含，重重無盡。如法而論，一草一木，
X61n1165_p0787a07║一毛一塵，各各皆具此無盡法界。佛及眾生，無二無
X61n1165_p0787a08║別。或曰：此（指華藏世界）是眾生實報莊嚴，不同權教。推淨土於他
X61n1165_p0787a09║方，是為實教。或曰：眾生雖具此實報，爭奈真如無性，
X61n1165_p0787a10║不能自證。漫漫長夜，無見日期；波波劫海，無到岸期。
X61n1165_p0787a11║雖云地獄起妙覺之心，佛果現泥犁之界，其如眼前
X61n1165_p0787a12║銕床銅柱何哉？辟之餓鬼渴死於海邊，貧人數錢於
X61n1165_p0787a13║金窟，秪見其虗，何名為實？若非假之方便，由權入實，
X61n1165_p0787a14║眾生豈有證毗盧之日也？答曰：若約諸佛化儀則可，
X61n1165_p0787a15║實相土中無此戲論。夫毗盧遮那，此云遍一切處。遍
X61n1165_p0787a16║一切處，即無量壽表義，豈有勝劣？祇因如來為一分
X61n1165_p0787a17║取相凡夫，故說有阿彌陀在於西方。亦如大雲經中，
X61n1165_p0787a18║阿彌陀佛告一菩薩言：有釋迦在於娑婆世界也。夫
X61n1165_p0787a19║當釋迦為主，則釋迦遍一切，而阿彌陀為所徧之一
X61n1165_p0787a20║處；當阿彌為主，則阿彌徧一切，而釋迦牟尼為所徧
X61n1165_p0787a21║之一處。如一人之身，當自自時，不妨為一切人之他；
X61n1165_p0787a22║當他他時，不妨為一切人之自。以是義故，自他不成。
X61n1165_p0787a23║自他不成，即自亦徧一切處，他亦徧一切處，豈定有
X61n1165_p0787a24║他方可執？是故西方毗盧非自他故。何以故？毗盧無
X61n1165_p0787b01║不徧故。若言權、言方便，即有不徧。有不徧者，毗盧之
X61n1165_p0787b02║義不成。
X61n1165_p0787b03║二、惟心淨土者直下自證當體無心，即是淨土。如維
X61n1165_p0787b04║摩經云：寶積當知，直心是菩薩淨土，菩薩成佛時，不
X61n1165_p0787b05║諂眾生來生其國；深心是菩薩淨土，菩薩成佛時，具
X61n1165_p0787b06║足功德眾生來生其國；大乘心是菩薩淨土，菩薩成
X61n1165_p0787b07║佛時，大乘眾生來生其國。經文繁多，不能廣引。大約
X61n1165_p0787b08║謂欲得淨土，當淨其心，隨其心淨，則佛土淨。夫心是
X61n1165_p0787b09║即土之心，土是即心之土，心淨土淨，法爾如故。此語
X61n1165_p0787b10║豈非西方註腳？多有執心之士，卑此法門，以為單接
X61n1165_p0787b11║鈍根者，由於心外見土故也。夫念即是心，念佛豈非
X61n1165_p0787b12║心淨？心本含土，蓮邦豈在心外？故知約相非乖惟心，
X61n1165_p0787b13║稱心實礙普度矣。
X61n1165_p0787b14║三、恒真淨土者即靈山會上所指淨土，引三乘中權
X61n1165_p0787b15║教菩薩，令知此土即穢恒淨，諸眾信而未見。夫穢性
X61n1165_p0787b16║本寂，俗相恒空，本寂故菩薩居穢常寂，恒空故菩薩
X61n1165_p0787b17║入俗常空，正顯淨義。但以眾生執海難清，識繩易縛，
X61n1165_p0787b18║言業本空則恣情作業，言行無體即肆意冥行，犯永
X61n1165_p0787b19║嘉之所呵，墮善星之所墜，以至生邅王難，死為魔眷
X61n1165_p0787b20║者，往往而是。嗟夫！使盡大地皆菩薩，則斯言誠為利
X61n1165_p0787b21║益天下之菩薩少而凡夫多，則斯言之利天下也少
X61n1165_p0787b22║而害天下多矣。
X61n1165_p0787b23║四、變現淨土者如法華經三變淨土移諸人天置於
X61n1165_p0787b24║他方，維摩經世尊以足指按地，即時三千大千世界
X61n1165_p0787c01║若百千珍寶嚴飾，此是如來暫令顯現，亦是法爾。然
X61n1165_p0787c02║智如鶖子尚且如盲，劣根眾生無緣復見，且人天置
X61n1165_p0787c03║諸方外全無接引之緣，神力暫現還無，詎是恒常之
X61n1165_p0787c04║土？豈若安養淨邦塵劫常住，阿彌慈父十惡不遺者
X61n1165_p0787c05║哉？國土勝劣居然可知。
X61n1165_p0787c06║五、寄報淨土者如摩醯首羅天（即色究竟天），如來於彼成等正覺，
X61n1165_p0787c07║此為實報淨土。起信論云：菩薩功德成滿，於色究竟
X61n1165_p0787c08║處，示一切世間最高大身。謂以一念相應慧，無明頓
X61n1165_p0787c09║盡，名一切種智。自然有不思議業，能現十方，利益眾
X61n1165_p0787c10║生。藏和尚云：何故受用報身在此天者，以寄報十王，
X61n1165_p0787c11║顯別十地（各地寄身不同）。第十地寄當此天王，即於彼身（指色究竟，指第十地）示成菩提。
X61n1165_p0787c12║然彼天雖云無漏，未若蓮邦直出三界。何以故？在色
X61n1165_p0788a01║究竟故。
X61n1165_p0788a02║六、分身淨土者如涅槃經佛答高貴德王云：善男子！
X61n1165_p0788a03║西方去此娑婆世界，度三十二恒河沙佛土，有世界
X61n1165_p0788a04║名曰無勝，猶如西方極樂世界。我於彼土出現於世，
X61n1165_p0788a05║為化眾生故，於此世界現轉法輪。又央崛經佛謂央
X61n1165_p0788a06║崛曰：我住無生際，而汝不覺知。央崛云：若住無生際，
X61n1165_p0788a07║何以生於此土？佛云：東方有佛，汝往問之。央崛往問，
X61n1165_p0788a08║彼佛答言：釋迦者，即是我身。大意謂彼淨土是佛實
X61n1165_p0788a09║報，此是分身。雖彰一佛之報境，未具攝化之義。佛分
X61n1165_p0788a10║上即有，眾生分上即無，未為殊勝。
X61n1165_p0788a11║七、依他淨土者如梵網經云：我今盧舍那，方坐蓮華
X61n1165_p0788a12║臺，周匝千花上，復現千釋迦，一花百億國，一國一釋
X61n1165_p0788a13║迦等者，以初地化百佛剎則有百葉之花，二地化千
X61n1165_p0788a14║佛剎故花有千葉，若至三地應見萬葉，四地億葉次
X61n1165_p0788a15║第倍增，為是依他受用身分示報境入地乃見，非如
X61n1165_p0788a16║蓮池會上十念眾生頓見淨佛國土故。
X61n1165_p0788a17║八、諸方淨土者如東方藥師佛、南方日月燈佛、上方
X61n1165_p0788a18║香積佛，佛佛各有淨土，諸經所述不可具載，皆是諸
X61n1165_p0788a19║佛實報莊嚴。經中或有以佛神力暫令顯現，或諸大
X61n1165_p0788a20║菩薩詣彼供養，緣彼佛未言攝生，故諸眾生亦無緣
X61n1165_p0788a21║生彼。即如妙喜世界，釋迦雖記有往生者，未聞無動
X61n1165_p0788a22║有普引之言，且其國有銕圍、須彌諸山及鬼神婦女，
X61n1165_p0788a23║當知嚴淨不如安養也。又如藥師如來以十二大願
X61n1165_p0788a24║度諸有情，經中亦言有信心者應當來生，稽彼願力
X61n1165_p0788b01║多是解脫一切憂苦究竟安樂，未若阿彌如來純以
X61n1165_p0788b02║念佛攝一切人往生彼土。
X61n1165_p0788b03║九、一心四種淨土者一曰、凡聖同居土；二曰、方便有
X61n1165_p0788b04║餘土；三曰、實報無障礙土；四曰、常寂光土。一、凡聖同
X61n1165_p0788b05║居土者，自分二類：初、同居穢土；次、同居淨土。穢土之
X61n1165_p0788b06║中，凡居、聖居各二。凡居二者：一、惡眾生，即四趣也；二、
X61n1165_p0788b07║善眾生，即人天也。聖居二者：一、實聖，即四果辟支、通
X61n1165_p0788b08║教六地、別十住、圓十信，後心通惑雖盡，報身猶在，皆
X61n1165_p0788b09║名實也。二、權聖，謂方便、實報。寂光土中，法身菩薩及
X61n1165_p0788b10║妙覺佛，為利有緣，應生同居，皆是權也。是等與四趣
X61n1165_p0788b11║共住，故名穢土。次、同居淨土者，如極樂中有眾生，妙
X61n1165_p0788b12║喜國中有銕圍男女之類，以無四惡趣，故名淨土。余
X61n1165_p0788b13║按同居穢土之中，既有諸聖，亦可名同居淨土。如娑
X61n1165_p0788b14║婆世界，在華藏世界第十三重，亦云華藏也。二、方便
X61n1165_p0788b15║有餘土者，二乘三種菩薩，破見思惑，證方便道，塵沙
X61n1165_p0788b16║別惑，無明未斷，捨分段身，而生界外，名曰有餘。故釋
X61n1165_p0788b17║論云：出三界外有淨土，聲聞、辟支佛出生其中，受法
X61n1165_p0788b18║性身，非分段也。三、實報無障礙土者，無有二乘，純諸
X61n1165_p0788b19║法身菩薩所居，盡塵沙惑，分破無明，得真實果，而無
X61n1165_p0788b20║明未盡，潤無漏業，受法性報身，亦名果報國。故仁王
X61n1165_p0788b21║經云：三賢十聖住果報，以觀實相，發真無漏，感報殊
X61n1165_p0788b22║勝，七寶莊嚴，具淨妙五塵，故名為實。色心不二，毛剎
X61n1165_p0788b23║相容，故名無障礙。華嚴明因陀羅網世界是也。四、常
X61n1165_p0788b24║寂光土者，妙覺極智所照，如如法界，名之為國，亦名
X61n1165_p0788c01║法性土。但一真如佛性，非身非土，而說身土，離身無
X61n1165_p0788c02║土，離土無身，諸佛如來所遊居處。妙宗曰：經論中言
X61n1165_p0788c03║寂光無相，乃是已盡染礙之相，非如太虗空無一物。
X61n1165_p0788c04║良由三惑究竟清淨，則依正色心究竟明顯。大經曰：
X61n1165_p0788c05║因滅是色，獲得常色。受想行識，亦復如是。仁王稱為
X61n1165_p0788c06║法性五陰（與色身五蘊異），是為極果。然十方剎土，隨心異見，七寶砂
X61n1165_p0788c07║礫，當處差別。故霅川曰：極樂國土，四土不同。何則？約
X61n1165_p0788c08║人天二乘，即前二種土；約菩薩佛，即後二種土。故知
X61n1165_p0788c09║六十萬億那由他恒河沙由旬等身，不妨更有丈六
X61n1165_p0788c10║之身；華藏海會無邊佛土，不妨更有尼連河土。何以
X61n1165_p0788c11║故？是法爾故，非是神力變現故。
X61n1165_p0788c12║十、攝受十方一切有情不可思議淨土者即阿彌陀
X61n1165_p0789a01║佛西方淨土，其中所有大功德海、大悲智海、大願力
X61n1165_p0789a02║海，若具說者，假使盡十方世界諸佛、菩薩、聲聞、辟支、
X61n1165_p0789a03║天、人、鬼、畜，下至蜎飛蝡動，及一切無情草木瓦礫、鄰
X61n1165_p0789a04║虗微塵之類，一一具無量口，口中一一具無量舌，舌
X61n1165_p0789a05║中一一出無量音聲，常說、倍說、熾然說、無間說，經百
X61n1165_p0789a06║億萬塵沙阿僧祇劫亦不能盡。今且略釋：一、身土不
X61n1165_p0789a07║思議義，二、性相不思議義，三、因果不思議義，四、往來
X61n1165_p0789a08║不思議義，五、畢竟不可思議不思議義。一、身土不思
X61n1165_p0789a09║議義者，阿彌身中有無量眾生，眾生身中有無量阿
X61n1165_p0789a10║彌，國土亦然。是故一眾生念阿彌，一阿彌見眾；眾生
X61n1165_p0789a11║念阿彌，眾阿彌見；眾生念念阿彌，即念念阿彌見。若
X61n1165_p0789a12║眾生身中無阿彌者，阿彌不見，如陽燧身中不能得
X61n1165_p0789a13║水，非本有故。阿彌身中無眾生者，阿彌亦不見，如石
X61n1165_p0789a14║女求生兒，必不可得，以非應得故。是故身中含身，身
X61n1165_p0789a15║中含身，身土中含土，土土中含土，身土交含，重重無
X61n1165_p0789a16║盡，是身土不思議義。二、性相不思議義者，若離性言
X61n1165_p0789a17║土，土即心外，是幻化故。幻化者，即斷滅相，眾生不生。
X61n1165_p0789a18║若即性言土，性是有形，是一定故。一定者，即無變易。
X61n1165_p0789a19║無變易，眾生亦不生。即性即相，非相非相，存非非亡，
X61n1165_p0789a20║存即即壞，是性相不思議義。三、因果不思議義者，有
X61n1165_p0789a21║二義：一、因先果後義，如念佛是因，見佛是果；見佛是
X61n1165_p0789a22║因，成佛是果；成佛是因，度眾生是果。二、因果無前後
X61n1165_p0789a23║義。即念即見，即成即度，一時具足。如人三十至四十
X61n1165_p0789a24║歲，三十是因，四十是果。然三十、四十無間斷相，若無
X61n1165_p0789b01║四十，三十不立；無三十者，四十不成。是故當知非離
X61n1165_p0789b02║三十至四十故。若離三十至四十者，中間即有分限
X61n1165_p0789b03║相，而我此身無分限故。若由三十至四十者，中間即
X61n1165_p0789b04║有相續相，而我此身乃至相續不可得故。念佛因果
X61n1165_p0789b05║亦復如是，是因果不思議義。四、去來不思議義者。若
X61n1165_p0789b06║阿彌陀佛因念而來此，眾生因憶佛而生彼，即有去
X61n1165_p0789b07║來。有去來，即有程途；有程途，即有險易。如人近京師，
X61n1165_p0789b08║則覲君易，遠則難。果爾，念佛求生，應有難易，而阿彌
X61n1165_p0789b09║僕僕道途，亦無說法之日矣。故般舟三昧經曰：不於
X61n1165_p0789b10║是間終，生彼間佛剎，佛無所從來，我亦無所至。又先
X61n1165_p0789b11║德云：生則決定生，去則實不去。如天皷鳴，遠近齊聞，
X61n1165_p0789b12║非去來故；如水中月，東行則東，西行則西，非去來故。
X61n1165_p0789b13║是去來不思議義。五、畢竟不可思議不思議義者。如
X61n1165_p0789b14║澄潭山影，如春暘百草，如眾生業力，如日月光相，如
X61n1165_p0789b15║胎中根，如身中我，如齒堅舌柔，如眉橫髮長，是畢竟
X61n1165_p0789b16║不可思議不思議義。所以十方諸佛吐心吐膽，亦只
X61n1165_p0789b17║道得箇希有難信而已。雖有遍覆三千大千舌相，詎
X61n1165_p0789b18║能分疏其萬一哉？孔子曰：夫婦之愚，可以與知；及其
X61n1165_p0789b19║至也，聖人不知。至哉言也！無量法門，一以貫之矣。
X61n1165_p0789b20║
X61n1165_p0789b21║西方合論卷之一