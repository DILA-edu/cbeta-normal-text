X61n1165_p0789c01║西方合論卷之二
X61n1165_p0789c02║
X61n1165_p0789c03║第二、緣起門
X61n1165_p0789c04║夫樂鮑肆者，不念檀旃。非實不念，以不厭故。乍使引
X61n1165_p0789c05║之晤室，爇旃灸沉，不終日而悲其昔之穢，厭離之不
X61n1165_p0789c06║早也。夫生死臭穢，愈於鮑肆；眾生貪嗜，倍彼蠅蚋。諸
X61n1165_p0789c07║佛為鬻香長者，見一輩人天沒溺濁海，能不惻然？是
X61n1165_p0789c08║故阿彌導師，廣開香嚴之肆；釋迦慈父，確指淨域之
X61n1165_p0789c09║門。盡大地無非貧兒，一佛號便為資本。欲騐誠言，莫
X61n1165_p0789c10║離十念。塞鼻膻腥，久當自厭。今約西方起教，略分十
X61n1165_p0789c11║義：
X61n1165_p0789c12║一、一大事故二、宿因深故三、顯果德故
X61n1165_p0789c13║四、依因性故五、順眾生故六、穢相空故
X61n1165_p0789c14║七、勝方便故八、導二乘故九、堅忍力故
X61n1165_p0789c15║十、示真法故
X61n1165_p0789c16║一、一大事者眾生處五濁世，如囚處獄，但以罪之輕
X61n1165_p0789c17║重受等不等罰，或干小法、或投極網，辜雖不同，至於
X61n1165_p0789c18║縲絏之苦、笞杖之罰，未有一人得免者。何也？以入獄
X61n1165_p0789c19║者皆罪人，處人天者皆是業報分段之身故也。然罪
X61n1165_p0789c20║人一入獄，未有時刻不求出離者，則以知獄之煎苦
X61n1165_p0789c21║難忍難堪，棘墻之外更有許大安樂世界故也。今眾
X61n1165_p0789c22║生以煩惱為家、以生死為園觀，繫心衣冠之囚長、適
X61n1165_p0789c23║情金玉之桁楊，豈知大銕圍山是我棘墻，三界法場
X61n1165_p0789c24║之外各各自有家鄉田地也？諸佛憫此，酸心痛骨，是
X61n1165_p0790a01║故為分別淨穢，指以脫歸路程。而歲久拋業之人了
X61n1165_p0790a02║無歸處，諸佛又大建宅舍以安之，一則往來獄門為
X61n1165_p0790a03║治道途，一則長伺獄外修飾旅館，如是之恩何身可
X61n1165_p0790a04║報？嗟夫！燭三界之長夜、揭億生之覆盆，諸佛既不惜
X61n1165_p0790a05║垂手，眾生獨何苦戀戀也？經曰：如來為一大事出現
X61n1165_p0790a06║於世。大事者，即此事也。眾生種種反戀此毛頭許事，
X61n1165_p0790a07║以小易大，甘心瘦死，何哉？
X61n1165_p0790a08║二、宿因深者有三：一者正因，二者正願，三者正行。一
X61n1165_p0790a09║正因者，即是三世諸佛與諸有情自清淨體，如萬象
X61n1165_p0790a10║依空、山川依地、榖依種子、花果依仁。若無此因，佛果
X61n1165_p0790a11║不成。何以故？一切悲智純依此因而得建立故。長者
X61n1165_p0790a12║合論曰：如來藏身即法身也。諸福智海莫不居中，故
X61n1165_p0790a13║稱為藏。若不見法身，一切福智大慈大悲悉皆不辦，
X61n1165_p0790a14║總屬生滅。法身者，即正因是。二正願者，如本經：法藏
X61n1165_p0790a15║比丘於自在王如來所發四十八大願，一願不成不
X61n1165_p0790a16║取菩提。此是依自性無量悲智發如是不可思議願
X61n1165_p0790a17║力，非是心外見有眾生發願欲度，以眾生非心外故。
X61n1165_p0790a18║三正行者，如本經言：發是願已，如是安住種種功德，
X61n1165_p0790a19║修習如是菩薩行，經於無量無數億那由他百千劫
X61n1165_p0790a20║內。又如一向出生菩薩經云：阿彌陀佛皆為太子，聞
X61n1165_p0790a21║此微妙法門奉持精進，七千歲中脅不至席，不念愛
X61n1165_p0790a22║欲財寶、不問他事，常獨處止意不傾動，復教化八千
X61n1165_p0790a23║億萬那由他人得不退轉。此是自性行持自性精進，
X61n1165_p0790a24║非是有作有為功德，雖歷億劫不離一念，以微妙法
X61n1165_p0790b01║門離一切行一切劫故。是謂正因正行正願，如伊三
X61n1165_p0790b02║點缺一不成，非是作得非不作得。故先德云：根深果
X61n1165_p0790b03║茂源遠流長，宿因既深教起亦大。誠然乎哉！
X61n1165_p0790b04║三、顯果德者如華嚴經？普賢行願品云：諸佛如來因
X61n1165_p0790b05║於眾生而起大悲，因於大悲生菩提心，因菩提心成
X61n1165_p0790b06║等正覺。譬如曠野沙磧之中有大樹王，若根得水，枝
X61n1165_p0790b07║葉華果悉皆繁茂。生死曠野菩提樹王亦復如是，一
X61n1165_p0790b08║切眾生而為樹根，諸佛菩薩而為華果。以大悲水饒
X61n1165_p0790b09║益眾生，則能成就諸佛菩薩智慧華果。是故當知，一
X61n1165_p0790b10║切諸佛取佛果者，依於眾生。若無眾生，佛果不成。譬
X61n1165_p0790b11║如漢王以救民故而有百戰，以百戰故登大寶位，登
X61n1165_p0790b12║寶位故百姓樂業。若無百姓，即無如上等事。究而論
X61n1165_p0790b13║之，凡行一德、一事、一利、一名者，若無眾生，皆悉不成。
X61n1165_p0790b14║是故我無眾生，即不成我。眾生是依，我即是正；眾生
X61n1165_p0790b15║是正，我即是依。人我平等，依正無礙，是法爾故。法爾
X61n1165_p0790b16║者，即自然果德故。若向外建立，即不成果義。
X61n1165_p0790b17║四、依因性者一切眾生皆有如是淨性，譬一精金冶
X61n1165_p0790b18║為釵釧及溺器等，金性是一。溺器者，是器具穢，非金
X61n1165_p0790b19║穢故。若加銷冶為種種玩好等物，金亦不易。生佛亦
X61n1165_p0790b20║然，同一淨性，但以釵釧溺器而有差別，非是性異。是
X61n1165_p0790b21║故博地凡夫十念即生者，以本淨故。阿彌陀佛欲攝
X61n1165_p0790b22║受是眾生即攝受者，以眾生本淨故，如鏡中之光不
X61n1165_p0790b23║從磨得。生淨土者，非是行願及與念力所能成就。何
X61n1165_p0790b24║以故？念行如鑪錘等，但能銷金，無別有金生故。
X61n1165_p0790c01║五、順眾生者謂樂兒童者當以餅果，樂婦女者必用
X61n1165_p0790c02║綺羅。一切眾生所重惟寶玉衣食，是故有自然七寶，
X61n1165_p0790c03║及與樓閣妙麗衣服飲食等事。譬諸火宅諸兒，非羊
X61n1165_p0790c04║鹿等車決不肯出，出已純與大車。今釋迦如來順眾
X61n1165_p0790c05║生情見，說阿彌陀七寶淨土，祗為眾生見境，如是合
X61n1165_p0790c06║如是說。眾生生已，各各自見細妙淨相無可比喻，方
X61n1165_p0790c07║知琉璃𤥭璖瑪瑙猶如瓦礫。如達官貴人向田舍兒
X61n1165_p0790c08║說王宮精嚴，姑就彼人所極珍異者為比向，非情量
X61n1165_p0790c09║所及。如對生盲說色，亦無所用其方比矣。
X61n1165_p0790c10║六、穢相空者如智論曰：譬如人有一子，喜在不淨中
X61n1165_p0790c11║戲，聚土為糓、以草木為鳥獸而生愛著。人有奪者，瞋
X61n1165_p0790c12║恚啼哭。其父知已思惟：此子今雖愛著，此事易離，小
X61n1165_p0790c13║大自𠇾。何以故？此物非真故。菩薩亦如是，觀眾生愛
X61n1165_p0790c14║著不淨臭身及種種五欲，若信等五根成就時即能
X61n1165_p0790c15║捨離。若小兒所著實是真物，雖復等至百歲著之轉
X61n1165_p0790c16║深。若眾生所著物實有者，雖得五根亦不能捨，以諸
X61n1165_p0790c17║法皆空誑不實故，故得捨離。如來為眾生說淨土亦
X61n1165_p0790c18║爾，以眾生所著非實，即易為訓化故。如人少時悅色、
X61n1165_p0791a01║壯歲營官、老年嗜利，若是實可好者，不應年變月易。
X61n1165_p0791a02║以變易故，說淨土時亦悅亦營亦嗜。如夢中人喚之
X61n1165_p0791a03║即醒，若夢實者雖喚無益。以俱非實，是故諸佛為一
X61n1165_p0791a04║切眾生說如是法門。
X61n1165_p0791a05║七、勝方便者為此方便，非是自力，亦非他力。緣自性
X61n1165_p0791a06║海中，具有如是自在功德，一切現成。是故一句聖號，
X61n1165_p0791a07║無復煩詞，十念功成，頓超多劫。如萬竅怒號，力在扶
X61n1165_p0791a08║搖，因竅顯故。如幽谷洞明，功在晨曦，因谷見故。如一
X61n1165_p0791a09║綫之蟻孔，能穿連山之堤，是水之力，非蟻力故。又如
X61n1165_p0791a10║一葉之葦席，能運萬斛之舟，是風之力，非葦力故。總
X61n1165_p0791a11║之，皆是法界性海，無作無為，不思議力所現，非自非
X61n1165_p0791a12║他，一切具足。故有如是殊勝方便，是謂捷中之捷，徑
X61n1165_p0791a13║中之徑。舍此不修，是真愚癡。
X61n1165_p0791a14║八、導二乘者二乘避境趨寂，證假涅槃，不得如來法
X61n1165_p0791a15║身，受業惑苦。一者無明住地，不得至見煩惱垢濁、習
X61n1165_p0791a16║氣臰穢、究竟滅盡淨波羅蜜果。二者因無明住地，有
X61n1165_p0791a17║虗妄行未除滅故，不得至見無作無行我波羅蜜果。
X61n1165_p0791a18║三者因微細虗妄，起無漏業，意生諸陰未除盡故，不
X61n1165_p0791a19║得至見極滅遠離樂波羅蜜果。四者變易生死，斷續
X61n1165_p0791a20║流滅，不得至見極無變易常波羅蜜果。以是四種業
X61n1165_p0791a21║惑，未證真理，如來憫之，教令回斷惑心，修淨土行，令
X61n1165_p0791a22║知即空不斷，即有不常，乘大乘智，入涅槃海。
X61n1165_p0791a23║九、堅忍力者龍樹菩薩曰：童子過四歲以上，未滿二
X61n1165_p0791a24║十，名為鳩摩羅伽（此云賢固）地。若菩薩初生菩薩家者（初悟菩薩之道），如嬰兒
X61n1165_p0791b01║得無生法忍，乃至十住地，離諸惡事，名為鳩摩羅伽
X61n1165_p0791b02║地。欲得如是地，當學般若波羅蜜，常欲不離諸佛。問
X61n1165_p0791b03║曰：菩薩當化眾生，何故常欲不離諸佛？答曰：有菩薩
X61n1165_p0791b04║未入菩薩位，未得阿鞞䟦致受記莂故，若遠離諸佛，
X61n1165_p0791b05║便壞諸善根，沒在煩惱，自不能度，安能度人？如人乘
X61n1165_p0791b06║船，中流壞敗，欲度他人，反自沒水。又如少湯投大氷
X61n1165_p0791b07║池，雖消少處，反更成氷。菩薩未入法位，若遠離諸佛，
X61n1165_p0791b08║以少功德、無方便力欲化眾生，雖少利益，反更墜落。
X61n1165_p0791b09║以是故，新學菩薩不應遠離諸佛。問曰：若爾者，何以
X61n1165_p0791b10║不說不離聲聞、辟支佛，聲聞、辟支佛亦能利益菩薩？
X61n1165_p0791b11║答曰：菩薩大心，聲聞、辟支佛雖有涅槃利益，無一切
X61n1165_p0791b12║智故，不能教道；菩薩諸佛一切種智故，能教導菩薩。
X61n1165_p0791b13║如象沒泥，非象不能出；菩薩亦如是，若入非道中，唯
X61n1165_p0791b14║佛能救，同大道故。故說菩薩常欲不離諸佛。復次，菩
X61n1165_p0791b15║薩作是念：我未得佛眼故，如盲無異。若不為佛所引
X61n1165_p0791b16║導，則無所趣，錯入餘道。設聞佛法異處行者，未知教
X61n1165_p0791b17║化時節、行法多少。復次，菩薩見佛得種種利益，或眼
X61n1165_p0791b18║見心清淨；若聞所說，心則樂法，得大智慧，隨法修行
X61n1165_p0791b19║而得解脫。如是等值佛無量益利，豈不一心常欲見
X61n1165_p0791b20║佛？譬如嬰兒不應離母，又如行道不離糧食，如大熱
X61n1165_p0791b21║時不離冷風凉水，如大寒時不欲離火，如度深水不
X61n1165_p0791b22║應離船，譬如病人不離良醫。菩薩不離諸佛，過於上
X61n1165_p0791b23║事。何以故？父母、親屬、知識、人天王等，皆不能如佛益
X61n1165_p0791b24║利。佛益利諸菩薩，離諸苦處，住世尊之地。以是因緣
X61n1165_p0791c01║故，菩薩常不離佛。問曰：有為之法，欺誑不真，皆不可
X61n1165_p0791c02║信，云何得如願不離諸佛？答曰：福德智慧具足故，乃
X61n1165_p0791c03║應得佛，何況不離諸佛？眾生有無量劫罪因緣故，不
X61n1165_p0791c04║得如願。雖行福德而智慧薄少，雖行智慧而福德薄
X61n1165_p0791c05║少，故所願不成。菩薩求佛道故，要行二忍：生忍、法忍。
X61n1165_p0791c06║行生忍故，一切眾生中發慈悲心，滅無量劫罪，得無
X61n1165_p0791c07║量福德；行法忍故，破諸法無明，得無量智慧。二行合
X61n1165_p0791c08║和故，何願不得？以是故，菩薩世世常不離諸佛。復次，
X61n1165_p0791c09║菩薩常愛樂念佛故，捨身受身，恒得值佛。譬如眾生
X61n1165_p0791c10║習欲心重，受婬鳥身，所謂孔雀、鴛鴦等；習瞋恚偏多，
X61n1165_p0791c11║生毒蟲中，所謂惡龍、羅剎、蜈蚣、毒蛇等。是菩薩心不
X61n1165_p0791c12║貴轉輪聖王、人天福樂，但念諸佛，是故隨心所重而
X61n1165_p0792a01║受身形。復次，菩薩常善修念佛三昧因緣故，所生常
X61n1165_p0792a02║值諸佛天如。或問曰：禪宗悟達之士，既曰見性成佛，
X61n1165_p0792a03║焉肯復求淨土？答曰：悟達之士政願求生，汝但未悟。
X61n1165_p0792a04║使汝既悟，淨土之趨，萬牛莫挽。問曰：學者但患大事
X61n1165_p0792a05║不明，大事既明，當行佛教，隨䫫化身，入泥入水，不避
X61n1165_p0792a06║生死，廣度生霛。何故求生淨土，厭苦趨樂？答曰：汝將
X61n1165_p0792a07║謂一悟之後，習漏永除，便得不退轉耶？將謂一悟之
X61n1165_p0792a08║後，更無偏學佛法，修行證果等事耶？將謂一悟之後，
X61n1165_p0792a09║便可上齊諸佛，入生死，不受障緣之所撓耶？審如是，
X61n1165_p0792a10║則諸大菩薩，修六度萬行，動經恒河沙數劫者，是皆
X61n1165_p0792a11║媿汝。古教有云：聲聞尚有出胎之昧，菩薩亦有隔陰
X61n1165_p0792a12║之昏。況近時薄解淺悟，自救不了者。縱有悟處深遠，
X61n1165_p0792a13║見地高明，行解相應，志在度人者，奈何未登不退，力
X61n1165_p0792a14║用未充，居此濁惡，化此剛強，此亦先聖之所未許。如
X61n1165_p0792a15║以未完不固之舟，濟多人於惡海，自他俱溺，其理必
X61n1165_p0792a16║然。故往生論云：欲遊戲地獄門者，必生彼土，得無生
X61n1165_p0792a17║忍已，還入生死，救苦眾生。以此因緣，求生淨土。又先
X61n1165_p0792a18║聖有云：未得不退轉位，不可混俗度生；未得無生法
X61n1165_p0792a19║忍，要須常不離佛。譬如嬰兒，常不離母；又如弱羽，只
X61n1165_p0792a20║可傅枝。今此國中，釋迦已滅，彌勒未生，四惡趣苦，因
X61n1165_p0792a21║果牽纏，外道邪魔，是非扇亂，美色淫聲之相惑，惡緣
X61n1165_p0792a22║穢觸之交侵，既無現佛可依，又被境緣所撓，初心悟
X61n1165_p0792a23║達之人，尠有不遭其退敗者。所以世尊殷勤指歸極
X61n1165_p0792a24║樂，良有以也。盖彼彌陀，現在說法，樂土境緣，種種清
X61n1165_p0792b01║淨。倘依彼佛，忍力易成，高證佛階，親蒙授記，然後出
X61n1165_p0792b02║化眾生，去來無礙。多見今之禪者，不究如來之了義，
X61n1165_p0792b03║不知達磨之玄機，空腹高心，習為狂妄。見修淨土，則
X61n1165_p0792b04║笑之曰：彼學愚夫愚婦之所為。余嘗論其非鄙愚夫
X61n1165_p0792b05║愚婦，乃鄙文殊、普賢、龍樹、馬鳴等也。非特自迷正道，
X61n1165_p0792b06║自失善根，自喪慧身，自亡佛種，且成謗法之業，又招
X61n1165_p0792b07║鄙聖之殃，佛祖視為可哀憐者。於是永明和尚深憐
X61n1165_p0792b08║痛哀，剖出心肝，主張淨土，既以自修，又以化世。故其
X61n1165_p0792b09║臨終，有種種殊勝相現，舍利鱗砌，徑生極樂上品，乃
X61n1165_p0792b10║至閻羅以為希有，圖像禮敬。夫永明既悟達磨直指
X61n1165_p0792b11║之禪，又能致身於極樂上品，以此解禪者之執情，以
X61n1165_p0792b12║此為末法之勸信，是真大有功於宗教者。豈特永明
X61n1165_p0792b13║為然，如死心新禪師作勸修淨土之文，又如真歇了
X61n1165_p0792b14║禪師作淨土說，有云：洞下一宗，皆務密修。其故何哉？
X61n1165_p0792b15║良以念佛法門，徑路修行，正按大藏，接上上根器，傍
X61n1165_p0792b16║引中下之機。又云：宗門大匠，已悟不空有法，秉志孜
X61n1165_p0792b17║孜於淨業者，以淨業見佛，簡易于宗門故。又云：乃佛
X61n1165_p0792b18║乃祖，在教在禪，皆修淨業，同歸一源。入得此門，無量
X61n1165_p0792b19║法門，悉皆能入。至如天衣懷禪師、圓照本禪師、慈受
X61n1165_p0792b20║深禪師、南嶽思禪師、法照禪師、淨靄禪師、淨慈大通
X61n1165_p0792b21║禪師、天台懷玉禪師、梁道珍禪師、唐道綽禪師、毗陵
X61n1165_p0792b22║法真禪師、姑蘇守納禪師、北磵簡禪師、天目禮禪師
X61n1165_p0792b23║等諸大老，皆是禪門宗匠。究其密修顯化，發揚淨土
X61n1165_p0792b24║之旨，則不約而同，廣如彼文，不能盡錄。是故當知禪
X61n1165_p0792c01║宗密修，不離淨土，初心頓悟，未出童真。入此門者，方
X61n1165_p0792c02║為堅固不退之門。
X61n1165_p0792c03║十、示真法者一切修行法門，言空即斷、言有即常，未
X61n1165_p0792c04║為究竟。唯此念佛三昧，即念而淨，淨非是無；即淨而
X61n1165_p0792c05║念，念非是有。達淨無依，即是念體；了念本離，即是淨
X61n1165_p0792c06║用。是故，非淨外有念，能念于淨；若淨外有念，念即有
X61n1165_p0792c07║所，所非淨故。非念外有淨，能入諸念；若念外有淨，淨
X61n1165_p0792c08║即有二，二非淨故。當知諸佛順寂滅心而嚴淨土，是
X61n1165_p0792c09║故念淨土者當入一切寂滅門；諸佛順常、樂、我、淨心
X61n1165_p0792c10║而嚴淨土，是故念淨土者當入一切常、樂、我、淨門；諸
X61n1165_p0792c11║佛順平等眾生心而嚴淨土，是故念淨土者當入一
X61n1165_p0792c12║切平等眾生門；諸佛順大悲、智業而嚴淨土，是故念
X61n1165_p0792c13║淨土者當入一切大悲、智、業門；諸佛順無作、無為、不
X61n1165_p0792c14║可思議業而嚴淨土，是故念淨土者當入一切無作、
X61n1165_p0792c15║無為、不可思議門；諸佛順塵勞、煩惱性而嚴淨土，是
X61n1165_p0792c16║故念淨土者當入一切塵勞、煩惱門；諸佛順微塵、芥
X61n1165_p0792c17║子相而嚴淨土，是故念淨土者當入一切微塵、芥子
X61n1165_p0792c18║門。以上諸大法門，但一聲阿彌陀佛皆悉證入，亦無
X61n1165_p0792c19║能證、所證之相。若不爾者，則是有餘之淨；念佛三昧
X61n1165_p0792c20║即不如是。
X61n1165_p0792c21║
X61n1165_p0792c22║西方合論卷之二