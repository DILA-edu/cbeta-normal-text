X61n1165_p0793a01║
X61n1165_p0793a02║
X61n1165_p0793a03║
X61n1165_p0793a04║西方合論卷之三
X61n1165_p0793a05║
X61n1165_p0793a06║第三、部類門
X61n1165_p0793a07║夫如來說教，廣有多門。經中或偶一拈題，或因緣舉
X61n1165_p0793a08║出者，不可勝載。唯念佛一門，頻形讚歎。如高巒之峙
X61n1165_p0793a09║平原，躍空而出；類金星之晃沙磧，映日即明。故知法
X61n1165_p0793a10║門殊勝，未有逾此一門者也。今約諸經，但言西方大
X61n1165_p0793a11║事者，一槩收入。分經、緯二義。說文曰：織有經，集絲為
X61n1165_p0793a12║之。經常而緯變。是故以經，則非專談安養者不收；以
X61n1165_p0793a13║緯，則凡泛舉念佛者亦入。登葱山而樵玉，首採羊脂；
X61n1165_p0793a14║泛溟海而斮香，忍捨牛頭。孔子曰：爾所不知，人其舍
X61n1165_p0793a15║諸？至於聞所未聞，不無望於來哲。
X61n1165_p0793a16║一、經中之經二、經中之緯三、緯中之經
X61n1165_p0793a17║四、緯中之緯
X61n1165_p0793a18║一、經中之經者一無量平等清淨覺經，二無量壽經，
X61n1165_p0793a19║三阿彌陀經，四無量壽莊嚴經，五出寶積第十八經，
X61n1165_p0793a20║名無量壽如來會。五經同一梵本，前四譯稍不精，六
X61n1165_p0793a21║即大阿彌陀經。龍舒居士將前四譯和會者，佛在王
X61n1165_p0793a22║舍國靈鷲山，為阿難慈氏等說。中間出寶積者，旨富
X61n1165_p0793a23║詞法，不知龍舒何以不見此本。一佛說阿彌陀經，二
X61n1165_p0793a24║稱讚淨土佛攝受經。二經同一梵本，初經簡淨，愈於
X61n1165_p0793b01║後譯。佛在舍衛國祇樹給孤獨園，為舍利弗說。讀誦
X61n1165_p0793b02║者多主此經。一觀無量壽經，佛在王舍城耆闍崛山
X61n1165_p0793b03║中，為韋提希夫人說。經中言十六妙觀修持法門，備
X61n1165_p0793b04║載此經，故孤山判為定善。然三種經，皆專為西方起
X61n1165_p0793b05║教，如天中之天，人中之王，不必自相排抑。譬一大虗
X61n1165_p0793b06║空，一尚不得，豈有二哉。經中妙義，具見餘門，今不贅
X61n1165_p0793b07║述。
X61n1165_p0793b08║二、經中之緯者一鼓音聲王經，佛在瞻波大城伽伽
X61n1165_p0793b09║靈池，與比丘百人說。中云：若有四眾受持阿彌陀佛
X61n1165_p0793b10║名，臨命終時，佛與聖眾接引往生。一後出阿彌陀佛
X61n1165_p0793b11║偈經，自惟念法比丘，乃從世饒王至弘此無量誓，世
X61n1165_p0793b12║世稽首行，共五十六句，始終惟偈。二經亦專言淨土，
X61n1165_p0793b13║言義較前甚略，判入緯䫫。又鼓音意重，持呪偈經是
X61n1165_p0793b14║伽陀部，非教本故。
X61n1165_p0793b15║三、緯中之經者一、華嚴經：普賢菩薩勸進善財童子
X61n1165_p0793b16║海會大眾發大十願，至臨命終時，一切諸根悉皆散
X61n1165_p0793b17║壞，一切威勢悉皆退失，惟此願王不相捨離，於一切
X61n1165_p0793b18║時引導其前，一剎那間即得往生極樂世界。其人自
X61n1165_p0793b19║見生蓮花中，蒙佛授記。得授記已，經無數劫，普於十
X61n1165_p0793b20║方不可說不可說世界，以智慧力，隨眾生心而為利
X61n1165_p0793b21║益，乃至能於煩惱大苦海中㧞濟眾生，令其出離，皆
X61n1165_p0793b22║得生於極樂世界。又解脫長者云：我若欲見安樂世
X61n1165_p0793b23║界無量壽如來，隨意即見。如是十方一切世界所有
X61n1165_p0793b24║如來，我若欲見，隨意即見。（以下正明欲見即見之故。）我能了知如來國土莊嚴
X61n1165_p0793c01║神通等事，無所從來，亦無所去，無有行處，亦無住處，
X61n1165_p0793c02║亦如己身無來無去，無行住處。一、法華經云：聞是經
X61n1165_p0793c03║典，如說修行，於此命終，即往安樂世界，阿彌陀佛大
X61n1165_p0793c04║菩薩眾圍繞住處，生蓮華中寶座之上，得菩薩神通
X61n1165_p0793c05║無生法忍。得是忍已，眼根清淨，以是清淨眼根，見七
X61n1165_p0793c06║百萬二千億那由他恒河沙等諸佛如來。一、楞嚴經：
X61n1165_p0793c07║大勢至白佛：我憶往昔恒河沙劫，有佛出世，名無量
X61n1165_p0793c08║光，十二如來相繼一劫，其最後佛名超日月光，彼佛
X61n1165_p0793c09║教我念佛三昧。譬如有人，一專為憶，一人專忘，如是
X61n1165_p0793c10║二人，若逢不逢，或見非見，二人相憶，二憶念深，如是
X61n1165_p0793c11║乃至從生至生，同於形影，不相乖異。十方如來憐念
X61n1165_p0793c12║眾生如母憶子，若子逃逝雖憶何為？子若憶母如母
X61n1165_p0793c13║憶時，母子歷生不相違遠。若眾生心憶佛念佛現前
X61n1165_p0793c14║常來，必定見佛去佛不遠，不假方便自得心開，如染
X61n1165_p0793c15║香人身有香氣，此則名曰香光莊嚴。我本因地以念
X61n1165_p0793c16║佛心入無生忍，今於此界攝念佛人歸於淨土。一寶
X61n1165_p0793c17║積經佛告父王：一切眾生皆即是佛，汝今當念西方
X61n1165_p0793c18║世界阿彌陀佛，常勤精進當得佛道。王言：一切眾生
X61n1165_p0793c19║云何是佛？佛言：一切決無生、無動搖、無取捨、無相貌、
X61n1165_p0793c20║無自性，可於此佛法中安住其心，勿信於他。爾時父
X61n1165_p0793c21║王與七萬釋種聞說是法，信解歡喜悟無生忍。佛現
X61n1165_p0793c22║微笑而說偈曰：釋種決定智，是故於佛法，決信心安
X61n1165_p0793c23║住。人中命終已，得生安樂國，面奉阿彌陀，無畏成菩
X61n1165_p0793c24║提。又佛告彌勒：發十種心往生極樂。何者為十？一者
X61n1165_p0794a01║於諸眾生起於大慈無損害心，二者於諸眾生起於
X61n1165_p0794a02║大悲無逼惱心，三者於佛正法不惜身命樂守護心，
X61n1165_p0794a03║四者於一切法發生勝忍（發生最勝忍心）無執著心，五者不貪利養
X61n1165_p0794a04║恭敬尊重淨意樂心，六者求佛種智於一切時無忘
X61n1165_p0794a05║失心，七者於諸眾生尊重恭敬無下劣心，八者不著
X61n1165_p0794a06║世論於菩提分生決定心，九者種諸善根無有雜染
X61n1165_p0794a07║清淨之心，十者於諸如來捨離諸相起隨念心。是名
X61n1165_p0794a08║菩薩發十種心，由是心故當得往生。若人於此十念
X61n1165_p0794a09║隨成一心，樂欲往生彼佛世界。若不得生，無有是處。
X61n1165_p0794a10║一般舟三昧經：佛告䟦陀惒菩薩：若沙門白衣所聞
X61n1165_p0794a11║西方阿彌陀佛剎，常念彼方佛，不得缺戒。一心念，若
X61n1165_p0794a12║一日晝夜，若七日七夜。過七日已，後見阿彌陀佛。於
X61n1165_p0794a13║覺不見，於夢中見之。譬如夢中所見，不知晝，不知夜，
X61n1165_p0794a14║亦不知內，亦不知外。不用（猶因也）在冥中故不見，不用有所
X61n1165_p0794a15║蔽礙故不見（此亦佛說）。如是䟦陀惒菩薩（指上沙門白衣）心當作是念：時諸佛
X61n1165_p0794a16║國境界，名大山須彌山。其有幽冥之處，悉為開闢。目
X61n1165_p0794a17║亦不蔽，心亦不礙。是菩薩摩訶薩（亦指沙門白衣）不持天眼徹視，不
X61n1165_p0794a18║持天耳徹聽，不持神足到於佛剎，不於是間終生彼
X61n1165_p0794a19║間，佛剎乃見。便於是間坐，見阿彌陀佛。聞所說經，悉
X61n1165_p0794a20║受得。從三昧中，悉能具足為人說之。一觀佛三昧經：
X61n1165_p0794a21║文殊自敘宿因，謂得念佛三昧，當生淨土。世尊復記
X61n1165_p0794a22║之曰：汝當往生極樂世界。一大集經賢護品云：求無
X61n1165_p0794a23║上菩提者，應修念佛禪三昧。偈云：若人稱念彌陀佛，
X61n1165_p0794a24║號曰無上深妙禪。至心想像見佛時，即是不生不滅
X61n1165_p0794b01║法。一十住斷結經云：時座中有四億眾，自知死此生
X61n1165_p0794b02║彼，牽連不斷，欲為之源，樂生無欲國土。佛言：西方去
X61n1165_p0794b03║此無數國土，有佛名無量壽。其土清淨，無淫怒癡。蓮
X61n1165_p0794b04║花化生，不由父母。汝當生彼。一如來不思議境界經
X61n1165_p0794b05║云：菩薩了知諸佛及一切法，皆惟心量，得隨順忍，或
X61n1165_p0794b06║入初地，捨身速生妙喜世界，或生極樂淨土中。一、隨
X61n1165_p0794b07║願往生經言：佛國無量，專求極樂者何？一以因勝，十
X61n1165_p0794b08║念為因故；一以緣勝，四十八願普度眾生故。一、稱揚
X61n1165_p0794b09║諸佛功德經云：若有得聞無量壽如來名者，一心信
X61n1165_p0794b10║樂，其人命終，阿彌陀佛與諸比丘住其人前，魔不能
X61n1165_p0794b11║壞彼正覺心。又云：持諷誦念，此人當得無量之福，永
X61n1165_p0794b12║離三途，命終之後，往生彼剎。一、大雲經云：善男子！於
X61n1165_p0794b13║此西方有一世界，名曰安樂，其土有佛，號無量壽，於
X61n1165_p0794b14║今現在，常為眾生講宣正法。告一菩薩：汝善男子！娑
X61n1165_p0794b15║婆世界釋迦牟尼佛，為諸薄福鈍根眾生說大雲經，
X61n1165_p0794b16║汝可往彼，至心聽受。是彼菩薩欲來至此，故先現瑞。
X61n1165_p0794b17║善男子！汝觀彼土諸菩薩身，滿足五萬六千由旬。世
X61n1165_p0794b18║尊！彼來菩薩名號何等？何緣而來此土？將非為度眾
X61n1165_p0794b19║生故來？唯願如來為諸眾生分別解說。善男子！彼土
X61n1165_p0794b20║菩薩欲聞淨光受記別事，并欲供養如是三昧，是故
X61n1165_p0794b21║而來。善男子！是菩薩名無邊光，通達方便，善能教導。
X61n1165_p0794b22║一、入楞伽經云：大慧汝當知，善逝滅度後，南天竺國
X61n1165_p0794b23║中，大名德比丘，厥號為龍樹，能破有無宗，世間中顯
X61n1165_p0794b24║我，無上大乘法，得初歡喜地，往生安樂國。一、大悲經
X61n1165_p0794c01║云：我滅度後，北天竺國有比丘，名祈婆伽，修習無量
X61n1165_p0794c02║最勝善根已而命終，生於西方，過百千億世界無量
X61n1165_p0794c03║壽佛國，以後成佛，號無垢光如來。
X61n1165_p0794c04║四、緯中之緯者一、如華嚴毗盧遮那品云：爾時大威
X61n1165_p0794c05║光童子見波羅蜜善根莊嚴王如來成等正覺，現神
X61n1165_p0794c06║通力，即得念佛三昧，名無邊海藏門。又光明覺品云：
X61n1165_p0794c07║爾時光明過千世界，乃至一切處，文殊菩薩各於佛
X61n1165_p0794c08║所同時發聲，說此頌言：一切威儀中，常念佛功德，晝
X61n1165_p0794c09║夜無暫斷，如是業應作。又賢首品云：見有臨終勸念
X61n1165_p0794c10║佛，又示尊像令瞻敬，俾於佛所深歸仰，是故得成此
X61n1165_p0794c11║光明。又十無盡藏品第八，念藏云：此念有十種，所謂
X61n1165_p0794c12║寂靜念、清淨念、不濁念、明徹念、離塵念、離種種念、離
X61n1165_p0794c13║垢念、光耀念、可愛樂念、無能障礙念。又兜率偈讚品，
X61n1165_p0794c14║離垢幢菩薩云：以佛為境界，專念而不捨，此人得見
X61n1165_p0794c15║佛，其數與心等。又十回向品第十，回向云：以法施回
X61n1165_p0794c16║向，願得憶念與法界等無量無邊世界未來現在一
X61n1165_p0794c17║切諸佛。（此二十二字作一句讀。）又十地品中，從初至末，地地皆云：一切所作，
X61n1165_p0794c18║不離念佛。又佛不思議法品云：如來有十種佛事：一
X61n1165_p0794c19║者、若有眾生專心憶念，則得現前；二者、若有眾生心
X61n1165_p0794c20║不調順，則為說法等。又入法界品云：德雲比丘告善
X61n1165_p0794c21║財言：善男子！我得自在決定解力，信根清淨，智光照
X61n1165_p0794c22║耀，普觀境界，離一切障，具清淨行，往詣十方，供養諸
X61n1165_p0794c23║佛，常念一切諸佛如來，總持一切諸佛正法，常見一
X61n1165_p0794c24║切諸佛，隨諸眾生種種心樂，（下文所言正此義。）示現種種成正覺門，於
X61n1165_p0795a01║大眾中而師子吼。善男子！我唯得此憶念一切諸佛
X61n1165_p0795a02║境界智慧光明普見法門。所謂：智光普照念佛門，常
X61n1165_p0795a03║見一切諸佛國土種種宮殿悉嚴淨故；令一切眾生
X61n1165_p0795a04║念佛門，隨諸眾生心之所樂，皆令見佛得清淨故；令
X61n1165_p0795a05║安住力念佛門，令入如來十方中故；令安住法念佛
X61n1165_p0795a06║門，見無量佛聽聞法故；照耀諸方念佛門，悉見一切
X61n1165_p0795a07║諸世界中等無差別諸佛海故；人不可見處念佛門，
X61n1165_p0795a08║悉見一切微細境中諸佛自在神通事故；住於諸劫
X61n1165_p0795a09║念佛門，一切劫中常見如來，諸所施為無暫捨故；住
X61n1165_p0795a10║一切時念佛門，於一切時常見如來，親近同住不捨
X61n1165_p0795a11║離故；住一切剎念佛門，一切國土咸見佛身，超過一
X61n1165_p0795a12║切無與等故；住一切世念佛門，隨於自心之所欲樂，
X61n1165_p0795a13║普見三世諸如來故；住一切境念佛門，普於一切諸
X61n1165_p0795a14║境界中見諸如來次第現故；住寂滅念佛門，於一念
X61n1165_p0795a15║中見一切剎一切諸佛示涅槃故；住遠離念佛門，於
X61n1165_p0795a16║一念中見一切佛從其所住而出去故；住廣大念佛
X61n1165_p0795a17║門，心常觀察一一佛身充偏一切諸法界故；住微細
X61n1165_p0795a18║念佛門，於一毛端有不可說如來出現，悉至其所而
X61n1165_p0795a19║承事故；住莊嚴念佛門，於一念中見一切剎皆有諸
X61n1165_p0795a20║佛成等正覺現神變故；住能事念佛門，見一切佛出
X61n1165_p0795a21║現世間，放智慧光轉法輪故；住自在心念佛門，知隨
X61n1165_p0795a22║自心所有欲樂，一切諸佛現其像故；住自業念佛門，
X61n1165_p0795a23║知隨眾生所積集業，現其影像，令覺悟故；住神變念
X61n1165_p0795a24║佛門，見佛所坐廣大蓮華，周徧法界而開敷故；住虗
X61n1165_p0795b01║空念佛門，觀察如來所有身雲，莊嚴法界、虗空界故。
X61n1165_p0795b02║一、法華經云：若有因緣，獨入他家，一心念佛；乞食無
X61n1165_p0795b03║侶，一心念佛。又云：若人散亂心，入于塔廟中，一稱南
X61n1165_p0795b04║無佛，皆已成佛道。一、淨名經云：寶積當知，直心是菩
X61n1165_p0795b05║薩淨土，菩薩成佛時，不諂眾生來生其國；深心是菩
X61n1165_p0795b06║薩淨土，菩薩成佛時，具足功德眾生來生其國；大乘
X61n1165_p0795b07║心是菩薩淨土，菩薩成佛時，大乘眾生來生其國；布
X61n1165_p0795b08║施是菩薩淨土，菩薩成佛時，一切能捨眾生來生其
X61n1165_p0795b09║國；持戒是菩薩淨土，菩薩成佛時，行十善道滿願眾
X61n1165_p0795b10║生來生其國；忍辱是菩薩淨土，菩薩成佛時，三十二
X61n1165_p0795b11║相莊嚴眾生來生其國；精進是菩薩淨土，菩薩成佛
X61n1165_p0795b12║時，勤修一切功德眾生來生其國；禪定是菩薩淨土，
X61n1165_p0795b13║菩薩成佛時，攝心不亂眾生來生其國；智慧是菩薩
X61n1165_p0795b14║淨土，菩薩成佛時，正定眾生來生其國；四無量心是
X61n1165_p0795b15║菩薩淨土，菩薩成佛時，成就慈、悲、喜、捨眾生來生其
X61n1165_p0795b16║國；四攝法是菩薩淨土，菩薩成佛時，解脫所攝眾生
X61n1165_p0795b17║來生其國；方便是菩薩淨土，菩薩成佛時，於一切法
X61n1165_p0795b18║方便無礙眾生來生其國；三十七品是菩薩淨土，菩
X61n1165_p0795b19║薩成佛時，念處、正勤、神足、根、力、覺、道眾生來生其國；
X61n1165_p0795b20║回向心是菩薩淨土，菩薩成佛時，得一切具足功德
X61n1165_p0795b21║國土；說除八難是菩薩淨土，菩薩成佛時，國土無有
X61n1165_p0795b22║三惡八難；自守戒行不譏彼缺是菩薩淨土，菩薩成
X61n1165_p0795b23║佛時，國土無有犯禁之名；十善是菩薩淨土，菩薩成
X61n1165_p0795b24║佛時，命不中夭，大富梵行，所言誠諦，常以軟語，眷屬
X61n1165_p0795c01║不離，善和諍訟，言必饒益，不嫉不恚，正見眾生來生
X61n1165_p0795c02║其國。如是寶積！菩薩隨其直心則能發行，隨其發行
X61n1165_p0795c03║則得深心，隨其深心則意調伏，隨意調伏則如說行，
X61n1165_p0795c04║隨如說行則能迴向，隨其迴向則有方便，隨其方便
X61n1165_p0795c05║則成就眾生，隨成就眾生則佛土淨，隨佛土淨則說
X61n1165_p0795c06║法淨，隨說法淨則智慧淨，隨智慧淨則其心淨，隨其
X61n1165_p0795c07║心淨則一切功德淨。是故寶積！若菩薩欲得淨土當
X61n1165_p0795c08║淨其心，隨其心淨則佛土淨。又云：菩薩成就八法，於
X61n1165_p0795c09║此世界行無瘡疣生於淨土。何等為八？饒益眾生而
X61n1165_p0795c10║不望報，代一切眾生受諸苦惱，所作功德盡以施之，
X61n1165_p0795c11║等心眾生謙下無閡，於諸菩薩視之如佛，所未聞經
X61n1165_p0795c12║聞之不疑，不與聲聞而相違背，不嫉彼供不高己利，
X61n1165_p0795c13║而於其中調伏其心，常省己過不訟彼短，恒以一心
X61n1165_p0795c14║求諸功德。是為八。一涅盤經云：菩薩六念，念佛第一。
X61n1165_p0795c15║又云：繫念思惟因緣力故得斷煩惱。一大悲經云：一
X61n1165_p0795c16║稱佛名，以是善根入涅槃界不可窮盡。一大般若經
X61n1165_p0795c17║云：佛告曼殊室利：菩薩能正修行一相莊嚴三昧，疾
X61n1165_p0795c18║證菩提。修此行者，應離喧雜，不思眾生相，專心繫念
X61n1165_p0795c19║於一如來，審取名字，善想容儀，即為普觀三世一切
X61n1165_p0795c20║諸佛，即得諸佛一切智慧。一坐禪三昧經曰：菩薩坐
X61n1165_p0795c21║禪，不念一切，惟念一佛，即得三昧。一增一阿含經云：
X61n1165_p0795c22║四事供養閻浮提一切眾生，若有稱佛名號，如𤚲乳
X61n1165_p0795c23║頃，功德過上，不可思議。一文殊般若經云：佛告文殊：
X61n1165_p0795c24║欲人一行三昧者，應處空閒，捨諸亂意，不取相貌，繫
X61n1165_p0796a01║心一佛，專稱名字，隨彼方所，端身正向，能于一佛，念
X61n1165_p0796a02║念相續，即是念中，能見過去、未來、見在諸佛。念一佛
X61n1165_p0796a03║功德，與念無量佛，功德無二。阿難所聞佛法，猶住量
X61n1165_p0796a04║數，若得一行三昧，諸經法門，一一分別，皆悉了知，晝
X61n1165_p0796a05║夜宣說，智慧辯才，終不斷絕。阿難多聞辯才，百千等
X61n1165_p0796a06║分，不及其一。一大集經云：若人專念一方佛，或行或
X61n1165_p0796a07║坐，至七七日，現身見佛，即得往生。一法華三昧觀經
X61n1165_p0796a08║云：十方眾生，一稱南無佛者，皆當作佛。惟一大乘，無
X61n1165_p0796a09║有二三。一切諸法，一相一門，所謂無生無減，畢竟空
X61n1165_p0796a10║相。習如是觀，五欲自斷，五葢自除，五根增長，即得禪
X61n1165_p0796a11║定。一那先經云：王問那先：人生造惡，臨終念佛，得生
X61n1165_p0796a12║佛國。我不信是語。那先答言：如持大石，置于船上，因
X61n1165_p0796a13║得不沒。人雖本惡，因念佛故，不入泥犁。其小石沒者，
X61n1165_p0796a14║如人作惡，不知念佛，便入泥犁中。頌曰：
X61n1165_p0796a15║如來金口言，讚歎西方土，如入長安城。
X61n1165_p0796a16║東西南北入，入已即一城，無別天子都。
X61n1165_p0796a17║普賢佛長子，文殊七佛師，授記及迴向。
X61n1165_p0796a18║是果位往生，釋種得法忍，善財證佛果。
X61n1165_p0796a19║面奉阿彌陀，是菩薩往生，龍樹破有無。
X61n1165_p0796a20║祈婆最勝根，皆得佛授記，是禪師往生。
X61n1165_p0796a21║聞佛心信樂，誦念與持諷，大石置船上，
X61n1165_p0796a22║是下劣往生，阿難世多聞，佛子中第一。
X61n1165_p0796a23║不如念一佛，頓了諸經法。云何義解家？
X61n1165_p0796a24║得輕易念佛，諸正念法門，經中皆悉載。
X61n1165_p0796b01║但一大乘法，無二亦無三。奉勸悟達士，
X61n1165_p0796b02║趂時歇狂解，一心念阿彌，蓮花念念生。
X61n1165_p0796b03║此是常寂光，非報非方便，作是觀為正。
X61n1165_p0796b04║勿妄生分別。禪教律三乘，同歸淨土海。
X61n1165_p0796b05║一切法皆入，是無上普門，教海義無量。
X61n1165_p0796b06║甕觀捨少許。一臠遍鼎味。是中有全藏。
X61n1165_p0796b07║
X61n1165_p0796b08║
X61n1165_p0796b09║
X61n1165_p0796b10║西方合論卷之三