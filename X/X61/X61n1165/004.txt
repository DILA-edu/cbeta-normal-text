X61n1165_p0796b11║
X61n1165_p0796b12║西方合論卷之四
X61n1165_p0796b13║
X61n1165_p0796b14║第四、教相門
X61n1165_p0796b15║夫一大藏教，如器街空，空無相體，器有方圓，器盡空
X61n1165_p0796b16║除，緣亡教滅。是故隨緣普應，則涅槃真如一器也；稱
X61n1165_p0796b17║智自在，則名相專持一空也。藥無定方，定方以病，豈
X61n1165_p0796b18║謂玉屑珊瑚，無上妙藥，槩以治四百四病哉？夫病除
X61n1165_p0796b19║藥貴，便溺即是醍醐；異證同方，參苓化為酖毒。何況
X61n1165_p0796b20║無上醫王，治三乘出世之藥，療人天聲聞凡夫等瘡
X61n1165_p0796b21║者哉？故先德約教，或一或多，名相雖別，理趣是同。道
X61n1165_p0796b22║人不揣固陋，竊附先哲，分別諸句，用彰一乘，庶使觀
X61n1165_p0796b23║者知淨土法門，攝一代時教，毋為儱侗禪宗，輕狂義
X61n1165_p0796b24║虎所誑惑云爾。
X61n1165_p0796c01║一、純有教二、趨寂教三有餘教（上三教分攝）
X61n1165_p0796c02║四、無餘教五、頓悟教六圓極教（上三教全攝）
X61n1165_p0796c03║一、純有教者為諸凡夫耽著愛染，造諸黑業。如來悲
X61n1165_p0796c04║憫，為說地獄苦、餓鬼苦、畜生苦、無福德著我所苦，欲
X61n1165_p0796c05║生人天，當修善根。如佛初成道，為提謂說世間因果，
X61n1165_p0796c06║五百賈人同受五戒，先懺悔五逆、十惡、謗法等罪，是
X61n1165_p0796c07║為有教。觀經脩三福中，首言孝養父母，奉事師長，慈
X61n1165_p0796c08║心不殺，脩十善業。又無量壽經極言五惡、五痛、五燒
X61n1165_p0796c09║之苦，教化羣生，令持五善，亦攝此義。然是經為求往
X61n1165_p0796c10║生，遮諸不善，非是忻心。人天小果，修持是同，證果即
X61n1165_p0796c11║別。如楞嚴、華嚴諸方等，雖不單說，亦兼帶之（亦說戒惡修善），不名純
X61n1165_p0796c12║有。觀經鈔曰：圓頓行者，豈違小乘出家之式，三歸眾
X61n1165_p0796c13║戒威儀等事？又曰：得前前者，不得後後；得後後者，必
X61n1165_p0796c14║得前前。何以故？一切諸佛無不以十善而得度故。華
X61n1165_p0796c15║嚴經曰：十不善業道，是地獄、畜生、餓鬼受生之因；十
X61n1165_p0796c16║善業道，是人天乃至有頂處受生之因。又此上品十
X61n1165_p0796c17║善業道，以智慧修習，心狹劣故，怖三界故，闕大悲故，
X61n1165_p0796c18║從他聞聲而了解故，成聲聞乘。又此上品十善業道
X61n1165_p0797a01║修治清淨，不從他教自覺悟故，大悲方便不具足故，
X61n1165_p0797a02║悟解甚深因緣法故，成獨覺乘。又此上品十善業道
X61n1165_p0797a03║修治清淨，心廣無量故，具足悲愍故，方便所攝故，發
X61n1165_p0797a04║生大願故，不捨眾生故，希求諸佛大智故，淨治菩薩
X61n1165_p0797a05║諸地故，淨修一切諸度故，成菩薩廣大行。又此上上
X61n1165_p0797a06║十善業道，一切種清淨故，乃至證十方無畏故，一切
X61n1165_p0797a07║佛法皆得成就。是故我今等行（平等行也）十善，應令一切具足
X61n1165_p0797a08║清淨。乃至菩薩如是積集善根，成就善根，增長善根，
X61n1165_p0797a09║思惟善根，繫念善根，分別善根，愛樂善根，修習善根，
X61n1165_p0797a10║安住善根。菩薩摩訶薩如是積集諸善根已，以此善
X61n1165_p0797a11║根所得依果（依報與證果）修菩薩行，於念念中見無量佛，如其所
X61n1165_p0797a12║應承事供養。又云：雖無所作而恒住善根。又云：雖知
X61n1165_p0797a13║諸法無有所依，而說依善法而得出離。奉勸悟達之
X61n1165_p0797a14║士，猛省永嘉豁達之言，早尋白社不請之友。勿輕戒
X61n1165_p0797a15║律，天上無作業之佛；勿貪虗名，地下有對證之鬼。蓮
X61n1165_p0797a16║邦不遠，請即加鞭。
X61n1165_p0797a17║二、趨寂教者即二乘寂滅之教趨向涅槃，於嚴土利
X61n1165_p0797a18║他不生喜樂，是為小乘，與淨土大乘之教正反。今云
X61n1165_p0797a19║分攝者，以無量壽經及觀經中皆有須陀洹乃至得
X61n1165_p0797a20║阿羅漢果故。先德（指天台）云：小乘不生，據決定性不生。此中（指上二經）
X61n1165_p0797a21║明生，為在此間（世間）先發大乘心，熏成種子退心下地（退居小乘），要
X61n1165_p0797a22║由垂終回小向大故生。問曰：既回心向大，何故至彼
X61n1165_p0797a23║復證小果？釋曰：以退大既久、習小功深，是故彼佛稱
X61n1165_p0797a24║習說小且令證果。又此證小果者，不守小位而住，還
X61n1165_p0797b01║起大心進行彌速，或五劫或十劫得成初地。如是階
X61n1165_p0797b02║級猶是殊勝，是故不同。又云：經中亦有頻婆證阿那
X61n1165_p0797b03║含，然非此教正所被機。今從正為韋提希等宣淨土
X61n1165_p0797b04║觀，尚非通別（通教別教），豈是小乘？如迦支出世亦有聲聞，畢竟
X61n1165_p0797b05║大乘是正，以羊鹿等車非實車故。
X61n1165_p0797b06║三、有餘（未盡之談）教者了二空真理，修習萬行趣大乘佛果，唯
X61n1165_p0797b07║不許闡提二乘成佛。謂闡提無性，二乘定性決不可
X61n1165_p0797b08║成，未盡大乘真理故名有餘。此經言除五逆不生，又
X61n1165_p0797b09║云二乘種不生，教義似同二乘，上已釋竟。言五逆不
X61n1165_p0797b10║生者，以謗法故，以無信心非是無性，決不可成。故觀
X61n1165_p0797b11║經中毀戒眾生臨終惡相，見者聞讚佛功德，地獄猛
X61n1165_p0797b12║火化清涼風，乃至五逆十惡具足十念者，見金蓮華
X61n1165_p0797b13║猶如日輪，一剎那頃皆得往生。此是自性不思議功
X61n1165_p0797b14║德，仗不思議佛力得顯現故。若不具足佛性，如頑石
X61n1165_p0797b15║濁滓豈能透月？當知念能顯性，如是往生是性力故。
X61n1165_p0797b16║如日能顯空，空非因日，是故一切眾生皆成佛故，不
X61n1165_p0797b17║同始教有餘之教。
X61n1165_p0797b18║四、無餘教者一切眾生平等一性，悉當成佛，是為大
X61n1165_p0797b19║乘極則之教。唯一自心為教體，故云無餘（此下言淨土全是無餘教義）。今此淨土
X61n1165_p0797b20║法門，依正信願等法，究極皆歸一心。故經中言：一心
X61n1165_p0797b21║不亂，即得往生。又大本三輩生彼者，皆云發無上菩
X61n1165_p0797b22║提之心。菩提心者，即佛性是。華嚴經曰：菩提心者，猶
X61n1165_p0797b23║如種子，能生一切諸佛法故；猶如良田，能長眾生白
X61n1165_p0797b24║淨法故；猶如大地，能持一切世間故；猶如淨水，能洗
X61n1165_p0797c01║一切煩惱垢故；猶如大風，普于世間無所礙故；猶如
X61n1165_p0797c02║盛火，能燒一切諸見薪故。廣往彼經，當知菩提心是
X61n1165_p0797c03║鐵砲中利藥，念佛是藥線。華嚴初發心時，便成正覺，
X61n1165_p0797c04║即是此義。菩薩五位加行，亦只是藥中引線耳。無量
X61n1165_p0797c05║妙行，詎有加一行三昧之外者哉？
X61n1165_p0797c06║五、頓悟教者長者論曰：但一念不生，即名為佛。不從
X61n1165_p0797c07║地位漸次而說，故立為頓教。如思益經：得諸法正性
X61n1165_p0797c08║者，不從一地至一地。楞伽經曰：十地則為初，初則為
X61n1165_p0797c09║八地，乃至無所有何次？當知頓者，即是不歷階級之
X61n1165_p0797c10║義。（以下言淨土全是頓悟教義。）天台觀經疏曰：頓悟漸入，此即頓教。正為韋提希
X61n1165_p0797c11║及諸侍女並是凡夫，未證小果，故知是頓，不從漸入。
X61n1165_p0797c12║鈔曰：今經頓者，乃于化法（教化人之法）以圓為頓。何故？無生忍位
X61n1165_p0797c13║別在初地，圓在初住。別教凡夫經無數劫方至此位，
X61n1165_p0797c14║唯有圓教即生可入。今就韋提希即身得忍判為頓
X61n1165_p0797c15║者，是圓頓故。又他經說：受菩薩戒，身身相續，戒行不
X61n1165_p0797c16║缺，經一劫、二劫、三劫，始至初發心住。如是修行十波
X61n1165_p0797c17║羅蜜等無量行願，相續不斷，滿一萬劫，至第六正性
X61n1165_p0797c18║住。徒是修行增進，始至第七不退住。今此經中五逆、
X61n1165_p0798a01║十惡，持名即生，皆得不退，正合頓義。如觀經中是心
X61n1165_p0798a02║作佛，是心是佛等語，皆直指心宗，更無迂迴。且如阿
X61n1165_p0798a03║彌一聲，是非俱剗，何等直截！故古人謂之頭則公案。
X61n1165_p0798a04║鑊湯波底，豈貯寒氷？烈火𦦨中，詎容寸草？達磨復起，
X61n1165_p0798a05║不易吾說。更或踟蹰萬里千年，
X61n1165_p0798a06║六、圓極教者慈恩通贊曰：此方先德總判經論。有四
X61n1165_p0798a07║宗：一立性宗，二破性宗，三破相宗，四顯實宗。涅槃、法
X61n1165_p0798a08║華、華嚴等是顯于真實中道義，捨化城而歸寶所，故
X61n1165_p0798a09║知彌陀經乃第四宗也。又以教准宗（教中分列宗旨），宗有其八：一我
X61n1165_p0798a10║法俱有宗，二有法無我宗，三法無去來宗，四現通假
X61n1165_p0798a11║實宗，五俗妄真實宗（俗屬妄，真屬實），六諸法但名宗，七勝義皆空宗，
X61n1165_p0798a12║八應理圓實宗。如華嚴及彌陀經是第八宗收。又若
X61n1165_p0798a13║真歇了禪師等，以帝網千珠發明淨土圓融之義，諸
X61n1165_p0798a14║書具載。近有老宿以華嚴配此經，謂圓全攝此，此分
X61n1165_p0798a15║攝圓，得圓少分，分屬圓故。據經判義，甚有旨趣。但圓
X61n1165_p0798a16║極義者，無全無分。如月在川，川川皆有全月，乃至瓶
X61n1165_p0798a17║池寸水亦是全月，無分月故。如風在樹，樹樹皆有全
X61n1165_p0798a18║風，乃至片葉莖草亦是全風，無分風故。若圓中有分
X61n1165_p0798a19║者，圓即有段。若分中非全者，圓即不徧。分全雙乖，圓
X61n1165_p0798a20║義不成。今約蓮宗，圓極分五種義：一剎海相含義，二
X61n1165_p0798a21║三世一時義，三無情作佛義，四依正無礙義，五充徧
X61n1165_p0798a22║不動義。一剎海相含義者，一切諸佛報化國土互相
X61n1165_p0798a23║攝入，全他全此而無留礙。若計不相入者，此即情見。
X61n1165_p0798a24║情見非實，如一室中含一虗空，其中若人、若畜、若鬼、
X61n1165_p0798b01║若虫、若几、若瓶、若架之類，皆依虗空建立。虗空屬人
X61n1165_p0798b02║時，則諸鬼、畜、虫、几、瓶、架所依之虗空，一切攝入人中。
X61n1165_p0798b03║虗空屬鬼時，則諸人、畜、虫、几、瓶、架所依之虗空，一切
X61n1165_p0798b04║攝入鬼中。虗空屬虫時，諸人、鬼、畜、几、瓶、架所依之虗
X61n1165_p0798b05║空，一切攝入虫中。乃至虛空屬架時，則諸人、畜、鬼、虫、
X61n1165_p0798b06║几、瓶所依之虗空，一切攝入架中。參而不雜，離亦不
X61n1165_p0798b07║分，非入非不入。是故經云：國土光淨，遍無與等，徹照
X61n1165_p0798b08║無量無數不可思議世界，如明鏡中現其形像。當知
X61n1165_p0798b09║淨方濁土，交光相入，如千燈一室故。二、三世一時義
X61n1165_p0798b10║者，眾生情見，執有時分過、現、未來等事。約實相中，即
X61n1165_p0798b11║無時體可得。何以故？若計晦明是時者，晦明則是業
X61n1165_p0798b12║相，如病眼見眚，非定相故。若計老少是時者，老少則
X61n1165_p0798b13║是幻質，如敝網褁風，非定質故。云何是中而有實義？
X61n1165_p0798b14║今約延、促相入二義，以明時體：一、促中有延，二、延中
X61n1165_p0798b15║有促。一、促中有延者，如人假寐，夢經種種城邑聚落，
X61n1165_p0798b16║及見故人，悲笑分明，經歷時月。醒而問人：熟睡幾時？
X61n1165_p0798b17║侍者答言：數千錢時。其人自思：假寐無幾，云何經歷
X61n1165_p0798b18║如許變態？了了記憶，非病非醉，展轉追惟，是義終不
X61n1165_p0798b19║可得。二、延中有促者，如人二十，忽得顛病，吞刀捉火，
X61n1165_p0798b20║或為人言未來事，或對妻子嬉笑如常，及生男女，或
X61n1165_p0798b21║忽能文，著種種書。經三十年，遇一異人，呪水與飲。其
X61n1165_p0798b22║人如睡忽覺，即以二十為昨日事。家人屈指為計歲
X61n1165_p0798b23║月，出示子女及種種書。其人自思：本無歲月，焉有是
X61n1165_p0798b24║事？亦不復記病與不病。以是二喻，進退互觀，畢竟無
X61n1165_p0798c01║有三世可得。是故經云：觀彼久遠，猶若今日，經須臾
X61n1165_p0798c02║間，歷事諸佛，遍十方界。是謂三世無間。三世無間者，
X61n1165_p0798c03║時體不可得故。三、無情作佛義者。權教中言：有情有
X61n1165_p0798c04║佛性，無情無佛性，一切草木器界不能成道及轉法
X61n1165_p0798c05║輪。此是執情強計，屬意即有，屬物即無，不了諸法皆
X61n1165_p0798c06║住法位。何以故？意是色故，是空根故，是往古來今故，
X61n1165_p0798c07║是無情故，一無一切無故。青黃是意故，風鳴谷响是
X61n1165_p0798c08║意故，草木瓦礫是意故，是有情故，一有一切有故。故
X61n1165_p0798c09║知情之為情，亦可說自，亦可說物，不應說言誰無誰
X61n1165_p0798c10║有。如一夫妻共生一子，不應說言誰生誰不生。夫髮
X61n1165_p0798c11║毛爪齒亦是無情，與我俱佛邪？抑與我不俱佛邪？夢
X61n1165_p0798c12║中見山見水見木見石亦是無情，是情想攝邪？抑非
X61n1165_p0798c13║情想攝邪？當知是中尚無是我非我，云何更計有情
X61n1165_p0798c14║無情？是故經中道場寶樹能淨諸根，風枝水晌咸宣
X61n1165_p0798c15║妙法，無一物非佛身，無一物不轉法輪，豈是情見妄
X61n1165_p0798c16║知所能計度？四、依正無礙義者。依是器界，正是身根。
X61n1165_p0798c17║若約凡情，即橫計有依有正，是義非實。何以故？若言
X61n1165_p0798c18║虛空是依者，如人張口則虗空入，乃至毛孔、骨節、心
X61n1165_p0798c19║腹之內皆有虗空。是依邪？是正邪？若言地、水、火、風是
X61n1165_p0798c20║依者，如人涎液入器為水，髮焦為土，兩手相觸成火，
X61n1165_p0798c21║噓氣為風。是依邪？是正邪？是故經中無量寶華，一一
X61n1165_p0798c22║華中出三十六億那由他百千光明，一一光明出三
X61n1165_p0798c23║十六億那由他百千佛，普為十方說一切法。以佛力
X61n1165_p0798c24║故現有寶華，以寶華故復現諸佛。是故當知，盡一剎
X61n1165_p0799a01║是佛身，剎剎皆然；無一身非佛剎，身身皆然。非是佛
X61n1165_p0799a02║神力變現，唯一真法界智為依正故。五、充徧不動義
X61n1165_p0799a03║者，眾生妄計佛身即有去來，而實佛身無去無來，亦
X61n1165_p0799a04║無不去不來。辟如鳥飛空中，一日千里，空非隨鳥，鳥
X61n1165_p0799a05║不離空。是故經言：阿彌陀佛常在西方。又言：至一切
X61n1165_p0799a06║行人之所。如涅槃經，佛言：善男子！波羅柰城有優婆
X61n1165_p0799a07║夷，已于過去無量光佛種諸善根。是優婆夷夏九十
X61n1165_p0799a08║日請命眾僧奉施醫藥。是時眾中有一比丘身嬰重
X61n1165_p0799a09║病，良醫診之當須肉藥，若不得肉，病將不全。時優婆
X61n1165_p0799a10║夷尋自取刀割其髀肉，切以為𦞦，送病比丘。比丘服
X61n1165_p0799a11║已，病即得差。是優婆夷患瘡苦惱，不能堪忍，即發聲
X61n1165_p0799a12║言：南無佛陀！南無佛陀！我于爾時在舍衛城聞其音
X61n1165_p0799a13║聲，於是女人起大慈心。是女尋見我持良藥塗其瘡
X61n1165_p0799a14║上，還合如本。我即為其說種種法，聞法歡喜，發阿耨
X61n1165_p0799a15║多羅三藐三菩提心。善男子！我于爾時實不往至波
X61n1165_p0799a16║羅柰城持藥塗是優婆夷瘡，當知皆是慈善根力令
X61n1165_p0799a17║彼女人見如是事。復次，善男子！調達惡人貪不知足，
X61n1165_p0799a18║多服酥故，頭痛腹滿，受大苦惱，發如是言：南無佛陀！
X61n1165_p0799a19║南無佛陀！我時住在優禪尼城，聞其音聲，即生慈心。
X61n1165_p0799a20║爾時，調達尋便見我往至其所，手摩鹽湯而令服之，
X61n1165_p0799a21║服已平復。善男子！我實不往調達所摩其頭腹，授湯
X61n1165_p0799a22║令服，當知皆是慈善根力令調達見如是事。復次，善
X61n1165_p0799a23║男子！憍薩羅國有五百賊，群黨抄掠，波斯匿王遣兵
X61n1165_p0799a24║伺捕，得已挑目，逐著黑闇叢林之下，受大苦惱，各作
X61n1165_p0799b01║是言：南無佛陀！南無佛陀！啼哭號咷。我時往在祇桓
X61n1165_p0799b02║精舍，聞其音聲，即生慈心。時有涼風吹香山中種種
X61n1165_p0799b03║香藥滿其眼眶，尋還得眼，如本不異。諸賊開眼，即見
X61n1165_p0799b04║如來住立其前而為說法。賊聞法已，發阿耨多羅三
X61n1165_p0799b05║藐三菩提心。善男子！我于爾時實不作風吹香山中
X61n1165_p0799b06║種種香藥住其人前而為說法，當知皆是慈善根力
X61n1165_p0799b07║令彼羣賊見如是事。如上之法，豈容思議？總之，皆是
X61n1165_p0799b08║一真法界，不得言是自心感見，亦不得言心佛和合，
X61n1165_p0799b09║以佛地中離自、離他、離和合故。是故，入此門者，莫同
X61n1165_p0799b10║凡夫情見分別計度。如清涼云：阿彌陀佛即本師盧
X61n1165_p0799b11║舍那，猶屬情量。何以故？十方世界惟一智境，無別佛
X61n1165_p0799b12║故。
X61n1165_p0799b13║（問，論中所引涅槃經，言慈善根力。或者如來法性，無人我遠邇。眾生受苦，皆如來性中境相邪。答，此止說
X61n1165_p0799b14║得正因佛性。然論正因，寧獨如來。雖眾生之性亦爾。但眾生為業所障，於他人受苦，縱親詣彼所，尚不克
X61n1165_p0799b15║救。況不徃而獲免耶。教中言，八地以上菩薩，一呼其名，即蒙利益。以分別業盡，法爾如然。故杜順和尚，一
X61n1165_p0799b16║履懸門，十年無人竊去。自云，多生不作盜業，故得如是報。宋人有鄒囊陀者，人一見其面，輙得禍。近時有
X61n1165_p0799b17║某妃子，貧甚。凡手所觸物，尋即廢去，不能自存。此非多生業力之故，與佛善根力合，得如是報。無足怪者。）
X61n1165_p0799b18║
X61n1165_p0799b19║西方合論卷之四