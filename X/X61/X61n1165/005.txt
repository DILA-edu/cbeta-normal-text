X61n1165_p0799c01║西方合論卷之五
X61n1165_p0799c02║
X61n1165_p0799c03║第五、理諦門
X61n1165_p0799c04║夫即性即相，非有非空，理事之門不礙，遮表之詮互
X61n1165_p0799c05║用。言無者，如水月鏡花，不同龜毛兔角；言有者，似風
X61n1165_p0799c06║起雲行，不同金堅石礙。是故若滯名著相，即有漏凡
X61n1165_p0799c07║夫；若撥果排因，即空見外道。夢中佛國，咸願往生；泡
X61n1165_p0799c08║影聖賢，誓同瞻仰。說真說相，似完膚之加瘡；道有道
X61n1165_p0799c09║無，類紅鑪之點雪。爰約真諦，分別四門。
X61n1165_p0799c10║一、即相即心門二、即心即相門
X61n1165_p0799c11║三、非心非相門四、離即離非門
X61n1165_p0799c12║一、即相即心門者淨土境觀要門曰：經云：心包太虗，
X61n1165_p0799c13║量周沙界。又云：心如工畵師，造種種五陰，一切世間
X61n1165_p0799c14║中，莫不從心造。是故極樂國土、寶樹、寶地、寶池、彌陀
X61n1165_p0799c15║海眾、正報之身、三十二相等，皆是我心本具，皆是我
X61n1165_p0799c16║心造作，不從他得，不向外來。能了此者，方可論于即
X61n1165_p0799c17║心觀佛。故觀經云：諸佛如來是法界身，入一切眾生
X61n1165_p0799c18║心想中。至八十隨形好句，天台大師作二義釋：一約
X61n1165_p0799c19║感應道交釋，二約解行相應釋。若無初釋，則觀非觀
X61n1165_p0799c20║佛；若無次釋，則心外有佛。至釋是心作佛，是心是佛，
X61n1165_p0799c21║從修觀邊說，名為心作；從本具邊說，名為心是。義徧
X61n1165_p0799c22║初後，例合云是心作日，是心是日，乃至是心作勢至，
X61n1165_p0799c23║是心是勢至，以至九品之中，隨境作觀，莫不咸然。又
X61n1165_p0799c24║曰：觀心觀佛，皆屬妄境，意在了妄即真（了知其妄，即此是真），不須破妄，然
X61n1165_p0800a01║後顯真。故荊溪云：唯心之言，豈惟真心，須知煩惱心
X61n1165_p0800a02║徧。子尚不知煩惱心徧，安能了知生死色徧？色何以
X61n1165_p0800a03║徧？色即心故。若爾，不須攝佛歸心，方名約心觀佛。如
X61n1165_p0800a04║此明之，非但深得佛意，亦乃逈出常情。宗鏡錄曰：自
X61n1165_p0800a05║心徧一切處，所以若見他佛，即是自佛。不壞自他之
X61n1165_p0800a06║境，惟是一心。眾生如像上之模，若除模，既見自佛，亦
X61n1165_p0800a07║見他佛。何者？雖見他佛，即是自佛，以自鑄出故。亦不
X61n1165_p0800a08║壞他佛，以於彼本質上，雖變起他佛之形，即是自相
X61n1165_p0800a09║分故。又曰：自心感現，佛身來迎。佛身常寂，無有去來。
X61n1165_p0800a10║眾生識心，託本佛功德勝力，有來有去。如面鏡像，似
X61n1165_p0800a11║夢施為。鏡中之形，非內非外。夢裡之質，非有非無。但
X61n1165_p0800a12║是自心，非關佛化。故知淨業純熟，目睹佛身。惡果將
X61n1165_p0800a13║成，心現地獄。如福德之者，執礫成金。業貧之人，變金
X61n1165_p0800a14║成礫。礫非金而金現，金非礫而礫生。金生但是心生，
X61n1165_p0800a15║礫現唯從心現。轉變是我，金礫何從？正法念處經云：
X61n1165_p0800a16║黠慧善巧畵師，取種種彩色，取白作白，取赤作赤，取
X61n1165_p0800a17║黃作黃。若取鴿色，則為鴿色，取黑作黑。心業畵師，亦
X61n1165_p0800a18║復如是。緣白取白（緣想白業，則能取白），於天人中，則成白色。何義名白？欲
X61n1165_p0800a19║等漏垢，所不染汙，故名白色。又復如是，心業畵師，取
X61n1165_p0800a20║赤彩色，于天人中，能作赤色。何義名赤？所謂愛聲味
X61n1165_p0800a21║觸香色。又復如是，心業畵師，取黃彩色，於畜生道，能
X61n1165_p0800a22║作黃色。何義名黃？彼此𮞏互，飲血噉肉，貪欲嗔癡，更
X61n1165_p0800a23║相殺害，故名黃色。又復如是，心業畵師取鴿彩色攀
X61n1165_p0800a24║緣觀察，於餓鬼道作垢鴿色。何義名鴿？彼身猶如火
X61n1165_p0800b01║燒林樹，饑渴所惱種種苦逼。又復如是，心業畫師取
X61n1165_p0800b02║黑彩色，於地獄中畫作黑色。何義名黑？以黑業故生
X61n1165_p0800b03║地獄中，有黑鐵壁被然被縛得黑色身。如是乃至心
X61n1165_p0800b04║業畫師，善治禪彩攀緣明淨，如彼畫師善治彩色畫
X61n1165_p0800b05║作好色，皆是自心非他所作。是故當知，心業畫師以
X61n1165_p0800b06║純淨色畫作淨土，亦復如是。又如般舟三昧中說，菩
X61n1165_p0800b07║薩得是三昧，便于是間坐見阿彌陀佛。譬如有人聞
X61n1165_p0800b08║毗耶離國有婬女人名菴羅婆利，舍衛國有婬女人
X61n1165_p0800b09║名須曼那，王舍城婬女人名憂鉢羅槃那，有三人各
X61n1165_p0800b10║各聞人讚三女人端正無比，晝夜專念心著不捨，便
X61n1165_p0800b11║于夢中夢與從事，覺已心念：彼女不來，我亦不往，而
X61n1165_p0800b12║婬事得辦。因是而悟一切諸法皆如是耶？往告䟦陀
X61n1165_p0800b13║惒菩薩，菩薩答言：諸法實爾，皆從念生。如是種種為
X61n1165_p0800b14║三人說，三人即得不退轉地。菩薩於是間國土，聞阿
X61n1165_p0800b15║彌陀佛數數念，用是念故見阿彌陀佛。譬如人遠出
X61n1165_p0800b16║到他郡國，念本鄉里、家室、親屬、財產。其人於夢中歸
X61n1165_p0800b17║到故鄉里，見家室、親屬，喜共言語。於夢中見已，覺為
X61n1165_p0800b18║知識說之：我歸到故鄉里，見我家室、親屬。菩薩如是，
X61n1165_p0800b19║其所向方聞佛名，常念所向方欲見佛，菩薩一切見
X61n1165_p0800b20║佛。譬如比丘觀死人骨著前，有觀青時、有觀白時、有
X61n1165_p0800b21║觀赤時、有觀黑時，其骨無有持來者，亦無有是骨，亦
X61n1165_p0800b22║無所從來，是意所作。菩薩如是，欲見何方佛即見。何
X61n1165_p0800b23║以故？持佛威神力、持佛三昧力、持本（指自心）功德力，用是三
X61n1165_p0800b24║事故得見佛。譬如年少之人端正姝好，以持淨器盛
X61n1165_p0800c01║好麻油及盛淨水，或新磨鏡、或無瑕水精，於是自照
X61n1165_p0800c02║悉自見影。何以故？以明淨故自見其影，其影亦不從
X61n1165_p0800c03║中出、亦不從外入。菩薩以善清淨心隨意悉見諸佛，
X61n1165_p0800c04║見已歡喜作是念言：佛從何所來？我身亦不去。即時
X61n1165_p0800c05║便知佛無所從來，我亦無所去。復作是念：三界所有
X61n1165_p0800c06║皆心所作。何以故？隨心所念悉皆得見。以心見佛、以
X61n1165_p0800c07║心作佛，心即是佛、心即我身，心不自知亦不自見。若
X61n1165_p0800c08║取心相悉皆無智，心亦虗誑皆從無明出，因是心相
X61n1165_p0800c09║即入諸法實相。是故當知，心外見佛即成魔境。何以
X61n1165_p0800c10║故？以心外無一法可得故。
X61n1165_p0800c11║二、即心即相門者謂諸法畢竟空故，則有諸法。若諸
X61n1165_p0800c12║法有決定性者，則一切不立。般若經曰：若諸法不空，
X61n1165_p0800c13║即無道無果。法句經曰：菩薩于畢竟空中熾然建立。
X61n1165_p0800c14║華嚴經曰：菩薩摩訶薩了達自身及以眾生本來寂
X61n1165_p0800c15║滅，而勤修福智無有厭足，於諸境界永離貪欲，而常
X61n1165_p0800c16║樂瞻奉諸佛色，知佛國土皆如虗空，而常莊嚴佛剎。
X61n1165_p0800c17║以是義故，菩薩樂修淨土。羣疑論問曰：諸佛國土亦
X61n1165_p0800c18║復皆空，觀眾生如第五大，何得取著有相，捨此生彼？
X61n1165_p0800c19║答：諸佛說法不離二諦。經云：成就一切法，而離諸法
X61n1165_p0800c20║相。成就一切法者，世諦諸法也。離諸法者，第一義諦
X61n1165_p0800c21║無相也。又云：雖知諸佛國，及與眾生空，常修淨土行，
X61n1165_p0800c22║教化諸群生。汝但見說圓成實相之教，破徧計所報
X61n1165_p0800c23║畢竟空無之文，不信說依他起性因緣之教，即是不
X61n1165_p0800c24║信因果之人。說于諸法斷滅相者，是為邪見外道。又
X61n1165_p0801a01║十疑論曰：夫不生不滅者，於生緣中諸法和合不守
X61n1165_p0801a02║自性，求于生體亦不可得，此生生時無所從來，故名
X61n1165_p0801a03║不生。諸法散時不守自性，此散滅時去無所至，故言
X61n1165_p0801a04║不滅。非因緣生滅外，別有不生不滅。亦非不求生淨
X61n1165_p0801a05║土，喚作無生。偈云：因緣所生法，我說即是空。亦名為
X61n1165_p0801a06║假名，亦名中道義。又云：諸法不自生，亦不從他生。不
X61n1165_p0801a07║共不無因，是故說無生。又云：譬如有人，造立宮室。若
X61n1165_p0801a08║依空地，隨意無礙。若依虛空，終不能成。諸佛說法，常
X61n1165_p0801a09║依二諦。不壞假名，而說諸法實相。智者熾然，求生淨
X61n1165_p0801a10║土。達生體不可得，即是真無生。此謂心淨，故佛土淨。
X61n1165_p0801a11║愚者為生所縛，聞生即作生解，聞無生即作無生解。
X61n1165_p0801a12║不知生即無生，無生即生。不達此理，橫想是非。嗔他
X61n1165_p0801a13║求生淨土，幾許誣（言許多誣）哉。長蘆曰：以生為生者，常見之所
X61n1165_p0801a14║失也。以無生為無生者，斷見之所惑也。生而無生，無
X61n1165_p0801a15║生而生者，第一義諦也。永明曰：即相之性，用不離體。
X61n1165_p0801a16║即性之相，體不離用。若欲讚性，即是讚相。若欲毀相，
X61n1165_p0801a17║祇是毀性。天如曰：性能現相，無生即生。相由性現，生
X61n1165_p0801a18║即無生。是則無聲聲中風枝水响，非色色裏寶樹欄
X61n1165_p0801a19║干。豈同灰飛煙滅之頑空，與撥無因果之魔屬哉。
X61n1165_p0801a20║三、非心非相門者婆沙論明新發意菩薩，先念佛色
X61n1165_p0801a21║相、相體、相業、相果、相用，得下勢力；次念佛四十不共
X61n1165_p0801a22║法心，得中勢力；次念實相佛，得上勢力，不著色、法二
X61n1165_p0801a23║身。偈云：不貪著色身，法身亦不著，善知一切法，永寂
X61n1165_p0801a24║如虗空。寶性論曰：依佛義故，經云：佛告阿難言：如來
X61n1165_p0801b01║者，非可見法。是故眼識不得見故。依法義故，經云：所
X61n1165_p0801b02║言法者，非可說事。是故非耳識所聞故。依僧義故，經
X61n1165_p0801b03║云：所言僧者，名無為。是故不可身心供養、禮拜、讚歎
X61n1165_p0801b04║故。摩訶般若經曰：菩薩摩訶薩念佛，不以色念，不以
X61n1165_p0801b05║受、想、行、識念，以諸法自性空故。不應以三十二相、八
X61n1165_p0801b06║十隨形好念，不應以戒、定、慧、解脫、解脫知見而念，不
X61n1165_p0801b07║以十力、四無所畏、四無礙智、十八不共法而念。何以
X61n1165_p0801b08║故？是諸法自性空故。自性空則無所念，無所念故是
X61n1165_p0801b09║為念佛。智度論曰：若菩薩于過去諸佛取相分別回
X61n1165_p0801b10║向，是不名回向。何以故？有相是一邊，無相是一邊，離
X61n1165_p0801b11║是二邊行中道，是諸佛實相。是故說諸過去佛墮相
X61n1165_p0801b12║數中，若不取相數回向，是為不顛倒。佛藏經曰：見諸
X61n1165_p0801b13║法實相，名為見佛。何等名為諸法實相？所謂諸法畢
X61n1165_p0801b14║竟空無所有，以是畢竟空無所有法念佛。乃至又念
X61n1165_p0801b15║佛者，離諸想，諸想不生，心無分別，無名字，無障礙，無
X61n1165_p0801b16║欲無得，不起覺觀。何以故？舍利弗，隨所念起一切諸
X61n1165_p0801b17║想，皆是邪見。舍利弗，隨無所有，無覺無觀，無生無滅，
X61n1165_p0801b18║通達是者，名為念佛。如是念中，無貪無著，無逆無順，
X61n1165_p0801b19║無名無想。舍利弗，無想無語，乃名念佛。是中乃至無
X61n1165_p0801b20║微細小念，何況麤身口意業？無身口意業處，無取無
X61n1165_p0801b21║攝，無諍無訟，無念無分別，空寂無性，滅諸覺觀，是名
X61n1165_p0801b22║念佛。舍利弗，若人成就如是念者，欲轉四天下地，隨
X61n1165_p0801b23║意能轉，亦能降伏百千億魔，況弊無明從虗誑緣起，
X61n1165_p0801b24║無決定相？是法如是，無想無戲論，無生無滅，不可說，
X61n1165_p0801c01║不可分別，無暗無明，魔若魔民所不能測，但以世俗
X61n1165_p0801c02║言說有所教化，而作是言：汝念佛時，莫取小想，莫生
X61n1165_p0801c03║戲論，莫有分別。何以故？是法皆空，無有體性，不可念，
X61n1165_p0801c04║一相所謂無相。是名真實念佛。又止觀明念佛三昧
X61n1165_p0801c05║者，當云何念？為復念我？當從心得佛，從身得佛，佛不
X61n1165_p0801c06║用心得，不用身得，不用心得佛色，不用色得佛心。何
X61n1165_p0801c07║以故？心者佛無心，色者佛無色故。不用色心得三菩
X61n1165_p0801c08║提，佛色已盡，乃至識已盡。佛所說盡者，是癡人不知，
X61n1165_p0801c09║智者曉了，不用身口得佛，不用智慧得佛。何故？智慧
X61n1165_p0801c10║索不可得，自索我了不可得，亦無所見，一切法本無
X61n1165_p0801c11║所有，壞本絕本。若如是念者，是名實相念佛之門，亦
X61n1165_p0801c12║名絕待門。
X61n1165_p0801c13║四、離即離非門者永明曰：若執言內力，即是自性。若
X61n1165_p0801c14║言他力，即成他性。若云機感相投，即是共性。若云非
X61n1165_p0801c15║因非緣，即無因性。皆滯閡執，未入圓成。當知佛力難
X61n1165_p0801c16║思，玄通罕測。譬如阿迦叔樹，女人摩觸，花為之出。是
X61n1165_p0801c17║樹無覺觸，非無覺觸。菩薩摩訶薩不思議念觸，亦復
X61n1165_p0801c18║如是。又如象齒，因雷生花。是齒非耳，云何有聞？若無
X61n1165_p0801c19║聞者，花云何生？又若雷能生花者，諸物應有。菩薩摩
X61n1165_p0801c20║訶薩不思議聲塵，亦復如是。又如勇士，疑石為虎。箭
X61n1165_p0801c21║至沒鏇，箭非尅石，石非受矢。菩薩摩訶薩不思議精
X61n1165_p0801c22║進，亦復如是。又如有人遠行，獨宿空舍。夜中有鬼，擔
X61n1165_p0801c23║一死人，來著其前。復有一鬼，隨逐瞋罵云：是我物。先
X61n1165_p0801c24║鬼言：我自持來。後鬼言：實我擔來。二鬼各執一手爭
X61n1165_p0802a01║之。前鬼言：此中有人可問。後鬼即問：是誰擔來？是人
X61n1165_p0802a02║思惟：二鬼力大，妄語亦死，何若實語？即言：前鬼擔來。
X61n1165_p0802a03║後鬼大嗔，捉此人手，㧞斷著地。前鬼取死人一臂，附
X61n1165_p0802a04║之即著。如是兩臂、兩脚、頭、脅，舉身皆易。於是二鬼，共
X61n1165_p0802a05║食所易人身，拭口而去。其人思惟：眼見我身被鬼食
X61n1165_p0802a06║盡，今此我身盡是他肉。即于一切時作他身想，乃至
X61n1165_p0802a07║五欲亦不貪著。是他身故不應供養，乃至妻子亦不
X61n1165_p0802a08║生染。是他身故不應有染，乃至種種訶斥苦辱亦皆
X61n1165_p0802a09║順受。是他身故無復憍慢，後忽自計：若是他者不應
X61n1165_p0802a10║有我，若非他者他身現在。是中非他非非他、非我非
X61n1165_p0802a11║非我，我亦不可得、他亦不可得，從本已來恒自如是。
X61n1165_p0802a12║即時得知一切法是我非我，皆為妄計。菩薩摩訶薩
X61n1165_p0802a13║不思議觀力，見佛自他亦復如是。又如貧人商丘開
X61n1165_p0802a14║信富者言，入火不燒、入水不溺、投高不折，乃至隨諸
X61n1165_p0802a15║誑語皆得實寶物，而是貧人無他術故。菩薩摩訶薩
X61n1165_p0802a16║不思議貪欲，獲佛寶王亦復如是。又如空谷隨聲發
X61n1165_p0802a17║響，此響不從空來、不從谷來、不從聲來。若從空來者
X61n1165_p0802a18║空應有響，若從谷來者應時時響，若從聲來者呼平
X61n1165_p0802a19║地時此響亦傳，乃至非和合來、非因緣來、非自然來。
X61n1165_p0802a20║菩薩摩訶薩不思議聲相，非來非去，亦復如是。又如
X61n1165_p0802a21║幻人，幻長者所愛馬，入小瓶中，瓶不加大，而馬跳躍
X61n1165_p0802a22║如常。長者為設食已，馬繫柱如故。菩薩摩訶薩不思
X61n1165_p0802a23║議幻法，變現佛剎，亦復如是。又如訶宅迦藥，人或得
X61n1165_p0802a24║之，以其一兩，變千兩銅，悉成真金，非千兩銅能變此
X61n1165_p0802b01║藥。菩薩摩訶薩不思議大丹，點穢成淨，亦復如是。又
X61n1165_p0802b02║如有人，得安繕那藥，以塗其目，雖行人中，人所不見。
X61n1165_p0802b03║菩薩摩訶薩不思議藥力，於念念生中，得無生身，亦
X61n1165_p0802b04║復如是。又如無能勝香，若以塗鼓，其聲發時，一切敵
X61n1165_p0802b05║軍，皆自退散。又轉輪王，有香名海藏，若燒一丸，王及
X61n1165_p0802b06║四軍，皆騰虗空。菩薩摩訶薩不思議正念香，伏諸魔
X61n1165_p0802b07║軍，超越三界，亦復如是。是故當知，念佛三昧，不可思
X61n1165_p0802b08║議。如普賢毛孔，不可思議。如摩耶夫人腹，不可思議。
X61n1165_p0802b09║如淨名丈室，不可思議。如具足優婆夷小器，不可思
X61n1165_p0802b10║議。何以故？一切法皆不可思議故。若有一毛頭許可
X61n1165_p0802b11║思議者，即非法界性海。如上言心言境，言有相無相
X61n1165_p0802b12║者，皆是思議法。若入此不思議解脫，即知一切分別
X61n1165_p0802b13║念佛，皆為戲論。
X61n1165_p0802b14║
X61n1165_p0802b15║西方合論卷之五