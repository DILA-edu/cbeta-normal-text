X61n1165_p0802b16║
X61n1165_p0802b17║
X61n1165_p0802b18║
X61n1165_p0802b19║西方合論卷之六
X61n1165_p0802b20║
X61n1165_p0802b21║第六、稱性門
X61n1165_p0802b22║夫一切賢聖，稱心而行，法性無邊，行海叵量。是故或
X61n1165_p0802b23║一剎那中，行滿三祇；或恒河沙劫，未成一念。飛空鳥
X61n1165_p0802b24║跡，辨地位之分齊；淚日風花，明過現之影像。無脛而
X61n1165_p0802c01║走，舍阿彌以何之？不疾而速，識西方之非遠。譬諸五
X61n1165_p0802c02║色至玄而亡，萬流以海為極者也。今約大乘諸行，總
X61n1165_p0802c03║入一行，略示五門。
X61n1165_p0802c04║一、信心行二、止觀行三、六度行
X61n1165_p0802c05║四、悲願行五、稱法行
X61n1165_p0802c06║一、信心行者經云：信為道元功德母。一切諸行，無不
X61n1165_p0802c07║以信為正因。乃至菩提果滿，亦只完此信根。如谷子
X61n1165_p0802c08║墮地，迨于成實，不異初種。如稚荀參天，暨至叢葉，本
X61n1165_p0802c09║是原竿。初心菩薩，無不依是信力而成就者。是故蓮
X61n1165_p0802c10║宗門下，全仗此信為根本。一者信阿彌陀佛不動智、
X61n1165_p0802c11║根本智，與己無異。如一大虗空，日映則明，雲來則翳。
X61n1165_p0802c12║虛空本無，是故又則雲與日，皆即虗空故。二者信阿
X61n1165_p0802c13║彌陀佛從發願來，那由他劫內，一切難行難忍，種種
X61n1165_p0802c14║修習之事，我亦能行。何以故？自憶無始劫中，漂溺三
X61n1165_p0802c15║塗，生苦死苦，披毛戴角苦，鐵床銅柱苦，一切無益之
X61n1165_p0802c16║苦，皆能受之。何況如今菩薩萬行，濟眾生事，豈不能
X61n1165_p0802c17║為？三者信阿彌陀佛無量智慧，無量神通，及成就無
X61n1165_p0802c18║量願力等事，我亦當得。何以故？如來自性方便，具有
X61n1165_p0802c19║如是不思議事。我與如來，同一自體清淨性故。四者
X61n1165_p0802c20║信阿彌陀佛不去不來，我亦不去不來。西方此土，不
X61n1165_p0802c21║隔毫端，欲見即見。何以故？一切諸佛，皆以法性為身
X61n1165_p0802c22║土故。五者信阿彌陀佛修行歷劫，直至證果，不移剎
X61n1165_p0802c23║那。我今亦不移剎那，位齊諸佛。何以故？時分者，是業
X61n1165_p0802c24║收。法界海中，業不可得故。如是信解，是謂入道初心，
X61n1165_p0803a01║信一切諸佛淨土之行。
X61n1165_p0803a02║二、止觀行者如圓覺、楞嚴、華嚴諸方等經，古今學者
X61n1165_p0803a03║廣設觀門，唯台宗三觀最為直捷，示一心之筌蹄，撮
X61n1165_p0803a04║諸法之要領，修行徑路無輸于此。西方宗旨自有十
X61n1165_p0803a05║六正觀，然一一觀中具含此三義，故天台詮經直以
X61n1165_p0803a06║三諦攝彼十六。妙宗鈔曰：性中三德，體是諸佛三身，
X61n1165_p0803a07║即此三德三身，是我一心三觀。若不然者，則觀外有
X61n1165_p0803a08║佛，境不即心，何名圓宗絕待之觀？亦可彌陀三身以
X61n1165_p0803a09║為法身，我之三觀以為般若，觀成見佛即是解脫，舉
X61n1165_p0803a10║一具三，如新伊字。觀佛既爾，觀諸依正，理非異塗。廣
X61n1165_p0803a11║如疏鈔，不能具述。至若溫陵禪師，則純以念佛一聲
X61n1165_p0803a12║入三觀門。言念存三觀者，如一聲佛，遂了此能念體
X61n1165_p0803a13║空，所念無相，即念存空觀所念之佛即應身，即心破
X61n1165_p0803a14║見思惑也。雖能念體空，所念無相，不妨能念分明，所
X61n1165_p0803a15║念顯然，即念存假觀所念之佛即報身，即心破塵沙
X61n1165_p0803a16║惑也。正當能念所念空時，即能念所念顯然，正當能
X61n1165_p0803a17║念所念顯時，即是能念所念寂然，空假互存，乃念存
X61n1165_p0803a18║中觀所念之佛即法身，即心破無明惑也。是又即念
X61n1165_p0803a19║佛因，究竟三諦，淨彼四土，如拈一微塵變大地作黃
X61n1165_p0803a20║金，是謂法界圓融不可思議觀門。
X61n1165_p0803a21║三、六度行者起信論曰：菩薩從初正信已來，於第一
X61n1165_p0803a22║阿僧祗將欲滿故，於真如法中深解現前所修離相，
X61n1165_p0803a23║知法性體離慳貪故，隨順修行檀波羅蜜。法性無染
X61n1165_p0803a24║離五欲過故，隨順修行戒波羅蜜。法性無苦離瞋惱
X61n1165_p0803b01║故，隨順修行忍波羅蜜。法性無身心相離懈怠故，隨
X61n1165_p0803b02║順修行精進波羅蜜。法性常定體無亂故，隨順修行
X61n1165_p0803b03║禪波羅蜜。法性體明離無明故，隨順修行般若波羅
X61n1165_p0803b04║蜜故。智度論曰：菩薩觀一切法畢竟空，不生慳貪心。
X61n1165_p0803b05║何以故？畢竟空中無有慳貪，慳貪根本斷故。乃至般
X61n1165_p0803b06║若波羅蜜畢竟空故，常不生癡心。所以者何？佛說一
X61n1165_p0803b07║切法無施無受、非戒非犯，乃至不智不愚故。又云：菩
X61n1165_p0803b08║薩雖不見布施，以清淨空心布施，作是念：是布施空
X61n1165_p0803b09║無所有，眾生須故施與。如小兒以土為金銀，長者則
X61n1165_p0803b10║不見是金銀，便隨意與竟無所與。其餘五法亦復如
X61n1165_p0803b11║是。是謂菩薩行于六度。修淨土者即無如是差別名
X61n1165_p0803b12║相，然亦不越一行。具此六義：一者捨諸雜念是行於
X61n1165_p0803b13║施，又則繫佛不住捨念是性施故。二者念念中淨是
X61n1165_p0803b14║行于戒，又則繫佛不求滅念是性戒故。三者世念盡
X61n1165_p0803b15║弱是行於忍，又則繫佛非關摧念是性忍故。四者畢
X61n1165_p0803b16║念不退是行精進，又則一念即是不著苦行是性精
X61n1165_p0803b17║進故。五者得念三昧是行于定，又則念念是佛不貪
X61n1165_p0803b18║禪味是大定故。六者了念佛因即念而佛是行于智，
X61n1165_p0803b19║又則念本非有、佛本非無，不落斷常是一切種智故。
X61n1165_p0803b20║是故念佛一門能該諸行。何以故？念佛是一心法門，
X61n1165_p0803b21║心外無諸行故。然亦不廢諸行，若廢諸行即是廢心
X61n1165_p0803b22║故。
X61n1165_p0803b23║四、悲願行者諸佛菩薩性海無盡、供養無盡、戒施無
X61n1165_p0803b24║盡，乃至饒益無盡。如普賢發十大願：虛空界、眾生界
X61n1165_p0803c01║無有盡時，而我此願亦無有盡，身語意業無有疲厭，
X61n1165_p0803c02║名為願王。一切諸佛無不成就如是願王，證涅槃果。
X61n1165_p0803c03║故天親菩薩淨土五念門，以禮拜讚歎作願觀察前
X61n1165_p0803c04║四種，為成就入功德門；回向一切煩惱眾生拔世間
X61n1165_p0803c05║苦，為成就出功德門。菩薩修五念門，速得阿耨多羅
X61n1165_p0803c06║三藐三菩提。難曰：佛及眾生本無所有，如淨名經言：
X61n1165_p0803c07║菩薩觀于眾生，如呼聲響、如水聚沫、如芭蕉堅、如電
X61n1165_p0803c08║久住、如無色界色、如焦糓芽、如得忍菩薩貪恚毀禁、
X61n1165_p0803c09║如佛煩惱習、如夢所見。已窹菩薩觀眾生為若此，是
X61n1165_p0803c10║則眾生本空。菩薩種種發願利生，將無眼見空華邪？
X61n1165_p0803c11║答曰：智度論中佛說：此中言無佛者，破著佛想，不言
X61n1165_p0803c12║取無佛相。是故當知，言無眾生者，破眾生想，不言取
X61n1165_p0803c13║無眾生相。如淨名言：菩薩作是觀已，自言：我當為眾
X61n1165_p0803c14║生說如斯法，即真實慈。即知菩薩不取無眾生相。又
X61n1165_p0803c15║則說是法者，真實利生、真實悲願，無別度眾生事也。
X61n1165_p0803c16║又如般若經：菩薩深入大悲，如慈父見子為無所值
X61n1165_p0803c17║物故死（尋物而不獲也），父甚憐之，此兒但為虗誑故死。諸佛亦如是，
X61n1165_p0803c18║知諸法空畢竟不可得，而眾生不知。眾生不知故，于
X61n1165_p0803c19║空法中染著，著因緣故墮大地獄，是故深入大悲。是
X61n1165_p0803c20║則諸佛興慈運悲，正以眾生空故、眾生誑入生死故，
X61n1165_p0803c21║豈有反息悲願之理？故知菩薩種種度生者，是深達
X61n1165_p0803c22║無眾生義。何故？若見有眾生故即有我，慈悲心劣，豈
X61n1165_p0803c23║能行如是饒益之行？又先德云：未居究竟位，全是自
X61n1165_p0803c24║利門。從十信初心，歷十住、十行、十迴向、十地，直至等
X61n1165_p0804a01║覺佛前普賢，猶是自利。利他門者，登妙覺位佛後普
X61n1165_p0804a02║賢，方是利他之行。如佛告比丘：功德果報甚深，無有
X61n1165_p0804a03║如我知恩分者。我雖復盡其邊底，我本以欲心無厭
X61n1165_p0804a04║足故得佛，是故今猶不息。雖更無功德可得，我欲心
X61n1165_p0804a05║亦不休。當知行海無邊，非丈竿尺木所能探其底裏。
X61n1165_p0804a06║如癡兒見人指門前竿云：在天半。即計量言：從地至
X61n1165_p0804a07║天止兩竿許。佛法戲論亦復如是。
X61n1165_p0804a08║五、稱法行者法界海中無量無邊，菩薩行海亦無量
X61n1165_p0804a09║無邊，虗空著彩粉墨徒勞，法界無方轍跡安用？是故
X61n1165_p0804a10║菩薩自性行者，非有非無、非行非不行，唯是稱法自
X61n1165_p0804a11║在之行。一者菩薩度一切眾生究竟無餘涅槃，而眾
X61n1165_p0804a12║生界不減，如登場傀儡悲咲宛然，唯一土泥空無所
X61n1165_p0804a13║有，是稱法行。二者菩薩行五無間而無惱恚，至于地
X61n1165_p0804a14║獄無諸罪垢，至於畜生無有無明憍慢等過，如淫女
X61n1165_p0804a15║離魂逐所歡去，乃至生子而身常在父母前，是稱法
X61n1165_p0804a16║行。三者菩薩自身入定他身起定，一身入定多身起
X61n1165_p0804a17║定，從有情身入定從無情身起定，如猛虎起屍跪拜
X61n1165_p0804a18║作舞，唯虎所欲而屍本無知，是稱法行。四者菩薩於
X61n1165_p0804a19║一小眾生身中，轉大法輪、燃大法炬、震大法雷，魔宮
X61n1165_p0804a20║摧毀、大地震動，度無量無邊眾生，而此小眾生不覺
X61n1165_p0804a21║不知，如天帝樂人逃入一小女子鼻孔徧索不得，而
X61n1165_p0804a22║此女子不覺不知，是稱法行。五者菩薩欲久住世，即
X61n1165_p0804a23║以念頃行作無量無數百千億那由他劫，欲少住世
X61n1165_p0804a24║即以無量無數百千億那由他劫縮為念頃，如小兒
X61n1165_p0804b01║看燈中走馬，計其多寡首尾了不可得，是稱法行。是
X61n1165_p0804b02║故若證如是不思議行者，一念之中三世諸佛淨土
X61n1165_p0804b03║攝入無餘，是謂菩薩莊嚴淨土之行。以無思智照之
X61n1165_p0804b04║可見，非是情量所能猜度。何以故？以自性超一切量
X61n1165_p0804b05║故。
X61n1165_p0804b06║
X61n1165_p0804b07║西方合論卷之六