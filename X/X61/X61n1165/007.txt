X61n1165_p0804b08║
X61n1165_p0804b09║
X61n1165_p0804b10║
X61n1165_p0804b11║西方合論卷之七
X61n1165_p0804b12║
X61n1165_p0804b13║第七、往生門
X61n1165_p0804b14║夫究竟涅槃，唯除如來。二乘破有執空，假名寂滅。菩
X61n1165_p0804b15║薩發真無漏，分破無明。何況劣根淺解，大海一滴，輙
X61n1165_p0804b16║逞狂慧，斷無後有。以恣情為遊戲，以修行為纏縛，自
X61n1165_p0804b17║殺殺他，何異酖毒。如佛在時，有一比丘得四禪，生增
X61n1165_p0804b18║上慢，謂得阿羅漢，不復求進。命欲盡時，見有四禪中
X61n1165_p0804b19║陰相來，便生邪見，謂無涅槃，佛為欺我。惡邪生故，失
X61n1165_p0804b20║四禪中陰，便見阿鼻泥犂中陰相，命終即生阿鼻地
X61n1165_p0804b21║獄。此等猶是坐禪持戒，一念妄證，遂沉黑獄。而今禪
X61n1165_p0804b22║人得少為足，蕩心逸軌，其惡報又不知當如何也。古
X61n1165_p0804b23║人云，不生淨土，何土可生。三祗途遠，入餘門者，多有
X61n1165_p0804b24║退墮。是以古今聖流，皆主張此一門。今略示六種，以
X61n1165_p0804c01║定指南。
X61n1165_p0804c02║一、菩薩生人中者二、菩薩生兜率天者
X61n1165_p0804c03║三、菩薩生長壽天者四、菩薩生界外者
X61n1165_p0804c04║五、菩薩初發心時生如來家者
X61n1165_p0804c05║六、菩薩三祗行滿生十方世界利益一切眾生者
X61n1165_p0804c06║一、菩薩生人中者如般若經云：有菩薩人中命終，還
X61n1165_p0804c07║生人中者，除阿毗䟦致。是菩薩根鈍，不能疾與般若
X61n1165_p0804c08║波羅蜜相應，諸陀羅尼門、三昧門不能疾現在前。夫
X61n1165_p0804c09║人中火宅，百苦相纏，唯大菩薩處之，則無染累。如鵞
X61n1165_p0804c10║入水，水不令濕。若諸小菩薩，非深種善根，尺進丈退，
X61n1165_p0804c11║何由得諸三昧？如舍利弗千六十劫行菩薩道，欲渡
X61n1165_p0804c12║布施河。時有乞人來乞其眼，舍利弗出一眼與之。乞
X61n1165_p0804c13║者得眼，于舍利弗前嚊之，唾而棄地，又以脚蹹。舍利
X61n1165_p0804c14║弗思惟言：如此弊人等，難可度也。不如自調，早脫生
X61n1165_p0804c15║死。思惟是已，于菩薩道退迴小乘。又如飛行仙人，以
X61n1165_p0804c16║王夫人手觸，神通頓失。迦文往因，以歡喜丸媚藥，暱
X61n1165_p0804c17║就婬女。賢聖猶爾，何況初心？豈若一念阿彌，三昧疾
X61n1165_p0804c18║現，寄質蓮邦，永離貪欲者哉？論（指智度）曰：菩薩以不見現在
X61n1165_p0805a01║佛故心鈍，即知菩薩常當近佛。以近佛根利，疾得般
X61n1165_p0805a02║若故。
X61n1165_p0805a03║二、菩薩生兜率天者為一生補處菩薩皆生兜率，菩
X61n1165_p0805a04║薩欲隨下生者亦生彼處。十疑論曰：兜率天宮是欲
X61n1165_p0805a05║界退位者多，又有女人長諸天愛欲，天女微妙諸天
X61n1165_p0805a06║耽玩自不能捨，不如阿彌淨土純一大乘清淨良伴，
X61n1165_p0805a07║煩惱惡業畢竟不起，遂致無生之位。如師子覺菩薩
X61n1165_p0805a08║生彼為受天樂，從去已來總不見彌勒，諸小菩薩尚
X61n1165_p0805a09║著五欲，何況凡夫。又彌勒上生經得入正定方始得
X61n1165_p0805a10║生，更無方便接引之義，是則兜率內院尚不求生，何
X61n1165_p0805a11║況欲界諸天妙欲之藪，豈有需飲而入焦石之鄉，避
X61n1165_p0805a12║溺而沉大海之底者哉。
X61n1165_p0805a13║三、菩薩生長壽等天者智度論曰：菩薩無方便入初
X61n1165_p0805a14║禪，乃至行六波羅蜜。無方便者，入初禪時不念眾生，
X61n1165_p0805a15║住時、起時不念眾生，但著禪味，不能與初禪和合行
X61n1165_p0805a16║般若波羅蜜。是菩薩慈悲心薄故，功德薄少，為初禪
X61n1165_p0805a17║果報所牽，生長壽天。長壽天者，非有想非無想處，壽
X61n1165_p0805a18║八萬大劫。或有人言：一切無色定，通名長壽天；以無
X61n1165_p0805a19║形不可化故，不任得道，常是凡夫處故。或說：無想天
X61n1165_p0805a20║名為長壽，亦不任得道故。或說：從初禪至第四禪，除
X61n1165_p0805a21║淨居天，皆名長壽；以著味邪見，善心難生故。如經中
X61n1165_p0805a22║說：佛問比丘：甲頭土多？地上土多？諸比丘言：地上甚
X61n1165_p0805a23║多，不可為喻！佛言：天上命終還生人中者，如甲頭土；
X61n1165_p0805a24║墮地獄者，如地土。何以故？以本發阿耨多羅三藐三
X61n1165_p0805b01║菩提心，或於禪中集諸福德，方得還生人中，聞佛法
X61n1165_p0805b02║故。若是最初發心求生淨土，即常得聞法，直至不退，
X61n1165_p0805b03║豈有如是等過？
X61n1165_p0805b04║四、菩薩生三界外者有二種：一、二乘，三種。菩薩折伏
X61n1165_p0805b05║現行煩惱，捨分段而生界外，悲智狹劣，于嚴土利他
X61n1165_p0805b06║不生喜樂，為如來所呵。若不迴心行六度等行，畢竟
X61n1165_p0805b07║不入大乘智海。二、法身菩薩，如般若經佛告舍利弗：
X61n1165_p0805b08║有菩薩摩訶薩得六神通，不生欲界、色界、無色界，從
X61n1165_p0805b09║一佛國至一佛國，供養恭敬尊重讚歎諸佛。舍利弗！
X61n1165_p0805b10║有菩薩摩訶薩遊戲神通，從一佛國至一佛國，所至
X61n1165_p0805b11║到處無有聲聞辟支，乃至無二乘之名。舍利弗！有菩
X61n1165_p0805b12║薩摩訶薩所至到處其壽無量。釋（指龍樹）曰：菩薩有二種：一
X61n1165_p0805b13║者、生身菩薩，二者、法身菩薩。法身菩薩斷結使得六
X61n1165_p0805b14║神通，生身菩薩不斷結使或離欲得五神通。得六神
X61n1165_p0805b15║通者不生三界，所至世界皆一乘清淨，壽無量阿僧
X61n1165_p0805b16║祗劫。菩薩生彼，為樂集諸佛功德（言供佛功德）故。當知菩薩具六
X61n1165_p0805b17║神通方得生彼，甚為希有。凡夫往生者，以佛力故。又
X61n1165_p0805b18║則念力不可思議，以念念中具六神通故。
X61n1165_p0805b19║五、菩薩初發心時生如來家者（悟如來之道）為上上根人，頓示本
X61n1165_p0805b20║智。（明見佛性）初心創發，十住位上，即與佛同。如華嚴經，有一類
X61n1165_p0805b21║菩薩，經百千億那由他劫，行六波羅蜜，不生佛家，猶
X61n1165_p0805b22║是假名菩薩。以雖見佛性，未彰智業。長者決疑論云：
X61n1165_p0805b23║（言初發心時，即得名為住。此下數語，正訓其義。）初發心住，明以從禪定，顯得根本空智慧門。無明始
X61n1165_p0805b24║謝，智慧始明。初生如來智慧之家，名住佛所住。故得
X61n1165_p0805c01║憶念一切諸佛境界，智慧光明，普門法門。以此見道，
X61n1165_p0805c02║無古今中邊等見。經歷五位，鍊磨習氣，增長慈悲，名
X61n1165_p0805c03║為修道。故言初發心時，便成正覺，方可修道。如善財
X61n1165_p0805c04║（引此證上見道方修道也）南行，求諸勝友，皆云：我已先發阿耨多羅三藐三菩
X61n1165_p0805c05║提心，云何學菩薩行，修菩薩道？不云增長佛道，為根
X61n1165_p0805c06║本智。以定顯得無作無修，但學菩薩行根本智，自明
X61n1165_p0805c07║自顯。若不得正覺之體，諸行並是無常，皆是人天，有
X61n1165_p0805c08║生死業報也。（此下亦言得正智者之修行業也。）又云：經此現生一生發心相應時，得以
X61n1165_p0805c09║正智，于分段身觀行心成，兼修善業，來生入變易身。
X61n1165_p0805c10║以今生分段之身，是過去作業。今身以智修觀行業，
X61n1165_p0805c11║來生得神通變化生也。如十善業，尚生天上，得業報
X61n1165_p0805c12║神通。如龍大力鬼，尚以無明惡業，猶有神通。何況道
X61n1165_p0806a01║眼開敷，慈善根力，使智神用。（於般若用心。）一生作意，而于來世，不
X61n1165_p0806a02║獲大用神通者也。宗鏡錄曰：初心成佛者，非謂不具
X61n1165_p0806a03║諸功德。如經說：普莊嚴童子，一生得聞善熏習，二生
X61n1165_p0806a04║成其解行，三生得入果海。同一緣起，而此三生，只在
X61n1165_p0806a05║一念。猶如遠行，到在初步。然此初步之到，非謂無於
X61n1165_p0806a06║後步。明此童子得入果海，非不久植善根。問：既久修
X61n1165_p0806a07║始得，云何言一念得邪？答：言久修善根者，即在三乘
X61n1165_p0806a08║教攝。從三乘入一乘，即是一念始修足。故經云：初發
X61n1165_p0806a09║心時，便成正覺。譬眾川入海，纔入一滴，即稱周大海，
X61n1165_p0806a10║無始無終。若餘百川水之極深，不及入大海之一滴。
X61n1165_p0806a11║即同三乘中修多劫，不及一乘之一念。又此時劫不
X61n1165_p0806a12║定，或一念即無量劫，如十玄門，時處無礙。又大乘明
X61n1165_p0806a13║一念成佛有二：一者、會緣以入實性，無多少故，明一
X61n1165_p0806a14║念成佛；二者、行行纔滿，取最後念，名為一念成佛，如
X61n1165_p0806a15║人遠行，以後步為到。若一乘明一念成佛者，如大乘
X61n1165_p0806a16║取後一念成佛，即入一乘，以後即初，初念即是成。何
X61n1165_p0806a17║故？以因果相即，同時相應故。然一念成者，即興佛同
X61n1165_p0806a18║位，未具究竟，故復有淺深之殊。如人始出門，及以久
X61n1165_p0806a19║遊行他土，雖同在空中，而遠近有別。是故十信、十住
X61n1165_p0806a20║等五位，各各言成佛，而復辨其淺深，此中須善思之。
X61n1165_p0806a21║若二大士言，即知禪門悟達之士，不得廢一切行，銷
X61n1165_p0806a22║磨無始結習也。夫居此濁惡，進一退萬，若不近佛，垢
X61n1165_p0806a23║膩交集，行何由成？如善財初發心悟道時，德雲比丘
X61n1165_p0806a24║教以憶念一切諸佛法門，及入彌勒閣後，普賢菩薩
X61n1165_p0806b01║為發十大願王，導生極樂，此是一切如來入道榜樣。
X61n1165_p0806b02║華嚴所說一真法界門，不同餘教，有權有實，是經不
X61n1165_p0806b03║信，即真闡提，雖使釋迦讚歎，普賢勸進，彌勒作證，亦
X61n1165_p0806b04║末如之何也已矣。
X61n1165_p0806b05║六、菩薩三祇行滿，生十方世界，利益一切眾生者菩
X61n1165_p0806b06║薩功德成滿，自然有不思議業，能現十方利益眾生。
X61n1165_p0806b07║起信論曰：證發心菩薩，于一念頃能至十方無餘世
X61n1165_p0806b08║界，供養諸佛請轉法輪，唯為開導利益眾生，不依文
X61n1165_p0806b09║字。或示超地速成正覺，為怯弱眾生故。或說我于無
X61n1165_p0806b10║量阿僧祗當成佛道，為怠𢢔眾生故。而實菩薩種性
X61n1165_p0806b11║根等、發心則等、所證亦等，無有超過之法，以一切菩
X61n1165_p0806b12║薩皆經三阿僧祗劫故。如智度論言：釋迦世尊從過
X61n1165_p0806b13║去釋迦文佛至尸棄佛為初阿僧祇，從尸棄佛至然
X61n1165_p0806b14║燈佛授記時為二阿僧祇，從然燈佛至毗婆尸佛為
X61n1165_p0806b15║三阿僧祇。婆沙論敘三阿僧祇劫修六度行，百劫種
X61n1165_p0806b16║相好因，然後獲五分法身。唯識謂地前歷一僧祗，初
X61n1165_p0806b17║地滿二僧祇，八地至等覺是三僧祗，然後獲究竟法
X61n1165_p0806b18║身。難曰：長者合論皆云不離一念歷阿僧祗，何得執
X61n1165_p0806b19║定永劫乖第一義？答曰：長者但言三祗本空時體不
X61n1165_p0806b20║可得，非是無時。如人眼耳鼻舌身，現在說六根本無，
X61n1165_p0806b21║不是廢却六根言無也。辟如小兒見水中月，心生愛
X61n1165_p0806b22║著欲取而不可得。智者教言是可眼見不可手捉，但
X61n1165_p0806b23║破可取不破可見。諸佛菩薩三世行業亦然，雖一切
X61n1165_p0806b24║不可得，而非是無行。且如龍樹馬鳴二大菩薩，皆是
X61n1165_p0806c01║禪門傳衣之祖，豈肯自誑誑他誤賺後來？當知生死
X61n1165_p0806c02║事大，非是一知半行所能跳出。智度論曰：有菩薩利
X61n1165_p0806c03║根心堅，未發心前，久來集諸無量福德智慧。是人遇
X61n1165_p0806c04║佛，聞是大乘法，發阿耨多羅三藐三菩提心（下文神通正喻此）。即時行
X61n1165_p0806c05║六波羅蜜，入菩薩位，得阿鞞䟦致地。所以者何？先集
X61n1165_p0806c06║無量福德，利根心堅，從佛聞法故。譬如遠行，或有乘
X61n1165_p0806c07║羊而去、或有乘馬而去、或有神通去者。乘羊者久久
X61n1165_p0806c08║乃到，乘馬者差速，乘神通者發意頃便到。如是不得
X61n1165_p0806c09║言發意間云何得到。神通相爾，不應生疑。菩薩亦如
X61n1165_p0806c10║是，發阿耨多羅三藐三菩提時，即入菩薩位。有菩薩
X61n1165_p0806c11║初發意，初雖心好，後雜諸惡，時時生念：我求佛道，以
X61n1165_p0806c12║諸功德迴向阿耨多羅三藐三菩提。是人久久無量
X61n1165_p0806c13║阿僧祇劫，或至或不至。先世福德因緣薄，而復鈍根，
X61n1165_p0806c14║心不堅固，如乘羊者。有人前世少有福德利根，發心
X61n1165_p0806c15║漸漸行六波羅蜜，若三若十若百阿僧祗劫，得阿耨
X61n1165_p0806c16║多羅三藐三菩提，如乘馬者，必有所到。第三乘神通
X61n1165_p0806c17║者，如上說。是知漸修頓證，各各不同。菩薩欲取佛位，
X61n1165_p0806c18║無驟至者。故先德云：雖齊佛覺，未逮極果，非為究竟。
X61n1165_p0807a01║是故悟達之士，決當求生淨土，如法修行，免致退墮。
X61n1165_p0807a02║俟忍力堅固，入世利生，方為究竟佛果故。
X61n1165_p0807a03║
X61n1165_p0807a04║西方合論卷之七