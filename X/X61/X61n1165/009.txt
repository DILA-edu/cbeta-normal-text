X61n1165_p0812c01║西方合論卷之九
X61n1165_p0812c02║
X61n1165_p0812c03║第九、修持門
X61n1165_p0812c04║夫積劫情塵，多生愛海，似蝕劍之苔花，若吞珠之泥
X61n1165_p0812c05║繡，無礪不吐，去垢方明，欲得心淨，除非穢滅。悟者常
X61n1165_p0812c06║須覺觀，迷人勤加折伏，其或愛鎖貪枷，亦當慟年惜
X61n1165_p0812c07║月。孔子曰：困而不學，民斯為下。今欲一生超僧祗之
X61n1165_p0812c08║果，十念攝億萬之程，豈是麤見浮思、結心塵口所能
X61n1165_p0812c09║超越？不𢬵一忍，空累多生，如法而修，免墮魔罥。
X61n1165_p0812c10║一、淨悟門二、淨信門三、淨觀門
X61n1165_p0812c11║四、淨念門五、淨懺門六、淨願門
X61n1165_p0812c12║七、淨戒門八、淨處門九、淨侶門
X61n1165_p0812c13║十、不定淨門
X61n1165_p0812c14║一、淨悟者行者欲生實淨土，當真實參究，如法了悟。
X61n1165_p0812c15║何故？悟是迷塗導師，如人入暗，當燃燈炬；悟是淨國
X61n1165_p0812c16║圖引，如人行遠，當識郵程；悟是諸行領首，如人衝堅，
X61n1165_p0812c17║當隨將帥。一者、悟能了知即穢恒淨，不捨淨故；二者、
X61n1165_p0812c18║聞淨佛國土不可思議，不怯弱故；三者、知畢竟空中
X61n1165_p0813a01║因、果不失，止一切惡法，不更作故；四者、知彼土不去、
X61n1165_p0813a02║不來，此亦不去、不來故；五者、悟佛身量遍滿虛空，眾
X61n1165_p0813a03║生身量亦遍滿虗空，如地獄業力，一人亦滿，多人亦滿
X61n1165_p0813a04║故；六者、聞阿僧祗劫無量諸行，如人說彈指頃事，不
X61n1165_p0813a05║驚怖故；七者、修十善、三福，不住人、天故；八者、如覺後
X61n1165_p0813a06║憶夢中事，不作有、無解故；九者、如眼見故鄉，信、不信
X61n1165_p0813a07║不可得故；十者、知法無我，順性利生，直至成佛，無疲
X61n1165_p0813a08║厭故。菩薩入此門已，成就白法，隨意得生。是故觀經
X61n1165_p0813a09║上品云：深解義趣，于第一義，心不驚動。疏云：第一義
X61n1165_p0813a10║者，謂諸法實相，言語道斷，心行處滅。又上品六念義
X61n1165_p0813a11║云：安心不動，名之為念。鈔曰：第一義理，悉不為二邊
X61n1165_p0813a12║所動，通名為念。故西方如韋提希、善財、龍樹等，以入
X61n1165_p0813a13║地往生；此方如遠公、智者、永明等，以證悟往生。一切
X61n1165_p0813a14║經、論中廣載，不能具錄。論中或有言生彼求悟者，為
X61n1165_p0813a15║中、下人說；至言悟自己佛，不必求生，此則為十地菩
X61n1165_p0813a16║薩以上說。若云悟第一義，諸結使未斷者，皆不求生，
X61n1165_p0813a17║則如龍樹、永明等，亦為揑目生花，無事多事矣。
X61n1165_p0813a18║二、淨信者智度論曰：若人心中有信清淨，是人能入
X61n1165_p0813a19║佛法。若無信，是人不能入。譬如牛皮未柔，不可屈折，
X61n1165_p0813a20║無信人亦如是。又經中說信為手，如人有手，入寶山
X61n1165_p0813a21║中，自在能取。若無手，不能取，信亦如是。昔王仲同問
X61n1165_p0813a22║無為子曰：如何念佛，得無間斷？無為子曰：一信之後，
X61n1165_p0813a23║更不再疑，即是不間斷也。仲回欣躍而去，未幾得生，
X61n1165_p0813a24║還來致謝。是故若人修行，未能頓悟，當深植信根，不
X61n1165_p0813b01║驚不動。一者信金口誠言，決定當生故。二者信自心
X61n1165_p0813b02║廣大，具有如是清淨功德故。三者信因果如形影，決
X61n1165_p0813b03║定相隨故。四者信此身形識，及一切世界建立，如陽
X61n1165_p0813b04║𦦨空花，無所有故。五者信五濁惡世，寒熱苦惱，穢相
X61n1165_p0813b05║熏炙，不容一刻居住故。六者信一切法唯心，如憶梅
X61n1165_p0813b06║舌酸故。七者信念力不可思議，如業力故。八者信蓮
X61n1165_p0813b07║胞不可思議，如胞胎故。九者信佛無量身、無量壽、無
X61n1165_p0813b08║量光不可思議，如蟻子身、蜉蝣歲、螢火光，同一不思
X61n1165_p0813b09║議故。十者信此身決定當死故。若人具有如是信根，
X61n1165_p0813b10║舉足下足，無非念佛。故知信之一字，通上中下，但信
X61n1165_p0813b11║有大小。若無甚深信力，如無羽之鳥，決定不得飛故。
X61n1165_p0813b12║三、淨觀者眾生無始垢穢遍一切法，如麵入沙、似金
X61n1165_p0813b13║在鑛。修淨業者當加種種觀行磨鍊習氣，為白法之
X61n1165_p0813b14║垣壇、作往生之津梁。一、淨觀，謂觀佛相好，如十六觀
X61n1165_p0813b15║經所說故。二、不淨觀，謂觀身心不淨、器世界不淨，生
X61n1165_p0813b16║厭離故。三、無常觀，謂觀一切法無定，如一美色，婬人
X61n1165_p0813b17║觀之為樂、妬婦觀之為苦、觀行人觀之種種惡露、異
X61n1165_p0813b18║類觀之如土木故。四、和合觀，謂觀是身、是世界、是見
X61n1165_p0813b19║聞覺知，如積木為屋、積土為壘、積雜彩為畫，無實體
X61n1165_p0813b20║故。五、對治觀，謂觀自身何結最重？當用何法對治？如
X61n1165_p0813b21║輕冷苦澁藥草飲食等，於熱病中為藥、於餘病非藥；
X61n1165_p0813b22║輕辛甘熱藥草飲食等，於冷病中為藥、於餘病非藥。
X61n1165_p0813b23║如是觀察對治故。六、慚悔觀，謂觀一切眾生無量劫
X61n1165_p0813b24║來興我互為父母兄弟姊妹男，如遞相婬毒曾不覺
X61n1165_p0813c01║知，如梟獍殺父母、牛羊鴿雀配其親屬，彼不自知而
X61n1165_p0813c02║人觀之慚媿譏咲。諸佛菩薩見于我等交後如是，是
X61n1165_p0813c03║故當生大悔恨故。七、念念觀，謂觀一切時中幾許憶
X61n1165_p0813c04║念佛心、幾許利生心、幾許垢淨沉掉心故。八、平等觀，
X61n1165_p0813c05║謂觀一切色，一色無好醜故；一切聲，一聲無譽毀故；
X61n1165_p0813c06║一切受，一受無恩仇故；一切義，一義無淺深故。九、微
X61n1165_p0813c07║細觀，謂觀佛念法念起于何來、去于何往故。十、法界
X61n1165_p0813c08║觀，謂觀一毛一塵一草一木皆具有無量淨佛國土
X61n1165_p0813c09║故。行者若行諸觀時，以第一淨觀為主、餘九為伴，如
X61n1165_p0813c10║石中覔珠，若不破石無緣得珠故。
X61n1165_p0813c11║四、淨念者念佛之法，名一行三昧，惟在決定。若不得
X61n1165_p0813c12║念，即有散漫，三昧不成。一、攝心念，謂一切處攝念不
X61n1165_p0813c13║忘，縱令昏𥧌，亦繫念而𥨊，不隔念、不異念故。二、勇猛
X61n1165_p0813c14║念，如好色人，聞婬女所在，高厓深㵎，燐（鬼火也）途虎窟，必往
X61n1165_p0813c15║不怯故。三、深心念，如大海深廣，必窮其底，覺路遙遙，
X61n1165_p0813c16║不竟不休故。四、觀想念，謂念念中見三十二相、八十
X61n1165_p0813c17║隨形好故。五、息心念，謂息一切名心、宦心、慾心、世間
X61n1165_p0813c18║心、貪戀心、貢高心、遮護心、人我是非心念佛故。六、悲
X61n1165_p0813c19║啼念，每一想佛，身毛皆豎，五內若裂，如憶少背之慈
X61n1165_p0813c20║母，及多慧之亡兒故。七、發憤念，如落第孤寒，負才寂
X61n1165_p0813c21║寞，每一念及，殆不欲生故。八、一切念，謂見聞覺知，及
X61n1165_p0813c22║與毛吼骨髓，無一處不念佛故。九、參究念，謂念佛一
X61n1165_p0813c23║聲，便念此聲落處（如參念佛的是誰，此下落處）故。十、寔相念，謂不以有心念，不以
X61n1165_p0813c24║無心念，不以有無心念，不以非有無心念故。是為上
X61n1165_p0814a01║品念佛門。若如是念佛者，現生必得見佛。
X61n1165_p0814a02║五、淨懺者經云：前心起罪，如雲覆空；後心滅罪，如炬
X61n1165_p0814a03║破暗。又云：百年垢衣，可于一日浣令鮮淨。是故欲除
X61n1165_p0814a04║重障，當勤懺悔。一、內懺，謂懺心意識不淨因故。二、外
X61n1165_p0814a05║懺，謂懺一切色、一切聲、一切不淨法故。三、事懺，謂懺
X61n1165_p0814a06║十八界、二十五有、八萬四千種種塵勞結使，障學阿
X61n1165_p0814a07║僧祗劫見佛利生諸行業故。四、理懺，謂懺入道以來
X61n1165_p0814a08║所得彺解、所學經論、所聞奧義、作止任滅等病，障佛
X61n1165_p0814a09║無漏智故。五、過去懺，謂懺無始世界所作黑業。如今
X61n1165_p0814a10║生雖不偷盜，但所求不如意，即是盜業未盡；今生雖
X61n1165_p0814a11║不邪婬，但值不隨意眷屬，即是婬業未盡；今生雖不
X61n1165_p0814a12║謗法妄語，但言出人或疑信相半，即是謗法及妄語
X61n1165_p0814a13║業未盡。於一切果中察一切因，當知前生無惡不造，
X61n1165_p0814a14║一一當懺悔故。六、未來懺，謂一切惡法即今便止，盡
X61n1165_p0814a15║未來世永不相續故。七、現在懺，謂懺現在世所有生
X61n1165_p0814a16║老病死種種苦業、種種煩惱業、舉足下足業、起口動
X61n1165_p0814a17║心業、一切微細不可稱量業故。八、剎那懺，謂一念中
X61n1165_p0814a18║有九十剎那，一剎那有九百生滅，一生滅一懺故。九、
X61n1165_p0814a19║究竟懺，謂等覺位中有一分無明（等覺有一分無明，所以次于妙覺），猶如微煙究竟洗
X61n1165_p0814a20║滌故。十、法界懺，謂法性中無我無人，普為十方過現
X61n1165_p0814a21║未來一切眾生懺故。若能如是真實懺者，一切障礙
X61n1165_p0814a22║悉得消滅，不離道場得見諸佛。
X61n1165_p0814a23║六、淨願者智度論曰：諸菩薩見諸佛世界無量嚴淨，
X61n1165_p0814a24║發種種願：有佛世界都無眾苦乃至無三惡之名者，
X61n1165_p0814b01║菩薩見已自發願言：我作佛時，世界無眾苦乃至無
X61n1165_p0814b02║三惡之名亦當如是。有佛世界七寶莊嚴，晝夜常有
X61n1165_p0814b03║清淨光明無有日月，便發願言：我作佛時，世界常有
X61n1165_p0814b04║嚴淨光明亦當如是。有佛世界一切眾生皆行十善
X61n1165_p0814b05║有大智慧，衣被飲食應念而至，便發願言：我作佛時，
X61n1165_p0814b06║世界中眾生衣被飲食亦當如是。有佛世界純諸菩
X61n1165_p0814b07║薩，如佛色身三十二相光明徹照，乃至無有聲聞辟
X61n1165_p0814b08║支佛名亦無女人，一切皆行深妙佛道，遊至十方教
X61n1165_p0814b09║化一切，便發願言：我作佛時，世界中眾生亦當如是。
X61n1165_p0814b10║如是等無量佛世界種種嚴淨願皆得之，以是故名
X61n1165_p0814b11║願受無量諸佛世界。問曰：諸菩薩行業清淨自得淨
X61n1165_p0814b12║報，何以要須立願然後得之？譬如田家得糓，豈復待
X61n1165_p0814b13║願？答曰：作福無願無所標立，願為導御能有所成。譬
X61n1165_p0814b14║如銷金隨師而作，金無定也。如佛所說，有人修少施
X61n1165_p0814b15║福、修少戒福不知禪法，聞人中有富樂人、或聞欲天
X61n1165_p0814b16║色天心願樂者，命終之後各生其中。菩薩亦如是，修
X61n1165_p0814b17║淨世界願然後得之。以是故知，因願受勝果。復次莊
X61n1165_p0814b18║嚴佛界事大，獨行功德不能成故，要須願力。譬如牛
X61n1165_p0814b19║力雖能挽車，要須御者能有所至。淨世界願亦復如
X61n1165_p0814b20║是，福德如牛、願如御者。問曰：若不作願，不得福耶？答
X61n1165_p0814b21║曰：雖得，不如有願。願能助福，常念所行福德增長。以
X61n1165_p0814b22║是義故，修淨佛國土者當發大願：一者不為福田故
X61n1165_p0814b23║願，願為一切眾生蔭生淨土故。二者不為眷屬故願，
X61n1165_p0814b24║願治一切如來家生淨土故。三者不為病苦故願，願
X61n1165_p0814c01║醫一切世間無明等瘡生淨土故。四者不為轉輪王
X61n1165_p0814c02║故願，願轉諸佛如來法輪作大法王生淨土故。五者
X61n1165_p0814c03║不為欲界故願，願離一切微妙五欲生淨土故。六者
X61n1165_p0814c04║不為色界故願，願離一切禪著生淨土故。七者不為
X61n1165_p0814c05║無色界故願，願盡種種微細流注證無量相好身生
X61n1165_p0814c06║淨土故。八者不為聲聞辟支故願，願以福智二嚴饒
X61n1165_p0814c07║益一切眾生生淨土故。九者不為一世界千世界故
X61n1165_p0814c08║願，願代無央數世界苦㧞一切世界眾生生淨土故。
X61n1165_p0814c09║十者不為一阿僧祗劫千阿僧祗劫眾生故願，願代
X61n1165_p0814c10║無量無數阿僧祗劫眾生苦㧞一切眾生生淨土故。
X61n1165_p0814c11║若能如是發大願者，最後剎那決定當如普賢願中
X61n1165_p0814c12║所說。是故當知，願為截苦海之舟航、導極樂之明師
X61n1165_p0814c13║故。
X61n1165_p0814c14║七、淨戒者一切淨法以戒為址，如人作舍先求平地，
X61n1165_p0814c15║如畵師畵諸山水，先治光明素練然後著彩，戒亦如
X61n1165_p0814c16║是。是故戒為諸善法之首，入淨國之初門。若不持戒，
X61n1165_p0814c17║如惡露敝女欲入齋壇，無有是處。一、慳貪戒，謂行財
X61n1165_p0814c18║命二施及與法施，無愛惜故。二、毀禁戒，謂五戒、律
X61n1165_p0814c19║儀戒乃至無漏戒，滿足持故。三、嗔恚戒，謂以忍調心
X61n1165_p0814c20║及于身口，若遇惡口刀杖所加，但自思惟業因緣法，作
X61n1165_p0814c21║償負想、作導師想、作風寒冷熱想故。四、放逸戒，謂生死
X61n1165_p0814c22║險道無放身處，如人持滿油鉢行懸繩上，不得左右顧
X61n1165_p0814c23║視及生第二念故。五、散亂戒，謂守攝諸根息諸緣影，
X61n1165_p0814c24║如護風燈、如防生鳥故。六、愚癡戒，謂以智慧破諸迷
X61n1165_p0815a01║悶，如作務人常借日光，若是長夜諸作皆廢故。又如
X61n1165_p0815a02║登覧當用開目，若是盲人及與睡眠，諸山河大地與
X61n1165_p0815a03║無等故。七、憍慢戒，謂不應以才辯故貢高、不應以悟
X61n1165_p0815a04║解故貢高、不應以諍論故貢高，一切所得如大地上
X61n1165_p0815a05║塵、如鏡面上垢，不應以此垢驕彼垢故。八、覆藏戒，謂
X61n1165_p0815a06║一切處諸佛、一切處菩薩、一切處神明，無可覆故。如
X61n1165_p0815a07║日中逃影、波中逃濕、沙中逃塵，無可逃故。九、無益戒，
X61n1165_p0815a08║謂一切嬉戲事無益、一切詩文無益、一切塵緣無益、
X61n1165_p0815a09║一切口解脫無益，當遠離故。十、不住戒，謂如上持戒，
X61n1165_p0815a10║但為生淨土饒益眾生，不求聞譽法及諸人天二乘
X61n1165_p0815a11║果故。菩薩如是行於淨戒，則能攝諸眾生生于淨土。
X61n1165_p0815a12║何以故？一切眾生雖至冥頑，莫不欽仰戒德故。
X61n1165_p0815a13║八、淨處者學道之人既有志出塵，應當捨諸惡處。若
X61n1165_p0815a14║不捨者，應是厭離未極。若厭離未極者，應是忻淨土
X61n1165_p0815a15║未極。龍樹曰：菩薩心不貴轉輪聖王人天福樂，但念
X61n1165_p0815a16║諸佛，是故隨心所重而生佛土。今小小適意處尚不
X61n1165_p0815a17║能捨，何況轉輪聖王？如縛足欲行，繫翅求飛，去住皆
X61n1165_p0815a18║累，兩心虗縈：一、繁華喧闐處當遠故，二、歌樓酒肆處
X61n1165_p0815a19║當遠故，三、熱焰薰灼處當遠故，四、論除目及朝事處
X61n1165_p0815a20║當遠故，五、恩愛纏縛及熟遊歷處當遠故，六、詩壇文
X61n1165_p0815a21║社鬬章摘句處當遠故，七、譏刺古今較長競短處當
X61n1165_p0815a22║遠故，八、講無義味道學處當遠故，九、義解家鬬名相
X61n1165_p0815a23║矜小智之處當遠故，十、宗乘狂解妄談頓悟輕視戒
X61n1165_p0815a24║律之處當遠故。是等撓道與魔不異，是故當遠。行者
X61n1165_p0815b01║若離是諸處，一切道業即當成辦。
X61n1165_p0815b02║九、淨侶者一切悟機，非友不發。一切惡法，非友不止。
X61n1165_p0815b03║如車二輪，去一則蹶。是故世間文字，諸戲論法，尚須
X61n1165_p0815b04║同心印正，何況志求無上大道。因緣經曰：譬如風性
X61n1165_p0815b05║雖空，由旃檀林、薝蔔林吹香而來，風有妙香。若經糞
X61n1165_p0815b06║穢臰屍而來，其風便臰。又如淨衣，置之香篋，出衣衣
X61n1165_p0815b07║香。若置臰處，衣亦隨臰。友亦如是。是以行道求友者，
X61n1165_p0815b08║當嚴別淨穢。一、山林間適之友當近，能止躁心故。二、
X61n1165_p0815b09║嚴持戒律之友當近，能淡諸慾故。三、智慧廣大之友
X61n1165_p0815b10║當近，能出迷津故。四、總持文字之友當近，能決疑難
X61n1165_p0815b11║故。五、寂寞枯槁之友當近，能恬進取故。六、謙卑忍辱
X61n1165_p0815b12║之友當近，能銷我慢故。七、直心忠告之友當近，能抑
X61n1165_p0815b13║諸過故。八、勇猛精進之友當近，能速道果故。九、輕財
X61n1165_p0815b14║好施之友當近，能破太慳故。十、仁慈覆物、不惜身命
X61n1165_p0815b15║之友當近，能摧人我等執故。若無如是淨侶，即當屏
X61n1165_p0815b16║人獨處，自辦道業，以像設為師，以經論為侶。其他嬉
X61n1165_p0815b17║戲之徒，寧絕勿通。如人園中，雖無佳花，不植臭草，以
X61n1165_p0815b18║無益賞心，徒增厭穢故。
X61n1165_p0815b19║十、不定淨者一切眾生根器利鈍不同，如上諸法，皆
X61n1165_p0815b20║是上根利器，方得具足。是故如來有異方便，開九品
X61n1165_p0815b21║之門，分上中下，修習三等：一者、或解義諦，未全伏惑，
X61n1165_p0815b22║或不深解，但能誦讀諸經故；二者、或但依語生信，或
X61n1165_p0815b23║因他生信，或遇貧窮折辱生信故；三者、或觀金像，或
X61n1165_p0815b24║隨意觀一相故；四者、或晨朝十念、百念，乃至千念故；
X61n1165_p0815c01║五者、或但懺諸麤重習氣，及十不善業故；六者、或為
X61n1165_p0815c02║怖生死，發願往生，或遇苦難，發願往生，但不得作人
X61n1165_p0815c03║天及諸福德願故；七者、或但持八戒、五戒，乃至但戒
X61n1165_p0815c04║殺、盜、婬、妄故；八者、一切喧場不能卒離，但時時生厭
X61n1165_p0815c05║離心故；九者、於諸世法中，人不能即斷，但不隨順故；
X61n1165_p0815c06║十者、如觀經下品中說，或但臨終十念故。如上諸法，
X61n1165_p0815c07║但能至心受持一法者，皆得往生，唯不得疑信相參。
X61n1165_p0815c08║若有疑者，一切諸行悉不成就，如人夜中獨趨遠道，
X61n1165_p0815c09║不得生疑。是故眾生聞法，疑者不如不聞。何以故？彼
X61n1165_p0815c10║無聞者，但不聞法，非有障難，此則自作障難故。
X61n1165_p0815c11║西方合論卷之九