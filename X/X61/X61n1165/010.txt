X61n1165_p0815c12║
X61n1165_p0815c13║
X61n1165_p0815c14║
X61n1165_p0815c15║西方合論卷之十
X61n1165_p0815c16║
X61n1165_p0815c17║第十、釋異門
X61n1165_p0815c18║夫西方大旨，經中自明；淨土要門，諸論具釋。如天親、
X61n1165_p0815c19║智者、海東、越溪等，皆抉發幽微，舉揚宗趣。近則雲棲
X61n1165_p0815c20║和尚所著小本疏鈔，條分䫫析，精宏淵博，真照夜途
X61n1165_p0815c21║之長炬，截苦海之輕舟。諸師所發，已無餘蘊。但諸經
X61n1165_p0815c22║中隨時立教，逗根說義，時有差別，致生學者疑畏。今
X61n1165_p0815c23║略為拈出，博採諸論，附以管見，會歸一處，以便參攷。
X61n1165_p0815c24║一、剎土遠近釋二、身城大小釋
X61n1165_p0816a01║三、壽量多少釋四、花輪大小釋
X61n1165_p0816a02║五、日月有無釋六、二乘有無釋
X61n1165_p0816a03║七、婦女有無釋八、發心大小釋
X61n1165_p0816a04║九、疑城胎生釋十、五逆往生釋
X61n1165_p0816a05║一、剎土遠近者問：大小本經皆云：西方去此十萬億
X61n1165_p0816a06║剎。觀經獨云：阿彌陀佛去此不遠。二說誰正？釋：以遠
X61n1165_p0816a07║近無定故，故言亦遠亦近。何故？凡言某方者，某方至
X61n1165_p0816a08║某方，至某方幾城幾剎者，是從色身建立，身相虗故。
X61n1165_p0816a09║是故所計方向道里，亦皆不實，不得言誰近誰遠。如
X61n1165_p0816a10║滇人言燕地遠，是從滇計，故燕實無遠。齊人言燕地
X61n1165_p0816a11║近，是從齊計，故燕實無近。又如十步之地，蟻子即遠，
X61n1165_p0816a12║大象即近。不應言遠是實。何故是地？不當從蟻計故。
X61n1165_p0816a13║亦不應言近是實。何故是地？不當從象計故。又則計
X61n1165_p0816a14║十步者，亦非是寔。何故是地？既不從蟻、不從象，亦不
X61n1165_p0816a15║當從人計故。智度論曰：隨世俗所傳，故說有方，方實
X61n1165_p0816a16║不可得。問曰：何以言無方？是方亦有亦常。如經中說：
X61n1165_p0816a17║日出處是東方，日沒處是西方，日行處是南方，日不
X61n1165_p0816a18║行處是北方。日有三分合：若前（東方）合，若今（南方）合，若後（西方）合。隨
X61n1165_p0816a19║方日分，初合是東方，南方、西方亦如是。日不行處是
X61n1165_p0816a20║無分。答曰：不然。須彌山在四域之中，日繞須彌照四
X61n1165_p0816a21║天下。鬱怛羅越（即北俱蘆洲）日中是弗婆提（即東勝神洲），日出於弗婆提人是
X61n1165_p0816a22║東方。弗婆提日中是閣浮提，日出於閻浮提人是東
X61n1165_p0816a23║方。是實無初。何以故？一切方皆東方、皆南方、皆西方、
X61n1165_p0816a24║皆北方。汝言日出處是東方、日行處是南方、日沒處
X61n1165_p0816b01║是西方、日不行處是北方，是事不然。問曰：我說一國
X61n1165_p0816b02║中方相，汝以四國為難。以是故，東方非無初。答曰：若
X61n1165_p0816b03║一國中日與東方合，是為有邊，有邊故無常，無常故
X61n1165_p0816b04║是不徧。以是故，但有方名而無實。是則方所尚不可
X61n1165_p0816b05║得，豈有程途？然亦不廢方所及程途故。何故？以不當
X61n1165_p0816b06║從閻浮提計，亦可即閻浮提計故。如日雖非東西出
X61n1165_p0816b07║沒，亦可言東出西沒故。
X61n1165_p0816b08║二、身城大小者問：聲王經曰：阿彌陀佛與聲聞俱，其
X61n1165_p0816b09║國號曰清泰，聖王所住，其城縱廣十千由旬。觀經曰：
X61n1165_p0816b10║佛身高六十萬億那由他恒河沙由旬，眉間白毫右
X61n1165_p0816b11║旋宛轉如五須彌山，佛眼如四大海水。今計一海八
X61n1165_p0816b12║萬四千由旬，四海合三十三萬六千由旬，身過其眼
X61n1165_p0816b13║五百六十萬由旬，計所住城尚少于眼三十二萬六
X61n1165_p0816b14║千由旬，何況其身？不應身城懸絕如是。釋海東䟽中
X61n1165_p0816b15║亦有此問。疏曰：彼佛有眾多城，隨眾大小，城亦大小。
X61n1165_p0816b16║大城之中示以大身，小城之中現以小身。聲王經言
X61n1165_p0816b17║十千由旬者，是與聲聞俱住之城，當知佛身相當而
X61n1165_p0816b18║住。觀經所說身高大者，當知其城亦隨廣大，興諸大
X61n1165_p0816b19║眾俱住處故。先德云：法華中淨光莊嚴土唯演頓故，
X61n1165_p0816b20║淨名中眾香佛土純菩薩故，所以彼佛但現高大之
X61n1165_p0816b21║身。若安養土頓漸俱談，聲聞菩薩共為僧故，故使佛
X61n1165_p0816b22║示生身法身二種之相。三十二相通于生法，大小共
X61n1165_p0816b23║見；若八萬相局在法身，大乘賢聖方得見也。是故應
X61n1165_p0816b24║以藏塵尊特之相得四益者，佛為稱機現藏塵尊特
X61n1165_p0816c01║身；應以八萬尊特之相得四益者，佛為稱機現八萬
X61n1165_p0816c02║尊特身；應以三十二尊特之相得四益者，佛為稱機
X61n1165_p0816c03║現三十二尊特身。如毗盧遮那聲聞視聽隔于對顏，
X61n1165_p0816c04║不妨菩薩更見大身。何故？佛身隨所被機大小，如日
X61n1165_p0816c05║光隨隙分大分小，而是日光無大小故。
X61n1165_p0816c06║三、壽量多少者經云：彼佛壽命無量無邊阿僧祗劫。
X61n1165_p0816c07║又云：彼佛至般泥洹時，觀世音菩薩乃當作佛。既當
X61n1165_p0816c08║入滅，即是有量。（此二句即經文以設難。）釋先德云：藏、通補處，（藏、通教所說補處菩薩。）彰佛有量；別、圓
X61n1165_p0816c09║補處，顯佛無量。（此明上顯佛無量義。）以十方三世一切如來更無彼、此，迭
X61n1165_p0816c10║相見故；同一法身，一智慧故。菩薩機忘，（一分無明盡。）如來應息。（應化之跡息。）名
X61n1165_p0816c11║補佛處，實異藏、通。前佛定滅，後佛定生。故金光明四
X61n1165_p0816c12║佛降室，疏乃釋云：若見四佛同尊特身，一身一智慧，
X61n1165_p0816c13║即是常身，弟子眾一故。若見四佛，佛身不同，即是應
X61n1165_p0816c14║化，弟子眾多（其眾甚多）故。（此數句結顯說仝、說異、說一、說多之皆非。）故知全法界身非生非滅，豈得豎分
X61n1165_p0816c15║當、現，（當來、現在。）橫論彼、此？既非生、滅，無量義成。且淨佛剎中，塵
X61n1165_p0816c16║剎水樹，皆是佛身。故經中云：是諸眾鳥，皆是阿彌陀
X61n1165_p0816c17║佛變化所作。智度論曰：眾生甚多，若佛處處現身，眾
X61n1165_p0816c18║生不信，謂為幻化，心不敬重。有眾生從人聞法，心不
X61n1165_p0817a01║開悟。若從畜生聞法，則便信受。如本生經說：菩薩受
X61n1165_p0817a02║畜生身，為人說法。人以說法希有故，無不信受。有人
X61n1165_p0817a03║謂畜生是有情之物，以樹木無心而有音聲，則皆信
X61n1165_p0817a04║受。以是故，水樹禽鳥，皆是佛身變現故。若佛壽量有
X61n1165_p0817a05║盡者，道場國土，及諸水鳥音聲，亦應有盡。若有盡者，
X61n1165_p0817a06║不應有補。若無盡者，不應言滅（若國土水鳥等皆盡，又安有補處哉？此四句，應篇首所引經文）。如虗空分齊，非有分
X61n1165_p0817a07║齊，非無分齊。以不思議智，照之可得。
X61n1165_p0817a08║四、花輪大小者小本曰：池中蓮華大如車輪。觀經云：
X61n1165_p0817a09║一一池中有六十億七寶蓮華團圓（周圍也），正等十二由旬。
X61n1165_p0817a10║大本云：池中蓮華或一由旬乃至百由旬、千由旬。夫
X61n1165_p0817a11║人世車輪大不逾丈，縱復輪王千輻金輪縱廣不過
X61n1165_p0817a12║一由旬，何得大小相懸乃爾？釋：花輪大小亦如身城，
X61n1165_p0817a13║以眾生機有大小故。身城水樹現有大小，蓮華亦然。
X61n1165_p0817a14║如初地化百佛剎（初地菩薩所化有百佛剎之人），見佛百葉花；二地化千佛剎，即見
X61n1165_p0817a15║千葉；三地萬葉；四地億葉；五地千億；六地百千億；七
X61n1165_p0817a16║地百千億那由他；八地百千萬三千大千世界微塵
X61n1165_p0817a17║數；九地百千萬億阿僧祇國土微塵數；十地十不可
X61n1165_p0817a18║說百千億那由他佛微塵數，以自受用身有大小故。
X61n1165_p0817a19║見花亦爾，非是花有大小故。甞聞僧言：海邊有阿育
X61n1165_p0817a20║王舍利墖，眾生見者光明各異，有見無光者、有見光
X61n1165_p0817a21║如細豆許者、有見如棗炬者、有見如指頂大者、有見
X61n1165_p0817a22║大如斗者，如斗者千不一見。眾生同一肉眼所見尚
X61n1165_p0817a23║異，何況菩薩聲聞乃至人天等功用懸絕，所感花輪
X61n1165_p0817a24║焉得不殊？如此土中剎利貴種，飛樓傑閣遍滿城邑，
X61n1165_p0817b01║寒微煢子敝茅土窟，乃至不得不應難言大小懸殊。
X61n1165_p0817b02║何故？是自福德所招故。寶池花相應亦如是。
X61n1165_p0817b03║五、日月有無者諸本或言日月處空、或言處空而不
X61n1165_p0817b04║運轉、或不言有無、或直言無有。又經曰：彼佛光明普
X61n1165_p0817b05║照佛剎，無量無數不可思議映蔽日月。諸聲聞眾皆
X61n1165_p0817b06║有身光能照一尋，菩薩光照極百千尋，二菩薩（觀音勢至）光明
X61n1165_p0817b07║常照三千大千世界。如是雖有日月，如爝火之處太
X61n1165_p0817b08║陽，豈有光照？若日月不能照者，應無晝夜。何故經言
X61n1165_p0817b09║晝夜六時及與清旦食時等事？明知亦是權說，借此
X61n1165_p0817b10║晝夜喻彼時分，非為實事。且晝夜往來者，是眾生心
X61n1165_p0817b11║明暗傾奪感有此相，故淨佛國土不應有此。如忉利
X61n1165_p0817b12║而上尚不假明日月，何況極樂。縱令有者，亦是彼化
X61n1165_p0817b13║國眾生色空見未盡，現有如是日月相故，而實佛土
X61n1165_p0817b14║無有日月。如大論曰：釋迦文佛更有淨國土如阿彌
X61n1165_p0817b15║陀佛，阿彌陀佛亦有不嚴淨國如釋迦文佛。此隨機
X61n1165_p0817b16║感說，亦不妨說有故。
X61n1165_p0817b17║六、二乘有無者問：天親菩薩無量壽偈曰：大乘善根
X61n1165_p0817b18║界，等無譏嫌名，乃至不聞二乘名，何況有實（請西方乃大乘善根之境界，並無二乘可譏刺之名）？是諸經
X61n1165_p0817b19║中皆言國土聲聞不可稱量，何故釋先德云：二乘生
X61n1165_p0817b20║者，皆是臨終回小向大，以習小功深，聞佛所說及風
X61n1165_p0817b21║柯水響皆演小故，暫證小果，漸次增進至菩薩位，非
X61n1165_p0817b22║是住小。是故說無二乘者，有二義：一是決定二乘不
X61n1165_p0817b23║生，是寔無故；二是不住二乘，是畢竟無故。譬如二人
X61n1165_p0817b24║同官郎署，一人官止于此，一人將遷。止郎署者可以
X61n1165_p0817c01║稱郎，以無後官故；將遷官者不定是郎，以郎畢竟改
X61n1165_p0817c02║故。以是故，淨土不得言有二乘，以畢竟至菩薩位故。
X61n1165_p0817c03║七、婦女有無者聱王經中阿彌陀佛亦有父母，何得
X61n1165_p0817c04║言無？女人釋：此亦化作，如化鸚鵡。海東疏曰：聲王經
X61n1165_p0817c05║說：安樂世界阿彌陀佛有父母者，是變化女，非寔報
X61n1165_p0817c06║女。又復雖有父母，而非胎生，實是化生，假為父母。如
X61n1165_p0817c07║彼經言：若四眾能正受（正念受持）佛之名號，以此功德，臨命終
X61n1165_p0817c08║時，阿彌陀佛即興大眾，住此人所，令其得見。見已慶
X61n1165_p0817c09║悅，倍增功德。以是因緣，所生之處，永離胞胎穢欲之
X61n1165_p0817c10║形，純處鮮妙寶蓮花中，自然化生，具大神通，光明赫
X61n1165_p0817c11║奕。當知父母假寄之耳。或說：聲王經中說有父母，是
X61n1165_p0817c12║顯彼佛所住穢土。是義不然。何故？彼經既說寶蓮化
X61n1165_p0817c13║生，又言二菩薩侍立左右，此等悉是淨土，相不異觀，
X61n1165_p0817c14║經所說故。當知彼經所說：提婆達多及魔王等，悉于
X61n1165_p0817c15║淨土變化所作。不由此等為非淨土，如化畜生，非穢
X61n1165_p0817c16║土故。
X61n1165_p0817c17║八、發心大小者魏譯三輩之中皆有發菩提心，觀經
X61n1165_p0817c18║下品直言十念，諸經互異。今欲和會者，諸經皆是發
X61n1165_p0817c19║大菩提心以為因故。何故？若是最初無大因者，其人
X61n1165_p0817c20║雖復經耳亦生疑難，何得頓聞頓信？是故當知下品
X61n1165_p0817c21║十念者，亦是宿植大因後生退墮，故其臨終遇善知
X61n1165_p0817c22║識，如旱苗得雨萌茅頓發故。若無因者，知識尚不得
X61n1165_p0817c23║遇，何況信受？如聰慧貴遊之士，多有愈聞愈不信者，
X61n1165_p0817c24║即知一聞頓念非是小緣，不應以一生作惡便謂此
X61n1165_p0818a01║人無大因故。經云：世間人民得聞阿彌陀名號，若慈
X61n1165_p0818a02║心喜悅毛𩬊聳然淚即出者，皆是累世甞行佛道，或
X61n1165_p0818a03║他方佛所甞為菩薩。是故不論顓愚黠慧，凡至心念
X61n1165_p0818a04║佛者，皆是多劫深植善根發大菩提心故。何故？所謂
X61n1165_p0818a05║善根者，不專言智慧。若復無根，如種焦糓豈有芽出？
X61n1165_p0818a06║如世間奕棋小事，有無知賤流頓學頓精者，有智士
X61n1165_p0818a07║習之終身居末品者，即知是因。小技無因尚不得入，
X61n1165_p0818a08║何況大法？是故若有信是希有難信之法者，是人即
X61n1165_p0818a09║是大心菩薩故。
X61n1165_p0818a10║九、疑城胎生者元魏譯曰：若有眾生墮于疑悔，積集
X61n1165_p0818a11║善根希求佛智、普遍智、不思議智、無等智、威德智、廣
X61n1165_p0818a12║大智，於自善根不能生信，由聞佛名起信心故。以此
X61n1165_p0818a13║因緣於五百歲處花胎中，猶如苑觀宮殿之想，不見
X61n1165_p0818a14║佛不聞法，是名胎生。魏譯曰：不了佛智然猶信罪福，
X61n1165_p0818a15║修習善本願生其國，是故胎生。宋譯曰：眾生所種善
X61n1165_p0818a16║根不能離相，不求佛慧妄生分別，深著世樂人間福
X61n1165_p0818a17║報，是故胎生。王氏本曰：若有眾生修諸功德願生彼
X61n1165_p0818a18║剎，後復疑悔不信有彼佛剎，不信作善得福。其人雖
X61n1165_p0818a19║爾，續有念心暫信暫不信，臨命終時佛乃化現其身
X61n1165_p0818a20║令彼目見，以心悔故其過差少亦生彼剎，是謂胎生。
X61n1165_p0818a21║今按前二譯，但不信自性、不了佛智名胎生故。宋譯
X61n1165_p0818a22║則直言修善求生人天者為胎生，極樂國中無胎生
X61n1165_p0818a23║故。若王氏則又以不信佛剎，不信罪福，暫信暫不信
X61n1165_p0818a24║為胎生，異前譯中聞名起信及修習善本二種往生。
X61n1165_p0818b01║大約淨土中略言九品，廣言千萬品，亦不能盡。如今
X61n1165_p0818b02║生人中者，種種福報，種種罪業，各各不同。是故諸譯
X61n1165_p0818b03║雖互異，皆為實語。就中元魏譯旨趣尤奧，以不信自
X61n1165_p0818b04║善根故，依他起信，即是疑城。信自善果者，即頓了自
X61n1165_p0818b05║心，不從他得，以入悟方能脫疑。是故未悟而修，終隔
X61n1165_p0818b06║疑胎。胎以裹蔽為義，未悟之人，諸障未徹，合得是報。
X61n1165_p0818b07║此等當在中下下上品攝。何故？下品後二種（指下中下下二種），經歷六
X61n1165_p0818b08║劫十二劫方得花開，此但五百歲故。若如王本，則信
X61n1165_p0818b09║佛猛利，未若最後二種。又所生在其剎邊地（即縣城），不應五
X61n1165_p0818b10║百歲得見佛故。
X61n1165_p0818b11║十五、逆往生者大經曰：唯除造五無間惡業，誹謗正
X61n1165_p0818b12║法，及諸聖人。觀經則五逆十惡，臨終十念，皆得往生。
X61n1165_p0818b13║當知大經揀五逆者，以誹謗故。何故？入淨土以信為
X61n1165_p0818b14║導師，誹謗是信之賊。如水無所不容，但不容火，以火
X61n1165_p0818b15║自不能容故。如風無所不入，但不入石，以石自不堪
X61n1165_p0818b16║入故。誹謗之人，燒正法如猛焰，障佛智如銕壁，是故
X61n1165_p0818b17║法海慧風，無因得受。觀經揀誹謗，不揀五逆者，義同
X61n1165_p0818b18║文異。以五逆雖至惡，尚無決定不信之見，不應揀故。
X61n1165_p0818b19║然有大心之人，始或不信，後因啟發，猛省前失。如韓
X61n1165_p0818b20║昌黎始斥佛骨，後皈依大顛。張無盡初詆佛書，欲著
X61n1165_p0818b21║無佛論，後觀淨名經，大有省發，卒為宗門龍象，尤是
X61n1165_p0818b22║法中希有之事。是故儒林英特，或有謬聽先入，誤謗
X61n1165_p0818b23║佛法，但速圖改悔，即是盛事，不應以謗為障難故。
X61n1165_p0818b24║西方合論卷之十（終）
X61n1165_p0818c01║
X61n1165_p0818c02║
X61n1165_p0818c03║No. 1165-E
X61n1165_p0818c04║ 西方合論標註䟦
X61n1165_p0818c05║
X61n1165_p0818c06║往予携郢中張明教（五教），參訪袁中郎先生。一日，出
X61n1165_p0818c07║西方合論相視，予驚歎其禪土合源，超絕樂邦諸典。
X61n1165_p0818c08║從中有未甚了解者，隨請質先生，命明教標註其首。
X61n1165_p0818c09║及持歸南中，每欲梓以度世，而未就也。歲己未，海虞
X61n1165_p0818c10║文學瞿元初（純仁）終後，遺法財見施。予即就其靈前，
X61n1165_p0818c11║許刻經十卷，薦為往生。適從吳門瑞光臥病，為憶前
X61n1165_p0818c12║願，因檢付袁無涯（叔度），重為詮次讐校，而屬吾徒性
X61n1165_p0818c13║成董其役。一以報袁先生法施之恩，一以了瞿文學
X61n1165_p0818c14║財施之願。至於撰述之精詳，議論之卓越，是在明眼
X61n1165_p0818c15║者自得之耳，予復何贅。
X61n1165_p0818c16║旹
X61n1165_p0818c17║大明泰昌改元歲在庚申暢月長至日喝石老人如
X61n1165_p0818c18║奇力疾謹識