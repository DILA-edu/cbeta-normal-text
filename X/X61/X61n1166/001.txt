X61n1166_p0819a01║
X61n1166_p0819a02║
X61n1166_p0819a03║
X61n1166_p0819a04║
X61n1166_p0819a05║No. 1166-A
X61n1166_p0819a06║
X61n1166_p0819a07║參禪主乎見性，閱教貴乎照心，念佛一門，禪教並行，
X61n1166_p0819a08║理有固然，非特陳言。如今大師總攝萬行於念佛三
X61n1166_p0819a09║昧，首倡眾善於殺生一戒，其初所謂執理而廢事，反
X61n1166_p0819a10║有落空之禍；執事而迷理，猶有往生之益。此乃禪者
X61n1166_p0819a11║俯而就之，教者跂而及之，淘汰禪教有弊之徒，直指
X61n1166_p0819a12║淨土歸元之路。其次所謂世風薄惡，競尚浮靡，窮極
X61n1166_p0819a13║口腹之欲，羅盡水陸之珍，乃至慚耻為人無惻隱之
X61n1166_p0819a14║心，稱儒負仁育之化，戒以殺生，勸以放生，所以上體
X61n1166_p0819a15║諸佛之大慈，下滿眾生之深愛也。於戲！淨慈為言，夫
X61n1166_p0819a16║偉矣哉！自非禪教圓明，仁慈宏大，安暨于茲？仰贊大
X61n1166_p0819a17║師，世稱古佛，宜哉！可謂昏衢寶炬，苦海慈航，洛陽書
X61n1166_p0819a18║肆，中野是誰？就余請參考於其事，實成剞劂之功。予
X61n1166_p0819a19║忝學禪，雖未諳淨土粗筆，厥所考乃繫之書上，庶幾
X61n1166_p0819a20║若見若聞，咸資勸修，或緇或素，同沾利樂云爾。
X61n1166_p0819a21║旹
X61n1166_p0819a22║寬文癸丑孟夏佛降誕日　讚州指山釋養存敬䟦
X61n1166_p0819a23║
X61n1166_p0819a24║
X61n1166_p0819b01║
X61n1166_p0819b02║No. 1166-B
X61n1166_p0819b03║ 永覺師傳
X61n1166_p0819b04║
X61n1166_p0819b05║為霖錄曰：禪師落髮後，壽昌逢遷化，依法兄愽山，
X61n1166_p0819b06║三年而受具。塔誌中言：及昌遷化，依止同門愽山
X61n1166_p0819b07║無異禪師，三載受具。已而辭歸閩，住山，舟過劍津，
X61n1166_p0819b08║聞僧唱法華經曰：一時謦欬，俱共彈指，是二音聲，
X61n1166_p0819b09║徧至十方諸佛世界，廓然大悟，乃徹見壽昌用處
X61n1166_p0819b10║（云云）。師至五十六歲，因謁聞谷大師于寶善，一見
X61n1166_p0819b11║投契，力勸出世，乃所傳雲棲戒本授之。明年，應鼓
X61n1166_p0819b12║山請，猶以菴主自居。又二年，開法泉之開元，而懷
X61n1166_p0819b13║中瓣香，始為無明老人拈之。師曰：禪本壽昌（初住寶方，
X61n1166_p0819b14║後住壽昌），戒本真寂，未可誣也。繼又開法杭之真寂，延
X61n1166_p0819b15║之寶善。後復歸鼓山，重建寺宇，大闡宗風，海內皆
X61n1166_p0819b16║尊之曰古佛。古佛三會語及諸撰述，凡二十種，計
X61n1166_p0819b17║八十餘卷（其詳備乎林涵齋居士行業記）
X61n1166_p0819b18║
X61n1166_p0819b19║No. 1166-C
X61n1166_p0819b20║ 淨慈要語序
X61n1166_p0819b21║
X61n1166_p0819b22║淨慈者何？聞谷大師所命菴名也。菴名之以淨慈者
X61n1166_p0819b23║何？謂念佛放生也。念佛放生，其所求者何？謂還其心
X61n1166_p0819b24║之本淨本慈也。葢本然之心，廓然常淨，自眾生迷其
X61n1166_p0819c01║本然，則心外見法，故目為色染，耳為聲染，鼻為香染，
X61n1166_p0819c02║舌為味染，身為觸染，意為法染，流逸外奔，不能自返，
X61n1166_p0819c03║繇是起業造罪，永沉五濁之區，無有出期。我佛愍之，
X61n1166_p0819c04║乃為說治染還淨之法，機固靡一，教亦各殊，然念佛
X61n1166_p0819c05║一門，其最要者也。一心念佛，用志不分，六根都攝，淨
X61n1166_p0819c06║念相繼，則目不為色染，耳不為聲染，鼻不為香染，舌
X61n1166_p0819c07║不為味染，身不為觸染，意不為法染，即現處娑婆界
X61n1166_p0819c08║內，渾身已坐在蓮花國裡，又何後報之不清淨乎？然
X61n1166_p0819c09║雖修念佛三昧，而福德不具，善果難成，故必廣修眾
X61n1166_p0819c10║善，以為助因。眾善夥矣，而慈行其首也；慈行亦夥矣，
X61n1166_p0819c11║而戒殺放生其首也。盖以眾生所最愛者莫如生，所
X61n1166_p0819c12║最苦者莫如死，凡有血氣，斯情萬均，秪為相習於忍，
X61n1166_p0819c13║同體之仁，痿痺不行，乃恬然殺戮，不以為怪，豈心之
X61n1166_p0819c14║本然哉？以故我佛苦口丁寧，首戒殺生，廣勸放生，與
X61n1166_p0819c15║其所最愛而救其所最苦，功德之及物為何如也？建
X61n1166_p0819c16║州城若緇若素，奉大師之教，篤于念佛放生之業有
X61n1166_p0819c17║年矣，猶慮其不能廣且遠也，乃謀于余，余為取淨土
X61n1166_p0819c18║及戒殺諸書，集成要語付之梓，庶幾淨慈之化葢洋
X61n1166_p0819c19║溢于不窮也哉！嗚呼！淨慈之義大矣，豈止於念佛放
X61n1166_p0819c20║生而已哉？念佛放生可以言淨慈，而不可以盡淨慈。
X61n1166_p0819c21║極而言之，淨極覺圓，成無上道，不出一淨義也；廣度
X61n1166_p0819c22║有情，悲臻永劫，不出一慈義也。夫諸菩薩上求佛果，
X61n1166_p0819c23║下化眾生，自前前以及後後，諸大乘經明此至汗牛
X61n1166_p0819c24║充棟，今以二字括之，了無剩義，敢謂大師命名之意
X61n1166_p0820a01║止於念佛放生而已哉？諸君當善躰此意，擴而充之
X61n1166_p0820a02║可也。雖然，更有一句子，淨慈二字括不得，余欲總為
X61n1166_p0820a03║諸君說破，怎柰舌頭短也，諸君其質之大師。
X61n1166_p0820a04║旹
X61n1166_p0820a05║崇禎甲戌端午後三日　鼓山釋　元賢　題
X61n1166_p0820a06║
X61n1166_p0820a07║
X61n1166_p0820a08║
X61n1166_p0820a09║淨慈要語目次
X61n1166_p0820a10║
X61n1166_p0820a11║卷上
X61n1166_p0820a12║淨門
X61n1166_p0820a13║淨土教源念佛正信念佛正行
X61n1166_p0820a14║作福助緣念佛正願臨終正念
X61n1166_p0820a15║兩土難易淨土辨疑
X61n1166_p0820a16║卷下
X61n1166_p0820a17║慈門
X61n1166_p0820a18║戒殺生戒溺女勸放生
X61n1166_p0820a19║戒殺辯疑殺生烱戒
X61n1166_p0820a20║
X61n1166_p0820a21║目次（終）
X61n1166_p0820a22║
X61n1166_p0820a23║
X61n1166_p0820a24║
X61n1166_p0820b01║
X61n1166_p0820b02║No. 1166
X61n1166_p0820b03║淨慈要語卷之上
X61n1166_p0820b04║
X61n1166_p0820b05║鼓山涌泉寺沙門　元賢　述
X61n1166_p0820b06║淨土教源
X61n1166_p0820b07║昔佛為一大事因緣出現于世，說種種法，普逗群機，
X61n1166_p0820b08║不過去其習染之穢，以還我本來之淨而已。但機既
X61n1166_p0820b09║不一，教亦千殊，求其修持最易、入道最穩、収功最速
X61n1166_p0820b10║者，則莫如淨土一門也。淨土者何？謂太虗空中，國土
X61n1166_p0820b11║森列，有淨有穢。眾生心淨則生淨土，心濁則生濁土。
X61n1166_p0820b12║生濁土則障累日深，善法難成；生淨土則障累日蠲，
X61n1166_p0820b13║善法易就。故學道之士，必須揀其淨穢。即淨土之中，
X61n1166_p0820b14║亦有種種差別。其最為殊勝者，則西方極樂世界也。
X61n1166_p0820b15║此世界乃阿彌陀佛無量願力、無量功德之所成就，
X61n1166_p0820b16║故其功德莊嚴，大非諸方之所能擬。今略出其大槩，
X61n1166_p0820b17║凡有二十種殊勝：一、黃金為地，七寶為池，羅網、行樹、
X61n1166_p0820b18║欄楯、樓閣，悉皆七寶所成；二、國中無地獄、餓鬼、畜生
X61n1166_p0820b19║之苦；三、眾生生者，皆于七寶池內蓮花化生；四、身皆
X61n1166_p0820b20║金色，具足三十二相；五、身有光明，映蔽日月；六、壽命
X61n1166_p0820b21║無量，永無老病死苦；七、衣食隨意，自然化現；八、親得
X61n1166_p0820b22║見佛，聞說妙法；九、與諸上善人俱會一處；十、無淫聲
X61n1166_p0820b23║女色；十一、無冤憎執對；十二、無魔軍外道；十三、無二
X61n1166_p0820b24║乘，皆回小向大；十四、風聲水響及諸鳥韵，皆說妙法；
X61n1166_p0820c01║十五、百千天樂，晝夜常鳴；十六、神通具足；十七、能至
X61n1166_p0820c02║十方世界，供養一切諸佛；十八、諸佛護念；十九、纔生
X61n1166_p0820c03║彼國，即住不退轉地；二十、盡此一生，究竟成佛。此界
X61n1166_p0820c04║既有如是殊勝利益眾生，所以眾生應當求生彼國。
X61n1166_p0820c05║其求生彼者，非餘小善之所能致，但當專持彼佛名
X61n1166_p0820c06║號，即得往生。何以故？以是彼佛大願力故。昔佛修菩
X61n1166_p0820c07║薩道時，發四十八願，度諸眾生。中有一願云：若有眾
X61n1166_p0820c08║生，欲生我國，稱我名號，乃至十念。若不生者，不取正
X61n1166_p0820c09║覺。以此願故，但專稱名，一心不亂，必得往生。其人臨
X61n1166_p0820c10║命終時，阿彌陀佛，放大光明，與諸聖眾，至其人前，垂
X61n1166_p0820c11║手接引。其人于彈指間，往生彼國勝蓮花中。花開見
X61n1166_p0820c12║佛，佛即為說種種妙法。聞已，即證無生法忍。繇是增
X61n1166_p0820c13║進，直至成佛。如上所列，並是諸經備陳，諸祖弘揚，決
X61n1166_p0820c14║非虗誑，必當諦信。但其中有事有理，修者不應偏廢。
X61n1166_p0820c15║何謂事？上所列淨土，一切事相是也。何謂理？了知一
X61n1166_p0820c16║切事相，不出一心是也。雖曰唯心淨土，而不妨有極
X61n1166_p0820c17║樂世界，以世界即一心之所現也。雖曰本性彌陀，而
X61n1166_p0820c18║不妨有極樂教主，以教主即本性之所成也。雖寂然
X61n1166_p0820c19║無生，而不妨熾然有生，以往生而本自無生也。高明
X61n1166_p0820c20║之士，多樂于談理，而詆咲事行。中下之流，多執于事
X61n1166_p0820c21║行，而迷昧實理。全不知理無事外之理，事乃理中之
X61n1166_p0820c22║事。執理而廢事，反有落空之禍。執事而迷理，猶有往
X61n1166_p0820c23║生之益。豈可慕空談而受實禍哉？
X61n1166_p0820c24║念佛正信
X61n1166_p0821a01║修此法門，首要正信。三世諸佛、諸大菩薩，以及歷代
X61n1166_p0821a02║祖師，並繇此信，而後能入。若無此信，則遲疑而不決
X61n1166_p0821a03║定，虗浮而不真實。毋論其不肯修習，即肯修習，而若
X61n1166_p0821a04║有若無，或作或輟，無斬釘截鐵之能，無射石沒羽之
X61n1166_p0821a05║意，豈能成就此希有功德哉？故華嚴經云：信為道源
X61n1166_p0821a06║功德母，信能長養諸善根，信能超出眾魔路，信能得
X61n1166_p0821a07║入三摩地。何謂信？謂覺悟真源，深信實相也。如其未
X61n1166_p0821a08║能，且須諦信佛言阿彌陀經。六方諸佛，悉皆出廣長
X61n1166_p0821a09║舌相，勸信此經。盖緣我等凡夫，心暗識劣，束于近習，
X61n1166_p0821a10║不能知遠大之域，幽微之境。纔見非常之事，便疑而
X61n1166_p0821a11║不敢信。所以凡夫，秪當確遵佛言。佛以大慈悲心，大
X61n1166_p0821a12║智慧心，說誠實語，絕無虗誑。佛言不信，何言可信乎？
X61n1166_p0821a13║所信佛言，凡有二門：一信其理，二信其事。信其理者，
X61n1166_p0821a14║信我心便是淨土，我性便是彌陀也。信其事者，信西
X61n1166_p0821a15║方果有淨土，西方果有彌陀也。雖有其理，而全理成
X61n1166_p0821a16║事，如海印之能現萬象。雖有其事，而全事是理，如萬
X61n1166_p0821a17║象之不離海印。亦一亦二，非一非二，如是信解，名為
X61n1166_p0821a18║正信。如信理而不信事，信事而不信理，是謂偏信，非
X61n1166_p0821a19║正信也。行人若未得如是正信，必須愽問先知，廣考
X61n1166_p0821a20║經論，則群疑自然氷釋，正信自然現前，方能發起大
X61n1166_p0821a21║願，䇿起大行，直取菩提，不在身後矣。有等天資高妙，
X61n1166_p0821a22║纔看經論，便謂渠得正信，却被習累牽倒，不能轉動
X61n1166_p0821a23║一步。不知此但浮解，非為正信也。如信虎能噬人，豈
X61n1166_p0821a24║敢輕攖。如信鴆能毒人，豈敢輕甞。今甘遭噬毒之禍，
X61n1166_p0821b01║而不之悔，則不信孰甚焉。倘是特達丈夫，便請從茲
X61n1166_p0821b02║放下。
X61n1166_p0821b03║念佛正行
X61n1166_p0821b04║淨業行人，既具正信，當修正行。正行者何？念佛是也。
X61n1166_p0821b05║念佛之法，經列多門，古師多尚觀想、持名二者。觀想
X61n1166_p0821b06║一門，若心粗解劣，不堪受持；唯持名一門，簡易直捷，
X61n1166_p0821b07║三根普利。故今所宗，專尚持名。佛說阿彌陀經曰：執
X61n1166_p0821b08║持名號，若一日、若二日、若三日、若四日、若五日、若六
X61n1166_p0821b09║日、若七日，一心不亂等是也。此之持名，有理有事。理
X61n1166_p0821b10║持者，直將阿彌陀佛四字當個話頭，二六時中，直下
X61n1166_p0821b11║提撕，不以有心念，不以無心念，不以亦有亦無心念，
X61n1166_p0821b12║不以有非非無心念，前後際斷，一念不生，不涉階梯，
X61n1166_p0821b13║超登佛地。事持者，專其志，一其慮，秪將一句彌陀佛
X61n1166_p0821b14║靠著，如一座須彌山相似，搖撼不動，朝也如是念，暮
X61n1166_p0821b15║也如是念，行也如是念，坐也如是念，應緣接物也如
X61n1166_p0821b16║是念，縱遇順逆境界也如是念，淨念相繼，自得心開，
X61n1166_p0821b17║與前理持者未甞少異。若未得心開，臨命終時，定生
X61n1166_p0821b18║彼國，亦非中下之品。如或力量不及，工夫未純，必須
X61n1166_p0821b19║隨力修習，或晨昏禮念，或清晨十念，積功累德，漸培
X61n1166_p0821b20║善果，要在信願堅固，臨終必獲往生，但品位稍卑，見
X61n1166_p0821b21║佛稍遲矣。然似榜末登第，要亦不惡也。
X61n1166_p0821b22║兼修眾福
X61n1166_p0821b23║淨業行人，專念阿彌陀佛名號，必須廣修諸福，以為
X61n1166_p0821b24║之助。觀無量壽經云：欲生彼國者，當修三福：一者、孝
X61n1166_p0821c01║養父母，奉事師長，慈心不殺，修十善業；二者、受持三
X61n1166_p0821c02║歸，具足眾戒，不犯威儀；三者、發菩提心，深信因果，讀
X61n1166_p0821c03║誦大乘，勸進行者。此三種業，三世諸佛淨業正因。有
X61n1166_p0821c04║淨業弟子，問于慈照導師曰：弟子專修念佛三昧，可
X61n1166_p0821c05║得用布施、持戒、供養作福否？導師答曰：汝能專念彌
X61n1166_p0821c06║陀，若不持戒，則有毀犯罪；若不布施，則長慳貪業；若
X61n1166_p0821c07║不供養三寶，則有我慢業；若不恭敬一切，則有輕人
X61n1166_p0821c08║罪。是故毀犯即墮地獄，慳貪即墮餓鬼，我慢則常在
X61n1166_p0821c09║惡道，輕人則世世貧賤。似此惡業障蔽，欲生淨土，其
X61n1166_p0821c10║可得乎？故肇法師云：有為雖偽，棄之則佛道難成；無
X61n1166_p0821c11║為雖真，執之則慧性不朗。汝今欲修念佛三昧，求生
X61n1166_p0821c12║淨土，速成佛果菩提者，須是專以念佛為正行，更以
X61n1166_p0821c13║福德為兼修。晨夕常勤供養三寶，禮拜懺悔，布施、持
X61n1166_p0821c14║戒，潔白三業，增修淨緣。所修一切善根，悉皆回向淨
X61n1166_p0821c15║土，成就念佛功德。可謂順水行船，更加艫棹矣。
X61n1166_p0821c16║念佛正願
X61n1166_p0821c17║慈照導師云：有行無願，其行必孤；有願無行，其願必
X61n1166_p0821c18║虗。行願雙資，方登寶地。每見今時念佛之人，或為病
X61n1166_p0821c19║苦而發心，或為報親而舉念，或為保扶家宅，或為增
X61n1166_p0821c20║延壽筭，願既非真，果必招妄。縱使一生修習，總是錯
X61n1166_p0821c21║用工夫，命終之際，豈能往生？以非其所願故也。故凡
X61n1166_p0821c22║念佛者，必發正願。正願者，非願人天福報也，非願權
X61n1166_p0821c23║乘小果也，非願我一人得生淨土、得證菩提也，乃是
X61n1166_p0821c24║願一切眾生仝生淨土、仝證菩提也。此願一發，即能
X61n1166_p0822a01║具無量功德，能消無量業垢，能破無量魔網，永為成
X61n1166_p0822a02║佛真種，即所謂菩提心也。故行人宜日日如是發，時
X61n1166_p0822a03║時如是發，願力堅固，無有變異，則一切萬善悉成淨
X61n1166_p0822a04║土正因、菩提妙行矣，又何慮其不往生乎？
X61n1166_p0822a05║臨終正念
X61n1166_p0822a06║淨業之功，雖積於平日，而臨終最後一念，最為緊要。
X61n1166_p0822a07║盖以生淨生穢，入聖入凡，唯此一念為之轉移也。每
X61n1166_p0822a08║見念佛之人，尋常俱說求生淨土，及到臨命終時，多
X61n1166_p0822a09║無正念。或貪生怕死，戀此皮囊；或目顧妻兒，難忍分
X61n1166_p0822a10║別；或繫綴家財，放捨不下；或因境界不順，抱恨而終；
X61n1166_p0822a11║或因病苦逼迫，飲痛而去。既失正念，甘從淪墮。又或
X61n1166_p0822a12║有自疑一生業重，西方無分者；或有自疑念佛日少，
X61n1166_p0822a13║不敢望生者；或有自疑債負未完，心願未了，貪嗔未
X61n1166_p0822a14║息，難生彼土者；或有自疑我雖念佛，而佛恐不來接
X61n1166_p0822a15║者。此四皆自生疑障，而失正念者也。又或有平昔念
X61n1166_p0822a16║佛精勤，忽得病苦，沉困床榻，痛楚不堪，此是宿業深
X61n1166_p0822a17║重，應墮惡道。以念佛故，轉重為輕，應當忍受，益勤念
X61n1166_p0822a18║佛，必得往生。若怨佛法無靈驗，返生退心，必墮地獄。
X61n1166_p0822a19║或有平常雖曰念佛，貪生之情實重，一朝疾苦臨身，
X61n1166_p0822a20║便信邪師野術，戮殺眾生，燒錢化馬，祭禱妖鬼，希望
X61n1166_p0822a21║福祐，緣此心邪，諸佛不受。或有因病聽醫者言，飲酒
X61n1166_p0822a22║食肉，或害生命以為藥餌，既喪善根，必隨業轉。此三
X61n1166_p0822a23║皆因病起障而失正念者也。我今勸行人到此，秪要
X61n1166_p0822a24║諦信經文，堅凝正念，百般放下，念佛待盡，于三界作
X61n1166_p0822b01║牢獄想，於妻子作冤家想，於家財作枷鎻想，於自身
X61n1166_p0822b02║作臭皮囊想，作朽髑髏想。其家中眷屬及外客來看
X61n1166_p0822b03║病者，都先分付定，教他念佛相助，不可說著閑話，不
X61n1166_p0822b04║可舉起家事，不可嗟嘆作聲、哀泣垂泪等，直待煖氣
X61n1166_p0822b05║離身，方可舉哀。若依此法，必得往生。縱是平昔不曾
X61n1166_p0822b06║念佛之人，能依此法，亦無不得生者。嗚呼！死門事大，
X61n1166_p0822b07║頃刻來生；一念差錯，歷劫受苦。可不慎哉！可不慎哉！
X61n1166_p0822b08║兩土難易
X61n1166_p0822b09║龍樹菩薩謂：五濁修行名難行道，如跛足行險道，一
X61n1166_p0822b10║日不過數里；淨土修行名易行道，如劣夫依轉輪王，
X61n1166_p0822b11║一日周四天下。今以娑婆十難、淨土十易而揀示之：
X61n1166_p0822b12║一者、娑婆不常值佛，釋迦已滅，邪法增熾；極樂則佛
X61n1166_p0822b13║常不滅，現為教主。二者、娑婆像季澆漓，多諸外道，縱
X61n1166_p0822b14║談佛法，多有偏蔽；極樂則佛及菩薩、水鳥、樹林常宣
X61n1166_p0822b15║妙法。三者、娑婆邪惡伴侶希求利養，煽惑行人墮三
X61n1166_p0822b16║惡道；極樂則觀音、勢至為其勝友，諸上善人俱會一
X61n1166_p0822b17║處。四者、娑婆群魔惱亂，壞我正法；極樂則雖有天魔，
X61n1166_p0822b18║皆獲正法，令修行人速得成就。五者、娑婆輪迴六道，
X61n1166_p0822b19║如汲井輪，無有休息；極樂則蓮華化生，無復輪轉生
X61n1166_p0822b20║死苦趣。六者、娑婆往來三界，隨業受報，雖生天上，難
X61n1166_p0822b21║逃惡道；極樂則三惡道名尚不得聞，何況有實？七者、
X61n1166_p0822b22║娑婆塵緣惡濁，每為出世之障；極樂則瓊樓玉殿、珍
X61n1166_p0822b23║衣美饌皆為資具。八者、娑婆人生百歲，橫夭為多，光
X61n1166_p0822b24║陰迅速，大道難成；極樂則眾生壽命與佛齊等。九者、
X61n1166_p0822c01║此土修行，斷見思惑，方能不退，初心行人未免退墮；
X61n1166_p0822c02║極樂則眾生生者皆入正定聚，永無退轉。十者、娑婆
X61n1166_p0822c03║行人塵劫難成，如大通佛世，聞法之徒退大執小，經
X61n1166_p0822c04║塵點劫，尚住聲聞；極樂則秪此一生常隨佛學，直至
X61n1166_p0822c05║道場，成無上覺。此上十種難易，奚啻天淵？若恃己力，
X61n1166_p0822c06║枉自辛勤；倘藉勝緣，遠獲殊利。行者擇之！
X61n1166_p0822c07║淨土辨疑
X61n1166_p0822c08║問：諸佛菩薩以大悲為業，正宜居惡世界，救苦眾生，
X61n1166_p0822c09║何乃願生淨土，專為自利乎？答曰：願生淨土者，非
X61n1166_p0822c10║特為自利，亦以不生淨土，難以救苦眾生也。經言：
X61n1166_p0822c11║菩薩已得無生法忍，方許混俗度生。如其未得，要
X61n1166_p0822c12║須常不離佛。良以惑習未盡，忍力未充，歷遇惡緣，
X61n1166_p0822c13║必阻修進。自救尚難，況救他人乎？若居此惡世，欲
X61n1166_p0822c14║救他人，正如不完不固之舟，欲濟多人于海，有自
X61n1166_p0822c15║他俱溺而已。故智度論云：具縛凡夫，有大悲心，願
X61n1166_p0822c16║生惡世救眾生者，無有是處。往生論云：欲遊戱地
X61n1166_p0822c17║獄門者，往生彼國，得無生忍已，還入生死，教化地
X61n1166_p0822c18║獄受苦眾生。
X61n1166_p0822c19║問：宗門悟達之士，不歷階級，超登佛地，何須願生淨
X61n1166_p0822c20║土乎？答曰，汝謂悟達之士，惑習永盡，頓同諸佛乎。
X61n1166_p0822c21║抑惑習尚在，必假漸修乎。若惑習尚在，正宜求生
X61n1166_p0822c22║淨土，借彼勝緣，漸次淘汰。若流轉五濁之區，薄解
X61n1166_p0822c23║淺悟，隔世茫然，安保其不退敗乎。古如承天簡，真
X61n1166_p0822c24║如哲，海印信等，皆宗門哲匠。而後生之事，毫難自
X61n1166_p0823a01║主，其他可知矣。況如善財，圓頓之士也，而願生極
X61n1166_p0823a02║樂。龍樹，傳衣之祖也，而記生極藥。汝之悟達，能齊
X61n1166_p0823a03║善財，龍樹否。假曰能之，正不妨與同生。如其未能，
X61n1166_p0823a04║則往生之謀，何可緩也。
X61n1166_p0823a05║問：心本離念，法本無生。今教人念佛求生淨土，何也？
X61n1166_p0823a06║答曰：以念為念，以生為生者，常見之所失也。以無
X61n1166_p0823a07║念為無念，以無生為無生者，邪見之所惑也。念而
X61n1166_p0823a08║無念，生而無生者，第一義諦也。是以實際理地，不
X61n1166_p0823a09║受一塵，則無諸佛可念，無淨土可生。佛事門中，不
X61n1166_p0823a10║捨一法，則總攝諸根。盖有念佛三昧，還源要術，示
X61n1166_p0823a11║開往生一門。所以終日念佛，而不乖於無念；熾然
X61n1166_p0823a12║往生，而不乖於無生。雖曰凡聖各住自位，而感應
X61n1166_p0823a13║道交；東西不相往來，而神超淨剎。此不可得而致
X61n1166_p0823a14║詰者也。
X61n1166_p0823a15║問，諸佛皆可念，淨土皆可生，何必偏念彌陀，求生極
X61n1166_p0823a16║樂乎。答曰：此有六意：一、為眾生心多濁亂，遍念諸
X61n1166_p0823a17║佛三昧難成，須專指一佛一土，令繫心一境易得
X61n1166_p0823a18║往生故。二、為彌陀悲願無盡，接引念佛眾生，乃至
X61n1166_p0823a19║十念亦得往生，他佛所無故。三、為極樂功德莊嚴
X61n1166_p0823a20║種種殊勝異諸淨土，眾生生者易得進道故。四、為
X61n1166_p0823a21║凡夫無智當依佛語，此極樂淨土釋迦文佛處處
X61n1166_p0823a22║叮嚀，恒沙諸佛所其讚嘆故。五、為眾生與佛無緣
X61n1166_p0823a23║者，佛不能度此土眾生，無論老幼貴賤皆知有阿
X61n1166_p0823a24║彌陀佛，不覺失聲皆念出一句阿彌陀佛，是知此
X61n1166_p0823b01║土眾生與彌陀有大因緣故。六、為諸佛體同，一即
X61n1166_p0823b02║一切、一切即一，念一佛即是通念諸佛故。以茲六
X61n1166_p0823b03║意偏指極樂，利莫大焉。
X61n1166_p0823b04║問：分淨分穢，捨穢取淨，盡屬妄想，何當真修？曰：此非
X61n1166_p0823b05║世間妄想之取捨也，乃十方如來轉凡成聖之通
X61n1166_p0823b06║法也。若非厭捨，何以轉凡？若非欣取，何以成聖？自
X61n1166_p0823b07║凡夫以上，位位必有取捨，直至妙覺，取捨始亡。故
X61n1166_p0823b08║先德云：取舍之極，與不取舍，無有異也。可謂其非
X61n1166_p0823b09║真修乎？又須知真俗不二，寂用無礙，則終日取舍，
X61n1166_p0823b10║而不見取舍之相。故淨名云：雖知諸佛法，及與眾
X61n1166_p0823b11║生空，而甞修淨土，教化諸群生。此之謂也。
X61n1166_p0823b12║問：心即是佛，則直觀自心可也，何必念他佛乎？答曰：
X61n1166_p0823b13║自心與諸佛，實同一體，則觀自觀他，隨機之便，豈
X61n1166_p0823b14║可執自心是佛，而謂他佛乃在心外乎？且念他佛
X61n1166_p0823b15║者，又是諸佛一勝方便，令得牽生彼土，托他之力，
X61n1166_p0823b16║速至菩提，其益為尤大也。
X61n1166_p0823b17║問：唯心淨土，何用求生極樂乎？答曰：汝謂唯心淨土
X61n1166_p0823b18║者，乃執此方寸之心為淨土，而極樂遠在十萬億
X61n1166_p0823b19║之外，此全不知唯心之旨者也。所謂唯心者，謂心
X61n1166_p0823b20║包大虗，量周沙界，隨其心淨則現淨，心濁則現濁。
X61n1166_p0823b21║是知生極樂者，正心淨現淨耳，豈在心之外哉？若
X61n1166_p0823b22║心局方寸之內，便為淨土，則非獨極樂不在心內，
X61n1166_p0823b23║娑婆亦不在心內；非獨極樂不宜生，娑婆亦不宜
X61n1166_p0823b24║生。且今問汝，此生之後，果有生乎？果無生乎？如曰
X61n1166_p0823c01║有生，將何生而後為唯心乎？如曰無生，則非所謂
X61n1166_p0823c02║墮斷滅之坑乎？此乃外道之見，波旬之論也。或曰：
X61n1166_p0823c03║我但自淨其心，自合生淨土，何必念佛求生？曰：既
X61n1166_p0823c04║不念佛，則無淨土之緣。但欲居此濁土，自淨其心，
X61n1166_p0823c05║此龍樹所謂難行道也。良以此土境緣濁亂，多為
X61n1166_p0823c06║修行之障，七進八退，輪迴六道，碎塵點劫，尚滯生
X61n1166_p0823c07║死。必須見思惑盡，方出三界，直證七住，方名不退。
X61n1166_p0823c08║然尚未有生淨土分，則所謂心淨土淨，不太難乎？
X61n1166_p0823c09║問：具縛凡夫雖曰念佛，而貪嗔未息，心實不淨，何云
X61n1166_p0823c10║往生？曰：此仗阿彌陀佛願力攝受也。那先經云：譬
X61n1166_p0823c11║如有人，以大石塊，其數十百，欲渡大海，以船力故，
X61n1166_p0823c12║即達彼岸。眾生之罪，猶如巨石；彌陀願力，如彼大
X61n1166_p0823c13║船。石本易沉，因船可渡；罪本當墮，憑佛得生。且帶
X61n1166_p0823c14║業往生之人，必其臨命終時，正念堅礙者也。此一
X61n1166_p0823c15║念淨心，即宜頓現淨邦，況有平日念佛之功乎？
X61n1166_p0823c16║問：五逆、十惡、十念得生，此實難信。答曰：大都臨終一
X61n1166_p0823c17║念，最為緊要。經言：敝女渡河溺死，以一念愛子之
X61n1166_p0823c18║善，遂得生天。無聞比丘，以臨終一念謗佛之惡，遂
X61n1166_p0823c19║入地獄。天堂地獄，只在一念可轉，則淨土得於十
X61n1166_p0823c20║念，又何疑乎？況彌陀發願有曰：眾生稱我名號，乃
X61n1166_p0823c21║至十念，若不生者，不取正覺。願力既堅，念心復猛，
X61n1166_p0823c22║此感彼應，捷如影響，何足疑哉？
X61n1166_p0823c23║問：經言念念滅八十億劫生死重罪，此實難信之法，
X61n1166_p0823c24║請為詳示。曰：此文出在下品下生臨終十念中。汝
X61n1166_p0824a01║疑八十億劫生死重罪為重，臨終一念為輕。今依
X61n1166_p0824a02║天台三種較量，則未可以久近多少論輕重也。一
X61n1166_p0824a03║者在心，謂造罪之心，從自虗妄顛倒生；念佛之心，
X61n1166_p0824a04║從善知識聞說阿彌陀佛真實功德名號生。一虗
X61n1166_p0824a05║一實，豈得相比？譬如萬年闇室，日光暫至，其闇頓
X61n1166_p0824a06║滅，豈以久來之闇不肯滅耶？二者在緣，謂造罪之
X61n1166_p0824a07║時，從虗妄癡暗心，緣虗妄境界顛倒生；念佛之心，
X61n1166_p0824a08║從聞佛清淨真實功德名號，緣無上菩提心生。一
X61n1166_p0824a09║真一偽，豈得相比？譬如有人被毒箭中，箭深毒磣，
X61n1166_p0824a10║傷肌破骨，一聞滅除藥鼓，即箭出毒除，豈以箭深
X61n1166_p0824a11║毒磣而不肯出也？三者在決定，謂造罪之時，以有
X61n1166_p0824a12║間心、有後心也；念佛之時，以無間心、無後心，遂即
X61n1166_p0824a13║捨命，善心猛利，是以即生。譬如十圍之索，千夫無
X61n1166_p0824a14║掣；童子揮劒，須臾兩分。以上三種校量，竝是約能
X61n1166_p0824a15║念之心上論，具有不思議之力。滅罪之義，固已昭
X61n1166_p0824a16║然可曉。況所念名號，乃阿彌陀佛萬德之所成就，
X61n1166_p0824a17║大願之所攝持，其功能詎可思議哉？譬如有人取
X61n1166_p0824a18║獅子筋以為琴弦，其弦一奏，一切餘弦一時俱斷。
X61n1166_p0824a19║又如有人取牛羊驢馬諸乳置一器中，以獅子乳
X61n1166_p0824a20║一滴投之，一切諸乳悉化為水。今一稱佛號，八十
X61n1166_p0824a21║億劫生死重罪，豈有不消滅者乎？
X61n1166_p0824a22║問：帶業往生可也，何以能不退乎？答曰：此有五因緣
X61n1166_p0824a23║能令生者不退：一者彌陀願力常攝持故；二者佛
X61n1166_p0824a24║光常照，菩提心常增長故；三者水鳥樹林風聲樂
X61n1166_p0824b01║響皆說苦空，聞者常起念佛念法念僧之心故；四
X61n1166_p0824b02║者彼國純諸菩薩以為良友，無惡境緣、無邪魔鬼
X61n1166_p0824b03║神，三毒等煩惱畢竟不起故；五者壽命永劫同佛
X61n1166_p0824b04║菩薩故。
X61n1166_p0824b05║問：世人皆疑極樂遠在十萬億國之外，臨命終時，頃
X61n1166_p0824b06║刻之間恐難得到，何以曉之？答曰：經不云乎：心包
X61n1166_p0824b07║太虗，量周沙界。則十萬億國秪在我心，何遠之有？
X61n1166_p0824b08║命終之頃生我心中，何難之有？且所謂十萬億國
X61n1166_p0824b09║者，為對凡夫肉眼生死心量說耳！若眾生淨土業
X61n1166_p0824b10║成者，臨終在定之心即是淨土受生之心，動念即
X61n1166_p0824b11║是生淨土時。故自信錄云：十萬億剎頃刻即至者，
X61n1166_p0824b12║自心本妙耳！
X61n1166_p0824b13║問：臨終十念既可往生，我等且營別業，但待臨終十
X61n1166_p0824b14║念如何？答曰：十念往生萬中之一，汝乃欲僥倖於
X61n1166_p0824b15║萬一乎？夫臨終十念成就者，多是宿善業強故，感
X61n1166_p0824b16║得臨終遇善知識十念成就。若無善業，所感善知
X61n1166_p0824b17║識尚難遇，況十念成就哉？且群疑論列十種人臨
X61n1166_p0824b18║終不得念佛：一者、善友未必相逢，無人勸念；二者、
X61n1166_p0824b19║業苦纏身，不遑念佛；三者、或偏風失語，不能稱佛；
X61n1166_p0824b20║四者、狂亂失心，注想難成；五者、或遭水火，不暇至
X61n1166_p0824b21║誠；六者、遭遇豺狼，無復善友；七者、臨終惡友壞彼
X61n1166_p0824b22║信心；八者、飲食過度，昏迷致死；九者、軍陣鬪戰，奄
X61n1166_p0824b23║勿而亡；十者、忽墜高岩，傷壞性命。如上十種惡緣，
X61n1166_p0824b24║忽遭其一便休了也，可念佛乎？假饒儞無上十種
X61n1166_p0824c01║惡緣，只是好病而死，亦未免風刀解體，四大分離，
X61n1166_p0824c02║如生龜脫殻，痛苦逼迫，可念佛乎？又或世緣未了，
X61n1166_p0824c03║世念未休，貪生怖死，恐懼亂心，可念佛乎？又或父
X61n1166_p0824c04║母揮涕，妻子哀泣，眷戀難忍，憂惱傷懷，可念佛乎？
X61n1166_p0824c05║柰何不思及此，而必待臨終十念，幾自悞耳！
X61n1166_p0824c06║問：念佛乃身後之事，不知現世亦有益否？答曰：經中
X61n1166_p0824c07║具說，受持佛名者，當獲十種勝利：一者、晝夜常得
X61n1166_p0824c08║一切諸天、大力神將、河沙眷屬，隱形守護；二者、常
X61n1166_p0824c09║得二十五大菩薩，如觀世音等，及一切菩薩，常隨
X61n1166_p0824c10║守護；三者、常得諸佛晝夜護念阿彌陀佛，常放光
X61n1166_p0824c11║明，攝受此人；四者、一切惡鬼，皆不能害，一切毒蛇、
X61n1166_p0824c12║毒龍、毒藥，悉不能中；五者、火難、水難、冤賊、刀箭、牢
X61n1166_p0824c13║獄、枷鑽、橫死、狂亡，悉皆不受；六者、先所作業，悉皆
X61n1166_p0824c14║消滅，所殺冤命，彼蒙解脫，更無執對；七者、夜夢正
X61n1166_p0824c15║直，或復夢見阿彌陀佛勝妙色像；八者、心常歡喜，
X61n1166_p0824c16║顏色光[愣-方+(共/力)]，氣力充盛，所作吉利；九者、常為一切世
X61n1166_p0824c17║間之人，恭敬供養，歡喜禮拜，猶如敬佛；十者、命終
X61n1166_p0824c18║之時，心無怖畏，正念現前，得見阿彌陀佛，及諸聖
X61n1166_p0824c19║眾，持金蓮花，接引往生西方淨土，盡未來際，受勝
X61n1166_p0824c20║妙樂。如上十種，現世來生，皆有勝和。然則世出世
X61n1166_p0824c21║間，要緊法門，無如念佛，信矣！
X61n1166_p0824c22║問：華藏世界即本師化境，不求生華藏而求生極樂，
X61n1166_p0824c23║何也？答曰：華嚴疏中自有此問。彼答凡有四意：一
X61n1166_p0824c24║者有緣故，謂彌陀願重偏接娑婆人也。二者使眾
X61n1166_p0825a01║生歸憑情一故，華藏中世界無量，若聞十方皆妙，
X61n1166_p0825a02║初心茫然無所依託，故方便引之專指極樂。三者
X61n1166_p0825a03║不離華藏故，極樂去此十萬億剎，而華藏佛剎皆
X61n1166_p0825a04║微塵數，故知不離也。四者即本師故，華藏剎海皆
X61n1166_p0825a05║遮那境，十萬億剎未出剎種之中，豈非本師隨名
X61n1166_p0825a06║異化也。
X61n1166_p0825a07║問：經云：生兜率者，隨彌勒菩薩下生三會之中，自然
X61n1166_p0825a08║當得道果。何必近舍兜率，遠求極樂乎？答曰：汝以
X61n1166_p0825a09║兜率為近，極樂為遠者，特以凡夫肉眼心量說耳。
X61n1166_p0825a10║三者俱在一心之中，心無彼此之分，詎可謂兜率
X61n1166_p0825a11║近而極樂遠乎？且兜率、極樂兩相較量，則有十種
X61n1166_p0825a12║優劣不同：一者、極樂十念可生；兜率必須修眾三
X61n1166_p0825a13║昧，深入正定，其上生為難。二者、極樂則阿彌陀佛
X61n1166_p0825a14║大悲願力，誓垂接引；兜率則彌勒無接引之誓。三
X61n1166_p0825a15║者、極樂則阿彌陀佛大光明力，照觸行人，身心慈
X61n1166_p0825a16║和，來生其剎，兜率所無。四者、阿彌陀佛說法十倍
X61n1166_p0825a17║於諸佛，又眾生隨其志樂所欲聞法，自然得聞，兜
X61n1166_p0825a18║率所無。五者、極樂國無女人擾亂眾生；兜率則天
X61n1166_p0825a19║女微妙，諸天耽玩，不能自勉。六者、極樂生者皆得
X61n1166_p0825a20║三十二相、八十種好，神通具足，兜率所無。七者、極
X61n1166_p0825a21║樂生者自然伏滅煩惱，即登不退；兜率雖日說不
X61n1166_p0825a22║退之法，教化眾生，而未必便登不退。八者、極樂生
X61n1166_p0825a23║者即此一生，直至道場，成無上覺；兜率則隨佛下
X61n1166_p0825a24║生，未必盡證聖果，況無上覺乎？九者、極樂生者得
X61n1166_p0825b01║無量壽，與佛齊等，兜率所無。十者、極樂生者欲供
X61n1166_p0825b02║養十方諸佛，隨其所欲供具，自然現前，須臾之間，
X61n1166_p0825b03║遍至十方，供養諸佛，即於食時，還至本國，兜率所
X61n1166_p0825b04║無。此上十種較量，勝劣顯然，細而求之，應有無量，
X61n1166_p0825b05║行人當自擇之。
X61n1166_p0825b06║問：或謂淨土乃聖人之權方，所以接鈍根，化凡器也。
X61n1166_p0825b07║苟能一超直入如來地，何籍于他力乎？答曰：昔文
X61n1166_p0825b08║殊因念佛故得一切種智，善財以十大願王求生
X61n1166_p0825b09║極樂，勢至以憶佛念佛入三摩地，父王淨飯併六
X61n1166_p0825b10║萬釋種皆生淨土，可謂其為鈍根凡器乎？又佛告
X61n1166_p0825b11║彌勒曰：此世界有六十七億不退菩薩往生彼國，
X61n1166_p0825b12║一一菩薩已曾供養無數諸佛，次如彌勒者也。諸
X61n1166_p0825b13║小行菩薩及修少功德者不可稱計，皆當往生。不
X61n1166_p0825b14║但我國如是，他方佛土如遠照佛剎，有百八十億
X61n1166_p0825b15║菩薩皆當往生，十方世界無量佛剎往生者無數，
X61n1166_p0825b16║我若具說，一劫猶未能盡，可謂其盡為鈍根凡器
X61n1166_p0825b17║乎？至于謂淨土乃聖人之權方者，此乃實教之權
X61n1166_p0825b18║巧方便，非權教也。教家權實之判非止一途，天台、
X61n1166_p0825b19║賢首二家所判，莫不推法華、華嚴以為最實。今觀
X61n1166_p0825b20║法華藥王本事品稱：女人聞是經典如說修行，命
X61n1166_p0825b21║終即生安樂世界，得菩薩神通、無生法忍。華嚴經
X61n1166_p0825b22║未會普賢菩薩教善財童子發十大願王，命終導
X61n1166_p0825b23║生極樂世界，不久當得菩提。是知念佛功德，與聞
X61n1166_p0825b24║法華經如說修行，其功正等；與發十大願王，其功
X61n1166_p0825c01║亦等。二經既判為實，則淨土之非權可知也；即謂
X61n1166_p0825c02║之權，乃實教之權巧方便又可知也。且余嘗考之
X61n1166_p0825c03║起信矣，論云：初學大乘正信，以在此土不常值佛，
X61n1166_p0825c04║懼謂信心缺緣退失，當知如來有勝方便令其不
X61n1166_p0825c05║退，但當專念極樂世界阿彌陀佛真如法身，必生
X61n1166_p0825c06║彼國。又嘗考之觀經矣，經云：凡夫心想羸劣，未得
X61n1166_p0825c07║天眼，不能遠觀諸佛如來有異方便令其得見。夫
X61n1166_p0825c08║謂之勝方便、異方便，非權乎？此二既約圓論，則此
X61n1166_p0825c09║權即與法華？微妙方便無二無別矣，故曰實教之
X61n1166_p0825c10║權巧方便也。
X61n1166_p0825c11║問：參禪之士多云：參禪是實，念佛是權；參禪是頓，念
X61n1166_p0825c12║佛是漸。是否？答曰：汝見念一句佛號，便喚作權；見
X61n1166_p0825c13║持一句話頭，便喚作實。不知佛號可以言權，則話
X61n1166_p0825c14║頭亦未可言實也。不見道：三藏秘典、五燈遺言盡
X61n1166_p0825c15║是臭爛葛藤纏絆殺人，空拳黃葉誑止兒啼。故知
X61n1166_p0825c16║三世諸佛、歷代祖師開兩片皮為人，無不是權；即
X61n1166_p0825c17║己所從入，亦無不是權。雖曰正直舍方便，直說無
X61n1166_p0825c18║上道，早是方便了也。如蓮經最初說法一周，即名
X61n1166_p0825c19║方便品，豈非權乎？是知念佛、參禪並是權巧建立，
X61n1166_p0825c20║接引方來，了之則無非實，未了則無非權也。汝謂
X61n1166_p0825c21║參禪為頓者，謂其一念不生即名為佛也。試觀憶
X61n1166_p0825c22║佛、念佛至於心開見佛，與一念不生果有淺深否？
X61n1166_p0825c23║且大乘漸教多言歷三秪劫，修六度行，尚須百劫
X61n1166_p0825c24║種相好因，然後得成正覺。此淨土生者便登不退，
X61n1166_p0826a01║三十二相、八十種好、無量神通無不具足，壽命無
X61n1166_p0826a02║量，一生成佛，此豈漸教之所及乎？又水鳥、樹林俱
X61n1166_p0826a03║出妙音，寶網、天樂咸宣妙法，則非獨不屬漸，亦不
X61n1166_p0826a04║局頓也。今判為漸，果依何而有此說乎？不過狂瞽
X61n1166_p0826a05║無根之談轉相惑亂而已。
X61n1166_p0826a06║
X61n1166_p0826a07║淨慈要語卷上