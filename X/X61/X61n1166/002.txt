X61n1166_p0826a08║
X61n1166_p0826a09║
X61n1166_p0826a10║淨慈要語卷下
X61n1166_p0826a11║
X61n1166_p0826a12║鼓山涌泉寺沙門　元贒　述
X61n1166_p0826a13║戒殺生
X61n1166_p0826a14║殺生之戒，佛家首重之。此非佛家之私言也，盖緣人
X61n1166_p0826a15║物之情所最愛者莫如生，所最苦者莫如死，故惡之
X61n1166_p0826a16║最太、罪之最重者莫如殺。又聞之，天地之大德曰生，
X61n1166_p0826a17║則知人之大惡曰殺生矣；上帝好生，則知上帝所惡
X61n1166_p0826a18║在殺生矣；元善之長也，則知殺生為惡之長矣；仁，人
X61n1166_p0826a19║心也，則知殺生非人心矣。殺戒可弗重歟？且人既以
X61n1166_p0826a20║仁為心，則量包虗空，寧有痿痺之處？機貫終始，寧有
X61n1166_p0826a21║歇滅之時？所謂天地萬物為一體者，此心也，此仁也。
X61n1166_p0826a22║故儒家聖人致中和，必極于天地位、萬物育；至誠盡
X61n1166_p0826a23║性，必極于能盡物之性。非迂也，誕也，一體之仁本如
X61n1166_p0826a24║是也。一體之仁既本如是，而聖人之治天下乃不免
X61n1166_p0826b01║于鮮食者，何也？則聖人之不得已也。吾嘗考之佛經
X61n1166_p0826b02║矣，劫初生民，淳朴無偽，故天生地肥及粳米以資其
X61n1166_p0826b03║日用。厥後機心漸長，則地肥及粳米俱弗生，而民乃
X61n1166_p0826b04║艱食。繇是饑火所逼，殺機妄動，以強凌弱，以智凌愚，
X61n1166_p0826b05║取禽獸而食之，亦猶禽獸之相食而已。然初計在塞
X61n1166_p0826b06║其饑餒，卒乃貪其腥味，日甚一日，屠戮肆行。聖人起
X61n1166_p0826b07║而哀之，乃立禮以為之防，曰：仲春不許破巢毀卵矣，
X61n1166_p0826b08║魚不盈尺不鬻矣，祭必以禮有常供矣，宴必以禮有
X61n1166_p0826b09║常數矣，大夫無故不殺牛羊矣，士無故不殺犬豕矣。
X61n1166_p0826b10║此豈聖人之本意哉？不能止其所趨，聊以防其所濫，
X61n1166_p0826b11║故曰：此聖人之不得已也。夫物之與我，形軀雖隔，知
X61n1166_p0826b12║覺實同，貪生怖死，與人何異？今乃加彼無窮之極苦，
X61n1166_p0826b13║資我一刻之微甘，于情安乎？于理當乎？取彼至切之
X61n1166_p0826b14║身命，享我閑泛之人情，于情安乎？于理當乎？殺彼命
X61n1166_p0826b15║而冀延我之命，殺彼身而冀養我之身，殺彼父母妻
X61n1166_p0826b16║子而冀保我之父母妻子，于情安乎？于理當乎？即不
X61n1166_p0826b17║待反己而推，試思其生上刀砧，活投湯鑊，恐怖呼號
X61n1166_p0826b18║之狀，疾痛怨恨之情，可忍乎？可食乎？如以為可忍可
X61n1166_p0826b19║食，則其心已非人心耳。孟子曰：君子見其生，不忍見
X61n1166_p0826b20║其死；聞其聲，不忍食其肉。豈姑息之私情哉？至于輓
X61n1166_p0826b21║近之世，尤有不忍言者。世風薄惡，競尚浮靡，窮極口
X61n1166_p0826b22║腹之欲，羅盡水陸之珍，一飱之饌，至殺生靈數百命。
X61n1166_p0826b23║其尤可痛者，居父母之喪，飲酒食肉，宛同吉宴，所殺
X61n1166_p0826b24║生命，尤為無數。秪此一節，遠違古聖之禮，近犯
X61n1166_p0826c01║天朝之律，外結怨恨之仇，內滅仁孝之脙，為儒乎？非
X61n1166_p0826c02║儒乎？為善乎？非善乎？每有規之者，輙以世俗譏嫌為
X61n1166_p0826c03║辭。夫不懼聖制，不懼王法，不懼不仁不孝之實惡，而
X61n1166_p0826c04║獨懼世俗之浮議，果何見哉？果何見哉？嗚呼！凡愚之
X61n1166_p0826c05║民，固宜隨俗而趨，豪傑之士，豈可習而弗察乎？昔黃
X61n1166_p0826c06║山谷作頌曰：我肉眾生肉，形殊體不殊，元同一種性，
X61n1166_p0826c07║只是隔形軀。苦惱從他受，肥甘為我須，莫教閻老判，
X61n1166_p0826c08║自揣看何如？戒殺之意，斯頌盡之矣。至于因果感應
X61n1166_p0826c09║之說，理所必然，決難逃避，非獨佛經詳之，史傳載之，
X61n1166_p0826c10║即耳目覩聞，昭然不誣。但君子止惡，非為畏罰，為仁
X61n1166_p0826c11║豈為貪報？不過自完其人心而已，高明者幸鑒之。
X61n1166_p0826c12║戒溺女
X61n1166_p0826c13║嘗聞業海之中，惟殺業為最重；殺業之中，惟殺人為
X61n1166_p0826c14║最重；殺人之中，惟父子相殺為最重；殺子之中，惟無
X61n1166_p0826c15║罪而殺為最重。今世俗溺女，正所謂殺無罪之子，愆
X61n1166_p0826c16║之莫大者也。而世俗恬不知怪，視以為常，不亦異乎？
X61n1166_p0826c17║昔孟子謂：今人乍見孺子將入井，皆有𪫟惕惻隱之
X61n1166_p0826c18║心，非納交于孺子之父母也，非要譽于鄉黨朋友也，
X61n1166_p0826c19║非惡其聲而然也，直曰：無惻隱之心，非人也。今舉女
X61n1166_p0826c20║而溺之，是愛子不及鄰人之子矣。不特此也，獄中之
X61n1166_p0826c21║囚，罪本當決，刑官尚展轉于秋冬，以延其須臾之生。
X61n1166_p0826c22║今舉女而溺之，是愛子不及罪死之囚矣。不特此也，
X61n1166_p0826c23║仁人惻隱之情，無不遍滿，即蠉飛蠕動，尚不忍傷。今
X61n1166_p0826c24║舉女而溺之，是愛子不及蠉蠕之微矣。不特此也，凶
X61n1166_p0827a01║頑之極，莫尚乎禽獸，然聞猿因哀子而斷腸，虎數回
X61n1166_p0827a02║頭而顧子，其愛子之情，豈有擇于男女哉？今舉女而
X61n1166_p0827a03║溺之，是愛子不及禽獸之仁矣。為人父母，而所為若
X61n1166_p0827a04║此，姑勿論其明有償殺之條，幽有絕嗣之報，但觀其
X61n1166_p0827a05║纔離母胎，即拋死所，呼號不及，痛苦無訴，宛轉溪㵎
X61n1166_p0827a06║之中，路人不敢正視。而為之父母者，果可為乎？不可
X61n1166_p0827a07║為乎？嗚呼！人之所以異于禽獸者，以其有不忍人之
X61n1166_p0827a08║心也。今忍心至此，曾禽獸之不如，又何以自命于天
X61n1166_p0827a09║地之間也？吾嘗深求其故，莫能自解。將謂女仕他門，
X61n1166_p0827a10║無關于代老承祧而溺之歟？獨不曰生男而流蕩四
X61n1166_p0827a11║方，其柰之何？將謂省費奩貲而溺之歟？獨不曰生男
X61n1166_p0827a12║而賭嫖傾家，其柰之何？將謂逆料不賢而溺之歟？獨
X61n1166_p0827a13║不曰生男而敗辱家聲，其柰之何？將謂家貧難度而
X61n1166_p0827a14║溺之歟？獨不曰生男而必衣必食，其柰之何？將謂無
X61n1166_p0827a15║男多女而溺之歟？獨不曰受此冥報，竟世無男，其柰
X61n1166_p0827a16║之何？揆厥所繇，不過習殺為常，仁心澌滅，處流俗之
X61n1166_p0827a17║皆同，欺王法之無舉，徒便私家之計，罔畏鬼神之誅
X61n1166_p0827a18║耳。用是知為之女者，其冤枉忿恨之情，直當貫日而
X61n1166_p0827a19║飛霜；為之父母者，其乖戾不祥之氣，必且遮宇而蔽
X61n1166_p0827a20║宙。豈非造莫大之愆，貽無窮之禍哉？觸目傷心，用茲
X61n1166_p0827a21║饒舌，冀祈力改，相勸回風。倘見他人棄女，曲為區處，
X61n1166_p0827a22║全其生命，未必非轉禍成祥之一機也。
X61n1166_p0827a23║勸放生
X61n1166_p0827a24║嘗聞之諸佛，眾生一心也。諸佛以眾生之愛而成其
X61n1166_p0827b01║慈，故其慈最大；眾生以諸佛之慈而封為愛，故其愛
X61n1166_p0827b02║最深。最深之愛靡不愛也，而莫愛于護己命；最大之
X61n1166_p0827b03║慈靡不慈也，而莫慈于捄眾命。是以古之君子樂于
X61n1166_p0827b04║放生者，良以上體諸佛之大慈，下滿眾生之深愛，為
X61n1166_p0827b05║善之大孰過于是。慨自殺機一啟，慘毒廣行，百計搜
X61n1166_p0827b06║羅，千方掩取，或緊閉籠檻之內，或生懸刀爼之間，膽
X61n1166_p0827b07║落魂飛，母離子散，口憤憤而誰告，目盻盻而求援，正
X61n1166_p0827b08║如擬決之囚逼近死門，亦如安居之眾忽遭橫擄，其
X61n1166_p0827b09║疾苦之狀、哀怨之情為何如也。所以諸佛于此苦戒
X61n1166_p0827b10║殺生，廣勸放生，捐我不堅之財，贖彼至重之命，或少
X61n1166_p0827b11║止一二，或多至萬千，使其易危為安，臨死得活，天高
X61n1166_p0827b12║海濶一任遨遊，日暖風和同歸熈皡，雖曰最小之施，
X61n1166_p0827b13║實為莫大之德矣。即毋論其或為未來諸佛，或是多
X61n1166_p0827b14║生父母，但知覺是同，理必難忍；亦無論其或獲報于
X61n1166_p0827b15║生前，或受償于沒後，但生機一觸，情自難忘。況當草
X61n1166_p0827b16║木之黃落尚戚然而生悲，見雲霧之陰慘猶凄然而
X61n1166_p0827b17║失樂，騐知真心必遍滿于十虗，至仁直流貫于萬彚，
X61n1166_p0827b18║豈有血氣之屬反無哀愍之誠哉。唯願常行捄贖，俾
X61n1166_p0827b19║仁脉之恒流；廣喻朋儕，使慈風之普被。完滿本來之
X61n1166_p0827b20║心，保全自己諸佛，仰贊
X61n1166_p0827b21║皇仁之化，默回殺運之機，是謂為善最樂，莫非太平
X61n1166_p0827b22║盛事。請垂隻手，毋攢雙眉。
X61n1166_p0827b23║戒殺辨疑
X61n1166_p0827b24║問：物原非物，生亦無生，但須了心，即是曲成萬物。投
X61n1166_p0827c01║崖割肉，尚屬有為，贖蚌放螺，不徒滋勞費耶？答曰：
X61n1166_p0827c02║窮究至理，雖何死而何生。曲徇物情，亦欣生而哀
X61n1166_p0827c03║死。蓋以眾有即真無之域，涉事即融理之門。若執
X61n1166_p0827c04║無為而病有為，則無為之談適資慳吝。執無生而
X61n1166_p0827c05║訾放生，則無生之說反助貪殘。既噉肉無礙真修，
X61n1166_p0827c06║豈放生反乖妙理。即所謂投崕割肉，則身執盡忘。
X61n1166_p0827c07║餧虎飼鷹，則悲心彌廣。運悲心而有為之功斯著，
X61n1166_p0827c08║祛身執而無生之旨冥符。今則所重者己身，所輕
X61n1166_p0827c09║者物命。寶己命既宛爾貪生，殺他身乃托無生死，
X61n1166_p0827c10║斯又與于不仁之甚者也。
X61n1166_p0827c11║問：經有言：不生不滅。是不生則不滅，有生則有滅。然
X61n1166_p0827c12║則殺生何礙也？答曰：經言：諸法空相，本自不生，亦
X61n1166_p0827c13║復不滅。不生故常寂，不滅故常照。常寂常照，名常
X61n1166_p0827c14║寂光。此當人妙心也。如何將至理之談，翻成戲論？
X61n1166_p0827c15║愚人謬說，一至於此。悲夫！
X61n1166_p0827c16║問：物受定業，既難逃殺，何用放生？答曰：有生同性，怖
X61n1166_p0827c17║死同情，倘以物命難迸，理當烹煑，亦謂人生無幾，
X61n1166_p0827c18║便可誅夷耶？彼獄中必殺之囚，刑宮亦必展轉于
X61n1166_p0827c19║秋冬，牀上臨危之病，療者猶欲留連于朝夕，此決
X61n1166_p0827c20║死而尚冀其生，況便生而未必即死者乎？
X61n1166_p0827c21║問：仁者當弘濟蒼生，何事小慈微物？答曰：事有弘微，
X61n1166_p0827c22║心無鉅細。捉象擒兔，獅子之全力具存；纖草喬林，
X61n1166_p0827c23║一雨之普霑靡異。心非大也，豈嫌善小而不為？心
X61n1166_p0827c24║非小也，安見小善之非大？必如子言，則畜池無相
X61n1166_p0828a01║鄭之功，而祝網豈王殷之略哉？但貴善擴充耳。
X61n1166_p0828a02║問：放生固為慈悲，今不放鷄、豚、鵝、鴨，而偏放魚、鳥、鰍、
X61n1166_p0828a03║鱔，何其不平等耶？答曰：世間有二種畜生：一者、受
X61n1166_p0828a04║決定殺果，如鷄、豚等是也；二者、受不定殺果，如魚、
X61n1166_p0828a05║鳥等是也。定殺果不可救，不定殺果乃可救，是眾
X61n1166_p0828a06║生造業之有，殊非慈之心不平等也。
X61n1166_p0828a07║問：賓客宴享，若不殺生，則大逆人情，必致譏嫌，柰何？
X61n1166_p0828a08║答曰：仲尼從下，豈以違眾為嫌。孟軻好辯，不以人
X61n1166_p0828a09║譏為耻。葢我守其是，何妨人致其非。況諸佛之正
X61n1166_p0828a10║智，見萬劫之大利害者也。世人之妄情，見一時之
X61n1166_p0828a11║小得失者也。若順眾生之妄情，雖免一時之譏嫌，
X61n1166_p0828a12║必受萬劫之大苦矣。若順諸佛之正智，雖不免一
X61n1166_p0828a13║時之譏嫌，必獲萬劫之常樂矣。佛訓不可違，人言
X61n1166_p0828a14║何足恤。是在智者擇之。
X61n1166_p0828a15║問：魚蝦鰍鱔，物命至微，一日所殺，不可勝計。若殺此
X61n1166_p0828a16║有罪，則人俱墮三途矣。答曰：殺此而未墮三途者
X61n1166_p0828a17║有之。盖以他善力強，亦得暫免，若善報既消，淪墮
X61n1166_p0828a18║必矣。且物類雖微，皆有佛性，殺一微命，亦是殺一
X61n1166_p0828a19║佛子。人多略其微而廣殺之，殺盡數千之命，未供
X61n1166_p0828a20║一飽之需，令彼痛死甘我，纔涎一餉之味，萬劫之
X61n1166_p0828a21║冤，如之何而可食也？
X61n1166_p0828a22║問：持齋不食肉，勝于放生。答曰：佛所以教人持齋者，
X61n1166_p0828a23║正欲人廣其慈悲之心也。與樂之謂慈，㧞苦之謂
X61n1166_p0828a24║悲。今持齋而不放生者，與樂之謂何？拔苦之謂何？
X61n1166_p0828b01║雖不食肉，亦名大破齋矣。又佛有三聚淨戒：一曰
X61n1166_p0828b02║攝律儀戒，二曰攝善法戒，三曰饒益有情戒。今不
X61n1166_p0828b03║食肉，是攝律儀戒也；放生，攝善法戒也；教人戒殺
X61n1166_p0828b04║放生，饒益有情戒也。今不肯放生，教人不須放生，
X61n1166_p0828b05║亦名大破戒矣。嗟夫！我佛尚割身肉以貸鴿，為佛
X61n1166_p0828b06║子者，乃不能捨幻財以贖命，豈有成佛之日哉？
X61n1166_p0828b07║問：天主教云：畜生之魂，與人魂異。人魂死後不滅，畜
X61n1166_p0828b08║魂死後即滅。故恣我宰殺，無有罪報。何如？曰：血氣
X61n1166_p0828b09║之屬，同本一性，性本無二，物豈殊人？故飲食男女
X61n1166_p0828b10║之欲，貪生怖死之情，宛與人同，特形因業感故異
X61n1166_p0828b11║耳，豈可因其形異而謂魂有異也？或曰：人能推理，
X61n1166_p0828b12║禽獸不能，故知其魂與人異。曰：角端能言，元龜現
X61n1166_p0828b13║兆，神龍護法，眾鶴聞經，彼皆畜生，而聰明神力反
X61n1166_p0828b14║有人所不及者，憑何而謂魂不如人而遽滅乎？其
X61n1166_p0828b15║所以不能一一如人者，則其黑業之障也。且吾佛
X61n1166_p0828b16║戒殺，不專論其滅否，但觀其疾痛之苦，情自難忍，
X61n1166_p0828b17║即草木方長，君子猶不忍折，況血氣之屬哉？為是
X61n1166_p0828b18║說者，乃西洋魔鬼耶龢倡為邪說，恣其吞噉之㐫
X61n1166_p0828b19║而已。
X61n1166_p0828b20║問：此方地多蔬菜，可不殺生？若生海濵邊塞，小民日
X61n1166_p0828b21║以牛羊魚蝦為食，何能禁之？答曰，今生邊地下賤
X61n1166_p0828b22║者，乃前生作惡，不信三寶之報，多造殺業，定入三
X61n1166_p0828b23║途。倘能知非他徙，念佛懺悔，庶免後殃。若勢萬難
X61n1166_p0828b24║徙者，但每日清晨，禮佛念佛，或持經呪，願彼每日
X61n1166_p0828c01║所殺生命，悉承佛力，速得超生。至誠哀切，力行不
X61n1166_p0828c02║倦，業報可消，轉生當得善處矣。
X61n1166_p0828c03║問：經言：眾生食肉，無非親屬。觀者多駭而不信，謂眾
X61n1166_p0828c04║生如是之多，豈必所食皆親屬耶？答曰：眾生從無
X61n1166_p0828c05║始來，輪迴六道無有休息，捨身受身遍滿大地，何
X61n1166_p0828c06║一眾生而非親屬乎？既皆親屬，則今所食肉無非
X61n1166_p0828c07║親屬，又何疑耶？
X61n1166_p0828c08║問：人貴物賤，殺一物命，佛何極言其惡之大？答曰：眾
X61n1166_p0828c09║生至重者生命，世間最慘者殺戮，故其惡為最大。
X61n1166_p0828c10║且人起一念殺心，熏入八識田中，永為累劫輪迴
X61n1166_p0828c11║之種。眾生被殺者，起一念嗔恨之心，熏入八識田
X61n1166_p0828c12║中，永為累劫冤恨之種。生生世世，因緣會遇，必相
X61n1166_p0828c13║報復。楞嚴經云：如於中間，殺彼身命，或食其肉，經
X61n1166_p0828c14║微塵劫，相食相誅。譬如輪轉，互為高下，無有休息。
X61n1166_p0828c15║嗚呼，可不戒哉！
X61n1166_p0828c16║問：天生禽獸，所以養人也。答曰：古人有言，天豈為豺
X61n1166_p0828c17║狼生肉，蚊蚋生人哉？盖人物各隨業力強弱，相食
X61n1166_p0828c18║相誅，乃自為自受，非天使之然也。
X61n1166_p0828c19║問：殺六畜者，是免其畜生之苦，而使之超生為人也。
X61n1166_p0828c20║答曰：此邪魔之言也。畜生苦報未盡而遭殺者，不
X61n1166_p0828c21║免再為畜生，重受殺害之苦。若其報盡，不待殺而
X61n1166_p0828c22║自死矣，如猪羊自瘴是也。昔有人因婚姻多殺物
X61n1166_p0828c23║命，病死入冥，見猪羊等訴冤曰：某等作惡，墮畜生
X61n1166_p0828c24║趣，受報未盡，枉遭宰殺。今不免再為畜生，是使某
X61n1166_p0829a01║等重受刀砧之苦也。其人大懼，發願施金光明經
X61n1166_p0829a02║五千卷，以資超生。俄頃，猪羊等皆空。冥官舉手曰：
X61n1166_p0829a03║眾冤得經力，皆超生矣。其人復甦，如所願印經施
X61n1166_p0829a04║之。（出金光明經感應傳）
X61n1166_p0829a05║問：眾生之類亦至廣矣，今區區放得幾條鰍鱔、幾百
X61n1166_p0829a06║螺蛤，何足為慈悲乎？答曰：蠢動含靈，皆有佛性。以
X61n1166_p0829a07║俗眼觀，則至微之物；以佛眼觀，則同是佛子。若救
X61n1166_p0829a08║一物命，即是救一佛子，十方諸佛悉皆隨喜。又所
X61n1166_p0829a09║救眾生當死得活，必大歡喜，熏入八識田，永為萬
X61n1166_p0829a10║劫歡喜之緣。我起一念憐愍救護之心，熏入八識
X61n1166_p0829a11║田，永為萬劫慈悲之種。雖止救一物命，即具此二
X61n1166_p0829a12║種㝡大功德，況救多物命乎？
X61n1166_p0829a13║問：若人皆不殺，則禽獸充滿世間，如豺狼虎豹之屬，
X61n1166_p0829a14║暴猛尤甚，人不殺彼，彼將食人，柰何教人不殺乎？
X61n1166_p0829a15║答曰：佛言：若人具慈心功德者，一切刀兵水火不
X61n1166_p0829a16║能傷，一切惡獸毒虫不能害。盖惟天下之至慈，故
X61n1166_p0829a17║能化天下之至暴。昔漢光武時，弘農多虎，大守令
X61n1166_p0829a18║民設陷穽，摻弓弩治之，虎患尤甚。及劉昆為太守，
X61n1166_p0829a19║乃曰：暴政之所致也。令民填陷穽，拆弓弩，惟務行
X61n1166_p0829a20║仁政恤民，虎遂相與渡江而去。劉昆未為知道者，
X61n1166_p0829a21║一念仁心，遂能格虎，何況學佛慈悲者乎？良以人
X61n1166_p0829a22║為物之主，若殘忍暴猛之人，皆化為慈悲，則毒害
X61n1166_p0829a23║暴猛之物，亦皆化為麟鳳，此感應必然之理。但憂
X61n1166_p0829a24║人之不慈悲，不憂物之不麟鳳也。
X61n1166_p0829b01║問：凡血食之神，祭之則得福，不殺生，何以為祭乎？答
X61n1166_p0829b02║曰：佛言：造善因則得福，造殺因則得罪。愚夫不務
X61n1166_p0829b03║作善，但務殺生祭祀，以徹福于神，非惟不得福，反
X61n1166_p0829b04║得罪矣！況祀神者，能具素饌，為之誦經回向，則神
X61n1166_p0829b05║與我俱獲善福，何必殺生而後為祭乎？
X61n1166_p0829b06║問：有意放生，則是著相；不殺不放，一切無心，方為合
X61n1166_p0829b07║道。答曰，此是邪師之言，佛家所謂無記空者也。佛
X61n1166_p0829b08║教人發大願力，救眾生苦。若無大願力，則一切利
X61n1166_p0829b09║眾生事，皆不能成就矣。昔寶文王敏仲，七世不殺，
X61n1166_p0829b10║亦好放生。至敏仲有邪見者，教之曰，不殺不放，付
X61n1166_p0829b11║之無心為妙，不必著相。敏仲生疑，乃問法華禪師。
X61n1166_p0829b12║即厲聲叱曰，公大錯，豈可落空見耶。面前木頭，皆
X61n1166_p0829b13║是無心。著幾個木頭，能救得苦眾生。汝急懺悔邪
X61n1166_p0829b14║見之罪。敏仲駭汙，再發心放百萬命。因歲饑，遇蛤
X61n1166_p0829b15║蜊數十斛，悉以粟易之。誦經持呪，投之中流。夜夢
X61n1166_p0829b16║文殊菩薩，現金色身，慰諭之曰，我憶往劫，亦曾生
X61n1166_p0829b17║蛤蜊中。但堅汝心，救眾生苦。敏仲大加信異，乃著
X61n1166_p0829b18║勸世文。
X61n1166_p0829b19║問：仁民而後愛物，今不先務愛人，乃先務愛物，何也？
X61n1166_p0829b20║答曰：仁民易，愛物難。能愛人而不愛物者有之，未
X61n1166_p0829b21║有愛物而不愛人者也。故華嚴菩薩云：我尚不忍
X61n1166_p0829b22║與一蟻子作苦事，何況人耶？成湯推除網之心以
X61n1166_p0829b23║及人，故仁覆天下。昔中山王獵而生獲一麑，御者
X61n1166_p0829b24║巴西憐而放之。王怒，逐巴西。既而悟曰：巴西尚不
X61n1166_p0829c01║忍於害麑，其忍於害吾子乎？舉以為太子傅。及即
X61n1166_p0829c02║位，用為相，力行仁政，一國大治。孰謂愛物者不能
X61n1166_p0829c03║愛人也哉？
X61n1166_p0829c04║問：布施貧窮及修橋作路，此功德豈不勝于放幾百
X61n1166_p0829c05║禽魚鰍鱔耶？答曰：因果各以類應，布施得富饒報，
X61n1166_p0829c06║不殺得長壽報，縱饒廣修萬福。若不斷殺生者，後
X61n1166_p0829c07║世雖得富貴，必短命夭折，多諸疾病，有福不能享
X61n1166_p0829c08║矣！
X61n1166_p0829c09║問佛言：好殺者必受短命報，今世或有好殺而長壽
X61n1166_p0829c10║者，何也？答曰：佛言：善惡報應有二種：一者、果報，今
X61n1166_p0829c11║生作善惡業，來世受苦樂報也；二者、華報，今生作
X61n1166_p0829c12║善惡業，今生即受苦樂報也。今或喜殺而長壽者，
X61n1166_p0829c13║乃其前世福厚，消拆未盡，故暫免花報耳。三途果
X61n1166_p0829c14║報，詎能免哉？
X61n1166_p0829c15║問：力行放生，可以成佛否？答曰：普賢行願品云：若令
X61n1166_p0829c16║眾生歡喜，則令一切如來歡喜。何以故？諸佛如來
X61n1166_p0829c17║以大悲心而為體故。因於眾生而起大悲，因於大
X61n1166_p0829c18║悲生菩提心，因菩提心成等正覺。眾生至愛者身
X61n1166_p0829c19║命，諸佛至愛者眾生，能救眾生身命，則能成就諸
X61n1166_p0829c20║佛心。如來因地為流水，長者子救十千魚，仍為說
X61n1166_p0829c21║法念佛，魚皆生天，長者子終成佛果。故知放生因
X61n1166_p0829c22║緣必定成佛，非其餘小善之所能比。
X61n1166_p0829c23║問：世人修崇功德，持齋事畢，即殺生開齋，還無損功
X61n1166_p0829c24║德否？答曰：夫持齋者，以慈悲之心為功德。若故意
X61n1166_p0830a01║殺生開齋，則是破壞慈心功德，獲大罪報。寒山子
X61n1166_p0830a02║詩云：昨日方設齋，今朝宰六畜。一度造天堂，百度
X61n1166_p0830a03║造地獄。言其持齋善心未滿一分，殺生惡業已滿
X61n1166_p0830a04║百分，即佛經所謂情多想少，流入毛群，反受殺報
X61n1166_p0830a05║矣。
X61n1166_p0830a06║問佛言：殺生食肉者必墮異類，何以見其必然耶？答
X61n1166_p0830a07║曰：華嚴經云：一切唯心造。故知念念悲智行願，造
X61n1166_p0830a08║菩薩身；念念持戒修善，造人天身；念念殺生食肉，
X61n1166_p0830a09║造地獄、餓鬼、畜生身。月令云：黃雀入水化為蛤。緣
X61n1166_p0830a10║其念念貪蛤為食，故形隨心變，不覺墮水化為蛤
X61n1166_p0830a11║矣。此皆儒典可見之事。內翰洪邁云：親見殺猪者，
X61n1166_p0830a12║臨終臥地為猪鳴。古人謂：至淫化為婦人，至暴化
X61n1166_p0830a13║為虎。程子謂：親見村民化為虎，自引虎入其家，食
X61n1166_p0830a14║其猪。古今此類甚多，故知佛言信而有徵。人與異
X61n1166_p0830a15║類，本同佛性，所以異於禽獸者，特形與心而已。若
X61n1166_p0830a16║人心無慈悲，但能殺生食肉，是真豺狼鵰鷙之具
X61n1166_p0830a17║人形者，奚待後世見之哉？
X61n1166_p0830a18║問：彼案頭肉非為我殺，食之復有何罪？答曰：縱非我
X61n1166_p0830a19║殺，但食其肉，則同其殺緣。先德云：一日持齋不食
X61n1166_p0830a20║肉，則四天下人作殺業，我皆無分。如無人買肉，則
X61n1166_p0830a21║屠者亦不殺矣。屠者為殺因，買者為殺緣，因緣具
X61n1166_p0830a22║足，方成殺業。楞伽經云：為利殺眾生，以財網諸肉，
X61n1166_p0830a23║二俱是惡業，死墮呌喚獄。律中尚不許比丘服皮
X61n1166_p0830a24║革絹帛等，何況食肉乎？但因緣有輕重，故受報亦
X61n1166_p0830b01║有輕重。如世間劫殺，雖罪分首從，其繫獄則一。楞
X61n1166_p0830b02║嚴經云：身心二途，不服不食，我說是人，直解脫者。
X61n1166_p0830b03║問：經中言：一日持齋，有六十萬歲糧。復有五福：一曰
X61n1166_p0830b04║少病，二曰身安，三曰少婬，四曰少睡，五曰生天識
X61n1166_p0830b05║宿命。持齋一日至少，而功德如此之多，何也？答曰：
X61n1166_p0830b06║佛言：慈心功德最大。一日持齋，則一日皆慈心，故
X61n1166_p0830b07║獲報至多，況長齋乎？華嚴經云：觀一切眾生所種，
X61n1166_p0830b08║種子甚微，獲果甚大。如春種一粒，秋収萬顆。善惡
X61n1166_p0830b09║因果，亦復如是。故知起一念慈心，為萬劫常樂之
X61n1166_p0830b10║福本，況念念相續乎？
X61n1166_p0830b11║問：放生贖命，有財力者可為，無財力者若何？答曰：富
X61n1166_p0830b12║貴之人，民心風俗所係，一有舉動，眾所樂從。若能
X61n1166_p0830b13║廣行救贖，大振慈風，真可移風易俗。若無財力，固
X61n1166_p0830b14║難救贖生命，但當常發大願，廣行勸化。或有不須
X61n1166_p0830b15║財贖者，方便保全；或見他人放生，隨喜讚嘆，其益
X61n1166_p0830b16║亦大矣！
X61n1166_p0830b17║殺生烱戒
X61n1166_p0830b18║宋吳興太守王襲之，素不信佛，好賓客，惟事宰殺。初
X61n1166_p0830b19║為晉西省郎中，養雙鵞於檻前。夜忽夢鵞口𠷢一
X61n1166_p0830b20║卷經，取而看之，皆說罪福報應之事。明旦果見是
X61n1166_p0830b21║經，因是永不宰殺。
X61n1166_p0830b22║唐何澤者，容州人也。甞攝廣州四會令，養鷄鴨千百
X61n1166_p0830b23║頭，日加烹殺。澤有一子，愛護特甚。一日，將烹雙鷄，
X61n1166_p0830b24║㸑湯以待沸。忽其子似有鬼物，撮置鑊中。急出之，
X61n1166_p0830c01║與雙鷄俱爛矣。
X61n1166_p0830c02║唐王遵兄弟三人，竝時疾甚。宅有鵲巢，旦夕翔鳴，以
X61n1166_p0830c03║其喧喋，兄弟共惡之。及病差，因羅鵲斷舌而放之。
X61n1166_p0830c04║既而兄弟皆患口齒之疾，百藥不愈，家漸貧，以至
X61n1166_p0830c05║行乞。
X61n1166_p0830c06║李紀好殺生，善彈射。其父知巴州日，紀設網於廨圃，
X61n1166_p0830c07║登樓伺之。忽見群鴉觸網，紀喜不及履，徒跣赴之，
X61n1166_p0830c08║為巨刺所傷。聞空中語曰：汝本遐壽，今以殺生削
X61n1166_p0830c09║盡。月餘果卒。
X61n1166_p0830c10║沛國有一士，生三子，年皆弱冠，口但有聲而不能言。
X61n1166_p0830c11║忽有人過門，問曰：汝試思之，何以致之？主人良久
X61n1166_p0830c12║謂曰：昔燕巢中有三子，母外出，因以三薔刺飼之，
X61n1166_p0830c13║既而皆死。今實悔之。曰：是矣。
X61n1166_p0830c14║後漢楊寶，年七歲，至華山，見一黃雀被傷，為蟻所困。
X61n1166_p0830c15║寶憐之，收於巾箱，採黃花飼之。經旬始愈，放去。忽
X61n1166_p0830c16║一朝，夢黃衣郎持二玉環贈寶，謂曰：俾爾世為三
X61n1166_p0830c17║公，壽九十三。後皆應。
X61n1166_p0830c18║梁時有一老嫗，獨居織絍。忽有虎突入，舉足向嫗。嫗
X61n1166_p0830c19║驚惶無措，見虎若求救狀，意其為刺所傷，遂手把
X61n1166_p0830c20║其足，以錐挑出之。虎去月餘，𠷢一囊來謝，內有白
X61n1166_p0830c21║金數笏。
X61n1166_p0830c22║太和中，光祿厨欲宰牛，屠者操刀直前，牛乃屈膝而
X61n1166_p0830c23║拜，不肯起，竟殺之。俄而屠者忽狂走失常，每日作
X61n1166_p0830c24║牛鳴，食草少許，身入泥水，以頭觸物，良久而死。
X61n1166_p0831a01║唐顯慶中，西路側有店家，新婦誕一兒。月滿日，親族
X61n1166_p0831a02║慶會，欲殺一羊。羊數向婦跪拜，不以為意，遂殺之。
X61n1166_p0831a03║將肉就釜，婦抱兒看煑，忽釜破湯衝，灰火直射，母
X61n1166_p0831a04║子俱死。
X61n1166_p0831a05║淳熈初，台州徑山路口有屠者趙倪家，世宰豕為業。
X61n1166_p0831a06║忽一夕，夢豕千頭作人言云：我輩被殺，受盡痛苦，
X61n1166_p0831a07║今汝罪業已盈，可速去。明日將起宰豕，忽呌號發
X61n1166_p0831a08║狂死。
X61n1166_p0831a09║蜀民李紹好食犬，前後殺犬甚眾。常得一黑犬，紹因
X61n1166_p0831a10║醉夜歸，其犬號吠。紹怒，取斧擊犬。有兒子自內出，
X61n1166_p0831a11║斧正中其首，立死。犬走，不知所行。紹亦病，作狗噑
X61n1166_p0831a12║死。
X61n1166_p0831a13║唐內侍徐可範，性嗜驢，以驢縻絆於一室，迫以烈火，
X61n1166_p0831a14║待其煩渴，飲以五味汁，然後取而為饌。後從僖宗
X61n1166_p0831a15║幸蜀，得疾，每睡，見驢啖其肉。又喜床下布火，以熱
X61n1166_p0831a16║油醋灌身，未幾卒。
X61n1166_p0831a17║建康寄居趙監廟，有羸疾，或教之服鹿血則愈。趙買
X61n1166_p0831a18║鹿三四頭，日縛一枚，以鐵管插入肉間，取其血，鹿
X61n1166_p0831a19║日受此苦。趙後遍身生異瘡，痒甚，以竹管注沸湯
X61n1166_p0831a20║灌之，兩月卒。
X61n1166_p0831a21║臨川東與有人入山，得猿子歸，母遂至其家。此人縛
X61n1166_p0831a22║猿子於樹上以示之，其母搏頰向人哀乞，竟不能
X61n1166_p0831a23║放。繫殺之，猿母悲號而死。剖視之，腸皆斷。未幾，一
X61n1166_p0831a24║家疫死。
X61n1166_p0831b01║宋時一僧，素無賴，置黃精於枯井，誘人入井，以磨盤
X61n1166_p0831b02║覆之。其人惶迫無計，忽一狐臨井言：君惟注視磨
X61n1166_p0831b03║盤，孔可飛出。吾昔為獵者所獲，賴君贖命，來報君
X61n1166_p0831b04║恩。人用其言，果出。
X61n1166_p0831b05║宋景平中，東陽大水，永康蔡喜夫避住南壟。夜有大
X61n1166_p0831b06║鼠浮水而來，伏喜夫奴床角，奴愍而以飯飼之。水
X61n1166_p0831b07║退，喜夫返故居，鼠以前脚捧青囊，囊有大珠，留置
X61n1166_p0831b08║奴床前而去。
X61n1166_p0831b09║隋候往齊國，路見一蛇，困於沙磧，首有血出，以杖挑
X61n1166_p0831b10║放水中而去。後至蛇所，蛇𠷢一珠向候，候不敢取。
X61n1166_p0831b11║夜夢脚踏一蛇，驚覺，乃得雙珠。
X61n1166_p0831b12║梁劉之亨仕南郡，甞夢二人姓李，詣之亨乞命，之亨
X61n1166_p0831b13║不解其意。既明，有遺生鯉兩頭，之亨曰：必夢中所
X61n1166_p0831b14║感。乃放之。其夕，夢二人來謝云：當令君延壽一紀。
X61n1166_p0831b15║唐咸通中，岳州有村人涸湖池取魚，龜尤倍，悉刳其
X61n1166_p0831b16║肉，載板至江陵鬻之，厚得金帛。歸家，忽遍身患瘡，
X61n1166_p0831b17║楚痛難忍，舉體投水中，漸變作龜形，經年肉腐死。
X61n1166_p0831b18║天寶八年，當塗有人專取鱓魚為業。是秋，得三頭鱓，
X61n1166_p0831b19║其子去鱓頭及皮，燃火將羮之，反顧，鱓皆化為蛇
X61n1166_p0831b20║而去。其子遂病，明日死，一家七人皆相繼死盡。
X61n1166_p0831b21║秀州人好食乾鰍。有陳五者，所貨最佳，人競往市。後
X61n1166_p0831b22║得疾，躑躅床上，痛旬日，遍體潰爛。其妻乃言：夫存
X61n1166_p0831b23║日，製鰍之法甚慘，今其疾宛然如鰍死時云。
X61n1166_p0831b24║唐李詹平生廣求滋味，每食鱉，輙緘其足，暴于烈日
X61n1166_p0831c01║中。鱉既渴，飲以酒，徐而烹之。忽一日，方申首，忽失
X61n1166_p0831c02║力仆地，云：群鱉索我甚急。遂卒。頃之，詹膳夫亦卒。
X61n1166_p0831c03║湖州醫者沙助教之母，嗜食蟹，所殺無數，紹興十七
X61n1166_p0831c04║年死。有十歲孫，忽見媼破門外，遍體流血，語孫曰：
X61n1166_p0831c05║我坐食蟹，今驅入蟹山受報，可為我印生神章焚
X61n1166_p0831c06║之。言訖不見。
X61n1166_p0831c07║宋建業有婦人，背生一瘤，大如斗，中有物如繭甚眾，
X61n1166_p0831c08║行即有聲，不勝痛。行乞于市，自言一生最好養蚕，
X61n1166_p0831c09║因與娣姒輩分養，竊取其繭一囊焚之。頃之，背患
X61n1166_p0831c10║瘡，漸成此癅。數年，癅潰而死。
X61n1166_p0831c11║唐雍州陸孝政，為隰州府佐，性躁，多所殘害。府內先
X61n1166_p0831c12║有蜜蜂一龕，分飛聚南樹上。孝政遣人移就別龕，
X61n1166_p0831c13║蜂未去，孝政怒，命以湯沃死。明年，忽有一蜂螫其
X61n1166_p0831c14║舌，紅腫塞口死。
X61n1166_p0831c15║蜀郡大慈寺律師修準，性甚褊躁。庭前植竹，多蟻子
X61n1166_p0831c16║緣欄檻上。準怒，伐去竹，盡取蟻子棄灰火中。凖後
X61n1166_p0831c17║忽患瘡，遍體面。醫者曰：蟻漏瘡，不可醫。後竟死。
X61n1166_p0831c18║蜀郡金華寺法師秀榮，院內多松柏，生毛蟲無數。榮
X61n1166_p0831c19║怒，使人掃除，雜以柴𧂐，置烈日中曬死。經月餘，暴
X61n1166_p0831c20║卒。忽有萬萬虫，咂噬其身而去。
X61n1166_p0831c21║唐文宗嗜蛤。一日，有蛤擘不開者，帝自擘之，中有觀
X61n1166_p0831c22║音像。帝驚異，召惟政禪師問之。對曰：啟陛下信心
X61n1166_p0831c23║耳。經云：應以菩薩身得度者，即現菩薩身而為說
X61n1166_p0831c24║法。帝曰：菩薩身見矣，未聞說法。師曰：陛下信否？帝
X61n1166_p0832a01║曰：豈敢不信？師曰：為陛下說法竟。帝大悅，遂不食
X61n1166_p0832a02║蛤，詔天王立觀音像。
X61n1166_p0832a03║淨慈要語卷下（終）
X61n1166_p0832a04║
X61n1166_p0832a05║No. 1166-D
X61n1166_p0832a06║ 淨慈要語䟦
X61n1166_p0832a07║
X61n1166_p0832a08║淨慈名藍，
X61n1166_p0832a09║聞谷大師飛錫建州時所建。其接引緇素，首以淨慈
X61n1166_p0832a10║設化，且屬
X61n1166_p0832a11║永覺大師撰要語二萬餘言，以廣法乳，葢纘
X61n1166_p0832a12║雲棲大師之徽猷也。
X61n1166_p0832a13║雲棲大師八軾正軌，範我四眾，而兩服首路，肇始二
X61n1166_p0832a14║門，敷施激揚，多歷年所。故大江以南，家喻戶曉，相
X61n1166_p0832a15║習成風，為益豈淺尠哉！近年欃槍未靖，秦楚之間，
X61n1166_p0832a16║烽燹晝黑，燐火宵青，而江南獨荷
X61n1166_p0832a17║皇仁，窮蔀舉安，鳴鏑絕警，倘亦有法化幽贊之力歟！
X61n1166_p0832a18║茲者
X61n1166_p0832a19║永覺大師移錫真寂，紹吾
X61n1166_p0832a20║聞師法輪，流雲聲於藏海，恢梵網於旃林，松麈再揮，
X61n1166_p0832a21║法雷繼震，將八紘七眾同躋於清淨仁壽之域矣。
X61n1166_p0832a22║謹先梓布，聊示權輿。
X61n1166_p0832a23║崇禎丁丑修褉後三日當湖學人馮洪業拜手識