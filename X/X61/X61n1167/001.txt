X61n1167_p0832b01║
X61n1167_p0832b02║
X61n1167_p0832b03║
X61n1167_p0832b04║
X61n1167_p0832b05║No. 1167-A
X61n1167_p0832b06║ 淨土生無生論註序
X61n1167_p0832b07║
X61n1167_p0832b08║生無生論者，　有門大師興無緣慈，借虗空舌，為往
X61n1167_p0832b09║生居士之所說也。如風鼓橐，不日而成。義立十門，理
X61n1167_p0832b10║融一念。指漚示海，生即無生。即性明心，佛非他佛。真
X61n1167_p0832b11║可謂善明佛智者矣。居士作序，鋟梓流通。海內緇素，
X61n1167_p0832b12║莫不家傳戶習，以為往生左券焉。（寂）慮科文異帙，不
X61n1167_p0832b13║便披尋。頃因會次，謬註數言，聊資初學。一往而視，似
X61n1167_p0832b14║乎虗尚多駢。然所引悉經疏成言，未嘗妄加己意。倘
X61n1167_p0832b15║不以蛇足見鄙，未必不為斯文之一助也。
X61n1167_p0832b16║萬曆壬子秋七月僧自恣日浮石門人正寂和南序
X61n1167_p0832b17║
X61n1167_p0832b18║No. 1167
X61n1167_p0832b19║淨土生無生論註（并科）
X61n1167_p0832b20║淨土生無生論
X61n1167_p0832b21║幽溪沙門　傳燈　譔
X61n1167_p0832b22║浮石門人　正寂　註
X61n1167_p0832b23║△大科分二：初題目，次正文。今初。
X61n1167_p0832b24║題云淨土生無生論者，天台智者大師，凡釋經題，
X61n1167_p0832c01║皆立五重玄義，所謂名、體、宗、用、教、相是也。今例釋
X61n1167_p0832c02║之為五，謂理行單法為名，一真法界為體，圓融玅
X61n1167_p0832c03║觀為宗，斷疑生信為用，無上醍醐為教相。初理行
X61n1167_p0832c04║單法為名者，無生屬理，生即是行，而言單法者，以
X61n1167_p0832c05║淨土等乃七種之一，非譬非人，非複非具，故言單
X61n1167_p0832c06║法也。若約教等八法釋之者，名雖具四，義則俱含，
X61n1167_p0832c07║淨土屬果，生即屬行，無生屬理，論即屬教。此之四
X61n1167_p0832c08║法，若順論之，即所謂果由行成，行依理發，理藉教
X61n1167_p0832c09║明。返而言之，亦可謂藉教顯理，從理起行，由行證
X61n1167_p0832c10║果，隨意釋之，無不可者。然而克果由因，行憑智導，
X61n1167_p0832c11║智斷必俱，位依行歷，即攝餘四，八法具矣。又無生
X61n1167_p0832c12║約理而論，言乎其體也；生者從行得名，言乎其宗
X61n1167_p0832c13║也；淨土從果受稱，言乎其用也。名則總上三章，論
X61n1167_p0832c14║即屬乎教相，五章備矣。又無生本乎一性，性本無
X61n1167_p0832c15║生，即法身德也；生則全性起修，修還照性，即般若
X61n1167_p0832c16║德也；淨土則修性冥玅，生即無生，即解脫德也。此
X61n1167_p0832c17║之三法，派之彌合，即之常分。以法身言之，生即無
X61n1167_p0832c18║生也，淨土亦無生也。以般若言之，淨土生也，無生
X61n1167_p0832c19║而生也。以解脫言之，生亦淨土也，無生亦淨土也。
X61n1167_p0832c20║其圓玅若此。釋名竟。二、一真法界為體，三、圓融玅
X61n1167_p0832c21║觀為宗，四、斷疑生信為用者，釋此三章，有通有別。
X61n1167_p0832c22║通而言之，此論十門，俱名俱體，即宗即用。雖曰殊
X61n1167_p0832c23║名，理無二致。所契為體，能契為宗。道前自行為因，
X61n1167_p0832c24║果後化他成用。入文自見，未暇委明。雖是歷別為
X61n1167_p0833a01║言，亦乃初中後善。今派十門，以為三分。初四為體，
X61n1167_p0833a02║中三為宗，後三為用。故云初中後善也。體名一真
X61n1167_p0833a03║法界者，非諸名一，無妄曰真。法具三千，界含百界。
X61n1167_p0833a04║以百界三千之法，當體微玅寂絕，故強目之曰一
X61n1167_p0833a05║真，亦諸法實相之異名也。即實相是身土緣起，故
X61n1167_p0833a06║曰不變隨緣。即身土緣起是實相，故云隨緣不變。
X61n1167_p0833a07║若心若土，全體即真，故云相即。若佛若生，無非法
X61n1167_p0833a08║界，故云不二。以初四門屬一真法界為體，不亦宜
X61n1167_p0833a09║乎？宗名圓融玅觀者，圓則千如炳見，萬法齊彰。融
X61n1167_p0833a10║則剎剎交通，塵塵互入。妙則絕思絕議，離即離非。
X61n1167_p0833a11║以法界為念，則念念彌陀，圓斯圓矣。以境觀相吞，
X61n1167_p0833a12║則心心極樂，融斯融焉。以三觀法爾，則性德天然，
X61n1167_p0833a13║妙斯妙也。以中三門屬圓融妙觀為宗，不亦宜乎？
X61n1167_p0833a14║用名斷疑生信者，疑為信障，信乃道源。信力未生，
X61n1167_p0833a15║疑根不斷。疑則疑乎厭此欣彼，信則信乎即土唯
X61n1167_p0833a16║心。言感應任運，天性相關，厭此欣彼之疑斷矣。曰：
X61n1167_p0833a17║彼此恒一，現未互在，即土唯心之信生焉。信生則
X61n1167_p0833a18║頓證乎生即無生，疑斷則直造乎斷無所斷。以後
X61n1167_p0833a19║三門屬斷疑生信為用，不亦宜乎？五、無上醍醐為
X61n1167_p0833a20║教相者，此論唯明圓實，具造俱時，故得身土雙融，
X61n1167_p0833a21║果因一契，所以屬味醍醐。佛法之妙，過此不知所
X61n1167_p0833a22║裁，故云無上也。問：凡判五味者，乃大師約佛世以
X61n1167_p0833a23║明。論係人師所述，去聖已遠，那得強為配合乎？答：
X61n1167_p0833a24║雖不預佛世五時，一家教觀，皆約法華開會而談，
X61n1167_p0833b01║不屬醍醐，那云圓實？問：論中證義，多引楞嚴，以方
X61n1167_p0833b02║等教屬味醍醐，不太相違耶？答：方等中圓，不異一
X61n1167_p0833b03║實，但有開廢之殊。今取圓義以證圓文，亦無不可，
X61n1167_p0833b04║故以無上醍醐為教相也。問：是則此土人師著述，
X61n1167_p0833b05║皆可以五重解釋耶？答：且如三千有門頌，乃宋陳
X61n1167_p0833b06║了翁所說。吾祖柏松大師，尚得以五重解釋。此論
X61n1167_p0833b07║遠祖龍樹北齊，近宗智者法智，以五重釋之，復何
X61n1167_p0833b08║嫌焉？
X61n1167_p0833b09║△次、正文二：初、歸命述意三：初、稽首二寶三：初、兩
X61n1167_p0833b10║土佛寶。
X61n1167_p0833b11║稽首能仁圓滿智，無量壽覺大導師。
X61n1167_p0833b12║稽者，遲也，留也。謂以首叩地，遲留少時而起，表至
X61n1167_p0833b13║敬也。稽首二字，冠下三寶。能仁，梵語具云釋迦牟
X61n1167_p0833b14║尼，此云能仁。寂默，謂以仁慈化物也。圓滿智者，智
X61n1167_p0833b15║即覺義。觀經疏云：此是圓智，圓覺諸法。四明云：非
X61n1167_p0833b16║三般若，融即微玅，智不名圓。此歸敬此土佛寶也。
X61n1167_p0833b17║梵語阿彌陀，此云無量壽，亦名無量光。梵語佛陀，
X61n1167_p0833b18║此云覺者，具含三義（云云）。大導師者，法華疏云：導
X61n1167_p0833b19║師有四，所謂通途、慈悲、結緣、權智、實智。此則四種
X61n1167_p0833b20║俱該，故稱云大。此歸敬彼土佛寶也。亦乃互相影
X61n1167_p0833b21║略而言。若具而言之，釋迦亦可稱導師，彌陀亦可
X61n1167_p0833b22║稱圓智。盖未有圓智而不能導人，亦未有導師而
X61n1167_p0833b23║不具圓智也。△次兩土法寶。
X61n1167_p0833b24║所說安養大乘經，了義了義至圓頓。
X61n1167_p0833c01║兩土化主，皆為能說，經為所說也。安養即極樂之
X61n1167_p0833c02║異名。大乘者，乘有運載之義，即文殊、普賢、馬鳴、龍
X61n1167_p0833c03║樹大人之所乘也。此土法寶，則有清淨平等覺經、
X61n1167_p0833c04║無量壽經、觀無量壽佛經、小彌陀經、稱讚淨土經、
X61n1167_p0833c05║鼓音王呪經等，此皆偏贊西方者也。彼土則依正
X61n1167_p0833c06║同宣，主伴交讚，鳧鴈鴛鴦，迦陵命命，恒演法音者
X61n1167_p0833c07║也。了義者，若四阿含所說，人天因果，真寂深義等，
X61n1167_p0833c08║但明無常，義皆不了。若大乘所說，博地凡夫，即生
X61n1167_p0833c09║可辦，故稱了義也。重言者，鄭重之辭，猶言了義中
X61n1167_p0833c10║之了義也。至圓頓者，非化儀中頓，乃以圓教為頓
X61n1167_p0833c11║也。△三、兩土僧寶二：初、菩薩僧。
X61n1167_p0833c12║玅得普賢觀自在，勢至清淨大海眾。
X61n1167_p0833c13║梵語文殊師利，此云妙德，乃過去七佛之師。釋迦
X61n1167_p0833c14║會中，示菩薩形，助揚聖化。文殊發願經偈云：願我
X61n1167_p0833c15║命終時，除滅諸障礙（云云）。普賢，亦云徧吉，梵語祕
X61n1167_p0833c16║輸颰陀，在華嚴逝多末林末會，發十大願，普願法
X61n1167_p0833c17║界眾生，同生極樂。偈云：願我臨欲命終時（云云）。此
X61n1167_p0833c18║此土僧寶也。梵語婆婁吉低輸，此云觀世音，過去
X61n1167_p0833c19║為正法明如來，今示迹為菩薩。言觀自在者，以觀
X61n1167_p0833c20║慧照了自心，清淨圓融無礙，故云也。梵語摩訶那
X61n1167_p0833c21║鉢，此云大勢至。觀經云：以智慧光，普照一切，令離
X61n1167_p0833c22║三途，得無上力，故云大勢至也。此二菩薩，今在彼
X61n1167_p0833c23║土，助揚佛化。四明云：三聖設化，動靜必俱，一主二
X61n1167_p0833c24║臣，非並非別，表乎三法，三一妙融，故須歸敬也。清
X61n1167_p0834a01║淨海眾者，即彼土無生不退，一生補處，諸上善人
X61n1167_p0834a02║等是也。△次聲聞僧。
X61n1167_p0834a03║馬鳴龍樹及天親，此土廬山蓮社祖。
X61n1167_p0834a04║天台智者并法智，古往今來弘法師。
X61n1167_p0834a05║馬鳴菩薩，即西天第十二祖。甞著起信論，發明繫
X61n1167_p0834a06║念西方，最為切要。龍樹菩薩，西天第十四祖，南天
X61n1167_p0834a07║竺人。於九旬內誦通三藏，深入法忍。造大悲方便
X61n1167_p0834a08║論、大莊嚴論、大無畏論，又著十住婆娑智度論等，
X61n1167_p0834a09║多讚西方，勸人念佛。有偈云：若人願作佛，心念阿
X61n1167_p0834a10║彌陀，即得為現身，故我歸命禮。一家宗之為始祖
X61n1167_p0834a11║云。天親菩薩，北天竺人。造唯識、金剛、般若等論，仍
X61n1167_p0834a12║著無量壽論，有求生淨土偈及五門修法。蓮社祖
X61n1167_p0834a13║者，蓮社祖有七：初祖即晉慧遠法師，俗賈氏，鴈門
X61n1167_p0834a14║人，學通儒老。年二十餘，見道安法師，因聽講般若，
X61n1167_p0834a15║豁然開悟，乃曰：九流異議，皆糠粃耳。後入廬山，刺
X61n1167_p0834a16║史桓伊創東林居焉，影不出山者三十餘年。每送
X61n1167_p0834a17║客，以虎溪為界。時劉遺民、雷次宗等一十八人衣
X61n1167_p0834a18║師遊止，拉一百二十三人為蓮社，六時禮誦，精進
X61n1167_p0834a19║不退，十年三睹聖相。後於般若臺定起，見彌陀佛
X61n1167_p0834a20║身滿虗空，圓光之中有諸化佛、觀音、勢至侍立左
X61n1167_p0834a21║右。又見水流光明，分十四支，流注上下，演說苦空。
X61n1167_p0834a22║佛告遠曰：我以本願力故，來安慰汝。汝後七日，當
X61n1167_p0834a23║生我國。後七日果終。有雜文十卷，號廬山集，盛行
X61n1167_p0834a24║于世。事詳本傳，文繁不錄。此土念佛，實始於遠，故
X61n1167_p0834b01║稱為初祖焉。二祖即長安善導光明法師。三祖南
X61n1167_p0834b02║岳承遠般舟法師。四祖長安法照五會法師。五祖
X61n1167_p0834b03║新定少康臺巖法師。六祖永明延壽智覺法師。七
X61n1167_p0834b04║祖昭慶省常圓淨法師。又長蘆宗賾禪師，則稱八
X61n1167_p0834b05║祖也。智者大師。諱智顗，華容人，俗陳氏。生時靈瑞
X61n1167_p0834b06║不一。七歲入果願寺，聞誦法華普門品，忽自憶記，
X61n1167_p0834b07║宛如宿習。十五歲禮佛像，誓志出家。十八雉落。二
X61n1167_p0834b08║十進受具戒。天嘉元年，謁光州大蘇山慧思禪師
X61n1167_p0834b09║（云云）。甞著十疑論，勸人求生淨土。後于剡東石城
X61n1167_p0834b10║彌勒像前，令弟子唱十六觀經名，誡眾曰：四十八
X61n1167_p0834b11║願，莊嚴淨土。香臺寶樹，易往無人。火車相現，一念
X61n1167_p0834b12║改悔者，尚得往生。況戒定熏修，聖力道行，終不唐
X61n1167_p0834b13║捐矣。言訖，趺坐而化。事詳本傳。法智大師。諱知禮，
X61n1167_p0834b14║字約言，金姓，四明人。從寶雲通公傳天台教觀。出
X61n1167_p0834b15║世承天，繼住延慶，戶外屣滿。甞行法華般舟三昧，
X61n1167_p0834b16║期生安養。後與十僧結社，約修懺三載，自焚其身，
X61n1167_p0834b17║決取淨土。楊文公億再四勸留，始允其請。著玅宗
X61n1167_p0834b18║鈔，以釋觀經義疏。人到于今，咸受其賜。古往今來
X61n1167_p0834b19║弘法師者，古往即過去諸大耆宿等，今即現在諸
X61n1167_p0834b20║大知識等，來即當來紹繼宗風者。凡有一句一偈
X61n1167_p0834b21║贊及西方者，悉皆歸敬也。△次歸命求加。
X61n1167_p0834b22║我今歸命禮三寶，求乞冥加發神識。
X61n1167_p0834b23║此出歸命之意。言我之所以歸命者，盖欲藉三寶
X61n1167_p0834b24║威光，冥熏加被，開發我之神識，而造此論也。△三、
X61n1167_p0834c01║述造論意。
X61n1167_p0834c02║敬採經論祕密旨，闡揚淨土生無生。
X61n1167_p0834c03║普使將來悟此門，斷疑生信階不退。
X61n1167_p0834c04║敬者，肅也，恭也。採者，集也。敬採經論祕密旨，則義
X61n1167_p0834c05║有所憑，顯非臆見也。初一句，述造論之由。次三句，
X61n1167_p0834c06║結論成之意。即所謂開示悟入也。闡明淨土生無
X61n1167_p0834c07║生，即開示無生也。普使將來悟此門，即悟此無生
X61n1167_p0834c08║也。斷疑生信階不退，即證此無生也。△次、依義立
X61n1167_p0834c09║論二：初、總列十門。
X61n1167_p0834c10║將造此論，立為十門：一、一真法界門，二、身土緣起門，
X61n1167_p0834c11║三、心土相即門，四、生佛不二門，五、法界為念門，六、境
X61n1167_p0834c12║觀相吞門，七、三觀法爾門，八、感應任運門，九、彼此恒
X61n1167_p0834c13║一門，十、現未互在門。
X61n1167_p0834c14║將造此論者，大莊嚴論云：造論凡有五義：一者、如
X61n1167_p0834c15║金成器，令信解故；二者、如花開敷，開示彼故；三者、
X61n1167_p0834c16║如食美膳，得法味故；四者、如解文字，令修習故；五
X61n1167_p0834c17║者、如開寶篋，實證得故。今亦具含五義：採集羣經
X61n1167_p0834c18║以成一論，即如金成器義也；論立十門，門詮眾玅，
X61n1167_p0834c19║即如花開敷義也；理明性具，境會唯心，即如食美
X61n1167_p0834c20║膳義也；既悟圓修，知土由心變，即如解文字義也；
X61n1167_p0834c21║性中極樂，由修顯發，即如開寶篋義也。
X61n1167_p0834c22║△次、別釋十門二：初、二門明根源融具，次、八門明
X61n1167_p0834c23║枝流妙即。初、二門明根源融具二：初、一門明理性
X61n1167_p0834c24║本具二：初、標。
X61n1167_p0835a01║初一，真法界門。
X61n1167_p0835a02║門者，有能通出入之義。如云有大陀羅尼門，名為
X61n1167_p0835a03║圓覺，流出一切清淨真如等，即出義也。如云歸元
X61n1167_p0835a04║性無二，方便有多門等，即入義也。今一真法界為
X61n1167_p0835a05║之所入門，即能入也。問：一真法界屬理，何有能所
X61n1167_p0835a06║出入耶？答：觀經疏云：理雖無名，將門名理。今即門
X61n1167_p0835a07║名理，那得不然？如十妙以不二當體為門也。問：名
X61n1167_p0835a08║為能通，理為所通，是則可爾。以理為門，通至何所
X61n1167_p0835a09║耶？答：止觀中有此問，理無所通，究竟徧通，是妙門
X61n1167_p0835a10║也。以下諸門，義皆倣此。△次、釋二：初、述偈立宗。
X61n1167_p0835a11║一真法性中，具足十法界。依正本融通，生佛非殊致。
X61n1167_p0835a12║一真法性者，真如法性也。十種皆稱法界者，智者
X61n1167_p0835a13║大師云：其意有三：一者、十數皆依法界，法界外更
X61n1167_p0835a14║無復有法能所合稱，故言十法界也。二者、此十種
X61n1167_p0835a15║法分齊不同，因果隔別，凡聖有異，故加之以界也。
X61n1167_p0835a16║三者、此十皆即法界攝一切法，一切法趣地獄，是
X61n1167_p0835a17║趣不過，當體即理，更無所依，故名法界。乃至佛法
X61n1167_p0835a18║界亦復如是。具足者，言此十種法界無不畢具于
X61n1167_p0835a19║一真法性之中也。依正本融通者，依則十種國土
X61n1167_p0835a20║不同，正則十種五陰不同。本融通者，言非修為造
X61n1167_p0835a21║作而後融通也。生佛非殊致者，生者，約九界迷為
X61n1167_p0835a22║言；佛者，約佛界悟而說。生佛高下雖殊，真如性非
X61n1167_p0835a23║二致，故云非殊致也。△次、依宗釋義二：初、正釋二：
X61n1167_p0835a24║初、詳釋勝義二：初、直指人心。
X61n1167_p0835b01║論曰：一真法界即眾生本有心性。
X61n1167_p0835b02║此論以無生立題，大槩以無生為本致也。言一真
X61n1167_p0835b03║法界者，非惟指十萬億剎外之極樂為言，即十方
X61n1167_p0835b04║佛剎，生佛依正，皆在裡許。華嚴藏海，亦其相也。眾
X61n1167_p0835b05║生者，九界皆名眾生。若的而論之，即指人界為言。
X61n1167_p0835b06║人以四大五陰眾法和合而成，故名眾生。即者，廣
X61n1167_p0835b07║雅云：合也。四明云：若依此釋，仍似二物相合，其理
X61n1167_p0835b08║猶疎。今以義求，當體不二，故名為即。意指西方極
X61n1167_p0835b09║樂依正之法，當體是吾人本有心性，方契乎無生
X61n1167_p0835b10║之旨也。△次、指心具德。前云法界即心，猶未的示
X61n1167_p0835b11║即之所以。今指此心具德，即義成也。此自分二：初、
X61n1167_p0835b12║列二義。
X61n1167_p0835b13║此之心性，具無量德，受無量名，
X61n1167_p0835b14║此者，指法之辭。德者，名之實也。吾心本具也。名者，
X61n1167_p0835b15║實之賓也。從德受稱也。有無量德，必召乎無量名。
X61n1167_p0835b16║義云：受也。△次、釋二義二：初、釋具無量德二：初、徵
X61n1167_p0835b17║德舉要。
X61n1167_p0835b18║云何具無量德？舉要言之，謂性體、性量、性具。
X61n1167_p0835b19║云何下，徵起。舉要下，釋也。既云無量，難可畢陳，姑
X61n1167_p0835b20║舉其要者言之，曰體、曰量、曰具而已。一一皆云性
X61n1167_p0835b21║者，義有所歸也。△次、據德釋義三：初、正釋三德。三
X61n1167_p0835b22║德者，名同義異，指無量德中之三，非謂法身、般若、
X61n1167_p0835b23║解脫也。此自分二：初、次第釋義三：初、釋性體。
X61n1167_p0835b24║云何性體？謂此心性，離四句，絕百非，體性堅凝，清淨
X61n1167_p0835c01║無染，不生不滅，常住無壞。
X61n1167_p0835c02║四句者，即有無一異等是也。言離四句者，若言其
X61n1167_p0835c03║有成增益謗，若言其無成損減謗，若言雙亦成相
X61n1167_p0835c04║違謗，若言雙非成戲論謗。此之性體本非有無，如
X61n1167_p0835c05║大火聚四邊不可湊泊，故云離也。絕百非者，以上
X61n1167_p0835c06║四句為本，每句成四則成一十六句，過現未皆有
X61n1167_p0835c07║此十六句則成四十八句，加已起未起成九十六，
X61n1167_p0835c08║搭上根本四句則成百句。言非者，一是百是、一非
X61n1167_p0835c09║百非，四句既離百非絕矣。體性堅凝等者，此之性
X61n1167_p0835c10║體水火刀劒所不能壞，故云堅凝。處五濁塵勞生
X61n1167_p0835c11║死煩惱之中，不為其所汩濁，故云清淨無染。在聖
X61n1167_p0835c12║凡而無所增損，故云不生不滅。亘古亘今而無所
X61n1167_p0835c13║遷變，故云常住無壞。△次、釋性量。
X61n1167_p0835c14║云何性量？此之心性，豎窮三世，橫徧十方，世界有邊，
X61n1167_p0835c15║虗空無邊，虗空有邊，心性無邊，現在有邊，過未無邊，
X61n1167_p0835c16║過未有邊，心性無邊，無盡無盡，無量無量。
X61n1167_p0835c17║豎窮下。二句言其深廣。世界下。舉況以明。世界本
X61n1167_p0835c18║無邊表者也，以有漏微塵國皆依空所生言之，世
X61n1167_p0835c19║界有邊，虗空無邊矣。虗空本無際畔者也，以空生
X61n1167_p0835c20║大覺中如海一漚發言之，虗空有邊，心性無邊矣。
X61n1167_p0835c21║現在無住本無分齊者也，以過去無始未來無終
X61n1167_p0835c22║言之，現在有邊，過未無邊矣。過去未來本無涯涘
X61n1167_p0835c23║者也，以真如法性言之，過未有邊，心性無邊矣。既
X61n1167_p0835c24║難以數量明，又不可以比況顯，秪可云無盡無盡，
X61n1167_p0836a01║無量無量。△三、釋性具。
X61n1167_p0836a02║云何性具？謂此心性具十法界，謂佛法界、菩薩法界、
X61n1167_p0836a03║緣覺法界、聲聞法界、天法界、修羅法界、人法界、畜生
X61n1167_p0836a04║法界、餓鬼法界、地獄法界，此是假名。復有正報，謂佛
X61n1167_p0836a05║五陰、菩薩五陰乃至地獄五陰，此是實法。復有依報，
X61n1167_p0836a06║謂佛國土、菩薩國土乃至地獄國土。
X61n1167_p0836a07║性具者，言此十種法界，乃吾性中之所具也。故荊
X61n1167_p0836a08║溪大師云：十方淨穢，卷懷同在於剎那；一念色心，
X61n1167_p0836a09║包列遍收於法界。並天真本具，非緣起新成是也。
X61n1167_p0836a10║此特能詮假名而已。名必有實，惟十種行業所感
X61n1167_p0836a11║色等五陰，乃實法也。能依之正報有十，故所依之
X61n1167_p0836a12║國土，亦有十種之不同。言佛五陰者，雖無生死五
X61n1167_p0836a13║陰，而有法性五陰，故亦名無上眾生。經云：因滅是
X61n1167_p0836a14║色，獲得常色等，即其徵也。△次融通其理
X61n1167_p0836a15║令易解故，作三種分別。得意為言，即性具是性體、性
X61n1167_p0836a16║量。性體離過絕非，即性具十界離過絕非。性體堅凝，
X61n1167_p0836a17║清淨無染，不生不滅，常住不壞，性具十界亦然。性量
X61n1167_p0836a18║豎窮橫徧，無盡無盡，無量無量，性具十界亦然。正報
X61n1167_p0836a19║五陰同性體、性量，清淨周徧，依報國土亦然。
X61n1167_p0836a20║令易下，結前。得意下，融理。文有二節：先以體量融
X61n1167_p0836a21║具，次以依報例同。性體融性具十界者，一家明具，
X61n1167_p0836a22║有理具三千，有事造三千。今言性體離過絕非，即
X61n1167_p0836a23║性具十界。離過絕非者，猶言能具十界之性，非謂
X61n1167_p0836a24║所具十界之法也。其次約量融具亦爾，以依例正，
X61n1167_p0836b01║可知。△次指同三諦。
X61n1167_p0836b02║此之三法，亦名三諦。性體即真諦，性量即中諦，性具
X61n1167_p0836b03║即俗諦。
X61n1167_p0836b04║三法者，即體量具三法也。此之下，總指。性體下，別
X61n1167_p0836b05║指。泯一切法，莫尚乎真。今性體離過絕非，即同於
X61n1167_p0836b06║真諦矣。立一切法，莫尚乎俗。今性具三千世間，即
X61n1167_p0836b07║同於俗諦矣。統一切法，莫尚乎中。今性量橫亘豎
X61n1167_p0836b08║窮，即同中諦矣。△三、引楞嚴證二：初、引果德文。果
X61n1167_p0836b09║德者，一境三諦之理，乃如來果人所證，故云果德。
X61n1167_p0836b10║經云：我以玅明不滅不生，合如來藏（云云）。即其相
X61n1167_p0836b11║也。此自分二：初、證性體真諦。
X61n1167_p0836b12║故楞嚴經云：而如來藏玅明元心，非心非空、非地水
X61n1167_p0836b13║火風、非眼耳鼻舌身意、非色聲香味觸法、非眼界乃
X61n1167_p0836b14║至非意識界、非無明乃至非老死、非無無明盡乃至
X61n1167_p0836b15║非老死盡、非苦集滅道、非智非得、非檀那乃至非般
X61n1167_p0836b16║剌若、非怛答阿羯、非阿羅訶、非三藐三菩、非常樂我
X61n1167_p0836b17║淨，此即性體清淨，是為真諦。
X61n1167_p0836b18║圓融三諦，語真則纖塵必盡，語俗則諸法皆成，語
X61n1167_p0836b19║中則二邊絕待。非心至非意識界者，非六凡界也。
X61n1167_p0836b20║非無明至非老死盡者，非緣覺界也。非苦集滅道
X61n1167_p0836b21║至非智非得者，非聲聞界也。非檀那等者，非菩薩
X61n1167_p0836b22║界也。非怛答阿羯等者，非佛界也。先非能證人，三
X61n1167_p0836b23║號是也。次非所證法，四德是也。怛答阿羯云如來，
X61n1167_p0836b24║阿羅訶云應供，三藐三菩云正徧知。以藏理即有
X61n1167_p0836c01║而無，故十界俱寂。既十界俱非，可以證性體真諦
X61n1167_p0836c02║矣。△次證性具俗諦。
X61n1167_p0836c03║而如來藏元明心妙，即心即空，即地水火風，即六凡，
X61n1167_p0836c04║即二乘，乃至即如來常樂我淨，此即性具十界，是為
X61n1167_p0836c05║俗諦。
X61n1167_p0836c06║以藏理即無而有，故十界宛然。既十界俱，即可以
X61n1167_p0836c07║證性具俗諦矣。△三、證性量中諦。
X61n1167_p0836c08║而如來藏妙明心元，離即離非，是即非即，此即性量，
X61n1167_p0836c09║是為中諦。
X61n1167_p0836c10║雙遮真俗，故云離即離非。雙照真俗，故云是即非
X61n1167_p0836c11║即。以藏理遮照同時，故十界融妙。既遮照雙融，可
X61n1167_p0836c12║以證性量中諦矣。長水亦曰：初本妙元心，約非相
X61n1167_p0836c13║以明真諦。次元明心妙，約即相以明俗諦。次妙明
X61n1167_p0836c14║心元，約遮照以明中道諦。論主曰：三諦俱各有主，
X61n1167_p0836c15║約心故空，故真諦以心字為主。約妙故俗，故俗諦
X61n1167_p0836c16║以妙字為主。約元故中，故中諦以元字為主也。△
X61n1167_p0836c17║次引因性文。因性者，以地等七大之性，皆因心本
X61n1167_p0836c18║具，故云因性。此自分二：初證性中三德。
X61n1167_p0836c19║又云：如來藏性色真空，性空真色，清淨本然，周徧法
X61n1167_p0836c20║界。地水火風空見識，莫不如是。地水火風空見識，即
X61n1167_p0836c21║性具也。清淨本然，即性體也。周徧法界，即性量也。
X61n1167_p0836c22║又云下單引地大之文以立三德，仍以六大例同，
X61n1167_p0836c23║故云莫不如是。次地水火風下別配三德。△次、證
X61n1167_p0836c24║具即三德。言具即者，地等七大屬具，以其當體清
X61n1167_p0837a01║淨周徧，故云具即三德也。
X61n1167_p0837a02║又云：地水火風空清淨，本然周徧法界，即依報國土
X61n1167_p0837a03║性體性量也。見識清淨，本然周徧法界，即正報五陰
X61n1167_p0837a04║性體性量也。
X61n1167_p0837a05║又地水下，約依報以明體量。見識下，約正報以明
X61n1167_p0837a06║體量。地水等，性具也。清淨本然，性體也。周徧法界，
X61n1167_p0837a07║性量也。△次、釋受無量名二：初、徵名舉要。
X61n1167_p0837a08║云何受無量名？舉要言之，此之心性，或名空如來藏，
X61n1167_p0837a09║或名真如佛性，或名菴摩羅識，或名大圓鏡智，或名
X61n1167_p0837a10║菩提涅槃。
X61n1167_p0837a11║或者不定之辭，名既無量，今但立楞嚴果位七名
X61n1167_p0837a12║者，舉要言之也。古德云：一法不立，煩惱蕩盡，曰空
X61n1167_p0837a13║如來藏；不妄不變，曰真如；離過絕非，曰佛性；分別
X61n1167_p0837a14║一切而無染著，曰菴摩羅識；洞照萬法而無分別，
X61n1167_p0837a15║曰大圓鏡智；諸佛所得，曰菩提；寂靜常樂，曰涅槃。
X61n1167_p0837a16║今云心性受無量名者，空如來藏者，藏性也；真如
X61n1167_p0837a17║者，本性也；佛性者，覺性也；菴摩羅識者，識性也；大
X61n1167_p0837a18║圓鏡智者，智性也；菩提者，果性也；涅槃者，果果性
X61n1167_p0837a19║也。豈非性之別名乎？△次融通名德。名德者，空如
X61n1167_p0837a20║來藏等名也，體量德也。
X61n1167_p0837a21║性體性量名空如來藏，即性具十界五陰國土名空
X61n1167_p0837a22║如來藏；性體性量名真如佛性，即性具等名真如佛
X61n1167_p0837a23║性；性體性量名菴摩羅識，即性具等名菴摩羅識；性
X61n1167_p0837a24║體性量名大圓鏡智，即性具等名大圓鏡智；性體性
X61n1167_p0837b01║量名菩提涅槃，即性具等名菩提涅槃；
X61n1167_p0837b02║性體下。以德融名。意謂若體量二德受空藏之名，
X61n1167_p0837b03║即性具三千世間，亦名空藏矣。餘皆倣此。△次結
X61n1167_p0837b04║成宗偈。
X61n1167_p0837b05║故曰：一真法性中，具足十法界。依正本融通，生佛非
X61n1167_p0837b06║殊致。
X61n1167_p0837b07║△次、料簡二：初、難，初、後俱墮。
X61n1167_p0837b08║問曰：此一真法界，為初心是、為後心是？若初心是，應
X61n1167_p0837b09║無七名；若後心是，應無九界。初後俱墮，立義不成。
X61n1167_p0837b10║此一真下，問。若初心下，難。初心者，名字位人也。後
X61n1167_p0837b11║心者，究竟果人也。問意謂名字位人發心修觀，三
X61n1167_p0837b12║惑二死全在，安有果地七種名目乎？究竟位人既
X61n1167_p0837b13║轉煩惱而成菩提，轉生死而成涅槃，尚何有於九
X61n1167_p0837b14║界乎？此以偏難圓也。初後下，結難。△次、釋初後俱
X61n1167_p0837b15║善二：初、釋二：初、據難立義。
X61n1167_p0837b16║答曰：此正顯初心是，以初心是故方有後心是，以後
X61n1167_p0837b17║心是故方顯初心是。
X61n1167_p0837b18║此正顯者，圓頓行人初心便知性具，別人教道惟
X61n1167_p0837b19║詮但中佛性，須破九界方顯佛界，是有此疑，故今
X61n1167_p0837b20║答之，此正顯初心是也。以初是故等者，如云阿鼻
X61n1167_p0837b21║依正全據極聖之自心，毗盧身土不逾下凡之當
X61n1167_p0837b22║念，是則因該果海、果徹因源，因心已具七名，果位
X61n1167_p0837b23║豈虧九界？所謂生佛同源、聖凡一致，不其然乎？△
X61n1167_p0837b24║次、依義釋難二：初、立義。
X61n1167_p0837c01║云何以初心是，方有後心是？如果地依正融通，色心
X61n1167_p0837c02║不二，垂形九界，方便度生，悉由證此因心所具。
X61n1167_p0837c03║果地依正等者，文有五句：初二句明體，次二句明
X61n1167_p0837c04║用，末一句結歸初心本具。言果人能全體起乎無
X61n1167_p0837c05║方大用以應羣機者，悉由證此因心所具也。△次、
X61n1167_p0837c06║引證二：初、泛引。
X61n1167_p0837c07║故曰：諸佛果地融通，但證眾生理本，故得稱性施設，
X61n1167_p0837c08║無謀而應。若不然者，何異小乘外道作意神通？
X61n1167_p0837c09║故曰下，引文證。故得下，出其功能。若不下，反顯釋
X61n1167_p0837c10║成。稱性施設無謀而應，如身土不二門云皆由緣
X61n1167_p0837c11║了與性一合，方能稱性施設萬端，則不起自性化
X61n1167_p0837c12║無方所是也。小乘外道作意神通者，小乘如目連
X61n1167_p0837c13║擎五百釋種以至梵天之類，外道如停河在耳變
X61n1167_p0837c14║釋為羊之類。△次的引
X61n1167_p0837c15║故法智大師云：六即之義不專在佛，一切假實三乘
X61n1167_p0837c16║人天，下至蛣蜣地獄色心，皆須六即辯其初後。所謂
X61n1167_p0837c17║理蛣蜣、名字乃至究竟蛣蜣，以論十界皆理性故，無
X61n1167_p0837c18║非法界一不可改。故名字去，不唯顯佛，九亦同彰，至
X61n1167_p0837c19║於果成，十皆究竟。
X61n1167_p0837c20║六即之義不專在佛者，既曰不專，則該九界。缺修
X61n1167_p0837c21║羅、餓鬼者，文略。所謂理蛣蜣等者，且舉畜生界。至
X61n1167_p0837c22║微細者，以六即明之。一、不可改者，性以不變為義。
X61n1167_p0837c23║既曰無非法界，又豈可改法界而為法界乎？故名
X61n1167_p0837c24║字去者，以修顯性也。自名字圓聞、觀行圓修已去，
X61n1167_p0838a01║不唯顯佛，即性中所具九界亦彰顯矣。至于究竟
X61n1167_p0838a02║圓證之時，十皆究竟，此結顯初心是，方有後心是
X61n1167_p0838a03║也。△次釋後心是，方顯初心是。
X61n1167_p0838a04║云何後心是，方顯初心是？正由後心果地全證眾生
X61n1167_p0838a05║理本，故果地七種名目悉是眾生性德美稱。但眾生
X61n1167_p0838a06║在迷，性德不顯，故無此稱。剋論性德，豈可言無？
X61n1167_p0838a07║正由下。釋成理具。故果地下。結顯。眾生在因具而
X61n1167_p0838a08║未證，故云性德美稱。如因果不二門云因果無殊
X61n1167_p0838a09║始終理一是也。但眾生下。釋妨。恐疑者謂然則眾
X61n1167_p0838a10║生何故無此七種稱謂？釋云：但眾生在迷性德不
X61n1167_p0838a11║顯，故無此稱（云云）。△次結。
X61n1167_p0838a12║故初後俱善，立義成矣。
X61n1167_p0838a13║此結答釋難也。
X61n1167_p0838a14║△次一門明事造方融。事者對理而言，方者對本
X61n1167_p0838a15║而說，承前理性本具而來。惟其理性本具，故能事
X61n1167_p0838a16║造相融也。言事造者，以身土緣起屬事，故言事造
X61n1167_p0838a17║也。此自分二：初標。
X61n1167_p0838a18║二、身土緣起門。
X61n1167_p0838a19║前門約性以明理具，故曰一真。此中即事以明理
X61n1167_p0838a20║具，故曰緣起。△次、釋二：初、述偈立宗。
X61n1167_p0838a21║一真法界性，不變能隨緣，三身及四土，悉由心變造。
X61n1167_p0838a22║初二句，約性以明能隨；次二句，約事以明所造。即
X61n1167_p0838a23║指一真法界性，能隨染淨之緣，不變而變，非造而
X61n1167_p0838a24║造也。三身及四土，悉由心變造者，輔行云：心造有
X61n1167_p0838b01║二種：一者約理，造即是具；二者約事，乃明三世凡
X61n1167_p0838b02║聖變造。變造之名，出楞伽、華嚴二經（云云）。△次、依
X61n1167_p0838b03║宗釋義二：初、通明諸法二：初、明不變隨緣三：初、釋
X61n1167_p0838b04║第一句以立根本。
X61n1167_p0838b05║論曰：一、真法界性，即前文所明性體、性量、性具也。
X61n1167_p0838b06║一真即性體，法界即性量，而一真法性中具足有
X61n1167_p0838b07║十種法界，指此具德為身土緣起之本。△次、釋第
X61n1167_p0838b08║二句顯前功德三：初、法。
X61n1167_p0838b09║教中說真如不變隨緣，隨緣不變者，正由性體性量
X61n1167_p0838b10║即性具故。
X61n1167_p0838b11║不變隨緣者，即理之事也。隨緣不變者，即事之理
X61n1167_p0838b12║也。正由下，出其不變隨緣所以。△次譬
X61n1167_p0838b13║如君子不器，善惡皆能。
X61n1167_p0838b14║君子不器者，出儒典。夫子論成德之學曰：成德之
X61n1167_p0838b15║君子，體無不具，故用無不周，不可以器名之也。朱
X61n1167_p0838b16║子曰：器者，各適其用，而不能相通。成德之士，體無
X61n1167_p0838b17║不具，故用無不周，非特為一技一藝而已。論中所
X61n1167_p0838b18║引，以譬一真法性之中，體無不具，故能隨佛界之
X61n1167_p0838b19║善，九界之惡，而造乎十法界也。△三、證二：初、引經。
X61n1167_p0838b20║故晉譯華嚴經云：能隨染淨緣，具造十法界。
X61n1167_p0838b21║華嚴凡二譯，一晉譯，二唐譯。今引晉覺賢所譯，以
X61n1167_p0838b22║證不變隨緣之義也。△次、釋義二：初、釋隨緣變造。
X61n1167_p0838b23║謂真如性中所具九法界，能隨染緣造事中九法界；
X61n1167_p0838b24║真如性中所具佛法界，能隨淨緣造事中佛法界；
X61n1167_p0838c01║所具者，以所彰能九界皆屬染緣，佛界方名為淨，
X61n1167_p0838c02║此正明變造也。△次、釋能之所以二：初、釋。
X61n1167_p0838c03║所以能者，正由性具。性若不具，何所稱能？
X61n1167_p0838c04║所以下，指歸圓家性，具揀異別教但中性。若下，反
X61n1167_p0838c05║顯釋成。△次證。
X61n1167_p0838c06║天台家言，並由理具，方有事用，此之謂也。
X61n1167_p0838c07║天台家者，指毗陵記主而言。記主昔從學於左溪
X61n1167_p0838c08║尊者曰：某於疇昔之夜，夢披僧服，腋挾兩輪，而遊
X61n1167_p0838c09║於大河。左溪曰：汝當以止觀之道而度生乎？後果
X61n1167_p0838c10║述輔行以釋止觀，並由二句輔行中文，不敢正斥
X61n1167_p0838c11║其諱，故云天台家也。△三、釋三四句結成所由。
X61n1167_p0838c12║是知事中十法界、三身、四土，悉由真如隨緣變造。
X61n1167_p0838c13║事中十法界者，應身居同居、方便二土，即六凡二
X61n1167_p0838c14║乘法界也；報身居實報土，菩薩法界也；法身居常
X61n1167_p0838c15║寂光土，佛法界也。若土若身悉由真如隨緣之所
X61n1167_p0838c16║建立，故云變造。△次、明隨緣不變二：初、釋。
X61n1167_p0838c17║既曰真如，不變隨緣。隨緣不變，則事中染淨身土，當
X61n1167_p0838c18║體即真，無一絲毫可加損于其間者。
X61n1167_p0838c19║初二句牒前全理起事，事即是理。事中染淨身土，
X61n1167_p0838c20║即隨緣變造之者，事即理故，故云當體即真。無一
X61n1167_p0838c21║絲毫可加損于其間者，以萬法是真如，故無可損；
X61n1167_p0838c22║以真如是萬法，故無可加也。△次證。
X61n1167_p0838c23║楞嚴經云：見與見緣，并所想相，如虗空華，本無所有。
X61n1167_p0838c24║此見及緣，元是菩提妙淨明體是也。
X61n1167_p0839a01║見與見緣等者，註家云：根境識三，攝盡萬法。夫能
X61n1167_p0839a02║了諸緣元一寶覺，則無是非是矣。今引證以明隨
X61n1167_p0839a03║緣不變之義也。△次、的明此宗二：初、發明宗義二：
X61n1167_p0839a04║初、明不變隨緣。
X61n1167_p0839a05║若然，則娑婆極樂，此世眾生，當生九品，彌陀已成，吾
X61n1167_p0839a06║心當果，悉由心性之所變造。
X61n1167_p0839a07║若然者，牒定之辭。娑婆，穢土也。極樂，淨土也。此世
X61n1167_p0839a08║眾生當生九品者，生也。彌陀已成者，佛也。吾心當
X61n1167_p0839a09║果者，心也。所謂心佛眾生三無差別者也。悉由心
X61n1167_p0839a10║性之所變造者，如十不二門云：即心名變，變名為
X61n1167_p0839a11║造，造謂體用是也。△次明隨緣不變。
X61n1167_p0839a12║心具而造，豈分能所？即心是佛，即佛是心，即心是土，
X61n1167_p0839a13║即上是心，即心是果，即果是心。能造因緣及所造法，
X61n1167_p0839a14║當處皆是心性。
X61n1167_p0839a15║心具而造等者，如水具氷，氷即是水，故無能所也。
X61n1167_p0839a16║即心是佛下，泯其對待，凡有六句，不出依正因果。
X61n1167_p0839a17║能造因緣及所造法等者，如妙宗所謂以法界心
X61n1167_p0839a18║觀法界境，生於法界依正色心，是則名為唯依唯
X61n1167_p0839a19║正唯色唯心唯亂唯境是也。△次結歸題旨。
X61n1167_p0839a20║故明此宗而求生樂土者，乃生與無生兩冥之至道
X61n1167_p0839a21║也。
X61n1167_p0839a22║故明此宗者，指偈中所立宗要，隨緣不變等，乃生
X61n1167_p0839a23║與無生兩冥之要道也。
X61n1167_p0839a24║△次、八門明枝流妙，即二：初、二門明所生身土，次、
X61n1167_p0839b01║六門明能生因果。初、二門明所生身土二：初、一門
X61n1167_p0839b02║約依報論妙二：初、標。
X61n1167_p0839b03║三、心土相即門。
X61n1167_p0839b04║此亦約具造而言。佛土由心，心具而造，造全是心，
X61n1167_p0839b05║故能相即也。△次、釋二：初、述偈立宗。
X61n1167_p0839b06║西方安樂土，去此十萬億。與我介爾心，初無彼此異。
X61n1167_p0839b07║宗意約即遠論近，亦指迷即悟也。去此十萬億者，
X61n1167_p0839b08║十疑論云：此對凡夫肉眼生死心量言之耳。以凡
X61n1167_p0839b09║夫心量言之，去西方佛剎不啻十萬億剎之遙；約
X61n1167_p0839b10║心具而造言之，曾無彼此之異也。△次、依宗釋義
X61n1167_p0839b11║二：初、釋初二句明遠三：初、引經。
X61n1167_p0839b12║論曰：佛說阿彌陀經云：從是西方過十萬億佛土，有
X61n1167_p0839b13║世界名曰極樂。
X61n1167_p0839b14║佛說等者，世尊於給孤獨園，無問自說，告上足弟
X61n1167_p0839b15║子舍利弗，指其歸趣者也。極樂者，梵語須摩提，此
X61n1167_p0839b16║云安養，或云清泰。言極樂者，猶云最勝也。△次釋
X61n1167_p0839b17║數。
X61n1167_p0839b18║百億日月，百億須彌，百億大海，百億銕圍山，名一佛
X61n1167_p0839b19║土。十千為萬，十萬為億。
X61n1167_p0839b20║百億下，明佛土之相。十千下，正明數量也。日月處
X61n1167_p0839b21║須彌之腰，大海遶須彌之下，銕圍環大海之外。一
X61n1167_p0839b22║佛土者，俱舍頌云：四大洲日月，須彌盧欲天，梵世
X61n1167_p0839b23║各一千，名一小千界。此小千千倍，說名為中千，此
X61n1167_p0839b24║千倍大千，皆同一成壞。以此百億等為一佛土也。
X61n1167_p0839c01║△三、結成。
X61n1167_p0839c02║一佛國土已自廣大，況億佛國土乎？況十萬億乎？是
X61n1167_p0839c03║則極樂國土去此甚遠。
X61n1167_p0839c04║一佛下，展轉況佛土甚多。是則下，結佛土甚遠。況
X61n1167_p0839c05║者，非比況之況，乃以少況多之況也。△次、釋後二
X61n1167_p0839c06║句不遠二：初、正釋三：初、明不遠之由。
X61n1167_p0839c07║博地凡夫，念佛求生，彈指即到者，正由生吾心所具
X61n1167_p0839c08║之佛土也。
X61n1167_p0839c09║博地凡夫者，凡字亦該得廣。藏教三資粮，通教乾
X61n1167_p0839c10║慧，別教十信，圓家五品，皆名凡位。今明博地者，大
X61n1167_p0839c11║地庸常之夫也。彈指者，言其生之速也。觀經疏云：
X61n1167_p0839c12║如一念頃。又云：屈伸臂頃。彈指之所以即到者，有
X61n1167_p0839c13║乎二義：一者、淨業內熏；二者、慈光外攝。般舟論乎
X61n1167_p0839c14║三力。正由下，正明不遠之由。△次明心之相狀。
X61n1167_p0839c15║言介爾心者，即凡夫念佛之心也。剎那之心，至微至
X61n1167_p0839c16║劣，故稱介爾。
X61n1167_p0839c17║介爾者，言其心之微。剎那者，明其時之速。毗曇云：
X61n1167_p0839c18║百二十剎那為一怛剎那，此名一瞬。六十瞬為一
X61n1167_p0839c19║息。仁王云：一剎那有九百生滅。至微者，言其狀之
X61n1167_p0839c20║甚眇。至劣者，言其力之不勝。介爾者，猶言蕞爾也。
X61n1167_p0839c21║△三、明心土相即
X61n1167_p0839c22║謂十萬億遠之佛土，居於凡夫介爾之心，即心是土，
X61n1167_p0839c23║即土是心，故曰初無彼此異。
X61n1167_p0839c24║謂十下。指土即心。故曰下。結歸宗義。△次、料簡二：
X61n1167_p0840a01║初、以小包不遠難。
X61n1167_p0840a02║問曰：介爾之心居於方寸，云何能包許遠佛土？
X61n1167_p0840a03║此以相難性，以妄局真，大抵出于尋常之見。楞嚴
X61n1167_p0840a04║云：外洎山河，虗空大地，咸是妙明真心中物。尚何
X61n1167_p0840a05║許遠佛土之不能盡包乎？△次、以真妄不二釋三：
X61n1167_p0840a06║初、法二：初、略明。
X61n1167_p0840a07║答曰：介爾之心，昧者謂小，達人大觀，真妄無二。
X61n1167_p0840a08║答中，以性融相，以真奪妄，達人大觀者，古德云：小
X61n1167_p0840a09║智自私，賤彼貴我，達人大觀，無可不可。大者對小
X61n1167_p0840a10║而言，責其局于介爾之心，不能以大觀也。△次、釋
X61n1167_p0840a11║出。
X61n1167_p0840a12║蓋此妄心，全性而起，性既無邊，心亦無際。
X61n1167_p0840a13║此釋成真妄無二。蓋此妄心全性而起者，指要云：
X61n1167_p0840a14║心者，趣舉剎那心也。圓家明性，既非但理，乃具三
X61n1167_p0840a15║千之性。此性圓融徧入，同居剎那心中，謂之全性
X61n1167_p0840a16║而起。既全性起，故心亦無際也。△次譬
X61n1167_p0840a17║性如大海，心似浮漚。全海為漚，漚還匝海。
X61n1167_p0840a18║楞嚴以漚譬頑空，海喻真覺。此中以漚譬妄心，海
X61n1167_p0840a19║喻法界也。以喻顯法，思之可了。△三合二：初、正合。
X61n1167_p0840a20║蓋真如不變隨緣，隨緣不變。
X61n1167_p0840a21║合中以不變合乎性海，隨緣合乎心漚。△次結責。
X61n1167_p0840a22║既曰隨緣不變，豈可以真妄而局大小哉？
X61n1167_p0840a23║既曰下，牒前。豈可下，結責。
X61n1167_p0840a24║△次、一門約正報論妙二：初、標。
X61n1167_p0840b01║四，生佛不二門。
X61n1167_p0840b02║此門約果論因，指凡同聖。以佛所證，與生性佛，無
X61n1167_p0840b03║二無殊，故云不二。△次、釋二：初、述偈立宗。
X61n1167_p0840b04║阿彌與凡夫，迷悟雖有殊，佛心眾生心，究竟無有二。
X61n1167_p0840b05║阿彌者，約悟為言。凡夫者，約迷而說。猶言生佛迷
X61n1167_p0840b06║悟，雖則殊途，尅論本心，初非有二也。△次、依宗釋
X61n1167_p0840b07║義二：初、釋。初、二句約相明不二而二二：初、正明二：
X61n1167_p0840b08║初、明彌陀悟相。
X61n1167_p0840b09║論曰：阿彌陀佛者，果人也。成就三身、四智、十力、四無
X61n1167_p0840b10║所畏、十八不共等功德。
X61n1167_p0840b11║三身者，即法、報、化三身也。覺性是法身，覺相是報
X61n1167_p0840b12║身，覺用是化身。四智者：一、道慧智，見道實性，實性
X61n1167_p0840b13║中得，即開佛知見也；二、道種智，知十法界諸道種
X61n1167_p0840b14║別解惑之相，一一皆知，即示佛知見也；三、一切智，
X61n1167_p0840b15║知一切法一相寂滅相，即悟佛知見也；四、一切種
X61n1167_p0840b16║智，知一切法一相寂滅，種種行貌皆知，即入佛知
X61n1167_p0840b17║見也。十力者：一、是處非處力，知一切因緣果報定
X61n1167_p0840b18║相，從如是因緣生如是果報，不生果報悉知之；二、
X61n1167_p0840b19║業智力，知一切眾生過、現、未來諸業諸受；乃至第
X61n1167_p0840b20║十、漏盡力，自知我生已盡，不受後有是也。四無所
X61n1167_p0840b21║畏者：一者、一切智無畏；二者、漏盡無畏；三者、說道
X61n1167_p0840b22║無畏；四者、說苦盡道無畏。釋云：於大眾中廣說自
X61n1167_p0840b23║他智斷，決定無所失，則無恐懼之相也。十八不共
X61n1167_p0840b24║法者：一、身無失；二、口無失；三、意無失；乃至知過去
X61n1167_p0840c01║無礙，知現在無礙，知未來無礙也。此十八種法乃
X61n1167_p0840c02║如來果人所證，不共二乘，故云不共也。阿彌陀即
X61n1167_p0840c03║能成就之人，此等諸法皆所成就也。△次明眾生
X61n1167_p0840c04║迷相。
X61n1167_p0840c05║凡夫者，因人也，具足無量恒沙煩惱，造作無量恒沙
X61n1167_p0840c06║業繫，當受無量恒沙生死。
X61n1167_p0840c07║煩惱雖多，不出三惑；業繁雖多，不出十惡；生死雖
X61n1167_p0840c08║多，不出二死。一一皆云無量恒沙者，約別相言之
X61n1167_p0840c09║也。△次約譬結。
X61n1167_p0840c10║迷悟之相，譬彼雲泥。
X61n1167_p0840c11║悟者如雲之去來無礙，迷者如泥之墜累難通。生
X61n1167_p0840c12║佛相懸，真有若雲泥之隔矣。△次、釋次二句約性
X61n1167_p0840c13║明二而不二二：初、通明不二五：初、相性對顯。
X61n1167_p0840c14║言究竟不二者，謂據相而言，則不二而二；約性而論，
X61n1167_p0840c15║則二而不二。
X61n1167_p0840c16║約性而論者，虎溪大師云：性具之功，功在性惡。前
X61n1167_p0840c17║來恒沙煩惱，即性惡也；業繫生死，即修惡也。今體
X61n1167_p0840c18║此修惡，即是性惡。性惡融通，任運攝得佛界性善，
X61n1167_p0840c19║故云二而不二也。又性即相，故不二而二；相即性，
X61n1167_p0840c20║故二而不二也。△次、展轉釋成二：初、約迷悟釋成。
X61n1167_p0840c21║蓋諸佛乃悟眾生心內諸佛，眾生乃迷諸佛心內眾
X61n1167_p0840c22║生。
X61n1167_p0840c23║蓋諸佛等者，不二門云：但識一念遍見己他生佛，
X61n1167_p0840c24║他生他佛尚與心同，況己心生佛寧乖一念？今諸
X61n1167_p0841a01║佛者他佛也，生心佛者己佛也，眾生者己生也，佛
X61n1167_p0841a02║心生者他生也。眾生迷則俱迷，非唯迷己亦迷他；
X61n1167_p0841a03║諸佛覺則俱覺，亦乃覺他仍覺己。又我心具佛，故
X61n1167_p0841a04║云眾生心內諸佛；佛心具我，故云諸佛心內眾生。
X61n1167_p0841a05║△次、約三德釋成。
X61n1167_p0841a06║所以悟者，悟眾生本具性體、性量、性具也。所以迷者，
X61n1167_p0841a07║迷諸佛所證性體、性量、性具也。
X61n1167_p0841a08║眾生在迷，但言本具；諸佛已悟，故云所證。證具雖
X61n1167_p0841a09║別，覺性元同。故不二門云：於生局處，佛能遍融；於
X61n1167_p0841a10║佛徧處，生自局限。此之謂也。△三、直據心性
X61n1167_p0841a11║心性之妙，豈受其迷？迷而不迷，斯言有在。
X61n1167_p0841a12║心性之妙等者，指要云：良由眾生性具善惡，不可
X61n1167_p0841a13║變異，其性圓明，名之為佛。心性之妙如此，又豈受
X61n1167_p0841a14║其迷乎？如云：雖昏盲倒惑，其理存焉。斯言有所歸
X61n1167_p0841a15║矣。△四會通三身。
X61n1167_p0841a16║故眾生本有性量，即諸佛所證法身，性體即報身，性
X61n1167_p0841a17║具即應身。四智、十力、四無所畏、十八不共等功法，會
X61n1167_p0841a18║合可知。
X61n1167_p0841a19║故眾生等者。牒前心性之妙，是知果佛圓明之體，
X61n1167_p0841a20║即我凡夫本具性德，眾生本有性量。橫亘豎窮屬
X61n1167_p0841a21║中諦，故配法身；性體離過絕非屬真諦，故配報身；
X61n1167_p0841a22║性具三十世間屬俗諦，故配應身。四智等乃至會
X61n1167_p0841a23║合可知者。四智屬般若，亦配報身；十力等屬解脫，
X61n1167_p0841a24║亦配應身。故妙宗云：法身非不具于一切法門及
X61n1167_p0841b01║諸色相，讓於能證及垂應故也。△五、引古德證。
X61n1167_p0841b02║故古德云：諸佛心內眾生，塵塵極樂；眾生心內諸佛，
X61n1167_p0841b03║念念證真。
X61n1167_p0841b04║古德云者，即楊次公十疑論序中所說也。諸佛等
X61n1167_p0841b05║者，上句以佛為主，明諸佛已悟，故云心內眾生塵
X61n1167_p0841b06║塵極樂，而仍名眾生者，不失其本體之名也。下句
X61n1167_p0841b07║以生為主，眾生在迷，心內諸佛念念證真，而眾生
X61n1167_p0841b08║不知，所謂雖終日行而不自覺，枉入諸趣是也。△
X61n1167_p0841b09║次、釋成此宗二：初、生佛相即。
X61n1167_p0841b10║故彌陀即我心，我心即彌陀。
X61n1167_p0841b11║生佛之所以相即者，亦性具之功也。初句明我心
X61n1167_p0841b12║具佛，故佛即我心。次句明佛具我心，故我心即佛。
X61n1167_p0841b13║故自他不二門云：雖分自他，同在一念。既同一念，
X61n1167_p0841b14║自他豈殊？亦此意也。△次出其功能。功能者，能以
X61n1167_p0841b15║性言，功以修言。性有具佛之妙能，修有即佛之照用。
X61n1167_p0841b16║未舉念時，早已成就。纔舉心念，即便圓成。感應道交，
X61n1167_p0841b17║為有此理。故念佛人，功不唐捐。
X61n1167_p0841b18║未舉念時等者，猶云雖未修觀之時，而具佛之心
X61n1167_p0841b19║未始暫缺，故云早已成就。纔舉心念者，猶云以我
X61n1167_p0841b20║具佛之心而念即心之佛，故曰即便圓成。感應道
X61n1167_p0841b21║交者，猶云眾生感心中諸佛，諸佛應心內眾生，故
X61n1167_p0841b22║云道交。故念下，結勸。△次、六門明能生因果二：初、
X61n1167_p0841b23║三門約因論妙，次、三門約果論妙。初、三門約因論
X61n1167_p0841b24║妙三：初、一門明全理起事二：初、標。
X61n1167_p0841c01║五，法界為念門。
X61n1167_p0841c02║法界者，約理為言。為念者，約事為言。全理起事，故
X61n1167_p0841c03║云法界為念。猶云以法界性為我之能念也。△次、
X61n1167_p0841c04║釋二：初、述偈立宗。
X61n1167_p0841c05║法界圓融體，作我一念心，故我念佛心，全體是法界。
X61n1167_p0841c06║初二句明全性起修，次二句明全修在性。法界等
X61n1167_p0841c07║者，妙宗云：又應了知法界圓融不思議體，作我一
X61n1167_p0841c08║念之心，亦復舉體作生作佛。乃至云：既一一法全
X61n1167_p0841c09║法界作，故趣舉一，即是圓融法界全分是也。△次、
X61n1167_p0841c10║依宗釋義二：初、通明理事三：初、明事中諸念。
X61n1167_p0841c11║論曰：行者稱佛名時、作佛觀時、作主伴依正觀時、修
X61n1167_p0841c12║三種淨業時、一心不亂時、散心稱名時，以至見思浩
X61n1167_p0841c13║浩恒沙煩惱。
X61n1167_p0841c14║行者下，汎明諸念。稱佛名時者，如觀經？下品下生
X61n1167_p0841c15║中明，或有眾生作不善業，五逆十惡具諸不善，如
X61n1167_p0841c16║此愚人以惡業故應墮惡道，乃至善友告言：汝若
X61n1167_p0841c17║不能念彼佛者，應稱無量壽佛。如是至心令聲不
X61n1167_p0841c18║絕，具足十念稱南無阿彌陀佛，故於念念中除八
X61n1167_p0841c19║十億劫生死之罪是也。作佛觀時者，如觀經云佛
X61n1167_p0841c20║告阿難及韋提希：若欲至心生西方者，先當觀于
X61n1167_p0841c21║一丈六像在池水上等是也。作主伴依正餘觀時
X61n1167_p0841c22║者，前且總明，所謂觀雖十六言佛便周是也。作主
X61n1167_p0841c23║伴下，別明。主即彌陀，伴即觀音、勢至，依即初觀落
X61n1167_p0841c24║日已去，乃至變水成氷、琉璃成地、樹列七種、池流
X61n1167_p0842a01║八德、光明化鳥、水聲說法、空中天樂華座莊嚴等
X61n1167_p0842a02║是也，正即阿鞞跋致及三輩往生諸上善人等是
X61n1167_p0842a03║也。三種淨業時者，觀經云：欲生彼國者當修三福：
X61n1167_p0842a04║一者、孝養父母、奉事師長、慈心不殺、修十善業；二
X61n1167_p0842a05║者、受持三歸，具足眾戒，不犯威儀；三者、發菩提心，
X61n1167_p0842a06║深信因果，讀誦大乘，勸進行者。如此三事，名為淨
X61n1167_p0842a07║業。仍復告云：此三種業，乃是過去、未來、現在三世
X61n1167_p0842a08║諸佛淨業正因（云云）。一心不亂時者，小彌陀經云：
X61n1167_p0842a09║若有善男子、善女人，聞說阿彌陀佛，執持名號，若
X61n1167_p0842a10║一日、若二日，乃至若七日，一心不亂，專稱名號。以
X61n1167_p0842a11║稱名故，諸罪消滅等是也。見思浩浩者，見思，法華
X61n1167_p0842a12║玄義云：又云見修，又云四住，又云染污無知，又云
X61n1167_p0842a13║取相惑，又云枝末無明，又云通惑，又云界內惑。言
X61n1167_p0842a14║浩浩者，見有單四見、複四見、具足四見、無言見、絕
X61n1167_p0842a15║言見、一百八見等。約五利、五鈍言之，歷三界、四諦，
X61n1167_p0842a16║增減不同，則成八十八使。思者，亦云思惟，亦云迷
X61n1167_p0842a17║事思，亦名正三毒。三界分為九地，每一地有九品，
X61n1167_p0842a18║則成八十一品，故云浩浩也。恒沙煩惱者，亦云塵
X61n1167_p0842a19║沙，出假菩薩見俗諦理，開法眼，成道種智之所斷
X61n1167_p0842a20║也。四念處云：十住斷界外上品塵沙，十行斷中品
X61n1167_p0842a21║塵沙，十向斷下品塵沙（云云）。△次明事全是理
X61n1167_p0842a22║凡此有心，皆由真如不變，隨緣而作，全體即是法界。
X61n1167_p0842a23║凡此有心者，牒前諸念即理，既全理為事，故全事
X61n1167_p0842a24║即理，故云全體即是法界也。△三、證全理論事。
X61n1167_p0842b01║故法智大師云：法界圓融不思議體，作我一念之心。
X61n1167_p0842b02║亦復舉體作生、作佛、作依、作正。
X61n1167_p0842b03║故法智下。引文證成。不出生佛作正，既全法界而
X61n1167_p0842b04║作，有何一物而不具諸法耶？△次、釋成此宗四：初、
X61n1167_p0842b05║舉劣況勝。
X61n1167_p0842b06║若然者，餘心尚是，況念佛心乎？
X61n1167_p0842b07║若然者，牒前即理之事。餘心者，指前見思浩浩之
X61n1167_p0842b08║心，尚是法界，何況稱名作觀之心。能念者乃具佛
X61n1167_p0842b09║之心，所念者乃即心之佛，非法界而何？△次指事
X61n1167_p0842b10║即理
X61n1167_p0842b11║是故行者念佛之時，此心便是圓融清淨寶覺。
X61n1167_p0842b12║是故等者。又牒前念佛之心，指歸行者當念即是。
X61n1167_p0842b13║故妙宗云：須知本覺乃是諸佛法界之身，以諸如
X61n1167_p0842b14║來無別所證，全證眾生本性故也。△三出其功能
X61n1167_p0842b15║以此妙心念彼阿彌，則彼三身何身不念？求彼四土
X61n1167_p0842b16║何土不生？
X61n1167_p0842b17║以此妙心者，指前圓融寶覺之心，此心本來具足
X61n1167_p0842b18║身土諸法，故稱為妙。念彼阿彌等者，彼佛乃實報
X61n1167_p0842b19║身，應同居土，亦名尊特，亦名勝應。而云則彼三身，
X61n1167_p0842b20║何身不念者，良以報應屬脩，法身是性，法身一性，
X61n1167_p0842b21║舉體起脩，故得全性成脩，全脩在性，三身融妙，指
X61n1167_p0842b22║一即三。今以具佛之心，而念即心之佛，尚何三身
X61n1167_p0842b23║之不念乎？求彼四土，何土不生者，淨土由心，心垢
X61n1167_p0842b24║土垢，心淨土淨，以我具土之心，求生即心之土，尚
X61n1167_p0842c01║何四土之不生乎？△四、約位釋妨。
X61n1167_p0842c02║但隨功行淺深，品位高下耳。
X61n1167_p0842c03║但隨下。釋妨。恐疑者，謂今明西方淨土者，佛惟勝
X61n1167_p0842c04║應土屬同居，何得輒云三身四土耶？故釋云：今以
X61n1167_p0842c05║法界為念，則何理不臧？品位有高下者，特隨功行
X61n1167_p0842c06║何如耳。
X61n1167_p0842c07║△次、一門明事事無礙二：初、標。
X61n1167_p0842c08║六境觀相吞門。
X61n1167_p0842c09║觀為能照，境屬所觀，若所若能，俱全法界，彼此互
X61n1167_p0842c10║奪，故曰相吞。教家所謂諦觀名別體復同，是故能
X61n1167_p0842c11║所二非二，正此意也。△次、釋二：初、述偈立宗。
X61n1167_p0842c12║十六等諸境，事理兩種觀，彼此互相吞，如因陀羅網。
X61n1167_p0842c13║十六境者，觀經疏云：初六觀觀其依果，次七觀觀
X61n1167_p0842c14║其正報，後三明三輩九品往生，是為十六境也。事
X61n1167_p0842c15║理二觀者，如占察經云：觀有二種：一者唯識，謂一
X61n1167_p0842c16║切唯心；二者實觀，謂觀真如。唯識歷事，真如觀理，
X61n1167_p0842c17║非此中的意。今云事理兩觀者，的指十六境為事
X61n1167_p0842c18║觀，以即空假中為理觀，所謂以吾具佛之心，而觀
X61n1167_p0842c19║即心之佛，乃至是心作佛，是心是佛等是也。又事
X61n1167_p0842c20║觀指三種淨業，鈔云：今三種福，是圓助道，與正觀
X61n1167_p0842c21║合，皆如來行是也。相吞之義，恐人難解，故舉帝網
X61n1167_p0842c22║之譬以明。△次、依宗釋義二：初、先明偈義二：初、牒
X61n1167_p0842c23║三句以立理本二：初、出相吞之由。
X61n1167_p0842c24║論曰：境觀相吞者，正由事事無礙也。
X61n1167_p0843a01║事事無礙者，賢首清凉立四種法界以釋華嚴：一
X61n1167_p0843a02║曰理，二曰事，三曰理事無礙，四曰事事無礙。今論
X61n1167_p0843a03║中所引，以明境觀之所以相吞者，蓋得乎事事無
X61n1167_p0843a04║礙也。△次、出無礙之本二：初、略指。
X61n1167_p0843a05║事事所以無礙者，所謂有本者如是也。
X61n1167_p0843a06║事事下又出無礙之由，猶遡流而窮源本者也。有
X61n1167_p0843a07║本者如是，出儒典。今取其文，不取其義。徐子問於
X61n1167_p0843a08║孟子曰：仲尼亟稱于水，曰：水哉！水哉！何取于水也？
X61n1167_p0843a09║孟子曰：源泉混混，不舍晝夜，盈科而後進，放乎四
X61n1167_p0843a10║海。有本者如是，是之取爾。今論引以明事事之所
X61n1167_p0843a11║以無礙者，蓋由法界圓融，不思議體之本而然也。
X61n1167_p0843a12║△次、正釋。
X61n1167_p0843a13║盖由法相圓融不思議體，作我一念之心。亦復舉體
X61n1167_p0843a14║作生作佛，作依作正。既皆全體而作，有何一法不即
X61n1167_p0843a15║法界。故曰，一塵法界不小，剎海法界不大。多亦法界，
X61n1167_p0843a16║少亦法界。
X61n1167_p0843a17║盖由等者，亦妙宗中文。良以觀經題名觀佛，疏名
X61n1167_p0843a18║心觀為宗，故四明融會之曰：今此觀法，非但觀佛，
X61n1167_p0843a19║乃據心觀。就下顯高，不名為難。是知今經心觀為
X61n1167_p0843a20║宗，意生見佛。故得二說，義匪殊塗。又應了知法界
X61n1167_p0843a21║圓融（云云）。彼明心、佛雙融，今論明觀、境一致也。故
X61n1167_p0843a22║曰一塵等者下，亦妙宗文。大師釋題作諸字互具
X61n1167_p0843a23║釋。鈔中問：本以一字具教、行、理三，今何得以無量
X61n1167_p0843a24║壽三字方具於三耶？答：以題諸字對三德釋，斯是
X61n1167_p0843b01║妙談，貴在得意。欲令行者知三德性徧一切處，乃
X61n1167_p0843b02║至云多亦三德，少亦三德（云云）。彼云三德，此云法
X61n1167_p0843b03║界者，變其文耳。又彼中釋題，故云三德；此中論具，
X61n1167_p0843b04║故云法界。亦各有其致也。△次、釋初諸句正明相
X61n1167_p0843b05║吞三：初、釋一二句境觀有本。
X61n1167_p0843b06║是以西方十六諸境，吾心事理二觀，一一無非法界
X61n1167_p0843b07║全體。
X61n1167_p0843b08║是以者，承前有本而來，惟其一塵法界不少，剎海
X61n1167_p0843b09║法界不大，故若觀若境，若理若事，若依若正，無非
X61n1167_p0843b10║法界也。△次釋第四句譬喻圓融。
X61n1167_p0843b11║如帝釋宮中因陀羅網，雖彼此各是一珠，而影入眾
X61n1167_p0843b12║珠；雖影入眾珠，而東西照用有別。
X61n1167_p0843b13║如帝釋下，舉譬以明。光體無殊，以譬法界一理。照
X61n1167_p0843b14║用有別，以喻境觀相吞。雖彼此下，明其互攝互合。
X61n1167_p0843b15║雖影入下，明其無壞無雜。△三、釋第三句事理互
X61n1167_p0843b16║吞。
X61n1167_p0843b17║境觀亦然，以境為事則觀為理，理能包事，是為以觀
X61n1167_p0843b18║吞境。以觀為事則境為理，現能包事，是為以境吞觀。
X61n1167_p0843b19║或一為事餘為理，或一為理餘為事，彼此互各相吞
X61n1167_p0843b20║故，如因陀羅網。
X61n1167_p0843b21║境為事，觀為理者，理外無事，事在理中，是為觀吞
X61n1167_p0843b22║境也。觀為事，境為理者亦然。或一為事，餘為理等
X61n1167_p0843b23║者，且如十六諸境，事理二觀，隨舉一境為事，餘皆
X61n1167_p0843b24║為理，理能包事，彼此互包，誠有如帝網珠光之互
X61n1167_p0843c01║吞互入也。△次、釋成此宗二：初、正明。
X61n1167_p0843c02║若然者，當我作觀時，則西方依正已在我觀之內，我
X61n1167_p0843c03║今身心已在依正之中。
X61n1167_p0843c04║若然者，牒前相吞之意。當我等者，有乎二義：一者、
X61n1167_p0843c05║約性具說；二者、約脩成說。約性具說者，知我一心
X61n1167_p0843c06║具諸佛土，方我作觀之時，而西方依正早已在我
X61n1167_p0843c07║觀之內矣。二、約脩成說者，當我觀功既著之時，而
X61n1167_p0843c08║西方依正已在我觀中顯現矣。然觀不離境，境外
X61n1167_p0843c09║無觀，故云我今身心已在依正之中。上句以觀吞
X61n1167_p0843c10║境，下句明境吞觀。△次、引證。
X61n1167_p0843c11║了此而求生安養，可謂鴈過長空，影沉寒水。鴈絕遺
X61n1167_p0843c12║蹤之意，水無留影之心。
X61n1167_p0843c13║了此等者，猶言了此境觀相吞之意，而求生樂土
X61n1167_p0843c14║者，可謂鴈過長空（云云）。此本天衣懷禪師語。師一
X61n1167_p0843c15║日問學者云：若言捨穢取淨，厭此欣彼，則是取捨
X61n1167_p0843c16║之情，眾生妄想。若言無淨土，則違佛語。脩淨土者，
X61n1167_p0843c17║當云何脩？眾無語。復自答云：生則決定生，去則實
X61n1167_p0843c18║不去。又云：譬如鴈過長空（云云）。此語若用意求之，
X61n1167_p0843c19║卒難理會。反而思之，初非隱奧也。猶云寒潭既淨，
X61n1167_p0843c20║鴈影自臨。以譬觀功既著，妙境自彰。自然而然，原
X61n1167_p0843c21║非勉強。非水有留影之心，鴈有遺踪之意也。若鴈
X61n1167_p0843c22║有遺踪之意，則境不即心，佛從外有。若水有留影
X61n1167_p0843c23║之心，則行成有作，濫乎別脩。故云無也。言生則決
X61n1167_p0843c24║定生，是則不違佛語。言去則實不去，眾生取捨之
X61n1167_p0844a01║情亦忘。今但取其後文，證成相吞之意，不取前義。
X61n1167_p0844a02║若取生則決定生之言，義雖有在，于此恐難配合。
X61n1167_p0844a03║△三、一門明三觀圓融二：初、標。
X61n1167_p0844a04║七三，觀法爾門。
X61n1167_p0844a05║法爾者，猶云自爾也。言此三觀性之自爾，故心要
X61n1167_p0844a06║云：然茲三惑三觀三智三德，非各別也，非異時也，
X61n1167_p0844a07║天然之理具諸法故，故云法爾。△次、釋二：初、述偈
X61n1167_p0844a08║立宗。
X61n1167_p0844a09║能觀為三觀，所觀為三諦，全性以起脩，故稱為法爾。
X61n1167_p0844a10║初句明脩，次句明性，三、四句明性脩冥妙。問：前云
X61n1167_p0844a11║法界為念，境觀相吞，其於觀門可謂足矣。今復明
X61n1167_p0844a12║三觀，不太重煩耶？答：前明法界為念，則諦智仍所
X61n1167_p0844a13║不分。次明境觀相吞，則能所尚恐未泯。今明三觀
X61n1167_p0844a14║法爾，則顯脩性冥妙，理智一如，意泯前二之迹，有
X61n1167_p0844a15║以見論主立門之意矣。△次、依宗釋義二：初、通明
X61n1167_p0844a16║諦觀二：初、牒前諦觀。
X61n1167_p0844a17║論曰：三諦者，真、俗、中也。三觀者，空、假、中也。
X61n1167_p0844a18║論曰：下先出諦觀之名。上句明所觀妙境，下句明
X61n1167_p0844a19║能觀妙觀。諦觀名別，體德元同。△次、別明諦觀二：
X61n1167_p0844a20║初、明三諦三：初、明三諦功能。
X61n1167_p0844a21║忘情絕解，莫尚乎真。隨緣應用，莫尚乎俗。融通空有，
X61n1167_p0844a22║莫尚乎中。
X61n1167_p0844a23║忘情等者，情即六凡情執，解即二乘智解，當其未
X61n1167_p0844a24║證真諦之時，而凡情聖解不能泯也。緣即眾生機
X61n1167_p0844b01║緣，用即菩薩應用，當其求證俗諦之時，而機緣應
X61n1167_p0844b02║用不能立也。空即真空冥寂，有即萬象森羅，當其
X61n1167_p0844b03║未證中諦之時，而空有二邊不能融也。而言莫尚
X61n1167_p0844b04║者，誠欲遣情立法，統乎中道者，捨此三諦之理，其
X61n1167_p0844b05║他莫能為矣。△次明三諦相貌。
X61n1167_p0844b06║虗靈不昧，此吾心自空者也。物來斯應，此吾心自有
X61n1167_p0844b07║者也。空有相即，此吾心自中者也。
X61n1167_p0844b08║虗靈不昧者，此約性體言之也，故云自空。物來斯
X61n1167_p0844b09║應者，此約性具言之也，故云自有。空有相即者，此
X61n1167_p0844b10║約性量言之也，故云自中。於真俗中三諦，而一一
X61n1167_p0844b11║言自者，乃天然性德之理，顯非脩成而後得也。△
X61n1167_p0844b12║三、結諦非是觀。
X61n1167_p0844b13║此性也，非脩也；三諦也，非三觀也。
X61n1167_p0844b14║此性下。以性揀脩。一家所立諦觀，不唯體同，亦乃
X61n1167_p0844b15║名義相近，仍恐迷者昧於脩性之旨，故明諦已竟，
X61n1167_p0844b16║乃結云此所觀之諦境也，非能觀之觀也。△次、明
X61n1167_p0844b17║三觀二：初、標本。
X61n1167_p0844b18║脩之者，稱性照了也。
X61n1167_p0844b19║上句指能脩之人，下句示所脩之法。稱者，如也。性
X61n1167_p0844b20║者，真如性也。以如如智照如如境，故云稱性照了。
X61n1167_p0844b21║△次、釋成二：初、橫論二：初、釋二：初、次第。
X61n1167_p0844b22║故體達此心，空洞無物，謂之空。照了此性，具足萬法，
X61n1167_p0844b23║謂之假。融通二邊，不一不異，謂之中。
X61n1167_p0844b24║空能蕩相者也，心苟滯於有，則用三止之功，稱性
X61n1167_p0844c01║而體達之，勿使芥蒂萌於胸中，使其復還實際，故
X61n1167_p0844c02║謂之空也。假能立法者也，心苟著於空，則用三觀
X61n1167_p0844c03║之功，稱性而照了之，勿使纖毫滯於偏寂，使其復
X61n1167_p0844c04║還本具，故謂之假也。中能統法者也，心苟執於二
X61n1167_p0844c05║邊，則用寂照不二之功，稱性而融通之，勿使斯須
X61n1167_p0844c06║沉於空有，使其復還性德，故謂之中也。此之三觀，
X61n1167_p0844c07║言雖次第，脩在一時，所以到於初住位中，三智一
X61n1167_p0844c08║心中得矣。△次、圓融三：初、重指三諦圓融。
X61n1167_p0844c09║然則即虗靈而應物也，即應物而虗靈也。
X61n1167_p0844c10║此中但言二句者，以中無別體，但明空有相即，中
X61n1167_p0844c11║道自顯。然則者，牒前次第之意，以顯圓融。即虗而
X61n1167_p0844c12║應者，顯非頑空也，空即妙有也。即應而虗者，顯非
X61n1167_p0844c13║偏假也，有即真空也。既空有相即，顯非但中也，即
X61n1167_p0844c14║二邊而中也。△次、正釋三觀相即。
X61n1167_p0844c15║空即假，中也；假即空，中也；中即空，假也。
X61n1167_p0844c16║全諦發觀，觀還照諦。空即假中者，以其即虗而應
X61n1167_p0844c17║也。假即空中者，以其即應而虗也。中即空假者，以
X61n1167_p0844c18║其非虗非應而虗而應也。△三、讚美三觀微妙。
X61n1167_p0844c19║是稱性而脩也，絕待而照也，不思議之三觀也。首楞，
X61n1167_p0844c20║大定之司南也。
X61n1167_p0844c21║稱性而脩，絕待而照者，讚美一心三觀之功用也。
X61n1167_p0844c22║如妙宗云：諦既即一而三，觀豈前後而照？故於妙
X61n1167_p0844c23║境以立觀門，即於一心而脩三觀。此觀觀法能所
X61n1167_p0844c24║雙絕，故云絕待而照也。不思議之三觀者，亦妙宗
X61n1167_p0845a01║語四明云：若論作是之義者，即不思議三觀也。何
X61n1167_p0845a02║者？以明心作佛故，顯非性德自然有佛；以明心是
X61n1167_p0845a03║佛故，顯非脩德因緣成佛。乃至云：於一念妙觀作
X61n1167_p0845a04║是，能泯性過。即是而作，故全性成脩，則泯一切自
X61n1167_p0845a05║然之性；即作而是，故全脩即性，則泯一切因緣之
X61n1167_p0845a06║性。若其然者，何思不絕？何議不忘？故云不思議之
X61n1167_p0845a07║三觀也。首楞大定之司南者，阿難啟請十方如來
X61n1167_p0845a08║得成菩提者，請此三觀也。天如釋之曰：奢摩他，此
X61n1167_p0845a09║云寂靜；三摩，此云觀照；禪那，此云寂照不二。義立
X61n1167_p0845a10║三名，體惟一法，三一㸦融，故謂之妙。如是妙脩，方
X61n1167_p0845a11║曰楞嚴大定。此乃一經之要旨，趣理之玄門，故云
X61n1167_p0845a12║首楞大定之司南也。△次結。
X61n1167_p0845a13║此橫論也如此。
X61n1167_p0845a14║△次、竪論二：初、次第。
X61n1167_p0845a15║若竪論者，或以吾心虗靈者為空，以所觀萬物者為
X61n1167_p0845a16║假，以心境不二者為中。
X61n1167_p0845a17║以先空次假後中次第而明，故云次第。此中本言
X61n1167_p0845a18║圓融，必先言次第者，盖非次第無足以彰圓融之
X61n1167_p0845a19║妙耳。猶止觀十乘皆以思議顯乎不思議境也。△
X61n1167_p0845a20║次圓融。
X61n1167_p0845a21║物，吾心之物也，何假而不空？心，萬物之心也，何空而
X61n1167_p0845a22║不假？即心即物，即物即心，何中而不空假？
X61n1167_p0845a23║初句以空奪有，妙在即有而空也。次句以有奪空，
X61n1167_p0845a24║妙在即空而有也。三句空有互奪，妙在對待雙忘
X61n1167_p0845b01║也。△次、釋成此宗二：初、明橫竪自在。
X61n1167_p0845b02║是以觀極樂依正者，以吾心一心之三觀，照彼一境
X61n1167_p0845b03║之三諦，無不可者。以吾心三觀之一心，照彼三諦之
X61n1167_p0845b04║一境，亦無不可者。
X61n1167_p0845b05║是以下，標所觀之境。以吾下，顯能觀之心。一心之
X61n1167_p0845b06║三觀者，約竪論也。三觀之一心者，約橫論也。秪是
X61n1167_p0845b07║一心宛有三用，雖有三用元是一心，諦觀圓融縱
X61n1167_p0845b08║橫自在，故云無不可者。△次證三觀圓融。
X61n1167_p0845b09║虎溪大師云：境為妙假觀為空，境觀雙忘即是中，忘
X61n1167_p0845b10║照何甞有先後，一心融絕了無踪。尚何三觀之不法
X61n1167_p0845b11║爾乎？
X61n1167_p0845b12║虎溪下。引文證。初二句約竪論，可知。次二句以橫
X61n1167_p0845b13║融竪。忘者，雙遮二邊之謂也。照者，雙照二邊之謂
X61n1167_p0845b14║也。即忘而照，即照而忘，何甞有其先後次第哉？以
X61n1167_p0845b15║一心融之，待對絕矣。了無蹤三字，雖是助語，亦絕
X61n1167_p0845b16║待之異稱也。尚何下。結歸宗偈。
X61n1167_p0845b17║△次、三門約果論妙二：初、一門明生佛道交二：初、
X61n1167_p0845b18║標。
X61n1167_p0845b19║八、感應任運門。
X61n1167_p0845b20║感屬眾生，應惟屬佛。任運者，猶云自然也。以生佛
X61n1167_p0845b21║體同，故云感應任運。△次、釋二：初、述偈立宗。
X61n1167_p0845b22║我心感諸佛，彌陀即懸應。天性自相關，如磁石吸針。
X61n1167_p0845b23║初句明妙感，次句明妙應，三句明感應，所以四句
X61n1167_p0845b24║約喻以明。生佛相懸，有十萬億剎之遙，而云即應
X61n1167_p0845c01║者，如玅宗云：所謂眾生淨心，依於業識，熏佛法身，
X61n1167_p0845c02║故能見勝應妙色相也。如磁石吸針者，磁石與針，
X61n1167_p0845c03║氣分相同，故能任運而吸。盖以石喻佛，針喻眾生
X61n1167_p0845c04║也。△次、依宗釋義二：初、通明生佛二：初、明天性二：
X61n1167_p0845c05║初、明生佛同源二：初、正明。
X61n1167_p0845c06║論曰：諸佛眾生同一覺源，迷悟雖殊理常平等。
X61n1167_p0845c07║同一覺源者，同一本覺之源也。迷悟雖殊等者，所
X61n1167_p0845c08║謂五即得之何足為高，理即失之未始暫下，猶言
X61n1167_p0845c09║生佛迷悟得失雖殊，而其覺性之理未甞有乎增
X61n1167_p0845c10║損，故云理常平等。△次、引證。
X61n1167_p0845c11║故曰：諸佛是眾生心內諸佛，眾生是諸佛心內眾生。
X61n1167_p0845c12║具如前釋。△次明心精通㳷。
X61n1167_p0845c13║迹此而言，則諸佛眾生心精無時而不通㳷。
X61n1167_p0845c14║迹者，依也，據也。猶云據其理常平等言之，則生佛
X61n1167_p0845c15║心精，無時而不㳷合。如楞嚴所謂心精通㳷，當處
X61n1167_p0845c16║湛然是也。△次、明感應二：初、反明無感不應二：初、
X61n1167_p0845c17║釋疑感。
X61n1167_p0845c18║但諸佛無時不欲度生，而眾生念念與之迷背。
X61n1167_p0845c19║但諸下。釋疑。恐疑者，謂若其然者，則我等恒與佛
X61n1167_p0845c20║俱而不蒙度脫者，何耶？故今釋之。諸佛度生之心，
X61n1167_p0845c21║如明鏡然有形，斯像未甞而不欲度，奈眾生念念
X61n1167_p0845c22║與之迷背，故無由契合，譬猶背鏡而立，安能求其
X61n1167_p0845c23║像乎？△次、引譬證。
X61n1167_p0845c24║故勢至菩薩云：一人專憶，一人專忘。若逢不逢，或見
X61n1167_p0846a01║非見。
X61n1167_p0846a02║一人專憶者，譬佛慈念眾生之心，無時不在；一人
X61n1167_p0846a03║專忘者，譬眾生背覺合塵，茫然而不思返，所以無
X61n1167_p0846a04║由感佛。故不肖有偈云：佛視眾生如一子，眾生視
X61n1167_p0846a05║佛若為親，可憐覿面仍逃遁，止宿甘為門外人。故
X61n1167_p0846a06║雖逢見而不逢見也。悲夫！△次、正明有感即應二：
X61n1167_p0846a07║初、譬母子相憶二：初、譬。
X61n1167_p0846a08║子若憶母，如母憶時，母子歷生，不相違遠。
X61n1167_p0846a09║子若等者，若，設若也。如，同也。子設憶母亦同母之
X61n1167_p0846a10║憶時，二憶相冥雖歷生亦不相違遠。下文合法自
X61n1167_p0846a11║見。若先約譬以明者，子譬始覺、母譬本覺，眾生念
X61n1167_p0846a12║佛始覺有功分同本覺，故云如母憶時。始本相冥
X61n1167_p0846a13║智如一㳷，故云歷生不相違遠。△次合
X61n1167_p0846a14║若眾生心憶佛念佛，現前當來必定見佛，去佛不遠。
X61n1167_p0846a15║若眾生等者，吳興曰：以證驗脩，則念佛之心，不可
X61n1167_p0846a16║單約事相而解。念存三觀，佛具三身，心破三惑，無
X61n1167_p0846a17║生忍位，方可入焉。此本大勢至菩薩所證圓通之
X61n1167_p0846a18║文，今論中所引，以合前母子相憶之喻。文有五句：
X61n1167_p0846a19║先二句合上文子若憶母，如母憶時；次三句合上
X61n1167_p0846a20║文母子歷生，不相違遠。已上二科，皆明有感即應，
X61n1167_p0846a21║可謂深切著明矣。△次結功由天性。
X61n1167_p0846a22║正由一理平等，天性相關，故得任運拔苦與樂。
X61n1167_p0846a23║正由下。出其不遠之由。既曰一理平等天性相關，
X61n1167_p0846a24║則生亦法界、佛亦法界，舉生攝佛、舉佛該生，眾生
X61n1167_p0846b01║感心中諸佛、諸佛應心內眾生，以同體權拔其九
X61n1167_p0846b02║界之苦與其佛界之樂，故云任運也。△次、釋成此
X61n1167_p0846b03║宗四：初、明彌陀妙應已成。
X61n1167_p0846b04║況無量壽佛因中所發四十八願，誓取極樂，攝受有
X61n1167_p0846b05║情。今道果久成，僧那久滿。
X61n1167_p0846b06║況無量等者，無量壽佛因中，為法藏比丘，於世自
X61n1167_p0846b07║在王佛所，所發四十八願，具如本經（云云）。要而言
X61n1167_p0846b08║之，不出四弘誓願：攝受有情，即眾生無邊誓願度
X61n1167_p0846b09║也；道果久成，即佛道無上誓願成也。夫度生必學
X61n1167_p0846b10║法門，成佛必斷煩惱，即攝得餘二，四弘備矣。梵語
X61n1167_p0846b11║僧那，此云願。肇論云：發僧那於始心，終大悲於赴
X61n1167_p0846b12║難。亦此意也。況者，非比況之況，乃以通況別之況，
X61n1167_p0846b13║猶言生佛天性相關。既其如此，況彼佛乘昔本願，
X61n1167_p0846b14║願度眾生者乎？△次、勸眾生玅感當立二：初、勸勿
X61n1167_p0846b15║疑。
X61n1167_p0846b16║故凡百眾生，弗憂佛不來應。
X61n1167_p0846b17║故凡下。承上文而來。猶言生佛天性相關既如此，
X61n1167_p0846b18║而彌陀本願攝受有情又如此。故凡百念佛之人，
X61n1167_p0846b19║當責己念之不專，功之不著，弗憂佛之不應。所謂
X61n1167_p0846b20║但辦肯心，必不相賺也。△次勸立宗。
X61n1167_p0846b21║但當深信，憶念發願，願生西方，
X61n1167_p0846b22║眾生本來具足有西方依正之理而不能自信者，
X61n1167_p0846b23║猶人之有田而不思耕䅶也。雖信有淨土彌陀而
X61n1167_p0846b24║不能時時憶念者，猶雖耕䅶而不思種植也。雖能
X61n1167_p0846c01║憶念而不能發願決定求生者，猶雖種植而不思
X61n1167_p0846c02║穫刈也。故勸云但當深信等。△三、譬生佛感應任
X61n1167_p0846c03║運。
X61n1167_p0846c04║如磁石與針，任運吸取。
X61n1167_p0846c05║磁石等者，觀音疏中約十法明普：一曰慈悲普。生
X61n1167_p0846c06║法兩緣，慈體既偏，被緣不廣，不得稱普。無緣與實
X61n1167_p0846c07║相體同，其理既圓，慈靡不徧，如磁石吸銕，任運相
X61n1167_p0846c08║應。今引彼文之喻，以明感應任運。盖以磁石喻佛
X61n1167_p0846c09║妙應，以針喻眾生妙感，故云任運吸取也。△四、明
X61n1167_p0846c10║生佛感應難易三：初、借譬感應合石。
X61n1167_p0846c11║然磁能吸銕而不能吸銅，針能合磁而不能合玉。
X61n1167_p0846c12║然者，亦承上譬喻而來。雖云任運能吸，又不可一
X61n1167_p0846c13║槩而論。而云磁但能吸鐵，而不能吸銅等者，此中
X61n1167_p0846c14║有銅有鉄，有磁有玉，以合喻乎妙感，以吸喻乎妙
X61n1167_p0846c15║應。盖以磁喻乎彌陀，鉄喻求生之者，銅喻無緣眾
X61n1167_p0846c16║生，玉喻十方諸佛。猶云彌陀但能接引求生之人，
X61n1167_p0846c17║而不能度無緣眾生，而求生之人但能感乎彌陀，
X61n1167_p0846c18║而不能感乎諸佛，文互見耳。△次合法誓願相關。
X61n1167_p0846c19║譬猶佛能度有緣而不能度無緣，眾生易感彌陀而
X61n1167_p0846c20║不易感諸佛，豈非生佛誓願相關者乎？
X61n1167_p0846c21║初二句泛明生佛，合前銅玉不相為謀之喻。次二
X61n1167_p0846c22║句的明彌陀眾生，合前磁鐵氣分相同之喻。良以
X61n1167_p0846c23║彌陀廣發六八大願以度眾生，眾生數數發願而
X61n1167_p0846c24║求往彼，故云豈非等也。△三、結顯當具三要。
X61n1167_p0847a01║是以求生淨土者，信行願三，缺一不可。
X61n1167_p0847a02║是以者，猶云所以也。前勸云但當深信憶念發願，
X61n1167_p0847a03║憶念即行也。故此中結顯，亦承前誓願相關而來。
X61n1167_p0847a04║所以求生淨土者，此三缺一不可。
X61n1167_p0847a05║△次、二門明時處不隔二：初、一門約處論妙二：初、
X61n1167_p0847a06║標。
X61n1167_p0847a07║九，彼此恒一門。
X61n1167_p0847a08║彼者，指西方樂土為言。此者，約所居堪忍而說。雖
X61n1167_p0847a09║苦樂彼此相懸，同具吾人一念，故云恒一也。△次、
X61n1167_p0847a10║釋二：初、述偈立宗。
X61n1167_p0847a11║若人臨終時，能不失正念，或見光見華，已受寶池生。
X61n1167_p0847a12║不失正念有二意：一者平居淨念熏脩，二者臨終
X61n1167_p0847a13║善友䇿發。性具之法，轉變由心，念佛淨心，故云正
X61n1167_p0847a14║念。華光妙色，應念而成，不涉程途，已生蓮沼。△次、
X61n1167_p0847a15║依宗釋義二：初、約現事驗以立根本。
X61n1167_p0847a16║論曰：往生傳云：張抗仕石晉為翰林學士，課大悲呪
X61n1167_p0847a17║十萬徧，願生西方。一日𥨊疾，唯念佛號，忽謂家人曰：
X61n1167_p0847a18║西方淨土秪在堂屋西邊，阿彌陀佛坐蓮華上，見翁
X61n1167_p0847a19║兒在蓮華池金沙地上禮拜嬉戲。良久，念佛而化。翁
X61n1167_p0847a20║兒，抗之孫也。
X61n1167_p0847a21║張抗下，引人以證成宗義。課大悲下，明其見土之
X61n1167_p0847a22║因。一日下，正明臨終正念。西方下，正明見土之相。
X61n1167_p0847a23║所謂臨終西方境，分明在目前是也。蓮華池、金沙
X61n1167_p0847a24║地皆淨土境，抗公見於堂屋西邊者，以其平昔有
X61n1167_p0847b01║課呪之功，垂終有正念之力，是以任運而見，益顯
X61n1167_p0847b02║唯心淨土之不我誣也。△次、約心性釋以泯能所
X61n1167_p0847b03║二：初、明土居心內。
X61n1167_p0847b04║所以爾者，盖西方極樂世界乃吾心中之一土耳，娑
X61n1167_p0847b05║婆世界亦吾心中之一土耳。
X61n1167_p0847b06║所以下。出其見土。所以爾者，猶云如此也。所以如
X61n1167_p0847b07║此者，良以依正同居一心。且約依報言之，土凡有
X61n1167_p0847b08║四，所謂常寂光淨土，實報莊嚴土，方便有餘土，凡
X61n1167_p0847b09║聖同居土。今云娑婆極樂者，俱屬同居，特淨穢之
X61n1167_p0847b10║殊耳。故云乃吾心中之一土也。惟其同具一心，以
X61n1167_p0847b11║我念佛淨心熏乎業識，故能隨念而見，初非有彼
X61n1167_p0847b12║此能所之異也。△次明心無遠近。
X61n1167_p0847b13║約土而言，有十萬億彼此之異；約心而觀，原無遠近。
X61n1167_p0847b14║土既唯心，心非遠近，而云有十萬億彼此之異者，
X61n1167_p0847b15║對凡夫肉眼生死心量言之耳。圓家行人，理性圓
X61n1167_p0847b16║具，名字圓聞，觀行圓脩，以至果上圓證，無非約心
X61n1167_p0847b17║而論，尚何遠近之足云乎。△三、約果報示以絕去
X61n1167_p0847b18║來二：初、釋妨。
X61n1167_p0847b19║但眾生自受生已來，為五陰區局真性，不契心源。
X61n1167_p0847b20║但眾生下。釋妨。恐疑者謂既曰淨土唯心，且此即
X61n1167_p0847b21║心之土誰人不有？何不令我如今即見，而待臨終
X61n1167_p0847b22║方能見耶？故釋之曰：但眾生自受生以來，為五陰
X61n1167_p0847b23║區局真性，不契心源之故也。受生通乎遠近：一者、
X61n1167_p0847b24║無始受生；二者、即生受生。五陰區局真性者，楞嚴
X61n1167_p0847c01║註云：陰以覆蔽為義，區局性真故名區宇。真性猶
X61n1167_p0847c02║如太空，五陰猶如區宇。不契心源者，如前一真法
X61n1167_p0847c03║界所明心源何等廣大，眾生以區小而局限之，所
X61n1167_p0847c04║以莫能契合也。△次正明
X61n1167_p0847c05║念佛之人果報成熟，將捨現陰趣生陰時，淨土蓮華
X61n1167_p0847c06║忽然在前，唯心境界，非有去來彼此之相。
X61n1167_p0847c07║念佛之人果報成熟者，觀念已成也。將捨現陰者，
X61n1167_p0847c08║現陰即始因父母己三妄倫交結之者。但云生陰
X61n1167_p0847c09║不云中陰者，成論明極善極惡俱不經中陰，如䂎
X61n1167_p0847c10║矛離手是也。淨土下，正明已是彼國生陰境界。唯
X61n1167_p0847c11║心下，泯其去來之迹。△三、引證二：初、楞嚴。
X61n1167_p0847c12║故首楞嚴經云：臨命終時，未捨暖觸，一生善惡，俱時
X61n1167_p0847c13║頓現，純想即飛，必生天上。若飛心中，兼福兼慧，及與
X61n1167_p0847c14║淨願，自然心開，見十方佛，一切淨土，隨願往生。
X61n1167_p0847c15║未捨暖觸者，即現陰之末，生陰之初也。善惡頓現
X61n1167_p0847c16║者，一生所作，善則淨境現前，如慧遠以下諸師是
X61n1167_p0847c17║也；惡則惡相現前，如張善和、張鍾馗等是也。純想
X61n1167_p0847c18║等者，吳興曰：若單脩善禪，則惟生上界；若兼諸福
X61n1167_p0847c19║慧，則隨往十方。于飛心中旁論福慧，故云兼也。今
X61n1167_p0847c20║謂兼福故能見佛，兼慧故能心開，淨願故能隨往。
X61n1167_p0847c21║△次妙宗
X61n1167_p0847c22║法智大師云：須知垂終自見坐金蓮，身已是彼國生
X61n1167_p0847c23║陰。亦此意也。
X61n1167_p0847c24║法智等者，觀經疏云：及其瞑目告終，上珍臺而高
X61n1167_p0848a01║踊；文成印壞，坐金蓮而化生。法智大師鈔云：此喻
X61n1167_p0848a02║本出大經，今借此文以喻往生菩薩此土陰滅、彼
X61n1167_p0848a03║國陰生，須知垂終（云云）。今論中所引，以證淨土唯
X61n1167_p0848a04║心，觀功既著之時，非有彼此去來之相也。
X61n1167_p0848a05║△次、一門約時論玅二：初、標。
X61n1167_p0848a06║十、現未互在門。
X61n1167_p0848a07║現即現在念佛之心，未即未來受生之時。以十世
X61n1167_p0848a08║古今，不離當念，故云互在也。△次、釋二：初、述偈立
X61n1167_p0848a09║宗。
X61n1167_p0848a10║行者今念佛，功德不唐捐，因中已有果，如蓮華開敷。
X61n1167_p0848a11║初二句釋疑，三一句明功不唐捐所以，四一句引
X61n1167_p0848a12║喻以明。初二句釋疑者，如十疑中所引，具縛凡夫，
X61n1167_p0848a13║惡業厚重，西方淨土，出過三界，具縛凡夫，云何得
X61n1167_p0848a14║生？又云：眾生罪業，無惡不造，云何臨終，十念成就，
X61n1167_p0848a15║即得往生？出過三界，結業之事，云何可通？又往生
X61n1167_p0848a16║論云：女人及根缺，二乘種不生。既有此教，當知女
X61n1167_p0848a17║人根缺者，必定不得往生。又云：凡夫俗人，皆有妻
X61n1167_p0848a18║子，未知不斷婬欲，得生彼否？彼論中一一決答，今
X61n1167_p0848a19║總釋之曰：行者念佛，功不唐捐。則上來諸疑，一答
X61n1167_p0848a20║俱消，更無餘惑矣。所以然者，以吾人當來所證之
X61n1167_p0848a21║果，無非證此念佛之心，故取譬如蓮華開敷。△次、
X61n1167_p0848a22║依宗釋義二：初、明由因感果。
X61n1167_p0848a23║論曰：圓頓教人頓悟心性無脩而脩，脩彼樂邦性中
X61n1167_p0848a24║所具極樂，由脩顯發。
X61n1167_p0848b01║圓頓下，明能脩之人，即圓家名字觀行位中人也。
X61n1167_p0848b02║無脩下，明能脩之因。性中下，明所克之果。在因既
X61n1167_p0848b03║云無脩而脩，則知在果亦是無證而證。盖圓家行
X61n1167_p0848b04║人不同，緣理斷九，謂之脩證也。△次、明因果相即
X61n1167_p0848b05║二：初、約性具明即三：初、立本。
X61n1167_p0848b06║而此心性，竪貫三際，橫褁十虗，佛法生法，正法依法，
X61n1167_p0848b07║因法果法，一念圓成。
X61n1167_p0848b08║而此下約性具以為脩證之本。竪窮橫褁，明性量
X61n1167_p0848b09║也。生佛依正因果，明性具也。既言具量，性體在其
X61n1167_p0848b10║中矣。竪貫三際，則過未同源。橫褁十虗，則染淨一
X61n1167_p0848b11║際。是則生佛依正因果等法，皆吾一念圓具也。△
X61n1167_p0848b12║次、釋成。
X61n1167_p0848b13║是以念佛之人，名為全性起脩，全脩在性。全性起脩，
X61n1167_p0848b14║雖名為因，全脩在性，因中有果。以所具因法，與所具
X61n1167_p0848b15║果法，同居一性，心性融通，無法不攝。
X61n1167_p0848b16║是以下。牒前一念圓具，故能脩性宴妙，因果互融。
X61n1167_p0848b17║因果既融，那分現未？脩性既妙，孰辯己他？△三、譬
X61n1167_p0848b18║顯。
X61n1167_p0848b19║故如蓮華開，敷華中有果，
X61n1167_p0848b20║法華取譬權實同體本迹雙融，此中以譬因果同
X61n1167_p0848b21║時現未互在，所顯雖異能譬不殊。△次、約性體明，
X61n1167_p0848b22║即三：初、正明。
X61n1167_p0848b23║況此心常住，無生滅去來，即今念佛之心，便是當來
X61n1167_p0848b24║華池受生之時。
X61n1167_p0848c01║況此下。承前譬喻而來。非惟心性融通無法不攝，
X61n1167_p0848c02║亦乃性非生滅體絕去來。今者對當而言，即今念
X61n1167_p0848c03║佛為因，當來受生為果。而云便是者，如十疑論云
X61n1167_p0848c04║但使眾生淨土業成者，臨終在定之心即是淨土
X61n1167_p0848c05║受生之心，動念即是生淨土時，亦此意也。△次證
X61n1167_p0848c06║驗。
X61n1167_p0848c07║故說初發心人極樂寶池已萌蓮種，若精進不退，日
X61n1167_p0848c08║益生長，華漸開敷，隨其功德大小煒燁；其或懈退悔
X61n1167_p0848c09║雜，日漸憔顇，若能自新，華復鮮麗；其或未然，芽焦種
X61n1167_p0848c10║敗。
X61n1167_p0848c11║故說下，引文證成。若精進下，明功德不虗。其或下，
X61n1167_p0848c12║反覆釋明。昔圓照本禪師參天衣懷禪師，念佛有
X61n1167_p0848c13║省，後遷淨慈，平居密脩淨業。雷峰才法師神遊淨
X61n1167_p0848c14║土，見一華殊麗，問之，曰：待淨慈本禪師耳。又資福
X61n1167_p0848c15║曦公曰：吾定中見金蓮華，人言以待本公。又蓮華
X61n1167_p0848c16║無數，云以俟受度者。或有萎者，云是退墮人。即此
X61n1167_p0848c17║可為驗矣。△三、結成。
X61n1167_p0848c18║且此蓮華，人誰種植？現未互在，斯言有歸也。
X61n1167_p0848c19║彼土既非人植，豈非性中所具之者，由脩而顯發
X61n1167_p0848c20║乎？現未互在，命門之言，斯有歸矣。　偈曰：
X61n1167_p0848c21║彈指掀開法藏門，無生妙理燦然存。拈來字字通
X61n1167_p0848c22║玄奧，徹去言言洞本根。萬億金身纖芥納，微塵剎
X61n1167_p0848c23║土一毛吞。等閑兩手相分付，用答吾
X61n1167_p0848c24║師罔極恩。
X61n1167_p0849a01║
X61n1167_p0849a02║淨土生無生論註（終）