X62n1172_p0032a01║
X62n1172_p0032a02║No. 1172-A
X62n1172_p0032a03║ 淨土晨鐘自序
X62n1172_p0032a04║
X62n1172_p0032a05║戊巳之交，予輯金剛、法華、持驗諸紀，又以佛法中最
X62n1172_p0032a06║簡捷而通貫者，莫如淨土一門，因取古今之書表章
X62n1172_p0032a07║是教者，裒其精要，類而編之曰晨鐘，意欲用世人之
X62n1172_p0032a08║朝氣警甜夢者而鼓鐘之焉耳。冬初書成，予不揣，竊
X62n1172_p0032a09║取名賢論述之意而為之序。序曰：
X62n1172_p0032a10║如來為一大事因緣出現于世。大事者何？生死是也。
X62n1172_p0032a11║如來憫眾生沉迷，而指以出離之途，即示以遄歸之
X62n1172_p0032a12║所，曰大慈，曰能仁，以其仁慈我眾生而名之也，允哉。
X62n1172_p0032a13║乃眾生不自仁慈其身，畢世沉迷以悖如來之教，茫
X62n1172_p0032a14║茫生死波中，淵深而海濶，周行震旦，都如過銅人沒
X62n1172_p0032a15║處，頭髻長出，嗟嗟有聲，不亦哀乎。今夫人之朝而必
X62n1172_p0032a16║夕也，暑而必寒也，幼而必壯，壯而必老，老而必死也，
X62n1172_p0032a17║自古及今如是。苟夫人之朝而不為夕謀，暑而不為
X62n1172_p0032a18║寒謀，必群誚其愚，獨自幼至壯且老，而濵死不知為
X62n1172_p0032a19║之謀，其愚不又甚乎。然人之不知謀死也，非昏而忘
X62n1172_p0032a20║之，則畏而諱之耳。忘之而卒至，諱之而終不我貸，則
X62n1172_p0032a21║雖欲忘且諱之，而庸可得耶。且人之畏死，又非真能
X62n1172_p0032a22║畏死者也。當其驀焉而生，蠢焉而長，頹焉而老以死，
X62n1172_p0032a23║栩栩焉，蘧蘧焉，而愛河慾海之溺人無已時，名利韁
X62n1172_p0032a24║鎻之牽人無已時，一旦灰寒，火傳薪換，臨了一局，誰
X62n1172_p0032b01║人能免？自茲以往，滅滅生生，六道三途，如轉轆轤，又
X62n1172_p0032b02║誰人能免？跡其所為，日相尋于生死之業，而不求解
X62n1172_p0032b03║脫之方，謂之愍不畏死可也。真能畏死者，必求解脫。
X62n1172_p0032b04║生死之方求解脫，則舍念佛何途之從？舍淨土吾誰
X62n1172_p0032b05║與歸？念佛生淨土則得解脫，得解脫則超然生死之
X62n1172_p0032b06║外，亦翛然生死之中，而又何死之足畏？是能真畏死
X62n1172_p0032b07║者也，是能畏死謀死而終得無畏者也，是能了當大
X62n1172_p0032b08║事者也，是能不悖大慈能仁之教者也。夫世人而可
X62n1172_p0032b09║免夫生死則已，世人而不免夫生與死也，則淨土之
X62n1172_p0032b10║業其可以不修，而是書其可以弗讀也哉？
X62n1172_p0032b11║或曰：淨土人人可修，則了當生死之法，顧若是易乎？
X62n1172_p0032b12║曰：中庸言達道達德，舉生知安行，而繼以學困勉強
X62n1172_p0032b13║成功之一，以聖凡無殊性故。故孟子又曰：道一。可見
X62n1172_p0032b14║此法非難非易，其實人人可為，即經所謂眾生是淨
X62n1172_p0032b15║土，及眾生煩惱心中，皆具如來德相是也。般若經云：
X62n1172_p0032b16║滅度無量眾生。實無眾生得滅度者。葢度人只在自
X62n1172_p0032b17║度內，修淨土法門者，雖止自度，而使人皆學此法門
X62n1172_p0032b18║自度，其為度人也，不既多乎？故未悟者勿論，即已悟
X62n1172_p0032b19║而必自我度人，其度也小。我不必作度人相，而即以
X62n1172_p0032b20║自度者度人，其度也太。度而無度，般若所云，旨不出
X62n1172_p0032b21║此。然則論淨土者曰：欲度眾生，必先自度。猶止說得
X62n1172_p0032b22║一半。
X62n1172_p0032b23║或曰：今人喜談即濁即淨，不如捨濁取淨之有實益，
X62n1172_p0032b24║是圓不如別乎？曰：念佛門中，諸根畢攝，理悟同歸，能
X62n1172_p0032c01║捨濁取淨，而即濁即淨之理，亦具其中，圓莫圓于是。
X62n1172_p0032c02║故即濁即淨之說，尚是假圓，而此淨土之圓為真圓。
X62n1172_p0032c03║或曰：惟心淨土之說誠謬乎？曰：否，究竟只是惟心淨
X62n1172_p0032c04║土。書中千萬語，無非欲人歸依佛，歸依佛無非心即
X62n1172_p0032c05║佛耳。蓮師最駁撥土言心之說，而曰：一心不亂，是阿
X62n1172_p0032c06║彌陀經之訣；是心是佛，是心作佛，是觀經之訣。可知
X62n1172_p0032c07║心佛合一，故能一心不亂。不亂之心，即是作佛之心，
X62n1172_p0032c08║即是無住平等之心，即是惟心淨土之心。故維摩經
X62n1172_p0032c09║云：欲得淨土，但淨其心。真鐵板語，不容顛撲也。
X62n1172_p0032c10║或曰：然則古今諸大知識痛辨惟心之說者非歟？曰：
X62n1172_p0032c11║否。從來言者之失，徒在空談此心耳。不思惟心淨土，
X62n1172_p0032c12║不可說現成空頭話，須有修為工夫在。念佛求生淨
X62n1172_p0032c13║土，正是修悟自性惟心之工夫處也。此方念佛，淨土
X62n1172_p0032c14║華鮮；念佛心弛，淨土華萎。鮮萎一由佛之念與不念，
X62n1172_p0032c15║念佛須是心念，安得謂惟心之說之有謬乎？故凡執
X62n1172_p0032c16║心而議土，與夫執土而議心，其失均也。大梅云：任伊
X62n1172_p0032c17║非心非佛，我只是即心即佛。吾亦曰：任伊非心非土，
X62n1172_p0032c18║我只是即心即土。請即以質之蓮池、龍舒諸老何如？
X62n1172_p0032c19║若云此亦是隨人脚下盤旋語，則宜一併掃去，道不
X62n1172_p0032c20║是不是。
X62n1172_p0032c21║觀經以十六觀為正因，而又言三福三種心等，都不
X62n1172_p0032c22║復及修觀。以方便多門，六度萬行，皆可回向西方故。
X62n1172_p0032c23║又末法般舟三昧經先滅，無量壽經更留。蓮池謂稱
X62n1172_p0032c24║名易學，觀想難成。般舟先觀足輪，亦觀經類耳。而六
X62n1172_p0033a01║字稱名，則三尺童子辨之。故無量壽經偏救末世。由
X62n1172_p0033a02║是觀之，如來設教，不可謂不寬。淨土之門，不可謂不
X62n1172_p0033a03║廣。獨稱名一法，簡要可以通行。故古今尊宿，往往單
X62n1172_p0033a04║提此門耳。
X62n1172_p0033a05║須知理外無事，淺外無深，故利鈍兼收，非難非易。若
X62n1172_p0033a06║會事歸理，則三福等俱入實相，即是妙觀，即稱名與
X62n1172_p0033a07║觀想，非屬二心，其歸亦一。且法何有末？末法云者，人
X62n1172_p0033a08║末之，世末之也。先滅云云者，或預懸以示儆，欲不以
X62n1172_p0033a09║世與人之末而末法耳，非為是便當舍難趨易也。但
X62n1172_p0033a10║學者從一門而入，專勤為之，淨業自成，不可于同堂
X62n1172_p0033a11║中自生秦越，崇此而抑彼。
X62n1172_p0033a12║是故有理而無事者，非法之至；是境而非心者，非法
X62n1172_p0033a13║之至；可深而不可淺，可別而不可圓者，非法之至；可
X62n1172_p0033a14║權而不可實，可聖而不可凡，可自為而不可與人共
X62n1172_p0033a15║為者，均非法之至。且而學無生即無滅，生與死二乎？
X62n1172_p0033a16║了妄即真，真與妄二乎？溪山異而明月同，禪與淨二
X62n1172_p0033a17║乎？即十萬億國土而彈指可生，遠與近二乎？以足指
X62n1172_p0033a18║按地而成金色世界，娑婆與極樂二乎？難勝何非清
X62n1172_p0033a19║泰之鄉，瞿曇得無法藏之後，釋迦與阿彌二乎？常寂
X62n1172_p0033a20║光中遍包三土，而土土相資，同居與寂光二乎？法之
X62n1172_p0033a21║至者，聖凡一也，物我一也，理事心境一也，深淺一也，
X62n1172_p0033a22║權實一也，別圓一也。以至一死生，一真妄，一禪淨，一
X62n1172_p0033a23║遠近，一釋迦彌陀，一娑婆極樂，一同居寂光，夫是之
X62n1172_p0033a24║謂一心不亂。
X62n1172_p0033b01║果能依是真實做去，始也攝心而念佛，念佛則心自
X62n1172_p0033b02║淨，心淨則土隨淨。大惠禪師云：人于一日中，心不馳
X62n1172_p0033b03║求，不妄想，不緣諸境，便與三世諸佛諸大菩薩相契。
X62n1172_p0033b04║即此火宅塵勞，便是解脫出三界之處。修淨土者，宜
X62n1172_p0033b05║亦如是。靠住一佛，心心無間，行之既久，便可將四大
X62n1172_p0033b06║所合之身，一拳粉碎，四大所合之世界，一脚踢翻。然
X62n1172_p0033b07║後隨所聞見，鳥語蟬吟，牧歌樵唱，即西方之無常苦
X62n1172_p0033b08║空，法音天樂也。竹籬茅葢，即西方之金臺樓閣也。飛
X62n1172_p0033b09║泉鳴瀨，即西方之寶池德水。野芳嘉木，即西方之寶
X62n1172_p0033b10║網交羅，妙華天雨也。明師良友之儔，木石鹿豕之侶，
X62n1172_p0033b11║即西方之諸上善人也。何苦何樂，何須何逆，何邪魔，
X62n1172_p0033b12║何三毒等煩惱，目前純是淨土，則未來之決定往生
X62n1172_p0033b13║可知。到得厭世時，無怖無亂，不支不吾，怡然拱手，歸
X62n1172_p0033b14║來故鄉。不必問此際佛來迎與否，能預知時日否，聞
X62n1172_p0033b15║異香奇樂否，總是生平得力處。到此決用得着，決有
X62n1172_p0033b16║好消息，上品上生無疑也。雖然，此等曉曉，皆為未看
X62n1172_p0033b17║破人打之遶耳。人但看得破，守得定時，凡苦樂淨穢，
X62n1172_p0033b18║疑信辨難，紛紛之說，且教一筆勾却如何。
X62n1172_p0033b19║順治己亥陽月陽羨淨業弟子周克復盥沐謹譔
X62n1172_p0033b20║
X62n1172_p0033b21║
X62n1172_p0033b22║
X62n1172_p0033b23║
X62n1172_p0033b24║
X62n1172_p0033c01║
X62n1172_p0033c02║
X62n1172_p0033c03║
X62n1172_p0033c04║淨土晨鐘目錄
X62n1172_p0033c05║卷第一
X62n1172_p0033c06║晨課
X62n1172_p0033c07║觀經上品上生章般若波羅蜜多心經
X62n1172_p0033c08║楞嚴大勢至念佛章。（念佛、願文、禮拜、三歸，俱同夕課。）
X62n1172_p0033c09║夕課
X62n1172_p0033c10║佛說阿彌陀經往生淨土呪
X62n1172_p0033c11║念佛文（禮拜三歸）又慈雲願文
X62n1172_p0033c12║善導臨睡入觀文
X62n1172_p0033c13║原始一
X62n1172_p0033c14║阿彌陀佛成佛阿彌釋迦分現淨穢
X62n1172_p0033c15║佛為韋提希說淨業九品往生
X62n1172_p0033c16║佛為父王說念佛龍樹菩薩勸念佛
X62n1172_p0033c17║念佛十種功德淨土往生之因
X62n1172_p0033c18║阿彌度生之因釋迦勸人念佛之因
X62n1172_p0033c19║釋迦開導淨土之因四土往生本末
X62n1172_p0033c20║三界六道輪迴本末
X62n1172_p0033c21║卷第二
X62n1172_p0033c22║啟信二
X62n1172_p0033c23║淨土有益生前淨土不妨俗事
X62n1172_p0033c24║淨土佛無妄語淨土一念必生
X62n1172_p0034a01║淨土脚踏實地淨土非仙可比
X62n1172_p0034a02║淨土因果不妄淨土如明鏡日月
X62n1172_p0034a03║淨土正信為要淨土該戒定慧
X62n1172_p0034a04║淨土獨推阿彌淨土苦樂相比
X62n1172_p0034a05║淨土為難信法淨土了生死
X62n1172_p0034a06║淨土念佛有力淨土諸聖尊宿同歸
X62n1172_p0034a07║卷第三
X62n1172_p0034a08║勸修三
X62n1172_p0034a09║勸急辨大事勸活物活計
X62n1172_p0034a10║勸神隨業往勸兜率不如西方
X62n1172_p0034a11║勸宿債須還富貴易墮勸為身後計
X62n1172_p0034a12║勸佛心為心勸隨遇隨勸
X62n1172_p0034a13║勸出世間孝勸人人念佛
X62n1172_p0034a14║勸真實念佛勸學者念佛
X62n1172_p0034a15║卷第四
X62n1172_p0034a16║念佛法門四
X62n1172_p0034a17║十聲念佛誦偈十氣十念
X62n1172_p0034a18║六時晨昏念佛懺罪念佛
X62n1172_p0034a19║一相念佛攝心調息念佛
X62n1172_p0034a20║參禪念佛總論持名念佛
X62n1172_p0034a21║總論念佛事理一心禮念觀想
X62n1172_p0034a22║觀想佛毫一心三觀念佛
X62n1172_p0034a23║論約心觀佛論一心三觀
X62n1172_p0034a24║論圓修三觀生四淨土
X62n1172_p0034b01║卷第五
X62n1172_p0034b02║功行法門五
X62n1172_p0034b03║孝養父母慈心不殺
X62n1172_p0034b04║持戒十善發菩提心
X62n1172_p0034b05║讀誦大乘淨心行善
X62n1172_p0034b06║奉行眾善布施（以上正因）
X62n1172_p0034b07║方便廉儉
X62n1172_p0034b08║不妄取財省口腹淫慾
X62n1172_p0034b09║兼福慧不慕尊榮不辭輕蔑
X62n1172_p0034b10║禮懺施食
X62n1172_p0034b11║放生居官（以上助修）
X62n1172_p0034b12║卷第六
X62n1172_p0034b13║䇿進六
X62n1172_p0034b14║䇿願力策勇猛精進
X62n1172_p0034b15║䇿攝心悟心策三種念佛
X62n1172_p0034b16║䇿出家策在家
X62n1172_p0034b17║䇿老者病者
X62n1172_p0034b18║卷第七
X62n1172_p0034b19║飭終七
X62n1172_p0034b20║飭臨終往生正念飭臨終三疑四開
X62n1172_p0034b21║飭十念往生飭父母往生
X62n1172_p0034b22║飭眷屬往生飭護病者
X62n1172_p0034b23║飭自念佛度冤親飭臨終請眾念佛
X62n1172_p0034b24║飭未終思終
X62n1172_p0034c01║卷第八
X62n1172_p0034c02║正辨八
X62n1172_p0034c03║辨生淨土救眾生辨見性悟道
X62n1172_p0034c04║辨不修淨土五惑辨禪淨同歸
X62n1172_p0034c05║辨念佛有益參禪辨禪宗淨土遲速
X62n1172_p0034c06║辨得悟正宜往生辨心境非二
X62n1172_p0034c07║辨淨土專志西方辨念佛修觀非着相
X62n1172_p0034c08║辨念佛不可輕視辨參究念佛
X62n1172_p0034c09║辨念佛融通宗教辨念佛心性身名
X62n1172_p0034c10║辨理事非二心辨宜繁宜簡
X62n1172_p0034c11║辨往生早暮辨一念往生
X62n1172_p0034c12║辨念力重大辨業性本空
X62n1172_p0034c13║辨心量廣大淨土非遠辨自心佛現
X62n1172_p0034c14║辨不往而往無生而生辨欣厭取捨
X62n1172_p0034c15║辨不信佛論附佛入中國考
X62n1172_p0034c16║卷第九
X62n1172_p0034c17║了俗九
X62n1172_p0034c18║了色身之妄（如二顏丙文○無着○身有真假○齊生死○用形骸得失）
X62n1172_p0034c19║了世染之妄（輪𢌞根本○蛇喻○對境○真空○四窮民○今日方間○出家後出家
X62n1172_p0034c20║○悟後有修）了富貴之妄
X62n1172_p0034c21║了浮生之妄
X62n1172_p0034c22║了生死之妄（獄喻○防死○勾當自家事○醉生夢死○徹悟○生死根本）
X62n1172_p0034c23║了物緣之妄（六根○五蘊皆空○真性○廢心用心）
X62n1172_p0034c24║了心念之妄了邪教之妄（附寄庫○念經）
X62n1172_p0035a01║卷第十
X62n1172_p0035a02║持驗十
X62n1172_p0035a03║比丘往生（慧遠○慧永○曇順○僧叡○曇恒○道昞○道敬○慧恭○慧䖍○曇鑒○
X62n1172_p0035a04║慧光。○道珍。○曇鸞。○智者大師。○道喻。○善導和尚。○法照。○少康。○懷玉。○道綽。○惟岸。○僧
X62n1172_p0035a05║衒。附啟芳圓果。○懷感。○辨才。○大行。○明瞻。○智覺禪師。○志通。○悟恩。○省常。○遵式懺主。○
X62n1172_p0035a06║宗坦疏主。○子元。○法持。○基法師。○若愚。○宗賾。○知禮。○有巖。○智廉。○懷義。○宗本。○元照。
X62n1172_p0035a07║○慧亨。○智圓。○可久。○明本。○善住。○瑩珂。○惟則。○普度。○楚琦。○祖香。○蓮大師。○黃州僧。
X62n1172_p0035a08║○海寶）。
X62n1172_p0035a09║宰官往生（劉程之○張野○王仲回○馬子雲○白居易○張迪○王龍舒○葛蘻○胡
X62n1172_p0035a10║闕，○楊傑，○文彥博，○馬玗，○鍾離瑾，○閻邦榮，○咎定國，○馮楫，○王敏仲，○吳子才，○蘇軾，○
X62n1172_p0035a11║朱綱，○顧寶幢，○朱元正，○丁明登，○唐時，○附辨融覺浪余大成）。
X62n1172_p0035a12║士民往生（門公則○周續之○孫良○庾銑○宋滿○王闐○范儼○孫忠○沉銓○計
X62n1172_p0035a13║公，○金奭，○劉通志，○唐廷任，○楊嘉禕，○郭熙載，○戈以安，○孫大玗）。
X62n1172_p0035a14║尼僧往生（大明○淨真○悟性○能奉○法藏）
X62n1172_p0035a15║婦女往生（隋后○葛濟之妻○姚婆○溫諍文妻○鄭氏○王氏夫人○馮氏夫人○陸
X62n1172_p0035a16║氏宜人。○樓氏。○秦氏。○鄭氏。○于媼。○方氏。○薛氏。○張母。○孫氏母。○徐氏。○楊選一妻。○湯
X62n1172_p0035a17║公甫母）
X62n1172_p0035a18║惡人往生（張善和○雄俊○仲明○吳瓊○陳企○附俘囚）
X62n1172_p0035a19║物類往生（鸚鵡○鴝鵒○雞○蛇○又雞）
X62n1172_p0035a20║淨土晨鐘目錄（終）
X62n1172_p0035a21║
X62n1172_p0035a22║
X62n1172_p0035a23║
X62n1172_p0035a24║
X62n1172_p0035b01║
X62n1172_p0035b02║No. 1172-B
X62n1172_p0035b03║ 勸流通淨土晨鐘引
X62n1172_p0035b04║
X62n1172_p0035b05║經典，所在流通，即屬善緣，福報無量。故語云：能以大
X62n1172_p0035b06║乘法傳一人者，當十善；傳十人者，當百善；傳大貴人、
X62n1172_p0035b07║大豪傑、大力量者，當千善；重刊廣布者，當萬善。況淨
X62n1172_p0035b08║土法門，超出生死輪迴，永不退轉，直至成佛而後已。
X62n1172_p0035b09║是勸一人修淨土，乃成就一眾生作佛也。凡作佛者，
X62n1172_p0035b10║必度無量眾生。彼所度之眾生，皆由我而始，其福報
X62n1172_p0035b11║信，不可窮盡。故欲勸一切見者聞者，廣大其心，以佛
X62n1172_p0035b12║之心為心，使人人知之，而盡生淨土。龍舒所言，自宜
X62n1172_p0035b13║諦信不誣。至法華、華嚴二經，尤佛說妙法中之最上
X62n1172_p0035b14║乘。觀音大士，普度世間，無剎不現。往賢感通事跡，歷
X62n1172_p0035b15║𥜥昭然。各為纂集，以勸進修。斯誠鈴鐸方來，津梁末
X62n1172_p0035b16║路之最方便門也。戊戌秋，予輯金剛持驗，已有流通
X62n1172_p0035b17║小引。敬懇同人，茲刻淨土、法華、華嚴、觀音持驗諸紀。
X62n1172_p0035b18║搜採載籍，徵信古今。頗殫心手之微勞，用志歸依於
X62n1172_p0035b19║不朽。但拙刻板在此地，未能廣傳他省。既並生莊嚴
X62n1172_p0035b20║佛土之中，安可缺法事流通之勝。復告當世善信，獲
X62n1172_p0035b21║見諸本，不吝廣為刻施。或仍原本，或易新編。其見聞
X62n1172_p0035b22║欣及，有關持驗者，尤冀續緝於後。一句讚揚，即是一
X62n1172_p0035b23║句獲持善根。一念鼓動，即是一念消弭罪業。於以續
X62n1172_p0035b24║佛慧命，自利利他。所謂護法諸神，既護法寶，自護弘
X62n1172_p0035c01║法載寶之人，斷斷不爽。昔賢為劈窠圖，勸人念佛。後
X62n1172_p0035c02║以他人念佛，多生淨土，乃歸功施圖之人，亦得生淨
X62n1172_p0035c03║土。法施功德，不可思議如是。願與同人共勗之。
X62n1172_p0035c04║同善道人　克復　敬懇
X62n1172_p0035c05║
X62n1172_p0035c06║No. 1172-C
X62n1172_p0035c07║ 淨土日誦晨課
X62n1172_p0035c08║
X62n1172_p0035c09║淨業弟子　周克復　敬訂
X62n1172_p0035c10║南無本師釋迦牟尼佛（三稱）。
X62n1172_p0035c11║開經偈：
X62n1172_p0035c12║無上甚深微妙法，百千萬劫難遭遇，
X62n1172_p0035c13║我今見聞得受持，願解如來真實義。
X62n1172_p0035c14║佛說觀無量壽佛經（上品上生章）
X62n1172_p0035c15║佛告阿難及韋提希：上品上生者，若有眾生願生彼
X62n1172_p0035c16║國者，發三種心即便往生。何等為三？一者、至誠心；二
X62n1172_p0035c17║者、深心；三者、迴向發願心。具三心者必生彼國。復有
X62n1172_p0035c18║三種眾生當得往生。何等為三？一者、慈心不殺具諸
X62n1172_p0035c19║戒行；二者、讀誦大乘方等經典；三者、修行六念迴向
X62n1172_p0035c20║發願願生彼國。具此功德，一日乃至七日即得往生。
X62n1172_p0035c21║生彼國時，此人精進勇猛故，阿彌陀如來與觀世音、
X62n1172_p0035c22║大勢至、無數化佛、百千比丘、聲聞大眾、無量諸天七
X62n1172_p0035c23║寶宮殿，觀世音菩薩執金剛臺，與大勢至菩薩至行
X62n1172_p0035c24║者前，阿彌陀佛放大光明照行者身，與諸菩薩授手
X62n1172_p0036a01║迎接，觀世音、大勢至與無數菩薩讚歎行者勸進其
X62n1172_p0036a02║心。行者見已歡喜踴躍，自見其身乘金剛臺隨從佛
X62n1172_p0036a03║後，如彈指頃往生彼國。生彼國已，見佛色身眾相具
X62n1172_p0036a04║足，見諸菩薩色相具足，光明寶林演說妙法，聞已即
X62n1172_p0036a05║悟無生法忍，經須臾間歷事諸佛遍十方界，於諸佛
X62n1172_p0036a06║前次第受記還至本國，得無量百千陀羅尼門，是名
X62n1172_p0036a07║上品上生者。
X62n1172_p0036a08║般若波羅蜜多心經
X62n1172_p0036a09║觀自在！菩薩行深般若波羅蜜多時，照見五蘊皆空，
X62n1172_p0036a10║度一切苦厄。舍利子！色不異空、空不異色，色即是空、
X62n1172_p0036a11║空即是色，受相行識亦復如是。舍利子！是諸法空相，
X62n1172_p0036a12║不生不滅、不垢不淨、不增不減。是故空中無色，無受
X62n1172_p0036a13║想行識，無眼耳鼻舌身意，無色聲香味觸法，無眼界
X62n1172_p0036a14║乃至無意識界，無無明亦無無明盡，乃至無老死亦
X62n1172_p0036a15║無老死盡，無苦集滅道，無智亦無得。以無所得故，菩
X62n1172_p0036a16║提薩埵依般若波羅蜜多故，心無罣礙。無罣礙故，無
X62n1172_p0036a17║有恐怖，遠離顛倒夢想，究竟涅槃。三世諸佛依般若
X62n1172_p0036a18║波羅蜜多故，得阿耨多羅三藐三菩提。故知般若波
X62n1172_p0036a19║羅蜜多是大神呪、是大明呪、是無上呪、是無等等呪，
X62n1172_p0036a20║能除一切苦真實不虗，故說般若波羅蜜多呪。即說
X62n1172_p0036a21║呪曰：
X62n1172_p0036a22║揭諦揭諦波羅揭諦波羅僧揭諦菩提薩婆訶
X62n1172_p0036a23║楞嚴大勢至菩薩念佛章
X62n1172_p0036a24║大勢至法王子，與其同倫五十二菩薩，即從座起，頂
X62n1172_p0036b01║禮佛足，而白佛言：我憶往昔恒河沙劫，有佛出世，名
X62n1172_p0036b02║無量光，十二如來相繼一劫，其最後佛，名超日月光，
X62n1172_p0036b03║彼佛教我念佛三昧。譬如有人，一專為憶，一人專忘，
X62n1172_p0036b04║如是二人，若逢不逢，或見非見，二人相憶，二憶念深，
X62n1172_p0036b05║如是乃至從生至生，同於形影，不相乖異。十方如來，
X62n1172_p0036b06║憐念眾生，如母憶子，若子逃逝，雖憶何為？子若憶母，
X62n1172_p0036b07║如母憶時，母子歷生，不相違遠。若眾生心，憶佛念佛，
X62n1172_p0036b08║現前當來，必定見佛，去佛不遠，不假方便，自得心開。
X62n1172_p0036b09║如染香人，身有香氣，此則名曰香光莊嚴。我本因地，
X62n1172_p0036b10║以念佛心，入無生忍，今於此界，攝念佛人，歸於淨土。
X62n1172_p0036b11║佛問圓通，我無選擇，都攝六根，淨念相繼，得三摩地，
X62n1172_p0036b12║斯為第一。
X62n1172_p0036b13║念佛文、願文、禮拜、三皈，俱同夕課。如在家人不
X62n1172_p0036b14║能全誦，或晨夕專持阿彌陀經、往生呪、佛號，如
X62n1172_p0036b15║夕課儀亦可。
X62n1172_p0036b16║
X62n1172_p0036b17║淨土夕課
X62n1172_p0036b18║南無蓮池海會佛菩薩（三稱）。
X62n1172_p0036b19║無上甚深微妙法，百千萬劫難遭遇，
X62n1172_p0036b20║我今見聞得受持，願解如來真實義。
X62n1172_p0036b21║佛說阿彌陀經
X62n1172_p0036b22║如是我聞：一時，佛在舍衛國祗樹給孤獨園，與大比
X62n1172_p0036b23║丘僧千二百五十人俱，皆是大阿羅漢，眾所知識。長
X62n1172_p0036b24║老舍利弗、摩訶目犍連、摩訶迦葉、摩訶迦旃延、摩訶
X62n1172_p0036c01║俱絺羅、離婆多、周利槃陀、伽難陀、阿難陀、羅睺羅、憍
X62n1172_p0036c02║梵波提、賓頭盧、頗羅墮、迦留陀夷、摩訶劫賓那、薄拘
X62n1172_p0036c03║羅、阿菟樓䭾，如是等諸大弟子，并諸菩薩摩訶薩。文
X62n1172_p0036c04║殊師利法王子、阿逸多菩薩、乾陀訶提菩薩、常精進
X62n1172_p0036c05║菩薩，與如是等諸大菩薩，及釋提桓因等無量諸天
X62n1172_p0036c06║大眾俱。爾時，佛告長老舍利弗：從是西方過十萬億
X62n1172_p0036c07║佛土，有世界名曰極樂，其土有佛，號阿彌陀，今現在
X62n1172_p0036c08║說法。舍利弗，彼土何故名為極樂？其國眾生無有眾
X62n1172_p0036c09║苦，但受諸樂，故名極樂。又舍利弗，極樂國土七重欄
X62n1172_p0036c10║楯、七重羅網、七重行樹，皆是四寶周帀圍繞，是故彼
X62n1172_p0036c11║國名為極樂。又舍利弗，極樂國土有七寶池，八功德
X62n1172_p0036c12║水充滿其中，池底純以金沙布地，四邊階道金、銀、琉
X62n1172_p0036c13║璃、玻瓈合成，上有樓閣，亦以金、銀、琉璃、玻瓈、𤥭璖、赤
X62n1172_p0036c14║珠、瑪瑙而嚴飾之，池中蓮華大如車輪，青色青光，黃
X62n1172_p0036c15║色黃光，赤色赤光，白色白光，微妙香潔。舍利弗，極樂
X62n1172_p0036c16║國土成就如是功德莊嚴。又舍利弗，彼佛國土常作
X62n1172_p0036c17║天樂，黃金為地，晝夜六時雨天曼陀羅華。其土眾生
X62n1172_p0036c18║常以清旦，各以衣裓盛眾妙華，供養他方十萬億佛，
X62n1172_p0036c19║即以食時還到本國飯食經行。舍利弗！極樂國土成
X62n1172_p0036c20║就如是功德莊嚴。復次，舍利弗！彼國常有種種奇妙
X62n1172_p0036c21║雜色之鳥，白鶴、孔雀、鸚鵡、舍利、迦陵頻伽、共命之鳥。
X62n1172_p0036c22║是諸眾鳥晝夜六時出和雅音，其音演暢五根、五力、
X62n1172_p0036c23║七菩提分、八聖道分如是等法。其土眾生聞是音已，
X62n1172_p0036c24║皆悉念佛、念法、念僧。舍利弗！汝勿謂此鳥實是罪報
X62n1172_p0037a01║所生。所以者何？彼佛國土無三惡道。舍利弗！其佛國
X62n1172_p0037a02║土尚無惡道之名，何況有實？是諸眾鳥皆是阿彌陀
X62n1172_p0037a03║佛欲令法音宣流變化所作。舍利弗！彼佛國土微風
X62n1172_p0037a04║吹動，諸寶行樹及寶羅網出微妙音，譬如百千種樂
X62n1172_p0037a05║同時俱作。聞是音者，自然皆生念佛、念法、念僧之心。
X62n1172_p0037a06║舍利弗！其佛國土成就如是功德莊嚴。舍利弗！於汝
X62n1172_p0037a07║意云何？彼佛何故號阿彌陀？舍利弗！彼佛光明無量，
X62n1172_p0037a08║照十方國無所障礙，是故號為阿彌陀。又，舍利弗！彼
X62n1172_p0037a09║佛壽命及其人民，無量無邊阿僧祇劫，故名阿彌陀。
X62n1172_p0037a10║舍利弗！阿彌陀佛成佛已來於今十劫。又，舍利弗！彼
X62n1172_p0037a11║佛有無量無邊聲聞弟子，皆阿羅漢，非是算數之所
X62n1172_p0037a12║能知，諸菩薩眾亦復如是。舍利弗！彼佛國土成就如
X62n1172_p0037a13║是功德莊嚴。又，舍利弗！極樂國土眾生生者，皆是阿
X62n1172_p0037a14║鞞跋致，其中多有一生補處，其數甚多，非是算數所
X62n1172_p0037a15║能知之，但可以無量無邊阿僧祗說。舍利弗！眾生聞
X62n1172_p0037a16║者，應當發願，願生彼國。所以者何？得與如是諸上善
X62n1172_p0037a17║人俱會一處。舍利弗！不可以少善根福德因緣得生
X62n1172_p0037a18║彼國。舍利弗！若有善男子、善女人，聞說阿彌陀佛，執
X62n1172_p0037a19║持名號，若一日、若二日、若三日、若四日、若五日、若六
X62n1172_p0037a20║日、若七日，一心不亂，其人臨命終時，阿彌陀佛與諸
X62n1172_p0037a21║聖眾現在其前，是人終時，心不顛倒，即得往生阿彌
X62n1172_p0037a22║陀佛極樂國土。舍利弗！我見是利，故說此言。若有眾
X62n1172_p0037a23║生聞是說者，應當發願生彼國土。舍利弗！如我今者
X62n1172_p0037a24║讚歎阿彌陀佛不可思議功德之利，東方亦有阿閦
X62n1172_p0037b01║鞞佛、須彌相佛、大須彌佛、須彌光佛、妙音佛，如是等
X62n1172_p0037b02║恒河沙數諸佛，各於其國出廣長舌相，遍覆三千大
X62n1172_p0037b03║千世界，說誠實言：汝等眾生，當信是稱讚不可思議
X62n1172_p0037b04║功德一切諸佛所護念經。舍利弗！南方世界有日月
X62n1172_p0037b05║燈佛、名聞光佛、大𦦨肩佛、須彌燈佛、無量精進佛，如
X62n1172_p0037b06║是等恒河沙數諸佛，各於其國出廣長舌相，遍覆三
X62n1172_p0037b07║千大千世界，說誠實言：汝等眾生，當信是稱讚不可
X62n1172_p0037b08║思議功德一切諸佛所護念經。舍利弗！西方世界有
X62n1172_p0037b09║無量壽佛、無量相佛、無量幢佛、大光佛、大明佛、寶相
X62n1172_p0037b10║佛、淨光佛，如是等恒河沙數諸佛，各於其國出廣長
X62n1172_p0037b11║舌相，遍覆三千大千世界，說誠實言：汝等眾生，當信
X62n1172_p0037b12║是稱讚不可思議功德一切諸佛所護念經。舍利弗！
X62n1172_p0037b13║北方世界有𦦨肩佛、最勝音佛、難沮佛、日生佛、網明
X62n1172_p0037b14║佛，如是等恒河沙數諸佛，各於其國出廣長舌相，遍
X62n1172_p0037b15║覆三千大千世界，說誠實言：汝等眾生，當信是稱讚
X62n1172_p0037b16║不可思議功德一切諸佛所護念經。舍利弗！下方世
X62n1172_p0037b17║界有師子佛、名聞佛、名光佛、達磨佛、法幢佛、持法佛，
X62n1172_p0037b18║如是等恒河沙數諸佛，各於其國出廣長舌相，遍覆
X62n1172_p0037b19║三千大千世界，說誠實言：汝等眾生，當信是稱讚不
X62n1172_p0037b20║可思議功德一切諸佛所護念經。舍利弗！上方世界
X62n1172_p0037b21║有梵音佛、宿王佛、香上佛、香光佛、大𦦨肩佛、雜色寶
X62n1172_p0037b22║華嚴身佛、娑羅樹王佛、寶華德佛、見一切義佛、如須
X62n1172_p0037b23║彌山佛，如是等恒河沙數諸佛，各於其國出廣長舌
X62n1172_p0037b24║相，遍覆三千大千世界，說誠實言：汝等眾生當信是
X62n1172_p0037c01║稱讚不可思議功德一切諸佛所護念經。舍利弗！於
X62n1172_p0037c02║汝意云何？何故名為一切諸佛所護念經？舍利弗！若
X62n1172_p0037c03║有善男子、善女人聞是經受持者，及聞諸佛名者，是
X62n1172_p0037c04║諸善男子、善女人皆為一切諸佛之所護念，皆得不
X62n1172_p0037c05║退轉於阿耨多羅三藐三菩提。是故，舍利弗！汝等皆
X62n1172_p0037c06║當信受我語及諸佛所說。舍利弗！若有人已發願、今
X62n1172_p0037c07║發願、當發願，欲生阿彌陀佛國者，是諸人等皆得不
X62n1172_p0037c08║退轉於阿耨多羅三藐三菩提，於彼國土若已生、若
X62n1172_p0037c09║今生、若當生。是故，舍利弗！諸善男子、善女人若有信
X62n1172_p0037c10║者，應當發願生彼國土。舍利弗！如我今者稱讚諸佛
X62n1172_p0037c11║不可思議功德，彼諸佛等亦稱讚我不可思議功德，
X62n1172_p0037c12║而作是言：釋迦牟尼佛能為甚難希有之事，能於娑
X62n1172_p0037c13║婆國土五濁惡世劫濁、見濁、煩惱濁、眾生濁、命濁中，
X62n1172_p0037c14║得阿耨多羅三藐三菩提，為諸眾生說是一切世間
X62n1172_p0037c15║難信之法。舍利弗！當知我於五濁惡世行此難事，得
X62n1172_p0037c16║阿耨多羅三藐三菩提，為一切世間說此難信之法，
X62n1172_p0037c17║是為甚難。佛說此經已，舍利弗及諸比丘，一切世間
X62n1172_p0037c18║天、人、阿修羅等，聞佛所說，歡喜信受，作禮而去。
X62n1172_p0037c19║佛說阿彌陀經。
X62n1172_p0037c20║拔一切業障根本得生淨土陀羅尼（出小無量壽經）
X62n1172_p0037c21║曩謨阿彌跢婆夜哆他伽哆夜哆地夜他阿彌唎都
X62n1172_p0037c22║婆毗阿彌唎哆悉躭婆毗阿彌唎哆毗迦蘭帝阿彌
X62n1172_p0037c23║唎哆毗迦蘭哆伽彌膩伽伽那枳多迦隷娑婆訶（三遍）
X62n1172_p0037c24║念佛文
X62n1172_p0038a01║阿彌陀佛身金色，相好光明無等倫，
X62n1172_p0038a02║白毫宛轉五須彌，紺目澄清四大海。
X62n1172_p0038a03║光中化佛無數億，化菩薩眾亦無邊，
X62n1172_p0038a04║四十八願度眾生，九品咸令登彼岸。
X62n1172_p0038a05║南無西方極樂世界大慈大悲阿彌陀佛（課千聲或五百聲）。
X62n1172_p0038a06║南無觀世音菩薩。
X62n1172_p0038a07║南無大勢至菩薩。
X62n1172_p0038a08║南無清淨大海眾菩薩（各十稱畢，舉蓮大師西方願文）。
X62n1172_p0038a09║稽首西方安樂國，接引眾生大導師。
X62n1172_p0038a10║我今發願願往生，唯願慈悲哀攝受。
X62n1172_p0038a11║弟子（某甲眾等），普為四恩三有法界眾生，求於諸佛一乘
X62n1172_p0038a12║無上菩提道故，專心持念阿彌陀佛萬德洪名，期生
X62n1172_p0038a13║淨土。又以業重福輕，障深慧淺，染心易熾，淨德難成。
X62n1172_p0038a14║今於佛前，翹勤五體，披瀝一心，投誠懺悔。我及眾生，
X62n1172_p0038a15║曠劫至今，迷本淨心，縱貪嗔癡染穢三業，無量無邊
X62n1172_p0038a16║所作罪垢，無量無邊所結冤業，願悉消滅。從於今日，
X62n1172_p0038a17║立深誓願，遠離惡法，誓不更造，勤脩聖道，誓不退惰，
X62n1172_p0038a18║誓成正覺，誓度眾生。阿彌陀佛，以慈悲願力，當證知
X62n1172_p0038a19║我，當哀憫我，當加被我。願禪觀之中，夢寐之際，得見
X62n1172_p0038a20║阿彌陀佛金色之身，得歷阿彌陀佛寶嚴之土，得蒙
X62n1172_p0038a21║阿彌陀佛甘露灌頂，光明照身，手摩我頭，衣覆我體。
X62n1172_p0038a22║使我宿障自除，善根增長，疾空煩惱，頓破無明，圓覺
X62n1172_p0038a23║妙心，廓然開悟，寂光真境，常得現前。至於臨欲命終，
X62n1172_p0038a24║預知時至，身無一切病苦厄難，心無一切貪戀迷惑，
X62n1172_p0038b01║諸根悅豫，正念分明，捨報安詳，如入禪定。阿彌陀佛
X62n1172_p0038b02║與觀音、勢至諸聖賢眾，放光接引，垂手提携，樓閣幢
X62n1172_p0038b03║幡，異香天樂，西方聖境，昭示目前，令諸眾生，見者聞
X62n1172_p0038b04║者，歡喜感嘆，發菩提心。我於爾時，乘金剛臺，隨從佛
X62n1172_p0038b05║後，如彈指頃，生極樂國七寶池內勝蓮華中。華開見
X62n1172_p0038b06║佛，見諸菩薩，聞妙法音，獲無生忍，於須臾間，承事諸
X62n1172_p0038b07║佛，親蒙授記。得授記已，三身、四智、五眼、六通，無量百
X62n1172_p0038b08║千陀羅尼門，一切功德，皆悉成就。然後不違安養，回
X62n1172_p0038b09║入娑婆，分身無數，徧十方剎，以不可思議自在神力，
X62n1172_p0038b10║種種方便，度脫眾生，咸令離染，還得淨心，同生西方，
X62n1172_p0038b11║入不退地。如是大願，世界無盡，眾生無盡，業及煩惱
X62n1172_p0038b12║一切無盡，我願無盡。願今禮佛發願，修持功德，回施
X62n1172_p0038b13║有情，四恩總報，三有齊資，法界眾生，同圓種智。
X62n1172_p0038b14║南無阿彌陀佛（禮願九拜作九品往生觀）
X62n1172_p0038b15║南無觀世音菩薩
X62n1172_p0038b16║南無大勢至菩薩
X62n1172_p0038b17║南無清淨大海眾菩薩（各禮一拜，次稱三皈。）
X62n1172_p0038b18║自歸於佛，　當願眾生：　體解大道，　發無上心。
X62n1172_p0038b19║自歸於法，　當願眾生：　深入經藏，　智慧如海。
X62n1172_p0038b20║自歸於僧，　當願眾生：　統理大眾，　一切無礙。
X62n1172_p0038b21║和南聖眾（各禮一拜）
X62n1172_p0038b22║又慈雲懺主願文（不能誦前願文者用此亦可）
X62n1172_p0038b23║弟子某，一心歸命西方極樂世界阿彌陀佛，願以淨
X62n1172_p0038b24║光照我，慈誓攝我。我今正念，稱如來名，為菩提道，求
X62n1172_p0038c01║生淨土。佛昔本誓，若有眾生，欲生我國，至心信樂，稱
X62n1172_p0038c02║我名號，乃至十念，若不生者，不取正覺。以此念佛因
X62n1172_p0038c03║緣，得入如來大誓海中，承佛慈力，眾罪消滅，淨因增
X62n1172_p0038c04║長。若臨欲命終，自知時至，身無病苦，心不貪戀，意不
X62n1172_p0038c05║顛倒，如入禪定。佛及聖眾，手執金臺，來迎接我，於一
X62n1172_p0038c06║念頃，生極樂國，華開見佛，即聞佛乘，頓開佛慧，廣度
X62n1172_p0038c07║眾生，滿菩提願。
X62n1172_p0038c08║善導和尚臨睡入觀文
X62n1172_p0038c09║弟子某，生死凡夫，罪障深重，輪迴六道，苦不可言。今
X62n1172_p0038c10║遇知識，得聞阿彌陀佛名號，本願功德，一心稱念，求
X62n1172_p0038c11║願往生。願佛慈悲不捨，哀憐攝受。弟子某，不識佛身
X62n1172_p0038c12║相好光明，願佛示現，令我得見。及見觀音、勢至諸菩
X62n1172_p0038c13║薩眾，彼世界中，清淨莊嚴，光明妙相等，令我了了得
X62n1172_p0038c14║見。（正念入觀而寢，不得雜想，但久遠專志，必如所願。）
X62n1172_p0038c15║
X62n1172_p0038c16║
X62n1172_p0038c17║
X62n1172_p0038c18║
X62n1172_p0038c19║No. 1172
X62n1172_p0038c20║淨土晨鐘卷第一
X62n1172_p0038c21║
X62n1172_p0038c22║荊溪同善道人周克復纂男周　石訂
X62n1172_p0038c23║吳郡潛確居士陳濟生參
X62n1172_p0038c24║淨土原始
X62n1172_p0039a01║極樂是我故鄉，阿彌號為慈父，故欲超生死，無如
X62n1172_p0039a02║淨土一門。世人浸沒五濁窟宅中，如少亡之子，問
X62n1172_p0039a03║其祖父里邑室廬，茫然不復記憶，雖欲向往，其路
X62n1172_p0039a04║何由？今折衷經籍，溯其源流，庶樂國歷歷如在目
X62n1172_p0039a05║前，而後信心可發也。述原始第一。
X62n1172_p0039a06║阿彌陀佛成佛之始
X62n1172_p0039a07║鼓音王經云：過去劫中，有國名妙喜，王名憍尸迦。祖
X62n1172_p0039a08║父清泰國王，父月上轉輪王，母殊勝妙顏。時有佛出
X62n1172_p0039a09║世，名世自在王。憍尸迦心發道意，棄捨國位，投佛出
X62n1172_p0039a10║家，號曰法藏比丘。（即阿彌陀佛。）又大彌陀經云：法藏比丘
X62n1172_p0039a11║於自在王佛所發無上意，一切世間無能及者。時佛
X62n1172_p0039a12║說二百一十億諸佛剎土，應其心願。法藏稽首禮佛，
X62n1172_p0039a13║廣說四十八願。（具載本經。）若不爾者，誓不成佛。是時大地
X62n1172_p0039a14║震動，天雨妙華，空中同聲讚言：決定成佛。
X62n1172_p0039a15║阿彌現淨土釋迦現穢土之始
X62n1172_p0039a16║悲華經云：往昔劫中有轉輪王名無諍念，大臣名寶
X62n1172_p0039a17║海，為善知識，同於寶藏佛所發菩提心。無諍念發願
X62n1172_p0039a18║云：我修大乘取於淨土，終不願於穢土成阿耨多羅
X62n1172_p0039a19║三藐三菩提。世界眾生無諸苦惱，我不得如是佛剎，
X62n1172_p0039a20║乃不成正覺。今既果滿，號阿彌陀，故現淨土。寶海大
X62n1172_p0039a21║臣願於穢土成熟有情，今已果滿，號釋迦牟尼，於此
X62n1172_p0039a22║濁惡世中成佛菩提。
X62n1172_p0039a23║佛為韋提希聖后說淨業正因
X62n1172_p0039a24║觀無量壽佛經云：爾時韋提希號泣向佛白言：世尊，
X62n1172_p0039b01║願為我廣說無憂惱處，我當往生，不樂閻浮濁惡世
X62n1172_p0039b02║也。爾時世尊放眉間光，徧照十方無量世界，諸佛國
X62n1172_p0039b03║土皆於中現。韋提希見已，白佛言：是諸佛土雖復清
X62n1172_p0039b04║淨，皆有光明。我今樂生極樂世界阿彌陀佛所，惟願
X62n1172_p0039b05║世尊教我思惟，教我正受。佛告韋提希：阿彌陀佛去
X62n1172_p0039b06║此不遠，汝當繫念諦觀彼國。我今廣為汝說，亦令未
X62n1172_p0039b07║來凡夫脩淨業者，得生西方極樂國土。欲生彼國者，
X62n1172_p0039b08║當脩三福：一者孝順父母，奉事師長，慈心不殺，脩十
X62n1172_p0039b09║善業。二者受持三歸，具足眾戒，不犯威儀。三者發菩
X62n1172_p0039b10║提心，深信因果，讀誦大乘，勸進行者。如此三事，名為
X62n1172_p0039b11║淨業正因。佛告阿難及韋提希：諦聽諦聽，善思念之。
X62n1172_p0039b12║九品往生
X62n1172_p0039b13║觀經云：上品上生者，若有眾生，發三種心，即便往生：
X62n1172_p0039b14║一者、至誠心，二、深信心，三、迴向發願心。復有三種眾
X62n1172_p0039b15║生，當得往生：一者、慈心不殺，具諸戒行；二者、讀誦大
X62n1172_p0039b16║乘方等經典；三者、修行六念（念佛、法、僧、天、施、戒為六念），迴向發願，
X62n1172_p0039b17║願生彼國。具此功德，一日乃至七日，即得往生。○上
X62n1172_p0039b18║品中生者，不必受持讀誦方等經典，善解義趣，於第
X62n1172_p0039b19║一義，心不驚動，深信因果，不謗大乘。以此功德，迴向
X62n1172_p0039b20║求生極樂國。行此行者，即得往生。○上品下生者，亦
X62n1172_p0039b21║信因果，不謗大乘，但發無上道心。以此功德，迴向願
X62n1172_p0039b22║求生極樂國。行者命欲終時，即得往生。○中品上生
X62n1172_p0039b23║者，若有眾生，受持五戒，持八戒齋，修行諸戒，不造五
X62n1172_p0039b24║逆，無眾過患。以此善根，迴向願求生於西方極樂世
X62n1172_p0039c01║界。臨命終時，即得往生。○中品中生者，若有眾生，若
X62n1172_p0039c02║一日一夜持八戒齋，若一日一夜持沙彌戒，若一日
X62n1172_p0039c03║一夜持具足戒，威儀無缺。以此功德，迴向願求生極
X62n1172_p0039c04║樂國，戒香熏修。如此行者，命欲終時，即得往生。○中
X62n1172_p0039c05║品下生者，若有善男子、善女人，孝養父母，行世仁慈。
X62n1172_p0039c06║此人命欲終時，遇善知識，為其廣說阿彌陀佛國土
X62n1172_p0039c07║樂事，亦說法藏比丘四十八願。聞此事已，尋即命終，
X62n1172_p0039c08║即得往生。○下品上生者，或有眾生，作重惡業，雖不
X62n1172_p0039c09║誹謗方等經典，如此愚人，多造惡法，無有慙愧。命欲
X62n1172_p0039c10║終時，遇善知識，為說大乘十二部經首題名字。以聞
X62n1172_p0039c11║如是諸經名故，除却千劫極重惡業。智者復教合掌
X62n1172_p0039c12║叉手，稱南無阿彌陀佛。稱佛名故，除五十億劫生死
X62n1172_p0039c13║之罪，即得往生。○下品中生者，或有眾生，毀犯五戒、
X62n1172_p0039c14║八戒及具足戒，如是愚人，偷僧祇物，盜現前僧物，不
X62n1172_p0039c15║淨說法，無有慙愧，以諸惡業而自莊嚴。如此罪人，以
X62n1172_p0039c16║惡業故，應墮地獄。命欲終時，地獄眾火一時俱至，遇
X62n1172_p0039c17║善知識，以大慈悲，即為讚說阿彌陀佛十力威德，廣
X62n1172_p0039c18║讚彼佛光明神力，亦讚戒、定、慧、解脫、解脫知見。此人
X62n1172_p0039c19║聞已，除八十億劫生死之罪，即得往生。○下品下生
X62n1172_p0039c20║者，或有眾生，作不善業，五逆、十惡，具諸不善。如此愚
X62n1172_p0039c21║人，以惡業故，應墮惡道，經歷多劫，受苦無窮。臨命終
X62n1172_p0039c22║時，遇善知識，種種安慰，為說妙法，教令念佛。彼人苦
X62n1172_p0039c23║逼，不遑念佛。善友告言：汝若不能念彼佛者，應稱無
X62n1172_p0039c24║量壽佛。如是至心，令聲不絕，具足十念，稱南無阿彌
X62n1172_p0040a01║陀佛。稱佛名故，於念念中，除八十億劫生死之罪，命
X62n1172_p0040a02║終之時，即得往生。
X62n1172_p0040a03║佛為父王說念佛
X62n1172_p0040a04║寶積經云：世尊父王頂禮佛足，一心合掌而白佛言：
X62n1172_p0040a05║云何脩行當得諸佛之道？佛言：一切眾生皆即是佛。
X62n1172_p0040a06║今當念西方世界阿彌陀佛，常勤精進，當得佛道。王
X62n1172_p0040a07║言：一切眾生云何是佛？佛言：一切法無生，無動搖，無
X62n1172_p0040a08║取捨，無相㒵，無自性。可於此佛法中安住其心，勿信
X62n1172_p0040a09║於他。爾時父王與七萬釋種聞說是法，信解懽喜，悟
X62n1172_p0040a10║無生忍。佛現微笑而說偈曰：釋種決定智，是故於佛
X62n1172_p0040a11║法，決信心安住。人中命終已，得生安樂國，面奉阿彌
X62n1172_p0040a12║陀，無畏成菩提。
X62n1172_p0040a13║龍樹菩薩勸念佛
X62n1172_p0040a14║大智度論云：佛是無上法王，諸大菩薩為法臣。諸臣
X62n1172_p0040a15║所尊重者，惟佛法王。是故菩薩應當念佛。又云：有諸
X62n1172_p0040a16║菩薩，自念往昔謗般若，墮惡道，經無量劫，雖修餘行，
X62n1172_p0040a17║未能得出。後遇善知識，教行念佛三昧，即得併遣罪
X62n1172_p0040a18║障，方得解脫。又偈云：若人願作佛，心念阿彌陀，即時
X62n1172_p0040a19║為現身，故我歸命禮。若人欲疾得，不退轉地者，應以
X62n1172_p0040a20║恭敬心，執持稱名號。若人種善根，疑則花不開，信心
X62n1172_p0040a21║清淨者，花開即見佛。
X62n1172_p0040a22║佛示人念佛十種功德
X62n1172_p0040a23║經云：若人受持一佛名號者，見世當獲十種功德利
X62n1172_p0040a24║益。一、晝夜常得諸天大力神將，併諸眷屬，隱形守護。
X62n1172_p0040b01║二、常得二十五大菩薩，如觀世音等，及一切菩薩，常
X62n1172_p0040b02║隨守護。三、常為諸佛，晝夜護念阿彌陀佛，常放光明，
X62n1172_p0040b03║攝受此人。四、一切惡鬼，若夜叉羅剎，皆不能害。一切
X62n1172_p0040b04║毒蛇毒龍，悉不能害。五、一切火難水難，冤賊刀箭，牢
X62n1172_p0040b05║獄杻械，橫死枉死，悉皆不受。六、先所作罪，皆悉消滅。
X62n1172_p0040b06║所殺冤命，彼蒙解脫，更無執對。七、夜夢正直，或復夢
X62n1172_p0040b07║見阿彌陀佛勝妙色身。八、心常歡喜，顏色光澤，氣力
X62n1172_p0040b08║充盛，所作吉利。九、常為一切世間人民，恭敬供養禮
X62n1172_p0040b09║拜，猶如敬佛。十、命終之時，心無怖畏，正念現前，得見
X62n1172_p0040b10║阿彌陀佛，及諸菩薩聖眾，手持金臺，接引往生西方
X62n1172_p0040b11║淨土，盡未來際，受勝妙樂。
X62n1172_p0040b12║淨土往生之因
X62n1172_p0040b13║大藏言西方淨土事，不止十餘經。其大略謂：彼處以
X62n1172_p0040b14║七寶莊嚴，無地獄、餓鬼、禽畜，以至蜎飛蝡動之類，常
X62n1172_p0040b15║清淨自厭，無一切穢雜，故名淨土。其人皆蓮華中生，
X62n1172_p0040b16║長生不老，衣食宅宇，隨意化成。其景序長春，無復寒
X62n1172_p0040b17║暑，大受快樂，無一切苦惱，故名極樂世界。其佛名阿
X62n1172_p0040b18║彌陀者，梵語也，此云無量。以此佛光明，照見十方世
X62n1172_p0040b19║界，無有限量，凡念佛眾生，無不知之，故又名無量光
X62n1172_p0040b20║佛。此佛壽命，與其國中人民壽命，皆無有限量，雖恒
X62n1172_p0040b21║河沙劫，亦無有盡，故又名無量壽佛。此佛有大誓願
X62n1172_p0040b22║度人，其威神不可思議，故至心信向，念其名號者，現
X62n1172_p0040b23║世必消除災難，禳却冤鬼，安靜形神，增延福壽。西方
X62n1172_p0040b24║七寶池中，則生蓮華一朵，他日於其中託生，直脫輪
X62n1172_p0040c01║迴之外。若此者，皆有事跡，非虗言也。盡大藏中八萬
X62n1172_p0040c02║四千法門，無如此之要捷者，而人或不知，知而不行，
X62n1172_p0040c03║可痛惜也。（龍舒淨土文）
X62n1172_p0040c04║阿彌陀佛度生之因
X62n1172_p0040c05║經云：法藏比丘，對世自在王佛，發四十八大願，每願
X62n1172_p0040c06║皆為濟度眾生。發此願已，乃精進以了生死，次入菩
X62n1172_p0040c07║薩地。了生死者，乃生死自如也。入菩薩地者，內則修
X62n1172_p0040c08║慧，外則修福也。修慧者，使慧性日廣一日，至成佛時，
X62n1172_p0040c09║則慧性含虗空世界，無所不知，無所不見也。修福者，
X62n1172_p0040c10║託生於一切眾生中，同其形體，通其語言，以設教化。
X62n1172_p0040c11║故上自天帝，下至微細蟲蟻，皆託生其中。如此無量
X62n1172_p0040c12║劫來，設化眾生。夫設化眾生，無非得福也。得福而不
X62n1172_p0040c13║受用，故其福愈積而愈大，久則徧虗空世界矣。福大
X62n1172_p0040c14║則威神大。又經云：阿彌陀佛，歷大阿僧祇劫，行菩薩
X62n1172_p0040c15║行，忍力成就，不計眾苦。常以和顏愛語，饒益眾生。善
X62n1172_p0040c16║護口業，不譏他過；善護身業，不失律儀；善護意業，清
X62n1172_p0040c17║淨無染。手中常出一切衣服、飲食、寶幢、音樂，及一切
X62n1172_p0040c18║最上所須之物。以此施惠眾生，令生歡悅，以行教化。
X62n1172_p0040c19║故致無量眾生，發無上菩提之心。如是善行，歷無數
X62n1172_p0040c20║劫，功德圓滿，威神熾盛，方得成就所願，而入佛位。是
X62n1172_p0040c21║初發願，以至成佛，無非為眾生者。故十方無央數世
X62n1172_p0040c22║界諸天人民，以至蜎飛蝡動之類，無所不度。人能精
X62n1172_p0040c23║心念其名號，想其形相，現世必見佛之真身。以佛威
X62n1172_p0040c24║靈無所不在，而人心念與佛純熟，則自然交通也。若
X62n1172_p0041a01║身後經生其國，皆於寶池蓮華中化生。其容皃端好，
X62n1172_p0041a02║非天人可比。皆受自然清虗之身，無極之壽。徧彼剎
X62n1172_p0041a03║中，皆諸上善人，無有婦女。皆洞視徹聽，遙相瞻見，遙
X62n1172_p0041a04║相聞語聲。雖歷萬劫，已所從來，靡不知之。復知十方
X62n1172_p0041a05║世界去來現在之事，以其慧性通徹故爾。又阿彌陀
X62n1172_p0041a06║佛誓願云：已生我國，欲往他方生者，如其所願，永不
X62n1172_p0041a07║復墜三惡道。何則？生淨土者，必證無生法忍。無生法
X62n1172_p0041a08║忍者，乃了生死也。了生死者，雖入生死界中，此一性
X62n1172_p0041a09║已不昧矣。性既不昧，何由而為惡乎？況又仗佛力故，
X62n1172_p0041a10║墜墮必無。由是設化一切眾生，而入一切眾生生死
X62n1172_p0041a11║界中，或生天上，或生人間，或生大富貴中，或生清淨
X62n1172_p0041a12║中，或長生不滅，或滅而復生，隨意所欲，生死自如。此
X62n1172_p0041a13║所以貴於修淨土也。（纂龍舒文）
X62n1172_p0041a14║釋迦勸人念佛之因
X62n1172_p0041a15║阿彌陀佛現在西方，西方為淨土。釋迦所生國與我
X62n1172_p0041a16║中國同土，皆屬娑婆世界，皆為穢土。穢土眾生必憶
X62n1172_p0041a17║佛念佛，一心不亂，彌陀方來接引，往生西方。然彌陀
X62n1172_p0041a18║聖號及淨土往生之事，此土誰知？緣釋迦如來說彌
X62n1172_p0041a19║陀諸經，殷勤苦口勸人念佛，迦文不妄，的確可信。此
X62n1172_p0041a20║震旦念佛法門之所由始也。阿者，無也。彌陀者，量也。
X62n1172_p0041a21║阿彌陀佛者，無量覺也。無量有二義：無量壽，體也；無
X62n1172_p0041a22║量光，用也。只無量光壽四字，便是如來萬德洪名。專
X62n1172_p0041a23║持此四字即生淨土者，何也？葢因彌陀發四十八願，
X62n1172_p0041a24║攝受眾生。有云：眾生欲生我國，但能志心稱我名號，
X62n1172_p0041b01║即生我國，受福快樂，壽命無量。佛有此本願，故眾生
X62n1172_p0041b02║念佛即得往生。此是仗佛願力，非眾生之自力。自力
X62n1172_p0041b03║難成，仗佛易就故也。
X62n1172_p0041b04║釋迦開導淨土之因
X62n1172_p0041b05║唐宜之南無篇云：向於淨土書中，聞阿彌陀佛取淨
X62n1172_p0041b06║土，釋迦佛取穢土，君臣弘願，攝受兩土眾生，而未詳
X62n1172_p0041b07║也。又讀悲華經，始知阿彌陀佛為轉輪聖王時，供養
X62n1172_p0041b08║寶藏如來，黃金為地，七寶為樓，自燃身燈，竟夜供養，
X62n1172_p0041b09║然猶迴向為忉利大梵天王，統領四天下而已。爾時
X62n1172_p0041b10║賴釋迦佛為寶海梵志乞夢陳白，輪王感悟，乃於寶
X62n1172_p0041b11║藏如來前取西方淨土，是則西方淨土成自彌陀，而
X62n1172_p0041b12║開導由釋迦也。不惟是，爾時輪王千子與八萬四千
X62n1172_p0041b13║小王，無一人不由寶海開示發心者，太子即觀世音，
X62n1172_p0041b14║二王子即大勢至，三王子即文殊，八王子即普賢也。
X62n1172_p0041b15║不惟是，爾時寶海有八十子與三億弟子，無一人不
X62n1172_p0041b16║由寶海開示同時發心者，凡賢劫千佛與當來彌勒
X62n1172_p0041b17║尊佛，皆寶海弟子也。秪因諸菩薩，皆發心取清淨佛
X62n1172_p0041b18║土，而此娑婆世界，厚重煩惱，為佛菩薩之所擯棄。於
X62n1172_p0041b19║是寶海憂愁憔悴，發願久在生死，忍受諸苦，不捨如
X62n1172_p0041b20║是眾生，願入阿鼻，願為畜生，願為餓鬼，願為貧窮鬼
X62n1172_p0041b21║神，願為人中卑賤，願施恒沙七寶，願施恒沙身命，以
X62n1172_p0041b22║度眾生。今人朝夕頂禮彌陀、觀音、勢至，為大依怙，若
X62n1172_p0041b23║不讀此經，安知三聖證果之因？至念釋迦如來，施足、
X62n1172_p0041b24║施首、施手、施耳、施鼻舌、施血肉、施髓腦，調伏我等，豈
X62n1172_p0041c01║能不慟哭乎？然則釋迦當日，以淨土開導三聖，後說
X62n1172_p0041c02║彌陀諸經，又專為娑婆眾生而發，是即以開示佛菩
X62n1172_p0041c03║薩者，而開示我等也。以阿彌接引之大力，合釋迦指
X62n1172_p0041c04║點之悲心，如此深恩，眾生若何辜負也耶？
X62n1172_p0041c05║四土往生本末
X62n1172_p0041c06║經云：應觀法界性，一切惟心造。法界有十，又分四種
X62n1172_p0041c07║國土：一曰常寂光土，為佛法界；二曰實報無障礙土，
X62n1172_p0041c08║為菩薩法界；三日方便有餘土，為聲聞、緣覺二法界，
X62n1172_p0041c09║謂之四聖；四曰凡聖同居土，為天、人、阿修羅、地獄、餓
X62n1172_p0041c10║鬼、畜生六法界，謂之六凡。如是十界四土，於凡夫一
X62n1172_p0041c11║念識心，悉皆具足。故凡一土，各具四土。唯隨染淨緣，
X62n1172_p0041c12║以分淨穢。維摩詰云：隨其心淨，則佛土淨。此之謂也。
X62n1172_p0041c13║四土各有淨穢。常寂光者，諸佛如來所居。（常即法身德，寂即解
X62n1172_p0041c14║脫德，光即般若德。）真常究竟，極為淨土。亦有淨穢者，以究竟
X62n1172_p0041c15║分證異也。（究竟如來所證，乃上品寂光。圓教人所證，名中品寂光。別教則證下品寂光耳。）實
X62n1172_p0041c16║報無障礙者，菩薩居之。（行真實法，感得勝報，色心不相妨礙，故言無障礙。）等
X62n1172_p0041c17║分十地，皆屬大乘。其淨穢，以次第頓入分也。（次第者，別教菩
X62n1172_p0041c18║薩。頓入者，圓教菩薩。）方便有餘者，二乘所居，已出三界之外。（修方
X62n1172_p0041c19║便道，斷四住惑，故曰方便。無明未盡，故曰有餘）。其淨穢相者，體巧柝拙也（體觀
X62n1172_p0041c20║感淨，拙觀感穢）。凡聖同居淨土者，即極樂國是。安養清淨，池
X62n1172_p0041c21║流八德，樹列七珍，次於泥洹，皆正定聚（生安養者，煩惱調伏，近於
X62n1172_p0041c22║涅槃，故名為次。聚有三，如此土博地凡夫屬邪定聚，發心修行未不退者屬不定聚，不退轉者稱正定聚）。
X62n1172_p0041c23║穢土即娑婆世界，其淨穢以五濁輕重而分也。然佛
X62n1172_p0041c24║法遍一切界，下三土皆常寂光所遍，故如來居寂光
X62n1172_p0042a01║時，垂應下三土，釋迦現身垂應娑婆，阿彌現身垂應
X62n1172_p0042a02║極樂是也。同居穢土之人，欲生極樂淨土，須以念佛
X62n1172_p0042a03║三昧，或執持名號，一心不亂，或端坐西向，觀想彌陀，
X62n1172_p0042a04║如此二行，方能輕其三毒，澄其五濁，臨終正念，乃得
X62n1172_p0042a05║往生。若因此三昧，破斷見思二惑，即能往生方便土。
X62n1172_p0042a06║更破塵沙煩惱，并破根本無明，即得生實報土。破盡
X62n1172_p0042a07║無明，方得生寂光淨土。又有淨土橫出三界，穢土竪
X62n1172_p0042a08║出三界之異。竪者自下昇高，如登九級臺，其出難。橫
X62n1172_p0042a09║者，從東至西，如履坦途，其出易。據觀經，往生九品，橫
X62n1172_p0042a10║出有三種。如上品上生，垂終乘金剛臺，往生彼國，見
X62n1172_p0042a11║佛聞妙法已，即悟無生。此橫出三界，生實報莊嚴淨
X62n1172_p0042a12║土也。上品中生者，坐紫金臺，往生彼國，經宿乃開，經
X62n1172_p0042a13║一小劫，得無生法忍。此橫出生方便有餘淨土也。上
X62n1172_p0042a14║品下生以下，皆橫出三界，生凡聖同居淨土也。（極樂雖有
X62n1172_p0042a15║天人之殊，既無婬欲，故無欲界。生彼者，次于泥洹，皆正定聚，則不隨禪而受生，故無色界。無無色界，可即同居，
X62n1172_p0042a16║而證入上三土耳。）竪出三界，有四種人，即藏、通、別、圓四教。雖
X62n1172_p0042a17║頓漸不同，各有階級，然後得出三界生死。修為難，而
X62n1172_p0042a18║失墜易。何如專心念佛，仗佛提擕，從橫而出，生彼華
X62n1172_p0042a19║池。實報與寂光，恒見十地直下可登之為愈乎。按此
X62n1172_p0042a20║十界四土之說，諸淨土書，多略而未載。然眾生既願
X62n1172_p0042a21║生彼土，即當以成佛為期。同居淨土之人，不得生寂
X62n1172_p0042a22║光，未為究竟。故往生後，境地修持者，不可不知。況四
X62n1172_p0042a23║土，一土不出，惟心所造。此實凡聖同歸之途，頓漸雙
X62n1172_p0042a24║融之旨也。
X62n1172_p0042b01║三界六道輪迴本末
X62n1172_p0042b02║眾生因情生十二緣，造成三界六道輪迴之業，不得
X62n1172_p0042b03║斷絕，往西方則情滅而性現，故永劫無輪迴。有十二
X62n1172_p0042b04║緣之業，造成三界六道輪迴之報，不得解脫，生西方
X62n1172_p0042b05║則業斷而報空，故永劫無墜墮。十二緣者，曰無明、曰
X62n1172_p0042b06║行、曰識、曰名色、曰六入、曰觸、曰受、曰愛、曰取、曰有、曰
X62n1172_p0042b07║生、曰老死是也。無明謂暗昧真性，行謂動作，識謂魂
X62n1172_p0042b08║識，名謂受想行識，色謂色身，六入謂六根，眼耳鼻舌
X62n1172_p0042b09║身意也，觸謂觸。六根者，因暗昧真性故，不能寂然不
X62n1172_p0042b10║動，乃生魂識。因有名色，遂有六入，因六入故有觸，因
X62n1172_p0042b11║觸故受，因受故愛，因愛故取，因取故當有之，因此復
X62n1172_p0042b12║受生，因生故有老死，相牽緣不斷，故名十二緣。三界
X62n1172_p0042b13║者，自阿鼻大地獄至他化自在天，皆名欲界，以有情
X62n1172_p0042b14║欲也。上有色界，止有色身，無男女之形。又上有無色
X62n1172_p0042b15║界，亦無色身，止有魂識如鬼神，此名三界。所謂輪迴
X62n1172_p0042b16║者何？曰天，曰人，曰阿修羅，曰餓鬼，曰畜生，曰地獄，是
X62n1172_p0042b17║名六道。餓鬼以下，亦名三途。瞋殺傲慢，造有微福，感
X62n1172_p0042b18║修羅道。慳貪不捨，損人利己，感餓鬼道。愚呆無知，酬
X62n1172_p0042b19║償宿債，感畜生道。五逆十惡，輕重不等，感地獄道。四
X62n1172_p0042b20║道皆苦，天道修十善，而致感報受樂，樂勝則不暇修
X62n1172_p0042b21║行，福盡則仍墜落。人道樂少苦多，能勇猛精進，可以
X62n1172_p0042b22║修行，而不發肯心，報盡則轉墮三途。人天為勝，餘四
X62n1172_p0042b23║為劣。或劣者悔過而徵勝，或勝者造惡而徵劣。如車
X62n1172_p0042b24║輪迴轉，升沉非一。經云：三界無安，猶如火宅。此之謂
X62n1172_p0042c01║也。業報可畏如此，曷不回頭猛省，求生西方。（已上克復纂）
X62n1172_p0042c02║
X62n1172_p0042c03║淨土晨鐘卷第一