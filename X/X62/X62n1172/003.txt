X62n1172_p0048b01║淨土晨鐘卷第三
X62n1172_p0048b02║
X62n1172_p0048b03║淨土勸修三
X62n1172_p0048b04║決定如是可行之謂信，決定如是而行之謂修。可
X62n1172_p0048b05║行而莫之行，修既不力，雖信無徵，故亟勸焉。勸有
X62n1172_p0048b06║二義：一勸自利，一勸利他。茫茫生死海中，惟有空
X62n1172_p0048b07║劫以前自己是我本來，不早思認取尋解脫之門，
X62n1172_p0048b08║自甘淪沒，誰任其辜？且己不修，其何以勸人修？佛
X62n1172_p0048b09║以度盡眾生為心，非止度眾生之一身，實欲眾生
X62n1172_p0048b10║體其心以轉度眾生。故由親而踈，由巨而微，使無
X62n1172_p0048b11║央數世界眾生各各永離生死苦海。不如是，恐自
X62n1172_p0048b12║己本分上事正未了也。葢淨土法門，自他兼利，故
X62n1172_p0048b13║宜自他兼修；自他兼修，故須自他兼勸。勸之至者，
X62n1172_p0048b14║無過如來金口所說。此不稱引而但錄後賢語者，
X62n1172_p0048b15║欲與眾共曉也。全書皆勸，獨名此一冊者，意有所
X62n1172_p0048b16║耑取也。常不輕菩薩云：我不敢輕於汝等，汝等皆
X62n1172_p0048b17║可作佛。故西方淨土乃捷要門庭，無人不可以修。
X62n1172_p0048b18║今勸一人而一人修，將來蓮華臺上便添一尊無
X62n1172_p0048b19║上阿彌陀佛；勸人人而人人修，將來便添無數阿
X62n1172_p0048b20║彌陀佛。如勸之而襃如充耳，不知六道中又添墮
X62n1172_p0048b21║多少微塵眾生，吾未如之何也已。雖然，一歷耳根，
X62n1172_p0048b22║永為道種，吾終於若人有深望焉。述勸修第三。
X62n1172_p0048b23║勸急辨大事不可不修
X62n1172_p0048b24║或問孔子曰：人有遷家而忘其妻者，有諸？孔子曰：又
X62n1172_p0048c01║有甚焉，桀紂則忘其身。若以道眼觀之，今人皆忘其
X62n1172_p0048c02║身矣。何則？自早晨開目離寢，至夜間就寢閉目，無非
X62n1172_p0048c03║塵勞，未嘗暫省吾身，是皆忘其身也。且人之於身，以
X62n1172_p0048c04║日言之，莫大於饑渴，必為飲食之備；以歲言之，莫大
X62n1172_p0048c05║於寒暑，必為裘葛之備；以終身言之，莫大於死生，而
X62n1172_p0048c06║不為淨土之備。何哉？不思人生皆如水泡，生滅不常，
X62n1172_p0048c07║人只見眼前老者，不思不待老而去者多矣。況世間
X62n1172_p0048c08║無非是苦，不稱意時固為苦矣，如或稱意，亦無多時。
X62n1172_p0048c09║父母妻兒、姻親眷屬，或疾病死亡，或殺傷離散，或自
X62n1172_p0048c10║己大限忽至，平生罪惡豈得全無？且以目前言之，起
X62n1172_p0048c11║一不正念，說一不正語，視一不正色，聽一不正聲，為
X62n1172_p0048c12║一不正事，無非過惡。況所食者眾生之肉，所衣者亦
X62n1172_p0048c13║殺眾生而得，又況所有過惡不止於食肉衣帛，思之
X62n1172_p0048c14║誠可畏也。自生至死，纏綿堅固，無由解脫，閉目之後，
X62n1172_p0048c15║不免隨業緣去，杳杳冥冥，知在何處，或墜地獄，或為
X62n1172_p0048c16║畜生，或生餓鬼，或入修羅，雖有善業，得生天上人間，
X62n1172_p0048c17║受盡福報，依舊輪迴，漂流汩沒，無有出期。唯西方淨
X62n1172_p0048c18║土最為超脫捷徑，色身難得，趂康健時辨此大事，當
X62n1172_p0048c19║常作念云：吾自無始以來，輪迴六道，不曾知此法門，
X62n1172_p0048c20║故不得出離。今日知之，豈可不即時下手？年高者固
X62n1172_p0048c21║當勉力，年少者亦不可因循，命終徑生極樂世界，迴
X62n1172_p0048c22║視死入陰府受諸恐怖者，不可同日而語矣。
X62n1172_p0048c23║勸活物活計不可不修
X62n1172_p0048c24║人生時，父母、妻子、屋宅、田園、牛羊、車馬，以至器皿、衣
X62n1172_p0049a01║服等物不同，大小色色，無非己物。倉庫既盈，心猶未
X62n1172_p0049a02║足；金帛已多，營猶未止。一宿在外，便念其家；一針偶
X62n1172_p0049a03║失，尋覓不已。舉眼動步，無非愛著。一旦大限到來，盡
X62n1172_p0049a04║皆拋去。雖我此身，猶是棄物，況身外者乎？靜心思之，
X62n1172_p0049a05║恍如一夢。故莊子云：且有大覺，然後知此其大夢也。
X62n1172_p0049a06║古人有言：一日無常到，方知夢裏人。萬般將不去，唯
X62n1172_p0049a07║有業隨身。予用後兩句添兩句，而成一偈云：萬般將
X62n1172_p0049a08║不去，唯有業隨身。但念阿彌陀，定生極樂國。葢業者，
X62n1172_p0049a09║謂善業、惡業，此皆將得去者，豈可不以淨土為業乎？
X62n1172_p0049a10║昔了明長老為眾普說，指此身而言曰：此為死物，其
X62n1172_p0049a11║內潑潑地者為活物。莫於死物上作活計，宜於活物
X62n1172_p0049a12║上作活計。余深愛此語，故常為人言之。凡貪種種外
X62n1172_p0049a13║物以奉其身者，皆是死物上作活計也。世人雖未能
X62n1172_p0049a14║免此，當於營生奉身之中，挪頃刻之暇，迴光自照，以
X62n1172_p0049a15║留心於淨土，乃活物上作活計也。且如汲汲營生，雖
X62n1172_p0049a16║富如石崇，貴極一品，終有數盡之期，豈若淨土之無
X62n1172_p0049a17║盡哉？
X62n1172_p0049a18║勸神隨業往不可不修
X62n1172_p0049a19║譬如人入大城中，必先覓安下處，却出幹事，抵暮昏
X62n1172_p0049a20║黑，則有投宿之地。先覓安下處者，修淨土之謂也；抵
X62n1172_p0049a21║暮昏黑者，大限到來之謂也；有投宿之地者，生蓮華
X62n1172_p0049a22║中，不落惡趣之謂也。又如春日遠行，先須備雨具，驟
X62n1172_p0049a23║雨忽至，則無淋漓狼狽之患。先備雨具者，修淨土之
X62n1172_p0049a24║謂也；驟雨忽至者，大命將盡之謂也；無淋漓狼狽之
X62n1172_p0049b01║患者，不至沉淪惡趣，受諸苦惱之謂也。予一相識，生
X62n1172_p0049b02║平多殺魚之罪，晚年得病，有似中風。予憐之，乃往見，
X62n1172_p0049b03║勸念阿彌陀佛，堅不肯念，但與予說雜話。豈非惡業
X62n1172_p0049b04║所障，疾病所昏，不能迴心念善，閉眼之後，將奈之何？
X62n1172_p0049b05║故修此者，宜急早回首也。世間晝必有夜，寒必有暑，
X62n1172_p0049b06║人所共知。若生必有死，人乃諱之，不肯說出，何太癡
X62n1172_p0049b07║也。葢不知所謂我者，初不曾死，唯業緣盡而去耳。何
X62n1172_p0049b08║則？凡人生者非生也，以神之來而託於此，其形由是
X62n1172_p0049b09║而長，故謂之生。死者非死也，以神之去而離於此，其
X62n1172_p0049b10║形由是而壞，故謂之死。是神者我也，形者我所舍也。
X62n1172_p0049b11║我有去來，故舍有成壞。世之人不識其神，徒見其形，
X62n1172_p0049b12║乃悅生而惡死，可不為悲乎。且神何自來哉？隨業緣
X62n1172_p0049b13║而來。神何自去哉？隨業緣而去。神者自無始以來，投
X62n1172_p0049b14║胎易殻，不得久留於一所。葢以吾所造之業，非久而
X62n1172_p0049b15║不盡者，故神之舍於業也。業盡則形壞，形壞則神無
X62n1172_p0049b16║所舍，又隨吾今世所造之業而往矣。然則吾所往之
X62n1172_p0049b17║處，可不預計哉。欲直脫輪迴，永離苦惱，無如往生淨
X62n1172_p0049b18║土，故不可以不修也。
X62n1172_p0049b19║勸兜率不如西方不可不修
X62n1172_p0049b20║智者十疑論云：三菩薩修兜率：一名無著，二名世親，
X62n1172_p0049b21║三名師子覺。約云：先生兜率，見彌勒者，即來相報。師
X62n1172_p0049b22║子覺先亡，數年無報。次世親亡，三年乃來，云：天日甚
X62n1172_p0049b23║長，我生兜率，禮彌勒佛，聽其說法。即來相報，已三年
X62n1172_p0049b24║矣。問：師子覺如何云生兜率外院，戀著天樂，未曾見
X62n1172_p0049c01║佛？夫以菩薩而修兜率，猶有戀著不見佛者，即輪迴
X62n1172_p0049c02║之根未斷。是知兜率難修有墜，非比西方易修無墜
X62n1172_p0049c03║也。世親即天親。菩薩既昇兜率，復著淨土偈法，普勸
X62n1172_p0049c04║往生。然則淨土之當修，不益信乎？
X62n1172_p0049c05║勸宿債須還富貴易墮不可不修
X62n1172_p0049c06║佛言：假令百千劫，所作業不亡。因緣會遇時，果報還
X62n1172_p0049c07║自受。永嘉大師亦云：了則業障本來空，未了應須還
X62n1172_p0049c08║宿債。昔京師有喆老者，坐禪精苦，四十年不睡化。坐
X62n1172_p0049c09║時，紙襖亦焚出舍利。後生大富貴處，終身多受憂苦。
X62n1172_p0049c10║生大富貴者，前生心願也。多受憂苦者，因緣宿債也。
X62n1172_p0049c11║若以喆老之精修而修西方，必為不退轉地菩薩，即
X62n1172_p0049c12║生死自如矣。然後來此世界，濟度眾生，豈復須還宿
X62n1172_p0049c13║債哉？又有惠古長老，住浙東大剎，亦名行尊宿也。死
X62n1172_p0049c14║而生宰相家，登高科，世固以為榮矣。不知此亦失計
X62n1172_p0049c15║也。前世持齋，今生食肉，必以食肉為美矣。前世守戒，
X62n1172_p0049c16║今生近色欲，必以色欲為美矣。前世清修，今生享富
X62n1172_p0049c17║貴，必以富貴為美矣。譬如大象入泥，一步深如一步，
X62n1172_p0049c18║奈之何哉？楞嚴經云：聞所聞盡，盡聞不住。覺所覺空，
X62n1172_p0049c19║空覺極圓。葢謂所聞之事盡矣，盡聞其不住也。世間
X62n1172_p0049c20║雖享快樂，其如不住何？又覺其所覺者，皆歸於空，空
X62n1172_p0049c21║則無實矣。能於此空而覺之，則真覺之性極圓，而無
X62n1172_p0049c22║復墜墮也。使古老悟此理，必不生宰相家。縱未能悟
X62n1172_p0049c23║明真性，何不且修西方，竟脫輪迴之苦耶？楞伽經謂：
X62n1172_p0049c24║世間修行人，如澄濁水。澄之雖清，未去濁脚，攪之復
X62n1172_p0050a01║濁。古老之謂也。如生西方，見佛得道，復來生此世，則
X62n1172_p0050a02║若刷去濁脚，純為清水，雖攪之不復濁矣。故雖苦行
X62n1172_p0050a03║尊宿，亦不可不修西方。二老足為烱鑒。（已上纂龍舒文）
X62n1172_p0050a04║勸為後身計不可不修
X62n1172_p0050a05║讚西方者，記戒禪師後身為蘇子瞻，青草堂後身為
X62n1172_p0050a06║曾魯公，遜長老後身為李侍郎，南菴主後身為陳忠
X62n1172_p0050a07║隶，知藏某後身為張文定，嚴首座後身為王龜齡，其
X62n1172_p0050a08║次則乘禪師為韓氏子，敬寺僧為岐王子，又其次善
X62n1172_p0050a09║旻為董司戶女，海印為朱防禦女，又甚而雁蕩僧為
X62n1172_p0050a10║秦氏子，檜居權要，造諸惡業。此數公者，向使精求淨
X62n1172_p0050a11║土，則焉有此？愚謂大願大力，如靈樹生生為僧，而雲
X62n1172_p0050a12║門三作國王，遂失神通。百世而下，如雲門者能幾？況
X62n1172_p0050a13║靈樹乎？為常人，為女人，為惡人，則展轉下劣矣。即為
X62n1172_p0050a14║諸名臣，亦非計之得也。甚哉！西方之不可不生也。或
X62n1172_p0050a15║謂諸師後身之為名臣，猶醍醐反而為酥也，猶可也。
X62n1172_p0050a16║為常人則酪矣，為女人則乳矣，乃至為惡人則毒藥
X62n1172_p0050a17║矣。平生所修，果不足憑仗，則何貴於修乎？是大有說。
X62n1172_p0050a18║凡修行人二力：一曰福力，堅持戒行，而作種種有為
X62n1172_p0050a19║功德者是也。二曰道力，堅持正觀，而念念在般若中
X62n1172_p0050a20║者是也。純乎道力如靈樹者，置勿論。道力勝福力，則
X62n1172_p0050a21║處富貴而不迷。福力勝道力，則迷於富貴，固未可保
X62n1172_p0050a22║也。於中貪欲重而為女人，貪嗔俱重而為惡人，則但
X62n1172_p0050a23║修福力，而道力轉輕之故也。雖然，倘勤修道力，而更
X62n1172_p0050a24║助之以願力，得從於諸上善人之後，豈惟惡人，將名
X62n1172_p0050b01║臣亦所不為矣。甚哉！西方之不可不生也。（蓮池大師）
X62n1172_p0050b02║勸佛心為心轉勸人人
X62n1172_p0050b03║予為此淨土說，欲勸一切見者聞者，廣大其心，以佛
X62n1172_p0050b04║之心為心，使人人知之，而盡生淨土。當起念云：此法
X62n1172_p0050b05║門，人若知之，如己知之，豈不快哉！人若不知，如己不
X62n1172_p0050b06║知，豈不痛哉！若止於自修，則是聲聞之徒，名為小乘，
X62n1172_p0050b07║如車乘之小者，僅能自濟，此佛所謂斷佛種者也。能
X62n1172_p0050b08║廣勸人者，名為大乘菩薩，如車乘之大者，人我兼濟
X62n1172_p0050b09║之謂，此獲無量福報，所以能至佛地也。故能勸人修
X62n1172_p0050b10║淨土，以此善緣消釋，罪惡可增崇，福壽可莊嚴，往生
X62n1172_p0050b11║功德可追薦，亡者亦可，但至誠呪願，無不獲其功果，
X62n1172_p0050b12║觀房翥傳可信矣。況受勸者，又𮞏相轉勸而不已乎！
X62n1172_p0050b13║勸人善道，名為法施，此淨土法門，為法施之大者，遂
X62n1172_p0050b14║超出輪迴，不致退轉，直至成佛而後已。是上於彼者，
X62n1172_p0050b15║雖未成佛，乃成佛之階梯，能勸一人修淨土，即成就
X62n1172_p0050b16║一眾生作佛也。凡作佛者，必度無量之眾生，彼所度
X62n1172_p0050b17║之眾生，皆由我而始，則其福報，豈有限量乎哉！故大
X62n1172_p0050b18║慈菩薩勸修西方偈云：能勸二人修，比自己精進，勸
X62n1172_p0050b19║至十餘人，福德已無量。如勸百與千，名為真菩薩，又
X62n1172_p0050b20║能過萬數，即是阿彌陀。
X62n1172_p0050b21║勸隨遇隨勸度盡眾生
X62n1172_p0050b22║古云：將此身心奉塵剎，是則名為報佛恩。故以淨土
X62n1172_p0050b23║勸人，正與觀經所云勸進行者相符。要發慈悲憐憫
X62n1172_p0050b24║之心，隨遇隨勸。不拘何等樣人，凡為吾所受恩者，吾
X62n1172_p0050c01║告以淨土而報之。為所親愛者，吾告以淨土而誨之。
X62n1172_p0050c02║下至僕𨽻有事我之勞，以及生平無半面之識者，吾
X62n1172_p0050c03║遇之，皆告以淨土，使脫苦海而登彼岸。不特此也，初
X62n1172_p0050c04║釋迦修行山中，被歌利王割截身體。（時國王出獵，問獸所在。佛念：若
X62n1172_p0050c05║實告之，則害獸。不實告之，則妄語。沈吟未對。王怒，斫去一臂。再問未對，又斫去一臂。）隨發願云：
X62n1172_p0050c06║我作佛時，先度此人，不使世人效彼為惡。卒之首度
X62n1172_p0050c07║者憍陳如，即歌利王也。然則雖冤仇之人，尚願得道
X62n1172_p0050c08║後首度之，兄其他乎？又非特此，佛在世時，有一國難
X62n1172_p0050c09║化。佛言：與目連有緣，使往化之。其國人皆從教。弟子
X62n1172_p0050c10║問故。佛言：往世目連為樵人，於山間驚起一群蜂子。
X62n1172_p0050c11║目連向蜂云：我得道後，盡度此等。今國人者，乃當時
X62n1172_p0050c12║蜂子也。由此觀之，則凡一切飛走之類，以至有形可
X62n1172_p0050c13║見，與無形可見者，皆當為之稱念阿彌陀佛數十聲。
X62n1172_p0050c14║發善願云：願汝等盡生極樂，我得道後，盡度汝等。如
X62n1172_p0050c15║此則吾之善念甚熟，於一切眾生皆為有緣，吾往生
X62n1172_p0050c16║上品無疑矣。他時化度，有不樂從者哉？（已上纂龍舒文。）
X62n1172_p0050c17║勸出世間孝勸二親修
X62n1172_p0050c18║世間之孝三，出世間之孝一。世間之孝，一者甘旨以
X62n1172_p0050c19║養其親，二者爵祿以榮其親，三者修德勵行成聖賢
X62n1172_p0050c20║以顯其親，是則世間之所謂孝也。出世間之孝，則勸
X62n1172_p0050c21║其親齋戒奉道，一心念佛，求願往生，親覲彌陀，得不
X62n1172_p0050c22║退轉。人子報親，於是為大。予生晚，甫聞佛法，而風木
X62n1172_p0050c23║之痛已至，作自傷不孝文以伸悲恨，雖欲追之，未由
X62n1172_p0050c24║也已。奉告諸人，父母在堂，早勸念佛，父母亡日，課佛
X62n1172_p0051a01║三年，其不能者，或一週歲，或七七日皆可也。孝子欲
X62n1172_p0051a02║報劬勞之恩，不可不知此。
X62n1172_p0051a03║勸人人念佛
X62n1172_p0051a04║彌陀經言：若人念佛，臨命終時，必生彼國。又觀經言：
X62n1172_p0051a05║念佛之人，生彼國者，蓮分九品。葢此念佛法門，不論
X62n1172_p0051a06║男女僧俗，不論貴賤賢愚，但一心不亂，隨其功行大
X62n1172_p0051a07║小，九品往生。故知世間，無有一人，不應念佛。若人富
X62n1172_p0051a08║貴，受用見成，正好念佛。若人貧窮，家小累小，正好念
X62n1172_p0051a09║佛。若人有子，宗祀得託，正好念佛。若人無子，孤身自
X62n1172_p0051a10║由，正好念佛。若人子孝，安受供養，正好念佛。若人子
X62n1172_p0051a11║逆，免生恩愛，正好念佛。若人無病，趂身康健，正好念
X62n1172_p0051a12║佛。若人有病，切近無常，正好念佛。若人年老，光景無
X62n1172_p0051a13║多，正好念佛。若人年少，精神清利，正好念佛。若人處
X62n1172_p0051a14║閑，心無事擾，正好念佛。若人處忙，忙裡偷閑，正好念
X62n1172_p0051a15║佛。若人出家，逍遙物外，正好念佛。若人在家，知是火
X62n1172_p0051a16║宅，正好念佛。若人聰明，通曉淨土，正好念佛。若人愚
X62n1172_p0051a17║魯，別無所能，正好念佛。若人持律，律是佛制，正好念
X62n1172_p0051a18║佛。若人看經，經是佛說，正好念佛。若人參禪，禪是佛
X62n1172_p0051a19║心，正好念佛。若人悟道，悟須佛證，正好念佛。普勸諸
X62n1172_p0051a20║人，火急念佛，九品往生，花開見佛。見佛聞法，究竟成
X62n1172_p0051a21║佛，始知自心，本來是佛。
X62n1172_p0051a22║勸真實念佛
X62n1172_p0051a23║夫學佛者，無取莊嚴形迹，止貴真實修行。在家居士，
X62n1172_p0051a24║不必定要緇衣道巾，帶髮之人，自可常服念佛。不必
X62n1172_p0051b01║定要敲魚擊鼓，好靜之人，自可寂嘿念佛。不必定要
X62n1172_p0051b02║成群作會，怕事之人，自可閉門念佛。不必定要入寺
X62n1172_p0051b03║聽經，識字之人，自可依教念佛。千里燒香，不如安坐
X62n1172_p0051b04║家堂念佛。供奉邪師，不如孝順父母念佛。廣交魔友，
X62n1172_p0051b05║不如獨身清淨念佛。寄庫來生，不如見在作福念佛。
X62n1172_p0051b06║許愿保禳，不如悔過自新念佛。習學外道文書，不如
X62n1172_p0051b07║一字不識念佛。無知妄談禪理，不如老實持戒念佛。
X62n1172_p0051b08║希求妖鬼靈通，不如正信因果念佛。以要言之，端心
X62n1172_p0051b09║滅惡，如是念佛，號曰善人。攝心除散，如是念佛，號曰
X62n1172_p0051b10║賢人。悟心斷惑，如是念佛，號曰聖人。（以上蓮池大師）
X62n1172_p0051b11║勸學者念佛
X62n1172_p0051b12║克復。向有勸人念佛說曰：南無阿彌陀佛六字，不直
X62n1172_p0051b13║為修行徑路，亦的是救苦慈航。恒見年少學者，見人
X62n1172_p0051b14║念佛，便為耻笑；或已有所悟，偶省念佛，輙愧赧避人。
X62n1172_p0051b15║此皆識力未到，不及究心大乘經典，愽參不貳宗旨，
X62n1172_p0051b16║及彼業重障深，故生疑謗。不如爾今倖值得意時不
X62n1172_p0051b17║肯念，到失意時少不得念；順境時不肯念，到逆境時
X62n1172_p0051b18║少不得念；無疾痛時不肯念，到病篤垂死時少不得
X62n1172_p0051b19║念；強壯時不肯念，到衰暮時少不得念；縱眼光垂瞑
X62n1172_p0051b20║時不肯念，到轉身入木殯埋薦度時少不得念。呼吸
X62n1172_p0051b21║尚存，不知不覺，忽然口中念出佛來，還算與佛有緣，
X62n1172_p0051b22║只怕七尺忽橫，三寸易斷，這句佛要念竟不及耳。所
X62n1172_p0051b23║以臨終十念，即得往生冥司地獄，志心念佛，所造罪
X62n1172_p0051b24║業一切俱銷。或曰：此際勉強稱念亦易。余曰：否否，譬
X62n1172_p0051c01║之讀文字人纔念得文字出，讀文字人尤在少時無
X62n1172_p0051c02║雜想、有精力，讀得透熟，至老年魂夢中常常念得出。
X62n1172_p0051c03║爾生平並無信佛、歸佛、念佛之心，迅速無常，不保手
X62n1172_p0051c04║忙脚亂，神昏膽怯，汩沒三途，胸中並無這佛，口中那
X62n1172_p0051c05║容易念得這句佛出。昔白樂天繪西方極樂國，蘇子
X62n1172_p0051c06║瞻佩阿彌陀佛像，文潞公集淨土會，王虗中著淨土
X62n1172_p0051c07║文，近世蓮大師有阿彌疏鈔，袁中郎有西方合論，袁
X62n1172_p0051c08║玉蟠深悔少壯所得所行無關生死，暮年純提念佛
X62n1172_p0051c09║往生示人，先進留心此道如此，吾輩切莫忽。此六字
X62n1172_p0051c10║為齋公齋婆所常念，若能到一心不亂地步，齋公齋
X62n1172_p0051c11║婆於成佛乎何有？
X62n1172_p0051c12║富陽馬公邦良，以太僕卿丁艱，過姑蘇，候座師王荊
X62n1172_p0051c13║石相國至一寺禮佛，悲淚不止。時有二孝廉迎之，揖
X62n1172_p0051c14║坐，問曰：公何以信佛真實如是？公曰：嗚呼！佛可不信
X62n1172_p0051c15║耶？信佛可不真實耶？言佛法難遇則淚下，言人身難
X62n1172_p0051c16║得則淚下，言三塗難免則淚益如雨下。二孝廉悚然
X62n1172_p0051c17║問故，公曰：佛法利益天人，非歷劫善根深厚者，鮮不
X62n1172_p0051c18║覿面失之。見而不誠切敬信，反生疑謗，故難遭遇。失
X62n1172_p0051c19║此報身，業海茫茫，受苦無量，痛骨酸心，曷禁淚下？二
X62n1172_p0051c20║孝廉曰：公言人身難得，舉目便是三人，併諸左右皆
X62n1172_p0051c21║非人耶？時方仲夏，公以扇一揮，群蠅四飛，詰曰：蠅多
X62n1172_p0051c22║與？人多與？二孝廉憮然久之。公曰：始吾為諸生時，奉
X62n1172_p0051c23║上帝旨，掌五閻王事，每一臨案，悽慘之狀不忍見，悲
X62n1172_p0051c24║號之聲不忍聞，千百人中不失人身者，指一二屈耳。
X62n1172_p0052a01║如是作，如是受，絕無失出失入於其間，惟信佛念佛
X62n1172_p0052a02║往生清泰者，不至冥途。然則佛可不信耶？念佛可不
X62n1172_p0052a03║真實耶？言未訖，涕泗交集，旁觀皆為感動，二孝廉信
X62n1172_p0052a04║禮而散。嗟乎！馬公之言，近而有徵，其為丹徒令時，仁
X62n1172_p0052a05║慈正直，一方推為神君，崇祀不替，有以哉！
X62n1172_p0052a06║唐宜之曰：宇宙無佛法，遍大地無快活人矣。總貧賤
X62n1172_p0052a07║患難、富貴功名，均有煩惱不足，誰能解脫者？自佛法
X62n1172_p0052a08║流通，但沾涓滴，便得轉身適意之所。向聞子將初下
X62n1172_p0052a09║第，告大石師言：我輩功名不就，唯有念佛。師云：居士
X62n1172_p0052a10║榮華未遂，廼欲念佛修佛，豈釋迦如來是晦氣人做
X62n1172_p0052a11║的？一座為之鼓掌。余曰：晦氣人念佛有進步處，得意
X62n1172_p0052a12║人念佛有退步處。甚矣！佛法不可不知也。念佛命終，
X62n1172_p0052a13║生極樂國；念佛生前，亨快活福。（已上附述）
X62n1172_p0052a14║
X62n1172_p0052a15║淨土晨鐘卷第三