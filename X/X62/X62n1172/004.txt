X62n1172_p0052a16║
X62n1172_p0052a17║
X62n1172_p0052a18║
X62n1172_p0052a19║淨土晨鐘卷第四
X62n1172_p0052a20║
X62n1172_p0052a21║淨土念佛法門
X62n1172_p0052a22║既信矣，修矣，須有真實修持之法，方得其門而入。
X62n1172_p0052a23║法門不一，大約以念佛為宗，以行善為要，今第四、
X62n1172_p0052a24║第五所列是也。念佛實三藏之一貫法，諸法門只
X62n1172_p0052b01║一佛盡之。佛者，覺也。覺本自心，佛只一心盡之。念
X62n1172_p0052b02║佛而悟，則禪在其中；念佛而攝心返照，則止、觀在
X62n1172_p0052b03║其中。能念者心，所念者佛，即心即佛，非心非佛，非
X62n1172_p0052b04║雙即非雙，非能、所兩絕，三觀、三智即此而具。蓮池
X62n1172_p0052b05║曰：念佛一門分三種：曰持名念佛，曰觀想念佛，曰
X62n1172_p0052b06║實相念佛。雖有三種，究竟歸乎實相而已。古德云：
X62n1172_p0052b07║觀法理微，眾生心雜；雜心修觀，觀想難成。大聖悲
X62n1172_p0052b08║憐，直勸專持名號，良由持名易故。若其持名深達
X62n1172_p0052b09║實相，則與妙觀同功，上上品當不疑矣。故疏：鈔專
X62n1172_p0052b10║弘持名一門，甘露疏亦言：念佛有七種勝：一、詞少
X62n1172_p0052b11║易行勝，唯稱一句南無阿彌陀佛，一切人可念故。
X62n1172_p0052b12║觀此，知持名為眾可通行之法，故首列之，而以觀
X62n1172_p0052b13║法繼焉。修者隨力隨分，或持名兼觀想，或觀想兼
X62n1172_p0052b14║持名，總是一佛，不必有提一放一之慮。如未能修
X62n1172_p0052b15║觀，可專守持名一法，所謂歸元理無二，方便有多
X62n1172_p0052b16║門，及其成功，一也。述念佛法門第四。
X62n1172_p0052b17║十聲念佛誦偈法門
X62n1172_p0052b18║阿彌陀佛本願云：眾生至心信樂，欲生我國，十聲念
X62n1172_p0052b19║我名號而不生者，我不作佛。宜每日早晨，合掌向西
X62n1172_p0052b20║頂禮，念南無阿彌陀佛、南無觀世音菩薩、南無大勢
X62n1172_p0052b21║至菩薩、南無一切菩薩聲聞諸上善人各十聲，復頂
X62n1172_p0052b22║禮念大慈菩薩。讚佛懺罪迴向發願全偈一遍云：十
X62n1172_p0052b23║方三世佛，阿彌陀第一，九品度眾生，威德無窮極。我
X62n1172_p0052b24║今大歸依，懺悔三業罪，凡有諸福善，至心用迴向。願
X62n1172_p0052c01║同念佛人，感應隨時現，臨終西方境，分明在目前。見
X62n1172_p0052c02║聞皆精進，共生極樂國，見佛了生死，如佛度一切。復
X62n1172_p0052c03║頂禮而退。此偈有大威力，能滅一切罪，長一切福。頂
X62n1172_p0052c04║禮時，燒香作拜尤善。每日誠心如是，必中品生。如不
X62n1172_p0052c05║識字人，未能如前禮誦，每早合掌向西，至誠頂禮，念
X62n1172_p0052c06║佛十聲，念菩薩發願偈四句云：願同念佛人，共生極
X62n1172_p0052c07║樂國，見佛了生死，如佛度一切。復頂禮而退。如此無
X62n1172_p0052c08║不往生。（龍舒文）
X62n1172_p0052c09║十氣十念法門
X62n1172_p0052c10║在俗人塵務忙冗，每日清晨服飾已，面西合掌，念南
X62n1172_p0052c11║無阿彌陀佛，盡一口氣為一念。如是十氣，名為十念，
X62n1172_p0052c12║不限佛數，但隨氣短長，氣極為度。其念佛聲，不高不
X62n1172_p0052c13║低，調停得中。如此十念，連續不斷，意在令心不散，專
X62n1172_p0052c14║精為功，是藉氣束心也。迴向願以此十念功德，求生
X62n1172_p0052c15║西方，畢此一生不間，往生無疑。（慈雲懺主）
X62n1172_p0052c16║六時晨昏念佛法門
X62n1172_p0052c17║遠師結東林社，六時修禮淨土。唐詩云：遠公獨刻蓮
X62n1172_p0052c18║花漏，猶向山中禮六時是也。凡修持者，先於淨室安
X62n1172_p0052c19║置佛像，香燈隨分供養，澡浴塵垢，著潔淨衣，於日初
X62n1172_p0052c20║時、日午時、日沒時、夜初時、夜半時、夜終時，對三寶前，
X62n1172_p0052c21║端身合掌，信禮西方，目視慈容，念南無阿彌陀佛千
X62n1172_p0052c22║聲，禮佛四十八拜，誦西方文，發願迴向。每日六時行
X62n1172_p0052c23║道，精專不倦，淨業圓成，必得上品上生。又雲棲晨昏
X62n1172_p0052c24║儀式，加誦彌陀佛經一卷，往生呪三遍，念佛千聲，南
X62n1172_p0053a01║無觀世音菩薩、南無大勢至菩薩、南無清淨大海眾
X62n1172_p0053a02║菩薩各十聲，禮拜量力多少，念大小願文回向。此式
X62n1172_p0053a03║簡便的確，或每日三時，或早晚通眾可行，允宜倣效。
X62n1172_p0053a04║其或縈絆世緣，未能如式，則須早起焚香，禮佛念佛，
X62n1172_p0053a05║黃昏亦爾。如是禮念，更不得缺。或偶有公事，失於禮
X62n1172_p0053a06║念者，次早即當對佛懺悔。（合纂）
X62n1172_p0053a07║懺罪念佛法門
X62n1172_p0053a08║大彌陀經言：十方諸天人民，聞我名號，齋戒清淨，益
X62n1172_p0053a09║作諸善，一心繫念於我，雖止一晝夜不絕，必生我剎。
X62n1172_p0053a10║又云：前世作惡，聞我名號，即懺悔為善，願生我剎，壽
X62n1172_p0053a11║終皆不經三惡道，徑遂來生。凡脩持者，先當嚴淨壇
X62n1172_p0053a12║場，香燈設供，延比丘及諸上善人，白佛陳意，勿預家
X62n1172_p0053a13║事，勿近內人，齋戒修持，繫念佛號，一晝一夜，每佛千
X62n1172_p0053a14║聲，誦彌陀經一卷，如是三次，志心懺悔迴向。
X62n1172_p0053a15║一相念佛三昧法門
X62n1172_p0053a16║大般若經：佛言：菩薩能正脩行一相莊嚴三昧，疾證
X62n1172_p0053a17║菩提。修此行者，應離喧雜，不思眾相，專心繫念於一
X62n1172_p0053a18║如來，審取名字，善想容儀，即為普觀三世一切諸佛，
X62n1172_p0053a19║即得諸佛一切智惠。天台十疑論云：一切諸佛悉皆
X62n1172_p0053a20║平等，但眾生根鈍，濁亂者多。若不專心繫念一佛，則
X62n1172_p0053a21║心散漫，三昧難成。故專令念阿彌陀佛，即是一相三
X62n1172_p0053a22║昧。修持者當一心專念，夢覺不忘，不以餘業間斷，不
X62n1172_p0053a23║以貪嗔等間隔，隨犯隨懺悔，不隔念，不隔日，不隔時，
X62n1172_p0053a24║念念常不離佛，念念清淨圓明，即得一相三昧。
X62n1172_p0053b01║攝心調息念佛三昧法門
X62n1172_p0053b02║大集經云：求無上菩提者，應修念佛禪三昧。偈云：若
X62n1172_p0053b03║人專念彌陀佛，號曰無上深妙禪。至心想像見佛時，
X62n1172_p0053b04║即是不生不滅法。坐禪三昧經云：菩薩坐禪，不念一
X62n1172_p0053b05║切，惟念一佛，即得三昧。初機修習，未免昏散二病，須
X62n1172_p0053b06║假對治。人天寶鑑云：凡修禪定，即入靜室，正身端坐，
X62n1172_p0053b07║數出入息。從一數至十，從十數至百至千萬。此息兀
X62n1172_p0053b08║然，此心寂然，與虗空等，不煩禁止。久之，一息自住，不
X62n1172_p0053b09║出不入。時覺此息，從毛孔中，八萬四千，雲蒸霧起。無
X62n1172_p0053b10║始已來，諸病自除，諸障自滅，自然明悟。如盲人忽然
X62n1172_p0053b11║有眼，爾時見徹，不用尋人指路也。今此攝心念佛，欲
X62n1172_p0053b12║成三昧，對治昏散之法，數息最要。凡坐時，先想己身
X62n1172_p0053b13║在圓光中，默觀鼻端，想出入息。每一息，默念南無阿
X62n1172_p0053b14║彌陀佛一聲，方便調息，不緩不急。心息相依，隨其出
X62n1172_p0053b15║入，行住坐臥，皆可行之，勿令間斷。常自密持，乃至深
X62n1172_p0053b16║入禪定，息念兩忘，即此身心，與虗空等。久久純熟，心
X62n1172_p0053b17║眼開通，三昧忽爾現前，即是唯心淨土。（已上蓮宗寶鑑）
X62n1172_p0053b18║世人多以寶玉、金剛、菩提木槵為數珠，吾則依出入
X62n1172_p0053b19║息為念珠焉。稱佛名號，隨之於息，有大恃怙，安懼一
X62n1172_p0053b20║息不還屬後世哉？余行住坐臥，常用此珠，縱令昏寐，
X62n1172_p0053b21║舍佛而寢，覺即續之，必於夢中得見彼佛，如鑽燧烟
X62n1172_p0053b22║飛，火之前相，夢之不已，三昧成焉。面覩玉毫，親蒙授
X62n1172_p0053b23║記，萬無一失也。（草堂禪師寶王論）
X62n1172_p0053b24║參禪念佛三昧法門
X62n1172_p0053c01║遠祖師云：禪非智無以窮其寂，智非禪無以深其照。
X62n1172_p0053c02║禪智者，照寂之謂。其相濟也，照不離寂，寂不離照。念
X62n1172_p0053c03║佛人欲參禪見性，但依此法於靜室端坐，掃除緣累，
X62n1172_p0053c04║截斷情塵，瞠開兩睛，外不著境，內不住定，回光一照，
X62n1172_p0053c05║內外俱寂，然後密密舉念南無阿彌陀佛三五聲，回
X62n1172_p0053c06║光自看云：見性則成佛，畢竟那箇是我本性阿彌陀？
X62n1172_p0053c07║却又照覷看，只今舉底這一念從何處起？覷破這一
X62n1172_p0053c08║念，復又覷破這覷底是誰？參。良久，又舉念阿彌陀佛，
X62n1172_p0053c09║又如是覷，如是參，急切做工夫，勿令間斷，惺惺不昧，
X62n1172_p0053c10║如雞抱卵。不拘四威儀中亦如是舉，如是看，如是參，
X62n1172_p0053c11║忽於行住坐臥處聞聲見色時，豁然明悟，親見本性
X62n1172_p0053c12║彌陀，內外身心一時透脫，盡大地是箇西方，萬象森
X62n1172_p0053c13║羅無非自己，靜無遺照，動不離寂，然後接引未悟，悲
X62n1172_p0053c14║智圓融，得生上品，名實報莊嚴土。
X62n1172_p0053c15║兜率悅禪師示眾三關：一、撥草參玄，只圖見性。只今
X62n1172_p0053c16║上人，性在甚處？二、識得本性，要脫生死。生死到來，作
X62n1172_p0053c17║麼生脫？三、脫得生死，要知去處。四大分離，向甚處去？
X62n1172_p0053c18║透此關，則不拘生死、不礙去來。今念佛人於十二時
X62n1172_p0053c19║中持一句阿彌陀佛，思專想寂，更能回光自看：如何
X62n1172_p0053c20║是我本性？四大分離，向甚處去？常有此疑，驀然識得，
X62n1172_p0053c21║便知落處，即此是直捷底修行正道。（已上蓮宗寶鑑）
X62n1172_p0053c22║總論持名念佛
X62n1172_p0053c23║諸菩薩眾有恒沙劫中修六度萬行，未能滿足。今人
X62n1172_p0053c24║心念佛，萬緣自捨，即布施波羅蜜；一心念佛，諸惡自
X62n1172_p0054a01║杜，即持戒波羅蜜；一心念佛，心自柔軟，即忍辱波羅
X62n1172_p0054a02║蜜；一心念佛，永不退墮，即精進波羅蜜；一心念佛，餘
X62n1172_p0054a03║想不生，即禪定波羅蜜；一心念佛，正念分明，即智慧
X62n1172_p0054a04║波羅蜜。推而極之，不出一心，萬行具足，安住無上菩
X62n1172_p0054a05║提。是為最勝方便。（疏鈔：）
X62n1172_p0054a06║持名之法，亦無定則。或高聲念，或低聲念，或流水念，
X62n1172_p0054a07║或頂禮念，或記數念，或不記數念，或行步念，或住立
X62n1172_p0054a08║念，或靜坐念，或側臥念，或默念，或明念，或微動唇舌
X62n1172_p0054a09║念，或一氣數聲念，或病怯隨氣呼吸念，或獨自念，或
X62n1172_p0054a10║與眾同念，惟在令心不亂。有勸人厲聲念佛，三昧易
X62n1172_p0054a11║成；小聲念佛，心多馳散。以故辟散之要，尤在於聲之
X62n1172_p0054a12║厲也。
X62n1172_p0054a13║真切念佛，復有數種：一、勇猛念，太文弱來，不得如孝
X62n1172_p0054a14║子報父母深讎，縱高崖深㵎、燐途虎窟，必往不怯故。
X62n1172_p0054a15║一、悲傷念，太灑落來，不得每一想佛，身毛皆竪，五內
X62n1172_p0054a16║如裂，如憶少背之慈母及多慧之亡兒故。一、感憤念，
X62n1172_p0054a17║太和平來，不得如落第孤寒，負才寂寞，每一念及，殆
X62n1172_p0054a18║不欲生故。一、戀慕念，太淡泊來，不得如己所深愛物，
X62n1172_p0054a19║魂夢繾綣，惟恐或失故。一、樂事現前，踊躍懽喜念，如
X62n1172_p0054a20║寒得衣、飢得食故。一、惡緣照面，悔恨激切念，如死裡
X62n1172_p0054a21║逃生故。總之，心口相一，字字從肝髓中流出，方是念
X62n1172_p0054a22║佛真境。（合纂）
X62n1172_p0054a23║總論念佛事理一念
X62n1172_p0054a24║一心不亂，言執持之極也。是為一經要旨。心者，揀口
X62n1172_p0054b01║誦而心不念也。一者，揀心雖念而念不一也。不亂者，
X62n1172_p0054b02║揀念雖一而有時乎不一也。一心不亂，淨業之能事
X62n1172_p0054b03║畢矣。執持中，以憶念體究，略分二種。憶念者，聞佛名
X62n1172_p0054b04║號，常憶常念。以心緣歷，字字分明。前句後句，相續不
X62n1172_p0054b05║斷。行住坐臥，唯此一念，無第二念。如成具光明定意
X62n1172_p0054b06║經，所謂空間寂寞而一其心，在眾煩惱而一其心，乃
X62n1172_p0054b07║至褒訕利失善惡等處，皆一其心者是也。事上即得，
X62n1172_p0054b08║理上未徹。惟得信力，未見道故。有定無慧，名事一心
X62n1172_p0054b09║也。言定者，以伏妄故。無慧者，以未能破妄故。體究者，
X62n1172_p0054b10║聞佛名號，不惟憶念。即念及觀，體究根源。體究之極，
X62n1172_p0054b11║於自本心，忽然契合二義。初即如智不二。能念心外，
X62n1172_p0054b12║無有佛為我所念，是智外無如。所念佛外，無有心能
X62n1172_p0054b13║念於佛，是如外無智。非如非智，故唯一心。二即寂照
X62n1172_p0054b14║難思。若言其有，則能念之心本體自空，所念之佛了
X62n1172_p0054b15║不可得。若言其無，則能念之心靈靈不昧，所念之佛
X62n1172_p0054b16║歷歷分明。若言亦有亦無，則有念無念俱泯。若言非
X62n1172_p0054b17║有非無，則有念無念俱存。非有則常寂，非無則常照。
X62n1172_p0054b18║非雙亦非雙，非則不寂不照。而照而寂，言思路絕，無
X62n1172_p0054b19║可名狀，故唯一心。斯則能所情消，有無見盡。清淨本
X62n1172_p0054b20║然之體，更有何法而為雜亂？以見諦故，慧得兼定，名
X62n1172_p0054b21║理一心也。言慧者，能照妄故。兼定者，照妄本空，妄自
X62n1172_p0054b22║伏故。又照能破妄，不但伏故。然事理雖分，機亦互通，
X62n1172_p0054b23║不必疑阻。事念者，自疑理性不明，所為無益。當知事
X62n1172_p0054b24║得通理。如大勢至圓通章云：不假方便，自得心開。空
X62n1172_p0054c01║谷云：不參念佛是誰，直爾純一念去，亦有悟日。是也。
X62n1172_p0054c02║理念者，自疑稱佛名少，或致落空。當知理得通事。念
X62n1172_p0054c03║念理一，是念念彌陀也。其為稱名，不亦大乎？是故攝
X62n1172_p0054c04║心體心，兩種念佛，事理互通，本不二故。（疏鈔）
X62n1172_p0054c05║禮念時觀想法門
X62n1172_p0054c06║疏：鈔云：當禮佛時，觀想己身在蓮華中恭虔作禮，佛
X62n1172_p0054c07║坐蓮華中受我禮敬；當念佛時，觀想己身在蓮華中
X62n1172_p0054c08║結跏趺坐，佛坐蓮華中接引於我。然後一心持名。昔
X62n1172_p0054c09║有二僧作蓮華開合想，遂得往生。況加之持名，有不
X62n1172_p0054c10║生者耶？龍舒文云：念佛時，心想身在淨土佛前合掌，
X62n1172_p0054c11║志心念佛；念菩薩亦然。念一切菩薩、聲聞、諸上善人，
X62n1172_p0054c12║心想身在淨土，其念誦聲逼於一切菩薩、善人之前；
X62n1172_p0054c13║拜時，亦想在淨土作拜；念偈，亦想在淨土佛前恭敬；
X62n1172_p0054c14║念偈，唯有佛、菩薩像不須如此，亦須想其像如佛、菩
X62n1172_p0054c15║薩現身在此，受我禮拜，聽我念誦。專志如是，往生品
X62n1172_p0054c16║第必高。此教觀想法，亦通眾可行之法。（合纂）
X62n1172_p0054c17║觀想佛毫法門
X62n1172_p0054c18║齋戒潔己，清心靜慮，面西默坐，閉目觀想阿彌陀佛，
X62n1172_p0054c19║真金色身，在西方七寶池中，大蓮華上坐。其身長丈
X62n1172_p0054c20║六，兩眉中間向上，有白毫一條，八稜中空，右旋轉五
X62n1172_p0054c21║遭，光明瑩徹，照映金顏。次停心注想白毫，不得妄有
X62n1172_p0054c22║分毫他念，令閉眼開眼，悉皆見之。如此久久，念心成
X62n1172_p0054c23║熟，自然感應，見佛全身，此法為最上。謂心想佛時，此
X62n1172_p0054c24║心即是佛，又過於口念也。身後必上品上生。唐啟芳、
X62n1172_p0055a01║圓果二人，作觀想法，只五月，自覺身到淨土，見佛聞
X62n1172_p0055a02║法。餘詳載十六觀經。（龍舒文）
X62n1172_p0055a03║竊見邇年禪律講之期，所在宣揚。唯淨土觀門，廢間
X62n1172_p0055a04║不講。夫世間口裏誦佛之人不少，而生淨土不多者，
X62n1172_p0055a05║不修觀門故。葢往生者，心能往，口不能往也。使修觀
X62n1172_p0055a06║之人，源源不絕，著衣喫飯，常在觀中。或神遊蓮華，海
X62n1172_p0055a07║中禮佛；或坐矚金容，光輝四映；或面覩彌陀，身滿虗
X62n1172_p0055a08║空；或靜見伴侶，同臨德水。昔人所謂守此一觀，庶階
X62n1172_p0055a09║其峰，不可不知也。（唐宜之）
X62n1172_p0055a10║一心三觀念佛三昧法門
X62n1172_p0055a11║智者大師云，諸佛教理既明，非觀行無以復性。乃依
X62n1172_p0055a12║一心三諦之理，示三止三觀。一一觀心，念念不可得。
X62n1172_p0055a13║先空，次假，後中。離二邊而觀一念，如雲外之月者。此
X62n1172_p0055a14║別教之行相也。又云，破一切惑，莫盛乎空。建一切法，
X62n1172_p0055a15║莫盛乎假。究竟一切性，莫大乎中。故一中一切中，無
X62n1172_p0055a16║假無空無不中。空假亦爾。即圓教之行相也。龍樹菩
X62n1172_p0055a17║薩偈云，因緣所生法，我說即是空。亦名為假名，亦名
X62n1172_p0055a18║中道義。三諦者，中諦統一切法，真諦泯一切法，俗諦
X62n1172_p0055a19║立一切法。舉一即三，非前後也。此皆含生本具，非造
X62n1172_p0055a20║作所得。而秘藏不顯者，為三惑所覆。故無明翳乎法
X62n1172_p0055a21║性，塵沙障乎化導，見思阻乎空寂。由是立三觀，破三
X62n1172_p0055a22║惑，證三智，成三德。空觀者，破見思惑，證一切智，成般
X62n1172_p0055a23║若德。假觀者，破塵沙惑，證道種智，成解脫德。中觀者，
X62n1172_p0055a24║破無明惑，證一切種智，成法身德。然茲三諦，性所自
X62n1172_p0055b01║有。窮理盡性，故與禪宗異而非異也。行者念佛之時，
X62n1172_p0055b02║意根為因，白毫圓光為緣。所起之念，即所生法。諦觀
X62n1172_p0055b03║念佛心起，即是假名，體之即空。洞見此心，有如來藏，
X62n1172_p0055b04║是離邊顯中。若根若塵，並是法界。諸佛眾生，一念普
X62n1172_p0055b05║應，是即邊而中。無佛無念，此乃大乘圓修三觀念佛
X62n1172_p0055b06║也。故曰，無相無空無不空，即是如來真實相。（蓮宗寶鑑）
X62n1172_p0055b07║論約心觀佛
X62n1172_p0055b08║觀無量壽佛經云：若欲志心生西方者，先當觀丈六
X62n1172_p0055b09║金像在池水上。如先所說，身量無邊，非是凡夫心力
X62n1172_p0055b10║所及。是則八萬相好，乃十信位人方得見之，非凡夫
X62n1172_p0055b11║即心所觀境界。故令觀丈六之身，身有三十二相，不
X62n1172_p0055b12║可徧觀，須從一相好入。但觀眉間白毫，三十二相自
X62n1172_p0055b13║然當現。欲觀此相，應先了萬法唯心，一切唯識。故經
X62n1172_p0055b14║云：心包太虗，量周沙界。又云：心如工𦘕師，造種種五
X62n1172_p0055b15║陰（五陰：色、受、想、行、識也）。一切世間中，莫不從心造。是則極樂依
X62n1172_p0055b16║報國土，寶樹、寶地、寶池、彌陀海眾，正報之身，三十二
X62n1172_p0055b17║相等，皆是我心本具，我心所造，不向外來。能了此者，
X62n1172_p0055b18║方可論即心觀佛，方得云唯心淨土，本性彌陀。故天
X62n1172_p0055b19║台大師釋是心作佛。是心是佛二句，從修觀邊說，名
X62n1172_p0055b20║為心作；從本具邊說，名為心是。然即心觀佛，亦名約
X62n1172_p0055b21║心觀佛。約心就託佛邊說，即心就本具邊說。各舉一
X62n1172_p0055b22║義，意必雙含。何者？彌陀淨土，既是我心本具，是故託
X62n1172_p0055b23║彼果佛三十二相，熏我自心本具法身性體。觀智若
X62n1172_p0055b24║成，自然發現。妙宗鈔云：託彼依正，熏乎心性，心性易
X62n1172_p0055c01║發。即此義也。佛引喻云：如執明鏡，自見面像。鏡喻觀
X62n1172_p0055c02║法，執喻修觀，見像喻觀成，即是本性佛也。
X62n1172_p0055c03║論一心三觀
X62n1172_p0055c04║約心觀佛，須用三觀體之，觀成時，真佛方顯空假中。
X62n1172_p0055c05║三觀就能觀邊論，三諦就所顯邊說，諦觀不二，能所
X62n1172_p0055c06║一如。故祖師云：三諦三觀三非三，三一一三無所寄，
X62n1172_p0055c07║諦觀名別體復同，是故能所二非二。斯之謂也。如照
X62n1172_p0055c08║此白毫，即是我心，心外無法，法法不可得，是空；其相
X62n1172_p0055c09║宛然，是假。假即是境，空即是觀。了了通達，不為境所
X62n1172_p0055c10║染，亡假也；了了通達，不為智所淨，亡空也。所觀之境
X62n1172_p0055c11║既空，能觀之觀亦寂，非染非淨，能所頓亡，即是中道。
X62n1172_p0055c12║若論假觀，亦復如是，白毫宛然，如比丘觀骨起種種
X62n1172_p0055c13║光，是假；其相不可得，是空；此無持來者，亦無有此骨，
X62n1172_p0055c14║是中也。若論中觀，了此白毫非空非假，若心有想則
X62n1172_p0055c15║癡，無想是洹泥，是法不可示，皆念想所為，亡二邊也。
X62n1172_p0055c16║既其雙亡，必也雙照，以雙照故，空假宛然，亡照同時，
X62n1172_p0055c17║不可前後。是則一空一切空，三觀俱空；一假一切假，
X62n1172_p0055c18║三觀俱假；一中一切中，三觀俱中。一心三觀，三諦一
X62n1172_p0055c19║境，不前不後絕議，是為圓頓三昧。
X62n1172_p0055c20║十六勝境，俱用一心三觀。觀於三諦一境，得其指歸
X62n1172_p0055c21║捷徑者，無如懷則大師引光明疏云：達一念性，具三
X62n1172_p0055c22║千妙境，（境即是假。）本來空寂，（空即是觀，是為雙照空假。）無能觀空，（不為智所
X62n1172_p0055c23║淨，亡空也。）無所觀境，（不為境所染，亡假也。）境觀雙絕，能所頓亡。（雙亡二邊，
X62n1172_p0055c24║是為中道。）是為日用中一心三觀，更無前後。又頌曰：境為
X62n1172_p0056a01║妙假觀為空，境觀雙亡即是中。亡照何曾有前後，一
X62n1172_p0056a02║心融絕了無縱。果能如是修，如是觀，所謂惟心淨土，
X62n1172_p0056a03║本性彌陀，無時不在行者心目間矣。妙宗云：初五濁
X62n1172_p0056a04║輕，為同居淨土。如戒善者，四教凡位，皆能令五濁輕
X62n1172_p0056a05║薄，感同居淨。而圓觀輕濁，感同居依正最淨。方便淨
X62n1172_p0056a06║土，亦圓人最淨。故欲生極樂上上品生者，不可不究
X62n1172_p0056a07║一心三觀之深旨也。（已上纂懷則大師境觀要門。）
X62n1172_p0056a08║論圓修三觀生四淨土
X62n1172_p0056a09║五大、六根、六塵、六識為六凡法界俗諦，十二因緣、四
X62n1172_p0056a10║諦為二乘法界真諦，六度波羅蜜、三號、四德為佛菩
X62n1172_p0056a11║薩法界中諦。舉空如來藏圓融真諦，而十界三諦俱
X62n1172_p0056a12║非，天台所謂一真一切真，無俗無中而不真，三諦俱
X62n1172_p0056a13║有泯法之用也。舉不空如來藏俗諦，而十界三諦俱
X62n1172_p0056a14║即，所謂一俗一切俗，無真無中而不俗，三諦俱有立
X62n1172_p0056a15║法之功也。舉空不空如來藏中諦，而十界三諦俱離
X62n1172_p0056a16║即離，非是即非是，所謂一中一切中，無俗無真而不
X62n1172_p0056a17║中，三諦俱有統法之能也。其實三諦只在一心，即破
X62n1172_p0056a18║即立，即立即破，即非破非立，而破而立，此如來藏性
X62n1172_p0056a19║常住真心，法本如是。法華名為諸法實相，首楞嚴名
X62n1172_p0056a20║為擣萬種香為九，華嚴名為一微塵中具大千經卷，
X62n1172_p0056a21║觀經名為如來法界身，皆此不思議圓融三諦也。三
X62n1172_p0056a22║諦乃所觀之境，三觀則能觀之觀，稱性而觀，絕待而
X62n1172_p0056a23║照。凡照一境，言行布則即一而三，言圓融則即三而
X62n1172_p0056a24║一。如以空觀觀空如來藏真諦，則三諦皆空。俗諦空，
X62n1172_p0056b01║則此觀能空見思，顯真諦理。真諦空，則此觀能空塵
X62n1172_p0056b02║沙，顯俗諦理。中諦空，則此觀能空無明，顯中諦理。以
X62n1172_p0056b03║假觀觀不空如來藏俗諦，則三諦俱立。俗諦立能破
X62n1172_p0056b04║塵沙，真諦立能破見思，中諦立能破無明。以中觀觀
X62n1172_p0056b05║空不空如來藏中諦，則三諦皆中。隨舉一觀，即具二
X62n1172_p0056b06║觀。舉一空觀，假中亦空，三觀悉能蕩相著故。舉一假
X62n1172_p0056b07║觀，中空亦假，三觀皆有立法義故。舉一中觀，空假亦
X62n1172_p0056b08║中，三觀當處皆絕待故。圓人求生極樂，發軫即以一
X62n1172_p0056b09║心三觀觀西方依正，即一境而三諦觀凡聖同居土，
X62n1172_p0056b10║此三觀也。即觀上三土，亦此三觀也。蓋六凡見乎有，
X62n1172_p0056b11║見思為之獘故。二乘見乎空，塵沙為之病故。菩薩於
X62n1172_p0056b12║二邊不得從容乎中道，無明為之翳故。順性修乎三
X62n1172_p0056b13║觀，則因輕五濁，破見思塵沙無明。三惑既盡，而十界
X62n1172_p0056b14║依正三德彌顯。以三觀智輕其五濁，則六凡依正顯
X62n1172_p0056b15║故，而同居淨土成，是生極樂上品淨土。以三觀智破
X62n1172_p0056b16║見思，則二乘依正顯，是生方便上品淨土。以三觀智
X62n1172_p0056b17║分斷無明，則菩薩依正顯，是生實報上品淨土。以三
X62n1172_p0056b18║觀智破盡無明，則佛界依正顯，是生寂光上四淨土
X62n1172_p0056b19║（纂無盡淨土圖說）。
X62n1172_p0056b20║
X62n1172_p0056b21║淨土晨鐘卷第四