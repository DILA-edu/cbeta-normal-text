X62n1172_p0056c01║淨土晨鐘卷第五
X62n1172_p0056c02║
X62n1172_p0056c03║功行法門五
X62n1172_p0056c04║淨業重功行，大要以善為歸。優曇云：六度萬行，不
X62n1172_p0056c05║出一心。八萬四千法門，智慧功德，皆從一念念佛
X62n1172_p0056c06║中生出。是則淨土法門，一念佛蔽之矣，奚求多為？
X62n1172_p0056c07║雖然，六祖云：心中若無不善，西方去此不遙；若懷
X62n1172_p0056c08║不善之心，念佛求生難到。此實古今至論。白蓮慈
X62n1172_p0056c09║照導師示弟子亦云：汝專念彌陀，若不持戒，則有
X62n1172_p0056c10║毀犯罪；不布施，則長慳貪業；不恭敬一切，則有輕
X62n1172_p0056c11║慢業。以此惡業障蔽，欲生淨土，其可得乎？考阿彌
X62n1172_p0056c12║本行，善護三業，修福修慧，故知善之極處即佛。修
X62n1172_p0056c13║善者，作佛之基；佛者，修善之師。雖經言極惡人十
X62n1172_p0056c14║念往生，亦是一線至誠善心，隨感隨應，非此外別
X62n1172_p0056c15║有出路也。或曰：功行是世諦中事，何當於法？予謂
X62n1172_p0056c16║假佛法不如真世諦，況世界微塵，皆佛法所遍攝，
X62n1172_p0056c17║寧世諦獨非法乎？維摩經言：不善不生，善法不滅，
X62n1172_p0056c18║是為佛性。不生不滅，即此是涅槃正路。斷三不善
X62n1172_p0056c19║業，即謂之閉諸惡趣門。若欲并世諦而空之，是頑
X62n1172_p0056c20║空，非真空矣。蓮池師序崇行錄曰：事道熟為本，德
X62n1172_p0056c21║行為本。聽其言，超佛祖之先；稽其行，落凡庸之後。
X62n1172_p0056c22║此末法之弊，而明眼大德之所呵也。故修淨業者，
X62n1172_p0056c23║念佛時須心善心行，善行心行，與佛孚契，自然心
X62n1172_p0056c24║淨土淨，斯之謂惟心淨土，本性彌陀。佛與善無二
X62n1172_p0057a01║心，念佛與功行非二門，學道人切莫作兩橛看。述
X62n1172_p0057a02║功行法門第五。
X62n1172_p0057a03║孝養父母正因
X62n1172_p0057a04║有為僧不孝父母者，予深責之。或曰：出家既辭親割
X62n1172_p0057a05║愛，責之則反動其恩愛心矣。曰：惡！是何言也？大孝釋
X62n1172_p0057a06║迦尊，累劫報親恩，積因成正覺。而梵網云：戒雖萬行，
X62n1172_p0057a07║以孝為宗。觀經云：孝養父母，淨業正因。古人有作堂
X62n1172_p0057a08║奉母者、擔母乞食者，未甞以恩愛累也。奈何於親割
X62n1172_p0057a09║愛，而諦交施主，不絕餽遺；畜養弟子，過於骨肉？是無
X62n1172_p0057a10║親而有親，出一愛而復入一愛也，何顛倒乃爾？且己
X62n1172_p0057a11║受十方供養，飽煖安居，而坐視父母之饑寒寥落，女
X62n1172_p0057a12║安則為之。（竹窓三筆）
X62n1172_p0057a13║欲出家者，或因緣未和，父母不聽。宜盡在家之孝，勸
X62n1172_p0057a14║修出世之因。若能即俗而真，亦有成佛之路。（蓮宗寶鑑）
X62n1172_p0057a15║太和楊黼，辭親入蜀，訪無際大士。途遇一老僧，僧問
X62n1172_p0057a16║所往，曰：訪無際。僧曰：見無際，不見佛。黼問：佛安在？僧
X62n1172_p0057a17║曰：子速回，但見著某色衣履者即是也。遂歸。夜抵家
X62n1172_p0057a18║叩門，母聞聲喜甚，披衣啟戶，即老僧所云佛狀也。黼
X62n1172_p0057a19║自此極力事親，致愛致敬，註孝經數萬言。偶硯竭，欲
X62n1172_p0057a20║取水，水忽盈。冐宗起曰：六朝崇信孝經，高人名士，或
X62n1172_p0057a21║以殉葬，或以薦靈，病誦之愈，難誦之解。故皇偘日誦
X62n1172_p0057a22║孝經二十遍，擬觀音經。然則堂上之佛，與名山之佛
X62n1172_p0057a23║無異也；儒之孝經，與佛說諸經亦無異也。楊公註經
X62n1172_p0057a24║之靈應如是，往生上品何疑？（感應疏案）
X62n1172_p0057b01║慈心不殺正因
X62n1172_p0057b02║觀世音謂：萬善皆生於慈。慈以愛人，慈以愛物，故殺
X62n1172_p0057b03║生為諸戒之首。戒殺則為大善，殺則為大惡。故曰：凡
X62n1172_p0057b04║欲殺生者，但將自己看自身，不可殺物。命無兩般，所
X62n1172_p0057b05║以不殺得長壽報，殺則短命報。葢己欲生，物亦欲生。
X62n1172_p0057b06║殺物命而欲己之命長，烏有是理？殺生以資口腹，則
X62n1172_p0057b07║放箸之後，滋味已空，而殺業具在。若殺生以供賓客，
X62n1172_p0057b08║則平日戒殺，定不我罪。況其殺業，已自當之，何為人
X62n1172_p0057b09║而忘己耶？若以祀先，則孔子有蔬食菜羮之祭。若以
X62n1172_p0057b10║祭神，則神明清淨正直，不享血食。此周易有東隣殺
X62n1172_p0057b11║牛，不如西隣禴祭之文。能持此不殺一戒，以修淨土
X62n1172_p0057b12║往生，已非下品。至若深著世味，不能長齋者，且持月
X62n1172_p0057b13║六齋、月十齋、正五九月齋。眾生肉本非所食之物，以
X62n1172_p0057b14║耳聞目見慣熟，不知其非。誠修淨土，斷以長蔬斷肉
X62n1172_p0057b15║為上。如不能斷，且食三淨肉（謂不見殺、不聞殺、不疑為己疑），而減省
X62n1172_p0057b16║之。食若兼味，且去其一。每食皆肉，且間以素。人生祿
X62n1172_p0057b17║料有數，若此自可延壽。積食慈心，漸入佳境。語曰：世
X62n1172_p0057b18║上欲無刀兵劫，須是眾生不食肉。不免食三淨肉者，
X62n1172_p0057b19║次日可為所食肉眾生，念西方四聖號并真言，以資
X62n1172_p0057b20║薦往生。（纂龍舒文）
X62n1172_p0057b21║蓮池云：天地生物以供人食，如種種糓、種種果、種種
X62n1172_p0057b22║蔬菜、種種水陸珍味，而人又以智巧餅之、餌之、鹽之、
X62n1172_p0057b23║酢之、烹之、炮之，可謂千足萬足，何苦復將同有血氣、
X62n1172_p0057b24║同有子母、同有知覺、覺痛、覺痒、覺生、覺死之物而殺
X62n1172_p0057c01║食之，豈理也哉？尋常說：只要心好，不在齋素。嗟乎！戮
X62n1172_p0057c02║其身而啖其肉，天下之凶心、毒心、惡心熟甚焉！好心
X62n1172_p0057c03║當在何處？程鸞淡話云：或曰：好心、好事不在區區全
X62n1172_p0057c04║活禽獸上，但無欺人之心、無害人之事可矣！抑知親
X62n1172_p0057c05║親、仁愛，人與物有先後之分、無彼此之別，於物既忍
X62n1172_p0057c06║欺、忍害，於人必無不欺、不害。何也？人止此一念不忍，
X62n1172_p0057c07║豈有獨忍於物而不忍於人者哉？今物見人操刀時，
X62n1172_p0057c08║未甞不戰慄悲號，奈智力不敵人，遂為人殺耳！因果
X62n1172_p0057c09║所載，含冤索命，事理必然。黃魯直詩云：我肉眾生肉，
X62n1172_p0057c10║名殊體不殊，原同一種性，只是別形軀。苦惱從他受，
X62n1172_p0057c11║肥甘為我需，莫教閻老判，自揣看何如？今殺運方興，
X62n1172_p0057c12║兵宼充塞，動遭屠戮，甞見避亂者往往巧與兇值。佛
X62n1172_p0057c13║云：因緣會合，果報難逃，造殺業者必遭殺報。此之謂
X62n1172_p0057c14║也。欲轉劫輪，放生戒殺，求生淨土（合纂）。
X62n1172_p0057c15║持戒十善正因
X62n1172_p0057c16║涅槃云：佛在世日，以佛為師；佛滅度後，以戒為師。梵
X62n1172_p0057c17║網云：戒如明日月，亦如纓絡珠，微塵菩薩眾，由是成
X62n1172_p0057c18║正覺。故持戒為修道之基。佛制優婆塞五戒，沙彌十
X62n1172_p0057c19║戒，比丘二百五十戒，菩薩十重四十八輕戒，總以五
X62n1172_p0057c20║戒為本，謂殺、盜、婬。妄言飲酒，不言食肉者，攝於殺戒
X62n1172_p0057c21║也。又殺、盜、淫為身三業，妄言、綺語、兩舌、惡口為口四
X62n1172_p0057c22║業，貪欲、嗔恨、邪見為意三業，合為十戒。犯而不持，是
X62n1172_p0057c23║名十不善。不飲酒，不食肉，不婬欲，不食五辛，則謂之
X62n1172_p0057c24║齋。持十戒乃得生天，持五戒可不失人身。若全持齋
X62n1172_p0058a01║戒，修十善業，又禮佛念佛，讀誦大乘，解第一義，以此
X62n1172_p0058a02║迴向，願生西方，必上品上生。止持五戒而修淨土，亦
X62n1172_p0058a03║不失中品上生。
X62n1172_p0058a04║佛以貪嗔癡為三毒，貪毒在心，而見之於身，則為盜。
X62n1172_p0058a05║故或明或暗，皆謂盜取五欲色為最。如來有言：使世
X62n1172_p0058a06║間更有一事如婬慾者，令得道，葢亦鮮矣。圓覺經云：
X62n1172_p0058a07║一切眾生，皆因淫慾而正性命，千生萬劫，向此中來。
X62n1172_p0058a08║故淫慾偏重，八難三途，向此中去，亦惟婬禍最慘。楞
X62n1172_p0058a09║嚴經云：汝修三昧，本出塵勞，婬心不除，塵不可出。縱
X62n1172_p0058a10║有多智，禪定現前，若不斷婬，必落魔道。又云：汝以婬
X62n1172_p0058a11║心，求佛妙果，縱得妙悟，皆是婬根。根本成淫，輪轉三
X62n1172_p0058a12║途，必不能出。此經首借婬室立言，葢直從眾生根本
X62n1172_p0058a13║無明，首拈立案，然後向道有機，實是如來項門針法。
X62n1172_p0058a14║又四十二章經云：佛告諸沙門，慎無視女人，若見無
X62n1172_p0058a15║見，慎無與言。若與言者，敕心正行曰：吾為沙門，處於
X62n1172_p0058a16║濁世，當如蓮華，不為泥所污。老者以為母，長者以為
X62n1172_p0058a17║姉，少者如妹，幼者如女，敬之以禮，意殊當諦。惟觀自
X62n1172_p0058a18║頭至足，自視內彼身何有，惟盛惡露諸不淨種，以釋
X62n1172_p0058a19║其意。按此經語，實釋氏最典則之訓，不止沙門宜然
X62n1172_p0058a20║也。
X62n1172_p0058a21║予感應經註云：殺盜婬三業，婬根尤為難㧞。鋒刃在
X62n1172_p0058a22║前，肉胸知惻，穿窬充類，自好不為。一溺慾海波中，便
X62n1172_p0058a23║爾沒頂甘心。其最易失，是尤在艶冶當前，勃然難制
X62n1172_p0058a24║之一刻。由此減祿，由此奪算，由此殺身，由此墮劫。何
X62n1172_p0058b01║苦以俄頃之歡娛，博死生之毒害。婬報既重，則導婬
X62n1172_p0058b02║之業報自不輕。今人見婦女之美者，動輙以觀音呼
X62n1172_p0058b03║之。詞伯優人，亦復以此極其摹寫謔笑。風俗誤人，何
X62n1172_p0058b04║可勝道。故綺語與婬，二戒並重。
X62n1172_p0058b05║王龍舒云：經言果報多因口業，以口易發也。所謂惡
X62n1172_p0058b06║口，乃惡怒之口，唯言語不溫和耳。今人直為穢語矣。
X62n1172_p0058b07║惡口果報固已可畏，若穢語則地獄、畜生之報也。人
X62n1172_p0058b08║當力、戒，常念阿彌陀佛，以洗滌口業之穢惡。聞人惡
X62n1172_p0058b09║口穢語，亦常念佛名，以洗滌耳根之穢惡。
X62n1172_p0058b10║王龍舒曰：人多嗔怒，且不論害物招愆，先自傷和損
X62n1172_p0058b11║氣。人若能到慈仁之境，方知嗔怒不佳。當其在嗔怒
X62n1172_p0058b12║中，則不自知也。但忍之又忍，習之久久，自有得力處。
X62n1172_p0058b13║至凡待貧下及僕婢詆忤己者，易致瞋怒，尤當戒謹。
X62n1172_p0058b14║如一切眾生為大罪惡，亦勿生嗔，以污吾清淨之心。
X62n1172_p0058b15║念彼愚癡，當生憐憫。佛言：人愚以吾為不善，吾以四
X62n1172_p0058b16║等慈護濟之。重以惡來，吾重以善往。福德之氣，常在
X62n1172_p0058b17║此也。害氣重殃，反在於彼。有愚人罵佛，佛嘿然不答。
X62n1172_p0058b18║罵止，佛愍然問曰：子以禮與人，其人不受，禮何歸乎？
X62n1172_p0058b19║曰：我自持歸。佛曰：今子罵我，我亦不受。子自持歸，禍
X62n1172_p0058b20║子身矣。猶響應聲，影追形，終無免離，慎為惡也。善嗔
X62n1172_p0058b21║者，胡不以佛為法？（已上合纂）
X62n1172_p0058b22║出家永絕淫慾，居士當戒邪婬。然學道者，正婬亦慎。
X62n1172_p0058b23║如妻妾外，一切非己之色，皆謂之邪。苟不在房室，而
X62n1172_p0058b24║外舘別業，為非其地。朔望本命之日，春秋八關六齋
X62n1172_p0058c01║之日，有犯或不於夜，而於晝為非其時，二者即妻妾
X62n1172_p0058c02║亦謂之邪。修行人不可不戒。　佛言：一日持齋有五
X62n1172_p0058c03║福：少病，身安，少婬，少睡，生天，知宿命。楞嚴云：是諸眾
X62n1172_p0058c04║生求三摩提，當斷五辛，熟食發婬，生啖增恚。（五辛謂葱、蒜、韮、
X62n1172_p0058c05║薤、興渠。興渠，西域有之。）　口業中，妄言易生而難除。以世人習
X62n1172_p0058c06║染成妄，妄想紛飛，故妄言易發。凡欲欺人瞞人，掩飾
X62n1172_p0058c07║自己，不利於人者，皆是稍從權變，有所成就，非為利
X62n1172_p0058c08║己損人者，則不得謂之妄語。若縱不損人，槩無實語，
X62n1172_p0058c09║亦是妄心，不可不戒。　綺語者，凡言之成文者，易入
X62n1172_p0058c10║聽。如婬欲至垢，而以花月妖冶之詞飾之，人愛其綺，
X62n1172_p0058c11║便浸淫於婬慾之中，而莫之覺。推而廣之，其類甚多。
X62n1172_p0058c12║惡口，如詈罵人，說人短，好戲謔，道穢語之類。龍舒口
X62n1172_p0058c13║業勸戒圖云：今人有一言稱人，其人終身受賜，福及
X62n1172_p0058c14║子孫者。有一言陷人，其人終身受害，累及子孫者。口
X62n1172_p0058c15║業豈不重哉？出乎爾者反乎爾，在彼固可畏矣。然在
X62n1172_p0058c16║己怨天者窮，怨人者無智，惟自戒慎可也。　兩舌者，
X62n1172_p0058c17║向此說彼，向彼說此，能使彼此𠷢恨，搆成傾害，其惡
X62n1172_p0058c18║不小。　貪喻如海，眾流歸之而不滿。故人生眾惡，皆
X62n1172_p0058c19║始於貪，貪為眾惡之本。　為瞋恚者，欲惱害人，而反
X62n1172_p0058c20║自害。所有身口，加惡於人，自反得惡，過百千倍，故知
X62n1172_p0058c21║瞋為大自減損。正當瞋欲起時，急急念佛數十聲，然
X62n1172_p0058c22║後看此事該瞋不該瞋。　般若之智，全無照了，懵懵
X62n1172_p0058c23║然不知性命為何物，曰癡。世智聰辨，才情四射，語以
X62n1172_p0058c24║妙明真性，因果報應，不能信受，亦曰癡。（纂丁蓮侶芥火）
X62n1172_p0059a01║佛云：身行惡，口言惡，意念惡，此地獄人也。葢人生善
X62n1172_p0059a02║惡，不過身口意三業。三業俱惡，是為純黑業，所以入
X62n1172_p0059a03║地獄。若三業俱善，則為純白業，乃生天堂。三業中有
X62n1172_p0059a04║一業善，則為雜業，亦不入地獄。故身意雖惡，而口念
X62n1172_p0059a05║佛名，亦一業善。況口念佛時，能心想佛像，則意業善。
X62n1172_p0059a06║端正其身，而手提數珠，則身業善。諸佛開此念誦法
X62n1172_p0059a07║門，正以誘掖眾生，善其口業，以漸善其身意。常能善
X62n1172_p0059a08║此三業，以修淨土，必上品生。予甞於鎮江，聞賣蝦者
X62n1172_p0059a09║呌蝦一聲，而知其三業俱惡。身荷蝦擔，則身業惡。意
X62n1172_p0059a10║欲賣蝦，則意業惡。口呌賣蝦，則口業惡。此佛所謂地
X62n1172_p0059a11║獄人也。以此觀之，目前地獄人多矣，可不畏哉。
X62n1172_p0059a12║佛以殺生、偷盜、邪婬為身三業，而孔子言勝殘去殺，
X62n1172_p0059a13║詩言文王德及鳥獸昆蟲，是豈不戒殺哉？盜固不必
X62n1172_p0059a14║言矣，孔子言吾未見好德如好色者，詩人刺不好德
X62n1172_p0059a15║而悅美色，是豈不戒邪婬哉？佛以妄言、綺語、兩舌、惡
X62n1172_p0059a16║口為口四業，孔子謂人而無信不知其可，非不戒妄
X62n1172_p0059a17║言也；謂巧言令色鮮矣仁，非不戒綺語也；書稱爾無
X62n1172_p0059a18║面從退有後言，非不戒兩舌也；武王戒銘曰口生垢
X62n1172_p0059a19║口戕口，是未甞不戒惡口也。佛又以貪嗔癡為意三
X62n1172_p0059a20║業，孔子謂見得思義，是則戒貪矣；謂伯夷叔齊不念
X62n1172_p0059a21║舊惡，是則戒嗔矣；謂困而不學民斯為下，是則戒癡
X62n1172_p0059a22║矣。由此言之，儒釋未甞不同也。（龍纂文）
X62n1172_p0059a23║發菩提心正因
X62n1172_p0059a24║蓮宗寶鑑云：無上佛果，名曰菩薩。若發此心，決定成
X62n1172_p0059b01║佛。淨行法門曰：凡修淨土，須善發心。若為自己，厭五
X62n1172_p0059b02║濁，忻九品，則違菩提心，是聲聞行。若為眾生，起大悲
X62n1172_p0059b03║心，求生彼國，希速成就道力神通，徧歷十方，救度一
X62n1172_p0059b04║切，令其成佛，則順菩提心，是菩薩行。於三寶前，志心
X62n1172_p0059b05║發願云：弟子某，從於今日，發此大心。不為自求人天
X62n1172_p0059b06║福報，緣覺聲聞，乃至權乘諸位菩薩，唯依最上乘法，
X62n1172_p0059b07║發菩提心。願與現生父母，及多生父母，法界眾生，一
X62n1172_p0059b08║切冤親，同生淨土，皆得不退轉於阿耨多羅三藐三
X62n1172_p0059b09║菩提。如是三說，此心時時要發，最為喫緊。蓮池云：觀
X62n1172_p0059b10║經三福，第三發菩提心。此是般若經中，如虗空不可
X62n1172_p0059b11║思量之福，非人天有漏之福也。（合纂）
X62n1172_p0059b12║讀誦大乘正因（正因尚有深信因果，勸信行者等項，已見前，此不重列。）
X62n1172_p0059b13║淨土指歸曰：大乘經典，諸佛所師，佛果菩提，皆從中
X62n1172_p0059b14║出。觀經三種淨業，并上品上生，皆言讀誦大乘，為往
X62n1172_p0059b15║生正行。即法華、華嚴、般若、涅槃等，專談淨土。諸大乘
X62n1172_p0059b16║經，修淨業人，當受持讀誦，仗大乘法力，決取往生。發
X62n1172_p0059b17║隱曰：讀誦者，外假熏聞，內資理觀，非文字口耳之謂
X62n1172_p0059b18║也。若偏耽卷帙，終身空數他寶。六祖曰：口誦心行是
X62n1172_p0059b19║轉經，口誦心不行，自是被經轉。讀誦者，可不知此乎？
X62n1172_p0059b20║（淨土資糧）
X62n1172_p0059b21║問：古以觀心為目，經教為日日光明，目益遠矚。又云：
X62n1172_p0059b22║枯禪無慧。今一意念佛，能發慧否？答：看教如讀醫書，
X62n1172_p0059b23║心地用巧，如服藥先。明教自是正理，學道人貴在審
X62n1172_p0059b24║辨邪正大小偏圓而已，無暇遍覽，可只看楞嚴。既修
X62n1172_p0059c01║淨土，其淨土諸書，俱要看過，却放下文字，一心念佛。
X62n1172_p0059c02║所云慧者，通曉經教，善演說，而空談諸口，無得於心
X62n1172_p0059c03║者，狂慧也。真參實悟，乃名正慧。明教後一心念佛，當
X62n1172_p0059c04║發此慧。（蓮池遺稿）
X62n1172_p0059c05║淨心行善正因
X62n1172_p0059c06║維摩經：佛言：眾生是菩薩淨土。又言：當知直心、深心、
X62n1172_p0059c07║大乘心，是菩薩淨土。肇法師云：土之淨者，必由眾生；
X62n1172_p0059c08║眾生之淨，必因眾行。行淨則眾生淨，眾生淨則佛土
X62n1172_p0059c09║淨，此必然之理。土無洿曲，乃出於直心，故曰直心是
X62n1172_p0059c10║菩薩淨土。直心謂質直無諂，此心乃萬行之本。樹心
X62n1172_p0059c11║種德，深固難拔，深心也；乘八萬行，兼載天下，不遺一
X62n1172_p0059c12║人，大乘心也。欲弘大道，先要直心；心既真直，然後入
X62n1172_p0059c13║行能深；行既深，則廣運無涯。備此三心，次修六度，以
X62n1172_p0059c14║至萬行（六度即布施、持戒、忍辱、精進、禪定、智慧六波羅蜜，萬行即六度內所修所積而統括言之）。
X62n1172_p0059c15║然此淨心，群生誰不有之，多自迷而不覺。故六祖大
X62n1172_p0059c16║師云：一念平直，即是彌陀；一念邪險，即是眾生。葢以
X62n1172_p0059c17║人居濁世，現行無明，口說直心，行多諂曲，溺苦海而
X62n1172_p0059c18║不能出。佛慈愍彼，導之以念佛，伏彼亂心，令捨邪險
X62n1172_p0059c19║而歸正直，即眾生而生淨土。所以寶王論云：清珠下
X62n1172_p0059c20║於濁水，水不得不清；佛想投於亂心，心不得不佛。然
X62n1172_p0059c21║則因念佛而顯直心，因直心而行眾善，行眾善而得
X62n1172_p0059c22║佛淨土。故云欲得淨土，必淨其心。
X62n1172_p0059c23║念佛人塵垢未淨，念起時須自檢點。或在慳貪心、嗔
X62n1172_p0059c24║恨心、癡愛心、名心、利心、嫉妬心、欺誑心、爾我心、傲慢
X62n1172_p0060a01║心、諂曲心、邪見心、妄想心、能所心，及諸逆順境界隨
X62n1172_p0060a02║染所生一心、世間心，設或起時，急須高聲念佛，斂念
X62n1172_p0060a03║歸正，勿令惡心相續，直下打併淨盡。所有深信心、至
X62n1172_p0060a04║誠心、發願回向心、悲慈心、謙下心、平等心、方便心，及
X62n1172_p0060a05║一切善，常當守護。當知極樂諸上善人，良由斷惡行
X62n1172_p0060a06║善，故得往生不退菩提。能依此修持，是為淨土正行。
X62n1172_p0060a07║（已上蓮宗寶鑑）
X62n1172_p0060a08║奉行眾善正因（已上二則以觀經三福九品例推之，故得斷為正因。）
X62n1172_p0060a09║鳥窠大師云，諸惡莫作，眾善奉行。三歲兒說得了，八
X62n1172_p0060a10║十老人行不了。修淨土念佛者，不可不恪佩斯語。除
X62n1172_p0060a11║孝養慈心諸事外，如盡忠事君，崇奉師長，兄弟友慈，
X62n1172_p0060a12║閨門雍肅，敦睦宗親，敬禮前輩，為人倫大節，不容缺
X62n1172_p0060a13║失。其於尊崇三寶，則修寺掃堂，供佛飯僧，講演正法，
X62n1172_p0060a14║刊造經典，一切佛門勝事，不必僕僕塵緣。但隨分隨
X62n1172_p0060a15║力，毋得當面錯過。他若居官則仁慈利民，用兵則嚴
X62n1172_p0060a16║禁殺掠，為長則以善教人，為下則以勤事上。以至瞻
X62n1172_p0060a17║養衰老，撫育孤幼，凶年濟飢，寒天救凍，周贍三黨，憐
X62n1172_p0060a18║憫四窮，施藥助棺，修理橋路，勸息爭訟，饒免倩負，敬
X62n1172_p0060a19║惜字紙，廣行方便，戒殺放生，葬埋牛犬，如此類者，不
X62n1172_p0060a20║能盡述。凡屬善事，必力行之。一切惡事，禁止不為。即
X62n1172_p0060a21║人有侵陵毀辱，誼難容忍者，一惟反己。自忖我乃修
X62n1172_p0060a22║淨業人，何得屑屑與若輩較量。目前當下和平，自爾
X62n1172_p0060a23║心體清淨矣。以此所作一切善事功德，回向願生西
X62n1172_p0060a24║方。念念不斷，必上品生。
X62n1172_p0060b01║蓮池師恒以太上感應篇手授學人。甞答周海門曰：
X62n1172_p0060b02║諸惡莫作，眾善奉行二語，徹上徹下。淺言之，僅僅避
X62n1172_p0060b03║惡行善，三家村裏，守分良民。極言之，則纖惡淨盡，萬
X62n1172_p0060b04║善周圓，天中天，聖中聖，如來世尊亦如是。丁蓮侶亦
X62n1172_p0060b05║謂：感應篇言皆平實，其迹若淺。然事事徵心，須逐句
X62n1172_p0060b06║省察，方得前賢贊傳，表章非一。予近年再纂輯，有疏
X62n1172_p0060b07║案一書，人能持誦，體而行之，以此迴向往生，豈止中
X62n1172_p0060b08║品。又蓮池自知錄序曰：予少見太微仙君功過格，則
X62n1172_p0060b09║大悅，旋梓以施。仙君謂：凡人宜置籍臥榻，每嚮晦入
X62n1172_p0060b10║息，書其一日功過，積日而月而年，或以功准過，或以
X62n1172_p0060b11║過准功，多寡相讎，自知罪福不必同乎休咎。甞作勸
X62n1172_p0060b12║修作福念佛圖說、歸戒圖說，勸人受持。但每日作一
X62n1172_p0060b13║福，福下一點，念佛千聲填一圈，隨多少持向佛前證
X62n1172_p0060b14║明。出家在家，皆可依而行之。（合纂）
X62n1172_p0060b15║布施正因（布施居六度之首，以屬正因無疑。）
X62n1172_p0060b16║佛言，欲得糓食，當勤耕種。欲得智慧，當勤學問。欲得
X62n1172_p0060b17║長壽，當勤戒殺。欲得富貴，當勤布施。布施有四，一曰
X62n1172_p0060b18║財施，二曰法施，三曰無畏施，四曰心施。財施者，以財
X62n1172_p0060b19║惠人。法施者，以善道教人。無畏施者，謂人及眾生，當
X62n1172_p0060b20║恐懼時，吾安慰之，或教以脫離恐懼使無畏。心施者，
X62n1172_p0060b21║力雖不能濟物，常存濟物之心。古語云，人人知道有
X62n1172_p0060b22║來年，家家盡種來年糓。人人知道有來生，何不修取
X62n1172_p0060b23║來生福。人不能朝種糓而暮食，尢不能施修福而即
X62n1172_p0060b24║受。所以糓必半歲，福必隔世也。儒道二教，皆言施報，
X62n1172_p0060c01║但不言隔世耳。所謂愛人者，人常愛之。敬人者，人常
X62n1172_p0060c02║敬之。災人者，人必反災之。皆現世之施報也。佛又言，
X62n1172_p0060c03║若人施已生悔，若劫他物，持以布施。是人未來，雖得
X62n1172_p0060c04║財物，常耗不集。若人先不能供養父母，惱其妻子奴
X62n1172_p0060c05║婢，因苦而布施者，是名惡人，是假名施。是人未來，雖
X62n1172_p0060c06║得財寶，常失不集。不能出用，身多病苦。諸經要集云，
X62n1172_p0060c07║若有貧窮人，無財可布施。見他布施時，而生隨喜心。
X62n1172_p0060c08║隨喜之福報，與施等無異。丁蓮侶芥火云，布施一法，
X62n1172_p0060c09║悲敬差殊。悲是賑貧濟苦，敬是供奉三寶。有敬無悲，
X62n1172_p0060c10║是名顛倒。心無慳吝，悲敬是一。（合纂）
X62n1172_p0060c11║方便利人助修
X62n1172_p0060c12║大觀間，一士人買靴於京師市中，見一靴甚大，似其
X62n1172_p0060c13║父送葬者。問所由來，答云：一官員携來修整，頃當來
X62n1172_p0060c14║取。往候之，果見其父下馬取靴，子拜不顧而去。追數
X62n1172_p0060c15║里許，將不及，乃呼曰：生為父子，何無一言教我？其父
X62n1172_p0060c16║曰：學葛繁。問：葛何人？曰：世間人。遂訪問所在。葛時為
X62n1172_p0060c17║鎮江太守，乃往見之，言其故。問：何以見重幽冥如此？
X62n1172_p0060c18║葛曰：予始日行一利人事，漸增二事、三事，或至十事，
X62n1172_p0060c19║於今四十年如一日。問：何以利人？葛指坐間脚踏子
X62n1172_p0060c20║云：若此物置之不正，則蹙人足，予為正之。又若人渴，
X62n1172_p0060c21║飲以杯水，皆利人事也。隨事方便行之，上自卿相，下
X62n1172_p0060c22║至乞丐，皆可以行，唯在乎久而不廢耳。其子拜而退。
X62n1172_p0060c23║葛後以高壽坐化去。觀此，則利人之事當勉，害人之
X62n1172_p0060c24║事豈可為哉！葛兼修淨業，後有僧神遊淨土，見葛在
X62n1172_p0061a01║焉。
X62n1172_p0061a02║廉儉助修
X62n1172_p0061a03║甞聞至人云：人生衣食財祿，陰司皆有定數。若儉約
X62n1172_p0061a04║不貪，則可延壽；奢侈過求，受盡則終。譬如人有錢一
X62n1172_p0061a05║千，日用一百，則可十日；用五十，可二十日。若縱恣貪
X62n1172_p0061a06║侈，立見敗亡。如一千之數，一日用盡，尚有餘否？或謂：
X62n1172_p0061a07║人有廉儉而命促、貪侈而壽長者，何也？予謂：廉儉而
X62n1172_p0061a08║命促者，當生之數少也；若更貪侈，則愈促矣。貪侈而
X62n1172_p0061a09║壽長者，當生之數多也；若更廉儉，則愈長矣。且天地
X62n1172_p0061a10║於人無私，何當生之數有多少乎？曰：今生受者，皆前
X62n1172_p0061a11║世因耳。修淨土者，固不在福壽之多。然損福壽之事，
X62n1172_p0061a12║則是薄德，不可不戒；增福壽之事，則是厚德，不可不
X62n1172_p0061a13║勉（已上纂龍舒文）。
X62n1172_p0061a14║張子韶自做秀才時，至及第登樞要，而麤衣非食，無
X62n1172_p0061a15║玩好器物，其筆亦用殘禿者。胡克仁居官茹蔬，終身
X62n1172_p0061a16║眠一紙帳。彼乃現宰官身，行比丘行，況身是比丘乎？
X62n1172_p0061a17║佛制頭陀比丘，行乞為食，糞掃為衣，塚間樹下為宿。
X62n1172_p0061a18║今處眾中，檀越送供衣食足矣，安居蘭若矣，更求適
X62n1172_p0061a19║意可乎？一鉢四綴一緉鞋，三十年古德之高風未墜
X62n1172_p0061a20║也。吾為是慚愧自責，而併以告夫同侶。（蓮池三筆）
X62n1172_p0061a21║不妄取財助修
X62n1172_p0061a22║有仕途二人，求夢於京師二相廟中。其一人夢有吏
X62n1172_p0061a23║持簿一扇，揭版示云：此汝同來人前程也。視之，乃自
X62n1172_p0061a24║小官排至宰相，仍有勾之者。問勾者何也？持簿者答
X62n1172_p0061b01║云：此官人愛財，世間不義取一頃，此間勾一頃。若急
X62n1172_p0061b02║改過，尚可作監司。其人聞之悔罪，不敢妄取。後果至
X62n1172_p0061b03║監司。觀此，則不義之財，誠可畏也。知是以修淨土，善
X62n1172_p0061b04║緣自熟。（龍舒文）
X62n1172_p0061b05║嘉興王綱涇，古剎將頹，僧欲修之。又有鉅橋，通濟往
X62n1172_p0061b06║來居人，因圮壤施千金。僧亦誠實人也，以橋工浩大，
X62n1172_p0061b07║移用修寺。未幾僧卒，見夢於徒曰：我以錯謬因果，受
X62n1172_p0061b08║冥罰作某家猪，明日當生後蹄白毫為驗，爾當贖我
X62n1172_p0061b09║懺悔。募畢橋工，徒往詢果然，遍以告人募橋，尋落成，
X62n1172_p0061b10║猪遂死。夫檀信財施，招提互用，遍地皆然，孰知錯謬
X62n1172_p0061b11║罪報如此？況尅減常住，藏匿信施者乎？古偈云：施主
X62n1172_p0061b12║一粒米，大如須彌山，若還不了道，披毛戴角還。又云：
X62n1172_p0061b13║他日閻老子與儞打算飯錢，看儞將何抵對？出家者
X62n1172_p0061b14║胡不猛省斯語？（合纂）
X62n1172_p0061b15║省口腹淫慾助修
X62n1172_p0061b16║飲食男女，人之大欲存焉。制之若無，斯為聖人。節而
X62n1172_p0061b17║不縱為賢人，縱而不節為下愚。葢殺生以資口腹，婬
X62n1172_p0061b18║慾以喪天真，皆造業之所。況二者更相助發，因美飲
X62n1172_p0061b19║食則血氣盛，血氣盛則婬慾多，婬欲多則反損血氣，
X62n1172_p0061b20║血氣損則又賴飲食以滋補，是二者更相造罪也。若
X62n1172_p0061b21║欲省口腹，必先節婬慾。若能節婬慾，即可省口復。此
X62n1172_p0061b22║誠安身延年之道。慈覺禪師云：飲食於人日月長，精
X62n1172_p0061b23║麤隨分塞飢瘡。纔過三寸成何物，不用將心細較量。
X62n1172_p0061b24║能如是思省，自可省口腹矣。務實野夫云：皮包骨肉
X62n1172_p0061c01║并尿糞，強作嬌嬈誑惑人。千古英雄皆坐此，百年同
X62n1172_p0061c02║作一坑塵。能如是思省，自可省婬慾矣。果了得此二
X62n1172_p0061c03║者，在生何由有疾病夭折，身後何由有地獄畜生。修
X62n1172_p0061c04║上品者，不可不戒此。
X62n1172_p0061c05║兼福慧助修
X62n1172_p0061c06║人，不可不兼修福慧。種種利物，常行方便，作一切善，
X62n1172_p0061c07║戒一切惡，所謂修福也。知因果，識罪福，觀釋氏書，內
X62n1172_p0061c08║明性理，觀家儒書，外明世道，所謂修慧也。修福得富
X62n1172_p0061c09║貴，修慧得明了。修慧不修福，明了而窮困。修福不修
X62n1172_p0061c10║慧，富貴而愚癡。福慧若兼修，富貴而明了。二者皆不
X62n1172_p0061c11║修，愚癡而窮困。佛福慧兼修，故謂之兩足尊，以福慧
X62n1172_p0061c12║兩足也。寧使慧勝福，莫令福勝慧。楞伽經云，受現在
X62n1172_p0061c13║樂，種未來苦是也。偈云，兼修福與慧，又復念彌陀。九
X62n1172_p0061c14║品蓮華裡，第一更何疑。齋戒明了人修者，必上品上
X62n1172_p0061c15║生故也。又偈云，雖修福與慧，不知念阿彌。未得阿羅
X62n1172_p0061c16║漢，輪迴無了時。在此世界修行，得阿羅漢果，方脫輪
X62n1172_p0061c17║迴故也。（已上纂龍舒文。）
X62n1172_p0061c18║不慕尊榮不辭輕蔑助修
X62n1172_p0061c19║學道之士，大忿大辱，或能勉強忍耐，不免艶心於世
X62n1172_p0061c20║之尊榮，不能忘情於人之輕我。此實非也。尊榮損福
X62n1172_p0061c21║召災，輕蔑除愆消業。如悟達國師（先世即漢袁盎），以十世為
X62n1172_p0061c22║高僧，戒律精嚴。其冤家晁錯，欲報不得。懿宗聞師道
X62n1172_p0061c23║德昭著，賜沉香寶座，錯乃得便，而人面瘡作。非損福
X62n1172_p0061c24║召災而何？金剛經云：是人先世罪業，應墮惡道。以今
X62n1172_p0062a01║世人輕賤，故先世罪業即為消滅。夫以此經神力，猶
X62n1172_p0062a02║假人之輕賤而後消滅。是輕賤者，乃轉重罪輕受之
X62n1172_p0062a03║妙術，固當甘之如飴，而何以怒為？然則尊榮輕賤，孰
X62n1172_p0062a04║幸孰不幸耶？昔譚紫霄被丐者毆折兩齒，謝教益、王
X62n1172_p0062a05║益陽以為消盡平生業。慶禪師，人謗其私。尼童或問
X62n1172_p0062a06║之，師笑曰：實如所傳（師沒後有五色舍利）。嗟乎！茫茫五濁，彼何
X62n1172_p0062a07║人哉？（下蓮侶出世芥火）
X62n1172_p0062a08║禮懺助修
X62n1172_p0062a09║蓮池大師云：一心清淨，是為理觀內明；五體翹勤，乃
X62n1172_p0062a10║曰事懺外助。直觀本心，非不徑要，而末法眾生，慧薄
X62n1172_p0062a11║垢重，必須理觀事懺，內外交致，庶得定就慧成，死生
X62n1172_p0062a12║速脫。但今人惟存事懺，理觀全荒，何況外飾虗文，中
X62n1172_p0062a13║無實悔者耶？觀蓮公此言，必理事雙修，方名為懺。且
X62n1172_p0062a14║毋論理觀，即以事論，今官府斷獄，按律定罪；閻羅判
X62n1172_p0062a15║事，據惡加刑。惟佛菩薩大慈悲，許其懺悔赦罪，此非
X62n1172_p0062a16║常之恩德也。乃修懺之人，往往虗文搪塞，心則戲豫，
X62n1172_p0062a17║禮則怠荒，徒以拜誦套例，仰勞僧眾。或居內室而治
X62n1172_p0062a18║雜務，或見外客而應紛囂，或公然茹葷飲酒，或依前
X62n1172_p0062a19║作過造非，視若全非己事，而猶曰：吾今日延僧懺罪
X62n1172_p0062a20║也。不思求懺，必以吾心哀悔怨艾之誠為主，外藉比
X62n1172_p0062a21║丘以為導達。若主者不誠，比丘其能代為懺耶？恐幽
X62n1172_p0062a22║明之際，無此破格大僥倖事矣！（纂丁蓮侶）
X62n1172_p0062a23║施食助修
X62n1172_p0062a24║蓮宗寶鑑云：既修西方淨業，當運廣大慈悲。釋尊教
X62n1172_p0062b01║誡，隨所住處，當施法食，濟諸法界一切有情。除彼飢
X62n1172_p0062b02║渴極苦，化令同趣菩提。有力者修齋設供，無力者呪
X62n1172_p0062b03║食施生。施食殊功，廣大無量。蓮池云：瑜伽之教，神變
X62n1172_p0062b04║威靈，不可思議。唐金剛智，廣大、不空二師而下，無能
X62n1172_p0062b05║繼者，惟施食一法行世。此法啟教於阿難，初唯佛示
X62n1172_p0062b06║陀羅尼一章，令誦二十一遍，即今變食真言也。嗣是
X62n1172_p0062b07║漸譯漸廣。夫口誦呪，手結印，心作觀，三業相應之謂
X62n1172_p0062b08║瑜伽。不相應，則不惟不能利生，反至害己。一僧不誠，
X62n1172_p0062b09║被鬼舁至河，欲沉之。一僧失鎖衣篋，心存匙鑰，諸鬼
X62n1172_p0062b10║見飯上皆鐵片，不得食。一僧曬氈衣未收，值雨，心念
X62n1172_p0062b11║此衣，鬼見飯上皆獸毛，不得食。各受顯報。又有人入
X62n1172_p0062b12║冥，見僧數百，械黑房中，罪苦不堪。皆施食法師也。吾
X62n1172_p0062b13║願行是法者，手之所結，必端必嚴，毋拈弄揚舞，而類
X62n1172_p0062b14║戲掉。口之所誦，必真必正，毋扭揑彈咜，而淆密語。意
X62n1172_p0062b15║之所作，必精必專，毋散鬼亂想，而虧正觀。心運諸手，
X62n1172_p0062b16║手叶諸口，口根諸心，津濟萬靈。如是功德，當亦不可
X62n1172_p0062b17║思議。（合纂）
X62n1172_p0062b18║放生助修
X62n1172_p0062b19║問：放鳥雀魚鱉等，為之誦呪念佛，願彼往生，此物當
X62n1172_p0062b20║承力即生否？蓮池師曰：呪願禽畜者，若業輕緣熟，承
X62n1172_p0062b21║法力亦得往生。業重緣疎，止滅罪改形善趣。然禽畜
X62n1172_p0062b22║未必生，而放生呪願之人，福不唐損矣。來生化度，終
X62n1172_p0062b23║酬宿因。目連度蜂，足為明鏡。佛言：水中有微細蟲類，
X62n1172_p0062b24║凡眼不能見者，故律中教人以囊濾水方食。若人能
X62n1172_p0062c01║虔書護生陀羅尼，沉河井及盛水器中，并為誦呪念
X62n1172_p0062c02║佛七遍，其蟲皆生善趣。陀羅尼云：唵縛悉波羅摩
X62n1172_p0062c03║尼莎訶𡵉𱍸[丮-(舉-與)+(└@夕)][但-日+兀][丫/一][几@〡][丮-(舉-與)+(一/ㄠ)][丮-(舉-與)+((ㄠ-、)*ㄟ)][丮-(舉-與)+(ㄓ-凵+└)]（即上文九字梵書，難容筆誤。摹
X62n1172_p0062c04║此書，木上桐油油過，沉水中。）　南無歡喜莊嚴諸王佛。　南無寶
X62n1172_p0062c05║髻如來。　夏月燈上飛蛾法。應用草一根，長七寸許，
X62n1172_p0062c06║雙手拱執秉儀，淨口對草，念呪七遍，橫置燈盤上，即
X62n1172_p0062c07║無撲滅之苦。如無生草，以柴心代之。　呪曰：波利瑟
X62n1172_p0062c08║吒護生草，救度眾生離煩惱。（此呪試有奇驗，幸䖍誦之。）出門時，恐
X62n1172_p0062c09║街路蟲蟻無心誤傷，須先端心默念行步不傷蟲呪
X62n1172_p0062c10║三七遍，隨所去處，不致傷命。以佛眼觀，當知我人舉
X62n1172_p0062c11║足是業，勿以此呪為迂。　呪曰：唵地日利娑婆訶
X62n1172_p0062c12║路遇捉鳥捕魚者，一心專注其人，不起別念。默念佛
X62n1172_p0062c13║號十聲或百聲，愈多愈驗。陳書紀：王固學佛，甞聘魏，
X62n1172_p0062c14║宴於昆明池。魏人以南人嗜魚，大設𮊁網。固念佛號，
X62n1172_p0062c15║不獲一鱗。　念曰：南無多寶如來。（宜䖍，宜多，宜默）以上諸佛，
X62n1172_p0062c16║切近易行，呪皆有驗。凡有所作，俱以迴向。往生九蓮，
X62n1172_p0062c17║必居高品。（丁蓮侶故鄉消息）
X62n1172_p0062c18║居官助修
X62n1172_p0062c19║沈長卿有居官功行言，余廣其意云：貧賤人為善難，
X62n1172_p0062c20║為惡亦難。何者？勢不能濟也。富貴人為善易，為惡亦
X62n1172_p0062c21║易。何者？勢足以濟也。假令堯舜桀紂俱匹夫，縱極仁
X62n1172_p0062c22║極暴，必難遍被鄉閭，況國與天下乎？近世宰官慕清
X62n1172_p0062c23║泰之樂，輙謂不能掛冠棄家而修淨業。余竊謂不然。
X62n1172_p0062c24║吾儕不幸為窮措大，力不從心，誠無如斯世斯民之
X62n1172_p0063a01║缺陷何。今得志臨民，事權在握，如神龍乘風雲、降霖
X62n1172_p0063a02║雨，枯槁咸沾澤焉。視桔槹之取潤涓滴者，勞逸巨細
X62n1172_p0063a03║懸絕矣。何必分別儒釋之見，視仕途與淨土功行不
X62n1172_p0063a04║可合作也。吾謂鞭笞即是痛棒，呵怒即是熱喝，見冤
X62n1172_p0063a05║抑而憫之即是慈悲道場，之死而致生之即是方便
X62n1172_p0063a06║道場，為民受屈、曲直不阿、柔氣以承上官即是忍辱
X62n1172_p0063a07║道場，興利除害、日夕不遑、不啻父母為子孫計即是
X62n1172_p0063a08║精進道場，勵志不渝、暮夜之金屏絕即是清淨道場，
X62n1172_p0063a09║品行屹然、強猾望而斂跡即是降魔道場。斯誠能以
X62n1172_p0063a10║居官而作功行者，經濟淨業以一貫之矣。（陳皇士）
X62n1172_p0063a11║
X62n1172_p0063a12║淨土晨鐘卷第五