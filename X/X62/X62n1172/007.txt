X62n1172_p0067c01║淨土晨鐘卷第七
X62n1172_p0067c02║
X62n1172_p0067c03║淨土飭終
X62n1172_p0067c04║起信而下，淨土資糧具矣。循是而往，順水揚帆，樂
X62n1172_p0067c05║邦如在目前，何疑於終而更煩飭？不知欲辦大事，
X62n1172_p0067c06║喫緊尤在臨時一着。從前悠怱，到此延捱不得；從
X62n1172_p0067c07║前迷着，到此糊塗不得；從前浮華，到此假借不得；
X62n1172_p0067c08║從前岐路，到此徘徊不得。只方寸間靈明用事，醒
X62n1172_p0067c09║則立現蓮臺，昧則六道三塗有分淨穢，頃刻異路，
X62n1172_p0067c10║危哉！危哉！究竟把握要訣，不外一心正念四字。此
X62n1172_p0067c11║際如挽弓，到將滿時，分外難開，須加意審固，前手
X62n1172_p0067c12║撇，後手絕，箭方中的。又如泛海，憑指南車，不誤方
X62n1172_p0067c13║所。將抵彼岸，急宜仔細收帆把舵，霎時差失，依舊
X62n1172_p0067c14║被狂颶吹去，飄蕩大洋中，將何底止？宋儒謂平日
X62n1172_p0067c15║工夫，正於此處用得着，即是此意。雖然，適百里者
X62n1172_p0067c16║宿舂糧，千里者三月聚糧，況十萬億剎之極樂國
X62n1172_p0067c17║乎？不豫辨於平生，而欲襲取於俄頃，未審倉皇呼
X62n1172_p0067c18║吸時，能具諸葛觀魚、安石圍碁手段了大敵否？語
X62n1172_p0067c19║云：定計於蚤。恐阿彌陀經非世人急就章也。如泥
X62n1172_p0067c20║惡人十念往生之語，不妨放寬眼下，恐經文理固
X62n1172_p0067c21║可信，亦是如來慈不得已垂手之苦言，非便以西
X62n1172_p0067c22║方作此輩護身符也。且人情莫不好勝而惡劣，獨
X62n1172_p0067c23║於此事甘以下下自許，亦殊可憫。或問一段，叫醒
X62n1172_p0067c24║頑愚，痛快無兩，故以殿飭終之後，而預飭未終者。
X62n1172_p0068a01║述飭終第七。
X62n1172_p0068a02║飭臨終往生正念
X62n1172_p0068a03║知歸子問曰：世事之大，莫越生死。一息不來，便屬後
X62n1172_p0068a04║世。一念差錯，便墮輪迴。蒙開誨念佛往生之法，其理
X62n1172_p0068a05║甚明。又恐病來死至時，心識散亂，或他人惑動正念，
X62n1172_p0068a06║忘失淨因。望重示歸徑之方。師曰：善哉問也。凡人命
X62n1172_p0068a07║終，欲生淨土，須先準備，不得怕死。常念此身多苦，惡
X62n1172_p0068a08║業交纏。若得捨此穢身，超生淨土，見佛聞法，受無量
X62n1172_p0068a09║快樂，得大解脫，乃是稱意之事。如脫弊衣，得換珍服。
X62n1172_p0068a10║但當放下身心，莫生戀著。遇有病時，便念無常，一心
X62n1172_p0068a11║待死。叮囑家人及往來問候人：凡來我前，為我念佛。
X62n1172_p0068a12║不得說眼前閑雜話，家中長短事。亦不須輭語安慰，
X62n1172_p0068a13║祝願安樂。此皆虗華無益。若病重將終，親屬不得垂
X62n1172_p0068a14║淚哭泣，發嗟歎喚惱之聲，惑亂心神，失其正念。但一
X62n1172_p0068a15║時同聲念佛，待氣盡方可發衰。纔有𮈔毫戀世間心，
X62n1172_p0068a16║便成罣礙，不得解脫。若得明曉淨土之人，頻來䇿勵，
X62n1172_p0068a17║極為大幸。依此者，決定超生無疑也。問：求醫服藥，還
X62n1172_p0068a18║可用否？答曰：醫藥初不相妨，然藥能醫病，不能醫命。
X62n1172_p0068a19║命若盡時，藥奈之何？若殺物命為藥，以求身安，此則
X62n1172_p0068a20║不可。又問：求神祈福如何？答曰：人命長短，生時已定，
X62n1172_p0068a21║何假鬼神延之耶？若迷惑信邪，殺害眾生，祭祀邀福，
X62n1172_p0068a22║但增罪結冤，俱無所濟，切宜戒之。又問：平生未念佛
X62n1172_p0068a23║人，還用得否？答曰：此法，僧人、俗人、未念佛人用之，皆
X62n1172_p0068a24║得往生。余多見世人平常念佛禮拜，求生西方，及至
X62n1172_p0068b01║臨病，却又怕死，都不說著往生解脫之事。直待氣消
X62n1172_p0068b02║命盡，識投冥界，方始十念鳴鐘，恰如賊去關門，濟何
X62n1172_p0068b03║事也？死門事大，須是自家做主，自家著力。若一念差
X62n1172_p0068b04║錯，歷刼劇苦，誰人相代？思之，思之！若無事時，當以此
X62n1172_p0068b05║法精進受持，是為臨終大事。（善導和尚）
X62n1172_p0068b06║心本不生，緣合而生；心本不死，緣散而死。似有生死，
X62n1172_p0068b07║原無去來，於斯會得生順死安，常寂常照。世人畏死
X62n1172_p0068b08║者，以未悟本來無生故也。本自無生，焉得有死，何畏
X62n1172_p0068b09║之有？然無生未易卒悟，惟當專誠念佛，久久念至一
X62n1172_p0068b10║心不亂，必得開悟。就令不悟，而一生念力，臨終自知
X62n1172_p0068b11║死去必生淨土，則如流落他鄉，得歸故里，阿彌陀佛
X62n1172_p0068b12║垂手接引往生，歡喜無量，何畏之有？
X62n1172_p0068b13║尊恙至是，宜以所欲言事盡底，書付令郎。令胸中都
X62n1172_p0068b14║無牽掛，一心正念，心目內照四字佛名，歷歷明明，無
X62n1172_p0068b15║間無斷。從其今日去亦可，明日去亦可。設或不去，活
X62n1172_p0068b16║到一百二十歲亦可。此為要緊話。朋友平生相交，正
X62n1172_p0068b17║在此處。他皆小事，不暇及也。切勿貪生怕死，而誤大
X62n1172_p0068b18║事。（蓮池遺稿）
X62n1172_p0068b19║飭臨終三疑四關
X62n1172_p0068b20║慈照宗主淨土十門告誡云：念佛人臨終，三疑四關，
X62n1172_p0068b21║不可不慎。三疑者：一疑我生業重，修行日淺，恐不得
X62n1172_p0068b22║生；二疑有心願未了，及貪瞋癡未息，恐不得生；三疑
X62n1172_p0068b23║我雖念彌陀，臨命終時，恐佛不來迎接。有此三疑，因
X62n1172_p0068b24║疑成障，失其正念，不得往生。故既念佛，切要諦信佛
X62n1172_p0068c01║經明旨。經云：念阿彌陀佛一聲，滅八十億劫生死重
X62n1172_p0068c02║罪。上而一心不亂，下至十念成功。苟能心心不昧，念
X62n1172_p0068c03║念無差，則疑情永斷，決定往生。今以三說，消彼三疑：
X62n1172_p0068c04║一曰業本虗妄，心淨即空，業重不必疑也；二曰情同
X62n1172_p0068c05║夢幻，醒歸何有，自肯息機，貪嗔隨斷，不必疑也；三曰
X62n1172_p0068c06║功專念切，自心佛現佛不來，不必疑也。
X62n1172_p0068c07║四關者，凡夫雖有信心念佛，或宿業障重，不免病苦。
X62n1172_p0068c08║若因此悔悟身心，投誠歸佛，自生淨土。無智之人，道
X62n1172_p0068c09║念不堅，却言我今念佛而有病苦，反謗阿彌。只此一
X62n1172_p0068c10║念，徑入地獄，一關也。或平日口談淨土，心戀娑婆，不
X62n1172_p0068c11║種出世善根，惟求俗緣利益。臨終遭病，怖死貪生，妄
X62n1172_p0068c12║信師巫，殺戮生命，祈禱神鬼。緣此心邪，無佛攝護，流
X62n1172_p0068c13║浪三途，二關也。向持齋戒，或因服藥，或被勸逼，破戒
X62n1172_p0068c14║用葷。此人無決定信，喪失善根，三關也。臨終時繫念
X62n1172_p0068c15║家財，愛戀眷屬，心放不下，失却正念，致墮鬼趣。或托
X62n1172_p0068c16║生蟲獸，守護家庭，宛如存日，四關也。故楊提刑言，愛
X62n1172_p0068c17║不重不生娑婆，念不一不生淨土。誠哉是言。修淨業
X62n1172_p0068c18║者，要於平時考究，平時打點，臨期不昧，全身放下，念
X62n1172_p0068c19║念彌陀。但能堅此一念，便可碎彼四關。（纂蓮宗寶鑑）
X62n1172_p0068c20║飭十念往生
X62n1172_p0068c21║問：眾生從無始造業，云何臨終十念即得往生？答曰：
X62n1172_p0068c22║眾生無始以來，善惡業種多少強弱，孰從知之？但能
X62n1172_p0068c23║臨終遇善知識十念成就者，皆是宿善業強。若惡業
X62n1172_p0068c24║多者，善知識尚不可逢，何論十念成就？又汝以無始
X62n1172_p0069a01║以來惡業為重，臨終十念為輕者，今以道理三種較
X62n1172_p0069a02║量：一者、在心，二者、在緣，三者、在決定。在心者，造罪時，
X62n1172_p0069a03║從自心虗妄顛倒生念佛心，從善知識聞說阿彌陀
X62n1172_p0069a04║佛真實功德名號生。一虗一實，豈得相比？譬千年闇
X62n1172_p0069a05║室，日光暫至，積闇頓除。在緣者，造罪時，從虗妄癡闇
X62n1172_p0069a06║心，緣虗妄境界顛倒生念佛心，從聞佛清淨真實功
X62n1172_p0069a07║德名號，緣無上菩提心生。一真一偽，豈得相比？譬人
X62n1172_p0069a08║被毒箭中，傷肌破骨，一聞滅除藥鼓，即箭出毒除。在
X62n1172_p0069a09║決定者，造罪時，以有間心、有後心；念佛時，以無間心、
X62n1172_p0069a10║無後心，遂即捨命。善心猛利，是以即生。譬如十圍之
X62n1172_p0069a11║索，千夫不制；童子揮劒，須臾兩分。又如千年積柴，以
X62n1172_p0069a12║一豆火焚，少時即盡。又如人一生以來，修十善業，應
X62n1172_p0069a13║得生天；臨終之時，起一念決定邪見，即墮阿鼻地獄。
X62n1172_p0069a14║惡業虗妄，以猛利故，尚能排一生之善業，令墮惡道；
X62n1172_p0069a15║何況臨終猛心念佛真實無間之善業，不能排無始
X62n1172_p0069a16║惡業，得生淨土，無有是處。（智者十疑論）
X62n1172_p0069a17║問：既云七日臨終，十念俄頃，何得往生？答：正以一心
X62n1172_p0069a18║故，如智論中說。又自力、他力故，如那先中說。智論云：
X62n1172_p0069a19║雖時頃少，心力猛利，是最後心，名為大心。當知即是
X62n1172_p0069a20║一心不亂。故那先經云：如持大石置於船上，因得不
X62n1172_p0069a21║沒。惡人念佛，不墮泥犁而得生，亦如是。則己之心力，
X62n1172_p0069a22║佛之願力，交相成也。（疏鈔）
X62n1172_p0069a23║飭父母往生
X62n1172_p0069a24║人子事親，察其往生時至，預以父母平生眾善，聚為
X62n1172_p0069b01║一疏，時時讀之，令親生歡喜。又請父母坐臥西向，稱
X62n1172_p0069b02║念彌陀，設像接引，如臨極樂。捨壽之頃，更須用意。無
X62n1172_p0069b03║以哀泣，亂其正志。同聲念佛，助之西行。俾親得生淨
X62n1172_p0069b04║土，受諸快樂，不亦善乎。平生孝養，正在此時。寄語孝
X62n1172_p0069b05║子順孫，無忘此事。（勸孝文）
X62n1172_p0069b06║飭眷屬往生
X62n1172_p0069b07║大道無情，冤親平等。然凡夫愛戀眷屬，語以平等，似
X62n1172_p0069b08║未相應。不知情愛未忘者，惟有修習淨業，共結西方
X62n1172_p0069b09║伴侶，則情歸忘情，愛同忘愛，不壞凡夫心相，亦且普
X62n1172_p0069b10║度往生，固未嘗不平等也。以視夫濵危之際，揮涕訣
X62n1172_p0069b11║別，待潰之軀，罄貲厚殮者，其愛之大小何如，明眼人
X62n1172_p0069b12║自當有辨。（纂故鄉消息）
X62n1172_p0069b13║華嚴賢首品曰：又放光明名見佛，此光覺悟將沒者，
X62n1172_p0069b14║令隨意念見如來，命終得生其淨國。見有臨終勸念
X62n1172_p0069b15║佛，又示尊像令瞻敬，俾於佛所深歸仰，是故得成此
X62n1172_p0069b16║光明。凡遇眷屬及一切人，臨終先於𥨊室榻前，置一
X62n1172_p0069b17║立佛像向東，病者向西，與佛相對。看病者燒香散華
X62n1172_p0069b18║鳴磬，助稱佛名。或病者先不信念佛，亦須種種方便，
X62n1172_p0069b19║勸令稱佛。若有病症遺穢，隨即除之，亦無有罪。以佛
X62n1172_p0069b20║心慈悲，但冀歸誠，別無憎惡。（無盡燈）
X62n1172_p0069b21║飭護病者
X62n1172_p0069b22║修淨業人，臨終如障重昏憒，䇿勵非易，則看病之人，
X62n1172_p0069b23║關係不小，是當預為籌畫。至於終時，惹瞋惹戀，誤亡
X62n1172_p0069b24║者入他道，尤可懼也。雜譬喻經言：阿耆達王立佛塔
X62n1172_p0069c01║寺，功德巍巍。臨終，侍人持扇墮王面上，令王瞋恚，即
X62n1172_p0069c02║受蛇身。沙門為說經，聞法生天。故臨終侍人，不可不
X62n1172_p0069c03║護病者心也。（纂丁蓮侶）
X62n1172_p0069c04║飭自念佛度冤親
X62n1172_p0069c05║薦亡功果，不如生前自作功果。所謂十念，乃生前自
X62n1172_p0069c06║念佛，非身後請人念也。經云：身後人為作功果，七分
X62n1172_p0069c07║得一。生前自作者，得千百倍報。故念佛者，仗人不如
X62n1172_p0069c08║求己。若有罪惡，念佛恐難往生。但起見佛得道，還度
X62n1172_p0069c09║一切冤親之心，則無不生。或問：人平生為惡，殘害眾
X62n1172_p0069c10║生。若臨死念佛，亦生淨土。眾生冤讎，何時可解？答曰：
X62n1172_p0069c11║生淨土得道之後，皆度脫一切冤親。豈不勝冤冤相
X62n1172_p0069c12║報，彼此無出期者乎？（纂龍舒文）
X62n1172_p0069c13║飭臨終請眾念佛
X62n1172_p0069c14║人於康健時，宜請眾念佛，懺罪解冤。況當疾革，能勇
X62n1172_p0069c15║猛發心，請久修淨業人大作佛事，以助西往，尤為要
X62n1172_p0069c16║着。寶珠集載集：維那臨終，以餘資兩次請眾念佛，得
X62n1172_p0069c17║生淨土。因思道氤法師對明皇云：佛力法力，三賢十
X62n1172_p0069c18║聖亦不能測，但當信而行之。觀此，又為修淨土人標
X62n1172_p0069c19║一赤幟矣。（纂樂邦文類）
X62n1172_p0069c20║飭未終思終念佛
X62n1172_p0069c21║或問：一生造惡，臨終念佛，帶業往生，然則我於生前，
X62n1172_p0069c22║且做世事，直待臨終，然後念佛可乎？答曰：所謂逆惡
X62n1172_p0069c23║凡夫，臨終念佛者，乃是宿有善根，福德因緣，方遇知
X62n1172_p0069c24║識，方得念佛，此等僥倖，萬中無一。豈不見羣疑論云：
X62n1172_p0070a01║世間有十種人，臨終不得念佛：一者、善友未遇；二者、
X62n1172_p0070a02║業苦纏身；三者、中風失語；四者、狂亂失心；五者、或遭
X62n1172_p0070a03║水火；六者、遭遇虎狼；七者、臨終惡友；八者、昏迷致死；
X62n1172_p0070a04║九者、軍陣戰鬬；十者、高巖傷命。如此十種，尋常有之，
X62n1172_p0070a05║或宿緣所招，或現業所報，忽爾現前，不容𢌞避，便須
X62n1172_p0070a06║隨業受報，向三途八難中，受苦受罪。直饒儞無此惡
X62n1172_p0070a07║緣，只是生病自死，亦未免風刀解體，四大分離，病苦
X62n1172_p0070a08║逼迫，忙怖張惶，念佛不得了也；更饒儞無病而死，又
X62n1172_p0070a09║或世緣未了，世念未休，貪生怕死，擾亂胸懷。若是俗
X62n1172_p0070a10║人，兼以家私未明，後事未辨，妻啼子哭，百種憂煎，念
X62n1172_p0070a11║佛不得了也；更饒儞未死以前，只有些少病痛在身，
X62n1172_p0070a12║忍疼忍苦，叫喚呻吟，問藥求醫，禱祈懺悔，襍念紛飛，
X62n1172_p0070a13║念佛不得了也；更饒儞未病以前，只是年紀老大，衰
X62n1172_p0070a14║相現前，因頓龍鐘，愁嘆憂惱，只向個衰老身上左右
X62n1172_p0070a15║安排，念佛不得了也；更饒儞未死以前，正是少壯正
X62n1172_p0070a16║好念佛之時，稍或狂心未歇，俗務相關，東攀西緣，胡
X62n1172_p0070a17║思亂想，業識茫茫，念佛不得了也；更饒儞清閒自在，
X62n1172_p0070a18║有志修行，稍於世相之中照不破、放不下、把不定、坐
X62n1172_p0070a19║不斷，忽然些子境界現前，一個主人隨他顛倒，念佛
X62n1172_p0070a20║不得了也。試看老病之時，少壯清閒之日，稍有一事
X62n1172_p0070a21║在心，早是念佛不得，況待臨終時哉？何況儞更道且
X62n1172_p0070a22║做世事，且世事如夢如幻，如影如響，那一件有實效？
X62n1172_p0070a23║那一件替得生死？縱儞廣造伽藍，多增常住，將謂多
X62n1172_p0070a24║做好事，却犯了如來不體道本，廣造伽藍等戒。詎知
X62n1172_p0070b01║有為之功，多諸過咎，天堂未就，地獄先成，生死未明，
X62n1172_p0070b02║皆為苦本。眼光落地受苦之時，方知平生所作盡是
X62n1172_p0070b03║枷上添枷，鎻上添鎻，失却人身，萬劫難復。鐵漢聞之，
X62n1172_p0070b04║也須淚落。祖師如此苦口勸人，曾許儞且做事業，直
X62n1172_p0070b05║待臨終方念佛耶？又不見死心禪師云：世間人財寶
X62n1172_p0070b06║如山，妻妾滿前，日夜歡樂，他豈不要長生在世？爭奈
X62n1172_p0070b07║前程有限，暗裏相催，符到奉行，不容遲住。且據諸人
X62n1172_p0070b08║眼見耳聞，強壯後生死却多少？世人多云：等待老來，
X62n1172_p0070b09║方暇念佛。不知黃泉路上，不論老少，能有幾人待得
X62n1172_p0070b10║到老耶？古云：莫待老來方念佛，孤墳多是少年人。又
X62n1172_p0070b11║云：自從早年索妻養兒，經營家計，受盡萬千辛苦，忽
X62n1172_p0070b12║然三寸氣斷，未免一旦皆休。若是孝順兒孫，猶能記
X62n1172_p0070b13║憶爹娘；若是不肖子，父母方死，骨頭未冷，作撻財產，
X62n1172_p0070b14║恣意為樂。以此較之，着甚麼要緊作千年調？兒孫自
X62n1172_p0070b15║有兒孫福，莫與兒孫作馬牛。古德如此苦口勸人，曾
X62n1172_p0070b16║許儞且做事業，待臨終方念佛耶？當思人生在世，能
X62n1172_p0070b17║有幾時？趂未病未老之前，抖擻身心，撥開世事，得一
X62n1172_p0070b18║日光陰，念一日彌陀；得一時工夫，修一時淨業。由他
X62n1172_p0070b19║臨命終時，好死惡死，我之盤纏預辦了也，我之前程
X62n1172_p0070b20║穩穩當當了也。若不如此，後悔難追。思之！思之！（天如
X62n1172_p0070b21║師淨土或問）
X62n1172_p0070b22║
X62n1172_p0070b23║淨土晨鐘卷第七