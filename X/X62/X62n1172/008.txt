X62n1172_p0070c01║
X62n1172_p0070c02║
X62n1172_p0070c03║
X62n1172_p0070c04║淨土晨鐘卷第八
X62n1172_p0070c05║
X62n1172_p0070c06║淨土正辨
X62n1172_p0070c07║蓮宗之旨，古今闡析已備，理事兼融，淺深具足。所
X62n1172_p0070c08║慮聰明才俊之徒，盛氣未易卒降，往往駕言玄解，
X62n1172_p0070c09║支離百出。厥病有三：一、偏執己見，二、錯會意旨，三、
X62n1172_p0070c10║隨人脚跟。是名小慧而實大愚，自誤誤人，莫斯為
X62n1172_p0070c11║甚。夫醍醐毒藥，共是一味，正知見是為醍醐，邪僻
X62n1172_p0070c12║解便為毒藥，入口無及，明眼宜先。蓮師曰：淨土之
X62n1172_p0070c13║教，專一心而向往，歷三界以橫超。悟心外之無土，
X62n1172_p0070c14║則一真湛而萬法泯，誰是西方？了土外之無心，則
X62n1172_p0070c15║七寶飾而九蓮開，何妨本寂？然上根即事契理，固
X62n1172_p0070c16║諦信不回；下士有聞斯從，亦無因起惑。惟不上不
X62n1172_p0070c17║下，位屆中流，乃欲從欲違，志無定向。由是十疑通
X62n1172_p0070c18║於智者，或問啟於則公，天鼓諄諄，婆心戀戀，豈曰
X62n1172_p0070c19║多言？言所不容己也。而復晷沉膏繼，病劇藥增，後
X62n1172_p0070c20║是二書，能無再述？夫辨之不可以已也如是。述正
X62n1172_p0070c21║辨第八。
X62n1172_p0070c22║辨生淨土救眾生為易行道
X62n1172_p0070c23║問：諸佛菩薩以大悲為業，秪應願生三界，於五濁三
X62n1172_p0070c24║塗中救度眾生，何求生淨土專為自利？則是無大慈
X62n1172_p0071a01║悲障菩提道。答曰：菩薩有二種：一者、久修行菩薩道
X62n1172_p0071a02║得無生忍者，實當斯責；二者、未得已還及初發心凡
X62n1172_p0071a03║夫。凡夫菩薩者，須常不離佛，忍力成就，方堪處三界
X62n1172_p0071a04║內，於惡世中救苦眾生。何以故？惡世界煩惱彊，自無
X62n1172_p0071a05║忍力，心隨境轉，聲色所縛，自墮三塗，焉能救眾生？假
X62n1172_p0071a06║令得生人中，聖道難得，或因持戒修福得作國王大
X62n1172_p0071a07║臣，富貴自在，縱遇善知識不肯信用，貪迷放逸，乘此
X62n1172_p0071a08║惡業入三塗，經無量劫從地獄出受貧賤身，如此輪
X62n1172_p0071a09║迴至於今日，人人皆如是，此名難行道也。故維摩經
X62n1172_p0071a10║云：自疾不能救，安能救諸疾人？智度論云：譬如二人
X62n1172_p0071a11║各有親眷為水所溺，一人情急直入水救，為無方便
X62n1172_p0071a12║力故彼此俱沒；一人有方便往取船筏乘之救接，悉
X62n1172_p0071a13║脫水溺之難。新發意菩薩亦復如是，未得忍力常須
X62n1172_p0071a14║近佛，得無生忍已方能救眾生，如得船者。又論云：譬
X62n1172_p0071a15║如嬰兒不得離母，又如鳥子依樹附枝不能遠去，翅
X62n1172_p0071a16║翮成就方能飛空無礙。凡夫無力，唯專念阿彌陀佛
X62n1172_p0071a17║使成三昧，以業成故臨終斂念得生，決定不疑。見彌
X62n1172_p0071a18║陀佛證無生忍已，還來三界生死國中，乘無生忍船
X62n1172_p0071a19║廣施佛事，遊戲自在，教化地獄救苦眾生，以是因緣
X62n1172_p0071a20║求生淨土。故十住婆沙論名易行道也。（天台智者）
X62n1172_p0071a21║辨見性悟道勿輕淨土
X62n1172_p0071a22║問：見性悟道，便超生死，何用繫念彼佛，求生他方？答
X62n1172_p0071a23║曰：真修行人，應自審察，如人飲水，冷暖自知。諸仁者！
X62n1172_p0071a24║觀自己行解，見性悟道，受如來記，紹祖師位，能如馬
X62n1172_p0071b01║鳴、龍樹否？得無礙辨，才證法華三昧，能如天台智者
X62n1172_p0071b02║否？宗說皆通，行解兼修，能如忠國師否？此諸大士，皆
X62n1172_p0071b03║明垂言教，深勸往生，葢是自利利他，豈肯悞人自悞？
X62n1172_p0071b04║況大雄讚嘆，金口叮嚀，希從昔賢，恭稟佛敕，定不謬
X62n1172_p0071b05║悞也。仍往生傳所載，古今事跡，顯著非一，宜勤觀覽，
X62n1172_p0071b06║以自照知。又當自忖：臨終時，生死去住，定得自在否？
X62n1172_p0071b07║自無始來，惡業障重，定不現前，此報身定脫輪迴否？
X62n1172_p0071b08║三塗惡道中行，出沒自由，定無苦惱否？天上人間，十
X62n1172_p0071b09║方世界，隨意寄託，定無滯礙否？若了了自信得及，何
X62n1172_p0071b10║善如之？若其未也，莫以一時貢高，却致永劫沉淪，自
X62n1172_p0071b11║失善利，將復尤誰？嗚呼哀哉！何嗟及矣！（永明壽禪師）
X62n1172_p0071b12║辨不修淨土五惑
X62n1172_p0071b13║夫以念為念，以生為生者，常見之所失也。以無念為
X62n1172_p0071b14║無念，以無生為無生者，邪見之所惑也。念而無念，生
X62n1172_p0071b15║而無生者，第一義諦也。是以實際理地，不受一塵，則
X62n1172_p0071b16║上無諸佛可念，下無淨土可生。佛事門中，不捨一法，
X62n1172_p0071b17║則總攝諸根，有念佛三昧。還源要術，示往生一門。所
X62n1172_p0071b18║以終日念佛，而不乖於無念。熾然往生，而不乖於無
X62n1172_p0071b19║生。故能凡聖各住自位，而感應道交。東西不相往來，
X62n1172_p0071b20║而神遷淨域。此不可得而致詰也。夫如來世尊，雖分
X62n1172_p0071b21║折攝二門，現居淨穢兩土。然本聖之意，非以娑婆國
X62n1172_p0071b22║土直為可厭，極樂世界直為可忻。葢以初心入道，忍
X62n1172_p0071b23║力未淳，須託淨緣，以為增上。淺信之人，橫生疑謗。切
X62n1172_p0071b24║甞論之，此方之人，無不厭俗舍之煩喧，慕蘭若之寂
X62n1172_p0071c01║靜。故有捨家出家，則殷勤讚歎。而娑婆眾苦，何止煩
X62n1172_p0071c02║喧。極樂優游，遠勝蘭若。知出家為美，而不願往生，其
X62n1172_p0071c03║惑一也。萬里辛勤，遠求知識者，葢以發明大事，決擇
X62n1172_p0071c04║生死，而彌陀世尊，色心業勝，願力弘深，一演圓音，無
X62n1172_p0071c05║不明契，願參知識，而不欲見佛，其惑二也。叢林廣眾，
X62n1172_p0071c06║皆樂棲遲，少眾道場，不欲依附，而極樂世界，一生補
X62n1172_p0071c07║處，其數甚多，諸上善人，俱會一處，既欲親近叢林，而
X62n1172_p0071c08║不慕清淨海眾，其惑三也。此方之人，上壽不過百歲，
X62n1172_p0071c09║而童癡老耄，疾病相仍，昏沉睡眠，常居大半，菩薩猶
X62n1172_p0071c10║昏隔陰，聲聞尚昧出胎，則尺璧寸陰，十喪其九，而未
X62n1172_p0071c11║登不退，可謂寒心，西方之人，壽命無量，一托蓮苞，更
X62n1172_p0071c12║無死苦，便獲阿惟越致，佛階決定可期，流轉娑婆促
X62n1172_p0071c13║景，而不知淨土長年，其惑四也。若乃位居不退，果證
X62n1172_p0071c14║無生，在欲無欲，居塵不塵，方能運同體慈悲，和光五
X62n1172_p0071c15║濁，其有淺聞單慧，便謂高超十地，躭戀娑婆，詆訶淨
X62n1172_p0071c16║土，宛然流浪，接武泥犂，不知自是何人，擬此大權菩
X62n1172_p0071c17║薩，其惑五也。故經云，應當發願，願生彼國。（長蘆賾禪師）
X62n1172_p0071c18║辨禪淨同歸勿空談理性而廢事相
X62n1172_p0071c19║或問：淨土之說，葢表法耳，智人宜直悟禪宗。今只讚
X62n1172_p0071c20║說淨土，將無執着事相，不明理性歟？答：歸元性無二，
X62n1172_p0071c21║方便有多門。曉得此意，禪宗淨土，殊途同歸。昔人於
X62n1172_p0071c22║此，𮞏互闡揚。如中峯大師云：禪者，淨土之禪；淨土者，
X62n1172_p0071c23║禪之淨土。而修之者，必貴一門深入。此數語，尤萬世
X62n1172_p0071c24║不易之定論也。故大勢至菩薩得念佛三昧，而曰：以
X62n1172_p0072a01║念佛心，入無生忍。普賢菩薩入華嚴不思議解脫，而
X62n1172_p0072a02║曰：願命終時，生安樂剎。是二大士，一侍娑婆教主，一
X62n1172_p0072a03║侍安養導師，宜應各立門戶，而乃圓融，兩不相礙。此
X62n1172_p0072a04║皆人所習聞，那得尚執偏見？且爾云淨土表法者，豈
X62n1172_p0072a05║不以淨心即是淨土，豈復更有七寶世界？則亦將謂
X62n1172_p0072a06║善心即是天堂，豈復更有夜摩忉利？惡心即是地獄，
X62n1172_p0072a07║豈復更有刀劒鑊湯？愚癡心即是畜生，豈復更有披
X62n1172_p0072a08║毛帶角等耶？又爾喜談理性，厭說事相。汝若真實理
X62n1172_p0072a09║性洞明，便知事外無理，相外無性，何須定要捨事求
X62n1172_p0072a10║理，離相覓性？況土分四種，汝謂只有寂光真土，更無
X62n1172_p0072a11║實報方便同居等耶？若一向說無相話，以圖玄妙，則
X62n1172_p0072a12║心為淨土之說，初學看得兩本經論，便能言之，何足
X62n1172_p0072a13║為難？且汝既心淨土淨，隨處淨土，吾試問汝，還肯即
X62n1172_p0072a14║廁溷中作住止否？還肯就犬豕同槽飲噉否？還肯入
X62n1172_p0072a15║丘塚與腐骸同睡眠否？還肯洗摩飼哺伽摩羅疾，膿
X62n1172_p0072a16║血臭穢諸惡疾人，積月累年否？於數者歡喜安隱，略
X62n1172_p0072a17║不介意，許汝說高山平地總西方。其或外為忍勉，內
X62n1172_p0072a18║起疑嫌，則是淨穢之境未空，憎愛之情尚在，乃開口
X62n1172_p0072a19║高談大聖人過量境界，撥無佛國，蔑視往生，誠欺天
X62n1172_p0072a20║誑人，甘心自昧者矣。又汝若有大力量，有大誓願，願
X62n1172_p0072a21║於生死海中，頭出頭沒，行菩薩行，更無畏怯，則淨土
X62n1172_p0072a22║之生，吾不汝強。如或慮此土境風誥大，作主不得；慮
X62n1172_p0072a23║諸佛出世難值，修學無由；慮忍力未固，不能於三界
X62n1172_p0072a24║險處，度脫眾生；慮盡此報身，未能永斷生死，不受後
X62n1172_p0072b01║有；慮後有既在，捨身受身，前路茫茫，未知攸往，則捨
X62n1172_p0072b02║淨土而不生，其失非細。此淨土法門，似淺而深，似近
X62n1172_p0072b03║而遠，難而實易，易而復難，但當諦信，速宜謹言，毋自
X62n1172_p0072b04║禍禍人，貽苦報於無窮也。（蓮池師淨土疑辨）
X62n1172_p0072b05║辨念佛有益參禪
X62n1172_p0072b06║古謂參禪不礙念佛，念佛不礙參禪。如圓照本、真歇
X62n1172_p0072b07║了、永明壽、黃龍新、慈受深諸師，皆禪門宗匠，而留心
X62n1172_p0072b08║淨土，不礙其禪。故知參禪人雖念念究自本心，不妨
X62n1172_p0072b09║發願往生極樂。所以者何？參禪雖得悟，倘未能如諸
X62n1172_p0072b10║佛住常寂光，又未能如阿羅漢不受後有，則盡此報
X62n1172_p0072b11║身，心有生處。與其生人世而親近明師，孰若生蓮華
X62n1172_p0072b12║而親近彌陀之為勝乎？然則念佛不惟不礙參禪，實
X62n1172_p0072b13║有益於參禪也。
X62n1172_p0072b14║辨禪宗淨土遲速
X62n1172_p0072b15║一僧專修念佛法門。一僧以禪自負，謂之曰：念佛必
X62n1172_p0072b16║待生西方然後得悟，參禪者現生便得悟去，遲速較
X62n1172_p0072b17║然矣。僧莫能決，舉以問予。予曰：根有利鈍，力有勤惰，
X62n1172_p0072b18║存乎其人，則彼此互為遲速，未可是此而非彼也。如
X62n1172_p0072b19║二人同趨寶所，一乘馬，一乘船，同日起程，而到之遲
X62n1172_p0072b20║速未可定也。語其遲，念佛有累劫蓮華始開，參禪亦
X62n1172_p0072b21║有多生勤苦不能見性者矣。語其速，參禪有當下了
X62n1172_p0072b22║悟，不歷僧祇獲法身，念佛亦有見性打徹，臨終上上
X62n1172_p0072b23║品生者矣。古云：如人涉遠，以到為期，不取途中，強分
X62n1172_p0072b24║難易。
X62n1172_p0072c01║辨得悟正宜往生
X62n1172_p0072c02║或問禪者曰：但悟自佛即己，何必外求他佛而願往
X62n1172_p0072c03║生？予謂此實最上開示，但執之亦能有悞，請以喻明。
X62n1172_p0072c04║假使有人頴悟同於顏子，百里千里之外有聖人如
X62n1172_p0072c05║夫子者倡道於其間，七十子、三千賢相與周旋焉，汝
X62n1172_p0072c06║聞其名往而見之，未必不更有益處，而自恃頴悟拒
X62n1172_p0072c07║不覲謁可乎？雖然，得悟不願往生，敢保老兄未悟在。
X62n1172_p0072c08║何者？天如有言，汝但未悟，若悟則汝淨土之生萬牛
X62n1172_p0072c09║不能挽矣。至哉言乎！
X62n1172_p0072c10║辨心境非二淨土不可言無
X62n1172_p0072c11║有謂唯心淨土，無復十萬億剎外，更有極樂淨土。此
X62n1172_p0072c12║唯心之說，原出經語，真實非謬。但引而據之者，錯會
X62n1172_p0072c13║其旨。夫即心即境，終無心外之境；即境即心，亦無境
X62n1172_p0072c14║外之心。既境全是心，何須定執心而斥境？撥境言心，
X62n1172_p0072c15║未為達心者矣。或曰：凡臨終所見淨土，皆是自心，故
X62n1172_p0072c16║無淨土。不思古今往生者，其臨終聖眾來迎，與天樂、
X62n1172_p0072c17║異香等，惟彼獨見，可云自心。而一時大眾悉見之，有
X62n1172_p0072c18║聞天樂隱隱西去者，有異香在室多日不散者，是得
X62n1172_p0072c19║謂無淨土乎？圓照禪師，人見其標名蓮品，豈得他人
X62n1172_p0072c20║之心，作圓照之心乎？又試問：汝臨終地獄相現者，非
X62n1172_p0072c21║心乎？曰：心也。其人墮地獄乎？曰：墮也。夫心現地獄者，
X62n1172_p0072c22║既墮實有之地獄；心現淨土者，不生實有之淨土乎？
X62n1172_p0072c23║寧說有如須彌，莫說無如芥子。戒之！戒之！
X62n1172_p0072c24║辨淨土專志西方
X62n1172_p0073a01║有謂吾非不信淨土，亦非薄淨土而不往。但東方有
X62n1172_p0073a02║佛，吾東往；西方有佛，吾西往；天堂地獄，但有佛處，吾
X62n1172_p0073a03║則隨往，非必專求西方之極樂世界也。此說甚高玄，
X62n1172_p0073a04║然不可以訓，非初發菩提心者所能也。經云：譬如弱
X62n1172_p0073a05║羽，止可纏枝。世尊示韋提希十六觀法，必先之落日
X62n1172_p0073a06║懸鼓，以定志西方。而古德有坐臥不忘西向者，豈不
X62n1172_p0073a07║知隨方皆有佛國耶？大解脫人，任意所之。如其不然，
X62n1172_p0073a08║恪遵佛敕。（已上纂蓮池竹窓）
X62n1172_p0073a09║辨念佛修觀非執着取相
X62n1172_p0073a10║或謂求生淨土，念佛修觀，皆是執着取相，非超越之
X62n1172_p0073a11║法。夫佛言不着相者，葢令不着我、人、眾生、壽者，不住
X62n1172_p0073a12║所修法相，遣蕩人法二執，即達人法二空，何甞以繫
X62n1172_p0073a13║念進修為著相乎？若謂修念佛三昧者，定非著相者
X62n1172_p0073a14║所能，幾以佛身無相無可著耶？夫般若真空，原為修
X62n1172_p0073a15║六度人令不住相，若六度不修，般若焉用？真學道者，
X62n1172_p0073a16║達修無修，了念無念，終日修而未始修，終日念而未
X62n1172_p0073a17║甞念。故經云：無我、人、眾生、壽者，修一切善法，則得阿
X62n1172_p0073a18║耨菩提。是知了達之士，原未甞不修善法也。（觀經義疏）
X62n1172_p0073a19║辨念佛不可輕視
X62n1172_p0073a20║世人稍利根，便輕視念佛，謂是愚夫愚婦勾當。彼徒
X62n1172_p0073a21║見愚夫愚婦口誦佛名，心遊千里，而不知此等是名
X62n1172_p0073a22║讀佛，非念佛也。念從心，心思憶而不忘，故名曰念。試
X62n1172_p0073a23║以儒喻，儒者念念思憶孔子，其去孔子不亦庶幾乎？
X62n1172_p0073a24║今念念思憶五欲，不以為非，而反以念佛為非。噫！似
X62n1172_p0073b01║此一生空過，何如作愚夫愚婦耶？惜乎！智可能也，愚
X62n1172_p0073b02║不可能也。
X62n1172_p0073b03║辨參究念佛
X62n1172_p0073b04║洪永間，有空谷、天奇、毒峯三大老，共論念佛。天、毒二
X62n1172_p0073b05║師，俱教人看念佛是誰。唯空谷謂只直念去，亦有悟
X62n1172_p0073b06║日。此二各隨機宜，皆是也。而空谷但言直念亦可，不
X62n1172_p0073b07║曰參究，為非也。疑者謂參究主於見性，單持乃切往
X62n1172_p0073b08║生。欲廢參究，而事單持。言經中止云執持名號，曾無
X62n1172_p0073b09║參究之說。此論亦甚有理。依而行之，決定往生。但欲
X62n1172_p0073b10║存此廢彼，則不可。葢念佛人見性，正上品上生事，而
X62n1172_p0073b11║反憂其不生耶？故疏鈔兩存，而待擇請無疑焉。（已上
X62n1172_p0073b12║蓮池竹窓）
X62n1172_p0073b13║辨念佛融通宗教
X62n1172_p0073b14║問：人若一日以至七日，或匝月經年，翹勤勇猛，一心
X62n1172_p0073b15║不亂矣。後為他師所奪，令入宗教二門，雖兩俱無成，
X62n1172_p0073b16║猶不離佛門也。臨終時，佛肯收之否歟？答：即念即佛，
X62n1172_p0073b17║則念佛何非宗？析空而念，藏也；體空而念，通也；次第
X62n1172_p0073b18║而念，別也；一心而念，圓也。則念佛何非教？一舉雙得，
X62n1172_p0073b19║誰謂無成？前通後融，不名為奪。如是往生，固無疑矣。
X62n1172_p0073b20║祇恐自生分別，心挂二途，愆由己生，非佛法咎。
X62n1172_p0073b21║辨念佛心性身名
X62n1172_p0073b22║問：觀經言：觀佛心者，大慈悲是。世人若能放生、戒殺、
X62n1172_p0073b23║仁民、愛物，以至九種眾生皆滅度之，而不作滅度想，
X62n1172_p0073b24║遂與法藏之心契矣！且又不違釋迦觀心之訓，奈何
X62n1172_p0073c01║取觀身與稱名之麤迹，而反以佛心為助緣耶？答：念
X62n1172_p0073c02║佛有二：一者、念佛心性；二者、念佛身名。念心性者，見
X62n1172_p0073c03║真佛也，不妨覲光明相好之佛於西方；念身名者，見
X62n1172_p0073c04║應佛也，亦能覩自性天真之佛於象外。本迹雙舉，理
X62n1172_p0073c05║事同原，心性良非助緣，身名豈云麤迹？今五部六冊
X62n1172_p0073c06║之徒，藉口無為，撥空因果，障人禮像，嗤彼稱名。古德
X62n1172_p0073c07║有言：人人丹霞，方可劈佛；個個百丈，始可道無。其或
X62n1172_p0073c08║未然，入地獄如箭射。
X62n1172_p0073c09║辨理事非二心
X62n1172_p0073c10║問：慈雲開理一心，事一心，夫一心窮理，一心作事，是
X62n1172_p0073c11║二心互起，奚云不亂？答：智一也，而明權實，非裂智以
X62n1172_p0073c12║成雙；心一也，而說妄真，不破心而為二。觀有理事，亦
X62n1172_p0073c13║何礙焉？譬之鏡像別而不離，水月分而不斷，就事而
X62n1172_p0073c14║思其理，理在事中，從理而推其事，事非理外，何待兩
X62n1172_p0073c15║處起念？故理事者，一而二，二而一者也。
X62n1172_p0073c16║辨宜繁宜簡
X62n1172_p0073c17║問：法藏十念，釋迦七日，從約也。至遠公與式公，而六
X62n1172_p0073c18║時而懺儀備也，土攢眉去焉。夫使七日十念，佛語非
X62n1172_p0073c19║誑，何為又若是不憚煩而峻淨國以拒人耶？答：大聖
X62n1172_p0073c20║化人，善權自非一種，宜繁者為說繁，宜簡者為說簡。
X62n1172_p0073c21║七日十念非言易，以驕人百倍之精專，七日勝乎一
X62n1172_p0073c22║生，十念超乎萬念也。六時禮懺非言難，以阻人宿習
X62n1172_p0073c23║之濃厚，少時則刮磨未盡，有間則三昧難成也。龍舒
X62n1172_p0073c24║日禮千拜，永明晝夜萬聲，攢眉而去，吾未如之何也
X62n1172_p0074a01║已。（已上蓮池淨土問。）
X62n1172_p0074a02║辨往生早暮功決不虗
X62n1172_p0074a03║世有一生念佛，未是一心念佛，必不得生。若果真實
X62n1172_p0074a04║用心而未純一，雖今世不生，亦植生因，必於來世成
X62n1172_p0074a05║就三昧而得生。慎毋藉口曰某某念佛，徒勞無功，遂
X62n1172_p0074a06║謗聖教，為不足信。（疏鈔）
X62n1172_p0074a07║辨一念往生
X62n1172_p0074a08║問：一念十念往生淨土，何者為正？曰：但一念往生，住
X62n1172_p0074a09║不退地，此為正也。如佛說：謗佛毀經，五逆四重，皆一
X62n1172_p0074a10║念惡業成，墮無間獄，猶如箭射。今念佛生淨土，亦一
X62n1172_p0074a11║念善業成，即登極樂，猶如屈臂。前一念五陰滅，後一
X62n1172_p0074a12║念五陰生，如蠟印印泥，印壞文成，尚不須兩念，豈必
X62n1172_p0074a13║至十念哉？又如經云：愛酪沙彌，生一念愛心，後生酪
X62n1172_p0074a14║中作蟲。斯皆一念，非十念也。至觀經十念，葢為遘疾
X62n1172_p0074a15║尫羸，力微心劣，故須十稱彌陀，以助其念。若心盛不
X62n1172_p0074a16║昧，一念生焉，亦猶栽植絲髮，其茂百圍也。（寶王論）
X62n1172_p0074a17║辨念力重大
X62n1172_p0074a18║疑念力輕微者，眾生愚昧，信有形之行業大，不信無
X62n1172_p0074a19║形之念力尤大。何以故？念力是行業根，一切事業，非
X62n1172_p0074a20║念不成。如人造罪，無心造者，重得輕報；有心造者反
X62n1172_p0074a21║是，以念力重故。如人無記，分流俗鄙事，耳提面囑，亦
X62n1172_p0074a22║復不記；若心慧者，種種難記之事，一入耳根，終身不
X62n1172_p0074a23║忘，以念力堅故。蘇子瞻曰：佛以大圓覺，充滿十方界；
X62n1172_p0074a24║我以顛倒想，出沒生死中。云何以一念，得往生淨土？
X62n1172_p0074b01║我造無始業，本從一念生；既從一念生，還從一念滅。
X62n1172_p0074b02║生滅滅盡處，則我與佛同。淨土決云：人之念頭，所係
X62n1172_p0074b03║最急。如水之必赴海，如火之必炎上，如利刃之必傷，
X62n1172_p0074b04║如毒藥之必殺，無空過者。念佛之念，亦復如是。如婬
X62n1172_p0074b05║男子，婬念堅故，化為猛𦦨，延燒神庿。又如月光童子，
X62n1172_p0074b06║觀想水故，弟子開屋，惟見清水。又如僧清辨，與外道
X62n1172_p0074b07║論譏，外道堅執己見，忽化為石。清辨書問於石上，明
X62n1172_p0074b08║日往視，亦有答辭。久之，忽自破碎，而吼聲於空中。是
X62n1172_p0074b09║等皆己念力堅猛，無因變化，云何念佛而佛不現？當
X62n1172_p0074b10║知念力是一切法中之王。
X62n1172_p0074b11║辨業性本空
X62n1172_p0074b12║一、疑結習濃厚者。凡夫但知業力，不知業性空故。若
X62n1172_p0074b13║眾生業性實者，盡虗空界，無容受處。如黑雲障空，風
X62n1172_p0074b14║至則滅。若雲實者，吹亦不去。虗空喻性，黑雲喻業，念
X62n1172_p0074b15║佛喻風。又業性即是法性，力用至大。以結使故，神力
X62n1172_p0074b16║不現。如烏芻瑟摩聞空王佛說：多婬人成猛火聚。却
X62n1172_p0074b17║後徧觀四肢百骸，諸冷煖氣，神光內凝，化多婬心，成
X62n1172_p0074b18║智慧火。夫同一熱惱，方其婬，成大火聚；及其離，成大
X62n1172_p0074b19║寶𦦨。若婬性實者，云何是中而得三昧？是故迷成即
X62n1172_p0074b20║入胎獄，念成即入蓮胞。（已上西方合論）
X62n1172_p0074b21║辨心量廣大淨土非遠
X62n1172_p0074b22║問：往生之說，其心現故，惟心所生。但今學者，不能曉
X62n1172_p0074b23║了此旨，疑極樂遠隔十萬億國，恐難得到。答曰：生則
X62n1172_p0074b24║決定生，去則實不去。真如佛性，本自無生。因緣和合，
X62n1172_p0074c01║生即無生。說了許多心外無土，土外無心，到這裏猶
X62n1172_p0074c02║道不曉。此無他，只是妄認自心在色心之內，方寸之
X62n1172_p0074c03║間。不知自家心量，原自廣大。讚佛偈云：心包太虗，量
X62n1172_p0074c04║周沙界。夫十方虗空，無量無邊心量，都能包攝。恒沙
X62n1172_p0074c05║世界，無量無數我心，一一周徧。如此看來，十萬億國，
X62n1172_p0074c06║在我心中，其實甚近，何遠之有？命終生時，生我心中，
X62n1172_p0074c07║其實甚易，何難之有？不見十疑論云：十萬億剎，為對
X62n1172_p0074c08║凡夫肉眼生死心量說耳。但使眾生淨土業成者，臨
X62n1172_p0074c09║終在定之心，即是淨土受生之心，動念即是生淨土
X62n1172_p0074c10║時。經云：一彈指頃，即得往生。又云：屈伸臂頃。自信錄
X62n1172_p0074c11║云：十萬億剎，頃刻至者，心本妙故。此等重重喻說，皆
X62n1172_p0074c12║言其生在自己廣大心中，甚近而甚易者也。（天如或問）
X62n1172_p0074c13║辨自心佛現
X62n1172_p0074c14║如來本願功德力故，令彼有緣眾生修集功德，則生
X62n1172_p0074c15║心感現佛身來迎，不是諸佛實遣化身而來接引，但
X62n1172_p0074c16║是眾生有緣時機正合，能令自心見佛來迎，則佛身
X62n1172_p0074c17║湛然常寂，無有去來。眾生識心託佛本願功德勝力，
X62n1172_p0074c18║自心變化，有來有去，是知淨業純熟，自覩佛身，惡果
X62n1172_p0074c19║將成，心現地獄。如福德勝者執礫成金，業貧之人變
X62n1172_p0074c20║金成礫，轉變是我，金礫何關？（侈字函第七卷）。
X62n1172_p0074c21║辨不往而往無生而生
X62n1172_p0074c22║以生於自心，故不往而往，名為往生。如華嚴解脫長
X62n1172_p0074c23║者說：華嚴重重法界，不出一心。楞嚴十方虗空，皆汝
X62n1172_p0074c24║心內。是知極樂之生，生乎自心。心無界限，則無西無
X62n1172_p0075a01║東，去至何所？狀其易穢而淨，脫舊而新，離一得一，似
X62n1172_p0075a02║有所往，名之為往。豈從此向彼，如世間經城過邑之
X62n1172_p0075a03║往耶？解脫所說者，入法界品解脫長者言：彼諸如來
X62n1172_p0075a04║不來至此，我不往彼。若欲願見安樂世界阿彌陀佛，
X62n1172_p0075a05║隨意即見。既云隨意，則不越一念而生彼國。故狀其
X62n1172_p0075a06║得生，名之往生，實無所往。不往而往，不妨說往。究極
X62n1172_p0075a07║而言，非但無往，亦復無生。不生而生，不妨說生。（疏鈔）
X62n1172_p0075a08║辨欣厭取捨
X62n1172_p0075a09║若據平等法門，非垢非淨，則欣厭無地，折攝何施？但
X62n1172_p0075a10║今生死凡夫，迷心逐境，頭出頭沒，無從出離，而復遮
X62n1172_p0075a11║其欣厭，欲令直悟自心，是猶田蛙井鮒，不與之水，而
X62n1172_p0075a12║反責以冲霄，祗益沉淪，於事何濟？於是無苦樂中，示
X62n1172_p0075a13║苦示樂，苦以折伏，樂以攝受。折則激其頑迷，而令起
X62n1172_p0075a14║厭離；攝則惕其懈怠，而俾生欣樂。然後久在泥塗，始
X62n1172_p0075a15║嫌污穢；乍聞淨土，深起願求。此大火聚，彼清凉地，炎
X62n1172_p0075a16║燒眾生，不得不避此而趨彼。方便度生，法自應爾。生
X62n1172_p0075a17║彼國已，見佛聞法，得無生忍，方悟此心本來平等。
X62n1172_p0075a18║論云：菩薩未得無生法忍，不能度生。須求生淨土，得
X62n1172_p0075a19║無生忍已，方克有濟。故初心菩薩，必先捨此苦處，生
X62n1172_p0075a20║彼樂處。據此，則捨苦者，正欲㧞眾生之苦；取樂者，正
X62n1172_p0075a21║欲與眾生以樂也。圭峯釋圓覺種種取捨，皆是輪迴。
X62n1172_p0075a22║大梅亦云：捨垢取淨，是生死業。此等語非不極致，但
X62n1172_p0075a23║得旨則號醍醐，失意則成毒藥，充類至盡。何但捨娑
X62n1172_p0075a24║婆垢，取極樂淨，為取捨也。縱謂我土惟心，而捨境取
X62n1172_p0075b01║心，亦取捨也。縱謂我無取捨，而捨此有取捨，取彼無
X62n1172_p0075b02║取捨，亦取捨也，亦輪迴生死業也。寧知理隨事變，則
X62n1172_p0075b03║無取捨處，取捨宛然；事得理融，則正取捨時，了無取
X62n1172_p0075b04║捨。故菩薩示苦樂境，開取捨門，權實雙行，理事無礙。
X62n1172_p0075b05║故若水評圭峯疏，謂欣厭取捨，雖謂迷真起妄，亦能
X62n1172_p0075b06║順教成功。但知全修即性，則欣厭本空。況安養一門，
X62n1172_p0075b07║諸佛共讚；往來法界，彌顯唯心。託彼勝緣，速登寶覺。
X62n1172_p0075b08║實生物歸棲之正路，至聖汲引之妙權也。（疏鈔）
X62n1172_p0075b09║辨不信佛論
X62n1172_p0075b10║世人不信佛者，輒云：西方諸佛，古今何人親炙其容，
X62n1172_p0075b11║親聞其誨？何所據而云然？不過彼氏創為釋教，著作
X62n1172_p0075b12║經文，互相標榜贊嘆，愚夫婦從而惑之、信之、奉之，傳
X62n1172_p0075b13║於後世，化己大行。且有知識者，亦漸為其所眩，由其
X62n1172_p0075b14║善惡、禍福、因果、輪迴之說，能中人之隱，遂自天子達
X62n1172_p0075b15║於庶人。其間雖英君哲士，亦莫敢不信之、奉之，而西
X62n1172_p0075b16║竺干城從此永固矣。據佛入中國，始有丈六金人之
X62n1172_p0075b17║夢。夫夢屬幻境，何足信也？又有佛髮、佛牙、佛骨之迎。
X62n1172_p0075b18║夫髮、牙與骨為朽物，何足信也？佛誠威靈不測，胡不
X62n1172_p0075b19║現身說法，俾疑者、信者耳目焉，豈非一大快事？乃止
X62n1172_p0075b20║以髮、牙、骨為教化所被，令人何所別其真偽？且形長
X62n1172_p0075b21║丈六，髮長丈二，何怪誕而不經？宜為儒者所斥矣。況
X62n1172_p0075b22║佛不能逃生死外，而同歸寂滅，安在其為佛也？然則
X62n1172_p0075b23║侫佛者，又果何所蒙其福也？世之謗佛、毀佛者，心口
X62n1172_p0075b24║牢不可破，約略如此，克復請從而辨之。四大部洲，西
X62n1172_p0075c01║方有阿彌釋迦，猶東土有大聖先師也。佛統其徒億
X62n1172_p0075c02║萬，闡化西方，猶先師率其弟子三千，敷教南土也。億
X62n1172_p0075c03║萬之徒，親炙佛容，親聞佛誨，猶三千弟子，親炙師容，
X62n1172_p0075c04║親聞師誨也。佛創立釋教，著作經文，古今莫不信之、
X62n1172_p0075c05║奉之，猶先師創立儒教，著作論語，古今莫不信之、奉
X62n1172_p0075c06║之也。如以不見佛而不信，應亦不見先師而不信矣。
X62n1172_p0075c07║後人不能見前人，前人不及見後人，譬如陰能矚陽，
X62n1172_p0075c08║陽不能矚陰。彼以佛為不見而不足信，則赫赫上帝，
X62n1172_p0075c09║明明百神，亦將以不見而不足信，與一切善惡禍福、
X62n1172_p0075c10║因果輪迴之旨。易稱積善餘慶，不善餘殃，足決因果；
X62n1172_p0075c11║精氣為物，遊魂為變，足證輪迴。考之三聖，參之百世，
X62n1172_p0075c12║寧有殊耶？乃若道本諸身，無徵不信，動物唯誠，化神
X62n1172_p0075c13║莫測。夫佛寧假威權法術，故能以慈悲願力，沁人肺
X62n1172_p0075c14║腑，攝人魂魄，致古今至尊至賤、至聖至愚，罔不歸依
X62n1172_p0075c15║如是。豈謗毀佛者之聦明才德，獨駕軼於先哲名流，
X62n1172_p0075c16║而率臆矯誣，肆無忌憚，多見其僻且謬耳。唐、宋、韓、歐
X62n1172_p0075c17║闢佛，大抵以佛產夷狄，中國當擯之。考迦毗羅國，實
X62n1172_p0075c18║居南贍正中，我國處其東北，則佛土在西。舜生東夷，
X62n1172_p0075c19║文王西夷，皆以方隅遼濶言之。儒者欲擯佛，當先擯
X62n1172_p0075c20║舜、文矣。中庸贊至誠聲名，洋溢中國，施及蠻貊，詎蠻
X62n1172_p0075c21║貊必為中國所擯耶？諸佛演法西方，三界相通，人天
X62n1172_p0075c22║互印，其生其滅，俱有瑞應，昭昭流傳中國，兆於千載
X62n1172_p0075c23║以前，佛即產於夷何傷？今佛現在淨土，必欲入穢土
X62n1172_p0075c24║而救眾生，夫亦愈知佛能化穢，穢何能涅佛也？又指
X62n1172_p0076a01║其教為耶說，誣民生死，止此聚散之氣，何有三世因
X62n1172_p0076a02║緣？抑知識神歷劫生死，死生轉如轆轤，四生十二緣，
X62n1172_p0076a03║未證真如，誰能超此惡濁？矧人有色身，有真身，色身
X62n1172_p0076a04║無不壞之理，惟色身脫而真身現，此之謂了却生死。
X62n1172_p0076a05║先師曰：未知生，焉知死？又曰：朝聞道，夕死可矣。復何
X62n1172_p0076a06║疑於佛？又指其教為無父無君。佛經首四十二章，其
X62n1172_p0076a07║十章云：凡人事天地鬼神，不如孝其二親。儒者言孝，
X62n1172_p0076a08║不過曰事親如事天。佛言孝，直尊之天地鬼神之上，
X62n1172_p0076a09║而謂之無父可乎？其三十六章云：六根既具，生中國
X62n1172_p0076a10║難。既奉佛道，值有道之君難。何其愛中國而重明君
X62n1172_p0076a11║也？而謂之無君可乎？又指佛法乘中國氣虗而入。彼
X62n1172_p0076a12║老氏、尼父並生於衰周，豈亦乘氣虗而起耶？又指佛
X62n1172_p0076a13║經竊取老莊餘瀋。佛成道在無量劫前，著經三藏十
X62n1172_p0076a14║二部，流傳茲土者，猶大海之一泡。自漢唐摩騰、玄奘
X62n1172_p0076a15║等所譯大乘，皇皇如日月經天，烏可與老莊並視哉？
X62n1172_p0076a16║至以佛髮、佛牙、佛骨為朽物。稽昔明王至聖，皆有冠
X62n1172_p0076a17║履之藏。青鳥冢異人，往往有埋爪髮之冢。豈非愛其
X62n1172_p0076a18║身者及其髮爪，尊其道者及其冠履？況天人導師如
X62n1172_p0076a19║佛，而中外供奉，其髮與牙與骨何足異也？若以丈六、
X62n1172_p0076a20║丈二而怪之，無論馭世初生，每多奇形如獸。就孟子
X62n1172_p0076a21║所載，湯九尺，文王十尺，使今人見此，不幾盡斥以為
X62n1172_p0076a22║怪與？更視夢為幻境，議論繁興，漢明莫逃罪首之誅。
X62n1172_p0076a23║然則史書良弼之夢、飛熊之夢、兩楹之夢，盡不可信
X62n1172_p0076a24║耶？夢為想因，思極通神，安知生非大夢，死非大覺也。
X62n1172_p0076b01║唐宜之云：余幼時，父母望我成名，夢筆墨。稍長，懷利
X62n1172_p0076b02║濟民物心，夢事業。今老矣，無夢可做，乃耑心念佛，一
X62n1172_p0076b03║意西馳。夢去，隨處見佛，到處是淨土。世以夢為幻者，
X62n1172_p0076b04║是猶見死者回生。述冥中事縷縷，詎直不信以為然，
X62n1172_p0076b05║且肆斥以為妄也。汩滅善根，自悞悞人，當入地獄如
X62n1172_p0076b06║箭。迨夫人入地獄，備經痛苦，亦何能述以告人。間有
X62n1172_p0076b07║托夢訴其妻若子者，其妻若子夢中見之聞之，不覺
X62n1172_p0076b08║大慟而寤，寐後亦必以為幻而不信矣。噫，可嘆也，可
X62n1172_p0076b09║悲也。彼韓之齊名有柳，歐之高弟有蘇，乃大鑑碑銘，
X62n1172_p0076b10║具見西來大意。長公禪喜播揚，震旦宗風。他若司馬
X62n1172_p0076b11║溫公、富鄭公，品望頗出韓歐，悉推篤信能仁。即韓悅
X62n1172_p0076b12║大顛，歐悅祖印，未甞不深相契合。讀昌黎著作，既以
X62n1172_p0076b13║為無因果，又以為有冥道。其祭十二郎文，死而有知
X62n1172_p0076b14║無知，悲與不悲之論，抑何於生死大事，游移莫定若
X62n1172_p0076b15║此。宋范鎮不信佛法，謂子瞻曰：鎮生平所未見者，終
X62n1172_p0076b16║不肯信。子瞻笑曰：恐未必然。設公有病，延醫視脉，醫
X62n1172_p0076b17║按陰陽虗實而投藥，公亦豈能自見其脉而信之也
X62n1172_p0076b18║哉。克復陋識蕪言，何足重輕。如來演說諸經具在，取
X62n1172_p0076b19║而誦之，非金口所親宣，即慈容之面白。苦口婆心，任
X62n1172_p0076b20║毀任謗。孔子作春秋曰：知我者，其惟春秋乎。罪我者，
X62n1172_p0076b21║其惟春秋乎。辨不信佛，應作如是觀。
X62n1172_p0076b22║周子辨不信佛論竟，有友人進而告曰：儒者闢佛，由
X62n1172_p0076b23║孟子詎楊、墨；孟子詎楊、墨，由孔子攻異端。子亦儒家
X62n1172_p0076b24║者流，奚為而指其僻且謬耶？余曰：否！否！孟子詎楊、墨，
X62n1172_p0076c01║謂楊、墨之道不熄，孔子之道不著。是孟子詎楊、墨，非
X62n1172_p0076c02║詎佛也；孔子攻異端，非攻佛也。楊氏為我，㧞一毛而
X62n1172_p0076c03║利天下不為；墨子兼愛，摩頂放踵利天下為之。抑思
X62n1172_p0076c04║萬物皆備於我，舍成己，何由成物？舍成物，何以成己？
X62n1172_p0076c05║楊、墨執一不通，非孟子深惡而力辨之，斥為邪說誣
X62n1172_p0076c06║民，罪以無父無君，其釀禍古今，寧直害己害人而已。
X62n1172_p0076c07║斯誠大道之異端，孟子烏得而不詎之也哉？今取釋、
X62n1172_p0076c08║道自利利他之言，參儒、道成己成物之旨，有異乎？無
X62n1172_p0076c09║異乎？但儒、道主經世，釋、道主出世。古今治平天下之
X62n1172_p0076c10║大法，非儒、道不可；凡人解悟生死之大事，非釋、道不
X62n1172_p0076c11║可。方從事乎經濟，而盡謀出世，固不可；終淪胥乎業
X62n1172_p0076c12║緣，而竟忘出世，亦不可。經世而力排從佛者，懼人主
X62n1172_p0076c13║惟苦空是尚，而不修治平之大法，不得不如是；出世
X62n1172_p0076c14║而力辨毀佛者，憂凡人為情欲所汩，而不了生死之
X62n1172_p0076c15║大事，亦不得不如是。友聞余言已，憬然從坐起，曰：子
X62n1172_p0076c16║豈好辨哉？今而後，不特儒教、釋教不必分為異同，併
X62n1172_p0076c17║可作三教合一論矣。
X62n1172_p0076c18║附王載生佛法入中國考
X62n1172_p0076c19║三教之興鼎峙，咸賴老氏與尼父並生中國，獨佛誕
X62n1172_p0076c20║於西方，遂目為夷教，併坐漢明之罪，而不知考核之
X62n1172_p0076c21║未詳也。據范曄後漢書西域傳，明帝夢見金人，長大，
X62n1172_p0076c22║頂有光明，以問群臣。或對曰：西方有佛，形長丈六，黃
X62n1172_p0076c23║金色。帝因遣使天竺，問佛道法於中國，圖其形像焉。
X62n1172_p0076c24║涑水通鑑：明帝初感金人入夢，遣博士蔡愔等十八
X62n1172_p0077a01║人奉使天竺，訪迦葉摩騰、竺法蘭二僧，得經四十二
X62n1172_p0077a02║章及佛真像歸。經藏之蘭臺石室，像繪之清涼顯節
X62n1172_p0077a03║陵，又立白馬寺，是為佛入中國之始。汪克寬考異註：
X62n1172_p0077a04║帝聞西域有神，其名曰佛，遣使求得其書。大抵以無
X62n1172_p0077a05║為為宗，貴慈悲，不殺人，死精神不滅，隨復受形，生時
X62n1172_p0077a06║所行善惡，悉有報應，永乎間奏。有周書異紀，紀釋迦
X62n1172_p0077a07║佛生周昭王甲寅二十六年四月八日，生時江河泛
X62n1172_p0077a08║溢，大地皆動，五色光貫太微。太史蘇由卜曰：乾之九
X62n1172_p0077a09║五，飛龍在天，是君王之位，西方生大聖人也。王懼其
X62n1172_p0077a10║入中國，由曰：後一千年，聲教流被此土。王命刻石為
X62n1172_p0077a11║紀，埋之南郊。佛滅度於周穆王五十二年二月十五
X62n1172_p0077a12║夜，滅時乾坤震動，有虹十二道貫日經天。太史扈多
X62n1172_p0077a13║占曰：西方聖人入滅之象。又漢書成帝元狩中，將軍
X62n1172_p0077a14║霍去病討匈奴，殺休屠王，獲其祭天金人，帝列於甘
X62n1172_p0077a15║泉宮。金人手長丈餘，不設祭祀，燈香禮拜而已。又哀
X62n1172_p0077a16║帝明壽元秊，博士景慮受大月氏王口傳浮圖經。秦
X62n1172_p0077a17║始皇時，西域沙門室利房至長安，帝囚之，夜有金人
X62n1172_p0077a18║破獄而出。又列子載周穆王時，有西方聖人至，王為
X62n1172_p0077a19║列中天之臺。又載孔子答太宰蕩曰：西方有大聖人，
X62n1172_p0077a20║不言而民化，不動而民不亂，為五帝三王之所不及。
X62n1172_p0077a21║是皆在白馬未入中國以前，歷歷可考。由此觀之，佛
X62n1172_p0077a22║法入中國在漢明之世，中國之知有佛則不始漢明，
X62n1172_p0077a23║其所從來久矣。
X62n1172_p0077a24║淨土晨鐘卷第八