X62n1172_p0077b01║
X62n1172_p0077b02║
X62n1172_p0077b03║
X62n1172_p0077b04║淨土晨鐘卷第九
X62n1172_p0077b05║
X62n1172_p0077b06║淨土了俗
X62n1172_p0077b07║娑婆之為俗也，苦矣。知俗苦，則當厭；知俗外有極
X62n1172_p0077b08║樂，則當欣。然知苦知樂，非大了了人不能。眾生永
X62n1172_p0077b09║劫帶來無明種子，酣迷沉夢，何日得了？須剔起雙
X62n1172_p0077b10║眉，一眼看破自身，一眼看破世間，自然求生淨土。
X62n1172_p0077b11║如呼之必吸，刻不容待矣。懷則師曰：凡言觀心觀
X62n1172_p0077b12║佛，皆屬妄境。意在了妄即真，不須破妄，然後顯真。
X62n1172_p0077b13║然心佛之妄不須破，而世俗之妄不可不破。以破
X62n1172_p0077b14║世妄，淨土方顯。故淨土顯，而真心得，而真佛現。然
X62n1172_p0077b15║後可言生死自如，遊戲三界。可言即妄即真，可言
X62n1172_p0077b16║心外無土。至此則一了百了也。或問：緇門非俗矣，
X62n1172_p0077b17║復何事了？曰：出家有出家之俗，故非斷盡無明，俗
X62n1172_p0077b18║正未易了也。問：俗如何了？曰：如亂絲不可理，抽刀
X62n1172_p0077b19║立斷故。問：人踞堂上，方得盡見堂下。今人人身囿
X62n1172_p0077b20║俗中，何能了俗？曰：解虎項金鈴，還是繫鈴人故。述
X62n1172_p0077b21║了俗第九。
X62n1172_p0077b22║了色身之妄
X62n1172_p0077b23║只這色身，誰信身為苦本。盡貪世樂，不知樂是苦因。
X62n1172_p0077b24║浮生易度，豈是久居。幻質非堅，總歸磨滅。自未入胞
X62n1172_p0077c01║胎之日，寧有這男女之形。只緣地水火風假合而成，
X62n1172_p0077c02║不免生老病死彫殘之苦。上無絲線可掛，下沒根株
X62n1172_p0077c03║所生。虗浮如水上泡，須臾不久。危脆似草頭露，倐忽
X62n1172_p0077c04║便無。長年者不過六七十以皆亡，短命者大都三二
X62n1172_p0077c05║十而早夭。又有今日不知來日事，又有上牀別了下
X62n1172_p0077c06║牀時。幾多一息不來，便覺千秋永別。（雪峯頌：一盞孤燈照夜臺，上牀
X62n1172_p0077c07║脫了韈和鞋。三魂七魄夢中去，未委明朝來不來。）歎此身無有是處，奈誰人
X62n1172_p0077c08║不被他瞞。筋纏七尺骨頭，皮裹一包肉塊。九孔常流
X62n1172_p0077c09║不淨，六根恣逞無明。髮毛爪齒，聚苦堆塵。涕淚津液，
X62n1172_p0077c10║污如行廁。裏面盡蛆蟲聚會，外頭招蚊虱交攢。沾一
X62n1172_p0077c11║災一疾，皆死得人。更大熱大寒，催人易老。眼被色牽
X62n1172_p0077c12║歸餓鬼，耳隨聲去入阿鼻。口頭喫盡味千般，死後只
X62n1172_p0077c13║添油幾滴。（長魁詩云：紅紅白白莫相瞞，無位真人赤肉團。敗壞不如豬狗相，只今便作死屍看。）
X62n1172_p0077c14║此身無可愛惜，諸人當願出離。如何迷昧底尚逞風
X62n1172_p0077c15║流，矇董漢猶生顛倒。或有骷髏頭上簪華簪草，或有
X62n1172_p0077c16║臭皮囊畔帶麝帶香。羅衣罩了膿血囊，錦被遮却屎
X62n1172_p0077c17║尿桶。用盡奸心百計，將謂住世萬年。不知頭痛眠華，
X62n1172_p0077c18║閻羅王接人來到。那更𩯭斑齒損，無常鬼寄信相尋。
X62n1172_p0077c19║個個戀色貪財，盡是失人身捷徑；日日飲酒食肉，無
X62n1172_p0077c20║非種地獄深根。眼前圖快活一時，身後受苦辛萬劫。
X62n1172_p0077c21║（淨土文：皮包血肉骨纏筋，顛倒凡夫認作身。到死始知非是我，從前金玉付他人。）一旦命根
X62n1172_p0077c22║絕處，四大風刀割時，外則脚手牽抽，內則肝腸痛裂。
X62n1172_p0077c23║縱使妻兒相惜，無計留君；假饒骨肉滿前，有誰替汝？
X62n1172_p0077c24║（古頌：父母恩深終有別，夫妻義重也分離。人情似鳥同林宿，大限來時各自飛。）生底只得悲
X62n1172_p0078a01║啼痛切，死者不免神識奔馳。前途不見光明，舉眼全
X62n1172_p0078a02║無伴侶。過奈河岸，見之無不悲傷；入鬼門關，到者盡
X62n1172_p0078a03║皆悽慘。世上纔經七日，陰間押見十王。曹官抱案沒
X62n1172_p0078a04║人情，獄卒持叉無笑面。平生作善者，送歸天道、僊道、
X62n1172_p0078a05║人道；在日造惡者，押入湯塗、火塗、刀塗。鑊湯沸若崖
X62n1172_p0078a06║崩，劒樹勢如山聳。灌銅汁而徧身肉爛，吞鐵丸而滿
X62n1172_p0078a07║口煙生。遭剉磕則血肉淋漓，入寒冰則皮膚凍裂。身
X62n1172_p0078a08║碎業風吹再活，命終羅剎喝重生。人間歷盡百春秋，
X62n1172_p0078a09║獄內方為一晝夜。（延光集：鑊湯鑪炭諠幽壞，劒樹刀山聳太清。受罪要終八萬劫，獄卒
X62n1172_p0078a10║牛頭始放行。）魂魄雖歸鬼界，身屍猶臥棺中。或隔三朝五
X62n1172_p0078a11║朝，或當六月七月。腐爛則出蟲出血，臭穢則熏地熏
X62n1172_p0078a12║天。胖脹不堪觀，醜惡真可怕。催促付一堆野火，斷送
X62n1172_p0078a13║埋萬里荒山。昔時要悄，紅顏翻成灰燼；今日荒涼，白
X62n1172_p0078a14║骨變作泥堆。（寒山頌：胭脂畫面嬌千樣，龍麝熏衣稍百般。今日風流都不見，綠楊芳草髑髏
X62n1172_p0078a15║寒。）從前恩愛，到此成空；自昔英雄，如今何在？淚雨灑
X62n1172_p0078a16║時空寂寂，悲風動處冷颼颼。夜闌而鬼哭神號，歲久
X62n1172_p0078a17║而鵶餐雀啄。荒草畔漫留碑石，綠楊中空掛紙錢。下
X62n1172_p0078a18║梢頭難免如斯，到這裏怎生不醒？（寒山云：雀啄鴉飡皮肉盡，風吹日炙
X62n1172_p0078a19║髑髏乾。目前試問傍觀者，自把形骸仔細看。）大家具眼，休更埋頭。翻身跳
X62n1172_p0078a20║出迷津，彈指裂開愛網。休向鬼窟裏作活計，要知肉
X62n1172_p0078a21║團上有真人。是男是女總堪修，若智若愚皆有分。但
X62n1172_p0078a22║請廻光返照，便知本體元無。若未能學道參禪，也且
X62n1172_p0078a23║勤持齋念佛。捨惡歸善，改往修來。移六賊為六神通，
X62n1172_p0078a24║離八苦得八自在。便好替天行化，不妨代佛接人。對
X62n1172_p0078b01║眾為大眾宣揚，歸家為一家解說。使處處齊知覺悟，
X62n1172_p0078b02║教人人盡免沉淪。上助諸佛轉法輪，下拔眾生離苦
X62n1172_p0078b03║海。佛言不信，何言可信？人道不修，他道難修。莫教一
X62n1172_p0078b04║日換了皮，縱有千佛難救汝。火急進步，時不待人。各
X62n1172_p0078b05║請直下承當，莫使此生空過。（寒山云：百骸潰散離塵泥，一物長靈復是誰？不
X62n1172_p0078b06║得此時通線路，髑髏若地幾人知？此文乃師子峯如如顏丙勤修淨業文。）
X62n1172_p0078b07║田園屋宅，非着人物也。夫妻子女，非着人物也。金銀
X62n1172_p0078b08║財帛，非着人物也。其着人者，乃臭肉枯骨之堆垛耳。
X62n1172_p0078b09║有此堆垛，引起認堆垛之妄念，無端便生執着，便道
X62n1172_p0078b10║臭肉是我，枯骨是我，妻孥是我眷屬，田宅金帛是我
X62n1172_p0078b11║財產。嗟乎，世人何癡愚一至此也。若是明心達性的
X62n1172_p0078b12║人，識得世間總沒要緊，把我此身形撇在西風頭裏，
X62n1172_p0078b13║處處著個罷字，何等了當。所以道，無著無著，一味好
X62n1172_p0078b14║藥。臭肉枯骨，何用商略。西方有佛，國名極樂。念念不
X62n1172_p0078b15║忘，從今相約。骨肉散時，恰用得著。（無着）
X62n1172_p0078b16║人身有真假，世人多不知。人之本性，含裹十方，遍周
X62n1172_p0078b17║沙界，謂之毗盧法身。人人有此，但為情塵所迷，形骸
X62n1172_p0078b18║所障，不曾證得。此法身者，真身也。如七尺皮囊，乃地
X62n1172_p0078b19║水火風四大假合而成。偶聚便為身形，變壞即歸虗
X62n1172_p0078b20║幻，謂之色身，乃假身也。迷人不知本性真身，而認此
X62n1172_p0078b21║四大假身為真。如百千澄清大海水不認，而認海中
X62n1172_p0078b22║一浮漚泡沫以為海也。於是因此假身，造種種罪業。
X62n1172_p0078b23║宮室求高廣，以居此身。衣服求羅綺，以華此身。飲食
X62n1172_p0078b24║求珍美，以飽此身。車馬求輕肥，以逸此身。聲色求美
X62n1172_p0078c01║麗，以娛此身。於是人我分焉，貪恡嗔喜，是非榮辱生
X62n1172_p0078c02║焉。一生無限罪業，悉從此起。一旦變壞，彼四大悉歸
X62n1172_p0078c03║烏有，而罪業乃識神承當。如此執迷不悟，枉受輪迴，
X62n1172_p0078c04║誠為可憫。道人悟其為假，暫時寄寓，粗活百年，不求
X62n1172_p0078c05║稱意，不為彼而造罪。假者既悟，則真者現前。山河大
X62n1172_p0078c06║地，全露法身。不執浮漚，便見大海。丈六金身，尚屬如
X62n1172_p0078c07║來劣應。由旬億萬，方是盧舍那身。知此而後，可以觀
X62n1172_p0078c08║阿彌陀佛，高六十萬億那由他恒河沙由旬之金色
X62n1172_p0078c09║身。知此而益知淨土之當修矣。（身有真假○已上合纂）
X62n1172_p0078c10║想右脚大指腫爛，流惡水，漸爛至脛、至膝、至腰。左脚
X62n1172_p0078c11║亦如此爛盡，唯有白骨。次歷歷觀看，白骨分明盡見。
X62n1172_p0078c12║靜心觀看良久，乃思觀白骨者是誰？白骨是誰？是知
X62n1172_p0078c13║身體與我，常為二物矣。又漸漸離白骨觀看，先離一
X62n1172_p0078c14║丈，以至五丈、十丈，乃至百千丈。是知白骨與我，了不
X62n1172_p0078c15║相干也。常作此想，則我與形骸，本為二物。我暫住於
X62n1172_p0078c16║形骸中，豈可謂此形骸終久不壞，而我常住其中？如
X62n1172_p0078c17║此便可齊死生矣。況我去此，則往淨土乎？日日作此
X62n1172_p0078c18║想，更別有所得。如人飲水，冷熱自知，不假於言傳也。
X62n1172_p0078c19║（齊生死）
X62n1172_p0078c20║天人禮枯骨偈云：汝是前生我，我今天眼開。寶衣隨
X62n1172_p0078c21║念至，玉食自然來。謝汝昔勤苦，令吾今快哉。散華時
X62n1172_p0078c22║再拜，人世莫驚猜。又餓鬼鞭死屍偈云：因這臭皮囊，
X62n1172_p0078c23║波波劫劫𢚚。只知貪快樂，不肯暫迴光。白業錙銖少，
X62n1172_p0078c24║黃泉歲月長。直須痛棒打，此恨猝難忘。此言化俗則
X62n1172_p0079a01║可，以為誠然則不可。何則？人神託於形骸之中，所以
X62n1172_p0079a02║用形骸者，此神耳。故為天人者，前世善用形骸者也；
X62n1172_p0079a03║為餓鬼者，前世不善用形骸者也。其得其失，皆在當
X62n1172_p0079a04║時。及其受報而禮之鞭之，亦何益？（用形骸得失，已上龍舒文。）
X62n1172_p0079a05║了世染之妄
X62n1172_p0079a06║圓覺謂：輪迴以愛欲為根本，而此愛欲，百計制之，莫
X62n1172_p0079a07║可除滅。雖不淨觀，正彼對治。而博地凡夫，障重染深，
X62n1172_p0079a08║祗見其淨，不見其不淨。觀法精微，鮮克成就。然則如
X62n1172_p0079a09║之何？經云：欲生於汝意，意以思想生。今觀此想，復從
X62n1172_p0079a10║何生？研之究之，又研究之不已，老鼠入牛角，當必有
X62n1172_p0079a11║倒斷處。（輪迴根本）
X62n1172_p0079a12║昔佛行田間，見遺槖在地，指之曰：毒蛇。言已經去。有
X62n1172_p0079a13║耕夫荷鋤往擊之，則遺槖也。持而歸，得金數鎰，大喜
X62n1172_p0079a14║過望。俄而聞於王，責令輪官，以為獻少匿多，楚掠備
X62n1172_p0079a15║至，徵索無已，併其恒產俱盡。他日遇佛，泣曰：瞿曇誑
X62n1172_p0079a16║我！瞿曇誑我！佛曰：向汝道毒蛇，是毒蛇否？嗟乎！今之
X62n1172_p0079a17║螫于毒蛇者眾矣，螫而無悔而復受其螫者亦眾矣，
X62n1172_p0079a18║豈獨一耕夫哉？（蛇喻）
X62n1172_p0079a19║人對世間財色名利境界，以喻喻之。有火聚于此，五
X62n1172_p0079a20║物在傍。一如乾草，纔觸即燃者也。其二如木，噓之則
X62n1172_p0079a21║燃者也。其三如鐵，不可得燃者也，然而猶可鎔也。其
X62n1172_p0079a22║四如水，不惟不燃，反能滅火者也，然而隔之釜甕，猶
X62n1172_p0079a23║可沸也。其五如空，然後任其燔灼，體恒自如，亦不須
X62n1172_p0079a24║滅，行將自滅也。初凡夫中修學，最後方名諸如來大
X62n1172_p0079b01║聖人。（對境。○已上蓮池。）
X62n1172_p0079b02║前事過去空，今事眼前空，未來決定空。一切世緣，佳
X62n1172_p0079b03║者如彩雲簇艶，惡者如濁霧迷空。今人於順意則生
X62n1172_p0079b04║留戀，拂意則起憎嫌，徒增黑業，實相安在？惟時時以
X62n1172_p0079b05║空觀照之，不可執而為有，自障吾心。金剛經所云：無
X62n1172_p0079b06║我相，無人相，無眾生相，無壽者相。此之謂般若真空，
X62n1172_p0079b07║出世喫緊第一著也。（真空○合纂）
X62n1172_p0079b08║世間咸謂最不堪處、最可憐憫者，莫如鰥寡孤獨之
X62n1172_p0079b09║人。予竊以天下之最瀟洒、最快活者，莫如此四種人。
X62n1172_p0079b10║惜其不知歸依淨土，則眼前既無靠傍，死後絕墮輪
X62n1172_p0079b11║迴，若此則誠苦耳。如其聞佛法，起信樂，耑意西方，則
X62n1172_p0079b12║生無掛礙，死無牽絆，位登不退，永離惡濁，世間孰有
X62n1172_p0079b13║過於子？然一身如斯人之解脫者，而翻謂其堪憐憫
X62n1172_p0079b14║哉？今人只為認得身家太真，眷屬太重，即賢智之輩，
X62n1172_p0079b15║能輕功名，安貧賤，至於兒女，則斷斷擺脫不去。無子
X62n1172_p0079b16║的不知無子之樂，有子的甘心牛馬之苦，大兒未了，
X62n1172_p0079b17║幼女又來，男幸方婚，女又催嫁，波波劫劫，那里容他？
X62n1172_p0079b18║有念佛的時候，全不想受了多少拖累，竟與儞有甚
X62n1172_p0079b19║相干？何如四種人乾淨了當，散誕逍遙，他不少人的，
X62n1172_p0079b20║以此人不來討債，人不少他的，以此人不來還債，趂
X62n1172_p0079b21║此地步，正好專意修行，跳出生死，真世間第一快活
X62n1172_p0079b22║人也。大抵人生少一分愛戀，便少一分纏縛，少一分
X62n1172_p0079b23║纏縛，便少一分業障，與世緣淺，與佛緣深，速速念佛，
X62n1172_p0079b24║求生淨土。（四窮民；○纂程鸞淡話）
X62n1172_p0079c01║吾杭有魯麻子者，中年謂其子曰：吾婚嫁事畢，爾曹
X62n1172_p0079c02║亦能自立矣，吾將求間。於是備棺槨，凡魂轎、明旌、鼓
X62n1172_p0079c03║樂悉辨，諸子衰經執杖引棺，己肩輿隨後。至西湖別
X62n1172_p0079c04║墅，置棺中庭，遣子歸，榜其門曰：今日方閑，至死不入
X62n1172_p0079c05║城郭。嗚呼！亦達矣。夫俗士具有家緣，其忙宜也。脫忙
X62n1172_p0079c06║而曰今日方閑，出家者本閑也，乃勞形苦志，奔利趨
X62n1172_p0079c07║名，而不知休息，當榜曰今日方忙可也。袈裟底下失
X62n1172_p0079c08║人身，下之又下。佛言：常自摩頭，以捨飾好。然豈惟飾
X62n1172_p0079c09║好，常自摩頭曰：吾僧也，頓捨萬緣，一心念道。（今日方閑）
X62n1172_p0079c10║今剃髮染衣，便謂出家。噫！是不過出兩片大門之家
X62n1172_p0079c11║也，非出三界火宅之家也。每見人初出家，莫不具一
X62n1172_p0079c12║段好心，久之又為因緣名利所染，遂復飾衣服，置田
X62n1172_p0079c13║產，畜徒眾，多積金帛，勤作家緣，與俗無異。經稱一人
X62n1172_p0079c14║出家，波旬怖懼。今若此，波旬可以酌酒相慶矣。好心
X62n1172_p0079c15║出家者，快須著眼看破。曾見深山苦行僧，一出山來，
X62n1172_p0079c16║被數十信心男女歸依供養，遂埋沒一生，況其大者
X62n1172_p0079c17║乎？古謂必須重離煩惱之家，再割塵勞之網，是出家
X62n1172_p0079c18║以後之出家也。出前之家易，出後之家難，予為此曉
X62n1172_p0079c19║夜惶悚。（出家後出家○已上纂蓮池）
X62n1172_p0079c20║楞嚴經云：理因頓悟，乘悟并消；事非頓除，因次第盡。
X62n1172_p0079c21║悟後尚有修學，不是一悟便了。古佛菩薩從三大劫
X62n1172_p0079c22║修成，三劫以前早已悟了也。問：頓悟已了，何又事漸
X62n1172_p0079c23║修？圓智禪師曰：頓明自性，與佛無二。然有無始染習，
X62n1172_p0079c24║故假漸修對治，令順性起明。如人喫飯，非一口便飽。
X62n1172_p0080a01║靈祐禪師曰：如今初心雖從緣得，一念頓悟自理，猶
X62n1172_p0080a02║有無始曠劫習氣未能頓淨，須教渠淨除現業流識，
X62n1172_p0080a03║即是修也。不道別有法教渠修行趨向，此語非徹法
X62n1172_p0080a04║源底者不能道。今稍有省覺，便謂一生參學事畢者，
X62n1172_p0080a05║何歟？（悟後有修○合纂）
X62n1172_p0080a06║了富貴之妄
X62n1172_p0080a07║自貧賤而視富貴，見其氣燄薰灼，不勝垂涎之慕。然
X62n1172_p0080a08║當之者，未必真樂也。皇甫謐云：富貴擾神耗精。如一
X62n1172_p0080a09║人喜怒不測，則憂在事主。同列人懷異志，則憂在群
X62n1172_p0080a10║情。因貪位而患得患失，緣爭權而代異黨同。位愈高
X62n1172_p0080a11║則貴愈重，寵愈隆則忌愈眾。日中易昃，月盈便虧。倉
X62n1172_p0080a12║卒事幾一失稅，駕無所至，求為匹夫而不可得。富家
X62n1172_p0080a13║翁持籌會計，竭一生心力以遺子孫，而百年興廢事
X62n1172_p0080a14║難逆料，身後所有卒歸他人。譬蚕之結繭，這繭子是
X62n1172_p0080a15║纏身的物事，自結自纏，將怨誰人。又是別人的物事，
X62n1172_p0080a16║人只要這繭，誰要儞這結繭的蟲。由是言之，富貴亦
X62n1172_p0080a17║有何樂，純是苦耳。況富貴人到緊要處，與貧賤無二。
X62n1172_p0080a18║葢富貴勝貧賤者，皆無要緊事。如食以遏飢，衣以禦
X62n1172_p0080a19║寒。若衣而華，食而精，此於身心有何緊要。其他推此
X62n1172_p0080a20║可知。至大利害處，老也，病也，死也，止此隻身獨當一
X62n1172_p0080a21║面之孤注。到鐘鳴漏盡時光景，帝王卿相以至垊庶，
X62n1172_p0080a22║總無人可代。總同一結煞，不增分毫。思及此，不由人
X62n1172_p0080a23║不當下心灰了也。
X62n1172_p0080a24║東坡在惠州時，佛印致書云：人生一世間，如白駒之
X62n1172_p0080b01║過隙，二三十年功名富貴，轉盻成空，何不一筆勾斷，
X62n1172_p0080b02║尋取自家本來面目，萬劫常住，永無墮落，何乃膠柱
X62n1172_p0080b03║守株，待人惡趨？子瞻胸中有萬卷書，筆下無一點塵，
X62n1172_p0080b04║到這地位，不知性命所在，一生聰明，要做甚麼？三世
X62n1172_p0080b05║佛則是一個有血性的漢子，子瞻若能脚下承當，把
X62n1172_p0080b06║二三十年富貴功名，賤如泥土。（合纂）
X62n1172_p0080b07║了浮生之妄
X62n1172_p0080b08║有子，人謂險子。多置姬媵廣嗣，獨不念身一而已，非
X62n1172_p0080b09║險身乎。世多知子之險，而忘身之險。七篇時文，幾級
X62n1172_p0080b10║官位，數箱金帛，一區宅子，數畝田園，幾個嬌妻美妾，
X62n1172_p0080b11║一場沒正經，沒要緊，間是間非，人人被他汩沒一生，
X62n1172_p0080b12║個個打不出這般窠臼。虗碌碌忙迫一場，蚤已謝世。
X62n1172_p0080b13║吁，可悲也已。邵堯夫云：使吾却十年，亦可少集事。奈
X62n1172_p0080b14║何天地間，日無再中理。古語云：狂謀迂算百不就，惟
X62n1172_p0080b15║有霜鬂來如期。又云：如今休去便休去，若覓了時無
X62n1172_p0080b16║了時。皆至言也，胡不猛省於此。
X62n1172_p0080b17║甞遍觀世間人，其知名當世者，亦是千百輩中好漢，
X62n1172_p0080b18║却都將此世界認做是我常住不去的世界。由明眼
X62n1172_p0080b19║視之，色色過影，一彈指間，便去了許多。正如木偶登
X62n1172_p0080b20║場，暫時呼笑，被造物者將那線索提掛壁柱頭上。嗟
X62n1172_p0080b21║嗟！此圍木中間尺五地方，豈是汝住頭之地乎？一出
X62n1172_p0080b22║打諢過，後面一出又出來了。只看眼前寒暑催人，何
X62n1172_p0080b23║異流波閃電？回首四五十年前，人物倐忽澌盡，當時
X62n1172_p0080b24║苦樂，誰不執迷？而秋草冬蟬，形響俱化，別成一番景
X62n1172_p0080c01║象，不及知矣！後之視今，猶今悲昔，迷者孟浪，悟者耽
X62n1172_p0080c02║延，擾擾奔忙，那件實在？惟有亟亟性命一途，可登極
X62n1172_p0080c03║樂，為不虗此風中燭焰耳！古訓曰：是日已過，命亦隨
X62n1172_p0080c04║減。先德示眾云：汝等出家，未曾立脚得定，忽已過三
X62n1172_p0080c05║四十年矣！伊菴權禪師至晚必流涕曰：今日又只恁
X62n1172_p0080c06║麼空過，未知來日何如？吾輩聞此痛切語，能不心戰
X62n1172_p0080c07║毛竪？貪戀無益之虗事，消磨有限之光陰，想後追前，
X62n1172_p0080c08║可歎可憫！（合纂）
X62n1172_p0080c09║了生死之妄
X62n1172_p0080c10║錢孝直曰：從來三界生死輪迴，比于牢獄。然則但未
X62n1172_p0080c11║出生死，皆三界獄中囚也。囚有三種：其一，自謂決無
X62n1172_p0080c12║生理，聊于此中苟圖安逸，一朝劊子手到，觳觫就斃。
X62n1172_p0080c13║其一，自負千金之子，不惜金錢，打點營生，而情非決
X62n1172_p0080c14║定，一面且偷遊釜之娛，倘再生路絕，亦道盡甘心而
X62n1172_p0080c15║已。別有負性崛強之夫，不耐束縛伺守者，少間掙斷
X62n1172_p0080c16║枷鎻，一往無前。似此決烈，彼安肯干未死前偷享餘
X62n1172_p0080c17║生，或出不出，情懸兩可哉？噫！此亦我輩生死獄中一
X62n1172_p0080c18║榜樣矣。第一種人，滔滔皆是駕言，於功名富貴，辛苦
X62n1172_p0080c19║博來，極宮室妻妾之奉，以自娛樂。語以生死，恬不關
X62n1172_p0080c20║心；語以生死外，別有出路，啞然第付一笑，以全不具
X62n1172_p0080c21║信根故也。第二種人，生來亦具宿根，禮佛談禪，護持
X62n1172_p0080c22║教法，造寺齋僧，金錢不吝。然插足世網之中，名韁利
X62n1172_p0080c23║鎻，如入荊棘叢，牽絆不得自由。夫人生出世，一件大
X62n1172_p0080c24║事因緣，不專心去做，而欲以餘力及之，世間豈有楊
X62n1172_p0081a01║州鶴哉？雖生平作福，不離人天，生死關頭，總跳不出，
X62n1172_p0081a02║亦緣其怖生死心，原未真切故也。如第三種人，不求
X62n1172_p0081a03║生富貴，但下死工夫，乃真能求出生死者矣。今見縲
X62n1172_p0081a04║絏中人，呼天乞命，莫不哀其愚，而嗤其求生之不早。
X62n1172_p0081a05║吾謂死囚求生太晚，比之我輩，猶為蚤計也。死囚秋
X62n1172_p0081a06║決，歲不過一日，一日前後，皆可寬然打點。我輩在三
X62n1172_p0081a07║界獄中，歲歲可死，月月可死，日日刻刻可死，賤死貴
X62n1172_p0081a08║亦死，老死少亦死，惡人死好人亦死，不序爵，不序德，
X62n1172_p0081a09║不序齒，一息不來，便分今古。不早打點，姑待一刻，萬
X62n1172_p0081a10║一即此一刻駕帖到來，劊子當而手忙脚亂，何以禦
X62n1172_p0081a11║之？又袁中郎曰：眾生處五濁世，如囚處獄，以入獄者
X62n1172_p0081a12║皆罪人，處人天者皆是業報分段之身故也。然罪人
X62n1172_p0081a13║入獄，時刻求出，以知棘墻之外，更有許大安樂世界
X62n1172_p0081a14║故也。今眾生以煩惱為家宅，以生死為園囿，不知大
X62n1172_p0081a15║鐵圍山是我棘墻，三界法場之外，各各自有家鄉樂
X62n1172_p0081a16║地。諸佛憫此，為分別淨穢，指以脫歸路程。而歲久拋
X62n1172_p0081a17║業之人，了無歸處，諸佛又大建宅舍以安之。一則往
X62n1172_p0081a18║來獄門，為治道途；一則長伺獄外，修飾旅館。如是之
X62n1172_p0081a19║恩，何身可報？經曰：如來為一大事出現於世。大事者，
X62n1172_p0081a20║即此事也。諸佛既不惜垂手，眾生種種反戀此毛頭
X62n1172_p0081a21║許事，以小易大，死而不悟，何哉？（獄喻）
X62n1172_p0081a22║世人有言：積快活以防死。其意謂人世太苦，淨生太
X62n1172_p0081a23║促，與倉皇而就謝，孰若縱樂以行休？萬一與化俱遷，
X62n1172_p0081a24║追想生平，儘多樂事，較之窮蹙終身者，詎不勝彼一
X62n1172_p0081b01║籌？如昔人所云：十聽春啼變鶯舌，三嫌老醜換峨眉。
X62n1172_p0081b02║是其類也。予曰：果爾，則是擔頭加重，鼎沸益薪，是名
X62n1172_p0081b03║促死。何名防死？如佛言：受即是空；食列數味，放節即
X62n1172_p0081b04║空；出多騶從，既到即空；終日遊觀，既歸即空；為善事
X62n1172_p0081b05║畢，勤勞即空，而白業具在；為惡事畢，快意即空，而黑
X62n1172_p0081b06║業具在。世之為白業者少，而為黑業者多，是以一時
X62n1172_p0081b07║之快意，而造茫茫之業海也。以是防死，果得䇿歟？夫
X62n1172_p0081b08║防死是大丈夫第一事。防死第一著，無如了生死。欲
X62n1172_p0081b09║了生死，無如念佛求生西方。又有一等世味，籠罩他
X62n1172_p0081b10║不得的，以高尚為志，以間散為襟，或詩酒陶情，碁局
X62n1172_p0081b11║換世，或棲心五嶽，嘯咏煙霞，此皆虗送居諸之徒耳。
X62n1172_p0081b12║其上則十種飛仙，三山羽客，非不逍遙鸞鶴，冲舉自
X62n1172_p0081b13║豪，無奈真性未明，生死未了。樂天云：假使得長生，纔
X62n1172_p0081b14║能勝夭折。言長本對短，未離生死轍。不如學無生，無
X62n1172_p0081b15║生即無滅。誠哉言也。（防死）
X62n1172_p0081b16║東坡云：日者，韓持國婿王寔見訪，言持國自謂已余
X62n1172_p0081b17║老，且將聲樂酒色以娛年。東坡曰：唯其殘年，正不當
X62n1172_p0081b18║爾。頃有一老人，置酒會親友。酒闌，語眾：奄奄且去。諸
X62n1172_p0081b19║子呼號，願留一言為教。老人曰：只宜第一五更起。諸
X62n1172_p0081b20║子未喻。老人曰：唯五更可勾當自家事。自家事者，是
X62n1172_p0081b21║死時將得去者。且吾平居治生，今日就化，可將何者
X62n1172_p0081b22║去？諸子頗悟：請君言于持國，勾當自家事。與其勞心
X62n1172_p0081b23║聲酒，不若為可以死時將去計也。（勾當自家事○已上合纂）
X62n1172_p0081b24║醉生夢死，恒言也，實至言也。世人大約富貴貧賤二
X62n1172_p0081c01║種。貧賤者，固朝忙夕忙，以營衣食。富貴者，亦朝忙夕
X62n1172_p0081c02║忙，以享欲樂。受用不同，其忙一也。忙至死而後已，而
X62n1172_p0081c03║心未已也。齎此心以往，而復生，而復忙，而復死，死生
X62n1172_p0081c04║生死，昏昏蒙蒙，如醉如夢，經百千劫，曾無了期，朗然
X62n1172_p0081c05║獨醒，大丈夫當如是矣。（醉生夢死）
X62n1172_p0081c06║放牛居士參無門老人得悟，曰：大聰明人纔聞此事，
X62n1172_p0081c07║便以心意識領解，所以認影為真。到臘月三十日，眼
X62n1172_p0081c08║光欲落，向閻老子道：待我澄心攝念，却與儞去。斷不
X62n1172_p0081c09║可也，須是急參急悟。又黃蘗垂示云：預先若打不徹，
X62n1172_p0081c10║臘月三十日到來，管取儞熱亂。然此打徹二字，不可
X62n1172_p0081c11║容易看過，不是通幾本經論當得徹也，不是坐幾炷
X62n1172_p0081c12║香不動不搖當得徹也，不是解幾則古德問答機緣
X62n1172_p0081c13║作幾句頌古拈古當得徹也，不是酬對幾句口頭三
X62n1172_p0081c14║昧滑溜當得徹也。真實徹悟者，平日踏得牢牢穩穩，
X62n1172_p0081c15║不動干戈，可以八面受敵，無常到來，安閒自如，不荒
X62n1172_p0081c16║不忙，不怖不亂，何更待澄心攝念，勉強支吾耶？古人
X62n1172_p0081c17║謂：此事洞然如桶底驟脫，爽然如大夢得醒，更無纖
X62n1172_p0081c18║毫疑處方可。所謂急參急悟，吾輩當力圖之。（徹悟）
X62n1172_p0081c19║黃魯直曰：深求禪悅，照破生死之根，則憂畏淫怒，無
X62n1172_p0081c20║處著脚。但枯其根，枝葉自瘁。此至論也。但未明言孰
X62n1172_p0081c21║為生死根者。又禪悅下，要緊在照破字。若得禪悅，便
X62n1172_p0081c22║謂至足，則內守幽閑，正生死根耳。須是窮參力究，了
X62n1172_p0081c23║了見自本性，則生死無處著脚。生死尚無處著脚，憂
X62n1172_p0081c24║畏淫怒，何由而生？（生死根○已上蓮化）
X62n1172_p0082a01║了物緣之妄
X62n1172_p0082a02║千般裝點，只為半寸之眼；百種音樂，只為一豆之耳；
X62n1172_p0082a03║沈檀腦麝，只為兩竅之鼻；食前方丈，只為三寸之舌；
X62n1172_p0082a04║妙麗嬌嬈，只為臭腐之身；隨順逢迎，只為狂蕩之意。
X62n1172_p0082a05║若能識破此理，便是無煩惱快樂之人。佛言：眾生無
X62n1172_p0082a06║始以來，認賊為子，自劫家寶。謂惑六根之賊，而喪真
X62n1172_p0082a07║性也。孟子言：惟聖人然後可以踐形。葢不惑於此矣。
X62n1172_p0082a08║有婬女得道，文殊問云：如何不瞋？答云：見一切眾生
X62n1172_p0082a09║不生。又問：如何見十八界？答云：如見劫火燒於世界。
X62n1172_p0082a10║妙哉言乎！葢謂一切眾生，本來無有，唯因妄想中生，
X62n1172_p0082a11║又何瞋之有？十八界，謂六根、六塵、六識。因有此種種，
X62n1172_p0082a12║故生無量事，造無量惡，是故如劫火燒諸世界。若悟
X62n1172_p0082a13║此理，雖未生淨土，已如生淨土矣（六根）。
X62n1172_p0082a14║般若心經云：觀自在菩薩，照見五蘊皆空，度一切苦
X62n1172_p0082a15║厄。五蘊，謂色、受、想、行、識也。五者，蘊積不散，以壅蔽真
X62n1172_p0082a16║性，故謂之蘊。又謂之五陰，謂陰暗真性也。色身終歸
X62n1172_p0082a17║於壞，受用隨時即過，色、受豈不空乎？且如思想一物，
X62n1172_p0082a18║既得之，則無想矣，想豈不空乎？所行之事，迴首尚如
X62n1172_p0082a19║夢幻，行豈不空乎？識盡十種事物，再生不復能識，識
X62n1172_p0082a20║豈不空乎？一切苦厄，皆從五者生。若能照見色身為
X62n1172_p0082a21║空，則不泥於色身，而畏死亡，是度過此種苦厄也。照
X62n1172_p0082a22║見受用為空，則不泥於受用，而貪奉養，又度過此種
X62n1172_p0082a23║苦厄也。照見思想為空，則不泥於思想，而意乃無所
X62n1172_p0082a24║著，又度過此種苦厄也。照見所行為空，則不泥於所
X62n1172_p0082b01║行，而可以息跡，是又度過此種苦厄也。照見辯識為
X62n1172_p0082b02║空，則不泥於辯識，而可以坐忘，是又度過此種苦厄
X62n1172_p0082b03║也。故照見五蘊皆空，則度一切苦厄。此五者，皆不是
X62n1172_p0082b04║真實，乃真性中所現之妄緣也（五蘊皆空）。
X62n1172_p0082b05║金剛經二十七段，大意言真性皆無所有，如虗空然。
X62n1172_p0082b06║此虗空謂之頑空。頑空者，直無所有。真性雖如虗空，
X62n1172_p0082b07║而其中則有，故曰真空不空。頑空則可以作，可以壞。
X62n1172_p0082b08║若此地實，掘去一尺土，則有一尺空；去一丈土，則有
X62n1172_p0082b09║一丈空，是頑空可以作也。若此器此室本空，以物置
X62n1172_p0082b10║之則實矣，是頑空可以壞也。若真性之空，則不可作，
X62n1172_p0082b11║不可壞。本來含虗空世界，烏可作乎？無始以來，至於
X62n1172_p0082b12║今日，未嘗變動，烏可壞乎？真性中俱無所有，無得而
X62n1172_p0082b13║比，故不得已以頑空比之。是般若心經云：是諸法空
X62n1172_p0082b14║相。謂諸法皆空之相，乃真性也。既皆無所有，然有一
X62n1172_p0082b15║切眾生者，乃真性中所現之妄緣耳。真性如鏡，一切
X62n1172_p0082b16║有生者如影，是真性中所現之影也。影有去來，而鏡
X62n1172_p0082b17║常自若；眾生有生滅，而真性常自若。生滅既除，真性
X62n1172_p0082b18║乃現。葢生滅者，妄也；真性者，真也。故楞嚴經云：諸妄
X62n1172_p0082b19║消亡，不真何待？此性上自諸佛，下至蠢動含靈，初無
X62n1172_p0082b20║有異，其異者皆妄也。（真性）
X62n1172_p0082b21║列子謂孔子廢心而用形，謂心已不養於物而廢之
X62n1172_p0082b22║矣，唯用形以應物。予深愛此語，故雖勞苦憔悴而不
X62n1172_p0082b23║以為失意，榮華奉養而不以為得意，葢心不著於物
X62n1172_p0082b24║也。因念菩薩了生死，乃託生於一切眾生中以設教
X62n1172_p0082c01║化者，以心不著於物，唯用形以應之耳。（廢心用形○已上龍舒文）
X62n1172_p0082c02║了心念之妄
X62n1172_p0082c03║昔梵志兩手把華，向佛作禮。佛告之言：放下。梵志兩
X62n1172_p0082c04║手次第放下。佛言：放下。梵志白言：俱已放下。佛言：放
X62n1172_p0082c05║下。那中間的向，未解其旨。後觀佛說偈云：若人靜坐
X62n1172_p0082c06║一須臾，勝造河沙七寶塔。寶塔畢竟化為塵，一念靜
X62n1172_p0082c07║心成正覺。乃知正覺工夫，全繇靜始。靜者，一念不生
X62n1172_p0082c08║之謂。佛心至靜，萬劫恒然。眾生剎那能靜，即是剎那
X62n1172_p0082c09║之佛。一刻能靜，即是一刻之佛。但眾生心念憧憧，如
X62n1172_p0082c10║葛生蔓，如𮈔抽繭，並沒住頭。直到疲倦，睡去方休。思
X62n1172_p0082c11║想千端，謂之散亂。黑甜一覺，謂之昏沈。二者循環，盡
X62n1172_p0082c12║彼形壽。生死輪迴，肇此矣。何也？生死二字，即生滅義。
X62n1172_p0082c13║一念起，即是生。一念滅，即是死。人生總在積生積滅
X62n1172_p0082c14║中，度此百年。安得不在生生死死中，遷流永劫。皆緣
X62n1172_p0082c15║心頭一點，有不能放下者在故也。若念所當用者，唯
X62n1172_p0082c16║有念佛法門。葢念本是妄，以繫于佛，謂之以妄遣妄。
X62n1172_p0082c17║從念佛而參究，是為以心究心。從念佛而悟，是為以
X62n1172_p0082c18║心得心。雖云起念，念實無起。念之久久，因念得心。得
X62n1172_p0082c19║心忘念，念至忘念，與無念同。清淨湛一，惟有一真而
X62n1172_p0082c20║已。此大勢至菩薩，以念佛法門，入無生忍也。夫獲無
X62n1172_p0082c21║生忍，則無念矣。無念者，靜之至也。宗鏡錄云：前後際
X62n1172_p0082c22║斷處，一念不生時，寂爾少時間，無思心正住。此心住
X62n1172_p0082c23║之時，便是本體。若佛心，則湛然常住矣。以暫住之心，
X62n1172_p0082c24║習令漸上，便是工夫。蓮池師曰：昔仰山住禪院，土地
X62n1172_p0083a01║神欲參覲，久不可得。一日，師入香積厨，見有損壞食
X62n1172_p0083a02║器者，不覺起念云：信施可惜。神遂得展禮。則師於平
X62n1172_p0083a03║日，葢一念不起者矣。故曰：一念未起，鬼神莫知。而我
X62n1172_p0083a04║輩從朝至暮，浮思亂想，不知幾千萬億，欲超生死、證
X62n1172_p0083a05║涅槃，其可得哉？錢孝直先生云：我念臨行時，有甚麼
X62n1172_p0083a06║放他不下處？若說世間放不下，正恐跳他不出，未免
X62n1172_p0083a07║再來，還要戀他則甚？若說此身放不下，正恐掙他不
X62n1172_p0083a08║脫，未免再受，還要痛他則甚？若說此心放不下，正恐
X62n1172_p0083a09║斷他不盡，留為種子，還要惜他則甚？若說佛法放不
X62n1172_p0083a10║下，正恐灑他不開，執成法縛，還要愛他則甚？若慮慧
X62n1172_p0083a11║根萬一迷失，則儞所認慧根，正是命根，正是八識。其
X62n1172_p0083a12║怕迷失一念，正是執我七識，分別六識，正須擺落淨
X62n1172_p0083a13║盡，還要護念他則甚？至於清淨本然，元明妙覺，不容
X62n1172_p0083a14║揀擇，無可任持，直至一切不見，一法不存，方得全現。
X62n1172_p0083a15║儞向日迷來，帶了如許種種的來；今日悟去，還擬將
X62n1172_p0083a16║了那一件去乎？其言益為超卓，可稱一絲不掛者矣。
X62n1172_p0083a17║（放下○纂丁蓮侶淡話）
X62n1172_p0083a18║了邪教之妄
X62n1172_p0083a19║慈照宗主，欲令大地眾生，見本性彌陀，達惟心淨土，
X62n1172_p0083a20║普皆覺悟菩提之妙道，乃立普覺妙道四字，為定名
X62n1172_p0083a21║譜。克復嘗論之，等眾生界曰普，智達斯理曰覺，德用
X62n1172_p0083a22║無邊曰妙，千聖踐履曰道。又普者，即自心周徧十方
X62n1172_p0083a23║之體也。覺者，即自心智照不迷之用也。妙者，即自心
X62n1172_p0083a24║利物應機之行也。道者，即自心通達中正之理也。恒
X62n1172_p0083b01║妙諸佛所證者惟此，歷代祖師所修者惟此，得生淨
X62n1172_p0083b02║土者惟此，未來學道者惟此。如來出世大法，總是利
X62n1172_p0083b03║生。菩薩修行，纖毫不為自己。後人以佛之心為心，切
X62n1172_p0083b04║宜究淨業本源，傳宗正印，一一理會明白。自信此法
X62n1172_p0083b05║門，亦教人信此法門。自行此道，亦教人行此道。自發
X62n1172_p0083b06║願往生，亦教人發願往生。自見本性彌陀，亦教人見
X62n1172_p0083b07║本性彌陀。各稟正因，同歸正道。輾轉化度，盡未來際。
X62n1172_p0083b08║斯誠續佛慧命于無窮，與世尊寧有二哉。顧有正則
X62n1172_p0083b09║有邪，正能覺世，而邪更能惑世。正法難行，邪風易染。
X62n1172_p0083b10║楞嚴十種魔民，皆因錯解。華嚴十類魔業，悉昧正歸。
X62n1172_p0083b11║如近世白蓮、無為、圓頓、涅槃、長生、受持等教，無非竊
X62n1172_p0083b12║佛祖經論緒餘，創野狐之禪，播窮奇之惡。誑諸無識，
X62n1172_p0083b13║婪財倡亂。始猶附佛而揚其波，繼之角佛而標其幟。
X62n1172_p0083b14║嗟嗟末運，法弱魔強，釋教至是而壞亂極矣。約略言
X62n1172_p0083b15║之，有謬解南無者，有謬解般若何以故者，有謬解念
X62n1172_p0083b16║佛是誰誰字者，有妄分男普女妙者，有妄分三字、四
X62n1172_p0083b17║字、六字佛者，有妄分在家為彌陀教、出家為釋迦教
X62n1172_p0083b18║者，有揑稱釋迦去世、彌勒治世者，有揑稱燭光見鬼
X62n1172_p0083b19║神者，有揑稱香烟斷吉凶者，有揑稱拔罪抽丁、收法
X62n1172_p0083b20║眷、轉男身者，有揑稱天堂掛榜、地府除名、長生超劫
X62n1172_p0083b21║者，有以鏡照人、自見王候冠服者，有呪水洗眼、具現
X62n1172_p0083b22║空中佛像、龍鳳幡幢者，有錯認夫婦為一合相、男女
X62n1172_p0083b23║為雙修者，有錯認不產後嗣為不生、不絕慾心為不
X62n1172_p0083b24║滅者，有銷認三車、謂性是牛車、心是羊車、意是鹿車
X62n1172_p0083c01║者。更有種種奸人，動將道門修養法玷冒蓮宗，如妄
X62n1172_p0083c02║執四大脈絡以當寶網交羅，指方寸色心以況彌陀
X62n1172_p0083c03║安住，肺屬西而名金地，舌生津而號華池者，如妄立
X62n1172_p0083c04║三十六關、七十二信、扭合怪事、謂之六門見性者，如
X62n1172_p0083c05║偽作十六字經、攝氣歸臍、盡力奔送、直至丹田者，如
X62n1172_p0083c06║偽作達磨胎息論、趙州十二時別歌、龐居士轉河車
X62n1172_p0083c07║頌，密授互持者。如妄指口為諸惡門，鼻為涅槃路，教
X62n1172_p0083c08║人臨終緊閉其口，著力忍氣，使從鼻出，扭㘞字為案，
X62n1172_p0083c09║透出此關，名為出門一步者。又四字四圍，或云酒色
X62n1172_p0083c10║財氣，或云地火水風，或云生老病死，不知此字呼作
X62n1172_p0083c11║阿字去聲，宗門取以狀其忽有所悟，突地發此一聲，
X62n1172_p0083c12║安得如許曲說也。如妄更十號俱彰，為十號歸程，有
X62n1172_p0083c13║鵲巢灌頂、芦芽穿膝、玉柱麤裩、蛇入裩襠、波斯獻寶、
X62n1172_p0083c14║天鼓不鳴、蓮華池乾、二祖斷臂、立雪齊腰、神光不現
X62n1172_p0083c15║等目者。如佛光照徹幽明，因名超日月光，乃妄人指
X62n1172_p0083c16║日月出時，教人吸吞，其光入腹，自然成寶者。如法華
X62n1172_p0083c17║贊如來最後方說此經，取譬轉輪王賞戰士，最後方
X62n1172_p0083c18║出髻中珠，乃妄人指運氣入頂，教人學佛，頂上有肉
X62n1172_p0083c19║髻珠者。如法華經曰：諸漏已盡，言不為聲色香味觸
X62n1172_p0083c20║法所惑。乃妄人指人身七寶可成舍利，將眼眵、鼻涕、
X62n1172_p0083c21║津溺等盡取食之，謂修無漏果者。如兜率悅禪師示
X62n1172_p0083c22║眾三關：一見性，二了生死，三知去向。乃妄人指人身
X62n1172_p0083c23║丹田作內三關，自足至腰為外三關者。如永嘉大師
X62n1172_p0083c24║往曹溪禮六祖，述正道歌云：自從認得曹溪路，了知
X62n1172_p0084a01║生死不相干。乃妄人指人身夾脊雙關作曹溪一派
X62n1172_p0084a02║者。又揑稱六祖云：寧度白衣千萬，不度空門半個僧。
X62n1172_p0084a03║今日無為長生，聳動俗家，輙云：未來彌勒佛，現在持
X62n1172_p0084a04║世，專度居士，不度空門，任善知識輩，必再生有髮，方
X62n1172_p0084a05║得成佛作祖。余親聞其說，謾應之曰：然則王世之彌
X62n1172_p0084a06║勒佛，亦應頂上出髮矣。一座大笑。不聞永嘉云：第一
X62n1172_p0084a07║迦葉首傳燈，二十八代西天記。又云：東土達磨為初
X62n1172_p0084a08║祖，六代傳衣天下聞。豈有度白衣不度空門之理乎？
X62n1172_p0084a09║如趙州和尚見僧，必問到與未到，只曰：喫茶去。院主
X62n1172_p0084a10║問故，和尚呼院主，主應之，亦曰：吃茶去。因是有趙州
X62n1172_p0084a11║茶。按：乃妄人指嗽津三十六次為吃趙州茶。又教人
X62n1172_p0084a12║臨終點辰砂茶服之，為了悟趙州機關。更有以飲小
X62n1172_p0084a13║便為吃趙州茶者。一切如鬼如魅，醉夢顛狂，變亂是
X62n1172_p0084a14║非，互相排斥，所謂一盲引眾盲，携手入坑塹，邪見既
X62n1172_p0084a15║深，惡報靡極矣。古德云：修淨土者，既定正宗，須破邪
X62n1172_p0084a16║說。現生願常遇明師，不值邪見，無惑我心而生懈怠。
X62n1172_p0084a17║甚矣！邪正分途，非細故也。十方佛子，幸毋為魔軍所
X62n1172_p0084a18║陷，趨棘叢而墜地獄。慎之！勗之！
X62n1172_p0084a19║附破寄庫無益
X62n1172_p0084a20║遍覽藏經，並無陰府寄庫之說。奉勸世人，以寄庫之
X62n1172_p0084a21║費，請名衲誦經念佛，決意西方必得往生。若不為此，
X62n1172_p0084a22║而從事寄庫，無論奢願無益，只汝志在陰府，死必入
X62n1172_p0084a23║陰府矣。若云今生所積，來生受用，是則生前善惡，果
X62n1172_p0084a24║報無憑。惟此不義所積之財，可以主持幽明，轉移造
X62n1172_p0084b01║化，恐無此昧昧之天道也。譬如人不務去惡行善，乃
X62n1172_p0084b02║寄錢于禁子牢頭，待己下獄，則用錢免罪，豈不謬哉。
X62n1172_p0084b03║附誦經三戒
X62n1172_p0084b04║凡誦經，切忌心生雜想，及隨眾混念。犯此，則經文必
X62n1172_p0084b05║有模糊斷續之病，非惟無益而有罪，可不戒與？如一
X62n1172_p0084b06║人獨誦，須凝神不亂，方得逐字分明。如與眾同誦，務
X62n1172_p0084b07║各人一卷，庶免換氣遺漏。古德恒以此言儆世，奈習
X62n1172_p0084b08║不能破也。若便穢淨法，必以肥皂擦洗。又戒規云：洗
X62n1172_p0084b09║滌不持呪，總掬四大海水，亦不能淨。淨滌呪云：唵賀
X62n1172_p0084b10║曩蜜粟帝莎訶淨手呪云：唵主迦囉野莎訶凡三遍，
X62n1172_p0084b11║誦經人尤不可不慎。
X62n1172_p0084b12║
X62n1172_p0084b13║淨土晨鐘卷第九