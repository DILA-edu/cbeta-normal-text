X62n1172_p0084b14║
X62n1172_p0084b15║
X62n1172_p0084b16║
X62n1172_p0084b17║淨土晨鐘卷第十
X62n1172_p0084b18║
X62n1172_p0084b19║淨土持驗
X62n1172_p0084b20║有其理而無其事者，不可為訓也；有其事而無其
X62n1172_p0084b21║驗者，不可為訓也；有其驗而或然或否者，不可為
X62n1172_p0084b22║訓也。今此法門，有心淨土淨之理，而因有安養往
X62n1172_p0084b23║生之事，而因有金臺寶池之驗，而因有古今賢聖
X62n1172_p0084b24║往生無數之種種驗，如來垂訓非誑矣。紀徵驗者，
X62n1172_p0084c01║即震旦國中，窮鄉僻院，往往有獨行孤芳之輩，臨
X62n1172_p0084c02║終顯赫，而載籍不及，名遂湮沒而失傳者。況自震
X62n1172_p0084c03║旦而遍娑婆，遍十方，即盡大地作墨，盡竹葦作筆，
X62n1172_p0084c04║書猶不能盡，姑取往冊中最灼著者，依類錄之。其
X62n1172_p0084c05║間諸大導師，固堪鼓鐘當代，遺照無窮，下至匹夫
X62n1172_p0084c06║婦，一念斷疑，便具大丈夫作略，亦末俗之模楷也。
X62n1172_p0084c07║往生集序云：緇素之流，觀是書而歷歷指曰：某也
X62n1172_p0084c08║以如是解脫而生，某也以如是純一而生，某也以
X62n1172_p0084c09║如是精誠之極感格而生，某也以如是大悲大願
X62n1172_p0084c10║而生，某也以如是改過不吝轉業於將墮也而生，
X62n1172_p0084c11║某如是上生，某如是中生下生，庶幾考古證今，為
X62n1172_p0084c12║淨業者左券。至於古效多而今效寡，其咎安在？則
X62n1172_p0084c13║又所云口淨土，心娑婆，而堅勇明悟，不及前輩焉
X62n1172_p0084c14║爾。清泰芙蓉，有榮有悴，已實為之，於淨土奚咎？世
X62n1172_p0084c15║有盻故鄉而遄歸者，問途既往，此其前車也。述持
X62n1172_p0084c16║驗第十。
X62n1172_p0084c17║比丘往生
X62n1172_p0084c18║東晉慧遠祖師，俗賈氏，雁門人，學通儒老。年二十餘，
X62n1172_p0084c19║聞道安法師講般若經，豁然開悟曰：儒道九流，皆糠
X62n1172_p0084c20║粃耳。因剃染事之，常以大法為己任。安嘆曰：使道流
X62n1172_p0084c21║中國，其在遠乎？後入廬山，卓杖得泉，欲建蘭若，尚乏
X62n1172_p0084c22║良材。感山神現夢，一夕大雷雨，天明則木積如林矣。
X62n1172_p0084c23║刺史桓伊驚其神異，奏立東林殿曰神運。師甞謂諸
X62n1172_p0084c24║教三昧，其名甚眾，功高易進，念佛為先。遂與慧永、慧
X62n1172_p0085a01║持、劉遺民等結社念佛，世號十八賢。又率眾至百二
X62n1172_p0085a02║十三人，同修淨業，製蓮華漏，六時禮誦不輟，跡不入
X62n1172_p0085a03║俗者三十年。每送客，以虎溪為界。時陶淵明、陸修靜
X62n1172_p0085a04║至，師送之，與道契合，不覺過溪，世傳三笑圖焉。安帝
X62n1172_p0085a05║隆安元年，桓玄勸帝沙汰僧尼，謂廬山為道德所居，
X62n1172_p0085a06║不在此例。師以書辨論，得並免。帝自江陵旋京，輔國
X62n1172_p0085a07║何無忌勸師候迎，稱疾不起。帝遣使問，師表以聞，帝
X62n1172_p0085a08║優詔答之。西土諸僧咸稱漢有大乘開士，每東向致
X62n1172_p0085a09║禮。羅什通書，稱師為東方護法菩薩。師三覩聖相，默
X62n1172_p0085a10║而不言。義熈十二年七月晦夕，方從定起，見阿彌陀
X62n1172_p0085a11║佛身滿虗空，圓光之中無量化佛，觀音、勢至左右侍
X62n1172_p0085a12║立。佛言：我以本願力故來安慰汝，汝後七日當生我
X62n1172_p0085a13║國。又見佛䭾耶舍、慧持、慧永、劉遺民在佛側，前揖師
X62n1172_p0085a14║曰：師志在先，何來之晚？師知時至，謂門人曰：吾始居
X62n1172_p0085a15║此，三覩聖相，今復再見，當生淨土必矣。至期，端坐入
X62n1172_p0085a16║寂，年八十三，時八月六日也。潯陽太守奉旨樹塔葬
X62n1172_p0085a17║焉。謝靈運作銘，張野作序，歷代尊諡。所著有廬山集
X62n1172_p0085a18║十卷。粵稽淨土雖傳於震旦，至佛圖澄而著，由澄而
X62n1172_p0085a19║得道安。安之門有遠公，負荷至教，廣大聖道，名重帝
X62n1172_p0085a20║王，法流天下，百世下推師為淨業始祖，厥功顧不偉
X62n1172_p0085a21║歟！
X62n1172_p0085a22║晉慧永，河內人。十二出家，既而與遠公同依安法師。
X62n1172_p0085a23║太元初，駐錫廬山，刺史陶範捨宅為西林以居之。絕
X62n1172_p0085a24║志塵囂，標心安養。後義熈十年示疾，忽斂衣求屣欲
X62n1172_p0085b01║起。眾驚問，答曰：佛來迎我。言訖而化，異香七日方滅。
X62n1172_p0085b02║唐玄宗追諡覺寂大師。
X62n1172_p0085b03║晉曇順，黃龍人。幼從羅什法師講釋群經，什歎曰：此
X62n1172_p0085b04║子奇器也。後同廬山修淨業。時寧蠻校尉劉遵孝剏
X62n1172_p0085b05║寺江陵，延順經，始篤修念佛三昧。宋元嘉二年，別眾
X62n1172_p0085b06║坐逝，異香滿室焉。
X62n1172_p0085b07║晉慧叡，冀州人，遊學諸方，遠歷天竺，還關中，從羅什
X62n1172_p0085b08║法師稟受經義，後預廬山蓮社。宋元嘉十六年，忽告
X62n1172_p0085b09║眾曰：吾將行矣。面西合掌而化。眾見叡榻前一金蓮
X62n1172_p0085b10║華，倐爾而隱，五色香煙，從其房出。
X62n1172_p0085b11║晉曇恒，河東人。童孺依遠公出家，內外典籍，無不通
X62n1172_p0085b12║貫。自入廬山，專志念佛。義熈十四年，端坐合掌，厲聲
X62n1172_p0085b13║念佛而化。
X62n1172_p0085b14║晉道昞，頴川人。幼師遠公，通經律，言與行合。念佛三
X62n1172_p0085b15║昧，究心無間。義熈十四年，豫章太守王䖍入山謁敬，
X62n1172_p0085b16║請紹遠師之席，眾咸宗仰。元嘉十二年，集眾念佛，就
X62n1172_p0085b17║座而化。
X62n1172_p0085b18║晉道敬，瑯琊人。祖凝之，刺江州，因從遠公出家。年十
X62n1172_p0085b19║七，博通經論，日記萬言。篤志念佛，蚤夜弗替。宋永初
X62n1172_p0085b20║元年，謂眾曰：先師見命，吾其行矣。端坐唱佛而化。眾
X62n1172_p0085b21║見光明滿室，彌時方滅。
X62n1172_p0085b22║晉慧恭，豫章酆城人，與慧蘭、僧光等同學。蘭、光繫念
X62n1172_p0085b23║淨土，臨終皆有奇應。又五年，恭病篤，雨淚叩頭，誓心
X62n1172_p0085b24║安養。念不少間，見阿彌陀佛以金臺前迎，恭乘其上。
X62n1172_p0085c01║又見蘭等於臺上光明中告曰：長老受生，已居上品，
X62n1172_p0085c02║吾等不勝喜慰。恭欣然奮迅而逝。
X62n1172_p0085c03║晉慧䖍，少出家，戒行精確。義熈年中，投山陰嘉祥寺，
X62n1172_p0085c04║苦身率眾。後𥨊疾，屬想安養，誠祈大士。北寺有淨嚴
X62n1172_p0085c05║尼者，宿德篤行。夜夢觀音從西郭門入，清輝妙狀，光
X62n1172_p0085c06║暎日月，幢幡華葢，七寶莊嚴。尼驚異作禮，問：大士何
X62n1172_p0085c07║往？答云：往嘉祥迎䖍公耳。䖍神色如常，侍者皆聞異
X62n1172_p0085c08║香，泊然而化。
X62n1172_p0085c09║宋曇鑒平生片善，迴向西方，誓願見佛。一日，定中見
X62n1172_p0085c10║阿彌陀佛，水洒其面，曰：滌汝塵垢，浴汝心念，及汝身
X62n1172_p0085c11║口，皆悉嚴淨。又於瓶中出蓮華一枝授之。定起，乃與
X62n1172_p0085c12║寺僧敘別。夜漸深，獨步廊下念佛。至五鼓，其聲彌厲，
X62n1172_p0085c13║乃明。弟子依常問訊，趺坐不動，逝矣。
X62n1172_p0085c14║齊慧光居洛陽，著華嚴、涅槃、十地等疏，妙盡權實之
X62n1172_p0085c15║旨。一日有疾，見天眾來迎，光曰：我所願歸安養耳。已
X62n1172_p0085c16║而淨土化佛充滿虗空，光曰：惟願我佛攝受，遂我本
X62n1172_p0085c17║願。即彈指謦咳，言氣俱盡。
X62n1172_p0085c18║梁道珍，住廬山，修淨業。夢有人乘船海中，問之，云：往
X62n1172_p0085c19║彌陀佛國。珍乞隨行，報云：汝未誦阿彌陀經，豈得同
X62n1172_p0085c20║往？覺後念佛誦經，歷年不輟。將終四七日前，夜忽如
X62n1172_p0085c21║晝，空中降白銀臺，因默記其事，書經函中。命盡之夕，
X62n1172_p0085c22║半山以上，如烈火千炬，交相輝暎。邑人遙見，謂是諸
X62n1172_p0085c23║王禮覲，及且乃聞珍卒。後檢經函，知珍瑞應，宜生淨
X62n1172_p0085c24║土人矣。
X62n1172_p0086a01║後魏曇鸞，雁門人。少遊五臺，感靈異出家。而性嗜長
X62n1172_p0086a02║生，受陶隱君仙經十卷。後遇菩提流支，乃問曰：佛有
X62n1172_p0086a03║長生不死術乎？支笑曰：長生不死，吾佛道也。乃授十
X62n1172_p0086a04║六觀經，曰：學此則三界無復生，六道無復往。其為壽
X62n1172_p0086a05║也，河沙劫石，莫能比焉。此吾金仙氏之長生也。鸞大
X62n1172_p0086a06║喜，遂焚仙經而修淨業。寒暑疾痛，曾無少懈。魏主號
X62n1172_p0086a07║為神鸞。一夕，室中見梵僧，謂曰：吾龍樹也，久居淨土。
X62n1172_p0086a08║以汝同志，故來相見。鸞自知時至，集眾教誡曰：勞生
X62n1172_p0086a09║役役，其止無日。地獄諸苦，不可以不懼。九品淨業，不
X62n1172_p0086a10║可以不修。因令弟子高聲念佛，西向稽顙而終。眾聞
X62n1172_p0086a11║天樂，自西而來，良久乃已。
X62n1172_p0086a12║隋智者大師，諱智顗，姓陳氏，頴川人。母夢香烟五采，
X62n1172_p0086a13║縈廻入懷。誕靈之夕，神光照屋。七歲入果願寺，聞僧
X62n1172_p0086a14║誦普門品一遍，輒記，宛如夙習。十八出家，聞思大禪
X62n1172_p0086a15║師止大蘇山，即往頂拜。思曰：昔日靈山同聽法華，宿
X62n1172_p0086a16║緣所追，今復來矣。因示以普賢道場，為說四安樂行。
X62n1172_p0086a17║師入觀三七日，身心豁然，宿通潛發。以所證白師，南
X62n1172_p0086a18║嶽嘆曰：非汝莫證，非我莫識。此法華三昧初旋陀羅
X62n1172_p0086a19║尼也。大建元年，至金陵闡化。陳宣帝創禪室居之。隋
X62n1172_p0086a20║煬帝延師授戒，賜號智者。甞披一破衲，說法天台二
X62n1172_p0086a21║十餘年。疏觀經，著十疑論、法華玄義等書，勸人進修
X62n1172_p0086a22║淨業，前哲所不能及。開皇十二年，於玉泉山創立精
X62n1172_p0086a23║舍。關聖父子顯靈，求為護法。十七年冬，將入滅，命侍
X62n1172_p0086a24║者唱無量壽佛及觀經題目。乃顧大眾，合掌贊曰：四
X62n1172_p0086b01║十八願，莊嚴淨土。華池寶樹，易往無人。火車相現，能
X62n1172_p0086b02║改悔者，尚得往生，況戒慧熏修。行道力故，實不唐捐
X62n1172_p0086b03║矣。唱經竟，復說十如、四不生、十法界、四無量、四諦、十
X62n1172_p0086b04║二因緣、六波羅蜜，一一法門。言訖，唱三寶名，如入三
X62n1172_p0086b05║昧。後有僧求知生處，乃夢觀音，金容數丈。智者從後
X62n1172_p0086b06║告僧曰：汝决疑否？再驗，智者生西方矣。
X62n1172_p0086b07║隋道喻居開覺寺，念阿彌陀佛，日夜不廢。造像僅三
X62n1172_p0086b08║寸，後於定中見佛，謂曰：汝造我像何小？踰曰：心大即
X62n1172_p0086b09║大，心小即小。言訖，見像身徧滿虗空，告曰：汝當澡浴
X62n1172_p0086b10║清淨，明星出時，我來迎汝。至時，果見佛來，光明滿室，
X62n1172_p0086b11║遂坐而化。
X62n1172_p0086b12║唐善導，貞觀中見西河綽禪師九品道場，喜曰：是真
X62n1172_p0086b13║入佛之津要。修餘行業，散漫難成，惟此耑切，速超生
X62n1172_p0086b14║死。於是勤篤精苦，晝夜禮誦，激發四眾。每入室，胡跪
X62n1172_p0086b15║念佛，非力竭不休。出則為人演說淨土，三十餘年不
X62n1172_p0086b16║暫睡眠。日用衣食，粗惡自奉。凡有䞋施，用寫彌陀經
X62n1172_p0086b17║十萬卷，淨土變相三百壁。修營廢墜，燃燈續明。三衣
X62n1172_p0086b18║缾鉢，不使人持。行不共眾，恐談世事。從其化者甚眾，
X62n1172_p0086b19║有誦彌陀經十萬至五十萬遍者，有念佛日課萬聲
X62n1172_p0086b20║至十萬聲者，得念佛三昧往生淨土者，莫能紀述。或
X62n1172_p0086b21║問：念佛生淨土耶？師曰：如汝所念，遂汝所願。乃自念
X62n1172_p0086b22║一聲，有一光明從其口出。十至於百，光亦如之。其勸
X62n1172_p0086b23║世偈曰：漸漸雞皮鶴髮，看看行步龍鍾。假饒金玉滿
X62n1172_p0086b24║堂，豈免衰殘病苦。任汝千般快樂，無常終是到來。惟
X62n1172_p0086c01║有徑路修行，但念阿彌陀佛。忽謂人曰：此身可厭，吾
X62n1172_p0086c02║將西歸。乃登柳樹，向西祝曰：願佛接我，菩薩助我，令
X62n1172_p0086c03║我不失正念，往生淨土。言已，投身而逝。高宗皇帝知
X62n1172_p0086c04║其事，賜寺額曰光明，世傳彌陀化身云。
X62n1172_p0086c05║唐法照，大曆二年止衡州雲峰寺。慈忍戒定，為時所
X62n1172_p0086c06║宗。甞於鉢內覩五色雲，有梵剎曰大聖竹林寺。後詣
X62n1172_p0086c07║五臺，見異光，果得竹林寺。入講堂，則文殊在西，普賢
X62n1172_p0086c08║在東，萬眾圍繞而為說法。照作禮問曰：末代凡夫，未
X62n1172_p0086c09║審修何法門？文殊告曰：諸修行門，無如念佛。我以念
X62n1172_p0086c10║佛，得一切種智。又問：當云何念？曰：此世界西有阿彌
X62n1172_p0086c11║陀佛，彼佛願力不可思議。汝當勤念，母令間斷，決定
X62n1172_p0086c12║往生。後臘月朔，在華嚴院淨業道場，方憶二大士記
X62n1172_p0086c13║我往生，乃一心念佛。忽見梵僧佛陀波利謂曰：汝華
X62n1172_p0086c14║臺已就，後三年華開矣。至期謂眾曰：吾行矣。端坐而
X62n1172_p0086c15║逝。師甞於湖東寺開五會念佛，感祥雲寶閣，覩阿彌
X62n1172_p0086c16║陀佛及二菩薩身滿虗空。又於并州五會念佛。代宗
X62n1172_p0086c17║皇帝宮中聞念佛聲，遣使追尋，乃見師勸化之盛。遂
X62n1172_p0086c18║詔入京，教宮人念佛，亦及五會，號五會法師。
X62n1172_p0086c19║唐少康，縉雲仙都人，十五通法華、楞嚴。貞元中，因詣
X62n1172_p0086c20║洛陽白馬寺，見殿中文字放光，探之，則善導和尚西
X62n1172_p0086c21║方化導文也。師祝曰：若於淨土有緣，當更放光。言已，
X62n1172_p0086c22║光明閃爍。師曰：劫石可磨，我願無易矣。遂至長安光
X62n1172_p0086c23║本寺善導和尚影堂瞻禮，忽見善導現空中，謂曰：汝
X62n1172_p0086c24║依吾教，廣化有情，他日功成，必生安養。乃適新定，乞
X62n1172_p0087a01║錢誘小兒念佛，念佛十聲，與錢一文。年餘，無少長貴
X62n1172_p0087a02║賤，見師者皆稱阿彌陀佛，念佛之聲，盈滿道路。又於
X62n1172_p0087a03║烏龍山建淨土道場，每升座，高聲唱佛，眾見一佛從
X62n1172_p0087a04║其口出，十聲則有十佛。師曰：汝見佛者，必得往生。時
X62n1172_p0087a05║眾數千，有不見者，悲傷自責，因倍精進。後二十一年
X62n1172_p0087a06║十月三日，囑道俗曰：當於淨土起欣樂心，於閻浮提
X62n1172_p0087a07║起厭離心，汝曹此時見我光明，真我弟子。遂放異光
X62n1172_p0087a08║數道而逝。塔於臺子岩，號臺岩法師。或疑佛從口出，
X62n1172_p0087a09║似涉怪異。噫！世尊逢醉象時，手五指端出金光獅子，
X62n1172_p0087a10║其言曰：我何有心於禦象哉？以我無量劫來修慈忍
X62n1172_p0087a11║力，自然而有獅子現焉，我亦不知也。今康公現佛，亦
X62n1172_p0087a12║無量劫來歸敬之所致耳，何怪之有？
X62n1172_p0087a13║唐懷玉，台州人。布衣一食，常坐不臥。誦彌陀經三十
X62n1172_p0087a14║萬遍，日課佛號五萬聲。天寶元年，見佛菩薩滿虗空
X62n1172_p0087a15║中，一人持銀臺來迎。玉曰：吾一生念佛，誓取金臺。聖
X62n1172_p0087a16║眾遂隱。玉彌加精進。三七日後，復擎金臺來云：師以
X62n1172_p0087a17║精進得升上品，宜趺坐以俟。三日後，異光滿室，謂弟
X62n1172_p0087a18║子曰：吾生淨土矣。含笑而逝。郡大守叚公作偈贊曰：
X62n1172_p0087a19║我師一念登初地，佛國笙歌兩度來。惟有門前古槐
X62n1172_p0087a20║樹，枝低只為罣金臺。
X62n1172_p0087a21║唐道綽，并州汶水人。十四出家，習經論。晚事瓚禪師
X62n1172_p0087a22║學禪，又篤志神鸞淨土之業。有僧定中，見綽數珠，如
X62n1172_p0087a23║七寶大山。平居為眾講無量壽觀經，將二百遍。人各
X62n1172_p0087a24║掐珠，口稱佛號。或時散席，响彌林谷。六時禮敬，初不
X62n1172_p0087b01║廢缺。念佛日，以七萬為限。貞觀二年四月八日歸寂，
X62n1172_p0087b02║聞而赴者，滿於山寺。見化佛住空，天華下散焉。
X62n1172_p0087b03║唐惟岸，并州人。約淨土為真歸之地，行方等懺，服勤
X62n1172_p0087b04║無缺。微疾，見觀音、勢至二菩薩現於空中。岸召畫工，
X62n1172_p0087b05║無能畫者。忽有二人自言能畫，畫畢不見。岸乃告諸
X62n1172_p0087b06║弟子曰：吾今往生，誰偕行者？有童子願往，岸令辭父
X62n1172_p0087b07║母。父母謂為戲言，未信也。頃之，沐浴更衣，入道場念
X62n1172_p0087b08║佛而化。岸撫其背曰：小子何得先吾行耶？因索筆讚
X62n1172_p0087b09║二菩薩，有願以慈悲手，提獎共西行之句。讚畢長逝。
X62n1172_p0087b10║唐僧衒，并州人。初念慈氏，期上生內院。年九十，遇道
X62n1172_p0087b11║綽禪師，得聞淨土。始迴心念佛，日禮千拜，一心無怠。
X62n1172_p0087b12║後有疾，告弟子曰：阿彌陀佛授戒香衣，觀音、勢至示
X62n1172_p0087b13║我寶手，吾其行矣。言訖而逝。七日，異香不散。時有啟
X62n1172_p0087b14║芳、圓果二法師目擊斯事，乃於悟真寺共折楊枝，於
X62n1172_p0087b15║觀音手中誓曰：若於淨土有緣，當七日不萎。至期益
X62n1172_p0087b16║茂，芳、果慶忭，晝夜觀念不捨。忽覺臨七寶池，入大寶
X62n1172_p0087b17║帳，見佛及二大士坐寶華臺，光明輝映。芳、果作禮，佛
X62n1172_p0087b18║云：念我名者，皆生我國。又聞釋迦世尊與文殊菩薩
X62n1172_p0087b19║以梵音聲稱讚淨土。復見三道寶階，其一白衣，其二
X62n1172_p0087b20║道俗相半，其三唯僧也。云：皆至心念佛者，得生此土
X62n1172_p0087b21║耳。後五日，忽聞鐘聲，曰：鐘聲，我輩事也。同時化去。
X62n1172_p0087b22║唐懷感居長安千福寺，入念佛道場，三七日不覩靈
X62n1172_p0087b23║瑞，自恨障深，欲絕食畢命。善導大師不許，勸令精䖍
X62n1172_p0087b24║三載。感如所教，後見佛金色玉毫，得念佛三昧，製決
X62n1172_p0087c01║疑論七卷。臨終合掌云：佛來迎我。遂卒。
X62n1172_p0087c02║唐辯才，襄陽人。潛修淨土二十年，未甞自稱。獨與護
X62n1172_p0087c03║戎任公善，謂之曰：才必生淨土，期在十年。一日，令弟
X62n1172_p0087c04║子報任公曰：向所期已。及任公至，才曰：吾去矣。趺坐
X62n1172_p0087c05║而化。眾聞仙樂西來，異香散漫。
X62n1172_p0087c06║唐大行居泰山，修普賢懺法三年，感大士現身。晚歲
X62n1172_p0087c07║入大藏陳願，隨手取卷，得彌陀經，晝夜誦咏。至三七
X62n1172_p0087c08║日，覩琉璃地上佛，及二大士現身。僖宗皇帝聞其事，
X62n1172_p0087c09║詔入內，賜號常精進菩薩。後一年，琉璃地復現，即日
X62n1172_p0087c10║而終。異香經旬，肉身不壞。
X62n1172_p0087c11║唐明瞻晚歲，尅志安養。或譏其遲暮，瞻曰：十念功成，
X62n1172_p0087c12║猶得見佛，吾何慮乎？後因疾，於興教寺具齋，別道俗。
X62n1172_p0087c13║時僕射房玄齡、杜如晦皆與焉。日過午，整威儀念佛，
X62n1172_p0087c14║遽曰：佛來矣。二大士亦至，竦身合掌而化。
X62n1172_p0087c15║吳越智覺禪師，諱延壽，丹陽王氏，遷餘杭。總角時，誦
X62n1172_p0087c16║法華經，七行俱下。二十八歲，為華亭鎮將，以官錢放
X62n1172_p0087c17║生，坐罪當死，臨刑顏色不變。文穆王異而釋之，令出
X62n1172_p0087c18║家，依四明翠巖禪師薙染受具，朝供眾，夜習禪。因覧
X62n1172_p0087c19║智度論，念世人惡濁，無能解脫，惟持名可以誘化，乃
X62n1172_p0087c20║印彌蛇堂四十萬本，勤化念佛。參天台韶國師，發明
X62n1172_p0087c21║心要，行法華懺。定中見觀音大士，灌以甘露，慧性日
X62n1172_p0087c22║明。因思宿願未決，登智者嚴，作二鬮：一禪定，一淨土。
X62n1172_p0087c23║䖍禱至心，七拈皆得淨土，乃專修淨業。後住永明，日
X62n1172_p0087c24║課一百八事，夕往別峰行道念佛，旁人時聞螺貝天
X62n1172_p0088a01║樂之音。忠懿王嘆曰：自古求西方，未有如是專切者。
X62n1172_p0088a02║乃立西方香嚴殿，以成其志，賜號智覺。弟子一千七
X62n1172_p0088a03║百人，度戒約萬餘。常與眾授菩薩戒，施鬼神食，放諸
X62n1172_p0088a04║生命，悉迴向莊嚴淨土，時號慈氏下生。著宗鏡錄、萬
X62n1172_p0088a05║善同歸集、惟心安養等書，累百卷。開寶八年二月，年
X62n1172_p0088a06║九十八，晨起告眾，焚香跏趺而寂。後有僧自臨川來，
X62n1172_p0088a07║經年遶拜其塔，人問故，曰：我病入冥，見王于殿左勤
X62n1172_p0088a08║禮僧像，云是永明壽禪師。凡人死皆經冥府，師獨徑
X62n1172_p0088a09║生西方上品，王故欽奉其德也。
X62n1172_p0088a10║石晉志：通，鳳翔人。因見智者大師淨土儀式，不勝欣
X62n1172_p0088a11║忭。自是不向西唾，不背西坐，專心念佛。後見白鶴孔
X62n1172_p0088a12║雀成行西下，又見蓮華開合於前。通云：白鶴孔雀，淨
X62n1172_p0088a13║土境也。蓮華光相，受生處也。淨土現矣。乃起禮佛而
X62n1172_p0088a14║終。茶毗，五色祥雲環覆火上，舍利鱗砌於身。夫唾必
X62n1172_p0088a15║西避，坐必西向，繫念如斯，何事不辨？或曰：不己著乎？
X62n1172_p0088a16║噫！諦觀落日，經有明文。智者大師始生而面西趺坐，
X62n1172_p0088a17║乃至淨業諸賢西向坐脫者，不著而能之乎？耽心濁
X62n1172_p0088a18║境，終世安然。纔念淨邦，便憂其著。嗟異哉！
X62n1172_p0088a19║宋晤恩，姑蘇常熟人。年十三，聞誦彌陀經，遂求出家。
X62n1172_p0088a20║終日一食，不離衣鉢，不畜財寶。臥必右脇，坐必跏趺。
X62n1172_p0088a21║每布薩，涕泗不止。徧誨人以西方淨業，及一乘圓旨。
X62n1172_p0088a22║有疑不逗機者，答曰：與作毒鼓之緣耳。雍熈二年八
X62n1172_p0088a23║月朔日，夜覩白光自井而出，謂門人曰：吾將逝矣。絕
X62n1172_p0088a24║粒禁言，一心念佛。夢一沙門，執金爐焚香，三遶其室，
X62n1172_p0088b01║自言灌頂，來此相迎。夢覺，呼門人至，猶聞異香。二十
X62n1172_p0088b02║五日，說止觀指歸，及觀心義畢，端坐而化。人聞管絃
X62n1172_p0088b03║鈴鐸之音，嘹亮空中，漸久漸遠，自西而去。
X62n1172_p0088b04║宋省常，錢塘人，七歲出家。淳化中，住南昭慶。慕廬山
X62n1172_p0088b05║之風，乃刺血書華嚴經淨行品，易蓮社以淨行。士大
X62n1172_p0088b06║夫預會者，稱淨行弟子。王文正公且為之首，一時公
X62n1172_p0088b07║卿伯牧百二十人，比丘千人焉。翰林蘇易簡作淨行
X62n1172_p0088b08║品序，至謂予當布髮以承其足，剜身以請其法，猶尚
X62n1172_p0088b09║不辭，況陋文淺學而有惜哉！翰林承旨宋白譔碑，狀
X62n1172_p0088b10║元孫何題同社于碑陰。孤山圓法師著師行業記：天
X62n1172_p0088b11║禧四年正月十二日，端坐念佛。有頃，厲聲唱云：佛來
X62n1172_p0088b12║也！泊然而化。蓮社始遠公，次善導，既而南嶽、五會、永
X62n1172_p0088b13║明、臺岩，終於法師，號稱七祖。勸化之盛，猗與盛矣！
X62n1172_p0088b14║宋遵式，台州人，葉姓。其母禱于古觀音，生之。二十歲
X62n1172_p0088b15║受具，學律於守初。繼入國清，誓傳台教。燃指于普賢
X62n1172_p0088b16║像前，力行般舟三昧，篤志安養。苦學嘔血，以死自誓。
X62n1172_p0088b17║忽如夢中見觀音垂手指其口，引出數蟲，又指端出
X62n1172_p0088b18║甘露。服之，覺身心清涼，宿疾遂愈。淳化初，眾請居寶
X62n1172_p0088b19║雲，講說無間。度弟子百餘，歸依千數，惟宗淨土。勸人
X62n1172_p0088b20║著淨土決疑、行願、大小本彌陀懺法、晨朝十念法、往
X62n1172_p0088b21║生禪觀法，行世天聖間。將化之日，炷香禮佛，願諸聖
X62n1172_p0088b22║證明，往生極樂。至晚坐脫，年六十九。眾見大星殞于
X62n1172_p0088b23║靈鷲峰，時號慈雲懺主。蓮大師曰：克勤懺法，自行而
X62n1172_p0088b24║垂則萬世，誠今古一人與。至燃指燃臂，乃得忍大士
X62n1172_p0088c01║所為，非初心境界。甚則生身活焚，附魅著邪，貽害不
X62n1172_p0088c02║小。求西方者，當學慈雲，篤志苦修，不必效嚬燃指，以
X62n1172_p0088c03║炫眾也。
X62n1172_p0088c04║宋宗坦，潞州人，申氏子。年十六，師道恭。淨髮五十年，
X62n1172_p0088c05║名播講林。晚於唐州青臺鎮，專求淨土。三業四儀，曾
X62n1172_p0088c06║無暫忘。政和四年四月二十七日，夢阿彌陀佛謂曰：
X62n1172_p0088c07║汝說法止六日，當生淨土。覺而白眾。至五月四日，集
X62n1172_p0088c08║眾告曰：因緣聚散，固當有時。淨土勝緣，惟憑時刻。願
X62n1172_p0088c09║眾念佛，助我往生。言已坐脫。滿空雷鳴，白雲覆地，三
X62n1172_p0088c10║日方歇。所持瑪瑙數珠，盤於指上，眾取之，竟不能下。
X62n1172_p0088c11║宋子元，號萬事休，茅姓。母柴氏，夢佛入門，次早生之，
X62n1172_p0088c12║因名佛來。父母早亡。年十九，投延祥寺志通出家，習
X62n1172_p0088c13║止觀。一日，定中聞鴉聲，悟道頌曰：二十餘年紙上尋，
X62n1172_p0088c14║尋來尋去轉沉吟。忽然聽得慈鴉呼，始信從前錯用
X62n1172_p0088c15║心。於是利他心切，普勸念佛。代為法界眾生，禮佛懺
X62n1172_p0088c16║悔，祈生安養。剏白蓮懺堂，述四土三觀選佛圖，開示
X62n1172_p0088c17║蓮宗眼目。立普覺妙道四字，以定名派。高宗皇帝召
X62n1172_p0088c18║見，賜號慈照。後於鐸城，三月二十三日，告眾曰：吾化
X62n1172_p0088c19║緣已畢，時當行矣。言訖，合掌示寂。茶毗，舍利無數，敕
X62n1172_p0088c20║賜最勝之塔。
X62n1172_p0088c21║宋法持，居化度寺，修彌陀懺，願促閻浮之壽，早生安
X62n1172_p0088c22║養。後小疾，雨淚悲號，祈垂接引，厲聲念佛不絕。忽見
X62n1172_p0088c23║佛身丈六，立於池上，即自言曰：我已得中品生。西向
X62n1172_p0088c24║而化。
X62n1172_p0089a01║宋基法師學於寶雲，住太平興國寺，精意念佛。一日
X62n1172_p0089a02║示疾，為弟子廣談玄旨。眾忽見西方現光，空中奏樂。
X62n1172_p0089a03║師曰：阿彌陀佛與二大士俱至。即右脇西向而化。門
X62n1172_p0089a04║人夢阿彌陀佛授記為超世如來，或夢師坐青蓮華
X62n1172_p0089a05║臺者。法智禪師嘆曰：臥病談玄，臨終見佛，是可敬也。
X62n1172_p0089a06║宋若愚居雲川仙潭，建無量壽閣，勸道俗念佛，精勤
X62n1172_p0089a07║三十年。與道潛、則章二師為友。潛能詩近名，愚與章
X62n1172_p0089a08║惟務實行。將順世，夢神人告曰：汝同學則章，得普賢
X62n1172_p0089a09║行願三昧，已生淨土，彼正待汝。愚乃沐浴更衣，命眾
X62n1172_p0089a10║諷觀經，端坐默然。忽云：淨土現前，吾當行矣。書偈而
X62n1172_p0089a11║化。偈曰：本自無家可得歸，雲邊有踏許誰知。溪光搖
X62n1172_p0089a12║落西山月，正是仙潭夢斷時。又曰：空裏千華羅網，夢
X62n1172_p0089a13║中七寶蓮池。踏得西方路穩，無一點狐疑
X62n1172_p0089a14║宋宗賾，號慈覺，襄陽人。禮長蘆寺秀禪師出家，願力
X62n1172_p0089a15║弘深，洞悟禪理。元祐中，迎養老母于方丈東室，勸以
X62n1172_p0089a16║䇿勵念佛，七年不間。母臨終，果無疾善逝。師勸修化
X62n1172_p0089a17║物，遵廬阜之規，建蓮華勝會。其法日念阿彌陀佛，或
X62n1172_p0089a18║百聲、千聲、萬聲，各于日下以十字記之。一夕，夢一少
X62n1172_p0089a19║年，烏巾白衣，風貌清美，告師欲入彌陀會，乞書一名。
X62n1172_p0089a20║賾秉筆問名，曰：普慧。又曰：家兄普賢。亦求附錄，遂隱。
X62n1172_p0089a21║師覺，謂諸耆宿曰：華嚴離世間品有普賢、普慧二菩
X62n1172_p0089a22║薩助揚佛法，今同大眾結會念佛，期生淨土，感賴聖
X62n1172_p0089a23║賢。幽贊錄中乃以二大士為首，遠近向化。譔坐禪箴、
X62n1172_p0089a24║葦江集。又有勸孝文一百二十則，大意以勸親修淨
X62n1172_p0089b01║業，為出世間孝。靈芝照公稱為近代大乘導師，信哉！
X62n1172_p0089b02║臨寂念佛坐化。
X62n1172_p0089b03║宋知禮。號法智，居南湖。述妙宗鈔，大彰觀心觀佛之
X62n1172_p0089b04║旨。每歲二月望日，建念佛施戒會，動逾萬人。又撰融
X62n1172_p0089b05║心解，明一心三觀，顯四淨土之義。後於歲旦，建光明
X62n1172_p0089b06║懺。至五日，召大眾說法，驟稱佛號數百聲，奄然坐逝。
X62n1172_p0089b07║趙清獻公忭銘其塔。
X62n1172_p0089b08║宋有嚴，住台州赤城崇善寺，依神熈學天台教。晚年
X62n1172_p0089b09║結茆樝木之下，號曰樝菴。平生篤修淨業，有懷安養
X62n1172_p0089b10║故鄉詩，為時所傳。建中靖國元年夏四月將終，見寶
X62n1172_p0089b11║池大蓮華，天樂四列，乃作餞歸淨土詩示眾。後七日，
X62n1172_p0089b12║跏趺而化。塔上有光如月，三夕方隱。前法祥鏡光現
X62n1172_p0089b13║於壁端，今嚴公月光現於塔上，皆身心瑩徹之明驗
X62n1172_p0089b14║也。乃至光明滿室者，金光彌亘江上數百里者，嗚呼，
X62n1172_p0089b15║是可以偽為乎哉。
X62n1172_p0089b16║宋智廉，居上虞化度寺。初徧參宗門，晚節一意西方。
X62n1172_p0089b17║慶元改元秋八月，別眾曰：我夢中見阿彌陀佛，大眾
X62n1172_p0089b18║圍繞說法。佛云：諸善人等，當須專心淨業，來生我國。
X62n1172_p0089b19║我見勝相，往生必矣。乃書偈曰：雁過長空，影沉寒水。
X62n1172_p0089b20║無滅無生，蓮華國裏。書畢，回身向西，結印而逝。
X62n1172_p0089b21║宋懷義，溫州樂清人。父業漁，懷稚時坐船尾，隨父得
X62n1172_p0089b22║魚，私投水中。父怒，受撻無悔，遂辭親出家景德寺。天
X62n1172_p0089b23║聖中，試經得度，稟法于翠峰顯禪師。凡五住道場，惟
X62n1172_p0089b24║化眾念佛，有勸修淨土說。示寂之夕，其徒智才問：壘
X62n1172_p0089c01║塔已畢，如何是畢竟事？師竪拳示之，推枕而逝。
X62n1172_p0089c02║宋宗本，常州人。貌豐古，性質直。蚤參懷禪師，念佛有
X62n1172_p0089c03║省，深入三昧。初住蘇之瑞光寺，杭守陳公襄以淨慈
X62n1172_p0089c04║懇請借師三年，植福此邦。未幾，神宗闢相國寺六十
X62n1172_p0089c05║四院，詔本住慧林，召對延和殿。既退，上目送之，顧左
X62n1172_p0089c06║右曰：真福慧僧也。平居密修淨業，老居靈嵓，閉戶加
X62n1172_p0089c07║勤。雷峰才法師神遊淨土，見一華殊麗，問之，云：待淨
X62n1172_p0089c08║慈本禪師。又資福曦律公定中見金蓮華人，言大宋
X62n1172_p0089c09║國僧宗本之座特至，謁師禮足，施金而去。元符二年
X62n1172_p0089c10║十二月甲子，沐浴告眾，入座若睡，撼之去矣。門人塔
X62n1172_p0089c11║全身于靈嵓，諡圓照禪師。
X62n1172_p0089c12║宋元照，住靈芝，弘律學，篤意淨業，念佛不輟。一日，令
X62n1172_p0089c13║弟子諷觀經，及普賢行願品，趺坐而化。西湖漁人，皆
X62n1172_p0089c14║聞空中樂聲。
X62n1172_p0089c15║宋慧亨，住武林延壽寺。初依靈芝習律，專修淨業六
X62n1172_p0089c16║十年。每對人，必以念佛為勸。建寶閣，立三聖像，最稱
X62n1172_p0089c17║殊特。有江自任者，忽夢寶座從空而下，云：亨律師當
X62n1172_p0089c18║升此坐。適社友孫居士預啟別，亨即在家作印而化。
X62n1172_p0089c19║師往炷香，歸而謂其徒曰：孫君已去，吾亦行矣。乃集
X62n1172_p0089c20║眾念佛，為說偈曰：彌陀日日稱，白毫念念想。持此不
X62n1172_p0089c21║退心，決定生安養。端坐而化，號清照律師。
X62n1172_p0089c22║宋智圓，居西湖孤山。廣解諸經，刻心淨土。造彌陀疏，
X62n1172_p0089c23║及西資鈔，勸發往生。臨終坐化，以陶器合瘞。後十五
X62n1172_p0089c24║年，積雨山頹。啟視陶器，形質儼然，爪髮俱長。
X62n1172_p0090a01║宋可久，居明州。常誦法華，願生淨土，時號久法華。元
X62n1172_p0090a02║祐八年，年八十一，坐化。越三日，還謂人曰：吾見淨土
X62n1172_p0090a03║境，與經符契。蓮華臺上，皆標合生者名。一金臺，標成
X62n1172_p0090a04║都府廣教院勳公；一標明州孫十二郎；一標可久；一
X62n1172_p0090a05║銀臺，標明州徐道姑。言訖，復化去。五年，徐道姑亡，異
X62n1172_p0090a06║香滿室。十二年，孫十二郎亡，天樂迎空。皆如久所云。
X62n1172_p0090a07║宋中峰和尚，諱明本，錢塘人。得法于天目高峰。慧辨
X62n1172_p0090a08║無礙，密修淨業。有懷淨土詩百篇。道德斗山，龍象交
X62n1172_p0090a09║參。朝廷屢遣使賜金帛，敕號普應國師。春秋六十二。
X62n1172_p0090a10║示寂之日，光明燦發。塔天山中。
X62n1172_p0090a11║宋瑩珂，受業霅川瑤山，酒炙無擇。忽自念梵行虧缺，
X62n1172_p0090a12║恐從流轉，取戒珠禪師往生傳讀之。讀一傳，一首肯。
X62n1172_p0090a13║既而室中面西設禪椅，絕食念佛。越三日，夢佛告曰：
X62n1172_p0090a14║汝尚壽十年，且當自勉。珂白佛言：設有百年，閻浮濁
X62n1172_p0090a15║惡，易失正命。所願早生安養，奉事眾聖。佛言：汝志如
X62n1172_p0090a16║是，後三日當迎汝。至期，命眾誦彌陀經，乃曰：佛及大
X62n1172_p0090a17║眾俱至。寂然而化。
X62n1172_p0090a18║元善住，字雲屋，蘇人。性稟高潔，不近聲利。掩關六時
X62n1172_p0090a19║念佛，誦持大乘，禮拜懺悔，久病不易。吳中修淨土者，
X62n1172_p0090a20║和尚為最，緇白多取則焉。終時異香滿室。有安養傳、
X62n1172_p0090a21║谷響集行世。
X62n1172_p0090a22║元天如惟則，廬陵人。得法中峰，妙悟出人。建師子林、
X62n1172_p0090a23║菩提正宗寺于蘇城。有臥雪、立雪二室，日坐其中念
X62n1172_p0090a24║佛，參學之流接武。師單提直指之外，復著淨土或問，
X62n1172_p0090b01║勸人終時靈瑞不一。年六十九，塔水西之原。
X62n1172_p0090b02║元普度，丹陽人。弱冠出家，初參寶山慧禪師，深器之。
X62n1172_p0090b03║居廬山東林寺，篤修念佛三昧，著蓮宗寶鑑十卷，闡
X62n1172_p0090b04║化京師。法王寺灌頂國師進呈其書，降旨褒美，梓行
X62n1172_p0090b05║天下，有開導人天，續佛慧命，復振東林之語。臨終別
X62n1172_p0090b06║眾，念佛而逝，世稱優曇宗主。
X62n1172_p0090b07║明楚琦，蜀人，篤信西方。因抵燕京，聞樓鼓聲大徹。洪
X62n1172_p0090b08║武初，三詔說法京都，皇情大悅。後築室號西齋，一意
X62n1172_p0090b09║淨業。甞見大蓮華充滿世界，彌陀在中，眾聖圓遶。將
X62n1172_p0090b10║示寂，書偈示眾曰：吾行矣。人問：何生？答曰：西方。又問：
X62n1172_p0090b11║西方有佛，東方無佛耶？乃厲聲一喝，泊然而化。
X62n1172_p0090b12║明祖香，江西新喻人，於山東龍潭寺精修淨業。有居
X62n1172_p0090b13║士王傑者，築菴延之。未幾，語傑云：某家當歸。家眾苦
X62n1172_p0090b14║留，香云：歸安養家耳。及期，敷座西向坐逝。舉龕入山，
X62n1172_p0090b15║化火自焚。
X62n1172_p0090b16║明蓮池大師，諱袾宏，杭沈氏。弱冠棲心佛乘。嘉靖丙
X62n1172_p0090b17║寅，依無門性天薙染，尋受具戒。單瓢雙履，遍歷知識。
X62n1172_p0090b18║時辨融、笑巖兩禪宗最著，就參多所契合。北遊五臺，
X62n1172_p0090b19║感文殊放光。隆慶辛未，見雲棲山水幽寂，遂結茆終
X62n1172_p0090b20║焉。環山多虎災，師為諷經施食，虎患以寧。歲旱，循田
X62n1172_p0090b21║念佛，隨足所至，時雨霑澍，自此化道大盛。師獨闢淨
X62n1172_p0090b22║土一門，融會三藏，指歸惟心。四方緇白，頂禮聞道者
X62n1172_p0090b23║相踵。名公巨卿，如陸光祖、張元抃、馮夢禎、陶望齡、虞
X62n1172_p0090b24║渟熈、宋應昌輩，靡不心折歸依。師天性篤孝，每懷木
X62n1172_p0090c01║主出遊，食則具供叢林，濟孤心薦。沈氏先宗，慈悲幽
X62n1172_p0090c02║冥，自習𦦨口，恒親設放。屢有見師座上現如來相者，
X62n1172_p0090c03║觀力然也。拯救物命，譔戒殺放生文，城內外及山中
X62n1172_p0090c04║俱置放生池。萬曆中，慈聖太后遣中貴詢法，賜紫衣
X62n1172_p0090c05║黃金。使者出金歸常住，衣奉高閣，未甞挂體。師肩荷
X62n1172_p0090c06║正法，修四安樂行，以念佛三昧普攝三根。著彌陀疏
X62n1172_p0090c07║鈔、雲棲法彚二十餘種行世。臨終半月前，入城別故
X62n1172_p0090c08║舊弟子宋守一等，曰：吾將他往。還山與眾話別，亦如
X62n1172_p0090c09║之。眾以師欲謝客，輒居長壽菴，莫測其故。至斯面西，
X62n1172_p0090c10║念佛端逝。大眾哀請留囑，閉目復開，云：老實念佛，莫
X62n1172_p0090c11║換題目。時萬曆四十三年七月四日，世壽八旬有一，
X62n1172_p0090c12║僧臘五十。蓮宗之祖匡山，逮永明而七。海內論定恊
X62n1172_p0090c13║一，以師為八祖云。
X62n1172_p0090c14║明湖廣黃州有無名僧，專念阿彌陀佛，晝夜不撤，隨
X62n1172_p0090c15║其所見，皆稱阿彌陀佛。崇禎癸未，黃總戎鼎守郡城，
X62n1172_p0090c16║師大聲念佛，衝其道執之。適張獻忠攻黃州，師亦留
X62n1172_p0090c17║城上，夜間念佛，且頻呼醒睡，軍士恨之，縛投城下。未
X62n1172_p0090c18║幾，復在城上念佛，如是四次，每東城下則西城上，南
X62n1172_p0090c19║城下則北城上，中軍白于總戎，始敬禮焉。時黃州大
X62n1172_p0090c20║饑，人相食，師出城外，飢民持刀化師捨身，師解衣示
X62n1172_p0090c21║眾云：俟我念佛千聲，即食我。念至三百聲，眾急欲加
X62n1172_p0090c22║刃，忽有兵馬從空中來，飢民驚散，而師已在城中矣。
X62n1172_p0090c23║山中獵人得一大虎，師募之放生，獵人索三十金，師
X62n1172_p0090c24║止得四金，獵人云：汝能執虎耳三匝而不傷汝，則與
X62n1172_p0091a01║汝虎。師遂授記，虎執虎耳三匝，縱之逸，虎歸依師不
X62n1172_p0091a02║去。師與虎同住黃麻山金剛洞中，內相盧九德督兵
X62n1172_p0091a03║過黃州，詣山訪之，欲見虎，師語虎，止探頭于外。盧欲
X62n1172_p0091a04║見全身，虎乃大呌躍出，盧亦歸依焉。師一日行街中，
X62n1172_p0091a05║見一雞高聲念佛，雞亦隨聲而念。庚寅，師欲之武林，
X62n1172_p0091a06║道經白門，寓秦淮河房。端午，見遊船有巨公錢某，曾
X62n1172_p0091a07║歸依師，呼云：錢，阿彌陀佛亦在舟中耶？登岸見師，師
X62n1172_p0091a08║問同遊人，知為某，某放聲大哭曰：眾生以苦為樂如
X62n1172_p0091a09║是。錢懇示修行之要，師云：一心念阿彌陀佛。復云：我
X62n1172_p0091a10║行後，汝有所疑，可問覺浪。此明眼人也。或問唐宜之
X62n1172_p0091a11║曰：師為何許人？答曰：法界是阿彌陀佛身。師專提此
X62n1172_p0091a12║覺世，當是佛菩薩應身示現，其神通妙用，特見性之
X62n1172_p0091a13║餘事耳。特拈覺公，使人嚮往，則覺公之修證亦可知
X62n1172_p0091a14║矣。
X62n1172_p0091a15║明晉陵天寧釋海寶，初值禪堂蔬腐，每晨起，輒留腐
X62n1172_p0091a16║菜數擔列寺門，遇行人募錢置其上，完則令賣者收
X62n1172_p0091a17║去，始携入供僧。遇不樂施者，務里許跟隨化之，不輕
X62n1172_p0091a18║易人。余時年二十，會蓻此君軒，見其迂拙向語，絕不
X62n1172_p0091a19║答片言，惟相視嘻笑而已。破衲虱盈于上，暇則席地
X62n1172_p0091a20║念佛，恒拈虱易上下，總不離其身也。踰年，募蔬腐外，
X62n1172_p0091a21║更乞分厘，積至數金，便懇眾誦經禮懺已，則念佛回
X62n1172_p0091a22║向，歷年如是。崇禎間，詞林鄭昨長約師朝南海，已而
X62n1172_p0091a23║却之。發棹後，每見師在陸前行，追之不及。迨登山入
X62n1172_p0091a24║殿，又見師在上炷香，遣使伺同，回復不復。鄭抵郡，即
X62n1172_p0091b01║詣寺候師，弟子云：師沉臥已月餘，茶水俱不啜，昨方
X62n1172_p0091b02║索飲起耳。鄭因述其神異，郡人由此欽信師。一日，廖
X62n1172_p0091b03║君可來別師，師囑曰：某月日可相晤，以了世緣。廖如
X62n1172_p0091b04║期至，師煑茗酌云：煩居士為老衲作一小影，君可寫
X62n1172_p0091b05║就，不特形神逈肖，即敝衣蟣虱亦覺歷歷浮動，殆化
X62n1172_p0091b06║工筆也。越旬日，趺坐念佛而化。戊子秋，余遠行甫歸，
X62n1172_p0091b07║禮師像，悽然有感。己亥小春，往生書竣，述師大略如
X62n1172_p0091b08║此。
X62n1172_p0091b09║宰官往生
X62n1172_p0091b10║晉劉程之，字仲思，彭城人，漢楚元王後。少孤，事母以
X62n1172_p0091b11║孝聞。負才，不侶流俗。初解褐為府參軍，即隱廬山。謝
X62n1172_p0091b12║安、劉裕交薦，不就。旌號遺民，入遠公蓮社，與雷次宗、
X62n1172_p0091b13║周續之、宗炳、張詮等共修淨土，鑱石為誓。又著念佛
X62n1172_p0091b14║三昧詩，以表切志。坐禪注想半載，即于定中見佛光
X62n1172_p0091b15║照地，皆作金色。居十五年，正念佛時，又見阿彌陀佛，
X62n1172_p0091b16║玉毫光照，慰接摩頂。一日念佛，又見入七寶池，蓮華
X62n1172_p0091b17║青白，其水湛然。一人項有圓光，胸有卍字，指池水曰：
X62n1172_p0091b18║八功德水，汝可飲之。程之飲水，甘美非常。及寤，猶覺
X62n1172_p0091b19║異香發毛孔，乃告眾曰：吾淨土之緣至矣。對像焚香
X62n1172_p0091b20║祝曰：我以釋迦遺教，故知有彌陀慈父。此香先當供
X62n1172_p0091b21║養釋迦牟尼如來，次供阿彌陀佛，願一切有情俱生
X62n1172_p0091b22║淨土。言訖，面西合手而逝。時義熈六年也。異香郁然，
X62n1172_p0091b23║七日而息。遠公為撰紀德碑。蓮大師曰：觀經敘淨業
X62n1172_p0091b24║正因，以孝親為第一。今遺民少盡孝養，而復深入念
X62n1172_p0091c01║佛三昧，屢感瑞徵，其往生上品宜矣。足為居士修淨
X62n1172_p0091c02║業者萬代師法也。
X62n1172_p0091c03║晉張野，居潯陽，兼通華梵，尤善屬文。舉茂才，屢徵散
X62n1172_p0091c04║騎常侍，俱不就。入廬山蓮社修淨業。義熈十四年，與
X62n1172_p0091c05║家人別，入室端坐而逝。
X62n1172_p0091c06║宋王仲回，官光州司士參軍，常叩天衣懷禪師，有省。
X62n1172_p0091c07║念佛。楊次公守丹陽，屢就教云：經中教人求生淨土，
X62n1172_p0091c08║而祖師云：心是淨土，不必更求。如何？楊公答曰：試自
X62n1172_p0091c09║忖量，若在佛境，則無淨無穢，何用求生？若未出眾生
X62n1172_p0091c10║境，安可不至心念佛，舍穢土而求生淨土乎？司士感
X62n1172_p0091c11║悟，欣躍而去。後二年，楊公在丹陽，忽夢司士云：向蒙
X62n1172_p0091c12║指示，今已得生，特來致謝。數日訃至，言司士七日前
X62n1172_p0091c13║預知時至，與宗黨言別而化，正感夢時也。（應入宋楊傑後）
X62n1172_p0091c14║唐馬子雲舉孝廉，為涇邑尉，押租赴京，遭風舟溺被
X62n1172_p0091c15║繫，乃專心念佛。五年遇赦，入南陵山寺隱居。一日謂
X62n1172_p0091c16║人曰：吾一生精勤念佛，今西方業成，行且往生安養。
X62n1172_p0091c17║明日沐浴新衣，端坐合掌，異香滿戶，喜曰：佛來迎我。
X62n1172_p0091c18║言已而逝。
X62n1172_p0091c19║唐白居易，字樂天，官太子少傅。暮年盡遣妾侍，捨宅
X62n1172_p0091c20║為香山寺，號香山居士。出俸錢三萬，繪西方極樂世
X62n1172_p0091c21║界圖，發願頂禮，日日向之念佛，以偈贊曰：極樂世界
X62n1172_p0091c22║清淨土，無諸惡道及眾苦。願如我身老病者，同生無
X62n1172_p0091c23║量壽佛所。又偈曰：余年七十一，不復事吟哦。看經費
X62n1172_p0091c24║眼力，作福畏奔波。何以度心眼，一聲阿彌陀。行也阿
X62n1172_p0092a01║彌陀，坐也阿彌陀。縱饒忙似箭，不廢阿彌陀。有異人
X62n1172_p0092a02║傳蓬萊有樂天名公，辭以偈云：海山不是告歸處，歸
X62n1172_p0092a03║即須歸兜率天。今復捨兜率而求生淨土，豈所謂愈
X62n1172_p0092a04║擇而愈精者耶？臨終安然坐逝，往生有明驗矣。
X62n1172_p0092a05║宋張迪，錢塘人，官助教。從圓淨律師受菩薩戒，咨問
X62n1172_p0092a06║淨業法門。篤志修持，誓生安養。每念佛時，揚聲勇猛，
X62n1172_p0092a07║至失音猶不已。一日謂圓淨曰：定中見白色頻伽鳥，
X62n1172_p0092a08║飛舞於前。又三年，西向端坐，念佛而化。
X62n1172_p0092a09║宋王日休，龍舒人，國學進士，愽極經史。一旦捐之，曰：
X62n1172_p0092a10║是皆業習，非究竟法，吾其為西方之歸。自是精進念
X62n1172_p0092a11║佛。年六十，布衣蔬食，日課千拜，夜分乃寢。作淨土文
X62n1172_p0092a12║勸世，激切懇到。將卒三日前，徧別親識，有不復相見
X62n1172_p0092a13║之語。至期，如常禮念，忽厲聲稱阿彌陀佛，唱言佛來
X62n1172_p0092a14║迎我，屹然立化，如植木矣。稽其日課，有九百十二萬
X62n1172_p0092a15║五百貼于壁。邦人有夢二青衣引公西行者，自是家
X62n1172_p0092a16║家肖像崇事云。丞相益國公周必大作贊，張于湖作
X62n1172_p0092a17║序。
X62n1172_p0092a18║宋葛繁，澄江人，少登科第，官至朝散。平居日行方便，
X62n1172_p0092a19║凡公署私居，必營淨室，設佛像，常入室禮誦，舍利從
X62n1172_p0092a20║空而下。平時以淨業普勸，道俗多服其化。有僧定中，
X62n1172_p0092a21║神遊淨土，見繁在焉。後無疾，面西端坐而化。
X62n1172_p0092a22║宋胡闉官宣義，平日雖信佛乘，而未諳淨土。年八十
X62n1172_p0092a23║四疾革，其子迎清照律師乞垂誨示，照謂闉曰：公知
X62n1172_p0092a24║安身立命處否？闉曰：心淨則佛土淨。照曰：公自度平
X62n1172_p0092b01║昔時中有雜念染污否？闉曰：既處世間，寧無雜念？照
X62n1172_p0092b02║曰：如是則安得心淨土淨？闉曰：一稱佛名，云何能滅
X62n1172_p0092b03║八十億劫生死重罪？照曰：阿彌陀佛有弘誓神力，是
X62n1172_p0092b04║以一稱其名，滅無量罪，猶如赫日消於霜雪，復何疑
X62n1172_p0092b05║哉？闉遂省悟，即日延僧念佛。次日照復至，闉曰：師來
X62n1172_p0092b06║何暮？二大士降臨已久。照於是率眾厲聲念佛，闉乃
X62n1172_p0092b07║合掌而逝。按：闉往生得於清照，而迎清照者子也，豈
X62n1172_p0092b08║非大孝歟？世有執小愛而破親齋戒者，誤亦甚矣！
X62n1172_p0092b09║宋楊傑，無為州人，號無為子。少年登科，官尚書主客
X62n1172_p0092b10║郎，提點兩浙刑獄。尊崇佛法，明悟禪宗。謂眾生根有
X62n1172_p0092b11║利鈍，易知易行。惟西方淨土，但能一心觀念，總攝散
X62n1172_p0092b12║心，仗佛願力，決生安養。嘗作天台十疑論序、王古直
X62n1172_p0092b13║指淨土決疑序、彌陀寶閣記、安養三十贊，弘闉西方
X62n1172_p0092b14║教觀，接引未來。晚年繪彌陀丈六尊像，隨行觀念。將
X62n1172_p0092b15║終之日，感佛來迎，端坐而化。宣和中，荊王夫人神遊
X62n1172_p0092b16║淨土，見公與馬玗坐蓮華云。
X62n1172_p0092b17║宋文潞公諱彥博，守洛陽日，甞致齋往龍山寺禮佛，
X62n1172_p0092b18║入殿忽見像壞墜地，略不加敬。有僧詰之，公云：像既
X62n1172_p0092b19║壞矣，瞻仰何益？僧云：像無新故，道不生滅。公聞之有
X62n1172_p0092b20║省，作禮而出。後參淨嚴法師，誓集十萬人為淨土會，
X62n1172_p0092b21║普勸念佛。臨終無疾，念佛而化。
X62n1172_p0092b22║宋馬玗字東玉，歷官侍郎。元豐中僧廣益授以天台
X62n1172_p0092b23║十疑論，公大喜曰：得所宗矣。至心念佛二十五年。崇
X62n1172_p0092b24║寧中小疾，易衣坐逝。有氣如青葢出戶，騰空而去。家
X62n1172_p0092c01║人皆夢玗往生。上品。
X62n1172_p0092c02║宋鍾離瑾，字公瑜，咸平三年登第，官至龍圖閣待制。
X62n1172_p0092c03║性至孝，母太夫人任氏卒，廬墓熏修，除服宦遊，日課
X62n1172_p0092c04║利益。二十年，遷浙江提刑，奉旨加禮慈雲懺主。公究
X62n1172_p0092c05║聞指要，篤修淨土。晚知開封，出則盡瘁國事，入則繫
X62n1172_p0092c06║念佛號。忽夜促家人起，索浴更衣坐逝。舉家見公坐
X62n1172_p0092c07║青蓮仙樂，導迎西往。
X62n1172_p0092c08║宋閻邦榮，池州人。二十年，持往生呪念佛。將終，家人
X62n1172_p0092c09║夢佛放光迎榮。及曉，榮西向趺坐，忽起行數步，曰：我
X62n1172_p0092c10║去也。垂手結印，微笑而立。妻驚，扶之逝矣。
X62n1172_p0092c11║宋咎定國，號省齋，為州學諭，專修淨土。嘗造擘窠圖
X62n1172_p0092c12║印施，勸人念佛。又每月二八日，集僧俗念佛，誦彌陀
X62n1172_p0092c13║諸經。嘉定四年，夢青衣童子告曰：至尊召君，三日當
X62n1172_p0092c14║往生。屆期，沐浴更衣，念佛坐化。
X62n1172_p0092c15║宋。馮檝，號濟川，遂寧人，由太學登第。初訪道禪林，晚
X62n1172_p0092c16║年專崇淨業，作西方文、彌陀懺儀。後以給事中出帥
X62n1172_p0092c17║瀘南，率道俗作繫念會。及知卭州，自知時至，於後廳
X62n1172_p0092c18║設高座，望闕肅拜，着僧衣登座謝官吏，橫柱杖按膝
X62n1172_p0092c19║而化。蓮大師曰：傳燈錄載：公初參龍門遠，次參妙喜，
X62n1172_p0092c20║各有證悟，臨終刻期陞座脫去。不言念佛往生，何也？
X62n1172_p0092c21║良由著述家彼此立義，各隨所重。彼重直指人心，自
X62n1172_p0092c22║應專取了明心地而略淨土，如懷玉、金臺，再至圓照、
X62n1172_p0092c23║蓮蘃，標名皆不錄是也。此重指歸淨土，故詳其生平
X62n1172_p0092c24║念佛，報盡往生，而了明心性自在其中，如所謂既得
X62n1172_p0093a01║見彌陀，何愁不開悟是也。淨業人願篤信無惑。
X62n1172_p0093a02║宋王古，字晦仲，東都人，官禮部侍郎。慈仁愛物，深契
X62n1172_p0093a03║禪宗。又悟淨土法門之勝，著直指淨土決疑集，楊次
X62n1172_p0093a04║公序之。平生精勤念佛，數珠未嘗去手。行住坐臥，悉
X62n1172_p0093a05║以西方淨觀為佛事。有僧神遊淨土，見古與葛繁同
X62n1172_p0093a06║在焉，往生宜上品矣。
X62n1172_p0093a07║元至正間，吳子才，字信叟，蘇郡人。與弟子章同參雲
X62n1172_p0093a08║屋，受念佛法門，精進無間。子才致仕之後，預作一棺，
X62n1172_p0093a09║夜臥其中，令童子擊棺而歌曰：吳信叟，歸去來，三界
X62n1172_p0093a10║無安不可住，西方淨土有蓮胎，歸去來。自從而和之，
X62n1172_p0093a11║後無疾坐逝。子章臨終，翛然念佛而化。
X62n1172_p0093a12║宋蘇軾，號東坡，官翰林學士。南遷日，𦘕彌陀像一軸，
X62n1172_p0093a13║行且佩帶。人問之，答曰：此軾生西方公據也。母夫人
X62n1172_p0093a14║程氏歿，以簪珥遺貲，命工胡錫繪彌陀像，以薦往生。
X62n1172_p0093a15║又老泉曾於極樂院造六菩薩像，葢蘇氏之歸心三
X62n1172_p0093a16║寶素矣。世有刻西方公據者，增以俚語，謂出自坡公，
X62n1172_p0093a17║此誣也。具眼者勿因偽而併失其真。（應在王日休前）
X62n1172_p0093a18║明朱綱，京都人，業儒，中鄉舉，三上春官不第，乃就職，
X62n1172_p0093a19║官二府致仕。專修淨土，日課佛三萬，十五年無少怠。
X62n1172_p0093a20║臨終坐榻上，兩手擎珠，念佛不輟，異香滿室，乃云：佛
X62n1172_p0093a21║來也。連聲稱念而逝。
X62n1172_p0093a22║明萬曆間，顧公寶幢，諱源，志修淨業，與道友張老居
X62n1172_p0093a23║士善。疾篤，集僧俗十念阿彌陀佛，唱和相續，張與焉。
X62n1172_p0093a24║公謂云：此時尚不見動靜。張云：汝大錯，何用疑？須專
X62n1172_p0093b01║切打起精神念佛。須臾間，眾忽聞異香滿室，公自見
X62n1172_p0093b02║身坐蓮華中，諸子悲戀不勝，諭曰：汝等謂我往何處？
X62n1172_p0093b03║何處即此處？諸佛迎我，三鼓啟行。我願既遂，汝等之
X62n1172_p0093b04║願亦慰矣。至期，含笑去。少宗伯殷秋溟公作傳。蓮大
X62n1172_p0093b05║師曰：身坐蓮華中，生則決定生也；何處即此處，去則
X62n1172_p0093b06║實不去也。此近時實事，明眼人參之。或問余曰：公信
X62n1172_p0093b07║修如是，但不見動靜一語，未免涉疑。余曰：此即公往
X62n1172_p0093b08║生正念也。認之確，故願之切；期之懇，故候之迫。若大
X62n1172_p0093b09║旱之望雨，望其速來，惟恐其不來，復何疑于雨？
X62n1172_p0093b10║明海鹽朱元正為諸生時，講孔孟之學，端方不苟。六
X62n1172_p0093b11║十後，深入禪悅，于宅後敝屋三楹，閉關不與家事，門
X62n1172_p0093b12║上題譬如我已死了六字。每日功課，午前諷法華經
X62n1172_p0093b13║一卷，午後念佛千聲。庚申四月，唐宜之同其門人陳
X62n1172_p0093b14║則梁訪之，公謂則梁曰：宜之向曾與汝書，勸子修淨
X62n1172_p0093b15║業，可切聽之。既而則梁曰：老師年高，盍少開酒禁？公
X62n1172_p0093b16║曰：子意謂衰年當藉數盃以調氣養血耶？不知我之
X62n1172_p0093b17║生几已畫得斷，何復言此？公說：畫得斷時，因以手在
X62n1172_p0093b18║几上畫一畫，葢已了生死矣。七月無疾，忽謂子曰：吾
X62n1172_p0093b19║在此，無事可得矣。子問：何處去？曰：西方去。子及孫固
X62n1172_p0093b20║留，許之。至臘月朔，示疾不食，家人倉皇治後事，公曰：
X62n1172_p0093b21║勿忙，此臘八半夜事也。預誡家人，臨行時勿令婦女
X62n1172_p0093b22║來，過二三時來亦勿哭。及期，端坐而逝。時方鷄鳴，比
X62n1172_p0093b23║天旦，眷屬方至舉哀，公復醒，開眼而不開口，但搖首
X62n1172_p0093b24║令女人去，仍瞑目逝。爾時來去自由如此。
X62n1172_p0093c01║明。丁明登。號劒虹，江浦人。萬曆己酉，歸依雲棲大師。
X62n1172_p0093c02║篤信淨土法門，改號蓮侶。崇禎己巳，受四戒于隱微。
X62n1172_p0093c03║庚午，受菩薩戒于大慧。萬曆丙辰，登第。宦遊溫陵，每
X62n1172_p0093c04║以出世大事開化，緇素感悟甚多。守衢時，力禁屠牛。
X62n1172_p0093c05║有無賴犯法，捕之急，知公敬僧，即薙髮進。公令里甲
X62n1172_p0093c06║察其還俗日，重懲之。其人勵志參修，卒為名衲。初任
X62n1172_p0093c07║泉州司李，憲批枷責。公立法，願納米者聽，用以贍獄
X62n1172_p0093c08║貧犯。夏月，修葺監鋪，給香薷飲、葵扇。冬月，設暖匣、椒、
X62n1172_p0093c09║姜，擇醫視病。更買素珠百十串，散眾囚念佛。恒語人
X62n1172_p0093c10║曰：人在患難，發心者多。吾乘其悔恨，導之念佛，幸而
X62n1172_p0093c11║出獄為良民矣。憫念室中閨流不聞佛法，請禪師演
X62n1172_p0093c12║說大乘，令于幃內聽之。眷屬一時披剃者四人。聞蓮
X62n1172_p0093c13║大師云：有老嫗稱其夫念佛，一心不亂。臨行，一請而
X62n1172_p0093c14║別。嫗由此深信淨土，大師亦自此發心出家。公繪一
X62n1172_p0093c15║請圖懸齋中，題詩有與君一請瞥然去，珍重相逢九
X62n1172_p0093c16║品蓮句。乙酉冬，病劇。十一月朔，具疏告佛，決意願求
X62n1172_p0093c17║往生，日焚一疏。至第十日，粥飲如常，面色光潤。諄諄
X62n1172_p0093c18║以同生西方，普勸親知，就榻稍臥，寂爾長往。輯有故
X62n1172_p0093c19║鄉消息、蓮漏清音、芥火菂、商淡話十餘種，皆淨土要
X62n1172_p0093c20║書也。餘載嗣君菡生藕香池遺事中。
X62n1172_p0093c21║附念佛出獄三則
X62n1172_p0093c22║萬曆間，辨融禪師以蜚語下獄，獄卒以師名重，必多
X62n1172_p0093c23║金，厚索其酬。辨公曰：僧家何處得錢？獄卒以強盜匣
X62n1172_p0093c24║床匣之。辨公向空唱云：大方廣佛華嚴經，華嚴會上
X62n1172_p0094a01║佛菩薩。滿匣床聒聒作响，鎻斷床碎。事聞提牢，遂達
X62n1172_p0094a02║御前，奉詔請出。
X62n1172_p0094a03║崇禎間，大老下獄甚多，若事關封疆，無有免于大辟
X62n1172_p0094a04║者。時山東撫軍余集生大成在獄，首唱念佛，諸公多
X62n1172_p0094a05║從之處決。屆期，相聚念佛，晝夜不絕，滿壁忽現佛像，
X62n1172_p0094a06║光明閃爍，眾悉驚禮。旋奉恩詔末減，余集生、沈彥威
X62n1172_p0094a07║皆以封疆擬斬，俱獲遣戍出獄。
X62n1172_p0094a08║順治六年，覺浪禪師因刻書忤當事，下太平獄。浪公
X62n1172_p0094a09║教獄中人念佛，善言勸化。獄卒回心，亦持齋念佛。每
X62n1172_p0094a10║至一更，浪公執小擊，獄卒持長香，過一號房，呼云：大
X62n1172_p0094a11║眾一心念佛。犯人莫不號泣念佛。人餽布施，悉周貧
X62n1172_p0094a12║乏。不數月，上官臨太平府，入獄躬釋。浪公因之清理
X62n1172_p0094a13║監犯，輕罪多得宥放。
X62n1172_p0094a14║明唐宜之，諱時，湖州人。參蓮池師，勤修淨業。初以明
X62n1172_p0094a15║經別駕壽陽，繼輔襄國。舉家眷屬，悉歸三寶。晨則各
X62n1172_p0094a16║持經文，夕則同集念佛。崇禎辛巳仲春，闖賊破襄陽，
X62n1172_p0094a17║公投端禮門左井中。家人掖之而出，氣已絕復甦。奉
X62n1172_p0094a18║旨提究，得從寬典。旋請假歸里，而襄陽季冬五日再
X62n1172_p0094a19║陷矣。初不死于𡨥，繼不死于井，終亦不死于法。豈非
X62n1172_p0094a20║慈悲默祐，功德不可思議者耶。公自述數年來，感應
X62n1172_p0094a21║道交。丁亥臘八，於長干寺念佛禮塔，見佛相於塔光。
X62n1172_p0094a22║佛黃金色，光則如雪如氷如明鏡。戊子七月五日，念
X62n1172_p0094a23║佛于禪堂。開窓忽見鍾山浮巨海中，金佛巍巍，祥光
X62n1172_p0094a24║燦爍。瓦礫墻垣，喬木叢林，盡空不見。夫恒人見說西
X62n1172_p0094b01║方極樂，過十萬億佛土，輒以為遠。今由所見觀之，十
X62n1172_p0094b02║萬億佛土即在目前，畢命彈指而生，詎非生于方寸
X62n1172_p0094b03║自心哉？法華經言：以父母所生之眼，能見天上天下，
X62n1172_p0094b04║彼墻垣山谷一切無礙，則其見十方世界，亦如見空
X62n1172_p0094b05║中事耳。法華會上，如來白毫相光照處，地皆清淨琉
X62n1172_p0094b06║璃，無聚落、城邑、江海、山川、地獄、餓鬼，共為佛土。證此，
X62n1172_p0094b07║亶其然乎？克復憶癸巳年，猶得奉公誨于白下，嗣聞
X62n1172_p0094b08║西馳之章，瑞應彰彰，愧余濁惡纏綿，未遑考載。然據
X62n1172_p0094b09║生前，屢屢見佛如是，往生之後，侍佛左右宜矣。巾馭
X62n1172_p0094b10║乘所輯，有蓮華世界書、法音、頻迦音等刻，更有如來
X62n1172_p0094b11║香一書，表章世尊一代之時教，周𥘿迄宋明數千年，
X62n1172_p0094b12║善知識之精神，帝王卿相闡揚道法之義味，粲然畢
X62n1172_p0094b13║陳于中。以居士而證佛知見者，近世惟公而已。
X62n1172_p0094b14║士民往生
X62n1172_p0094b15║晉闕公則入廬山蓮社，得念佛三昧。沒後，友人於洛
X62n1172_p0094b16║陽白馬寺夜中為作忌祭，忽一時林木殿宇皆成金
X62n1172_p0094b17║色，空中有聲曰：我闕公則也，志求極樂，今已得生。言
X62n1172_p0094b18║訖無所見。
X62n1172_p0094b19║宋周續之，雁門人。十二通五經五緯，號十經童子。養
X62n1172_p0094b20║志閒居，公卿交辟，皆不就。事廬山遠法師，預蓮社。文
X62n1172_p0094b21║帝踐祚，召對辨析，帝大悅。或問：身為處士，時踐王庭，
X62n1172_p0094b22║可乎？答曰：心馳魏闕者，以江湖為桎梏；情致兩亡者，
X62n1172_p0094b23║市朝亦巖穴耳。時稱通隱先生。後居鍾山，專心念佛，
X62n1172_p0094b24║愈老愈篤。一日向空云：佛來迎我。合掌而逝。
X62n1172_p0094c01║宋孫良，錢塘人。隱居閱大藏，尤得華嚴之旨。依大智
X62n1172_p0094c02║律師，受菩薩戒。日誦佛萬聲，二十年不輟。一日，命家
X62n1172_p0094c03║人請僧念佛，以助往生。僧集，念佛方半餉，望空合掌
X62n1172_p0094c04║云：佛及菩薩，已荷降臨。退坐而化。（應入後宋）
X62n1172_p0094c05║梁庾銑，新野人，武帝召為黃門侍郎，不赴，六時念佛。
X62n1172_p0094c06║一夕，見道人自稱願公，呼銑為上行先生，授香而去。
X62n1172_p0094c07║四年，願公復至，遂化去。空中言：上行先生已生安養。
X62n1172_p0094c08║隋宋滿，常州人，計豆念佛，積三十石。開皇八年九月，
X62n1172_p0094c09║彌陀觀音執至，化僧乞食，滿曰：弟子願生西方供師，
X62n1172_p0094c10║深慰素心。齋畢，三僧向空而去，滿即坐。化人見天華
X62n1172_p0094c11║異香，從雲際西行不散。
X62n1172_p0094c12║宋。王闐。四明人，號無功叟。凡禪林宗旨，天台教門，無
X62n1172_p0094c13║不洞達。著淨土自信錄。晚年專心念佛，西向坐化，異
X62n1172_p0094c14║香芬郁。焚龕時，獲舍利一百八粒。
X62n1172_p0094c15║宋范儼，仁和人，絕心世務。其子不能治家，儼不之顧，
X62n1172_p0094c16║但云：我自是寄客耳。日誦法華，念阿彌陀佛，專心不
X62n1172_p0094c17║懈。忽見普賢菩薩，乘六牙白象，放金色光，報儼云：明
X62n1172_p0094c18║日卯時當行。越一夕，佛菩薩來迎，就座，合掌而逝。
X62n1172_p0094c19║宋孫忠，四明人。早慕西方，於郡城東築菴念佛。後因
X62n1172_p0094c20║病，請僧百人繫念。忽仰空合掌，手結雙印，怡然而化。
X62n1172_p0094c21║闔城聞天樂異香，漸向西沒。二子相繼念佛，亦坐化。
X62n1172_p0094c22║宋沈銓，家錢塘。同妻施氏，專心淨土。平時諸善，悉用
X62n1172_p0094c23║回向。後及妻前後命終，皆感化佛，持錫接引而去。
X62n1172_p0094c24║宋計公，四明桃源鉄工也。年七十，兩目喪明。里中昝
X62n1172_p0095a01║學論以擘窠圖印施，勸人念佛。計公初受一圖，念滿
X62n1172_p0095a02║三十六萬聲。念至四圖，兩目瞭然。如是三載，念滿十
X62n1172_p0095a03║七圖。一日念佛，忽氣絕，半日復蘇，曰：佛令分六圖與
X62n1172_p0095a04║昝學諭，是勸導之首。分一圖與李二公，是表圖之人。
X62n1172_p0095a05║囑其子往謝之。言訖，沐浴西向而化。
X62n1172_p0095a06║宋金𠁗，會稽人，網魚為業。忽猛省，持戒精進，日課佛
X62n1172_p0095a07║號萬聲，久而弗替。後無疾，語家人云：阿彌陀佛與二
X62n1172_p0095a08║菩薩俱來迎我，我歸淨土去也。焚香端坐而化。邑人
X62n1172_p0095a09║聞異香，天樂終日不散。
X62n1172_p0095a10║明劉通志，京都人，精懇念佛。年五十二得疾，念益切。
X62n1172_p0095a11║鄰人李白齋先卒，通氣絕，自旦至午復甦，謂家人曰：
X62n1172_p0095a12║適見一舟，云往淨土，兼舟三十六人，白齋與焉。我亦
X62n1172_p0095a13║數內，但衣未新潔，又忘帶念珠，特艤舟相待。家人急
X62n1172_p0095a14║為易衣，珠掛其項，須臾而逝。
X62n1172_p0095a15║明。唐延任。蘭溪人，號躰如居士。孝友醇慤，出自天性。
X62n1172_p0095a16║少遊黌校有聲，已而覺世無常，傾心至道。參雲棲，受
X62n1172_p0095a17║念佛三昧，遂力行之，凡十三年如一日，篤志西方。萬
X62n1172_p0095a18║曆癸卯仲冬，六十壽旦，忽謂諸子曰：新春十一日，吾
X62n1172_p0095a19║歸矣。數日前，禮誦如平時。至期盥潄，整衣端坐，手結
X62n1172_p0095a20║印，口稱佛名，含笑而逝，如入禪定。
X62n1172_p0095a21║明楊嘉褘，字邦華，泰和人，世家子也。年十三，持不殺
X62n1172_p0095a22║戒，蚤虱無所傷。潛心淨土法門，日誦彌陀經。二十三，
X62n1172_p0095a23║肄業南雍。俄疾作，以萬曆乙巳仲冬十九日卒。卒之
X62n1172_p0095a24║先，夢遊地獄，見地藏大士於冥陽殿。覺而放諸生命，
X62n1172_p0095b01║延僧誦經念佛。謂人曰：吾將逝矣，青蓮華現吾前，得
X62n1172_p0095b02║非淨土境乎？遂晝夜念佛不輟。命息燭，曰：汝輩假燭
X62n1172_p0095b03║為明，吾不須燭，常在光明中耳。問：何所見？曰：蓮開四
X62n1172_p0095b04║色。問：見彌陀否？曰：見彌陀現千丈身。問觀音，曰：身與
X62n1172_p0095b05║彌陀等。問勢至，曰：不見也。言訖，忽躍起拈香，連聲語
X62n1172_p0095b06║曰：彌陀經功德不可說，不可說，吾已得上品矣。寂然
X62n1172_p0095b07║而逝。仲兄嘉祚傳其事而矢之曰：予所誑語，墮拔舌
X62n1172_p0095b08║獄。其亦見之真而言之切歟？不信淨土者可思已。
X62n1172_p0095b09║明郝熈載，錢塘人，法名廣定。生平忠信不欺，以德行
X62n1172_p0095b10║稱於黌校。晚歸佛持誦，夙夜加虔。萬曆辛亥春二月
X62n1172_p0095b11║得疾，每睡覺云：吾夢於山中求見佛，佛未見，見百鳥
X62n1172_p0095b12║叢集，如是累日。至二十七子夜，忽云：有二童子來迎
X62n1172_p0095b13║佛，坐蓮華臺現吾前，吾往矣。吉祥而逝。
X62n1172_p0095b14║明戈以安，法名廣泰，錢塘人。性至孝，素積善行，而深
X62n1172_p0095b15║自韜晦，不求人知。晚歲精誠奉佛，與靈芝、僧玄素結
X62n1172_p0095b16║春秋二社，念佛誦華嚴五經。忽謂人曰：吾大限將至，
X62n1172_p0095b17║當為西歸資糧。遂自室課誦，昕夕不輟，預定歸期。於
X62n1172_p0095b18║臘月二十一日前二夕，母子環視悲哽。居士笑曰：生
X62n1172_p0095b19║必有滅，奚悲為？吾方凝神淨域，面覲彌陀，若等慎勿
X62n1172_p0095b20║以情愛亂我。正念諄諄，惟囑助念無間雜語。至期，寂
X62n1172_p0095b21║然而逝。
X62n1172_p0095b22║明孫叔子，法名大玗，自幼敏而好學。年十二，隨父鏡
X62n1172_p0095b23║吾公奉四十八願彌陀像入雲棲，因受五戒。歸斷葷
X62n1172_p0095b24║血，矢志念佛，誓取金臺，勤苦不惜身命。俄見兩比丘
X62n1172_p0095c01║持蓮華，以一心淨土印可。復見化人誦金剛經一晝
X62n1172_p0095c02║夜，乃矍然起坐曰：彌陀、觀音皆來迎我。結金剛拳印，
X62n1172_p0095c03║大呼阿彌陀佛數聲，泊然而寂。時萬曆辛亥仲冬十
X62n1172_p0095c04║一日。有淨土十二時歌傳世，詳具吳太史西生傳中。
X62n1172_p0095c05║尼僧往生
X62n1172_p0095c06║隋尼大明，志尚清修，誓生淨土。每入室禮念，先著淨
X62n1172_p0095c07║衣，口含沉香，文帝后甚重之。將終之日，眾忽聞沉香
X62n1172_p0095c08║滿室，俄而光明如雲，隱隱向西沒焉。
X62n1172_p0095c09║唐尼淨真，居長安積善寺。衲衣乞食，誦金剛經十萬
X62n1172_p0095c10║遍，篤志念佛。語弟子曰：五月內十度見佛，兩度見寶
X62n1172_p0095c11║蓮華上童子遊戲，吾已得上品生。言訖，跏趺而化，祥
X62n1172_p0095c12║光滿菴。
X62n1172_p0095c13║唐尼悟性，居廬山，遇照闍黎，教以發願念佛，六時精
X62n1172_p0095c14║進，一切不亂。大曆六年，忽染疾，聞空中音樂西來，謂
X62n1172_p0095c15║左右曰：我神遊極樂，已得中品上生，見同志誠心念
X62n1172_p0095c16║佛者，皆有蓮華待之，汝等應各努力。言訖而逝，面現
X62n1172_p0095c17║黃金色，時年二十四。
X62n1172_p0095c18║宋尼能奉，錢塘人，專修淨業。嘗夢佛光照身，及聞空
X62n1172_p0095c19║中善言開慰，告其徒曰：吾往生時至。少頃，聞奉念佛
X62n1172_p0095c20║聲甚厲，奔往視之，則合掌面西坐逝矣。異香滿室，樂
X62n1172_p0095c21║音西邁。
X62n1172_p0095c22║宋尼法藏，居金陵，戒德甚嚴，勤苦念佛。每歲四孟月
X62n1172_p0095c23║朔，集同志諷經持呪，大家善信，翕然從化。示寂之夜，
X62n1172_p0095c24║見佛菩薩金像，現其室中，光明照寺，端坐脫去。
X62n1172_p0096a01║婦女往生
X62n1172_p0096a02║隋文帝后獨孤氏，雖處王宮，深厭女質，常念阿彌陀
X62n1172_p0096a03║佛，以八月甲子命終。時永安宮北，種種音樂，自然震
X62n1172_p0096a04║响，異香滿室，從空而至。帝問闍提斯那：是何祥瑞？對
X62n1172_p0096a05║曰：淨土有佛，號阿彌陀，皇后業高，超登彼國，故現斯
X62n1172_p0096a06║瑞耳。
X62n1172_p0096a07║宋葛濟之，句容人，稚川後也。世事仙學。妻紀氏，獨精
X62n1172_p0096a08║誠念佛。元嘉十三年，方在機杼，忽覺空中透亮，因投
X62n1172_p0096a09║杼仰瞻，見西方有佛現身，寶葢幢幡，了了雲漢。喜曰：
X62n1172_p0096a10║經言無量壽佛，其即此耶。面佛作禮。濟之驚異，就之。
X62n1172_p0096a11║紀氏指示佛所，濟之亦見半身。俄而隱沒，祥雲五彩，
X62n1172_p0096a12║隣里咸覩焉。自是多歸佛法矣。
X62n1172_p0096a13║唐姚婆，因范行婆者，勸令念佛。後臨終見佛，菩薩來
X62n1172_p0096a14║迎，告佛言：未與范行婆別，請佛暫住空中。范至，姚婆
X62n1172_p0096a15║立化。
X62n1172_p0096a16║唐溫靜文妻，并州人。久病臥床，靜文勸令念佛。一年，
X62n1172_p0096a17║忽覩淨土，告其夫云：我已見佛，後月當去。囑父母云：
X62n1172_p0096a18║今得隨佛往生，願專心念佛，他日西方相見耳。言訖
X62n1172_p0096a19║而逝。
X62n1172_p0096a20║宋鄭氏，錢塘人，日課觀音經，念佛不輟。後病中索浴
X62n1172_p0096a21║畢，西向坐，問家人云：聞磬聲乎？淨土諸聖已至，觀音
X62n1172_p0096a22║手執金臺，如來接我登座。遂奄然而化。
X62n1172_p0096a23║宋荊王夫人王氏，專修淨業，曉夕勤至，給侍之人，無
X62n1172_p0096a24║不則效。惟一妾懈慢，夫人責之，遂悔悟精進，忽無疾
X62n1172_p0096b01║而逝。致夢他妾云：蒙夫人誨，已生安養。夫人未信也。
X62n1172_p0096b02║俄而亦夢與妾同遊寶池，見一華天衣飄揚，題曰：楊
X62n1172_p0096b03║傑。一華朝服而坐，題曰：馬玗。復見金臺，光明晃燿。妾
X62n1172_p0096b04║指曰：此夫人生處也。既覺，彌加䇿進。年八十一，慶誕
X62n1172_p0096b05║之晨，秉燭然香，望觀音閣而立。左右方具儀獻壽，已
X62n1172_p0096b06║立化矣。荊王，哲宗叔也。
X62n1172_p0096b07║宋廣平郡夫人馮氏，名法信，贈少師許珣之女，適承
X62n1172_p0096b08║宣使陳恩恭。少多病，醫不能療。參慈受深禪師，教以
X62n1172_p0096b09║齋戒念佛。諦信力行，十年不怠，病尋愈。忽厭世人怪
X62n1172_p0096b10║之，曰：清淨界中，失念至此。支那緣盡，行即西歸，何怪
X62n1172_p0096b11║之有？臨終，氣絕復甦，謂家人曰：吾歸淨土，見佛境界，
X62n1172_p0096b12║與華嚴十六觀經所說不異。已而長逝。三日後，舉屍
X62n1172_p0096b13║如生，異香芬馥。
X62n1172_p0096b14║宋宜人陸氏，錢塘人，朝請王璵妻也。嘗誦法華，篤意
X62n1172_p0096b15║淨土，禮懺一會，念佛萬聲，凡三十年。因微疾，忽聞天
X62n1172_p0096b16║鼓自鳴，人方驚異，即面西端坐，雙手結印而逝。
X62n1172_p0096b17║宋。樓氏慧靜，適寺簿周元鄉。嘗披玩傳燈，發明見地。
X62n1172_p0096b18║尤以淨業為真修，念佛不輟。晚年被疾，忽見蓮臺紫
X62n1172_p0096b19║色，化佛無數，異香滿室。語家人，亟令念佛，頃刻而化。
X62n1172_p0096b20║宋。𥘿氏淨堅，家松江。厭惡女身，與夫各處精持齋戒，
X62n1172_p0096b21║閱華嚴、法華、光明般若經無虗日。晨昏修彌陀懺，禮
X62n1172_p0096b22║佛千拜。久之，有光明入室，面西安坐而終。
X62n1172_p0096b23║宋吉安王氏女，日誦彌陀經、觀音普門品，念佛求度。
X62n1172_p0096b24║母死既殮，流血淋瀝。女誓云：若我孝心感佛，願母穢
X62n1172_p0096c01║氣不作。言訖血止。後父娶繼室，與之同修淨土。女臨
X62n1172_p0096c02║終，請僧說淨土觀法。更衣吉祥而臥，攪大悲所執幡，
X62n1172_p0096c03║寂然化去。
X62n1172_p0096c04║元鄭氏，淨安錢塘人，念佛日無虗度。得疾，聞空中聲
X62n1172_p0096c05║曰：汝行有期，毋得自怠。又見佛身金色，即奮起面西
X62n1172_p0096c06║端坐，召其出家子義修諷彌陀經，倐然而化。其女夢
X62n1172_p0096c07║母報曰：吾已得生淨土，可聞諸修師云。
X62n1172_p0096c08║元陶氏十六娘，常熟徐村人。年二十六，寡居無子。願
X62n1172_p0096c09║生淨土，恒持念彌陀觀世音經。忽夢白衣人挈蓮華
X62n1172_p0096c10║一朵與食之，覺後心神頗異。嗣裝一小閣，西向誦經
X62n1172_p0096c11║念佛。甫三年，見佛現光明，經函上有火團如彈子；氏
X62n1172_p0096c12║恐燒經，急以手撲，乃得舍利一顆。臨終時，化佛來迎，
X62n1172_p0096c13║別眾而去。
X62n1172_p0096c14║明。于媼。昌平州邵村民于貴之母，久積念佛。一日，浣
X62n1172_p0096c15║衣甚潔，謂其子曰：予將生淨土。子未信。至期，取几置
X62n1172_p0096c16║庭心，坐几上，脫去異香天樂，比鄰皆聞。
X62n1172_p0096c17║明方氏諸生吳應道室。三十而寡，守志歸佛，專修淨
X62n1172_p0096c18║土。一老媼亦齋戒相隨逐二十年。萬曆乙酉，時年五
X62n1172_p0096c19║十矣，小疾，呼老媼相對念佛不輟，無一語及他務。卒
X62n1172_p0096c20║前一日，沐浴更衣，然香禮佛，還坐一榻而逝。子用先，
X62n1172_p0096c21║第進士，質直不妄語，狀其事乞傳銘云。
X62n1172_p0096c22║明薛氏，武塘世族女。生時，母夢長庚入懷。後歸周，生
X62n1172_p0096c23║子五人而寡。秉節自誓，供觀音大士香煙，結蓮華，人
X62n1172_p0096c24║異之。專心淨業，好施不倦，念佛十五年如一日。萬曆
X62n1172_p0097a01║丁亥五月，得疾，醫進亂粥，確乎不許，遂絕粒，屏藥石。
X62n1172_p0097a02║至九月六日，延僧禮懺，且曰：四日足，吾事畢矣。乃西
X62n1172_p0097a03║向對彌陀像，晝夜繫念，囑諸子翊贊，禁諸婦女毋入。
X62n1172_p0097a04║遺命具龕，去棺槨，無焚錢帛，無祭煞神。時值重九，恰
X62n1172_p0097a05║第四日。次早，索水灌手，誦甘露真言，著所淨衣，戴誌
X62n1172_p0097a06║公帽，長跪佛前，念然香讚佛偈，輪珠念佛一百八徧。
X62n1172_p0097a07║逮午，趺坐結印而化，神氣熙然。時眾俱聞蓮香滿室，
X62n1172_p0097a08║諸子奉命入龕，觀者數千人，歡喜頂禮。
X62n1172_p0097a09║明劑道隆母李氏，年四十，長齋念佛，不解誦經。修葺
X62n1172_p0097a10║靜室一間，供奉佛菩薩像，朝夕焚香稱禮。每遇誕日，
X62n1172_p0097a11║誡子婦毋設慶席，惟禮懺一日或三日，如此者二十
X62n1172_p0097a12║五年。將終前一歲，用督紡所餘，延僧禮懺七晝夜。夢
X62n1172_p0097a13║大士持素珠一串示之曰：以此授汝。珠數乃往生期
X62n1172_p0097a14║也。夢中數之五十三顆，不解其義。至庚子五月十三
X62n1172_p0097a15║日，忽告家人曰：吾今日行矣，可舉家大聲念佛，助我
X62n1172_p0097a16║西行。子婦輩皆坐榻前念佛，面西端坐而逝。
X62n1172_p0097a17║明張母陶氏，為長水守約繼室。居士奉佛，氏化之，日
X62n1172_p0097a18║課誦無間。居士出禮普陀，母謂二子曰：吾平曰參是
X62n1172_p0097a19║心作佛，是心是佛二語，今始悟。初四日，吾行矣。及期，
X62n1172_p0097a20║端坐而逝。次日，居士歸成殮。俄棺上出青蓮華五朵，
X62n1172_p0097a21║居士大駭異，自愧不知其道行如此。遠近見聞，無不
X62n1172_p0097a22║嘆慕。
X62n1172_p0097a23║明中官孫名之母，一生齋戒念佛。年老微恙，自知時
X62n1172_p0097a24║至，告其子欲坐脫。子哀泣止之不得，乃為作龕。至期
X62n1172_p0097b01║入龕，安坐化去。
X62n1172_p0097b02║明陸母徐氏，嘉定人，孀居，刻志淨業。夫昔有千金出
X62n1172_p0097b03║貸，焚券不取，奩飾罄以施人，恒于佛所禮誦不輟，如
X62n1172_p0097b04║是十載。一夕，忽呼侍人曰：看東方光發否？我往生時
X62n1172_p0097b05║至矣，汝輩可助我。高聲念佛，合掌而逝。
X62n1172_p0097b06║明金陵定淮門楊撰。一豫章人，妻呼選一娘，三十生
X62n1172_p0097b07║子後，即與夫別居，聽其置妾，自日長齋念佛。至己丑
X62n1172_p0097b08║十五年矣，八月，忽雍發背，痛楚入骨，見一惡鬼，以刀
X62n1172_p0097b09║割其背肉，有大力神驅之去，苦若脫。旋謂夫曰：吾將
X62n1172_p0097b10║行矣，有童子四人相迎，可以清茶供之。夫疑是病中
X62n1172_p0097b11║囈語，問將何往，答曰：往西方。合掌念佛，遂逝。
X62n1172_p0097b12║明江寧十庿西門湯道人公甫，母八十一歲。向來長
X62n1172_p0097b13║齋念佛，每晨夕萬聲為課。庚寅元旦，公甫請融悟、觀
X62n1172_p0097b14║如兩戒師，䖍修大彌陀懺。以初四日五鼓進壇，有唐
X62n1172_p0097b15║道人者，在壇外打報鐘。平明時，忽見白鶴數十，旋繞
X62n1172_p0097b16║屋上。壇內緇素，悉見蓮華生佛座下。內外金光覆空，
X62n1172_p0097b17║山河大地，了無隔礙。如斯境界，有長香一枝。至行道
X62n1172_p0097b18║畢，下壇方散。此皆湯母䖍修淨土之現證也。其往生
X62n1172_p0097b19║上品必然矣。唐宜之目擊，載已求書。
X62n1172_p0097b20║附惡人往生
X62n1172_p0097b21║唐張善和，殺牛為業。臨終，見群牛作人語索命，於是
X62n1172_p0097b22║大怖，喚其妻云：速延僧為我懺悔。僧至，諭之曰：觀經
X62n1172_p0097b23║中說，臨終惡相現者，至心念佛，即得往生。和云：地獄
X62n1172_p0097b24║至急，不暇取香爐矣。即以右手擎火，左手拈香，面西
X62n1172_p0097c01║專切稱佛不息。踰日，安然而逝。
X62n1172_p0097c02║唐雄俊，寓成都，膽勇過人，不守戒律。嘗罷道從戎，尋
X62n1172_p0097c03║復為僧。因聞經言：一稱佛名，滅八十億劫生死重罪。
X62n1172_p0097c04║乃大喜曰：賴有此耳。自此過未盡改，而念佛不輟。大
X62n1172_p0097c05║曆丁未二月暴亡，經宿忽甦。言至冥司，主者判入地
X62n1172_p0097c06║獄。俊厲聲告曰：某入地獄無詞，但諸佛菩薩未免妄
X62n1172_p0097c07║語。觀經云：下品下生者，造五逆罪。臨終十念，尚得往
X62n1172_p0097c08║生。俊雖有罪，未作五逆，況改悔念佛無數乎？言訖，得
X62n1172_p0097c09║回生。後入山，齋戒念佛。越四年，辛亥三月，僧俗咸聚，
X62n1172_p0097c10║告曰：吾時至矣。爾輩還城，見吾親知，乞為語俊，以念
X62n1172_p0097c11║佛得生淨土，毋視為地獄漏網人也。語笑之間，端坐
X62n1172_p0097c12║而化。
X62n1172_p0097c13║宋仲明居山陰報恩寺，素行踰檢，因感疾，謂同學道
X62n1172_p0097c14║寧曰：我今心識散亂，何藥可治？寧教以隨息念佛，明
X62n1172_p0097c15║如所教。至七日，力已困憊，寧又令想目前佛像。久之，
X62n1172_p0097c16║忽見二菩薩，次復見佛，瞑目而逝。
X62n1172_p0097c17║宋吳瓊，臨安人。先為僧，退道返俗。前後兩娶，生二子。
X62n1172_p0097c18║屠沽之事，靡所不為。常庖廚殺雞鴨等，則持而唱云：
X62n1172_p0097c19║阿彌陀佛子，好脫此身去。連稱佛號，乃施刃。每切肉，
X62n1172_p0097c20║念佛不輟。後目上生瘤如雞卵，遂大憂怖。搆草菴，分
X62n1172_p0097c21║散其妻子，念佛禮懺，晝夜如不及。紹興二十三年，告
X62n1172_p0097c22║人云：瓊來日戌時去也。人皆笑之。次晚，以布衫換酒，
X62n1172_p0097c23║飲畢，書頌云：似酒皆空，問甚禪宗？今日珍重，明月清
X62n1172_p0097c24║風。端坐合掌，念佛化去。
X62n1172_p0098a01║宋陳企，龍舒人，甞殺人。後見鬼現，企大怖，急念阿彌
X62n1172_p0098a02║陀佛，鬼不得近。因念佛不已，鬼遂不現。臨終坐化。
X62n1172_p0098a03║元至正十五年冬，張士誠攻湖州，江浙丞相與戰，獲
X62n1172_p0098a04║四十人，囚檻送官。夜宿西湖鳥窠寺，適大猷謀禪師
X62n1172_p0098a05║徐步廊下，囚者見師神觀閒雅，持誦不輟，因告曰：長
X62n1172_p0098a06║老救我。師曰：我不能救，但至誠念南無救苦救難阿
X62n1172_p0098a07║彌陀佛，却救得爾曹也。中有三人信受其語，念不絕
X62n1172_p0098a08║口。天曉，發囚易枷鎻，偶至三人，刑具不足，惟繫以繩。
X62n1172_p0098a09║既而審鞠，乃良民被虜者，遂得釋。按：念佛法門，人知
X62n1172_p0098a10║為亡歿之皈宿，而不知生存之利益。是故聞持呪得
X62n1172_p0098a11║靈通，即改而持呪；聞講演得聰辯，即改而講演；聞營
X62n1172_p0098a12║造得福報，聞齋會得人緣，乃至聞攝養得長壽，種種
X62n1172_p0098a13║變易，曾無執持，安在其一心不亂，而望淨業之有成
X62n1172_p0098a14║耶？據實而諭，求生淨土，本為成佛度生，既非圖身後
X62n1172_p0098a15║之樂，復何計身前之利與否哉？
X62n1172_p0098a16║附物類往生
X62n1172_p0098a17║唐貞元中，河東裴氏畜鸚鵡，常念佛，過午不食。臨終，
X62n1172_p0098a18║十念氣絕，火化之，得舍利十餘粒，烱然耀目。僧慧觀
X62n1172_p0098a19║者，用陶甓建塔，以旌其異。成都尹韋臯為之記，有干
X62n1172_p0098a20║空相於無念，留真骨於己斃句云。
X62n1172_p0098a21║宋黃巖正等寺觀公，畜鴝鵒能言，常念佛不輟。一日
X62n1172_p0098a22║立化，穴土葬之，俄而舌端出紫蓮華一朵。靈芝律師
X62n1172_p0098a23║甞為之讚，有立亡籠閉渾閒事，化紫蓮華也太奇句。
X62n1172_p0098a24║昔潭州僧有養鴝鵒者，土呼八八兒，常念佛。既斃，以
X62n1172_p0098b01║棺葬之，忽生蓮華一朵，自其口出。有頌之者云：有一
X62n1172_p0098b02║靈禽八八兒，解隨僧口念彌陀。死埋平地蓮華發，人
X62n1172_p0098b03║不回心爭奈何。謹按世尊誓願云：眾生念我名號者，
X62n1172_p0098b04║必生我國。凡言眾生，上自天人，下至昆蟲皆是。以此
X62n1172_p0098b05║參之，則此鴝鵒必生西方世界，與頻伽等倡和法音
X62n1172_p0098b06║矣，可以人而不如鳥乎？事載潭州志，至今以八八名
X62n1172_p0098b07║其城門云。
X62n1172_p0098b08║明崇禎間，吳雪崖公為福州司理，生平䖍奉如來，每
X62n1172_p0098b09║往開元寺禮佛諷經。素聞省僧多茄葷，而本寺尤有
X62n1172_p0098b10║蓄牲宰食者，公為請督撫嚴示立石以禁止之，頑風
X62n1172_p0098b11║未能盡革。一日，公在禪堂念佛，一雞聞之亦念佛，公
X62n1172_p0098b12║詰僧曰：汝輩云寺中久不蓄牲矣，如何有雞索得之？
X62n1172_p0098b13║公念佛，雞仍念佛，乃痛責僧曰：今觀畜生尚有佛性，
X62n1172_p0098b14║汝輩薙染破戒，不若畜生多矣，墮落何疑？僧涕泣懺
X62n1172_p0098b15║悔曰：僧等從此發大誓願，誠實齋戒矣。通省聞風知
X62n1172_p0098b16║儆者，沙門為之一變云。公養此雞于署中，恒念佛不
X62n1172_p0098b17║輟，後轉官携至丹陽，送入海會菴中，以其為接眾所
X62n1172_p0098b18║使，遠近生信也。雞至菴日，即念佛立化，公為樹塔誌
X62n1172_p0098b19║焉。出唐宜之巾馭乘。
X62n1172_p0098b20║明江西鄒子尹祖為廣東兵憲，有參將自知三世，因
X62n1172_p0098b21║一世為蛇，二世為書生，三世即今職。因提兵征洞蠻，
X62n1172_p0098b22║過一山，諭軍士曰：我夙世曾於此山為蛇，今欲進山
X62n1172_p0098b23║視舊屬，汝輩勿驚怖也。入見洞中蛇無數，參將作蛇
X62n1172_p0098b24║語謂之曰：我昔與爾並生于此，只因我能念佛一聲，
X62n1172_p0098c01║即得生人中，今為大將。爾等何不念佛，求脫此苦耶？
X62n1172_p0098c02║蛇俯首作受教狀。參將凱旋日，復入洞察之，則萬蛇
X62n1172_p0098c03║皆死，應以念佛化去矣。鄒公聞而異之，述其事以傳。
X62n1172_p0098c04║明崇禎間，中州僧覺圓戒律精嚴，發願廬山東林寺
X62n1172_p0098c05║齋僧，設立關乞緣。時護關僧至華氏托鉢回，有雄雞
X62n1172_p0098c06║隨至中途，僧覺送還，華氏納之，因閉其門。雞從屋上
X62n1172_p0098c07║飛出，追赴關所，旋繞不去，同覺師立關三年。出後，携
X62n1172_p0098c08║往東林，為之受戒。大眾上堂念佛，雞忽隨之。念佛踰
X62n1172_p0098c09║年，齋僧緣畢，雞即坐化，瘞于寺傍。又傳載廬州有坐
X62n1172_p0098c10║化猫，峽中有坐化猴，巢縣柘臯鎮有立化雀，黃大參
X62n1172_p0098c11║庭翠有放生坐化猪，種種靈異，誠足昭法化于無窮
X62n1172_p0098c12║矣。
X62n1172_p0098c13║
X62n1172_p0098c14║淨土晨鐘卷第十（終）