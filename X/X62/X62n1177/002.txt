X62n1177_p0209b01║角虎集卷下
X62n1177_p0209b02║
X62n1177_p0209b03║廣信博山無異元來禪師（嗣壽昌經禪師）
X62n1177_p0209b04║師舒城沙氏子，生而白衣重包，葷血酒漿不入於口。
X62n1177_p0209b05║十六遊金陵，聽講法華，喟然嘆曰：求之在我，豈可循
X62n1177_p0209b06║文逐句哉？遂禮五臺靜庵剃髮，參壽昌數載。後居一
X62n1177_p0209b07║室，聞護法神倒地，不覺心開，呈偈曰：玉山誘一言，心
X62n1177_p0209b08║恢語路絕。幾多玄解會，如沸湯澆雪。沒巴鼻金針，好
X62n1177_p0209b09║因緣時節。梅蕊綻枯枝，桃花開九月。觸目如休辯別，
X62n1177_p0209b10║急水灘頭拋探篙，溺殺無限英雄客。昌額之，遂記莂。
X62n1177_p0209b11║師禪淨雙修，每示眾云：單提一句彌陀，當以信行願
X62n1177_p0209b12║為資糧。信得自心有成佛底種子，信有淨土可生，信
X62n1177_p0209b13║我將來必定見佛，畢竟成佛也。行者念念無間，如人
X62n1177_p0209b14║行路，直至到家乃可。願則願自己生淨土，更願盡大
X62n1177_p0209b15║地人同生淨土耳。
X62n1177_p0209b16║行人念佛，正當發願往生，不可接目前淨土。大方之
X62n1177_p0209b17║家，安可滯一隅？謂之心淨土淨，正所謂乘大海認浮
X62n1177_p0209b18║漚為全潮者，不亦迷乎？雲棲師翁云：執事而背理，類
X62n1177_p0209b19║蒙童讀古聖之書；執理而背事，比貧士獲豪家之券。
X62n1177_p0209b20║夫蒙童讀書，雖不解義，而終有開曉之時；貧士獲券，
X62n1177_p0209b21║縱堆積如山，終無管業之理。果將一句彌陀念教，不
X62n1177_p0209b22║念自念，究竟到一心不亂，則惟心之理，不言可喻，又
X62n1177_p0209b23║何妨發願往生乎？達惟心之境，終日生而不妨無生，
X62n1177_p0209b24║終日無生而不妨往生也，又何況念空真空，生徹無
X62n1177_p0209c01║生乎？
X62n1177_p0209c02║廣信瀛山雪關智誾禪師（嗣博山來禪師）
X62n1177_p0209c03║師上饒傅氏子，八歲辭寡母，依景德傳公出家。傳矜
X62n1177_p0209c04║師體羸，教以頂禮觀音大士。忽夢手摩其頂，肢骨漸
X62n1177_p0209c05║強。泛覽羣書，𠁗然意解。一日，見壇經火燒海底句，疑
X62n1177_p0209c06║之。參博山，默究船子藏身公案。偶見槽廠拽磨，忽然
X62n1177_p0209c07║磨鼻拽脫，遂有省。呈偈曰：直下相逢處，由來絕覆藏。
X62n1177_p0209c08║舌頭元是肉，嚼破也無妨。山可之。余集生居士問：永
X62n1177_p0209c09║明禪淨四料揀，餘即不問。如有禪有淨土，為當參學
X62n1177_p0209c10║事畢，旋取西方？為復直下單提，潛續淨念？就中不無
X62n1177_p0209c11║抗互在。請和尚特為現前淨眾，放開一線道。
X62n1177_p0209c12║師答云：永明大師深憫此事，垂手拯㧞，使知真禪宗
X62n1177_p0209c13║即是真淨土，惟心之外無別佛；真淨土即是真禪宗，
X62n1177_p0209c14║惟佛之外無別心。以心佛不可岐而二之，禪淨不可
X62n1177_p0209c15║離而異之。故揀云：有禪有淨土，猶如戴角虎，現世為
X62n1177_p0209c16║人師，當來作佛祖。苟見真虎，似不必有角，亦能噬人；
X62n1177_p0209c17║苟悟真禪，似不必修淨，亦能成佛。然虎既獰而復有
X62n1177_p0209c18║角，虎愈雄威；禪既通而兼有淨，禪愈發明。以沉空守
X62n1177_p0209c19║寂之枯禪，不若提醒念佛，亦得三昧。故復揀云：無禪
X62n1177_p0209c20║有淨土，萬修萬人去。以靠實踏穩之淨土，遠勝狂解
X62n1177_p0209c21║失心，何關正悟？故復揀云：有禪無淨土，十人九錯路。
X62n1177_p0209c22║其無禪無淨，原是毛道凡夫，既永無開悟之機，復迷
X62n1177_p0209c23║却往生之路，宜其苦受在鉄牀銅柱之間，自取輪迴，
X62n1177_p0209c24║佛亦難救。故佛闢淨土一門，圓收廣攝，苟具信、行、願
X62n1177_p0210a01║三種，則雖不悟惟心，不見真佛。若肯持名念佛，所謂
X62n1177_p0210a02║纔稱寶號，即投種於蓮胎；一發信心，便標名於金地。
X62n1177_p0210a03║以戒善雖享天宮之福樂，下品亦能勝其人；以蜎蠕
X62n1177_p0210a04║雖墮飛走之微軀，佛光亦能觸其類。臨終十念，旃陀
X62n1177_p0210a05║羅帶業往生；舌吐蓮華，鸚鵡鳥立亡奇特。是知念佛
X62n1177_p0210a06║普被三根，聖凡齊遊四土。漫天布網，撈摝大地羣靈；
X62n1177_p0210a07║苦海駕橋，度盡有緣種類。永明往矣，誰作梯航？余謂
X62n1177_p0210a08║雲棲大師，悲心智廣，乘願再來，禪淨互融為一貫，宗
X62n1177_p0210a09║教博綜為圓乘。昔金華宋景濂學士，悟前身為半塘
X62n1177_p0210a10║書經長老，即壽師脫胎應現。然則二百餘年以來，永
X62n1177_p0210a11║明老人安得久潛化迹，倦於津梁，而徑篾聞其影響
X62n1177_p0210a12║乎？今觀彌陀疏鈔，博採廣羅，抽宗鏡之精華，釀成美
X62n1177_p0210b01║味；換禪門之格調，振起蓮宗。所謂滔天之際，尚作慈
X62n1177_p0210b02║舟；大夜方沉，猶為寶炬。此永明而遯入雲棲，藏真禪
X62n1177_p0210b03║於淨土，移少室於東林，非具眼者，曷能辨其來繇，知
X62n1177_p0210b04║其作略？可謂埜色更無山隔斷，天光直與水相通。佛
X62n1177_p0210b05║不云乎：制之一處，無事不辦。此可證也。
X62n1177_p0210b06║杭州徑山覺浪道盛禪師（嗣東苑鏡禪師）
X62n1177_p0210b07║師建寧張氏子。十九歲見大父歸寂，自疑曰：這一點
X62n1177_p0210b08║靈明向甚麼處去？一日，聞猫呌有省，遂往瑞巗剃落。
X62n1177_p0210b09║參博山，於董巗受具。是冬謁東苑，苑細究其生平參
X62n1177_p0210b10║證處，及徵詰五家門堂差別之旨。師恣意披其所見，
X62n1177_p0210b11║苑感嘆曰：不期子乃能深入此秘密法門，吾壽昌這
X62n1177_p0210b12║枝慧命屬子流布去也。遂付以衣拂。師願廣悲深，匡
X62n1177_p0210c01║時救弊，甞提六字公案弘揚淨土法門，以示眾云：
X62n1177_p0210c02║念佛直指圖【圖】佛祖之所以異於人者，以其善用心與占地步而端
X62n1177_p0210c03║趨向也。佛法之要，莫過於參禪、念佛、持呪、修觀、習經
X62n1177_p0210c04║論、持戒善也，而念佛三昧最為尊特。葢人秪有一心，
X62n1177_p0210c05║既此一心全提心佛，則一切妄念、雜念皆攝歸於不
X62n1177_p0210c06║亂之正念，無始業識種子悉融化為獨露之真心，不
X62n1177_p0210c07║別參公案而話頭自親，不細審戒律而梵行自淨，不
X62n1177_p0210c08║修觀法而諦理自成，不持呪心而神功自顯，不分別
X62n1177_p0210c09║名義而旨趣自臻，不涉歷階梯而地步自到。正以全
X62n1177_p0210c10║提心佛，萬法皈依，不假方便，自得頓超，更無傍瞥偷
X62n1177_p0210c11║心而能分心劫奪其快捷。此法門自遠公開宗結社
X62n1177_p0210c12║於廬山，如十八高賢輩各感應，及臨終見佛，聖境現
X62n1177_p0210c13║前而得往生者無筭，是皆一生取辦，不待來世再修，
X62n1177_p0210c14║所謂一句了然超百億，不歷僧祗獲法身也。嗣是長安
X62n1177_p0210c15║善導（光明法師），南嶽承遠（般舟和尚），雲峰法照（五會法師），新定少康
X62n1177_p0210c16║（臺岩法師），永明延壽（智覺禪師），昭慶省常（圓淨法師），長蘆宗賾（慈覺禪師）。
X62n1177_p0210c17║至我雲棲蓮池大師，中興淨業，集眾大成，為第八祖。
X62n1177_p0210c18║正予所謂結束百千三昧法門，指歸一句念佛要旨。
X62n1177_p0210c19║披六度而嚴法身，攝羣機而趣正覺。開化之盛，誠耀
X62n1177_p0210c20║古彌今矣。蓋以念佛念心，如投胎帝王，即是王子，即
X62n1177_p0210c21║登王位。其用心之圓，地步之高，趣向之上，非同臣僚
X62n1177_p0210c22║從科第而漸次進取，始得親近尊貴也。故吾特作此
X62n1177_p0210c23║圖，以百丈禪師全提向上之正令，以明馬祖即心即
X62n1177_p0210c24║佛之宗旨，參合靈山、極樂二如來之直指人心，見性
X62n1177_p0211a01║成佛之秘要也。
X62n1177_p0211a02║元旦茶話
X62n1177_p0211a03║問：念佛法門，亦可見性成佛乎？師曰：此當念喚醒主
X62n1177_p0211a04║人公，直指人心，見性成佛之全提宗旨也。參禪雖為
X62n1177_p0211a05║直指，悟入者難，惟念佛乃真圓頓法。古人指念佛為
X62n1177_p0211a06║捷徑，猶未盡其善，捷徑雖異於曲路岐途，未免從門
X62n1177_p0211a07║外而入。今主人現坐堂皇之上，自呼自醒，豈有含元
X62n1177_p0211a08║殿上之人更覓長安之捷路乎？故吾以念佛即念心，
X62n1177_p0211a09║使常住真心圓明淨炤，不向外馳求，則超出聖凡、善
X62n1177_p0211a10║惡、是非、大小、偏圓諸對待之外矣。今人不知自心念
X62n1177_p0211a11║自佛，強立西方許多名相，轉使此心王向諸心所法
X62n1177_p0211a12║上比量較計，是令殿上帝王降階而與羣臣黎庶較
X62n1177_p0211a13║貴賤也，是復令殿上帝王轉向士庶位中求科第進
X62n1177_p0211a14║取而後再進王位也。夫此內紹宗旨，不繇臣僚功勳
X62n1177_p0211a15║而入，所謂諸三昧中之王三昧。既謂之王三昧，何可
X62n1177_p0211a16║與心所法及諸名相、六度萬行、差別進修相比量哉？
X62n1177_p0211a17║今日無真念佛者，皆主持蓮宗之人悞此心王之佛，
X62n1177_p0211a18║流落他鄉耳。如主人在家中坐，忽有客從外來呼：主
X62n1177_p0211a19║人在家否？若真正主人，合應曰：儞喚我作甚麼？若此
X62n1177_p0211a20║時自己作主不得，却向外亂走，客復呼曰：主人！儞歸
X62n1177_p0211a21║家來與儞說話。彼主人聞呼之急，愈走遠去，如人追
X62n1177_p0211a22║賊相似，愈呼愈趕不著，且不計千山萬水拋家棄土
X62n1177_p0211a23║去，又安得自悟主人元在家常住坐乎？嗚呼！大地眾
X62n1177_p0211a24║生皆是昧自己主人棄家亂走者，惟我彌陀慈父念
X62n1177_p0211b01║此眾生如一子，念念欲呼彼在家中住坐，莫向外馳
X62n1177_p0211b02║求也。
X62n1177_p0211b03║問：今人既拋家外走，呼之不回，亦要設法比喻，令
X62n1177_p0211b04║其歸家，不亦有捷徑之路乎？
X62n1177_p0211b05║師曰：善。此亦喻言人走在他鄉，須歲月始得歸家。不
X62n1177_p0211b06║見達麼云：一念旋機，還同本得乎？此眾生心迷家外
X62n1177_p0211b07║走，如人身子睡在牀上，夢馳萬里之外，或見天堂之
X62n1177_p0211b08║極樂，或見地獄之極苦，或見刀兵水火、賊盜劫殺，或
X62n1177_p0211b09║迷妻子名利恩愛，或於冤家業障、罪犯臨身，或於朝
X62n1177_p0211b10║廷邊塞、軍國大事，不勝憂悲苦惱，驚魂駭魄，大呌救
X62n1177_p0211b11║苦阿彌陀佛，驚回大夢，原來身子猶在牀上，雖則通
X62n1177_p0211b12║身汗下，亦不曾移寸步出故鄉也，安可以他鄉實法
X62n1177_p0211b13║會耶？故曰：念念呼醒夢中人，自悟本無生死心。今人
X62n1177_p0211b14║睡熟沉酣，不能自醒，必須眷屬親友呼之、推之、錐之、
X62n1177_p0211b15║劄之，伶俐人一呼便醒，沉重人再如推呼。若更睡死
X62n1177_p0211b16║沉迷，如皮下無血漢，不免深錐痛劄入於骨髓，而究
X62n1177_p0211b17║其必死之疾。如果死而不返，此一念佛心猶足為九
X62n1177_p0211b18║轉還丹，起死回生，肉白骨而返靈魂。惜乎！世人不知
X62n1177_p0211b19║念佛之靈騐如此。
X62n1177_p0211b20║問：吾師不惜廣長舌，為古今迷倒痛說此法，秪如
X62n1177_p0211b21║念佛即是念心，何不令人念心為直指乎？
X62n1177_p0211b22║師曰：眾生心多不淨，止以妄想愛欲，多牽入輪迴生
X62n1177_p0211b23║死。此等妄想愛欲之心，不是地獄心，即是餓鬼心，不
X62n1177_p0211b24║是畜生心，即是修羅心，不是五逆十惡心，即是貪嗔
X62n1177_p0211c01║妬痴、貢高我慢、殺盜婬妄、僭竈篡亂之心。此心何可
X62n1177_p0211c02║念哉？世間最可念者，父母有時照應不著，或病患之
X62n1177_p0211c03║至，雖呌爺娘，不能免其苦。至若妻子恩愛，兄弟朋友
X62n1177_p0211c04║之好，子女玉帛，珍寶車馬，宮室土地，乃至萬乘之尊，
X62n1177_p0211c05║極品之貴，一旦生死禍患，毫無能救。返而求之，最親
X62n1177_p0211c06║莫若自己身手頭目、耳鼻口舌，互相愛護。一朝目昏
X62n1177_p0211c07║耳聾，手攣脚硬，咽硬舌結，氣息不通，則心志神魂，皆
X62n1177_p0211c08║顛倒迷亂，而不能作主。況身外之法，何可念哉？身外
X62n1177_p0211c09║之法，既不可念，則心上之法，如平日能文章，能詩偈，
X62n1177_p0211c10║能道理，能經濟世事，能明經教妙義，能參公案機鋒，
X62n1177_p0211c11║及到一口氣不來時，畢竟心思不及，擬議不能。惟有
X62n1177_p0211c12║自己這念佛心，自為主宰，始得自由自在，超超乎聖
X62n1177_p0211c13║凡善惡、生死妄業之外。豈非百丈所謂靈光獨耀，迥
X62n1177_p0211c14║脫根塵，體露真常，即如如佛乎？
X62n1177_p0211c15║此一心念佛是諸三昧中三昧王，如悉達太子投胎
X62n1177_p0211c16║于淨飯王夫人腹中，纔生下地，已是天上天下獨尊，
X62n1177_p0211c17║亦便是飯王太子。父王之天下國家皆是太子所有，
X62n1177_p0211c18║何用如臣子從一科一第取功名爵位以至極品，而
X62n1177_p0211c19║後始有國土哉？秪此一念妙圓真心，天然尊貴，逈絕
X62n1177_p0211c20║聖凡，真是佛頂門上生出，秪恐不是真佛種子，不愁
X62n1177_p0211c21║成佛不解說法、不獲莊嚴也。且如何是真佛種子？即
X62n1177_p0211c22║此一心不亂，真能時時現前、念念相續，自然成就如
X62n1177_p0211c23║是功德莊嚴，又安肯如諸小教漸門修一功、立一行、
X62n1177_p0211c24║斷一惑、進一品，漸漸積功德、歷階梯而後到極地也？
X62n1177_p0212a01║若謂我不曾修六度萬行，何以能成就國土莊嚴？不
X62n1177_p0212a02║知一滴之水投于大海，則收盡百川之味；一心投於
X62n1177_p0212a03║圓覺，則統眾德而大備、爍羣昏而獨照；一針中於太
X62n1177_p0212a04║極，則範圍天地而不過、曲成萬物而不遺。所謂銷我
X62n1177_p0212a05║憶劫顛倒想，不歷僧祗獲法身，與彈指圓成八萬門，
X62n1177_p0212a06║一超直入如來地者，惟此最上一乘妙心足當此旨。
X62n1177_p0212a07║我此念佛三昧法門，獨取一心之純粹精，如大易之
X62n1177_p0212a08║乾卦六爻，上下內外，無非一純粹精，更無生尅制化，
X62n1177_p0212a09║及諸變易反覆之雜體，所以謂之純亦不已。大明終
X62n1177_p0212a10║始，時乘六龍以御天，纔見有潛見愓躍飛亢，便有六
X62n1177_p0212a11║首，不能用九矣。惟不見六龍之有首，則純一統天，乃
X62n1177_p0212a12║見天則之不雜也。此念佛三昧法門，獨大易重乾，足
X62n1177_p0212a13║以比喻。其餘六子，及八八六十四卦，皆陰陽六錯，破
X62n1177_p0212a14║體不純，不可謂時乘六龍以御天。亦惟念佛王三昧
X62n1177_p0212a15║法門，可配善財童子，純一無雜之心，能入一真法界
X62n1177_p0212a16║毗盧藏身之三昧。是故阿彌陀佛，在極樂為無量光，
X62n1177_p0212a17║在華嚴則是法界藏身之王中主，于宗門則可以配
X62n1177_p0212a18║天。然尊貴還鄉，盡是兒孫事，祖父從來不出門，而常
X62n1177_p0212a19║寂光土，清淨法身，亦不必推爺在裏頭也。豈非天上
X62n1177_p0212a20║天下，向上全提之妙旨哉。
X62n1177_p0212a21║念佛要旨
X62n1177_p0212a22║諸佛甞覺不迷，如日輪當空，更無迷昧。眾生甞迷不
X62n1177_p0212a23║覺，如色想在夢，更無覺明。是故念佛最為直捷，以念
X62n1177_p0212a24║念喚醒自家主人公，則不復迷於根塵識界之生死
X62n1177_p0212b01║輪轉也。所謂眼若不睡，諸夢自除；心若不異，萬法一
X62n1177_p0212b02║如。此葢念佛一心不亂，如獅子哮吼，象王蹴踏，有何
X62n1177_p0212b03║妖狐怪獸能當其聲勢而不消滅乎？然念佛貴念念
X62n1177_p0212b04║無間，純一不雜，自能作主，不為妄想所遷，則神純臻
X62n1177_p0212b05║化，速成三昧矣。
X62n1177_p0212b06║念佛以全提一心成淨土說
X62n1177_p0212b07║法界一切含生，元同一個心性，只因一念妄動，遂自
X62n1177_p0212b08║各成異途。所以念善則從善，念惡則從惡，念有則墮
X62n1177_p0212b09║有，念空則沉空，念妄則逐妄輪迴，念真則歸真常住。
X62n1177_p0212b10║是故眾生因念動處而向外流轉，諸佛亦因念動處
X62n1177_p0212b11║而向己歸還。馳之遠者，愈散而愈迷；返之近者，愈收
X62n1177_p0212b12║而愈悟。所以迷者亦有深淺，悟者亦有頓漸，收者亦
X62n1177_p0212b13║有權實，求者亦有速遲。種種設化投機，無非即念接
X62n1177_p0212b14║引。然百千三昧法門，其最捷最頓，直指全提之法，莫
X62n1177_p0212b15║過於自心念自佛，自佛念自心，為因果不二，本始同
X62n1177_p0212b16║源之妙也。況人以一心為本，萬法為用，苟能一心自
X62n1177_p0212b17║念自佛，則念念頓超自覺聖智，又有何法不從吾自
X62n1177_p0212b18║心之佛而發揮哉？乃至百千方便，互相攻擊，無非欲
X62n1177_p0212b19║令眾生發真歸元，不為妄想之所轉耳。至于說彌陀
X62n1177_p0212b20║經，更不分真別妄，較實論權，並無頓漸偏圓之可拘，
X62n1177_p0212b21║亦無始終大小之可判，直是全提一心不亂，清淨解
X62n1177_p0212b22║脫之法，使彼一切有見無見，常見斷見之凡夫小乘，
X62n1177_p0212b23║邪人外道，一一皆得頓發自心，超越世出世法，而成
X62n1177_p0212b24║就不可思議功德也矣。
X62n1177_p0212c01║世人孰知此經大旨，妙在不立依真起妄，返妄歸真
X62n1177_p0212c02║之語。但敘彼佛現在說法，其極樂世界，依正報相，有
X62n1177_p0212c03║如是樓閣階道，水鳥行樹，有如是聲聞緣覺菩薩眾
X62n1177_p0212c04║會，皆是如來一心清淨行願之所作也。若有善根之
X62n1177_p0212c05║人，發願往生，執持名號，毋論一日七日，但能一心不
X62n1177_p0212c06║亂，自然頓斷生死，命根現前，感應道交，即時親見彼
X62n1177_p0212c07║佛及諸聖眾。豈非臨終西方境，分明在目前，乃吾自
X62n1177_p0212c08║心佛性現量所成就之功德莊嚴哉。而六方諸佛，恐
X62n1177_p0212c09║此土眾生，深信不及。蓋以一向聞佛說法，種種教人
X62n1177_p0212c10║觀察修習六度萬行，然後始得到佛境界。如何此會，
X62n1177_p0212c11║但教一心持名，不假方便，即得成就如是莊嚴。所以
X62n1177_p0212c12║出廣長舌，異口同音，稱讚我佛一心持名之法，是眾
X62n1177_p0212c13║生難信之法，是諸佛難行之事。汝等眾生，常信一心
X62n1177_p0212c14║念佛，是諸佛已會成就不可思議功德之所護念者
X62n1177_p0212c15║也。
X62n1177_p0212c16║若能深信一心持名，則心心清淨，念念解脫，根根塵
X62n1177_p0212c17║塵，週徧法界，皆成莊嚴淨土矣。豈非十世古今，始終
X62n1177_p0212c18║不離於當念，微塵剎海，自他不隔於毫端哉。我佛正
X62n1177_p0212c19║以一切眾生，病在多知多見，若更立知見而破知見，
X62n1177_p0212c20║反生知見而病其知見也。是故但教彼一心持名，不
X62n1177_p0212c21║假觀行，自成觀行之功，不假破立，自成破立之因。若
X62n1177_p0212c22║於一心不亂之中，復作念而無念，無念而念等解，不
X62n1177_p0212c23║亦大失其一心不亂正旨乎。又況以寂照能所，止觀
X62n1177_p0212c24║是非之名言分別，反惹起他五濁眾生邪見邪緣，而
X62n1177_p0213a01║誤其自心清淨現量之正法乎。
X62n1177_p0213a02║余所謂念佛之法，妙在全提當人本心自性不可思
X62n1177_p0213a03║議威力，使其念念憤烈，時時逼真，自然超越世間，以
X62n1177_p0213a04║獲自在殊勝。豈不與教外別傳，不立文字之旨相參
X62n1177_p0213a05║哉。或有信此言是直指之妙，可以普攝三根，而歸正
X62n1177_p0213a06║覺。何淨土蓮花，乃有九品之次第乎。雖此一心自覺
X62n1177_p0213a07║聖智法門，元無等級。其如眾生根性，有大小之別哉。
X62n1177_p0213a08║若能了此全提一心之旨，則知千紅萬紫，不異春光。
X62n1177_p0213a09║萬派千流，皆同濕性。至於水漲船高，泥多佛大，又在
X62n1177_p0213a10║行力之勤惰，與信願之淺深耳。△當知六道凡夫，必
X62n1177_p0213a11║須念此心佛，始得疾了生死。二乘聲聞，必須念此心
X62n1177_p0213a12║佛，始得疾越偏空。大乘菩薩，必須念此心佛，始得疾
X62n1177_p0213a13║超法界。是故普賢長子，亦必念此心佛，始得圓滿華
X62n1177_p0213a14║藏之莊嚴也。嗚呼，如此自念心佛，須深信此不可思
X62n1177_p0213a15║議解脫法門，始得轉身一路，身裏出門之生機也。不
X62n1177_p0213a16║則正好參研雲棲大師彌陀疏鈔。其中融通藏海，透
X62n1177_p0213a17║徹化機，而廣大悉備，無所不極其至矣。
X62n1177_p0213a18║佛日石雨方禪師（嗣湛然澄禪師）
X62n1177_p0213a19║師云：念佛有多種：有漸，有頓，有頓中漸，有漸中頓。如
X62n1177_p0213a20║今人油口念佛，雖然也不知觀相，也不識西方，他後
X62n1177_p0213a21║直至善惡業報盡時，這一句油口彌陀也用得著。若
X62n1177_p0213a22║是頓念的人，直下持名，或一日，或七日，念得一心不
X62n1177_p0213a23║亂，不獨死後往生，即現身彌陀全身顯現。更有要識
X62n1177_p0213a24║念佛是誰的人，隨念隨扣，扣到無可扣處，忽然撞著，
X62n1177_p0213b01║此便是頓中漸念的人。頓中頓者，也不管儞西方東
X62n1177_p0213b02║土，也不管儞靜念散心，只要一句念得著，便是好手。
X62n1177_p0213b03║所謂：若人散亂心，入於塔廟中，一稱南無佛，皆已成
X62n1177_p0213b04║佛道。雖然，古人為甚麼又道：念佛一聲，漱口三日？參。
X62n1177_p0213b05║越州西遁居士祁淨迢（嗣三宜禪師）
X62n1177_p0213b06║公字季超，居學校中，有出塵想，尋訪知識，研窮個事
X62n1177_p0213b07║多年，既契旨乎言外，遂印心於三宜和尚。惡祖庭秋
X62n1177_p0213b08║晚，襲其位者多有解無行，因編宗門崇行錄以勵之。
X62n1177_p0213b09║每以淨土一法作末後句，晨夕念佛，求生西方為淨
X62n1177_p0213b10║社。撰緣起云：淨土一門，吾佛宣之於先，諸聖僧修於
X62n1177_p0213b11║後，其為度生死寶筏昭昭矣。自法運下衰，狂慧之流
X62n1177_p0213b12║起而掃之，方自負高玄超越，不知已入斷常二見而
X62n1177_p0213b13║莫之救也。請試言之：夫掃淨土者，大抵引心淨土淨
X62n1177_p0213b14║之說，以為惟心淨土已耳，豈更有一土為吾所往生
X62n1177_p0213b15║乎哉？葢以心為谿達空虗之心，而已病於斷；以土為
X62n1177_p0213b16║心外實有之土，而已病于常。不知言心則山河大地
X62n1177_p0213b17║正吾心也，心淨則山河大地正吾淨心也，此之謂惟
X62n1177_p0213b18║心淨土而心淨土淨也。若如狂慧之徒，則但許有空
X62n1177_p0213b19║空之淨心，而不許有即心之淨土，是推土于心之外
X62n1177_p0213b20║矣，豈非外道之見乎？掃念佛者，大抵引有念成邪、無
X62n1177_p0213b21║念成聖之說，以為一念不生足矣，何更多此一念以
X62n1177_p0213b22║執持名號乎？彼蓋以為頑空灰滅之無，而已病於斷；
X62n1177_p0213b23║以念為實有自性之念，而已病于常。不知妙無原非
X62n1177_p0213b24║斷滅，則妙有即妙無也；諸念本無自性，則見性即無
X62n1177_p0213c01║念也。此所謂聖邪之分，在有無之間也。若如狂慧之
X62n1177_p0213c02║說，則但知滅念為無念，而不知即念之無念，是撥有
X62n1177_p0213c03║於無之外矣，又豈非外道之見乎？茲有憫此二念之
X62n1177_p0213c04║徒，慨然語予曰：世誠不乏盲修淨土，不悟惟心土者，
X62n1177_p0213c05║然其病猶易治也。惟拾禪宗之餘唾，昧大慈之方便，
X62n1177_p0213c06║負莾蕩之狂見，入外道之罥網，病在膏肓，治之較難，
X62n1177_p0213c07║故療之須亟。吾將合禪淨，融事理，挽頹風，報佛恩，公
X62n1177_p0213c08║其為我作緣起告之。眾善予曰：吾素志也。佛說淨土
X62n1177_p0213c09║一門，乃大方便，速脫生死之妙法也。若能信得此念
X62n1177_p0213c10║佛者，即是彌陀法界全身，即是無量諸佛法界全身，
X62n1177_p0213c11║則彌陀接引願力，即吾人念佛之力，吾人念佛之力，
X62n1177_p0213c12║即彌陀接引願力，原無彼此，亦非感應，如大海中漚，
X62n1177_p0213c13║東沒西湧，有何間隔，有何程途乎哉？蓋此一念，原具
X62n1177_p0213c14║如是不思議神通妙用，惜乎人人自有不自知耳。若
X62n1177_p0213c15║于知生知死處，不能無疑，急宜深信此一門，將一句
X62n1177_p0213c16║彌陀靠定，如一座須彌山相似，八風萬緣，推引不動，
X62n1177_p0213c17║則念念是彌陀放光，時時是彌陀說法。永明云：萬修
X62n1177_p0213c18║萬人去，非欺我也。如或偶然失手，將一座須彌山一
X62n1177_p0213c19║推推倒，大地平沉，虗空粉粹，且道諸佛彌陀與大眾
X62n1177_p0213c20║立在何處？笑笑！
X62n1177_p0213c21║居士又作淨土偈，小序云：常見狂慧之流，倚禪宗，輕
X62n1177_p0213c22║淨土，人謂其不識淨土之旨也，余謂其正不識禪宗
X62n1177_p0213c23║之妙。夫既知禪宗，則婬坊酒肆無非道場，豈七寶莊
X62n1177_p0213c24║嚴獨非道場乎？樵歌牧唱皆演般若，豈金口宣揚獨
X62n1177_p0214a01║非般若乎？粗言細語皆第一義，豈執持名號獨非第
X62n1177_p0214a02║一義乎？古大老即偶有呵斥念佛者，獨不見其呵佛
X62n1177_p0214a03║罵祖耶？若見其斥念佛，便謂是掃淨土，則呵佛祖是
X62n1177_p0214a04║亦掃禪宗矣，是皆死於古人言句中者也。故吾謂真
X62n1177_p0214a05║悟禪宗之人，必圓禪淨之旨，而不墮偏見；執偏見者，
X62n1177_p0214a06║必非悟禪之流也。
X62n1177_p0214a07║一壑子曰：衲僧行履如空中鳥跡、水面魚踪，有時
X62n1177_p0214a08║一口吞盡千佛萬佛，有時千聲萬聲不離這一佛，
X62n1177_p0214a09║其機其用神妙難思，如博山老漢得蓮池法音唱
X62n1177_p0214a10║無明曲調和之者，有雪關誾、覺浪盛等，以至散木
X62n1177_p0214a11║一枝覆葢天下，個個妙樹嘉猷深明的旨，剎剎見
X62n1177_p0214a12║如來那伽常在定者。而瀛山更有云：持名念佛以
X62n1177_p0214a13║一心不亂為宗，乃一種緊峭簡捷工夫，妙在提頭
X62n1177_p0214a14║知尾、就路還家，程途億萬，七日可期往生，一念相
X62n1177_p0214a15║應圓頓即名成佛，可謂尋龍捉脈、擒賊滅魁，徑中
X62n1177_p0214a16║之徑也。靈谷有云：念念攝六根，淨極光通達；念念
X62n1177_p0214a17║不空過，能滅諸有苦；念念妙蓮花，因果全一致；念
X62n1177_p0214a18║念無生忍，身心如幻化；念念心花開，九品齊見佛；
X62n1177_p0214a19║念念無量壽，元不住涅槃；念念法中王，于法常自
X62n1177_p0214a20║在；念念我全提，更無如佛者。嗟乎！靈谷之風翻巨
X62n1177_p0214a21║浪，瀛山之雪滿長安，殆為學地中人出一身冷汗
X62n1177_p0214a22║透骨泌心去也，厥功厥德豈淺鮮者哉？
X62n1177_p0214a23║雲門宗
X62n1177_p0214a24║秀州本覺守一法真禪師（嗣圓照本禪師）
X62n1177_p0214b01║師江陰沈氏子，著澄江淨土道場記云：　天台鳳師，
X62n1177_p0214b02║學智者教，傳于澄江。人既順化矣，乃念茲世於諸度
X62n1177_p0214b03║門，孰為善巧？最徑要者，惟淨土法門為得其歸。於是
X62n1177_p0214b04║資彼樂施，敬嚴像設，建立道場，教人修行念佛三昧，
X62n1177_p0214b05║與眾祈嚮。仍屬予以記之。予謂淨土之說，經論尚矣，
X62n1177_p0214b06║諸師訓辨亦已詳矣，報騐間發，不吾欺也。世猶有疑
X62n1177_p0214b07║焉者，葢以無明自障，理事不融。故按法華云：若人散
X62n1177_p0214b08║亂心，入於塔廟中，一稱南無佛，皆已成佛道。況復一
X62n1177_p0214b09║心不亂，於此求生，何獨不然哉？且見善不明，用心不
X62n1177_p0214b10║一，則彼雖世間萬法，何往而不疑？何修而可至？獨吾
X62n1177_p0214b11║佛之說也哉！要之，惟當信受而已，不應疑其有無也。
X62n1177_p0214b12║然則淨土果有耶？曰：不也。果無耶？曰：不也。亦有亦無
X62n1177_p0214b13║耶？曰：不也。非有非無耶？曰：不也。是則淨土果烏乎在？
X62n1177_p0214b14║離此諸見，即名淨土，即見如來。若聞是說，不驚、不怖、
X62n1177_p0214b15║不畏，當知是人決定得生而無所生，以非莊嚴而莊
X62n1177_p0214b16║嚴也。信心清淨，一念華開，全體現前，眾相具足，是心
X62n1177_p0214b17║即佛，補處何疑？已度生滅，得無量壽。其或於此未能
X62n1177_p0214b18║信解，餘方便中九品具在（云云）。
X62n1177_p0214b19║越州天衣義懷禪師（嗣雪竇顯禪師）
X62n1177_p0214b20║師世業漁，母夢星隕于屋，已而娠兒。稚時坐船尾，得
X62n1177_p0214b21║魚輒放去，父呵笞之，不為介意。長遊京師，遂依景德
X62n1177_p0214b22║寺薙染。謁金鑾善，不契；復謁葉縣省，又不契。東遊至
X62n1177_p0214b23║翠峰，謁明覺，覺問：汝名甚麼？曰：義懷。覺曰：何不名懷
X62n1177_p0214b24║義？曰：當時致得。覺曰：誰為汝立名？曰：受戒來十年矣。
X62n1177_p0214c01║覺曰：汝行脚却費多少草鞋？曰：和尚莫謾人好！覺曰：
X62n1177_p0214c02║我也沒量罪過，儞作麼生？師無語，覺打曰：脫空漫語
X62n1177_p0214c03║漢，出去！尋為水頭，因汲水折擔，忽悟，作投機偈曰：一
X62n1177_p0214c04║二三四五六七，萬仞峰頭獨足立，驪龍頷下奪明珠，
X62n1177_p0214c05║一言勘破維摩詰。覺聞，拊几稱善。
X62n1177_p0214c06║師甞修淨土，勤以勵人。室中問學者云：若言舍穢取
X62n1177_p0214c07║淨，厭此欣彼，則是取舍之情，眾生妄想。若言無淨土，
X62n1177_p0214c08║則違佛語。修淨土者，當如何修？眾無語。復自答云：生
X62n1177_p0214c09║則決定生，去則實不去。又云：譬如雁過長空，影沉寒
X62n1177_p0214c10║水。雁絕遺踪之意，水無留影之心。
X62n1177_p0214c11║東京慧林宗本圓照禪師（嗣天衣懷禪師）
X62n1177_p0214c12║師無錫管氏子。謁天衣，衣舉天親從彌勒內宮而下，
X62n1177_p0214c13║無著問云：人間四百年，彼天為一晝夜，彌勒于一時
X62n1177_p0214c14║中成就五百億天子，證無生法忍，未審說甚麼法？天
X62n1177_p0214c15║親曰：秪說這個法，如何是這個法？師久而開悟。性喜
X62n1177_p0214c16║寢，鼻息齁齁，聞者厭之，白于衣，衣曰：此子吾家精進
X62n1177_p0214c17║幢也，汝輩他日當依賴之。宋神宗最重師，甞召對，師
X62n1177_p0214c18║翛然自如，無所加損。出都日，王公貴人送者車騎相
X62n1177_p0214c19║屬，師誨之曰：歲月不可把玩，老病不與人期，惟勤修
X62n1177_p0214c20║勿怠，是真相為。聞者莫不感動。　出世瑞光開堂日，
X62n1177_p0214c21║集眾擊皷，皷旋于地，圓轉震嚮，眾驚却，有僧出曰：此
X62n1177_p0214c22║和尚法雷震地之祥也。言畢，失僧所在。自是法席日
X62n1177_p0214c23║盛，眾恒五百。師平居密修淨業，雷峰才法師神遊淨
X62n1177_p0214c24║土，見一花殊麗，問之，曰：待淨慈本禪師耳。又資福曦
X62n1177_p0215a01║公至慧林，禮足施金而去，人詰其故，曰：吾定中見金
X62n1177_p0215a02║蓮花，人言以俟本公。有問：師傳直指，何得蓮境標名？
X62n1177_p0215a03║答曰：雖在宗門，亦以淨土兼修耳。後臨終安坐而逝，
X62n1177_p0215a04║諡圓照大師。
X62n1177_p0215a05║雲棲大師贊曰：蓋兼之義有二：足躡兩船之兼，則
X62n1177_p0215a06║誠為不可；圓通不礙之兼，何不可之有？況禪外無
X62n1177_p0215a07║淨土，則即土即心，原非二物也。其圓照之謂乎？
X62n1177_p0215a08║杭州佛日明教契嵩禪師（嗣洞山聰禪師）
X62n1177_p0215a09║師藤州鐔津人，姓李。七歲出家，十三得度，明年受具
X62n1177_p0215a10║戒，十九遊方。常夜頂戴觀世音菩薩像而誦其號，必
X62n1177_p0215a11║滿十萬乃寢。自是世間經書章句，不學而能。得法于
X62n1177_p0215a12║洞山，作原教論十萬餘言，以抗宗韓排佛之說，讀者
X62n1177_p0215a13║畏服。後居永安蘭若，著禪門定祖圖、傳法正宗記、輔
X62n1177_p0215a14║教編，以萬言書上進。宋仁宗嘉賞，令編次八藏，賜號
X62n1177_p0215a15║明教大師。晚住佛日山中，作懷淨土詩云：
X62n1177_p0215a16║耽閑戀綠潭。高超弄芳餌。何事卑王侯。
X62n1177_p0215a17║其心越天地。皇皇古皇道，勞生自拘繫。
X62n1177_p0215a18║不如歸去來，乘風拂衣袂。
X62n1177_p0215a19║金仙白玉京。去去何縹緲，樓臺十二層。
X62n1177_p0215a20║玲瓏汎雲表。銀湟月為波，萬頃即池沼。
X62n1177_p0215a21║芙蕖發異葩。佳音頻伽鳥，頓與人間遙。
X62n1177_p0215a22║所思空杳杳。
X62n1177_p0215a23║空虗澄遠煙。霽色含秋景。思深每盤桓。
X62n1177_p0215a24║駐目西峰頂，明月初團圞，可照佳人影。
X62n1177_p0215b01║美人來不來，雲霞渺林嶺。
X62n1177_p0215b02║熙寧五年六月四日，晨興寫偈曰：後夜月初明，吾今
X62n1177_p0215b03║獨自行。不學大梅老，貪聞鼯鼠聲。至中夜而化。闍維
X62n1177_p0215b04║不壞者五：頂、耳、舌童真及常所持數珠。頂骨出舍利，
X62n1177_p0215b05║紅白晶潔，狀如大菽。
X62n1177_p0215b06║東京法雲法秀禪師（嗣天衣懷禪師）
X62n1177_p0215b07║師見李伯時善𦘕馬，呵曰：汝士大夫以𦘕名，矧又𦘕
X62n1177_p0215b08║馬，期人誇妙，妙入馬腹中亦足懼。伯時遂絕筆。師勸
X62n1177_p0215b09║𦘕觀音贖過。黃魯直工艶詞，師亦詆呵之。魯直笑曰：
X62n1177_p0215b10║又當置我馬腹耶？師曰：汝以艶語動天下人婬心，不
X62n1177_p0215b11║止馬腹，正恐生泥犁耳。黃悚然悔謝，遂信心求道。
X62n1177_p0215b12║示眾云：參學人難得明心見性，猶須念佛禮佛以作
X62n1177_p0215b13║了事人活計。何耶？蓋為了手的人持誦，則業障愈了、
X62n1177_p0215b14║滯塞愈空，情識愈乾、心境愈寂，自性彌陀愈明、作用
X62n1177_p0215b15║愈大，機輪愈活、說法愈無碍，惟心淨土愈顯愈廣、愈
X62n1177_p0215b16║受用究竟。若到佛果極頭田地，也只因圓滿得個自
X62n1177_p0215b17║性彌陀、惟心淨土，非別有所加也。
X62n1177_p0215b18║東京法雲善本大通禪師（嗣慧林圓照本禪師）
X62n1177_p0215b19║師族董氏，漢仲舒之裔也。大父琪，父溫，皆官于潁，遂
X62n1177_p0215b20║為潁人。母禱白衣大士，乃得師。及長，博極羣書，清修
X62n1177_p0215b21║無仕宦意。與弟善思往京師地藏院，選經得度，習毗
X62n1177_p0215b22║尼。東遊至姑蘇，禮圓照於瑞光。照特顧之，于是契旨。
X62n1177_p0215b23║經五稔，益躋微奧。照令依圓通秀師，又盡其要。元豐
X62n1177_p0215b24║間，被旨住法雲，賜號大通。僧問：寶塔元無縫，如何指
X62n1177_p0215c01║示人？師曰：烟霞生背面，星月遶簷楹。曰：如何是塔中
X62n1177_p0215c02║人？師曰：竟日不知清世事，長年占斷白雲鄉。曰：向上
X62n1177_p0215c03║更有事也無？師曰：太無厭生。問：若論此事，譬如兩家
X62n1177_p0215c04║著碁。學人上來，請師一著。師曰：早見輸了也。僧曰：錯。
X62n1177_p0215c05║師曰：是。僧曰：進前無路也。師卓拄杖一下，曰：爭奈這
X62n1177_p0215c06║個何！僧曰：秪如黑白未分時又作麼生？師曰：且饒一
X62n1177_p0215c07║著。問：百尺竿頭如何進步？師曰：險。曰：便怎麼去又作
X62n1177_p0215c08║麼生？師曰：百雜碎。上堂：上不見天，下不見地。逼塞虗
X62n1177_p0215c09║空，無處迴避。為君明破即不中，且向南山看鼈鼻。擲
X62n1177_p0215c10║拄杖，下座。後歸杭州象塢修淨業，定中見阿彌陀佛
X62n1177_p0215c11║示金色身。一旦告門人曰：止有三日在。至期，趺坐念
X62n1177_p0215c12║佛，西向而化。
X62n1177_p0215c13║東京慧林懷深慈受禪師（嗣長蘆信禪師）
X62n1177_p0215c14║師壽春夏氏子，生而祥光現舍。文殊堅禪師聞師始
X62n1177_p0215c15║生，往訪之。師見堅輒笑，母許出家。十四割愛祝髮。後
X62n1177_p0215c16║四年，訪道方外，依淨照於嘉禾資聖。照舉良遂見麻
X62n1177_p0215c17║谷因緣，問曰：如何是良遂知處？師若洞明，出住資福，
X62n1177_p0215c18║履滿戶外。蔣山佛鑑懃禪師行化至，茶退，師引巡寮，
X62n1177_p0215c19║到千人街坊。鑑問：既是千人坊，為甚麼秪有一人？師
X62n1177_p0215c20║曰：多虗不如少實。鑑曰：恁麼那？師赧然請益。鑑曰：資
X62n1177_p0215c21║福知是般事便休。師曰：某實未穩，望和尚不外。鑑舉
X62n1177_p0215c22║倩女離魂話，反覆窮之，大豁疑礙。呈偈曰：秪是舊時
X62n1177_p0215c23║行履處，等閑舉著便誵訛。夜來一陣狂風起，吹落桃
X62n1177_p0215c24║花知幾多？鑑拊几曰：這底豈不是活祖意？未幾，住焦
X62n1177_p0216a01║山。師謂修行捷徑，無越淨土。建西方道場，苦口勸眾。
X62n1177_p0216a02║甞著念佛頌：
X62n1177_p0216a03║禮部楊傑無為居士（嗣天衣懷禪師）
X62n1177_p0216a04║居士，字次公，歷參諸名宿。晚從天衣遊，衣每引老龐
X62n1177_p0216a05║機語，令參究深造。後奉祠太山，一日雞初鳴，覩日如
X62n1177_p0216a06║盤湧，忽大悟，乃別老龐，偈曰：男大須婚，女大須嫁，討
X62n1177_p0216a07║甚閑工夫，更說無生話。書寄衣，衣稱善。會芙容楷禪
X62n1177_p0216a08║師，公曰：與師相別幾年？蓉曰：七年。公曰：學道來？參禪
X62n1177_p0216a09║來？蓉曰：不打這皷笛。公曰：恁麼則空遊山水，百無所
X62n1177_p0216a10║能也。蓉曰：別來未久，善能高鑒。公大笑。甞有云：大凡
X62n1177_p0216a11║學道之人，十二時中甞須照顧。不見南泉道：三十年
X62n1177_p0216a12║看一頭水牯牛，若犯人苗稼，擿鼻拽回。如今變成露
X62n1177_p0216a13║地白牛，躶躶地放他不肯去。諸人長須著精采，不可
X62n1177_p0216a14║說禪道之時便有個照帶的道理，洗菜作務之時不
X62n1177_p0216a15║可便無知也。如雞抱卵，若是拋離起去，暖氣不接，不
X62n1177_p0216a16║成種子。如今萬境森羅，六根煩動，略失照顧，便致喪
X62n1177_p0216a17║身失命，不是小事。公弘闡西方教觀，接引未來，多有
X62n1177_p0216a18║法語垂後。
X62n1177_p0216a19║公晚年繪彌陀丈六尊像，隨行觀念。將終之日，感佛
X62n1177_p0216a20║來迎，端坐而化。辭世偈曰：生亦無可戀，死亦無可捨。
X62n1177_p0216a21║太虗空中，之乎者也。或問公何往，公曰：生西方去。或
X62n1177_p0216a22║難之曰：若生西方，則又錯也。公曰：將錯就錯，西方極
X62n1177_p0216a23║樂。
X62n1177_p0216a24║雲棲大師贊曰：讀無為子頌，所謂參禪見性而復
X62n1177_p0216b01║以淨土為歸者也。至于將錯就錯一語，蘊籍不少。
X62n1177_p0216b02║嗚呼！安得人間才士咸就此一錯也？
X62n1177_p0216b03║文正公范仲淹居士（嗣法宗道者）
X62n1177_p0216b04║公字希文，讀書長白山中。一日，于寺中得窖金，覆之
X62n1177_p0216b05║不取。及為樞密、參知政事，語僧出金修寺。公宿傳舍，
X62n1177_p0216b06║獲故經一卷，名十六羅漢因果頌，藏經所未錄也，付
X62n1177_p0216b07║諸梓而為序曰：此頌文一尊者七首，皆悟本成佛之
X62n1177_p0216b08║言。予讀之，一頌一悟，方知人世有無邊聖法大藏遺
X62n1177_p0216b09║焉。公守吳日，瑯琊覺禪師謁之，留數日，贈以偈曰：連
X62n1177_p0216b10║朝共話釋疑團，豈謂浮生半日閒。直欲與師閒到老，
X62n1177_p0216b11║盡收識性入玄關。時有宗道者，見雪竇後，超放自如。
X62n1177_p0216b12║後忽自檢，居壽春不出，常口誦彌陀，以掃箒自淨其
X62n1177_p0216b13║居。公往見之，問曰：住山多年，有何旨趣？宗曰：山中住，
X62n1177_p0216b14║獨掩柴門無別趣。三個柴頭品宇煨，不用援毫文彩
X62n1177_p0216b15║露。公曰：如何是西來大意？宗曰：雲開山月露，雨過竹
X62n1177_p0216b16║風凉。又問：終日念佛，當過甚麼？宗舉掃箒作舞勢，公
X62n1177_p0216b17║豁然領旨。常修淨業，以養聖胎。臨終之日，謂家人曰：
X62n1177_p0216b18║吾昨夜夢池中蓮花皆作金色，即當隨師西去矣。泊
X62n1177_p0216b19║然而逝。
X62n1177_p0216b20║法眼宗
X62n1177_p0216b21║永明智覺延壽禪師（嗣天台韶國師）
X62n1177_p0216b22║師餘杭王氏子，姿品異常，二嚴具備，禪淨雙修。嘗輯
X62n1177_p0216b23║佛祖玄要為宗鏡錄一百卷，中有四料揀。
X62n1177_p0216b24║一曰：有禪無淨土，十人九蹉路，陰境若現前，瞥爾隨
X62n1177_p0216c01║他去。謂單明理性，不願往生，流轉娑婆，則有退墮之
X62n1177_p0216c02║患。陰境者，於禪定中陰魔發現也。如楞嚴所明，於五
X62n1177_p0216c03║陰境起五十種魔事，其人初不覺知魔著，亦言自得
X62n1177_p0216c04║無上涅槃，迷惑無知，墮無間獄者是也。
X62n1177_p0216c05║二曰：無禪有淨土，萬修萬人去。但得見彌陀，何愁不
X62n1177_p0216c06║開悟。謂未明理性，但願往生，乘佛力故，速登不退。
X62n1177_p0216c07║三曰：有禪有淨土，猶如戴角虎。現世為人師，來生作
X62n1177_p0216c08║佛祖。既深達佛法，故可為人天師。又發願往生，速登
X62n1177_p0216c09║不退。腰纏十萬貫，騎鶴上揚州。
X62n1177_p0216c10║四曰：無禪無淨土，鉄牀并銅柱，萬劫與千生，沒個人
X62n1177_p0216c11║依怙。既不明佛性，又不願往生，永劫沉淪，何由出離？
X62n1177_p0216c12║欲超生死，速登不退者，于此四種，擇善行之。
X62n1177_p0216c13║師生平乘大願船，廣度羣品，世皆尊為宗門赤幟，淨
X62n1177_p0216c14║土白眉。曾持法華經一萬三千部，著詩偈賦等九十
X62n1177_p0216c15║七卷，度弟子一千七百人，授戒約萬餘人，印施彌陀
X62n1177_p0216c16║塔四十萬本，勸人禮念，放諸生命，不可勝數，聲被異
X62n1177_p0216c17║國。高麗王遣僧致書，敘門弟子禮，問道于師，受印記
X62n1177_p0216c18║者三十六人。臨終預知時至，晨起焚香告眾，趺坐而
X62n1177_p0216c19║逝。茶毗，舍利鱗砌塔於淨慈山中。後有僧自臨川來，
X62n1177_p0216c20║經年遶其塔，人問故，曰：我病入冥，見殿左供一僧像，
X62n1177_p0216c21║王勤致禮敬，審詢其人，則曰：此杭州永明壽禪師也。
X62n1177_p0216c22║凡死者皆經冥府，此師已徑生西方上上品矣。王重
X62n1177_p0216c23║其德，故禮敬耳。閱世七十有二，坐四十二夏。　師昔
X62n1177_p0216c24║著神棲安養賦云：
X62n1177_p0217a01║彌陀寶剎，安養嘉名。處報土而極樂，於十方而最清。
X62n1177_p0217a02║二八觀門，修定意而冥往；四十大願，運散心而化生。
X62n1177_p0217a03║爾乃畢世受持，一生歸命。仙人乘雲而聽法，空界作
X62n1177_p0217a04║唄而讚詠。紫金臺上，身登而本願非虗；白玉毫中，神
X62n1177_p0217a05║化而一心自慶。詳夫廣長舌讚，十剎同宣。但標心而
X62n1177_p0217a06║盡契，非率意而虗傳。地軸迴轉，天花散前。一念花開，
X62n1177_p0217a07║見佛而皆登妙果；千重光照，證法而盡廁先賢。考古
X62n1177_p0217a08║推今，往生非一。運來而天樂盈空，時至而異香滿室。
X62n1177_p0217a09║一真境內，現相而雖仗佛威；七寶池中，覩境而皆從
X62n1177_p0217a10║心出。故知聖旨難量，感應猶長。變凡成聖而頃刻，即
X62n1177_p0217a11║迷為悟而昭彰。探出秘書，真是長生之術；指歸淨剎，
X62n1177_p0217a12║永居不死之鄉。更有出世高人，處塵大士。焚身然臂
X62n1177_p0217a13║以發行，掛胃捧心而立軌。仙樂來迎而弗從，天童請
X62n1177_p0217a14║命而不喜。或火烈山頂，光明境裏。絕聞惡趣之名，永
X62n1177_p0217a15║拋胎獄之鄙。眼開舌固而立騐，牛觸雞鵮而忽止。處
X62n1177_p0217a16║鉄城而拒王勑，須徇丹心；坐蓮臺而賴佛恩，難拋至
X62n1177_p0217a17║理。其或誹謗三寶，破壞律儀。逼風刀解體之際，當業
X62n1177_p0217a18║鏡照形之時。忽遇知識，現不思議。劒林變七重之行
X62n1177_p0217a19║樹，火車化八德之蓮池。地獄消沉，湛爾而怖心全息；
X62n1177_p0217a20║天花飛引，俄然而化佛迎之。慧眼明心，香爐墮手。應
X62n1177_p0217a21║讖而蓮花不萎，得記而寶林非久。奇哉！佛力難思，古
X62n1177_p0217a22║今未有。
X62n1177_p0217a23║問：經云：觀身實相，觀佛亦然。一念不生，天真頓朗。
X62n1177_p0217a24║何得唱他佛號，廣誦餘經？高下輪迴，前後生滅，既
X62n1177_p0217b01║妨禪定，但徇音聲。水動珠昏，寧當冥合？
X62n1177_p0217b02║答：夫聲為眾義之府，言皆解脫之門。一切趣聲，聲為
X62n1177_p0217b03║法界。經云：一一諸法中，皆含一切法。故知一言音中，
X62n1177_p0217b04║包羅無外。十界具足，三諦理圓。何得非此重彼，離相
X62n1177_p0217b05║求真？不窮動靜之源，遂致語默之失。故經云：一念初
X62n1177_p0217b06║起，無有初相，是真護念。未必息念消聲，方冥實相。是
X62n1177_p0217b07║以莊嚴門內，萬行無虧；真如海中，一毫不捨。且如課
X62n1177_p0217b08║念尊號，教有明文。唱一聲而罪滅塵沙，具十念而形
X62n1177_p0217b09║棲淨土。拯危㧞難，殄障消冤。非但一期暫㧞苦津，託
X62n1177_p0217b10║此因緣，終投覺海。故文殊般若經云：眾生愚鈍，觀不
X62n1177_p0217b11║能解。但令念聲相續，自得往生佛國。智論云：譬如有
X62n1177_p0217b12║人，初生墮地，即如日行千里，足一千年，滿中七寶，以
X62n1177_p0217b13║用施佛。不如有人，於後惡世，稱一佛聲，其福過彼。增
X62n1177_p0217b14║一阿含經云：若有眾生，善心相續，稱佛名號，如一𤚼
X62n1177_p0217b15║牛乳頃，所得功德，過不可思議，無能量者。華嚴經云：
X62n1177_p0217b16║住自在心念佛門，知隨自心所有欲樂，一切諸佛現
X62n1177_p0217b17║其像。故寶王論云：浴大海者，已用於百川；念佛名者，
X62n1177_p0217b18║必成於三昧。亦猶清珠下於濁水，濁水不得不清；念
X62n1177_p0217b19║佛投於亂心，亂心不得不佛。既契之後，心佛雙亡。雙
X62n1177_p0217b20║亡，定也；雙照，慧也。定慧既均，亦何心而不佛？何佛而
X62n1177_p0217b21║不心？心佛既然，則萬境萬緣，無非三昧也。誰復患之
X62n1177_p0217b22║於起心動念，高聲稱佛哉？故業報差別經云：高聲念
X62n1177_p0217b23║佛誦經，有十種功德：一、能排睡眠，二、天魔驚怖，三、聲
X62n1177_p0217b24║遍十方，四、三塗息苦，五、外聲不入，六、令心不散，七、勇
X62n1177_p0217c01║猛精進，八、諸佛歡喜，九、三昧現前，十、生於淨土。羣疑
X62n1177_p0217c02║論云：問：名字性空，不能詮說諸法，教人專稱佛號，何
X62n1177_p0217c03║異說食充饑乎？答：若言名字無用，不能詮諸法體，亦
X62n1177_p0217c04║應喚火水來。是知筌蹄不空，魚兔斯得。故使梵王啟
X62n1177_p0217c05║請，轉正法輪；大聖應機，弘宣妙旨；人天凡聖，咸稟正
X62n1177_p0217c06║言；五道四生，並遵遺訓；聽聞讀誦，利益弘深；稱念佛
X62n1177_p0217c07║名，往生淨土。亦不得唯言名字虗假，不有詮說者乎？
X62n1177_p0217c08║問：行道念佛與坐念功德如何？并禮拜有功德耶？
X62n1177_p0217c09║答：譬如逆水張帆，猶云得往。更若張帆順水，速疾可
X62n1177_p0217c10║知。坐念一聲，尚乃八十億劫罪消。行念功德，豈知其
X62n1177_p0217c11║量？若禮拜，則屈伏無明，深投覺地。致敬之極，如樹倒
X62n1177_p0217c12║山崩。業報差別經云：禮佛一拜，從其膝下至金剛際，
X62n1177_p0217c13║一塵一轉輪王位，獲十種功德：一者得妙色身，二出
X62n1177_p0217c14║言人信，三處眾無畏，四諸佛護念，五具大威儀，六眾
X62n1177_p0217c15║人親附，七諸天愛敬，八具大福報，九命終往生，十速
X62n1177_p0217c16║證涅槃。達自心虗通無閡，隨心現量。禮於一佛，即禮
X62n1177_p0217c17║一切佛。禮一切佛，即是禮一佛。以佛法身體用融通，
X62n1177_p0217c18║故禮一拜，徧通法界。如是香華種種供養，例同於此。
X62n1177_p0217c19║六道四生，同作佛想。文殊云：心不生滅故，敬禮無所
X62n1177_p0217c20║觀。內行平等，外順修敬，內外冥合，名平等禮。略引祖
X62n1177_p0217c21║教，理事分明。不可滅佛意而毀金文，據偏見而傷圓
X62n1177_p0217c22║旨。
X62n1177_p0217c23║問：唯心淨土，周徧十方，何得託質蓮臺，寄形安養？
X62n1177_p0217c24║而興取捨之念，豈達無生之門？欣厭情生，何成平
X62n1177_p0218a01║等？
X62n1177_p0218a02║答：唯心佛土者，了心方生。如來不思議境界經云：三
X62n1177_p0218a03║世一切諸佛皆無所有，唯依自心。菩薩若能了知諸
X62n1177_p0218a04║佛及一切法皆唯心量，得隨順忍，或入初地，捨身速
X62n1177_p0218a05║生極樂淨佛土中。故知識心方生唯心淨土，著境秪
X62n1177_p0218a06║墮所緣境中。既明因果無差，乃知心外無法。又平等
X62n1177_p0218a07║之門、無生之旨，雖即仰教生信，其奈力量未充，觀淺
X62n1177_p0218a08║心浮，境強習重，須生佛國，以仗勝緣，忍力易成，速行
X62n1177_p0218a09║菩薩道。起信論云：眾生初學是法，欲求正信，其心怯
X62n1177_p0218a10║弱，以住於此婆婆世界，自畏不能常值諸佛，親承供
X62n1177_p0218a11║養，懼謂信心難可成就，意欲退者，當知如來有勝方
X62n1177_p0218a12║便攝護信心，謂以專意念佛因緣，隨願得生他方佛
X62n1177_p0218a13║土，常見於佛，永離惡道。如修多羅說：若人專念阿彌
X62n1177_p0218a14║陀佛，所修善根迴向，願生彼國，即得往生，常見佛故，
X62n1177_p0218a15║終無有退。若觀彼佛真如法身，常勤修習，畢竟得生，
X62n1177_p0218a16║住正定故。往生論云：遊戲地獄門者，生彼國土，得無
X62n1177_p0218a17║生忍已，還入生死國，教化地獄，救苦眾生，以此因緣，
X62n1177_p0218a18║求生淨土。
X62n1177_p0218a19║問：一生習惡，積累因深，如何臨終十念頓遣？
X62n1177_p0218a20║答：是心雖時頃少，而心力猛利，如火如毒，雖少能作
X62n1177_p0218a21║大事。是垂死時，心決定勇徤故，勝百歲行力。是後心
X62n1177_p0218a22║名為大心，及諸根事急故，如人入陣，不惜身命，名為
X62n1177_p0218a23║徤。故知善惡無定，因緣體空，跡有昇沉，事分優劣。真
X62n1177_p0218a24║金一兩，勝百兩之疊華；爝火微光，爇萬仞之𧂐草。
X62n1177_p0218b01║師又云：深嗟末世，誑說一禪。只學虗頭，全無實解。步
X62n1177_p0218b02║步行有，口口談空。自不責業力所牽，更教人撥無因
X62n1177_p0218b03║果。便說飲酒食肉，不礙菩提；行盜行婬，無妨般若。生
X62n1177_p0218b04║遭王法，死陷阿鼻。受得地獄業消，又入畜生餓鬼。百
X62n1177_p0218b05║千萬劫，無解脫期。除非一念回光，立即翻邪為正。若
X62n1177_p0218b06║不自懺自悔，自度自修，諸佛出來，也無救儞處。（須如垂死
X62n1177_p0218b07║時，心決定勇猛而後可。）
X62n1177_p0218b08║問：但見性悟道，便超生死，何用繫念彼佛，求生他
X62n1177_p0218b09║方？
X62n1177_p0218b10║答：真修行人，應自審察。如人飲水，冷煖自知。今存龜
X62n1177_p0218b11║鑑，以破多惑。諸仁者，當觀自己行解，見性悟道，受如
X62n1177_p0218b12║來記，紹祖師位，能如馬鳴、龍樹否？得無礙辯才，證法
X62n1177_p0218b13║華三昧，能如天台智者否？宗說皆通，行解兼修，能如
X62n1177_p0218b14║忠國師否？此諸大士，皆明垂言教，深勸往生，葢是自
X62n1177_p0218b15║利利他，豈肯悞人自悞？況大雄讚嘆，金口丁寧，希從
X62n1177_p0218b16║昔賢，恭稟佛勅，定不謬悟也。仍往生傳所載古今高
X62n1177_p0218b17║士事迹，顯著非一，宜勤觀覽，以自照知。又當自度，臨
X62n1177_p0218b18║命終時，生死去住，定得自在否？自無始來，惡業重障，
X62n1177_p0218b19║定不現前，此一報身，定脫輪迴否？三塗惡道，異類中
X62n1177_p0218b20║行，出沒自由，定無苦惱否？天上人間，十方世界，隨意
X62n1177_p0218b21║寄託，定無滯礙否？若也了了自信得及，何善如之？若
X62n1177_p0218b22║其未也，莫以一時貢高，却致永劫沉淪，自失善利，將
X62n1177_p0218b23║復尤誰？嗚呼哀哉！何嗟及矣！
X62n1177_p0218b24║問：心外無佛，見佛是心，云何教中說有化佛來迎，
X62n1177_p0218c01║生諸淨土？
X62n1177_p0218c02║答：法身真佛，本無生滅。從真起化，接引迷根。以化即
X62n1177_p0218c03║真，真應一際。即不來不去，隨應物心。又化體即真，說
X62n1177_p0218c04║無來去。從真流化，現有往還。即不來相而來，不見相
X62n1177_p0218c05║而見也。不來而來，似水月之頓呈。不見而見，猶行雲
X62n1177_p0218c06║之忽現。
X62n1177_p0218c07║問：如上所說，真體即湛然不動，相即不來而來，正
X62n1177_p0218c08║是心外有他佛來迎，云何證自心是佛？
X62n1177_p0218c09║答：此乃是本願功德力故，令彼有緣眾生，專心想念，
X62n1177_p0218c10║能令自心見佛來迎。不是諸佛實遣化身而來迎接，
X62n1177_p0218c11║但是有緣時機正合，能令自心見佛來迎，則佛身湛
X62n1177_p0218c12║然常寂，無去無來。眾生識心，託佛本願力，一念變化，
X62n1177_p0218c13║有去有來，如鏡面像，似夢施為。鏡中之形，非內非外，
X62n1177_p0218c14║夢中之事，不有不無，但是心生，非關佛化。
X62n1177_p0218c15║問：心外無法，佛不去來，何有見佛及來迎之事？
X62n1177_p0218c16║答：唯心念佛。以唯心觀，徧該萬法。既了境唯心，了心
X62n1177_p0218c17║即佛。故隨所念，無非佛矣。般舟三昧經云：如人夢見
X62n1177_p0218c18║七寶，親屬歡喜。覺已追念，不知在何處。如是念佛，此
X62n1177_p0218c19║喻唯心所作。即有而空，故無來去。又如幻非實，則心
X62n1177_p0218c20║佛兩亡。而不無幻相，則不壞心佛。空有無閡，即無去
X62n1177_p0218c21║來，不妨普見。見即無見，常契中道。是以佛實不來，心
X62n1177_p0218c22║亦不去。感應道交，唯心自見。遮那佛土，匪局東西。若
X62n1177_p0218c23║正解了然，習累俱殄。理量雙備，親證無生。既歷聖階，
X62n1177_p0218c24║位居不退。即不厭生死苦，六道化羣生。如信心初具，
X62n1177_p0219a01║忍力未圓。欲拯沉淪，實難俱濟。無船救溺，翅弱高飛。
X62n1177_p0219a02║臥沉痾而欲離良醫，處襁褓而擬拋慈母。久遭沉墜，
X62n1177_p0219a03║必死無疑。但得陷己之虞，未有利他之分。又按諸經
X62n1177_p0219a04║云：生安養者，緣強地勝，蓮華化生。頓生如來之家，盡
X62n1177_p0219a05║受菩提之記。觸耳常聞大乘之法，差肩皆鄰補處之
X62n1177_p0219a06║人。念念虗玄，心心靜慮。煩惱𦦨滅，愛欲泉枯。尚無惡
X62n1177_p0219a07║趣之名，豈有輪迴之事。　如上略述，法利無邊。聖境
X62n1177_p0219a08║非虗，直談匪謬。何乃愛河浪底，沉溺無憂。火宅𦦨中，
X62n1177_p0219a09║焚燒不懼。密織癡網，淺智之刃莫能揮。深種疑根，汎
X62n1177_p0219a10║信之力焉能㧞。遂即甘心伏意，幸禍樂災。却非清淨
X62n1177_p0219a11║之邦，顧戀恐畏之世。燋蛾爛繭，自處餘殃。籠鳥鼎魚，
X62n1177_p0219a12║翻稱快樂。故知佛力不如業力，邪因難趣正因。且未
X62n1177_p0219a13║脫業身，終縈三障。既不愛蓮臺化質，應須胎藏稟形。
X62n1177_p0219a14║若受肉身，全身是苦。既沉三界，寧免輪迴。今於八苦
X62n1177_p0219a15║之中，略標生死二苦。一生苦者，攬精血為體，處生熟
X62n1177_p0219a16║藏中，四十二變而成幻質。上壓穢食，下薰臭坑。飲冷
X62n1177_p0219a17║若冰河，吞熱如爐炭。宛轉迷悶，不可具言。及至生時，
X62n1177_p0219a18║眾苦無量。觸手墮地，如活剝牛皮。逼窄艱難，似生脫
X62n1177_p0219a19║龜殻。銜冤抱恨，擬害母身。纔觸熱風，苦緣頓忘。嬰孩
X62n1177_p0219a20║癡騃，水火橫亡。脫得成人，有營身種。業田既熟，愛水
X62n1177_p0219a21║頻滋。無明發生，苦芽增長。膠粘七識，籠罩九居。如旋
X62n1177_p0219a22║火論，循環莫已。二死苦者，風刀解身，火大燒體。聲虗
X62n1177_p0219a23║內顫，魄悸魂驚。極苦併生，惡業頓現。千愁鬱悒，萬怖
X62n1177_p0219a24║慞惶。乃至命謝氣終，寂然孤逝。幽塗黯黯，冥路茫茫。
X62n1177_p0219b01║與昔冤讐，皎然相對。號天扣地，求脫無門。隨業淺深，
X62n1177_p0219b02║而歷諸趣。或倒生地獄，或陰受鬼形。忍饑渴而長劫
X62n1177_p0219b03║號咷，受罪苦而徧身燋爛。未脫二十五有，善惡之業
X62n1177_p0219b04║靡亡。追身受報，未曾遺失。生死海濶，業道難窮。聲聞
X62n1177_p0219b05║尚昧出胎，菩薩猶昏隔陰。況具縛生死底下凡夫，寧
X62n1177_p0219b06║不被生苦所羈，死魔所繫。祇由不信佛經，後世為人，
X62n1177_p0219b07║更深困劇，不能得生千佛國土。是故我說無量壽佛
X62n1177_p0219b08║國土，易往易取。淨土一門，可通入路。當知自行難圓，
X62n1177_p0219b09║他力易就。如劣士附輪王之勢，飛遊四天。凡質假仙
X62n1177_p0219b10║藥之功，昇騰三島。實為易行之道，疾得相應。慈旨叮
X62n1177_p0219b11║寧，須銘飢骨。
X62n1177_p0219b12║問：六念法門，十種觀相，雖稱助道，徇想緣塵，瞥起
X62n1177_p0219b13║乖真，何如淨念？
X62n1177_p0219b14║答：無念一法，眾行之宗。微細俱亡，惟佛能淨。故經云：
X62n1177_p0219b15║三賢十聖住果報，惟佛一人居淨土。況居凡地，又在
X62n1177_p0219b16║初心。若無助道之門，正道無由獨顯。且六念之法，能
X62n1177_p0219b17║消魔幻，增進功德，扶筞善根。十觀之門，善離貪著，潛
X62n1177_p0219b18║清濁念，密契真源。皆入道之要津，盡修禪之妙軌。似
X62n1177_p0219b19║杖有扶危之力，如船獲到岸之功。力備功終，船杖俱
X62n1177_p0219b20║捨。
X62n1177_p0219b21║問：龐居士云：事上說佛國，此去十萬里，大海渺無
X62n1177_p0219b22║邊，動即黑風起。往者雖千萬，達者無一二，忽遇本
X62n1177_p0219b23║來人，不在因緣裏。如何通會而證往生？
X62n1177_p0219b24║答：若提宗考本，尚不說有佛有土，豈言達之不達乎？
X62n1177_p0219c01║所以天真自具，不涉因緣，匪動絲毫，常冥真體。若約
X62n1177_p0219c02║事論，故非一等。九品往生，上下俱達。或遊化國，見佛
X62n1177_p0219c03║應身；或生報土，覩佛真體；或一夕而便登上地；或經
X62n1177_p0219c04║劫而方證小乘；或利根、鈍根；或定意、散意；或悟遲速，
X62n1177_p0219c05║根機不同；或華開早晚，時限有異。今古具載，凡聖俱
X62n1177_p0219c06║生，行相昭然，明證目驗。故釋迦世尊親記文殊，當生
X62n1177_p0219c07║阿彌陀佛土，位登初地。大經云：彌勒菩薩問佛：未知
X62n1177_p0219c08║此界有幾許不退菩薩，得生彼國？佛言：此娑婆世界，
X62n1177_p0219c09║有六十七億不退菩薩，皆得往生。香臺寶樹，易到無
X62n1177_p0219c10║人；火車相見，一念改悔者，尚乃往生。況戒定慧薰，修
X62n1177_p0219c11║行道力，終不唐捐；佛梵音聲，終不誑人。稱讚淨土經
X62n1177_p0219c12║云：十方恒河沙諸佛，出廣長舌相，徧覆大千，證得往
X62n1177_p0219c13║生。豈虗搆哉？
X62n1177_p0219c14║問：觀經明十六觀門，皆是攝心修定，觀佛相好，諦
X62n1177_p0219c15║了圓明，方階淨域。如何散心而能化往？
X62n1177_p0219c16║答：九品經文，自有昇降。上下該攝，不出二心。一定心，
X62n1177_p0219c17║如修定習觀，上品往生。二專心，但念名號，眾善資熏，
X62n1177_p0219c18║回向發願，得成末品。仍須一生歸命，盡報精修。坐臥
X62n1177_p0219c19║之間，常面西向。當行道禮敬之際，念佛發願之時，懇
X62n1177_p0219c20║苦翹誠，無諸異念。如就刑戮，若在狴牢。怨賊所追，水
X62n1177_p0219c21║火所逼。一心求救，願脫苦輪。速證無生，廣度含識。紹
X62n1177_p0219c22║隆三寶，誓報四恩。如斯志誠，必不虗棄。如或言行不
X62n1177_p0219c23║稱，信力輕微。無念念相續之心，有數數間斷之意。恃
X62n1177_p0219c24║此懈怠，臨終望生。但為業障所遮，恐難值其善友。風
X62n1177_p0220a01║火逼迫，正念不成。何以故？如今有因，臨終是果。應預
X62n1177_p0220a02║因實，果則不虗。聲和則響順，形直則影端故也。如要
X62n1177_p0220a03║臨終十念成就，但預辦津梁，合集功德。回向此時，念
X62n1177_p0220a04║念不虧，即無慮矣。夫善惡二輪，苦樂二報，皆三業所
X62n1177_p0220a05║造，四緣所生，六因所成，五果所攝。若一念心，瞋恚邪
X62n1177_p0220a06║淫，即地獄業；慳貪不施，即餓鬼業；愚癡闇蔽，即畜生
X62n1177_p0220a07║業；我慢貢高，即修羅業；堅持五戒，即人業；精修十善，
X62n1177_p0220a08║即天業；證悟人空，即聲聞業；知緣性離，即緣覺業；六
X62n1177_p0220a09║度齊修，即菩薩業；真慈平等，即佛業。若心淨，即香臺
X62n1177_p0220a10║寶樹，淨剎化生；心垢，則丘陵坑坎，穢土稟質。皆是等
X62n1177_p0220a11║倫之果，能感增上之緣。是以離自心源，更無別體。華
X62n1177_p0220a12║嚴經云：譬如心王寶，隨心見眾色。眾生心淨故，得見
X62n1177_p0220a13║清淨剎。大集經云：欲淨汝界，但淨汝心。故知一切歸
X62n1177_p0220a14║心，萬法由我。欲得淨果，但行淨因。如水性趨下，火性
X62n1177_p0220a15║騰上，勢數如是，何足疑焉。
X62n1177_p0220a16║雲棲老人贊曰：永明佩西來直指心印，而刻意淨
X62n1177_p0220a17║土，自利利他，廣大行願，光昭於萬世，其下生之慈
X62n1177_p0220a18║氏歟？其再生之善導歟？
X62n1177_p0220a19║溈仰宗
X62n1177_p0220a20║杭州無著文喜禪師（嗣仰山寂禪師）
X62n1177_p0220a21║師嘉禾語溪人。姓朱氏。生而有異志。七歲出家。常習
X62n1177_p0220a22║律聽教。後謁大慈山性空禪師。空曰。子何不徧參乎。
X62n1177_p0220a23║師直往五臺山華嚴寺。至金剛窟禮謁。遇一老翁牽
X62n1177_p0220a24║牛而行。邀師入寺。翁呼均提。有童子應聲出迎。翁縱
X62n1177_p0220b01║牛引師陞堂。堂宇皆耀金色。翁踞床指繡墩命坐。翁
X62n1177_p0220b02║曰。近自何來。師曰。南方。翁曰。南方佛法如何住持。師
X62n1177_p0220b03║曰。末法比丘少奉戒律。翁曰。多少眾。師曰。或三百。或
X62n1177_p0220b04║五百。師却問。此間佛法如何住持。翁曰。龍蛇混雜。凡
X62n1177_p0220b05║聖同居。師曰。多少眾。翁曰。前三三。後三三。翁呼童子
X62n1177_p0220b06║致茶。并進酥酪。師食之。覺心意開爽。翁拈起玻璃盞
X62n1177_p0220b07║問曰。南方還有這個否。師曰。無。翁曰。尋常將甚麼喫
X62n1177_p0220b08║茶。師無對。師覩日色稍晚。遂問翁。擬投一宿得否。翁
X62n1177_p0220b09║曰。汝有執心在。不得宿。師曰。某甲無執心。翁曰：汝曾
X62n1177_p0220b10║受戒否？師曰：受戒久矣。翁曰：汝若無執心，何用受戒？
X62n1177_p0220b11║師辭退，翁令童子相送。師問童子：前三三，後三三，是
X62n1177_p0220b12║多少？童召：大德！師應諾。童曰：是多少？師復問曰：此為
X62n1177_p0220b13║何處？童曰：此金剛窟般若寺也。師悽然，悟彼翁者，即
X62n1177_p0220b14║文殊也，不可再見。即稽首童子，願乞一言為別。童說
X62n1177_p0220b15║偈曰：面上無嗔供養具，口裏無嗔吐妙香。心裏無嗔
X62n1177_p0220b16║是珍寶，無垢無染是真常。言訖，均提與寺俱隱。但見
X62n1177_p0220b17║五色雲中，文殊乘金毛師子往來。忽有白雲自東方
X62n1177_p0220b18║來，覆之不見。師因駐錫五臺。後參仰山，頓了心契，令
X62n1177_p0220b19║充典座。文殊甞現於粥鑊上，師以攪粥篦便打，曰：文
X62n1177_p0220b20║殊自文殊，文喜自文喜。殊乃說偈曰：苦瓠連根苦，甜
X62n1177_p0220b21║瓜徹蔕甜。修行三大劫，却被老僧嫌。一日，有異僧來
X62n1177_p0220b22║求齋食，師減己分饋之。仰山預知，問曰：適來果位人
X62n1177_p0220b23║至，汝給食否？師曰：輟已回施。師曰：汝大利益。
X62n1177_p0220b24║師閱經論，慕文殊發願偈云：願我命終時，滅除諸障
X62n1177_p0220c01║礙，願見阿彌陀，往生安樂剎。矢心淨土，每示人云：參
X62n1177_p0220c02║禪乃悟明心地，吾之心地既明，即明佛之心，是先得
X62n1177_p0220c03║彌陀之心也。便當修諸行門，求生淨土，備其莊嚴，全
X62n1177_p0220c04║其受用，謂之得後智，方成一尊古佛。蓋真理即悟而
X62n1177_p0220c05║頓圓，妄情息之而漸盡。頓圓如初生孩子，一日而肢
X62n1177_p0220c06║體已全；漸修如長養成人，多年而志氣方立。所以目
X62n1177_p0220c07║前能橫說竪說，棒喝圓相，機辯自在者，或遇逆順境
X62n1177_p0220c08║界，不知不覺，對境生心，故習難忘，未免滲漏。如云：予
X62n1177_p0220c09║四十年用心，尚有走作處。此古人誠諦之語，而不自
X62n1177_p0220c10║欺欺人者也，高處正在于此。欲違生死之惡緣，須認
X62n1177_p0220c11║菩提之捷徑，耑心念佛為前途要津，乃末後之關鍵
X62n1177_p0220c12║也。因此略明其義有二：
X62n1177_p0220c13║一、稱名念。如觀佛三昧經云：文殊白佛言：我念過去
X62n1177_p0220c14║世常生淨土，得百千億念佛三昧門。又文殊說般若
X62n1177_p0220c15║經云：欲入一行三昧，應處空閑，捨諸亂意，不取相貌，
X62n1177_p0220c16║繫念一佛，專稱名字，隨佛方所，端身正向，能于一佛
X62n1177_p0220c17║念念相續，即是念中能見過去、現在諸佛。何以故？念
X62n1177_p0220c18║一佛功德與念無量佛功德無二，皆成一如，成最正
X62n1177_p0220c19║覺。如是盡知恒沙諸佛法界無差別相，于念念中觀
X62n1177_p0220c20║眉間白毫之相，右旋婉轉猶如秋月，內外通明如白
X62n1177_p0220c21║琉璃筒，亦如暗中明星，觀成不成皆滅，九十億那由
X62n1177_p0220c22║他恒河沙微塵數劫生死重罪常蒙攝授也，而況句
X62n1177_p0220c23║句分明、心心返照者乎？二、實相念。文殊菩薩云：不生
X62n1177_p0220c24║不滅，不去不來，非名非相，是名為佛。如自觀身實相，
X62n1177_p0221a01║觀佛亦然。等思惟諸佛平等法身，一切善根中其業
X62n1177_p0221a02║最勝，一切諸佛身惟是一法身，念一佛時即念一切
X62n1177_p0221a03║佛，無一土不淨矣。
X62n1177_p0221a04║師曰：衲子家具大根器，獲大徹悟，而復求生淨土，為
X62n1177_p0221a05║圓普賢萬行，祈早成佛果者也。教中云：先悟毗盧法
X62n1177_p0221a06║界，後入普賢行門。如善財參文殊，殊作象王迴顧，而
X62n1177_p0221a07║善財言下頓徹。末後見普賢，為說十大願王，導歸極
X62n1177_p0221a08║樂，圓滿萬行者，此一大榜樣也。是以悟達之士，尚須
X62n1177_p0221a09║念佛，求生安養。生安養者，得不退地，即證諸大三昧，
X62n1177_p0221a10║發種種神通，現無量身，持無量香花，往無量世界，供
X62n1177_p0221a11║養無量諸佛，嘆贊無量諸佛，向無量諸佛前，禮敬懺
X62n1177_p0221a12║悔一切罪障，隨喜一切功德，請轉一切法輪，勸一切
X62n1177_p0221a13║諸佛久住世間，常隨一切諸佛學甚深法，恒順一切
X62n1177_p0221a14║眾生皆獲饒益，所作功德普皆迴向。如是等普賢行
X62n1177_p0221a15║門，悉得圓滿，即造道場，降伏魔軍，為大法王，隨類度
X62n1177_p0221a16║生。似善財童子，分身無數百俱胝，智慧廣大徧十方，
X62n1177_p0221a17║普利一切眾生界也。何如？
X62n1177_p0221a18║師將順寂，告眾趺坐而化。白光照室，竹木同色。塔于
X62n1177_p0221a19║靈隱山之西塢。後遭𡨥發，師塔肉身不壞，爪髮俱長。
X62n1177_p0221a20║錢武肅王異之，重加封瘞。
X62n1177_p0221a21║古尊宿
X62n1177_p0221a22║小傅白居易香山居士
X62n1177_p0221a23║公字樂天，久參佛光，得心法，兼稟寶戒。牧杭州，訪鳥
X62n1177_p0221a24║巢和尚，乃問：禪師坐處甚危險？師曰：老僧有甚危險，
X62n1177_p0221b01║侍郎險尤甚。曰：弟子位鎮江山，何險之有？師曰：薪火
X62n1177_p0221b02║相交，識性不停，得非險乎？又問：如何是佛法大意？師
X62n1177_p0221b03║曰：諸惡莫作，眾善奉行。曰：三歲孩兒也解恁麼道。師
X62n1177_p0221b04║曰：三歲孩兒雖道得，八十老人行不得。公遂作禮而
X62n1177_p0221b05║去。凡守任處，多訪祖道。凡為文，動關教化，無不贊美
X62n1177_p0221b06║佛乘。命工繪西方淨土景，頂禮發願，以偈贊曰：極樂
X62n1177_p0221b07║世界清淨土，無諸惡道及眾苦。願如我身老病者，同
X62n1177_p0221b08║生無量壽佛所。
X62n1177_p0221b09║公在東林寺臨水坐，有詩云：昔為東掖垣中客，今作
X62n1177_p0221b10║西方社裏人。手把楊枝臨水坐，閑思往事似前身。
X62n1177_p0221b11║潞公文彥博居士
X62n1177_p0221b12║公字寬夫，及第，守洛陽。甞致齋往龍安寺瞻禮聖像，
X62n1177_p0221b13║忽見像壞墮地，略不加敬，但瞻視而出。傍有僧曰：何
X62n1177_p0221b14║不作禮？公曰：像既壞，吾將何禮？僧曰：先德道：譬如官
X62n1177_p0221b15║路土，人掘以為像。智者知路土，凡人謂像生。後時官
X62n1177_p0221b16║欲行，還將像填路。像本不生滅，路亦無新故。公聞之
X62n1177_p0221b17║有省，由是慕道甚力。念佛期生淨土。晨香夜坐，每發
X62n1177_p0221b18║願曰：願我甞精進，勤修一切善。願成了心宗，廣度諸
X62n1177_p0221b19║含識。每見一切人，勸令念佛，誓結十萬人緣，同生淨
X62n1177_p0221b20║土。如如居士有頌贊曰：知公膽氣大如天，願結西方
X62n1177_p0221b21║十萬緣。不為一身求活計，大家齊上渡頭船。公臨終，
X62n1177_p0221b22║安然念佛而化。
X62n1177_p0221b23║侍郎王古居士
X62n1177_p0221b24║公字敏仲，東都人。稟性仁慈，大弘佛教。祖父七世戒
X62n1177_p0221c01║殺放生，尊宿叢林淵藪。甞過謁論道，參黃龍、翠巗、晦
X62n1177_p0221c02║堂、楊岐輩，深契宗旨。又慕淨土法門之勝，作直指淨
X62n1177_p0221c03║土決疑集三卷。又纂集諸經論，備陳往生淨土要門。
X62n1177_p0221c04║精勤念佛，數珠未甞去手。有僧神遊淨土，見侍郎與
X62n1177_p0221c05║葛繁大夫同在焉。公有云：彌陀心內眾生，新新攝化；
X62n1177_p0221c06║眾生心中淨土，念念往生。托質蓮胎，不離當處；神超
X62n1177_p0221c07║多剎，豈出身心？念本性之無量光，本來無念；生唯心
X62n1177_p0221c08║之安養國，真實無生。自廬山諸賢之後，繼此道以助
X62n1177_p0221c09║揚者，惟公與楊次公著名，皆生安養。
X62n1177_p0221c10║國學王日休龍舒居士
X62n1177_p0221c11║公字虗中，為國學進士，作六經訓傳數十萬言，一旦
X62n1177_p0221c12║捐之曰：是皆業習，非究竟法，吾其為西方歸乎？參黃
X62n1177_p0221c13║龍徑山有契，甞修淨業。年六十，布衣蔬茹，重趼千里，
X62n1177_p0221c14║以之誨人。閒居持戒甚嚴，坐必宴寂，臥必冠帶，面目
X62n1177_p0221c15║奕奕有光，曰課千拜，夜分乃寢。作淨土文勸世。將卒
X62n1177_p0221c16║三日前，徧別親識，有不復相見之語。至期讀書罷，如
X62n1177_p0221c17║常禮念，忽厲聲稱阿彌陀佛，唱言佛來迎我，屹然立
X62n1177_p0221c18║化如植木矣。邦人有夢二青衣引公西行者，自是家
X62n1177_p0221c19║家供事云。
X62n1177_p0221c20║居士曰：真性如鏡，一切有生者如影，是真性中所現
X62n1177_p0221c21║之影也。影有去來，而鏡常自若；眾生有生滅，而真性
X62n1177_p0221c22║如如。生滅既除，真性乃現，所謂野色更無山隔斷，天
X62n1177_p0221c23║光直與水相連。
X62n1177_p0221c24║居士曰：孟子謂：夫仁者，亦在乎熟之而已矣。故君子
X62n1177_p0222a01║無終日之間違仁，造次必于是、顛沛必于是。能爾也，
X62n1177_p0222a02║則無所往而不為仁矣。修淨土者亦然，凡起居、飲食、
X62n1177_p0222a03║語默、動靜皆不忘淨土，則此身雖居五濁，而其心已
X62n1177_p0222a04║在淨土矣。樝菴云：落日之形似鼓懸，跏趺端坐面西
X62n1177_p0222a05║邊；身雖未到華池上，先送心歸極樂天。正此之謂也。
X62n1177_p0222a06║侍制了翁陳瓘居士
X62n1177_p0222a07║公字瑩中，南劒人。少登上第，居官鯁直，後諡忠肅。常
X62n1177_p0222a08║謫守台州，叩天台宗旨，甚契。及謁靈源清公，執聞見
X62n1177_p0222a09║以求解會。清曰：執解為宗，何日偶諧？公乃開悟，寄師
X62n1177_p0222a10║偈曰：書堂兀兀萬幾休，日暖風柔草木幽。誰識二千
X62n1177_p0222a11║年底事，如今只在眼睛頭。公撰四明延慶淨土記，備
X62n1177_p0222a12║陳西方因果、念佛三昧。常與人談惟心淨土，略云：釋
X62n1177_p0222a13║迦文方便至深，阿彌陀說法無間，解脫長者不往安
X62n1177_p0222a14║樂土，普賢大士親覩無量光。向實際之中，要在不往
X62n1177_p0222a15║而往；于方便之內，何妨去已還來？機熟感深，足須成
X62n1177_p0222a16║辦。
X62n1177_p0222a17║丞相錢象祖止菴居士
X62n1177_p0222a18║居士字公相，錢塘人。問道於保寧全禪師，又參護國
X62n1177_p0222a19║此菴元禪師。師曰：欲究此事，須得心法兩忘乃可。法
X62n1177_p0222a20║執未忘，契理亦非悟也。公曰：纔涉唇吻，便落意思。如
X62n1177_p0222a21║何？師曰：本自無瘡，勿傷之也。公渙然有得。自左丞相
X62n1177_p0222a22║歸，日修淨業。一旦示微疾，書偈曰：菡萏香從佛國來，
X62n1177_p0222a23║琉璃地上絕纖埃。我心清淨超于彼，今日遙知一朵
X62n1177_p0222a24║開。後三日，僧有問疾者。公曰：我不貪生，不怖死，不生
X62n1177_p0222b01║天，不為人，惟求生淨土耳。言訖，跏趺而逝。後有人夢
X62n1177_p0222b02║空中云：錢丞相已生西方蓮宮，為慈濟菩薩。
X62n1177_p0222b03║司諫江公望居士
X62n1177_p0222b04║公字民表，釣臺人。智識高朗，蔬食清修。為諫官，直言
X62n1177_p0222b05║無諱，名著一時。酷嗜宗門，參善知識有會處。晚年專
X62n1177_p0222b06║修淨業，且石刻所著念佛方便文以醒世。甞書於家
X62n1177_p0222b07║塾云：利根之人，念念不生、心心無所，六根杳寂、諸識
X62n1177_p0222b08║銷落，法法全真、門門絕待，瞥爾遂成真如實觀。初機
X62n1177_p0222b09║後學，一心攝念如來；即使營辦家事，種種作務亦自
X62n1177_p0222b10║不相妨礙。若能都攝六根，淨念相繼，不過旬日便成
X62n1177_p0222b11║三昧。是故上根大器，一念直超平展之流；善觀方便，
X62n1177_p0222b12║公有子早亡，託夢云：大人修道，功業已成。冥府有金
X62n1177_p0222b13║字額，題云：　嚴州江公望，身居言責，志慕苦空，躬事
X62n1177_p0222b14║焚修，心無愛染，動靜不違佛法，語默時契宗風，名脫
X62n1177_p0222b15║閻浮，身歸淨土。後知廣德軍，一旦無疾，面西端坐而
X62n1177_p0222b16║化。
X62n1177_p0222b17║一壑子曰：蓋舉緣即用而忘機得體，混融境致而
X62n1177_p0222b18║暗合機輪，如月落潭無影，雲生山有衣者，溈仰家
X62n1177_p0222b19║風也。若夫法眼門庭，箭鋒相拄，句意合機，重重華
X62n1177_p0222b20║藏交參，一一網珠圓瑩，以至風柯月渚顯露真心，
X62n1177_p0222b21║烟靄雲林宣明妙法，故永明壽禪師出宗鏡錄，合
X62n1177_p0222b22║禪淨為一家，而無著喜禪師慕五臺風，示念佛有
X62n1177_p0222b23║二義，更若古尊宿白香山、錢止菴等，莫不了了于
X62n1177_p0222b24║個中，復爾慇慇乎淨土，是知參禪向千蹊萬徑裏
X62n1177_p0222c01║得一條直路，到家甚便矣。然到家之後，貧從自寠，
X62n1177_p0222c02║富從自鉅，苟無制馭折衷之法，則無明習氣淘汰
X62n1177_p0222c03║不淨，情根識蒂黏帶不清，殊乏精扃嚴鍵遠到深
X62n1177_p0222c04║蟠，所以貴念這一句佛，聲聲喚醒主人翁，直欲情
X62n1177_p0222c05║念乾枯，心境俱寂，方是個露地白牛。古德云：見道
X62n1177_p0222c06║方修道，正此意也。況乎念佛為甚深法門，念得心
X62n1177_p0222c07║垢脫去一分，則智光顯現一分，便見一佛出世，脫
X62n1177_p0222c08║去無量心垢，顯現無量智光，照見無量諸佛，於是
X62n1177_p0222c09║念無窮盡，證法亦無窮盡，皆由佛為總持一切法
X62n1177_p0222c10║故耳。有志之士，切勿儱侗將趙州一轉語作休免
X62n1177_p0222c11║牌，可憐他錯認趙州作用，未曾覻著古人，同一鼻
X62n1177_p0222c12║孔出氣者在。
X62n1177_p0222c13║古今尊宿
X62n1177_p0222c14║廬山東林慧遠圓悟大師（蓮宗始祖）
X62n1177_p0222c15║師雁門人，性賈氏。博綜六經，尤善莊老。聞道安法師
X62n1177_p0222c16║講般若經，豁然大悟，遂與弟慧持投簪落髮，常以大
X62n1177_p0222c17║法為己任。安嘆曰：使道流中國者，其在遠乎！師至潯
X62n1177_p0222c18║陽，愛廬山閒曠可以息心，舉杖叩地曰：有泉當住。忽
X62n1177_p0222c19║泉湧出，感山神現夢。一夕雷雨，材木自至。太守驚異，
X62n1177_p0222c20║奏立東林寺，名其殿曰神運。師聞陶九州得文殊瑞
X62n1177_p0222c21║像，溺於江者多年，遂至江濵虔禱，像果浮出，迎供殿
X62n1177_p0222c22║中。每謂入道要門，惟念佛為最。與高僧鉅儒百四十
X62n1177_p0222c23║人結蓮社以修淨業，六時禮誦西方三聖，三十年迹
X62n1177_p0222c24║不入俗。送客以溪為界，若越界即有虎鳴，因號虎溪。
X62n1177_p0223a01║師克勤淨土，入定於般若臺一十八日，見蓮池會上
X62n1177_p0223a02║佛菩薩等水流光明，演說妙法。佛言：汝七日後當生
X62n1177_p0223a03║我國。出定謂門人曰：吾始居此，三覩聖相。今復再見，
X62n1177_p0223a04║往生淨土決矣。至期，端坐入寂。太守與諸弟子奉全
X62n1177_p0223a05║身葬于西嶺，諡正覺大師凝寂之塔。師著念佛三昧
X62n1177_p0223a06║詩序云：念佛三昧者何？思專想寂之謂也。思專則志
X62n1177_p0223a07║一不撓，想寂則氣虗神朗。氣虗則智恬其照，神朗則
X62n1177_p0223a08║無幽不徹。斯二者乃是自然之玄符，會一而致用也。
X62n1177_p0223a09║是故靖恭閒宇，而感物通靈，御心惟正，動而入微。此
X62n1177_p0223a10║假修以凝神，積習以移性，猶或若茲，況夫尸居坐忘，
X62n1177_p0223a11║冥懷至極，智落宇宙，而闇蹈大方者哉！請言其始：菩
X62n1177_p0223a12║薩初登道位，甫窺玄門，體寂無為，而無弗為。及其神
X62n1177_p0223a13║變也，則令修短革常度，巨細互相違，三光迴景以移
X62n1177_p0223a14║照，天地卷而入懷矣。又諸三昧，其名甚眾，功高易進，
X62n1177_p0223a15║念佛為先。何者？窮玄極寂，尊號如來，神體合變，應不
X62n1177_p0223a16║以方。故令入斯定者，昧然忘知，即所緣以成鑒。鑒明
X62n1177_p0223a17║則內照交暎，而萬象生焉；非耳目之所暨，而聞見行
X62n1177_p0223a18║焉。于是覩夫淵凝虗鏡之體，則悟靈相湛一，清明自
X62n1177_p0223a19║然；察夫玄音之叩心聽，則塵累每消，滯情融朗。非天
X62n1177_p0223a20║下之至妙，孰能與於此哉！以茲而觀一覿之感，乃發
X62n1177_p0223a21║久習之深覆，豁昏俗之重迷。若以匹夫眾定之所緣，
X62n1177_p0223a22║故不得語其優劣，居可知也。是以奉誠諸賢，咸思一
X62n1177_p0223a23║揆之契，感寸陰之頹影，懼來儲之未積，于是洗心法
X62n1177_p0223a24║堂，整襟清向，夜分忘寢，夙宵惟勤。庶夫貞詣之功，以
X62n1177_p0223b01║通三乘之志，臨津濟物，與九流而同往。仰援超步㧞
X62n1177_p0223b02║茆之興，俯引弱進垂䇿其後。以此覽眾篇之揮翰，豈
X62n1177_p0223b03║徒文詠而已哉！
X62n1177_p0223b04║南岳慧思禪師
X62n1177_p0223b05║師武津人，姓李氏，頂有肉髻。一夕夢梵僧勸出家，即
X62n1177_p0223b06║辭親入道。及受具戒，習坐禪，日一食。聞北齊慧文禪
X62n1177_p0223b07║師道法大行，乃往事之，授以心觀之訣。三七日已，放
X62n1177_p0223b08║身倚壁，豁然大悟，獲宿智通，得法華三昧。偈曰：頓悟
X62n1177_p0223b09║心源開寶藏，隱顯靈通現真相。獨行獨坐常巍巍，百
X62n1177_p0223b10║億化身無數量。縱令逼塞滿虗空，看時不見微塵相。
X62n1177_p0223b11║可笑物兮無比況，口吐明珠光晃晃。尋常見說不思
X62n1177_p0223b12║議，一語標名言下當。師至南嶽衡陽，值一處林泉勝
X62n1177_p0223b13║異，語眾云：吾前身居此，今當復為寺。俾掘之，基址猶
X62n1177_p0223b14║存，道化彌盛。當發願往生，夢感彌陀說法，瓶水自滿，
X62n1177_p0223b15║靈瑞重重。陳主致敬，稱為大禪師。誌公令人傳語曰：
X62n1177_p0223b16║何不下山化度眾生，目視雲漢作麼？師曰：三世諸佛
X62n1177_p0223b17║被我一口吞却，何處更有眾生可化？其機用如此。將
X62n1177_p0223b18║順寂，集門人曰：汝當不惜身命，常修法華般舟念佛
X62n1177_p0223b19║三昧方等懺法。無常迅速，宜各勉之。端坐唱佛來迎，
X62n1177_p0223b20║合掌而逝。異香滿室，顏色如生。
X62n1177_p0223b21║天台修禪智者大師
X62n1177_p0223b22║師字德安，姓陳氏，頴川人。誕時祥光燭隣，目重瞳，眉
X62n1177_p0223b23║八彩，膚不受垢。自少見像必禮，遇僧必拜。十八出家，
X62n1177_p0223b24║性樂習禪，通法華奧典。後往禮南嶽思大禪師，思曰：
X62n1177_p0223c01║昔靈鷲同聽法華經，今復來矣。即示以普賢道場四
X62n1177_p0223c02║安樂行。師入觀三七日，誦經至藥王品，曰：是真精進，
X62n1177_p0223c03║是名真法。供養如來，身心豁然。見靈山一會，儼然未
X62n1177_p0223c04║散。以所證白思，思曰：非汝弗證，非吾莫識。此乃法華
X62n1177_p0223c05║三昧前方便初旋陀羅尼也。汝可傳燈，莫作最後斷
X62n1177_p0223c06║佛種人。于是弘法金陵，屈伏名匠。晚入天台，降魔進
X62n1177_p0223c07║行。兩朝君臣，恭稟盛化。煬帝尊師號為智者，開拓鴻
X62n1177_p0223c08║基傋立一家教觀。篤志西方，勸人進修淨業。所有著
X62n1177_p0223c09║述，皆門人灌頂，日記萬言而編結之，總目為天台教
X62n1177_p0223c10║師云：諸佛教理既明，非觀行無以復性。乃依一心三
X62n1177_p0223c11║諦之理（真俗中），示三止三觀。一一觀心，念念不可得。先
X62n1177_p0223c12║空，次假，後中。離二邊而觀一心，如雲外之月者，此乃
X62n1177_p0223c13║別教之行相也。　又云：破一切惑，莫盛乎空。建一切
X62n1177_p0223c14║法，莫盛乎假。究竟一切性，莫大乎中。故一中一切中，
X62n1177_p0223c15║無假無空而不中。空假亦爾，即圓教之行相也。
X62n1177_p0223c16║行者念佛之時，意根為因，白毫圓光為緣，所起之念，
X62n1177_p0223c17║即所生法。諦觀念佛心起，即是假名，體之即空。洞鑒
X62n1177_p0223c18║此心，有如來藏，離邊顯中，若根若塵，並是法界。諸佛
X62n1177_p0223c19║眾生，一念普應，即邊而中，無佛無念，此乃大乘圓修
X62n1177_p0223c20║三觀念佛法門也。可謂無相無空無不空，即是如來
X62n1177_p0223c21║真實相。　厥後大弘台教者，稱四明尊者法智大師
X62n1177_p0223c22║為第一。
X62n1177_p0223c23║尊者法名知禮，述妙宗，傳教觀。常燃四指供佛，求
X62n1177_p0223c24║生西方，更欲焚身歸淨土。楊億文公致書苦勸。住
X62n1177_p0224a01║世數年，後于歲旦建光明懺，期七日內往生。至五
X62n1177_p0224a02║日，召眾說法，驟稱佛號數百聲，奄然坐化。趙清獻
X62n1177_p0224a03║公抃為塔銘。
X62n1177_p0224a04║有䇿眾觀行云：觀雖深妙，本被初心，若能進功，何
X62n1177_p0224a05║憂不就。縱未入品，為因亦強，生至彼邦，得預大會。
X62n1177_p0224a06║所見依正，微妙難思，速入聖階，度生亦廣。永異事
X62n1177_p0224a07║善，及小乘行，得往生者，如此土人，宿圓修者，於諸
X62n1177_p0224a08║座席，見相殊常，聞法易悟。以此類彼，功在妙宗，但
X62n1177_p0224a09║為戒福不精，無往生願。故在穢土，聞法入真，須懼
X62n1177_p0224a10║娑婆，不常值佛。縱遇善友，色心不勝，難發我心，況
X62n1177_p0224a11║塵境麤強，誠為險處。故雖外加事懺，內勤理觀，正
X62n1177_p0224a12║助雙行，加願要制，必於寶剎，速證無生。
X62n1177_p0224a13║智者化緣既畢，至新昌大石佛前示疾，唱觀無量壽
X62n1177_p0224a14║佛經題竟，復曰：四十八願，莊嚴淨土，華池寶樹，易往
X62n1177_p0224a15║無人。火車相現，一念改悔者，尚得往生，況戒定熏修，
X62n1177_p0224a16║聖行道力者乎？吾諸師友，侍從觀音，皆來迎我。言訖，
X62n1177_p0224a17║唱三寶名，趺坐而逝，如入三昧。
X62n1177_p0224a18║澱山白蓮子元慈照宗主
X62n1177_p0224a19║師自號萬事休，崑山茅氏子。母柴氏，夢佛入門而生，
X62n1177_p0224a20║因名佛來。父母早亡，投本州延祥寺出家，習止觀禪
X62n1177_p0224a21║法。一日聞鴉聲，頌曰：二十餘年紙上尋，尋來尋去轉
X62n1177_p0224a22║沉吟。忽然聽得慈鴉呌，始信從前錯用心。于是發廣
X62n1177_p0224a23║度願，慕廬山蓮社遺風，勸人念佛，代為法界眾生禮
X62n1177_p0224a24║佛懺悔，祈生安養。後往澱山湖剏白蓮懺堂，勤修淨
X62n1177_p0224b01║業。述圓融四土三觀選佛圖，開示蓮宗眼目，逆順境
X62n1177_p0224b02║中未嘗動念。隨方勸化，即成頌文，目曰西行集。又著
X62n1177_p0224b03║彌陀節要、證道歌、風月集行世。宋高宗詔至德壽殿
X62n1177_p0224b04║說淨土法，特賜淨業導師、慈照宗主。甞發誓言，願大
X62n1177_p0224b05║地人普覺妙道，以四字為定名之宗，導人專念彌陀，
X62n1177_p0224b06║回生淨土，風化大振。後於鐸城告眾曰：吾化緣已畢，
X62n1177_p0224b07║時當行矣。言訖，合掌示寂。茶毗，舍利無數。塔於松江，
X62n1177_p0224b08║諡最勝之塔。
X62n1177_p0224b09║師云：上根智人悟此深理，當運虗空平等心，無我、人、
X62n1177_p0224b10║眾生、壽者相。知無我、人，誰受輪轉？亦無身、心受彼生
X62n1177_p0224b11║死，是名離相念佛三昧。是則念念彌陀出世，處處極
X62n1177_p0224b12║樂現前。如此念者，無念之念，念則真如；無生之生，生
X62n1177_p0224b13║則實相。無一法本有，無一法始成。自他互收，事理無
X62n1177_p0224b14║碍。塵塵具足，剎剎全彰。
X62n1177_p0224b15║師云：念佛人臨終有三疑不生淨土：一者疑我生來
X62n1177_p0224b16║作業極重，修行日淺，恐不得生；二者疑我欠人債負，
X62n1177_p0224b17║或有心願未了，及貪嗔癡未息，恐不得生；三者疑我
X62n1177_p0224b18║雖念彌陀，臨命時恐佛不來迎接。有此三疑，因疑成
X62n1177_p0224b19║障，失其正念，不得往生。故念佛之人，切要諦信佛經
X62n1177_p0224b20║明旨，勿生疑心而已。
X62n1177_p0224b21║臨終四關
X62n1177_p0224b22║師云：凡夫雖有信心念佛，緣為宿業障重，合墮地獄，
X62n1177_p0224b23║乘佛力故，於牀枕間將輕換重。若也無智人，不了此
X62n1177_p0224b24║事，却言我今念佛，又有病苦，反謗彌陀，因此一念惡
X62n1177_p0224c01║心，徑入地獄，此是一關也。二者雖則持戒念佛，緣
X62n1177_p0224c02║為口談淨土，意戀娑婆，不求出世善根，怕死貪生，呼
X62n1177_p0224c03║神喚鬼，緣此心邪，無佛攝護，因慈流浪，墮落三塗，是
X62n1177_p0224c04║二關也。三者，或因服藥須用酒鯹，或被親情遞相
X62n1177_p0224c05║逼勸，此人無决定信，喪失善根，臨終追赴王前，任王
X62n1177_p0224c06║判斷，是為第三關也。四者、臨終之際，繫綴資財，愛
X62n1177_p0224c07║戀眷屬，失却正念，墮鬼趣中，守護家庭，宛如在日。是
X62n1177_p0224c08║為四關也。是以修淨土者，當蠲浮思妄想，念念彌陀，
X62n1177_p0224c09║全身放下。但能堅此一念，便可碎彼四關，則淨土非
X62n1177_p0224c10║遙矣。
X62n1177_p0224c11║仙潭法鏡若愚禪師
X62n1177_p0224c12║師居雲川，建無量壽閣，勸道俗念佛，精勤三十年。與
X62n1177_p0224c13║則章禪師為友，叅念佛公案有省。嘗作偈曰：空裏千
X62n1177_p0224c14║山羅網，夢中七寶蓮池。踏得西方路穩，更無一點狐
X62n1177_p0224c15║疑。將順世，夢一神人告曰：汝同學則章得普賢行願
X62n1177_p0224c16║三昧，已生淨土，彼正待汝耶？師乃沐浴更衣，端坐對
X62n1177_p0224c17║眾云：淨土現前，吾當行矣。書偈而化。偈曰：本是無
X62n1177_p0224c18║家可得歸，雲邊有路許誰知。溪光搖落西山月，正是
X62n1177_p0224c19║仙潭夢斷時。
X62n1177_p0224c20║廬山善法普度優曇宗主
X62n1177_p0224c21║師丹陽蔣氏子，家世事佛，弱冠出家。初參龍華寶山
X62n1177_p0224c22║慧禪師，深器之，後歷叩諸方得省。述念佛警要，為蓮
X62n1177_p0224c23║宗寶鑑十卷，天童東巗圓應日禪師深加嘆賞。繼開
X62n1177_p0224c24║法于京都法王寺，灌頂國師捧其書呈進御覧，降旨
X62n1177_p0225a01║稱美，有開導人天，續佛慧命，融真混俗，振復東林之
X62n1177_p0225a02║語。
X62n1177_p0225a03║師示眾云：蓋聞恒河沙數眾如來，彌陀第一；十方微
X62n1177_p0225a04║塵諸佛剎，極樂是歸。淨土為解脫之門，念佛乃正心
X62n1177_p0225a05║之要。故知集羣賢而結社，有其旨焉；指西方而示人，
X62n1177_p0225a06║端其趣也。因該果海，果徹因源。從聞思修，登三摩地；
X62n1177_p0225a07║憑信行願，入法界門。是以一興念而萬靈知，信心生
X62n1177_p0225a08║而諸佛現。纔稱寶號，已投種於蓮胎；一發菩提，即標
X62n1177_p0225a09║名於金地。有緣斯遇，自悟自修；淺信不持，大愚大錯。
X62n1177_p0225a10║八十億劫之重罪，廓爾烟消；十萬億剎之遐方，倐如
X62n1177_p0225a11║羽化。想念專注，即觀心而見佛身；心境交參，即因門
X62n1177_p0225a12║而成勝地。十方淨穢，卷舒同在於毫端；一性包融，浩
X62n1177_p0225a13║博該羅於法界。是則諸佛與眾生交徹，淨土與穢土
X62n1177_p0225a14║冥通。彼此互收，事理無礙。方知神游億剎，實生乎自
X62n1177_p0225a15║己心中；孕質九蓮，豈逃於剎那際內。嗟乎！識昏障重，
X62n1177_p0225a16║信寡疑多。自甘永劫沉淪，深痛一生虗喪。須信非憑
X62n1177_p0225a17║佛力，截業惑以無由；不遇此門，脫生死而無路。誓同
X62n1177_p0225a18║諸佛，敢傚前修；勸勉後賢，亟崇斯道。已發願，今發願，
X62n1177_p0225a19║當發願，事事而回向彌陀；若已生，若今生，若當生，念
X62n1177_p0225a20║念而皆歸淨土。欲取一生事辦，便向這裏留心。齊登
X62n1177_p0225a21║極樂妙門，速成念佛三昧。咦！最初一步要分明，直至
X62n1177_p0225a22║西方無異路。
X62n1177_p0225a23║正身端坐，掃除緣累，截斷塵情，瞠開兩睛，外不著境，
X62n1177_p0225a24║內不住定，回光一照，內外俱寂，然後密密舉念南無
X62n1177_p0225b01║阿彌陀佛三五聲，回光自看云：見性則成佛，畢竟那
X62n1177_p0225b02║個是我本性阿彌陀？却又照覷看，只今舉底這一念
X62n1177_p0225b03║從何處起？覷破這一念，復又覷破這覷底是誰？如此
X62n1177_p0225b04║急切做工夫，勿令間斷，惺惺不昧。四威儀中亦如是
X62n1177_p0225b05║舉、如是看、如是參，忽然了得，盡大地是個西方，萬象
X62n1177_p0225b06║森羅無非自己，入無功用行，名實報莊嚴土，能圓一
X62n1177_p0225b07║切種智矣。
X62n1177_p0225b08║執持一句佛名，念茲在茲，綿綿密密，如雞抱卵，常教
X62n1177_p0225b09║暖氣相接，更加智照，則知淨土即是此心。把得定，做
X62n1177_p0225b10║得主，靠得穩，無一念變異心，無一念退惰心，無一念
X62n1177_p0225b11║雜染心，直至盡生，永無別念，決定要生極樂世界。果
X62n1177_p0225b12║能如是用功，無明習漏，自然淨盡無餘，臨終定生西
X62n1177_p0225b13║方上品。
X62n1177_p0225b14║楚峰善奇禪師
X62n1177_p0225b15║師鳳陽人，姓雷氏。十七歲出家，看無字話有省。遍參
X62n1177_p0225b16║知識，得法於東源明際和尚，化行江南。每以念佛公
X62n1177_p0225b17║案示人，最稱直捷。一旦集眾，焚香端坐，三呼佛號而
X62n1177_p0225b18║逝。
X62n1177_p0225b19║示眾云：若了自心本來是佛者，高山平地總西方。其
X62n1177_p0225b20║或未然，切切以生死大事為己任，將一句佛名用心
X62n1177_p0225b21║提撕，𢬵捨世間利名恩愛等事，抖擻精神，努力參究，
X62n1177_p0225b22║務要討個明白，以徹悟為期，凝定身心，回光返照，念
X62n1177_p0225b23║得目前空牢牢地、胸中虗碧碧地，澄澄然、湛湛然也。
X62n1177_p0225b24║到此更須痛加一拶，疑團粉碎，當下冰消，豁開頂門，
X62n1177_p0225c01║洞明正眼，不覺自肯點頭，始知涅槃生死、淨土穢邦
X62n1177_p0225c02║俱為剩語。雖然如是，正好再見天下老和尚，掃除悟
X62n1177_p0225c03║跡，別立生涯，不受人瞞，任運無礙，證入不思議解脫
X62n1177_p0225c04║三昧境中，同佛受用。　或曰：即心是佛，何勞更念佛
X62n1177_p0225c05║歟？　師曰：只為當人不了自心是佛，枉入生死迷流，
X62n1177_p0225c06║所以祖家曲垂方便，令人參究自心，則知念佛念心、
X62n1177_p0225c07║念心念佛，念念不忘、心心無間，忽爾念到心思路絕
X62n1177_p0225c08║處，當體空寂時，無念無心、無心無念，心念既無，佛亦
X62n1177_p0225c09║不可得矣。無心之心方是真心，無念之念始名正念，
X62n1177_p0225c10║無佛之佛可謂無量壽佛矣。果能于此洞徹，火宅亦
X62n1177_p0225c11║是清涼，塵塵契妙，法法該宗。故知直提此六字心經，
X62n1177_p0225c12║乃識心達本之要門、超生脫死之捷徑也，慎勿當面
X62n1177_p0225c13║蹉過。
X62n1177_p0225c14║斷雲智徹禪師
X62n1177_p0225c15║師云：我等因生不知來處，死不知去處，發心參禪，究
X62n1177_p0225c16║竟念佛。要明此一件生死大事，用報四恩，拔濟三有，
X62n1177_p0225c17║須知古人做工夫法則。夫修淨土固為玄妙之門，亦
X62n1177_p0225c18║有捷徑宜識。汝等念佛一聲，或三五七聲，默默返問
X62n1177_p0225c19║這一聲佛從何處起，又問這念佛者是甚麼人，有疑
X62n1177_p0225c20║只管疑去。若問處不親，疑情不切，再舉個畢竟這念
X62n1177_p0225c21║佛的是誰。如是問，如是疑，問教親，疑教切。前設一問，
X62n1177_p0225c22║最尊最貴，最妙最玄；第二問，徹骨徹髓，見心見膽；末
X62n1177_p0225c23║後一問，如痛上加鞭，當喉一揑，便欲了人命根也。如
X62n1177_p0225c24║是疑來疑去，寢食俱忘，不覺築着磕着，㘞地一聲，心
X62n1177_p0226a01║花燦發，夢眼豁開，目前總是故家鄉，本性彌陀常獨
X62n1177_p0226a02║露。趂此光景，須入宗匠爐鞴中，鉗鎚煅煉，方好晦迹
X62n1177_p0226a03║韜光，向水邊林下保養聖胎，待時出來，扶持末運，成
X62n1177_p0226a04║熟眾生，嚴淨諸佛。國土捷徑一條現前，請從這裏下
X62n1177_p0226a05║脚。
X62n1177_p0226a06║杭州雲棲蓮池袾宏禪師
X62n1177_p0226a07║師仁和沈氏子，貌古神粹，雙眸烱烱，音若洪鐘。十七
X62n1177_p0226a08║補邑庠，每書生死事大四字於案頭。一日閱慧燈集，
X62n1177_p0226a09║失手碎茶甌，有省。作七筆勾見志，投性天和尚祝髮，
X62n1177_p0226a10║字佛慧。北遊參徧融，後謁笑巗於柳菴，求開示。巗曰：
X62n1177_p0226a11║阿你三千里外求開示我，我有甚麼開示？師恍然辭。
X62n1177_p0226a12║過東昌道中，聞樵樓皷，忽悟。偈曰：二十年前事可疑，
X62n1177_p0226a13║三千里外遇何奇。焚香擲戟渾閒事，魔佛空爭是與
X62n1177_p0226a14║非。南歸中興雲棲法席，侍郎王公宗沐問：夜來老鼠
X62n1177_p0226a15║唧唧，說盡一部華嚴經。師曰：猫兒突出時如何？王無
X62n1177_p0226a16║語。師自代曰：走却法。師留下講案，遂頌曰：老鼠唧唧，
X62n1177_p0226a17║華嚴歷歷。奇哉王侍郎，却被畜生惑。猫兒突出畵堂
X62n1177_p0226a18║前，牀頭說法無消息。無消息，大方廣佛華嚴經。世主
X62n1177_p0226a19║妙嚴品第一。
X62n1177_p0226a20║最後垂示
X62n1177_p0226a21║師云：參禪一念不生，即名為佛。淨業一心不亂，正謂
X62n1177_p0226a22║無念。若有念者，不名一心。但得一心，何法不寂？良以
X62n1177_p0226a23║雖名念佛，葢無念之念也。念而無念，是名一心。如是
X62n1177_p0226a24║之心，心無其心，強名曰一。尚無一相，豈非頓歟？誠哉！
X62n1177_p0226b01║末法之要津。曉得此意，禪宗淨土，殊途同歸。
X62n1177_p0226b02║今人不肯念佛，只是輕視西方，不知生西方乃是大
X62n1177_p0226b03║德大福、大智大慧、大聖大賢的勾當，轉娑婆成淨土，
X62n1177_p0226b04║不同小可因緣。汝但看此城中一日一夜死却多少
X62n1177_p0226b05║人，不要說生西方，即生天千百人中尚無一個，其有
X62n1177_p0226b06║自負修行者，秪是不失人身而已。故我世尊大慈大
X62n1177_p0226b07║悲示此法門，功過乾坤、恩逾父母，粉骨碎身不足為
X62n1177_p0226b08║報。
X62n1177_p0226b09║荷葉道人石頭
X62n1177_p0226b10║居士，不著姓字，與愚菴和尚、平倩居士同時。少參禪，
X62n1177_p0226b11║根性猛利，洞有所入，機鋒迅利，語言圓轉。自謂了悟
X62n1177_p0226b12║無所，事事流連，文酒之場，塵勞未能全脫。一日痛念，
X62n1177_p0226b13║見境生心，觸途成滯，浮解實情，未能相勝，悟佛魔之
X62n1177_p0226b14║分，只在頃刻。始約其偏空之見，涉入普賢行門，端的
X62n1177_p0226b15║莫如念佛，而權引中下之疑未破。及後博觀經論，始
X62n1177_p0226b16║知此門原攝一乘，悟與未悟，皆宜修習。于是採金口
X62n1177_p0226b17║所宣，菩薩所闡，善知識所發揮，附以己意，千波競起，
X62n1177_p0226b18║萬派橫流，詰其滙歸也，皆同一源，名西方合論。其論
X62n1177_p0226b19║以不思議第一義為宗，以悟為導，以時持佛號念念
X62n1177_p0226b20║相續為行，以六度萬行為助，以深信因果為入門也。
X62n1177_p0226b21║念佛之法，須一切處攝念不忘，縱令昏寐，亦繫念而
X62n1177_p0226b22║寢，不隔念，不異念耳。行坐念者，如悲啼一般，每一想
X62n1177_p0226b23║佛，五內若裂，如憶少背之慈母，多慧之亡兒。其發憤
X62n1177_p0226b24║也，如落第孤寒，負才寂寞，每一念及，殆不欲生。念得
X62n1177_p0226c01║見聞覺知，及與毛孔骨髓，無一處不念佛，是為上品
X62n1177_p0226c02║念佛，現生必得見佛，名曰一行三昧。
X62n1177_p0226c03║香光子居士
X62n1177_p0226c04║居士云：約理而言，清淨覺體，如如不動，泯絕心量，超
X62n1177_p0226c05║越情有，大地無寸土，佛之一字，向何處著？至若進修
X62n1177_p0226c06║法門，於無修證中修證，於無等級中等級，千差萬別，
X62n1177_p0226c07║雖位至等覺，尚不知如來舉足下足之處。祖師因人
X62n1177_p0226c08║執滯教相，隨語生解，數他家寶，己無分文，遂用毒手，
X62n1177_p0226c09║剗其語言，拶其情識，令其苦參密究，識得本命元辰，
X62n1177_p0226c10║却來看經看教，一一如道家裏事，然後如說進修，以
X62n1177_p0226c11║佛知見，淨治餘習，不取寂證，是謂佛種。所以有飲氷
X62n1177_p0226c12║吞檗，潛行密修，直至烟銷灰滅，業不能繫，生死自在
X62n1177_p0226c13║而已。其或悟門已入，休歇太早，智不入微，道難勝習，
X62n1177_p0226c14║一念不盡，生死業根，入胎出胎，隨緣流轉，縱般若緣
X62n1177_p0226c15║深，不落三途，業有加而無減矣。豈謂一悟之後，即同
X62n1177_p0226c16║極果，乃取喝佛罵祖，破膽險句，以為行持，排因撥果，
X62n1177_p0226c17║越分過頭，以火性為氣魄，以我慢為承當，以譎詐為
X62n1177_p0226c18║機用，以誑語為方便，以放恣為遊戲，以穢語為解粘，
X62n1177_p0226c19║自悞悞人，安免輪墜？惟求實知，不雜用心，競競業業，
X62n1177_p0226c20║了達生本無生，不妨熾然求生，即心是土，蓮邦不屬
X62n1177_p0226c21║心外，禮拜念誦，智行並進，方當踞上品之蓮臺，坐空
X62n1177_p0226c22║中之寶閣，登陽𦦨之階級，度谷响之眾生，頓同兩足
X62n1177_p0226c23║之尊，盡滿涅槃之果矣。
X62n1177_p0226c24║一壑子曰：參禪修淨土者，不可因循度時，須用痛
X62n1177_p0227a01║加鞭策工夫，毋令間斷。厥有二法宜知：一者恩不
X62n1177_p0227a02║可忘，謂出家兒四恩至重，初擬報酬，只為懶于親
X62n1177_p0227a03║近明師益友，日久漸忘，終其身參禪不了，淨業難
X62n1177_p0227a04║成，生死未明，此身尚無下落，何能報酬四恩也？有
X62n1177_p0227a05║恩不報，是負心人，帶角披毛，償債有分，得不危乎？
X62n1177_p0227a06║二者志不可怠，稟師剃染，皆發願成佛道大志，厥
X62n1177_p0227a07║後畏於規束，放逸自恣，而或情念多端，貪圖名利，
X62n1177_p0227a08║而或境緣時動，習學不忘，決定志消，念頭無主，不
X62n1177_p0227a09║得力于參禪，不成功于淨土，茫無可據，有何佛道
X62n1177_p0227a10║易成？倘更戒珠失色，瞋火熾然，臨終不墮沉淪，必
X62n1177_p0227a11║趍鬼類，寧不悲哉？嗟乎！二者之病，生於憎愛，憎愛
X62n1177_p0227a12║之業，大障禪淨工夫。蓋瞥爾情生，萬劫羈鎻，一生
X62n1177_p0227a13║空過，未免三塗，戒之戒之，當自鞭䇿。天如老人云：
X62n1177_p0227a14║使其念不離佛，佛不離念，感應道交，現前見佛。既
X62n1177_p0227a15║見樂邦之佛，即見十方諸佛，即見自性天真之佛，
X62n1177_p0227a16║即得大用現前。然後推其悲願，廣化一切眾生，此
X62n1177_p0227a17║名淨土禪，亦名禪淨土也。由是而知古今尊宿，如
X62n1177_p0227a18║廬山、南嶽輩之悟頭，天台、雲棲之智慧等，乃至香
X62n1177_p0227a19║光子諸人，實知實見，班班可考，如五色珍珠船，撑
X62n1177_p0227a20║出十字街頭。咦，也須大家着眼始得。
X62n1177_p0227a21║宗門知識，闡揚淨土旨要者，千人中一二其言句，
X62n1177_p0227a22║且鮮存於語錄，故得見猶難。教家知識，修淨土而
X62n1177_p0227a23║善指示者，傳播宇內甚多，奚煩再述。茲所選入，皆
X62n1177_p0227a24║具大力量人，開導淨土難信之法，洋洋乎禪淨雙
X62n1177_p0227b01║彰，方稱虎之帶角也歟。
X62n1177_p0227b02║旹
X62n1177_p0227b03║乾隆歲次庚寅花朝
X62n1177_p0227b04║
X62n1177_p0227b05║角虎集卷下（終）
X62n1177_p0227b06║
X62n1177_p0227b07║No. 1177-B
X62n1177_p0227b08║ 起念佛七儀式（附）
X62n1177_p0227b09║
X62n1177_p0227b10║早堂二板，聞鐘聲，各搭衣集大殿，起七禮
X62n1177_p0227b11║佛三拜，舉香讚，念彌陀經、淨土呪畢，念阿彌陀佛，身
X62n1177_p0227b12║金色，遶佛歸堂。鳴磬停聲，打魚一下，抽解畢，當值三
X62n1177_p0227b13║板行禮，止靜，默然入觀。香至半炷，鳴引磬一下，開小
X62n1177_p0227b14║靜，出觀，押磬念佛。二位行旛師出眾行禮，請旛巡香。
X62n1177_p0227b15║凡遇昏沉者，交旛令行，自歸本位。香完，押磬停聲，行
X62n1177_p0227b16║旛者交旛，問訊歸位。當值東、監值西散茶盅，護七師
X62n1177_p0227b17║一東一西行茶畢，當值、監值一東一西收茶盅。鳴磬
X62n1177_p0227b18║一下，各着鞋；又磬一下，各起立；鳴魚二下，定香，押磬
X62n1177_p0227b19║經行念佛。香到歸位，押磬停聲，打魚一下，抽解畢，鳴
X62n1177_p0227b20║魚三下，止靜，默然入觀。香至半炷，鳴魚一下，開小靜，
X62n1177_p0227b21║出觀，押磬念佛。行旛師照前行旛香完，當值、監值照
X62n1177_p0227b22║前散茶盅，護七師照前行茶畢，鳴磬一下，各着鞋；又
X62n1177_p0227b23║磬一下，各起立；鳴魚二下，定香，押磬念佛經行。其經
X62n1177_p0227b24║行止靜如此。候午梆鳴，當值行禮，監值開靜，各抽衣，
X62n1177_p0227c01║聽板過堂，回堂擊魚、定香、搭衣、經行、念佛，行儀同上。
X62n1177_p0227c02║四炷香畢，鳴磬放香，淨面上殿。晚課。課畢回堂，各請
X62n1177_p0227c03║養息。候起香，照上八炷香完，念十方三世佛，回向禮
X62n1177_p0227c04║佛三拜，放香養息。
X62n1177_p0227c05║解七大殿彌陀經回向文。拜
X62n1177_p0227c06║釋迦佛（三），　彌陀（十），　觀音（三），　勢至（三），　海眾（三）。
X62n1177_p0227c07║　三歸依完，　上方丈普禮。
X62n1177_p0227c08║領眾（東一西一），　執魚（東一西一），　引磬（東二〔東〕二），　行旛（東一西一），
X62n1177_p0227c09║　當值（一），　監值（一），　護七（東二西二）。
X62n1177_p0227c10║和尚東坐，東收尾行。　各位大師西坐，西收尾行。