X62n1182_p0343a03║
X62n1182_p0343a04║徹悟禪師語錄卷下
X62n1182_p0343a05║
X62n1182_p0343a06║嗣法門人　了梅等　集
X62n1182_p0343a07║雜著
X62n1182_p0343a08║般若淨土兩門大義
X62n1182_p0343a09║般若乃即緣起而明性空。雖性空而不壞緣起。淨土
X62n1182_p0343a10║乃即性空而明緣起。雖緣起而不礙性空。此則空有
X62n1182_p0343a11║兩門。互不相礙也。不特於此。正以緣起故性空。若非
X62n1182_p0343a12║緣起。說誰性空。此則緣起為性空之所以。又以性空
X62n1182_p0343a13║故緣起。若非性空。何從緣起。此則性空為緣起之所
X62n1182_p0343a14║以。若然者。空有兩門。不但不相礙。且復迭互相成矣。
X62n1182_p0343a15║如古所謂萬象參天。觀之而無色。羣音揭地。聽之而
X62n1182_p0343a16║無聲。愈有愈空。愈空愈有者矣。夫緣起性空。既在同
X62n1182_p0343a17║時任運。便有雙泯雙存之面目。雙泯雙存同時無礙。
X62n1182_p0343a18║即是向上圓融不思議第一義諦。圓融第一義諦。即
X62n1182_p0343a19║是當人本源心性之異名。是知佛說種種般若門。無
X62n1182_p0343a20║非顯示此本源心性。佛說種種淨土門。亦無非顯示
X62n1182_p0343a21║此本源心性。從本源心性。流出種種般若淨土法門。
X62n1182_p0343a22║而種種般若淨土法門。皆悉指歸本源心性。所謂無
X62n1182_p0343a23║不從此法界流。無不還歸此法界也。昔有人問雲棲
X62n1182_p0343a24║大師云。參禪念佛。如何得融通去。大師答云。若然是
X62n1182_p0343b01║兩物。即用融通得著。噫。旨哉言乎。夫禪者。淨土之禪。
X62n1182_p0343b02║淨土者。禪之淨土。本非兩物。用融通作麼。然則般若
X62n1182_p0343b03║淨土兩門。既唯一本源心性。不唯分無可分。亦且合
X62n1182_p0343b04║無可合。分合尚著不得。況可更論其相成相礙也哉。
X62n1182_p0343b05║西有解
X62n1182_p0343b06║西有者。謂西方的的是有。但含事理空有等種種義
X62n1182_p0343b07║相耳。若謂定方實有。不可移易。此凡情執著之常有
X62n1182_p0343b08║也。若謂一切境界。循業發現。即其現處。當體全空。此
X62n1182_p0343b09║則非有。而有。有即非有。真空妙有二諦交徹之有也。
X62n1182_p0343b10║若互奪雙亡。二諦俱泯。則非空非有之有也。若相成
X62n1182_p0343b11║兩立。二諦俱存。則即空即有之有也。若正雙泯時便
X62n1182_p0343b12║雙存。正雙存時便雙泯。雙泯雙存同時無礙之有也。
X62n1182_p0343b13║又此有緣起性空。不墮有句。性空緣起。不墮空句。二
X62n1182_p0343b14║義只成一法。不墮亦有亦空句。一法宛具二義。不墮
X62n1182_p0343b15║非有非空句。此則四句全超之有也。又此有性空緣
X62n1182_p0343b16║起。該得有句。緣起性空。該得空句。二諦雙存。該得亦
X62n1182_p0343b17║有亦空句。二諦俱泯。該得非有非空句。此則四句全
X62n1182_p0343b18║該之有也。又唯全超故全該。設有一句不超。亦不能
X62n1182_p0343b19║全該四句。唯全該故全超。設有一句不該。亦不能全
X62n1182_p0343b20║超四句也。此則圓教有門之有也。又西方依正莊嚴。
X62n1182_p0343b21║皆一切眾生性所本具。特借彌陀大願為增上緣因。
X62n1182_p0343b22║一顯發耳。曾何片法之新得哉。此則西有者。乃自性
X62n1182_p0343b23║本具真善妙有之有也。又有句固是有句。有句亦是
X62n1182_p0343b24║空句。有句亦是亦有亦空句。有句亦是非有非空句。
X62n1182_p0343c01║一句即四句也。一句既即四句。四句亦即一句。有句
X62n1182_p0343c02║固是有句。空句亦是有句。亦有亦空句亦是有句。非
X62n1182_p0343c03║有非空句亦是有句。全一即四。全四即一。一四圓融。
X62n1182_p0343c04║不可思議。又此有空等四句。執之則成四種邪見。通
X62n1182_p0343c05║之則為四方便門。執成邪見網。永墮外道種族。通為
X62n1182_p0343c06║方便門。便入聖賢階位。故曰般若如大火聚。觸著便
X62n1182_p0343c07║燒。此謂四邊不容執著也。又曰般若如清涼池。隨方
X62n1182_p0343c08║可入。此謂四門皆堪入道也。然全大火聚是清涼池。
X62n1182_p0343c09║非離火聚別有涼池。全清涼池是大火聚。非離涼池
X62n1182_p0343c10║別有火聚。所謂毫𨤲有差。天地懸隔。毫釐無差。天地
X62n1182_p0343c11║懸隔也。
X62n1182_p0343c12║華嚴經節略要旨
X62n1182_p0343c13║大方廣佛華嚴經者。乃毗盧遮那如來。於菩提場初
X62n1182_p0343c14║成正覺。七處九會。一音頓演稱性法門也。案西域記。
X62n1182_p0343c15║此經有三本。上中二本。其偈品以世界微塵論。下本
X62n1182_p0343c16║猶有十萬偈。四十八品。結集之後。收入龍宮。以上中
X62n1182_p0343c17║二本。非閻浮提人心力能持。故龍樹大士。但於龍宮
X62n1182_p0343c18║記出此本。流布人間。而經來此土。有晉唐兩譯。佛陀
X62n1182_p0343c19║波陀羅所譯六十卷。三十四品。唐實叉難陀所譯八
X62n1182_p0343c20║十卷。三十九品。即今經也。然文雖未備。義已周圓。神
X62n1182_p0343c21║而會之。存乎其人。文中前後共有七處九會。古德判
X62n1182_p0343c22║為五周四分。曲盡精詳。今古同遵。第一會。說毗盧遮
X62n1182_p0343c23║那如來依正因果法門。經文凡十一卷。六品。即四分
X62n1182_p0343c24║中舉果勸樂生信分。五周中所信因果周也（此中因果。乃聖
X62n1182_p0344a01║位中修證之圓因妙果。非善惡因果之謂也。後皆倣此）其次六會。以次說十信
X62n1182_p0344a02║十住十行十回向十地等妙二覺法門。共四十一卷。
X62n1182_p0344a03║三十一品。即四分中修因契果生解分。五周中差別
X62n1182_p0344a04║因果平等因果二周也。第八一會。說離世間法門。普
X62n1182_p0344a05║慧雲興二百問。普賢缾瀉二千酧。重明因果行相。共
X62n1182_p0344a06║七卷。一品。即四分中託法進修成行分。五周中成行
X62n1182_p0344a07║因果周也。第九一會。有本有末。初如來現相放光。具
X62n1182_p0344a08║答諸菩薩心念所請果海中事三十問。令其現證。為
X62n1182_p0344a09║本會。後文殊於福城東際大塔廟前令六千比丘頓
X62n1182_p0344a10║證十信滿心。指善財童子南參諸善知識。為末會。共
X62n1182_p0344a11║二十一卷。一品。即四分中依人證入成德分。五周中
X62n1182_p0344a12║證入因果周也。以前三十八品。雖廣談法界因果。但
X62n1182_p0344a13║令生信開解起行造修。至此方始證入。苟無此證。前
X62n1182_p0344a14║之信解行俱為虗設。故以證終焉。詳夫全經之大旨。
X62n1182_p0344a15║統唯一真法界。葢圓該萬有。唯是一心。覿體全真。融
X62n1182_p0344a16║通交攝。是為諸佛極證之果海。亦即眾生本有之心
X62n1182_p0344a17║源也。然法界勢含四重。（謂理法界。事法界。理事無礙法界。事事無礙法界也）重
X62n1182_p0344a18║重無盡。因果緣起六位。（即前信住行向地等妙二覺也）位位圓融。圓
X62n1182_p0344a19║融不礙行布。行布於圓融。差別非離平等。平等其差
X62n1182_p0344a20║別。初則舉法界而全成因果。萬德萬行昭然。後乃融
X62n1182_p0344a21║因果而混同法界。一毫一塵廓爾。雖四重六位有殊。
X62n1182_p0344a22║隱顯開合無定。而原始要終。究不離乎一真法界。故
X62n1182_p0344a23║曰無不從此法界流。無不還歸此法界也。是以一心
X62n1182_p0344a24║萬法。舒卷自由。三際十方。縱橫無礙。十世古今互現。
X62n1182_p0344b01║無邊剎境交羅。猶帝網之千珠。光含眾影。類天池之
X62n1182_p0344b02║一滴。味具百川。故界標華藏。具見染淨之融通。而佛
X62n1182_p0344b03║號毗盧。直示應真之不二。五周四分之金文。瀾翻於
X62n1182_p0344b04║口海。六相十玄之妙旨。星燦於義天。可謂教啟無上
X62n1182_p0344b05║圓宗。法窮甚深理窟者矣。故得若聞若見。圓文殊智
X62n1182_p0344b06║鑒於自心。或誦或持。啟普賢行門於徧界。人人入金
X62n1182_p0344b07║剛之藏。塵塵樹功德之林。直得一生事辦。則我即善
X62n1182_p0344b08║財。但使法界願周。而誰非淨滿。經云。此經不入一切
X62n1182_p0344b09║餘眾生手。論云。唯付屬最上大心凡夫。斯言豈無謂
X62n1182_p0344b10║哉。故知排斥久修開士。聾瞽上德聲聞。是皆所以融
X62n1182_p0344b11║權執。引大心之深意也。然則食金剛之少許。固已植
X62n1182_p0344b12║乎聖因。剖大經於微塵。終有待夫智者。況一字法門。
X62n1182_p0344b13║海墨書而不盡。千重樓閣。指聲彈而頓開非貝葉之
X62n1182_p0344b14║所能詮。豈管窺可得而測。勉述大端。聊備采覽云爾。
X62n1182_p0344b15║如欲詳明者。藏中有清涼觀國師疏鈔。棗柏李長
X62n1182_p0344b16║者合論。其疏盡精微。沖深包博。而論得大體。痛快
X62n1182_p0344b17║直截。二者參而觀之。則華嚴大旨。無餘蘊矣。
X62n1182_p0344b18║楞嚴二決定義
X62n1182_p0344b19║初義葢示根中之湛性為真因。真因得而後果證可
X62n1182_p0344b20║期。二義葢指根中之結相為惑本。惑本明而後斷修
X62n1182_p0344b21║有要。湛性者。六根之性也。不變之真也。結相者。六根
X62n1182_p0344b22║之相也。隨緣之妄也。斯則唯一六根。特相妄性真之
X62n1182_p0344b23║別耳。惟其相妄。故須解之令盡。惟其性真。故可依而
X62n1182_p0344b24║為因。然真既不變。則妄即本空。而妄既緣起。則真必
X62n1182_p0344c01║全隱。約妄緣起而真全隱。修德固不可缺。且真不變
X62n1182_p0344c02║而妄元空。性德尤所當明。性德固資修德而顯。修德
X62n1182_p0344c03║全依性德而成。合二門之義觀之。真妄交融。性修雙
X62n1182_p0344c04║妙之旨。無餘蘊矣。然則推此而往。根身世界。物物頭
X62n1182_p0344c05║頭。真也妄也。圓陀陀活潑潑。渾無定相。云為動作。心
X62n1182_p0344c06║心念念。性也修也。淨灑灑赤躶躶。了無定執。如是則
X62n1182_p0344c07║何惑不斷。何果不成。而實亦無斷無不斷。無成無不
X62n1182_p0344c08║成。特對迷心倒見者強分別耳。
X62n1182_p0344c09║楞嚴頓歇漸修說
X62n1182_p0344c10║前云汝但不隨分別三種相續。狂性自歇。歇即菩提
X62n1182_p0344c11║何藉劬勞肯綮修證。似令一念頓歇也。此云菩提涅
X62n1182_p0344c12║槃尚在遙遠。非汝歷劫辛勤修證。雖復多聞。祇益戲
X62n1182_p0344c13║論。似令歷劫漸修也。阿難之根。不劣於滿慈。而滿慈
X62n1182_p0344c14║之位。差勝於阿難。何其修證難易之相懸若是耶。此
X62n1182_p0344c15║葢世尊據念劫圓融之理。頓漸不二之宗。顯妄空以
X62n1182_p0344c16║奪法執。斥徒聞而䇿真修。即所謂看孔著楔。應病與
X62n1182_p0344c17║藥也。試論之。一念歇狂。頓也。不了則流為長劫。歷劫
X62n1182_p0344c18║勤修。漸也。究亦不離於一念。此念劫頓漸。似相懸而
X62n1182_p0344c19║實不離也。況乃念性元空。時節無體。迷時似有隔異。
X62n1182_p0344c20║悟後本自圓融。一念本不殊長劫。而長劫原祇是一
X62n1182_p0344c21║念。復何念劫頓漸之可疑哉。向使滿慈不索妄因而
X62n1182_p0344c22║執實有。阿難不溺多聞而廢進修。則世尊頓歇漸修
X62n1182_p0344c23║之說。亦不容拈出矣。
X62n1182_p0344c24║金剛經實有法發菩提心說
X62n1182_p0345a01║金剛經。圓明五眼。洞徹三心。一段。乃解上文實無有
X62n1182_p0345a02║法發菩提心者之義。謂眾生所以為眾主者。為有妄
X62n1182_p0345a03║心故也。三心既不可得。眾生豈復可得眾生不可得。
X62n1182_p0345a04║誰為能發之人。三心不可得。何為所發之心。故曰實
X62n1182_p0345a05║無有法發菩提心者。又妄心不可得。則全妄即真。眾
X62n1182_p0345a06║生不可得。則全生即佛。果見到全妄即真全生即佛。
X62n1182_p0345a07║是為不發而發。稱性開發阿耨多羅三藐三菩提心。
X62n1182_p0345a08║如此發心。何更有法可得。故曰實無有法發菩提心
X62n1182_p0345a09║者。
X62n1182_p0345a10║楞嚴經知見無見說
X62n1182_p0345a11║楞嚴經知見無見一語。至為要妙。總攝一切諸要妙
X62n1182_p0345a12║句。以其即是見猶離見也。華屋之門也。狂心頓歇也。
X62n1182_p0345a13║不取無非幻也。聞復翳根除也。歸無所得也。滅妄名
X62n1182_p0345a14║真也。全修在性也。覓心了不可得也。心空及第歸也。
X62n1182_p0345a15║子轉身而就父也。臣退位以朝君也。父子投機也。君
X62n1182_p0345a16║臣道合也。以少方便疾得成佛也。緣起無生也。知之
X62n1182_p0345a17║一字眾妙之門也。剎那而登正覺也。體得無心道也
X62n1182_p0345a18║休也。諸聖所知轉相傳授妄想無性也。一超直入如
X62n1182_p0345a19║來地。回頭慚愧好兒孫也。自是不歸歸便得。故鄉風
X62n1182_p0345a20║月有誰爭也。撒手到家何所似。更無一物獻尊堂也。
X62n1182_p0345a21║知而無知。不是無知而說無知也。即此見聞非見聞。
X62n1182_p0345a22║無餘聲色可呈君也。根既不立。塵無所緣。根塵兩亡。
X62n1182_p0345a23║靈光獨耀也。類此句義。不能盡舉。唯此四句。攝盡無
X62n1182_p0345a24║餘。所謂緊要處佛法無多子也。果能一念相應。是為
X62n1182_p0345b01║真轉全經。古德如慈明圓權大道棲賢舜廣道者等
X62n1182_p0345b02║諸人。於大見道後。皆作此工夫。謂之無心體道。以其
X62n1182_p0345b03║是還鄉要路。歸真祕訣也。
X62n1182_p0345b04║一乘決疑論說
X62n1182_p0345b05║欲得不招無間業。莫謗如來正法輪。此古德大慈悲
X62n1182_p0345b06║心淚出痛腸語也。良以我釋迦如來。為眾生故。修證
X62n1182_p0345b07║此法。無央數劫。行諸一切難行法行。捨所愛之國城
X62n1182_p0345b08║妻子頭目腦髓。不知其幾千萬億。至於道成。仍以平
X62n1182_p0345b09║等大悲。順悉檀義而敷衍之。故凡一句一字。皆無明
X62n1182_p0345b10║長夜之寶炬。生死苦海之慈航。凡在有情。孰不蒙益。
X62n1182_p0345b11║而諸子以依通之見。肆口詆訶。障正法明。瞎將來眼。
X62n1182_p0345b12║疑誤眾生。殊非小小。謂其無罪。寧有是處。茲以一乘
X62n1182_p0345b13║之理。剖決羣疑。正大光明。直截痛快。蕩迷雲而淨盡。
X62n1182_p0345b14║耀佛日以重光。誠為法門一大金湯矣。當是時也。諸
X62n1182_p0345b15║子天眼法執。果得已通已忘。自能深生隨喜正使未
X62n1182_p0345b16║忘未通。定當頓獲勝益。故知此論之作。非特有益於
X62n1182_p0345b17║法門。實則有益於諸子。不唯有益於諸子。且深有益
X62n1182_p0345b18║於天下後世之學者。請即流通以廣法施。
X62n1182_p0345b19║相相離相心心印心略解
X62n1182_p0345b20║原夫境逐念生。念泯則相相離相。妄依真起達真則
X62n1182_p0345b21║心心印心。惟其離也。有相皆歸實相。即斯印矣。無心
X62n1182_p0345b22║不屬真心。是以滯相迷真。頭頭障礙。背塵合覺。法法
X62n1182_p0345b23║圓通。心相大端。略申管見。精微詳釋。以俟多聞。
X62n1182_p0345b24║䟦
X62n1182_p0345c01║淨土津梁䟦
X62n1182_p0345c02║乙巳仲秋。衍法志公和尚。會刻淨土經論文集成。屬
X62n1182_p0345c03║䟦數語。余因歷觀。三經明因舉果。大開淨土之門。三
X62n1182_p0345c04║論顯理破迷。的示唯心之要。龍舒文。導初機而精詳
X62n1182_p0345c05║曲盡。指歸集。采眾善於事理圓通。或問數紙。搜抉禪
X62n1182_p0345c06║者孤陋之疑。法語一章。力振行人因循之弊。雲棲願
X62n1182_p0345c07║文自注戒殺放生等篇。莫非往生急務。助行要門。至
X62n1182_p0345c08║若蓮華世界詩。雖文出游戲。而理實圓常。況寫境傳
X62n1182_p0345c09║神。引心入觀。攝化門中為不可少。善哉。念佛一門。得
X62n1182_p0345c10║此諸說。無機不被。無路不通。統萬流而歸淨土。誠為
X62n1182_p0345c11║一大津梁矣。爰為題名曰淨土津梁。然而津梁雖設。
X62n1182_p0345c12║履踐在人。撩起便行。阿誰無分。所貴賈勇先登。占寶
X62n1182_p0345c13║蓮之上品。玄關直踏。獲法忍於無生。佛記早承。願輪
X62n1182_p0345c14║速轉。徧剎網而縱橫應化。盡劫波以展轉津梁。則苦
X62n1182_p0345c15║海勞生。由是而蒙利濟者。可復量哉。如其逐世波而
X62n1182_p0345c16║忘返。趨險道以苟安。或則玩津梁而不進。守津梁以
X62n1182_p0345c17║自足。不驚汩沒竛竮之苦。卒致問橋戀筏之譏。其何
X62n1182_p0345c18║以慰集者之苦心。且深昧夫命名者之大義也矣。或
X62n1182_p0345c19║曰。和尚秉單傳之宗。以祖道自任。當依本分。直截示
X62n1182_p0345c20║人。夫唯心淨土。當處現成。自性彌陀覿體不隔。乃為
X62n1182_p0345c21║是津梁之說。以起人心外有法。去來取捨之見乎。噫。
X62n1182_p0345c22║通元峰頂。不是人間。心外無法。滿目青山。本分直截
X62n1182_p0345c23║耶。去來取捨耶。於此緇素分明。許汝會唯心自性。如
X62n1182_p0345c24║或未然。莫寐語好。
X62n1182_p0346a01║䟦德全禪人血書蓮華經
X62n1182_p0346a02║無我而靈者。佛知見也。有我而昧者。眾生知見也。生
X62n1182_p0346a03║佛知見無殊。特一妄我間之耳。夫大迷之本存乎我。
X62n1182_p0346a04║而我之最愛者莫過身。苟眾生之身見不亡。我執不
X62n1182_p0346a05║破。則生死輪回。曷能自已。德禪人密發九品淨願。書
X62n1182_p0346a06║成七軸蓮經。以無情之霜刀。刺難出之身血。十指瀝
X62n1182_p0346a07║乾。一心不動。偉矣哉。真無邊苦海中。頓空我見。直出
X62n1182_p0346a08║生死之勇猛丈夫也。噫。禪人初發是念。蓮華種植時
X62n1182_p0346a09║也。日漸刺書。蓮華增長時也。七卷功圓。蓮華光香具
X62n1182_p0346a10║足時也。如是則禪人之淨因已成矣。但當莫忘本願。
X62n1182_p0346a11║繫心念佛。直待此方報謝。彼土華開。即見佛聞法因
X62n1182_p0346a12║圓果滿時也。雖然。即今試問禪人。方金刀裂肉血筆
X62n1182_p0346a13║縱橫時。其知疼痛而成點畫者。靈耶。昧耶。我耶。非我
X62n1182_p0346a14║耶。佛知見耶。眾生知見耶。於此了然。則佛國非遙。寶
X62n1182_p0346a15║蓮正放。或猶未也。請分明記取。以質諸彌陀老子。
X62n1182_p0346a16║䟦明初禪人血書蓮華經
X62n1182_p0346a17║金刀未舉。班管未拈。盡十方是部血淋淋的妙法華
X62n1182_p0346a18║經。於斯見徹。謂靈山一會未散可也。謂靈山一會本
X62n1182_p0346a19║不曾會亦可也。向當時喝散可也。於今日再會亦可
X62n1182_p0346a20║也。大用現前。不存軌則。如王寶劒。殺活臨時。如是刺
X62n1182_p0346a21║血。如是書經。是真精進。是名真法供養如來可以暢
X62n1182_p0346a22║本師出世之懷。何以來古佛泥洹之塔。直令十二類
X62n1182_p0346a23║生。迎刃而命根頓斷。無邊法藏。點筆而文采全彰。莫
X62n1182_p0346a24║不滴滴歸源。言言得髓。奚止刺無能刺。書無所書。鋪
X62n1182_p0346b01║好華於錦上。指明月於天邊也哉。明禪人年齒尚少。
X62n1182_p0346b02║向道唯誠。刺血書經。歸心樂土。果能聞是說而不生
X62n1182_p0346b03║驚怖。是為解第一義。上品生因。如其未然直須十二
X62n1182_p0346b04║時中。四威儀內。以書經之念。念念忘緣。刺血之心。心
X62n1182_p0346b05║心憶佛。管取金臺可以坐待。妙諦不日親聞。否則必
X62n1182_p0346b06║見我為能書。經為所書。彼是刺血時。彼是書經處。以
X62n1182_p0346b07║生滅心。取實相法。轉不輕行。為我慢幢。不特全迷妙
X62n1182_p0346b08║法。遠背佛心。且深負此一點百劫千生不易發起之
X62n1182_p0346b09║勇猛淨信。為可惜矣。禪人其勉之。
X62n1182_p0346b10║書蓮華經普門品後
X62n1182_p0346b11║題標妙法。何法也。品號普門。何門也。說者謂。一光東
X62n1182_p0346b12║照。十界圓彰。隨類現身。應念脫苦。未為非是。特其末
X62n1182_p0346b13║耳。直須未舉以前。向世尊開口不得處。大士回避不
X62n1182_p0346b14║及時。親見法法此法。門門此門。正與麼時不與麼會。
X62n1182_p0346b15║始具看經眼。否則入海算沙。執指為月。不唯埋沒己
X62n1182_p0346b16║靈。見惜明眼。將恐普門。漸閉而妙法終隱矣。默超居
X62n1182_p0346b17║土有見於此。得是經而裝帙之。屬綴數語。普為見聞
X62n1182_p0346b18║隨喜者。震塗毒鼓。食少金剛。其意豈淺淺哉。
X62n1182_p0346b19║二有室䟦
X62n1182_p0346b20║經云。從是西方過十萬億佛土。有世界名曰極樂。其
X62n1182_p0346b21║土有佛。號阿彌陀。今現在說法。此金口誠言。分明指
X62n1182_p0346b22║示。而世之昧者。猶謬執唯心。橫生異議。可悲也。因特
X62n1182_p0346b23║書此以名余室。用警省焉。
X62n1182_p0346b24║余以二有名室。或者淺之。吁。是尚不知即空之有。有
X62n1182_p0346c01║而非有。況復雙泯雙存。超四句。該四句。圓教有門之
X62n1182_p0346c02║有。與夫性具本有之有耶。其謂之淺也宜矣。無庸辯。
X62n1182_p0346c03║䟦禪人勇建血書楞嚴經莊嚴淨土
X62n1182_p0346c04║首楞嚴者。稱性大定之名也。以如來藏心而為體性。
X62n1182_p0346c05║以耳根圓通而為入門。以窮極聖位而為究竟。此依
X62n1182_p0346c06║藏性之理。起稱性之行。還復證入。藏性全體。一經大
X62n1182_p0346c07║旨。義盡於斯。故文殊於是請結經名。此後復明昧此
X62n1182_p0346c08║難免七趣沈淪。修此須防五魔擾亂者。但反襯正宗。
X62n1182_p0346c09║以補足其間要務耳。經中兼明淨土。其處有四。第一
X62n1182_p0346c10║大勢至法王子。親稟念佛法門於超日月光佛。其所
X62n1182_p0346c11║陳念法。至為切要。而大士修因契果。自利利他。唯以
X62n1182_p0346c12║念佛。皆悉具足。第二乾慧地中云。現前殘質不復續
X62n1182_p0346c13║生。夫乾慧地。雖圓伏五住。見思尚猶未斷。何以便不
X62n1182_p0346c14║續生。葢超同居穢土。生同居淨土矣。智者大師是其
X62n1182_p0346c15║明證。第三情想升沈中云。純想即飛。必生天上。若飛
X62n1182_p0346c16║心中。兼福兼慧。及與淨願。自然心開。見十方佛清淨
X62n1182_p0346c17║國土。隨願往生。前乾慧地。猶屬聖位。此則博地凡夫。
X62n1182_p0346c18║純想之心。便往生有分。此葢我釋迦如來大慈悲心。
X62n1182_p0346c19║熾然輪回之中。特地拈出此橫出三界之要道耳。古
X62n1182_p0346c20║今未入聖位之人。臨終往生者。是其證也。第四流通
X62n1182_p0346c21║分中。若有一人身具重罪。將招極惡。一念宏法。變其
X62n1182_p0346c22║所受地獄苦因。為安樂國。重罪尚然。況輕罪乎。況無
X62n1182_p0346c23║罪乎。無福尚然。況有福乎。況多福乎。一念尚然。況多
X62n1182_p0346c24║念乎。況終年終身乎。其往生不在中下品矣。古今宏
X62n1182_p0347a01║法諸師。現相往生者。皆其證也。夫念佛法門。專逗十
X62n1182_p0347a02║方之機。三根齊被。耳根圓通。專逗此方之機。唯利上
X62n1182_p0347a03║根。且示阿難以就路還家。故文殊大士曲為揀選。非
X62n1182_p0347a04║謂耳根獨勝。念佛便劣也。讀經者不可不知。禪人血
X62n1182_p0347a05║書此經。流通大法。實為希有難能之行。其於往生當
X62n1182_p0347a06║必有分焉。
X62n1182_p0347a07║書問
X62n1182_p0347a08║覆香嚴居士書
X62n1182_p0347a09║月內二十九日。得尊札。備悉一切。欣慰無量。讀札內
X62n1182_p0347a10║有念佛期過三七尚未見相好云云。觀此用心之切。
X62n1182_p0347a11║立行之猛。此百日內。當必有大不思議之成就。但此
X62n1182_p0347a12║時不可預存期効之心。存之則增躁動而翻為障礙
X62n1182_p0347a13║矣。此係修行門中微細心病。不可不知。直須深信諦
X62n1182_p0347a14║了。心外無佛。佛外無心全心即佛。全佛即心。一念現
X62n1182_p0347a15║前。即一念相應。念念現前。即念念相應。但使此念常
X62n1182_p0347a16║現在前。便是真實効驗。離此念外別求効驗。便是間
X62n1182_p0347a17║斷。便不親切。便入岐路矣。經云。是心作佛。是心是佛。
X62n1182_p0347a18║正此之謂也。鄙見如此。不識居士於意云何。至如長
X62n1182_p0347a19║水之問。琅琊之答。鍼鋒直截明白。不可更為蛇足。果
X62n1182_p0347a20║能於此正眼洞開。覻破瑯琊。捉敗長水。楞嚴大旨。思
X62n1182_p0347a21║過半矣。然雖如此。正好擲向他方世界。且自一心念
X62n1182_p0347a22║佛。若曰開少解路。則更不勞拈出矣。柴紫錄久聞其
X62n1182_p0347a23║名。第未親見其書。未可懸斷。寺中近日唯嘉園居士
X62n1182_p0347a24║兼旬或一至。此外別無客跡。不慧逐日與諸衲子揮
X62n1182_p0347b01║麈談經。罷即焚香晏坐。或讐校華嚴。或檢閱津梁。別
X62n1182_p0347b02║亦無事楞嚴已講竟六卷。約於後七月間。可圓全部。
X62n1182_p0347b03║因思半載之內。兩終此經。亦閻浮提人生一大快事
X62n1182_p0347b04║也。然唯循行數墨而已。絕無一字之新得。并書以博
X62n1182_p0347b05║一笑。
X62n1182_p0347b06║答江南彭二林居士書
X62n1182_p0347b07║仰惟居士。深入淨宗。廣陳法施。自他並利。解行俱圓。
X62n1182_p0347b08║可謂現居士身。修菩薩行。不違本願。不忘佛屬者矣。
X62n1182_p0347b09║向得三經新論。妄為評題。不見罪責。已出分外。茲復
X62n1182_p0347b10║寄示種種新刻。屬令論定。益覺赧顏。山野唯教乘大
X62n1182_p0347b11║旨。粗知向方。而幼失問學。語不成文。故兩處住持。二
X62n1182_p0347b12║十餘年。檀護之門。未投隻字。今感居士虗懷遠問。為
X62n1182_p0347b13║法之誠。遂頓忘固陋。罄己所知。直詞以告。其當否去
X62n1182_p0347b14║取。唯高明以自裁焉。念佛決疑兩論。皆發前人所未
X62n1182_p0347b15║發。一以見慧解之超卓。一以彰衛道之真切。並沒量
X62n1182_p0347b16║大人出格作用。可續入藏。永永流通。序䟦皆精當。間
X62n1182_p0347b17║有可商之處。簽辯於後。
X62n1182_p0347b18║與瑞一李居士書
X62n1182_p0347b19║屢有書來。曾未覆答。師資心契。諒不我疑。聞在南中。
X62n1182_p0347b20║竭力辦公。盡心護法。修持不輟。勸導維殷。此則自行
X62n1182_p0347b21║化他。二利並舉。世法佛法。一道齊行。或雁信時通。或
X62n1182_p0347b22║口碑傳誦。每一聞見。且慰且欣。因思道無不在。豈分
X62n1182_p0347b23║朝野。而修證之際。實有易難。的論修道。出家尚不易。
X62n1182_p0347b24║況在家耶。居家已難。況居官耶故知即塵勞為佛事。
X62n1182_p0347c01║化熱惱作清涼。苟非忍證無生。位登不退。深入如來
X62n1182_p0347c02║之室。權現宰官之身者。恐終不免塵緣漸染。而道念
X62n1182_p0347c03║日微也。今賢契信向此道未久。便能於衝繁官署。猛
X62n1182_p0347c04║切乃爾。非宿善根力。謂之何哉。雖然。猶須痛念三界
X62n1182_p0347c05║無安。肉身苦惱。生死路險。人命無常。幸聞佛法。幸生
X62n1182_p0347c06║信心。幻境幻緣。隻眼覰破。佛心佛行。赤體儋當。淨業
X62n1182_p0347c07║得修且修。宦場可下便下。無少生留戀。無虗棄光陰。
X62n1182_p0347c08║務期事辦一生。華開上品。庶幾不負自己多生熏習
X62n1182_p0347c09║之善願。我佛長劫護念之慈恩。而成一世出世間之
X62n1182_p0347c10║勇猛丈夫焉。
X62n1182_p0347c11║
X62n1182_p0347c12║No. 1182-D
X62n1182_p0347c13║ 念佛伽陀（附）
X62n1182_p0347c14║
X62n1182_p0347c15║嗣法門人　了如等　述錄
X62n1182_p0347c16║教義百偈
X62n1182_p0347c17║一句彌陀我佛心要豎徹五時橫該八教
X62n1182_p0347c18║一句彌陀意旨如何知音常少木耳偏多
X62n1182_p0347c19║一句彌陀大意分明蛇生弓影藥出金瓶
X62n1182_p0347c20║一句彌陀名異方便普攝羣機旁通一綫
X62n1182_p0347c21║一句彌陀開往生門是多福德非少善根
X62n1182_p0347c22║一句彌陀臨終佛現四辯親宣六方共讚
X62n1182_p0347c23║一句彌陀成佛標準以念佛心入無生忍
X62n1182_p0347c24║一句彌陀證三不退祇此一生便鋪佛位
X62n1182_p0348a01║一句彌陀滿十大願豈得普賢錯教了辦
X62n1182_p0348a02║一句彌陀白牛駕勁其疾如風行步平正
X62n1182_p0348a03║一句彌陀如來藏心水外無浪器原是金
X62n1182_p0348a04║一句彌陀妙真如性春在華枝像含古鏡
X62n1182_p0348a05║一句彌陀清淨實相絕議絕思難名難狀
X62n1182_p0348a06║一句彌陀圓融法界覿體全真交羅無礙
X62n1182_p0348a07║一句彌陀大圓智鏡身土影含重重掩映
X62n1182_p0348a08║一句彌陀空如來藏萬法未形一真絕相
X62n1182_p0348a09║一句彌陀圓滿菩提天更無上雲不與齊
X62n1182_p0348a10║一句彌陀大般涅槃一輪明月萬里空寒
X62n1182_p0348a11║一句彌陀開般若門十虗萬法一口平吞
X62n1182_p0348a12║一句彌陀華屋門開從者裏入快隨我來
X62n1182_p0348a13║一句彌陀入王三昧似地均擎如天普葢
X62n1182_p0348a14║一句彌陀得大總持轉一切物使十二時
X62n1182_p0348a15║一句彌陀性本自空星皆拱北水盡朝東
X62n1182_p0348a16║一句彌陀法界緣起淨業正因菩提種子
X62n1182_p0348a17║一句彌陀如鏡照鏡宛轉互含重疊交暎
X62n1182_p0348a18║一句彌陀似空合空了無痕縫卻有西東
X62n1182_p0348a19║一句彌陀一大藏經縱橫文彩絕待幽靈
X62n1182_p0348a20║一句彌陀一大藏律瞥爾淨心戒波羅蜜
X62n1182_p0348a21║一句彌陀一大藏論當念心開慧光如噴
X62n1182_p0348a22║一句彌陀一藏祕密發本神通具大威力
X62n1182_p0348a23║一句彌陀渾全大藏戒定慧光流出無量
X62n1182_p0348a24║一句彌陀繩本是麻奈何不會翻疑作蛇
X62n1182_p0348b01║一句彌陀罕聞罕睹影現鏡林響宣天鼓
X62n1182_p0348b02║一句彌陀無可譬喻古鏡當臺水銀墮地
X62n1182_p0348b03║一句彌陀老婆心苦運萬斛舟發千鈞弩
X62n1182_p0348b04║一句彌陀明明是有四辯八音婆心苦口
X62n1182_p0348b05║一句彌陀的的是無鎔他萬像入我洪鑪
X62n1182_p0348b06║一句彌陀亦無亦有夢裏山川鏡中華柳
X62n1182_p0348b07║一句彌陀非有非無捺著便轉水上壺盧
X62n1182_p0348b08║一句彌陀第一義諦尚超百非豈落四句
X62n1182_p0348b09║一句彌陀妙圓三諦最清涼池大猛火聚
X62n1182_p0348b10║一句彌陀得大自在轉變聖凡融通世界
X62n1182_p0348b11║一句彌陀有功者賞王膳盈前髻珠在掌
X62n1182_p0348b12║一句彌陀里仁為美居卜來歸枯樁非鬼
X62n1182_p0348b13║一句彌陀非難非易九品蓮華一生心力
X62n1182_p0348b14║一句彌陀就路還家可惜癡人棄金擔麻
X62n1182_p0348b15║一句彌陀橫出娑婆儞信不及吾末如何
X62n1182_p0348b16║一句彌陀歸元捷徑緊要資糧唯信願行
X62n1182_p0348b17║一句彌陀要在信深蓮芽九品抽自此心
X62n1182_p0348b18║一句彌陀要在願切寸心欲焚雙目流血
X62n1182_p0348b19║一句彌陀要在行專單提一念斬斷萬緣
X62n1182_p0348b20║一句彌陀誓成片段拌此一生作箇閒漢
X62n1182_p0348b21║一句彌陀只恁麼念百八輪珠綫斷重換
X62n1182_p0348b22║一句彌陀不急不緩心口一如歷歷而轉
X62n1182_p0348b23║一句彌陀愈多愈好如人學射久習則巧
X62n1182_p0348b24║一句彌陀攝心密持如人飲水冷煖自知
X62n1182_p0348c01║一句彌陀譬猶掘井就下近泥價廉工省
X62n1182_p0348c02║一句彌陀類如鑽火木煖煙生暫停不可
X62n1182_p0348c03║一句彌陀全身頂戴人命無常光陰不再
X62n1182_p0348c04║一句彌陀如救頭然盡十分力期上品蓮
X62n1182_p0348c05║一句彌陀妙圓止觀寂寂惺惺無雜無間
X62n1182_p0348c06║一句彌陀險路砥平直抵寶所不住化城
X62n1182_p0348c07║一句彌陀如水清珠紛紜雜念不斷自無
X62n1182_p0348c08║一句彌陀頓入此門金翅擘海直取龍吞
X62n1182_p0348c09║一句彌陀塵緣自斷師子遊行驚散野干
X62n1182_p0348c10║一句彌陀驀直念過一踏到底香象渡河
X62n1182_p0348c11║一句彌陀無相心佛國土莊嚴更非他物
X62n1182_p0348c12║一句彌陀無為大法日用單提劒離寶匣
X62n1182_p0348c13║一句彌陀無漏真僧雪山藥樹險道明燈
X62n1182_p0348c14║一句彌陀滿檀那度裂破慳囊掀翻寶聚
X62n1182_p0348c15║一句彌陀滿尸羅度都攝六根圓淨三聚
X62n1182_p0348c16║一句彌陀滿羼提度二我相空無生忍悟
X62n1182_p0348c17║一句彌陀滿毗梨度不染纖塵直踏玄路
X62n1182_p0348c18║一句彌陀滿禪那度現諸威儀藏甚枯樹
X62n1182_p0348c19║一句彌陀滿般若度境寂心空雲開月露
X62n1182_p0348c20║一句彌陀想寂思專未離忍土已坐寶蓮
X62n1182_p0348c21║一句彌陀一朵寶蓮唯心之妙法爾如然
X62n1182_p0348c22║一句彌陀一朵寶蓮凡情不信亦宜其然
X62n1182_p0348c23║一句彌陀一朵寶蓮決定不信真箇可憐
X62n1182_p0348c24║一句彌陀一朵寶蓮直饒不信已染識田
X62n1182_p0349a01║一句彌陀宏通敢惰入大悲室坐法空座
X62n1182_p0349a02║一句彌陀無盡寶藏八字打開普同供養
X62n1182_p0349a03║一句彌陀斷諸煩惱全佛全心一了百了
X62n1182_p0349a04║一句彌陀滅除定業赫日輕霜洪爐片雪
X62n1182_p0349a05║一句彌陀能空苦報世界根身即粗而妙
X62n1182_p0349a06║一句彌陀圓轉三障即惑業苦成祕密藏
X62n1182_p0349a07║一句彌陀解難解冤慈光共仰法喜均沾
X62n1182_p0349a08║一句彌陀報未報恩裂纏緜網入解脫門
X62n1182_p0349a09║一句彌陀空諸惡趣萬德洪名那容思議
X62n1182_p0349a10║一句彌陀機逗人天參差三輩掩暎九蓮
X62n1182_p0349a11║一句彌陀化兼小聖回狹劣心向無上乘
X62n1182_p0349a12║一句彌陀超然無礙文殊普賢大人境界
X62n1182_p0349a13║一句彌陀微妙難思唯佛與佛乃能知之
X62n1182_p0349a14║一句彌陀列祖奉行馬鳴造論龍樹往生
X62n1182_p0349a15║一句彌陀因緣時節異香常聞蓮社創結
X62n1182_p0349a16║一句彌陀利大象龍永明禪伯智者教宗
X62n1182_p0349a17║一句彌陀感應非輕少康化佛善導光明
X62n1182_p0349a18║一句彌陀有教無類雄俊入冥惟恭滅罪
X62n1182_p0349a19║一句彌陀是無上禪一生事辦曠劫功圓
X62n1182_p0349a20║一句彌陀理非易會百偈俄成三尊加被
X62n1182_p0349a21║宗乘百偈
X62n1182_p0349a22║一句彌陀五宗公案八裂七華不勞判斷
X62n1182_p0349a23║一句彌陀指向上路不可言傳直須神悟
X62n1182_p0349a24║一句彌陀切忌莽鹵瓜徹蒂甜瓠連根苦
X62n1182_p0349b01║一句彌陀何敢相嘲合取狗口打折驢腰
X62n1182_p0349b02║一句彌陀現成公案但辦肯心必不相賺
X62n1182_p0349b03║一句彌陀正好活埋拗折竹杖燒卻草鞋
X62n1182_p0349b04║一句彌陀死了未燒佛曾有約天不須招
X62n1182_p0349b05║一句彌陀莫問宗教未擲藤條先焚疏鈔
X62n1182_p0349b06║一句彌陀計甚易難三條竹蔑七箇蒲團
X62n1182_p0349b07║一句彌陀拳拳牢執捏鐵稱錘出黃金汁
X62n1182_p0349b08║一句彌陀親切受持一牛飲水五馬不嘶
X62n1182_p0349b09║一句彌陀念來便好不用分疏耑蒙合道
X62n1182_p0349b10║一句彌陀悟機尤妙念極情忘寒灰豆𪹼
X62n1182_p0349b11║一句彌陀誰知如此百丈鼻頭雲門足指
X62n1182_p0349b12║一句彌陀正好轉身山盡無路谿回有邨
X62n1182_p0349b13║一句彌陀踏上頭關水不是水山依舊山
X62n1182_p0349b14║一句彌陀萬重關透佛手驢脚面皮多厚
X62n1182_p0349b15║一句彌陀格外宗通泥牛吼月木馬嘶風
X62n1182_p0349b16║一句彌陀三玄三要除卻楊修阿誰知妙
X62n1182_p0349b17║一句彌陀天然五位只為分明卻難領會
X62n1182_p0349b18║一句彌陀全賓全主師子咬人鵝王擇乳
X62n1182_p0349b19║一句彌陀四重料揀收放卷舒頂門有眼
X62n1182_p0349b20║一句彌陀四種藏鋒巖頭去後誰善斯宗
X62n1182_p0349b21║一句彌陀藏身無跡此意誰知華亭空憶
X62n1182_p0349b22║一句彌陀本分禪宗橫擔楖栗直入千峰
X62n1182_p0349b23║一句彌陀密轉不已自己山河山河自己
X62n1182_p0349b24║一句彌陀大有來由暗中書字窗裏出牛
X62n1182_p0349c01║一句彌陀誰善舉揚龜毛拂短兔角杖長
X62n1182_p0349c02║一句彌陀六八宏願冷便穿衣飢來喫飯
X62n1182_p0349c03║一句彌陀是何宗旨雪峰輥毬天龍竪指
X62n1182_p0349c04║一句彌陀得要明宗攬草成藥破壁飛龍
X62n1182_p0349c05║一句彌陀全機勘破勝金剛王超木上座
X62n1182_p0349c06║一句彌陀舊案全翻喝退臨濟棒走德山
X62n1182_p0349c07║一句彌陀法身向上如何若何徒勞讚謗
X62n1182_p0349c08║一句彌陀一點靈明無星稱上兩頭恰平
X62n1182_p0349c09║一句彌陀一箇主翁若然兩物用著融通
X62n1182_p0349c10║一句彌陀坐鎮寰宇燒返魂香擊塗毒鼓
X62n1182_p0349c11║一句彌陀切莫顢頇月圓當戶日出連山
X62n1182_p0349c12║一句彌陀重新指點拽下禪牀未是正眼
X62n1182_p0349c13║一句彌陀成羣合夥覰井覰驢是渠是我
X62n1182_p0349c14║一句彌陀居不待卜盜入賊家僧投寺宿
X62n1182_p0349c15║一句彌陀父子投機慈顏咫尺愧久背違
X62n1182_p0349c16║一句彌陀君臣道合聖德天淵慚難報答
X62n1182_p0349c17║一句彌陀且淺商量薰風南來殿閣微涼
X62n1182_p0349c18║一句彌陀子細商量心外無法東土西方
X62n1182_p0349c19║一句彌陀的當商量店中焚被庫下賣薑
X62n1182_p0349c20║一句彌陀含靈普育日麗山川春榮草木
X62n1182_p0349c21║一句彌陀九品蓮華種豆得豆種瓜得瓜
X62n1182_p0349c22║一句彌陀九品蓮華布帛非儉錦繡非奢
X62n1182_p0349c23║一句彌陀九品蓮華故鄉作客別國為家
X62n1182_p0349c24║一句彌陀九品蓮華壺盧架上卻結冬瓜
X62n1182_p0350a01║一句彌陀曾聞多觜雁過長空影沈寒水
X62n1182_p0350a02║一句彌陀今重告語生實不生去決定去
X62n1182_p0350a03║一句彌陀念者為誰會得了也猶欠鍼錐
X62n1182_p0350a04║一句彌陀撥塵見佛佛亦是塵塵是何物
X62n1182_p0350a05║一句彌陀於意云何兩段不同收歸上科
X62n1182_p0350a06║一句彌陀願樂欲聞草木真香山水清音
X62n1182_p0350a07║一句彌陀惟德是馨山不在高水不在深
X62n1182_p0350a08║一句彌陀別啟玄關一般雲月各自谿山
X62n1182_p0350a09║一句彌陀是殺人刀當場拈起鬼哭神嘷
X62n1182_p0350a10║一句彌陀是活人劒略露鋒鋩龍騰豹變
X62n1182_p0350a11║一句彌陀轟雷掣電法眼卷簾三平斷案
X62n1182_p0350a12║一句彌陀臨機自由芭蕉拄杖黃龍拳頭
X62n1182_p0350a13║一句彌陀不用曉曉但歸山去自有柴燒
X62n1182_p0350a14║一句彌陀頗深意致買石雲饒移華蜨至
X62n1182_p0350a15║一句彌陀說山中話六月松風人間無價
X62n1182_p0350a16║一句彌陀安樂故土胡不歸來閙市有虎
X62n1182_p0350a17║一句彌陀轉身就父無計承歡何敢背忤
X62n1182_p0350a18║一句彌陀法本常住綠樹啼鶯動便飛去
X62n1182_p0350a19║一句彌陀不勞融貫心佛眾生本來一串
X62n1182_p0350a20║一句彌陀佛眼難窮通身緜密八面玲瓏
X62n1182_p0350a21║一句彌陀【圖】字三點喚破沙盆作正法眼
X62n1182_p0350a22║一句彌陀千車同軌王庫寶刀祖庭真髓
X62n1182_p0350a23║一句彌陀坐大寶蓮彌勒非後釋迦不前
X62n1182_p0350a24║一句彌陀全心相委似金博金如水投水
X62n1182_p0350b01║一句彌陀百千卷經水中鹽味色裏膠青
X62n1182_p0350b02║一句彌陀常寂滅相時至華開鶯啼柳上
X62n1182_p0350b03║一句彌陀是究竟道下士聞之呵呵大笑
X62n1182_p0350b04║一句彌陀殊非草草救取丹霞喚回趙老
X62n1182_p0350b05║一句彌陀萬古空平當人面目大地眾生
X62n1182_p0350b06║一句彌陀明珠走盤看則有分道即應難
X62n1182_p0350b07║一句彌陀豐儉隨家香巖錐子真淨袈裟
X62n1182_p0350b08║一句彌陀建大法幢寰中道契化外魔降
X62n1182_p0350b09║一句彌陀震大法雷臥龍奮迅蟄戶洞開
X62n1182_p0350b10║一句彌陀吹大法蠃木童撫掌石女高歌
X62n1182_p0350b11║一句彌陀擊大法鼓日月停輪山河起舞
X62n1182_p0350b12║一句彌陀無邊眾生同時度竟豈待更稱
X62n1182_p0350b13║一句彌陀無盡煩惱輥成一團全身靠倒
X62n1182_p0350b14║一句彌陀無量法門慈氏樓閣武陵桃源
X62n1182_p0350b15║一句彌陀無上佛道不許夜行投明須到
X62n1182_p0350b16║一句彌陀且不是佛名本非名物原無物
X62n1182_p0350b17║一句彌陀何止唯心山自高高水自深深
X62n1182_p0350b18║一句彌陀心佛雙彰兩輪互照一統無疆
X62n1182_p0350b19║一句彌陀心佛兩亡水歸滄海雲去帝鄉
X62n1182_p0350b20║一句彌陀離見超情水清月現印壞文成
X62n1182_p0350b21║一句彌陀恰有明證趙州狗子卻無佛性
X62n1182_p0350b22║一句彌陀宗提格外劫火洞然者箇也壞
X62n1182_p0350b23║一句彌陀道出大方寂光有相佛性無常
X62n1182_p0350b24║一句彌陀人人知有從東過西進前叉手
X62n1182_p0350c01║一句彌陀大家委悉向下文長付於來日
X62n1182_p0350c02║一信生必有死（普天之下。從古至今。曾無一人逃得）。
X62n1182_p0350c03║二信人命無常（出息雖存。入息難保。一息不來。即為後世）。
X62n1182_p0350c04║三信輪回路險（一念之差。便墮惡趣。得人身如爪上土。失人身者如大地土）。
X62n1182_p0350c05║四信苦趣時長（三途一報五千劫。再出頭來是幾時）。
X62n1182_p0350c06║五信佛語不虗（此日月輪。可令墮落。妙高山王。可使傾動。諸佛所言。無有異也）。
X62n1182_p0350c07║六信實有淨土（如今娑婆無異。的的現有）。
X62n1182_p0350c08║七信願生即生（己今當願。己今當生。經有明文。豈欺我哉）。
X62n1182_p0350c09║八信生即不退（境勝緣強。退心不起）。
X62n1182_p0350c10║九信一生成佛（壽命無量。何事不辦）。
X62n1182_p0350c11║十信法本唯心（唯心有具造二義。如上諸法。皆我心具。皆我心造）。
X62n1182_p0350c12║信佛語故。則造後四。不信佛語。但造前四。故深
X62n1182_p0350c13║信佛言。即深信自心也。修淨業者。能具此十種
X62n1182_p0350c14║信心。其樂土之生。如操左券而取故物。夫何難
X62n1182_p0350c15║之有。甲子七月訥堂道人書
X62n1182_p0350c16║
X62n1182_p0350c17║No. 1182-E
X62n1182_p0350c18║ 徹悟禪師行略
X62n1182_p0350c19║
X62n1182_p0350c20║師諱際醒。字徹悟。一字訥堂。又號夢東。京東豐潤縣
X62n1182_p0350c21║人。俗姓馬。父諱萬璋。母高氏。師幼而穎異。長喜讀書。
X62n1182_p0350c22║經史羣籍。靡弗采覧。二十二歲。因大病。悟幻質無常。
X62n1182_p0350c23║發出世志。病已。至房山縣。投三聖菴榮池老宿薙髮。
X62n1182_p0350c24║越明年。詣岫雲寺恒實律師圓具。次年。聞香界寺隆
X62n1182_p0351a01║一法師開演圓覺。師預會焉。晨夕研詰。精求奧義。遂
X62n1182_p0351a02║悟圓覺全經大旨。復依增壽寺慧岸法師。聽講相宗。
X62n1182_p0351a03║妙得其要。後歷心華寺徧空法師座下。聽法華楞嚴
X62n1182_p0351a04║金剛等經。圓解頓開於性相二宗三觀十乘之旨。了
X62n1182_p0351a05║無滯礙。乾隆三十三年冬。參廣通粹如純翁。明向上
X62n1182_p0351a06║事。師資道合。乃印心焉。是為臨濟三十六世。磬山七
X62n1182_p0351a07║世也。三十八年。粹翁遷萬壽寺。師繼席廣通。率眾參
X62n1182_p0351a08║禪。䇿厲後學。津津不倦。十四年如一日。聲馳南北。宗
X62n1182_p0351a09║風大振。每憶永明延壽禪師。乃禪門宗匠。尚歸心淨
X62n1182_p0351a10║土。日課十萬彌陀。期生安養。況今末代。尤宜遵承。遂
X62n1182_p0351a11║捿心淨土。主張蓮宗。日限尺香晤客。過此惟禮拜持
X62n1182_p0351a12║念而已。五十七年。遷覺生寺。住持八年。百廢盡舉。於
X62n1182_p0351a13║淨業堂外。別立三堂。曰涅槃。曰安養。曰學士。俾老病
X62n1182_p0351a14║者有所依託。初學者便於誦習。師於禪淨宗旨。皆深
X62n1182_p0351a15║造其奧。律己甚嚴。望人甚切。開導說法。如瓶瀉雲興。
X62n1182_p0351a16║與眾精修。蓮風大扇。遐邇仰化。道俗歸心。當時法門
X62n1182_p0351a17║為第一人。嘉慶五年。退居紅螺山資福寺。以期終歲。
X62n1182_p0351a18║衲子依戀追隨者眾。師為法為人。心終無厭。遂復留
X62n1182_p0351a19║眾。俄成叢席。擔柴運水。泥壁補屋。一飲一飡。與眾共
X62n1182_p0351a20║之。如是者又十年。十五年二月。詣萬壽寺。埽粹祖塔。
X62n1182_p0351a21║辭諸山外護。屬曰。幻緣不久。人世非常。虗生可惜。各
X62n1182_p0351a22║宜努力念佛。他年淨土好相見也。三月。還山。命預辦
X62n1182_p0351a23║茶毗事物。十月十七日。集眾付院務。命弟子松泉領
X62n1182_p0351a24║眾住持。誡曰。念佛法門。三根普被。無機不收。吾數年
X62n1182_p0351b01║來。與眾苦心建此道場。本為接待方來。同修淨業。凡
X62n1182_p0351b02║吾所立規模。永宜遵守。不得改弦易轍。庶不負老僧
X62n1182_p0351b03║與眾一片苦心也。臨示寂半月前。覺身微疾。命大眾
X62n1182_p0351b04║助稱佛號。見虗空中幢旛無數。自西而來。乃告眾曰。
X62n1182_p0351b05║淨土相現。吾將西歸矣。眾以住世相勸。師曰。百年如
X62n1182_p0351b06║寄。終有所歸。吾得臻聖境。汝等當為師幸。何苦留耶。
X62n1182_p0351b07║十二月十六日。命監院師貫一設涅槃齋。十七日申
X62n1182_p0351b08║刻。告眾曰。吾昨已見文殊觀音勢至三大士。今復蒙
X62n1182_p0351b09║佛親垂接引。吾今去矣。眾稱佛號愈厲。師面西端坐
X62n1182_p0351b10║合掌曰。稱一聲洪名。見一分相好。遂手結彌陀印。安
X62n1182_p0351b11║詳而逝。眾聞異香浮空。供奉七日。面貌如生。慈和豐
X62n1182_p0351b12║滿。髮白變黑。光潤異常。二七入龕。三七茶毗。獲舍利
X62n1182_p0351b13║百餘粒。門弟子遵遺命。請靈骨葬於普同塔內。師生
X62n1182_p0351b14║於乾隆六年十月十四日未時。終於嘉慶十五年十
X62n1182_p0351b15║二月十七日申時。世壽七十。僧臘四十九。法臘四十
X62n1182_p0351b16║有三。所著有示禪教律念佛伽陀行於世。嘉慶十七
X62n1182_p0351b17║年壬申。九月既望。有師之弟子惺聰者。持師行實。請
X62n1182_p0351b18║述於余。余與師相契有年。素蒙開誨。啟廸良多。師真
X62n1182_p0351b19║過量人也。六根通利。解悟超常。既具辯才。兼持苦行。
X62n1182_p0351b20║終始如一。余所目覩。故此述不容一字假飾。愧余不
X62n1182_p0351b21║文。特質言之以傳信云爾。拈華寺慕蓮杜多體寬通
X62n1182_p0351b22║申敬述
X62n1182_p0351b23║
X62n1182_p0351b24║徹悟禪師語錄卷下（終）