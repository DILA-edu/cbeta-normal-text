X62n1188_p0449a01║
X62n1188_p0449a02║
X62n1188_p0449a03║
X62n1188_p0449a04║
X62n1188_p0449a05║No. 1188-A
X62n1188_p0449a06║ 淨土必求自敘
X62n1188_p0449a07║
X62n1188_p0449a08║大本彌陀經云：佛告彌勒：其有得聞彼佛名號，歡喜
X62n1188_p0449a09║踊躍，乃至一念，當知是人為得大利，則是具足無上
X62n1188_p0449a10║功德。是故彌勒！設有大火充滿三千大千世界，要當
X62n1188_p0449a11║過此，聞是經法，歡喜信樂，受持讀誦，如說修行。所以
X62n1188_p0449a12║者何？多有菩薩欲聞此經而不能得。若有眾生聞此
X62n1188_p0449a13║經者，於無上道終不退轉。是故應當專心信受，持誦
X62n1188_p0449a14║說行。余為此起信樂心，不顧譏謗，復集是書，以公有
X62n1188_p0449a15║緣。倘有一毫之善，願佛哀憐，令我臨命終時，決定往
X62n1188_p0449a16║生。一得往生，願承此善，速入娑婆。以此經法，廣化有
X62n1188_p0449a17║情，盡未來際，永不疲倦。因今生所受淨土之恩，難酧
X62n1188_p0449a18║難報故也。淨土必求者，淨土即功德莊嚴，甚深微妙
X62n1188_p0449a19║之境也。必求即至誠懇切，廣大圓融之心也。夫淨土
X62n1188_p0449a20║妙門，乃諸佛共讚，難聞難知。故經云：多有菩薩欲聞
X62n1188_p0449a21║此經而不能得。我幸有緣，已得聞知，那可不發決定
X62n1188_p0449a22║之心，速修而證也。如人已登寶山，那可自甘受苦，不
X62n1188_p0449a23║欲取寶而迴也。是故應當必定求之，每日持名，限定
X62n1188_p0449a24║幾萬，每日禮像，限定幾時，乃至畢命為期，朝朝向西
X62n1188_p0449b01║十念，日日對像哀陳，皆必求之志也。若不如是，恰恰
X62n1188_p0449b02║如登寶山，自甘空手，依舊長劫輪迴，豈不痛哉。為此
X62n1188_p0449b03║特採至切要之文，述成最警䇿之語，而為一生取辦
X62n1188_p0449b04║之要書也。諸佛甚深微妙淨土之境，皆從眾生廣大
X62n1188_p0449b05║圓融必求之心而得，故名之曰淨土。必求是我同倫，
X62n1188_p0449b06║切須多讀，方得發起必求之心，而早歸淨土也矣。余
X62n1188_p0449b07║因有戒述之誓，故然臂香四十八炷，供養阿彌陀佛，
X62n1188_p0449b08║至心懺悔發願云：我今然臂香，供養彌陀佛，願我眾
X62n1188_p0449b09║罪愆，決定皆消滅，願我命終時，決定生彼國，願早聞
X62n1188_p0449b10║佛乘，願早度一切，願以此功德，莊嚴佛淨土，上報四
X62n1188_p0449b11║重恩，下濟三途苦，若有見聞者，悉發菩提心，盡此一
X62n1188_p0449b12║報身，同生極樂國。時在光緒三年佛誕日戀西比丘
X62n1188_p0449b13║玉峰古崑稽首書於法源庵之報恩關
X62n1188_p0449b14║
X62n1188_p0449b15║
X62n1188_p0449b16║
X62n1188_p0449b17║淨土必求目錄
X62n1188_p0449b18║念佛法門功重老實感堅祖語奉行十念
X62n1188_p0449b19║讀要解得持名要訣讀要解幸死盡偷心
X62n1188_p0449b20║因動嗔心立行懺悔讀四大祖師語有感
X62n1188_p0449b21║稱名述懷四則并序讀佛偈四則并問答
X62n1188_p0449b22║舌病難除戒午後食愧多貪恚願遲作師
X62n1188_p0449b23║自恥好談慎說人過然臂香供梵網經（懺悔）
X62n1188_p0449b24║滿七自慶述懷告眾六時經行出聲念佛
X62n1188_p0449c01║念佛堂所用讚六則
X62n1188_p0449c02║
X62n1188_p0449c03║No. 1188
X62n1188_p0449c04║戀西大師淨土必求（亦名淨業痛策）
X62n1188_p0449c05║
X62n1188_p0449c06║淨業學者　（心永空靜）　仝較
X62n1188_p0449c07║念佛法門功重老實
X62n1188_p0449c08║崑，深感淨土法門之恩者，實從蓮池大師臨終老實
X62n1188_p0449c09║念佛一句而入也。蓮池大師一生不惜身命，闡揚淨
X62n1188_p0449c10║土，至臨終時，見大眾悲哀，苦求開示，不得已盡力畢
X62n1188_p0449c11║命，答一句老實念佛。大矣哉！不可思議也。我想此語，
X62n1188_p0449c12║非但包括蓮祖一生不惜身命，廣度眾生之說，真可
X62n1188_p0449c13║以包括釋迦如來四十九年剖出心肝，普收萬類之
X62n1188_p0449c14║談。何哉？老實者，至誠也。念者，眾生本有靈覺之心也。
X62n1188_p0449c15║佛者，十法界最勝之果也。以此靈覺之心，稱彼最勝
X62n1188_p0449c16║之佛，則無明黑暗之情，九界垢穢之境，當下明淨矣。
X62n1188_p0449c17║濁流寸寸清珠映，暗室層層寶炬炤，此之謂也。圓淨
X62n1188_p0449c18║四土，圓見三身，良在於斯。故要解云：一聲阿彌陀佛，
X62n1188_p0449c19║即釋迦本師於五濁惡世所得之阿耨多羅三藐三
X62n1188_p0449c20║菩提法。今以此果覺，全體授與濁惡眾生，乃諸佛所
X62n1188_p0449c21║行境界，唯佛與佛能究盡，非九界自力所能信解也。
X62n1188_p0449c22║是故念佛功德，非三乘聖行之能比也，亦非人天福
X62n1188_p0449c23║德之能同也。故徹悟云：倘置佛名，而別修三乘聖行，
X62n1188_p0449c24║亦是浪用精神，亦是千鈞之弩，為鼷鼠而發機，況造
X62n1188_p0450a01║六凡生死之業乎？奉告現前信願持名之友，當生慶
X62n1188_p0450a02║幸。倘非深投佛種，久受佛恩，於此法門，安能信之？安
X62n1188_p0450a03║能願之？安能死盡偷心而力行之？死盡偷心者，即是
X62n1188_p0450a04║信極一門，不被諸惑也，亦即老老實實之謂也，亦即
X62n1188_p0450a05║至至誠誠之謂也。當知此心，能頓超苦海，能頓入樂
X62n1188_p0450a06║邦，能頓見彌陀，乃至能廣度眾生，滿菩提願。故觀經
X62n1188_p0450a07║云：欲生上品上生者，第一當發至誠心。故知三藏十
X62n1188_p0450a08║二部，悉不外乎一句老實念佛者矣。崑為此信極蓮
X62n1188_p0450a09║池大師，真是彌陀化身，特來傳此念佛三昧之秘訣
X62n1188_p0450a10║也。為勉新學，復作偈云：
X62n1188_p0450a11║老實之心妙莫比，以斯念佛佛愈喜。可憐一類聰明
X62n1188_p0450a12║人，越學希奇越背理。
X62n1188_p0450a13║老實之心把佛持，佛光徧照必常知，故能令彼愚夫
X62n1188_p0450a14║婦，速脫塵牢入寶池。
X62n1188_p0450a15║老實之心念佛名，能使淨業速圓成。故吾蓮祖臨終
X62n1188_p0450a16║日，極口勸人依此行。
X62n1188_p0450a17║老實之心勤念佛，平平直直無奇特。彌陀因此更哀
X62n1188_p0450a18║憐，必定早垂金臂接。
X62n1188_p0450a19║感堅祖語奉行十念
X62n1188_p0450a20║崑初參學時，見出家人修十念法，每輕之曰，此是阿
X62n1188_p0450a21║彌陀佛攝受俗人之事。因其終日忙忙，不能多念，故
X62n1188_p0450a22║發此誓。若能依行，亦可往生。出家之人，從朝至暮，功
X62n1188_p0450a23║課許多，何必重此十念。只要一時功課，亦能抵幾回
X62n1188_p0450a24║十念。此因不知淨土之宗旨故也。在俗之人，終日忙
X62n1188_p0450b01║忙，但修十念，佛必攝受往生。況出家之人，終日或誦
X62n1188_p0450b02║經多少，或念佛多少，再能依阿彌陀佛大慈悲願，奉
X62n1188_p0450b03║行十念，阿彌陀佛豈不決定令其往生上品者哉。諸
X62n1188_p0450b04║大祖師奉行十念，蓋為此也。崑那時真是愚癡之極，
X62n1188_p0450b05║輕毀阿彌陀佛如此大慈悲，大願力，三根普收之大
X62n1188_p0450b06║根本法輪。若無此法，安能頓收十惡五逆，皆生淨土。
X62n1188_p0450b07║是故輕此法門，即是輕阿彌陀佛大慈悲願。輕阿彌
X62n1188_p0450b08║陀佛大慈悲願，即是輕自己常住不滅之大圓覺心
X62n1188_p0450b09║耳。楚石禪師，晨朝十念，終身不缺。幽溪法師，奉為日
X62n1188_p0450b10║課，至老不休。此二聖祖，皆法門龍象，道德充足，遠近
X62n1188_p0450b11║皆知，尚且如是竭力奉行。故堅密大師云，此淨業必
X62n1188_p0450b12║不可少之行，即課佛多者，亦當行之。崑從此深思，忽
X62n1188_p0450b13║然有省，始知十念法門，至要至切。故慈雲懺主云，十
X62n1188_p0450b14║念是淨因要切，必不可廢。聰明人每每不肯行者，不
X62n1188_p0450b15║知彌陀有此大願故也。或信不深，願不切故也。果能
X62n1188_p0450b16║行之，必信願堅固，所以定得往生。故要解云，深信發
X62n1188_p0450b17║願，即無上菩提。合此信願，的為淨土指南。由此而執
X62n1188_p0450b18║持名號，乃為正行。若信願堅固，臨終十念，一念亦決
X62n1188_p0450b19║往生。臨終十念，尚能往生，況畢世奉行，豈不決定往
X62n1188_p0450b20║生。故我於癸亥年二月十九日，在佛頂山禪堂，立誓
X62n1188_p0450b21║為始，遂勸諸友而共行之。丁丑年春日，識於法源庵
X62n1188_p0450b22║之報恩關。因述偈云，
X62n1188_p0450b23║十念頓圓清淨業，彌陀因地悲心切。觀吾受苦不能
X62n1188_p0450b24║休，特駕此航來迎接。
X62n1188_p0450c01║十念頓圓清淨業，慈雲常代彌陀說。勸人每早向西
X62n1188_p0450c02║持，盡報定生極樂國。
X62n1188_p0450c03║十念頓圓清淨業，楚公宗匠亦欣悅。畢生常念志無
X62n1188_p0450c04║休，親見佛身徧界塞。
X62n1188_p0450c05║十念頓圓清淨業，幽溪聖祖方明徹。德招天樂每臨
X62n1188_p0450c06║空，此法修行終不缺。
X62n1188_p0450c07║（附）慈雲懺主十念法門
X62n1188_p0450c08║每晨服飾已，面西正立，合掌連聲，稱阿彌陀佛。盡
X62n1188_p0450c09║一氣為一念，如是十氣為十念，隨氣長短，不限佛
X62n1188_p0450c10║數，氣極為度，聲不高低，不緩急，調停得中，十氣連
X62n1188_p0450c11║屬，令心不散，專精為功。名十念者，是藉氣束心也。
X62n1188_p0450c12║作此念已，發願回向云：
X62n1188_p0450c13║我弟子某甲，一心歸命極樂世界阿彌陀佛，願以淨
X62n1188_p0450c14║光照我，慈誓攝我。我今正念，稱如來名，經十念頃，為
X62n1188_p0450c15║菩提道，求生淨土。佛昔本誓，若有眾生，欲生我國，至
X62n1188_p0450c16║心信樂，乃至十念，若不生者，不取正覺，唯除五逆、誹
X62n1188_p0450c17║謗正法。我今自憶，此生已來，不造逆罪，不謗大乘，願
X62n1188_p0450c18║此十念，得入如來大誓海中，乘佛慈力，眾罪消滅，淨
X62n1188_p0450c19║因增長。若臨欲命終，自知時至，身不病苦，心無貪戀，
X62n1188_p0450c20║心不倒散，如入禪定，佛及聖眾，手執金臺，來迎接我。
X62n1188_p0450c21║如一念頃，生極樂國，華開見佛，即聞佛乘，頓開佛慧，
X62n1188_p0450c22║廣度眾生，滿菩提願。（作已便止，不必拜，要盡此生，不得一日暫廢，唯將不廢，自要其
X62n1188_p0450c23║心，得生淨土。）
X62n1188_p0450c24║讀要解得持名要訣
X62n1188_p0451a01║崑每讀彌陀要解，至光壽之文，感激之至，何幸而得
X62n1188_p0451a02║領此妙宗？定是阿彌陀佛、光壽二德之所加被，及一
X62n1188_p0451a03║切諸佛大慈悲心之所護念。十方世尊、阿彌陀佛，無
X62n1188_p0451a04║數劫來，為度我故，修菩薩道，不惜身命，原為此也。欲
X62n1188_p0451a05║此妙宗，以熏有緣，而述偈云：
X62n1188_p0451a06║但將名號掐珠念，壽量光明全顯現。欲契西來向上
X62n1188_p0451a07║宗，只須老實休分辯。
X62n1188_p0451a08║但念名號，光壽顯現者，即要解云：阿彌陀正翻無
X62n1188_p0451a09║量，本不可說。本師以光壽二義，收盡一切無量。光
X62n1188_p0451a10║則橫徧十方，壽則竪窮三際。橫竪交徹，即法界體。
X62n1188_p0451a11║舉此體作彌陀身土，亦即舉此體作彌陀名號。是
X62n1188_p0451a12║故彌陀名號，即眾生本覺。理性持名，即始覺合本。
X62n1188_p0451a13║始本不二，生佛不二。故一念相應一念佛，念念相
X62n1188_p0451a14║應念念佛也。復次由無量光義故，眾生生極樂，即
X62n1188_p0451a15║生十方。見阿彌陀佛，即見十方諸佛。能自度，即普
X62n1188_p0451a16║利一切。由無量壽義故，極樂人民，即是一生補處。
X62n1188_p0451a17║皆定此生成佛，不至異生。當知離却現前一念無
X62n1188_p0451a18║量光壽之心，何處有阿彌陀佛名號。而離却阿彌
X62n1188_p0451a19║陀佛名號，何由徹證現前一念無量光壽之心。如
X62n1188_p0451a20║是則向上之宗，全在裏許。只須老實念佛，不用分
X62n1188_p0451a21║辯矣。故圓覺經云：居一切時，不起妄念。於諸妄心，
X62n1188_p0451a22║亦不息滅。住妄想境，不加了知。於無了知，不辯真
X62n1188_p0451a23║實。彼諸眾生，聞是法門，信解受持，不生驚畏，是則
X62n1188_p0451a24║名為隨順覺性。如是眾生，已曾供養百千萬億恒
X62n1188_p0451b01║河沙諸佛，及大菩薩，植眾德本。佛說是人，名為成
X62n1188_p0451b02║就一切種智。故徹悟禪師，大悟圓覺，剖心瀝血，讚
X62n1188_p0451b03║一聲佛號云：倘置佛名而別修三乘聖行，亦是浪
X62n1188_p0451b04║用精神，亦是千鈞之弩為鼷鼠而發機。堅密大師
X62n1188_p0451b05║乃靈峯嫡子，深得要解，以名召得，罄無不盡，不勞
X62n1188_p0451b06║觀想，不必參究之旨。故云：一句彌陀，非大徹不能
X62n1188_p0451b07║全提，而最愚亦無少欠。倘有些子分別，便成大法
X62n1188_p0451b08║魔殃，只貴一心受持，甯羨依稀解悟？又云：劫濁盛
X62n1188_p0451b09║時，眾生魘重，毋以持名雜參話，毋以粗心習勝觀。
X62n1188_p0451b10║雜參話，則濁智騰波，定起邪見；習勝觀，則非其境
X62n1188_p0451b11║界，定起魔事。唯以現前一念無明業識之心，令其
X62n1188_p0451b12║專稱阿彌陀佛名號，無間一心，未有不親證親到
X62n1188_p0451b13║者。法門至此，愈卑而愈不勝仰，愈淺而愈不可俯，
X62n1188_p0451b14║自呼自應，自魘自醒，一心之本元頓彰，法界之體
X62n1188_p0451b15║用全揭，無庸鑽仰，秪麼修行。倘未悟透根源，甯可
X62n1188_p0451b16║顓蒙合妙？夫顓蒙念佛，至矣！極矣！無復加矣！此皆
X62n1188_p0451b17║老實念佛，不用分辯之謂也。如是妙行，不可思議，
X62n1188_p0451b18║六方共讚，猶不能盡，願諸同學，深思！深思！余慚愧
X62n1188_p0451b19║宿障深重，不能現世宏揚如是廣大法門，以報諸
X62n1188_p0451b20║佛諸祖之深恩，唯有死心極力，畢命為期，六萬彌
X62n1188_p0451b21║陀，六時禮想，誓無間日而已。識於山陰法源庵之
X62n1188_p0451b22║報恩關。
X62n1188_p0451b23║讀要解幸死盡偷心
X62n1188_p0451b24║崑深慚垢重，雖有好學之心，實無久專之志。是故學
X62n1188_p0451c01║經、學律、學禪、學淨，皆不成就。幸讀彌陀要解，至解五
X62n1188_p0451c02║濁之文，而得死盡偷心，專持名號。欲共有緣同死偷
X62n1188_p0451c03║心，故將所幸而述偈云：
X62n1188_p0451c04║持名容易死心難，幸把彌陀要解看。欲想一生離五
X62n1188_p0451c05║濁，非憑此行必徒然。
X62n1188_p0451c06║非憑此行必徒然者，即要解云：吾人處劫濁中，決
X62n1188_p0451c07║定為時所囿、為苦所逼，非帶業橫出之行必不能
X62n1188_p0451c08║度；處見濁中，決定為邪智所纏，非不假方便之行
X62n1188_p0451c09║必不能度；處煩惱濁中，決定為貪欲所陷、為惡業
X62n1188_p0451c10║所螫，非即凡心是佛心之行必不能度；處眾生濁
X62n1188_p0451c11║中，決定安於臭穢而不能洞覺、甘於劣弱而不能
X62n1188_p0451c12║奮飛，非欣厭之行必不能度；處命濁中，決定為無
X62n1188_p0451c13║常所吞，石火電光措手不及，非不費時劫、不勞勤
X62n1188_p0451c14║苦之行必不能度。復次，秪此信願莊嚴一聲阿彌
X62n1188_p0451c15║陀佛，轉劫濁為清淨海會、轉見濁為無量光、轉煩
X62n1188_p0451c16║惱濁為常寂光、轉眾生濁為蓮華化生、轉命濁為
X62n1188_p0451c17║無量壽，故一聲阿彌陀佛即釋迦本師於五濁惡
X62n1188_p0451c18║世所得之阿耨多羅三藐三菩提法。今以此果覺
X62n1188_p0451c19║全體授與濁惡眾生，乃諸佛所行境界，唯佛與佛
X62n1188_p0451c20║能究盡，非九界自力所能信解也。若不深知其甚
X62n1188_p0451c21║難，將謂更有別法可出五濁，熢㶿宅裏戲論紛然，
X62n1188_p0451c22║唯深知其甚難，方肯死盡偷心寶此一行。此本師
X62n1188_p0451c23║所以極口說其難甚，而深囑我等當知也。
X62n1188_p0451c24║因動嗔心立行懺悔
X62n1188_p0452a01║妙叶禪師云：念佛三昧，體性雖圓，宜盡微細條章，革
X62n1188_p0452a02║諸猥弊。乃至小罪猶懷大懼，況我實有嗔恚諸友，令
X62n1188_p0452a03║其動恨之大過。若不生大怖畏，至心懺悔，非但不能
X62n1188_p0452a04║往生，復恐後世受大惡報。無量壽經云：今世恨意，微
X62n1188_p0452a05║相憎嫉，後世轉劇，至成大怨。可不懼乎？故於光緒二
X62n1188_p0452a06║年中元日，敬然臂香九炷，以求懺悔。而述偈云：自慚
X62n1188_p0452a07║垢重每生嗔，惱亂諸賢恨且深。為此臂然香九炷，懺
X62n1188_p0452a08║除前罪學慈心。從此立誓，畢命為期。每月朔望，必然
X62n1188_p0452a09║臂香三炷，至心懺悔。發願云：我今然臂香，供養彌陀
X62n1188_p0452a10║佛。願我眾罪愆，決定皆消滅。願我命終時，決定生彼
X62n1188_p0452a11║國。願早聞佛乘，願早度一切。願以此功德，莊嚴佛淨
X62n1188_p0452a12║土。上報四重恩，下濟三途苦。若有見聞者，悉發菩提
X62n1188_p0452a13║心。盡此一報身，同生極樂國。每日六時，禮想中加讀
X62n1188_p0452a14║慈雲懺主大懺悔文一徧，以䇿嗔恚學友，及毀罵道
X62n1188_p0452a15║人之心，不敢復起。我久喜此文，因其懺儀太長，故未
X62n1188_p0452a16║遵行。今蒙妙能淨友直言相告，而知嗔過，乃方讀此。
X62n1188_p0452a17║合論云：真機非友不發，惡法非友不止。誠哉此言也。
X62n1188_p0452a18║我本違父出家，逆師行脚，今又每每嗔恚學友，及遠
X62n1188_p0452a19║來掛搭請示之人，乃至內覆過失，外現威儀，造種種
X62n1188_p0452a20║罪，將來必墮三途。越想越慚，越思越愧，怖畏之心，越
X62n1188_p0452a21║起越大。幸每讀此文，從怖畏而生法喜，其中妙益，不
X62n1188_p0452a22║可思議。越讀越警，越讀越切，自鞭之語，無過於斯。欲
X62n1188_p0452a23║共有緣，互相警䇿，故述數言，以誌緣起云耳。戀西學
X62n1188_p0452a24║人古崑稽首書於法源庵之報恩關。
X62n1188_p0452b01║（附）大懺悔文（出淨土十要）
X62n1188_p0452b02║我弟子某甲，至心懺悔十方諸佛，真實見知我及眾
X62n1188_p0452b03║生本性清淨。諸佛住處名常寂光，徧在剎那及一切
X62n1188_p0452b04║法，而我不了，妄計我、人，於平等法中而起分別，於清
X62n1188_p0452b05║淨心中而生染著。以是顛倒五欲因緣，生死循環，經
X62n1188_p0452b06║歷三界，坐此相續，不念出期，而復於中造極惡業，四
X62n1188_p0452b07║重、五逆及一闡提，非毀大乘，謗破三寶，謗無諸佛，斷
X62n1188_p0452b08║學般若，用十方僧物，用佛塔物，汙梵行人，習近惡法，
X62n1188_p0452b09║於破戒者更相讚護，三乘道人種種毀罵，內覆過失，
X62n1188_p0452b10║外現威儀，常以五邪招納四事，不淨說法，非律教人，
X62n1188_p0452b11║因佛出家反破佛法，違逆師長如法教誨，恣行貪恚，
X62n1188_p0452b12║無慚恥心。以是因緣，諸惡業力，命終當墮阿鼻地獄，
X62n1188_p0452b13║猛火熾然，受無量苦，千萬億劫無解脫期。今始覺知，
X62n1188_p0452b14║生大慚愧，生大怖畏。十方世尊，阿彌陀佛，久已於我，
X62n1188_p0452b15║生大悲心。無數劫來，為度我故，修菩薩道，不惜身命。
X62n1188_p0452b16║今已得佛，大悲滿足，真實能為，一切救護。今我造惡，
X62n1188_p0452b17║必墮三途。願起哀憐，受我懺悔。重罪得滅，諸惡消除。
X62n1188_p0452b18║乃至娑婆，生因永盡。諸佛淨土，如願往生。當命終時，
X62n1188_p0452b19║悉無障礙。（接發願云：）我懺悔已，六根三業，淨無瑕累。所修
X62n1188_p0452b20║善根，悉亦清淨。皆悉回向，莊嚴淨土。普與眾生，同生
X62n1188_p0452b21║安養。願阿彌陀佛，常來護持。令我善根，現前增進，不
X62n1188_p0452b22║失淨因。臨命終時，身心正念，視聽分明。面奉彌陀，與
X62n1188_p0452b23║諸聖眾，手執華臺，接引於我。一剎那頃，生極樂國。華
X62n1188_p0452b24║開見佛，即聞佛乘。頓開佛慧，廣度眾生，滿菩提願。（加於
X62n1188_p0452c01║彌陀經？禮想儀？極樂世界大慈大悲阿彌陀佛下，先讀此文，然後念佛。）
X62n1188_p0452c02║讀四大祖師語有感
X62n1188_p0452c03║崑業障深重，何緣得熏。持名妙法，實仗四大祖師之
X62n1188_p0452c04║言教，而得開發者多。愧無學問，不能闡揚以報祖恩，
X62n1188_p0452c05║遂將書名奉告諸友，以表不忘其本耳。幽溪大師之
X62n1188_p0452c06║彌陀圓中鈔，蕅益大師之彌陀要解，堅密大師之十
X62n1188_p0452c07║要總序，徹悟禪師之語錄，略揭大綱而述偈云。
X62n1188_p0452c08║六字洪名妙莫窮，即空即假即圓中。法華止觀皆明
X62n1188_p0452c09║此，是故幽溪立鈔宗。
X62n1188_p0452c10║六字洪名妙莫窮，華嚴全部在其中。竪窮橫徧難思
X62n1188_p0452c11║議，蕅祖因斯立要宗。
X62n1188_p0452c12║六字洪名妙莫窮，三身之德悉居中。徹公悟此垂言
X62n1188_p0452c13║教，切切闡揚念佛宗。
X62n1188_p0452c14║六字洪名妙莫窮，堅師捨命於斯中。願三大要廣流
X62n1188_p0452c15║世，令眾得聞希有宗。
X62n1188_p0452c16║崑每讀三大要，如膏肓之重病，得救濟之神丹，感
X62n1188_p0452c17║德豈可思議也哉。因述此偈，聊表其本，并採全文
X62n1188_p0452c18║為證，以便持名學者，同沾妙益。淨土十要總序云：
X62n1188_p0452c19║淨土持名之法，有三大要焉。一者六字洪名，念念
X62n1188_p0452c20║之間，欣厭具足，如出幽獄，奔託王家。步步之間，欣
X62n1188_p0452c21║厭具足，是故萬緣之唾不食，眾苦之忍莫回，高置
X62n1188_p0452c22║身於蓮華，便訂盟於芬利，蛆蠅糞壤，可煞驚慚。二
X62n1188_p0452c23║者參禪必不可無淨土，為防退墮，甯不寒心。淨土
X62n1188_p0452c24║必不可入禪機，意見稍乘，二門俱破。若夫餘宗，在
X62n1188_p0453a01║昔之時，不必改弦，但加善巧回向。在今之世，秪可
X62n1188_p0453a02║助行，必須淨業專修，冷暖自知，何容強諍。三者一
X62n1188_p0453a03║句彌陀，非大徹不能全提，而最愚亦無少欠。倘有
X62n1188_p0453a04║些子分別，便成大法魔殃，只貴一心受持，甯羨依
X62n1188_p0453a05║稀解悟。乞兒若見小利，急須吐棄無餘，棒打石人
X62n1188_p0453a06║頭，嚗嚗論實事。已上三要，頗切今時，倘能真實指
X62n1188_p0453a07║迷，我願捨身供養，十方三世，共聞此言。
X62n1188_p0453a08║稱名述懷四則并序
X62n1188_p0453a09║圓中鈔云，凡諸佛應身接物，有乎四益。一以形益，現
X62n1188_p0453a10║身是也。二以光益，放光是也。三以聲益，說法是也。四
X62n1188_p0453a11║以通益，現神通是也。唯阿彌陀佛四益之外，更加之
X62n1188_p0453a12║以名接物，以其有本時所發誓願故也。餘之四接，其
X62n1188_p0453a13║攝機也狹。唯以名接物，其攝機也廣。既彌陀發願，以
X62n1188_p0453a14║名而接物，是故應當專修持名之行，以投願海。方得
X62n1188_p0453a15║感應易顯，淨業速成耳。又云，一稱嘉號，萬德齊彰者，
X62n1188_p0453a16║名實不異之謂也。名即假名，實即實德。假名之外，別
X62n1188_p0453a17║無實德。實德之外，別無假名。故徹悟云，全德立名，德
X62n1188_p0453a18║外無名。以名召德，名外無德。所以幽溪，靈峯，堅密諸
X62n1188_p0453a19║祖，皆勸持名必不可雜觀想，以違彌陀以名接物之
X62n1188_p0453a20║大誓願也。又靈峯大師云，念佛人若更問念佛是誰，
X62n1188_p0453a21║頭上安頭，騎驢覓驢。明眼人為之噴飯。而近代無知
X62n1188_p0453a22║狂悖之徒，反以話頭為奇特，名號為尋常。棄如意珠
X62n1188_p0453a23║王，競取瓦礫。可哀矣。崑為此直告云，能念佛的，即是
X62n1188_p0453a24║不生不滅之大圓覺心也。念善定生天宮，念惡定墮
X62n1188_p0453b01║地獄，念佛定生佛國。倘若更問是誰，正是靈峯所呵
X62n1188_p0453b02║者。分明誰字話頭，是鈍根人事。有何奇哉。又經云，極
X62n1188_p0453b03║惡之人，必墮地獄。暫稱佛號，即變獄火而成蓮華。豈
X62n1188_p0453b04║有圓頓微妙，更過於此。如上四段，皆至要至切之談。
X62n1188_p0453b05║持名行者，可不盡心竭力者乎。為暢鄙懷，復遵前義
X62n1188_p0453b06║而述偈云，
X62n1188_p0453b07║極樂巍巍萬德尊，以名接物誓宏深。我今信佛無虗
X62n1188_p0453b08║願，決定持名求往生。
X62n1188_p0453b09║但稱名號德明明，彼佛宛然在口唇。可愧我心多異
X62n1188_p0453b10║念，於中未見紫金身。
X62n1188_p0453b11║稱佛一聲掐一珠，本來面目分明舉，廣長舌相證明
X62n1188_p0453b12║斯，切忌更參向上理。
X62n1188_p0453b13║獄火炎炎稱佛名，頓然一朵寶蓮成。速超苦海無如
X62n1188_p0453b14║此，那可於中不死心。
X62n1188_p0453b15║讀佛偈四則并問答
X62n1188_p0453b16║余題讀佛軒，有學者問云：佛貴心念，諸說皆然。師重
X62n1188_p0453b17║口讀，請示其由，令我斷疑，亦好共行。余反問曰：萬法
X62n1188_p0453b18║唯心，汝已知否？答曰：已知。又問：口是一法否？答曰：口
X62n1188_p0453b19║是一法。余曰：既知口是一法，諒必已知口即是心。若
X62n1188_p0453b20║不知口即是心，萬法唯心之義便不通矣。自口唯心
X62n1188_p0453b21║尚且不知，他物唯心豈非空說？汝今既知口是一法，
X62n1188_p0453b22║即是自心，萬法唯心之義可謂的確矣。如此終日口
X62n1188_p0453b23║讀佛，豈非終日心念佛？何疑之有？復次，當知在朝貴
X62n1188_p0453b24║士、處世明賢，無有一人不從讀誦而得也，何況出世
X62n1188_p0453c01║間之大道，豈有不從讀誦而成哉？遂作四偈而安慰
X62n1188_p0453c02║之。
X62n1188_p0453c03║佛號勤勤讀，蓮華速速開，彌陀曾有願，決定為君來。
X62n1188_p0453c04║佛既有緣讚，須加信願持，朝朝只十氣，亦決到蓮池。
X62n1188_p0453c05║人人佛肯讀，箇箇菩提熟，乃至極兇人，亦能生彼國。
X62n1188_p0453c06║下愚將佛讀，賢者看為低，且待臨終日，各人見是非。
X62n1188_p0453c07║舌病難除戒午後食
X62n1188_p0453c08║崑自癸酉春，忽得舌病，已經數載，不能斷除，豈不哀
X62n1188_p0453c09║哉。無奈舌病越久，貪味之心越熾，乃至時時刻刻，歡
X62n1188_p0453c10║喜喫東喫西，如此之心，豈非大亂。心內之亂，猶可稱
X62n1188_p0453c11║佛，猶可往生。向外好喫之亂，醜甚醜甚，豈能現世而
X62n1188_p0453c12║得往生者哉。念佛鏡一書，將一切法門，與念佛比較，
X62n1188_p0453c13║皆差百千萬倍。唯午齋一戒，而極讚之，因此害少人
X62n1188_p0453c14║知覺故也。經云，貪財色名食睡五欲者，必墮惡道，可
X62n1188_p0453c15║不懼乎。因此立誓，畢命為期，常持午齋。若破此戒，必
X62n1188_p0453c16║墮地獄。不破此戒，願佛哀憐，必生西方。因色身不佳，
X62n1188_p0453c17║夜饑難忍，故於子時之後，稍用小食，而述偈云。
X62n1188_p0453c18║久纏舌病莫能去，定是多生貪口味，為此終身持午
X62n1188_p0453c19║齋，子時稍犯當慚愧。
X62n1188_p0453c20║愧多貪恚願遲作師
X62n1188_p0453c21║欲為人師，必須戒律精嚴，慧解具足，方能自利利他，
X62n1188_p0453c22║道業圓成者也。愧哉，我古崑非但不能如是，抑且多
X62n1188_p0453c23║貪多嗔，難調難伏，是故見恭敬我者，便生貪愛，見毀
X62n1188_p0453c24║謗我者，便生嗔恚，此是古崑真實之言，若是妄語，必
X62n1188_p0454a01║墮地獄，如此心行，豈能往生。故圓覺經云，有愛我者，
X62n1188_p0454a02║我與隨順，非隨順者，便生憎怨，為憎愛心，養無明故，
X62n1188_p0454a03║相續求道，皆不成就，豈不怕哉。故立一願，願早往生，
X62n1188_p0454a04║遲作人師，以䇿愛順之心，令著力念佛也。
X62n1188_p0454a05║我立一願必堅持，慚愧難平貪恚癡。且待往生安樂
X62n1188_p0454a06║國，方來此處作人師。
X62n1188_p0454a07║自恥好談慎說人過
X62n1188_p0454a08║大寶積經云：菩薩成就八法，於諸佛前蓮華化生：一、
X62n1188_p0454a09║乃至失命不說他過；二、化人令皈依三寶；三、安置一
X62n1188_p0454a10║切於菩提心；四、梵行不染；五、造佛像安華座上；六、能
X62n1188_p0454a11║除眾生憂惱；七、於貢高人常自謙下；八、不惱他人。崑
X62n1188_p0454a12║每讀此言，真實慚愧。菩薩乃至失命不說他過，我從
X62n1188_p0454a13║朝至暮，總是說人之短。論因果，豈不定墮三途？故梵
X62n1188_p0454a14║網合註云：惡口之罪，亦令眾生墮三惡道。可不慎乎？
X62n1188_p0454a15║因述偈云：
X62n1188_p0454a16║好談人過罪彌大，必墮三途無出期，是故菩薩至失
X62n1188_p0454a17║命，終不開口說他非。
X62n1188_p0454a18║然臂香供梵網經懺悔
X62n1188_p0454a19║梵網經者，崑從初受戒，便喜持誦。後於咸豐六年，在
X62n1188_p0454a20║杭城太平門外，月塘寺相近之福善庵，偷得靈峯大
X62n1188_p0454a21║師梵網合註。宛如舊失，喜如獲寶。所以歷逃兵難，終
X62n1188_p0454a22║不棄捨。此書乃康熙間，台宗金松弘法師之遺物也。
X62n1188_p0454a23║愈閱愈喜，遂熟讀菩薩戒，欲為常課。慚愧宿垢深重，
X62n1188_p0454a24║力不由志，於菩薩行，不能遵修。是故發心於報恩關
X62n1188_p0454b01║中，敬然臂香十炷，供養梵網經十重戒。又然臂香四
X62n1188_p0454b02║十八炷，供養四十八輕戒，以求懺悔。并懺偷取梵網
X62n1188_p0454b03║合註諸書，及一夜動嗔，故燒蚊虫，乃至作無益事，多
X62n1188_p0454b04║傷蟲蟻等罪。願命終時，不墮惡道，正念分明，往生極
X62n1188_p0454b05║樂。而述偈云：
X62n1188_p0454b06║敬然臂香供戒經，懺除破戒諸惡業。願求臨死不沉
X62n1188_p0454b07║淪，正念分明生樂國。
X62n1188_p0454b08║滿七自慶述懷告眾
X62n1188_p0454b09║無量壽經云：其有得聞彼佛名號，歡喜踊躍，乃至一
X62n1188_p0454b10║念，當知此人為得大利，則是具足無上功德。崑恒於
X62n1188_p0454b11║此言，喜徹骨髓，愧持念之功，未竭其力。由是發心，於
X62n1188_p0454b12║光緒丙子秋月，在法源庵之報恩關，啟建七七道場。
X62n1188_p0454b13║慚愧數經七期，皆被障緣擾亂，雖功不虗棄，實不稱
X62n1188_p0454b14║懷。故今特請妙能法師，為眾講經，共相護七，以安內
X62n1188_p0454b15║外。崑禁止語言，以絕外事，定拾萬彌陀六時禮，想為
X62n1188_p0454b16║日課，以䇿懈倦。於起七日，敬然臂香三十八炷，供養
X62n1188_p0454b17║六方三十八佛名號。又然臂香二十一炷，供養釋迦、
X62n1188_p0454b18║彌陀、觀音、勢至及眾菩薩，以求加護，令我內外諸障
X62n1188_p0454b19║不起。每晨敬然臂香三炷，發願云：我今然臂香，供養
X62n1188_p0454b20║彌陀佛，願我眾罪愆，決定皆消滅。願我命終時，決定
X62n1188_p0454b21║生彼國，願早聞佛乘，願早度一切。滿七日，敬然臂香
X62n1188_p0454b22║四十八炷，供養佛說阿彌陀經。又然臂香十二炷，供
X62n1188_p0454b23║養阿彌陀佛、觀音、勢至諸菩薩眾，以申回向。願我承
X62n1188_p0454b24║此道場功德，臨命終時，決定得生極樂世界，早見彌
X62n1188_p0454c01║陀，早度眾生。又然臂香三炷，告眾云：
X62n1188_p0454c02║古崑深愧障重，妄想難除，七七已完，並無祥瑞。只於
X62n1188_p0454c03║第三七完養息，得一異夢，至險至善，堪為警䇿，可以
X62n1188_p0454c04║對眾說說。夢一人以一把凶刀，橫駕我頂，手不能抵，
X62n1188_p0454c05║心中怖急，知必定死。忽憶彌陀必能救護，即用畢命
X62n1188_p0454c06║之力，勇稱佛號幾聲，遂醒，得一身大汗，歡喜異常，不
X62n1188_p0454c07║能為喻。深思之，必佛力使然，真真實實，是持名之大
X62n1188_p0454c08║切要。堅密大師六字洪名，念念之間，欣厭具足之旨，
X62n1188_p0454c09║不外乎此。欲終身為警䇿，而述偈云：凶刀駕頂，命必
X62n1188_p0454c10║難顧，勇心稱佛，佛心救護。欲想臨終，決定離苦，念念
X62n1188_p0454c11║之間，應當如此。崑於持名之行，最喜堅密大師六字
X62n1188_p0454c12║洪名，念念欣厭之言，依憑數載，猶未得旨。今獲此夢，
X62n1188_p0454c13║心安意悅，感恩難思矣。敬然臂香四十八炷，供養阿
X62n1188_p0454c14║彌陀佛，願我臨終念佛，與此夢無異。
X62n1188_p0454c15║七，越打靈峯大師之恩越顯。秘藏指南云，深信切願
X62n1188_p0454c16║念佛，而念佛時心多散亂者，即是下品下生。此語真
X62n1188_p0454c17║是阿伽陀藥，萬病總持，令我垢重心亂無救之人。得
X62n1188_p0454c18║知念佛不用怕妄想，只要信深願切，必定往生。末法
X62n1188_p0454c19║億億人脩行，罕一得道，唯依念佛，皆可度脫，此之謂
X62n1188_p0454c20║也。我從此不管妄想多少，只顧持名，每日幾萬，願早
X62n1188_p0454c21║生下品，免受輪迴。想我垢重心亂，病無可救，幸得遇
X62n1188_p0454c22║此活命靈丹，粉骨碎身，豈能報其深恩也哉。故於今
X62n1188_p0454c23║日，敬然臂香四十八炷，供養靈峯蕅益大師，而發願
X62n1188_p0454c24║云，我今然臂香，供養靈峯祖，願我速往生，早來擊法
X62n1188_p0455a01║皷，普化垢亂人，同生安樂所，唯願大慈悲，證明攝受
X62n1188_p0455a02║我。
X62n1188_p0455a03║四、七完，承妙能法師入字讚云：諒此回七期，必定仗
X62n1188_p0455a04║佛冥加，得成三昧。今不瞞醜而對之曰：古人念佛往
X62n1188_p0455a05║生甚多，先得三昧而後往生，能有幾位？實為信深願
X62n1188_p0455a06║切，臨終仗佛力冥加，暫得一心不亂而往生者多。故
X62n1188_p0455a07║普賢菩薩行願品云：願我臨欲命終時，盡除一切諸
X62n1188_p0455a08║障礙，面見彼佛阿彌陀，即得往生安樂剎。若先得三
X62n1188_p0455a09║昧，何用願臨欲命終無諸障礙？靈峯云：得生與否，全
X62n1188_p0455a10║由信願之有無；品位高下，全由持名之深淺。此亦不
X62n1188_p0455a11║說先得一心不亂成就三昧方能往生，唯先得一心
X62n1188_p0455a12║成三昧者可往上品上生耳。當知今時之人，垢心日
X62n1188_p0455a13║熾，先得一心不亂成就三昧，豈易言哉？我但求一不
X62n1188_p0455a14║改變之志，亦千難矣，萬難矣。此番七期，障緣不起，持
X62n1188_p0455a15║名心安，且得日聽法音，助起精進，信也信極，願也願
X62n1188_p0455a16║極，行也盡力，深愧妄想究竟難息。幸有彌陀慈誓收，
X62n1188_p0455a17║信願真深終得入。諸友齊心護七之功無窮無盡，法
X62n1188_p0455a18║師講經助道之功亦無窮無盡，崑七七日中蒙照獲
X62n1188_p0455a19║益，所受之恩亦無窮無盡矣。願我等今世決定同生
X62n1188_p0455a20║西方，同見彌陀，盡未來際，同化眾生。
X62n1188_p0455a21║七內發願學六時經行出聲念佛
X62n1188_p0455a22║第五、七完慚愧空過。忽憶幸讀佛經，方知無始刼來，
X62n1188_p0455a23║受畜生身無量無數，餓鬼地獄亦復如是。想做騾時，
X62n1188_p0455a24║背負千斤，腹無飽食，晝夜驅馳，苦不可言。做牛時，肩
X62n1188_p0455b01║拖一犁，背受千打，步步之間，痛無處訢。暫時無力便
X62n1188_p0455b02║送殺者，豈不大苦？今日幸仗佛力而得為僧，種種受
X62n1188_p0455b03║用，只要自在經行，出聲念佛，何苦之有？且得諸佛歡
X62n1188_p0455b04║喜，龍天護佑，現在安隱，臨終往生。如此功德，豈能議
X62n1188_p0455b05║哉？那可在念佛關中，貪坐養神，不欲開口？今世若不
X62n1188_p0455b06║往生，則虗消信施，披毛戴角，依舊難逃。故省庵法師
X62n1188_p0455b07║云：這回若不歸西去，依舊從前受苦辛。可不驚乎？是
X62n1188_p0455b08║故對佛發願云：我弟子古崑，敬然臂香九炷，供養阿
X62n1188_p0455b09║彌陀佛。唯願大慈大悲，常加被我，令我出聲念佛，胸
X62n1188_p0455b10║頭不痛（因每每出聲念佛，胸頭微痛）。倘有宿障，必垂救護，方可䇿
X62n1188_p0455b11║勵懈心，圓成勝德，早見彌陀，廣度眾生也矣。
X62n1188_p0455b12║念佛堂所用讚六則
X62n1188_p0455b13║彌陀要典。普度慈航，一歷耳根道不忘。六剎盡宣揚
X62n1188_p0455b14║護念，猶長的的是經王。　　接蓮池會。
X62n1188_p0455b15║經宣極樂清淨莊嚴，佛壽無邊光亦然。生者悉高賢
X62n1188_p0455b16║鳥樹，談玄勝妙異羣詮。　　接蓮池會。
X62n1188_p0455b17║彌陀名號，萬德圓彰。信願執持功莫量，諸佛共稱揚。
X62n1188_p0455b18║登此舟航不動，到西方、　　接身金色。
X62n1188_p0455b19║執持名號，脫苦奇方。法藏因中願力強，果上放毫光。
X62n1188_p0455b20║攝受迷狂，同往九蓮鄉。　　接身金色。
X62n1188_p0455b21║火宅主，大恩王，殷勤說彼清涼。有佛常放無量光，妙
X62n1188_p0455b22║法正宣揚。滿空天樂日鏗鏘，金樓玉宇無量。若人持
X62n1188_p0455b23║名信願強，決定往他鄉。
X62n1188_p0455b24║六方佛出廣長，同聲稱讚西方。護念信者得安康，同
X62n1188_p0455c01║歸極樂場。如斯恩德豈敢忘，應當發願堅強。終日持
X62n1188_p0455c02║名急忙忙，必早見慈王。
X62n1188_p0455c03║
X62n1188_p0455c04║淨土必求（終）
X62n1188_p0455c05║
X62n1188_p0455c06║No. 1188-B
X62n1188_p0455c07║ 淨宗十集（附）
X62n1188_p0455c08║
X62n1188_p0455c09║余慚愧障深學淺，文字不通。雖強持名，功又不熟。更
X62n1188_p0455c10║加有病，焉能酬對。故將鄙見淨宗十集之名，開列於
X62n1188_p0455c11║後，以便問者自可尋閱。言淺理明，實行為要。欲現世
X62n1188_p0455c12║往生，必不可輕忽。當知我報佛恩亦在此，壞名聲亦
X62n1188_p0455c13║在此。故自嘆云，為淨宗，恨無力。集十書，苦已極。費了
X62n1188_p0455c14║多少心，乾了多少血。招了多少譏，受了多少折。儻能
X62n1188_p0455c15║結著一人緣，喫盡千酸心也悅。（慈雲大師云，勸得一人生淨土，縱自不修
X62n1188_p0455c16║行，亦合得生佛國。）何故如斯強出頭，總因淨友多疑說。信我
X62n1188_p0455c17║者，當愍之。丁丑夏，告病比丘玉峯戀西稽首謹識。
X62n1188_p0455c18║第一、經律異相（先明因果，方肯念佛。）
X62n1188_p0455c19║第二、蓮宗必讀
X62n1188_p0455c20║第三、西方徑路
X62n1188_p0455c21║第四、淨土自警
X62n1188_p0455c22║第五、淨土神珠
X62n1188_p0455c23║第六、西歸行儀
X62n1188_p0455c24║第七、念佛開心
X62n1188_p0456a01║第八、淨土隨學
X62n1188_p0456a02║第九、上品資糧
X62n1188_p0456a03║第十、淨土必求（附淨業痛䇿之後）
X62n1188_p0456a04║極力奉答
X62n1188_p0456a05║儻有請示不能回者，唯答云，每日必定要修十念法，
X62n1188_p0456a06║每日必定要持彌陀經，每日必定要念多少佛，在家
X62n1188_p0456a07║人從一千起，出家人從一萬起，乃至多千多萬，各盡
X62n1188_p0456a08║其力，總要畢命為期。有此功德，仗佛十念救度之願，
X62n1188_p0456a09║臨命終時，必定往生。十念尚生，況復百念千念萬念，
X62n1188_p0456a10║畢命為期，念豈不必定往生。此是古崑自行之事，極
X62n1188_p0456a11║力之說，願有緣者，思而勉之。
X62n1188_p0456a12║發露懺悔
X62n1188_p0456a13║古崑深愧學地不真，亂心難伏，正好著力念佛，偏要
X62n1188_p0456a14║集東集西，每每痛戒，每每隨犯，豈不深可哀哉。故此
X62n1188_p0456a15║復然臂香四十八炷，供養阿彌陀佛，至心發露，以求
X62n1188_p0456a16║懺悔，願莫再犯，自障往生。時在丁丑六月二十二日。
X62n1188_p0456a17║讀佛軒對（附）
X62n1188_p0456a18║六字洪名常讀誦，一尊佛像誓歸依。
X62n1188_p0456a19║報恩關對（附）
X62n1188_p0456a20║六時禮像除心垢，一志持名報佛恩。