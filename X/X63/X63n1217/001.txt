X63n1217_p0001a01║
X63n1217_p0001a02║
X63n1217_p0001a03║菩提達磨大師略辨大乘入道四行觀
X63n1217_p0001a04║No. 1217-A
X63n1217_p0001a05║弟子　曇琳　序
X63n1217_p0001a06║法師者，西域南天竺國人，是婆羅門國王第三之
X63n1217_p0001a07║子也。神慧疎朗，聞皆曉悟。志存摩訶衍道，故捨素
X63n1217_p0001a08║隨緇，紹隆聖種。冥心虗寂，通鑒世事，內外俱明，德
X63n1217_p0001a09║超世表。悲悔邊隅正教陵替，遂能遠涉山海，遊化
X63n1217_p0001a10║漢魏。亡心之士，莫不歸信；存見之流，乃生譏謗。于
X63n1217_p0001a11║時唯有道育、惠可此二沙門，年雖後生，俊志高遠。
X63n1217_p0001a12║幸逢法師，事之數載。虔恭𧫎啟，善蒙師意。法師感
X63n1217_p0001a13║其精誠，誨以真道，令如是安心，如是發行，如是順
X63n1217_p0001a14║物，如是方便。此是大乘安心之法，令無錯謬。如是
X63n1217_p0001a15║安心者，壁觀。如是發行者，四行。如是順物者，防護
X63n1217_p0001a16║譏嫌。如是方便者，遣其不著。此略序所由云爾。
X63n1217_p0001a17║
X63n1217_p0001a18║No. 1217
X63n1217_p0001a19║
X63n1217_p0001a20║夫入道多途，要而言之，不出二種：一是理入，二是行
X63n1217_p0001a21║入。理入者，謂藉教悟宗，深信含生同一真性，但為客
X63n1217_p0001a22║塵妄想所覆，不能顯了。若也捨妄歸真，凝住壁觀，無
X63n1217_p0001a23║自無他，凡聖等一，堅住不移，更不隨文教，此即與理
X63n1217_p0001a24║冥符，無有分別，寂然無為，名之理入。行入謂四行，其
X63n1217_p0001b01║餘諸行，悉入此中。何等四耶？一報冤行，二隨緣行，三
X63n1217_p0001b02║無所求行，四稱法行。云何？
X63n1217_p0001b03║報冤行，謂修道行人，若受苦時，當自念言：「我往昔無
X63n1217_p0001b04║數劫中，棄本從末，流浪諸有，多起冤憎，違害無限。今
X63n1217_p0001b05║雖無犯，是我宿殃，惡業果熟，非天非人所能見與，甘
X63n1217_p0001b06║心甘受，都無冤訴。經云：『逢苦不憂。何以故？識達故。』」此
X63n1217_p0001b07║心生時，與理相應，體冤進道，故說言報冤行。
X63n1217_p0001b08║二、隨緣行者，眾生無我，並緣業所轉，苦樂齊受皆從
X63n1217_p0001b09║緣生，若得勝報榮譽等事，是我過去宿因所感今方
X63n1217_p0001b10║得之，緣盡還無，何喜之有？得失從緣心無增減，喜風
X63n1217_p0001b11║不動冥順於道，是故說言隨緣行。
X63n1217_p0001b12║三、無所求行者，世人長迷，處處貪著，名之為求。智者
X63n1217_p0001b13║悟真，理將俗反，安心無為，形隨運轉，萬有斯空，無所
X63n1217_p0001b14║願樂，功德黑暗，常相隨逐，三界久居，猶如火宅，有身
X63n1217_p0001b15║皆苦，誰得而安？了達此處，故捨諸有，止想無求。經曰：
X63n1217_p0001b16║「有求皆苦，無求即樂。」判知無求，真為道行，故言無所
X63n1217_p0001b17║求行。
X63n1217_p0001b18║四稱法行者，性淨之理目之為法，此理眾相斯空，無
X63n1217_p0001b19║染無著、無此無彼。經曰：「法無眾生，離眾生垢故；法無
X63n1217_p0001b20║有我，離我垢故。」智者若能信解此理，應當稱法而行。
X63n1217_p0001b21║法體無慳，身命財行檀捨施，心無恡惜，脫解三空不
X63n1217_p0001b22║倚不著，但為去垢，稱化眾生而不取相，此為自行復
X63n1217_p0001b23║能利他，亦能莊嚴菩提之道。檀施既爾，餘五亦然。為
X63n1217_p0001b24║除妄想修行六度而無所行，是為稱法行。
X63n1217_p0001c01║達磨大師四行觀（終）
X63n1217_p0001c02║
X63n1217_p0001c03║No. 1217-B
X63n1217_p0001c04║ （附）達磨大師碑頌
X63n1217_p0001c05║
X63n1217_p0001c06║梁武帝蕭衍
X63n1217_p0001c07║楞伽山頂坐寶日，中有金人披縷褐，
X63n1217_p0001c08║形同大地體如空，心如瑠璃色如雪。
X63n1217_p0001c09║匪磨匪瑩恒淨明，披雲卷霧心且徹，
X63n1217_p0001c10║芬陀利花用嚴身，隨緣髑物常次悅。
X63n1217_p0001c11║不有不無非去來，多聞辨才無法說，
X63n1217_p0001c12║實哉空哉離生有，大之小之眾緣絕。
X63n1217_p0001c13║剎那而登妙覺心，躍鱗慧海起先哲，
X63n1217_p0001c14║理應法水永長流，何期暫涌還蹔渴。
X63n1217_p0001c15║驪龍珠內落心燈，白毫慧刃當鋒缼，
X63n1217_p0001c16║生途忽鳥慧眼閉，禪河駐流法梁折。
X63n1217_p0001c17║無去無來無是非，彼此形體心碎裂，
X63n1217_p0001c18║住烏去烏皆歸寂，寂內何曾存哽咽。
X63n1217_p0001c19║用之執手以傳燈，生死去來如電掣，
X63n1217_p0001c20║有能至誠心不疑，劫火燃燈斯不滅。
X63n1217_p0001c21║一真之法盡可有，未悟迷途茲是竭。