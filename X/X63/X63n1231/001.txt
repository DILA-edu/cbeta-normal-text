X63n1231_p0082a01║
X63n1231_p0082a02║No. 1231
X63n1231_p0082a03║註心賦卷第一
X63n1231_p0082a04║
X63n1231_p0082a05║宋杭州慧日永明寺智覺禪師延壽述
X63n1231_p0082a06║覺王同稟。
X63n1231_p0082a07║楞伽經：佛語心為宗，無門為法門。又經頌云：如世
X63n1231_p0082a08║有良醫，以妙藥救病。諸佛亦如是，為物說唯心。問：
X63n1231_p0082a09║佛語心為宗，無門為法門。既稱心賦，便是標宗。何
X63n1231_p0082a10║假廣用文言，仍繁註解？且凡論宗旨，唯逗頓機。如
X63n1231_p0082a11║日出照高山，駛馬見鞭影。所以丹霞和尚云：相逢
X63n1231_p0082a12║不擎出，舉意便知有。首楞嚴經云：圓明了知，不因
X63n1231_p0082a13║心念。揚眉動目，早是周遮。如先德頌云：便是猶倍
X63n1231_p0082a14║句，動目即差違。若問曹溪旨，不更待揚眉。答：今為
X63n1231_p0082a15║樂佛乘人，實未薦者。假以詞句，助顯真心。雖挂文
X63n1231_p0082a16║言，妙旨斯在。俯收中下，盡罩羣機。但任當人，各資
X63n1231_p0082a17║己利。百川雖潤，何妨大海廣含？五嶽自高，不礙太
X63n1231_p0082a18║陽普照。根機莫等，樂欲匪同。於四門入處雖殊，在
X63n1231_p0082a19║一真見時無別。如獲鳥者，羅之一目，不可以一目
X63n1231_p0082a20║為羅。治國者，功在一人，不可以一人為國。如內德
X63n1231_p0082a21║論云：夫一水無以和羮，一木無以建室，一衣不稱
X63n1231_p0082a22║眾體，一藥不療殊疾，一彩無以為文繡，一聲無以
X63n1231_p0082a23║諧琴瑟，一言無以勸眾善，一戒無以防多失。何得
X63n1231_p0082a24║怪漸頓之異，令法門之專一？故云：如為一人，眾多
X63n1231_p0082b01║亦然。如為眾多，一人亦然。豈同劣解凡情，而生局
X63n1231_p0082b02║見？我此無礙廣大法門，如虗空非相，不拒諸相發
X63n1231_p0082b03║揮；似法性無身，匪礙諸身頓現。所以藏法師云：自
X63n1231_p0082b04║有眾生，尋教得真，會理無礙。常觀理而不礙持教，
X63n1231_p0082b05║恒誦習而不礙觀空。則理教俱融，合成一觀，方為
X63n1231_p0082b06║究竟博通耳。斯乃教觀一如，詮旨同原矣。
X63n1231_p0082b07║祖胤親傳
X63n1231_p0082b08║此土初祖達磨大師云：以心傳心，不立文字。又云：
X63n1231_p0082b09║直指人心，見性成佛。亦云：默傳心印。代代相承，迄
X63n1231_p0082b10║至今日。
X63n1231_p0082b11║大開真俗之本。
X63n1231_p0082b12║如大乘起信論云：有摩訶衍，能發起一切眾生大
X63n1231_p0082b13║乘信根。所言摩訶衍者，此云大乘。又大乘者，是眾
X63n1231_p0082b14║生心。心體周遍，故名為大；心能運載，故名為乘。立
X63n1231_p0082b15║心真如門、心生滅門。論云：摩訶衍者，總說有二種：
X63n1231_p0082b16║一者、法，二者、義。所言法者，謂眾生心，是心則攝一
X63n1231_p0082b17║切世間、出世間法。依於此心，顯示摩訶衍義。何以
X63n1231_p0082b18║故？是心真如相，即示摩訶衍體故；是心生滅因緣
X63n1231_p0082b19║相，能示摩訶衍自體、相、用故。所言義者，則有三種：
X63n1231_p0082b20║一者、體大，謂一切法真如平等，不增減故；二者、相
X63n1231_p0082b21║大，謂如來藏具足無漏性功德故；三者、用大，能生
X63n1231_p0082b22║一切世間、出世間善因果故，一切諸佛本所乘故，
X63n1231_p0082b23║一切菩薩皆乘此法到如來地故。是知一心是諸
X63n1231_p0082b24║佛本所乘，菩薩因乘此心法，皆到如來地故。離此
X63n1231_p0082c01║一心外，別無殊勝。故今賦詠，志在於此。藏法師云：
X63n1231_p0082c02║真、俗雙泯，二諦恒存；空、有兩亡，一味常現。所以華
X63n1231_p0082c03║嚴疏云：真、俗雖相即，而各不壞其相。謂即有之空，
X63n1231_p0082c04║方是真空；即空之有，方為妙有。空、有不二，兩相歷
X63n1231_p0082c05║然。如波即水而恒動，俗即真而俗相立；如水即波
X63n1231_p0082c06║而恒溼，真即俗而真體存。已上皆況心之體、用，非
X63n1231_p0082c07║一、非異。又云：不壞生滅門說真如門，不隱真如門
X63n1231_p0082c08║說生滅門，良以二門唯一心故。所以十方諸佛常
X63n1231_p0082c09║依二諦說法，若不得俗諦，不得第一義諦，以俗諦
X63n1231_p0082c10║無有自體，即第一義諦故。
X63n1231_p0082c11║獨標天地之先。
X63n1231_p0082c12║傅大士頌云：有物先天地，無形本寂寥。能為萬象
X63n1231_p0082c13║主，不逐四時彫。老子云：有物渾成，先天地生。寂兮
X63n1231_p0082c14║寥兮，獨立而不改，周行而不殆，可以為天下母。吾
X63n1231_p0082c15║不知其名，字之曰道，強之曰大。寶藏論云：空可空，
X63n1231_p0082c16║非真空；色可色，非真色。真色無形，真空無名。無名
X63n1231_p0082c17║名之父，無色色之母。作萬法之根源，為天地之太
X63n1231_p0082c18║祖。上施玄象，下列冥庭。元氣含於大象，大象隱於
X63n1231_p0082c19║無形。為識物之靈，靈中有神，神中有身，無為變化，
X63n1231_p0082c20║各稟乎自然。
X63n1231_p0082c21║常為諸佛之師，能含眾妙。
X63n1231_p0082c22║諸佛以法為師。起信論云：所言法者，眾生心是。又
X63n1231_p0082c23║知之一字，眾妙之門。禪源集云：夫言心者，是心之
X63n1231_p0082c24║名。言知者，是心之體。能含眾妙者，一心杳冥之內，
X63n1231_p0083a01║眾妙存焉。清淨法界，杳杳冥冥，以為能含。恒沙妙
X63n1231_p0083a02║德，微妙相大，以為所含。相依乎性，性無不包，故稱
X63n1231_p0083a03║為含。又云：妄念本寂，塵境本空。空寂之心，靈知不
X63n1231_p0083a04║昧。即此空寂之知，是前達磨所傳清淨心也。任迷
X63n1231_p0083a05║任悟，心本自知。不籍緣生，不因境起。迷時煩惱，知
X63n1231_p0083a06║非煩惱。悟時神變，知非神變。然由迷此知，即起我
X63n1231_p0083a07║相。若了此知，剎那成佛。故心要牋云：心法本乎無
X63n1231_p0083a08║住，無住心體，靈知不昧。又況如一摩尼珠，一靈心
X63n1231_p0083a09║也。唯圓明淨，空寂知也。都無一切差別色相。以體
X63n1231_p0083a10║明故，對外物時，能現一切差別色相。色相自有差
X63n1231_p0083a11║別，明珠不曾變易。且如珠現黑時，但云黑等是珠。
X63n1231_p0083a12║如洪州馬大師云：起心動念，彈指瞬目，所作所為，
X63n1231_p0083a13║皆是佛性。此是即妄明真。或擬離黑覓珠，如北宗
X63n1231_p0083a14║秀大師云：眾生本有覺性，如鏡有明性。煩惱覆之
X63n1231_p0083a15║不見，如鏡有塵闇。妄念盡則心明，昏塵滅則鏡朗。
X63n1231_p0083a16║此是離妄明真。或云明黑都無者，如牛頭融大師
X63n1231_p0083a17║云：諸法如夢，本來無事。心境本寂，非今始空。宜喪
X63n1231_p0083a18║己忘情，情忘即絕。此是真妄俱無。初一皆真，次一
X63n1231_p0083a19║皆妄，後一皆無，皆是未見珠也。如荷澤和尚於空
X63n1231_p0083a20║無相處指示知見，了了常知，不昧心性。見珠黑之
X63n1231_p0083a21║時，但見珠體明白，不觀黑色及青黃等雜色。既不
X63n1231_p0083a22║即黑，亦不離黑，亦不黑白俱拂。了了見心性之時，
X63n1231_p0083a23║不即不離，無住無著，非一非異，不取不捨。又真心
X63n1231_p0083a24║本體有二種用：一者自性本有，二者隨緣應用。猶
X63n1231_p0083b01║如銅鏡，銅之質是自性體，銅之明是自性用，明所
X63n1231_p0083b02║現影是隨緣用。影即對緣方現，現有千差。明即光
X63n1231_p0083b03║明，明唯一味。以喻心常寂是自性體，心常知是自
X63n1231_p0083b04║性用。今洪州指示能語言分別等，但是隨緣用，闕
X63n1231_p0083b05║自性用也。又顯教有比量顯、現量顯。洪州云：心不
X63n1231_p0083b06║可指示，但以能語言等騐之，知有佛性。是比量顯
X63n1231_p0083b07║也。荷澤直云：心體能知，知即是心，不約知以顯心。
X63n1231_p0083b08║是現量顯。洪州闕此。又不變是體，隨緣是用。又荷
X63n1231_p0083b09║澤所宗空寂知者，空寂即是無相。以神解之，性雖
X63n1231_p0083b10║無形相，而靈知不昧，故云寂知，亦云寂照，亦云無
X63n1231_p0083b11║相之智，亦云無知之知。如肇論云：放光般若云：般
X63n1231_p0083b12║若無所有相，無生滅相。道行般若云：般若無所知，
X63n1231_p0083b13║無所見。此辯智照之用。而曰無相無知者，何耶？果
X63n1231_p0083b14║有無相之知，不知之照明矣。何者？夫有所知，則有
X63n1231_p0083b15║所不知。以聖心無知，故無所不知。不知之知，乃曰
X63n1231_p0083b16║一切知。故經云：聖心無知，無所不知。信矣。空寂即
X63n1231_p0083b17║是無相，即是無知。論云：無所不知。又云：乃曰一切
X63n1231_p0083b18║知者，此知即是真知，為一切眾生自心之體。真性
X63n1231_p0083b19║靈知，湛然恒照。亦云無念之知。若有念而知，凡夫
X63n1231_p0083b20║境界，故云知覺乃眾生。若無念無知，二乘境界。若
X63n1231_p0083b21║無念而知，諸佛境界。空寂即是無念。亦云無住之
X63n1231_p0083b22║知。若有所住，如人入闇，則無所見。若無所住，如日
X63n1231_p0083b23║月光明，照見種種色。華嚴錦冠云：含眾妙而有餘
X63n1231_p0083b24║者，謂一切事，皆不改本相，不離本位。法法皆能為
X63n1231_p0083c01║大為小，為一為多，為主為伴，即此即彼，即隱即顯，
X63n1231_p0083c02║即延即促，互相攝入，重重無盡，如帝網天珠。以要
X63n1231_p0083c03║言之，隨一一事，念念皆具。十玄之義，同時具足，無
X63n1231_p0083c04║有前後。如海一滴，即具百川。滴滴皆爾，故名為妙。
X63n1231_p0083c05║恒作羣賢之母，可謂幽玄。
X63n1231_p0083c06║夫般若者，是諸佛之母。故淨名經頌云：智度菩薩
X63n1231_p0083c07║母，能生一切導。師所言般若者，即一切眾生自心
X63n1231_p0083c08║靈知之性耳。如寶藏論云：夫天地之內，宇宙之間，
X63n1231_p0083c09║中有一寶，祕在形山。識物靈照，內外空然。寂寞難
X63n1231_p0083c10║見，其謂玄玄。巧出於紫微之表，用在於虗無之間。
X63n1231_p0083c11║端化不動，獨而無雙。聲出妙響，色吐華容。窮覩無
X63n1231_p0083c12║所，寄號空空。誰留其聲，不見其形。唯留其功，不見
X63n1231_p0083c13║其容。幽顯朗照，物理虗通。森羅寶印，萬象真宗。其
X63n1231_p0083c14║為也形，其寂也冥。本淨非瑩，法爾圓成。光超日月，
X63n1231_p0083c15║德越太清。萬物無作，一切無名。能轉變天地，自在
X63n1231_p0083c16║縱橫。恒沙妙用，混沌而成。誰聞不喜，誰聞不驚。如
X63n1231_p0083c17║何以無價之寶，隱於陰入之坑。哀哉哀哉，其謂自
X63n1231_p0083c18║輕。悲哉悲哉，晦何由明。其寶也，煥煥煌煌，朗照十
X63n1231_p0083c19║方。閴寂無物，圓應堂堂。應聲應色，應陰應陽。奇特
X63n1231_p0083c20║無根，妙用常存。瞬目不見，側耳不聞。其本也冥，其
X63n1231_p0083c21║化也形。其為也聖，其用也靈。可謂大道之真精。其
X63n1231_p0083c22║精甚靈，萬有之因。凝然常住，與道同倫。故經云：隨
X63n1231_p0083c23║其心淨，則佛土淨；任用森羅，其名曰聖。又若證此
X63n1231_p0083c24║一心，則解一切法門。如止觀云：譬如良醫，有一祕
X63n1231_p0084a01║方，總攝諸方。阿伽陀藥，功兼諸藥。如食乳糜，更無
X63n1231_p0084a02║所須。一切具足，如如意珠。乃至此一心，是大中大，
X63n1231_p0084a03║上中上，圓中圓，滿中滿，實中實，真中真，了義中了
X63n1231_p0084a04║義，玄中玄，妙中妙，不可思議中不可思議。若能如
X63n1231_p0084a05║此，簡非顯是。體權實而發心者，是一切諸佛種。譬
X63n1231_p0084a06║如金剛，從金性生。佛菩提心，從大悲起，是諸行先。
X63n1231_p0084a07║如服阿婆羅藥，先用清水，諸行中最。如諸根中，命
X63n1231_p0084a08║根為最。佛正法正行中，此心為最。如太子生，具王
X63n1231_p0084a09║儀相，大臣恭敬，有大聲名。如迦陵頻伽鳥，殻中鳴
X63n1231_p0084a10║聲，已勝諸鳥。此菩提心，有大勢力，如師子筋絃，如
X63n1231_p0084a11║師子乳，如金剛鎚，如那羅延箭，具足眾寶，能除貧
X63n1231_p0084a12║苦。如如意珠，雖小懈怠，小失威儀，猶勝二乘功德。
X63n1231_p0084a13║舉要言之，此心即具一切菩薩功德，能成三世無
X63n1231_p0084a14║上正覺。
X63n1231_p0084a15║靈性有珠，該通匪一。
X63n1231_p0084a16║此一心靈臺之性，最靈最妙，作萬法之王，為羣有
X63n1231_p0084a17║之體，竪徹三世，橫亘十方。大智度論云：在有情數
X63n1231_p0084a18║中為佛性，在無情數中為法性。所以華嚴經頌云：
X63n1231_p0084a19║法性遍在一切處，一切眾生及國土，三世悉在無
X63n1231_p0084a20║有餘，亦無形相而可得。如肇論離微體淨品云：夫
X63n1231_p0084a21║性離微者，則非取非捨，非修非學，非本無今有，非
X63n1231_p0084a22║本有今無，乃至一法不生，一法不滅，非三界所攝，
X63n1231_p0084a23║非六趣所變，非愚智所改，非真妄所轉，平等普遍，
X63n1231_p0084a24║一切圓滿，總為一大法界幻化靈宅。迷之者歷劫
X63n1231_p0084b01║浪修，悟之者當體凝寂。
X63n1231_p0084b02║千途盡向於彼生，萬象皆從於此出。
X63n1231_p0084b03║淨名經云：一切法以無住為本。無住者，一切眾生
X63n1231_p0084b04║第八識心。此心無住無本，故云從無住本立一切
X63n1231_p0084b05║法。如華嚴經云：不離於心，所見清淨。又云：不離於
X63n1231_p0084b06║心無處所。是知心生一切法，如地出水，如谷孕風，
X63n1231_p0084b07║如石生雲，如木出火。是知離心無法，離法無心。如
X63n1231_p0084b08║長者論云：若直說第八種子識為如來藏者，即業
X63n1231_p0084b09║種恒真，生怖難信。以法如是之力，何一含識而不
X63n1231_p0084b10║具神通？承本覺性之功，豈一剎塵而靡含道跡？故
X63n1231_p0084b11║華嚴經云：法如是力者，本合如然。又云：佛神力者，
X63n1231_p0084b12║應真曰神。所以古德云：自力與佛力無別，自智與
X63n1231_p0084b13║佛智無差。又云：一身即以法界為量，自他之境都
X63n1231_p0084b14║亡；法界即自身遍周，能所之情見絕。如大海之渧，
X63n1231_p0084b15║渧渧之中皆得大海；比眾生之心，心心皆含佛智。
X63n1231_p0084b16║事廓恒沙，理標精實。吞滄溟於毛孔，唯是自因；卷法
X63n1231_p0084b17║界於塵中，匪求他術。
X63n1231_p0084b18║首楞嚴經云：眾生迷悶，背覺合塵，故發塵勞，有世
X63n1231_p0084b19║間相。我以妙明，不生不滅，合如來藏。而如來藏，唯
X63n1231_p0084b20║妙覺明，圓照法界。是故於中，一為無量，無量為一。
X63n1231_p0084b21║小中現大，大中現小。不動道場，現十方界。身含十
X63n1231_p0084b22║方，無盡虗空。於一毛端，現寶王剎。坐微塵裏，轉大
X63n1231_p0084b23║法輪。是知背境觀心，自然大明相含，不為物轉。亦
X63n1231_p0084b24║如芥納須彌等。百門義海云：且如見山高廣，是自
X63n1231_p0084c01║心現作大。今見塵小時，亦是自心現作小。今由見
X63n1231_p0084c02║塵，全以見山高之心，而今現塵也。是故即小容大。
X63n1231_p0084c03║如云：萬象如須彌，淨心如芥子。故云：森羅及萬象，
X63n1231_p0084c04║一法之所印。即是萬法一心，一心萬法。故稱毛吞
X63n1231_p0084c05║巨海，芥納須彌。非干神通變化之力，真心具德，法
X63n1231_p0084c06║性如是。如華嚴記云：如經一毛端中，一切世界差
X63n1231_p0084c07║別性者，謂一毛端性，即是一切世界差別性。今一
X63n1231_p0084c08║切世界即事，隨其法性，即一毛端。以性即毛端，諸
X63n1231_p0084c09║界即性故。
X63n1231_p0084c10║任機啟號，應物成名。
X63n1231_p0084c11║一切法本無名，但是心為名。故般若經云：六塵鈍
X63n1231_p0084c12║故，不自名，不自立。皆是因心立名。故云：萬法本閑，
X63n1231_p0084c13║而人自閙。又云：三阿僧祇名字，皆是心之異號。如
X63n1231_p0084c14║天台淨名疏云：一法異名者，諸經異名，說真性實
X63n1231_p0084c15║相。或言一實諦，或言自性清淨心，或言如來藏，或
X63n1231_p0084c16║言如如，或言實際，或言實相般若，或言一乘，或言
X63n1231_p0084c17║即是首楞嚴，或言法性，或言法身，或言中道，或言
X63n1231_p0084c18║畢竟空，或言正因佛性，性淨涅槃。如是等種種異
X63n1231_p0084c19║名，此皆是實相之異稱。故大智論偈言：般若是一
X63n1231_p0084c20║法，佛說種種名。隨諸眾生類，為之立異字。大涅槃
X63n1231_p0084c21║經云：如天帝釋，有千種名。解脫亦爾，多諸名字。又
X63n1231_p0084c22║云：佛性者，有五種名。故皆是赴機利物，為立異名
X63n1231_p0084c23║也。而法體是一，未曾有異。如帝釋千名，名雖不同，
X63n1231_p0084c24║終是目於天主。豈有聞異名故，而言非實相理？如
X63n1231_p0085a01║人供養帝釋，毀憍尸迦；供養憍尸迦，毀於帝釋。如
X63n1231_p0085a02║此供養，未必得福。末代執法者亦爾。或信賴耶自
X63n1231_p0085a03║性清淨心，而毀畢竟空；或信畢竟空無所有，毀賴
X63n1231_p0085a04║耶識自性清淨心；或言般若明實相，法華明一乘，
X63n1231_p0085a05║皆非佛性。此之求福，豈不慮禍？若知名異體一，則
X63n1231_p0085a06║隨喜之善，遍於法界，何所諍乎？又諸經內，逗緣稱
X63n1231_p0085a07║機，更有多名隨處安立，以廣大義邊目之為海，以
X63n1231_p0085a08║圓明理顯稱之曰珠，以萬法所宗號之曰王，以能
X63n1231_p0085a09║生一切詺之曰母。但是無義之真義多亦不多，無
X63n1231_p0085a10║心之真心一亦不一。故華嚴私記云：取決斷義以
X63n1231_p0085a11║智言之，取能生長以地言之，取其高顯以山言之，
X63n1231_p0085a12║取其深廣以海言之，取其圓淨以珠言之。此上約
X63n1231_p0085a13║有名尚乃無數，更有無名豈可測量？如大法炬陀
X63n1231_p0085a14║羅尼經云：佛告諸菩薩：汝等勿謂天定天也、人定
X63n1231_p0085a15║人也、餓鬼定餓鬼也，乃至如一事有種種名如一
X63n1231_p0085a16║人、有種種名如一天，乃至餓鬼、畜生有種種名亦
X63n1231_p0085a17║復如是。亦有多餓鬼全無名字，於一彈指頃轉變
X63n1231_p0085a18║身體作種種形，如是眾生於一時間現無量色身，
X63n1231_p0085a19║云何可得呼其名也？若餓鬼等有生處名字、受食
X63n1231_p0085a20║名字及壽命名字，若地獄眾生無有名字生處者，
X63n1231_p0085a21║則其形亦無定，彼中惡業因緣未盡，故於一念中
X63n1231_p0085a22║種種變身。釋曰：如地獄中一日一夜之中萬生萬
X63n1231_p0085a23║死，豈可名其名字耶？又無間獄中一一身無間，各
X63n1231_p0085a24║各盡遍八萬四千由旬，地獄之量不相障礙，是知
X63n1231_p0085b01║業果不可思議，非獨聖果。如云：清淨妙法身，湛然
X63n1231_p0085b02║應一切。今時人將謂諸佛法身能分能遍，不信眾
X63n1231_p0085b03║生亦一身無量身，以眾生業果不可思議故。是以
X63n1231_p0085b04║經云：佛界不可思議，眾生界亦不可思議。
X63n1231_p0085b05║大士修之而行立。
X63n1231_p0085b06║菩薩所行十波羅蜜，四攝萬行，皆從真慈悲心起。
X63n1231_p0085b07║故金剛三昧經云：空心不動，具足六波羅蜜。又般
X63n1231_p0085b08║若經云：一心具足萬行十波羅蜜者。檀因心捨。經
X63n1231_p0085b09║云：無可與者，名為布施，是名真施。若心外有法，即
X63n1231_p0085b10║名住相布施。如人入闇，即無所見。戒因心持。經云：
X63n1231_p0085b11║戒性如虗空，持者為迷倒。自性之律，豈執事相，妄
X63n1231_p0085b12║分持犯耶？忍因心受。經云：云何菩薩能行忍辱？佛
X63n1231_p0085b13║言：見心相，念念滅。豈可將心對治前境，為忍受耶？
X63n1231_p0085b14║進因心作。經云：若能心不起，精進無有涯。寧著有
X63n1231_p0085b15║為，妄興勞慮耶？禪因心發。經云：能觀心性，名為上
X63n1231_p0085b16║定。豈避喧雜而守靜塵耶？般若從心起。經云：不求
X63n1231_p0085b17║諸法性相因緣，是名正慧。寧外徇文言，強生知解
X63n1231_p0085b18║耶？方便從心生。經云：菩薩以無所得而為方便，則
X63n1231_p0085b19║心外無法，方能行菩薩之道。力從心運。四大之力，
X63n1231_p0085b20║皆不如心。心無形故，力最無上。神通變化，入不思
X63n1231_p0085b21║議，心之力也。願從心布。一切意願，盡從心生。一切
X63n1231_p0085b22║行門，皆從願起。智從心達，如來靈智，是眾生心，此
X63n1231_p0085b23║心念念具足十波羅蜜，乃至八萬四千法門，皆從
X63n1231_p0085b24║心出。如眾生心中有體大，今日修行，引出法身；心
X63n1231_p0085c01║中有相大，今日修行，引出報身；心中有用大，今日
X63n1231_p0085c02║修行，引出化身。故知三身四智，皆自心中出，心外
X63n1231_p0085c03║更無一事一法而能建立。如還源觀云：一體起二
X63n1231_p0085c04║用，一者海印森羅常住用，海印者，真如本覺也。妄
X63n1231_p0085c05║盡心澄，萬象齊現，猶如大海，因風起浪，若風止息，
X63n1231_p0085c06║海水澄清，無像而不現，故云森羅及萬象。一法之
X63n1231_p0085c07║所印，一法者，所謂一心，是心則攝一切世間出世
X63n1231_p0085c08║間，法則是一法界大總相法門，體唯是一，依妄念
X63n1231_p0085c09║而有差別，若離妄念，唯一真如，故云海印三昧。二
X63n1231_p0085c10║者法界圓明自在用，是華嚴三昧也。謂廣修萬行，
X63n1231_p0085c11║稱理成德，普同法界，而證菩提，良以非真流之行，
X63n1231_p0085c12║無以契真，何有飾真之行，不從真起？此則真該妄
X63n1231_p0085c13║末，行無不修，妄徹真源，相無不寂。
X63n1231_p0085c14║覺帝體之而圓成。
X63n1231_p0085c15║諸佛了一切法皆是真心，圓成實性。眾生迷於自
X63n1231_p0085c16║心，但是遍計所執性情，有理無如。還源觀云：良以
X63n1231_p0085c17║法無分劑，起必同時。真理不礙萬差，顯應無非一
X63n1231_p0085c18║際。用即波騰海沸，全真體以運行；體即鏡淨水澄，
X63n1231_p0085c19║舉隨緣而會寂。若曦光之流彩，無心而朗十方；如
X63n1231_p0085c20║明鏡之端形，不動而呈萬象。
X63n1231_p0085c21║聲聞證之為四諦。
X63n1231_p0085c22║聲聞不了自心，但見人空，證作苦諦、集諦、滅諦、道
X63n1231_p0085c23║諦、生滅四諦為灰斷之果，不達一心圓教無作四
X63n1231_p0085c24║諦具廣大神通。所以舍利弗於法華會中得見心
X63n1231_p0086a01║性，親受佛記，後方懺悔云：同共一法中，而不得此
X63n1231_p0086a02║事。
X63n1231_p0086a03║支佛悟之詺緣生。
X63n1231_p0086a04║辟支佛但於自心境內見因緣性，離證十二因緣
X63n1231_p0086a05║法門，亦成灰斷之果，皆不能一心圓具十法界之
X63n1231_p0086a06║體用。
X63n1231_p0086a07║天女之華無著。
X63n1231_p0086a08║淨名經中，天女散華之菩薩身上即無著，於聲聞
X63n1231_p0086a09║身上即華著身。大凡一切菩薩施為，皆是自心作
X63n1231_p0086a10║用。以心無著故，華亦無著。是以聲聞執為心外之
X63n1231_p0086a11║華，妄起厭離，云不如法，乃隨拂隨生。故知萬法隨
X63n1231_p0086a12║自心生，隨自心滅。
X63n1231_p0086a13║海慧之水澄清。
X63n1231_p0086a14║大集經中：海慧菩薩初來之時，不見四眾，盡見為
X63n1231_p0086a15║水，以法外無法故。
X63n1231_p0086a16║執謬解而外道門開，邊邪網密。
X63n1231_p0086a17║西天九十六種外道，皆不達自心，唯苦其身行，投
X63n1231_p0086a18║巖赴火，無益苦行。但心外見法，理外別求，皆是外
X63n1231_p0086a19║道，盡成邪見。如密網自圍，不能得出三界。
X63n1231_p0086a20║役妄念而凡途業起，生死波橫。
X63n1231_p0086a21║一切諸業皆從有心起，無心即無業。故經頌云：諸
X63n1231_p0086a22║法不牢固，但立在於念。善解見空者，一切無想念。
X63n1231_p0086a23║又云：一念中有九十剎那，一剎那中有九百生滅。
X63n1231_p0086a24║故知生死即念，念即生死。所以經頌云：有念即生
X63n1231_p0086b01║死，無念即泥洹。
X63n1231_p0086b02║括古搜今，深含獨占。
X63n1231_p0086b03║此一心法，諸教同詮，無不指歸，傳通於此。如大乘
X63n1231_p0086b04║本生心地觀經觀心品云：爾時文殊師利菩薩摩
X63n1231_p0086b05║訶薩白佛言：世尊！如佛所說，告妙德等五百長者：
X63n1231_p0086b06║我為汝等敷演心地微妙法門，我今為是啟問如
X63n1231_p0086b07║來：云何為心？云何為地？乃至薄伽梵告諸佛母無
X63n1231_p0086b08║垢大聖文殊師利菩薩摩訶薩言：大善男子！此法
X63n1231_p0086b09║名為十方如來最勝祕密心地法門，此法名為一
X63n1231_p0086b10║切凡夫入如來地頓悟法門，此法名為一切菩薩
X63n1231_p0086b11║趣大菩提真實正路，此法名為三世諸佛自受法
X63n1231_p0086b12║樂微妙寶宮，此法名為一切饒益有情無盡寶藏，
X63n1231_p0086b13║此法能引諸菩薩眾到色究竟自在智處，此法能
X63n1231_p0086b14║引詣菩提樹後身菩薩真實導師，此法能雨世出
X63n1231_p0086b15║世財如摩尼寶滿眾生願，此法能生十方三世一
X63n1231_p0086b16║切諸佛功德本原，此法能消一切眾生諸惡業果，
X63n1231_p0086b17║此法能與一切眾生所求願印，此法能度一切眾
X63n1231_p0086b18║生生死險難，此法能息一切眾生苦海波浪，此法
X63n1231_p0086b19║能救苦惱眾生而作急難，此法能竭一切眾生老、
X63n1231_p0086b20║病、死海，此法善能出生諸佛因緣種子，此法能與
X63n1231_p0086b21║生死長夜為大智炬，此法能破四魔兵眾而作甲
X63n1231_p0086b22║冑，此法即是正勇猛軍戰勝旍旗，此法即是一切
X63n1231_p0086b23║諸佛無上法輪，此法即是最勝法幢，此法即是擊
X63n1231_p0086b24║大法鼓，此法即是吹大法螺，此法即是大師子王，
X63n1231_p0086c01║此法即是大師子吼。此法猶如國大聖王善能正
X63n1231_p0086c02║法，若順王化獲大安樂，若違王化尋被誅滅。善男
X63n1231_p0086c03║子！三界之中以心為主，能觀心者究竟解脫，不能
X63n1231_p0086c04║觀者究竟沈淪。眾生之心猶如大地，五穀、五菓從
X63n1231_p0086c05║大地生；如是，心法生世、出世、善、惡、五趣、有學、無學、
X63n1231_p0086c06║獨覺、菩薩及於如來。以是因緣，三界唯心，心名為
X63n1231_p0086c07║地。一切凡夫親近善友，聞心地法，如理觀察，如說
X63n1231_p0086c08║修行，自利教他，讚勵慶慰；如是之人能斷二障，速
X63n1231_p0086c09║圓眾行，疾得阿耨多羅三藐三菩提。
X63n1231_p0086c10║五乘道鍊，出於沖襟。
X63n1231_p0086c11║五乘者：一、持五戒得人乘；二、行十善得天乘；三、修
X63n1231_p0086c12║四諦得聲聞乘；四、悟十二因緣法得緣覺乘；五、具
X63n1231_p0086c13║六度行得菩薩乘。此五乘法，皆從一念善心熏鍊
X63n1231_p0086c14║而出。
X63n1231_p0086c15║十、法界孕成於初念。
X63n1231_p0086c16║十法界者：一、天法界，修十善業；二、人法界，持五戒
X63n1231_p0086c17║業；三、脩羅法界，行憍慢業；四、地獄法界，造十惡業；
X63n1231_p0086c18║五、餓鬼法界，造慳貪業；六、畜生法界，造愚癡業；七、
X63n1231_p0086c19║聲聞法界，證四諦法；八、緣覺法界，悟十二因緣法；
X63n1231_p0086c20║九、菩薩法界，行六度門；十、佛法界，行平等一乘法。
X63n1231_p0086c21║已上凡聖，共成十法界。陞降雖殊，皆從最初一念
X63n1231_p0086c22║發起，爾後念念相續成事。善因樂果，惡因若果，前
X63n1231_p0086c23║後相酬，未曾遺失。故經云：心能天堂，心能地獄。且
X63n1231_p0086c24║約地獄界，法華中十如唯心，上九界亦然。如觀音
X63n1231_p0087a01║玄義云：地獄界具十如：性、相、體、力、作、因、緣、果、報、本、
X63n1231_p0087a02║末、究竟等。一、如是地獄性者，性名不改，如竹中有
X63n1231_p0087a03║火性。若其無者，不應從竹求火，從地求水，從扇求
X63n1231_p0087a04║風。心有地獄界性，亦復如是。二、地獄相者，攬而可
X63n1231_p0087a05║別，名之為相。善觀心者，即識地獄之相。如善相師，
X63n1231_p0087a06║占相無謬。三、地獄體者，以心為體。心覺苦樂，故以
X63n1231_p0087a07║當體。譬如釵、鐺、環、釧之珠，終以銀為體質。六道之
X63n1231_p0087a08║色雖異，祇是約心，故心為體也。四、地獄力者，運御
X63n1231_p0087a09║名力。緣刀山，入火聚，皆是其心力也。五、地獄作者，
X63n1231_p0087a10║發動曰作。既能有力，即有所作。或作善作惡，皆是
X63n1231_p0087a11║心作也。六、地獄因者，業是心因也。七、地獄緣者，緣
X63n1231_p0087a12║者，假藉為緣也。如貪愛潤業，即因緣會合也。八、地
X63n1231_p0087a13║獄果者，習果也。如地獄人，前世多婬，生地獄中。還
X63n1231_p0087a14║約多婬，見可愛境，即往親附。如見美女，近前抱之，
X63n1231_p0087a15║即是銅柱，名習果也。九、地獄報者，報者，果也。昔有
X63n1231_p0087a16║婬罪，今墮地獄，受燒炙之苦。昔行婬罪，名為慾火。
X63n1231_p0087a17║後受其報，即受火車鐵牀之苦。初後相等，報應無
X63n1231_p0087a18║善，名為報果也。十、本末者，地獄本者，性德法也。地
X63n1231_p0087a19║獄末者，修德法也。究竟等者，覽修德，即等有性德。
X63n1231_p0087a20║覽性德，即具有修德。初後相在，故言等也。餘九法
X63n1231_p0087a21║界亦然。雖逐界行相各別，都不出一心如性相體
X63n1231_p0087a22║力，作因緣果報本末等。十界十如，皆從心體而起。
X63n1231_p0087a23║先因心造作善惡等業因緣，後受凡聖苦樂等果
X63n1231_p0087a24║報。初後是心，本末皆等，故云本末究竟等。
X63n1231_p0087b01║虗聲頓息，法空之正信旋生。
X63n1231_p0087b02║高僧傳云：法空禪師初棲蘭若，每至中宵，庵外常
X63n1231_p0087b03║有清聲，所召屢呼空禪，及至開關，又無蹤跡。後乃
X63n1231_p0087b04║悟云：乃是自心境界。爾後其聲永絕。
X63n1231_p0087b05║猛𦦨俄消，靈潤之真誠立驗。
X63n1231_p0087b06║高僧傳云：釋靈潤常與四僧共遊山谷，忽遇野火
X63n1231_p0087b07║四合，三僧迸走，其靈潤獨不動，乃曰：心外無火，火
X63n1231_p0087b08║是自心，為火可逃，焉能免火？言訖火至，身自斂。
X63n1231_p0087b09║陞沈表用，體具靈知。
X63n1231_p0087b10║此知是一切眾生心體，不同虗空，性自神解，亦不
X63n1231_p0087b11║作意，任運而知。禪源集云：此言知者，不是證知，意
X63n1231_p0087b12║說真性，不同木石，故云知也。非如緣境分別之識，
X63n1231_p0087b13║非如照禮了達之智，直是真如之性，自然常知。又
X63n1231_p0087b14║不同虗空者，靈然覺知，覺知即神解義。陰陽不測，
X63n1231_p0087b15║謂之神解，即是智。智即是知，知即一心也。故祖師
X63n1231_p0087b16║云：空寂體上，自有本智能知。於一切染淨法中，有
X63n1231_p0087b17║真實之體，了然鑒覺，目之為心。如是無漏無明，種
X63n1231_p0087b18║種業幻，皆同真如性相。蓋為真如隨緣，成於一切，
X63n1231_p0087b19║一切不離真如。以理融之，唯是一味。此是通相，相
X63n1231_p0087b20║即無相。若約別顯染淨，施為造作，即是真心。不守
X63n1231_p0087b21║自性隨緣之相用，隱顯不定，陞降一差。
X63n1231_p0087b22║惺惺不昧，了了何虧，湛爾而無依無住。
X63n1231_p0087b23║一切法依虗空，虗空無所依；一切法依真智，真智
X63n1231_p0087b24║無所依；
X63n1231_p0087c01║蕭然而非合非離。
X63n1231_p0087c02║祖師偈云：汝言與心親，父母非可比。汝行與道合，
X63n1231_p0087c03║諸佛心即是。外求有相佛，與汝不相似。欲識汝本
X63n1231_p0087c04║心，非合亦非離。
X63n1231_p0087c05║一字寶王，演出難思之法海。
X63n1231_p0087c06║心為一字中王。經云：一句能訓誨八萬四千之國
X63n1231_p0087c07║邑。又一切法中，心最為勝。萬象含於一字，千訓備
X63n1231_p0087c08║於一言。如云：依境、教、理、行、果五唯識中，一、明境唯
X63n1231_p0087c09║識，捨離心外無境，一切境不離心故。二、教唯識，成
X63n1231_p0087c10║論本教釋彼唯識說故。三、理唯識，成立本教所說
X63n1231_p0087c11║之理，分別唯識性相義故。四、行唯識，明五位修唯
X63n1231_p0087c12║識行故。五、果唯識，求大果亦證唯識性故。
X63n1231_p0087c13║羣生慈父，訓成莫測之宗師。
X63n1231_p0087c14║淨名經頌云：方便以為父。一切諸聖皆從一心方
X63n1231_p0087c15║便門入，得成祖佛，為人天之師。故華嚴經云：以少
X63n1231_p0087c16║方便疾得菩提。以即心是故，所以疾證。又般若經
X63n1231_p0087c17║云：以無所得為方便。心外無法，豈有得耶？是以菩
X63n1231_p0087c18║薩親證自心，方能入世間幻化之綱，自利利他，無
X63n1231_p0087c19║有斷絕。是知十方如來皆悟心成佛。故華嚴經頌
X63n1231_p0087c20║曰：若人欲了知，三世一切佛，應觀法界性，一切唯
X63n1231_p0087c21║心造。是以經中所說西方阿彌陀等諸佛皆是釋
X63n1231_p0087c22║迦。如古釋云：以理推之，結成正義，皆我本師海印
X63n1231_p0087c23║頓現。且法華分身有多淨土，如來何不指己淨土
X63n1231_p0087c24║而令別往彌陀？妙喜思之，故知賢首、彌陀等佛皆
X63n1231_p0088a01║本師矣，復何怪哉！言賢首者，即壽量品中過百萬
X63n1231_p0088a02║阿僧祇剎最後勝蓮華世界之如來也。經中偈云：
X63n1231_p0088a03║或見蓮華勝妙剎，賢首如來住其中。若此不是歎
X63n1231_p0088a04║本師者，說他如來在他國土為何用耶？且如總持
X63n1231_p0088a05║教中亦說三十七尊皆遮那一佛所現，謂毗盧遮
X63n1231_p0088a06║那如來內心證自受用，成於五智，從四智流出四
X63n1231_p0088a07║方四如來，謂大圓鏡智流出東方阿閦如來，平等
X63n1231_p0088a08║性智流出南方寶生如來，妙觀察智流出西方無
X63n1231_p0088a09║量壽如來，成所作智流出北方不空成就如來，法
X63n1231_p0088a10║界清淨智即自當毗盧遮那如來。言三十七者，五
X63n1231_p0088a11║方如來各有四大菩薩在於左右，復成二十。謂中
X63n1231_p0088a12║方毗盧遮那如來，四大菩薩者：一、金剛波羅蜜菩
X63n1231_p0088a13║薩；二、寶波羅蜜菩薩；三、法波羅蜜菩薩；四、羯磨波
X63n1231_p0088a14║羅蜜菩薩。東方阿閦如來，四菩薩者：一、金剛薩埵
X63n1231_p0088a15║菩薩；二、金剛王菩薩；三、金剛愛菩薩；四、金剛善哉
X63n1231_p0088a16║菩薩。南方寶生如來，四菩薩者：一、金剛寶菩薩；二、
X63n1231_p0088a17║金剛威光菩薩；三、金剛幢菩薩；四、金剛笑菩薩。西
X63n1231_p0088a18║方無量壽如來，亦名觀自在王如來，四菩薩者：一、
X63n1231_p0088a19║金剛法菩薩；二、金剛劍菩薩；三、金剛因菩薩；四、金
X63n1231_p0088a20║剛利菩薩。北方不空成就如來，四菩薩者：一、金剛
X63n1231_p0088a21║業菩薩；二、金剛法菩薩；三、金剛藥叉菩薩；四、金剛
X63n1231_p0088a22║拳菩薩。已具二十五及四攝、八供養，故成三十七。
X63n1231_p0088a23║言四攝者，即鈎、索、鎖、鈴。八供養者，即燒散、燈塗、華
X63n1231_p0088a24║鬘、歌舞。皆上有金剛，下有菩薩。然此三十七尊各
X63n1231_p0088b01║有種子，皆是本師智用流出，與今經中海印頓現，
X63n1231_p0088b02║大意同也。問：若依此義，豈不違於平等意趣？平等
X63n1231_p0088b03║意趣云定即我者，依於平等意趣而說，非即我身，
X63n1231_p0088b04║如何皆說為本師耶？答：中平等之定，乃是一義。唯
X63n1231_p0088b05║識尚說一切眾生中有屬多佛，多佛共化以為一
X63n1231_p0088b06║佛，佛能示現以為多身，十方如來一一皆爾。今正
X63n1231_p0088b07║一佛能為多身，依此而讚本師。又本師者，即我心
X63n1231_p0088b08║耳。我攝歸自心，無法不備，豈止他耶？
X63n1231_p0088b09║任性卷舒，隨緣出沒，挺一真之元始，總萬有之綱骨。
X63n1231_p0088b10║原始該終，唯一心道；大教至理，皆同所詮。如華嚴
X63n1231_p0088b11║經云：佛子！諸菩薩初住地時，應善觀察，隨其所有
X63n1231_p0088b12║一切法門，隨其所有甚深智慧，隨所修因，隨所得
X63n1231_p0088b13║果，隨其境界，隨其力用，隨其示現，隨其分別，隨其
X63n1231_p0088b14║所得，悉善觀察，知一切法皆是自心而無所著。如
X63n1231_p0088b15║是知已，入菩薩地，能善安住。
X63n1231_p0088b16║十二因緣之大樹，產自玄根。
X63n1231_p0088b17║此十二因緣法，皆從眾生心中建立。云何稱樹？若
X63n1231_p0088b18║眾生界中，即以無明為根，愛水溉注，抽名色芽，開
X63n1231_p0088b19║有漏華，結生死果，生住異滅，四相常遷，無有斷絕。
X63n1231_p0088b20║若諸聖界中，發正覺芽，開萬行華，成菩提果，盡未
X63n1231_p0088b21║來際，供佛利生，無有休息。並從一心十二因緣大
X63n1231_p0088b22║樹生起，故云十二因緣即是佛性。又一心十二因
X63n1231_p0088b23║緣者，如眼見色時，心不了，名無明；心於色生愛惡，
X63n1231_p0088b24║名行；是中心意，名識；色共識行，即名色；眼與色等
X63n1231_p0088c01║六處生貪，名六入；色與眼作對，名觸；心見色時領
X63n1231_p0088c02║納，名受；心於色纏綿不斷，名愛；心想像色相，名取；
X63n1231_p0088c03║念色心起，名有；一念心生，名生；一念心滅，名滅。如
X63n1231_p0088c04║華嚴經云：三界所有，唯是一心。如來於此分別演
X63n1231_p0088c05║說十二有支，皆依一心，如是而立。又頌云：了達三
X63n1231_p0088c06║界依心有，十二因緣亦復然。生死皆由心所作，心
X63n1231_p0088c07║若滅者生死盡。
X63n1231_p0088c08║五千教典之圓詮，終歸理窟。
X63n1231_p0088c09║諸佛。案：一切眾生心，宣說諸法。華嚴經頌云：諸佛
X63n1231_p0088c10║不說法，佛於何有說？但隨其自心，為說如是法。如
X63n1231_p0088c11║普賢行願疏云：指其源也。情塵有經，智海無外，妄
X63n1231_p0088c12║惑非取，重玄不空。四句之火莫焚，萬法之門皆入。
X63n1231_p0088c13║冥二際而不一，動千變而非多。事理交徹而兩亡，
X63n1231_p0088c14║性相融通而無盡。若秦鏡之互照，猶帝珠之相含。
X63n1231_p0088c15║重重交光，歷歷齊現。故得圓至功於頃刻，見佛境
X63n1231_p0088c16║於塵毛。諸佛心內眾生，新新作佛；眾生心中諸佛，
X63n1231_p0088c17║念念證真。
X63n1231_p0088c18║孤標寂寂，獨立堂堂，若華中之靈瑞。
X63n1231_p0088c19║此華三千年一現，當佛出世，表說圓教一心法門
X63n1231_p0088c20║時，難聞難遇。
X63n1231_p0088c21║猶照內之神光。
X63n1231_p0088c22║於眾光中，神光為最。祖師云：眾明之中，心明為上。
X63n1231_p0088c23║截瓊枝而寸寸是寶，析栴檀而片片皆香。
X63n1231_p0088c24║此明法法是心，塵塵合道。
X63n1231_p0089a01║剋從凡夫之身，便登覺位；類在白衣之地，直坐龍牀。
X63n1231_p0089a02║若信入華嚴，一心無盡。宗趣長者論云：如將寶位
X63n1231_p0089a03║直授凡庸，似夜夢千秋，覺已隨滅。華嚴疏云：頓教
X63n1231_p0089a04║之人，一念不生即是佛者，即一切眾生心未是佛
X63n1231_p0089a05║體，妄念起故。為眾生一念妄心不生，何為不得名
X63n1231_p0089a06║佛？故華嚴經頌云：法性本空寂，無取亦無見。性空
X63n1231_p0089a07║即是佛，不可得思量。又頌云：法性如虗空，諸佛於
X63n1231_p0089a08║中住。又般若經云：以本性空為佛眼。若論性空，皆
X63n1231_p0089a09║是凡聖之體。祇為不覺，忽起妄念，隨境流轉。所以
X63n1231_p0089a10║云：法身流轉五道，號曰眾生。設一念起時亦是佛，
X63n1231_p0089a11║以妄念無體，不出性空故。但要直下信解圓明，不
X63n1231_p0089a12║在更思量推度也。華嚴疏云：眾生心中佛，為佛心
X63n1231_p0089a13║中眾生說法。此明眾生稱性普周，而佛不壞，相在
X63n1231_p0089a14║眾生心內。又佛心稱性普周，而眾生不壞，相在佛
X63n1231_p0089a15║心內。喻如水乳和同一處，而互為能和所和。且約
X63n1231_p0089a16║說聽解釋，以能和為說，所和為聽。且將水喻於佛，
X63n1231_p0089a17║乳喻眾生。應言乳中之水和水中之乳，水中之乳
X63n1231_p0089a18║受乳中之水。雖一味，能所宛然。雖能所宛然，而互
X63n1231_p0089a19║相在、相遍、相攝。
X63n1231_p0089a20║聽而不聞，觀之莫見。
X63n1231_p0089a21║法身無像，真聽無聲。
X63n1231_p0089a22║常在而莫更推尋，本瑩而何勞熏鍊。三界之門無體，
X63n1231_p0089a23║谷裏傳聲。
X63n1231_p0089a24║首楞嚴經云：三界之法，揑所成故，是知無體，猶如
X63n1231_p0089b01║谷響，皆是我聲。長者論云：一切法如谷響，以表萬
X63n1231_p0089b02║法唯心故。華嚴經云：一念之間，悉包法界。又云：一
X63n1231_p0089b03║念三世畢無餘。又云：一念現於無盡相。
X63n1231_p0089b04║六塵之境本空，鏡中寫面。
X63n1231_p0089b05║六塵之境，皆從妄念而生，如人照鏡，自見其面，非
X63n1231_p0089b06║有別影。
X63n1231_p0089b07║寂寞虗沖，無事不融，彌勒閣而普現。
X63n1231_p0089b08║華嚴經云：善財童子入彌勒閣時，見其樓閣廣博
X63n1231_p0089b09║無量，同於虗空，阿僧祇寶以為其地，乃至見彌勒
X63n1231_p0089b10║菩薩初發心行菩薩道，八相成佛，三生之事耳。
X63n1231_p0089b11║摩耶腹而無窮。
X63n1231_p0089b12║華嚴經云：摩耶夫人腹中，悉現三千大千世界一
X63n1231_p0089b13║切形像。其百億閻浮提內，各有都邑，各有園林，名
X63n1231_p0089b14║號不同，皆有摩耶夫人於中止住，天眾圍繞，為顯
X63n1231_p0089b15║現菩薩將生不可思議神變之相。又廣大如法界，
X63n1231_p0089b16║究竟若虗空，是處胎義。
X63n1231_p0089b17║文殊寶冠之內。
X63n1231_p0089b18║文殊般泥洹經云：文殊身如紫金山等。其文殊冠，
X63n1231_p0089b19║毗楞伽寶之所嚴飾，有五百種色。一一色中，日月
X63n1231_p0089b20║星辰、諸天龍宮、世間眾生所希有事，皆於中現。
X63n1231_p0089b21║淨名方丈之中。
X63n1231_p0089b22║淨名經云：東方度三十六恒河沙國，有世界名須
X63n1231_p0089b23║彌相，其佛號須彌燈王，今現在。彼佛身長八萬四
X63n1231_p0089b24║千由旬，其師子座高八萬四千由旬，嚴飾第一。於
X63n1231_p0089c01║是長者維摩詰現神通力，即時彼佛遣三萬二千
X63n1231_p0089c02║師子座，高廣嚴淨，來入維摩詰室。乃至其室廣博，
X63n1231_p0089c03║悉包容三萬二千師子座，無所妨礙。
X63n1231_p0089c04║芥子針鋒而不窄。
X63n1231_p0089c05║淨名經云：以須彌之高廣，納芥子中而不迫窄。涅
X63n1231_p0089c06║槃經云：於針鋒上立無邊身菩薩等。
X63n1231_p0089c07║近塵遠剎而全通。
X63n1231_p0089c08║華嚴經頌云：一一微塵中，能證一切法，如是無所
X63n1231_p0089c09║礙，周行十方國。又云：於一微塵中，一切國土，曠然
X63n1231_p0089c10║安住。古德云：一切不思議事，於一切處，悉能普現。
X63n1231_p0089c11║其唯一毗盧清淨法身之應用耳。此法身者，即是
X63n1231_p0089c12║心也。心是法家之身。所以言：若能諦觀心不二，方
X63n1231_p0089c13║見毗盧清淨身。一念起惡，法身亦隨現；一念起善，
X63n1231_p0089c14║法身亦隨現。名為處處互現。乃至色處現，空處現，
X63n1231_p0089c15║自在無礙。更莫遠推諸佛，唯一念空心是。華嚴疏
X63n1231_p0089c16║云：猶如海印頓現。經云：一念現故，謂無前後，如印
X63n1231_p0089c17║頓成。又常現，非如明鏡有現不現時。又非現現，如
X63n1231_p0089c18║明鏡對至方現。以不待對，是故常現，該三際故。已
X63n1231_p0089c19║上俱是一真心寂照普現之義耳。
X63n1231_p0089c20║靡減靡增，綿綿而常凝妙體；非成非壞，續續而不墜
X63n1231_p0089c21║玄風。
X63n1231_p0089c22║亘古垂今，通凡徹聖，更無異法，唯是一心，得時不
X63n1231_p0089c23║增，失時不減，陞時不成，墜時不壞。如華嚴錦冠云：
X63n1231_p0089c24║大方廣佛華嚴經者，大者即是心體，心體無邊，故
X63n1231_p0090a01║名為大；方是心相，心具德相之法，故名為方；廣是
X63n1231_p0090a02║心用，心有稱體之用，故名為廣；佛是心果，心解脫
X63n1231_p0090a03║處，名之為佛；華是心因，心所行行，喻之以華；嚴是
X63n1231_p0090a04║心之功用，心能善巧嚴飾，目之為嚴；經是心教，心
X63n1231_p0090a05║起名言，詮顯於此，故名為經。斯即大等七字，並不
X63n1231_p0090a06║離心。然心之一字，非體非用，非因非果，非義非教，
X63n1231_p0090a07║雖非一切，能為一切。何以故？謂一法界心是體，若
X63n1231_p0090a08║能依此悟解，念念即是華嚴法界，念念即是毗盧
X63n1231_p0090a09║法身。如華嚴經云：若與如是觀行相應，於諸法中
X63n1231_p0090a10║不生二解，一切佛法疾得現前，初發心時即成正
X63n1231_p0090a11║覺，得阿耨多羅三藐三菩提。
X63n1231_p0090a12║大業機關，金輪種族。
X63n1231_p0090a13║釋迦佛是金輪王之種。一鉢和尚歌云：萬代金輪
X63n1231_p0090a14║聖王子，祇這真如靈覺是。所以祖代相傳，但示即
X63n1231_p0090a15║心是佛，纔生信解，即紹祖位矣。
X63n1231_p0090a16║如頻伽鳥，而韻壓羣音。
X63n1231_p0090a17║頻伽鳥未出殻時，於殻中發聲已勝眾鳥之音，此
X63n1231_p0090a18║況一切生死最初際底下凡夫，未脫煩惱殻便能
X63n1231_p0090a19║識心：我當作佛。已超過一切聲聞、辟支佛上。
X63n1231_p0090a20║猶好堅樹而高陞眾木。
X63n1231_p0090a21║西天有好堅樹，出土便高百尺，超過羣木之上。此
X63n1231_p0090a22║況圓教之人，知心即具法界，圓解圓修，出過二乘。
X63n1231_p0090a23║藏通別教修行之人，若論功程，日劫相倍。
X63n1231_p0090a24║一翳初起，繽紛而華影駢空；瞥念纔興，縱橫而森羅
X63n1231_p0090b01║滿目。
X63n1231_p0090b02║首楞嚴經云：由汝無始心性狂亂，知見妄發，發妄
X63n1231_p0090b03║不息，勞見發塵。如勞目睛，則有狂華；於湛精明，無
X63n1231_p0090b04║因亂起。一切世間山河大地、生死涅槃，皆即狂勞
X63n1231_p0090b05║顛倒華相。是知萬法因想而生，隨念而至。故瓔珞
X63n1231_p0090b06║經云：佛言：我從本來不得一法究竟定意，如今始
X63n1231_p0090b07║知所謂無念。若得無念者，觀一切法悉皆無形，因
X63n1231_p0090b08║此得成無上正真之道。又如起信論云：是故三界
X63n1231_p0090b09║虗偽，唯心所作，離心即無六塵境界。此義云何？以
X63n1231_p0090b10║一切法皆從心起，妄念而生。一切分別即分別自
X63n1231_p0090b11║心，心不見心，無相可得。當知世間一切境界，皆依
X63n1231_p0090b12║眾生無明妄念而得住持。是故一切法如鏡中像，
X63n1231_p0090b13║無體可得，唯心虗妄。以心生則種種法生，心滅則
X63n1231_p0090b14║種種法滅。故又云：一切境界唯心妄動，心若不動，
X63n1231_p0090b15║則一切境相滅，唯一真心遍一切處。是知心外見
X63n1231_p0090b16║有境界，皆自妄念情想而生。故云：情生智隔，想變
X63n1231_p0090b17║體殊。情生智隔者，失正智而成妄想故；想變體殊
X63n1231_p0090b18║者，迷真如以成名相故。還源觀云：真空滯於心首，
X63n1231_p0090b19║恒為緣慮之場；實際居在目前，翻成名相之境。唯
X63n1231_p0090b20║識樞要云：起自心相有二：一者影像相，萬法是心
X63n1231_p0090b21║之影像；二者所執相，諸境無體，隨執而生。因自心
X63n1231_p0090b22║生，還與心為相。
X63n1231_p0090b23║道絕浮言，至妙難論。出生死而無別路，登涅槃而唯
X63n1231_p0090b24║一門。
X63n1231_p0090c01║華嚴經云：一切無礙人，一道出生死。首楞嚴經云：
X63n1231_p0090c02║十方薄伽梵，一路涅槃門。此二教唯宗一心法而
X63n1231_p0090c03║求出離，是以既了一心而出，亦不住生死、涅槃。謂
X63n1231_p0090c04║大悲故常處生死，謂大智故常處涅槃，是俱住義。
X63n1231_p0090c05║二大悲故不住涅槃，大智故不住生死，即二俱不
X63n1231_p0090c06║住。又一、明俱不住者，有二義故不住生死：一、見生
X63n1231_p0090c07║死過患故不可住，二、由見生死本空故無可住。上
X63n1231_p0090c08║二皆約智故不住。有二義故不住涅槃：一、見涅槃
X63n1231_p0090c09║本自有故不住，二、由不異生死故不可住。
X63n1231_p0090c10║須臾而即俗歸真，莫儔茲旨；頃刻而從凡入聖，難報
X63n1231_p0090c11║斯恩。
X63n1231_p0090c12║禪宗門下，從上已來，但了即心是佛，便入祖位，即
X63n1231_p0090c13║坐道場。但信之，凡聖不隔一念。若不信，天地懸殊。
X63n1231_p0090c14║如經頌云：諸佛從心得解脫，心者清淨名無垢。五
X63n1231_p0090c15║道鮮潔不受染，有解此者成大道。直饒未信自心
X63n1231_p0090c16║是佛，雖淪五道，心性常淨，染不能染。故云：五道鮮
X63n1231_p0090c17║潔不受染。以眾生法身，即諸佛法身，不增不減。雖
X63n1231_p0090c18║隨流返流，其性不改。是以隨流作眾生時不滅，返
X63n1231_p0090c19║流成佛時不增。以一切眾生，垢深障重，設遇善友
X63n1231_p0090c20║開發，亦不信受。唯逐情生，不見自性。故先德云：妄
X63n1231_p0090c21║情牽引何年了，辜負靈臺一點光。
X63n1231_p0090c22║羣籍共推，罕逾深理。吞蛇得病，而皆是疑生；
X63n1231_p0090c23║晉書樂廣傳，廣有親客，久隔闊，不復來。廣問其故，
X63n1231_p0090c24║答曰，前在座，蒙賜酒，見盃中有蛇，意甚惡之，既飲
X63n1231_p0091a01║而疾。於時河南廳署壁上有角弓，上畫作蛇，廣意
X63n1231_p0091a02║盃中蛇即角影也。復置酒前處，客見如初，豁然意
X63n1231_p0091a03║解，沈疴頓愈。
X63n1231_p0091a04║懸砂止饑，而悉從思起。
X63n1231_p0091a05║如律中四食章云：思食者，如饑饉之歲，小兒從母
X63n1231_p0091a06║求食，啼而不止，母遂懸砂囊，誑云：此是飯兒七日。
X63n1231_p0091a07║諦視其囊，特為是食。其母七日後，解下示之，其兒
X63n1231_p0091a08║見是砂絕望，因此命終。方驗生老病死，皆是自心，
X63n1231_p0091a09║地水火風，終無別體。
X63n1231_p0091a10║乃至筍拔寒林。
X63n1231_p0091a11║孟宗父病，冬中索筍，宗遂抱竹而泣，筍乃隨生。
X63n1231_p0091a12║魚跳冰沚。
X63n1231_p0091a13║晉王祥至孝，早喪所親。後母朱氏喜食生魚，時寒，
X63n1231_p0091a14║祥乃解衣冰上，冰忽自釋，雙鯉躍出。時人以為孝
X63n1231_p0091a15║感。
X63n1231_p0091a16║酒變河中。
X63n1231_p0091a17║越王單醪投河，三軍告醉。
X63n1231_p0091a18║箭穿石裏。
X63n1231_p0091a19║李廣少失殳，問母：父安在？母云：汝父早被虎所傷。
X63n1231_p0091a20║廣遂𢹂弓捉虎至山。向晚，見石似虎，挽弓射之，沒
X63n1231_p0091a21║羽。近前觀看，乃知是石。
X63n1231_p0091a22║非麴糵之所成，豈功力之能恃。
X63n1231_p0091a23║上四事，皆從孝心及平等心所感。
X63n1231_p0091a24║無纖塵而不因識變，道理昭然。
X63n1231_p0091b01║此八識心有四分：一、見分，二、相分，三、自證分，四、證
X63n1231_p0091b02║自證分。華嚴記云：如契經說：一切唯有覺，所覺義
X63n1231_p0091b03║皆無，能覺所覺分，各自然而轉。釋曰：此即華嚴經
X63n1231_p0091b04║上半明無外境，下半明有見、相二分，各各自從因
X63n1231_p0091b05║緣所生，名自然而轉。下結正義。論云：達無離識所
X63n1231_p0091b06║緣境者，則所變相分是所緣見分，名自行相。相、見
X63n1231_p0091b07║所依自體名事，即自證分。釋曰：此中雖是立二分
X63n1231_p0091b08║家，義已有三。故次論云：若無自證分，此者應不自
X63n1231_p0091b09║憶心所法，如不曾更境，必不能憶故。釋曰：此明有
X63n1231_p0091b10║自證分。意云：相離於見，無別自體，但二功能，故應
X63n1231_p0091b11║別有一所依體。若無自證，應不自憶心、心所法，如
X63n1231_p0091b12║不曾更境，必不能憶。謂如見分不更相分之境，則
X63n1231_p0091b13║不能憶，要曾更之，方能憶之。若無自證，已滅心所，
X63n1231_p0091b14║則不能憶，以曾不為自證緣故，則如見分不曾更
X63n1231_p0091b15║憶。今能憶之，明先有自證，已曾緣故，如於見分憶
X63n1231_p0091b16║曾更境故。次下立三分。論云：然心、心所一一生時，
X63n1231_p0091b17║以理推徵，各有三分：所量、能量、量果別故，相、見必
X63n1231_p0091b18║有所依體故。釋曰：所量是相分，能量是見分，量果
X63n1231_p0091b19║是自證分，自證分與相、見為所依故。論如集量論
X63n1231_p0091b20║伽陀中說：似境相所量，能取相自證，即能量及果，
X63n1231_p0091b21║此三體無別。釋曰：所量如絹，能量如人，量果如解
X63n1231_p0091b22║數智。果是何義？成滿因義。言無別體者，唯一識故，
X63n1231_p0091b23║則離心無境。次立四分。論云：又心、心所若細分別，
X63n1231_p0091b24║應有四分：見分、相分、自證分，如前第四證自證分。
X63n1231_p0091c01║若無此者，誰證第三心？分別既同，應皆證故。釋曰：
X63n1231_p0091c02║見分是心分，說有自證分。自證分應無有果，諸能
X63n1231_p0091c03║量者皆有果故。釋曰：見分是能量，須有自證量。見
X63n1231_p0091c04║分說有第四果，恐被救云：却用見分為第三果。故
X63n1231_p0091c05║次論云：不應見分是第三果，見分或則非量攝故。
X63n1231_p0091c06║因此，見分不證第三，證自體者必現量故。釋曰：意
X63n1231_p0091c07║明見分通於三量。三量者，謂現量、比量、非量。即明
X63n1231_p0091c08║見緣相時，或量、非量，不可非量法為現量果。或見
X63n1231_p0091c09║緣相是於比量及緣，自證復是現量。故自證是心
X63n1231_p0091c10║體，得與比量、非量而為果；見分非心體，不得與自
X63n1231_p0091c11║證而為其量果。故不得見分證於第三，證自體者
X63n1231_p0091c12║必現量故。第三、四分既是現量，故得相證無窮過
X63n1231_p0091c13║矣。意云：若以見分為能量，但用三分亦得足矣；若
X63n1231_p0091c14║以見分為所量，必須第四為量果。若通作喻者，絹
X63n1231_p0091c15║如所量，尺如能量，智所量果是自證分。若人為所
X63n1231_p0091c16║使，智為能使，何物用智？即是於人如證自證分，人
X63n1231_p0091c17║能用智，智能使人，故能更證。亦如明鏡，鏡像為相
X63n1231_p0091c18║分，鏡明為見分，鏡面如自證分，鏡背如證自證分。
X63n1231_p0091c19║面依於背，背復依面，故得互證。亦可以銅為證自
X63n1231_p0091c20║證分，鏡依於銅，銅依於鏡，
X63n1231_p0091c21║非一種而罔賴心成，言思絕矣。
X63n1231_p0091c22║心識變者，如密嚴經頌云：汝等諸佛子，云何不見
X63n1231_p0091c23║聞。藏識體清淨，眾或所依止。或具三十二，佛相及
X63n1231_p0091c24║輪王。或為種種形，世間皆悉見。譬如淨空月，眾星
X63n1231_p0092a01║所環遶。諸識阿賴耶，如是身中住。譬如欲天主，侍
X63n1231_p0092a02║衛遊寶宮。江海等諸神，水中而自在。藏識處於世，
X63n1231_p0092a03║當知亦復然。如地生眾物，是心多所現。譬如日天
X63n1231_p0092a04║子，赫奕乘寶宮。旋遶須彌山，周流照天下。諸天世
X63n1231_p0092a05║人等，見之而禮敬。藏識佛地中，其相亦如是。十地
X63n1231_p0092a06║行眾行，顯發大乘法。普與眾生樂，常讚於如來。在
X63n1231_p0092a07║於菩薩身，是即名菩薩。佛與諸菩薩，皆是賴耶名。
X63n1231_p0092a08║佛及諸佛子，已受當受記。廣大阿賴耶，而成於正
X63n1231_p0092a09║覺。密嚴諸定者，與妙定相應。能於阿賴耶，明了而
X63n1231_p0092a10║觀見。佛及辟支佛，聲聞諸異道。見理無怯人，所觀
X63n1231_p0092a11║皆此識。種種諸識境，皆從心所變。瓶衣等眾物，如
X63n1231_p0092a12║是性皆無。悉依阿賴耶，眾生迷惑見。以諸習氣故，
X63n1231_p0092a13║所取能取轉。此性非如幻，陽𦦨及毛輪。非生非不
X63n1231_p0092a14║生，非空亦非有。譬如長短等，離一即皆無。智者觀
X63n1231_p0092a15║幻事，此皆唯幻術，未曾有一物，與幻而同起。幻𦦨
X63n1231_p0092a16║毛輪等，在在諸物相，此皆心變異，無體亦無名。世
X63n1231_p0092a17║中迷惑人，其心不自在，妄說有能幻，幻成種種名，
X63n1231_p0092a18║去來皆非實。如鐵因磁石，所向而轉移，藏識亦如
X63n1231_p0092a19║是，隨於分別轉。一切諸世間，無處不周遍，如日摩
X63n1231_p0092a20║尼寶，無思及分別。此識遍諸處，見之謂流轉，不死
X63n1231_p0092a21║亦不生，本非流轉法。定者勤觀察，生死猶如夢，是
X63n1231_p0092a22║時即轉依，說名為解脫。此即是諸佛，最上之教理，
X63n1231_p0092a23║審量一切法，如秤如明鏡。若以此一心為一切法
X63n1231_p0092a24║之定量者，如秤稱物，斤兩無差；似鏡照像，妍醜皆
X63n1231_p0092b01║現。又心成者，古釋一心有四：一、紇利陀耶，此云肉
X63n1231_p0092b02║團心，身中五藏心也，如黃庭經所明。二、緣慮心，此
X63n1231_p0092b03║是八識，俱能緣慮自分境故。色是眼識境，根身種
X63n1231_p0092b04║子，器世界阿賴耶識之境，各緣一分，故云自分。三、
X63n1231_p0092b05║質多耶，此云集起心，唯第八識，積集種子，生起現
X63n1231_p0092b06║行。四、乾栗陀耶，此云堅實心，亦云貞實心，此是真
X63n1231_p0092b07║心也。故祖佛法中，皆以心為印，楷定萬法故。若能
X63n1231_p0092b08║決定信入，請各收疑，離此別無奇特，故云言思絕
X63n1231_p0092b09║矣。
X63n1231_p0092b10║動靜之境，皆我緣持。如雲駛而月運，似舟行而岸移。
X63n1231_p0092b11║圓覺經云：佛言：善男子！一切世界，始終生滅，前後
X63n1231_p0092b12║有無，聚散起止，念念相續，循環往復，種種取捨，皆
X63n1231_p0092b13║是輪迴。未出輪迴，而辯圓覺，彼圓覺性，即同流轉。
X63n1231_p0092b14║若免輪迴，無有是處。譬如動目，能搖湛水。又如定
X63n1231_p0092b15║眼，猶迴轉火。雲駛月運，舟行岸移，亦復如是。善男
X63n1231_p0092b16║子！諸旋未息，彼物先住，尚不可得，何況輪轉？生死
X63n1231_p0092b17║垢心，曾未清淨，觀佛圓覺，而不旋復。譬如動目，能
X63n1231_p0092b18║搖湛水者，古釋云：以眼勞觀水，見水有動。眼若不
X63n1231_p0092b19║瞬，池水則不搖。妄見若除，亦無草木成壞之相。若
X63n1231_p0092b20║舉眼見色，由有色陰。舉身受苦樂，由有受陰。舉心
X63n1231_p0092b21║即亂，由有想陰。舉眼見生滅，由有行陰。精明湛不
X63n1231_p0092b22║搖處，即識陰。又若以遍身針刺俱知，不帶分別，則
X63n1231_p0092b23║是識陰。若次第分別，則餘識陰。故知一念纔起，五
X63n1231_p0092b24║陰俱生；微識未亡，六塵不滅。若唯識之義燈常照，
X63n1231_p0092c01║妄何由生？一心之智鏡恒明，旨終不昧。又如定眼
X63n1231_p0092c02║猶迴轉火者，如定目看旋火輪之時，眼亦迴轉。前
X63n1231_p0092c03║因眼動而水動，即是因心動而境動；後因火動而
X63n1231_p0092c04║眼動，即是因境動而心動。故知心即是境，境即是
X63n1231_p0092c05║心。能所雖分，一體常現。故華嚴疏云：往復無際，動
X63n1231_p0092c06║靜一源。雲駛月運，舟行岸移者，亦復如是。故知真
X63n1231_p0092c07║心不動，妄念成差。如起信論云：復次顯示從生滅
X63n1231_p0092c08║門即入真如門。所謂推求五陰，色之與心，六塵境
X63n1231_p0092c09║界，畢竟無念。以心無形相，十方求之，終不可得。如
X63n1231_p0092c10║人迷故，謂東為西，方實不轉。眾生亦爾，無明迷故，
X63n1231_p0092c11║謂心為念，心實不動。若能觀察，知心無念，即得隨
X63n1231_p0092c12║順入真如門。故
X63n1231_p0092c13║魚母憶而魚子長。
X63n1231_p0092c14║如魚散子，魚母不憶持，其子即爛壞；魚母若憶，子
X63n1231_p0092c15║即生長。如獨影境，過去等諸法，心若不緣，境不現
X63n1231_p0092c16║前。一切諸法皆是心緣識變，若無心即無法。
X63n1231_p0092c17║蜂王起而蜂眾隨。
X63n1231_p0092c18║大智度論云：諸法入佛心中，唯一寂滅三昧門，攝
X63n1231_p0092c19║無量三昧。如牽衣一角，舉衣皆得。亦如得蜜蜂王，
X63n1231_p0092c20║餘蜂盡攝。心王若起，從心所有善惡等法，悉皆隨
X63n1231_p0092c21║起。況如王出，百司盡隨。
X63n1231_p0092c22║印前後而無差，諸賢共仰；揩初終而不謬，千聖同推。
X63n1231_p0092c23║如王寶印，其文頓現，無前後際。又印定天下，如佛
X63n1231_p0092c24║法中，若無心印，不成佛法。是知前亦是心，後亦是
X63n1231_p0093a01║心；古亦是心，今亦是心。故云：非古盛而今衰，匪愚
X63n1231_p0093a02║亡而智現。又云：萬法不出一心矣。華嚴經頌云：眾
X63n1231_p0093a03║生心行無有量，能令平等入一心，以智慧門悉開
X63n1231_p0093a04║悟，於所修行不退轉。又云：如是一切人中主，隨其
X63n1231_p0093a05║所有諸境界，於一念中皆了悟，而亦不捨菩提行。
X63n1231_p0093a06║又云：諸佛隨宜所作業，無量無邊等法界，智者能
X63n1231_p0093a07║以一方便，一切了知無不盡。
X63n1231_p0093a08║是以朕迹纔生，皆從此建。快馬見鞭，而鶖子先知；
X63n1231_p0093a09║經云：外道問佛：不問有語，不問無言時如何？佛默
X63n1231_p0093a10║然而坐。外道讚曰：快哉瞿曇！開我迷雲，令我得入。
X63n1231_p0093a11║禮拜而出。後阿難問佛：外道得何道理而稱讚之？
X63n1231_p0093a12║佛言：如快馬見鞭影，疾入正道。鶖子先知者，舍利
X63n1231_p0093a13║弗亦名鶖子，於法華會上初周法說，最先領解，前
X63n1231_p0093a14║得授記。
X63n1231_p0093a15║香象迴旋，而龍女親獻。
X63n1231_p0093a16║象王迴旋者，文殊師利於覺城東畔，如象王迴顧
X63n1231_p0093a17║示四眾。最初善財童子得入法華會上，龍女獻珠，
X63n1231_p0093a18║此是實報。畜生女以不得人身是戒緩，得悟大乘
X63n1231_p0093a19║心宗是乘急。如淨名經云：於念知一切法是道場，
X63n1231_p0093a20║成就一切智故。又處胎經云：釋梵女皆不受身，不
X63n1231_p0093a21║捨身，皆現身成佛。又偈云：法性如大海，不說有是
X63n1231_p0093a22║非。凡愚賢聖人，平等無高下。唯在心垢滅，取證如
X63n1231_p0093a23║返掌。
X63n1231_p0093a24║得果而榮枯已定，盡合前因；舉念而苦樂隨生，悉諧
X63n1231_p0093b01║初願。
X63n1231_p0093b02║唯識變定，豐儉由心，飲啄有分，追身受報，未曾遺
X63n1231_p0093b03║失。不唯人間報應隨心，一切出世功德，皆在初心
X63n1231_p0093b04║圓滿。如華嚴演義記云：初發心時，得如來一身、無
X63n1231_p0093b05║量身，則法身開顯。得究竟智慧，得一切智慧光明，
X63n1231_p0093b06║則般若開顯。以心離妄取，寂照雙流，故解脫開顯。
X63n1231_p0093b07║故此心中，無德不攝，因該果海，並在初心。從初發
X63n1231_p0093b08║心時，便成正覺，即梵行品。又言初後圓融者，以初
X63n1231_p0093b09║是即後之初，後是即初之後。以緣起法，離初無後，
X63n1231_p0093b10║離後無初，故舉初攝後。若約法性融通，一切因果，
X63n1231_p0093b11║不離心性，契同心性，無德不收。以一切法，隨所依
X63n1231_p0093b12║住，皆於初心，頓圓滿故。如梵行品云：若諸菩薩，能
X63n1231_p0093b13║與如是觀行相應，於諸法中，不生二解，一切佛法，
X63n1231_p0093b14║疾得現前。初發心時，即得阿耨多羅三藐三菩提，
X63n1231_p0093b15║知一切法，即心自性，成就慧身，不由他悟。十善業
X63n1231_p0093b16║道經云：爾時世尊，告龍王言：一切眾生，心想異故，
X63n1231_p0093b17║造業亦異，由是故有諸趣輪轉。龍王！汝見此會，及
X63n1231_p0093b18║大海中，形色種類，各別不耶？如是一切，靡不由心
X63n1231_p0093b19║造。乃至又觀此諸大菩薩，妙色嚴淨，一切皆由修
X63n1231_p0093b20║集善業福德而生。又諸天龍八部眾等大威勢者，
X63n1231_p0093b21║亦因善業福德所生。今大海中所有眾生，形色麤
X63n1231_p0093b22║鄙，或大或小，皆由自心種種想念，作身語意諸不
X63n1231_p0093b23║善業，是故隨業各自受報。是知境隨業識轉，是故
X63n1231_p0093b24║說唯心不淨之財變為膿血，非分之寶化作毒蛇。
X63n1231_p0093c01║如昔有娼姬，捨錢造普光王寺，主者不受，遂令埋
X63n1231_p0093c02║於寺東北上，邇後尋掘，悉變為血所。亦有屠羊之
X63n1231_p0093c03║人，聚錢於竹筒之內，死後母開之，亦成赤血。如古
X63n1231_p0093c04║德云：眾生世界海，依住形相，苦樂淨穢，皆是眾生
X63n1231_p0093c05║自業果報之所莊嚴，不從他有。諸佛菩薩世界海，
X63n1231_p0093c06║皆依大願力、自體清淨法性力、大慈悲智力、不思
X63n1231_p0093c07║議變化力之所成就。故知染淨緣起，不出自心，世
X63n1231_p0093c08║界果成，更無別體。如經頌云：或從心海生，隨心所
X63n1231_p0093c09║解住，如幻無處所，一切是分別。又頌云：始從一念
X63n1231_p0093c10║終成劫，悉依眾生心想生，一切剎海劫無邊，以一
X63n1231_p0093c11║方便皆清淨。又唯識變定，報應無差，千駟一瓢，各
X63n1231_p0093c12║任其分，朱門華戶，盡逐其緣，隨善惡現行之心，感
X63n1231_p0093c13║豐儉等流之境。如前定錄云：韓晉公在中書，因召
X63n1231_p0093c14║一吏，不時而至，公怒將撻之，吏曰：某有所屬，不得
X63n1231_p0093c15║遽至，乞宥其罪。晉公曰：宰相之吏，更屬何人？吏曰：
X63n1231_p0093c16║某不幸，兼屬陰司。晉公以為不誠，怒曰：既屬陰司，
X63n1231_p0093c17║有何所綰？吏曰：某主三品已上食料。晉公曰：若然，
X63n1231_p0093c18║某明日當以何食？吏曰：此非細事，不可顯之，請疏
X63n1231_p0093c19║於紙，過後為驗。乃如之，而繫其吏。明旦，遽有詔命。
X63n1231_p0093c20║既對，適遇大官進食，有餻糜一器，上以一半賜晉
X63n1231_p0093c21║公，食之美，又以賜之。既而腹脹，歸私第，召醫者視
X63n1231_p0093c22║之，曰：食物所擁，宜服少橘皮湯，至夜可啗漿水粥。
X63n1231_p0093c23║明日，愈思前夕吏言，召之，視其書，則皆如其說。公
X63n1231_p0093c24║固復問：人間之食，皆有籍也？答曰：三品已上日支，
X63n1231_p0094a01║五品已上而有權位者旬支，凡六品者季支，其有
X63n1231_p0094a02║不食祿者歲支。又云：京兆府趙郡李敏求，應進士，
X63n1231_p0094a03║入就禮部試，不利。太和九年秋，旅居宣平里。日晚，
X63n1231_p0094a04║擁膝愁坐，忽如沈醉。俄而精魂去身，約行六七十
X63n1231_p0094a05║里，至一城門之外，有數百千人。忽有一人出拜之，
X63n1231_p0094a06║敏求曰：何人也？答曰：某李岸也。敏求曰：汝前年隨
X63n1231_p0094a07║吾旅遊，卒於涇州，何得在此？對曰：某自離二十二
X63n1231_p0094a08║郎，後事柳十八郎，職甚雄盛。二十二郎既至此，亦
X63n1231_p0094a09║須一見。遂於稠人中引入通見。入門，兩廊多有衣
X63n1231_p0094a10║冠，或有愁立者，或白衣者，或簡板者，或有將通狀
X63n1231_p0094a11║者，其服率多黲紫或綠色。既至廳，柳揖坐，與之言
X63n1231_p0094a12║曰：公何為到此，得非為他物所誘乎？某力及公，宜
X63n1231_p0094a13║速去，非久駐之所也。敏求具如此答。柳命吏送出，
X63n1231_p0094a14║將去，懇求知將來之事。柳曰：人生在世，一食一宿，
X63n1231_p0094a15║無不前定，所不欲人知，慮君子不進德修業，小人
X63n1231_p0094a16║惰於農耳。君固欲見，亦不難爾。乃命一吏引敏求
X63n1231_p0094a17║至東院，約有屋一百餘間，從地至屋，書架滿，文簿
X63n1231_p0094a18║籤帖，一一可觀。吏取一卷出三行，第一行云：太和
X63n1231_p0094a19║二年罷舉。第二行云：其年得伊宰宅錢二十萬。其
X63n1231_p0094a20║第三行云：受官於張平子。餘不復見。敏求既醒，具
X63n1231_p0094a21║書於標帙之間。明年，客遊西京，過時不赴舉。明年，
X63n1231_p0094a22║遂娶韋氏。韋氏之外祖伊宰，將鬻別第，召敏求而
X63n1231_p0094a23║售之。敏求因訪所親，得價錢二百萬，伊宰乃以二
X63n1231_p0094a24║十萬貺敏求。既而當用之，券頭以四萬為貨。時敏
X63n1231_p0094b01║求與萬年尉戶曹善，因請之九十，君用所資，伊亦
X63n1231_p0094b02║貺焉，累為二十四萬。明年，以蔭調授河北縣，有張
X63n1231_p0094b03║平子墓，時說者失其縣名，以俟知者。
X63n1231_p0094b04║美惡無體，因念所持。
X63n1231_p0094b05║一切萬法，因第八識之所持。一切好惡，是第六意
X63n1231_p0094b06║識分別之所起。
X63n1231_p0094b07║聲響冥合，形影相隨。
X63n1231_p0094b08║心直事直，心邪法邪，一一法但隨心開合，更無別
X63n1231_p0094b09║旨。或正殺悞殺，實報虗報，絲毫匪濫，晷刻不移。既
X63n1231_p0094b10║自心口所為，還自心口所受。如自鏡錄云：昔月氏
X63n1231_p0094b11║國城西有大山，是離越辟支佛住處。去此不遠，有
X63n1231_p0094b12║人失牛，尋到此山，值此辟支燃火染衣。宿業力故，
X63n1231_p0094b13║當於爾時，鉢變為牛頭，法衣變為牛皮，染汁變為
X63n1231_p0094b14║血，染滓變為肉，柴變為骨。其迹既爾，遂為牛主執
X63n1231_p0094b15║入獄中。弟子推覓，莫知所在。從是荏苒，經十二年。
X63n1231_p0094b16║後遇因緣，知在獄中，便向王說：我師在獄，願王放
X63n1231_p0094b17║赦。王問獄典：有僧否？典曰：無。僧白王：願喚獄中沙
X63n1231_p0094b18║門者出，我師自出。獄典尋喚，辟支佛即出。此辟支
X63n1231_p0094b19║佛在獄既久，髮長衣壞，沙門形滅。諸弟子等禮而
X63n1231_p0094b20║問曰：師何在此？師於爾時答以上事。弟子復問：宿
X63n1231_p0094b21║世造何因，今令致此？師答曰：吾於昔時謗他人偷
X63n1231_p0094b22║牛，致使如此耳。故經云：假使百千劫，所作業不亡，
X63n1231_p0094b23║因緣會遇時，果報還自受。
X63n1231_p0094b24║本性希奇，莫可思議。似服伽陀之藥，如餐真乳之糜。
X63n1231_p0094c01║經云：阿伽陀藥功兼諸藥，能治一切病。又經云：如
X63n1231_p0094c02║食乳糜，更無所須。況了心之人，一切悉皆具足。
X63n1231_p0094c03║同如意樹，雨無盡之寶。
X63n1231_p0094c04║此如意樹，隨一切眾生心所念，悉皆雨寶；心亦如
X63n1231_p0094c05║是，隨念出生萬法，無有窮盡。
X63n1231_p0094c06║類水清珠，澄眾濁之池。
X63n1231_p0094c07║大水清珠，能清濁水，如悟一心，能破一切塵勞境
X63n1231_p0094c08║界。
X63n1231_p0094c09║陞第一義天，正會大仙之日；登普光明殿，當朝法界
X63n1231_p0094c10║之時。
X63n1231_p0094c11║教中有第一義天，故號佛為天中天，又號佛為大
X63n1231_p0094c12║仙。普光明殿者，華嚴經中佛登普光明殿說華嚴
X63n1231_p0094c13║經，華嚴經以法界為宗，如法華經云：以禪定智慧
X63n1231_p0094c14║力得法國土王於三界。又普光明智者，若說等覺
X63n1231_p0094c15║說妙覺，是約位普光明智，不屬因果該通因果，其
X63n1231_p0094c16║由自覺聖智超絕因果，故七卷楞伽妙覺位外更
X63n1231_p0094c17║立自覺聖智之位，亦猶佛性有因有果，有因因有
X63n1231_p0094c18║果果，以因取之是因佛性，以果取之是果佛性，然
X63n1231_p0094c19║則佛性非因非果。普光明智亦復如是，體絕因果
X63n1231_p0094c20║為因果依，果方究竟，故云如來普光明智。
X63n1231_p0094c21║冥真寂照，含虗吐耀。
X63n1231_p0094c22║肇論云：玄道在乎妙悟，妙悟在乎即真。即真則有
X63n1231_p0094c23║無齊觀，有無齊觀則彼己莫二。所以天地與我同
X63n1231_p0094c24║根，萬物與我一體。同我則非復有無，異我則乖於
X63n1231_p0095a01║會通。所以不出不在，而道存乎其中。又云：至人虗
X63n1231_p0095a02║心冥照，理無不統。懷六合於𮌎中，而靈鑒有餘；鏡
X63n1231_p0095a03║萬有於方寸，而其神常虗。
X63n1231_p0095a04║罔象兮獲明珠。
X63n1231_p0095a05║黃帝於赤水求玄珠，有臣離婁百步能觀，毫末求
X63n1231_p0095a06║之不得，乃罔象而得之。罔象即無心也。故弄珠吟
X63n1231_p0095a07║云：罔象無心却得珠，能見能聞是虗偽。
X63n1231_p0095a08║希夷兮宗法要。
X63n1231_p0095a09║眼不見謂之希，耳不聞謂之夷，故云無心道現。又
X63n1231_p0095a10║真心無形，非見聞覺知之所能解。
X63n1231_p0095a11║恩覆羣生，而無得不作不為。
X63n1231_p0095a12║肇論云：夫聖人功高二儀而不仁，明踰日月而彌
X63n1231_p0095a13║昏。註云：是以聖人不仁，以百姓為蒭𮏛；天地不仁，
X63n1231_p0095a14║以萬物為蒭𮏛。蒭𮏛者，無吠守之功也。不仁者，施
X63n1231_p0095a15║恩不望報。彌昏者，照而無照也，即無心矣。
X63n1231_p0095a16║光含萬象而絕思，忘知忘照。
X63n1231_p0095a17║永嘉集云：若以知知寂，此非無緣知，如手執如意，
X63n1231_p0095a18║非無如意手。若以自知知，亦非無緣知，如手自作
X63n1231_p0095a19║拳，非是不拳手。亦不知知寂，亦不自知知，不可為
X63n1231_p0095a20║無知，以性了然故。不同於木石，如手不執物，亦不
X63n1231_p0095a21║自作拳，不可為無手。以手安然故，不同於兔角。斯
X63n1231_p0095a22║為禪宗之妙，故今用之而復小異，以彼但顯無緣
X63n1231_p0095a23║真智以為真道。若奪之者，但顯本心，不隨妄心，未
X63n1231_p0095a24║有智慧照了心原，故云直須能所平等，等不失照，
X63n1231_p0095b01║為無知之知。此知知於空寂無生如來藏性，方為
X63n1231_p0095b02║妙耳。
X63n1231_p0095b03║如是則塵成佛國，念契圓音。
X63n1231_p0095b04║心要牋云：心心作佛，無一心而非佛心；處處道成，
X63n1231_p0095b05║無一塵而非佛國。又唯心訣云：巖樹庭莎，各挺無
X63n1231_p0095b06║邊之妙相；猿吟鳥噪，皆談不二之圓音。又佛以一
X63n1231_p0095b07║音演說法，眾生隨類各得解，猶如滿月唯一圓形，
X63n1231_p0095b08║隨器差別而現多影。謂多即是一，若多不即一，則
X63n1231_p0095b09║非一音；一復即多，若一不即多，即非圓音矣。
X63n1231_p0095b10║但顯金色之世界。
X63n1231_p0095b11║華嚴經云：一切處，文殊師利從金色世界來。金色
X63n1231_p0095b12║者，即一切眾生自心白淨之色。文殊者，即信自心
X63n1231_p0095b13║無依住性。妙慧解脫，是自文殊。若人若法，皆是自
X63n1231_p0095b14║心所表之法。如法華經云：入如來室者，即眾生大
X63n1231_p0095b15║慈悲心是。豈可入於有相屋宅乎？所以牛頭第一
X63n1231_p0095b16║祖融大師、天台智者大師所釋佛經，皆作觀心之
X63n1231_p0095b17║釋。如是即深契祖佛之本懷矣。
X63n1231_p0095b18║唯聞薝蔔之園林。
X63n1231_p0095b19║如淨名經云：方丈之內，唯談大乘一心之旨。故云：
X63n1231_p0095b20║唯聞薝蔔之香，不齅餘香三乘之氣。
X63n1231_p0095b21║莫比商人之寶。
X63n1231_p0095b22║任商人採寶，設獲驪珠，皆是世珍，徒勞功力。如管
X63n1231_p0095b23║子云：利之所在，雖千仞之山，無所不上；深源之下，
X63n1231_p0095b24║無所不入。商人通賈，倍道兼行，夜以續日，千里不
X63n1231_p0095c01║遠，利在前也。漁人入海，海水百仞，衝波逆流，宿夜
X63n1231_p0095c02║不出，利在水也。此乃世間勤苦求利之耳。如或堅
X63n1231_p0095c03║求志道，曉夕忘疲，不向外求，虗襟澄慮，密室靜坐，
X63n1231_p0095c04║端拱寧神，利在心也。如利之所在，求無不獲，況道
X63n1231_p0095c05║之在心，信無不得矣。故知訓格之言，不得暫捨，可
X63n1231_p0095c06║以鏤於骨，書於紳，染於神，熏於識。所以楚莊輕千
X63n1231_p0095c07║乘之國，而重申叔一言；范獻賤萬畝之田，以貴舟
X63n1231_p0095c08║人片說。此乃成家立國，尚輕珍重言，況稱揚心地
X63n1231_p0095c09║法門，諸佛祕密，言下契無生，聞之成大道，寧容輕
X63n1231_p0095c10║慢乎？
X63n1231_p0095c11║寧齊樵客之金。
X63n1231_p0095c12║如採樵人負薪而歸，路逢黃金，即棄薪拾金，價逾
X63n1231_p0095c13║萬倍。況捨偽歸真，不依權漸，不了義教，直入一心
X63n1231_p0095c14║實教之門，則所學功程，日劫相倍。如孤寂吟云：不
X63n1231_p0095c15║迷須有不迷心，看時淺淺用時深。此箇真珠若採
X63n1231_p0095c16║得，豈同樵客負黃金。黃金烹鍊轉為新，此珠含光
X63n1231_p0095c17║未示人。了則毛端吞巨海，始知大地一微塵。一滴
X63n1231_p0095c18║一塵並舉喻，一心包含廣大矣。豈比人間之寶，此
X63n1231_p0095c19║乃出世之珍。標萬化之原，統一真之本。隨緣應用，
X63n1231_p0095c20║猶如意珠。對物現形，若大圓鏡。是以能包萬象，是
X63n1231_p0095c21║大法藏。出生無盡，是無盡藏。妙慧無窮，是大智藏。
X63n1231_p0095c22║法法恒如，是如來藏。本性無形，是淨法身。體合真
X63n1231_p0095c23║空，是虗空身。相好虗玄，是妙色身。妙辯無窮，是智
X63n1231_p0095c24║慧身。隱顯無礙，是應化身。萬行莊嚴，是功德身。念
X63n1231_p0096a01║念無滯，是入解脫法門；心心寥廓，是入空寂法門；
X63n1231_p0096a02║六根自在，是入無礙法門；一念不生，是入無相法
X63n1231_p0096a03║門。又此中旨趣，若相資，則唯廣唯大，演之無際；若
X63n1231_p0096a04║相奪，則唯微唯細，究之無蹤。斯乃離有無而不壞
X63n1231_p0096a05║有無，標一異而非一異。則四邊之火莫能燒，百非
X63n1231_p0096a06║之垢焉能染？但隨緣顯現，如空谷響。故大涅槃經
X63n1231_p0096a07║云：譬如一人，多有所能。若其走時，則名走者；若收
X63n1231_p0096a08║刈時，復名刈者；若作飲食，名作食者；若治材木，則
X63n1231_p0096a09║名工匠；鍛金銀時，言金銀師。如是一人，有多名字。
X63n1231_p0096a10║法亦如是，其實是一，而有多名。故知約用分多，體
X63n1231_p0096a11║恒冥一。廬山遠大師云：唯一知心，隨用分多，非全
X63n1231_p0096a12║心外別有諸數。譬如一金作種種器，非是金外別
X63n1231_p0096a13║有器體。
X63n1231_p0096a14║厭異忻同，而情自隔。
X63n1231_p0096a15║摩訶衍釋論云：厭異捨別唯一真如，譬如有人避
X63n1231_p0096a16║影畏空終不得離，任九十六種外道常合圓宗，縱
X63n1231_p0096a17║八萬四千塵勞恒當正位，以各不離心故。
X63n1231_p0096a18║捨此取彼，而理恒任。
X63n1231_p0096a19║任背覺合塵，遺心驟境，且一心真如之理，未嘗移
X63n1231_p0096a20║易。如釋摩訶衍論云：一心真如體大，通於五人，平
X63n1231_p0096a21║等平等，無差別故。云何名為五種假人？一者凡夫，
X63n1231_p0096a22║二者聲聞，三者緣覺，四者菩薩，五者如來，是名為
X63n1231_p0096a23║五。如是五人，名自是五，真自唯一。所以者何？真如
X63n1231_p0096a24║自體，無有增減，亦無大小，亦無有無，亦無中邊，亦
X63n1231_p0096b01║無去來。從本已來，一自成一，同自作同，厭異捨別，
X63n1231_p0096b02║唯一真如。是故諸法真如一相三昧契經中作如
X63n1231_p0096b03║是說：譬如金剛作五趣像，五人平等亦復如是，於
X63n1231_p0096b04║諸人中無有增減。故起信論云：心真如者，即是一
X63n1231_p0096b05║法界大總相法門體，所謂心性不生不滅相。一切
X63n1231_p0096b06║諸法，皆由妄念而有差別，若離妄念，則無一切境
X63n1231_p0096b07║界差別之相。
X63n1231_p0096b08║繩上生蛇而驚悸。
X63n1231_p0096b09║論頌云：白日看繩繩是麻，夜裏看繩繩是蛇。麻上
X63n1231_p0096b10║生繩猶是妄，豈堪繩上更生蛇？此況迷心作境之
X63n1231_p0096b11║人，如繩上生蛇。若麻上生繩，是依他起性；若繩上
X63n1231_p0096b12║生蛇，是遍計所執性。無名無體，情有理無。例觀萬
X63n1231_p0096b13║境，亦復如是，悉落周遍計度之心。
X63n1231_p0096b14║杌中見鬼而沈吟。
X63n1231_p0096b15║如夜看杌，疑為是鬼，雖無真實，而起怖心。亦如夢
X63n1231_p0096b16║中所見，以萬法體虗成事。此亦喻迷心作境，自起
X63n1231_p0096b17║怖心。若了一心無境作對，自然忻厭不生。
X63n1231_p0096b18║癡猿捉月而費力，渴鹿逐𦦨而虗尋。
X63n1231_p0096b19║並喻心外取法，無有得理。故證道歌云：不離當處
X63n1231_p0096b20║常湛然，覓即知君不可見。寶藏論云：察察精勤，徒
X63n1231_p0096b21║興夢慮；遑遑外覓，轉失玄路。
X63n1231_p0096b22║飲狂藥而情隨轉日，食蒗蕩而眼布華針。
X63n1231_p0096b23║大涅槃經云：如人醉時，見有轉日。此況妄心纔動，
X63n1231_p0096b24║幻境旋生。又經云：如人服蒗蕩子，眼見針華。並況
X63n1231_p0096c01║不達一心，妄生境界。
X63n1231_p0096c02║皆自想生，萬品而始終常寂；盡因念起，一真而境界
X63n1231_p0096c03║恒深。
X63n1231_p0096c04║經云：一切國土皆想持之，若無想，即無法。又一切
X63n1231_p0096c05║境界隨念而至，若無念，諸境不生。如還源觀云：攝
X63n1231_p0096c06║境歸心。真空觀者，謂三界所有法唯是一心，心外
X63n1231_p0096c07║更無一法可得，故曰歸心。謂一切分別但由自心，
X63n1231_p0096c08║曾無心外境能與心為緣。何以故？由心不起，外境
X63n1231_p0096c09║本空。論云：由依唯識故，境本無體，真空義成故。以
X63n1231_p0096c10║塵無有故，本識即不生。
X63n1231_p0096c11║法內規模，人間軌則。
X63n1231_p0096c12║此一心法門，可謂盡善盡美。何者？體含虗寂，不能
X63n1231_p0096c13║讚其美；理絕見聞，不能書其過。降茲已下，皆墮形
X63n1231_p0096c14║名，則難逃毀讚矣。如昔人云：夫大道混然無形，寂
X63n1231_p0096c15║爾無聲，視之不見，聽之不聞，非可以影響知，不得
X63n1231_p0096c16║以毀譽稱也。降此以往，則事不雙美，名不並盛矣。
X63n1231_p0096c17║雖天地之大，三光之明，聖賢之智，猶未免於毀譽
X63n1231_p0096c18║也。故天有拆之象，地有裂之形，日月有謫蝕之變，
X63n1231_p0096c19║五星有勃彗之妖，堯有不慈之誹，舜有謫父之謗，
X63n1231_p0096c20║湯主有放君之稱，武王有弑主之譏，齊桓有貪婬
X63n1231_p0096c21║之目，晉文有不臣之聲，伊尹有誣君之迹，管仲有
X63n1231_p0096c22║僭上之名。以夫二儀七曜之靈，不能無虧沵。堯、舜、
X63n1231_p0096c23║湯、武之聖也，不能免嫌謗；桓、文、伊、管之賢也，不能
X63n1231_p0096c24║遺纖過。由此觀之，宇宙庸流，奚能得免怨謗而無
X63n1231_p0097a01║悔悋也？若以心智通靈，成無為之化，則萬累不能
X63n1231_p0097a02║干矣。又真俗二諦，並從心起。第八識心是持種依，
X63n1231_p0097a03║真如心是迷悟依。如華嚴記云：依生滅八識辯二
X63n1231_p0097a04║所由，顯法相但是心境依持，而即如來藏辯其二
X63n1231_p0097a05║所以。於中先總，後以會緣入實下別示二相，即以
X63n1231_p0097a06║起信真如生滅二門為二義耳。存壞不二唯一緣
X63n1231_p0097a07║起，結歸華嚴會緣入實。言二門無礙唯是一心者，
X63n1231_p0097a08║結歸起信依一心法立二種門。故須具足二義，方
X63n1231_p0097a09║名具分唯識。問：唯識第九亦說其所轉依有其二
X63n1231_p0097a10║種：一持種依，謂第八識；二迷悟依，謂即真如。何以
X63n1231_p0097a11║說言然依生滅八識唯有心境依持？答：彼雖說迷
X63n1231_p0097a12║悟依非即心境依持，以真如不變不隨於心變萬
X63n1231_p0097a13║境故，但是所迷耳。後還淨時非是攝相即真如故，
X63n1231_p0097a14║但是所悟耳。今乃心境依持即是真妄，非有二體
X63n1231_p0097a15║故說一。約義不同分成兩義，說二門別。故論云：然
X63n1231_p0097a16║此二門皆各總攝一切法，以此二門不相離故。
X63n1231_p0097a17║願無不從，信無不剋。見萬像於掌中，收十方於座側。
X63n1231_p0097a18║華嚴策林云：全色為眼，恒見色而無緣者，色是所
X63n1231_p0097a19║緣之境，眼是能緣之根，今即是眼，故無緣也。言全
X63n1231_p0097a20║眼為色，恒稱見而非我者，眼是我能見，今全為色，
X63n1231_p0097a21║正見之時，即非我也。非我離於情想，無緣絕於貪
X63n1231_p0097a22║求，收萬像於目前，全十方於眼際。是以緣義無盡，
X63n1231_p0097a23║隨見見而不窮；物性叵思，應法法而難準。法普即
X63n1231_p0097a24║眼普，義通乃見通，體之自隱隱，照之遂重重。然後
X63n1231_p0097b01║窮十方於眼際，鏡空有而皎明，收萬像以成身，顯
X63n1231_p0097b02║事理而通徹。
X63n1231_p0097b03║感現而唯徇吾心，美惡而咸歸我識。
X63n1231_p0097b04║此明具分唯識者，以不生滅與生滅和合，非一非
X63n1231_p0097b05║異，名阿賴耶識，即是具分。以具有生滅不生滅故，
X63n1231_p0097b06║不生滅即如來藏，即通真心也。若不全依真心，事
X63n1231_p0097b07║不依理，故唯約生滅，便非具分。有云：影外有質為
X63n1231_p0097b08║半頭唯識，質影俱影為具分者，此乃唯識宗中之
X63n1231_p0097b09║具分耳。又三界唯心，萬法唯識。唯心法總有四義：
X63n1231_p0097b10║一、是事，隨境分別見聞覺知；二、是法，論體唯是生
X63n1231_p0097b11║滅法數，此二義論俗故有，約真故無；三、是理，窮之
X63n1231_p0097b12║空寂；四、是實，論其本性，唯是真實如來藏法。又如
X63n1231_p0097b13║進趣大乘方便經云：佛言：一、實境界者，謂眾生心
X63n1231_p0097b14║體，從本已來不生不滅，乃至一切眾生心、一切二
X63n1231_p0097b15║乘心、一切菩薩心、一切諸佛心，皆同不生不滅真
X63n1231_p0097b16║如相故。乃至盡於十方虗空一切世界求心形狀，
X63n1231_p0097b17║無一區分而可得者，但以眾生無明癡闇熏習因
X63n1231_p0097b18║緣，現妄境界令生念著，所謂此心不能自知，妄自
X63n1231_p0097b19║謂有，起覺知想計我我所，而實無有覺知之相，以
X63n1231_p0097b20║此妄心畢竟無體不可見故。若無覺知能分別者，
X63n1231_p0097b21║則無十方三世一切境界差別之相，以一切法皆
X63n1231_p0097b22║不能自有，恒依妄心分別故有。所謂一切境界各
X63n1231_p0097b23║各不自念為有、知此為自、知彼為他，是故一切法
X63n1231_p0097b24║不能自有則無別異，唯依妄心不了不知內自無
X63n1231_p0097c01║故。為有前外所知境界，妄生種種法想，謂有謂無、
X63n1231_p0097c02║謂好謂惡、謂是謂非、謂得謂失，乃至生於無量無
X63n1231_p0097c03║邊法想。當如是知，一切諸法皆從妄想生，依妄心
X63n1231_p0097c04║為本。然此妄心無自相故，亦依境界而有，所謂緣
X63n1231_p0097c05║念覺知前境界故說名為心。又此妄心與前境界，
X63n1231_p0097c06║雖俱相依起無前後，而此妄心能為一切境界原
X63n1231_p0097c07║主。所以者何？謂依妄心不了法界一相故，說心有
X63n1231_p0097c08║無明，依無明力因故現妄境界；亦依無明滅故一
X63n1231_p0097c09║切境界滅，非依一切境界自不了故說境界有無
X63n1231_p0097c10║明；亦非依境界故生於無明，以一切諸佛於一切
X63n1231_p0097c11║境界不生無明故；又復不依境界滅故無明心滅，
X63n1231_p0097c12║以一切境界從本已來體性自滅未曾有故。因如
X63n1231_p0097c13║此義，是故但說一切諸法依心為本，當知一切諸
X63n1231_p0097c14║法悉名為心，以義體不異為心所攝故。又一切諸
X63n1231_p0097c15║法從心所起，與心作相和合而有，共生共滅同無
X63n1231_p0097c16║有住，以一切境界但隨心所緣念念相續故而得
X63n1231_p0097c17║住持暫時而有。
X63n1231_p0097c18║手出金毛師子，皆籍善根；城變七寶華池，盡承慈力。
X63n1231_p0097c19║大涅槃經云：阿闍世王欲害如來，放護財狂醉之
X63n1231_p0097c20║象。佛即舒手示之，即於五指出五師子。是象見已，
X63n1231_p0097c21║投地敬禮。佛言：我於爾時手五指頭實無師子，乃
X63n1231_p0097c22║是修慈善根力故，令彼見如斯事。又云：南天竺國
X63n1231_p0097c23║有一大城，名首波羅。城中有一長者，名曰盧至，為
X63n1231_p0097c24║眾導首。佛欲至彼城邑，化度彼人。彼眾尼乾聞佛
X63n1231_p0098a01║欲至，遂破壞林泉，堅閉城壁，各嚴器仗，防護固守。
X63n1231_p0098a02║設彼來者，莫令得前。佛言：我於爾時至彼城已，不
X63n1231_p0098a03║見一切樹木叢林，唯見諸人莊嚴器仗，當壁自守。
X63n1231_p0098a04║見是事已，尋生憐愍，慈心向之。所有樹木還生如
X63n1231_p0098a05║本，河池泉井清淨盈滿。如清淨池生眾雜華，變其
X63n1231_p0098a06║城壁為紺瑠璃。我於爾時實不化作種種樹木、清
X63n1231_p0098a07║淨華池。當知皆是慈善根力，能令彼見如是事。故
X63n1231_p0098a08║知凡有一切苦樂境界，仗佛力為增上緣，但是自
X63n1231_p0098a09║心感現。例見目前實境，悉是想生。心外實無一法，
X63n1231_p0098a10║但從識變耳。
X63n1231_p0098a11║卷舒不定，隱顯千端。或閴爾無跡，或爛然可觀。處繁
X63n1231_p0098a12║而不亂，履險而常安。
X63n1231_p0098a13║心境諸法，互奪互資，相泯相入。若相資相入，則性
X63n1231_p0098a14║相俱存，爛然可見。若互奪互泯，則理事俱空，閴爾
X63n1231_p0098a15║無跡。以萬法從心，隨緣建立。以無性從緣故有，以
X63n1231_p0098a16║從緣無性故空。如寶印重玄序云：蘊大千之經卷，
X63n1231_p0098a17║不出情塵。布極淨之身雲，常居穢土。會寂滅於因
X63n1231_p0098a18║緣之際，得圓常於生死之輪。理事雙現而兩亡，性
X63n1231_p0098a19║相共成而互奪。一真湛爾而非寂，萬化紛然而匪
X63n1231_p0098a20║繁。頓虗諸相而不空，遍興多事而非有。不得一法
X63n1231_p0098a21║而密傳心要，不演一字而恒轉圓音。一體遍多，猶
X63n1231_p0098a22║朗月而影分千水。多身入一，若明鏡而光寫萬形。
X63n1231_p0098a23║醍醐之海泓深，橫吞眾派；法性之山挺出，高落羣巒。
X63n1231_p0098a24║法華經云：譬如一切川流江河諸水之中，海為第
X63n1231_p0098b01║一。此法華經亦復如是，於諸如來所說經中最為
X63n1231_p0098b02║深大。又云：及十寶山眾山之中，須彌山為第一。此
X63n1231_p0098b03║法華經亦復如是，於諸經中最為其上。此經是醍
X63n1231_p0098b04║醐之教，為第一心宗。故經云：十方諸國土，唯有一
X63n1231_p0098b05║乘法，
X63n1231_p0098b06║理體融通，芳名震烈。瞻時而別相難窮，入處而一門
X63n1231_p0098b07║深徹。
X63n1231_p0098b08║若以事相觀，隨差別而迷旨。若以一心照，隨平等
X63n1231_p0098b09║而歸根。所以首楞嚴經云：但於一門深入，則六知
X63n1231_p0098b10║根一時清淨。又云：入一無妄。李長者論云：一入全
X63n1231_p0098b11║真。如新豐和尚悟道頌云：向前物物上求通，祇為
X63n1231_p0098b12║從前不悟宗。如今悟了渾無事，方知萬法本來空。
X63n1231_p0098b13║服善見王之藥餌，眾病咸消；奏師子筋之琴絃，羣音
X63n1231_p0098b14║頓絕。
X63n1231_p0098b15║善見王藥能治眾病，心之妙藥亦復如是，能治諸
X63n1231_p0098b16║法。故偈云：一丸療萬病，不假藥方多。又云：以師子
X63n1231_p0098b17║筋為琴絃，其音一奏，羣音斷絕，況說一心能收萬
X63n1231_p0098b18║法。
X63n1231_p0098b19║爾乃明逾皎日，德越太清。隨機起用，順物無生。
X63n1231_p0098b20║問：初心學人，悟入此宗，信解圓通，有何勝力？答：若
X63n1231_p0098b21║正解圓明，決定信入，有超劫之功，獲頓成之力。雖
X63n1231_p0098b22║在生死，常入涅槃；恒處塵勞，長居淨剎。現具肉眼，
X63n1231_p0098b23║而開慧眼之光明；匪易凡心，便同佛心之知見。則
X63n1231_p0098b24║煩惱塵勞，不待斷而自滅；菩提妙果，弗假修而自
X63n1231_p0098c01║圓。乃至等冤親，和諍論，齊凡聖，泯自他，一去來，印
X63n1231_p0098c02║同異，融延促，混中邊，世出世間，不可稱，不可量，不
X63n1231_p0098c03║可說，不可說之力，莫能過者。亦名佛力，亦名般若
X63n1231_p0098c04║力，亦名大乘力，亦名法力，亦名無住力。所以先德
X63n1231_p0098c05║釋云：無住力持者，則大劫不離一念。又云：色平等
X63n1231_p0098c06║是佛力。色既平等，則唯心義成。故知觀心之門，理
X63n1231_p0098c07║無過者，最尊最貴，絕妙絕倫，剎那成佛之功，頓截
X63n1231_p0098c08║苦輪之力。大涅槃經云：譬如藥樹，名曰藥王，於諸
X63n1231_p0098c09║藥中，最為殊勝，能滅諸病。樹不作念，若取枝葉，及
X63n1231_p0098c10║皮身等，雖不作念，能愈諸病。涅槃亦爾，是以若於
X63n1231_p0098c11║一心，有圓信圓修，乃至見聞隨喜，一念發心者，無
X63n1231_p0098c12║不除八萬塵勞，三障二死之病。大品經云：如摩尼
X63n1231_p0098c13║珠，所在住處，一切非人，不得其便。以珠著身，闇中
X63n1231_p0098c14║得明，熱時得涼，寒時得溫。若在水中，隨物現色。即
X63n1231_p0098c15║況識此自心，如意靈珠，圓信堅固，一切時處，不為
X63n1231_p0098c16║無明塵勞非人之所侵害，則處繁不亂，履險恒安，
X63n1231_p0098c17║高而不危，滿而不溢。
X63n1231_p0098c18║非異非同，盈剎而坦然平現；不大不小，遍空而法爾
X63n1231_p0098c19║圓成。
X63n1231_p0098c20║此一心法，是大真理，不假有緣生，亦非無緣生。以
X63n1231_p0098c21║法體故，為萬法之性，遍一切處，隨人所感，應現無
X63n1231_p0098c22║盡，異而非異，同而非同，大而非大，小而非小。如華
X63n1231_p0098c23║嚴經頌云：一一微塵中，能證一切法。一切眾生心，
X63n1231_p0098c24║普在三世中。如來於一念，一切悉明達。
X63n1231_p0099a01║神靈之臺，祕密之府。
X63n1231_p0099a02║此一心法，是神解之性，能通靈通聖，故曰靈臺。又
X63n1231_p0099a03║萬法之指歸，千途之通體，故云祕府。
X63n1231_p0099a04║病遇良醫，民逢聖主。
X63n1231_p0099a05║法華經云：如商人得主，如子得母，如渡得船，如病
X63n1231_p0099a06║得醫，如闇得燈，如貧得寶，如民得王，如賈客得海。
X63n1231_p0099a07║此況人間所遇，若於佛法中直了心人，可以永脫
X63n1231_p0099a08║塵勞，長居聖地，治煩惱之重病，成無上之法王。校
X63n1231_p0099a09║量得失，天地懸殊矣。
X63n1231_p0099a10║以本攝末，駕智海之津梁。
X63n1231_p0099a11║一心為本，諸法為末，欲渡生死海，應以心智而度
X63n1231_p0099a12║之。
X63n1231_p0099a13║舉一蔽諸，闢玄關之規矩。
X63n1231_p0099a14║舉一心法，攝盡無餘。此一法門，能建立凡聖境界，
X63n1231_p0099a15║攝生化門，六度萬行，無不具足。如還源觀云：從一
X63n1231_p0099a16║心體，出生二用、三遍、四德、五止、六觀。一體者，即自
X63n1231_p0099a17║性清淨圓明體，即通為十定之體。言二用者，一海
X63n1231_p0099a18║印森羅常住用，即海印三昧；二法界圓明自在用，
X63n1231_p0099a19║即華嚴三昧。言三遍者，一者一塵普周法界遍，二
X63n1231_p0099a20║一塵出生無盡遍，三一塵含容空有遍。此三並是
X63n1231_p0099a21║因陀羅網三昧門。言四德者，一隨緣妙用無方德，
X63n1231_p0099a22║二威儀住持有則德，三柔和質直攝生德，四普代
X63n1231_p0099a23║眾生受苦德。言五止者，一照法清虗離緣止，二觀
X63n1231_p0099a24║人寂泊絕欲止，三性起繁興法爾止，四錠光顯現
X63n1231_p0099b01║無念止，五事理玄通非相止。言六觀者，一攝境歸
X63n1231_p0099b02║心真空觀，二從心現境妙有觀，三心境祕密圓融
X63n1231_p0099b03║觀，四智身影現眾緣觀，五多身入一鏡像觀，六主
X63n1231_p0099b04║伴互現帝網觀。上之止觀，並是寂用無涯三昧門
X63n1231_p0099b05║也。
X63n1231_p0099b06║匡時龜鏡，為物權衡。
X63n1231_p0099b07║此一心法，能考古推今，窮凡達聖，如秤知輕重，似
X63n1231_p0099b08║鏡鑒妍媸，但了一心，無不知諸法根源巨細矣。
X63n1231_p0099b09║相奪則境智互泯，相資則彼我俱生。
X63n1231_p0099b10║以境奪智則智泯，以智奪境則境亡。以彼資我則
X63n1231_p0099b11║我立，以我資彼則彼生。
X63n1231_p0099b12║無明樹上而覺華頓發，八苦海內而一味恒清。
X63n1231_p0099b13║經云：煩惱大悔中，有圓滿如來，宣說實相常住之
X63n1231_p0099b14║理。本覺實性中，有無明眾生，起無量無邊煩惱之
X63n1231_p0099b15║波。論云：唯真不立，單妄不成。真妄相成，方能建立。
X63n1231_p0099b16║如水因風而起波，風水不相捨離故。
X63n1231_p0099b17║全體現前，豈用更思於妙悟。本來具足，何須苦待於
X63n1231_p0099b18║功成。
X63n1231_p0099b19║諸佛將眾生心為佛，眾生將佛心為眾生，一體無
X63n1231_p0099b20║差，但隔迷悟。以即心是佛故，雖分三身之異，終無
X63n1231_p0099b21║別體。故云：法身相好，一際無差。又古德云：新佛舊
X63n1231_p0099b22║成，曾無二體。以報身就法身，如出模之像，像本舊
X63n1231_p0099b23║成，故無二體。新成舊佛，法報似分。以法身就報身，
X63n1231_p0099b24║如金成像，金像似分，以有未成像金故。今成像竟，
X63n1231_p0099c01║似分於二。諸佛如已成像之金，眾生如未成像之
X63n1231_p0099c02║金，成與未成，似分前後，則金體始終，更無別異。
X63n1231_p0099c03║顯異標奇，精明究竟。如舒杲日之光，似布勾芒之令。
X63n1231_p0099c04║此一心法，如日照天下，無法而不明；猶春遍寰中，
X63n1231_p0099c05║無物而不發。
X63n1231_p0099c06║三毒四倒而非凡，八解六通而非聖。
X63n1231_p0099c07║在凡非凡，處聖非聖，以但是自心故，終無別理。寶
X63n1231_p0099c08║藏論云：如實際中，無毫釐凡聖可得。
X63n1231_p0099c09║至寶居懷兮終不他求，靈珠在握兮應須自慶。
X63n1231_p0099c10║肇論云：聖遠乎哉？體之即神。何者？為眾生自心皆
X63n1231_p0099c11║是般若，但能體悟至理，即心是佛，即今日靈覺之
X63n1231_p0099c12║真性，即是般若聖智也。此明真智，斯乃悟理之聖，
X63n1231_p0099c13║非神通果證也。又所云般若聖智者，若正智即觀
X63n1231_p0099c14║照般若，如如即實相般若，此正智如如即是圓成
X63n1231_p0099c15║實性，圓成實性即是如來藏心，如來藏心即是眾
X63n1231_p0099c16║生靈覺之性，眾生靈覺之性即是般若真智。
X63n1231_p0099c17║愍同體兮起無緣。
X63n1231_p0099c18║菩薩觀一切眾生同一體性，愍彼不達而行大悲，
X63n1231_p0099c19║無緣者即無緣慈，如石吸鐵，任運吸取一切眾生
X63n1231_p0099c20║而無度想。
X63n1231_p0099c21║溢法財兮資慧命。
X63n1231_p0099c22║法財者，有七：一、聞，二、信，三、戒，四、定，五、進，六、捨，七、慚
X63n1231_p0099c23║愧。慧命者，即自心無盡真如之性。此七種法財乃
X63n1231_p0099c24║至恒沙智德，皆是心所有法，悟入之者資益無窮。
X63n1231_p0100a01║履。得一之旨，豁爾消疑。
X63n1231_p0100a02║天得一以清，地得一以寧，人得一而道成。經云：若
X63n1231_p0100a03║得一，萬邪滅矣。又云：若得一，萬事畢。若了一真心，
X63n1231_p0100a04║何理而不圓？何事而不畢也？如古德問云：所言心
X63n1231_p0100a05║性是一者，何得眾生界見有種種？答：以真如心性
X63n1231_p0100a06║是一，隨緣生滅而成種種。又第八識正是所熏心
X63n1231_p0100a07║體，含多種子熏成種種，即是真如隨緣義。又心性
X63n1231_p0100a08║是一者，古釋有二義：一者妄心之性成心之性，以
X63n1231_p0100a09║性相不同故；真心之性，真心即性故。二者通成，謂
X63n1231_p0100a10║此二性別明二藏。前之二性皆具二藏，但為妄覆
X63n1231_p0100a11║名如來藏，直語藏體即自性心。故此自性清淨真
X63n1231_p0100a12║心，不與妄合名為空藏，具恒沙德名不空藏。前明
X63n1231_p0100a13║即離，此明空有，故重出也。言皆平等無二者，上二
X63n1231_p0100a14║即離不同，由心之性故不即，由心即性故不離，不
X63n1231_p0100a15║即不離為心之性。後二即空之實為不空，即實之
X63n1231_p0100a16║空為空藏，空有不二為心之性。然空有無二之性，
X63n1231_p0100a17║即是不即不離之性，故但云一也。
X63n1231_p0100a18║入不二之門，廓然無諍。
X63n1231_p0100a19║心外有法，即見有二，便有對治，即乃成諍。若了境
X63n1231_p0100a20║即心，能所冥一，即無諍矣。既不涉能所，即非情無
X63n1231_p0100a21║情。但直論見性之門，匪落是非之道。是以能所不
X63n1231_p0100a22║同，不可執一。心境一味，不可稱異。若以性從緣，則
X63n1231_p0100a23║情非情異，為性亦殊。若泯緣從性，則非覺不覺。若
X63n1231_p0100a24║二性互融，則無非覺悟。華嚴經云：真如無少分非
X63n1231_p0100b01║覺悟者，則真如遍一切有情無情之處。若無少分
X63n1231_p0100b02║非覺悟者，豈無情非佛性乎？又經意但除執瓦礫
X63n1231_p0100b03║無情之見，非除佛性，則性無不在，量出虗空，寧可
X63n1231_p0100b04║除乎？又古德云：覺性是理，覺了屬事。如無情中但
X63n1231_p0100b05║有覺性，而無覺了。如木中但有火性，亦無火照。今
X63n1231_p0100b06║言性者，但據理本，誰論枝末？又覺智緣慮名情，自
X63n1231_p0100b07║性不改名性。愚人迷性生情，故境智不一。智者了
X63n1231_p0100b08║情成性，故物我無二。
X63n1231_p0100b09║大理齊平，不虧不盈。道性如是，無送無迎。千潯海底
X63n1231_p0100b10║而孤峻，萬仞峰頭而坦平。
X63n1231_p0100b11║傅大士行路易云：須彌芥子父，芥子須彌爺。山海
X63n1231_p0100b12║坦然平，敲冰來煑茶。
X63n1231_p0100b13║竹祖搖風而自長，桐孫向日而潛榮。數朵之青山長
X63n1231_p0100b14║在，一片之閑雲忽生。
X63n1231_p0100b15║丹霞和尚忘己吟云：青山不用白雲朝，白雲不用
X63n1231_p0100b16║青山管。雲常在山山在雲，青山自閑雲自緩。皆比
X63n1231_p0100b17║一心之道性，智境閑閑。
X63n1231_p0100b18║意地頓空，如兔角之銛利。解心全息，猶𦦨水之澄清。
X63n1231_p0100b19║新豐和尚頌云：井底熢塵生，高山起波浪。石女生
X63n1231_p0100b20║得兒，龜毛長數丈。若欲學菩提，應須看此樣。
X63n1231_p0100b21║大建法幢，深提寶印。居下恒高，處違常順。
X63n1231_p0100b22║此一心法門，是高建法幢，又是祖佛之心印，乃平
X63n1231_p0100b23║等門，為一際地。高下自相傾，順逆自違諍。若入真
X63n1231_p0100b24║智，必無差別。如華嚴經云：智入三世，悉皆平等。此
X63n1231_p0100c01║明俗體本真，故云平等。以六相該之，即總而全別，
X63n1231_p0100c02║即別而全總；即同而俱異，即異而恒同；即成而俱
X63n1231_p0100c03║壞，即壞而俱成。
X63n1231_p0100c04║握王庫刀之真形，撫脩羅琴之正韻。
X63n1231_p0100c05║涅槃經中，況眾生佛性，昧者不見。如王庫中有真
X63n1231_p0100c06║寶刀，羣臣無能識者。又經云：阿脩羅王琴，不撫而
X63n1231_p0100c07║韻。此況眾生心，恒轉根本法輪，未嘗間斷。如華嚴
X63n1231_p0100c08║經云：剎說眾生說，三世一時說。
X63n1231_p0100c09║得趣而幽途大闢，胡用多求；了一而萬事齊休，但生
X63n1231_p0100c10║深信。
X63n1231_p0100c11║信心銘云：一即一切，一切即一，若能如是，何慮不
X63n1231_p0100c12║畢？華嚴經頌云：種種變化無量身，一切世界微塵
X63n1231_p0100c13║等，欲悉了達從心起，菩薩以此初發心。
X63n1231_p0100c14║自在無礙，超古絕倫。荊棘變為行樹，梟獍啼或梵輪。
X63n1231_p0100c15║高僧傳云：釋智通云：若夫尋近大乘，修正觀者，察
X63n1231_p0100c16║微塵之本際，識一念之初原，便可荊棘播無常之
X63n1231_p0100c17║音，梟獍說甚深之法。十方淨土，未必過此矣。凡言
X63n1231_p0100c18║唯心淨土者，則一淨一切淨，可謂即塵勞而成佛
X63n1231_p0100c19║國也。
X63n1231_p0100c20║似毛端之頭，含於寶月。
X63n1231_p0100c21║龐居士偈云：毛頭含寶月，徹底見真源。
X63n1231_p0100c22║如瑠璃之內，現出金身。
X63n1231_p0100c23║法華經偈云：如淨瑠璃中，內現真金像。
X63n1231_p0100c24║若暢斯宗，發明妙慧，剔摩訶衍之骨髓，摘優曇華之
X63n1231_p0101a01║根蒂。
X63n1231_p0101a02║摩訶衍即大乘心，優曇華是靈瑞華，表說心時難
X63n1231_p0101a03║遇難解。
X63n1231_p0101a04║任聚須彌之筆，未寫纖毫；縱饒樂說之門，難敷一偈。
X63n1231_p0101a05║華嚴經云：聚須彌山為筆，未寫普眼經之一句一
X63n1231_p0101a06║偈。
X63n1231_p0101a07║印同異，泯中邊。等來去，絕偏圓。
X63n1231_p0101a08║以自心之體，非同異中邊之見，如太虗空，更無異
X63n1231_p0101a09║相。故經云：菩薩知一切法即心自性，成就慧身，不
X63n1231_p0101a10║由他悟。又起信論云：復次，真如自體相者，一切凡
X63n1231_p0101a11║夫、聲聞、緣覺、菩薩、佛，無有增減。非前際生，非後際
X63n1231_p0101a12║滅，畢竟常恒。無始已來，本性具足一切功德。所謂
X63n1231_p0101a13║自體有大智慧光明義，遍照法界義，真實識知義，
X63n1231_p0101a14║自性清淨心義，常樂我淨義，清涼不變自在義。
X63n1231_p0101a15║水朝東而星拱北。
X63n1231_p0101a16║水朝東者，尚書云：江漢朝宗于海。宗者，尊也，有似
X63n1231_p0101a17║於朝。如心為萬法宗，未有一法而不歸心者。星拱
X63n1231_p0101a18║北者，論語云：子曰：為政以德，譬如北辰，居其所而
X63n1231_p0101a19║眾星拱之。為政以德者，無為之德也。猶北辰之不
X63n1231_p0101a20║移，而眾星拱之，如一心不動，眾行歸之。
X63n1231_p0101a21║谷孕風而海納川。
X63n1231_p0101a22║斯皆法爾如是，道性自然。如寶藏論云：谷風無絕，
X63n1231_p0101a23║泉水無竭。亦比道性，無有間絕。則道不離心，心不
X63n1231_p0101a24║離道。故先德云：至妙靈通，目之曰道。又楞嚴經云：
X63n1231_p0101b01║汝之心靈，一切明了。豈非真道耶？
X63n1231_p0101b02║寂爾無聲，眾響羣音而吼地；蕩然無相，奇形異狀而
X63n1231_p0101b03║參天。
X63n1231_p0101b04║即相無相，無相即相，以是一心之境界故。如華嚴
X63n1231_p0101b05║經中，境界重重，佛身無盡，互相徹入，能同能別，全
X63n1231_p0101b06║異全同，淨穢國土，無障無礙，不論有情無情之異，
X63n1231_p0101b07║皆為一心真智之境界。
X63n1231_p0101b08║約理而分，稱真而說。蜜齊海內之甜，火均天下之熱。
X63n1231_p0101b09║一蜜甜，遍天下之蜜皆甜。一火熱，盡寰中之火皆
X63n1231_p0101b10║熱。此況若此一法是心，則世出世間一切諸法，皆
X63n1231_p0101b11║即是心矣。
X63n1231_p0101b12║當正位之發揚，因法性之施設。
X63n1231_p0101b13║此心賦者，有二觀：一、唯心識觀，二、真如實觀。先觀
X63n1231_p0101b14║唯心，次入真如。楞伽經云：自覺聖智者，令覺自心
X63n1231_p0101b15║耳。攝論云：通達唯是意言，分別無有實法，即為入
X63n1231_p0101b16║唯識方便。不取外相，即入唯心。占察經云：一、唯心
X63n1231_p0101b17║識觀，二、真如實觀。唯心觀淺，真如觀深，能入法性。
X63n1231_p0101b18║法性即真如異名。如起信論云：心若馳散，即當攝
X63n1231_p0101b19║來令住正念。其正念者，當知唯心無外境界。此即
X63n1231_p0101b20║唯心識觀。次云：即復此心亦無自相，念念不可得。
X63n1231_p0101b21║此即真如實觀。若了唯心，成唯心識觀；若了無性，
X63n1231_p0101b22║成真如實觀。心境兩亡，則成無分別智。
X63n1231_p0101b23║弗從事而失體，非一非多；不守己而任緣，亦同亦別。
X63n1231_p0101b24║如前云正位發揚者，未曾有一法，出心之正位。如
X63n1231_p0101c01║法華經云：是法住法位，世間相常住。又前云法性
X63n1231_p0101c02║施設者，般若經云：未曾有一法，而出於法性。真如
X63n1231_p0101c03║一心，不守自性，隨事建立，故云亦同亦別。雖隨事
X63n1231_p0101c04║建立，不失自體，故云非一非多。
X63n1231_p0101c05║本迹雙舉，權實俱存。
X63n1231_p0101c06║肇論云：非本無以垂末，非末無以顯本。本迹雖殊，
X63n1231_p0101c07║不思議一也。心即是本，法即是末。
X63n1231_p0101c08║言中而盡提綱要，指下而全見根源。
X63n1231_p0101c09║萬法雖殊，一言而無不該盡；千月不等，一指而各
X63n1231_p0101c10║見根源。如錦冠云：一一事中，皆具如是無盡之德。
X63n1231_p0101c11║如海一滴，即具百川。又一一事，不壞本相，不離本
X63n1231_p0101c12║位，而圓融即入。謂欲言相用，即同體寂；欲謂之寂，
X63n1231_p0101c13║相用紛然。故華嚴疏序云：超言思而迥出。匪但超
X63n1231_p0101c14║言思，抑亦出於超言思。超與不超，俱出華嚴經云：
X63n1231_p0101c15║雖復不依言語道，亦復不著無言說。但即言亡言，
X63n1231_p0101c16║即思忘思，以契超出之旨。
X63n1231_p0101c17║如一金分眾器之形，不變隨緣之道；猶千波含溼性
X63n1231_p0101c18║之理，隨緣不變之門。
X63n1231_p0101c19║金是不變，器是隨緣；波是隨緣，溼是不變。則一心
X63n1231_p0101c20║門具隨緣、不變二義。如演義記云：由隨緣即不變，
X63n1231_p0101c21║故奪差別令體空，則末寂也；由體空差別，故奪不
X63n1231_p0101c22║變令隨緣，故本寂也。以全本為末，故本便隱；全末
X63n1231_p0101c23║為本，故末便亡也。是則真如隨緣成眾生時，未曾
X63n1231_p0101c24║失於真體，故令眾生非眾生也；眾生體空即法身
X63n1231_p0102a01║時，未曾無眾生，故令法身非法身也。故二雙絕。二
X63n1231_p0102a02║既互絕，則真妄平等，無可異也。
X63n1231_p0102a03║若達斯宗，無在不在。
X63n1231_p0102a04║淨名經云：佛說一切法，皆無在無不在。約理實而
X63n1231_p0102a05║隱，云無在；約相虗而現，云無不在。斯即一心隱顯，
X63n1231_p0102a06║無礙自在也。
X63n1231_p0102a07║入聖體而靡高，居凡身而弗改。即狹而廣，毫端遍於
X63n1231_p0102a08║十方；以短攝長，剎那包於劫海。
X63n1231_p0102a09║先德云：塵含法界，無虧大小；念包九世，延促同時。
X63n1231_p0102a10║即是一心開合，以彰殊勝。如朝菌之類，夕死之徒，
X63n1231_p0102a11║豈等大椿之歲耶？此是世間人物延促之情見耳。
X63n1231_p0102a12║如華嚴經明毗目仙人執善財手，時經多劫，處歷
X63n1231_p0102a13║無邊，故不可以長短思也。若顯超勝，一生頓圓；若
X63n1231_p0102a14║約甚深，多劫莫究。延促不可定執，貴在入玄，即權
X63n1231_p0102a15║機淺學，罔測津涯矣。如華嚴經頌云：始從一念終
X63n1231_p0102a16║成劫，悉依眾生心想生，一切剎海劫無邊，以一方
X63n1231_p0102a17║便皆清淨。釋曰：一方便者，即是自心延促，由心定
X63n1231_p0102a18║量。若了一心，長短之劫自盡，故云皆清淨。華嚴經
X63n1231_p0102a19║頌云：有數無數一切劫，菩薩了知即一念，於此善
X63n1231_p0102a20║入菩提行，常勤修習不退轉。
X63n1231_p0102a21║一葉落時天下秋，一塵起處厚地收。向空門而及第。
X63n1231_p0102a22║龐居士偈云：十方同聚會，箇箇學無為，此是選佛
X63n1231_p0102a23║場，心空及第歸。
X63n1231_p0102a24║於禪苑而封侯。
X63n1231_p0102b01║世間以成功立德以為封侯，出世悟心得記以為
X63n1231_p0102b02║封候。
X63n1231_p0102b03║敵生死軍之甲冑，戰煩惱陣之戈矛。
X63n1231_p0102b04║唯識疏云：心外有法，生死輪迴；心外無法，生死永
X63n1231_p0102b05║絕。
X63n1231_p0102b06║得大總持，可作超塵之本。
X63n1231_p0102b07║心是總持都院，無法不收。
X63n1231_p0102b08║具王三昧，堪為入道之由。
X63n1231_p0102b09║能觀心性，名為上定。此心是真如三昧，一切三昧
X63n1231_p0102b10║之根本。故心為三昧之王，名王三昧。是以悟心成
X63n1231_p0102b11║道，萬行俱成。夫若了即心是佛者，自然謙下。何以
X63n1231_p0102b12║故？信自心故。知一切眾生皆有心，悉即是佛。故既
X63n1231_p0102b13║不自憍𭝟，亦不輕慢他，以知一心平等。故經云：柔
X63n1231_p0102b14║和之行，以順法界。謙下是忍辱之本。周易云：謙亨，
X63n1231_p0102b15║君子有終。彖曰：謙亨，天道下濟而光明，地道卑而
X63n1231_p0102b16║上行。天道虧盈而益謙，地道變盈而流謙，鬼神害
X63n1231_p0102b17║盈而福謙，人道惡盈而好謙。是以於自於他，不讚
X63n1231_p0102b18║不毀。若自讚，非大人之相，是衒惑人。若自毀，是妖
X63n1231_p0102b19║諂之人。若毀他，是讒賊之人。若讚他，是諂諛之人。
X63n1231_p0102b20║是以傅大士云：見好見惡但低頭，有底因緣得成
X63n1231_p0102b21║病。故知得地萬物皆生，得理萬行皆成。唯心之理，
X63n1231_p0102b22║不可忘也。迄至成佛，無有增減。
X63n1231_p0102b23║學問宗師，菩提牓樣。功德叢林，真如庫藏。
X63n1231_p0102b24║一切眾生第八識心，名含藏識，亦名宅識。如華嚴
X63n1231_p0102c01║經云：菩薩摩訶薩知善巧說法示現涅槃，為度眾
X63n1231_p0102c02║生所有方便，一切皆是心想建立，非是顛倒，亦非
X63n1231_p0102c03║虗誑。何以故？菩薩了知一切諸法三世平等，如如
X63n1231_p0102c04║不動，實際無住，不見有一眾生已受化、今受化、當
X63n1231_p0102c05║受化，亦自了知無所修行，無有少法若生若滅而
X63n1231_p0102c06║可得者，而依於一切法令所願不空。是為第九如
X63n1231_p0102c07║實住。
X63n1231_p0102c08║縱橫幻境，在一性而融虗；寂滅靈空，寄千門而顯相。
X63n1231_p0102c09║一性是萬法之性，千門是萬法之相。性相分二，融
X63n1231_p0102c10║之歸一。如涅槃經云：佛性者，名第一義空。第一義
X63n1231_p0102c11║空，名為智慧。此二不二，以為佛性。然第一義空是
X63n1231_p0102c12║佛性，名為智慧，即佛性相。第一義空不在智慧，但
X63n1231_p0102c13║名法性。由在智慧，故名佛性。以性從相，則唯眾生
X63n1231_p0102c14║得有佛性。有智慧故，牆壁瓦礫；無有智慧，故無佛
X63n1231_p0102c15║性。若以相從性，第一義空無所不在，則牆壁等皆
X63n1231_p0102c16║是第一義空，如何非性？故經云：知一切法即心自
X63n1231_p0102c17║性。論云：以色性即智性故，色體無形，說名智身。以
X63n1231_p0102c18║智性即色故，說名法身，遍一切處。其體本均，今分
X63n1231_p0102c19║性相，故分二義。
X63n1231_p0102c20║妙跡無等，寰中最親。
X63n1231_p0102c21║天下最親，莫過心也。以一切法從心所生，離心則
X63n1231_p0102c22║無一法。所以華嚴經云：以從波羅蜜所生一切寶
X63n1231_p0102c23║葢，於一切佛境界清淨解所生一切華帳，無生法
X63n1231_p0102c24║忍所生一切衣，入金剛法無礙心所生一切鈴網，
X63n1231_p0103a01║解一切法如幻心所生一切堅固香，周遍一切佛
X63n1231_p0103a02║境界如來座心所生一切佛眾寶妙座，供養佛不
X63n1231_p0103a03║懈心所生一切寶幢，解諸法如夢歡喜心所生佛
X63n1231_p0103a04║所住一切寶宮殿，無著善根所生一切寶蓮華雲
X63n1231_p0103a05║等。
X63n1231_p0103a06║小器出無邊之嘉饌。
X63n1231_p0103a07║華嚴經云：有具足優婆夷，得菩薩無盡福德藏解
X63n1231_p0103a08║脫門。能於小器中，隨諸眾生種種欲樂，出生種種
X63n1231_p0103a09║美味飲食，悉令充滿。以此小器，能於天中充足天
X63n1231_p0103a10║食，乃至人中充足人食，諸佛、聲聞、羅漢及遍鬼趣
X63n1231_p0103a11║等。乃至云：善男子！且待須臾，汝當自見。說是語時，
X63n1231_p0103a12║善財則見無量眾生從四門入，皆是優婆夷本願
X63n1231_p0103a13║所請。既來集已，敷座令坐。隨其所須，給施飲食，悉
X63n1231_p0103a14║皆充足。於小器中者，即是心器。心為無盡藏，隨念
X63n1231_p0103a15║出生一切世、出世間珍寶法門，有何窮盡？
X63n1231_p0103a16║仰空，雨莫測之殊珍。
X63n1231_p0103a17║華嚴經中明智居士云：我得隨意出生福德藏解
X63n1231_p0103a18║脫門，凡有所須，悉滿其願，所謂衣服、瓔珞、象馬、車
X63n1231_p0103a19║乘、華香、幢葢、飲食、湯藥等。乃至爾時居士知會眾
X63n1231_p0103a20║普集，須臾繫念，仰視虗空，如其所須，悉從空下，一
X63n1231_p0103a21║切眾會普皆滿足。然後為說種種法，所謂為得美
X63n1231_p0103a22║食而充足者，與說種種集福德行等。釋曰：空中雨
X63n1231_p0103a23║物者，一是居士心中出，故云隨意出生，又云須臾
X63n1231_p0103a24║繫念；二是所化眾生自心感現，機應冥合，非一非
X63n1231_p0103b01║異，成就斯事。仰視虗空者，即是法空中現，故法句
X63n1231_p0103b02║經云：菩薩於畢竟空中熾然建立。
X63n1231_p0103b03║仙人執手之時，動經塵劫。
X63n1231_p0103b04║如華嚴經中，毗目仙人執善財手，即時善財自見
X63n1231_p0103b05║其身往十方十佛剎微塵數世界中，到十佛剎微
X63n1231_p0103b06║塵數諸佛所，見彼佛剎及其眾會諸佛相好種種
X63n1231_p0103b07║莊嚴，乃至經百千億不可說不可說佛剎微塵數
X63n1231_p0103b08║劫，乃至時彼仙人放善財手，善財童子即自見身
X63n1231_p0103b09║還在本處。是知不動本位之地，身遍十方；未離一
X63n1231_p0103b10║念之中，時經塵劫。古釋云：善財隨事差別，皆入法
X63n1231_p0103b11║界。若圓融門，纔舉一門，即融諸門。然以理融事，令
X63n1231_p0103b12║事如理；以理顯事，令理如事。故云：理非無分，謂理
X63n1231_p0103b13║即事；事既有分，理亦有分。不爾，真理不即事故。理
X63n1231_p0103b14║既如事，隨舉一法，即一法界；若舉多法，即多法界。
X63n1231_p0103b15║如善財親證，暫時執手，便經多劫，明一切時圓融；
X63n1231_p0103b16║後入樓閣，普見無邊，明一切處圓融。是以善財一
X63n1231_p0103b17║生能辦多劫之行者，既善友力，瞬息之間，或有佛
X63n1231_p0103b18║所見，經不可說不可說佛剎微塵數劫修行，何得
X63n1231_p0103b19║一生不經多劫？仙人之力，長短自在故。如世王質
X63n1231_p0103b20║遇仙之碁，令斧柯爛，三世尚謂食頓。既然以長為
X63n1231_p0103b21║短，亦能以短為長。如周穆隨於幻人，雖經多年，實
X63n1231_p0103b22║唯瞬息。故結云：不應以長短之時、廣狹之處定其
X63n1231_p0103b23║旨也。
X63n1231_p0103b24║童子登樓之日，倐見前因。
X63n1231_p0103c01║善財童子登彌勒樓閣，見彌勒三生之事。
X63n1231_p0103c02║成現而雖圓至道，弘闡而全在當人。
X63n1231_p0103c03║人能弘道，非道弘人。十方三世諸佛，皆是了心成
X63n1231_p0103c04║佛。心即是法，法即是心。所以由人信故，乃能弘之。
X63n1231_p0103c05║又人即是法，法即是人。離人無有法，離法無有人。
X63n1231_p0103c06║故云此法先佛已說，後佛隨順，不加一字。故云佛
X63n1231_p0103c07║以法為師。如燕公張悅問水南善知識云：法在前
X63n1231_p0103c08║耶？佛在前耶？答云：法在前，諸佛所師，所謂法故。便
X63n1231_p0103c09║被難云：若爾，最初成佛，前無佛說，何由悟法？答云：
X63n1231_p0103c10║自然而悟。如月令中，獺乃祭天，豈有人教？燕公大
X63n1231_p0103c11║伏也。
X63n1231_p0103c12║殊功警世，大用通神。樂蘊奇音，指妙而宮商應節；心
X63n1231_p0103c13║懷覺性，智巧而動用冥真。
X63n1231_p0103c14║首楞嚴經云：譬如琴、瑟、箜篌、琵琶，雖有妙音，若無
X63n1231_p0103c15║妙指，終不能發。汝與眾生，亦復如是。寶覺真心，各
X63n1231_p0103c16║各圓滿。如我按指，海印發光；汝蹔舉心，塵勞先起。
X63n1231_p0103c17║是知指不妙故，五音不成；智不巧故，一心不現。如
X63n1231_p0103c18║藏教是拙度，通教是巧度。又但了諸法實相，不須
X63n1231_p0103c19║勤苦而修，是名巧度。
X63n1231_p0103c20║十力功高，上賢能踐。日月潛光，山川迴轉。
X63n1231_p0103c21║龐居士偈云：劫火燃天天不熱，嵐風吹動不聞聲。
X63n1231_p0103c22║百川競注海之溢，五嶽名山不見形。澄清靜慮無
X63n1231_p0103c23║蹤跡，千途盡總入無生。故知無有一法不入一心
X63n1231_p0103c24║無生之旨。
X63n1231_p0104a01║摧慢峯兮涸愛河，拆疑城兮截魔罥。
X63n1231_p0104a02║若了一心，悟法空理，則入平等際，住實相門，乃能
X63n1231_p0104a03║倒慢山，㧞愛箭，裂疑網，突魔圍。何者？以達魔界即
X63n1231_p0104a04║佛界，歸一實心故。如論有喻云：譬如蠅能緣一切
X63n1231_p0104a05║物，唯不能緣火𦦨，緣火𦦨即為燒故。魔亦如是，能
X63n1231_p0104a06║緣一切法，唯不能緣諸法實相。若入實相，魔即實
X63n1231_p0104a07║相，何所惑耶？故論云：魔界如，佛界如，一如無二如，
X63n1231_p0104a08║皆法界印。豈以法界印，更壞法界印？又論云：絕見
X63n1231_p0104a09║解般若菩薩，如捕魚人，見一大魚，入深大水，鈎網
X63n1231_p0104a10║所不及，則絕望憂愁，以離六十二見網故。
X63n1231_p0104a11║明之而法法在我，巨嶽可移；昧之而事事隨他，纖毫
X63n1231_p0104a12║莫辯。
X63n1231_p0104a13║還源觀云：明者德隆於即日，昧者望絕於多生。又
X63n1231_p0104a14║李長者論云：迷之者歷劫浪修，悟之者當體凝寂。
X63n1231_p0104a15║皆是一心迷悟，致茲得失。
X63n1231_p0104a16║法無難易，轉變由人。
X63n1231_p0104a17║迷時人逐法，悟了法由人。迷時執心為境，被境所
X63n1231_p0104a18║轉；悟時了境即心，一切由我。
X63n1231_p0104a19║促多生於一念，化寒谷為芳春。
X63n1231_p0104a20║一念證真，功超累劫。如寒谷遇春，萌芽頓發。故華
X63n1231_p0104a21║嚴論云：不如一念緣起無生，超彼三乘權學等見。
X63n1231_p0104a22║如華嚴䇿林問云：成功立德，三教修同。如何此經
X63n1231_p0104a23║讚無功用？答：緣修積行，即說立功。造極體真，須忘
X63n1231_p0104a24║功用。無功即功，流未來際。無用之用，用周十方。無
X63n1231_p0104b01║功之功，曰真功矣。如乘舟入海，頓息篙橈。而舉帆
X63n1231_p0104b02║隨風，萬里非遠。功用行息，是止篙橈。無相智圓，即
X63n1231_p0104b03║錦帆高舉，無依無住。既無功用，則處法流，長遊智
X63n1231_p0104b04║海。
X63n1231_p0104b05║秉大矩而燭幽關，炳然見旨；駕迅航而渡深濟，倐爾
X63n1231_p0104b06║登真。
X63n1231_p0104b07║若直了一心，菩提易辦。如登車立屆於遐方，似乘
X63n1231_p0104b08║船坐至於千里。
X63n1231_p0104b09║生如來家之要。
X63n1231_p0104b10║若心外行法，是生世俗家。若了心即佛，是生如來
X63n1231_p0104b11║家。此一心法，諸佛本宗。語默卷舒，常順一真之道。
X63n1231_p0104b12║治生產業，不違實相之門。運用施為，念念而未離
X63n1231_p0104b13║法界。行住坐臥，步步而常在其中。若不信之人，對
X63n1231_p0104b14║面千里。如寒山子詩云：可貴天然物，獨一無伴侶。
X63n1231_p0104b15║促之在方寸，延之一切處。汝若不信受，相逢不相
X63n1231_p0104b16║遇。如明達之者，寓目關懷，悉能先覺。若未遇之子，
X63n1231_p0104b17║可以事知，舉動施為，未嘗間斷。如蔡順，字君仲。順
X63n1231_p0104b18║少孤，養母。常出求薪，有客卒至，母望順不還，乃囓
X63n1231_p0104b19║其指。順即心動，棄薪馳歸，跪問其故。母曰：有急客
X63n1231_p0104b20║來，吾囓指以悟汝耳。又唐裴敬彝，父為陳王典所
X63n1231_p0104b21║殺。敬彝時在城，忽自覺流涕不食，謂人曰：我大人
X63n1231_p0104b22║凡有痛處，吾即不安。今日心痛，手足皆廢，事在不
X63n1231_p0104b23║測。遂乃歸覲，父果已死。又唐張志安，居鄉閭稱孝，
X63n1231_p0104b24║差為里尹。在縣忽稱母疾急，縣令問志安，曰：母有
X63n1231_p0104c01║疾，志安亦病。志安適患心痛，是以知母有疾。令因
X63n1231_p0104c02║之差人覆之，果如所說。尋奏高表門閭，拜為散騎
X63n1231_p0104c03║常侍。
X63n1231_p0104c04║行菩薩道之因。
X63n1231_p0104c05║法華經云：若未聞法華經者，當知是人未善行菩
X63n1231_p0104c06║薩道；若有得聞是經典者，乃能善行菩薩之道。又
X63n1231_p0104c07║菩薩所修萬行，皆是不空如來藏真心不變性起
X63n1231_p0104c08║功德。如起信論云：復次，真如依言說分別，有二種
X63n1231_p0104c09║義。云何為二？一者、如實空，以能究竟顯實故；二者、
X63n1231_p0104c10║如實不空，以有自體具足無漏性功德故。華嚴記
X63n1231_p0104c11║云：自性清淨心，不與妄合，則名為空；性具萬德，即
X63n1231_p0104c12║名不空。若離妄心，實無可空，則顯空藏。因妄而顯
X63n1231_p0104c13║不空藏，要由翻染，方顯不空。如本有檀德，今為慳
X63n1231_p0104c14║貪；本有尸德，今隨五欲；本有寂定，今為亂想；本有
X63n1231_p0104c15║大智，今為愚癡。是則慳藏於施，乃至愚藏於慧。故
X63n1231_p0104c16║論云：以知法性無慳貪故，隨順修行檀波羅蜜等。
X63n1231_p0104c17║萬行例然。故本有真實識知義云：若心有動，非真
X63n1231_p0104c18║識知。明妄心之動，藏其真如。是以即妄之空，藏不
X63n1231_p0104c19║空之萬德。故經云：知妄本自真，見佛則清淨。以能
X63n1231_p0104c20║究竟顯實，故名為空。故知空藏，能藏不空。能藏既
X63n1231_p0104c21║空，則顯不空藏之本來具矣。又普賢行遊入十方，
X63n1231_p0104c22║略有十門：一、入世界，法界緣起於即入故。二、入眾
X63n1231_p0104c23║生界，生界、佛界無二體故。三、供養，一一供具皆稱
X63n1231_p0104c24║真故。四、明請法，窮法界智，無時不請諸佛，無時不
X63n1231_p0105a01║雨法故。五、大智攝生，了生迷倒而無眾生，不礙化
X63n1231_p0105a02║故。六、明現通，十方塵剎互入重重，震動現相而無
X63n1231_p0105a03║息故。七、常寂定，未曾一念有起動故。八、廣出生，念
X63n1231_p0105a04║念毛孔出現諸境，無窮盡故。九者、說法，念念常雨
X63n1231_p0105a05║無邊法雨，雨一切故。十、明總說，上之九義，舉一全
X63n1231_p0105a06║收，無前後故。
X63n1231_p0105a07║萬別千差，靡出虗空之性；尊高卑下，難逃平等之津。
X63n1231_p0105a08║一切法性，即是眾生心性。眾生心性，即是虗空性。
X63n1231_p0105a09║問：真妄相乖，其猶水火。云何此二，得交徹耶？答：真
X63n1231_p0105a10║妄二法，同一心故，而得交徹。若演若達，多狂故失
X63n1231_p0105a11║頭，却復本心，頭不曾失。設爾狂時，頭亦不失。狂情
X63n1231_p0105a12║纔歇，歇即菩提。性淨明心，不從人得。如迷真執妄，
X63n1231_p0105a13║迷情纔悟，即復真心。設正迷時，真亦不失。
X63n1231_p0105a14║剪惑裁疑，標真顯正。使佛法之穹崇，致宗門之昌盛。
X63n1231_p0105a15║類秋江萬影而交羅。
X63n1231_p0105a16║經明十喻中，一如影喻，一喻體虗無實，二喻有用
X63n1231_p0105a17║能廕覆義。故華嚴記云：如明淨物得日光曜，於屋
X63n1231_p0105a18║壁上有光影現。如來應機現身亦爾，謂曰喻如來，
X63n1231_p0105a19║身樹等質以喻眾生。日無異體，質有萬差，樹側影
X63n1231_p0105a20║邪、形端影正，影不現於日內，但有質邊弄影多端，
X63n1231_p0105a21║隨心萬品。
X63n1231_p0105a22║狀，寒室千燈而互暎。
X63n1231_p0105a23║一室千燈，光光涉入，一心萬境，萬境一心，如光無
X63n1231_p0105a24║礙。
X63n1231_p0105b01║若鳥戞以翱翔，似魚沈淵而游泳。
X63n1231_p0105b02║入楞伽經云：若一切唯心，世間何處住？去來依何
X63n1231_p0105b03║法？云何見地中？如鳥虗空中，依心風而去，不住不
X63n1231_p0105b04║觀察，於地上而去。如是諸眾生，依分別心動，自心
X63n1231_p0105b05║中來去，如空中飛鳥。見是資生器，佛說心如是。故
X63n1231_p0105b06║知舉足下足，不離自心。如鳥若離空，何以騫翥？魚
X63n1231_p0105b07║若離水，豈得浮沈？故祖師彌遮迦問祖師婆須蜜
X63n1231_p0105b08║曰：何方而來？復往何許？答曰：從自心來，復往無處。
X63n1231_p0105b09║啼笑而佛慧分明，行坐而覺源清淨。
X63n1231_p0105b10║長者論云：不乖當念，蘊功即佛，都無時分遷轉之
X63n1231_p0105b11║相，應真自性，常轉法輪。又云：纖塵不隔於十方，毛
X63n1231_p0105b12║孔詎妨於剎海？又云：三世一念，古今咸即。過去、未
X63n1231_p0105b13║來無盡之劫，同時無礙，一念成正覺時也。三賢菩
X63n1231_p0105b14║薩念念入法流水中，任運至佛。初水、後水，一性水
X63n1231_p0105b15║故；因佛、果佛，一性佛故。於其中間無初、中、後，不隔
X63n1231_p0105b16║念故，依本法故，無念可隔，因果便終。一念相應一
X63n1231_p0105b17║念佛，不論相好及與神通，相好、神通從此正覺中
X63n1231_p0105b18║得。若證正覺，即不著諸相，但以覺道相應故，神通、
X63n1231_p0105b19║相好不求自至。又云：明眾生世間即法界故，眾生
X63n1231_p0105b20║性即不思議故，眾生分別即如來智故。又如來根
X63n1231_p0105b21║本智是眾生分別心，契同無二故，法界自在。
X63n1231_p0105b22║妙解而唯應我，是列祖襟喉。
X63n1231_p0105b23║此心賦者，但說真心，不言妄識。以真心妄心，各有
X63n1231_p0105b24║性相。且真心以靈知寂照為心，不空無住為體，實
X63n1231_p0105c01║相為相。妄心以六塵緣影為心，無性為體，攀緣思
X63n1231_p0105c02║慮為相。此緣慮覺了能知之妄心，而無自體。但是
X63n1231_p0105c03║前塵，隨境有無。境來即生，境去即滅。因境而起，全
X63n1231_p0105c04║境是心。又因心照境，全心是境。各無自性，唯是因
X63n1231_p0105c05║緣。故法句經云：𦦨光無水，但陽氣耳。陰中無色，但
X63n1231_p0105c06║緣氣耳。以熱時炎氣，因日光爍，遠看似水，但從想
X63n1231_p0105c07║生，唯陽氣耳。此虗妄色心，亦復如是。以自業為因，
X63n1231_p0105c08║父母外塵為緣，和合似現色心，唯緣氣耳。故圓覺
X63n1231_p0105c09║經云：妄認六塵緣影，為自心性。故知此能推之心，
X63n1231_p0105c10║若無因緣，即不生起。但從緣生，緣生之法，皆是無
X63n1231_p0105c11║常。如鏡裏之形，無體而全因外境；似水中之月，不
X63n1231_p0105c12║實而虗現空輪。認此為真，愚之甚矣。所以慶喜執
X63n1231_p0105c13║而無據，七處茫然；二祖了而不生，一言契道。則二
X63n1231_p0105c14║祖求此緣慮不安之心不得，即知真心遍一切處。
X63n1231_p0105c15║悟此為宗，遂乃最初紹於祖位。阿難因如來推破
X63n1231_p0105c16║妄心，乃至於五陰、六入、十二處、十八界、七大性，一
X63n1231_p0105c17║一微細窮詰，徹底唯空，皆無自性。既非因緣自他
X63n1231_p0105c18║和合而有，又非自然無因而生，悉是意言識想分
X63n1231_p0105c19║別。因茲豁悟妙明真心，廣大含容，徧一切處。即與
X63n1231_p0105c20║大眾俱達此心，同聲讚佛云：妙湛總持不動尊，首
X63n1231_p0105c21║楞嚴王世希有。消我億劫顛倒想，不歷僧祇獲法
X63n1231_p0105c22║身。即同初祖直指人心，見性成佛。此一真心，則列
X63n1231_p0105c23║祖之襟喉也。
X63n1231_p0105c24║通心而莫更餘思。羣賢性命。
X63n1231_p0106a01║如不增不減經云：甚深義者，即第一義諦。第一義
X63n1231_p0106a02║諦者，即眾生界。眾生界者，即如來藏。如來藏者，即
X63n1231_p0106a03║法身。釋曰：夫心者，為諸法總持之門，作萬有真實
X63n1231_p0106a04║之性，故稱第一義諦。雜雜心念，故號眾生。是心之
X63n1231_p0106a05║界，即眾生界。從真如性起，名曰如來。無所缺減，乃
X63n1231_p0106a06║目為藏。能積聚恒沙功德，故名法身。是以仁王經
X63n1231_p0106a07║云：最初一念，具足八萬四千波羅蜜。諸身分中，命
X63n1231_p0106a08║根為上；諸法門中，心為其上。
X63n1231_p0106a09║
X63n1231_p0106a10║註心賦卷第一