X63n1238_p0222a01║
X63n1238_p0222a02║No. 1238
X63n1238_p0222a03║寶鏡三昧原宗辨謬說
X63n1238_p0222a04║
X63n1238_p0222a05║洞下衡南大義山沙門　淨訥　述
X63n1238_p0222a06║世尊凡為說法，或先舉喻，次舉法。或先舉法，次舉喻。
X63n1238_p0222a07║謂之法喻相參，以曉未悟。此古今說法之恒規也。雲
X63n1238_p0222a08║巖寶鏡三昧建章二十六句，廣舉大法為案。恐人以
X63n1238_p0222a09║文害義，故引嬰兒喻作證。所謂如世嬰兒，五相完具。
X63n1238_p0222a10║不去不來，不起不住。婆婆和和，有句無句。下復舉重
X63n1238_p0222a11║離一喻曰，如離六爻，偏正回互。疊而為三，變盡成五。
X63n1238_p0222a12║此謂以喻合喻，使人了了無疑。雲巖惟取重離一卦
X63n1238_p0222a13║為喻，此外竝無干涉。故曰疊而為三，變盡成五。所云
X63n1238_p0222a14║三疊五變，是法數，非卦數。是藉卦之陰陽二爻，以明
X63n1238_p0222a15║偏正回互之義。以疊三喻三德，變五喻五位。五本乎
X63n1238_p0222a16║三，三本乎一。合上嬰兒喻，雖有五相，而具於一人。恐
X63n1238_p0222a17║人於此起三五異見，乃重說二喻曰，如荎草味，如金
X63n1238_p0222a18║剛杵。草雖五味，具於一枚。杵雖三相，具於一事。前後
X63n1238_p0222a19║四喻，皆以總攝別，以體攝用。諄諄發明三德五位，悉
X63n1238_p0222a20║本乎一心。故斷章取義，專取重離為喻。即事顯理，以
X63n1238_p0222a21║彰正偏妙叶之旨。何得浪談易理，認婉喻為正解乎。
X63n1238_p0222a22║或曰，何謂三德。曰，法身，般若，解脫是也。何謂五位。曰，
X63n1238_p0222a23║正中偏，偏中正，正中來，兼中至，兼中到。此洞山之建
X63n1238_p0222a24║立也。以至五位君臣，五位功勳，五位王子，皆原此爾。
X63n1238_p0222b01║立名異而體同。其所本者，亦從大教住行向地等妙
X63n1238_p0222b02║發來。故舉五則攝盡一切，差別無餘也。
X63n1238_p0222b03║或曰：三德於重離如何分配？曰：初疊即重離初爻、二
X63n1238_p0222b04║爻二，二疊即三爻、四爻二，三疊即五爻、六爻二，每一
X63n1238_p0222b05║疊取陰陽兩爻為喻。在卦乃乘承比應，是世間之道；
X63n1238_p0222b06║在法乃體用回互，是出世間之道，故借喻以顯其法
X63n1238_p0222b07║也。
X63n1238_p0222b08║如初疊卦義，兩爻一陽一陰，首得乾之初九，為少陽
X63n1238_p0222b09║而居陽位，取乾元善長之本，以喻初住之根本智，無
X63n1238_p0222b10║一法當情，所謂正位也。次得坤之六二，為少陰而居
X63n1238_p0222b11║陰位，取敬以直內，義以方外之德，用喻初住之普賢
X63n1238_p0222b12║行，涉大功勳，所謂偏位也。智行互參，直透過五十二
X63n1238_p0222b13║位，而回入妙有，五位一貫，故初成般若德也。
X63n1238_p0222b14║如二疊卦義，兩爻純陽，初得乾之九三為太陽而居
X63n1238_p0222b15║陽位，次得乾之九四為老陽而居陰位，剛柔互徹，理
X63n1238_p0222b16║事合明，故於法喻大智已滿，大行已圓，成等正覺，故
X63n1238_p0222b17║次成法身德也。
X63n1238_p0222b18║如三疊卦義，兩爻一陰一陽，首得坤之六五為太陰，
X63n1238_p0222b19║而居太陽之位，次得乾之上九為老陽，而居老陰之
X63n1238_p0222b20║位，其動而無動，靜而無靜，動靜恒如，非離非即，故於
X63n1238_p0222b21║法喻五位，佛果已畢，隱勝現劣，隨類化身，非凡而凡，
X63n1238_p0222b22║非聖而聖，生佛二習，悉皆融化，故末成解脫德也。
X63n1238_p0222b23║或曰：五位於重離五變，如何分配？曰：即以六爻從下
X63n1238_p0222b24║至上，而互成五變也。每一變，用上下二爻，陰陽交徹，
X63n1238_p0222c01║以喻偏正回互之旨。首以初爻之少陽，比二爻之少
X63n1238_p0222c02║陰，為⚋變。⚍陽剛而陰柔，喻初位正中偏，以明從體
X63n1238_p0222c03║起用，寂而常照也。次即二爻之少陰，比三爻之太陽。
X63n1238_p0222c04║⚎陰極而陽生，喻第二位偏中正，以明攝用歸體，照
X63n1238_p0222c05║而常寂也。次即三爻之太陽，比四爻之老陽。⚌陽極
X63n1238_p0222c06║而暗動，喻第三位正中來，以明體用圓明，功位齊彰，
X63n1238_p0222c07║寂照一如也。次即四爻之老陽，比五爻之老陰。⚍為
X63n1238_p0222c08║陽隱於陰，陰升於陽，隱顯自在，觸背俱非，喻第四位
X63n1238_p0222c09║兼中至，以明道後普賢行，行彌法界，機彼無遺，非寂
X63n1238_p0222c10║非照也。次即五爻之老陰，比六爻之老陽。⚎陰居陽
X63n1238_p0222c11║位，明用無窮，陽居陰位，大功不宰，頭頭上顯，事事無
X63n1238_p0222c12║礙，喻第五位兼中到，以明聖凡一際，生佛兩忘，齊與
X63n1238_p0222c13║法界，而法界量滅，寂照同泯也。
X63n1238_p0222c14║此雲巖所引重離一卦觀爻相，有如此回互之妙，乃
X63n1238_p0222c15║拈來為喻。初以六爻分三疊，以象三德。次以六爻分
X63n1238_p0222c16║五變，以象五位。不動本卦，而三五之體用回互，位位
X63n1238_p0222c17║本自天然。有如伏羲神禹，見河洛二圖，陰陽法數，遂
X63n1238_p0222c18║援數以窮理，堪為儒宗，兼可通於釋宗，作人天之眼
X63n1238_p0222c19║目也。若覺範之非理變卦，非理配法，其違戾儒佛之
X63n1238_p0222c20║旨，遺害於千古之後，滔滔而莫之返，可不痛乎。
X63n1238_p0222c21║辯謬諸條不錄，莫大義以明，則諸謬自消矣。茲更
X63n1238_p0222c22║錄諸師建立宗旨大意數條觀之，則不墮邪謬矣。
X63n1238_p0222c23║第一、雲巖如離六爻偏正回互者，此單取爻☲相奇
X63n1238_p0222c24║偶，發明五位回互，所謂錯然則吉，不可犯忤。觀錯然
X63n1238_p0223a01║二字，則知指奇偶為言。若各居本位，則滯在觸背，乃
X63n1238_p0223a02║犯忤之過也。即此可知是取奇偶，非取卦義明矣。即
X63n1238_p0223a03║如正偏五位，亦是秉華嚴住行向地等妙為宗，不然
X63n1238_p0223a04║何不停四至六？是知先德准此五位為式，乃建立五
X63n1238_p0223a05║位正偏。詳而示之，初位正中偏之正者，乃的指大悟
X63n1238_p0223a06║一真法界之空如來藏性為體，是道前文殊之智舍
X63n1238_p0223a07║事就理為宗也。纔入正位，不許坐著，坐著則成滲漏，
X63n1238_p0223a08║故著一偏字以遣我執，乃能從體起用也。第二位偏
X63n1238_p0223a09║中正之偏者，與初位偏字稍別，謂是從體起用。五十
X63n1238_p0223a10║二位大行多涉有為，舍理就事，轉功就位，是大悟已
X63n1238_p0223a11║後證不空如來藏性為用。纔涉功勳，不許坐著，坐著
X63n1238_p0223a12║則成滲漏，故著一正字以遣法執，方能圓滿佛果。此
X63n1238_p0223a13║一正字乃道後之後得智，是以諸佛果地覺之正本
X63n1238_p0223a14║初位，諸佛因地心之正而為言也。此兩位是圓教五
X63n1238_p0223a15║十二位智行互融，因果一如之般若德也。如善財初
X63n1238_p0223a16║見文殊，末見普賢，是智行圓滿，佛果之位，無二無別
X63n1238_p0223a17║也。第三正中來者，此一正字，是攝前因果一如之正，
X63n1238_p0223a18║為佛果已滿，方堪垂法利生，是初住八相成道，已證
X63n1238_p0223a19║法身德，而現應化二身，善赴羣機，故曰正中來也。第
X63n1238_p0223a20║四兼中至者，此明道後普賢行，謂兼前三位之旨。至
X63n1238_p0223a21║者，周也。謂佛果之後，乃純是利他之行，一一周徧法
X63n1238_p0223a22║界而無遺矣。如華嚴現等法界身，雲利等法界眾生，
X63n1238_p0223a23║故曰至也。第五位兼中到者，謂到此位，兼前四位，一
X63n1238_p0223a24║齊泯踪絕跡，生佛如如，依正如如，是一真法界，並無
X63n1238_p0223b01║三世十方迷悟聖凡之跡，故曰到也。到者，墮也。不然，
X63n1238_p0223b02║則三漏齊犯，故以三墮齊收，而成解解德也。然此五
X63n1238_p0223b03║位即一位，故復引荎草而為喻也。五位皆屬建立，為
X63n1238_p0223b04║方便接引，故喻如嬰兒也。三德本乎一心，故喻如金
X63n1238_p0223b05║剛杵也。此略言雲巖建旨之妙如是。
X63n1238_p0223b06║第二、洞山价祖根正偏，復建五位功勳者，蓋恐學人
X63n1238_p0223b07║坐著正偏，遂以乾慧為足，則道果難臻，故於各位下
X63n1238_p0223b08║建立功勳，以明五位進修淺深之旨。其於正中偏下
X63n1238_p0223b09║立向位者，謂念念趨向根本不動智佛，始得其正，則
X63n1238_p0223b10║知初位以趨向為功勳也。於偏中正下立奉位者，謂
X63n1238_p0223b11║五十二位階級，念念奉重佛果為宗，始得佛果圓滿，
X63n1238_p0223b12║故以奉重為功勳也。於正中來下立功位者，謂乘前
X63n1238_p0223b13║五十二位有修有證之功，而至妙覺無修無證之果，
X63n1238_p0223b14║故獨以大功為功勳也。於兼中至下立共功者，謂道
X63n1238_p0223b15║後普賢行乃攝化無餘，必須感應道交，方堪受化，所
X63n1238_p0223b16║謂賓主交光，真俗一致，故以共功為功勳也。於兼中
X63n1238_p0223b17║到下立功功位者，謂前四位是有為無為之道，通屬
X63n1238_p0223b18║自利利他邊事，而心佛眾生不能泯跡於此位，乃得
X63n1238_p0223b19║心佛眾生同歸實際，是以智遣智，渾合如如，故曰功
X63n1238_p0223b20║功也。
X63n1238_p0223b21║第三曹山寂祖，又根功勳而立五位君臣者，此明正
X63n1238_p0223b22║偏五位尊卑主伴之德相也。故於正中偏下，立君視
X63n1238_p0223b23║臣，是喻從體起用之德相也。於偏中正下，立臣奉君，
X63n1238_p0223b24║是喻攝用歸體之德相也。於正中來下，立君位居中，
X63n1238_p0223c01║是喻因果一如，理事互融之德相也。於兼中至下，立
X63n1238_p0223c02║臣位，是喻道後普賢大行，純是利他，為冥應羣生之
X63n1238_p0223c03║德相也。於兼中到下，立君臣道合，是喻凡聖同泯，正
X63n1238_p0223c04║符華嚴六相之壞相也。
X63n1238_p0223c05║第四、石霜諸祖又根正偏功勳君臣之制，而立五位
X63n1238_p0223c06║王子者，此單明五位權實二智之差別也。五位皆以
X63n1238_p0223c07║生為言者，顯二智之發生也。五位皆以王為言者，顯
X63n1238_p0223c08║尊卑自在之義也。五位皆以子為言者，顯智種嗣息
X63n1238_p0223c09║之義也。蓋物物有智，常被五蘊八識所覆，必值佛祖
X63n1238_p0223c10║啟迪，乃能開發，從始至終，權實不同，故應五位次第
X63n1238_p0223c11║建立，始盡萬法源底。於初位下立為誕生王子者，謂
X63n1238_p0223c12║即根本無明而成不動之智，此智向者隱覆，今乃初
X63n1238_p0223c13║發，是根本智，故喻為誕生也。於第二位下立為朝生
X63n1238_p0223c14║者，是從真際起大功勳，破九界無明，起十度大行，已
X63n1238_p0223c15║涉有為，是差別智，故喻為朝生也。前位是夜半正明，
X63n1238_p0223c16║此位是天曉不露，故名回互。於第三位下立為末生
X63n1238_p0223c17║者，是功位已滿，即補處位，唯此最後一生，即便八相
X63n1238_p0223c18║成道，是後得智，故喻為末生也。於第四位下立為化
X63n1238_p0223c19║生者，是道後普賢行，乃冥應羣機之種智，而變化莫
X63n1238_p0223c20║測，故直云化生也。於第五位下立為內生者，是攝前
X63n1238_p0223c21║四位齊至法界，而法界量滅，同歸實際，是一真法界
X63n1238_p0223c22║大寂滅忍，當生亦不生，故喻如內生也。
X63n1238_p0223c23║以上四種建立同異之旨，總不外始祖重離六爻一
X63n1238_p0223c24║喻，所謂疊三成五，天然自成之妙，是顯自性因果一
X63n1238_p0224a01║周，與華嚴六相義無二無別，故余已悉於辯謬之中，
X63n1238_p0224a02║毫無可惑。今復見以曹山君臣五位之圖前後移置
X63n1238_p0224a03║者，故再為詳明之。如謂正中之君位可移置於初位，
X63n1238_p0224a04║第四臣位可移置於二位，第一君視臣可移置於第
X63n1238_p0224a05║三位，第二臣奉君可移置於第四位，將復謂雲巖正
X63n1238_p0224a06║位之正中來，洞山正位之功位，石霜正位之末生王
X63n1238_p0224a07║子，皆可移在初位乎？三種正位斷不可移，則知三家
X63n1238_p0224a08║先後各二位皆不可移明矣。若明此四種建立必不
X63n1238_p0224a09║可移，即知雲巖重離六爻之喻，詎容損益絲毫？而吾
X63n1238_p0224a10║於辯謬集中所詳三疊五變之義，彰明較著，復何疑
X63n1238_p0224a11║哉？即以先代君臣五位黑白間錯之圖式，參對重離
X63n1238_p0224a12║奇偶陰陽之爻象，與正偏、功勳、王子三種建立之法
X63n1238_p0224a13║式，位位貼體參合，無不相符。如以日照日，至此則知
X63n1238_p0224a14║石門所撰巽、兌、中孚、大過之卦義，內紹外紹之王種
X63n1238_p0224a15║義，大慧所註宰相、將軍、庶民之子，黑處說白，白處說
X63n1238_p0224a16║黑，回互之義，豈不大相剌謬也哉？諸家隨聲逐響而
X63n1238_p0224a17║宗其說，大似謗佛謗祖，慎之慎之！
X63n1238_p0224a18║
X63n1238_p0224a19║寶鏡三昧原宗辨謬說（終）