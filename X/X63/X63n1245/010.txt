X63n1245_p0549c14║
X63n1245_p0549c15║
X63n1245_p0549c16║
X63n1245_p0549c17║重雕補註禪苑清規第十卷
X63n1245_p0549c18║
X63n1245_p0549c19║勸檀信
X63n1245_p0549c20║在家菩薩先當事佛。務極嚴謹。永斷葷酒。堅守齋法。
X63n1245_p0549c21║於諸慾染誓不擬犯。親近知識發明己見。隨其悟入
X63n1245_p0549c22║如理修行。若初心之士。未能頓除葷酒。且食早素。一
X63n1245_p0549c23║月之間已能減半。久習淳熟自能永斷長齋。及欲障
X63n1245_p0549c24║厚者。先且奉行五戒。然後進登菩薩清淨大戒。若未
X63n1245_p0550a01║能親近知識者。但應讀誦大乘助發正見。若未悟摩
X63n1245_p0550a02║訶般若者。但依佛語修行。時中亦不虗棄。學般若菩
X63n1245_p0550a03║薩。應當勤發願云。南無佛。南無法。南無僧。願身心安
X63n1245_p0550a04║樂。進道無魔。般若光中念念之間。常以般若發悟一
X63n1245_p0550a05║切眾生。普願一切眾生頓悟摩訶般若波羅密多。同
X63n1245_p0550a06║成無上正遍知覺。
X63n1245_p0550a07║齋僧儀
X63n1245_p0550a08║齋僧之法以敬為宗。但依僧次延迎。不得妄生輕重。
X63n1245_p0550a09║凡夫肉眼誰辨聖賢。誤起輕心定招薄福。或有親臨
X63n1245_p0550a10║梵剎就設齋筵。此人來世之中必感自然之報。然而
X63n1245_p0550a11║清淨福田理應專一。不宜多招賓客雜亂正因。設携
X63n1245_p0550a12║親友隨喜勝緣。但可飲食均平請各隨眾。不可容居
X63n1245_p0550a13║高位倍享精豐。僧在下流隨緣澹薄。設齋之日亦應
X63n1245_p0550a14║慎護三業。不得飲酒食肉。若能如此。福德無量。
X63n1245_p0550a15║百丈規繩頌
X63n1245_p0550a16║按百丈大智禪師以禪宗肇自少室。至曹溪已來多
X63n1245_p0550a17║居律寺。雖則別院。然於說法住持未合軌度。故常爾
X63n1245_p0550a18║介懷。乃曰。祖宗之道欲誕布化。冀其將來永不泯者。
X63n1245_p0550a19║豈當與諸部阿笈摩教為隨行耶（舊梵語阿含。新云阿笈摩。即小乘教
X63n1245_p0550a20║也）。或曰瑜伽論．瓔珞經．大乘戒律何不依隨耶。師曰。
X63n1245_p0550a21║吾所宗非局大小乘。非異大小乘。當愽約折中。設於
X63n1245_p0550a22║制範。務其宜也。於是創意。別立禪居。
X63n1245_p0550a23║昔時居律寺別院啟禪門大智禪師後
X63n1245_p0550a24║方知祖道尊
X63n1245_p0550b01║凡具道眼有可遵之德者。號曰長老。如西域道高臘
X63n1245_p0550b02║長。呼須菩提等之謂也。既為化主。即處于方丈。同淨
X63n1245_p0550b03║名之室。非私寢之室也。
X63n1245_p0550b04║道德兼隆者方能嗣祖宗須菩提雅號
X63n1245_p0550b05║無垢稱家風
X63n1245_p0550b06║不立佛殿。唯搆法堂者。表佛祖親受。當代為尊也。
X63n1245_p0550b07║入門無佛殿陞座有虗堂即此傳心印
X63n1245_p0550b08║當知是法王
X63n1245_p0550b09║所裒學眾無多少。二無高下。盡入僧堂中。依夏次安
X63n1245_p0550b10║排。設長連牀椸架掛搭道具。
X63n1245_p0550b11║學徒無眾寡高下入僧堂道具安椸架
X63n1245_p0550b12║周圍設廣牀
X63n1245_p0550b13║臥必斜枕牀脣。右脇吉祥睡者。以其坐禪既久。略偃
X63n1245_p0550b14║息而已。具四威儀也。
X63n1245_p0550b15║斜枕牀脣臥安祥右脇眠暫時調四大
X63n1245_p0550b16║敷坐復安禪
X63n1245_p0550b17║除入室請益。任學者勤怠。或上或下。不拘常準。
X63n1245_p0550b18║入室參玄理摳衣請益時任他勤與怠
X63n1245_p0550b19║上下勿常儀
X63n1245_p0550b20║其闔院大眾朝參夕聚。長老上堂陞座。主事徒眾鴈
X63n1245_p0550b21║立側聆。賓主問酬激揚宗要者。示依法而住也。
X63n1245_p0550b22║夕聚晨參處師徒集會時陞堂須鴈立
X63n1245_p0550b23║側耳聽玄微
X63n1245_p0550b24║齋粥隨宜。二時均平。其節儉者表法食雙運也。行普
X63n1245_p0550c01║請法者上下均力也。置十務謂之寮舍。每用首領一
X63n1245_p0550c02║人管。多人營事。令各司其局也（主飰者自為飯頭。主菜者自為菜領。餘皆
X63n1245_p0550c03║倣此）。
X63n1245_p0550c04║法食宜雙運精麤且過時諸頭分局務
X63n1245_p0550c05║普請貴勻齊
X63n1245_p0550c06║或有假號竊形。混于清眾。竝別致喧撓之事。即堂司
X63n1245_p0550c07║維那撿舉。抽下本位掛搭。擯令出院者。貴安清眾也。
X63n1245_p0550c08║不信天真佛來為假比丘即時抽掛搭
X63n1245_p0550c09║去矣莫迴頭
X63n1245_p0550c10║或有所犯。即須集眾以拄杖杖之。焚燒道具。逐從偏
X63n1245_p0550c11║門而出者。示耻辱也。
X63n1245_p0550c12║犯重焚衣鉢應當集眾人山藤聊示耻
X63n1245_p0550c13║驅擯出偏門
X63n1245_p0550c14║詳此條制有四種益。一不污清眾生恭信心故。三業
X63n1245_p0550c15║不善不可共住。準律合用梵壇治之。當驅出院。清眾
X63n1245_p0550c16║既安。恭信生矣。二不毀僧形徇佛制故。隨宜懲罰得
X63n1245_p0550c17║留法服。後必悔之。三不擾公門省獄訟故。四不洩于
X63n1245_p0550c18║外護綱宗故。四來同居凡聖孰辨。且如來應世尚有
X63n1245_p0550c19║六群之黨。況今像末豈得全無。向見有輩但見一僧
X63n1245_p0550c20║有過便雷同譏誚。殊不知以輕眾慢法。其損甚大。今
X63n1245_p0550c21║禪門若無妨害者。宜依百丈叢林格式量事區分。雖
X63n1245_p0550c22║立法防姦未為賢士。然寧可有法而無犯。不可有犯
X63n1245_p0550c23║而無教。推百丈禪師護法之益。其為大矣。
X63n1245_p0550c24║擯逐成何益安禪不毀僧公門無獄訟
X63n1245_p0551a01║祖蓆播嘉聲
X63n1245_p0551a02║今禪門別行。由百丈之始。略敘大要。徧示後來。學者
X63n1245_p0551a03║貴不忘其本也。諸方自古共遵。所濟眾務急。救弊之
X63n1245_p0551a04║要者。凡三十件。用示方來。切在詳稟。確志維衛。永成
X63n1245_p0551a05║軌範。俾醜迹穢聲無流外聽。不唯叔世禪林之光茂。
X63n1245_p0551a06║亦乃護法之一端耳。其事件名數條牒如左。
X63n1245_p0551a07║百丈存綱領諸方酌古今始終三十事
X63n1245_p0551a08║一一護叢林
X63n1245_p0551a09║一堂司凡掛搭僧人。須依六念上戒臘資次安掛。或
X63n1245_p0551a10║寺門主執及化導迴。只可移上三五位。如經坐次已
X63n1245_p0551a11║高不可更移。或監收及小頭首不用移改。或諸方僧
X63n1245_p0551a12║或輔弼叢席道德名望者。先掛搭畢。後白住持人。高
X63n1245_p0551a13║低移上切在臨時。
X63n1245_p0551a14║安僧排戒臘執事略推移小小諸頭首
X63n1245_p0551a15║還應似舊時輔弼叢林者名高道德高
X63n1245_p0551a16║到時先掛搭方稟住持人
X63n1245_p0551a17║一參時巡堂。須依掛搭次第入堂。及晚參巡堂罷。各
X63n1245_p0551a18║歸寮舍問訊後却來展單。
X63n1245_p0551a19║晚參逢念誦寮舍暫須還問訊竝湯罷
X63n1245_p0551a20║迴來却展單
X63n1245_p0551a21║一新到三日內且於堂中候赴茶湯未。可便歸寮舍。
X63n1245_p0551a22║及粥後偃息。須當早起。免見堂中尋請借問。喧動清
X63n1245_p0551a23║眾。
X63n1245_p0551a24║初來三日內祇候赴茶湯粥後宜先起
X63n1245_p0551b01║時中且在堂
X63n1245_p0551b02║一新到山門時特為點茶。其禮至重。凡接送盞槖切
X63n1245_p0551b03║在恭謹。祇揖上下不可慢易有失禮儀。
X63n1245_p0551b04║山門如特為禮意重於山趂赴依時節
X63n1245_p0551b05║身心莫等閑
X63n1245_p0551b06║一請假遊山只可半月。或過限者須呈祠部再守堂
X63n1245_p0551b07║儀。如違。則準院施行。
X63n1245_p0551b08║請假遊山者還將半月期過時重掛搭
X63n1245_p0551b09║依舊守堂儀
X63n1245_p0551b10║一新到掛搭後或起他遊。須候十五日堂儀滿。仍白
X63n1245_p0551b11║堂司方可前去。貴消落牀曆。
X63n1245_p0551b12║堂儀經半月起必報堂司所貴消牀曆
X63n1245_p0551b13║如今去不辭
X63n1245_p0551b14║一遇開啟聖節道場。或欲起離雲遊。須□一□上殿
X63n1245_p0551b15║看經方可前去。無自輕易。
X63n1245_p0551b16║福田衣下客自古免征徭不是因祈禱
X63n1245_p0551b17║何緣等聖朝叢林逢聖節輪次預看經
X63n1245_p0551b18║事訖方前去酬恩勿自輕
X63n1245_p0551b19║二時齋粥須依掛搭資次坐。不得過越高位。仍須候
X63n1245_p0551b20║長版鳴方可下鉢。食時不得匙筯刮鉢作聲。動其無
X63n1245_p0551b21║福鬼神生飢渴想。罪不可量。切宜低細。
X63n1245_p0551b22║巡堂依掛搭粥飯亦如之鵽鵰獼猴象
X63n1245_p0551b23║猶能識禮儀下鉢依時節安排應上肩
X63n1245_p0551b24║寅時長版後三下午齋前粥飯宜低細
X63n1245_p0551c01║無令鉢有聲鬼神生熱惱自損亦非輕
X63n1245_p0551c02║一掛搭後臥具衣服常須齊整。非己單蓆不得擅意
X63n1245_p0551c03║自移几開單。切須低細。亦不得於床上立地拽揲被
X63n1245_p0551c04║服。及不得背面上床。
X63n1245_p0551c05║自己衣單下尋常要整齊他人安被處
X63n1245_p0551c06║不得擅遷移欲上長連榻常應面聖僧
X63n1245_p0551c07║展單心欲細開被手宜輕後夜聞開靜
X63n1245_p0551c08║方容疊寢衣莫於床上立禮度太乖違
X63n1245_p0551c09║一臥袈裟不得推搭版頭及聖僧龕所。只得揲以淨
X63n1245_p0551c10║巾襯蓋。安於枕前。次安上衫等衣。
X63n1245_p0551c11║佛制離衣宿安排向枕前版頭竝𣗈上
X63n1245_p0551c12║疑悞涉瓜田莫卸裙衫睡堂中免衩衣
X63n1245_p0551c13║先賢令解帶權且為初機
X63n1245_p0551c14║一粥前竝放參後不得開函櫃。及堂中不得聚頭說
X63n1245_p0551c15║話。不得坐靠版頭。如出三門外遊處及爐中向火。不
X63n1245_p0551c16║得高聲語笑及撥火等。或遇下帳簾。須當候鐘鳴。須
X63n1245_p0551c17║至整齊。
X63n1245_p0551c18║放參同下帳鐘動各垂簾及早開函櫃
X63n1245_p0551c19║當知避眾嫌堂下勤宴坐廊下少閑遊
X63n1245_p0551c20║第一宜深戒全身靠版頭經行由靜默
X63n1245_p0551c21║況復在圍爐撥火竝閑話知君行業麤
X63n1245_p0551c22║一後夜及版鐘未鳴。或先起。切須低聲。揭簾出入不
X63n1245_p0551c23║得拖拽鞋靸。及洗面處不得高聲涕唾敲礚桶杓。驚
X63n1245_p0551c24║動清眾。
X63n1245_p0552a01║涕唾拖鞋履清宵必共嫌輕輕拈桶杓
X63n1245_p0552a02║欵欵放門簾
X63n1245_p0552a03║一掛牌接官須至齊赴。貴令整肅。生外護心。
X63n1245_p0552a04║尊官臨梵剎迎送動禪林去就應齊整
X63n1245_p0552a05║令生外護心
X63n1245_p0552a06║一凡普請處。著五條衣。闔寮齊赴。除寮主外。及至普
X63n1245_p0552a07║請處。不得聚頭說話。
X63n1245_p0552a08║普請除寮主應當掛五條作時須靜默
X63n1245_p0552a09║不得閙嘈嘈
X63n1245_p0552a10║一諸寮舍命寮主者。須掛搭前後輪次主執一月日。
X63n1245_p0552a11║貴上下均齊。彼此承奉。不得雜亂。免有橫譏。
X63n1245_p0552a12║若命寮中主須依掛搭推不唯消謗議
X63n1245_p0552a13║所貴在均齊
X63n1245_p0552a14║一尊殿上只可焚香瞻禮。不可倚靠欄楯聚頭語笑。
X63n1245_p0552a15║或披作衣時不得上殿而過。免有輕觸聖像。
X63n1245_p0552a16║殿塔焚修地龍神暗護持凭欄竝語笑
X63n1245_p0552a17║損福定無疑梵語安他會經言作務衣
X63n1245_p0552a18║若從尊殿過崇奉禮還虧
X63n1245_p0552a19║一諸寮舍只得寮主及寮中上座一人寮內睡臥。如
X63n1245_p0552a20║堂司請人睡。不在此限。
X63n1245_p0552a21║伴寮唯首座此外聽堂司大眾衣盂地
X63n1245_p0552a22║閑人總不宜
X63n1245_p0552a23║一堂中及寮內去失衣物等。須具衣物色數時節處
X63n1245_p0552a24║所聞白主首。驗認有無虗實。如情理重者白堂司集
X63n1245_p0552b01║眾搜堂及寮。犯者公行。妄者弃眾。
X63n1245_p0552b02║眾中如去失色件要分明物重須搜撿
X63n1245_p0552b03║情輕事可評
X63n1245_p0552b04║一浴時聞皷聲須得早赴。遲則有妨。行者澡洗。第一
X63n1245_p0552b05║通皷第二通皷眾僧入浴。第三通皷山門主執者浴。
X63n1245_p0552b06║煞皷行者浴。無令混雜。浴室內須用浴巾蓋體。各避
X63n1245_p0552b07║眾眼。
X63n1245_p0552b08║兩會堂僧浴三通執事來淨人聞煞皷
X63n1245_p0552b09║次第勿相乖浴久妨清眾來遲礙淨人
X63n1245_p0552b10║裙衫須蓋體語笑莫紛紛
X63n1245_p0552b11║一諸寮舍不得高聲讀誦經典竝閑雜文字。自己案
X63n1245_p0552b12║分禪䇿文字常蓋齊整。或把針剃頭剪紙合藥或曬
X63n1245_p0552b13║鞋靸。觸衣浴具皆於屋後僻處。仍逐時打疊。免有狼
X63n1245_p0552b14║藉眾人處所。
X63n1245_p0552b15║几案宜瀟洒看常貴悄然慎言如不語
X63n1245_p0552b16║處眾似居山把針竝合藥剪紙剃頭時
X63n1245_p0552b17║作務喧清眾寮中總不宜㬠鞋安浴具
X63n1245_p0552b18║乃至觸衣裳僻處竝寮後收時要審詳
X63n1245_p0552b19║一聖眾內或有盜竊酒色及鬪諍污眾喧亂不律等
X63n1245_p0552b20║事。皆集眾弃逐出院。不從即聞公。
X63n1245_p0552b21║盜財竝鬪諍酒色污僧倫速遣離清眾
X63n1245_p0552b22║容留即敗群
X63n1245_p0552b23║一頭首等不安。輕可只於寮中將息三日。如病重者
X63n1245_p0552b24║當白維那。移入延壽寮。
X63n1245_p0552c01║疾病經三日須歸延壽堂叢林知事者
X63n1245_p0552c02║到此勿彷徨
X63n1245_p0552c03║一堂內清眾如不充主首掌握山門。但隨眾作務。齋
X63n1245_p0552c04║粥參請外。當自省己。各守分業。積德隆道。用光叢席。
X63n1245_p0552c05║不可已外干管院務。擅自更張生事。走扇是非。有撓
X63n1245_p0552c06║清眾無令安靜。違者即准院令。
X63n1245_p0552c07║三條椽下客自了一身休幸有僧知事
X63n1245_p0552c08║何須強出頭
X63n1245_p0552c09║一堂中凡坐時不得臨床前。須斂衣服近後穩坐。離
X63n1245_p0552c10║牀脣五寸。貴無參差。發瞻敬意。
X63n1245_p0552c11║莫據牀脣坐衣裳直下垂應留展鉢地
X63n1245_p0552c12║前後勿參差
X63n1245_p0552c13║一送亡僧不可語笑作樂。宜懷追慘。恐他道業未明
X63n1245_p0552c14║虗生浪死。各自省究。或估唱衣物之時。本與清眾結
X63n1245_p0552c15║緣共破慳貪。切不可輕唱貴賣剝削餘直。非為十方
X63n1245_p0552c16║義聚。收唱衣錢除支使外。均俵清眾看經。或暫到見
X63n1245_p0552c17║送及唱衣。三分得一分。或施主看經錢亦准此。
X63n1245_p0552c18║送死宜追慘防伊道未成遺財津送外
X63n1245_p0552c19║分俵為看經為破慳貪業僧亡必唱衣
X63n1245_p0552c20║標心圖世利不是出家兒見估亡僧物
X63n1245_p0552c21║三分得一分看經如後到折利亦同論
X63n1245_p0552c22║一首座凡早晚坐堂竝早參及二時齋粥須至。先赴
X63n1245_p0552c23║堂。或聖眾參差不合宜事。粥前大眾集當。須告白勸
X63n1245_p0552c24║勉。貴得整齊。
X63n1245_p0553a01║首座為標準朝晡合坐堂早參竝粥飯
X63n1245_p0553a02║先到是尋常欲白堂中事寅朝眾集時
X63n1245_p0553a03║一言如當理何必在繁辭
X63n1245_p0553a04║一知事職局臨事須以至公。各守法度。力荷叢席。至
X63n1245_p0553a05║於內外事迹或未深通曉。須當上下通議。早晚參及
X63n1245_p0553a06║動眾所如急幹竝須齊赴。貴率於眾。凡行者人工有
X63n1245_p0553a07║過。但晚參庫堂內指約戒勵。或遇官客齋粥。二時不
X63n1245_p0553a08║得行遣。慮動眾念。
X63n1245_p0553a09║職事宜通曉公清務保任赤心弘大眾
X63n1245_p0553a10║竭力荷叢林事有疑難處商量勿異心
X63n1245_p0553a11║相和如水乳握土變黃金庫堂懲有罪
X63n1245_p0553a12║須是晚參時粥飯竝官客聞之必皺眉
X63n1245_p0553a13║一主首分司列局。主執山門大小事務。各有自來規
X63n1245_p0553a14║式條目。當修本局務成事業。不可局外生事。貴當安
X63n1245_p0553a15║靜。無至亂倫。
X63n1245_p0553a16║叢林分主首各自有司存守己都無事
X63n1245_p0553a17║侵權即亂倫
X63n1245_p0553a18║一五日一參。三八日晚參。奉為四恩三有念誦。每月
X63n1245_p0553a19║六為准。
X63n1245_p0553a20║念誦逢三八陞堂五日期昔賢垂懿範
X63n1245_p0553a21║後代莫相違
X63n1245_p0553a22║一住持人每遇月旦須巡寮舍。安存清眾。詢及寮中
X63n1245_p0553a23║或有欠闕動用等。及時應副。凡二時齋粥。住持人赴
X63n1245_p0553a24║堂。兩通皷聲堂前鍾鳴入堂。如聲絕入堂。即當首座
X63n1245_p0553b01║撿舉。或動眾普請及送亡僧估唱衣物等。竝須躬赴。
X63n1245_p0553b02║如違盡當撿舉。仍無宦客乃無疾病。須當赴堂。不得
X63n1245_p0553b03║別置粥食。山門知事亦皆准此。
X63n1245_p0553b04║自古巡寮法安存眾比丘有無應借問
X63n1245_p0553b05║應副莫遲留兩會厨前皷來時莫太遲
X63n1245_p0553b06║堂前鐘響處便是入堂時唱衣竝普請
X63n1245_p0553b07║粥飯送亡僧第一宜親赴叢林事不輕
X63n1245_p0553b08║住持竝執事粥飯勿乖常無病無官客
X63n1245_p0553b09║應須總赴堂
X63n1245_p0553b10║前件規矩。先德垂範。十方清眾。宜各遵行。
X63n1245_p0553b11║
X63n1245_p0553b12║越州比丘　善祥　同集
X63n1245_p0553b13║溫州比丘　法貴　校勘
X63n1245_p0553b14║真定比丘　法深　管勾
X63n1245_p0553b15║文林郎寧國軍節度推官　吳時　校勘
X63n1245_p0553b16║朝奉大夫權知邵武軍管勸農公事　周玭　再
X63n1245_p0553b17║校正
X63n1245_p0553b18║朝請大夫新知郴州軍州主管學事兼管內勸農
X63n1245_p0553b19║營田事借紫金魚袋　虞翔　刊行
X63n1245_p0553b20║
X63n1245_p0553b21║重雕補註禪苑清規第十卷（終）
X63n1245_p0553b22║
X63n1245_p0553b23║
X63n1245_p0553b24║
X63n1245_p0553c01║
X63n1245_p0553c02║No. 1245-B
X63n1245_p0553c03║ 新添濾水法（並頌）
X63n1245_p0553c04║
X63n1245_p0553c05║
X63n1245_p0553c06║菩薩戒經十八種物中濾水囊第九。常隨其身。如鳥
X63n1245_p0553c07║二翼。　頌曰。
X63n1245_p0553c08║頭陀結夏遊方日濾水囊皆不可離
X63n1245_p0553c09║恰似飛禽生兩翼東西南北自相隨
X63n1245_p0553c10║大集經云。畜生身細。猶如微塵十分之一。大者百萬
X63n1245_p0553c11║由延。故知濾水是大慈悲乃成佛之因也。　頌曰。
X63n1245_p0553c12║十分去微蟲取一教中將喻水蟲身
X63n1245_p0553c13║慇懃濾水存悲濟便是將來成佛因
X63n1245_p0553c14║菩薩多論云。舍利弗以淨天眼見水中空中蟲。如水
X63n1245_p0553c15║邊沙器中粟無處不有。遂斷食。佛言。肉眼所見。濾羅
X63n1245_p0553c16║所得。義淨三藏放生儀云。濾食水之人。來世當生淨
X63n1245_p0553c17║土。　頌曰。
X63n1245_p0553c18║器中粟米水邊沙空水微塵量不差
X63n1245_p0553c19║濾水若能依聖制寶蓮金地樂無涯
X63n1245_p0553c20║鼻柰耶律說二比丘欲向佛所。一人不飲蟲水。渴死
X63n1245_p0553c21║生天。見佛得道。　頌曰。
X63n1245_p0553c22║比丘來見法中王忘却將行濾水囊
X63n1245_p0553c23║寧死不虧蟲水戒剎那成道澄真常
X63n1245_p0553c24║一比丘飲水後至佛所。佛問其故。已脫憂多羅。僧示
X63n1245_p0554a01║黃金身。云。汝癡人。用觀是四大身為幼成臭處。其見
X63n1245_p0554a02║法者。即見我身。　頌曰。
X63n1245_p0554a03║飲水傷蟲行業疎可怜同伴不同塗
X63n1245_p0554a04║雖然得到祇園會只見黃金丈六軀
X63n1245_p0554a05║宣律師云。濾水袋物雖輕小。所為極大。出家慈濟厥
X63n1245_p0554a06║意在此。今上品高行尚飲用蟲水。況諸不肖。為可言
X63n1245_p0554a07║哉。　頌曰。
X63n1245_p0554a08║濾羅雖小事非輕的的真慈護有情
X63n1245_p0554a09║大覺世尊明有敕上流何故不遵行
X63n1245_p0554a10║義淨三藏寄歸傳云。西方用上白氎。冬夏宜將密絹
X63n1245_p0554a11║或以米搡或可微煑。又六月七月其蟲更細不同餘
X63n1245_p0554a12║時。生絹十重。蟲亦直過。樂護生者。理應念取緻練作
X63n1245_p0554a13║袋。濾之方盡。　頌曰。
X63n1245_p0554a14║細氎作囊長一肘西天濾水舊家風
X63n1245_p0554a15║此方緻練方如法薄絹生疎盡不中
X63n1245_p0554a16║寄歸傳云。可取熟絹笏尺四尺。挽襵兩頭刺使相著。
X63n1245_p0554a17║兩角施帶兩畔橫杖。張開尺六兩邊繫柱。下以盆承。
X63n1245_p0554a18║傾時鑵底須入羅內。水既足已即可翻羅。兩人各捉
X63n1245_p0554a19║一頭。令入放生器內。上以水洗三遍。外邊更以水淋。
X63n1245_p0554a20║度無蟲方罷。　頌曰。
X63n1245_p0554a21║兩邊羅樣要寬容攙攝縫來繫柱中
X63n1245_p0554a22║汲器竝須連底瀉翻時洗蕩要全功
X63n1245_p0554a23║四分律云。作濾水囊如杓形。若三角。若作宏槨。若作
X63n1245_p0554a24║漉瓶。寄歸傳云。河池之處或可安棬。用陰陽瓶。權時
X63n1245_p0554b01║濟事。或作瓦盆子羅亦是省要。西方寺家多月銅作。
X63n1245_p0554b02║　頌曰。
X63n1245_p0554b03║羅樣安棬或作瓶任從三角杓頭形
X63n1245_p0554b04║銅盆瓦缶竝宏槨得用隨緣到處精
X63n1245_p0554b05║寄歸傳云。傾水之時罐底須入羅內。如其不爾。隨水
X63n1245_p0554b06║落墜地墮盆。還不免殺。　頌曰。
X63n1245_p0554b07║濾水僧童欵欵傾細蟲迷悶可傷情
X63n1245_p0554b08║若教羅外遺涓滴不免依前是殺生
X63n1245_p0554b09║薩婆多論云。今持戒審悉者。漉水竟著淨器中。向日
X63n1245_p0554b10║群視。故有者如前更濾。　頌曰。
X63n1245_p0554b11║濾已應須子細觀有蟲重濾更重看
X63n1245_p0554b12║直須盡淨方隨意使用如今信者難
X63n1245_p0554b13║寄歸傳云。亦既天明先觀缾水。可於白淨銅盞或螺
X63n1245_p0554b14║盃漆器中頎取掬許。安竪甎上。或可別作觀水之水。
X63n1245_p0554b15║以手掩口。良久視之。或於盆中看之。亦得蟲若毛端。
X63n1245_p0554b16║必須存念。若見蟲者。倒瀉瓶中。更於餘水再三滌器。
X63n1245_p0554b17║無蟲方罷。　頌曰。
X63n1245_p0554b18║銅盞螺盃漆器通日中觀水驗微蟲
X63n1245_p0554b19║應須洗滌存方便始盡毗尼救物功
X63n1245_p0554b20║義淨三藏述護命放生儀。說放生器甚詳。器以銅鐵
X63n1245_p0554b21║瓦木為之。底下安細。以雙繩放之。放下至水。㧞繩令
X63n1245_p0554b22║覆。再三下濯方牽出。竝乞食時以小銅瓶子穿在左
X63n1245_p0554b23║臂。以衣蓋之。宣律師云。損生妨道者。由不畜漉水袋。
X63n1245_p0554b24║縱畜而不用。雖用而不漉蟲。雖瀉而損蟲命。寄歸云。
X63n1245_p0554c01║在缾口之上翻羅。未曉放生之器。設令到水。蟲死何
X63n1245_p0554c02║疑。　頌曰。
X63n1245_p0554c03║放生器下安雙細到水牽繩勢自翻
X63n1245_p0554c04║渴死羅中真可罪翻羅井上亦無端
X63n1245_p0554c05║僧祇律云。濾已蟲水著器中。還送來處瀉。中若來處
X63n1245_p0554c06║遠者。近有池七日不消者。以蟲著中。義淨三藏云。若
X63n1245_p0554c07║井深處。或可別為盆貯。或可送往河池。瀉水竟時還
X63n1245_p0554c08║濾滌器。奧法師菩薩戒鈔。既濾得已別置一放生盆。
X63n1245_p0554c09║而令安詳置之於水。以護生命。　頌曰。
X63n1245_p0554c10║井遠泉深若厭煩護生宜用放生盆
X63n1245_p0554c11║安詳瀉向常流水俟入池中粗可論
X63n1245_p0554c12║薩娑多論云。如法濾水。置一器中。足一日用。寄歸傳
X63n1245_p0554c13║云。凡是經宿之水且不看者。有蟲無蟲。用皆招罪。
X63n1245_p0554c14║頌曰。
X63n1245_p0554c15║濾水要期終日用來朝重濾恐重生
X63n1245_p0554c16║因思九夏多螻蟻舉足常應觀地行
X63n1245_p0554c17║寄歸傳云。時有作小圓羅。纔受一升兩合。生疎薄絹
X63n1245_p0554c18║元不觀蟲。懸著鉢邊。令他知見。無心護命日日招愆。
X63n1245_p0554c19║師弟相承用為傳法。誠哉可歎。　頌曰。
X63n1245_p0554c20║去聖時遙律行衰小羅疎絹事堪悲
X63n1245_p0554c21║鉢邊掛去從人見堂上懸來備禮儀
X63n1245_p0554c22║奧法師菩薩戒經鈔云。今見寺中常以麤布為之。乖
X63n1245_p0554c23║角極甚。　頌曰。
X63n1245_p0554c24║麤布縫羅釜上安細蟲微命剎那間
X63n1245_p0555a01║鑊湯不是天然熱因果門中事好還
X63n1245_p0555a02║義淨三藏云。神州之地四百餘城。出家之人動有萬
X63n1245_p0555a03║計。於濾水事存心者寡。　頌曰。
X63n1245_p0555a04║神州四百有餘城多少名圓德行僧
X63n1245_p0555a05║赴火墮崖人易得濾蟲觀水却難能
X63n1245_p0555a06║義淨三藏云。設使學通三藏。坐證四禪。鎮想無生。證
X63n1245_p0555a07║心空理。若不護命依教奉持。終亦未免佛所呵責。十
X63n1245_p0555a08║惡初罪誰代受之。　頌曰。
X63n1245_p0555a09║妙入三空談般若功圓八定證禪那
X63n1245_p0555a10║不於濾水存悲願未免如來一例呵
X63n1245_p0555a11║寄歸傳云。若知寺不濾水。不合餐食。渴死長塗足為
X63n1245_p0555a12║龜鏡。僧祇律云。若施主請比丘食。應問濾水未。若未
X63n1245_p0555a13║濾者。自著濾之。　頌曰。
X63n1245_p0555a14║寺家不濾厨中水僧飯由來不合飡
X63n1245_p0555a15║俗舍有齋應借問濾時還復自家看
X63n1245_p0555a16║菩薩戒經十重戒中殺戒最居第一。言菩薩以慈為
X63n1245_p0555a17║本。眾生以命為貴也。又四分律云。九十波逸提用蟲
X63n1245_p0555a18║水戒第九十。飲蟲水戒第六十二也。五分律云。墮用
X63n1245_p0555a19║蟲。一一隨。宣律師云。性戒無懺。終須酬報。義淨三藏
X63n1245_p0555a20║云。斯之罪咎欲如之何。直知束手泉門。任佗處分。經
X63n1245_p0555a21║云。殺生之人當墮地獄餓鬼畜生。設得為人。短命仍
X63n1245_p0555a22║多病故也。　頌曰。
X63n1245_p0555a23║殺戒偏居十重前一蟲一墮理照然
X63n1245_p0555a24║麤心飲用無慚愧束手泉門被業牽
X63n1245_p0555b01║義淨三藏云。且如有屠牽羊入寺不過數口。放作長
X63n1245_p0555b02║生。眾共聚看。彈指稱善。寧知房內用水。日殺千生。
X63n1245_p0555b03║頌曰。
X63n1245_p0555b04║盡歎屠兒有道情施羊僧寺作長生
X63n1245_p0555b05║不知房內日用水殺業無過罪不輕
X63n1245_p0555b06║元豐中衛州壇山六度寺濟律師增戒會不曾濾水。
X63n1245_p0555b07║太閑和尚云。雖云增戒。却是增罪。慈悲之言。誰不警
X63n1245_p0555b08║悟也。　頌曰。
X63n1245_p0555b09║記得壇山增戒會濟師全闕濾蟲緣
X63n1245_p0555b10║太閑和尚深呵責聚集僧徒長罪𠎝
X63n1245_p0555b11║義淨三藏云。懷生者皆愛其生。上通賢智。有死者咸
X63n1245_p0555b12║畏其死。下洎昆蟲。佛以大悲宣揚法化。於護生處極
X63n1245_p0555b13║致慇懃。是佛弟子理應隨作。　頌曰。
X63n1245_p0555b14║任是昆蟲須惡死假如賢聖亦全生
X63n1245_p0555b15║若推此意觀蟲水何慮慈悲行不成
X63n1245_p0555b16║古云。吾觀一滴水。八萬四千生。凡夫目不見。天眼自
X63n1245_p0555b17║分明。　頌曰。
X63n1245_p0555b18║蠢動皆含佛性靈再三撈漉是修行
X63n1245_p0555b19║君看一掬尋常水何啻千生與萬生
X63n1245_p0555b20║傳燈錄第五。智巖禪師未出家時。曾為郎將。雖在軍
X63n1245_p0555b21║陣之中。弓上常懸濾水囊也。　頌曰。
X63n1245_p0555b22║昔時郎將在沙場弓上猶懸濾水囊
X63n1245_p0555b23║為報金田諸上士出家悲濟是尋常
X63n1245_p0555b24║奧法師云。印度法則。僧徒出入乃至乞食。漉袋常須
X63n1245_p0555c01║隨身。此物此方停來久矣。苦哉苦哉。故律云。寧可忍
X63n1245_p0555c02║渴死。終死不飲蟲水。何以故。一飲水時損無量命。一
X63n1245_p0555c03║日飲蟲水。罪過屠一生。特須誡之也。又賢愚經載尸
X63n1245_p0555c04║毗國王割肉救鷹。金光明經說薩埵太子投身飼虎。
X63n1245_p0555c05║　頌曰。
X63n1245_p0555c06║傷嗟濾水停來久珍重吾曹勉力行
X63n1245_p0555c07║飼虎餧鷹猶不[(厂@((既-旡)-日+口))*頁]一羅何惜為眾生
X63n1245_p0555c08║涅槃經喻乘浮囊渡海。如持戒欲出生死。義淨三藏
X63n1245_p0555c09║云。若能依教作者。現在得長命果報。是知沙彌救蟻
X63n1245_p0555c10║不過數萬。尚感長命。況於濾水能護無數眾生也。殺
X63n1245_p0555c11║生既墮三惡道。護生應得人天善趣。明矣。　頌曰。
X63n1245_p0555c12║欲趣菩提之道場濾囊今日是浮囊
X63n1245_p0555c13║人間天上莊嚴福此世他生壽命長
X63n1245_p0555c14║宣律師云。水中細蟲無數。同水塵量。故涅槃經云。塵
X63n1245_p0555c15║耶蟲耶。此言信矣。取緻[糸*表]作袋濾也萬盡。義淨三藏
X63n1245_p0555c16║云。依教作者。來世當生淨土。又云。釋迦末法共結慈
X63n1245_p0555c17║念之因。彌勒初成俱證無生之果。　頌曰。
X63n1245_p0555c18║擾擾塵蟲竟莫分好修因果濟沈淪
X63n1245_p0555c19║龍華會上無生記淨土光中不死人
X63n1245_p0555c20║凡濾水者。應願諸蟲往生淨土。當來作佛。非但一朝
X63n1245_p0555c21║免死。　頌曰。
X63n1245_p0555c22║菩薩興悲寄遠懷濾生當願託蓮臺
X63n1245_p0555c23║他年淨土微塵佛盡是羅中漉出來
X63n1245_p0555c24║古清涼傳下卷。有清信士不詳其氏諱。年可二十。衣
X63n1245_p0556a01║服襤褸。自云從抱腹山來。識者相傳云。每在并州巡
X63n1245_p0556a02║市乞丐。以所乞得造濾水囊。可七八寸。造訖隨處勸
X63n1245_p0556a03║人令用。凡造數千餘。信士神容簡暢。語論入微。皆謂
X63n1245_p0556a04║不測之人也。　頌曰。
X63n1245_p0556a05║清涼信士行悲憫乞絹縫羅滿數千
X63n1245_p0556a06║隨乞隨縫隨布施勸人同結濾生緣
X63n1245_p0556a07║世云。濾羅難安。多眾宗賾。崇寧元年於洪濟院厨前
X63n1245_p0556a08║井邊安大水檻。上近檻唇別安小檻。穿角傍出。下安
X63n1245_p0556a09║濾羅。傾水之時全無迸溢。亦五大眾沾足。浴院後架
X63n1245_p0556a10║倣此。僧行東司亦皆濾水。出家之本道也。後住長蘆
X63n1245_p0556a11║諸井濾水二十餘處。常住若不濾水。罪歸主執之人。
X63n1245_p0556a12║普冀勉而行之。
X63n1245_p0556a13║
X63n1245_p0556a14║新添濾水法（竝頌終）