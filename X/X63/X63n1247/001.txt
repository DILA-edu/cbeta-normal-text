X63n1247_p0559a01║
X63n1247_p0559a02║
X63n1247_p0559a03║No. 1247
X63n1247_p0559a04║入眾須知
X63n1247_p0559a05║
X63n1247_p0559a06║坐禪入室
X63n1247_p0559a07║請益因緣告香
X63n1247_p0559a08║朔望巡堂巡寮
X63n1247_p0559a09║茶榜式朔望上堂
X63n1247_p0559a10║小參及五日升堂秉拂
X63n1247_p0559a11║入旦過見知客求掛答見侍者
X63n1247_p0559a12║進退請頭首進退請知事
X63n1247_p0559a13║請侍者
X63n1247_p0559a14║夏前特為新到茶單狀式
X63n1247_p0559a15║首座夏前請新到茶狀式
X63n1247_p0559a16║夏前特為新到茶行札解結人事
X63n1247_p0559a17║大特為茶
X63n1247_p0559a18║監寺特為首座首座特為下手
X63n1247_p0559a19║茶湯榜式首座請茶狀式
X63n1247_p0559a20║庫司藥石榜式方丈免人事榜式
X63n1247_p0559a21║諸山相見請升座狀式
X63n1247_p0559a22║鍾鼓法則專使請住持
X63n1247_p0559a23║專使齋住持入院
X63n1247_p0559a24║納印呈度牒（在內）遺書到
X63n1247_p0559b01║住持迁化報訃狀式
X63n1247_p0559b02║遺書式介石遺書
X63n1247_p0559b03║維那須知出班拈香
X63n1247_p0559b04║啟建滿散浴佛成道涅盤
X63n1247_p0559b05║結夏念誦解制聖節除夜
X63n1247_p0559b06║供帳式祖忌念誦
X63n1247_p0559b07║病僧念誦尊宿大夜
X63n1247_p0559b08║唱衣念誦平常唱衣念誦等事
X63n1247_p0559b09║朝旨不許搔擾亡僧（出金湯集）（碑在淨□東禪秀峯眾承天）
X63n1247_p0559b10║沙彌戒文訓童行
X63n1247_p0559b11║勸檀信
X63n1247_p0559b12║送亡續附受大戒回參堂
X63n1247_p0559b13║
X63n1247_p0559b14║
X63n1247_p0559b15║
X63n1247_p0559b16║
X63n1247_p0559b17║
X63n1247_p0559b18║
X63n1247_p0559b19║入眾須知
X63n1247_p0559b20║
X63n1247_p0559b21║入眾之法，睡不在前，起不在後。二更一點開枕，三更
X63n1247_p0559b22║五點起，將枕安脚，尾未摺恐響。若坐倦，却推被脚下，
X63n1247_p0559b23║將手巾搭手下床，念偈云：
X63n1247_p0559b24║我離三尺地，想你在其前，或悞踏殺你。
X63n1247_p0559c01║願你早生天。
X63n1247_p0559c02║古云：揭簾輕垂手，出堂忌拖鞋。少取湯水，少使牙藥，
X63n1247_p0559c03║不可再取，恐後人惹牙風。或吐水須低頭，不得盥漱
X63n1247_p0559c04║作聲，不可洗頭，污巾污桶，枯髮損眼，四不利也。歸堂，
X63n1247_p0559c05║上間左脚先入，下間右脚先入，歸披位，將眠單收一
X63n1247_p0559c06║半坐定。若換直裰，先盖頂，身上改換。不可露白扇，風
X63n1247_p0559c07║鍾未鳴，或去私下禮佛，只探袈裟出堂，不得披出門
X63n1247_p0559c08║披搭，合掌頂戴。偈云：
X63n1247_p0559c09║善哉解脫服，無相福田衣，我今頂戴受。
X63n1247_p0559c10║世世常得披。唵悉陀耶娑訶。
X63n1247_p0559c11║摺袈裟不得口衘頷勾，摺了問訊。如堂殿燒香，不可
X63n1247_p0559c12║居中禮拜，此乃住持人位。行道不得從人禮拜前過。
X63n1247_p0559c13║鐘鳴，堂前門未可出入。鍾靜，摺被小淨板響，方可出
X63n1247_p0559c14║入。鍾靜，摺被小淨板響，拗枕，先尋兩角安向被內抝，
X63n1247_p0559c15║恐響摺被，須直起身尋兩角摺，不可橫展，摺扇風有
X63n1247_p0559c16║妨連單。大靜，鳴火鈴過，歸鉢位坐。堂前門客邊入，須
X63n1247_p0559c17║先左脚，不可行中央，乃尊住持人也。木魚響，不得入
X63n1247_p0559c18║堂，入堂宜緩步徐行到鉢位，隨袈裟轉身，不可背轉。
X63n1247_p0559c19║上床趺坐，不可露白，勿與連鉢說話。聞長板鳴，下鉢，
X63n1247_p0559c20║一手托鉢，一手解勾，蹲身放下堂前。鍾鳴，下床問訊，
X63n1247_p0559c21║此乃接住持也。槌響，展鉢偈云：
X63n1247_p0559c22║如來應供器，我今得敷展，願共諸眾生，
X63n1247_p0559c23║等三輪空寂。
X63n1247_p0559c24║然後解服，展巾覆膝，複摺三角鉢，拭摺安身邊單上，
X63n1247_p0560a01║匙安筯上，入則先匙，出則後筯。維那打槌訖，首座施
X63n1247_p0560a02║食。粥有十利，饒益行人，果報無邊，究竟常樂。齋時三
X63n1247_p0560a03║德六味，施佛及僧，法界有情，普同供養。十利者（一攝眾，二
X63n1247_p0560a04║歡喜，三信心，四精進，五消渴，六慚愧，七生善，八好聲，九有色，十資身），三德（一輕軟，二淨潔，三如法），
X63n1247_p0560a05║六味（甘辛苦鹹酸淡）。如或朔望，維那打遍食槌訖，却去首座
X63n1247_p0560a06║對面遙一問訊，又回本所打槌一下，請施財。首座施
X63n1247_p0560a07║財云：財法二施，等無差別，檀波羅蜜，具足圓滿。知事
X63n1247_p0560a08║燒香，同行者俵襯。行者先問訊維那，後行襯僧眾。受
X63n1247_p0560a09║食偈云：
X63n1247_p0560a10║若受食時，當願眾生：禪悅為食，法喜充溢。
X63n1247_p0560a11║次作五觀：一、計功多少，量彼來處；二、忖己德行全缺，
X63n1247_p0560a12║應供難消；三、防心離過，貪等為宗；四、正似良藥，為療
X63n1247_p0560a13║形枯；五、為成道業，方受此食。出生偈云：
X63n1247_p0560a14║汝等鬼神眾，吾今施汝供，此食遍十方，
X63n1247_p0560a15║一切鬼神共。
X63n1247_p0560a16║喫食之法，將食就口，不得將口就食，取鉢放鉢，不得
X63n1247_p0560a17║作聲，不可咳嗽，隨量受食，免請折未再請，不可刷鉢，
X63n1247_p0560a18║不可以熟水洗鉢折水，不可以餘水瀝地未折水，不
X63n1247_p0560a19║可收蓋膝巾折水。偈云：
X63n1247_p0560a20║我此折鉢水，如天甘露味，普施諸鬼神。
X63n1247_p0560a21║咸令得飽滿。唵摩休羅細娑訶。
X63n1247_p0560a22║赴堂起諷經畢，寮板鳴，歸寮赴眾問訊看經，不得出
X63n1247_p0560a23║聲。未打禪板，預先抽解，莫待臨時倉卒。可以淨巾搭
X63n1247_p0560a24║左手，繫笐于上，縛直整令齊整。右手提桶入廁，鞋安
X63n1247_p0560b01║平正。放淨桶訖，鳴指三下，驚噉糞鬼。蹲身須正，不可
X63n1247_p0560b02║涕唾。戶扄只合輕彈指，人擁那堪亂作聲。入處用籌
X63n1247_p0560b03║須觸淨，出時須忌水縱橫。左手洗淨護大指，第二指
X63n1247_p0560b04║不得多用籌。古云：浴湯少使，籌子少沾，是惜福一端。
X63n1247_p0560b05║右手挑灰後挑土，次用皂角洗手，須念入廁洗淨等
X63n1247_p0560b06║真言。古云：洗淨若不誦真言，縱使大海水洗到金剛
X63n1247_p0560b07║際，亦不能淨。如不洗淨，不得披袈裟看經。
X63n1247_p0560b08║入廁真言。唵恨魯陀耶娑訶
X63n1247_p0560b09║洗淨。唵賀曩阿密栗帝娑訶
X63n1247_p0560b10║洗手唵主伽囉耶娑訶
X63n1247_p0560b11║淨身。唵室哩夷摩醯娑訶
X63n1247_p0560b12║去穢唵䟦斫囉那伽吒娑訶
X63n1247_p0560b13║須用水盥漱。齋前參後，不許開函櫃。如急務則白寮
X63n1247_p0560b14║主，堂中白聖僧。侍者床前三尺為淨，一展鉢，二袈裟，
X63n1247_p0560b15║三頭向。齋罷須帶掛子，不可赤脚著鞋。古云：行須緩
X63n1247_p0560b16║步，習馬勝之威儀；語要低聲，學波離之軌範。不可傾
X63n1247_p0560b17║湯瓶、泡衣、家私文字。用畢須安元處，莫妨人用。晚坐
X63n1247_p0560b18║小參，鍾鳴放參，大眾和南，以眠單出半。若坐大參，當
X63n1247_p0560b19║預覆首座，眾寮掛牌。今晚坐堂，眾寮鳴板，次方丈首
X63n1247_p0560b20║座入堂坐，方鳴首座寮前板，大眾齊轉身，首座却下
X63n1247_p0560b21║地燒一炷香，再歸本位坐定。行者覆放參帳，後轉喝
X63n1247_p0560b22║食。行者先於參椅邊立，喝放參欠，堂前鳴鐘三下，各
X63n1247_p0560b23║和南出半，單與小參同。晚間及時歸堂，莫待打寮前
X63n1247_p0560b24║板出寮。昏鍾鳴，合掌念偈云：
X63n1247_p0560c01║聞此鐘聲超法界，鐵圍幽暗悉皆明。
X63n1247_p0560c02║三塗八難悉停酸，一切眾生成正覺。
X63n1247_p0560c03║却歸位坐禪。未定鍾，不許先起。火鈴響，方可出外，或
X63n1247_p0560c04║行道，或密禮佛。睡須右脇，不可仰臥。為尸睡定鍾後，
X63n1247_p0560c05║抽袈裟，將帔褁，安函櫃上。次入浴之法。左手搭手巾，
X63n1247_p0560c06║右手搭浴具，下間入門問訊。長上居上間，後生居下
X63n1247_p0560c07║間。却展複，將脚布圍身，著浴裙，把身下觸衣，先安複
X63n1247_p0560c08║裏，却將直掇繫笐上。未解下衣，不可便卸直裰，不得
X63n1247_p0560c09║跣脚入浴，不可占首座位，可以輕輕取湯水，莫濺人
X63n1247_p0560c10║身。若起身取湯水，須脚布襴身出浴。先著上衣了，問
X63n1247_p0560c11║訊出，作念云：願與諸眾生，悉皆得清淨。誦心經答施
X63n1247_p0560c12║主。凡示眾牌，香匙火筯等物，不可拈弄。拾得物，可掛
X63n1247_p0560c13║拾遺牌上，出小標示亦得。淨髮須守次，回火讓老成。
X63n1247_p0560c14║行住坐臥，宜看上流。一切謙恭，自然無失。古本清規，
X63n1247_p0560c15║諸祖偈頌，新學總要，禪門寶訓，皆可徧覧，行學自照。
X63n1247_p0560c16║骨□（出無量須知）。
X63n1247_p0560c17║坐禪
X63n1247_p0560c18║每日坐禪，堂司行者覆方丈，首座鳴眾寮前板三下，
X63n1247_p0560c19║鳴寢堂前板，僧眾入堂坐定。鳴首座寮前板各三下，
X63n1247_p0560c20║首座入堂燒香，巡堂一匝。纔火板響，首座先起，眾人
X63n1247_p0560c21║自便。齋後辦道，隨意坐禪。四更坐禪，見入眾篇。昏鍾
X63n1247_p0560c22║入堂定，鍾起抽解，至二更二點，開枕偃息。昏鍾鳴，眾
X63n1247_p0560c23║人入堂。第一段鍾，首坐入堂。第三段鍾，住持入堂。鍾
X63n1247_p0560c24║絕，方巡堂。住持未至，或不在，即首座巡堂。四更，先首
X63n1247_p0561a01║座巡，後住持至。巡堂枯禪，不打坐禪板。宜常究竟，晝
X63n1247_p0561a02║三夜三，收攝身心，了徹大事。
X63n1247_p0561a03║入室
X63n1247_p0561a04║三八、入室。叢林定則，或不拘時節，鳴皷三下，住持室
X63n1247_p0561a05║內坐，侍者問訊，立班室外。主邊在門限外安拜蓆，大
X63n1247_p0561a06║眾各帶小香匣，炷香，就大香爐大展三拜，莫居中央。
X63n1247_p0561a07║次鴈行而立，迤邐西邊而進，不問戒﨟，先到為是。或
X63n1247_p0561a08║後至，知事頭首排前行不妨。入門，先舉左足，對住持
X63n1247_p0561a09║人問訊，轉身禪椅西南角，叉手而立。俟住持舉話，或
X63n1247_p0561a10║下語不下語，復還中央問訊，轉身叉手。彼東畔出，先
X63n1247_p0561a11║舉左足出門外，觸禮一拜，歸堂參究。
X63n1247_p0561a12║請益因緣
X63n1247_p0561a13║今夜欲上方丈請益，晚預覆侍者，通方丈允定。鍾後
X63n1247_p0561a14║到，侍司同至方丈請益，炷香九拜，云：生死事大，望和
X63n1247_p0561a15║上開示法要。側立諦聽。示畢，又炷香，觸禮三拜而退。
X63n1247_p0561a16║告香
X63n1247_p0561a17║夏前掛搭新人，欲求入室請益因緣，預先同寮元商
X63n1247_p0561a18║議和會。參頭一日詣侍司云：新歸堂兄弟欲告香，煩
X63n1247_p0561a19║侍者通報。見住持咨稟允，即報眾，拉香資三片，預先
X63n1247_p0561a20║出圖習儀，就法堂安排。備香爐三隻作一列，中設拜
X63n1247_p0561a21║蓆，掛普說牌，用小紙寫告香二字貼在上。眾寮打板
X63n1247_p0561a22║三下，集眾看多少人，排作幾行，分東西立定。參頭立
X63n1247_p0561a23║中央拜蓆上，却暫離位，同侍者詣上方，請住持人出。
X63n1247_p0561a24║就座訖，參頭歸位問訊，獨燒一炷香，歸位大展三拜，
X63n1247_p0561b01║收座具起。參頭往住持人前問訊，轉身側立西南角
X63n1247_p0561b02║云：生死事大，無常迅速，伏望和尚開示因緣。住持舉
X63n1247_p0561b03║話，參頭答三轉語，歸位再燒大香，依舊還位而立。次
X63n1247_p0561b04║第東西大眾兩邊迤邐出燒香，各依圖來往，叉手從
X63n1247_p0561b05║前出，合掌從後回。三人作一上，兩邊六人分作三爐
X63n1247_p0561b06║燒香，一爐二人上香，並從中出。香爐前燒香罷，二人
X63n1247_p0561b07║於爐後，一人於中，香爐兩邊亦如是。齊燒香訖，各大
X63n1247_p0561b08║展三拜，起身不收坐具。參頭鞠躬問訊，叉手云：伏望
X63n1247_p0561b09║和尚慈悲，特垂開示，下情不勝感佩之至。復退身禮
X63n1247_p0561b10║三拜。侍者指揮行者打皷五聲，大眾分東西相向而
X63n1247_p0561b11║立。次知事、頭首方出立班，住持人普說。普說竟，知事、
X63n1247_p0561b12║頭首退，大眾依位立。參頭歸中央，再燒香一片，歸元
X63n1247_p0561b13║同眾。又大展三拜，不收坐具，進云：（某）等夙生慶幸，已
X63n1247_p0561b14║蒙和尚慈悲，開示法要，下情不勝欣躍。退身又禮三
X63n1247_p0561b15║拜云：即日伏惟尊候萬福。又退身三拜，收坐具，起問
X63n1247_p0561b16║訊退。大眾到法堂，謝侍者一拜，次謝參頭一拜。齋罷，
X63n1247_p0561b17║方丈特為眾茶，請首座相伴。或新入院告香，或處請
X63n1247_p0561b18║立僧陞堂。說了下座，同眾拜請。次請益告香普說，或
X63n1247_p0561b19║就照堂有處坐。大參就堂扣板，參頭普說結座，然後
X63n1247_p0561b20║照堂開室。其禮數與前入室同，或是名德西堂首座
X63n1247_p0561b21║尊宿。住持人當預令侍者傳語：莫勞降尊，有處喝免。
X63n1247_p0561b22║非也。告香之禮，在人主行，或觸禮謝亦可。告香畢後，
X63n1247_p0561b23║隨意打鼓入室。過三日後，方丈當請大眾，藥石襯資
X63n1247_p0561b24║隨宜也。
X63n1247_p0561c01║朔望巡堂
X63n1247_p0561c02║朔望上堂就座云：下座巡堂喫茶。首座領眾依圖巡
X63n1247_p0561c03║堂一匝，至元位立。住持入堂燒香歸位，知事作一班
X63n1247_p0561c04║面聖僧問訊。住持巡堂一匝，若暫到，先隨眾，後同侍
X63n1247_p0561c05║者在帳後立。知事巡將出堂，却隨後出。侍者歸堂，平
X63n1247_p0561c06║常燒香喫茶畢，收盞，鳴退堂鐘三下。如不巡堂，即粥
X63n1247_p0561c07║罷就座喫茶。其三人巡堂見前，不再錄。
X63n1247_p0561c08║巡寮（從東起）
X63n1247_p0561c09║堂上掛巡寮牌，諸寮掛小牌，各安排香卓、燭等，務要
X63n1247_p0561c10║整齊。若住持人到，立主邊，與寮主人事送出。本寮眾
X63n1247_p0561c11║排寮前立，俟住持人行，隨後合掌，隨過別寮。諸寮並
X63n1247_p0561c12║訖，住持法堂前立，大眾過，三人作一上，轉身問訊。住
X63n1247_p0561c13║持到諸寮人事詞云：伏蒙和尚法駕訪臨，下情不勝
X63n1247_p0561c14║感激。不敘。時暄巡寮罷，次侍者令行者討綉複茶榜、
X63n1247_p0561c15║壞香，詣首座寮炷香。請齋時，特為茶榜貼堂前上間。
X63n1247_p0561c16║茶榜式
X63n1247_p0561c17║堂頭和尚今晨齋退，就雲堂點茶一中，特為首座暨
X63n1247_p0561c18║大眾聊旌（結制、　解制、　至節、　献歲，　或云陳賀
X63n1247_p0561c19║名德人甲）之儀，仍請諸知事同垂光伴，幸甚。
X63n1247_p0561c20║今月。　　日　侍司　某　　敬白。
X63n1247_p0561c21║朔望上堂
X63n1247_p0561c22║上堂。第一日晚，侍者覆住持人。次早掛牌，令行者報
X63n1247_p0561c23║諸寮。鳴第一皷，首座領眾坐堂。二鼓，出堂。三皷，侍者
X63n1247_p0561c24║候大眾集，打一問訊，回身接和尚，同上法座。侍立捧
X63n1247_p0562a01║香匣，住持拈香祝聖。祝聖訖，侍者接香排爐中，下座。
X63n1247_p0562a02║俟住持坐定，侍者出班，先問訊，次兩班。西班先從首
X63n1247_p0562a03║座位拆，歸中央問訊。東班從小位拆，問訊。侍者依元
X63n1247_p0562a04║上法座，左手拈香，回身問訊。住持請說法，如聖節、佛
X63n1247_p0562a05║生日、成道、涅槃，不應閑敘，謝說閑事。如解結敘謝，普
X63n1247_p0562a06║說其大略。下座，講叢林禮。
X63n1247_p0562a07║小參及五日升堂
X63n1247_p0562a08║小參者，家訓也。五日升堂者，警悟參學，究竟生死事
X63n1247_p0562a09║大，兼提點寺中事務，只要簡略。結夏、解夏、冬至、除夜
X63n1247_p0562a10║四小參，兩班有褒詞敘謝，餘時不必講。如新入院日
X63n1247_p0562a11║上堂，只略敘謝官員。諸山施主家中人，只夜小參，方
X63n1247_p0562a12║子細敘謝知事、頭首、專使遠來，或留兩班。參罷，當具
X63n1247_p0562a13║湯菓。如或參行者，即分付參頭行堂掛牌。昏鐘鳴，集
X63n1247_p0562a14║眾立定，請住持出座。參頭燒香，喝參九拜。或住持普
X63n1247_p0562a15║說有訓童行道者，結座罷，行者又三拜。珍重！
X63n1247_p0562a16║秉拂
X63n1247_p0562a17║結解。冬年四，小參。住持請秉拂，就座宣過。次日，都寺、
X63n1247_p0562a18║維那、侍者送拂及牌至寮，傳方丈旨。請受畢，掛牌公
X63n1247_p0562a19║界，安排法座。晚下，藥石鍾鳴，炤道引出佛事，下座。方
X63n1247_p0562a20║丈請湯菓。次日，茶湯、草飯、藥石陸續，特為其禪客、侍
X63n1247_p0562a21║者私管待。
X63n1247_p0562a22║入旦過見知客
X63n1247_p0562a23║解卸洗脚畢，次客司人事，有榜且止。若相見敘時，暄
X63n1247_p0562a24║云：欽服道譽日久，茲獲參承，不勝欣抃（相識改此）。知
X63n1247_p0562b01║客云：州途岐涉，到來不易。主人燒香喫茶，客起云：重
X63n1247_p0562b02║承煎點，不勝感激。主云：茶粗，惶恐送出。次回禮，客頭
X63n1247_p0562b03║先行，開門捲簾報之。參首一人左邊出，接入人事，送
X63n1247_p0562b04║亦如之。主賓相照，自然安樂。
X63n1247_p0562b05║求掛搭見侍司
X63n1247_p0562b06║時暄（云云）。欽服雅譽，無階詹敬。此者喜獲參覲，不勝
X63n1247_p0562b07║欣躍。揖坐，起身稟云：新到（某）等欲得禮拜和尚，敢煩
X63n1247_p0562b08║侍者通報。見住持，參頭云：請和尚趺座，乞容（某）等炷
X63n1247_p0562b09║香禮拜。住持辭，再云：請和尚尊重，（某）等新戒，合當炷
X63n1247_p0562b10║香展拜，幸望慈悲。住持堅辭。既蒙和尚尊旨，即問訊
X63n1247_p0562b11║排香。左手拈香，右手擘紙，安左袖中，兩展三拜。一展
X63n1247_p0562b12║云：久聞高德崇名，無由參拜。此來多幸，得奉和尚尊
X63n1247_p0562b13║顏，下情無任感激之至。一展云：即日謹時，恭惟堂頭
X63n1247_p0562b14║老師大和尚尊候起居萬福。觸禮三拜。或處分賓主
X63n1247_p0562b15║相看，或處據師位相看。住持人立參椅前，參頭橫一
X63n1247_p0562b16║列，參頭立於左，相看禮數一同。就坐喫茶，相問答隨
X63n1247_p0562b17║意。起身謝茶云：此日禮當詣函丈禮拜，重蒙煎點，下
X63n1247_p0562b18║情不勝感激。住持或隨即回禮，或等成項回禮。住持
X63n1247_p0562b19║立主邊，參頭立客邊。入旦過內，敘時暄云云萬福。適
X63n1247_p0562b20║問禮當詣函丈禮拜，重蒙降尊，下情不勝喜躍。住持
X63n1247_p0562b21║回禮，眾人齊送。晚間藥石，即刻伏惟萬福。今日重蒙
X63n1247_p0562b22║寵召，下情（云云）。就座喫茶。侍者燒香湯畢，起身謝湯
X63n1247_p0562b23║云：重蒙煎點（云云）。抽絛藥石。次早請茶，暄時如前禮。
X63n1247_p0562b24║茶罷謝退，隨討掛搭云：生死事大，無常迅速。久聞和
X63n1247_p0562c01║尚道風，此者特來依棲。求一單位，幸望慈悲允諾。如
X63n1247_p0562c02║第二次討，不拘時候，隨機變機，或下語，或上頌。若住
X63n1247_p0562c03║持人稍有允意，便觸禮一拜，求飛頭或送侍司，附名
X63n1247_p0562c04║發飛下堂。司飛云：奉方丈慈旨，掛搭（某）上座。今月日，
X63n1247_p0562c05║侍司（某）報堂司（某）上座，（某）州人事（某）戒，在此發飛。頭
X63n1247_p0562c06║首庫司曰：報上。方丈曰：申堂司。客頭行者就旦過，請
X63n1247_p0562c07║（某）上座等歸堂人少小掛搭。維那簾外主邊揖入，觸
X63n1247_p0562c08║禮一拜，敘時暄（云云）：萬福。（某）欽服道譽，此者特來依
X63n1247_p0562c09║棲。左右（云云）。揖坐喫茶。茶罷，起身稟云：適奉方丈慈
X63n1247_p0562c10║旨，掛搭（某）等，各人備本名度牒附名。維那領命，付度
X63n1247_p0562c11║牒一拜。上堂曆訖，還度牒一拜。維那送歸眾寮，客頭
X63n1247_p0562c12║報寮首座，或大所在有寮主報。寮主出，引掛搭行禮。
X63n1247_p0562c13║寮前鳴板三聲，維那主邊揖入寮內，觸禮一拜，相送
X63n1247_p0562c14║出門外。參頭又反過客邊立，候寮首座出簾外相接
X63n1247_p0562c15║入，觸禮一拜，敘時暄（云云）：萬福。稔聞道譽，無階參拜。
X63n1247_p0562c16║此來幸得依棲，凡百更仗尊庇。喫茶起身，參頭稟云：
X63n1247_p0562c17║適蒙維那送歸上寮，幸慈𠃔。答云：領尊命。參頭列一
X63n1247_p0562c18║行，觸禮一拜，翻轉主邊一拜，首座過客邊一拜。寮首
X63n1247_p0562c19║座占主邊，對觀音立定。參頭依下列一行問訊，從主
X63n1247_p0562c20║邊拆訊，迤邐巡觀音帳一匝。首座依元舊處立定一
X63n1247_p0562c21║問訊，又回身客邊一小問訊。或處寮主行人事至此，
X63n1247_p0562c22║寮首座出人事，觸禮一拜，敘時暄。伏惟寮元禪師尊
X63n1247_p0562c23║候萬福（某）。見前。云：參頭領眾巡四案訖，客頭執飛諸
X63n1247_p0562c24║寮人事，頭首寮相見，各有一拜，敘時暄。伏惟（某）人萬
X63n1247_p0563a01║福（敘別）。或相識、尖相識，見前。諸寮人事畢，到方丈謝
X63n1247_p0563a02║掛搭。或住持人受兩展，敘時暄。伏惟萬福。其茲者天
X63n1247_p0563a03║幸，重荷収錄，得依龍象之末下情（云云）。知事、侍者處
X63n1247_p0563a04║人事無拜，即敘時暄，常禮問訊。若大掛搭，堂司相看，
X63n1247_p0563a05║付度牒訖，客頭引至僧堂。參頭面聖僧燒一炷香，大
X63n1247_p0563a06║展三拜，回身一小問訊，從首座位巡堂一匝，仍舊列
X63n1247_p0563a07║聖僧前問訊。即就侍者床第三位少坐片時，行者報
X63n1247_p0563a08║維那至。參頭領眾起身，與維那分賓主問訊，還度牒
X63n1247_p0563a09║一拜。參頭番轉主邊，又一拜。或維那出門前，或後門
X63n1247_p0563a10║只參頭一人送，不出外。次客頭、行者引至眾寮，鳴板，
X63n1247_p0563a11║人事與前小掛搭項禮數通同。歸堂訖，晚方丈藥石
X63n1247_p0563a12║少，敘平常禮。見前。次日，方丈請茶，庫司有茶藥石或
X63n1247_p0563a13║處，隨即回禮，或夏前一併回禮，知事、頭首有回禮。三
X63n1247_p0563a14║日不得散游，祇候茶湯新到歸寮。寮首座有特為湯，
X63n1247_p0563a15║堂司有特為湯。
X63n1247_p0563a16║進退請頭首
X63n1247_p0563a17║四更鐘鳴，首座領同班到方丈一拜，告退。喫粥時，令
X63n1247_p0563a18║行者請（某人）就方丈喫茶。住持親起燒香，歸位立定，
X63n1247_p0563a19║白云：舊頭首已退，今拜請（某人）充（某）職事。侍者請與
X63n1247_p0563a20║住持人觸禮一拜，轉椅喫湯。住持分手，請耆舊一人
X63n1247_p0563a21║相伴，首座、監寺分手，餘列兩邊。侍者特為燒香，首座
X63n1247_p0563a22║起身謝湯。行者鳴堂前鐘，方丈同大眾送頭首歸寮。
X63n1247_p0563a23║先送首座歸鉢位，住持有拜。次歸寮人事，住持立主
X63n1247_p0563a24║邊，入簾內觸禮一拜，送出交代。舊立主邊，新客邊一
X63n1247_p0563b01║拜，又新過主各一拜。或諸方名德首座，住持升座罷，
X63n1247_p0563b02║就法座前同大眾禮請。後巡寮人事，常禮或晚，方丈
X63n1247_p0563b03║特為湯，或庫司湯，行禮藥石。第二日，方丈茶草飯特
X63n1247_p0563b04║為，仍送茶湯五味，東西相照可爾。
X63n1247_p0563b05║進退請知事
X63n1247_p0563b06║知事預於第一晚鐘鳴，具威儀詣方丈，觸禮一拜，退
X63n1247_p0563b07║職。次卑維那打遍食槌訖，監寺領同班後門入，打槌
X63n1247_p0563b08║一下云：白大眾：昨蒙和尚俾充庫司，或云知事，今來
X63n1247_p0563b09║心力勞倦，告退歸堂，謹白。先去聖僧前問訊，次回身
X63n1247_p0563b10║住持前問訊，兩展三禮，歸中聖僧前大展三拜，然後
X63n1247_p0563b11║巡堂一匝而出。粥罷，令行者喝：請大眾掛鉢。請知事、
X63n1247_p0563b12║侍者聖聖前燒一炷香，巡堂一匝，不出堂外，却住持
X63n1247_p0563b13║人面前問訊，側身歸右邊立。住持人懷中將批子付
X63n1247_p0563b14║侍者，侍者却回聖僧帳邊立，打槌一下云：白大眾：前
X63n1247_p0563b15║知事告退，此務不可闕人，適奉方丈慈旨，今請（某）充
X63n1247_p0563b16║（某）職事，謹白。打槌一下，侍者令行者請就住持人面
X63n1247_p0563b17║前禮一拜，再白槌云：請知事訖。受職人行禮於住持
X63n1247_p0563b18║前，兩展三拜，却從帳後轉面聖僧前，大展三拜，起身。
X63n1247_p0563b19║維那引巡堂一匝，至下間，行者喝：知事禮謝大眾。觸
X63n1247_p0563b20║禮三拜，大眾答拜。行者喝：請大眾送新知事歸庫。新
X63n1247_p0563b21║人與住持人事觸禮三拜，敘時暄云云，交代而退。首
X63n1247_p0563b22║座、大眾人事畢，新知事懷香詣方丈謝住持，辭則免
X63n1247_p0563b23║或觸禮。次巡寮點心草飯，特為隨方建立。
X63n1247_p0563b24║請待者
X63n1247_p0563c01║方丈批下堂司：煩維那請（某）上座充（某）侍者。維那請
X63n1247_p0563c02║喫茶。茶罷，起燒一炷香，稟云：適奉方丈慈旨，請（某人
X63n1247_p0563c03║充某侍者），允請。起身觸禮一拜，遂同至方丈。維那白
X63n1247_p0563c04║住持訖，侍者炷香禮拜，送歸侍司。送舊人歸眾寮，與
X63n1247_p0563c05║寮首座人事。人事畢，行者引新舊巡寮。若請諸方頭
X63n1247_p0563c06║角，自和會後，付堂司請；或就方丈請後，報維那人事
X63n1247_p0563c07║矣。方丈禮儀皆主之。請新舊頭首、知事茶湯、喫飯、藥
X63n1247_p0563c08║石、湯菓，首座則侍者躬請。如下頭首，即令行者請齋
X63n1247_p0563c09║前點心，放參前特為湯。行禮見前。次就請藥石。昏鐘
X63n1247_p0563c10║嗚，方丈詣諸寮點湯，隨寮各安排祇候。住持到寮主
X63n1247_p0563c11║位坐，行者安排湯盞、灯燭，照道揖坐，侍者燒香。第二
X63n1247_p0563c12║夜鐘鳴，有處都寺亦巡寮點湯，都寺即依客邊分賓
X63n1247_p0563c13║主禮，自起身燒香。方丈湯兩班有謝，庫司無謝。如方
X63n1247_p0563c14║丈湯菓入座，侍者燒香（禮畢不再燒行）。
X63n1247_p0563c15║念誦（諸般念誦，附堂司須知。）
X63n1247_p0563c16║三八念誦。堂司行者齋罷，報掛牌覆方丈。參前鳴大
X63n1247_p0563c17║鐘，集眾立堂前。知事上間，首座下間。大眾依巡堂圖
X63n1247_p0563c18║立定。住持堂殿燒香，侍者隨後。或處到堂殿，住持燒
X63n1247_p0563c19║香禮三拜（或處無）。恐大眾久立，將至堂前，行者鳴鐘。維
X63n1247_p0563c20║那候住持人入堂，燒香請客。侍者堂前請湯，先問訊
X63n1247_p0563c21║首座。巡訖後，知事、侍者歸位。住持將出堂，維那方歸
X63n1247_p0563c22║中央，側立念誦。須要緩緩聲朗念。初三、十三、二十三
X63n1247_p0563c23║念：皇風永扇，帝道遐昌。佛日增輝，法輪常轉。伽藍土
X63n1247_p0563c24║地，護法護人。十方施主，增福增慧。為上良緣，念清淨
X63n1247_p0564a01║法界十佛（云云）。初八、十八、二十八念：白大眾：如來大
X63n1247_p0564a02║師入般涅槃，至今皇宋景定四年，已得二千二百一
X63n1247_p0564a03║十三載（隨年增）。是日已過，命亦隨減。如少水魚，思有
X63n1247_p0564a04║何樂。汝等當勤精進，如救頭然。但念無常，慎勿放逸。
X63n1247_p0564a05║伽藍土地，護法護人。十方施主，增福增慧。為如上緣，
X63n1247_p0564a06║念清淨法身十佛。念罷，住持先入，依位立定。首座頌
X63n1247_p0564a07║眾入堂，面聖僧。三人一上問訊，次回身問訊。住持接
X63n1247_p0564a08║巡堂知事後，令作一班巡堂，就圖坐喫湯。湯畢，鳴放
X63n1247_p0564a09║參。打鐘三下，大眾和南。住持先出堂，首座、大眾各出
X63n1247_p0564a10║單。如無喫湯，不必巡堂。只念誦罷，即令行者喝云：大
X63n1247_p0564a11║眾免巡堂。亦鳴鐘三下，大眾和南散。
X63n1247_p0564a12║夏前特為新到茶單狀式
X63n1247_p0564a13║安眾寮前。
X63n1247_p0564a14║今晨齋退，堂頭和尚就寢堂點茶一中，特為新到首
X63n1247_p0564a15║座，伏望眾慈同垂光降，幸甚。
X63n1247_p0564a16║今月。　　日　侍司　（某）　　謹白。
X63n1247_p0564a17║具名列在后（僉名須真，楷書兩字名：謹拜尊命。　　晚藥石掛小碑云）。
X63n1247_p0564a18║堂頭和尚今晚請新掛搭首座藥石。
X63n1247_p0564a19║今月　日　客頭行者　（某）　承準。
X63n1247_p0564a20║首座夏前請新到茶狀式
X63n1247_p0564a21║首座比丘（某）啟取：今晨齋退，就（某）處點茶一中，特為
X63n1247_p0564a22║新到首座禪師。伏望　眾慈，同垂光降。
X63n1247_p0564a23║今月　　日，　首座比丘　（某）　狀。
X63n1247_p0564a24║此後亦列書新到名，安眾寮前，與眾僉名。
X63n1247_p0564b01║今時寫知字、　依字，非也可寫。某　敬領。
X63n1247_p0564b02║尊命。
X63n1247_p0564b03║寮首座狀式一同。若云狀即有皮已上，行禮即與特
X63n1247_p0564b04║為同。
X63n1247_p0564b05║夏前特為新到茶
X63n1247_p0564b06║庫司同首座，一日就照堂安排設位眉帕帳。設粥罷，
X63n1247_p0564b07║具單狀請式。在前行者，安排照牌。齋罷鳴板，依照牌
X63n1247_p0564b08║立定。却從四頌頭巡揖坐，却歸本位。看眾人収足，却
X63n1247_p0564b09║起身炷香。又隨項頭巡起大項頭，或一或二，至末位
X63n1247_p0564b10║處，當問訊。復歸中央小問訊，却歸位行茶。茶罷起身，
X63n1247_p0564b11║與新到敘常禮。或庫司、客司接後特為，即依前禮。
X63n1247_p0564b12║解結人事
X63n1247_p0564b13║上堂罷，令行者掇香卓進前，都寺、首座同挑香，或西
X63n1247_p0564b14║堂亦同上。有處西堂在先，作一項人事，兩展三拜。一
X63n1247_p0564b15║展云：此際安居禁足，獲奉巾瓶。惟仗和尚法力，無諸
X63n1247_p0564b16║難事。再展敘時暄（云云），退身觸禮三拜。惟小師、侍者
X63n1247_p0564b17║在後禮拜。知事歸庫，首座領眾到庫，觸禮三拜。次歸
X63n1247_p0564b18║堂前，首座立上間，書記同大眾立下間，觸禮三拜。人
X63n1247_p0564b19║事退，依巡堂圖立定，名德西堂。先歸巡堂位。次首座
X63n1247_p0564b20║迤邐領眾巡堂一匝，歸堂定。行者喝云：首座禮謝大
X63n1247_p0564b21║眾三拜。（唱大眾普同人事）知事入堂面聖僧，大展三拜，巡堂
X63n1247_p0564b22║一匝，歸中間板首立。行者喝：知事禮謝大行三拜。知
X63n1247_p0564b23║事出，斂堂前鐘。住持入堂炷香，大展三拜，巡堂一匝。
X63n1247_p0564b24║小師出後門避之。住持歸堂立定。（行者喝）方丈與大
X63n1247_p0564c01║眾人事三拜。次侍者燒香喫茶。
X63n1247_p0564c02║大特為茶（榜式在前，侍者具禮請首座。）
X63n1247_p0564c03║齋時，長板鳴，侍者入堂燒香，大展三拜，巡堂一匝，堂
X63n1247_p0564c04║前一同。先下間，後上間，却還中央問訊，退。若都寺、首
X63n1247_p0564c05║座請茶行禮，則先聖僧，後回身，住持前問訊。次巡堂，
X63n1247_p0564c06║與前同。齋前，綉複安排照牌在堂前，請知事相伴。首
X63n1247_p0564c07║座設位，住持對面，都寺同班。前門分手、下手，知事後
X63n1247_p0564c08║門分手。鼓鳴，侍者堂前候首座入位，請首座起，請下
X63n1247_p0564c09║手上坐，送首座至設位，回至堂外，鳴鍾，接方丈入座。
X63n1247_p0564c10║次燒佛前內外上下間香，回本處問訊。次首座前問
X63n1247_p0564c11║訊，回聖僧前，過巡堂，至門內都寺位住。次堂外上下
X63n1247_p0564c12║間，回立佛前，俟行茶將次。又首座前問訊、勸茶，回聖
X63n1247_p0564c13║僧前，大展三拜，巡堂同前。次収方丈首座盞，首座起，
X63n1247_p0564c14║至方丈前，兩展三拜。一云：伏承尊慈，特賜前點（云云）。
X63n1247_p0564c15║次展云：時暄退身，觸禮三拜，從帳後出前門方丈，送
X63n1247_p0564c16║出方丈，復回入座。捧盞侍者燒一炷相伴香，却鳴皷
X63n1247_p0564c17║三下，首座詣方丈謝，或即法堂。如或結夏夜，特為湯
X63n1247_p0564c18║禮，一同就坐。藥石監寺看首座謝湯，到本位坐，却隨
X63n1247_p0564c19║去面前問訊，帳後轉歸中央問訊、燒香。燒香訖，先住
X63n1247_p0564c20║持人前問訊，後首座，次上不間。堂前常禮，行者喝：請
X63n1247_p0564c21║大眾下鉢藥石。藥石罷，打皷三下，出堂，堂前團拜。
X63n1247_p0564c22║監寺特為首座，首座特為藏主（茶禮見前）
X63n1247_p0564c23║長板鳴，燒香巡堂禮。及齋罷，揖坐，燒香行禮，不再書，
X63n1247_p0564c24║只是勸茶。大展三拜，先首座面前問訊，後住持問訊，
X63n1247_p0565a01║從板頭巡堂一匝。茶將次，先収和尚、首座二分盞，知
X63n1247_p0565a02║事領同班住持人面前兩展三拜，謝茶。送和尚先出
X63n1247_p0565a03║堂前，後送首座堂前，觸禮一拜。首座特為藏主，亦如
X63n1247_p0565a04║是。
X63n1247_p0565a05║茶榜式（湯同請茶，早以香詣方丈請。）
X63n1247_p0565a06║庫司今晨齋退，就雲堂點茶一中，特為首座暨大眾
X63n1247_p0565a07║聊旌（結制至節，　解制献歲）之儀。伏望眾慈，同垂光伴。幸甚。
X63n1247_p0565a08║今月　　日，　庫司比丘　（某）　拜請。
X63n1247_p0565a09║首座請茶狀式
X63n1247_p0565a10║首座比丘（某），今晨齋退，就雲堂點茶一中，特為知藏
X63n1247_p0565a11║或後堂書記禪師暨大眾，聊旌（結制至，即　解制献歲）之儀。仍
X63n1247_p0565a12║請諸知事，同垂光降。謹狀。
X63n1247_p0565a13║今月　　日，　首座比丘　（某）　狀。
X63n1247_p0565a14║狀請（某人）　首請比丘　（某）　謹封。
X63n1247_p0565a15║庫司藥石榜式（貼堂前下間）
X63n1247_p0565a16║庫司今晚就雲堂藥石一中，特為首座暨大眾聊旌
X63n1247_p0565a17║（結制至節，　解制献歲）之儀。伏望眾慈，同垂光降。幸甚。
X63n1247_p0565a18║今月　　日，　庫司比丘　（某）　拜請。
X63n1247_p0565a19║方丈若遇解結冬年，先書小榜子，貼湯榜下，
X63n1247_p0565a20║免來晨人事式
X63n1247_p0565a21║來晨結制，應兩班耆舊、法眷小師、鄉人道舊，容陞座
X63n1247_p0565a22║罷，就法堂普同人事，不勞過訪。特茲稟聞，切希聦悉。
X63n1247_p0565a23║咨稟
X63n1247_p0565a24║諸山相見
X63n1247_p0565b01║如大尊宿到寺，即就安排，依賓主相見，各炷香三拜。
X63n1247_p0565b02║次知事、頭首、大眾并作一項挑香，人事試□展拜，看
X63n1247_p0565b03║受不受。次侍者炷香展拜，行者喝：請知事、頭首相伴
X63n1247_p0565b04║喫湯。只是空盞備禮。或法眷、小師、侍者炷香展拜。次
X63n1247_p0565b05║當寺參頭、行者領眾挑香禮拜，帶來參隨行者人力，
X63n1247_p0565b06║就此後拜。主人喫湯罷，知事、頭首送安下，分賓主備
X63n1247_p0565b07║香，人事無拜，敘時暄（云云）。次知事、頭首、侍者、法眷、小
X63n1247_p0565b08║師及相識隨頭問訊訖，住持同侍者相引巡寮。當晚
X63n1247_p0565b09║特為湯，係請客請，云：今晚堂頭和尚就寢堂點湯，望
X63n1247_p0565b10║垂開允。無敘時暄，兩班相伴喫湯。鳴皷，特為禮見前。
X63n1247_p0565b11║退皷三下，藥石相伴，在人請。昏鐘鳴，湯菓相伴。次特
X63n1247_p0565b12║為飯，係庫司請，同侍者到安下處，同炷香一拜（有不
X63n1247_p0565b13║拜）。監寺咨請喫飯，侍者就請方丈。齋退，特為點茶，伏
X63n1247_p0565b14║望慈悲開允，相伴隨意請。或法眷、小師大展拜。如平
X63n1247_p0565b15║常諸山，即問訊。若法屬相見，卑見尊，當請主翁廟坐，
X63n1247_p0565b16║炷香再拜。若尊見卑，主雖居主，就中央設廟坐，待客
X63n1247_p0565b17║分手，請大耆舊一人相伴。或喫茶，或特為人事展拜，
X63n1247_p0565b18║在人舉行。或諸方名德到山，有具狀請陞座，激揚後
X63n1247_p0565b19║學矣。
X63n1247_p0565b20║請狀式
X63n1247_p0565b21║具位姓（某），右（某）（有處住持名，有處監寺名），敬以來卑禮屈，舉揚宗
X63n1247_p0565b22║旨，開發後學。伏望慈悲，俯垂攝受。謹狀。
X63n1247_p0565b23║年。　月。　　日　具位　（某人）　狀。
X63n1247_p0565b24║鍾鼓法則
X63n1247_p0565c01║朝暮大鍾一百八聲，啟建滿散念誦，接尊官新住持
X63n1247_p0565c02║一通，過堂堂前鍾（七下，退堂放參三下），集眾堂前殿上等處各
X63n1247_p0565c03║一通，上堂鼓三通，入堂報齋辭眾三下，齋粥二通，普
X63n1247_p0565c04║說告香五下，小參秉掃二通，施主至兩班接門首鼓
X63n1247_p0565c05║五下，動眾接送一通，浴鼓三通，分次第。
X63n1247_p0565c06║專使請住持
X63n1247_p0565c07║請當代到彼，先見知客，次知事送安下訖，却安排疏
X63n1247_p0565c08║帖於寢堂上。住持出人事咨稟，呈疏帖了，炷香大展
X63n1247_p0565c09║三拜，知客引諸寮人事。如請彼頭首、知事、耆舊入門，
X63n1247_p0565c10║先知客，知客引見方丈，送安下。次往庫司諸寮人事，
X63n1247_p0565c11║却同侍者詣方丈，咨稟住持：（某）院今請（某人）。住持即
X63n1247_p0565c12║同却事頭首，同詣寮中勸請，就法堂安排疏帖。主人
X63n1247_p0565c13║先引座升堂下座，次新主人拈帖法語，與維那宣疏，
X63n1247_p0565c14║付書記讀。如更下，頭首宣讀。若未出世人付法衣，有
X63n1247_p0565c15║法語，新人拈衣披後，指法座升座下來，與主人人事
X63n1247_p0565c16║（某人），知事、頭首、大眾人事。次方丈首座同大眾送安
X63n1247_p0565c17║下。知客引巡寮後，設受請齋，山門特為飯茶。發離日，
X63n1247_p0565c18║三門頭設位帳，設特為湯禮，與特為諸山茶湯同。
X63n1247_p0565c19║專使齋
X63n1247_p0565c20║安排僧堂內，新主人與彼主人相對坐。如當代，不要
X63n1247_p0565c21║排座，只專使躬詣禮請寮舍行者。請齋時，專使堂前
X63n1247_p0565c22║祗候。彼主人及新人入堂（揖坐、燒香），先到彼主人次新人
X63n1247_p0565c23║面前問訊，然後上下間問訊。及堂外，再入堂問訊。出
X63n1247_p0565c24║堂外喫飯，次燒香，下襯。先主人，次新人，後僧眾。襯訖，
X63n1247_p0566a01║問訊，行茶。約湯瓶出，先収住持與新人盞。專使直往
X63n1247_p0566a02║後門新人前，兩展三拜，送出後門。次往住持人前，亦
X63n1247_p0566a03║兩展，一同起身，專使送出前門。有處先送新人出前
X63n1247_p0566a04║門，後送本院住持出堂。候主人出，問訊訖，再入堂，燒
X63n1247_p0566a05║一炷相伴香，大展三拜，巡堂一匝，堂外同。却歸堂中
X63n1247_p0566a06║央一問訊，方収盞，鳴皷三下，退堂。次往方丈庫司謝。
X63n1247_p0566a07║若免專使，當晚安排藥石。彼主人及新人昏鐘鳴湯
X63n1247_p0566a08║菓，却請知事、頭首相伴。
X63n1247_p0566a09║新住持入院
X63n1247_p0566a10║住持入院，看何處安泊。前通書了，耆舊兩班大眾合
X63n1247_p0566a11║往問訊。或新人批帖免，則已知事，當取問何日入院。
X63n1247_p0566a12║庫司報堂司掛牌。至期，動法器，大眾出三門，排班迎
X63n1247_p0566a13║接。新人指三門佛殿佛事，方歸堂。新人面聖僧三拜，
X63n1247_p0566a14║維那問訊，引巡堂一匝，又請歸鉢位一拜。出堂，詣土
X63n1247_p0566a15║地祖堂，有法語。次上方丈，據座燒香一炷，侍者問訊
X63n1247_p0566a16║主人佛事。
X63n1247_p0566a17║都寺呈印俻狀安棹上，主人看封。行者拆封呈，主人
X63n1247_p0566a18║就狀書日子押號。行者使印付都寺収，其印封付衣
X63n1247_p0566a19║鉢侍者収。三日內，堂司呈度牒。
X63n1247_p0566a20║狀式
X63n1247_p0566a21║當寺庫司比丘（某）等常住圖印一顆，申納新命堂頭
X63n1247_p0566a22║大和尚，伏候慈旨。謹狀。
X63n1247_p0566a23║（某）年（某）月　日　庫司比丘　狀。
X63n1247_p0566a24║退棹，知事全班立定，燒香問訊，兩展三拜，辭云：重承
X63n1247_p0566b01║和尚光據，法筵下情（云云）。答云：自慚疎拙（云云）。首座、
X63n1247_p0566b02║大眾草賀，行者喝：請兩班耆舊寢堂献湯。湯罷，方丈
X63n1247_p0566b03║少歇點心，都寺懷香狀請飯。
X63n1247_p0566b04║狀式
X63n1247_p0566b05║當寺庫司比丘（某）等，右（某）啟：取今辰午刻，就雲堂俻
X63n1247_p0566b06║飯祇候。伏望　尊慈，俯賜降重。謹狀。
X63n1247_p0566b07║狀拜請。新命堂頭大和尚（某）等謹封
X63n1247_p0566b08║諸寮預掛牌上堂。少頃，侍者覆上堂。至法座前，專使
X63n1247_p0566b09║燒香行禮。主人熏帖，提法語付維那讀。次拈疏法語，
X63n1247_p0566b10║付頭首資次。讀畢，次指□座法語上法座。侍者同上
X63n1247_p0566b11║拈香祝聖。祝聖罷，拈官員香。（某人）自懷法嗣香就座。
X63n1247_p0566b12║侍者下，依平常上堂出班。兩班立定，索話問答，提綱
X63n1247_p0566b13║敘謝。法座有所在疏帖，專使預令行者安排法堂東
X63n1247_p0566b14║邊。香早，准備迎主人到彼行禮。炷香，觸禮三拜，呈帖。
X63n1247_p0566b15║疏後，法座前拈出說禪，付宣讀。有所免，即拈出。主人
X63n1247_p0566b16║陞座、下座，慶賀人事。有處先令行者喝諸山人事。次
X63n1247_p0566b17║本院知事、頭首、西堂，同上炷香，或兩展一拜，免則觸
X63n1247_p0566b18║禮。大眾亦然。次法眷、小師、行者，隨後逐項挑香。展拜
X63n1247_p0566b19║人事畢，巡寮。諸寮眾盡出接送，惟大眾則無。盡出巡
X63n1247_p0566b20║寮畢，都寺懷香詣方丈請茶。有處有絹素大茶湯榜。
X63n1247_p0566b21║如無，即具狀請。
X63n1247_p0566b22║狀式云：
X63n1247_p0566b23║當寺比丘（某）等，在（某）啟取。今辰齋退，就雲堂特為點
X63n1247_p0566b24║茶，聊伸陳賀之儀。伏望尊慈，俯垂光降。謹狀。
X63n1247_p0566c01║年。　月。　　日　比丘（某）等狀。
X63n1247_p0566c02║茶罷，都寺領同班謝，展禮見前。次若有特為茶湯，請
X63n1247_p0566c03║頭首相伴，眾知事行禮，具照牌僧堂前。大眾立定，鳴
X63n1247_p0566c04║堂前鍾，接住持入堂，歸位問訊。帳後轉行禮，與特為
X63n1247_p0566c05║禮同，見前，不再錄。茶將次，先収主人一分盞，都寺同
X63n1247_p0566c06║班兩展謝，送出。復歸堂，燒一炷相伴香，鳴皷三下，退
X63n1247_p0566c07║堂。入院之後，禮及法則，提點、常住在主人舉行。
X63n1247_p0566c08║諸方尊宿遺書到
X63n1247_p0566c09║專使持書到寺，先見知客，次往侍司引見，住持常禮。
X63n1247_p0566c10║茶罷，起身燒香，通遺書及遺囑何物。方丈令行者請
X63n1247_p0566c11║兩班茶，告以（某人）迁化。開書讀畢，點湯送安下。次巡
X63n1247_p0566c12║寮，方丈親分付書記、祭文，報庫司安排祭食。次日，法
X63n1247_p0566c13║堂西序設位，粥罷陞座。座前住持少立，專使進前燒
X63n1247_p0566c14║香，呈遺書。住持接書，香上熏，令侍者付維那宣後，登
X63n1247_p0566c15║座說法。說法畢，下座燒香，舉哀三兩聲。如平常無舉
X63n1247_p0566c16║哀，點茶湯，獻食。維那問訊，出班燒香。住持拈香，次兩
X63n1247_p0566c17║班拈香。拈香畢，維那宣祭文，舉經回向。就此看輕重，
X63n1247_p0566c18║或法眷故舊，或小師人等，相慰人事，却備管待。專使
X63n1247_p0566c19║襯施，在人多寡。
X63n1247_p0566c20║當代住持迁化
X63n1247_p0566c21║尊宿迁化，當預先請知事頭首，抄劄分曉，書偈分付
X63n1247_p0566c22║庫司一行人。主事遺囑，寫諸山書，安排法堂西畔。先
X63n1247_p0566c23║淨髮沐浴，著衣趺座入龕，請一尊宿移龕。移龕定，鳴
X63n1247_p0566c24║鐘集眾諷經。龕安西邊，中央法座上掛真（有佛事），中
X63n1247_p0567a01║安排供養，東邊安排床帳、臥具、衣架、手巾、法衣、香卓
X63n1247_p0567a02║等。遂發遺書去諸山，請當寺首座作喪主，或外請人
X63n1247_p0567a03║大眾接，或山門祭文。別請喪司書記及掌財一項人，
X63n1247_p0567a04║主其後事。其念誦等儀，具載堂司須知。
X63n1247_p0567a05║報訃狀式
X63n1247_p0567a06║（某）寺喪司比丘（某）右（某）啟：山門不幸，今月（某）日，堂頭
X63n1247_p0567a07║和尚遽以歸真，謹以訃告。謹狀。
X63n1247_p0567a08║年。月。　　日　喪司比丘　（某）　狀。
X63n1247_p0567a09║可漏。　狀申。　某人　比丘　（某）　謹封
X63n1247_p0567a10║遺書式
X63n1247_p0567a11║住山無補，依鄰壁之輝光；揣已奚堪，了世緣之幻夢。
X63n1247_p0567a12║莫諧面別，但切心馳。更祈佛日以揮戈，頓使宗風而
X63n1247_p0567a13║益有（在人勿拘此）。
X63n1247_p0567a14║介石瑛和尚遺書上傳宰免補助（古田靈佛）
X63n1247_p0567a15║偶應微緣，來托棠陰之庇。俄驚大幻，去先薤露之睎。
X63n1247_p0567a16║念生平三處住持，於常住一毫無取。衣盂單薄，道具
X63n1247_p0567a17║蕭疎。願蠲補助之需，以表慈仁之政。名哲自保，無令
X63n1247_p0567a18║任怨以害身。果報非虗，更冀當官而植福。垂死有請，
X63n1247_p0567a19║敘別無階。益遠台光，伏惟珍重。（加定年間，傳宰覽
X63n1247_p0567a20║　捨俸助彼事，求　兌補助等。）
X63n1247_p0567a21║維那須知
X63n1247_p0567a22║隨機應變，嘆佛疏語，清規具載，職事詳悉。僧堂後架
X63n1247_p0567a23║眾寮，洛司淨所、延壽堂、塔所皆主之。住持出入公界
X63n1247_p0567a24║參賀，俟歸，掛牌報眾祇接。如免，即上方丈問訊。掛搭、
X63n1247_p0567b01║請假及亡僧事，須皆子細，母令外議調和，上下得人
X63n1247_p0567b02║喜敬，是名悅眾。
X63n1247_p0567b03║聖節佛殿念誦
X63n1247_p0567b04║切以皇風永扇，帝道遐昌。當䙔星繞電之時，適誕月
X63n1247_p0567b05║屆晨之際。敬裒清眾，恭詣寶方。誦諸佛之洪名，祝一
X63n1247_p0567b06║人之睿筭。念清淨　　上來，念誦洪因。祝延　今上
X63n1247_p0567b07║皇帝聖壽無疆，金剛無量壽佛諸尊。
X63n1247_p0567b08║出班拈香（庫司先安排香）
X63n1247_p0567b09║維那先立爐前東畔，揖住持拈香，侍者捧匣。次兩班
X63n1247_p0567b10║進佛生日、成道、涅槃、祝聖，不回身問訊。拈香了，行者
X63n1247_p0567b11║喝：展拜。其土地前已下處，有回身請香。
X63n1247_p0567b12║啟建滿散　浴佛（四月八日）、成道（十二月初八）、涅盤（二月
X63n1247_p0567b13║十五）
X63n1247_p0567b14║第一晚，報眾來，早具威儀。次早，升堂，下大殿，點茶湯，
X63n1247_p0567b15║出班，拈香，嘆佛（隨件改），宣疏。知客過手爐，住持跪接，侍
X63n1247_p0567b16║者跪進香。次舉經，回向，散浴佛偈：我今灌沐諸如來，
X63n1247_p0567b17║淨智莊嚴功德聚。五濁眾生令離垢，同證如來淨法
X63n1247_p0567b18║身。　楞嚴會（無出班拈香）。
X63n1247_p0567b19║結夏念誦
X63n1247_p0567b20║切以薰風扇野，炎帝司方。當覺皇結制之辰，是釋氏
X63n1247_p0567b21║護生之日。躬裒大眾，肅詣靈祠。誦持萬德洪名，回向
X63n1247_p0567b22║合堂真宰。欲祈加護，得遂安居。仰憑大眾，念十佛（云
X63n1247_p0567b23║云）。
X63n1247_p0567b24║上來念誦功德，祝獻當山土地（云云），護伽藍神，合堂
X63n1247_p0567c01║真宰。伏願神功叶贊，發輝有利之勳。梵苑昌隆，永錫
X63n1247_p0567c02║無私之慶。再念（十方三世云云）。
X63n1247_p0567c03║解夏
X63n1247_p0567c04║金風扇野，白帝司方。當覺皇解制之辰，乃法歲周圓
X63n1247_p0567c05║之日。九旬無難，一眾咸安。誦持諸佛洪名，仰答合堂
X63n1247_p0567c06║真宰。伏願（見同前）。
X63n1247_p0567c07║至節
X63n1247_p0567c08║時當惡歲，節屆書雲：是一陽來復之初，乃萬物發生
X63n1247_p0567c09║之始（云云）。
X63n1247_p0567c10║除夜
X63n1247_p0567c11║東皇布令，北斗回杓，當七十二候以云周，乃三十六
X63n1247_p0567c12║旬之告畢。
X63n1247_p0567c13║凡遇三八念誦，大眾依念誦圖立定，俟住持人入堂
X63n1247_p0567c14║燒香出，却念十佛，微細禮數。見前三八念誦項分曉，
X63n1247_p0567c15║不再舉。如當夜小參，不打放參鐘。
X63n1247_p0567c16║大帳年供帳式
X63n1247_p0567c17║預令行者買紙寫狀式貼堂前，下間須寫三本，一本
X63n1247_p0567c18║州，一本縣，一本堂司，隨方立例。
X63n1247_p0567c19║（某）寺散僧。（某）今蒙官司括責（某）年分大僧文帳事，須
X63n1247_p0567c20║至供申者。右（某）本貫（某）州（某）縣人事，俗姓（某）為戶，見
X63n1247_p0567c21║年幾歲。昨於（某）年買（某）字號度牒□道，禮（某）寺（某）為
X63n1247_p0567c22║師。於（某）年（某）月（某）日，恭遇（某）聖節，開壇受戒。請到六
X63n1247_p0567c23║念戒牒，全（某）年文帳，在（某）處供申。所供在前，並皆詣
X63n1247_p0567c24║實。謹狀。
X63n1247_p0568a01║（某）年月　　日　散僧　（某）號狀。
X63n1247_p0568a02║祖忌（達磨忌十月初五出傳灯）
X63n1247_p0568a03║堂司具疏，先覆方丈首座，安排香花等供養。或昏鐘
X63n1247_p0568a04║鳴，念誦諷經。或齋前如不念誦，只出班燒香、舉經、拈
X63n1247_p0568a05║香，不回身。
X63n1247_p0568a06║念誦
X63n1247_p0568a07║悲願深重，大道難名。幸忝潤於餘波，致有光於後裔。
X63n1247_p0568a08║適屆真常之日，恭陳追慕之儀。仰憑清眾，念十佛云
X63n1247_p0568a09║云。　　舉經，回向如常。
X63n1247_p0568a10║上來念誦酬經，伏為開山（某）祖師，上酬慈蔭，再念十
X63n1247_p0568a11║方。　　次日諷經回向，伏願在人。
X63n1247_p0568a12║病僧念誦
X63n1247_p0568a13║切以毗耶居士，猶陳問疾之因；牛山祖師，尚有縈風
X63n1247_p0568a14║之果。是日即有病僧（某），偶沾微恙，遂□□綿，累服藥
X63n1247_p0568a15║而未痊，慮幻軀之匪實。謹裒清眾，和合同音，誦諸佛
X63n1247_p0568a16║之洪名，掃病魔而退舍。仰憑尊眾，念清淨法身云：
X63n1247_p0568a17║上來念誦，伏為病僧（某）人，祈保平安。伏願諸緣未斷，
X63n1247_p0568a18║即遂康寧。大數難逃，早生安養。又一心清淨，四大輕
X63n1247_p0568a19║安。壽命與慧命延長，色身與法身堅固。念（云云）。
X63n1247_p0568a20║尊宿大夜
X63n1247_p0568a21║白大眾：堂頭和尚既歸真寂，眾失所依，但念無常，切
X63n1247_p0568a22║勿放逸。恭裒大眾，肅詣龕幃，誦持諸佛洪名，上資尊
X63n1247_p0568a23║靈覺路。仰憑大眾，念舉大悲呪：　　上來念誦諷經
X63n1247_p0568a24║功德，資助尊靈，莊嚴報地，伏願隨意。
X63n1247_p0568b01║次知客接舉楞嚴，鄉人法眷上祭諷經，隨意　　舉
X63n1247_p0568b02║龕（常云）山頭念誦。切以雙趺示相，紹靈鷲之遺規；隻履
X63n1247_p0568b03║西歸，儼少林之垂範。全機隱顯，成法始終。仰憑大眾
X63n1247_p0568b04║念十佛（資助尊靈，稱揚十念。西方）。
X63n1247_p0568b05║上來稱揚寶號，恭贊化權。惟願體極光宗，品位頓超
X63n1247_p0568b06║於佛祖；用開儀範，悲心咸格於人天。收幻化之百骸，
X63n1247_p0568b07║入火光之三昧。茶傾三奠，香爇一爐。奉送雲程，和南
X63n1247_p0568b08║聖眾。
X63n1247_p0568b09║尊宿住持唱衣
X63n1247_p0568b10║留衣表信，乃列祖之垂規；以法破慳，稟先聖之儀範。
X63n1247_p0568b11║今茲估唱，用表無常。仰憑大眾，念念捉衣。佛事唱畢。
X63n1247_p0568b12║　　上來唱衣念誦功德，伏為（某）人資助覺靈，莊嚴
X63n1247_p0568b13║報地，念十方三世（云云）。　　或念，伏願隨意。
X63n1247_p0568b14║平僧大夜念誦（大夜維那念誦，稱之者兩字名，餘回向一字名。）
X63n1247_p0568b15║切以生死交謝，寒暑迭迁。其來也，電擊長空；其去也，
X63n1247_p0568b16║波澄大海。是日即有新圓寂（某）人，生緣既盡，大命俄
X63n1247_p0568b17║迁。了諸行之無常，乃寂滅而為樂。恭裒大眾，肅詣龕
X63n1247_p0568b18║幃。誦諸佛之洪名，薦清魂於覺路。仰憑大眾，念清淨
X63n1247_p0568b19║法身十佛（云云）。　　舉經。
X63n1247_p0568b20║上來念誦諷經功德，伏為（某人）莊嚴覺路。伏願神超
X63n1247_p0568b21║淨域，業謝塵勞。蓮開上品之花，佛受一生之記。再念
X63n1247_p0568b22║（云云）。　　舉龕念誦出喪。
X63n1247_p0568b23║將舉靈龕，赴茶毗之盛禮；仰憑尊眾，誦諸佛之洪名。
X63n1247_p0568b24║用表攀違，上資覺路。念佛（云云）。
X63n1247_p0568c01║山頭念誦
X63n1247_p0568c02║切以是日，即有新圓寂。（某人）既隨緣而順寂，乃依法
X63n1247_p0568c03║以茶毗。焚百年行道之身，入一路涅槃之境。仰憑尊
X63n1247_p0568c04║眾，資助覺靈，稱揚十念。
X63n1247_p0568c05║上來稱揚聖號，資助往生。惟願慧鏡分輝，真風散彩。
X63n1247_p0568c06║菩提園裏，開敷覺意之花；法性海中，蕩滌自心之垢。
X63n1247_p0568c07║茶傾三奠，香爇一爐。奉送雲程，和南聖眾。　舉大悲
X63n1247_p0568c08║呪，回向。　上來云：　次楞嚴呪。
X63n1247_p0568c09║唱衣念誦
X63n1247_p0568c10║鳴堂前鐘，集眾定，維那鳴磬一聲云：浮雲散而影不
X63n1247_p0568c11║留，殘燭盡而光自滅。今茲估唱，用表無常。仰憑尊眾，
X63n1247_p0568c12║念十佛云：　　打磬白眾。
X63n1247_p0568c13║夫唱衣之法，蓋稟常規。新舊短長，自宜照顧。錢須足
X63n1247_p0568c14║陌，無以新錫相兼。磬聲斷後，不得反悔。謹白。唱衣竟，
X63n1247_p0568c15║乃云：上來□□唱衣，念誦功德，回向新圓寂（某人），資
X63n1247_p0568c16║助覺靈，往生淨土。再勞大眾，念十方（云云）佛事，預請
X63n1247_p0568c17║送亡，白槌巡堂，門外俵柴，眾喪後行諷經，一切具前，
X63n1247_p0568c18║隨分盡禮，遞相結緣。
X63n1247_p0568c19║沙彌受戒文
X63n1247_p0568c20║行者初請得度牒，以箱複托呈本師并知事、頭首，各
X63n1247_p0568c21║禮謝三拜，選日剃度。維那司請受戒一人，隔宿剃頭，
X63n1247_p0568c22║留頂心候本師剃。是日，僧堂或法堂上，安排設戒師
X63n1247_p0568c23║高座，前鋪氈蓆、香案，上用手爐、淨瓶、戒文并界方二
X63n1247_p0568c24║條。又相對戒師，設作梵闍梨座，并磬一口。如在法堂
X63n1247_p0569a01║上，即別安聖像，香花供養，棹子三隻，箱複一面，一安
X63n1247_p0569a02║袈裟（一安度牒，一安稱資），在聖僧或聖像前列之。堂下安排拜
X63n1247_p0569a03║蓆一領，事辦集眾（若用法事迎引，從童行堂至土地堂，反大殿，然後入信堂內剃頭行
X63n1247_p0569a04║者，諸處各禮三拜）。剃頭行者即從僧堂前，祇候大眾集定，戒
X63n1247_p0569a05║師、二闍梨於聖像前，大展三拜訖，戒師、作梵闍梨就
X63n1247_p0569a06║座，乃入法事請引請闍梨（於戒師前，大展禮三拜，胡跪合掌）。
X63n1247_p0569a07║戒師（問）引請（答）。
X63n1247_p0569a08║僧集否？（已集。）和合否？（和合。）僧今和合，何所作為？（為當院行者某甲剃
X63n1247_p0569a09║領受戒。）可爾。　引請闍梨。（𠬧坐具起，引行者入堂。）
X63n1247_p0569a10║行者（於聖僧前禮三拜，聞磬聲禮，聞磬聲起，又禮戒師三拜，胡跪合掌）。
X63n1247_p0569a11║引請闍梨（作優波離𣑽，如不能師作云何𣑽），云何於此經，究竟到彼
X63n1247_p0569a12║岸？願佛開微密（呪香），廣為眾生說，為剃頭受戒者說。
X63n1247_p0569a13║戒師（聞𣑽聲，秉爐至微密處，呪香并薰。顯戒文云：）戒香、定香、慧香、解脫香、
X63n1247_p0569a14║解脫知見香，光明雲臺遍法界，供養十方無量佛、十
X63n1247_p0569a15║方無量法、無量僧，見聞普薰證常樂，一切眾生亦如
X63n1247_p0569a16║是。
X63n1247_p0569a17║戒師（梵終疊云）為剃頭受戒者說。即將今晨開啟剃頭受
X63n1247_p0569a18║戒功德，迴向皇帝萬歲，臣統千秋。天下太平，法輪常
X63n1247_p0569a19║轉。龍天土地，增益威光。護法護人，無諸難事。十方施
X63n1247_p0569a20║主，福壽莊嚴。合道場人，身心安樂。師長父母，道業超
X63n1247_p0569a21║隆。剃頭沙彌，修行無障。三塗八難，咸脫苦輪。九有四
X63n1247_p0569a22║生，俱登覺岸。仰憑尊眾，念清淨法身（云云），至摩訶般
X63n1247_p0569a23║若波羅蜜。
X63n1247_p0569a24║引請闍梨（秉爐云：請師言句，汝合自陳。汝若不能，隨我聲道，至某田受稱名。）大德
X63n1247_p0569b01║一心念！我某甲，今請大德為我作剃頭受戒阿闍
X63n1247_p0569b02║梨。我依大德故，得剃頭受戒，慈愍故。（三說。第三疊，慈愍故三遍。）
X63n1247_p0569b03║行者（第一、第二、第三，各小禮三拜，又三禮三拜，胡跪合掌）。
X63n1247_p0569b04║善男子（每呼善男子，即當應諾）！心源湛寂，法海淵深。迷之者永
X63n1247_p0569b05║劫沉淪，悟之者當處解脫。欲專妙道，無越出家。放曠
X63n1247_p0569b06║喻如虗空，清淨同於皎月。修行緣具，道果非遙。始從
X63n1247_p0569b07║尅念之功，畢證無為之地。所以大覺世尊，捨金輪之
X63n1247_p0569b08║寶位，子夜踰城；脫珍御之龍衣，青山斷髮。容鵲巢於
X63n1247_p0569b09║頂上，掛蛛網於眉間。修寂滅而證真常，斷塵勞而成
X63n1247_p0569b10║正覺。三世諸佛，不說在家成道；六代祖師，阿誰行染
X63n1247_p0569b11║度人？所以佛佛授手，祖祖相傳。不染世緣，方成法器。
X63n1247_p0569b12║故得天魔拱手，外道歸心。上酬四重之恩，下濟羣生
X63n1247_p0569b13║之苦。所以云：流轉三界中，恩愛不能捨。弃恩入無為，
X63n1247_p0569b14║真是報恩者。出家之後，禮越常情，不拜君王，不拜父
X63n1247_p0569b15║母。汝今可離此座，想念國王水土之恩，父母生成之
X63n1247_p0569b16║德。專精拜辭，後不拜也。
X63n1247_p0569b17║引請闍棃（收坐具起，引行者同問訊出堂）。
X63n1247_p0569b18║行者（於堂下拜辭國王父母，撿俗服，着直裰訖，引請闍棃，引於聖像前禮三拜，就戒師座一禮
X63n1247_p0569b19║一拜，近前胡跪合掌）。
X63n1247_p0569b20║戒師（誦偈，執瓶水灌頂，并剃髮少許，傍僧同誦）。
X63n1247_p0569b21║善哉大丈夫，能了世無常，棄俗趣泥洹。
X63n1247_p0569b22║希有難思議。（三說，沙彌退身禮一拜。）
X63n1247_p0569b23║引請闍棃（引行者於本師座前禮一拜，近前胡跪合掌）。
X63n1247_p0569b24║本師執刀云：最後一結謂之周羅，唯佛一人乃能斷
X63n1247_p0569c01║之。我今為汝除去頂髮，汝今許否？答曰：可爾。本師云：
X63n1247_p0569c02║仰。大眾同聲誦落髮偈：
X63n1247_p0569c03║毀形守志節。割愛辭所親。出家弘聖道。
X63n1247_p0569c04║誓度一切人。（三說，退身禮一拜，復於師前胡跪合掌。）
X63n1247_p0569c05║本師持袈裟誦偈云：
X63n1247_p0569c06║大哉解脫服，無相福田衣，披奉如來戒。
X63n1247_p0569c07║廣度諸眾生。（一說付之。）
X63n1247_p0569c08║沙彌披袈裟訖（禮本師三拜，禮聖像三拜，禮戒師三拜，胡跪合掌）。
X63n1247_p0569c09║引請闍棃（亦展坐具，胡跪合掌）。
X63n1247_p0569c10║善男子，法如大海，漸入漸深。汝既出家，當先受三皈
X63n1247_p0569c11║五戒，方得事近大僧。次受沙彌十戒，乃可同僧利養。
X63n1247_p0569c12║事在專誠，不宜慢易。我今為汝召請三寶，證明佛事。
X63n1247_p0569c13║（兼以至十戒意。）
X63n1247_p0569c14║奉請無邊佛寶，海藏金文，十地三賢，五果四向，同
X63n1247_p0569c15║垂感降，共作證明。（三說）
X63n1247_p0569c16║善男子，欲求歸戒，先當懺滌愆瑕，如人浣衣，然後加
X63n1247_p0569c17║色。汝今至誠，隨我懺悔。
X63n1247_p0569c18║我昔所造諸惡業，皆因無始貪嗔癡，
X63n1247_p0569c19║從身口意之所生，一切我今皆懺悔。
X63n1247_p0569c20║善男子！汝既淨治身、口、意業，次應歸依佛、法、僧寶。
X63n1247_p0569c21║歸依佛，歸依法，歸依僧，歸依佛。兩足尊。
X63n1247_p0569c22║歸依法離欲尊，歸依僧眾中尊，歸依佛竟。
X63n1247_p0569c23║歸依法竟。歸依僧竟。
X63n1247_p0569c24║如來、至尊、等正覺，是我導師，我今歸依。從今已去，稱
X63n1247_p0570a01║佛為師，更不歸依邪魔外道，慈愍故。（三說。第三疊，慈愍故，三遍。）
X63n1247_p0570a02║沙彌（第一、第二、第三，各小禮一拜，一大禮三拜，胡跪合掌）。
X63n1247_p0570a03║善男子！汝既捨邪歸正，戒已周圓，若欲識相護持，應
X63n1247_p0570a04║受五戒。
X63n1247_p0570a05║盡形受。
X63n1247_p0570a06║不殺生
X63n1247_p0570a07║不偷盜
X63n1247_p0570a08║不淫欲
X63n1247_p0570a09║不妄語
X63n1247_p0570a10║不飲酒
X63n1247_p0570a11║是五戒相，汝能持否？（答云：）能持。
X63n1247_p0570a12║上來五支淨戒，一一不得犯，汝能持否？（答云：）能持。（三問三答：）
X63n1247_p0570a13║是事如是持。
X63n1247_p0570a14║沙彌（大禮三拜，胡跪合掌）。
X63n1247_p0570a15║善男子！五戒為入法之初因，出三塗之元首。次受沙
X63n1247_p0570a16║彌十戒，即形備法儀，此稱勤䇿，依師而住，受利同僧，
X63n1247_p0570a17║是為應法沙彌，應當頂受。
X63n1247_p0570a18║盡形受。
X63n1247_p0570a19║不殺生不花鬘瓔珞香油塗身
X63n1247_p0570a20║不偷盜不歌舞作唱故往觀聽
X63n1247_p0570a21║不淫欲不坐臥高廣大床
X63n1247_p0570a22║不妄語不非時食
X63n1247_p0570a23║不飲酒不捉金銀錢寶
X63n1247_p0570a24║已上十事，是沙彌戒，汝能持否？（答云：）能持。
X63n1247_p0570a25║上來十支淨戒，一一不得犯，汝能持否？（答云：）能持。（三問三答：）
X63n1247_p0570a26║是事如是持。
X63n1247_p0570a27║沙彌（大禮三拜，胡跪合掌）。
X63n1247_p0570b01║善男子！汝今受戒之後，當須頂戴奉持，不得違犯所
X63n1247_p0570b02║持戒律。供養三寶，勤種福田。於和尚阿闍棃，一如法
X63n1247_p0570b03║教。於上中下座，心常恭敬。精進行道，報父母恩。衣取
X63n1247_p0570b04║布素，不以文彩。食取支命，不得嗜味。花香脂粉，無以
X63n1247_p0570b05║近身。好聲邪色，一無視聽。徐言持正，勿宣人短。儻有
X63n1247_p0570b06║爭者，兩說和合。男女有別，草木無傷。非賢不友，非聖
X63n1247_p0570b07║不宗。法服應器，常與人俱。非時不食，非法不言。精勤
X63n1247_p0570b08║思義，溫故知新。坐則禪思，起則諷誦。閉三惡道，開涅
X63n1247_p0570b09║槃門。於比丘法中，增長正業。菩提心而不退，般若智
X63n1247_p0570b10║以長明。普度眾生，期成正覺。用心如此，真佛弟子。
X63n1247_p0570b11║作梵闍棃（作神仙梵云）。神仙五通人，作者於呪術，為彼
X63n1247_p0570b12║慚愧者，攝諸不慚愧。如來立禁戒，半月半月說，已
X63n1247_p0570b13║說戒利益，稽首禮諸佛。
X63n1247_p0570b14║戒師（聞梵聲，秉爐至梵終，回向云）上來剃頭受戒，先用回向。堂頭
X63n1247_p0570b15║和尚，常為苦海津梁。執事高人，永作法門梁棟。合堂
X63n1247_p0570b16║清眾，同乘般若之舟。剃頭沙彌，速至菩提之岸。四恩
X63n1247_p0570b17║總報，三有齊資。法界眾生，同圓種智。為如上緣，念十
X63n1247_p0570b18║方三世一切諸佛諸尊、菩薩摩訶薩、摩訶般若波羅
X63n1247_p0570b19║蜜。
X63n1247_p0570b20║作梵闍黎鳴磬云：處世界如虗空，如蓮花不著水，
X63n1247_p0570b21║心清淨超於彼，稽首禮無上尊。
X63n1247_p0570b22║歸依佛，得菩提道，心常不退。
X63n1247_p0570b23║歸依法薩般若，得大總持門。
X63n1247_p0570b24║歸依僧，息諍論，同入和合海。
X63n1247_p0570c01║上來剃頭受戒，功德無限，殊勝良因，散周沙界。和南
X63n1247_p0570c02║聖眾。
X63n1247_p0570c03║引請闍梨（聞處世界收坐具起，令沙彌禮拜）。
X63n1247_p0570c04║戒師同闍梨於聖像前大展三拜，出堂外立。僧堂前
X63n1247_p0570c05║鳴小鐘三下，大眾下堂，各具威儀，於法堂上禮賀住
X63n1247_p0570c06║持人（如法堂上剃頭，即於法堂內禮賀）。
X63n1247_p0570c07║戒師二闍梨（一展□：蒙差受戒，不敢固辭。入事荒□□，淹尊重。下情無任皇恐之至。又一展：
X63n1247_p0570c08║敘寒伏暄，惟和尚尊體起居萬福。仍又禮三拜）。住持人（云：此者沙彌受戒，有煩證明，即容詣寮陳謝）。
X63n1247_p0570c09║侍者小師禮賀（大展三拜云：沙彌得度，舉眾同歡。仰對尊慈，倍深喜躍。又三拜。敘時暄，又
X63n1247_p0570c10║禮三拜也）。知事大眾歸寮，各具香少，排立祇候。是時大眾
X63n1247_p0570c11║纔退，沙彌禮三拜（云：叨員頂相，幸掛田衣。遂脫塵牢，永拋憂網。下情無任感激之至。三
X63n1247_p0570c12║禮。敘寒暄，又禮三拜。住持人巡寮過，乃禮知事、頭首、戒師、闍梨并諸法眷）。謝大戒詞（萬歲天恩，
X63n1247_p0570c13║令節時啟，霜臺三飜。羯磨既員，已登戒品。此盖某人宿承佛記，誓度羣迷。時將繫草之心，上答浮囊之賜。下情
X63n1247_p0570c14║無任感激之至）。
X63n1247_p0570c15║
X63n1247_p0570c16║
X63n1247_p0570c17║
X63n1247_p0570c18║續附
X63n1247_p0570c19║送亡
X63n1247_p0570c20║維那打遍食槌訖，再一下云：白大眾粥罷，普請送亡
X63n1247_p0570c21║僧。除守寮、直堂外，並皆齋赴。又打槌一下云：謹白巡
X63n1247_p0570c22║堂內外一匝。排辦訖，打鍾集眾，念誦回向訖，就靈炷
X63n1247_p0570c23║香，請起龕佛事。次門前中央立，舉經分兩邊行，眾執
X63n1247_p0570c24║柴龕後送等，事具前。
X63n1247_p0571a01║受大戒回參堂
X63n1247_p0571a02║長板鳴，入門燒香，禮三琹，未収坐具，進前躬身云：某
X63n1247_p0571a03║等茲者叨逢聖澤，獲廁僧倫，幸戒品□周圓，托熏慈
X63n1247_p0571a04║而普覆，下情無任感激之至。退禮三拜，又進云：即辰
X63n1247_p0571a05║伏惟首座大眾禪師尊候萬福。又三拜，起至住持前
X63n1247_p0571a06║巡堂一匝，次詣堂司掛搭。