X63n1248_p0571b01║No. 1248
X63n1248_p0571b02║幻住庵清規
X63n1248_p0571b03║
X63n1248_p0571b04║普應國師幻住庵清規（并序）
X63n1248_p0571b05║魯語謂：君子學道則愛人，小人學道則易使也。蒙莊
X63n1248_p0571b06║亦云：魚相忘於江湖，人相忘於道術。斯入世之道，尚
X63n1248_p0571b07║能易使而相忘，矧佛祖出世之道，混彼此，齊自佗，交
X63n1248_p0571b08║徹融攝而無間然者也。心存乎道，不待禮而自中，不
X63n1248_p0571b09║俟法而自正矣，又何叢林規矩云哉？嗟乎！人心之不
X63n1248_p0571b10║軌道久矣，半千載前已甞瓦解，百丈起為叢林以救
X63n1248_p0571b11║之，迨今不能無弊。今菴居處眾，固不敢效叢林禮法，
X63n1248_p0571b12║而日用又不可破規裂矩，勉置須知一編，列為十門，
X63n1248_p0571b13║為主伴交參之標準，自成一家之規，非敢與大方共
X63n1248_p0571b14║也。其有真參實究之士，攝念於天真未散之頃，終日
X63n1248_p0571b15║作而不見其勞，終日息而不知其佚，外忘禮法，內空
X63n1248_p0571b16║能所者，以是編為疣贅，則我何敢辭焉？延祐丁巳冬，
X63n1248_p0571b17║幻住沙門　書。
X63n1248_p0571b18║
X63n1248_p0571b19║
X63n1248_p0571b20║
X63n1248_p0571b21║
X63n1248_p0571b22║日用須知十條綱目
X63n1248_p0571b23║日資月進年規世範營辦
X63n1248_p0571b24║家風名分踐履攝養津送
X63n1248_p0571c01║日資
X63n1248_p0571c02║教中謂初日分、中日分、後日分，又初夜、中夜、後夜，
X63n1248_p0571c03║即古德所謂晝三夜三者也。又云：日不足，繼之以
X63n1248_p0571c04║夜。本色道流，寸陰靡弃，須臾不離。日夜六時，寧無
X63n1248_p0571c05║資助？謂日資者，總言二六時中之標準也。
X63n1248_p0571c06║一菴之務，以辨道為先。道無始終，起於日用。一日如
X63n1248_p0571c07║是，日日皆同。惟日不足，繼之以夜，總名日用事也。
X63n1248_p0571c08║裝香一盤，且以三炷為率，自黃昏燒起，至第三炷，約
X63n1248_p0571c09║四皷時分也。竈下燒面湯，堂前鳴板三下，大眾収枕
X63n1248_p0571c10║推被，於裏床収半單，下地洗面，皈堂坐禪。至開靜板
X63n1248_p0571c11║鳴，即摺被搭衣，佛前禮拜，皈鉢位坐，展鉢受粥。粥罷，
X63n1248_p0571c12║佛前諷經。經畢，小歇，堂前復鳴板三下，自主至伴，皈
X63n1248_p0571c13║堂坐禪。至齋時，火板鳴，下地。少頃，長板鳴，皈鉢位受
X63n1248_p0571c14║食。食畢，小歇，堂前鳴板三下，復皈堂坐禪。至晡時分，
X63n1248_p0571c15║鳴板放參。至黃昏，燒香盤，大眾搭衣、諷經、施食。事畢，
X63n1248_p0571c16║堂前鳴板三下，皈堂坐禪。至放參板鳴，開枕展被，右
X63n1248_p0571c17║脇而息。此盖大眾日用之常規也。大意與叢林清規
X63n1248_p0571c18║頗同，此但節其要目耳。
X63n1248_p0571c19║凡一日夜之間，四次坐禪之際，宜各屏心絕慮，息念
X63n1248_p0571c20║忘緣，深究死生，力窮道業。除大小便利外，不許共語，
X63n1248_p0571c21║不許洗浣，不許補綴，不許看讀。乃至一應雜務，非公
X63n1248_p0571c22║界普請，俱不許作。凡上床下地，出堂入戶，如臨深履
X63n1248_p0571c23║薄然。勿使隣單知覺，動其道心。自然內外相資，身心
X63n1248_p0571c24║寂默矣。
X63n1248_p0572a01║月進
X63n1248_p0572a02║積日以成月，積月以成歲，世相遷流，物我同化，時
X63n1248_p0572a03║節亦相須而會遇。既曰建立，詎可范？然日資不足，
X63n1248_p0572a04║月以進之，非圖苟循時緣，要且大家知有者矣。
X63n1248_p0572a05║正月
X63n1248_p0572a06║初一日，歲旦五更，鳴鐘板，眾集大悲，呪祝
X63n1248_p0572a07║聖罷，大眾稱賀，與四節同。　是日營齋，　半齋時，諷
X63n1248_p0572a08║楞嚴普回向。
X63n1248_p0572a09║十五日上元，燈夕供設隨宜。此日之早，月望祝
X63n1248_p0572a10║聖。但是一年十二月，遇初一、十五，是謂朔望，須就粥
X63n1248_p0572a11║前諷大悲呪祝　聖，周而復始。又一年內有六日，
X63n1248_p0572a12║是本命好日，此六日亦與朔望同，粥前諷大悲呪
X63n1248_p0572a13║祝　聖。切惟
X63n1248_p0572a14║皇恩如天之覆林泉，懦弱之古，仰承　帝澤，而獲終
X63n1248_p0572a15║身之安，其贊祝之誠，豈可擇日而為之？盖二六時
X63n1248_p0572a16║中，俯仰折旋，皆是謝　恩祈禱之時也。今特取
X63n1248_p0572a17║　本命朔望而為者，乃表而出之之意也。謹序于此，
X63n1248_p0572a18║餘月不書。每月初二、十六，是眾聖衙會之辰，常住
X63n1248_p0572a19║營備香花、燈燭、茶果、珍羞，就土地堂鋪設，供養大
X63n1248_p0572a20║眾，諷楞嚴呪，月月準此。每月後空白紙五六行，但
X63n1248_p0572a21║有年常合具之事，以俟補入。
X63n1248_p0572a22║二月
X63n1248_p0572a23║初三日，啟建
X63n1248_p0572a24║天壽聖節（事備年規，茲不重具）。
X63n1248_p0572b01║十五日，佛涅槃。是日，當預備香燭、茶果、珍羞供養
X63n1248_p0572b02║之具，亦預書疏文一道半。齋時分，鳴板，眾各具威
X63n1248_p0572b03║儀集佛前。菴主出，上香，退身三拜，不収坐具。復進
X63n1248_p0572b04║爐前，上湯、上食畢，又退身三拜。復炷香、上䞋、點茶
X63n1248_p0572b05║畢，又退身三拜，収坐具。再近爐前，插香一炷，退身，
X63n1248_p0572b06║與大眾同禮三拜（諸方有兩序出班燒香，菴居宜免）。拜起，即宣疏
X63n1248_p0572b07║畢，乃舉楞嚴呪回向云：諷誦殊勳，回向真如實際，
X63n1248_p0572b08║莊嚴無上佛果菩提。四恩總報，三有均資。法界有
X63n1248_p0572b09║情，同圓種智。十方三世一切諸佛、諸尊、菩薩摩訶
X63n1248_p0572b10║薩、摩訶般若波羅蜜。
X63n1248_p0572b11║四月初八日佛生日，臘月初八日佛成道，此二日
X63n1248_p0572b12║皆與佛涅槃同，後不復敘。惟四月初八日多浴佛
X63n1248_p0572b13║之儀。
X63n1248_p0572b14║十九日，觀音菩薩生日。此日之上供、威儀、宣疏等，
X63n1248_p0572b15║略與佛涅槃事同。惟大眾不講禮拜，然亦隨人建
X63n1248_p0572b16║立。
X63n1248_p0572b17║三月
X63n1248_p0572b18║初三日，滿散
X63n1248_p0572b19║聖節道場（事備年規，茲不重具。是日麵供，諸方通例）。
X63n1248_p0572b20║初四日，伽藍慶誕，常住設供諷經。
X63n1248_p0572b21║二十三日，高峯和尚愍忌，半齋設位，供養大眾，諷
X63n1248_p0572b22║楞嚴呪。
X63n1248_p0572b23║四月
X63n1248_p0572b24║初八日，佛降誕。預結花亭一座，以示生佛相。安立
X63n1248_p0572c01║香湯盆內，用小杓二柄。俟菴主上食，大眾拜起，維
X63n1248_p0572c02║那舉浴佛偈，大眾隨舉而和。自菴主、首座及大眾，
X63n1248_p0572c03║次第周行至佛前，執杓舀湯浴佛。僧道俱畢，即舉
X63n1248_p0572c04║楞嚴呪。其上供宣疏及楞嚴後回向等，總與涅槃
X63n1248_p0572c05║時同，茲不重具。
X63n1248_p0572c06║十三日，起楞嚴會（事具年規）。
X63n1248_p0572c07║十四日，晚參時，土地堂念誦，須備香花、燈燭、茶果、
X63n1248_p0572c08║珍羞，如法莊嚴。菴主燒香，上茶湯，退身，依位立。維
X63n1248_p0572c09║那念誦，誦畢，堂前鳴板，大眾皈堂。庫司聖僧前燒
X63n1248_p0572c10║香，煎湯一筵。
X63n1248_p0572c11║四節念誦，皆同準此。
X63n1248_p0572c12║十五日，結制（事具年規）。
X63n1248_p0572c13║結制。主賓。人事。敘語。
X63n1248_p0572c14║（主云）即日孟夏謹時，恭惟座元鄉長禪師，法候起居
X63n1248_p0572c15║多福。（某）夙何慶幸，獲遂同居。此日聖制斯臨，願依
X63n1248_p0572c16║法力資持。尚冀道緣克備，區區致賀，殊愧不專。下
X63n1248_p0572c17║情無任欣幸之至。
X63n1248_p0572c18║（客云）即日孟夏，謹時共惟菴主尊長老師，尊候起居
X63n1248_p0572c19║納福。某多生有幸，得獲依栖。此日結制令辰，仰願
X63n1248_p0572c20║垂慈不倦，納福無時。遠提佛祖之權衡，永作人天
X63n1248_p0572c21║之標準。拜賀不專，下情無任愧感之至。
X63n1248_p0572c22║五月
X63n1248_p0572c23║初五，端陽。
X63n1248_p0572c24║二十八日起，青苗經會三日，至六月初一日散。須
X63n1248_p0573a01║預備香燭供料，并立疏文，及預出經單，請大眾結
X63n1248_p0573a02║緣披閱，然後聚其經目，入疏回向。
X63n1248_p0573a03║六月
X63n1248_p0573a04║初一日，散青苗會，亦中夏人事。
X63n1248_p0573a05║七月
X63n1248_p0573a06║十三日，滿散楞嚴會。
X63n1248_p0573a07║十四日，晚參時，土地堂念誦。
X63n1248_p0573a08║十五日，解制人事。此夜分，啟建盂蘭盆勝會，以濟
X63n1248_p0573a09║幽爽，以報劬勞。此會亦須預出經單，請大眾隨意
X63n1248_p0573a10║披閱（此會有開甘露門一𢯮，請依而行之，茲不重具）。
X63n1248_p0573a11║解制主賓人事敘語
X63n1248_p0573a12║（主云）即日孟秋，謹時恭惟（同前某）三世慶幸。每荷恲懞，
X63n1248_p0573a13║聖制告圓。長夏之中，多辱資待，幸無魔惱。所願聲
X63n1248_p0573a14║傳湖海，道播叢林。遠符佛祖之心，永慰人天之望。
X63n1248_p0573a15║下情不勝至禱之至。
X63n1248_p0573a16║（客云）即日（同前）。某一介愚蒙，極承慈廕。九旬制內，仰
X63n1248_p0573a17║德何多。長夏已周，惟冀名德並進，道福俱尊。振槌
X63n1248_p0573a18║拂於名藍，播光明於末運。下情不勝榮幸之至。
X63n1248_p0573a19║八月
X63n1248_p0573a20║九月
X63n1248_p0573a21║十月
X63n1248_p0573a22║初一日，開爐。
X63n1248_p0573a23║初五日，達磨大師忌。此日營供設位，菴主上茶湯，
X63n1248_p0573a24║設拜，諷楞嚴呪，回向。
X63n1248_p0573b01║十一月
X63n1248_p0573b02║冬至，其冬夜土地堂念誦及冬朝講禮（事具年規）。
X63n1248_p0573b03║十二月
X63n1248_p0573b04║初一日，高峯和尚忌其設供養、諷經等，豐儉隨人
X63n1248_p0573b05║建立。
X63n1248_p0573b06║初八日，佛成道（此日事具涅槃竟，茲不重書）。
X63n1248_p0573b07║除夜土地堂念誦
X63n1248_p0573b08║年規
X63n1248_p0573b09║三人為眾，話已遍行。一歲之規，理宜預備。事既關
X63n1248_p0573b10║於建立，業必假於營為。一月精誠，無量壽道場開
X63n1248_p0573b11║展。九旬修證，首楞嚴佛事敷宣。眾既集於一菴，禮
X63n1248_p0573b12║可虗於四節。調醯合[醢-右+(乞-乙+口)]杓柄上，豈待既索之後容
X63n1248_p0573b13║心。種月鋤雲钁頭邊，須向未屙已前具眼。一時心
X63n1248_p0573b14║悟，萬古道同。盖即事即理者也。
X63n1248_p0573b15║聖節
X63n1248_p0573b16║某月某日啟建，預備香燭茶果供養。於三五日前，
X63n1248_p0573b17║寫榜疏經單。至日侵早，鳴鐘板集眾。菴主出，燒香
X63n1248_p0573b18║一炷，上茶一甌，再插香一炷。退身，與大眾對佛同
X63n1248_p0573b19║禮三拜。起，即宣疏。宣畢，即舉楞嚴呪。此日滿散，其
X63n1248_p0573b20║意亦然。但滿散時，大眾拜起，即舉經。經畢，臨了宣
X63n1248_p0573b21║疏。此一月內，日日侵早，大眾大悲呪，回向祝
X63n1248_p0573b22║聖。粥罷，輪僧於佛前設經案，披閱經文。至晚參時，即
X63n1248_p0573b23║鳴鐘下殿。每日上殿，亦鳴鐘。菴主每日二時，聞鐘
X63n1248_p0573b24║聲，即上殿燒香。每日庫司備茶果，供奉上殿之人。
X63n1248_p0573c01║盖上下俱表其誠也。
X63n1248_p0573c02║四節
X63n1248_p0573c03║古清規以四節為一年之盛致。謂四節者，即結制、解
X63n1248_p0573c04║制、冬至、歲朝是也。近代多以冬至、歲朝為俗節，惟講
X63n1248_p0573c05║結制、解制之禮。今菴亦當循例舉行，特不能全機作
X63n1248_p0573c06║用耳。如諸方於結制之時，出圖帳、草單及特為茶湯
X63n1248_p0573c07║等，今菴居悉宜免之。惟預於四月十三日，備大香燭、
X63n1248_p0573c08║花果、茶湯，排列佛前，起楞嚴會九十日，至七月十三
X63n1248_p0573c09║日滿散。其起散各具疏文宣白，以答神明之森護之
X63n1248_p0573c10║權。十四日，晚參時，土地前念誦排例，供養伽藍堂，用
X63n1248_p0573c11║酬守護九旬修證之功。　四月十五日，早集眾，諷大
X63n1248_p0573c12║悲呪，祝
X63n1248_p0573c13║聖回向畢，菴主與首座對立，東西兩序各相對立定。
X63n1248_p0573c14║菴主與首座各出香一片，置之爐上（道者喝云），菴主
X63n1248_p0573c15║與首座、大眾觸禮三拜，以表結制之儀。拜起敘時，
X63n1248_p0573c16║暄竟，菴主、首座、大眾各分手環坐（或無首座，但請堂
X63n1248_p0573c17║中年臘高者代之），行堂道者排立于前。參頭至爐前，
X63n1248_p0573c18║插香當中，同禮三拜起。參頭道者引眾道者，先自菴
X63n1248_p0573c19║主前問訊，次至首座、大眾前巡繞，問訊一迊而退。菴
X63n1248_p0573c20║主起身，燒香一炷，與首座、大眾揖竟，點湯一盞畢，俱
X63n1248_p0573c21║起身謝湯而退。其上下人事總在裏許，各歸鉢位喫
X63n1248_p0573c22║粥。一切人更不別講人事，蓋菴居事從簡約也。解制
X63n1248_p0573c23║之禮亦然。
X63n1248_p0573c24║冬至年朝，或講不講，隨在當人，特不過如此而已矣。
X63n1248_p0574a01║歲計
X63n1248_p0574a02║田疇迺一歲之計也，蔬圃亦一歲之計也。治生之理，
X63n1248_p0574a03║其可罔諸？古人有㘽田愽飯與開田說大義，及插鍬
X63n1248_p0574a04║叉手之風。又灌溪與璣禪師俱作園頭，遺風盛扇，道
X63n1248_p0574a05║韻充然。法久弊生，上下偷安之習既盛，尸位索飡，猶
X63n1248_p0574a06║興嗟怨，焉知钁頭邊有立地成佛之旨哉？以故菴居
X63n1248_p0574a07║營務，遠効古人。既有口腹之急，敢求形體之安？作則
X63n1248_p0574a08║同其勞，息則同其逸。雖不能扶犁荷鍤，亦須當奉餉
X63n1248_p0574a09║供湯，要知其作之為我也。故百丈有一日不作，一日
X63n1248_p0574a10║不食之戒，豈徒然哉？其治田治圃之具，須堅淬其鋒
X63n1248_p0574a11║𨦵，實穿其柄𣠽，圓活其機栝，茂豐其畔岸，舉無敗事，
X63n1248_p0574a12║歲有成績矣。冥資道力，遠助勝因，迺發真歸源之大
X63n1248_p0574a13║本也，其可忽諸？且作務既周，營為必備。謂營為者，遇
X63n1248_p0574a14║暑伏則合醬、造醋、做豉、収椒花、晒瓜茄、糟藏鹵閑等，
X63n1248_p0574a15║須求醞釀作用之法最良者，取而効之，庶無損壞，而
X63n1248_p0574a16║亦美眾口也。凡缸缶器仗所用之物，須時時護惜収
X63n1248_p0574a17║貯，勿令穢污。茲亦歲計之不可免者，故書以附之。
X63n1248_p0574a18║世範
X63n1248_p0574a19║菴務既彰，化儀必具，祈禳禱謝，慶慰披宣，禮固必
X63n1248_p0574a20║於真誠，事乃涉乎文彩。叢林設掌書記，辭章典雅，
X63n1248_p0574a21║以悅見聞，庶幾為世範模，令法久住者也。
X63n1248_p0574a22║聖節道場，僧眾披閱。
X63n1248_p0574a23║經單式
X63n1248_p0574a24║諸品經目開于后：
X63n1248_p0574a25║大方廣佛華嚴經　但以大黃紙一幅大乘
X63n1248_p0574b01║妙法蓮華經。
X63n1248_p0574b02║大方廣圓覺修多羅了義經
X63n1248_p0574b03║大乘金剛般若波羅蜜經
X63n1248_p0574b04║青蓮華如意寶輪王神呪
X63n1248_p0574b05║消災妙吉祥神呪經稱揚
X63n1248_p0574b06║無量壽，嘉號所集。書掛於榜之右洪目端，
X63n1248_p0574b07║為祝延
X63n1248_p0574b08║今上皇帝聖壽萬安。
X63n1248_p0574b09║今月　　日菴門具。
X63n1248_p0574b10║聖節啟建疏
X63n1248_p0574b11║湖州城西卞山幻住禪菴臣僧某，某月某日，恭遇天
X63n1248_p0574b12║壽聖節，菴門預於今月幾日，啟建　金剛無量壽道
X63n1248_p0574b13║場一月。每日輪僧上殿，披閱　金文，宣持　密號。今
X63n1248_p0574b14║辰開啟，諷誦大佛頂首楞嚴神呪，稱揚　聖號。所集
X63n1248_p0574b15║洪因，端為祝延
X63n1248_p0574b16║今上皇帝聖壽萬安。　右，伏以　丹書詔世，動山河
X63n1248_p0574b17║社稷之歡；紅日麗天，慰草木昆虫之望。恭臨　聖誕，
X63n1248_p0574b18║虔奉佛乘。宣秘密之要詮，祝綿長之睿筭。恭願　日
X63n1248_p0574b19║而上，月而下，發暉　極大之　聖明；山之高，海之深，
X63n1248_p0574b20║鞏固　至尊之福壽。但臣僧（某）等，下情無任，瞻　天
X63n1248_p0574b21║望　聖，激切屏營之至。謹疏。
X63n1248_p0574b22║年。月。　日具位臣僧（某）疏。
X63n1248_p0574b23║聖節滿散疏
X63n1248_p0574b24║湖州路（某）菴。臣僧今月（某）日，恭遇　天壽聖節。菴門
X63n1248_p0574c01║預於幾月幾日，啟建　金剛無量壽道場一月。每日
X63n1248_p0574c02║輪僧上殿，披閱　金文，宣持　密號。今辰滿散，營備
X63n1248_p0574c03║香花、燈燭、茶果之儀，以伸供養。諷誦　大佛頂首楞
X63n1248_p0574c04║嚴神呪，稱揚　聖號。所集洪因，端為祝延。　今上皇
X63n1248_p0574c05║帝聖壽萬安。　右伏以：虹垂北極，會日月以三三；龍
X63n1248_p0574c06║現中天，應乾坤之九九。功超列　聖，澤被多方。仰
X63n1248_p0574c07║　帝瑞之初分，光騰宇宙；効華封之載祝，聲滿寰區。䖍
X63n1248_p0574c08║披五千餘軸之　真詮，端祝億萬斯年之　睿筭。恭
X63n1248_p0574c09║願：曰　福曰　壽，等　天覆而地擎；以　聖以神，倍
X63n1248_p0574c10║海涵而春育。但臣僧（某）等，下情無任，瞻　天望　聖，
X63n1248_p0574c11║激切屏營之至。謹疏。
X63n1248_p0574c12║年。月。　日具位臣僧（某）疏（封皮用黃紙僉頭）。
X63n1248_p0574c13║啟建，僉云：（聖節啟建文疏）具位（臣）僧（某）謹封。滿散，
X63n1248_p0574c14║僉云：（聖節滿散文疏）具位（同上）。
X63n1248_p0574c15║湖州城西卞山幻住菴
X63n1248_p0574c16║某月某日恭遇
X63n1248_p0574c17║聖節式
X63n1248_p0574c18║天壽聖節，本菴預於幾月幾日啟建
X63n1248_p0574c19║金剛無量壽道場一月，每日
X63n1248_p0574c20║輪僧上殿，披閱
X63n1248_p0574c21║金文，宣持
X63n1248_p0574c22║密號。所集
X63n1248_p0574c23║洪因，端為祝延
X63n1248_p0574c24║今上皇帝聖壽萬安。
X63n1248_p0574c25║右共惟
X63n1248_p0575a01║皇覺洞明，
X63n1248_p0575a02║天龍炳鑒。謹榜。
X63n1248_p0575a03║（榜用黃紙書，如臣僧之名，用紅紙貼，可高四尺，闊三尺。此亦隨屋大小，為掛文佛殿上。俟道場滿，散杖起榜，用木作骨子。）
X63n1248_p0575a04║年。月。　日住菴臣僧（某）謹言。
X63n1248_p0575a05║佛涅槃疏
X63n1248_p0575a06║湖州某菴遺教比丘（某），今月十五日，伏遇
X63n1248_p0575a07║本師釋迦如來大和尚入般涅槃之辰，菴門營備香
X63n1248_p0575a08║花燈燭，如法奉供。謹集合菴僧道眾，諷誦大佛頂首
X63n1248_p0575a09║楞嚴神呪，稱揚　聖號。所集殊勳，上酬　慈廕者。
X63n1248_p0575a10║　右伏以千百億身，遍塵區而不滅；七十九載，順世相
X63n1248_p0575a11║以無常。想滿月之慈容，對中春而殞涕。慨此拈花之
X63n1248_p0575a12║微旨，輙成蔓草以難圖。供効純陀，義伸追遠。　本師
X63n1248_p0575a13║釋迦如來大和尚，伏願　覺天空閱，蕩蕩乎無能名
X63n1248_p0575a14║焉；慧日流輝，皜皜乎不可尚矣。盡眾生法界，契涅槃
X63n1248_p0575a15║妙心。但某等瞻望紺密，無任追號之至。謹疏。
X63n1248_p0575a16║年。月。　日具位遺教比丘（某）疏（封皮用黃紙僉頭）。
X63n1248_p0575a17║（涅槃功德文疏）　　　具位遺教比丘（某）謹封
X63n1248_p0575a18║觀音菩薩生日疏
X63n1248_p0575a19║湖州某菴比丘某，今月十九日，伏遇
X63n1248_p0575a20║大慈大悲靈感觀世音菩薩示現之辰，菴門營備香
X63n1248_p0575a21║花、燈燭、茶果、珍羞，如法奉供。謹集合菴僧道眾，諷誦
X63n1248_p0575a22║大佛頂萬行首楞嚴神呪，稱揚
X63n1248_p0575a23║聖號，所集殊勳，上酬　慈廕者。　右伏以圓常智體，
X63n1248_p0575a24║三千剎海內，無日而不生；湛寂真身，微塵國土中，有
X63n1248_p0575a25║念而皆應。因垂形於此界，而誕迹於斯辰。碧桃花露
X63n1248_p0575b01║濕春風，獻園林之上供；紫竹林聲敲夜雨，宣海藏之
X63n1248_p0575b02║真詮。輙罄微誠，仰酬
X63n1248_p0575b03║慈廕者。伏願萬億香水海，流通佛事，長為
X63n1248_p0575b04║菩薩廣大願王；百千日月光，洞照普門，永作眾生清
X63n1248_p0575b05║淨眼目。謹疏。
X63n1248_p0575b06║年。月。　日具位比丘。某。疏。
X63n1248_p0575b07║（普門示現功德文疏）　具位比丘某謹封（封皮用黃紙僉頭）。
X63n1248_p0575b08║佛生日疏
X63n1248_p0575b09║湖州某菴遺教比丘某，今月初八日，恭遇
X63n1248_p0575b10║本師釋迦如來大和尚示現受生之辰，菴門營備香
X63n1248_p0575b11║花、燈燭、茶果、珍羞，以伸供養。嚴持香水，灌沐　金軀。
X63n1248_p0575b12║集僧道眾，諷誦大佛頂萬行首楞嚴神呪，稱揚　聖
X63n1248_p0575b13║號。所集殊勳，上酬　慈廕者。右伏以春滿毗藍園，優
X63n1248_p0575b14║鉢曇花自天垂降；香繞無優樹，妙菩提果當處示生。
X63n1248_p0575b15║　白玉毫萬象仰瞻，黃金軀九龍灌沐。某等仰承
X63n1248_p0575b16║　慈廕，適會誕辰。諷秘密之真詮，敢忘遺教；獻蘋蘩之
X63n1248_p0575b17║薄供，輙罄微誠。　本師釋迦如來大和尚，伏願　智
X63n1248_p0575b18║慧海宏深，蕩　慈波於無窮無極；功德山高聳，垂道
X63n1248_p0575b19║樹而益茂葢榮。同十方諸佛，大轉法輪；與法界眾生，
X63n1248_p0575b20║俱成　正覺。但某等下情無任瞻望　玉毫激切屏
X63n1248_p0575b21║營之至。謹疏。
X63n1248_p0575b22║年。月。　日具位遺教比丘某疏。
X63n1248_p0575b23║（世尊降生功德文疏）具位遺教比丘某謹封（討皮，用黃紙僉頭）。
X63n1248_p0575b24║結夏啟建楞嚴會疏
X63n1248_p0575c01║湖州某菴遺教比丘某，今月十五日，恭遇
X63n1248_p0575c02║本師釋迦如來大和尚結制之辰，本菴預於十三日
X63n1248_p0575c03║啟建楞嚴勝會，九十日一眾熏修，尅期取證。今辰開
X63n1248_p0575c04║啟，營備香燭茶果，以伸供養之儀。謹集合菴僧道眾，
X63n1248_p0575c05║諷誦大佛頂萬行首楞嚴神呪，稱揚　聖號。所集洪
X63n1248_p0575c06║因，端為祝延
X63n1248_p0575c07║今上皇帝聖壽無疆，迴向真如實際，莊嚴無上佛果
X63n1248_p0575c08║菩提，大慈大悲靈感觀世音菩薩。次伸祝貢：　光明
X63n1248_p0575c09║會上，護法列廗諸天，三界萬靈，十方真宰，今年歲分，
X63n1248_p0575c10║主執陰陽，權衡造化，賞善罰惡，幽顯靈聦，五嶽四瀆，
X63n1248_p0575c11║名山大川，聖帝名王，忠臣烈士，五方行雨龍王，六合
X63n1248_p0575c12║雷公電姥，主風主雨主百糓苗稼發生萬物無量聖
X63n1248_p0575c13║賢，府縣城隍大王，當境土地某神，近遠廟貌，遐邇靈
X63n1248_p0575c14║祇，本菴立地翊應，俟周宣靈。主護伽藍神，合堂真宰，
X63n1248_p0575c15║厨司監齋使者，主湯火井竈神祇，山林界相，守護百
X63n1248_p0575c16║靈，修造方隅，周回禁忌，建菴檀越，本命星君，　西天
X63n1248_p0575c17║此土，歷代祖師，增崇品位，合菴僧道，各人生身父母，
X63n1248_p0575c18║養育劬勞，酆都界內，冥府十殿慈王，三塗六趣，八難
X63n1248_p0575c19║四生，諸有情眾，統三界若幽若顯，遍十方乃聖乃凡，
X63n1248_p0575c20║功德平等，資倍普皆饒益。先願　皇風永扇，帝道遐
X63n1248_p0575c21║昌，佛日增輝，法輪常轉。次冀　菴門鎮靜，中外咸安，
X63n1248_p0575c22║火盜公私，諸緣吉慶。更冀合菴僧道，各各修行有序，
X63n1248_p0575c23║進道無魔，般若智以早明，菩提心而不退，四恩等報，
X63n1248_p0575c24║三有均資，法界有情，同圓種智者。　右伏以安居三
X63n1248_p0576a01║月，効靈山尅期取證之真規；禁足九旬，明少室密付
X63n1248_p0576a02║單傳之厥旨。誦佛頂萬行首光明秘呪，答神靈一切
X63n1248_p0576a03║時守護威權，篆爐吹薝蔔之雲，蠟蚷吐優曇之藥，惟
X63n1248_p0576a04║茲勤策，以助證明。伏願　以大圓覺為伽藍，念念悟
X63n1248_p0576a05║心達本；踞菩薩乘修寂滅，處處發真皈源。期佛果以
X63n1248_p0576a06║常圓，資法輪之大轉。但某等下情無任瞻望　玉毫
X63n1248_p0576a07║激切屏營之至。謹疏。
X63n1248_p0576a08║年。四。月。　日。遺教比丘某疏。
X63n1248_p0576a09║（封皮用黃紙僉頭）（楞嚴勝會啟建文疏）。具位遺教比丘某謹封。
X63n1248_p0576a10║青苗經疏
X63n1248_p0576a11║湖州某菴住持沙門某情旨，菴門歲遇中夏，當植物
X63n1248_p0576a12║長茂之時，啟建青苗勝會，用保田疇，仰祈護祐。涓取
X63n1248_p0576a13║今月二十八日開啟，營備香花、燈燭、茶果之儀，以伸
X63n1248_p0576a14║供養。（謹集）合日，僧道眾披閱經文三日，至六月初一日
X63n1248_p0576a15║滿散。所看經目，謹用具列某經某呪，稱揚　聖號。所
X63n1248_p0576a16║集功德，先伸回向：　真如實際莊嚴無上佛果菩提
X63n1248_p0576a17║大慈大悲靈感觀世音菩薩。次伸祝貢：光明會上護
X63n1248_p0576a18║法列廗諸天大權仙眾、三界萬靈、十方真宰、上界玉
X63n1248_p0576a19║皇大帝、北極紫微帝君、日月兩宮天子、南北二斗星
X63n1248_p0576a20║君、周天列宿、河漢星辰，今年歲分，主執陰陽，權衡造
X63n1248_p0576a21║化，賞善罰惡，幽顯靈聰。五方行雨龍王、六合雷公電
X63n1248_p0576a22║姥、主風主雨主百穀苗稼發生萬物無量聖賢、府縣
X63n1248_p0576a23║城隍大王、當境土地某神、近遠廟貌遐邇神祇、本菴
X63n1248_p0576a24║土地、翊應周宣靈王、護伽藍神、合堂真宰、匝菴香火
X63n1248_p0576b01║有禱聖賢、田公田姥田庫神祇、掌管圍岸駈遣虫蟥
X63n1248_p0576b02║一切大神、山川嶽瀆社稷靈祇、統三界若幽若顯遍
X63n1248_p0576b03║十方廼聖迺凡功德平等資倍普皆祈禱者。　右伏
X63n1248_p0576b04║以時維中夏，植物當茂長之期；豐望晚秋，庶務指収
X63n1248_p0576b05║成之理。仰神靈之森護，崇聖教以資熏。花果列珍於
X63n1248_p0576b06║座筵，香燭騰輝於屏几。經披群典，卷第一義千口門；
X63n1248_p0576b07║功答萬靈，了勝三昧於性海。百神獲益，眾聖垂庥。惟
X63n1248_p0576b08║願十雨五風，禾稼致豐登之慶；四時八節，乾坤推化
X63n1248_p0576b09║育之靈。期物務以蕃滋，助法輪之大轉。恭惟　佛心
X63n1248_p0576b10║印知，神靈昭格。謹疏。
X63n1248_p0576b11║年。月。　　日具位住持沙門某疏。
X63n1248_p0576b12║（封皮用黃紙僉頭）（青苗祈禱功德文疏）。具位住持沙門某謹封。
X63n1248_p0576b13║滿散楞嚴會疏
X63n1248_p0576b14║湖州某菴遺教比丘某，今月十五日，恭遇
X63n1248_p0576b15║本師釋迦如來大和尚解制令辰，菴門預於十三日
X63n1248_p0576b16║滿散楞嚴會。九旬之內，一眾熏修，幸無魔惱。今辰營
X63n1248_p0576b17║備香花、燈燭、茶果之儀，以伸供養。謹集合菴僧道眾，
X63n1248_p0576b18║諷誦大佛頂首楞嚴神呪，稱揚聖號。所集　洪因，端
X63n1248_p0576b19║為祝延　今上皇帝聖壽無疆，回向　真如實際，莊
X63n1248_p0576b20║嚴無上佛果菩提。神位與啟建疏同，至同圓種智者。
X63n1248_p0576b21║　右伏以九旬制滿，浮鐵船於動靜不該之先；三月
X63n1248_p0576b22║功成，驗蠟人於形名未兆之表。答　神明之森衛，宣
X63n1248_p0576b23║　佛頂之秘詮。祥煙銷古篆於金爐，寶𦦨吐曇花於
X63n1248_p0576b24║玉燭。道場克遂，佛事告周。惟願　盡十方世界皆圓
X63n1248_p0576c01║覺伽藍，主伴咸臻於本際；與一切眾生入平等性智，
X63n1248_p0576c02║自他俱徹於靈源。燦發心花，淵澄慧海。但某等下情
X63n1248_p0576c03║無任瞻望　玉毫激切屏營之至。謹疏。
X63n1248_p0576c04║年。月。　日具位遺教比丘某疏。
X63n1248_p0576c05║（封皮用黃紙僉頭）（楞嚴勝會滿散文疏）。具位遺教比丘某謹封。
X63n1248_p0576c06║佛成道疏
X63n1248_p0576c07║湖州某菴遺教比丘某，今月初八日，伏遇
X63n1248_p0576c08║本師釋迦如來大和尚成無上道之辰，菴門營備香
X63n1248_p0576c09║花燈燭，茶果珍羞，以伸供養。謹集合菴僧道眾，諷誦
X63n1248_p0576c10║　大佛頂首楞嚴神呪。所集殊勳，上酬慈蔭者。　右
X63n1248_p0576c11║伏以雪覆千山，大地春回寒谷；星明午夜，覺天雲散
X63n1248_p0576c12║長空。示六年苦行之因，證歷劫進修之果。某等生逢
X63n1248_p0576c13║末運，忝嗣　宗猷。深惟　麻麥之飡，茲焉有愧；䖍奉
X63n1248_p0576c14║蘋蘩之供，終亦難忘。　本師釋迦大和尚，恭願
X63n1248_p0576c15║餘光照臨，警發蒙昧。大千國土，永延　聖主富壽康
X63n1248_p0576c16║寧；一切眾生，咸證如來智慧德相。但某等下情無任
X63n1248_p0576c17║瞻望　玉毫激切屏營之至。謹疏。
X63n1248_p0576c18║年。月。　日具位遺教比丘某疏。
X63n1248_p0576c19║（封皮用黃紙僉頭）（如來成道文疏）。具位遺教比丘某謹封。
X63n1248_p0576c20║祈晴疏（祈晴、祈雨，每日二時回向，具于疏尾。）
X63n1248_p0576c21║某州某菴住持沙門某意旨，切見陰雲日積，雨水霖
X63n1248_p0576c22║霪，既恐民心，甚妨農務，由是謹發誠心，啟建祈晴道
X63n1248_p0576c23║場，營備香花、燈燭、茶果之儀，以伸供養。謹集合菴僧
X63n1248_p0576c24║眾，諷誦大佛頂首楞嚴神呪，稱揚　聖號，所集功德，
X63n1248_p0577a01║專伸祈禱：大慈大悲靈感觀世音菩薩。次伸祝貢：
X63n1248_p0577a02║　光明會上護法諸天大權仙眾，上界昊天玉皇大帝，
X63n1248_p0577a03║北極紫微帝君，日月兩宮天子，南北二斗星君，今年
X63n1248_p0577a04║歲分，主執陰陽，權衡造化，賞善罰惡，幽顯靈祇，五方
X63n1248_p0577a05║行雨龍王，六合雷公電姥，主風主雨，主百糓苗稼，發
X63n1248_p0577a06║生萬物，無量聖賢，府縣城隍大王，當境土地某神，遠
X63n1248_p0577a07║近廟貌，遐邇靈聰，統三界若幽若顯，遍十方乃聖乃
X63n1248_p0577a08║凡，功德平等資倍，普皆祈禱，所求晴霽，速賜感彰。惟
X63n1248_p0577a09║願　陰雲散野，紅日麗天，遂萬物之生成，慰九秋之
X63n1248_p0577a10║懸望。　右共惟　佛天印知，　神龍昭假。謹疏。
X63n1248_p0577a11║年。月。　日具位住持沙門某疏。
X63n1248_p0577a12║（封皮用黃紙僉頭）。（啟建祈晴道場文疏）。具位住持沙門某謹封。
X63n1248_p0577a13║自啟建日立疏，如此宣疏回向了，每日粥飯二
X63n1248_p0577a14║時，諷大悲呪七遍。如不感應，增至三七遍。　回
X63n1248_p0577a15║向云：諷經功德，專伸祈禱（云云。依前疏內，眾神至）
X63n1248_p0577a16║普皆祈禱處，但云：所求晴霽，速賜感彰十方三
X63n1248_p0577a17║世（云云。祈禱至感應之日，別立疏滿散）。
X63n1248_p0577a18║滿散祈晴疏
X63n1248_p0577a19║某州某菴住持沙門某情旨，昨者切見雨水連綿，有
X63n1248_p0577a20║傷農務，遂於某日啟建祈晴道場。今則克遂感彰，營
X63n1248_p0577a21║備香花、燈燭、茶果之儀，以伸供養。謹集合菴僧道眾，
X63n1248_p0577a22║諷誦　大佛頂首楞嚴神呪。所集功德，專伸回向
X63n1248_p0577a23║　大慈大悲靈感觀世音菩薩。次伸祝貢（聖位同前啟建疏內），功
X63n1248_p0577a24║德平等資倍，普皆答献。惟願五風十雨，慰農民播種
X63n1248_p0577b01║種之歡心；九稔三登，戴天地生成之盛德。法輪大轉，
X63n1248_p0577b02║佛事常興。右恭惟　佛天印知，　神龍昭假。謹疏。
X63n1248_p0577b03║年。月。　日具位某。疏。
X63n1248_p0577b04║（封皮同前）（滿散祈晴道場文疏）具位（云云）某謹封
X63n1248_p0577b05║啟建祈雨疏
X63n1248_p0577b06║某州某菴住持沙門某情旨，切以天時亢旱，草木焦
X63n1248_p0577b07║枯，農望成勞，民心實畏。由是啟建　祈雨道場，營備
X63n1248_p0577b08║香花、燈燭、茶果之儀，以伸供養。謹集合菴僧道眾，諷
X63n1248_p0577b09║誦　大佛頂首楞嚴神呪，稱揚聖號。所集功德，專伸
X63n1248_p0577b10║祈禱大慈大悲靈感觀世音菩薩。次伸祝貢（聖位與祈晴疏
X63n1248_p0577b11║同，至）功德平等資倍，普皆祈禱。所求雨澤，速賜感通。惟
X63n1248_p0577b12║願　慈雲密布，慧日潛収。垂甘澤以滂沱，潤焦芽而
X63n1248_p0577b13║鬱茂。　右共惟　佛天印知，神龍昭格。謹疏。
X63n1248_p0577b14║年。月。　日具位某。疏。
X63n1248_p0577b15║封皮同前。（啟建祈雨道場文疏）具位住持沙門某謹封。自
X63n1248_p0577b16║啟建日立疏，如此宣白了。每日粥飯二時，諷大
X63n1248_p0577b17║悲呪七遍。如不感應，增三七遍。
X63n1248_p0577b18║回向云：諷經功德，專伸祈禱（聖位與前疏同，至）普皆祈
X63n1248_p0577b19║禱，所求雨澤，速賜感通，十方三世（云云）。
X63n1248_p0577b20║滿散祈雨疏
X63n1248_p0577b21║某州某菴住持沙門某情旨，昨見天時久旱，農望焦
X63n1248_p0577b22║心。遂於某日，啟建祈雨道場。今獲感通，營備香花、燈
X63n1248_p0577b23║燭、茶果之儀，以伸供養。謹集合菴僧道眾，諷誦　大
X63n1248_p0577b24║佛頂首楞嚴神呪，稱揚　聖號。所集功德，專伸回向。
X63n1248_p0577c01║（聖位與前疏同，至）功德平等資倍，普皆答献。惟願　天覆地
X63n1248_p0577c02║擎，宣萬劫無窮之化育；雨時暘若，慶九秋有望之生
X63n1248_p0577c03║成。仰助真風，遠資化日。　右恭惟　佛天印知，　神
X63n1248_p0577c04║龍昭格。（謹疏）
X63n1248_p0577c05║年。月。　日具位某。疏。
X63n1248_p0577c06║封皮同前。（滿散祈雨道場文䟽）具位某謹封
X63n1248_p0577c07║薦亡燒香疏（僧俗男女皆可通用）
X63n1248_p0577c08║某州某菴沙門某，茲者伏值新故某人（僧入寂，男捐
X63n1248_p0577c09║館，　女掩粧）之次，謹自課誦某經。仍備香燭，敬詣
X63n1248_p0577c10║　靈几，諷誦真詮，稱揚　佛號。所集勝因，奉為（僧覺靈，
X63n1248_p0577c11║　男神儀，　女叔靈）莊嚴樂土者。　右伏以幻海漚
X63n1248_p0577c12║傾，處世間生無生相；覺園果熟，旋法界死絕死緣。香
X63n1248_p0577c13║浮薝蔔之雲，燭吐優曇之穗。宣　般若之秘典，語默
X63n1248_p0577c14║全超；資解脫之真源，邇遐不隔。惟願　白玉池花敷
X63n1248_p0577c15║四色，沉沉香霧，妙觸無痕；黃金地樹聳七重，蕩蕩玄
X63n1248_p0577c16║音，圓聞不住。以斯受用，如是莊嚴。恭惟　佛心，印知
X63n1248_p0577c17║　功德。文疏。
X63n1248_p0577c18║年。月。　日具位某。疏。
X63n1248_p0577c19║送生日功德疏（生申慶育兩句，隨意取一句用。）
X63n1248_p0577c20║某州某菴沙門某，今月某日，伏遇某人（生申令旦，慶育之辰），謹
X63n1248_p0577c21║備香燭，恭詣壽筵，披閱　金剛般若波羅密經，某經
X63n1248_p0577c22║某呪，稱揚無量壽佛嘉號，所集功德，祝貢　某生本
X63n1248_p0577c23║命星君，大小二運傍臨，正照吉威星斗，　納茲善利，
X63n1248_p0577c24║壽命延長者。　右伏以偉人間世而生，適逢此日；吉
X63n1248_p0578a01║宿自天而降，乃遇斯辰。香雲騰金鼎之祥，燭花現玉
X63n1248_p0578a02║臺之瑞。䖍披貝葉，茂長樁齡。惟願滿屋歡聲，頌青山
X63n1248_p0578a03║之年不老；盈門道氣，慶綠水之福常流。恭惟　佛日
X63n1248_p0578a04║洞明，　星天朗鑒。謹疏。
X63n1248_p0578a05║年。月。　日具位某。疏。
X63n1248_p0578a06║封皮用紅紙僉頭（經飜龍藏壽祝龜圖）具位某謹封
X63n1248_p0578a07║回向
X63n1248_p0578a08║朔望祝　聖回向（大圓滿覺，　應迹西乾，　心包太虛，　量周沙界。）
X63n1248_p0578a09║某州某菴住持臣僧某（月旦月望）令辰，謹集合菴僧道眾，
X63n1248_p0578a10║諷誦大悲圓滿（云云）神呪。所集洪因，端為祝延　今
X63n1248_p0578a11║上皇帝聖壽萬安，金剛無量壽佛仁王菩薩摩訶薩
X63n1248_p0578a12║（云云）。
X63n1248_p0578a13║如遇本命好日，回向同前，但改稱甲子令辰。如年
X63n1248_p0578a14║朝，稱歲旦令辰。冬至，稱書雲令節。或初八、二十三
X63n1248_p0578a15║日，但稱齋戒令辰。上下同前。如無量壽道場，一月
X63n1248_p0578a16║內逐日回向，但云諷誦洪因，端為祝延　今上皇
X63n1248_p0578a17║帝聖壽無疆，金剛無量壽佛（云云）。
X63n1248_p0578a18║國忌回向
X63n1248_p0578a19║（佛身充滿於法界，普現一切羣生前，隨緣赴感靡不周，而常處此菩提座。）
X63n1248_p0578a20║具位臣僧某，某日恭遇
X63n1248_p0578a21║世祖皇帝（用稱諡號）上天之日，營備香燭供養之儀。
X63n1248_p0578a22║諷誦某經，稱揚　佛號。所集洪因，仰答　聖恩。上資
X63n1248_p0578a23║仙駕，十方三世（云云）。
X63n1248_p0578a24║歲旦普回向
X63n1248_p0578b01║（佛身充滿云云）。讚歎三寶，恭請證明。
X63n1248_p0578b02║某州路某菴住持僧某，歲旦令辰，營備香花燈燭、茶
X63n1248_p0578b03║果珍羞，以伸供養。謹集合菴僧道眾，諷誦大佛頂首
X63n1248_p0578b04║楞嚴神呪，稱揚　聖號。所集殊勳，先伸回向　真如
X63n1248_p0578b05║實際莊嚴無上佛果菩提大慈大悲靈感觀世音
X63n1248_p0578b06║菩薩，次伸祝献　光明會上護法列席諸天大權聖
X63n1248_p0578b07║眾、三界萬靈滿空真宰、上界昊天玉皇大帝、北極
X63n1248_p0578b08║紫微帝君、日月兩宮天子、南北二斗星君、周天列曜
X63n1248_p0578b09║河漢星辰、南方火德星君、火部聖眾、普菴寂感妙濟
X63n1248_p0578b10║真覺昭貺大德禪師，　今年歲分，主執陰陽，權衡造
X63n1248_p0578b11║化，賞善罰惡，幽顯靈聰，五岳四瀆、名山大川、江河淮
X63n1248_p0578b12║濟、溪源潭洞、水府龍宮、五方行雨龍王、六合雷公電
X63n1248_p0578b13║姥、主風主雨主百穀苗稼發生萬物無量聖賢、府縣
X63n1248_p0578b14║城隍大王、當境土地某神、近遠廟貌遐邇靈聰、往古
X63n1248_p0578b15║來今聖帝名王、忠臣烈士、一切有禱祀典神祇、本菴
X63n1248_p0578b16║土地某神，護伽藍神，合堂真宰，庫司護法，韋默尊天，
X63n1248_p0578b17║厨司監齋使者，主湯火井竈神祇，山林界相，守護百
X63n1248_p0578b18║靈，修造方隅，周回禁忌，田公田姥，田庫神祇，疏園土
X63n1248_p0578b19║地，驅遣虫蟥，掌管圍岸，種植一切神祇。西天此土，歷
X63n1248_p0578b20║代祖師，增崇品位，建菴檀越，門中三代，一祀宗親，合
X63n1248_p0578b21║菴僧道，生身父母，養育劬勞。下界酆都大帝，冥府十
X63n1248_p0578b22║殿慈王，善惡諸司，功曹典吏，𦦨摩羅界，牛首馬面，阿
X63n1248_p0578b23║旁等眾，九品餓鬼，十類孤魂，有無情等，統三界若幽
X63n1248_p0578b24║若顯，遍十方乃聖乃凡，功德平等，資倍普皆饒益。先
X63n1248_p0578c01║願
X63n1248_p0578c02║皇風永扇，帝道遐昌，佛日增輝，法輪常轉。次冀菴門
X63n1248_p0578c03║鎮靜，內外咸安，火盜公私，諸緣吉慶。合菴僧道，修行
X63n1248_p0578c04║有序，進道無魔，般若智以早明，菩提心而不退。不盡
X63n1248_p0578c05║功德，四恩等報，三有均資，法界有情，同圓種智，十方
X63n1248_p0578c06║三世（云云）。
X63n1248_p0578c07║每日粥罷，諷經回向
X63n1248_p0578c08║諷經功德，回向真如實際，莊嚴無上佛果菩提，大慈
X63n1248_p0578c09║大悲靈感觀世音菩薩。次伸祝貢。　光明會上，護法
X63n1248_p0578c10║列席諸天，大權仙眾，三界滿空賢聖，十方護法龍神，
X63n1248_p0578c11║近遠廟貌神祇，守護伽藍真宰。所冀菴門鎮靜，檀那
X63n1248_p0578c12║福慧莊嚴。四恩三有均資，凡聖同圓種智。更冀　現
X63n1248_p0578c13║前眾等，修行有序，進道無魔。般若智以早明，菩提心
X63n1248_p0578c14║而不退。十方三世（云云）。
X63n1248_p0578c15║初二、十六，伽藍堂諷經回向
X63n1248_p0578c16║仰啟聖聰，俯垂昭鑒。
X63n1248_p0578c17║菴門每遇斯辰，營備香花燈燭、茶果珍羞，以伸供養。
X63n1248_p0578c18║謹集合菴僧道眾，諷誦　大佛頂首楞嚴神呪，稱揚
X63n1248_p0578c19║　聖號。所集功德，專伸祝貢　本菴土地某神、護伽
X63n1248_p0578c20║藍合堂真宰。所冀　菴門鎮靜，中外咸安。火盜公私
X63n1248_p0578c21║諸緣，吉慶十方三世（云云）。
X63n1248_p0578c22║清明日祠堂回向（十月朝祠堂誦經回向同，但改云焚衣令節。）
X63n1248_p0578c23║仰啟神儀，俯垂昭鑒。
X63n1248_p0578c24║菴門。茲遇清明令節，營備香花、燈燭、茶果、珍羞，以神
X63n1248_p0579a01║供養。謹集合菴僧道眾，諷誦　大佛頂首楞嚴神呪，
X63n1248_p0579a02║稱揚　聖號。所集功德，奉為某神儀，承此善因，化生
X63n1248_p0579a03║樂土，十方三世（云云。或只云：盡祠堂內，眾位神儀，共證
X63n1248_p0579a04║菩提，咸躋彼岸，十方三世云云）。
X63n1248_p0579a05║○三月初四土地生日
X63n1248_p0579a06║仰啟聖聰，俯垂昭鑒。
X63n1248_p0579a07║今月初四日，菴門伏遇　當山土地翊應，俟周宣靈
X63n1248_p0579a08║王降誕之辰，營備香花、燈燭、茶果、珍羞，以伸供養。謹
X63n1248_p0579a09║集合菴僧道眾，諷誦　大佛頂首楞嚴神呪，稱揚
X63n1248_p0579a10║　聖號。所集功德，奉為神靈，仰酬森護。伏願　神光叶
X63n1248_p0579a11║贊，發輝有利之勳；梵宇昌隆，永錫無私之慶。十方三
X63n1248_p0579a12║世（云云）。
X63n1248_p0579a13║○三月二十三日高峯和尚愍忌回向
X63n1248_p0579a14║仰啟真慈，俯垂昭鑒。
X63n1248_p0579a15║今月二十三日，菴門伏遇
X63n1248_p0579a16║高峯和尚愍忌之辰，營備香花、燈燭、茶果、珍羞，以伸
X63n1248_p0579a17║供養。謹集合菴僧道眾，諷誦　大佛頂首楞嚴神呪，
X63n1248_p0579a18║稱揚　聖號。所集殊勳，上酬慈蔭，十方三世（云云）。
X63n1248_p0579a19║○四月初八日浴佛偈
X63n1248_p0579a20║我今灌沐諸如來，淨智莊嚴功德聚，
X63n1248_p0579a21║五濁眾生令離苦，同證如來淨法身。
X63n1248_p0579a22║○九十日，楞嚴會普回向
X63n1248_p0579a23║上來現前比丘眾，諷誦楞嚴秘密呪，
X63n1248_p0579a24║回向護法眾龍天，土地伽藍諸聖造。
X63n1248_p0579b01║三塗八難俱離苦，四恩三有盡霑恩。
X63n1248_p0579b02║國界安寧兵革消，風調雨順民康樂。
X63n1248_p0579b03║一眾熏修希精進，十地頓超無難事。
X63n1248_p0579b04║菴門鎮靜絕非虞，檀信皈依增福慧。
X63n1248_p0579b05║十方三世一切佛（云云）。
X63n1248_p0579b06║○十月初五日少林忌回向
X63n1248_p0579b07║淨法界身，本無出沒。大悲願力，示現去來。
X63n1248_p0579b08║今月初五日，菴門伏遇　少林初祖菩提達磨大師
X63n1248_p0579b09║示寂之辰，營備香花、燈燭、茶果、珍羞，以伸供養。謹集
X63n1248_p0579b10║合菴僧道眾，諷誦　大佛頂首楞嚴神呪，稱揚　聖
X63n1248_p0579b11║號。所集殊勳，上酬慈蔭。伏願　單傳直指，神機震非，
X63n1248_p0579b12║思量之處雷霆，一花五葉；陽春播盡，未來際之日月，
X63n1248_p0579b13║十方三世（云云）。
X63n1248_p0579b14║○十二月初一日高峯和尚忌回向
X63n1248_p0579b15║寶明空海，湛死生漩澓之波。大寂定門，融今古去
X63n1248_p0579b16║來之相。
X63n1248_p0579b17║今月初一日，菴門伏遇　高峯和尚佛日普明禪師
X63n1248_p0579b18║示寂之辰，營備香花、燈燭、茶果、珍羞，以伸供養。謹集
X63n1248_p0579b19║合菴僧道眾，諷誦　大佛頂首楞嚴神呪，稱揚　聖
X63n1248_p0579b20║號。所集殊勳，上酬慈蔭。伏願　重提祖印，暉佛日於
X63n1248_p0579b21║中天；再整頺綱，扇慈風於末運。十方三世（云云）。
X63n1248_p0579b22║○四節土地堂念誦（結夏四月十四日晚參，四節皆同。）
X63n1248_p0579b23║切以薰風扇野，炎帝司方。當法王禁足之辰，是釋子
X63n1248_p0579b24║護生之日。恭裒大眾，肅詣靈祠。誦持萬德洪名，回向
X63n1248_p0579c01║合堂真宰。所祈　加護，得遂安居。仰憑大眾，念　清
X63n1248_p0579c02║淨法身毗盧遮那佛（云云）。上來念誦功德，祝貢當菴
X63n1248_p0579c03║土地，翊應俟周宣靈王、護伽藍神、合堂真宰。所冀
X63n1248_p0579c04║　菴門鎮靜，內外咸安。火盜公私，諸緣吉慶。伏願　神
X63n1248_p0579c05║光叶贊，發輝有利之勳；梵苑昌隆，永錫無私之慶。再
X63n1248_p0579c06║勞尊眾，念十方三世（云云）。
X63n1248_p0579c07║解夏。切以金風扇野，顥氣凌空。當覺皇解制之辰，
X63n1248_p0579c08║是法歲周圓之日。九旬無難，一眾咸安。恭裒大眾（云
X63n1248_p0579c09║云）。
X63n1248_p0579c10║除夜。切以北斗旋杓，三十六旬而告畢；東風應律，七
X63n1248_p0579c11║十二侯之更新。祈海眾以咸安，賴神明而密祐。恭裒
X63n1248_p0579c12║大眾（云云）。
X63n1248_p0579c13║冬至。切以時臨亞歲，節屆書雲，當一陽來復之辰，乃
X63n1248_p0579c14║萬彚潛享之始，恭裒大眾（云云）。
X63n1248_p0579c15║○伏願
X63n1248_p0579c16║真俗兩融，定慧雙照。心華燦發，香風度玉樹瓊林；道
X63n1248_p0579c17║果圓成，法雨潤寶園金地。望覺城而有路，指佛海以
X63n1248_p0579c18║為家。轉無盡輪，得不退果。（僧用）
X63n1248_p0579c19║劫外春光，熟五葉一花之果；機前靈鑑，開四方八面
X63n1248_p0579c20║之門。了自己心，佩如來印。（僧用）
X63n1248_p0579c21║了法界性，非男非女，不二門處處全彰。證清淨體，無
X63n1248_p0579c22║悟無迷，三昧海塵塵涉入。優曇花敷給孤園，摩尼珠
X63n1248_p0579c23║献光明藏。（女用）
X63n1248_p0579c24║覔女人相不可得，優曇花念念開敷；悟真佛身常現
X63n1248_p0580a01║前，功德山塵塵高聳。空死生於當體，了涅槃於自心。
X63n1248_p0580a02║忉利天宮，俱證摩耶；無垢世界，等超龍女（女用）。
X63n1248_p0580a03║給孤園春和秋肅，枝枝開佛性之花。不二室日麗星
X63n1248_p0580a04║明，顆顆結自心之果。全超有漏，真證無生。（男用）
X63n1248_p0580a05║如來極樂世界以無住而為住場，長者給孤獨園即
X63n1248_p0580a06║故家而為家舍，修證如是受用現前（男用）。
X63n1248_p0580a07║以身以心六殊勝，見聞不昧；曰福曰壽八吉祥，左右
X63n1248_p0580a08║逢原（集福用）。
X63n1248_p0580a09║藥病兩消，身既安而心樂；災魔並遣，福驟長而德隆
X63n1248_p0580a10║（保安用）。
X63n1248_p0580a11║年長歲久，吉祥與瑞慶駢臻；日居月諸，福德與壽齡
X63n1248_p0580a12║綿遠（生日用）。
X63n1248_p0580a13║陶朱公巨富，榮資金玉之多；廣成子遐齡，茂衍春秋
X63n1248_p0580a14║之盛。（生日用）
X63n1248_p0580a15║○聖賢回向事宜
X63n1248_p0580a16║但祝　聖，則曰：所集洪因，（前則曰：祝延。如於佛菩薩
X63n1248_p0580a17║祖師前，則曰：）所集殊勳，（佛菩薩當云：）回向，（祖師前則
X63n1248_p0580a18║曰：）奉為真慈，（總稱曰：）上酬慈蔭，（祖師但云：增崇品位
X63n1248_p0580a19║亦得。如於諸天三界一切神祇前，則曰：）所集功德，專
X63n1248_p0580a20║伸祝貢，（如於一切亡者，則曰：）所集善因，（或曰：）勝利，專
X63n1248_p0580a21║伸資薦，（或曰：）專伸濟導，（僧曰：）覺靈，（男曰：）神儀，（女曰：）淑
X63n1248_p0580a22║魂。
X63n1248_p0580a23║祝聖疏，（則曰：）恭遇。　佛菩薩疏，（則曰：）伏遇。　亡者疏，
X63n1248_p0580a24║（則曰：）茲值。　但疏尾於祝　聖，（則曰：）皇覺洞明，天龍
X63n1248_p0580b01║炳鑒。　佛菩薩疏尾，（或不兼帶神祗，則云：）但某瞻望
X63n1248_p0580b02║　玉毫，下情無任激切屏營之至。謹疏。
X63n1248_p0580b03║佛菩極疏，（中或兼具神祗，則云）佛日洞明，神靈昭格。
X63n1248_p0580b04║　但是諸天神明疏，後皆例此。但是一切亡者疏，（則
X63n1248_p0580b05║曰）佛心即知功德文疏。如遇壽疏，（則曰）佛日洞明，星
X63n1248_p0580b06║天朗鑒。謹疏。如齋粥二時，白槌回向。遇祝聖，（則云晨
X63n1248_p0580b07║粥午齋）洪因，祝延
X63n1248_p0580b08║今上皇帝聖壽萬安，念清淨法身（云云，不許稱仰憑
X63n1248_p0580b09║大眾四字）。
X63n1248_p0580b10║如上事宜，皆通人所講，意有輕重於其間，不可混
X63n1248_p0580b11║濫，盖不失尊卑之序云。更有微細事，不暇思究，而
X63n1248_p0580b12║而弗及書，盡在當人，自宜體察。
X63n1248_p0580b13║營備
X63n1248_p0580b14║經營備辨。凡賦形於世者，雖一己皆有所不免，故
X63n1248_p0580b15║叢林有坐一走七之說。其充飢餒，固不擇其麁糲；
X63n1248_p0580b16║庇風雨，安敢較其陋卑？一日必葺，任在當人；百味
X63n1248_p0580b17║具陳，福皈自己。庶幾經大傳遠之計，可儀可則；乃
X63n1248_p0580b18║見持危扶顛之力，有始有終。功不浪施，道存目擊
X63n1248_p0580b19║者矣。
X63n1248_p0580b20║齋饌
X63n1248_p0580b21║安眾之理，事在預為，庶免臨時迫促。如菴中年常齋
X63n1248_p0580b22║供，所用物料，須時時點對，常令後手有餘。或支用不
X63n1248_p0580b23║給，亦當隨宜置辨。或求施主，或告檀門，事在宛轉，毋
X63n1248_p0580b24║露蹤跡。或不欲外求，至日亦當少異於常時，乃見輔
X63n1248_p0580c01║眾之方便也。且尋常粥飯，固不在委曲安排，亦須日
X63n1248_p0580c02║日留心，時時整頓，方便易改，轉儉為豐。內不致金穀
X63n1248_p0580c03║之侵濫，外不見氷雪之相看，全在用心，宛成勝行。或
X63n1248_p0580c04║不如此，何以成住眾責哉（或住作任）。
X63n1248_p0580c05║修葺治疊
X63n1248_p0580c06║屋壁欲久為風雨之蔽，而不致旁穿上漏之乖，須平
X63n1248_p0580c07║時損則補之，虗則實之，穴則塞之，墜則支之，勿使失
X63n1248_p0580c08║時而至壞陋。
X63n1248_p0580c09║後架乃糞穢之聚，其稱為東淨西淨者，其淨在人不
X63n1248_p0580c10║在境也。諸方立淨頭之軄，巾以揩拭，水以洗滌，箒以
X63n1248_p0580c11║掃蕩，燈以照明，雖穢而常淨也。今菴居既無持淨之
X63n1248_p0580c12║士，凡執事之者，皆可留心，常時管帶凡後架種種器
X63n1248_p0580c13║具，使無缺乏可也。
X63n1248_p0580c14║浴室乃大眾宣明妙觸之方，洗塵滌垢，孰能免之？其
X63n1248_p0580c15║缸壺桶杓、竈鑊柴薪，常加撿看，去水溝渠，勿令壅塞，
X63n1248_p0580c16║開明香潔，以悅眾心。當有拋下籌子，拈起杓頭者，頴
X63n1248_p0580c17║悟趙州東司頭，不是說佛法處之神機，脫略古靈，為
X63n1248_p0580c18║本師揩背之妙用，以報無功用行，豈小補哉？
X63n1248_p0580c19║菴前之路徑常使廓通，菴內之房寮常令整密，竈下
X63n1248_p0580c20║之風燭常加謹護，佛前之供具常用精嚴，毋昏照夜
X63n1248_p0580c21║之燈，勿佚禦寒之火，糊窓拭器，掃地裝香，剗草夾籬，
X63n1248_p0580c22║搬柴運水，既不妨於道用，亦有助於行門，習成本色，
X63n1248_p0580c23║住菴人乃見古風猶不墜者也。
X63n1248_p0580c24║○家風
X63n1248_p0581a01║道伴交肩，不用頻施棒喝；同參展手，且教放下包
X63n1248_p0581a02║盂。電光裏明驗主賓，髑髏前暗行賞罰。宮路當人
X63n1248_p0581a03║情，只貴眼親手便；開門待知識，果然道在人弘。展
X63n1248_p0581a04║佛祖成現家風，布叢林斬新條令。與其持鉢分衛，
X63n1248_p0581a05║何如愽飯栽田？要教勝行俱圓，普請大家著力。
X63n1248_p0581a06║掛搭
X63n1248_p0581a07║菴居本圖獨處，有同志者遠來，欲相依止，須具威儀，
X63n1248_p0581a08║於菴主前求住，如諸方討掛搭之式，不可造次。如欲
X63n1248_p0581a09║相留，菴主自送皈堂，與新到就堂中分賓主立定，觸
X63n1248_p0581a10║禮一拜。新到就送菴主，轉身與首座大眾人事，次第
X63n1248_p0581a11║懷香至方丈，觸禮一拜，表謝掛搭之禮。
X63n1248_p0581a12║凡掛搭人，須量其被位有無，觀其新到在道不在道。
X63n1248_p0581a13║然菴居五七間，動是耳目相及，或所住之人心不在
X63n1248_p0581a14║道，萬一事不如意，便見差殊。盖道人心中一切放下，
X63n1248_p0581a15║决不與世相流布也。凡非在道之士到來，但以禮敬，
X63n1248_p0581a16║或不欲留，惟方便却之，庶幾不見分別也。
X63n1248_p0581a17║凡堂中掛搭人了，其執事者當時時備辨供眾、安眾
X63n1248_p0581a18║等事，勿令所住之人動念。或堂中人到，庫司有所需
X63n1248_p0581a19║索，須宛轉應酬，庶見慰眾之心也。
X63n1248_p0581a20║○送新到入堂觸禮起敘語
X63n1248_p0581a21║主云：菴居寂寞，境界蕭踈，以道相忘，不勝欣幸。客
X63n1248_p0581a22║云：茲蒙收錄，已遂依栖，朝夕參承，豈勝榮幸？
X63n1248_p0581a23║○謝掛搭敘語
X63n1248_p0581a24║主云：適間理合拜送，為禮不周，茲辱近臨，不勝感
X63n1248_p0581b01║愧。
X63n1248_p0581b02║客云：適蒙降重，禮貌過情，拜謝不專，伏幸慈恕。
X63n1248_p0581b03║延納
X63n1248_p0581b04║菴居幽寂，世路不通，雨笠煙包，問津而至，或三或五，
X63n1248_p0581b05║遠荷迂從。菴門即備香燭，俟其濯足，具威儀，主人迎
X63n1248_p0581b06║接人事，揖坐，燒香畢，重揖，點茶畢，起身謝茶，主前行
X63n1248_p0581b07║送安下。
X63n1248_p0581b08║旦過雖非廣闊，湏床榻、薦席、門簾、坐物，隨宜鋪辨。茶
X63n1248_p0581b09║湯、點心、湯果等禮，不可苟簡，但隨家豐儉。古云：人情
X63n1248_p0581b10║若好，喫水也肥。在禮不在物也。
X63n1248_p0581b11║教中謂客僧到伽藍，當種種供養，如遇施主有請，當
X63n1248_p0581b12║先請客僧，不則犯禁。然既立一方香火，當以延納為
X63n1248_p0581b13║先，彼此寄身於佛海之中，勿墮不顧後群之誚可也。
X63n1248_p0581b14║用人
X63n1248_p0581b15║菴居欲展本分家風，一切事務缺人不可。然欲用之，
X63n1248_p0581b16║須審其所能，察其所安可也。今時用人，往往只求一
X63n1248_p0581b17║時辨事，不究其處心之真偽。若存心於真實，雖拙亦
X63n1248_p0581b18║可用；苟留心於虗偽，雖巧亦不可親。倘尚通才於須
X63n1248_p0581b19║臾，决媒詐亂於長久也。用人之際，可不審乎？
X63n1248_p0581b20║賞罰
X63n1248_p0581b21║賢不肖之進退，在賞罰之公不公也。賞罰之公，雖萬
X63n1248_p0581b22║人亦不見其多；賞罰之不公，雖一人亦不能為。治之
X63n1248_p0581b23║之理也，既公矣，賢不待召而進，不肖者不待貶而退
X63n1248_p0581b24║矣。其不肖者不惟退者，將見慕吾賢明之道而改者
X63n1248_p0581c01║有之，斯所以不言而化也。近者悅，遠者來，非賞罰之
X63n1248_p0581c02║公，則何以臻此？然菴居乃道人之事，賞無玉帛之榮，
X63n1248_p0581c03║罰無刑憲之辱，但親之踈之，為賞罰之實也。夫有功
X63n1248_p0581c04║當賞者，惟親敬之益厚；有過可罰者，但方便勸其改
X63n1248_p0581c05║過自親。彼或從勸，則亦親之；或再勸不從，但徐徐日踈，
X63n1248_p0581c06║使其自省也。倘加顏色，決定傷慈，甚非和眾之道也。
X63n1248_p0581c07║進退
X63n1248_p0581c08║主伴交參，合離有分。相逢狡路，去住由緣。理不可專，
X63n1248_p0581c09║事無定論也。菴中執事之人，或一年，或三五年，心力
X63n1248_p0581c10║疲倦，欲告假皈堂。隨眾主者，當再三勸勉，且令順緣。
X63n1248_p0581c11║或必志不從，當隨其引退。菴主鳴眾會茶，送皈或寮
X63n1248_p0581c12║或堂。既送後，須過一兩日，備點心一筵待之，少見酬
X63n1248_p0581c13║勞之禮也。或欲請人補前人之軄，須預前令相親之
X63n1248_p0581c14║人，密密和會。俟其允肯，方鳴眾會茶。菴主白云：某軄
X63n1248_p0581c15║某人既退，此務不可乏人，今請其人充之。仰望眾慈，同
X63n1248_p0581c16║垂勸請。菴主與大眾，同對所請之人，觸禮一拜。受請
X63n1248_p0581c17║之人亦拜，就同大眾，送皈軄所。眾人就賀畢，新軄之
X63n1248_p0581c18║人，當即懷香，詣菴主處致謝。明日，公界備點心一筵，
X63n1248_p0581c19║請同執事光伴，以表管待之禮。或菴主入寂，或疲倦，
X63n1248_p0581c20║或病緣，欲引退時，於檀越處，告說事因，請早求補處
X63n1248_p0581c21║之人。既以得人補替舊人，當預於數日前，告眾引退。
X63n1248_p0581c22║或他之，或就菴中閑房居處。其菴中執事之者，當備
X63n1248_p0581c23║香燭齋饌等，或報隣封與檀越，懷香就新人處，致禮
X63n1248_p0581c24║告請，擇日入菴。宜種種嚴整，迎奉之禮，不可苟簡。須
X63n1248_p0582a01║具齋饌，會隣封，厚嚫於新住持，表賀禮。并厚嚫舊人，
X63n1248_p0582a02║表謝禮。然後新住持，躬詣隣封并檀越處人事，以表
X63n1248_p0582a03║參謁。其舊住持人，亦次第往隣封檀家人事，以表謝
X63n1248_p0582a04║禮。庶見進退，各不失其宜矣。
X63n1248_p0582a05║分衛
X63n1248_p0582a06║佛世時，眾雖千二百五十之多，不聞置廣田，建大宅。
X63n1248_p0582a07║每至食時，各持應量器，入諸聚落，次第巡乞。乞食事
X63n1248_p0582a08║畢，岩穴樹林，隨處栖止。後五百歲，風俗澆漓，華屋以
X63n1248_p0582a09║居，腴田而食，惟知口躰之奉，罔究死生之源。夫丐食
X63n1248_p0582a10║者，破佗慳貪，折伏我慢，未圖奉己，先欲利人。當巡門
X63n1248_p0582a11║行乞之時，常念眾生慳貪垢重，沒溺愛河，仗我化機，
X63n1248_p0582a12║令彼生施。或多或少，皆是福田；遇喜遇嗔，勿生憎愛。
X63n1248_p0582a13║弘平等願，興無緣慈。十方世界，皆是檀門；一切男女，
X63n1248_p0582a14║同名施主。自佗同益，食法相資，遠伐慳貪癡恚之稠
X63n1248_p0582a15║林，高附解脫無為之逸駕。昔慈受和尚送化主有偈
X63n1248_p0582a16║云：飄然一鉢入皇都，萬戶千門境界殊。異日三根椽
X63n1248_p0582a17║下過，粥齋應不較精麤。語言雖簡，當不在仰山飯之
X63n1248_p0582a18║下。故知持鉢分衛，乃佛祖終始不移之正行。學者或
X63n1248_p0582a19║憚卑下而不為，則外道無以異也。間有衣盂不敷，口
X63n1248_p0582a20║腹無禁，但知恃此為射利之因，不覺逐妄成償債之
X63n1248_p0582a21║果。名同勝行，迹異真源，昇沉之道岐焉，利害之門闢
X63n1248_p0582a22║矣。可不鑒諸！可不鑒諸！
X63n1248_p0582a23║普請
X63n1248_p0582a24║凡涉安眾之所，必因眾力所成。至若執㸑負舂，鋤畬
X63n1248_p0582b01║運土，皆有普請之風。近代以奢侈從事，動以行僕為
X63n1248_p0582b02║之，變勤勞為安逸也。後生晚進，相習成風，喪壞正因，
X63n1248_p0582b03║虗延歲月。蚩蚩白首，何所圖哉？今菴居勉効古風，或
X63n1248_p0582b04║營繕屋廬，或自持齋饌，或採擇蔬果，或移徙柴薪。既
X63n1248_p0582b05║無僕𨽻以代勞，全伏大家之出手。一一消歸自己，明
X63n1248_p0582b06║明功不浪施。惟恐用力不全，詎可責人無厭？迺修行
X63n1248_p0582b07║之正軌，入道之通途者也。
X63n1248_p0582b08║名分
X63n1248_p0582b09║名者，所稱之謂也。分者，名下所召之實法者也。未
X63n1248_p0582b10║有分而無名，安有名而無分？原夫十法界，皆名也。
X63n1248_p0582b11║其法界內，悟迷善惡，苦樂昇沉，皆分也。譬如言火
X63n1248_p0582b12║之名，必當具熱性之分。今叢林隨事立名，因名顯
X63n1248_p0582b13║分，重輕得所，優劣無差，功行以之而圓，法道因茲
X63n1248_p0582b14║著矣。
X63n1248_p0582b15║菴主
X63n1248_p0582b16║夫為菴主者，即叢林所以長老也。譬如屋之有梁，船
X63n1248_p0582b17║之有柁，權之有衡也。凡菴門一切取舍營為，必先謀
X63n1248_p0582b18║之於心。或不能自決，須旁詢歷事老成之者。事無大
X63n1248_p0582b19║小，一主於公。盖主之一言，公界之所繫焉。使一念不
X63n1248_p0582b20║存乎公，將見上行下効，己私一勝。雖常住積糓如山，
X63n1248_p0582b21║則其廢墜不待召而至矣。不慮物務之不豐，惟慮主
X63n1248_p0582b22║心之不存乎公。或公心不昧，則虗可實，弱可強。近則
X63n1248_p0582b23║方來悅服，遠則龍神加護。所謂公者，處心在眾而不
X63n1248_p0582b24║在己也。凡臨事應緣，不當執親踈之分而輕重之，不
X63n1248_p0582c01║可循愛憎之情而與奪之。須事事圓融，塵塵方便。縱
X63n1248_p0582c02║遇違情悖理之事，當一以護善遮惡之道寬厚處之。
X63n1248_p0582c03║一念傷慈，甚非為主之大体也。
X63n1248_p0582c04║首座
X63n1248_p0582c05║首座之稱，居一眾之首也。在叢林與長老平分風月，
X63n1248_p0582c06║在菴中與菴主同展化儀。事在精勤，行存潔白，情忘
X63n1248_p0582c07║憎愛，念絕是非。十方之儀範所鍾，一眾之道業所係。
X63n1248_p0582c08║凡打板坐參，放禪行道，種種動靜，靡不關心。惟恐道
X63n1248_p0582c09║緣未辨，法化不周。眾有怠墮者，當䇿之以精勤；犯眾
X63n1248_p0582c10║者，當制之寬厚。菴居法令，又非大叢林所比。凡禮貌
X63n1248_p0582c11║供需，厨堂受用，或豐或儉，一切折中。常以火種刀耕，
X63n1248_p0582c12║形影相弔為懷，自然不落今時，道用在其中矣。
X63n1248_p0582c13║副菴
X63n1248_p0582c14║一、菴之務為主者，如身也；副其主者，猶身之有臂也。
X63n1248_p0582c15║謂副者，輔也，迺輔佐其正，不使偏邪之也。凡菴主失
X63n1248_p0582c16║於思慮，罔於行持，當隨宜舉覺，密邇商量，使公道日
X63n1248_p0582c17║開，正因日著，物務以之而平，禮法以之而用矣。或菴
X63n1248_p0582c18║主他出，事或臨己，凡假手以為之，須酌量主者之情，
X63n1248_p0582c19║宛轉酬應，不可專於己見，不順主情，甚非佐輔之良
X63n1248_p0582c20║也。然久副不已，主柄將歸。為副既不奪其主情，非但
X63n1248_p0582c21║上和下睦，佗日必有忍俊不禁者，繼踵而善輔之，是
X63n1248_p0582c22║謂形直影端。由是觀之，非副其主，乃所以副自己也。
X63n1248_p0582c23║置身於名分之下者，可不爾思？
X63n1248_p0582c24║知庫
X63n1248_p0583a01║古叢林無副寺之名，惟稱庫頭，掌一切支收出內，即
X63n1248_p0583a02║知庫之軄也。凡庫司金穀，菴門資具，物無大小，悉書
X63n1248_p0583a03║于簿。古人謂愛惜常住物，如護眼中珠。在日用則名
X63n1248_p0583a04║果因，在佗報乃成罪福。凡供眾物，如米、麥、油、麵、醬、醋、
X63n1248_p0583a05║茶、鹽等，須時時撿舉，念念貯藏，防護虫侵，勿令蒸壞。
X63n1248_p0583a06║及財帛與所用什物，皆隨時收拾，勿令弃置。使一時
X63n1248_p0583a07║付之容易，萬事以之廢忘。既失為眾之誠，難逃身後
X63n1248_p0583a08║之譴。古諸尊宿，其播美名，成勝行，如用大椀寶生姜。
X63n1248_p0583a09║神照法師之流，假道於此，即成佛作祖之階梯也。當
X63n1248_p0583a10║秤量計筭之頃，誠及第心空之捷徑。若曰塵勞拘絆，
X63n1248_p0583a11║知其非正因之士也。思之思之。
X63n1248_p0583a12║飯頭
X63n1248_p0583a13║粥飯乃一眾命脉所係，不可不留心於其間。故叢林
X63n1248_p0583a14║自典座而下，至應接，無慮數十人，皆軄司五味，供給
X63n1248_p0583a15║二時之至公之道也。今菴居但設一飯頭，總柄其事。
X63n1248_p0583a16║凡任此責者，須拳拳以大眾心食之重，觀察時分之
X63n1248_p0583a17║早晚，酌量食指之寡多，撿看米穀之精麤，分別水漿
X63n1248_p0583a18║之清濁，樽節菜蔬之多少，顧慮柴薪之有無，乃至收
X63n1248_p0583a19║藏洗滌等，勿令穢污，毋致餿淹。弗及則食觀不充，過
X63n1248_p0583a20║多則遺弃何益。使生熟之得所，令醎淡之合宜，一朝
X63n1248_p0583a21║不動眾人心，萬古積成身後福。然出家以利佗為行，
X63n1248_p0583a22║今此軄務莊嚴保社，安慰眾心，助轉食輪，遠資法化，
X63n1248_p0583a23║誠利佗之極致者也。前輩如雪峯、大隨、溈山諸老，自
X63n1248_p0583a24║此而高登祖位，盛播遺風，豈猥屑之謂哉。有力於道
X63n1248_p0583b01║者，宜審之。
X63n1248_p0583b02║互用
X63n1248_p0583b03║設東西兩序，謂量才補軄，叢林具有典章。今菴居宜
X63n1248_p0583b04║從簡略，不可多設名分，以亂道情。如回向、宣白、賓客、
X63n1248_p0583b05║迎送等，既無維那、知客，但副菴儘可代為，或菴主、首
X63n1248_p0583b06║座從其宜便，皆可互用也。或施主有佛事見命，菴主、
X63n1248_p0583b07║首座互推其能以當之，但不失其化儀，便是莊嚴法
X63n1248_p0583b08║社。或大眾思念法化，懷香致請，菴主、首座亦當互應，
X63n1248_p0583b09║但據自己之見聞，勉順方來之懇禱，隨宜開導，平實
X63n1248_p0583b10║商量，特不過𮞏相警䇿耳。切忌妄生穿鑿，批判古今，
X63n1248_p0583b11║昧自己心，瞎學人眼。莫若例不依隨，各自究心，本分
X63n1248_p0583b12║家風，天然奇特，一旦天真發露，則知過蒲團、接禪板、
X63n1248_p0583b13║展炊巾、開飯鉢，皆法輪大轉之時，政不待揮麈尾、踞
X63n1248_p0583b14║猊床為說也。或僧道死亡，其起龕秉炬小佛事，不必
X63n1248_p0583b15║拘其能不能，則互相指點，不則但舉無常偈，直契理
X63n1248_p0583b16║源，亦不須杜撰莊嚴，取旁觀者哂。又如飯頭道者，惟
X63n1248_p0583b17║設一人，乃當其名耳。古所謂獨掌不浪鳴，然百務具
X63n1248_p0583b18║興，豈隻手之能？應須行堂清眾，各奮誠心，如運水、搬
X63n1248_p0583b19║柴、提瓶、挈鉢等，惟慮作者□□之無當，但恐身之不
X63n1248_p0583b20║先盡其所能，皆是互用之方便。惟無濫叨名分之念，
X63n1248_p0583b21║不妨彼此結緣，是謂主伴交參，功不浪施矣。
X63n1248_p0583b22║踐履
X63n1248_p0583b23║菴園設立，專為修行本色，道流宜從踐履。謂踐履
X63n1248_p0583b24║者，乃佛祖聖賢不可不由之徑也。任意則差，縱情
X63n1248_p0583c01║則失，古德所謂三條椽下，各自了一身躰。又云：諦
X63n1248_p0583c02║審先宗，是何標格？一身萬里，異轍同途，緣該內外
X63n1248_p0583c03║之殊，事涉公私之異，死生莫測，輪轉何窮？必欲盡
X63n1248_p0583c04║我根塵，切忌犯佗苗稼，遠攀勝軌，力障狂瀾，不負
X63n1248_p0583c05║最初出家心，了辨一生奇特事。
X63n1248_p0583c06║一片陳年鐵石心，行藏孤寂泠沉沉，硬拳緊握棲茆
X63n1248_p0583c07║屋，那肯輕拋半寸陰。衣單下事，本來成現，切忌自欺，
X63n1248_p0583c08║雖絕證修，仍憑踐履。謂踐履者，猶嬰孩之必加乳哺，
X63n1248_p0583c09║猶草木之寧免栽培。兄弟家三條椽下，七尺單前，外
X63n1248_p0583c10║絕諸緣，內心不動，六窓虗靜，萬慮翛然，遇憎愛如鐵
X63n1248_p0583c11║牛見獅子之威，對善惡如木女看玉人之貌，多生習
X63n1248_p0583c12║氣，蕩若輕埃，一點身心，冷如氷雪，弊䄡塵絮，隨分禦
X63n1248_p0583c13║寒，藿茹蔾飡，但知取飽，遠忘時習，追復古風，視佛祖
X63n1248_p0583c14║如生冤，觀自己如泡𦦨，一箇話頭，行究坐究，百年幻
X63n1248_p0583c15║影，朝休暮休，不惟不起世間心，而亦不曾起離世想，
X63n1248_p0583c16║如山中雲迹，似水底月痕，處空寂不知為閑，混塵勞
X63n1248_p0583c17║不見其亂，孜孜爾，兀元爾，是以入道之踐履也。如斯
X63n1248_p0583c18║踐履，念念不差，及第心空，坐立可待。既悟之後，又有
X63n1248_p0583c19║出世間踐履，甚非語言可詮。古所謂如人到家，自能
X63n1248_p0583c20║隨時作活，特不能出此語也。學道是要將無量劫中
X63n1248_p0583c21║習熟底生死根塵，一時連根蔕一翻翻轉，撒手那邊，
X63n1248_p0583c22║揭身物外，豈淺量小識、跟浮脚淺者所能跂及？光影
X63n1248_p0583c23║迅速，時不待人，菴居不敢以叢林禮貌相拘，但只一
X63n1248_p0583c24║味與蒲團禪板互為賓主，決欲與己事相應，安肎與
X63n1248_p0584a01║諸人打粥飯、掠虗妄，以資生死輪迴之業，何所圖哉？
X63n1248_p0584a02║昔尊宿問學者曰：子在此作麼？者曰：一物亦不為。宿
X63n1248_p0584a03║曰：不為則閑去也。者曰：閑則為也。你看佗前輩踐履
X63n1248_p0584a04║此道，水泄不通，安有縫罅與人摸索？苟不如是，其生
X63n1248_p0584a05║死情習豈有脫略之期？今向道之人易於走作，特不
X63n1248_p0584a06║出內外二種緣。茲既相逢於狹路，未免曲盡老婆心。
X63n1248_p0584a07║謂外緣者，乃事出於公界者也；內緣者，事出于自己
X63n1248_p0584a08║者也。今將內外二緣開具，庶幾公私不濫、內外無間
X63n1248_p0584a09║者也。
X63n1248_p0584a10║外緣
X63n1248_p0584a11║凡有施主請命公界，當依戒臘資次，前後輪轉，舉而
X63n1248_p0584a12║赴之。苟循親疎，非安眾法也。或例不赴檀越之請，不
X63n1248_p0584a13║出戶庭，坐進斯道。忘緣之念，於斯為上矣。近代衲僧，
X63n1248_p0584a14║遠赴讀誦，既非本色，搖動利心，非所應也。
X63n1248_p0584a15║或遇施主入菴齋僧，但有意旨。齋罷，就佛前諷楞嚴
X63n1248_p0584a16║呪，隨意旨回向。或公界普請，事　無輕重，均力為之。
X63n1248_p0584a17║不可執坐守靜，拗眾不赴。但於作務中，不可譏呵戲
X63n1248_p0584a18║笑，誇俊逞能。但心存道念，身順眾緣。事畢歸堂，靜默
X63n1248_p0584a19║如故。動靜二相，當体超然。雖終日為，而未甞為也。
X63n1248_p0584a20║或輪次直病，深懷惻隱，密運慈悲，觀彼病緣，如自己
X63n1248_p0584a21║受，寒溫飢飽，隨量觀察，湯藥所需，時時問侯。病者或
X63n1248_p0584a22║妄生異見，瞥起嗔心，徐語應酬，勉其正念，庶自利利
X63n1248_p0584a23║他也。
X63n1248_p0584a24║內緣
X63n1248_p0584b01║凡受業本師及父母致命，或不可辭，徐白公界，給假
X63n1248_p0584b02║應之，事畢亟回，毋至流逸。或剃頭、泡衣、澡浴等，公界
X63n1248_p0584b03║自有公界，自有常程，一己不可獨為也。
X63n1248_p0584b04║或偶乖攝養，忽遇病緣，宜白之公界，移單屏處，謹護
X63n1248_p0584b05║律儀，默想四大本空，一心念道，勿倚病緣，以恣安逸。
X63n1248_p0584b06║病或少間，當具威儀，謝直病人，皈堂參假。如或沉重，
X63n1248_p0584b07║恐致不救，須預自公界抄劄行李，付囑後事，莫待臨
X63n1248_p0584b08║時，有妨正念。蓋辨道人以病為良藥，但念無常，勿生
X63n1248_p0584b09║憂懼。古德所謂老僧自有安閑法，八苦交煎總不妨，
X63n1248_p0584b10║常思此以自省也。　或住止不便，思欲遊方，遠參知
X63n1248_p0584b11║識，巾單瓶鉢，遠近隨身，勿附便人，勿寄佗室，防心馳
X63n1248_p0584b12║散，乃在於斯，亦不動佗人念慮也。
X63n1248_p0584b13║或欲披閱持念，須公界坐禪諷經之暇，宜於屏處，默
X63n1248_p0584b14║自運心，無使出聲，以亂禪寂。凡欲禮拜，尤宜隱密，及
X63n1248_p0584b15║忌非時。　或親俗相知，特來尋訪，安詳祇對，道話片
X63n1248_p0584b16║時，密款盃茶。或寮舍湯水不便，免之亦見清高。或訶
X63n1248_p0584b17║斥童稚，需其棒給，既孤物外，取笑傍觀，相習成風，宛
X63n1248_p0584b18║成世諦。道人思之。
X63n1248_p0584b19║或參預世緣，追從俗務，濫叨公界，密運私情，漁獵文
X63n1248_p0584b20║章，置藏筆硯，愽求玩好，趨尚時宜，既失正因，亦乖道
X63n1248_p0584b21║用。龍門所謂何暇閑情，妄為雜事，斯言盡之矣，余復
X63n1248_p0584b22║何言。
X63n1248_p0584b23║訓童行
X63n1248_p0584b24║恩愛纏縛於大圓鏡裏，三界俄興，以故佛制出家，令
X63n1248_p0584c01║汝離恩愛也。　利名抅絆於空寂體上，三毒頓現，以
X63n1248_p0584c02║故佛制入道，令汝遠利名也。　口體之奉，易長塵勞，
X63n1248_p0584c03║以故佛制苦行，令汝槁其形骸，而淡其滋味也。　怠
X63n1248_p0584c04║墯之習，不生功德，以故佛制勤苦，令汝朝精暮進，而
X63n1248_p0584c05║莊嚴佛海也。乃至八萬種細行，為破汝八萬種煩惱，
X63n1248_p0584c06║而建立非聖人，故以難行之行，而誤為化門，令汝虗
X63n1248_p0584c07║受其苦也。佛心真慈，法門最勝，非上根利智，卒莫知
X63n1248_p0584c08║其邊岸。是你諸人，非是今生能出家，能入道，皆是諸
X63n1248_p0584c09║佛於無量劫中，眼不耐見伊備甞三界之苦毒，直入
X63n1248_p0584c10║苦坑中，不惜眉毛，與你下此菩提種子。故今生承其
X63n1248_p0584c11║恩力冥資，使伊不自知覺，脚跨入此真慈最勝法中，
X63n1248_p0584c12║大不容易。你今日須作難遭之想，希有之心，於此
X63n1248_p0584c13║法門，生歡喜心，生孝順心，生恭敬心，生利益心，生
X63n1248_p0584c14║決定心，生勇猛心，生無厭心，生忍辱心。縱使衣不覆
X63n1248_p0584c15║躰，雖墮指裂膚，而不起馳求之心。食不充腹，雖形消
X63n1248_p0584c16║氣損，而不生願樂之心。乃至勞苦切己，將至命盡，而
X63n1248_p0584c17║不起厭離之心。好教你知三世諸佛、歷代祖師，都曾
X63n1248_p0584c18║如是鍊磨得成，是你積劫深陷迷途，不能返省，所以
X63n1248_p0584c19║從迷至迷，逗到今日。在今日既承佛授記力，乃是出
X63n1248_p0584c20║家，這回更不肯硬立脚頭，𢬵死𢬵生，打捱將去，更別
X63n1248_p0584c21║無方便了也。昔溈山擇菜次，百丈問：子在此作麼？山
X63n1248_p0584c22║曰：牧牛。丈曰：牛作麼生牧？山曰：一回入草去，驀鼻拽
X63n1248_p0584c23║回來。你看古人於作務處，何曾少間斷向道之正因？
X63n1248_p0584c24║所以播美名，成勝行也。今之人且莫說向道之正因，
X63n1248_p0585a01║偶你觸著些子違情之事，當下生出萬種顛倒無明，
X63n1248_p0585a02║似與麼出家入道，豈有相應底時節？你看佗塵勞中
X63n1248_p0585a03║人，養了三五口老少，朝愁暮苦，要覔片時之安，至死
X63n1248_p0585a04║無分。彼為恩愛纏縛，尚爾奔馳，汝為道業未辨，仰觀
X63n1248_p0585a05║古人捨身命，行難行苦行處，萬分無一，豈可瞥生異
X63n1248_p0585a06║念，甘受輪轉，作無慚愧人？且孤負佛祖父母，拈向一
X63n1248_p0585a07║邊，前路茫茫，有誰替代？爾曹思之，毋令後悔。或苟不
X63n1248_p0585a08║肎自負，方是同門養屬也。姑為說偈以䇿之：
X63n1248_p0585a09║氷霜面目苦頭陀，痛念輪回越愛河。
X63n1248_p0585a10║須信墜腰頑石脫，直教佛不奈伊何。
X63n1248_p0585a11║攝養
X63n1248_p0585a12║身屬報緣，誰無老病？百丈建立，意在於斯。古宿扁
X63n1248_p0585a13║延壽堂為省行，使其省察行苦而興悲智，乃有病
X63n1248_p0585a14║人易得生煩惱，徤者當懷惻隱心之句。十方聚會，
X63n1248_p0585a15║四海同家，既無親踈貧富之殊，彼病即已病，人安
X63n1248_p0585a16║即我安，故教中謂看病乃福田中之最勝者也。謂
X63n1248_p0585a17║攝養其可罔諸？
X63n1248_p0585a18║菴居遠效叢林建立，安得不以老病以懷？雖不立延
X63n1248_p0585a19║壽省行等，所宜於屏處摺屋半間，使窓牖明潔、床榻
X63n1248_p0585a20║整嚴、坐物平正、薦席厚暖、湯火便當、瓶鉢器用、姜棗
X63n1248_p0585a21║烏梅等，常加貯蓄以俟所需。
X63n1248_p0585a22║或病者厭處客櫩，思皈鄉井，須與躰察其路途遠近，
X63n1248_p0585a23║親族有無，衣資厚簿，躰貌盛衰，病勢急緩，或可使其
X63n1248_p0585a24║動，亦須有人扶助，迺可津發其皈。或種種不齊，當方
X63n1248_p0585b01║便勸勉，再三安慰，使其不起異念，存亡付托，生死相
X63n1248_p0585b02║依，庶見左右逢原，孰非鄉井也。
X63n1248_p0585b03║或乍病未久，粗可支持，且令隨分將息。至苦漸加沉
X63n1248_p0585b04║重，自不能為，須請首座和會鄉人，輪日供給。或無同
X63n1248_p0585b05║鄉之士，但同住者，皆可興慈。盖一身萬里，四海無家，
X63n1248_p0585b06║既在同家，誰分彼此？久病之人，看者既厭，問者亦踈，
X63n1248_p0585b07║須公界常加撿察，事事隨心，勿令動念。
X63n1248_p0585b08║或病人不耐痾纏，每興嗟嘆，頻思粥藥，久不稱懷。或
X63n1248_p0585b09║正念乖踈，思毀禁戒。或至理自昧，暗覔師巫。或邪毒
X63n1248_p0585b10║攻心，致生狂亂，依憑影象，指說鬼神。病有萬端，事非
X63n1248_p0585b11║一狀，皆是當人夙愆未解，智眼不明，執與性成，卒難
X63n1248_p0585b12║治伏。須憑公界惻隱存心，堅秉至慈，曲垂方便，百千
X63n1248_p0585b13║調護，多種維褫。或遭病者罵詈，而益起非憐。或蒙病
X63n1248_p0585b14║者怨嗟，而愈興慈忍。迺至病者現種種逆，當念病人
X63n1248_p0585b15║之體與死為隣，一失正因，萬生淪溺，豈可妄逐一時
X63n1248_p0585b16║之忿，而彼此失其抱道之心哉。或抱病之人藥餌不
X63n1248_p0585b17║靈，勢將順寂，須宛轉與首座、鄉人眼同抄劄行李。或
X63n1248_p0585b18║無首座，但鄉人與之封記，効叢林念誦解釋，助其往
X63n1248_p0585b19║生。然依身受病，比比皆然。彼既如斯，我寧不爾。如斯
X63n1248_p0585b20║體察，孰安孰危，一念返源，同皈真際者矣。
X63n1248_p0585b21║為病人解釋念誦
X63n1248_p0585b22║佛身充滿於法界，普現一切羣生前，隨緣赴感靡不
X63n1248_p0585b23║周，而恒處此菩提座。今辰即有抱病比丘　某，為釋
X63n1248_p0585b24║多生之冤對，懺累劫之愆尤，特運志誠，仰投清眾，稱
X63n1248_p0585c01║揚聖號，蕩滌深殃，念清淨法身毗盧遮那佛（云云）。伏
X63n1248_p0585c02║願某人，一心清淨，四大輕安，壽命與慧命延長，色身
X63n1248_p0585c03║等法身堅固，十方三世（云云）。如重病之人，即為十念
X63n1248_p0585c04║阿彌陀佛，念誦云：阿彌陀佛真金色，相好端嚴無等
X63n1248_p0585c05║倫，白毫宛轉五須彌，紺目澄清四大海，光中化佛無
X63n1248_p0585c06║數億，化菩薩眾亦無邊，四十八願度眾生，九品咸令
X63n1248_p0585c07║登彼岸。大眾長聲，念阿彌陀佛十聲，四聖名號（各三
X63n1248_p0585c08║聲），回向（云云）。伏願某人，諸緣未斷，早遂輕安，大命難
X63n1248_p0585c09║逃，願生安養，十方三世（云云）。
X63n1248_p0585c10║津送
X63n1248_p0585c11║人之生也樂，人之死也哀。叢林入滅，槨示双趺，化
X63n1248_p0585c12║火自焚，幻影何在？二千年外之陳跡，八萬餘劫之
X63n1248_p0585c13║遺骸，無家之客，委在叢林，彼此有身，其誰能免？松
X63n1248_p0585c14║龕素幙，瓦篆青燈，事在預為，禮宜必備。衣盂估唱，
X63n1248_p0585c15║板帳支收，既無間於死生，安可昧其因果？同趨道
X63n1248_p0585c16║要，共返真源，死生之義昭然，建化之功備矣。
X63n1248_p0585c17║亡僧或自能沐浴更衣坐脫，即與入龕供養。其病重
X63n1248_p0585c18║或不能自了者，須待其氣絕，令燒湯報首座鄉人，與
X63n1248_p0585c19║之沐浴著衣。著衣之法，無問有無冬夏，但舊布中衣
X63n1248_p0585c20║一腰、浴裙一腰、舊襪一雙，上則舊布衫一領、舊布直
X63n1248_p0585c21║裰一箇、掛絡一頂、尋常數珠一串，就剃鬚髮，整頓入
X63n1248_p0585c22║龕。其餘袈裟、鉢盂并種種行李，抄劄既定，待出龕日，
X63n1248_p0585c23║估唱錢物，入板帳支收，以為津送。入龕之法，須預備
X63n1248_p0585c24║麻骨篾等類，置疊亡僧兩腑之下，次用乾柴四面挨
X63n1248_p0586a01║排定當，然後掩龕，用長條合縫，公界印押，封閉龕門。
X63n1248_p0586a02║龕前立位牌一座，書云：新圓寂某上坐覺靈。香火燈
X63n1248_p0586a03║燭，請首座大眾諷大悲呪一遍，回向
X63n1248_p0586a04║諷經功德，奉為新圓寂某上座，入龕之次，莊嚴報
X63n1248_p0586a05║地，十方三世（云云）。
X63n1248_p0586a06║既入龕竟，即與鋪設。剪大紙幡四首，書無常偈云：諸
X63n1248_p0586a07║行無常，是生滅法。生滅滅已，寂滅為樂。掛於龕側。雪
X63n1248_p0586a08║柳兩瓶供養，帷幙帳設，隨宜展布。一日三時，隨公界
X63n1248_p0586a09║粥飯，供養大眾。三時各諷大悲呪，回向云：　諷經功
X63n1248_p0586a10║德，奉為新圓寂某上坐，覺靈莊嚴，報地十方（云云）。
X63n1248_p0586a11║其三時諷經，鄉人亦有大悲呪一遍，鄉頭出龕前燒
X63n1248_p0586a12║香，鄉末舉經回向。
X63n1248_p0586a13║留龕至第三日，公界造祭食，五味供養，至晚念誦。方
X63n1248_p0586a14║當念誦時分，鳴鐘磬，鳴板，眾集，菴主出燒香，上湯茶，
X63n1248_p0586a15║上食畢，退禮三拜，即念誦。諸方有兩序出班燒香，菴
X63n1248_p0586a16║居不講念誦云。
X63n1248_p0586a17║切以生死交謝，寒暑迭遷。其來也，電激長空；其去
X63n1248_p0586a18║也，波停大海。是日即有新圓寂某甲上座，生緣既
X63n1248_p0586a19║盡，大命俄遷。了諸行之無常，乃寂滅而為樂。恭裒
X63n1248_p0586a20║大眾，肅詣龕幃。誦諸聖之洪名，薦精魂於淨土。仰
X63n1248_p0586a21║憑大眾，念清淨法身（云云）。每一聲，鳴磬一下，舉大
X63n1248_p0586a22║悲呪一遍，回向云：
X63n1248_p0586a23║上來念誦諷經功德，奉為某上座覺靈，莊嚴報地。
X63n1248_p0586a24║伏願神超淨域，業謝塵勞。蓮開上品之花，佛授一
X63n1248_p0586b01║生之記。再勞尊眾，念十方三世（云云）。
X63n1248_p0586b02║復舉楞嚴呪一遍，行道回向云：
X63n1248_p0586b03║諷經功德，奉為新圓寂（某甲）上座覺靈，莊嚴報地，十
X63n1248_p0586b04║方三世（云云）。
X63n1248_p0586b05║鄉人上祭畢，大眾入坐喫湯，誦金剛、彌陀等經，表伴
X63n1248_p0586b06║靈之禮。約至二更盡時分，回向，眾散。是日或有點心，
X63n1248_p0586b07║或無點心，隨亡者有無不拘。
X63n1248_p0586b08║明日粥罷，公界分付扛索，舉龕裝畢，乃有起龕念誦
X63n1248_p0586b09║云：
X63n1248_p0586b10║欲舉靈龕，赴茶毗之盛禮；仰憑大眾，誦諸聖之洪
X63n1248_p0586b11║名。用表板違，上資覺路。念清淨法身（云云）。即請起
X63n1248_p0586b12║龕佛事。
X63n1248_p0586b13║舉龕出門，大眾各執雪柳一枝、柴薪一段，默持經呪，
X63n1248_p0586b14║送至化壇。菴主做佛事，下火畢，維那舉茶毗十念云：
X63n1248_p0586b15║是日，即有新圓寂某上座，既隨緣而順寂，乃依法
X63n1248_p0586b16║以茶毗。焚百年行道之身，入一路涅槃之境。仰憑
X63n1248_p0586b17║尊眾資助，往生南無西方極樂世界大慈大悲阿
X63n1248_p0586b18║彌陀佛。（如是十聲，至阿彌陀佛四字，是大眾同和十聲，乃云：）上來稱揚聖號，
X63n1248_p0586b19║資助覺靈。惟願慧鏡分輝，真風散彩。菩提園內，開
X63n1248_p0586b20║敷覺位之花；法性海中，蕩除塵心之垢。茶傾三奠，
X63n1248_p0586b21║香爇一爐。奉送雲程，和南聖眾。即舉大悲呪一遍
X63n1248_p0586b22║畢，回向云：
X63n1248_p0586b23║上來念誦諷經功德，奉為新圓寂（某甲）上座覺靈，茶
X63n1248_p0586b24║毗之次，莊嚴報地，十方三世（云云）。復舉楞嚴呪：
X63n1248_p0586c01║當日，公界為亡僧設供一堂。齋罷，取出亡僧行李，對
X63n1248_p0586c02║眾驗封皮分曉，打開鋪定。維那大眾搭袈裟，鳴磬一
X63n1248_p0586c03║下，念誦云：
X63n1248_p0586c04║浮雲散而影不留，殘燭盡而光自滅。今茲估唱，用
X63n1248_p0586c05║表無常。仰憑大眾，念清淨法身（云云）。
X63n1248_p0586c06║至摩訶般若波羅蜜，鳴磬一下，云：　白大眾：唱衣之
X63n1248_p0586c07║法，用表常規，新舊短長，自宜照顧。錢須足陌，毋以新
X63n1248_p0586c08║錫相兼。磬聲斷後，不得飜悔。謹白。
X63n1248_p0586c09║道者自天字第一號提起，置之維那前。維那首舉公
X63n1248_p0586c10║據云：亡僧隨身公據一道，對眾剪破，繳納皈官。次第
X63n1248_p0586c11║拈衣云：
X63n1248_p0586c12║天字一號，黃紗袈裟一頂，新多舊少，一唱一貫伍
X63n1248_p0586c13║伯文，次第一一提起。如是估唱訖，復鳴磬一下，回
X63n1248_p0586c14║向云：
X63n1248_p0586c15║上來念誦唱衣功德，奉為新圓寂（某甲）上座覺靈，莊
X63n1248_p0586c16║嚴報地，十方三世（云云）。
X63n1248_p0586c17║唱衣畢，維那據其所估計筭，支做板帳公界，與鄉人
X63n1248_p0586c18║往化人壇上，收骨皈復，以香花燈燭供養。仍前一日
X63n1248_p0586c19║三時，大眾諷經。至第三日送骨，或煅，或散之水中，或
X63n1248_p0586c20║入眾塔，亦是大眾同送，有起骨佛事，入塔佛事。
X63n1248_p0586c21║板帳式（前粘土僧口詞一紙）
X63n1248_p0586c22║第一幅　口詞云：
X63n1248_p0586c23║抱病比丘某，何處人？昨掛塔在此，隨眾辦道，偶涉病
X63n1248_p0586c24║緣，恐風火不停，所有隨身行李，請公界依例抄劄，津
X63n1248_p0587a01║送後事，　伏幸。
X63n1248_p0587a02║眾悆。　年月　日抱病比丘某甲押。口詞第二幅。今
X63n1248_p0587a03║抄劄亡僧某上座衣鉢，一一開具于后。
X63n1248_p0587a04║天字一號，黃紗袈裟一頂，　幾貫文。
X63n1248_p0587a05║天字二號細直裰一頂，　幾貫文。
X63n1248_p0587a06║天字三號，舊鉢盂副全　幾貫文。
X63n1248_p0587a07║天字四號，舊布直裰一頂，　幾貫文。
X63n1248_p0587a08║天字五號，舊布七條一頂，　幾貫文。
X63n1248_p0587a09║天字六號半，舊白絹綿襖一領，　幾貫文。
X63n1248_p0587a10║天字七號，舊鞋子一雙，　幾貫文。
X63n1248_p0587a11║天字八號，新細綿袴一腰　壹拾幾貫文。
X63n1248_p0587a12║天字九號，新苧布衫一領，　幾貫文。
X63n1248_p0587a13║天字十號北絹納襖一領。　幾拾貫。幾伯文。
X63n1248_p0587a14║地字一號，新木綿夾袴一腰，　幾貫幾伯文？
X63n1248_p0587a15║地字二號，舊夾布袴一腰，　幾貫幾伯文？
X63n1248_p0587a16║地字三號新鞋子，一雙　幾拾幾貫文。
X63n1248_p0587a17║地字四號，新韈兩雙　幾貫文。
X63n1248_p0587a18║已上衣鉢共幾號？估唱到幾貫幾伯文？
X63n1248_p0587a19║把帳　押。
X63n1248_p0587a20║主喪。　　　　　　　　　押。
X63n1248_p0587a21║菴主　　　　　　　　　押。
X63n1248_p0587a22║第三幅，　今具亡僧某上座收支板帳。
X63n1248_p0587a23║收幾拾貫文（係唱衣收到）？
X63n1248_p0587a24║收幾貫文（係亡僧衣鉢，內見官分）。
X63n1248_p0587b01║支幾拾貫文（係照叢林抽分，三分支一行）？
X63n1248_p0587b02║支幾拾貫文（係就常住回買龕子一具支了）。
X63n1248_p0587b03║支幾拾貫文（係就常住回紙剪幡花并油燭供養支了）。
X63n1248_p0587b04║支幾拾貫文（係菴主下火佛事支了）？
X63n1248_p0587b05║支幾貫文（係山頭念誦佛事支了）？
X63n1248_p0587b06║支幾貫文（係首座起龕佛事支了）？
X63n1248_p0587b07║支幾貫文（係菴主、副菴、知庫、僉單、把悵支了）。
X63n1248_p0587b08║支幾拾貫文（係宿夜件靈湯果點心支了）。
X63n1248_p0587b09║支幾貫文（係堂司打磬支了）？
X63n1248_p0587b10║支幾貫幾陌文（係行者伴靈支了）？
X63n1248_p0587b11║支幾貫文（係菴主、首座主喪支了）？
X63n1248_p0587b12║支幾貫文（係擡龕、化龕心力支了）？
X63n1248_p0587b13║支幾貫幾陌文（係厨下飯頭心力支了）？
X63n1248_p0587b14║支幾貫文（係就公界回祭一筵支了）。
X63n1248_p0587b15║支幾貫文（係浴亡心力支了）？
X63n1248_p0587b16║支幾貫幾伯文（係唱衣提衣心力支了）？
X63n1248_p0587b17║支幾拾幾貫文（係就常住回物設供支了）？
X63n1248_p0587b18║支幾拾幾貫幾陌文（係本菴僧道共三十人，每人諷經錢，係分半上項支了）？
X63n1248_p0587b19║共支中統鈔（幾佰幾捨幾貫幾佰文）。
X63n1248_p0587b20║除支外，見管無。
X63n1248_p0587b21║右結訖。
X63n1248_p0587b22║年。月。　　　　　　　　日庫子　　　具。
X63n1248_p0587b23║把帳　　　　押。
X63n1248_p0587b24║主喪。　　　　押。
X63n1248_p0587c01║菴主　　　　押。
X63n1248_p0587c02║諸方板帳，隨處建立，各有定例。今菴居事無，一向從
X63n1248_p0587c03║其宜便而取捨之。雖存亡之異途，盖因果則同轍也。
X63n1248_p0587c04║如板帳內抽分一頂，乃諸方古例。菴居以結緣為重，
X63n1248_p0587c05║似不須講。
X63n1248_p0587c06║九、對靈回向。但入龕宿，夜念誦，山頭念誦此三遍。公
X63n1248_p0587c07║界回向。稱亡僧兩字名，自餘不問公私，但稱下字回
X63n1248_p0587c08║向。
X63n1248_p0587c09║收骨皈供養，諷經回向，但稱圓寂，不稱新圓寂。或諸
X63n1248_p0587c10║方尊宿就菴遷化，及本菴住持遷化，位牌但書道號，
X63n1248_p0587c11║不書兩字，名帷書下字，或公或禪師。如亡僧絕無衣
X63n1248_p0587c12║鉢可唱，菴門當與結緣津送。
X63n1248_p0587c13║或亡僧有衣鉢寄留佗處，不曾遺囑批付菴門，不可
X63n1248_p0587c14║以風聞取討而致多事。
X63n1248_p0587c15║道者山頭佛事
X63n1248_p0587c16║是日即有新物故。某甲淨人，既隨緣而有盡，乃依法
X63n1248_p0587c17║以茶毗。焚百年苦行之身，入一路莊嚴之境。仰憑尊
X63n1248_p0587c18║眾，資助一靈。南無西方極樂世界大慈大悲阿彌陀
X63n1248_p0587c19║佛。十念。
X63n1248_p0587c20║上來稱揚佛號，資助往生。惟願草盡堦頭，花開碓觜。
X63n1248_p0587c21║選僧堂內，無見之頂相常圓；古佛園中，有漏之塵軀
X63n1248_p0587c22║永斷。茶傾三奠，香爇一爐。奉送雲程，和南聖眾。
X63n1248_p0587c23║幻住公界，永遠交割，不許借出
X63n1248_p0587c24║
X63n1248_p0588a01║
X63n1248_p0588a02║
X63n1248_p0588a03║No. 1248-A
X63n1248_p0588a04║ 開甘露門
X63n1248_p0588a05║
X63n1248_p0588a06║普施法食文
X63n1248_p0588a07║大悲神呪三遍，灑淨水。
X63n1248_p0588a08║切以神心不動，法性遍周。既無生滅之因，安有昇沉
X63n1248_p0588a09║之跡。無上法王，坐寶蓮花，成等正覺，曾何一法之加。
X63n1248_p0588a10║蠢動含靈，入微塵國，變化死生，曷有纖塵之損。由是
X63n1248_p0588a11║龍女證果於献珠之頃，廣額成佛於放刃之間。何男
X63n1248_p0588a12║女之有分，豈善惡之能間。當其迷也，即寶絲網咸是
X63n1248_p0588a13║鐵圍。及至悟時，惟劒刃山俱成金地。故名教有言：生
X63n1248_p0588a14║而無生，法性湛然。無生而生，業果儼然。是謂法無定
X63n1248_p0588a15║相，隨念變遷者也。今則法筵大啟，妙供前陳。然五分
X63n1248_p0588a16║之真香，請十方之至聖。散一器之甘露，濟六道之同
X63n1248_p0588a17║靈。宣密語以加持，運誠心而拯拔。欲明至理，故白斯
X63n1248_p0588a18║文。佛事圓成，同皈真際。（執手爐）戒香．定香．慧香．解脫
X63n1248_p0588a19║香．解脫知見光明雲臺，徧周法界。一心奉請，
X63n1248_p0588a20║盡虗空遍法界微塵剎土中，過現未來常住佛陀耶
X63n1248_p0588a21║眾、達磨耶眾、僧伽耶眾。一心奉請，
X63n1248_p0588a22║參隨三寶，擁護一乘，光明會上，方等位中，外現威嚴，
X63n1248_p0588a23║內秘慈忍，諸天菩薩，八萬金剛，十千天子，積菩提因，
X63n1248_p0588a24║受如來記，在在處處，嚴淨法筵，引領羣龍，無邊部從，
X63n1248_p0588b01║不忘本願，來降道場。惟願普熏證常樂，法界人天亦
X63n1248_p0588b02║如是。仰啟大慈悲父，無上法王，弘無作之至慈，鑒有
X63n1248_p0588b03║情之微悃。
X63n1248_p0588b04║南無十方佛。　南無十方法。　南無十方僧。
X63n1248_p0588b05║南無大慈大悲觀世音菩薩（三遍）。
X63n1248_p0588b06║皈命釋迦大慈父，無上寶印總持門。取傳神呪觀世
X63n1248_p0588b07║音，起教阿難諸聖眾。我今依經誦密語，變茲飯食濟
X63n1248_p0588b08║羣生。願賜威光攝視佗，受施功德皆成就。
X63n1248_p0588b09║曩謨薩嚩怛佗蘖跢　嚩路枳帝唵　三䟦囉三䟦
X63n1248_p0588b10║囉吽（七遍）
X63n1248_p0588b11║神呪加持淨飲食，普施河沙眾鬼神。願皆飽滿捨慳
X63n1248_p0588b12║心，即脫幽冥生善道。皈依三寶發菩提，究竟得成無
X63n1248_p0588b13║上覺。功德無邊盡未來，一切眾生同法食。南無
X63n1248_p0588b14║素嚕皤耶　怛佗揭多耶　怛姪佗唵　素嚕素
X63n1248_p0588b15║嚕　皤囉素嚕　皤囉素嚕莎訶（一七遍）
X63n1248_p0588b16║南無多寶如來　南無妙色身如來　南無廣博身
X63n1248_p0588b17║如來　南無離怖畏如來　南無甘露王如來
X63n1248_p0588b18║唵　誐誐曩三婆嚩韈日囉斛（三遍入座，鳴尺一下。）
X63n1248_p0588b19║諸佛子等，若人欲了知，三世一切佛，應觀法界性，一
X63n1248_p0588b20║切惟心造。此一偈，出華嚴經。昔人對冥官誦之，見地
X63n1248_p0588b21║獄相，皆悉破懷。世傳為破地獄偈，盖言其略也。使廣
X63n1248_p0588b22║言之，此偈不惟破地獄，至十法界，悉皆能破。何則？原
X63n1248_p0588b23║夫三世無佛，法界何性？依此一心，而皆建立。了知此
X63n1248_p0588b24║心，無相無體，非色非空，不有而有，不無而無。以不有
X63n1248_p0588c01║故，十法界收皈毫末；以不無故，三世佛隨處出生。所
X63n1248_p0588c02║以云：青青翠竹盡真如，鬱鬱黃花皆般若。審如是，則
X63n1248_p0588c03║四生六道，全是自心；八難三途，亢非佗得。良由情存
X63n1248_p0588c04║愛見，跡涉勝緣，五戒以之奉持，十善以之修進，報緣
X63n1248_p0588c05║會遇，自忉利而至四空，是名天道。心根欲愛，識負聦
X63n1248_p0588c06║明，動不離於五常，居不忘乎百行，自三教九流，四民
X63n1248_p0588c07║萬姓，貧富貴賤，善惡賢愚，但循業輪，以之流轉，是謂
X63n1248_p0588c08║人道。欲愛兼瞋，而生勝見，鬪諍不息，狠戾奚意，有福
X63n1248_p0588c09║天倫，無福鬼趣，是謂修羅道。如是三類，雖具信根，全
X63n1248_p0588c10║該有漏，隨業蹔昇，名三善道。愛見入心，而生貪業，妄
X63n1248_p0588c11║求不足，日夕懸情，如是貪業，在內則為渴為飢，在外
X63n1248_p0588c12║則為風為𦦨，是為餓鬼道。欲貪不息，展轉成癡，情想
X63n1248_p0588c13║變動，逐業昇沉，鱗甲羽毛，態狀千萬，名畜生道。十習
X63n1248_p0588c14║不斷，六交繞纏，劒穽火山，鐵輪湯鑊，倒懸飛墜，執縛
X63n1248_p0588c15║勘磨，八寒八熱，以至無間，名地獄道。如是三類，既罔
X63n1248_p0588c16║善因，復滋貪等，虗空有盡，此苦莫窮，名三惡道。前三
X63n1248_p0588c17║善類，後三惡倫，通名六道。如是流轉，動經塵劫，或不
X63n1248_p0588c18║回心向道，罔有出期。何以知之？古教謂因業受身，身
X63n1248_p0588c19║還造業，從心起境，境復生心。故知業由身造，境自心
X63n1248_p0588c20║生，處處遷流，念念輪轉，從生至死，自始至終，如象溺
X63n1248_p0588c21║泥，似蟻旋磨。是故吾佛大沙門，於無所見處，興大哀
X63n1248_p0588c22║憫，以無作妙力，爇而為香則普熏，散而為花則遍布，
X63n1248_p0588c23║然而為燈則俱照，洒而為水則均沾，献而為果則無
X63n1248_p0588c24║不莊嚴，施而為食則皆獲充足，乃至諸法之財，隨其
X63n1248_p0589a01║所求而俱獲。是謂七種妙供，一味真慈，於諸佛念念
X63n1248_p0589a02║出生，在眾生各各具足。以諸佛子深纏業累，鮮具正
X63n1248_p0589a03║因，由神鏡之光昏於積塵，若精金之體雜於臣鑛。我
X63n1248_p0589a04║今首為諸佛子懺滌罪障，然後皈依三寶，乃與受五
X63n1248_p0589a05║支淨戒，具四弘誓願，發菩提道心。如上佛事，當處周
X63n1248_p0589a06║圓，各各現優曇花於生寂滅之場，此何凡，彼何聖，熟
X63n1248_p0589a07║菩提果於向昇沉之地，今非悟，昔非迷，不惟六趣夢
X63n1248_p0589a08║魂消，將見四真名字假。我今依憑聖教，代諸佛子懺
X63n1248_p0589a09║悔罪惡，普請大眾，同聲稱和。
X63n1248_p0589a10║往昔所造諸惡業，皆由無始貪嗔癡，從身口意之所
X63n1248_p0589a11║生，一切我今皆懺悔。（三唱）
X63n1248_p0589a12║我今有滅罪障真言。諸佛子！至心諦聽。
X63n1248_p0589a13║唵薩嚩跛波尾莎普（二合）吒捺賀（引）曩嚩日囉（二合）野（引）
X63n1248_p0589a14║娑嚩（二合引）賀（引）
X63n1248_p0589a15║汝諸佛子，懺悔已淨，今當皈依三寶。夫三寶者，多種
X63n1248_p0589a16║不同，今但略說。金相王毫，坐寶蓮華，名為佛寶。琅函
X63n1248_p0589a17║貝葉，滿毗盧藏，是謂法寶。方袍圓頂，不染世塵，名為
X63n1248_p0589a18║僧寶。此係有相住持三寶也。須知一念之間，具足三
X63n1248_p0589a19║寶。一念理體，離諸名相，是謂佛寶。從體顯用，法界森
X63n1248_p0589a20║然，是名法寶。體用交徹，理事不二，標名僧寶。今則先
X63n1248_p0589a21║歸依住持三寶，然後頓明自己一體三寶，是謂自淺
X63n1248_p0589a22║而深者也。我今代汝稱揚普請，同聲唱和。
X63n1248_p0589a23║歸依佛，無上尊；歸依法，離欲尊；歸依僧，眾中尊。歸依
X63n1248_p0589a24║佛，不墮地獄；歸依法，不墮餓鬼；歸依僧，不墮旁生。歸
X63n1248_p0589b01║依佛竟，歸依法竟，歸依僧竟，如來、至真、等正覺是我
X63n1248_p0589b02║大師。汝今歸依，誓不歸依邪魔外道，惟願三寶慈憫
X63n1248_p0589b03║故。（如是三唱）
X63n1248_p0589b04║今有歸依三寶真言，至心諦聽。　唵步（引）欠。
X63n1248_p0589b05║汝諸佛子！既爾稱佛為師，當稟受如來淨戒。我今依
X63n1248_p0589b06║教，為汝宣說五支淨戒之相。
X63n1248_p0589b07║夫不殺生，是五戒相原。夫殺生以瞋為本，瞋業既盛，
X63n1248_p0589b08║殺害滋多，命命相負，展轉酬償，自殺教人殺，殺心不
X63n1248_p0589b09║除，輪迴不斷，是故盡形令不殺生。
X63n1248_p0589b10║不偷盜是五戒相原。夫偷盜以貪業為本，貪業未盡，
X63n1248_p0589b11║偷心不妄，機關暗啟，恐怖橫生，遇去未來，互相酬報，
X63n1248_p0589b12║自偷教人偷，偷心不息，塵不可離，是故盡形令不偷
X63n1248_p0589b13║盜。
X63n1248_p0589b14║不婬欲是五戒相。原夫婬業根於癡毒，愛水溺心化
X63n1248_p0589b15║為欲火，受形稟命莫不由斯。自婬教人婬，婬心不除，
X63n1248_p0589b16║塵何有盡？是故盡形令不婬欲。
X63n1248_p0589b17║不妄語是五戒相。原夫妄語，已如上殺、盜、婬業交相
X63n1248_p0589b18║隱覆，使不自知，虗妄成就。妄業既成，復資貪等自妄、
X63n1248_p0589b19║教人妄，纏縛生死，安有出期？是故盡形令不妄語。
X63n1248_p0589b20║不飲酒是五戒相。原夫飲酒，（能昏）正念，能亂正心，昏亂
X63n1248_p0589b21║無時，邪謬交作，如上四戒，因之而生。寧飲毒藥，勿貪
X63n1248_p0589b22║酒味，自飲教人飲，盡言酒過，積劫莫窮，是故盡形，令
X63n1248_p0589b23║不飲酒。
X63n1248_p0589b24║名教有言：五戒不持，人天路絕。然五戒之外，復有十
X63n1248_p0589c01║無盡戒、四十八輕垢戒、二百五十種大戒，及三聚具
X63n1248_p0589c02║足淨戒，無有窮極，如人入海，漸入漸深。汝但信心不
X63n1248_p0589c03║退，則諸戒自然入心者矣。
X63n1248_p0589c04║汝諸佛子！既得具受如來淨戒，當發菩提道心，具四
X63n1248_p0589c05║弘誓願。原夫四弘誓願，即菩提道心之用；菩提道心，
X63n1248_p0589c06║乃四弘誓願之體。三世諸佛、無邊開士，未有不具是
X63n1248_p0589c07║願而得菩提道心不退轉者。我為唱言，當隨唱而和：
X63n1248_p0589c08║眾生無邊誓願度，煩惱無盡誓願斷，法門無量誓願
X63n1248_p0589c09║學，佛道無成誓願成。（如是三唱）
X63n1248_p0589c10║諸佛子！誓願既弘，苟不發菩提心，䆮成虗設。夫菩提
X63n1248_p0589c11║心者，過去諸佛已發，現在諸佛今發，未來諸佛當發。
X63n1248_p0589c12║蓋菩提心，即生佛祖之胎孕，登佛祖之梯級，度佛祖
X63n1248_p0589c13║之舟航，出佛祖之門戶。汝諸佛子！不發菩提心，無以
X63n1248_p0589c14║出愛河，無以脫苦縛，無以清熱惱，無以證佛乘。當知
X63n1248_p0589c15║菩提心體，離見聞相，離言說相，離思惟相，廼至離一
X63n1248_p0589c16║切諸相。汝諸佛子！欲證此菩提心，當觀四大無我，三
X63n1248_p0589c17║界無法，八識無主，六趣無人。如是觀察，迷是自迷，悟
X63n1248_p0589c18║亦自悟，樂是自樂，苦亦自苦。故華嚴云：知一切法，即
X63n1248_p0589c19║心自性，成就慧身，不由佗悟。如斯顯示，覿體現前，只
X63n1248_p0589c20║貴當人，全機領荷。所以道：萬法是心光，諸緣皆性曉，
X63n1248_p0589c21║本無迷悟人，只要今日了。（乃彈指三下）
X63n1248_p0589c22║諸佛子！直下來也。菩提心光明徧在眼根，菩提心音
X63n1248_p0589c23║聲全歸耳處，於三善道不為樂所迷，於三惡道不為
X63n1248_p0589c24║苦所執。惟心佛亦爾，惟佛眾生然，心佛及眾生，是三
X63n1248_p0590a01║無差別。汝諸佛子！從今已往，以菩提心為家舍，安住
X63n1248_p0590a02║自由；以菩提心為園林，遊行無礙；以菩提心為牀座，
X63n1248_p0590a03║宴處逍遙；以菩提心為所師，三昧成就。塵塵入毗盧
X63n1248_p0590a04║性海，處處會善知識門，可謂不移跬步直屆覺城，不
X63n1248_p0590a05║隔一塵全歸寶所。我今有發菩提心真言，至心諦聽。
X63n1248_p0590a06║唵冐地唧多母怛波（二今）那野（引）彌
X63n1248_p0590a07║誦心經一卷，回向云：
X63n1248_p0590a08║汝等鬼神眾，我今施汝供，此食遍十方，一切鬼神共。
X63n1248_p0590a09║願以此功德，普及於一切，我等與眾生，皆共成佛道。
X63n1248_p0590a10║若是盂蘭盆絕食時，可於入座鳴尺一下處，改白
X63n1248_p0590a11║後文。至懺悔偈，亦同前文結果。
X63n1248_p0590a12║諸佛子等，梵語盂蘭盆，此名解倒懸器。謂倒懸者，乃
X63n1248_p0590a13║繫形于千仞之顛，將墜於無涯之底。苦之一言，不可
X63n1248_p0590a14║云喻。原夫平等真法界，無佛無眾生，安有倒懸之說
X63n1248_p0590a15║乎？良由最初不覺，瞥起妄心，外形十界染淨之殊，內
X63n1248_p0590a16║蘊八識悟迷之別。由是以妄見繩繫無明質，倒懸於
X63n1248_p0590a17║諸根塵識千仞之顛，下望輪廻生死無涯之底。諸境
X63n1248_p0590a18║界風，念念撼搖，莫之休息，聖賢目為可憐憫者。是故
X63n1248_p0590a19║慈不欲興而興，哀不欲至而至。況是青提犯重而難
X63n1248_p0590a20║拔，目連感深而欲追，啟如來之本懷，成菩薩之大願，
X63n1248_p0590a21║教由斯致。相傳二千餘載，有佛住處，安得不効良規
X63n1248_p0590a22║而攀勝軌也？上來加持密呪，普施甘露，想諸佛子已
X63n1248_p0590a23║皆飽滿。苟不洞明道本，徹見法源，不惟飢屬倒懸，今
X63n1248_p0590a24║雖飽足，亦未甞非倒懸者。豈惟飽足？只如六道，以天
X63n1248_p0590b01║為最。天之本因，由捨弃諸惡，樂修眾善，希求福果，乃
X63n1248_p0590b02║度此倫。真心未悟，已涉倒懸。況七珍之飲饌，隨欲念
X63n1248_p0590b03║而變生；百寶之衣冠，任愛心而展布。以天眾觀，著而
X63n1248_p0590b04║為樂，惟佛知見，是真倒懸，豈待五衰相見而然也？今之
X63n1248_p0590b05║海內，人類充塞，乃天道之次者也。愛染不息，雜諸善行，
X63n1248_p0590b06║來處此倫。身居極品之謂貴，家貯多金之謂富，博涉
X63n1248_p0590b07║文言之謂聦，飽𨵃春秋之謂壽。或不頓明至理，廓悟
X63n1248_p0590b08║真常，一報忽終，倒懸安釋？而況癃殘鰥寡，孤苦流連，依
X63n1248_p0590b09║正俱空，死生無倚，此亦豈待報盡？而倒懸之跡，無時
X63n1248_p0590b10║不在焉。阿修羅屬，又人道之次者也。由偏求福果，純
X63n1248_p0590b11║執勝心，聚積欲貪，以沉斯類。無福鬼趣，有福天倫，以
X63n1248_p0590b12║嗔鬪之不忘，處倒懸而自苦，何當業極而致報終？飄
X63n1248_p0590b13║喪有期，墜墮無底，此三善道之倒懸也。是大悲願王，
X63n1248_p0590b14║深憐而痛憫者。且三善道之倒懸若此，況地獄．餓鬼．
X63n1248_p0590b15║畜生三種惡道，倒懸之苦，可勝道哉？是等皆以貪嗔
X63n1248_p0590b16║癡為因，殺盜婬為緣，欲界、色界、無色界為果報。在地
X63n1248_p0590b17║獄則乘而為鐵輪，履而為劒刃，動而為飛墜，靜而為
X63n1248_p0590b18║囚縛，與夫八寒八熱，以至無間。倒懸之苦，備極於斯。
X63n1248_p0590b19║地獄之報既消，散形而入鬼趣。形體既虗，威光不具，
X63n1248_p0590b20║常居穢隙，每處暗途。渴而得水，亟變為洋銅；飢乃逢
X63n1248_p0590b21║食，遽化為焦𦦨。受飢餓者數百劫，沉幽暗者十二時。
X63n1248_p0590b22║具言其苦辛，又不止於倒懸也。鬼趣業盡，散入畜生，
X63n1248_p0590b23║來償宿債。空飛水躍，樹宿山栖，以強吞弱，以大食小。
X63n1248_p0590b24║[彳*矞][彳*戉]之悲無間，吞嗜之苦何窮？羽毛之類既多，鱗介
X63n1248_p0590c01║之族尤盛。惡業轉熾，狀皃愈乖，蠢蠕飛搖，難可枚舉。
X63n1248_p0590c02║腐肝腸於鼎鑊，碎骨血於刀砧。所謂倒懸，似未能盡
X63n1248_p0590c03║喻畜生之苦也。三惡道眾，倒懸之苦，若使廣陳，窮劫
X63n1248_p0590c04║不盡。總而言之，三善道之昇，未明道本，昇亦倒懸。三
X63n1248_p0590c05║惡道之沉，不悟苦因，倒懸無已。汝等當知，諸佛即已
X63n1248_p0590c06║解倒懸之眾生，眾生即未解倒懸之諸佛。倒懸既解，
X63n1248_p0590c07║眾生界盡，諸佛體空。轉三善道，歸第一義天，迷雲自
X63n1248_p0590c08║卷。融諸惡趣，入真三昧海，業浪平沉。猶遠客之到家，
X63n1248_p0590c09║若貧人之遇寶。名教有言，眾生迷時，指金為銅。及至
X63n1248_p0590c10║悟時，了知金體。未解倒懸，妄稱六道。倒懸既解，亢是
X63n1248_p0590c11║一心。故諸佛於無功用中，憫諸佛子，深投業網，久滯
X63n1248_p0590c12║冥途。於此心內，爇而為香，散而為花，然而為燈，施而
X63n1248_p0590c13║為食，献而為果，掬而為塗。以至無盡法財，滿為七種
X63n1248_p0590c14║供養。與諸佛子，特為莊嚴。莊嚴已具，若不披陳，懺悔
X63n1248_p0590c15║過去現在身口意業，則倒懸不可解。既懺悔已，若不
X63n1248_p0590c16║歸依三寶，稱佛為師，則倒懸不可解。既歸依三寶，若
X63n1248_p0590c17║不具受如來真淨戒法，則倒懸不可解。既具戒已，若
X63n1248_p0590c18║不設四弘誓願，發菩提心，則倒懸不可解。當知自懺
X63n1248_p0590c19║悔而至發菩提心，皆解倒懸之善巧方便也。我今依
X63n1248_p0590c20║憑聖教，首為諸佛子，懺悔身口意所作十不善業。仰
X63n1248_p0590c21║憑大眾，各運誠心，隨我稱和。汝諸佛子，生難遭想，具
X63n1248_p0590c22║希有心，諦聽諦聽。往昔所造諸惡業，皆由無始貪嗔
X63n1248_p0590c23║癡。從身口意之所生，一切我今皆懺悔。（三唱）
X63n1248_p0590c24║我今有滅罪障真言。諸佛子！至心諦聽。
X63n1248_p0591a01║唵薩嚩跛波尾莎普（二合）吒捺賀（引）曩嚩日囉（二合）
X63n1248_p0591a02║野（引）婆嚩（二合引）賀（引）
X63n1248_p0591a03║大元國浙西道湖州路城北卞山幻住禪菴沙門（某甲）。
X63n1248_p0591a04║右某謹露丹衷，上于
X63n1248_p0591a05║洪造，願垂
X63n1248_p0591a06║哀憫，俯賜
X63n1248_p0591a07║鑒知。七月十五日，恭遇
X63n1248_p0591a08║本師釋迦如來聖制圓成盂蘭盆大齋之日，思念
X63n1248_p0591a09║夙生父母及現世父母、師長、檀越，恩有冤親及四
X63n1248_p0591a10║生六道諸惡趣中受苦眾生，莫由解脫。謹於今宵
X63n1248_p0591a11║營備香花、燈燭、茶果、珍羞，如法供養
X63n1248_p0591a12║常住三寶、法界聖賢、僧道眾，披𨵃
X63n1248_p0591a13║大方廣佛華嚴經、
X63n1248_p0591a14║大乘妙法蓮華經、
X63n1248_p0591a15║大方廣圓覺修多羅了義經、
X63n1248_p0591a16║大佛頂如來密因修證了義諸菩薩萬行首楞嚴
X63n1248_p0591a17║經、
X63n1248_p0591a18║維摩詰所說經、
X63n1248_p0591a19║大乘金剛般若波羅密經、
X63n1248_p0591a20║大乘方等金光明經、
X63n1248_p0591a21║大乘般若密多佛祖海藏心經、
X63n1248_p0591a22║大悲心圓滿秘密神呪、
X63n1248_p0591a23║大佛頂萬行首楞嚴神呪，稱揚
X63n1248_p0591a24║摩訶佛母聖號，滿散判施
X63n1248_p0591b01║清淨平等廣大甘露法食一器，所集如上
X63n1248_p0591b02║功德。一心奉為法界之內
X63n1248_p0591b03║天道眾、人道眾、修羅道眾、地獄道眾、餓鬼道眾、畜
X63n1248_p0591b04║生道眾，願乘
X63n1248_p0591b05║佛力，來赴法筵。一心奉為
X63n1248_p0591b06║過去現在，引頌開導，勸發提携，方便作成親教，薙
X63n1248_p0591b07║度一切師友眷屬，鑒此真誠，同趍法會。一心奉為
X63n1248_p0591b08║同居僧道，各各生身父母、七世父母，及曩劫受形、
X63n1248_p0591b09║積生稟命一切父母，願乘
X63n1248_p0591b10║佛力，同霑甘露。一心奉為
X63n1248_p0591b11║過去劫中、現在世內，四事供給諸大檀越，及外護
X63n1248_p0591b12║法門
X63n1248_p0591b13║王侯宰輔、路州縣鎮文武官僚、長者命婦、居士善
X63n1248_p0591b14║友、問道請益諸弟子等，願乘茲濟，俱降法筵。一心
X63n1248_p0591b15║奉為
X63n1248_p0591b16║九州分野、十二類中，遠及餘方，近於當處，孤魂滯
X63n1248_p0591b17║魄、男女老少、空居水陸、鱗甲羽毛、有情無情一切
X63n1248_p0591b18║種類，同乘佛力，共赴法筵。一心奉為盡虗空遍法
X63n1248_p0591b19║界微塵剎土中，過去現在及與未來諸含識等，或
X63n1248_p0591b20║沉苦海，或溺愛河，或住邪林，或潛幽室，或居水際，
X63n1248_p0591b21║或墮崖巔，或處險場，或栖穢隙，或居孔穴，或滯幽
X63n1248_p0591b22║冥，乃至諸不善處、眾惡聚中，同業所纏，靡思悔悟，
X63n1248_p0591b23║雖累乘良濟，未獲超界，願乘今夜之普慈，同了多
X63n1248_p0591b24║生之重垢者。
X63n1248_p0591c01║右伏以諸佛心內眾生，結法界海深沉之業；眾生心
X63n1248_p0591c02║內諸佛，興盂蘭盆普濟之慈。由一念之悟迷，成三際
X63n1248_p0591c03║之苦樂。刀山劒穽，皆成等正覺之場；寶地玉階，乃飄
X63n1248_p0591c04║墮輪迴之域。自業變化而何極，心法出現而靡窮。所
X63n1248_p0591c05║以古宿云：撲落非佗物，縱橫不是塵。山河及大地，全
X63n1248_p0591c06║露法王身。於斯領旨，當處知歸。融諸佛子之自心，入
X63n1248_p0591c07║大涅槃之真際。一切處無苦可厭，一切處無樂可欣。
X63n1248_p0591c08║塵塵取捨既忘，念念愛憎必盡。何冤可解，何親可依。
X63n1248_p0591c09║煩惱即菩提，頓證大圓鏡智；無明即解脫，全該勝功
X63n1248_p0591c10║德身。紫栴檀影裏，俯仰折旋，水流元在海；紅菡萏花
X63n1248_p0591c11║間，見聞知覺，月落不離天。飽甘露味於此時，現優曇
X63n1248_p0591c12║花於永劫。
X63n1248_p0591c13║恭惟
X63n1248_p0591c14║佛心即知
X63n1248_p0591c15║群靈昭格（胃）功德文䟽。
X63n1248_p0591c16║年。月。　　日某菴沙門某䟽。
X63n1248_p0591c17║封皮
X63n1248_p0591c18║盂蘭盆齊，普施法食功德。奉為
X63n1248_p0591c19║生身父母，六道四生，一切思有。
X63n1248_p0591c20║湖州路卞山幻住禪庵沙門某䟽謹封。
X63n1248_p0591c21║上來　羅列　大眾　同伸。
X63n1248_p0591c22║日用須知（并）甘露門終