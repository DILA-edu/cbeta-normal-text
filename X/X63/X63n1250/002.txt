X63n1250_p0626a10║
X63n1250_p0626a11║
X63n1250_p0626a12║禪林備用卷之二
X63n1250_p0626a13║
X63n1250_p0626a14║廬山東林太平興龍禪寺住持比丘　弌咸編
X63n1250_p0626a15║辰　坐禪
X63n1250_p0626a16║每日粥了，堂司行者先覆首座僧堂，眾寮前各挂坐
X63n1250_p0626a17║禪牌報眾，令供頭僧堂內裝香點琉璃。堂司覆首座，
X63n1250_p0626a18║鳴眾寮前板一下，大眾即歸被位坐禪。堂司見被位
X63n1250_p0626a19║有太半人覆眾頭首，鳴第二下板，少緩，鳴第三下板。
X63n1250_p0626a20║寮元閉眾寮門，覆首座坐禪，鳴首座寮前板三下。初
X63n1250_p0626a21║下，首座出寮門；二下，約半途；三下，將入僧堂門，聖僧
X63n1250_p0626a22║前燒香一炷，自下間至上間，巡堂一帀，歸被位。謂首
X63n1250_p0626a23║座曾出世，先上間同住持者，非法。次覆住持坐禪，鳴
X63n1250_p0626a24║方丈前板三下，詳緩與首座同。住持入堂，燒香一炷，
X63n1250_p0626b01║巡堂一帀，歸位，兄弟方許起身抽脫。又須看上下肩
X63n1250_p0626b02║位，或先起者，待回方可起身，免見單位空踈。近日兄
X63n1250_p0626b03║弟置袈裟在被上，竟去閑處打雜，相習成風，深為痛
X63n1250_p0626b04║借。堂中單位空者，住持、首座須當撿察。如眾頭首起
X63n1250_p0626b05║位抽解，惟前堂首座從住持面前出入，其餘皆從出
X63n1250_p0626b06║入板出入。供頭候可開供時，堂司行者覆首座云：放
X63n1250_p0626b07║禪。堂司行者從聖僧龕後右出前門，撑起簾下坐禪
X63n1250_p0626b08║牌，撼聲覺眾，堂司右立。俟問訊住持、首座，眾頭首出
X63n1250_p0626b09║堂，或遇迎送，或有普請，或送亡，或淨髮，則皆不坐禪。
X63n1250_p0626b10║宿　坐參
X63n1250_p0626b11║至午後，堂司行者覆首座坐參，僧堂眾寮前各挂坐
X63n1250_p0626b12║參牌，僧堂內裝香，點琉璃，打板坐參。覆眾頭首覆住
X63n1250_p0626b13║持，打首座寮方丈板各三下，並與坐禪一同，但促鳴
X63n1250_p0626b14║板耳，盖不起抽解故也。放參粥熟，堂司行者覆首座
X63n1250_p0626b15║放參，行者轉龕後，右出前門，鳴僧堂前鍾三下，住持
X63n1250_p0626b16║出堂，次首座、眾頭首出堂，大眾和南問訊，下床，各出
X63n1250_p0626b17║半單，歸眾寮喫粥。前輩坐參，不待鳴板，先歸堂坐，集
X63n1250_p0626b18║眾坐，故方丈不鳴板也。放參住持、頭首，同歸眾寮藥
X63n1250_p0626b19║石。今也不然，甚失古意。
X63n1250_p0626b20║若晚參。
X63n1250_p0626b21║堂司行者不覆首座，不鳴僧堂前鍾，方丈客頭鳴法
X63n1250_p0626b22║堂皷，住持出堂，首座、頭首領眾隨至法堂或寢堂，隨
X63n1250_p0626b23║方毗尼上座坐定。侍者出班，兩班、東西堂各出班問
X63n1250_p0626b24║訊。晚參畢，眾散，各歸寮。藥石。
X63n1250_p0626c01║若大放參。
X63n1250_p0626c02║堂司行者鳴首座寮前板三下，大眾轉身面外坐。首
X63n1250_p0626c03║座離被位下地，徑從住持面前出後門，復轉從前門
X63n1250_p0626c04║入堂。聖僧前燒香一炷，從下堂至上堂，巡堂一帀，歸
X63n1250_p0626c05║被位坐。堂司行者即進首座前問訊云：堂頭和尚今
X63n1250_p0626c06║晚放參。堂司行者復從聖僧厨後轉右出僧堂前，令
X63n1250_p0626c07║喝食行者進前門限裏中立問訊，長聲喝云：（放參）。鳴堂
X63n1250_p0626c08║前鐘三下，大眾和南：首座曾出世。先下地出門，次住
X63n1250_p0626c09║持出堂，頭首出堂，眾僧各出全單下地歸寮。藥石。諸
X63n1250_p0626c10║方謂放參不披袈裟，轉身方搭衣，非法也。唯徑山寺
X63n1250_p0626c11║古規不墜，披衣坐參，當力行之。或不坐參，供頭出首
X63n1250_p0626c12║座單。每日首座下地，後堂首座與次頭首伴眾摺被，
X63n1250_p0626c13║前堂被係供頭摺蓋。參罷，眾寮前鳴板三下，出寮歸
X63n1250_p0626c14║堂。昏鐘鳴，次頭首先入堂，首座待鐘轉二通，入堂燒
X63n1250_p0626c15║香，巡堂歸位，次住持入堂。定鐘鳴，住持出堂，次頭首
X63n1250_p0626c16║出堂。如坐再請禪，住持後門入，歸位。不巡堂，頭首隨
X63n1250_p0626c17║眾或抽解者，即歸被位。更深，住持從後門出，次第頭
X63n1250_p0626c18║首下堂，開枕睡，重者就睡。道念兄弟，不以此拘。三板
X63n1250_p0626c19║鳴，眾起，聖僧侍者堂內牽手巾，驚酣眠者洗面。眾歸
X63n1250_p0626c20║堂已，先首座，次住持，入堂燒香，巡堂歸位。四鼓，住持
X63n1250_p0626c21║出堂行香。鐘鳴，首座下地，僧眾換衣、換頭袖抽解，即
X63n1250_p0626c22║歸守被位。鐘絕，開小靜，方可摺被為生死事。大禮拜、
X63n1250_p0626c23║燒香，亦雜用心也。
X63n1250_p0626c24║列　五日上堂
X63n1250_p0627a01║若尊宿相訪，不拘時。五參。上堂，座不敷設，兩序徑歸
X63n1250_p0627a02║班立。小參，禮同開發，學者致謝道舊。古宿朝夕，激揚
X63n1250_p0627a03║此道。晚參：曾不越宿，今時遇五。上堂：單提正令，亦不
X63n1250_p0627a04║易得也。眾僧凡遇升堂，各賷坐具，禮不可廢。侍者隔
X63n1250_p0627a05║宿通覆，致謝來客，多則具目。子失記名者，須用提起。
X63n1250_p0627a06║早晨，侍者令客頭挂牌，報諸寮尊宿。若致謝官員，當
X63n1250_p0627a07║對座設位，住持趺坐了，令請客，侍者揖引入位，官客
X63n1250_p0627a08║受禮而已，坐則妨眾也。
X63n1250_p0627a09║張　小參
X63n1250_p0627a10║百丈謂之家訓古法，只就寢堂箴誨垂示，委曲提撕。
X63n1250_p0627a11║若其緘口亡言，倚目玄綱墜地，前輩時時激揚宗旨，
X63n1250_p0627a12║開發後昆。楊岐逼慈明晚參，豈為他哉？汾陽以夜寒
X63n1250_p0627a13║罷參，胡僧至而請之，頌云（胡僧金錫光，為法到汾陽，六人成大器，勸請為敷揚）：
X63n1250_p0627a14║今之四節臘，敘謝兩班執事，非古法也。凡遇小參放
X63n1250_p0627a15║參，不鳴僧堂前鍾。午後，侍者令客頭報寮挂牌。昏黃，
X63n1250_p0627a16║行者覆侍者，次覆住持。鳴鼓，茶頭秉燭裝香，侍者離
X63n1250_p0627a17║班出法堂。候眾集，兩班徑歸位立定，無對座問訊。侍
X63n1250_p0627a18║者入，請住持出，據位小參。皷鳴一通，皷鳴，眾即集法
X63n1250_p0627a19║堂。出班並五日升堂，禮同結座。住持記請，頭首秉拂，
X63n1250_p0627a20║單寮、四寮并雜職，一一敘陳，委曲詳盡。失記處，侍者
X63n1250_p0627a21║提起，庫司預備湯果，送上方丈。下座，客頭行者喝請
X63n1250_p0627a22║云：（方丈請兩班，西堂、單寮、大耆舊、𫎇堂、侍者、禪客，即今就寢堂獻湯。云：）參前出免人事
X63n1250_p0627a23║榜。客頭貼僧堂前上間。
X63n1250_p0627a24║榜式（來日結制解，冬年升堂罷，普觸禮三拜，人事並免到方丈。伏希　眾悉。　住山　某咨稟。）
X63n1250_p0627b01║寒　入室
X63n1250_p0627b02║開大爐鞴，煅煉方來，真正舉揚，克盡厥責，曉昏不拘
X63n1250_p0627b03║時也。近代三八，聊應故事，漸寂無聞，可不痛心耶！凡
X63n1250_p0627b04║開室之時，粥前，侍者令客頭、行者、眾寮、僧堂前挂入
X63n1250_p0627b05║室牌，寢堂設達磨像，前列香燭、拜蓆。客頭敷設室內，
X63n1250_p0627b06║茶頭秉燭裝香，拜蓆設左側。喫粥下堂不諷經，客頭
X63n1250_p0627b07║即緩擊皷三下，住持、達磨前炷香三拜，侍者隨後拜。
X63n1250_p0627b08║據室，侍者當面問訊，班左立；行者問訊，班右立。頭首
X63n1250_p0627b09║領眾達磨前，各炷香三拜。如班聯接首座後，後至者
X63n1250_p0627b10║須待次炷香展拜，接排而立，自右趲至室前，不許攙
X63n1250_p0627b11║先，亂眾倫序。侍者燒香一炷，問訊，出外揖。首座舉左
X63n1250_p0627b12║足入，左手上香一炷，進步當前問訊，至禪椅右側立，
X63n1250_p0627b13║聽舉話。侍者再揖，次人入，歸班立。首座下語或不下
X63n1250_p0627b14║語，過禪椅右問訊，退步觸禮一拜，舉左足出揖，次人
X63n1250_p0627b15║入。次第進退，如品字勢。若首座是大方西堂或宿德，
X63n1250_p0627b16║入燒香，次住持當引揖送出，升堂說過後，次免之。後
X63n1250_p0627b17║堂領眾暫到，皆當入室。若大方西堂名德首座同參
X63n1250_p0627b18║老成，來預入室，當下座辭免，令侍者送出。侍者最後
X63n1250_p0627b19║入室已，炷香列住持前，大展三拜，行者插香三拜。按
X63n1250_p0627b20║大慧、竹庵、雲門議集，入室罷，住持復出達磨前，炷香
X63n1250_p0627b21║大展九拜，仰遵遺教，頫謝證明，令法久住。
X63n1250_p0627b22║來　告香
X63n1250_p0627b23║四月五日，告香開示方來，眾推參頭一人。維那和會
X63n1250_p0627b24║定，同眾詣侍司稟云：新挂搭兄弟，欲求和尚告香普
X63n1250_p0627c01║說，敢煩侍者咨稟。者云：（容某候覆，却當相報。）方丈允已，堂司預
X63n1250_p0627c02║出告香圖，依戒排寫。式具後，預集眾習儀。堂司行者
X63n1250_p0627c03║率大眾錢，買香大小三片，付參頭收。至日，侍者令客
X63n1250_p0627c04║頭於寢堂或法堂，鋪設𦊱罳椅子、香几三隻、燭臺三
X63n1250_p0627c05║對，當椅前一字間列，外設小拜蓆。堂司預晚挂告香
X63n1250_p0627c06║牌，牌左云：（告香罷普說。）逐一報寮。至時，諸寮鳴板三下，眾
X63n1250_p0627c07║集，依圖位立。侍者白云：（奉堂頭和尚慈旨出世，西堂名德首座並免告香。）各
X63n1250_p0627c08║備小香合坐具。參頭同維那、侍者入，請住持出。參頭
X63n1250_p0627c09║歸位，同眾問訊，進前云：（請和尚趺坐。）參頭復位，同眾問訊，
X63n1250_p0627c10║插大香一片，復同眾問訊，各大展三拜，收具，復問訊。
X63n1250_p0627c11║參頭徑右入椅側，問訊稟云：（某等為生死事大，無常迅速，伏望和尚慈悲，開
X63n1250_p0627c12║示因緣）。住持舉話三則，隨轉語了，歸位問訊，插香一片。
X63n1250_p0627c13║復同眾問訊，就位，叉手而立。東西各三人出班，東第
X63n1250_p0627c14║一、第二過東爐前，第三人中爐前立；西邊第一、第二
X63n1250_p0627c15║過西爐前，第三人中爐前立。兩兩炷香問訊。東邊三
X63n1250_p0627c16║人、西邊三人徐行，各巡接班尾，三三出班（叉手出班，合掌歸位）。
X63n1250_p0627c17║次第趲至元位，各大展三拜，不收具。參頭進前云：（某等
X63n1250_p0627c18║伏𫎇和尚慈悲開示，下情不勝感激之至）。復位，三拜，進前云：（即日孟夏謹時，恭惟堂頭
X63n1250_p0627c19║和尚尊候起居萬福）。復位，三拜，各收具。客頭鳴皷五下，兩班轉
X63n1250_p0627c20║身立班。參頭立西班下手，東西轉身，隨班對立。聽普
X63n1250_p0627c21║說竟，仍各面裏立。參頭插香，同眾大展三拜，免則觸
X63n1250_p0627c22║禮三拜，進云：（某等夙生慶幸，獲𫎇和尚慈悲開示，下情不勝感激之至）。普同問訊
X63n1250_p0627c23║而退。參頭領眾法堂下間，謝維那、侍者，觸禮一拜。次
X63n1250_p0627c24║眾人謝參頭，觸禮一拜。請客。侍者預日令客頭至堂
X63n1250_p0628a01║司，具新到戒次，寫茶狀。客頭俻卓袱，告香罷，列法堂
X63n1250_p0628a02║下間，請茶，備筆硯，僉名，請首座光伴。齋退，鳴鼓，住持
X63n1250_p0628a03║接眾人歸位，立定。兩侍者行禮，與特為茶禮同。當晚，
X63n1250_p0628a04║方丈請參頭、維那、侍者、藥石首座光伴。次早，請參頭
X63n1250_p0628a05║茶，及請點心維那、侍者同。若大眾均預告香，首座為
X63n1250_p0628a06║參頭，特為茶止，請參頭兩班光伴。住持入院後，人事
X63n1250_p0628b01║定，庫司備香，首座領眾詣方丈，懇請為眾告香，然後
X63n1250_p0628b02║開室。古法：未預告香，不許入室。
X63n1250_p0628b03║狀式　（某甲上座、　某甲上座，依戒書名訖，　方丈和尚齋退，就法堂特為點茶，伏希　雲集。）
X63n1250_p0628b04║（今　月　日，侍司　某甲請客，侍者名拜請。）
X63n1250_p0628c01║【圖】
X63n1250_p0628c02║
X63n1250_p0628c03║
X63n1250_p0628c04║
X63n1250_p0628c05║
X63n1250_p0628c06║
X63n1250_p0628c07║
X63n1250_p0628c08║
X63n1250_p0628c09║
X63n1250_p0628c10║
X63n1250_p0628c11║
X63n1250_p0628c12║
X63n1250_p0628d01║暑　普說
X63n1250_p0628d02║凡普說時，侍者令方丈客頭挂普說牌於僧堂眾寮
X63n1250_p0628d03║前，并諸寮鋪設寢堂或法堂。粥罷，堂司行者覆侍者，
X63n1250_p0628d04║次覆方丈，鳴皷五下緩擊。侍者出寢堂，候眾集入，請
X63n1250_p0628d05║住持出據坐。普說與小參禮同。洞下尊宿，每遇朔望，
X63n1250_p0628d06║眾寮設位，為眾普說。惟大慧和尚宗通說通，不拘時
X63n1250_p0628e01║節，不擇方所也。
X63n1250_p0628e02║往　念誦（三八）
X63n1250_p0628e03║結夏，依戒次寫圖。至日，僧堂前掃洒。午後，堂司行者
X63n1250_p0628e04║覆方丈諸寮，挂念誦牌。分付鐘頭至參前，撿點聖僧
X63n1250_p0628e05║前及諸殿堂香燭完備。先覆維那、侍者、方丈、庫司、首
X63n1250_p0628e06║座、頭首、單寮，鳴照堂板三下。次巡廊鳴板，再上覆方
X63n1250_p0628f01║丈打板。眾集，依圖立定，暫到侍者下肩立。住持到大
X63n1250_p0628f02║殿燒香，鳴大板三下。次鳴大鐘，兩班預集僧堂外，大
X63n1250_p0628f03║板鳴，方歸圖位。次住持入堂，供頭鳴堂前鐘七下。住
X63n1250_p0628f04║持聖僧前，燒香侍者捧合請客，侍者即往西班人前
X63n1250_p0628f05║巡問訊，請云：（方丈和尚請念誦罷，寢堂献湯。）請東班同，就歸圖位立。
X63n1250_p0628f06║住持出堂前面外立，燒香侍者隨出歸位。維那先離
X63n1250_p0628f07║位，至門首面住持立，合掌念誦畢，歸班位。住持入堂，
X63n1250_p0628f08║次首座入西堂，隨首座後入，在聖僧板頭立。次頭首
X63n1250_p0628f09║接後，次第三三聖僧前問訊，轉身問訊。住持面北巡
X63n1250_p0628f10║堂問訊，依圖位合掌立，暫到眾人末。侍者隨後入，至
X63n1250_p0628f11║聖僧龕後面門立，暫到面龕立。次知事入堂巡問訊，
X63n1250_p0628f12║出堂，暫到侍者隨出。堂司行者往首座前覆放參，從
X63n1250_p0628f13║龕後轉出前門。供頭鳴鐘三下，住持出，兩班隨出，堂
X63n1250_p0628f14║前謝湯。下八赴湯，𥨊堂鳴板，侍者燒香行禮如常式，
X63n1250_p0628f15║湯罷藥石。古法三八皆有湯，上八、中八則免藥石（不坐
X63n1250_p0628f16║參，至晚坐堂則如常）。
X63n1250_p0628f17║念誦式（上八，中八）皇風永扇，帝道遐昌。佛日增輝，法輪
X63n1250_p0628f18║常轉。伽藍土地，護法護人。十方檀那，增福增慧。為
X63n1250_p0628f19║如上緣，念清淨法身毗盧遮那佛。（十聲聖號了，回向）
X63n1250_p0628f20║（下八）白大眾：如來大師入般涅槃，至今至治元年，
X63n1250_p0628f21║已得二千二百七十載。是日已過，命亦隨減，如少
X63n1250_p0628f22║水魚，斯有何樂？眾等當懃精進，如救頭然，但念無
X63n1250_p0628f23║常，慎勿放逸。伽藍土地，護法護人；十方檀那，增福
X63n1250_p0628f24║增慧。為如上緣，念清淨十號。
X63n1250_p0629a01║【圖】
X63n1250_p0629a02║
X63n1250_p0629a03║
X63n1250_p0629a04║
X63n1250_p0629a05║
X63n1250_p0629a06║
X63n1250_p0629a07║
X63n1250_p0629a08║
X63n1250_p0629a09║
X63n1250_p0629a10║
X63n1250_p0629a11║
X63n1250_p0629b01║秋　四節念誦
X63n1250_p0629b02║結制。解制。冬節、歲除，土地堂嚴設供養，庫司、客頭覆
X63n1250_p0629b03║維那，堂司、行者覆方丈，兩班諸寮挂念誦牌報眾，禮
X63n1250_p0629b04║與三八同。眾集，相對鴈立。住持大殿炷香三拜，鳴大
X63n1250_p0629b05║板三下，鳴大鐘。住持至，大眾合掌俛首迎之，侍者當
X63n1250_p0629b06║叉手隨行，入土地堂燒香。出外，立維那爐前，面外揖
X63n1250_p0629b07║住持上香，侍者捧合。次兩班對出，有借香問訊。出班
X63n1250_p0629b08║畢，維那面裏念誦回向了，鳴齋皷一通，眾歸堂赴湯，
X63n1250_p0629b09║與結夏茶禮同。
X63n1250_p0629b10║念誦式（結夏）。切以薰風扇野，炎帝司方。當法王禁足
X63n1250_p0629b11║之辰，是釋子護生之日。恭裒大眾，肅詣靈祠。誦持
X63n1250_p0629b12║萬德洪名，回向合堂真宰。所祈加護，得遂安居。仰
X63n1250_p0629b13║憑大眾，念清淨法身毗盧遮那佛（十聖號了）。
X63n1250_p0629c01║回向云：上來念誦功德，回向當山土地（列位）、合堂
X63n1250_p0629c02║真宰。所冀神光叶贊，發輝有利之勛；梵苑超隆，永
X63n1250_p0629c03║錫無私之慶。再勞大眾，念十方三世一切諸佛（云云）。
X63n1250_p0629c04║（解夏）。切以金風扇野，白帝司方。當覺皇解制之辰，是
X63n1250_p0629c05║法歲周圓之日。九旬無難，一眾咸安。誦持萬德洪
X63n1250_p0629c06║名，仰畣合堂真宰。仰憑大眾，念清淨法身（云云）。
X63n1250_p0629c07║（至節）切以時臨亞歲，節屆書雲。當一陽來復之辰，乃
X63n1250_p0629c08║萬彚發生之始。恭裒大眾，肅詣靈祠。誦持萬德洪
X63n1250_p0629c09║名，回向合堂真宰。仰憑大眾，念（云云）。
X63n1250_p0629c10║（除夕）切以化工密運，歲曆云周。咸忻四序之安，將啟
X63n1250_p0629c11║三陽之慶。恭裒大眾，肅詣靈祠。誦持萬德洪名，回
X63n1250_p0629c12║向合堂真宰。仰憑大眾，念清淨法身（云云）。
X63n1250_p0629c13║收　請益
X63n1250_p0629d01║投情請益。先詣侍司詳稟。侍者咨覆住持：厶甲上座
X63n1250_p0629d02║今晚欲詣方丈請益。如允所請，定鐘後詣侍司伺候。
X63n1250_p0629d03║侍者隨住持坐處，令秉燭裝香，引入問訊。插香一片，
X63n1250_p0629d04║大展九拜，收具。進前問訊云：（某為生死事大，無常迅速，伏望和尚慈悲，方便
X63n1250_p0629d05║開示。）肅躬側立，下手諦聽法誨，垂問來歷。從實稟畣了，
X63n1250_p0629d06║進前問訊。出爐則插香一片，大展三拜，謂之謝因緣。
X63n1250_p0629d07║免則觸禮。次詣侍司致謝。
X63n1250_p0629d08║冬　秉拂
X63n1250_p0629d09║至日午後，侍者令客頭携主杖、牌拂、僕𨽻、托柈袱、爐
X63n1250_p0629d10║燭，報上首、知事、維那，同詣頭首寮，炷香觸禮一拜，申
X63n1250_p0629d11║請云：（方丈和尚令某等詣寮拜請，今晚為眾秉拂。）一一請已，首座同受請。
X63n1250_p0629d12║次頭首令行者將牌拂、主杖，即詣方丈稟辭。住持勸
X63n1250_p0629d13║請了，送出。首座轉身，借法座、法鼓。
X63n1250_p0629d14║秉拂人即令茶頭行者請聖僧、侍者、禪客茶，復燒香
X63n1250_p0629d15║一炷，云：今晚秉拂，煩侍者燒香。禪客（問話）。方丈分付客
X63n1250_p0629d16║頭：請頭首、藥石參前齋。赴堂司行者排辦法，座前敷
X63n1250_p0629d17║罣罳椅子，設住持位。昏黃時，行者覆秉拂人，次覆方
X63n1250_p0629d18║丈。鳴皷一通，眾集小參，禮同住持，歸位前立定。都寺、
X63n1250_p0629d19║維那、侍者同至秉拂人前問訊，歸位。秉拂人往住持
X63n1250_p0629d20║人前問訊，次從知事班上首問訊。巡至班末，轉同班
X63n1250_p0629d21║上首問訊。巡揖至班末，舉手與大眾普同問訊，即登
X63n1250_p0629d22║（座坐定。秉拂侍者出班，次兩班出班，東堂、西堂出班。住持出班，當起身受禮。秉拂人云：侍者請堂頭和尚）
X63n1250_p0629d23║趺坐。侍者往住持前問訊，登座。燒香一炷，提坐具問
X63n1250_p0629d24║訊，側立。秉拂人索話問畣了，提綱敘謝方丈、合山（眾已）。
X63n1250_p0630a01║舉：方丈小參，公桉拈頌畢，下座。住持前問訊，復元位。
X63n1250_p0630a02║次人如前行禮，登座。秉拂竟，客頭喝：請湯果。下座，即
X63n1250_p0630a03║懷香同詣方丈拜謝，就座湯果。次日，方丈請茶，都寺
X63n1250_p0630a04║辦齋併請茶。半齋點心，別日置管，待上堂敘謝。今諸
X63n1250_p0630a05║方若解夏之熱，除夕之寒，免之廢禮，後學無所觀望。
X63n1250_p0630a06║或請立班大方西堂，在第三夜住持小參時，委曲勸
X63n1250_p0630a07║請，舉揚隨息，拈頌公桉，遞相激揚，此道豈細事哉？
X63n1250_p0630a08║
X63n1250_p0630a09║禪林備用卷之二