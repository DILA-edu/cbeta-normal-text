X63n1252_p0690b18║
X63n1252_p0690b19║
X63n1252_p0690b20║
X63n1252_p0690b21║禪林疏語考證卷之二
X63n1252_p0690b22║
X63n1252_p0690b23║弭災門
X63n1252_p0690b24║春祈雨
X63n1252_p0690c01║元運方回，已際發生之候；春膏未沛，莫施栽植之功。
X63n1252_p0690c02║惟俟來蘇，敢忘䖍禱。　切念：（某）等服勤東作，効計西
X63n1252_p0690c03║成。適逢青帝之司時，忽致旱魃之為虐。病綠悴漲波
X63n1252_p0690c04║之麥，敗黃枯出水之秧。春耕之際如斯，秋稔之期何
X63n1252_p0690c05║若？謹修梵典，用懇聖慈。（入佛事）伏願：風伯効靈，雨師
X63n1252_p0690c06║供職。洒彌天之潤澤，沛然而施，洋然而流；回易地之
X63n1252_p0690c07║歡聲，憂者以樂，病者以愈。
X63n1252_p0690c08║○來蘇尚書曰：徯予后，后來其蘇。註：蘇，復生也。○
X63n1252_p0690c09║東作西成。尚書註：東作者，春月歲功方興，所當
X63n1252_p0690c10║作起之事也。西成者，秋月物成之時，所當成就之
X63n1252_p0690c11║事也。○青帝見上。○旱魃詩雲漢曰：旱既大
X63n1252_p0690c12║甚，滌滌山川，旱魃為虐。註：魃，旱神也。○風伯雨師。
X63n1252_p0690c13║風俗通云：周禮以柳燎祀風師。風師者，箕星也。
X63n1252_p0690c14║箕主簸揚，能致風氣。又以槱燎祀雨師。雨師者，畢
X63n1252_p0690c15║星也。詩曰：月離于畢，俾滂沱矣。註：離，月所宿也。畢，
X63n1252_p0690c16║星名。月離畢，將雨之騐也。○沛然孟子註：雨盛
X63n1252_p0690c17║貌。○洋然謂盛大貌。○憂者樂病者愈見子
X63n1252_p0690c18║瞻喜雨亭記。
X63n1252_p0690c19║夏祈雨
X63n1252_p0690c20║日熾朱光，孰禦流金之苦。田焦青稼，將無炊玉之期。
X63n1252_p0690c21║仰禱獅臺，願憐蟻悃。　切念（某）等，衡茅苟活，稼穡知
X63n1252_p0690c22║艱。欣然畢力于春耕，忽爾驚心于夏旱。維禾穟穟，漸
X63n1252_p0690c23║悴豳野之黃。彼黍離離，將稿周原之白。至所極矣，何
X63n1252_p0690c24║苦如之。謹率群氓，特皈三寶（入佛事）。伏願起蛟龍之
X63n1252_p0691a01║蟄，震雷電之威。沛然下，洋然流，撲滅紅爐之焰。出而
X63n1252_p0691a02║作，入而息，挽回綠野之和。
X63n1252_p0691a03║○流金莊子曰：大旱，金石流，土山焦○炊玉戰
X63n1252_p0691a04║國䇿曰：蘇秦之楚，三日乃得見王，曰：楚國之食貴
X63n1252_p0691a05║於玉，薪貴於桂，今使臣食玉炊桂。山谷詩：張侯窘
X63n1252_p0691a06║炊玉，僦屋得空壚。○蟻悃見上。○維禾穟穟，豳
X63n1252_p0691a07║野之黃。詩生民曰：禾役穟穟。註：穟穟，苗美好之
X63n1252_p0691a08║貌也。又曰：茀厥豐草，種之黃茂。註：黃茂，嘉糓也。又
X63n1252_p0691a09║豳風題註：豳，國名，在禹貢雍州岐山之北，原隰之
X63n1252_p0691a10║野。公劉能復修后稷之業，民以富實，乃相土地之
X63n1252_p0691a11║宜，而立國於豳之谷焉。○彼黍離離，周原之白。
X63n1252_p0691a12║詩黍離註：離離，垂貌。詩綿曰：周原膴膴。註：周，地名，
X63n1252_p0691a13║在岐山之南。廣平曰原。膴膴，肥美貌。○蛟龍之蟄。
X63n1252_p0691a14║易係辭曰：龍蛇之蟄，所以存身也。○雷電之威。
X63n1252_p0691a15║杜詩：蜂蠆終懷毒，雷電可震威。○沛然洋然。
X63n1252_p0691a16║見上。○撲滅書盤庚曰：若火之燎于原，不可嚮
X63n1252_p0691a17║邇，其猶可撲滅。○出而作入而息見上。
X63n1252_p0691a18║秋祈雨
X63n1252_p0691a19║農夫望稔，喜逢秋月之臨；旱魃為殃，憂甚春氷之履。
X63n1252_p0691a20║俯殫愚悃，仰禱聖慈。　切念（某）等，禹甸謀生，周原活
X63n1252_p0691a21║計。豈意收成之候，尚餘炎赫之威。雲屏屏兮，風使之
X63n1252_p0691a22║醨；日皜皜兮，雨無以至。則種稻翻成畫餅，而療饑那
X63n1252_p0691a23║可蒸沙？乃籲覺皇，敬陳佛事（入佛事）。伏願傾甘露泉，
X63n1252_p0691a24║注大悲水。油然作，沛然下，飛揚銀竹之沾濡；耕者悅，
X63n1252_p0691b01║憂者欣，醞釀金穰之嘉瑞。
X63n1252_p0691b02║○旱魃見上。○春氷書君牙曰：心之憂危，若蹈
X63n1252_p0691b03║虎尾，涉于春氷。註：若涉春氷，畏其陷也。○禹甸。
X63n1252_p0691b04║毛詩曰：信彼南山，維禹甸之。註：甸，治也。○周原。
X63n1252_p0691b05║見上。○雲屏屏楚辭後語曰：風伯之怒兮，誰使
X63n1252_p0691b06║雲屏屏兮，吹使醨之。○日皜皜孟子曰：秋陽以
X63n1252_p0691b07║暴之，皜皜乎不可尚已。○𦘕餅魏紀：明帝詔盧
X63n1252_p0691b08║毓曰：選舉莫取有名士，如𦘕地為餅，不可啖食。○
X63n1252_p0691b09║蒸沙。棱嚴云：若不斷婬，修禪定者，如蒸沙石，欲
X63n1252_p0691b10║其成飯，經千百劫，只名熱沙。○油然作，沛然下。
X63n1252_p0691b11║孟子曰：天油然作雲，沛然下雨。○銀竹李白詩：
X63n1252_p0691b12║白雨映寒山，森森似銀竹。○沾濡樂天詩：風雲
X63n1252_p0691b13║皆會合，雨露各沾濡。○醞釀淮南本經曰：斟酌
X63n1252_p0691b14║萬殊，旁薄眾宜，以相嘔咐，醞釀而成育群生。
X63n1252_p0691b15║得雨小再祈
X63n1252_p0691b16║畜雲西密，不堪惜雨之憂；微雨東來，僅應望雲之禱。
X63n1252_p0691b17║再陳蟻悃，共徯鴻私。　切念（某）等，處彼衡茅，務茲稼
X63n1252_p0691b18║穡。奈爾蒼天，瘨我以旱；俾之赤地，維眾之憂。雖感而
X63n1252_p0691b19║遂通，已得浥塵之喜；然旱之云久，必需破塊之恩。謹
X63n1252_p0691b20║攄再瀆之誠，用希三尊之聽（入佛事）。伏願震霹靂雷，
X63n1252_p0691b21║域中驚起龍眠之蟄；俾滂沱雨，天下沾濡龜坼之疇。
X63n1252_p0691b22║既渥既優，乃慰乃止。
X63n1252_p0691b23║○畜雲西密易曰：小畜，亨。密雲不雨，自我西郊。傳
X63n1252_p0691b24║雲：陰陽之氣，二氣交而和，則相畜固而成雨。陽倡
X63n1252_p0691c01║而陰和，順也，故和。若陰先陽倡，不順也，故不和。不
X63n1252_p0691c02║和則不能成雨。雲之畜聚雖密，而不成雨者，自西
X63n1252_p0691c03║郊故也。東北陽方，西南陰方，自陰倡，故不和而不
X63n1252_p0691c04║能成雨。○望雲孟子曰：若大旱之望雲霓。○蟻
X63n1252_p0691c05║悃。見上。○瘨我以旱詩雲漢曰：胡寧瘨我以
X63n1252_p0691c06║旱。註：瘨，病也。○破塊監鉄論曰：太平之時，雨不
X63n1252_p0691c07║破塊。旬而一雨，必以夜。○再瀆見上。○霹靂。
X63n1252_p0691c08║郭璞曰：雷之急激者曰霹𮦷。○龍蟄。○滂沱。○沾
X63n1252_p0691c09║濡。並見上。○龜坼謂土乾裂如龜紋也。○既
X63n1252_p0691c10║渥既優。見詩。信南山。
X63n1252_p0691c11║謝雨
X63n1252_p0691c12║伏念旱之云甚，如遭坐甑之炊；感而遂通，隨沐傾盆
X63n1252_p0691c13║之澤。回焦枯于生育，轉愁歎于謳歌。俯殫蟻報之誠，
X63n1252_p0691c14║仰答鴻休之賜。（入佛事伏願）三日以往為霖雨，已知至至
X63n1252_p0691c15║之深恩；五糓皆熟曰有年，尚冀終終之厚惠。
X63n1252_p0691c16║○坐甑諱文曰：自從五月困暑溫，如坐深甑遭蒸
X63n1252_p0691c17║炊。○蟻報見上。○霖雨書說命曰：若歲大旱，
X63n1252_p0691c18║用汝作霖雨。○有年左宣十六年：冬，大有年。○
X63n1252_p0691c19║終終。律曆志曰：天終數九，地終數十，合終終以
X63n1252_p0691c20║紀閏餘。
X63n1252_p0691c21║又
X63n1252_p0691c22║伏念：嘆其乾矣，苦憂心之如熏；雨以潤之，喜應聲之
X63n1252_p0691c23║若響。田隴有收成之望，郊原見春色之回。雖大聖不
X63n1252_p0691c24║自以為功，而下情敢忘于酧德。乃陳象教，用昭蟻誠
X63n1252_p0692a01║（入佛事）。既沾既足，既優既渥，且沐前恩；實發實秀，實
X63n1252_p0692a02║好實堅，尚祈後獲。
X63n1252_p0692a03║○嘆其乾矣毛詩曰：中谷有蓷，嘆其乾矣。註：嘆，燥
X63n1252_p0692a04║也。○憂心如熏詩雲漢曰：我心憚暑，憂心如熏。
X63n1252_p0692a05║註：熏，灼也。○象教○蟻誠並見上。○既沾既足，
X63n1252_p0692a06║既優既渥。見詩信南山。○實發實秀，實好實堅。
X63n1252_p0692a07║見詩生民。
X63n1252_p0692a08║祈晴
X63n1252_p0692a09║淫雨謂之霖，實妨農務；慧日破諸暗，庸叩佛慈。陳象
X63n1252_p0692a10║教以歸依，冀烏輪之助耀。　切念（某）等，樂歲止期于
X63n1252_p0692a11║田稼，兼旬奈苦于簷花。夜息蓬居，厭聽滴堦之韻；朝
X63n1252_p0692a12║耕禾隴，忍觀衝岸之流。可勝大過之憂，爰啟中孚之
X63n1252_p0692a13║信（入佛事）。伏願縱諸陽，閉諸陰，暫補蒼天之漏；宣其
X63n1252_p0692a14║光，豁其翳，融為易地之和。
X63n1252_p0692a15║○象教見上。○樂歲孟子曰：樂歲終身飽。○簷
X63n1252_p0692a16║花。杜甫醉時歌曰：灯前細雨簷花落。又古文大
X63n1252_p0692a17║全曰：微雨簷溜，成花而落。杜詩千家註：趙云：近乎
X63n1252_p0692a18║簷邊之花也。劉邈詩：簷花初照月。學者多以簷雨
X63n1252_p0692a19║之細如花，遂為簷雨之名，非也。○大過易大過
X63n1252_p0692a20║卦本義曰：大陽，四陽居中，過盛，故為大過。○中孚。
X63n1252_p0692a21║易中孚卦：中孚：豚魚吉，利涉大川，利貞。傳：豚噪
X63n1252_p0692a22║魚冥，物之難感者也。孚信能感於豚魚，則無不至
X63n1252_p0692a23║矣，所以吉也。忠信可以蹈水火，況涉川乎？守信之
X63n1252_p0692a24║道在堅正，故利於貞也。○縱諸陽閉諸陰董仲
X63n1252_p0692b01║舒傳曰：仲舒推陰陽所錯行，故止雨，閉諸陰，縱諸
X63n1252_p0692b02║陽，求雨反是。註：師古曰：若閉南門禁舉火，及開北
X63n1252_p0692b03║門水洒人之類也。○蒼天之漏朱子語類曰：如
X63n1252_p0692b04║蜀有漏天，以其西北陰盛常雨，如天之漏也。故杜
X63n1252_p0692b05║詩：鼓角漏天東。後人不曉其義。
X63n1252_p0692b06║秋祈晴
X63n1252_p0692b07║雲稼浮黃，喜有收成之侯；雨花垂白，乃無休息之時。
X63n1252_p0692b08║爰攄丹衷，敬呈白楮。　切念（某）等，銀竹增愁，簷花作
X63n1252_p0692b09║妬。淚滴翻雲之黑，奚啻十寒；眼穿披霧之青，難希一
X63n1252_p0692b10║暴。糓垂成而轉壞，蔬向瘁而難榮。欲回大造之權，必
X63n1252_p0692b11║假大雄之力。（入佛事）伏願，鼓動釋風，掃彼昏蒙之翳；
X63n1252_p0692b12║升騰慧日，暢為清淨之光。
X63n1252_p0692b13║○銀竹○簷花並見上。○十寒一暴孟子曰：雖
X63n1252_p0692b14║有天下易生之物也，一日暴之，十日寒之，未有能
X63n1252_p0692b15║生者。註：暴，溫之也。○披霧晉衛罐見樂廣，奇之，
X63n1252_p0692b16║命子弟造焉，曰：此人若氷壺，見之瑩然，若披雲霧
X63n1252_p0692b17║而覩青天。○向瘁難榮班孟堅賓戲曰：朝為榮
X63n1252_p0692b18║華，夕而焦瘁。
X63n1252_p0692b19║謝晴
X63n1252_p0692b20║雨霖霑而為害，小民惟日怨咨；日荏苒以騰晶，我佛
X63n1252_p0692b21║不可思議。萬物荷當天之炤，群生瞻特地之明。如是
X63n1252_p0692b22║蒙恩，云何報德（入佛事）？伏願有始則有其終，自此三
X63n1252_p0692b23║登而樂歲；無過亦無不及，繼茲庶徵以若時。
X63n1252_p0692b24║○荏苒見上○三登前食貨志曰：三考黜陟，餘
X63n1252_p0692c01║三年食；進業曰登；再登曰平，餘六年食；三登曰泰
X63n1252_p0692c02║平，二十七歲，遺九年食。然後王德流洽，禮樂成焉。
X63n1252_p0692c03║迎神保苗
X63n1252_p0692c04║不稂不莠，雖資坤元之功；實方實苞，尤藉聖庇之力。
X63n1252_p0692c05║仰投皇覺，俯瀝丹誠。　切念（某）等珍米如珠，以稼為
X63n1252_p0692c06║寶。出入云為之際，實切知艱；耘鋤播植之間，且忘助
X63n1252_p0692c07║長。於焉從事，舍是何求？然非悃禱於先時，安得萬千
X63n1252_p0692c08║于後日？（入佛事）伏願夢魚應兆，覆斗呈祥。事于西疇，
X63n1252_p0692c09║俾得萬農之地利；安彼南畒，永無一點之天災。
X63n1252_p0692c10║○不稂不莠詩大田曰：不稂不莠。註：稂，童梁。莠，似
X63n1252_p0692c11║苗。皆害苗之草也。○實方實苞詩生民曰：實方
X63n1252_p0692c12║實苞。註：方，房也。苞，甲而未拆也。○云為易係辭
X63n1252_p0692c13║曰：變化云為，吉事有祥。○助長見孟子。○夢魚。
X63n1252_p0692c14║詩無羊曰：牧人乃夢，眾維魚矣，旐維旟矣。大人
X63n1252_p0692c15║占之，眾維魚矣，實維豐年。旐維旟矣，室家溱溱。○
X63n1252_p0692c16║覆斗。晉天文志曰：斗覆歲穰。○西疇見歸去
X63n1252_p0692c17║來辭。○南畒見詩七月。
X63n1252_p0692c18║禳蝗蟲
X63n1252_p0692c19║稼穡將成，忽致蝗螟之害。鼓桴有應，庸申螻蟻之誠。
X63n1252_p0692c20║祛彼蠧戕，俾之堅好。　切念（某）等，貴五穀于貴金玉，
X63n1252_p0692c21║護寸苗如護圭璋。豈期育秀之時，忽致戕生之害。傷
X63n1252_p0692c22║稼曰蟊，傷葉曰螣，慘如木蠧之傷。食心曰螟，食根曰
X63n1252_p0692c23║蝗，酷似桑蠶之食。至斯極矣，孰能禦之。乃禱覺皇，敬
X63n1252_p0692c24║修梵典（入佛事）。伏願驅之境外，掃之域中。寧食吾肺
X63n1252_p0693a01║腸，何待唐宗之祝。無害我田穉，冀歌周室之詩。
X63n1252_p0693a02║○鼓桴有應前漢李尋傳曰：猶抱鼓之相應也。○
X63n1252_p0693a03║螻蟻之誠。○堅好。並見上。○貴五穀前食貨
X63n1252_p0693a04║志曰：是故明君貴五穀而賤金玉。○伐生齊桓
X63n1252_p0693a05║公曰：吾欲藉于樹木。管子即對曰：此伐生也。吾欲
X63n1252_p0693a06║藉于六畜。管子對曰：此殺生。○唐宗之祝唐貞
X63n1252_p0693a07║觀間，京畿旱，蝗食稼。太宗在苑中掇蝗吞之，曰：但
X63n1252_p0693a08║當食朕，無害百姓。是歲，蝗不為患。○周室之詩。
X63n1252_p0693a09║詩大田曰：去其螟螣，及其蟊賊，無害我田穉。田祖
X63n1252_p0693a10║有神，秉卑炎火。
X63n1252_p0693a11║禳火
X63n1252_p0693a12║桑梓為鄰，既失未然之慮；枌榆結社，敢忘將熾之憂。
X63n1252_p0693a13║率連壤以修斋，合一心而申禱。　切念（某）等，蟻聚而
X63n1252_p0693a14║處，鱗次以居。載觀燎原之灾，實驚赭室之禍。況火自
X63n1252_p0693a15║家人之出，當效先知；而患宜君子之防，且貽後慮。爰
X63n1252_p0693a16║殫螻蟻之敬，用叩天人之師（入佛事）。伏願鑒我葵藿
X63n1252_p0693a17║之悃，錫予蓬蓽之休。乾澤混涵，潛弭飛煙之烈燄；離
X63n1252_p0693a18║明炤耀，散為瑞日之祥光。
X63n1252_p0693a19║○禳火左昭十八年曰：鄭子產使司馬司𡨥列居
X63n1252_p0693a20║火道，行火所燃，城下之人五列登城，禳火于玄冥
X63n1252_p0693a21║回祿。註：玄冥，水神；回祿，火神也。○桑梓詩小弁
X63n1252_p0693a22║曰：維桑與梓，必恭敬止。註：桑梓二木，古者五畒之
X63n1252_p0693a23║宅，樹之墻下，以遺子孫，給蠶食，具器用者也。○枌
X63n1252_p0693a24║榆。○燎原。並見上。○家人君子易家人象曰：
X63n1252_p0693b01║風自火出，家人。君子以言有物而行有恒。傳：正家
X63n1252_p0693b02║之本，在正其身。正身之道，一言一動不可易也。君
X63n1252_p0693b03║子觀風自火出之象，知事之由內而出，故所言必
X63n1252_p0693b04║有物，所行必有恒也。○螻蟻○葵藿○蓬蓽並
X63n1252_p0693b05║見上。
X63n1252_p0693b06║又
X63n1252_p0693b07║居必求安，實切徙薪之慮；患思豫杜，庸申盈缶之孚。
X63n1252_p0693b08║特卜剛辰，用遵大教。　切念（某）等心炎益盛，欲熾彌
X63n1252_p0693b09║張。近瞻熒惑之呈輝，深恐祝融之煽禍。載念積薪之
X63n1252_p0693b10║上，妄謂之安；因惟執㸑之餘，或發于密。爰致鷲峰之
X63n1252_p0693b11║禱，用陳鹿苑之科（入佛事）。伏願池魚無殃，社鳥斂跡。
X63n1252_p0693b12║收赫赫煌煌之焰，散作恩光；錫穰穰簡簡之休，敷為
X63n1252_p0693b13║陰隲。
X63n1252_p0693b14║○徙薪之慮事文續集曰：初霍氏奢侈，茂陵徐福
X63n1252_p0693b15║言其泰盛，三上書輙報罷，後霍氏誅滅，告者皆封，
X63n1252_p0693b16║人為徐生上書曰：客有過主人者，見其竈直突，傍
X63n1252_p0693b17║有積薪，客曰：子為曲突，遠徙其薪，不者且有大患，
X63n1252_p0693b18║主人不應，俄其家失火，鄰里共救之，幸而得息，於
X63n1252_p0693b19║是殺牛置酒，謝其鄰人，灼爛者在於上行，而不錄
X63n1252_p0693b20║言曲突者，或謂主人曰：鄉使聽客之言，不費牛酒，
X63n1252_p0693b21║終亡火患，今論功而請賓，曲突徙薪亡恩澤，燋頭
X63n1252_p0693b22║爛額為上客耶，主人悞而請之，宣帝召福為郎。○
X63n1252_p0693b23║盈缶。見上。○熒惑前天文志曰：火星也。○祝
X63n1252_p0693b24║融。記月令曰：其神祝融。陳註：顓頊氏之子，名黎，
X63n1252_p0693c01║火官之臣。○積薪賈誼傳曰：厝火於積薪之下，
X63n1252_p0693c02║而𥨊其上，火未及然，因謂之安。○執㸑詩楚茨
X63n1252_p0693c03║曰：執㸑踖踖。註：㸑，竈也。○鷲峯見名義。○鹿苑。
X63n1252_p0693c04║見要覽。○池魚事文續集：俗云：城門失火，殃
X63n1252_p0693c05║及池魚。舊說宋城門失火，自汲取池中之水，而空
X63n1252_p0693c06║竭魚池也。○赫煌詩註：赫赫高明顯盛㒵，煌煌
X63n1252_p0693c07║大明㒵。○穰簡詩執競曰：降福穰穰，降福簡簡。
X63n1252_p0693c08║註：穰，多也。簡，大也。○陰隲書洪範曰：惟天陰隲
X63n1252_p0693c09║下民。註：隲，定也。
X63n1252_p0693c10║火後還愿
X63n1252_p0693c11║祝融煽虐，將見池魚之殃；皇覺垂慈，載安廈燕之喜。
X63n1252_p0693c12║堇陳法務，用報殊休。　切念（某）寄跡塵寰，置身火宅。
X63n1252_p0693c13║頃以燭天之焰，遽彰徹地之光。飛廉加助虐之威，殆
X63n1252_p0693c14║將煠我；顓帝失救焚之力，實切儆予。爰殫哀籲之誠，
X63n1252_p0693c15║用叩慈悲之主。盟言方啟，烈𦦨隨消。萬間之庇難忘，
X63n1252_p0693c16║一瓣之香敢後（入佛事）。伏願：巍巍蓮座，現月明水上
X63n1252_p0693c17║之光；永永蓬居，絕煙滅灰飛之幻。出入咸沾于優渥，
X63n1252_p0693c18║鄉閭同賴其帡幪。
X63n1252_p0693c19║○祝融○池魚○廈燕並見上。○飛廉風俗通
X63n1252_p0693c20║曰：風伯也。○顓頊謂顓頊高陽氏，黃帝孫也，以
X63n1252_p0693c21║水德都帝丘。○萬間之庇見上。○一瓣香宋
X63n1252_p0693c22║陳思道，字無己，號后山，詩曰：向來一瓣香，敬為曾
X63n1252_p0693c23║南豊。○巍巍語註：高大之㒵。○優渥。○帡幪。
X63n1252_p0693c24║並見上。○哀籲之誠見書召誥。
X63n1252_p0694a01║客中遇火後還愿
X63n1252_p0694a02║覊旅營謀，方重浮萍之嘆；鬱攸震怒，遽為行李之驚。
X63n1252_p0694a03║雖厪撲滅之勞，爰致籲呼之請。感德迄安于廈屋，酧
X63n1252_p0694a04║恩寧愧于魯皐。謹竭方寸之心，少效銖錙之報（入佛
X63n1252_p0694a05║事）。伏願玄冥效職，熒惑潛輝。思患預防，常願滅未然
X63n1252_p0694a06║之禍；遇災知懼，尚冀建方至之休。
X63n1252_p0694a07║○浮萍王勃滕王閣序曰：萍水相逢，盡是他鄉之
X63n1252_p0694a08║客名。文殊璣註曰：浮萍與水相逢，皆是奔走他鄉
X63n1252_p0694a09║名利客也。○鬱攸左註：火氣也。○行李左傳
X63n1252_p0694a10║曰：亦不使一介行李告于寡君。註：行李，行人也。○
X63n1252_p0694a11║撲，滅。見上。○魯皐左哀二十一年：及齊侯盟
X63n1252_p0694a12║于顧，齊人責稽首，因歌曰：魯人之皐，數年不覺，使
X63n1252_p0694a13║我高蹈。○方寸心見上。○銖錙禮記曰：分國
X63n1252_p0694a14║如錙銖。註：八兩為錙銖，權分十黍之重也。○玄冥。
X63n1252_p0694a15║○熒惑。並見上。
X63n1252_p0694a16║禳瘟
X63n1252_p0694a17║瘴疫風行，實切枌榆之慮；精誠露布，敢仗苾蒭之虔。
X63n1252_p0694a18║恭禱對大覺之皇皇，謹修竭小心之翼翼。　切念（某）
X63n1252_p0694a19║等莫非橫目之民，孰是檢身之士？近觀六沴之害，實
X63n1252_p0694a20║厪群氓之夏。寡過未能，恐取皇穹之譴；作孽難逭，懼
X63n1252_p0694a21║增黑簿之愆。欲謝罪于瘟司，特投誠於聖典（入佛事）。
X63n1252_p0694a22║伏願轉哭聲為歌韻，化疫氣為祥風。一曰壽、二曰福、
X63n1252_p0694a23║三曰寧，均賴箕疇之敷錫；十為連、五為比、四為族，相
X63n1252_p0694a24║安周井之優游。
X63n1252_p0694b01║○枌榆○苾蒭並見上。○小心詩大明曰：維此
X63n1252_p0694b02║文王，小心翼翼。註：翼翼，敬也。○橫目民莊子曰：
X63n1252_p0694b03║苑風曰：夫子無意于橫目之民乎？○檢身書伊
X63n1252_p0694b04║訓曰：居上克明，為下克忠，與人不求備，檢身若不
X63n1252_p0694b05║及。○六沴前孔光傳曰：六沴之作。註師古曰：沴，
X63n1252_p0694b06║惡氣也，音戾。○寡過未能見語憲問。○皇穹。寡
X63n1252_p0694b07║婦賦曰：仰皇穹兮嘆息。註：天也。○作孽難逭。見
X63n1252_p0694b08║書太甲。○黑簿智論云：善惡業名黑白。經論諸
X63n1252_p0694b09║說云：焰羅王記罪人之善惡業，有善業者載金札，
X63n1252_p0694b10║有惡業者書鉄簿。○壽福寧見上。○連比族。
X63n1252_p0694b11║周禮曰：十國曰連，連有帥。五家為比，四閭為族。
X63n1252_p0694b12║一家禳瘟
X63n1252_p0694b13║瘴癘札瘥而為患，不勝切己之憂。戒謹恐懼在乎心，
X63n1252_p0694b14║毋致噬臍之悔。仰塵紺目，俯罄丹衷。　切念（某）鴻毛
X63n1252_p0694b15║微命，螢爝末光。言輕則辱，行薄則辜。不念厥德，善小
X63n1252_p0694b16║弗為。惡小弗去，速戾于躬。近觀疫氣之流行，益甚予
X63n1252_p0694b17║心之戰兢。實懼延蔓，思趁徹桑。敬修釋典之科，冀脫
X63n1252_p0694b18║瘟司之籍（入佛事）。伏願感之斯通，宥其有過。一門恊
X63n1252_p0694b19║慶，常安五運之和；四氣恒調，永消六沴之禍。
X63n1252_p0694b20║○札瘥左杜預註曰：夭死曰札，小疫曰瘥○戒謹
X63n1252_p0694b21║恐懼。見中庸。○噬臍左莊六年：三甥曰：亡鄧
X63n1252_p0694b22║國者，此人也。若不早圖，後君噬臍。註：若齧腹臍，喻
X63n1252_p0694b23║不可及。○鴻毛司馬遷傳曰：人固有一死，死有
X63n1252_p0694b24║重于泰山，或有輕于鴻毛。○速戾于躬。○戰兢。○
X63n1252_p0694c01║徹桑。○六沴。並見上。
X63n1252_p0694c02║禳牛瘟
X63n1252_p0694c03║日觀牛疫，孰勝南畒之耕。露布蟻誠，爰薦西郊之禴。
X63n1252_p0694c04║秉念小人之力穡，實資大武以施功。其可舍諸，足以
X63n1252_p0694c05║用矣。豈意札瘥之癘，甚於觳𧥆之憂。漢京之喘，恐有
X63n1252_p0694c06║所傷。齊堂之死，若無其罪。謹仗緇衲，特懇皇慈（入佛
X63n1252_p0694c07║事）。伏願推其乾覆之恩，錫爾坤為之類。不灾不害，縱
X63n1252_p0694c08║情于草野之間。或𥨊所訛，肆意于桃林之下。俾之茁
X63n1252_p0694c09║壯，助我耕鋤。
X63n1252_p0694c10║○南畒○蟻誠○西郊之禴○札瘥並見上。○觳
X63n1252_p0694c11║𧥆之憂。孟子曰：齊宣王坐於堂上，有牽牛而過
X63n1252_p0694c12║堂下者，王見之曰：牛何之，對曰：將以釁鐘，王曰：舍
X63n1252_p0694c13║之，吾不忍其觳𧥆，若無罪而就死地，對曰：然則廢
X63n1252_p0694c14║釁鐘與，曰：何可廢也，以羊易之。○漢京之喘前
X63n1252_p0694c15║漢丙吉，宣帝時為丞相，出逢人逐牛，牛喘吐舌，吉
X63n1252_p0694c16║駐車使吏問逐牛者曰：牛行幾里矣？或譏言道中
X63n1252_p0694c17║群鬪死者，前後失問，吉曰：方春少陽用事，未可大
X63n1252_p0694c18║熱，今牛而喘，必熱盛矣，恐有傷害。宰相興調陰陽，
X63n1252_p0694c19║職當夏，故問之。○齊堂之死見前。○或𥨊或訛。
X63n1252_p0694c20║詩無羊曰：或降于阿，或飲于池，或𥨊或訛。註：訛，
X63n1252_p0694c21║動也。○桃林之下書武成曰：放牛于桃林之野，
X63n1252_p0694c22║示天下弗服。
X63n1252_p0694c23║保瘟病
X63n1252_p0694c24║厥疾弗瘳，實切一家之慮；唯佛普應，能消六沴之災。
X63n1252_p0695a01║乃殫微誠，特申懇禱。　切念（某）頃以泡影之身，遽染
X63n1252_p0695a02║札瘥之氣。辯明傳變，孰為仲景之良醫；診視浮沉，誰
X63n1252_p0695a03║是叔和之妙手。豈曰天殃之致是，實關人事之有虧。
X63n1252_p0695a04║既增黑簿之愆，宜取皇穹之譴。乃瀝心而陳懇，特請
X63n1252_p0695a05║命以祈恩（入佛事）。伏願拯危急于膏肓，散冲和于經
X63n1252_p0695a06║絡。赦其萬死，毋煩起死之良方；賜以再生，𠃔賴好生
X63n1252_p0695a07║之厚德。
X63n1252_p0695a08║○六沴見上。○泡影見金剛經。○札瘥見上。
X63n1252_p0695a09║○仲景張機，字仲景，東漢南陽人。作傷寒論，醫
X63n1252_p0695a10║方大備，扁鵲、倉公無以加焉，後世稱為醫聖。○叔
X63n1252_p0695a11║和。王叔和，西晉高平人，為大醫令。性度沉靜，博
X63n1252_p0695a12║通經史，精研醫道，洞識修養。○黑簿○皇穹見
X63n1252_p0695a13║上。○危急文選註：向曰：危傾急迫也。○膏肓。
X63n1252_p0695a14║左成十年曰：晉公疾病，求醫於秦，秦伯使醫緩為
X63n1252_p0695a15║之。未至，公夢疾為二竪子，曰：彼良醫也，懼傷我，我
X63n1252_p0695a16║焉逃之？其一曰：居盲之上，膏之下，若我何？醫至，曰：
X63n1252_p0695a17║疾不可為也。○冲和列子曰：輕清者上為天，重
X63n1252_p0695a18║濁者下為地，冲和氣者為人。註：陽氣輕清而上為
X63n1252_p0695a19║天，陰氣濁重而下為地，陰陽之氣和合而為人。冲
X63n1252_p0695a20║亦和也。○經絡前藝文志曰：醫經者，原人之血
X63n1252_p0695a21║脉、經絡、骨髓、陰陽、表裡，起百病之本，死生之分。又
X63n1252_p0695a22║五臟六府，有十二經、十五絡。
X63n1252_p0695a23║祈恩門
X63n1252_p0695a24║祈嗣
X63n1252_p0695b01║寂而能應，恭祈降岳之祥；感則必通，願賜禱尼之吉。
X63n1252_p0695b02║特陳象教，用冀鴻恩。　切念（某）同妻（某），琴瑟久諧，熊
X63n1252_p0695b03║羆未夢。二親血脉，毋容遽斬于我身；百世明禋，詎忍
X63n1252_p0695b04║頓捐於今日。必宿愆之作障，故生兆之未形。爰致凡
X63n1252_p0695b05║夫之小心，特投我佛之大願（入功德立願）。伏願鸑鷟來翔，
X63n1252_p0695b06║圭璋載弄。紹宗不替，頓消伯道之憂；當戶有光，冀釀
X63n1252_p0695b07║燕山之慶。
X63n1252_p0695b08║○降岳毛詩曰：崧高維嶽，駿極于天。維嶽降神，生
X63n1252_p0695b09║甫及申。維申及甫，維周之翰。四國于蕃，四方于宣。
X63n1252_p0695b10║○禱尼史記曰：徵在禱于尼丘山，而生孔子。○
X63n1252_p0695b11║象教。見上。○熊羆詩斯干曰：乃寢乃興，乃占
X63n1252_p0695b12║我夢。吉夢維何？維熊維羆，維虺維蛇。大人占之：維
X63n1252_p0695b13║熊維羆，男子之祥；維虺維蛇，女子之祥。○明禋。
X63n1252_p0695b14║書洛誥註：明潔禋祀也。○鸑鷟說文曰：鳳屬，神
X63n1252_p0695b15║鳥也。○圭璋詩斯干曰：乃生男子，載寢之牀，載
X63n1252_p0695b16║衣之裳，載弄之璋，其泣喤喤。○伯道晉鄧攸字
X63n1252_p0695b17║伯道，為河東太守，沒于石勒，乃斫壞車，以牛馬負
X63n1252_p0695b18║妻子而逃。又遇賊，掠其牛馬，步走，擔其兒及其弟
X63n1252_p0695b19║子綏。度不能兩全，乃謂妻曰：吾弟早亡，惟有一息，
X63n1252_p0695b20║理不可絕，止應自弃我兒耳。幸而得存，我後當有
X63n1252_p0695b21║子。妻泣而從之，乃棄己子。後卒以無嗣。時人義而
X63n1252_p0695b22║哀之曰：天道無知，使鄧伯道無兒。○燕山見上。
X63n1252_p0695b23║○琴瑟久諧見下產後得男之註。
X63n1252_p0695b24║得嗣還願
X63n1252_p0695c01║熊羆未兆，昔立祈恩之盟；弧矢方懸，今修報德之典。
X63n1252_p0695c02║克恭克敬，誠忭誠歡。　切念（某）同室（某）愆重如山，德
X63n1252_p0695c03║輕似翼。未見一索男之喜，深厪三不孝之憂。唯我佛
X63n1252_p0695c04║垂悲，能滿二求之願；故下凡有禱，遂叨一子之恩。用
X63n1252_p0695c05║踐宿盟，特酧萬庇（入佛事）。伏願蘭桂聯芳，螽斯衍慶。
X63n1252_p0695c06║既生既育，玉枝之汗永收；俾壽俾昌，金鎻之憂無阻。
X63n1252_p0695c07║○熊羆○弧矢並見上○一索男易說卦曰：震
X63n1252_p0695c08║一索而得男，故謂長男。巽一索而得女，故謂之長
X63n1252_p0695c09║女。○三不孝孟子曰：不孝有三，無後為大。註：趙
X63n1252_p0695c10║氏曰：於禮有不孝者三事，謂阿意曲從，陷親不義，
X63n1252_p0695c11║一也。家貧親老，不為祿仕，二也。不娶無子，絕先祖
X63n1252_p0695c12║祀，三也。三者之中，無後為大。○二求成實論云：
X63n1252_p0695c13║一、得求，謂諸眾生欲得諸樂，隨意求取，雖經險難，
X63n1252_p0695c14║不以為苦，如海吞流，心無厭足，是名得求。二、命求，
X63n1252_p0695c15║謂諸眾生取樂生愛，不能如實觀察樂是苦因，反
X63n1252_p0695c16║求長命，受此諸樂，是名命求。○螽斯毛詩曰：螽
X63n1252_p0695c17║斯羽，詵詵兮，宜爾子孫，振振兮。註：螽斯，蝗屬，一生
X63n1252_p0695c18║九十九子。○玉枝前漢武帝紀：帝得西那國玉
X63n1252_p0695c19║枝，以賜近臣年高者，云：病則枝汗，死則枝折。老聃
X63n1252_p0695c20║得之，七百年不汗；偓佺得之，三千年不折。○金鎻。
X63n1252_p0695c21║智度論云：譬在囹圄，桎梏所拘，雖復蒙赦，更繫
X63n1252_p0695c22║金鎻。人為愛繫，如在囹圄；雖得出家，更著禁戒，如
X63n1252_p0695c23║繫金鎻。
X63n1252_p0695c24║保胎
X63n1252_p0696a01║生育未形，實切家人之慮；禱祈有應，能消無妄之災。
X63n1252_p0696a02║謹露章以陳情，恭演梵而請福。　切念（某）孕妻（某），蘩
X63n1252_p0696a03║蘋賤質，蒲柳微軀。將臨臥蓐之期，深軫徹桑之念。熊
X63n1252_p0696a04║羆應夢，且居猶豫之中；蛇虺呈祥，亦在狐疑之域。惟
X63n1252_p0696a05║冀保安之二字，敢忘致敬于三尊。（入佛事或立愿）伏願妻（某），
X63n1252_p0696a06║臨盆有慶，坐草無虞。瑞應掌珠，俾作充閭之喜；芳開
X63n1252_p0696a07║庭桂，尚幾就舘之寧。
X63n1252_p0696a08║○家人易家人卦：家人，利女貞。傳：家人之道，利在
X63n1252_p0696a09║女正，女正則家道正矣。○無妄見上。○蒲柳。
X63n1252_p0696a10║世說：顧愷之與簡文仝年而髮早白，問其故，答曰：
X63n1252_p0696a11║松柏之姿，經冬愈茂；蒲柳之質，望秋先零。○徹桑。
X63n1252_p0696a12║○熊羆。並見上。○猶豫爾雅曰：猶，獸名，形如
X63n1252_p0696a13║[塵-土+盲]，善登木，性多疑慮。常居山中，忽聞有聲，即恐且
X63n1252_p0696a14║來害之，每豫上樹，久之無人，然后敢下，須臾又上，
X63n1252_p0696a15║如此非一。故今不決者，稱猶預焉。○蛇虺見上。
X63n1252_p0696a16║○狐疑漢書文帝紀註曰：狐之為獸，其性多疑，
X63n1252_p0696a17║每渡氷河，且聽且渡，故曰疑者稱狐疑。○掌珠。
X63n1252_p0696a18║杜寄漢中王詩曰：掌中探見一珠新。註：馬梵，賀人，
X63n1252_p0696a19║有子曰欣，得掌中之玉。○充閭晉賈充始生，父
X63n1252_p0696a20║言後當有充閭之慶，故以為名存焉。註：古今之顯
X63n1252_p0696a21║貴者，賓客填門，充滿屋閭，言他日亦當如此。後果
X63n1252_p0696a22║西晉武帝時為司空，封魯公。○就舘記內則曰：
X63n1252_p0696a23║妻將生子，及月辰，就側室。
X63n1252_p0696a24║產後得男還愿
X63n1252_p0696b01║熊羆在夢，冀禳荊室之災；蟻蛭酧恩，庸格覺皇之聽。
X63n1252_p0696b02║　切念（某）妻（某），質之甚弱，命乃多迍。頃因誕月之降
X63n1252_p0696b03║祥，實切履氷之加慮。璋期載弄，莫安在𥨊之心；珠欲
X63n1252_p0696b04║重擎，未入捧觀之掌。特獥大聖之福，冀保小君之安。
X63n1252_p0696b05║既荷新恩，敢忘宿誓（入還愿佛事）。伏願琴瑟韻調，桂蘭香
X63n1252_p0696b06║遠。喜見克家之慶，曰壽曰康；庶幾當戶之能，俾昌俾
X63n1252_p0696b07║熾。
X63n1252_p0696b08║○熊羆見上○荊室謂自稱妻曰荊室。○蟻蛭。
X63n1252_p0696b09║見上。○履氷詩小旻曰：戰戰兢兢，如臨深淵，
X63n1252_p0696b10║如履薄氷。○璋期載弄見上。○琴瑟韵調夫
X63n1252_p0696b11║婦和曰：琴瑟調。詩棠棣曰：妻子好合，如鼓瑟琴。○
X63n1252_p0696b12║桂蘭。謂稱人子曰桂蘭，事見上。○克家易蒙：
X63n1252_p0696b13║九二，子克家。象曰：子克家，剛柔接也。○當戶晉
X63n1252_p0696b14║李密表：內無應門五尺之童。註：應，當也。內無應當
X63n1252_p0696b15║門戶五尺之童子。
X63n1252_p0696b16║產後生女還愿
X63n1252_p0696b17║昔孕棠花之夢，爰叩覺皇；今申芹草之誠，敬修梵典。
X63n1252_p0696b18║　切念（某）妻（某），頃以大期之至，深惟一己之憂。雖巽
X63n1252_p0696b19║得女，震得男，各由造化；而乾稱父，坤稱母，曲遂生成。
X63n1252_p0696b20║乃斋沐而立盟，果誕生之廸吉。爰陳象教，特謝鴻私
X63n1252_p0696b21║（入還愿事）。伏願雲祉攸隆，露恩永渥。載生載育，既已諧家
X63n1252_p0696b22║室之歡；以長以成，願早遂閨門之秀。
X63n1252_p0696b23║○棠花之夢見下附錄。○芹草之誠。○巽得女，震
X63n1252_p0696b24║得男。並見上。○乾稱父坤稱母見易說卦傳。
X63n1252_p0696c01║○廸吉○象教並見上。○載生載育見詩生
X63n1252_p0696c02║民。○家室見詩桃夭。○閨門之秀晉張玄妹
X63n1252_p0696c03║有才質，適顧氏，玄每稱以敵王凝之妻謝道韞。濟
X63n1252_p0696c04║泥曰：王夫人神情散朗，故有林下風氣。顧家婦清
X63n1252_p0696c05║新玉映，自是閨房之秀。註：王夫人，道韞也。顧家婦，
X63n1252_p0696c06║張玄妹也。
X63n1252_p0696c07║嬰兒祈安（寄姓立愿等通用）
X63n1252_p0696c08║愛鍾孺子，先厪困蒙之憂；誠禱覺皇，預消無妄之疾。
X63n1252_p0696c09║恭陳尺楮，用白寸衷。　切念（某）同妻（某），德不前人，事
X63n1252_p0696c10║常先慮。幸得弄璋之慶，私期跨竈之能。然襁褓弗寧，
X63n1252_p0696c11║深恐五行有尅傷之咎；乳哺多窒，切憂三命有形戰
X63n1252_p0696c12║之災。爰軫徹桑之謀，特輸向日之悃。是以（入佛事）伏
X63n1252_p0696c13║願，愍其弱質，衛其微生。命運無屯，常逢無量壽佛；福
X63n1252_p0696c14║基永固，恒值熾盛光王。允為幹蠱之休，大作盈門之
X63n1252_p0696c15║慶。
X63n1252_p0696c16║○孺子書洛誥註：稚子也。○困蒙易蒙六四：困
X63n1252_p0696c17║蒙，吝。象曰：困蒙之吝，獨遠實也。○無妄。○弄璋。
X63n1252_p0696c18║並見上。○跨竈謂子過於父為跨竈。吳崇賀人
X63n1252_p0696c19║生子云：寄語王渾防跨竈，阿戎清賞祇須臾。或云：
X63n1252_p0696c20║竈上有釜，故子過於父為跨竈。註：釜與父音相同，
X63n1252_p0696c21║借以為言也。○襁褓說文曰：小兒衣也。○徹桑。
X63n1252_p0696c22║○向日。並見上。○幹蠱易蠱：初六，幹父之蠱，
X63n1252_p0696c23║有子，考無咎，厲終吉。九二，幹母之蠱，不可貞。
X63n1252_p0696c24║祈入學立愿
X63n1252_p0697a01║切念（某）草茅賤品，佔畢寒儒。黃卷功勤，未與明倫之
X63n1252_p0697a02║列；青雲志切，思為發軔之圖。茲當考案方臨，試期在
X63n1252_p0697a03║邇，虔備儀物，恭詣（某處某座下）告許（某愿）。伏願文炫
X63n1252_p0697a04║五雲之彩，思涌萬派之波。瑞映黌宮，功幸收于魯籍；
X63n1252_p0697a05║光浮泮水，名早著于周庠。
X63n1252_p0697a06║○佔畢學記曰：今之教者，呻其佔畢，多其訊。註：佔，
X63n1252_p0697a07║視也。畢，簡也。言今之教人，但吟諷其所佔視之簡
X63n1252_p0697a08║牘，不能通其蘊奧也。○黃卷遯斋閑覧曰：古人
X63n1252_p0697a09║寫書皆用黃紙，以蘗染之，所以辟蠧也，故謂之黃
X63n1252_p0697a10║卷。○青雲志見膝王閣序。○發軔謂軔音忍，
X63n1252_p0697a11║礙車輪之木也。去軔，輪動而車行，故凡初為則曰
X63n1252_p0697a12║發軔。見楚辭。○黌宮謂黌音橫，學舍也。○魯籍。
X63n1252_p0697a13║謂籍音寂，簿書也。○泮水詩泮水曰：思樂泮
X63n1252_p0697a14║水。註：泮水，泮宮之水也。諸侯之學，鄉射之宮，謂之
X63n1252_p0697a15║泮宮。其東西南方有水，形如半璧，以其半於辟癰，
X63n1252_p0697a16║故曰泮水。○周庠有虞及周之學名也。記王制
X63n1252_p0697a17║曰：有虞氏養國老於上庠。孟子曰：周曰庠。
X63n1252_p0697a18║入學還愿
X63n1252_p0697a19║伏以：榮被蓬門，已作鵬程之發軔；光昭泮水，冀為翰
X63n1252_p0697a20║苑之先聲。乃竭蟻誠，用答鴻庇。　切念（某）業專挾筴，
X63n1252_p0697a21║技習雕蟲。苦志鷄窓，思與青錢之選；皈心猊座，遂點
X63n1252_p0697a22║黌序之班。弗敢久負于前盟，是用俯陳其下悃（入還
X63n1252_p0697a23║愿佛事）。伏願：蜚聲藝苑，奮跡文場。幸作賓于主家，觀
X63n1252_p0697a24║光上國；喜登名于仕籍，鼓翼天衢。
X63n1252_p0697b01║○蓬門見上。○鵬程莊子曰：北冥有魚，其名為
X63n1252_p0697b02║鯤；化而為鳥，其名為鵬。鵬之背不知其幾千里也，
X63n1252_p0697b03║海運則將徙於南冥。○發軔○泮水○蟻誠並
X63n1252_p0697b04║見上。○挾筴莊子曰：臧與糓二人相與牧羊而
X63n1252_p0697b05║俱亡其羊，問臧奚事則挾筴讀書，問糓奚事則博
X63n1252_p0697b06║塞以遊。註：挾筴即執卷也。○雕蟲楊子法言曰：
X63n1252_p0697b07║或問吾子好賦，曰：然，童子雕虫篆刻。俄而曰：壯夫
X63n1252_p0697b08║不為也。○雞窓幽冥錄曰：晉兖州刺史沛國宋
X63n1252_p0697b09║處宗買一長鳴雞，愛養甚至，常著窓間。後雞作人
X63n1252_p0697b10║語，與處宗談論，極有言說，終日不輟。處宗因此功
X63n1252_p0697b11║業大進。○青錢張鷟，字文成，高宗朝人。以制舉
X63n1252_p0697b12║皆中甲科，員半千稱其文猶青銅錢，万選万中，時
X63n1252_p0697b13║謂青錢學士。○觀光易觀六四：觀國之光，利用
X63n1252_p0697b14║賓于王。○天衢郭有道碑文曰：將蹈鴻崖之遐
X63n1252_p0697b15║跡，紹巢許之絕軌。翔區外以舒翼，超天衢以高峙。
X63n1252_p0697b16║秋科立愿
X63n1252_p0697b17║秋風初發，正屬馮風之期；秋桂將芳，喜懷折桂之想。
X63n1252_p0697b18║願試場之有慶，冀聖力以加祥。　切念（某）幼專魯誥，
X63n1252_p0697b19║長濫周庠。困守雞窓，屢屈登雲之志；苦摩蠧簡，幾興
X63n1252_p0697b20║奪錦之思。茲者奮翼時臨，著鞭日邇。不懇萬間之庇，
X63n1252_p0697b21║安收三戰之功。（入立願）伏願筆絢五雲之彩，思流萬
X63n1252_p0697b22║斛之波。虎榜墨新，喜作南閩之魁首；蟾宮香發，快沾
X63n1252_p0697b23║北闕之恩榮。更祈出途收利，即次無虞。往返俱亨，身
X63n1252_p0697b24║心並泰。
X63n1252_p0697c01║○折桂晉郄詵舉賢能射䇿，為天下第一。武帝問：
X63n1252_p0697c02║卿才何如？詵曰：猶桂林一枝，崑山片玉。註：桂枝崑
X63n1252_p0697c03║山，猶如言士林中一耳。陳元老及第詩：桃花先透
X63n1252_p0697c04║三層浪，月桂高攀第一枝。○魯誥謂誥告也。告
X63n1252_p0697c05║上曰告，發下曰誥。周書五誥，古者上下有誥。○周
X63n1252_p0697c06║庠。○雞窓。並見上。○蠧簡謂蠧木中虫也。又
X63n1252_p0697c07║書中蠧魚。韓退之詩：豈殊蠧書虫，生死文字間。簡
X63n1252_p0697c08║牒。詩小雅曰：畏此簡書。○奪錦唐武后遊龍門，
X63n1252_p0697c09║命群臣賦詩，先成者賜錦袍。東方虬詩先成，設拜
X63n1252_p0697c10║賜坐，未安。宋之間詩成，文理兼美，左右莫不稱善，
X63n1252_p0697c11║乃就奪錦袍衣之。○奮翼馮異字公孫，佐漢光
X63n1252_p0697c12║武中興，蕪蔞亭上豆粥，至南宮復進麥飯，破赤眉，
X63n1252_p0697c13║帝降璽書勞之曰：始雖垂翅回溪，終能奮翼澠池，
X63n1252_p0697c14║可謂失之東隅，収之桑榆。○著鞭東晉劉琨與
X63n1252_p0697c15║祖逖為友，與親故書曰：吾枕戈待旦，志梟逆虜，常
X63n1252_p0697c16║恐祖先生先吾著鞭。○萬間之庇見上。○五雲
X63n1252_p0697c17║之彩。江淹字文通，少時夢人授以五色筆，自是
X63n1252_p0697c18║文藻日新。○萬斛之波東坡曰：吾之文如萬斛
X63n1252_p0697c19║泉源，不擇地而出。○虎榜唐書：歐陽詹字行周，
X63n1252_p0697c20║舉進士，與韓愈、李絳、崔群、王涯、馮宿、庾承宣聯名
X63n1252_p0697c21║登第，皆天下選，時稱龍虎榜。○南閩周禮注疏
X63n1252_p0697c22║曰：八蠻在南方，閩其別也。○魁首謂凡為首者
X63n1252_p0697c23║皆曰魁。○蟾宮謂及第之𦯕比。步蟾宮。張衡靈
X63n1252_p0697c24║憲序：月者，陰宗之精，積而為獸，象兔陰之類，其數
X63n1252_p0698a01║偶。其後有窮后羿請不死之藥於西王母，其妻嫦
X63n1252_p0698a02║娥竊以奔月，是為蟾蜍。又古送赴省：嫦娥剪就綠
X63n1252_p0698a03║羅袍，待來步蟾宮與換。○北闕漢高帝紀，蕭何
X63n1252_p0698a04║治未央宮，立東闕、北闕前殿。注，未央宮雖南向，而
X63n1252_p0698a05║上奏事謁見之徒皆謁北闕，是以北闕為正門。
X63n1252_p0698a06║秋捷還愿
X63n1252_p0698a07║喜辱賢書，全藉聖慈之力；肅修梵典，庶昭愚悃之衷。
X63n1252_p0698a08║乃仗緇袍，特申素楮。　切念：（某）試期在邇，場事當行。
X63n1252_p0698a09║脫頴青衿，須賴夢中之糊眼；奮身白屋，必憑暗裡之
X63n1252_p0698a10║點頭。敬立良盟，特希慈庇。幸叨光于虎榜，敢忘報于
X63n1252_p0698a11║獅臺？（入還愿佛事）伏願：既搏秋風，猶躍春浪。瓊林花
X63n1252_p0698a12║發，榮簪上苑之春；金榜墨鮮，恩賜曲江之宴。
X63n1252_p0698a13║○青衿毛詩曰：青青子衿。註：青青，純綠之色。父母
X63n1252_p0698a14║俱存，衣純以青。子，男子也。衿，領也。青衿者，以青布
X63n1252_p0698a15║作護領也。○白屋前漢書蕭望之傳曰：非周公
X63n1252_p0698a16║相成王，躬吐握之禮，致白屋之意。注：師古曰：白屋，
X63n1252_p0698a17║謂白盖之屋，以茅覆之，賤人所居。○夢中糊眼。○
X63n1252_p0698a18║暗裡點頭。宋歐陽脩知貢舉，考試卷，常覺坐後
X63n1252_p0698a19║一朱衣人點頭，然後文入格，不爾則無復與考。始
X63n1252_p0698a20║疑侍吏，及回視，一無所見，因語同列三歎。甞有句
X63n1252_p0698a21║云：文章自古無憑據，惟願朱衣一點頭。又詩云：青
X63n1252_p0698a22║夜夢中糊眼處，朱衣暗裡點頭時。○虎榜見上。
X63n1252_p0698a23║○瓊林謂朝廷賜宴及第，人謂瓊林宴。宋太平
X63n1252_p0698a24║興國八年，宋白等並賜及第，賜宴始就瓊林苑，後
X63n1252_p0698b01║遂為定制。○金榜西京雜記曰：崔紹暴卒復生，
X63n1252_p0698b02║見冥間列榜，書人姓名，將相金榜，其次銀榜，州縣
X63n1252_p0698b03║小官並是鉄榜。○上林上林賦註：良曰：上林，苑
X63n1252_p0698b04║名。○曲江之宴漢武帝造曲江池，其水西折。唐
X63n1252_p0698b05║人上巳在曲江頭禊飲踏青，明皇封張九齡于此，
X63n1252_p0698b06║號曲江公。後秀士登科，賜宴於此。
X63n1252_p0698b07║春科立愿
X63n1252_p0698b08║赴試春官，志取棘圍之捷；投誠秋禴，思祈蓮座之恩。
X63n1252_p0698b09║爰立良盟，用希慈鑑。　切念（某）佔畢賤品，樗櫟凡材。
X63n1252_p0698b10║苦志螢光，未達青雲之路；與名鶚薦，幸叨丹桂之芳。
X63n1252_p0698b11║尚希曜桃浪以飛騰，詎忍虗杏花之爛熳。乃仗緇流，
X63n1252_p0698b12║歸命皇覺。　伏願楊文吐鳳，李筆生花。金榜先登，奚
X63n1252_p0698b13║啻處囊之士；錦標首奪，允稱入彀之英。更祈往返俱
X63n1252_p0698b14║亨，身心並泰。登途何慮，即次無虞。
X63n1252_p0698b15║○春官周禮云：春官宗伯掌禮。註：春官卿主邦禮，
X63n1252_p0698b16║治天神地祇人鬼之事，和上下尊卑等列。春官於
X63n1252_p0698b17║四時之序為長，故其官謂之宗伯。○棘圍通典
X63n1252_p0698b18║云：選舉類：禮部閱試之日，皆嚴設兵衛，栫棘圍之，
X63n1252_p0698b19║以防假濫。註：栫，圍也。假濫，假託泛濫。閱試之日，用
X63n1252_p0698b20║兵嚴衛，以棘刺圍之，以防假才及濫入者。○佔畢
X63n1252_p0698b21║○樗櫟。並見上○螢光晉車胤，字武子，南平
X63n1252_p0698b22║人。恭勤不倦，博覧多通。家貧不常得油，夏月則練
X63n1252_p0698b23║囊盛數十螢火以照書，以夜繼日。○青雲之路。
X63n1252_p0698b24║宋梁顥狀元及第，年八十二，謝啟云：皓首窮經，少
X63n1252_p0698c01║伏生之八歲；青雲得路，多太公之二年。○鶚薦。
X63n1252_p0698c02║後禰衡始弱冠，孔融愛其才，上表薦之曰：鷙鳥累
X63n1252_p0698c03║百，不如一鶚。使衡立朝，必有可觀。○丹桂。○桃浪。
X63n1252_p0698c04║並見上。○杏花莊子曰：孔子遊淄濰之林，休
X63n1252_p0698c05║坐杏壇之上，讀書弦歌鼓琴。○楊文吐鳳後漢
X63n1252_p0698c06║楊雄，字子雲。成帝時，客有薦揚雄文似相如者，上
X63n1252_p0698c07║召雄待詔承明之庭，還奏甘泉賦以勸。雄作甘泉
X63n1252_p0698c08║賦成，夢吐白鳳。○李筆生花天寶遺事曰：李白
X63n1252_p0698c09║少時，夢筆頭生花，自是才思日進。○金榜見上。
X63n1252_p0698c10║○處囊之士史平原君傳曰：平原君合從于楚，
X63n1252_p0698c11║得食客十九人。毛遂自薦曰：臣得如錐之處囊中。
X63n1252_p0698c12║乃脫頴而去，非特未見而已。○錦標首奪見上。
X63n1252_p0698c13║○入彀之英唐太宗正觀中，私幸端門，見進士
X63n1252_p0698c14║綴行而出，喜曰：天下英雄入吾彀中矣。註：彀，張弓
X63n1252_p0698c15║引備也。彀中，猶言落圈套也。
X63n1252_p0698c16║登第還愿
X63n1252_p0698c17║杏苑春濃，喜龍門之波煖；棘圍捷奏，荷燕闕之寵新。
X63n1252_p0698c18║昔藉鴻休，茲勤蟻報。　切念（某）青燈志苦，黃卷功勤。
X63n1252_p0698c19║矻矻暑寒，豈垂涎于溫飽；孳孳晝夜，思勵志于功名。
X63n1252_p0698c20║幸沾鴈塔之光，悉屬猊臺之廕。爰思報答，敢不精虔。
X63n1252_p0698c21║（某）伏願帝恩益隆，臣職惟謹。青袍玉簡，長環北極之
X63n1252_p0698c22║尊；紫綬金魚，永祝南山之壽。
X63n1252_p0698c23║○龍門謂龍門以魚為喻也。龍門，河水所下之口，
X63n1252_p0698c24║在今絳州龍門縣。龍門水險不通，魚鼈之屬莫能
X63n1252_p0699a01║上。江海大魚集龍門下者數千，不得上，上即為龍。
X63n1252_p0699a02║今士有被其容接者，名為登龍門。事見東漢李膺
X63n1252_p0699a03║傳。○棘圍○蟻報○黃卷並見上。○矻矻文
X63n1252_p0699a04║選李周翰註勤作也。又軌範註徤作勞。極㒵。○溫
X63n1252_p0699a05║飽。見孟子。○孳孳孟子註：勤勉之意。○鴈塔。
X63n1252_p0699a06║西域記：昔有比丘見雙雁飛翔，忽一雁投下自
X63n1252_p0699a07║隕。眾曰：此雁垂戒，宜旌彼德。于是𢉉鴈建塔。又古
X63n1252_p0699a08║今詩話云：唐韋肇及第，偶於慈恩寺鴈塔題名，後
X63n1252_p0699a09║人效之，遂成故事。○紫綬前百官表曰：丞相金
X63n1252_p0699a10║印紫綬。註：綬，佩印之組也。○金魚唐書曰：高宗
X63n1252_p0699a11║給五品已上隨身銀魚袋，以防召命之詐，出內必
X63n1252_p0699a12║合之；三品以上金飾袋。垂拱中，都督、刺史始賜魚。
X63n1252_p0699a13║天授二年，改佩魚皆為龜。其後，三品以上龜袋飾
X63n1252_p0699a14║以金，四品以銀，五品以銅。中宗初，罷龜袋，復給以
X63n1252_p0699a15║魚。○南山之壽詩天保曰：如南山之壽，不騫不
X63n1252_p0699a16║崩。
X63n1252_p0699a17║官員赴任祈安
X63n1252_p0699a18║帝恩方重，敢憚䟦涉之勞；臣職尤難，實懷氷淵之慮。
X63n1252_p0699a19║爇瓣香以致敬，露片楮以祈安。　切念（某）叨登仕籍，
X63n1252_p0699a20║濫點臣班。既拜命以為榮，當俶裝而敢後。第恐舟車
X63n1252_p0699a21║弗利，盜賊方殷；猶慮風土各殊，奸仇莫測。不懇聖慈
X63n1252_p0699a22║之庇，安紓薄宦之憂（入佛事）？伏願客途無恙，官舍咸
X63n1252_p0699a23║寧。常熈茂續之光，毋忝厥職；快覩榮遷之命，廣膺殊
X63n1252_p0699a24║休。
X63n1252_p0699b01║○跋涉之勞詩載馳曰：大夫䟦涉，我心則憂。註：草
X63n1252_p0699b02║行曰䟦，水行曰涉。○氷淵之慮見上。○拜命。
X63n1252_p0699b03║左莊十一年曰：拜命之辱。註：謝辱厚命。○俶裝。
X63n1252_p0699b04║張平子思玄賦：簡元辰而俶裝。李善註曰：俶，始也。
X63n1252_p0699b05║○無恙神異經曰：北方有獸曰㺊。㺊，恙也。黃帝
X63n1252_p0699b06║殺之，由是人無憂疾，謂之無恙。
X63n1252_p0699b07║官員赴任祈安後還愿
X63n1252_p0699b08║仕途多險，爰興利涉之思；聖力無方，幸獲有常之吉。
X63n1252_p0699b09║思酧慈廕，乃竭鄙誠。　切念（某）觀光有愧，竊祿無能。
X63n1252_p0699b10║萬里長途，既切馳驅之懼；一朝顯命，深懷踧踖之憂。
X63n1252_p0699b11║乃立盟言，果垂響應。思修昔年之欵，爰罄今日之恭
X63n1252_p0699b12║（入佛事）。伏願錫之大年，介爾景福。如川方至，頻荷鳳
X63n1252_p0699b13║勑之榮；如日斯升，快覩龍顏之喜。
X63n1252_p0699b14║○利涉之思易曰：需，有孚，光亨貞吉，利涉大川。本
X63n1252_p0699b15║義曰：需，待也。以乾遇坎，乾健坎險，以剛遇險，而不
X63n1252_p0699b16║遽進以陷於險，待之義也。孚，信之在中者也。○觀
X63n1252_p0699b17║光。見上。○踧踖語註：恭敬不寧之㒵。○響，應。
X63n1252_p0699b18║見過秦論。○介爾景福○如川方至並見毛
X63n1252_p0699b19║詩。○鳳勑之榮鄴中記曰：石季龍與皇后在觀
X63n1252_p0699b20║上，有詔書，啣木鳳口中放數百丈緋繩，迴轉飛下。
X63n1252_p0699b21║○如日斯升見詩天保。○龍顏之喜前漢高
X63n1252_p0699b22║祖諱邦，字季，沛豐邑中陽里人，姓劉氏。母媼甞息
X63n1252_p0699b23║大澤之陂，夢與神遇，是時雷電晦冥，父太公往則
X63n1252_p0699b24║見交龍於上，已而有娠，遂產高祖，隆準而龍顏也。
X63n1252_p0699c01║客商出外祈安
X63n1252_p0699c02║臥雨飱風，圖取錐刀之利。望雲就日，冀獥桴鼓之隨。
X63n1252_p0699c03║謹涓糓辰，聿陳微悃。　切念（某）耻為兔守，漫爾蠅營。
X63n1252_p0699c04║斯邁斯征，爰謀爰度。載念旅舍，愁見侵侮之驚。抑念
X63n1252_p0699c05║客舟，恐致淪胥之苦。身之歷寒歷暑，貨之或滯或通。
X63n1252_p0699c06║若非獥福于先難，何以成謀于後獲（入佛事）。伏願察
X63n1252_p0699c07║翼翼之恭，垂皇皇之鑒。維車之運，汎舟之役，俱襲佳
X63n1252_p0699c08║祥。垂槖而往，載稛而歸，得收微利。
X63n1252_p0699c09║○錐刀之利左昭曰：錐刀之末，將盡爭之。註錐刀
X63n1252_p0699c10║之末至細，以喻細事。○桴鼓○兔守並見上。○
X63n1252_p0699c11║蠅營。毛詩曰：營營青蠅。註：營營，往來㒵。○侵侮。
X63n1252_p0699c12║曲禮曰：禮不踰節，不侵侮。○淪胥詩小旻曰：
X63n1252_p0699c13║如彼流泉，無淪胥以敗。註：淪，陷。胥，相也。○翼翼皇
X63n1252_p0699c14║皇。見上。○汎舟之役左僖十三年：秦於是乎
X63n1252_p0699c15║輸粟于晉，自雍及絳相繼，命之曰汎舟之役。註：從
X63n1252_p0699c16║渭水運入河汾。○垂槖梱載國語曰：諸侯之使，
X63n1252_p0699c17║垂槖而入，稛載而歸。註：稛，束也。
X63n1252_p0699c18║商歸還愿
X63n1252_p0699c19║利者義之和，爰致蠅營之利；誠者天之道，敢忘蟻報
X63n1252_p0699c20║之誠。恭演梵儀，聿遵教法。　切念（某）糊口四方，置身
X63n1252_p0699c21║千里。登途駕轍，滔滔底足之津；濟渡浮舟，汎汎回頭
X63n1252_p0699c22║之岸。驚省人情之厚薄，間關世道之炎凉。莫敢或遑，
X63n1252_p0699c23║未知收濟。欲集客行之慶，唯憑聖庇之休。茲當返斾
X63n1252_p0699c24║之時，庸致啣環之悃（入佛事）。伏願潤屋計成，克家謀
X63n1252_p0700a01║遂。行曰商，坐曰賈，咸無滯貨之憂；為者疾，用者舒，常
X63n1252_p0700a02║有生財之道。
X63n1252_p0700a03║○蠅營○蟻報並見上。○糊口四方左隱十一
X63n1252_p0700a04║年：鄭伯曰：寡人有弟名叔段，不能和恊，而使糊其
X63n1252_p0700a05║口於四方。註：使叔叚寄食於四方之國，謂段元年
X63n1252_p0700a06║奔共。○間關後漢荀彧傳論曰：荀君乃越河、冀，
X63n1252_p0700a07║間關以從。曹氏註曰：間關，猶展轉也。○返斾左
X63n1252_p0700a08║傳曰：令尹南轅返斾。註：將皈也。○啣環見上。○
X63n1252_p0700a09║潤屋。大學曰：富潤屋，德潤身。○克家見上。○
X63n1252_p0700a10║商賈。白虎通曰：居賣曰賈，通物曰商。○為者疾，
X63n1252_p0700a11║用者舒。○生財之道。並見大學。
X63n1252_p0700a12║商遇風浪後還愿
X63n1252_p0700a13║浮江無際，淪胥可嘆于客舟。法海有緣，登躋得乘于
X63n1252_p0700a14║道筏。謹涓糓旦，爰報洪恩。　切念某，計切肯堂，謀深
X63n1252_p0700a15║潤屋。比逐蠅頭之利，忽驚鯨浪之憂。眇眇幻軀，幾葬
X63n1252_p0700a16║江魚之腹。盈盈重貨，將傾蛟冗之淵。爰叩調御之尊，
X63n1252_p0700a17║遂免漂淪之苦。其恩希有，於意云何。（入佛事）伏願，利
X63n1252_p0700a18║源洋溢，福海淵渟。出入隨所之，永遇妙吉祥之庇。交
X63n1252_p0700a19║易得其所，偕逢歡喜藏之休。
X63n1252_p0700a20║○淪胥○糓旦○肯堂○潤屋並見上。○眇眇。
X63n1252_p0700a21║史武本紀曰：朕以眇眇之身承至尊，兢兢焉懼勿
X63n1252_p0700a22║任。○江魚之腹見屈原漁父辭。○洋溢見中
X63n1252_p0700a23║庸。
X63n1252_p0700a24║又（皈遇風浪）
X63n1252_p0700b01║飛廉漲波上之風，曾申祈悃；我佛現水中之月，立遂
X63n1252_p0700b02║感通。乃露丹誠，用酧洪庇。　切念：（某）草茅賤品，萍梗
X63n1252_p0700b03║浮蹤。還歸比涉于長江，漂墮如居于巨海。號風戰雨，
X63n1252_p0700b04║激為恩地之雷；沃日吞雲，翻作迷天之雪。欲脫龍淵
X63n1252_p0700b05║之難，爰呼倪座之尊。果藉洪慈，即獥廸吉。將希草結，
X63n1252_p0700b06║乃效葵傾。（入佛事）伏願：錢流地上，貨衍日中。玉積珠
X63n1252_p0700b07║盈，自見門庭之成市；川增雲委，何須壟斷之頻登。
X63n1252_p0700b08║○飛廉○廸吉○草結○葵傾並見上。○錢流地
X63n1252_p0700b09║上。前貸食。傳曰：故貨寶於金，利於刀，流於泉。註：
X63n1252_p0700b10║如淳曰：名錢為刀者，以其利於民也。又流行如泉
X63n1252_p0700b11║也。○貨衍日中易係辭曰：日中為市，致天下民，
X63n1252_p0700b12║聚天下之貨，交易而退，各得其所。○壟斷孟子
X63n1252_p0700b13║曰：有賤丈夫焉，必求壟斷而登之，以左右望而罔
X63n1252_p0700b14║市利。註：左右望者，欲得此而又取彼也。罔，謂罔羅
X63n1252_p0700b15║取之也。
X63n1252_p0700b16║妻為夫作商不歸立愿
X63n1252_p0700b17║念彼槖砧，久作無依之旅；惟茲荊閫，敬殫有感之誠。
X63n1252_p0700b18║特立良盟，恭演梵務。　切念夫主（某），計鴟夷利，為子
X63n1252_p0700b19║長遊。日邁月征，莫悉鴻鱗之寄；風飱雨臥，可勝蠒足
X63n1252_p0700b20║之勞。彼在天之涯，此居地之角，未得旋車之喜，徒深
X63n1252_p0700b21║舉案之思。稽首祈恩，志心歸命（入佛事）。伏願夫（某），動
X63n1252_p0700b22║淵明松菊之懷，興張翰蓴鱸之念。不留不處，行休轍
X63n1252_p0700b23║迹之間關；言旋言歸，得致刀頭之盟信。
X63n1252_p0700b24║○藁砧古樂府云：藁砧今何在，山上更有山。註：藁
X63n1252_p0700c01║砧喻夫，問夫何在山上。又山乃出字，言夫出外也。
X63n1252_p0700c02║○鴟夷史范蠡傳曰：范蠡浮海出齊，變姓名，自
X63n1252_p0700c03║謂鴟夷子皮，耕于海畔。註：索隱曰：范蠡自謂也。蓋
X63n1252_p0700c04║以吳王殺子胥而盛以鴟夷，今蠡自以有罪，故為
X63n1252_p0700c05║號也。韋昭曰：鴟夷，革囊也。或曰生牛皮也。○日邁
X63n1252_p0700c06║月征。見詩小宛。○蠒足謂足重皮也。楚欲伐
X63n1252_p0700c07║宋，墨子自魯趣楚，十日十夜，足腫如重蠒而不休
X63n1252_p0700c08║息。謂足傷起皮如重蠒也。○天涯地角吳融盡
X63n1252_p0700c09║山水歌曰：地角移來方寸間，天涯寫在筆鋒裡。○
X63n1252_p0700c10║舉案。列女傳曰：孟光，字德耀。隣里多求擇對，不
X63n1252_p0700c11║嫁。父母問其故，光曰：欲得賢如梁伯鸞者。鴻聞而
X63n1252_p0700c12║娶之。及嫁，以裝飾入門，七日而鴻不答。光曰：妾者，
X63n1252_p0700c13║隱居之服。鴻喜曰：此真梁鴻。妻貧，賃後入覇陵山
X63n1252_p0700c14║中，以耕織為業。光每進食於鴻，必舉案齊眉，不敢
X63n1252_p0700c15║仰視。○淵明松菊見囦明歸去來辭。○張翰蓴
X63n1252_p0700c16║魲。張翰字季鷹，有清才，善屬文。晉惠朝齊王冏
X63n1252_p0700c17║辟為東曹掾，因秋風起，思吳中菰菜蒪羮魲魚鱠，
X63n1252_p0700c18║歎曰：人生遺適志耳，富貴何為？即引去。○間關。
X63n1252_p0700c19║見上。○刀頭古樂府：何時大刀頭，破鏡飛上天。
X63n1252_p0700c20║註：謂夫還期在月，如破鏡時，刀頭有環，故云。
X63n1252_p0700c21║因訟祈安
X63n1252_p0700c22║乖違互訟，已慚忍辱之仙。休咎兩明，實藉垂慈之佛。
X63n1252_p0700c23║敬投皇覺，謹控丹誠。　切念（某）艱苦一生，畏嚴三尺。
X63n1252_p0700c24║近以仇讐之隙，遽興論訟之端。刻木之誓，實我之憂。
X63n1252_p0701a01║甘棠之聽，伊誰是賴。唯求中吉，切慮終㐫。不覬慈仁，
X63n1252_p0701a02║安底寧息。（入佛事）伏願慈雲覆護，慧日光明。無幽不
X63n1252_p0701a03║察，無願不成，惟余有請爾。有枉必伸，有疑必釋，在吾
X63n1252_p0701a04║無間然。
X63n1252_p0701a05║○忍辱仙見大藏一覽○刻木之誓前路溫舒
X63n1252_p0701a06║傳曰：畫地為獄議不入，刻木為吏期不對。○甘棠
X63n1252_p0701a07║之聽。謂召伯舍甘棠之下聽訟也。見詩甘棠。○
X63n1252_p0701a08║三尺。小學註曰：三尺謂法律，古者以三尺竹簡
X63n1252_p0701a09║書之。○中吉終㐫易曰：訟，有孚窒愓，中吉終凶。
X63n1252_p0701a10║傳訟之道必有其孚實，中無其實乃是誣妄，凶之
X63n1252_p0701a11║道也。卦之中實為有孚之象，訟者與人爭辯而待
X63n1252_p0701a12║決於人，雖有孚亦須牽塞未通，不窒則已明無訟
X63n1252_p0701a13║矣。事既未辯，吉凶未可必也，故有畏惕。中吉，得中
X63n1252_p0701a14║則吉也。終凶，終極其事則凶也。○無間然語：泰
X63n1252_p0701a15║伯曰：禹，吾無間然矣。註：間，罅隙也。謂指其罅隙，而
X63n1252_p0701a16║非議之也。
X63n1252_p0701a17║橫遭官事祈安
X63n1252_p0701a18║非殃橫罹，豈勝下險之憂；聖德弘仁，爰致中孚之禱。
X63n1252_p0701a19║　切念（某）燕安兀兀，兔守愚愚。豈期棘險之奸，妄肆
X63n1252_p0701a20║株連之害。嗟嗟法網，殆難頃㓨以逃生；惻惻刑威，若
X63n1252_p0701a21║易須臾之置死。桎梏之憂既重，苞苴之費不輕。哀控
X63n1252_p0701a22║告之無門，幸歸投之有佛（入佛事）。伏願三尺無干，五
X63n1252_p0701a23║刑不濫。舉直錯諸枉，永無詿誤之憂；作善降之祥，尚
X63n1252_p0701a24║冀曲全之庇。
X63n1252_p0701b01║○下險之憂易訟卦彖曰：訟，上剛下險，險而徤，訟。
X63n1252_p0701b02║傳：訟之為卦，上剛下險，險而又徤也。又為險徤相
X63n1252_p0701b03║接，內險外徤，皆所以為訟也。若徤而不險，不生訟
X63n1252_p0701b04║也。險而不徤，不能訟也。險而又徤，是以訟也。○中
X63n1252_p0701b05║孚。見上。○兀兀指南云：兀兀無知㒵。○兔守。
X63n1252_p0701b06║見上。○棘險之奸毛詩曰：營營青蠅，止于棘。
X63n1252_p0701b07║讒人罔極，交亂四國。○株連之害前食貨志曰：
X63n1252_p0701b08║廼徵諸犯令，相引數千人，名曰株送徒，入財者得
X63n1252_p0701b09║補郎，郎選衰矣。註：應劭曰：株，根本也。送，致也。師古
X63n1252_p0701b10║曰：言被牽引者，為其根株所送，當充徒役，而能入
X63n1252_p0701b11║財者，即當補郎。○桎梏孟子曰：桎梏死者，非正
X63n1252_p0701b12║命也。註：桎梏，所以拘罪人者也。○苞苴補註云：
X63n1252_p0701b13║苴，所以藉履也。孫曰：包苴也。麻無子曰苴。○控，告。
X63n1252_p0701b14║左襄八年曰：無所控告。○三尺見上。○五刑。
X63n1252_p0701b15║書舜典註曰：墨、劓、洵、宮，大辟也。○舉直錯諸枉。
X63n1252_p0701b16║見語為政。○詿誤謂詿音卦，誤也。前景紀詔
X63n1252_p0701b17║曰：吳王濞為逆，詿誤吏民。○作善降之祥見書
X63n1252_p0701b18║伊訓。○曲全老子曰：曲則全，枉則直。註：能曲而
X63n1252_p0701b19║後能全。
X63n1252_p0701b20║官事受枉祈脫
X63n1252_p0701b21║暗裡擠排，已橫遭其陷穽；急中呼禱，願致應于鼓桴。
X63n1252_p0701b22║　切念（某）拙于守分，昧于知幾。豈期狙詐之奸，竟致
X63n1252_p0701b23║鼠牙之禍。讒謗成惡，暫疑曾子之殺人；縲絏致憂，安
X63n1252_p0701b24║待晏嬰之知我。文乃曲斷，事實枉誣。欲飛鄒衍之霜，
X63n1252_p0701c01║願致真卿之雨。唯切歸佛之悃，庶有回天之功。（入佛
X63n1252_p0701c02║事）伏願覆盆有炤，明鏡無私。出之危，置之安，永荷神
X63n1252_p0701c03║明之宰；鋤其奸，雪其枉，庶瞻昭回之天。
X63n1252_p0701c04║○陷穽中庸：子曰：人皆曰予知，驅而納諸𮊁擭陷
X63n1252_p0701c05║阱之中，而莫之知辟也。註：陷阱，坑坎也。皆所以揜
X63n1252_p0701c06║取禽獸者也。○鼓桴見上。○知幾見易係辭。
X63n1252_p0701c07║○狙詐列子曰：宋有狙公者，愛狙，養之成群，能
X63n1252_p0701c08║解狙意。狙亦得公之心。將限其食，先誑之曰：與若
X63n1252_p0701c09║芧，朝三而暮四，足乎？眾狙皆起而怒。俄而曰：與若
X63n1252_p0701c10║芧，朝四而暮三，足乎？眾狙皆伏而喜。○鼠牙詩
X63n1252_p0701c11║行露曰：誰謂鼠無牙，何以穿我墉？○曾子殺人。
X63n1252_p0701c12║曾參。姓曾，名參，字子輿，孔子弟子，武城人，至孝，孔
X63n1252_p0701c13║子因之作孝經。秦之甘茂曰：魯人與曾參同名者
X63n1252_p0701c14║殺人，人告其母，母曰：吾子不殺人。織機自若。少頃，
X63n1252_p0701c15║人又告曾參殺人，母又自若。又一人告之，其母投
X63n1252_p0701c16║機杼，下機踰墻而走。臣賢不及曾參，王信臣又不
X63n1252_p0701c17║及其母，疑臣者非特三人，臣恐大王投杼矣。○晏
X63n1252_p0701c18║嬰知我。史記晏平仲傳云：越石父賢，在縲紲中，
X63n1252_p0701c19║晏子出，遭之塗，解左驂贖之，載歸，弗謝，人閨，久之，
X63n1252_p0701c20║越石父請絕，晏子戄然，攝衣冠謝曰：嬰雖不仁，免
X63n1252_p0701c21║子於厄，何子求絕之速也？石父曰：不然，吾聞君子
X63n1252_p0701c22║詘於不知己而信於知己者，方吾在縲紲中，彼不
X63n1252_p0701c23║知我也，夫子既以感寤而贖我，是知己，知己而無
X63n1252_p0701c24║禮，固不如在縲紲之中。晏子於是延入為上客。○
X63n1252_p0702a01║鄒衍霜。燕鄒衍事燕惠王，左右譖之，被繫於獄，
X63n1252_p0702a02║仰天而哭，盛夏天為之降霜。○真卿雨唐顏真
X63n1252_p0702a03║卿為監察御史，使河隴時，五原有冤獄久不決，天
X63n1252_p0702a04║且旱，真卿辯獄而雨，郡人呼御史雨。○回天功。
X63n1252_p0702a05║張玄素傳曰：玄素諫太宗修洛陽宮，魏徵嘆曰：張
X63n1252_p0702a06║公論事，遂有回天之力。○覆盆王充論衡云：天
X63n1252_p0702a07║平與地無異，若覆盆之狀。○昭回之天毛詩曰：
X63n1252_p0702a08║倬彼雲漢，昭回于天。
X63n1252_p0702a09║官事息還愿
X63n1252_p0702a10║昔訟公庭，爰致望雲之禱；今歸私室，敢忘傾日之誠。
X63n1252_p0702a11║罪消鼠牙，恩酧猊座。　切念（某）煩惱根深，塵勞業重。
X63n1252_p0702a12║偶因小人之僨，遂履君子之庭。荊棘林深，䞨足無非
X63n1252_p0702a13║窒礙；氷淵境險，捫心已自驚惶。敬投大覺之尊，遂免
X63n1252_p0702a14║終㐫之慮。欲酧鴻庇，仍竭蟻誠（入佛事）。伏願：鑒昔時
X63n1252_p0702a15║乃無妄之灾，非予得已；幸今日底有常之吉，惟芘是
X63n1252_p0702a16║依。狐疑之隙弗生，雀角之憂永杜。
X63n1252_p0702a17║○望雲○傾日○鼠牙○捫心並見上。○大覺。
X63n1252_p0702a18║見名義佛陀下。○終㐫。○蟻誠。○與妄。○狐疑。
X63n1252_p0702a19║並見上。○雀角毛詩曰：誰謂雀無角？何以穿我
X63n1252_p0702a20║屋？
X63n1252_p0702a21║保重病
X63n1252_p0702a22║身為眾苦本，乃有采薪之憂；佛作大醫王，能愈孔棘
X63n1252_p0702a23║之疾。披心致懇，稽首陳情。　切念（某）幻形靡堅，塵障
X63n1252_p0702a24║實重。比因四大之蹇，遽為一身之憂。藥加瞑眩之投，
X63n1252_p0702b01║甚于氷炭；命切危亡之迫，凜若風燈。冀逢三折肱之
X63n1252_p0702b02║良，庸致九頓首之請。（入佛事）伏願四肢鬯適，六脉均
X63n1252_p0702b03║調。注生藉之長年，俾爾綿延之壽；堅福基於不壞，錫
X63n1252_p0702b04║予穰簡之休。
X63n1252_p0702b05║○采薪之憂孟子曰：王使人問疾，醫來。孟仲子對
X63n1252_p0702b06║曰：昔者有王命，有采薪之憂。註：言病不能采薪，謙
X63n1252_p0702b07║辭也。○大醫王維摩經？佛國品云：為大醫王，善
X63n1252_p0702b08║療眾病，應病與藥，令得服行。○孔棘之疾詩桑
X63n1252_p0702b09║柔曰：多我覯痻，孔棘我圉。○四大之蹇維摩經
X63n1252_p0702b10║云：四大合，故假名為身。四大無主，身亦無我。易蹇
X63n1252_p0702b11║卦彖曰：蹇，難也。○瞑眩書說命曰：若藥弗瞑眩，
X63n1252_p0702b12║厥疾弗瘳。○三折肱左定十三年：晉范氏、中行
X63n1252_p0702b13║氏將伐晉定公，齊高強曰：三折肱知為良醫，唯伐
X63n1252_p0702b14║君為不可，民弗與也。我以伐君在此矣。○九頓首。
X63n1252_p0702b15║左襄四年曰：九頓首而坐。注：頓首，下首也。拜，頭
X63n1252_p0702b16║叩地也。○四肢群書拾唾曰：頭身手足。又云：兩
X63n1252_p0702b17║手兩足也。○六脉謂浮、沉、遲、數、滑、濇也○穰簡。
X63n1252_p0702b18║見上。
X63n1252_p0702b19║保長病
X63n1252_p0702b20║惟疾之憂，幾無出纏之日；實我之咎，庸有謝過之門。
X63n1252_p0702b21║特懇大覺于茲時，願起沉疴于一旦。　切念（某）積愆
X63n1252_p0702b22║未雪，宿障難融。頃以速壞之身，遽沾難愈之疾。炎帝
X63n1252_p0702b23║既甞之藥，已失其靈；倉公久騐之方，亦虧厥效。思弗
X63n1252_p0702b24║消罪于既往，豈能離苦于來今。（入佛事）伏願業垢氷
X63n1252_p0702c01║消，病緣霧散。快遇諾迦之水，俾壽俾康；喜逢董奉之
X63n1252_p0702c02║醫，何思何慮。
X63n1252_p0702c03║○謝過左襄晉人，其將謝過之不暇，敢不納乎？○
X63n1252_p0702c04║沉疴。韓愈詩：大華峯頭玉井蓮，開花十丈藕如
X63n1252_p0702c05║船。冷比雪霜甘比蜜，一片入口沉疴痊。註：沉疴，痼
X63n1252_p0702c06║疾也，如今之癆瘵深病也。○炎帝帝王世紀曰：
X63n1252_p0702c07║炎帝神農氏，甞味草木藥療疾。○倉公史記曰：
X63n1252_p0702c08║太倉公者，齊太倉長，臨菑人也。姓淳于氏，名意。少
X63n1252_p0702c09║而喜醫方術，受其脉書上下經、五色診、奇咳術、揆
X63n1252_p0702c10║度陰陽外變、藥論石神、接陰陽禁書。受讀解驗之，
X63n1252_p0702c11║可一年所，明歲即驗之，有驗，然尚未精也。要事之
X63n1252_p0702c12║三年所，即甞已為人治，診病決死生，有驗精良。○
X63n1252_p0702c13║諾迦之水。詳稽古略及三昧水懺序○董奉之
X63n1252_p0702c14║醫。廬山記曰：董奉，字君異，侯官人。每治人病，病
X63n1252_p0702c15║愈，令種杏五株，遂成林。後上昇。
X63n1252_p0702c16║保身弱多病
X63n1252_p0702c17║病形靡一，屢傷委弱之軀；業鍵既深，少遇清寧之日。
X63n1252_p0702c18║披露丹悃，特投覺皇。　切念（某）色身羸弱，命運屯邅。
X63n1252_p0702c19║寒暑屢侵，每失節宜之力；痒疴迭至，常勤醫治之方。
X63n1252_p0702c20║恐有甚于斯焉，將不保其往也。是以（入佛事）伏願頓
X63n1252_p0702c21║清業海，速越病關。三百六十骨節之中，永無疾痛；八
X63n1252_p0702c22║萬四千毛孔之內，常遇吉祥。
X63n1252_p0702c23║○清寧老子曰：天得一以清，地得一以寧。註：一者，
X63n1252_p0702c24║道也。○屯邅謂難行不進。㒵見易屯卦。○痒疴。
X63n1252_p0703a01║克己銘曰：痒疴疾痛，舉切吾身。○骨節毛孔江
X63n1252_p0703a02║湖集註：人身具八萬四千毛竅，三百六十骨節。
X63n1252_p0703a03║病後還愿
X63n1252_p0703a04║攻之不可，達之不及，曾深抱疢之憂；視之弗見，聽之
X63n1252_p0703a05║弗聞，嘿感扶危之德。俯殫凡悃，仰答佛恩。　切念（某）
X63n1252_p0703a06║比因無妄之災，遽劇有生之苦。膏肓屢急，不勝竪子
X63n1252_p0703a07║之憂；命脉載回，莫覩醫師之效。爰禱能仁之聖，許陳
X63n1252_p0703a08║克敬之儀。有感必通，果沐洪休之賜；無德不報，敢塞
X63n1252_p0703a09║白水之盟（入佛事）。伏願慈雲廣覆，慧日炳臨。寒暑常
X63n1252_p0703a10║調，永享亨嘉之會；往來多慶，長消災沴之侵。
X63n1252_p0703a11║○視之弗見聽之弗聞見中庸。○無妄之災。○膏
X63n1252_p0703a12║肓竪子。並見上。○醫師之效周禮曰：醫師掌
X63n1252_p0703a13║醫之政令，聚毒藥以共醫事。歲終則稽其醫人，十
X63n1252_p0703a14║全為生，十失一次之，十失四為下。○白水之盟。
X63n1252_p0703a15║左僖二十四年：春王正月，秦伯納重耳也。及河，子
X63n1252_p0703a16║犯以璧授公子曰：臣負羈絏，從君巡於天下，臣之
X63n1252_p0703a17║罪甚多矣。臣猶知之，而況君乎？請由此亡。公子曰：
X63n1252_p0703a18║所不與舅氏仝心者，有如白水，投其璧千河。註：子
X63n1252_p0703a19║犯，重耳舅也。言與舅氏仝心之明如此。白水投璧
X63n1252_p0703a20║于河，質信於河也。
X63n1252_p0703a21║又
X63n1252_p0703a22║有疾弗瘳，實切邅如之慮；無德不報，庸修顒若之誠。
X63n1252_p0703a23║　切念（某）頃干榮衛之和，爰致痒疴之苦。百藥俱試，
X63n1252_p0703a24║既無君臣佐使之功；五技俱窮，徒有卜祝醫巫之請。
X63n1252_p0703b01║爰叩猊臺而立愿，果蒙鷲嶺之加祥。用酧慈恩，乃竭
X63n1252_p0703b02║愚悃（入佛事）。伏願：五官效職，何須肘後之方；六氣召
X63n1252_p0703b03║和，永杜目前之患。椿萱蘭桂，厥休未艾；琴瑟塤篪，其
X63n1252_p0703b04║樂且耽。
X63n1252_p0703b05║○邅如○顒若並見上。○榮衛靈樞榮衛生會
X63n1252_p0703b06║篇岐伯曰：人受氣於穀，穀入於胃，以傳於肺，五藏
X63n1252_p0703b07║六府，皆以受氣，其清者為榮，濁者為衛，榮在脉中，
X63n1252_p0703b08║衛在脉外，榮周不休。難經曰：血為榮，氣為衛。○痒
X63n1252_p0703b09║疴。見上。○君臣佐使謂藥有君臣佐使，以相
X63n1252_p0703b10║宣攝合和。君一臣三，佐五使六，可一君三臣九佐
X63n1252_p0703b11║使也。○五技俱窮見上。○卜祝見孟子。○醫
X63n1252_p0703b12║巫。見論語。○五官荀子曰：心居中虗，以治五
X63n1252_p0703b13║官。註：謂耳目鼻口形。○肘後之方葛洪，字稚川，
X63n1252_p0703b14║東晉人。抄金匱方百卷，肘後要急方四卷。註：肘，手
X63n1252_p0703b15║臂節也。○六氣左昭元年曰：天有六氣。註曰：陰、
X63n1252_p0703b16║陽、風、雨、晦、明也。○椿萱○蘭挂○琴瑟並見上。
X63n1252_p0703b17║○塤篪詩何人斯曰：伯氏吹壎，仲氏吹篪。註：伯仲，
X63n1252_p0703b18║兄弟也。樂器：土曰壎，竹曰篪。
X63n1252_p0703b19║保嬰兒病
X63n1252_p0703b20║病侵赤子，深惟坎坷之憂；誠叩覺皇，庸效童蒙之志。
X63n1252_p0703b21║　切念（某）男（某），頃居弄璋之慶，頗期跨竈之能。豈謂
X63n1252_p0703b22║保抱之失宜，遽爾痒疴之作障。如泣如訴，難明受病
X63n1252_p0703b23║之因；不識不知，徒切求醫之請。三世之良未遇，十全
X63n1252_p0703b24║之效鮮聞。乃懇調御之尊，願消幼穉之苦（入佛事）。伏
X63n1252_p0703c01║願驚啼自止，若逢昔日之張遼；醫療無艱，再遇今時
X63n1252_p0703c02║之盧扁。得繼繼繩繩之幸，降穰穰簡簡之休。
X63n1252_p0703c03║○赤子見書康誥○坎坷謂不平㒵。○童蒙。○
X63n1252_p0703c04║弄璋。○跨竈。並見上。○保抱書召誥曰：夫知
X63n1252_p0703c05║保抱携持厥婦子。○如泣如訴見前赤壁賦。○
X63n1252_p0703c06║不識不知。見詩皇矣。○三世之良記曲禮曰：
X63n1252_p0703c07║醫不三世，不服其藥。○張遼魏志曰：張遼，字文
X63n1252_p0703c08║遠，鴈門馬邑人。武力過人，數有戰功，累轉前將軍。
X63n1252_p0703c09║江東小兒啼，怖之曰：遼來！遼來！無不止者。○盧扁。
X63n1252_p0703c10║史記曰：扁鵲者，勃海郡鄭人，姓秦氏，名越人。少
X63n1252_p0703c11║時為人舍長，舍客長桑君過，扁鵲獨奇之，常謹遇
X63n1252_p0703c12║之。長桑君亦知扁鵲非常人也，出入十餘年，乃呼
X63n1252_p0703c13║扁鵲私坐，間與語曰：我有禁方，年老，欲傳與公，公
X63n1252_p0703c14║毋泄。扁鵲曰：敬諾。乃出其懷中藥予扁鵲：飲是以
X63n1252_p0703c15║上池之水，三十日當知物矣。乃悉取其禁方書盡
X63n1252_p0703c16║與扁鵲，忽然不見，殆非人也。扁鵲以其言飲藥三
X63n1252_p0703c17║十日，視見垣一方人，以此視病，盡見五藏癥結。正
X63n1252_p0703c18║義曰：家於盧國，因命之曰盧醫也。○十全之效。
X63n1252_p0703c19║見上醫師註。○繩繩毛詩註：不絕㒵。○穰穰簡
X63n1252_p0703c20║簡。見上。
X63n1252_p0703c21║嬰病愈還愿
X63n1252_p0703c22║嬰兒無知，忽致有生之疾；大覺有感，遂臻無恙之休。
X63n1252_p0703c23║敬闡微誠，特酧厚德。　切念（某）男（某），頃染一朝之患，
X63n1252_p0703c24║遽為四體之憂。襁內携提，實切疾首痛心之慮；暗中
X63n1252_p0704a01║摸索，誰為觀形察脉之良。爰立心盟，遂脫病鍵。茲循
X63n1252_p0704a02║報恩之典，乃勤献曝之儀（入佛事）。伏願弱質恒堅，壽
X63n1252_p0704a03║元永固。秀如王衍，譽夙負于寧馨；慧若韓符，詩早明
X63n1252_p0704a04║于瑟僩。
X63n1252_p0704a05║○無恙見上○疾首痛心文選楊中武誄曰：哀
X63n1252_p0704a06║哀慈母，痛心疾首。○暗中摸索唐史曰：許丞宗
X63n1252_p0704a07║惟輕見，人多忘之。或謂其不聦，乃曰：卿自難記，若
X63n1252_p0704a08║遇曹、劉、沈、謝，暗中摸𢱢著，亦可識。○察脉韓文
X63n1252_p0704a09║曰：善醫者，不視人之肥瘠而察其脉。○献曝見
X63n1252_p0704a10║上。○王衍晉王衍，字夷甫，神情明秀，風姿詳雅。
X63n1252_p0704a11║甞造山濤，既去，濤目送之曰：何物老嫗，生寧馨兒！
X63n1252_p0704a12║○韓符韓文曰：符，公之子。按公墓銘及登科記，
X63n1252_p0704a13║公之子曰昶，登長慶四年進士第。符豈昶之小字
X63n1252_p0704a14║耶？
X63n1252_p0704a15║保痳痘
X63n1252_p0704a16║伏以痘疹為灾，已極有生之苦；修禳有術，須歸無上
X63n1252_p0704a17║之尊。特具短章，聊申鄙悃。　切念（某）近因天行，遂染
X63n1252_p0704a18║痘疫。誠慮宿愆之有障，乃爾傾危；復憂命運之多屯，
X63n1252_p0704a19║長茲疢疾。不憑聖典，曷度病關？恭展螻蟻之誠，懇叩
X63n1252_p0704a20║獅猊之座。（入佛事）伏願（某）五行俱順，三命無虞。不須
X63n1252_p0704a21║越人之方，居然痊愈；喜見老萊之戲，于以愉恬。
X63n1252_p0704a22║○屯易屯。本義曰：屯，難也○疢疾。○螻蟻。○越人。
X63n1252_p0704a23║○老萊。並見上。
X63n1252_p0704a24║痘後還愿
X63n1252_p0704b01║昔沾痘疹，曾極仰禱之勤；今竭葵忱，思答垂慈之力。
X63n1252_p0704b02║恭陳梵典，用踐良盟。　切念（某）頃因天運之灾，驟染
X63n1252_p0704b03║色身之疾。隨茲苦鍵，難免危疑之憂；爰立良盟，遂獲
X63n1252_p0704b04║平康之喜。恩酧厚德，乃展微誠（入佛事）。伏願鑒其宿
X63n1252_p0704b05║誠，錫之介福。不灾不害，劃祲沴以氷消；曰壽曰康，藹
X63n1252_p0704b06║吉祥而雲委。
X63n1252_p0704b07║○葵忱見上○祲沴文選宋文皇帝元皇后哀
X63n1252_p0704b08║䇿文云：象物方臻，眡祲告沴。○雲委坡詩註雲：
X63n1252_p0704b09║委，言其多也。
X63n1252_p0704b10║
X63n1252_p0704b11║禪林疏語考證卷之二