X63n1252_p0717b06║
X63n1252_p0717b07║
X63n1252_p0717b08║
X63n1252_p0717b09║禪林疏語考證卷之四
X63n1252_p0717b10║
X63n1252_p0717b11║附錄
X63n1252_p0717b12║大藏恭聞
X63n1252_p0717b13║恭聞道體幽玄，靡容指標之力；佛慈廣大，爰啟方便
X63n1252_p0717b14║之門。四十九年，張開教網；三百餘會，瀝盡婆心。大小
X63n1252_p0717b15║頓漸之殊方，同闢一法；藏通別圓之異教，並益群機。
X63n1252_p0717b16║雖曠劫而難逢，實無遠而弗屆。
X63n1252_p0717b17║法華經恭聞
X63n1252_p0717b18║恭聞經談心妙，華喻法微。眾生具三乘之機，如來演
X63n1252_p0717b19║一味之雨。援諸子于火宅，並駕白牛；出眾商于化城，
X63n1252_p0717b20║同趣寶所。是為諸佛之印，允作群經之王。法利靡窮，
X63n1252_p0717b21║讚揚莫盡。
X63n1252_p0717b22║華嚴經恭聞
X63n1252_p0717b23║恭聞毗盧海未可名言，華藏門不容窺測。最圓最頓，
X63n1252_p0717b24║乃稱諸佛之懷。互入互融，實顯自心之妙。萬行之因
X63n1252_p0717c01║華遍發，一真之果體全彰。幸大教之躬逢，竭鄙誠而
X63n1252_p0717c02║頂戴。
X63n1252_p0717c03║金剛經恭聞
X63n1252_p0717c04║恭聞般若明空寂之慧，金剛喻堅利之能。妙體本瑩，
X63n1252_p0717c05║淨有無之雙執；靈光獨朗，炤人法之兩亡。斷四相而
X63n1252_p0717c06║顯四心，徹三空而滅三障。誠為破有之法將，堪作度
X63n1252_p0717c07║苦之慈舟。纔得受持，難量厥效。
X63n1252_p0717c08║藥師經恭聞
X63n1252_p0717c09║恭聞：九界之深迷，唯佛光始克破暗；六凡之痼疾，非
X63n1252_p0717c10║聖藥難以除殃。𢌿眾生之繁祉，悲願弘開；洗歷劫之
X63n1252_p0717c11║深尤，慈仁廣被。三途仰長明之焰，九橫藉續命之旛。
X63n1252_p0717c12║允冀十力之庥，敢忘一心之敬。
X63n1252_p0717c13║盂蘭盆經恭聞
X63n1252_p0717c14║恭聞孝獨先於百行，儒典攸崇；恩莫隆于二親，釋經
X63n1252_p0717c15║首重。身淪鬼趣，青提之饑苦何堪；果證聲聞，尊者之
X63n1252_p0717c16║哀情益懇。妙通獨顯，難遏業火之然；聖力群加，斯脫
X63n1252_p0717c17║焦喉之厄。由是教興竺土，作滅苦之玄猷；經著蘭盆，
X63n1252_p0717c18║垂報母之遺範。凡有血氣，敢不修持。
X63n1252_p0717c19║心經恭聞
X63n1252_p0717c20║恭聞般若精要，大乘玄猷。真俗俱忘，單示真空之相。
X63n1252_p0717c21║有無不二，深入法性之源。須臾而破暗還明，剎那而
X63n1252_p0717c22║轉凡成聖。永度諸苦，真證一心。
X63n1252_p0717c23║五大部經恭聞
X63n1252_p0717c24║恭聞法藏分三，經部成五，五千餘卷之大綱，三百餘
X63n1252_p0718a01║會之精要。引群靈於濁土，卓哉最勝之法輪；攝九界
X63n1252_p0718a02║于佛乘，允矣無上之甘露。倘逢斯典，必獲殊休。
X63n1252_p0718a03║預修通用恭聞
X63n1252_p0718a04║恭聞預之時義甚大，修之功用貴先。理事同源，事廢
X63n1252_p0718a05║則其理弗實。因果一致，因立則其果必圓。幸有善利
X63n1252_p0718a06║之堪憑，庶無苦波之胥及。
X63n1252_p0718a07║平安道場大榜結尾（炤事意寫到敘功德完處）
X63n1252_p0718a08║上來所修功德，專為（某）蕩滌前愆，莊嚴後報。今則肅
X63n1252_p0718a09║啟壇場，將修法務，預申露布，普覬風聞。伏願象馭遙
X63n1252_p0718a10║臨，龍車戾止。似陽春之有脚，處處發生；若明月之分
X63n1252_p0718a11║身，家家委炤。謹榜。
X63n1252_p0718a12║又
X63n1252_p0718a13║上來所修功德，專為（某）釋除宿殃，請延新祉。今則法
X63n1252_p0718a14║筵肇建，聖馭將臨。冀私忱之遠孚，布明文以昭告。伏
X63n1252_p0718a15║願諸佛垂愍，萬靈𢌿矜。昏霧廓清，獲覩當天之日月；
X63n1252_p0718a16║祥光奄映，得觀特地之乾坤。謹榜。
X63n1252_p0718a17║薦亡道場大榜結尾
X63n1252_p0718a18║上來所修功德，特為正薦。（某）頓超冥途，往生淨國。今
X63n1252_p0718a19║則佛事方陳，慈光載賁。潔蓬居以侯降，懸墨榜以陳
X63n1252_p0718a20║情。伏願啟方便門，現毗盧境。青黯黯地，掃開萬里之
X63n1252_p0718a21║塵；碧湛湛天，露出千光之日。謹榜。
X63n1252_p0718a22║平安活用榜（先寫伏以鄉貫至所申意者接下）
X63n1252_p0718a23║葢為（某）事，筮取（某）年、（某）月、（某）日，就于（某）處，仗僧啟建
X63n1252_p0718a24║（某）道場一晝夜。潔淨壇宇，陳設供儀。梵音演無上之
X63n1252_p0718b01║宗，法樂奏無生之曲。燈聯寶炬，光冲牛斗之間；香爇
X63n1252_p0718b02║金爐，氣靄煙霞之表。宣揚聖號，而念念集祥；修禮懺
X63n1252_p0718b03║摩，而聲聲滅罪。行平等之檀度，誦秘密之伽陀。普享
X63n1252_p0718b04║聖凡，遍資幽顯。（用前大榜結尾）
X63n1252_p0718b05║薦亡活用榜（先寫伏以鄉貫至所申意者接去）
X63n1252_p0718b06║葢為正薦（某），茲當（某七）之辰，延僧于（某）處，啟建（某）道
X63n1252_p0718b07║場一晝夜。恭清塵宇（在菴中改梵宇），恪備凡儀。燈燭煒煌，香
X63n1252_p0718b08║雲縹緲。法樂和鳴于三界，天花遍布于十方。玉典宣
X63n1252_p0718b09║時，頓破冥關之鑰；金科演處，普開淨國之門。禮懺而
X63n1252_p0718b10║端恪一心，修齋而遍享十界。均資品彚，回向菩提（用前
X63n1252_p0718b11║大榜結尾）。
X63n1252_p0718b12║禮懺誡眾榜文
X63n1252_p0718b13║大道虗玄，真性湛寂。本無生滅之迹，安有罪福之形。
X63n1252_p0718b14║祗因翳眼未除，以故空花亂墜。著境生心，因心造業。
X63n1252_p0718b15║善惡由之逈異，升沉乃爾頓殊。果必有因，似鐵定而
X63n1252_p0718b16║難易。罪本無性，故幻妄而可消。由是諸佛示懺悔之
X63n1252_p0718b17║門，列祖陳懺悔之法。聖凡共稟，今古同遵。歷代高流，
X63n1252_p0718b18║多獲現證。天台智者，因懺而見靈山未散。慈雲懺主，
X63n1252_p0718b19║因懺而獲甘露沁心。或曰：無上大寶，我今已得。或見
X63n1252_p0718b20║普賢蓮花，忽在其手。功利殊常，神應匪一。但法由聖
X63n1252_p0718b21║建，道在人行。故修懺大德，在會勝流，須發無上願，斷
X63n1252_p0718b22║相續心。將當下妄情，一刀兩斷。無始習氣，徹底拔除。
X63n1252_p0718b23║擇火拈香，冥般若之妙行。唱名頂禮，歸菩提之正因。
X63n1252_p0718b24║則本有光明，從茲透露。而百千功德，默自圓成。豈比
X63n1252_p0718c01║有漏之凡因，及半途之小果哉。若視為赴應之會，徒
X63n1252_p0718c02║勤唱誦之勞。七種之禮何歸，五悔之文無謂。非徒虗
X63n1252_p0718c03║檀那之供養，實乃增自己之愆尤矣。茲者特因善緣，
X63n1252_p0718c04║啟茲勝會。但願各竭精心，同依妙範。請為就琢之玉，
X63n1252_p0718c05║毋為躍冶之金。謹榜。
X63n1252_p0718c06║大施食榜
X63n1252_p0718c07║蓋聞：騎牛覔牛，痴錯底安知澇漉；夢蝶非蝶，瞌睡漢
X63n1252_p0718c08║枉自喜歡。著娘袴子謾包纏，借婆衫兒虗禮數。逐艶
X63n1252_p0718c09║隨喧而沒些著實，做模打樣而強作風流。動七情交
X63n1252_p0718c10║戰之戈，磨六賊相攻之刃。心念念牽枝引蔓，口喃喃
X63n1252_p0718c11║著葉安花。費盡幾多經營，弄成許般伎倆。三寸氣纔
X63n1252_p0718c12║方斷絕，七尺軀便莫施為。數堆土塊盡休休，兩帖紙
X63n1252_p0718c13║錢都了了。子喪孫亡無主者，年深歲久有孤墳。自受
X63n1252_p0718c14║恓惶，誰能憐惜？棠開似醉，空迷妃子之魂；荷語還嬌，
X63n1252_p0718c15║漫想仙郎之色。秋雨落兮滴滴，怕到黃昏；冬雪飄兮
X63n1252_p0718c16║紛紛，難禁清夜。惆悵四時之景，凄凉萬種之愁。幸今
X63n1252_p0718c17║夜斋主（某）特為（某事）設齋，做個古籠頭，仗僧宣揚秘
X63n1252_p0718c18║密呪。汝等既已趨赴，當作麼生？獰龍頷下急穿珠，鷄
X63n1252_p0718c19║子殻中緩尋骨。雲門餬餅可啖，便當細嚼細吞；廬陵
X63n1252_p0718c20║米價何如，元是不增不減。切宜自悟，莫被他謾。故榜。
X63n1252_p0718c21║又
X63n1252_p0718c22║葢聞：知生悟死，雖鐵漢也自成灰；逐影迷真，縱金佛
X63n1252_p0718c23║亦難度火。蓋此理大來顯著，奈夫人只自冥頑。求珠
X63n1252_p0718c24║入海費經營，堆玉成山終委棄。投河落井，只自擔當；
X63n1252_p0719a01║塞窟填坑，伊誰顧惜？慘慘于荒寒之野，哀哀于寂寞
X63n1252_p0719a02║之濵。菊徑梅林，側耳吟蟲聲往恨；楊園柳岸，傷心啼
X63n1252_p0719a03║鳥說來由。鳥猿總是知音，蠅蚋常為弔客。以刻為歲，
X63n1252_p0719a04║度日如年。饑喉焦細目生花，瘦骨稜層形類木。個樣
X63n1252_p0719a05║愁端誰告？此中方便難施。幸有今宵斋主（某），特為（某
X63n1252_p0719a06║事）延僧于家，大開解脫之門，聿啟賑濟之會。汝等便
X63n1252_p0719a07║好將自己思量，切莫待他人檢點。遇冤家則各相解
X63n1252_p0719a08║免，聞善法則大家喜歡。心即佛，佛即心，且自回光返
X63n1252_p0719a09║照；色即空，空即色，切莫認假為真。故榜。
X63n1252_p0719a10║小施食榜
X63n1252_p0719a11║凡曰人心，俱有佛性。光明無限，逈超日月之輝；遼廓
X63n1252_p0719a12║難名，遠越虗空之量。奈何奔逐于外境，遽爾自喪其
X63n1252_p0719a13║家珍。六賊之愆益深，三途之苦彌甚。業緣何有，識破
X63n1252_p0719a14║則當下開交；報障本空，迷時而歷劫難免。幸有今宵
X63n1252_p0719a15║斋主（某），特為（某事）延苾蒭僧設酥[酉*宅]供。汝等既來赴
X63n1252_p0719a16║會，切宜肅恭三業，端恪一心。悔從前非，尋今日是。木
X63n1252_p0719a17║札羮、鐵釘飯，正好留心；雲門餅、趙州茶，只須開口。如
X63n1252_p0719a18║違戒約，益取沉淪。自作難違，伊誰之咎？故榜。
X63n1252_p0719a19║又
X63n1252_p0719a20║嗟爾佛子，墮此冥途。苦具固非一端，皆由己作。哀情
X63n1252_p0719a21║豈容盡訴，決非人為。只因一念貪嗔，便爾歷生苦惱。
X63n1252_p0719a22║既知從前錯悞，何須頓足搥胸。要取當下逍遙，急宜
X63n1252_p0719a23║更弦易轍。今宵斋主（某），為（某事）設此斛食。茲逢善會，
X63n1252_p0719a24║須領嘉猷。罪性本空，更有何作何受。妄緣非有，只如
X63n1252_p0719b01║幻生幻滅。倘能悟入一心，便可掀翻九地。若違明訓，
X63n1252_p0719b02║曷出苦輪。莫仍前非，宜存正念。故榜。
X63n1252_p0719b03║禪教平安修懺佛事（疏內切念畢，即入佛事者，此也。喜長者平安修
X63n1252_p0719b04║懺，疏內已詳。）
X63n1252_p0719b05║䖍向。（某）年（某）月（某）日，恭詣淨剎（在家改恭掃塵室），廣請僧伽，
X63n1252_p0719b06║嚴飾壇儀，敷陳供養。瀝一心而發露，勤五體以歸依。
X63n1252_p0719b07║禮諸佛之洪名，罪花頓謝；誦三昧之懺法，業垢悉蠲。
X63n1252_p0719b08║稟金剛之上師，行瑜伽之密典。普施一器之法食，廣
X63n1252_p0719b09║濟六道之煢魂。上來所修功德，專為（某）作淨土因，下
X63n1252_p0719b10║菩提種（隨事改二句）。伏願（用疏內的）。
X63n1252_p0719b11║禪教薦亡修懺佛事
X63n1252_p0719b12║由是恭掃蝸廬（在寺改恭詣精藍），廣延僧侶，嚴淨壇室，追召
X63n1252_p0719b13║亡靈。修三昧之懺文，頓除業垢；設禪悅之法供，普享
X63n1252_p0719b14║聖凡。仍開甘露之法筵，廣濟焦喉之鬼類。梵音舉處，
X63n1252_p0719b15║蓮花開七寶之池；聖號宣時，鐵網碎九幽之獄。上來
X63n1252_p0719b16║所修功德，專薦（某）逈脫業緣，超生淨剎。伏願（接疏內的）。
X63n1252_p0719b17║○頓漸藏通別圓見四教集解。○三乘見上。○
X63n1252_p0719b18║窺測。東方朔傳曰：以管窺天，以蠡測海。○四相。
X63n1252_p0719b19║見起信論。○四心見上。○三空刊定記曰：
X63n1252_p0719b20║一我空，二法空，三俱空。○三障涅槃經曰：一、
X63n1252_p0719b21║煩惱障，二、業障，三、報障。○九界見上。○九橫。
X63n1252_p0719b22║九橫經曰：佛告比丘：有九因緣，命未盡便橫死：一、
X63n1252_p0719b23║不應飯而飯，二、不量食，三、不習食，四、不出食，五、止
X63n1252_p0719b24║熟，六、不持戒，七、近惡知識，八、入里不時，九、可避不
X63n1252_p0719c01║避。○十力見上。○陽春之有脚開元遺事：人
X63n1252_p0719c02║謂宋璟為有脚陽春，言所至之處，如陽春及物也。
X63n1252_p0719c03║○牛斗之間豐城有劒曰干將、莫耶，其光射斗
X63n1252_p0719c04║牛。雷愌得之，張華分其一焉。○翳眼見上。○天
X63n1252_p0719c05║台智者。通載曰：天台智者禪師，諱智顗，字德安，
X63n1252_p0719c06║姓陳氏，頴川人。詣光州大蘇山南嶽禪師受業心
X63n1252_p0719c07║觀，乃於北山行法華三昧。始住三夕，誦至藥王品
X63n1252_p0719c08║心緣苦行，至是真精進句，解悟便發。見共思師處
X63n1252_p0719c09║靈鷲山七寶淨土，聽佛說法，思為印可。後師躬率
X63n1252_p0719c10║禪門，行光明懺。○慈雲懺主天竺慈雲法師遵
X63n1252_p0719c11║式，字知白，葉氏，台州寧海人。母王氏，夢嚥明珠而
X63n1252_p0719c12║生。稍長，不樂隨兄為賈，潛往東掖山出家。年二十，
X63n1252_p0719c13║往禪林受具。明年，習律學于守初。式繼入國清普
X63n1252_p0719c14║賢像前，燼一指，誓傳天台之教。○七種之禮法
X63n1252_p0719c15║苑珠林曰：一我慢禮，二求名禮，三身心禮，四發智
X63n1252_p0719c16║清淨禮，五徧入法界禮，六正觀修誠禮，七實相平
X63n1252_p0719c17║等禮。○五悔之文天台四教儀曰：一懺悔，二勸
X63n1252_p0719c18║請，三隨喜，四回向，五發願。○躍冶之金莊子曰：
X63n1252_p0719c19║今大冶鑄金，金踊躍曰：我且必為鏌鎁。大冶必以
X63n1252_p0719c20║為不祥之金。○騎牛覔牛會元曰：長慶大安禪
X63n1252_p0719c21║師參百丈，禮而問曰：學人欲求識佛，何者即是？丈
X63n1252_p0719c22║曰：大似騎牛覔牛。○夢蝶非蝶見上。○犯子之
X63n1252_p0719c23║魂。楊妃傳曰：明皇登沉香亭，召楊妃。妃被酒新
X63n1252_p0719c24║起，命力士從侍兒扶腋而至。明皇笑曰：此真海棠，
X63n1252_p0720a01║睡未足耶？○獰龍頷下莊子曰：河上有家貧恃
X63n1252_p0720a02║緯蕭而食者，其子沒於淵，得千金之珠，其父謂其
X63n1252_p0720a03║子曰：取石來鍛之，夫千金之珠，必在九重之淵，而
X63n1252_p0720a04║驪龍頷下，子能得珠者，必遭其睡也，使驪龍而寤，
X63n1252_p0720a05║子尚奚微之有哉。註：緯，織也，蕭，蘆草也。○雲門餬
X63n1252_p0720a06║餅。雲門因僧問：如何是超佛越祖之談？師云：餬
X63n1252_p0720a07║餅。○廬陵米價會元青原思章。僧問：如何是佛
X63n1252_p0720a08║法大意？師云：廬陵米作什麼價？○六賊。○苾蒭。
X63n1252_p0720a09║並見上。○木札羮鐵釘飯會元曰：肯堂彥充禪
X63n1252_p0720a10║師首參大愚宏智正堂大圓，後聞東林謂眾曰：我
X63n1252_p0720a11║此間別無玄妙，祇有木札羮、鉄釘飯，任汝齩嚼。○
X63n1252_p0720a12║蝸廬。見上。
X63n1252_p0720a13║道場聯
X63n1252_p0720a14║門聯
X63n1252_p0720a15║樓閣弘開，天瑞漫隨猊座下。
X63n1252_p0720a16║旛花交映，佛光遠向鷲峰來。
X63n1252_p0720a17║法雨洒時，塵世于今皆淨國。
X63n1252_p0720a18║佛光臨處，道場何事不西方。
X63n1252_p0720a19║無門乃解脫之門，南北東西，祇要識個路頭入處。
X63n1252_p0720a20║非心即自心之佛，天人鬼畜都來，同一鼻孔通風。
X63n1252_p0720a21║挽靈
X63n1252_p0720a22║天地客，途亭坐。見往來，多少客。
X63n1252_p0720a23║春秋人道磨。行驚旋復幾何人。
X63n1252_p0720a24║勘破斷常心，任你百年渾是夢。
X63n1252_p0720b01║了知生滅事，看渠世界總如漚。
X63n1252_p0720b02║幻夢幾何，門外白雲生復滅。
X63n1252_p0720b03║禪心無住，峰頭明月去還來。
X63n1252_p0720b04║了知覺性絕往還，示滅本來歸寂滅。
X63n1252_p0720b05║勘破閻浮都幻化，有生脫却證無生。（以上俱僧用。）
X63n1252_p0720b06║椿樹忽凋，芝萼雙雙歸大覺。
X63n1252_p0720b07║蓮花正茂，金渠朵朵現全身（父）。
X63n1252_p0720b08║秋色滿林巒，誰謂椿容暗改。
X63n1252_p0720b09║愁雲彌院落，頓令桂子深悲（秋間父用）。
X63n1252_p0720b10║戲彩無從，寂寂萱堂成夜夢。
X63n1252_p0720b11║擇隣何托？紛紛蘭苑動秋風（母）。
X63n1252_p0720b12║熊膽味難忘，愁聽杜䳌啼。夜月。
X63n1252_p0720b13║機系聲暫歇，忍看弱木動春風（母）。
X63n1252_p0720b14║結髮情空，望斷歸雲徒化石。
X63n1252_p0720b15║𦘕眉事別，夢回拜月只空亭（夫出外妻亡）。
X63n1252_p0720b16║䑛犢愛難亡，對境時憂心益痛。
X63n1252_p0720b17║篋書香乍散，傷情處，血唳何窮（子）。
X63n1252_p0720b18║泰山俄頹，萬壑悲雲添別恨；
X63n1252_p0720b19║東床發嘆，千秋暗雨續離音（岳父）。
X63n1252_p0720b20║佛日炤瑤函，百寶光中呈瑞色。
X63n1252_p0720b21║檀煙籠月相千花。臺畔繞祥雲。
X63n1252_p0720b22║五部多羅，體性元空，徹底翻來無隻字。
X63n1252_p0720b23║一切功德，自心本具，全身拶入有千祥（完經）。
X63n1252_p0720b24║華藏莊嚴等太虗，悟入者三身圓顯。
X63n1252_p0720c01║雷音普震週沙界，獲聞處、四德全彰。
X63n1252_p0720c02║瞻花座而禮慈容，須要逢渠真面目。
X63n1252_p0720c03║擊金鐘而歌梵唄，休教昧却反聞機。
X63n1252_p0720c04║法雨入萱林，春色映華堂之錦。
X63n1252_p0720c05║慈風飄桂蕚，天香接碧沼之蓮（子為母修福）。
X63n1252_p0720c06║若據底事，不涉修成，何須轉經禮佛？
X63n1252_p0720c07║曲為今時，豈無方便，正好酌水献花。
X63n1252_p0720c08║眾會
X63n1252_p0720c09║不二門開共入時，天空海濶。
X63n1252_p0720c10║同歸路闢，並遊處、日煖風和。
X63n1252_p0720c11║慶壽
X63n1252_p0720c12║瑞氣擁南山，一朵曇花開壽域。
X63n1252_p0720c13║祥雲扶曉日，千年玄鶴舞華辰。
X63n1252_p0720c14║禮千佛
X63n1252_p0720c15║感應難思。三世不離于當念，更說甚、若逢不逢。
X63n1252_p0720c16║往來無迹，十方同現于毫端。直須忘能禮所禮，
X63n1252_p0720c17║上元
X63n1252_p0720c18║千門燈火夜嬋娟。熾盛光。如來特垂隻手。
X63n1252_p0720c19║十里綺羅春，富貴大莊嚴。菩薩現出全身。
X63n1252_p0720c20║九陌笙歌九陌春，共慶太和之景。
X63n1252_p0720c21║千家燈火千家月，長嬉不夜之天。
X63n1252_p0720c22║中元
X63n1252_p0720c23║聚僧力以報親恩，暗室喜千燈之耀。
X63n1252_p0720c24║依佛慈以修懺法，寒崖回萬劫之春。
X63n1252_p0721a01║誰人無親，也是男是女，大家齊辦肯心。
X63n1252_p0721a02║那個非佛乎？同號同名，管取一時受記。（眾會）
X63n1252_p0721a03║完報母斋
X63n1252_p0721a04║功德林中，萱草艶長春之色。
X63n1252_p0721a05║血盆池內，蓮花開不斷之香。
X63n1252_p0721a06║華嚴堂諷經
X63n1252_p0721a07║八十一卷真詮，須知本來具足。
X63n1252_p0721a08║五十三員知識，不妨直下同參。
X63n1252_p0721a09║薦亡
X63n1252_p0721a10║觀罪性之本空，抒乾大海成金地。
X63n1252_p0721a11║悟淨邦之不遠，扭合虗空架鉄橋。
X63n1252_p0721a12║甘露方濡，頓使花輪開五色。
X63n1252_p0721a13║法雷驟震，直教鉄網碎千重。
X63n1252_p0721a14║業鏡臺前，一筆春風吹宿霧。
X63n1252_p0721a15║琰魔界裡，三乘法雨蕩昏塵（五旬）。
X63n1252_p0721a16║迷處即幽闢，須假破幽之炬。
X63n1252_p0721a17║悟來成淨國，安庸入淨之舟（六旬）。
X63n1252_p0721a18║浴佛
X63n1252_p0721a19║佛體無生，應機而度。六道之生，方知妙權莫測。
X63n1252_p0721a20║法身何垢，設化而滌萬靈之垢，始覺玄澤恒滋。
X63n1252_p0721a21║佛成道日
X63n1252_p0721a22║六載辛勤，纔見明星無箇事。
X63n1252_p0721a23║一朝勘破，悔來雪嶺太多生。
X63n1252_p0721a24║祈嗣
X63n1252_p0721b01║祖有百世之禋，非索震何以嗣其事？
X63n1252_p0721b02║佛妙二來之應，冀幹蠱始克振其家。
X63n1252_p0721b03║禱尼有吉，巳欣擎掌上之一珠。
X63n1252_p0721b04║跨竈多祥，猶願舞庭前之三鳳。
X63n1252_p0721b05║保官事
X63n1252_p0721b06║事弗慎謀，已愧爽盟于刻木。
X63n1252_p0721b07║孚而有窒，惟願借廕于甘棠。
X63n1252_p0721b08║始而有言，實僅質有孚之窒。
X63n1252_p0721b09║中乃逢吉，願永安無訟之休。（還愿）
X63n1252_p0721b10║客商出外
X63n1252_p0721b11║地上流泉，首思涉川之利濟。
X63n1252_p0721b12║日中聚貨，唯冀登壟之成謀。
X63n1252_p0721b13║官員赴任保安
X63n1252_p0721b14║客路無虞，萬里祥雲隨日轉。
X63n1252_p0721b15║官衙多慶，九天恩露及時濡。
X63n1252_p0721b16║謝雨
X63n1252_p0721b17║望望惜雨乾，久苦朱輪之赫赫。
X63n1252_p0721b18║鱗鱗致雲起，喜看銀竹之垂垂。
X63n1252_p0721b19║禳火
X63n1252_p0721b20║抱火未然，實切于隣之慮。
X63n1252_p0721b21║遇災知懼，容先徹土之防。
X63n1252_p0721b22║結制
X63n1252_p0721b23║一期內奪來髻上之珠，直堪陶凡鑄聖。
X63n1252_p0721b24║四眾中指出臺前之月，管取鑑地輝天。
X63n1252_p0721c01║流功德海于無何有之鄉，莖草咸沾化雨。
X63n1252_p0721c02║立光明幢于不思議之境，幽嵓並荷慈輝。
X63n1252_p0721c03║諷經通用
X63n1252_p0721c04║如是我聞前，更有打前一句，掀翻此句，直使燈籠點
X63n1252_p0721c05║額，露柱揚眉，那個眾生未成佛？
X63n1252_p0721c06║信受奉行後，猶有末後一關。透過此關，儘教酥酪為
X63n1252_p0721c07║河，黃金作地，誰家淨土不唯心？
X63n1252_p0721c08║丈室
X63n1252_p0721c09║七尺枯藤雲外倚，　　一燈懸祖燄。
X63n1252_p0721c10║一枝朽拂月中揮。　　半榻臥秋風。
X63n1252_p0721c11║長披一衲傲溪山，那問雲舒雲捲。
X63n1252_p0721c12║只捻數珠消歲月，誰知花落花開。
X63n1252_p0721c13║客堂
X63n1252_p0721c14║相逢須向機前鑑，　　已到方知格外玄。
X63n1252_p0721c15║十方堂
X63n1252_p0721c16║佛法似大冶紅爐，是鐵皆堪鑄。
X63n1252_p0721c17║禪衲如孤雲野鶴，何天不可飛？
X63n1252_p0721c18║佛殿
X63n1252_p0721c19║敷陳物色作莊嚴，即莊嚴離莊嚴，當下便登寶所。
X63n1252_p0721c20║劈破虗空呈相好。非相好，名相好，現前頓見如來。
X63n1252_p0721c21║無邊誓願海，合百千香水而莫況其深，故九界咸資
X63n1252_p0721c22║聖澤。
X63n1252_p0721c23║無盡光明幢，併萬億日月而難並其炤，故十方悉耀
X63n1252_p0721c24║慈輝。
X63n1252_p0722a01║淨業堂
X63n1252_p0722a02║一念頓空，方許渠彌陀出現。
X63n1252_p0722a03║諸塵本寂，須知我淨土全彰。
X63n1252_p0722a04║觀音閣
X63n1252_p0722a05║真觀炤處，諸苦從來本空，是則名為自在之功，常常
X63n1252_p0722a06║救苦。
X63n1252_p0722a07║正法明時，眾生久已成佛，此乃識得普門之業，處處
X63n1252_p0722a08║利生。
X63n1252_p0722a09║窓外月窺松，色色盡呈真般若。
X63n1252_p0722a10║檻前風響竹聲聲。都入大圓通。
X63n1252_p0722a11║三門
X63n1252_p0722a12║諸天花雨翠微中，嗅著更須仔細。
X63n1252_p0722a13║徧地金繩蒼藹裡，行來切莫遲疑。
X63n1252_p0722a14║世態莫須猜，剎畔浮雲依落炤。
X63n1252_p0722a15║禪機如可覔，溪中皎月帶孤帆。
X63n1252_p0722a16║祖師堂
X63n1252_p0722a17║少室庭前，千丈白雲寒立雪。
X63n1252_p0722a18║黃梅林裡，一輪明月夜傳衣。
X63n1252_p0722a19║伽藍堂
X63n1252_p0722a20║開遮有妙權，直使僧倫歸覺域。
X63n1252_p0722a21║順逆多方便。潛扶聖化浹凡區。
X63n1252_p0722a22║韋陀祠
X63n1252_p0722a23║密運神功開覺路，　　逆行慈忍衛僧園。
X63n1252_p0722a24║雲堂
X63n1252_p0722b01║五觀若明金易化，　　喫茶要識茶中有骨。
X63n1252_p0722b02║三心未了水難消。　　喫飯須得，飯裡有渣。
X63n1252_p0722b03║○椿容○桂子○戲彩○萱堂並見上。○擇隣。
X63n1252_p0722b04║古列女傳曰：孟軻之母，其舍近墓，軻嬉戲為墓間
X63n1252_p0722b05║之事，乃徙舍市旁，其嬉戲乃賈人之事，復徙舍學
X63n1252_p0722b06║傍，其嬉戲乃設俎豆，進退揖遜，母曰：此真可以居
X63n1252_p0722b07║子矣，孟子學業而歸，母問何所至，孟子自若也，母
X63n1252_p0722b08║以刀斷機曰：子之廢學，若吾斷機，孟子懼，勤學不
X63n1252_p0722b09║忽。○熊膽唐柳仲郢母善訓子，仲郢嗜學，常命
X63n1252_p0722b10║粉苦參、黃連、熊膽和為丸，使夜嚼助勤。○結髮。
X63n1252_p0722b11║謂夫妻曰：依依結髮之情。蘇武詩：結髮為夫婦，恩
X63n1252_p0722b12║義兩不疑。○化石神異記曰：武昌山北一貞婦，
X63n1252_p0722b13║送其夫從役至此山，立望其夫死化石。○𦘕眉。
X63n1252_p0722b14║前漢張敞，字子高，平陽人。為婦𦘕眉。長安中，傳張
X63n1252_p0722b15║京兆眉憮，有司以奏。宣帝問之，對曰：臣聞閨房之
X63n1252_p0722b16║內，夫婦之私，有過於𦘕眉者。上愛其能，弗備責也。
X63n1252_p0722b17║○䑛犢。○泰山。○東床。○梵唄。○明星。○雪嶺。○
X63n1252_p0722b18║索震。○幹蠱。○禱尼。○掌上珠。○跨竈。並見上。
X63n1252_p0722b19║○三鳳後賈彪傳曰：彪兄弟三人並有高名，而
X63n1252_p0722b20║彪最優，故天下稱之曰賈氏三鳳。○刻木。○甘棠。
X63n1252_p0722b21║○涉川。○日中聚貨。○登壟。○銀竹。○抱火。並
X63n1252_p0722b22║見上。○無何有之鄉莊子註：言造化自然，至道
X63n1252_p0722b23║之中，自有可樂之地也。○金繩見上。○立雪。
X63n1252_p0722b24║魏神光學解冠世，達磨大師自西域至，往師之，磨
X63n1252_p0722c01║未甞與語。一夕大雪，光立庭砌，及曉，雪過其膝。後
X63n1252_p0722c02║傳法為二祖。○傳衣見上。
X63n1252_p0722c03║續錄
X63n1252_p0722c04║崇禎皇帝遐升禮懺表
X63n1252_p0722c05║伏以貞元運變，古今之局何常；天澤分彰，上下之名
X63n1252_p0722c06║素定。寸心具不磨之義，大易有無妄之災。欲効犬馬
X63n1252_p0722c07║之微忠，聊申蟻蜂之薄悃。（臣某）等誠惶誠恐，稽首頓
X63n1252_p0722c08║首上言：竊惟域中首崇三大，敢忘修敬之心；釋典猶
X63n1252_p0722c09║重四恩，深懷報德之念。蠉飛蠕動，誰能背化日光天；
X63n1252_p0722c10║㵎草嵓花，亦盡沾和風甘雨。普天在宥，易地歸仁。茲
X63n1252_p0722c11║葢伏遇　皇帝陛下，神明天縱，英武性成。視民如傷，
X63n1252_p0722c12║類周文之至德；律身以儉，同夏禹之丕謨。夫何國運
X63n1252_p0722c13║方衰，遂爾天災洊至。百千萬變，拮据惟屬於　一人；
X63n1252_p0722c14║一十七年，焦勞豈紓于半日。痛丁陽九之厄，苦遭龍
X63n1252_p0722c15║亢之殃。禍起潢池，叛賊布袵金之綱；機深社鼠，逆璫
X63n1252_p0722c16║開授首之門。致使龍馭驟升，棄萬機而弗顧；天容益
X63n1252_p0722c17║邈，悲九土之何依。（某）等田衣賤品，髠髮遺氓。痴蠢何
X63n1252_p0722c18║知，出俗甘同于野鹿；貧寒苟活，無家實類于飄蓬。借
X63n1252_p0722c19║潤恩波，愧寸長之無補；偷生草野，欲百贖而何從。徒
X63n1252_p0722c20║有梵竺之科，少殫緇流之敬。上仗佛天之洪願，下集
X63n1252_p0722c21║僧行之精誠。七日勤渠，演梁皇之懺法；午夜秘密，行
X63n1252_p0722c22║古佛之瑜伽。用茲善因，上嚴　聖駕。伏願睿德日隆，
X63n1252_p0722c23║天禧益盛。遊神金闕，還映佛日于諸天；毓德蓮臺，仍
X63n1252_p0722c24║播皇仁于九有。再祈勿靳宜照之光，仍𢌿否傾之吉。
X63n1252_p0723a01║廓清妖孽，重見宇宙之清寧；默鞏皇圖，共喜山河之
X63n1252_p0723a02║帶礪。（臣某）無任瞻天仰聖，激切屏營之至。謹具表稱
X63n1252_p0723a03║進以聞。
X63n1252_p0723a04║○天澤易履卦象曰：上天下澤，履。君子以辯上下，
X63n1252_p0723a05║定民志。傳：天在上，澤居下，上下之正理也。人之所
X63n1252_p0723a06║履當如是，故取其象而為履。君子觀履之象，以辯
X63n1252_p0723a07║別上下之分，以定其民志。夫上下之分明，然後民
X63n1252_p0723a08║志有定。民志定，然後可以言治。民志不定，天下不
X63n1252_p0723a09║可得而治也。古之時，公卿大夫而下，位各稱其德，
X63n1252_p0723a10║終身居之，得其分也。○不磨論語曰：不曰堅乎，
X63n1252_p0723a11║磨而不磷。○無妄之災見上。○犬馬微忠異
X63n1252_p0723a12║苑曰：符堅為慕容冲所襲，堅馳騧馬，墮而落㵎，追
X63n1252_p0723a13║兵幾及，計無由出。馬即踟蹰臨㵎，垂鞚與堅，堅不
X63n1252_p0723a14║能及，馬又跪授焉。堅攀之，得岸而走。盧江幽明錄
X63n1252_p0723a15║曰：華隆好獵，畜一犬，號的尾，出入自隨。隆後至江
X63n1252_p0723a16║邊伐荻，忽為大蛇圍繞周身，犬見便咋蛇，蛇死，隆
X63n1252_p0723a17║僵無所知。犬彷徨涕泣，還船復反草中。同伴怪所
X63n1252_p0723a18║以，隨往，見隆悶絕。將歸家二日，犬為不食，隆復蘇，
X63n1252_p0723a19║始進飯。由是隆愈愛惜，同于親戚。○蟻蜂薄悃。
X63n1252_p0723a20║南越志曰：元嘉元年，建安郡山賊百餘人掩破郡
X63n1252_p0723a21║治，抄掠百姓資產子女，遂入府庫掠財寶。先是，郡
X63n1252_p0723a22║公養蜂，別置一室。賊破戶，忽有蜜蜂數萬頭，從衣
X63n1252_p0723a23║簏同時噬螫群賊，身首腫痛，兩眼盲合，先諸所掠，
X63n1252_p0723a24║皆棄而走。蟻悃之事見上。○蠉飛蠕動淮南原
X63n1252_p0723b01║道訓曰：蠉飛蠕動，待而後生。註：蠉音宣，蠕音軟，虫
X63n1252_p0723b02║行動貌。○在宥莊子曰：聞在宥天下，不聞治天
X63n1252_p0723b03║下也。註：在者，優游自在之意。宥者，寬容自得之意。
X63n1252_p0723b04║○易地見上。○天縱論語：子貢曰：固天縱之
X63n1252_p0723b05║將聖。註：縱猶肆也，言不為限量也。○視民如傷。
X63n1252_p0723b06║孟子曰：文王視民如傷。○律身以儉論語：子曰：
X63n1252_p0723b07║禹，吾無間然矣。菲飲食而致孝乎鬼神，惡衣服而
X63n1252_p0723b08║致美乎黻冕，卑宮室而盡力乎溝洫。禹，吾無間然
X63n1252_p0723b09║矣。○拮据詩鴟鴞曰：予手拮据。註：拮据，手口共
X63n1252_p0723b10║作之貌。○陽九之厄左太仲吳都賦曰：徇蹲鴟
X63n1252_p0723b11║之沃，則以為世。濟陽九。劉曰：易無妄曰：災氣有九，
X63n1252_p0723b12║陽阨一元之中，四千六百一十七歲，有九阨，陽阨
X63n1252_p0723b13║五，陰阨四，合為九。○龍亢之殃易乾卦：上九，亢
X63n1252_p0723b14║龍有悔。象曰：亢龍有悔，盈不可久也。○袵金中
X63n1252_p0723b15║庸曰：衽金革，死而不厭，北方之強也，而強者居之。
X63n1252_p0723b16║註：衽，席也。金，戈兵之屬。革，甲冑之屬。北方風氣剛
X63n1252_p0723b17║勁，故以果敢之力勝人為強，強者之事也。○社鼠。
X63n1252_p0723b18║齊景公問晏子曰：為人何患？曰：患社鼠。出切於
X63n1252_p0723b19║外，入託於社，灌之恐壞墻，薰之恐燒木。今君之左
X63n1252_p0723b20║右，出則賣君以効利，入則託君以避害，此社鼠之
X63n1252_p0723b21║患也。○龍馭史封禪書曰：黃帝採首山銅，鑄鼎
X63n1252_p0723b22║於荊山下，鼎成，有龍垂胡髯，下迎黃帝，黃帝上騎，
X63n1252_p0723b23║群臣後宮從上者七十餘人，餘小臣不得上。○百
X63n1252_p0723b24║贖。○否傾。○清寧。並見上。○山河帶礪前功
X63n1252_p0723c01║臣表序封爵之誓曰：使黃河如帶，泰山若礪，以永
X63n1252_p0723c02║存，爰及苗裔。○屏營楊子註曰：旁皇，失措之貌。
X63n1252_p0723c03║又上佛疏
X63n1252_p0723c04║伏以堯天久運，八紘載覆育之恩；舜日驟沉，四海失
X63n1252_p0723c05║依怙之主。思修報國之典，聊陳用禴之誠。竊惟（某）四
X63n1252_p0723c06║依托活，六事隨身。山密林深，甘作釋氏之子；天高地
X63n1252_p0723c07║厚，容為聖世之民。躍冶頑金，亦是乾坤之陶鑄；不材
X63n1252_p0723c08║凡木，誰非雨露之資成。歌帝力而未能，沐皇仁而思
X63n1252_p0723c09║報。雖乏股肱効忠之力，尚有晨昏致祝之勤。夫何禍
X63n1252_p0723c10║起綠林，敢揮戈而犯闕；變生宮掖，忍鬻國而啟關。驚
X63n1252_p0723c11║軒轅之上昇，徒仰龍車而莫及；悲放勳之徂落，欲攀
X63n1252_p0723c12║天仗而無從。鬼哭神號，孤憤上干于白日；天崩地裂，
X63n1252_p0723c13║深痛直徹于赤心。空懷寸草之哀誠，罔答三春之大
X63n1252_p0723c14║化。用遵古皇遺範，特申虎拜之恭；徧舉善逝洪名，屢
X63n1252_p0723c15║罄嵩呼之悃。提瑜伽之秘印，雨法財于空中；顯紇哩
X63n1252_p0723c16║之妙光，破鐵城於地下。修茲圭撮之微善，仰答洪濛
X63n1252_p0723c17║之巨恩。伏願天祚彌隆，皇居仍固。神威廣運，再造不
X63n1252_p0723c18║壞之河山；睿德益昌，重揭大明之日月。挽回殺運，躋
X63n1252_p0723c19║蒼生于仁壽之天；殲滅妖氛，轉洪鈞于清寧之宇。（某）
X63n1252_p0723c20║無任激切懇禱之至，謹具疏上奏以聞。
X63n1252_p0723c21║○依怙○用禴之誠並見上○四依四分律藏
X63n1252_p0723c22║曰：一、著糞掃衣，二、常行乞食，三、樹下坐，四、用陳腐
X63n1252_p0723c23║藥。○六事謂一、衣，二、鉢，三、坐具，四、紙被，五、拂子，
X63n1252_p0723c24║六、手鑪。○躍冶頑金見上。○歌帝力壤父者，
X63n1252_p0724a01║堯時人，年五十而擊壤於道中，觀者曰：大哉，帝之
X63n1252_p0724a02║德也！壤父曰：吾日出而作，日入而息，鑿井而飲。○
X63n1252_p0724a03║股肱効忠。書益稷：帝曰：臣作朕股肱耳目，予欲
X63n1252_p0724a04║左右有民，汝翼。註：君，元首也。君資臣以為助，猶元
X63n1252_p0724a05║首須股肱耳目以為用也。○綠林古今合錄曰：
X63n1252_p0724a06║天鳳四年丁丑，莽性躁擾，法令煩苛，繇役煩劇，旱
X63n1252_p0724a07║蝗相仍，獄詔不決，吏旁緣侵刻，富者不能自保，貧
X63n1252_p0724a08║者無以自存，於是並起為盜賊。荊州新市人王匡、
X63n1252_p0724a09║王鳳、南陽馬武、頴川王常、成丹共聚藏於綠林山
X63n1252_p0724a10║中，至八千人。○軒轅上昇見上。○放勳徂落。
X63n1252_p0724a11║書舜典曰：二十有八載，帝乃殂落。註：殂落，死也。○
X63n1252_p0724a12║孤憤。陸機辯亡論曰：雖忠臣孤憤，列士效死，將
X63n1252_p0724a13║奚救哉！○干于白日史荊軻傳曰：軻為燕太子
X63n1252_p0724a14║丹謀刺秦王，于時白虹貫白日。○寸草三春見
X63n1252_p0724a15║于上。○虎拜詩江漢曰：虎拜稽首。注：虎，召穆公
X63n1252_p0724a16║名也。○嵩呼見上。○圭撮前律曆志曰：不失
X63n1252_p0724a17║圭撮。註：應劭曰：圭，自然之形，陰陽之始。四圭曰撮，
X63n1252_p0724a18║三指撮之。○清寧見上。
X63n1252_p0724a19║聞賊勢猖獗諷經護國疏
X63n1252_p0724a20║皷山涌泉禪寺傳法住持比丘（某），謹卜今年三月朔
X63n1252_p0724a21║旦，躬率僧眾，諷誦仁王護國經二十四部，祈靖宼氛，
X63n1252_p0724a22║以綿　國祚者。伏以勢居坎𮃼，誰為出險之援；禍至
X63n1252_p0724a23║堅氷，安得回春之力。仰干大覺，俯𢌿洪慈。切念（某）誕
X63n1252_p0724a24║躬塵世，寄跡空門。木食草衣，滴水悉濡於聖澤；岩居
X63n1252_p0724b01║穴處，寸土並覆於天庥。捐頂踵而難酧，捧涓埃而莫
X63n1252_p0724b02║報。何意日中之運，遽逢薄蝕之災。饑饉洊臻，老稚盡
X63n1252_p0724b03║轉於溝壑；干戈數起，士農半入於潢池。鯨波未靖於
X63n1252_p0724b04║海南，鐵馬正驕於塞北。中原板蕩，陣雲染戰血成黃；
X63n1252_p0724b05║全楚陸沈，原草將枯骨同白。秦關既破，兵投刃而鼠
X63n1252_p0724b06║奔；晉險亦逾，官奉檄而草偃。害將及乎宗社，勢必迫
X63n1252_p0724b07║於神京。近因南北之耗不通，以致上下之憂特甚。緇
X63n1252_p0724b08║衣既弱，徒懷獻曝之誠；佛德可憑，恭宣護國之典。伏
X63n1252_p0724b09║願金輪永鎮，鼇極甞安。鋒鏑頓消，四郊之呻吟驟息；
X63n1252_p0724b10║宼兵遠遁，萬姓之疲困盡紓。日月代明，長懸無外之
X63n1252_p0724b11║炤；地天交泰，共釀太和之休。匝地而大有書年，普天
X63n1252_p0724b12║而太平垂象。（某）無任激切懇禱之至。
X63n1252_p0724b13║○居坎𮃼易習坎：初六，習坎，入于坎𮃼，凶。傳：初以
X63n1252_p0724b14║陰柔居坎險之下，𮃼坎中之陷處，已在習坎中，更
X63n1252_p0724b15║入坎𮃼，其凶可知。○至堅氷易坤初六：履霜堅
X63n1252_p0724b16║氷至。傳：履霜則當知陰漸盛而至堅氷矣。猶小人
X63n1252_p0724b17║始雖甚微，長則至於盛也。○頂踵○涓埃並見
X63n1252_p0724b18║上。○日中易：豐，亨。王假之，勿憂，宜日中。彖曰：日
X63n1252_p0724b19║中則昃，月盈則食。天地盈虗，與時消息。○薄蝕之
X63n1252_p0724b20║災。唐類函曰：日月薄食，天地之災。○轉溝壑。
X63n1252_p0724b21║孟子曰：凶年饑歲，君之民老弱轉乎溝壑。○板蕩。
X63n1252_p0724b22║毛詩註曰：板板，反也。蕩蕩，法度廢壞貌。○獻曝
X63n1252_p0724b23║之誠。見上。○鼇極列子曰：昔者女媧氏鍊五
X63n1252_p0724b24║色石以補天闕，斷鼇足以立四極。○地天交泰。
X63n1252_p0724c01║易泰彖曰：泰，小往大來，吉亨。則是天地交而萬物
X63n1252_p0724c02║通也。○大有○垂象並見上。
X63n1252_p0724c03║中元普度疏為顧兵憲作
X63n1252_p0724c04║伏以聖典弘開，值諸　佛歡喜之日；心精仰格，効大
X63n1252_p0724c05║慈兼濟之仁。用滌昔日之愆尤，普㧞幽關之苦毒。欲
X63n1252_p0724c06║修善果，必假凡儀。今據某處信官某，切念業風飄動，
X63n1252_p0724c07║智月昏迷。居官日久，難無悞殺之冤；任事孔艱，亦有
X63n1252_p0724c08║過傷之咎。況值殺運之遘臨，備覩斯民之塗炭。橫尸
X63n1252_p0724c09║遍野，一任鼠噉鴉食；白骨連天，儘教風吹日炙。殺戮
X63n1252_p0724c10║之災未息，洚水之禍併生。田廬半入于波濤，士女多
X63n1252_p0724c11║化為魚鱉。要出九幽之劇苦，須憑　三寶之洪慈。由
X63n1252_p0724c12║是謹卜某年七月某日，就於某寺，啟建中元賑幽拔
X63n1252_p0724c13║苦道場七晝夜，頂禮梁皇懺法二十四部。清晨諷演
X63n1252_p0724c14║秘章，嚴淨壇宇。祈　天將之冥力，俯鎮魔軍；叩　普
X63n1252_p0724c15║賢之願王，下臨象馭。多生罪相，歷十卷以敷揚；　萬
X63n1252_p0724c16║德洪名，極一心而頂禮。摘葵烹茗，聊以陳及物之儀；
X63n1252_p0724c17║酌水焚檀，僅以彰盈缶之敬。既畢懺摩之典，仍演地
X63n1252_p0724c18║藏之文。日午廣設三德之香饈，普享十方之僧寶。至
X63n1252_p0724c19║於紅輪西墜，皎月東升，延金剛上師高登法座，運瑜
X63n1252_p0724c20║伽密旨，廣布玄功。法食雲屯，饑虗之苦頓息；甘露雨
X63n1252_p0724c21║霪，焰熱之䖈驟除。惟茲微誠，仰冀慈鑑。伏願沉魂滯
X63n1252_p0724c22║魄，假懺力以超升；業鎻罪花，賴呪功而頓謝。黃金殿
X63n1252_p0724c23║內，常瞻紫磨之容；碧沼波心，時聽苦空之偈。再祈信
X63n1252_p0724c24║官某，介爾景福，錫之大年。常熈茂績之光，益隆天寵；
X63n1252_p0725a01║快覩榮遷之命，廣膺殊休。繁祉集於盈門，如川方至；
X63n1252_p0725a02║善慶流之奕世，似日常升。某不勝瞻仰　金容，投誠
X63n1252_p0725a03║懇禱之至。
X63n1252_p0725a04║○塗炭尚書註曰：塗，泥也。炭，火也。桀為民主，而反
X63n1252_p0725a05║行昏亂，陷民於塗炭，既失其所以為主矣。○殺戮。
X63n1252_p0725a06║書呂刑曰：殺戮無辜。○洚水孟子曰：當堯之
X63n1252_p0725a07║時，天下猶未平，洚水橫流，汜濫於天下。○士女多
X63n1252_p0725a08║化為魚鼈。左昭元年：劉子曰：美哉禹功，明德遠
X63n1252_p0725a09║矣。微禹，吾其魚乎！○象馭。○盈缶。○天寵。○如川
X63n1252_p0725a10║方至。○奕世。○似日常升。並見上。
X63n1252_p0725a11║
X63n1252_p0725a12║禪林疏語考證卷之四（終）
X63n1252_p0725a13║
X63n1252_p0725a14║
X63n1252_p0725a15║
X63n1252_p0725a16║禪林疏語者，明永覺禪師所撰也。而此書中多用事
X63n1252_p0725a17║實，是以（予）偶考一二，自書鋟梓。如其闕誤，俟來哲云。
X63n1252_p0725a18║沙門超然書于逍遙軒