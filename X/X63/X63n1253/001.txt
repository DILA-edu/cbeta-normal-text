X63n1253_p0725b01║
X63n1253_p0725b02║
X63n1253_p0725b03║
X63n1253_p0725b04║
X63n1253_p0725b05║No. 1253-A
X63n1253_p0725b06║ 白雲祖師初學記序
X63n1253_p0725b07║
X63n1253_p0725b08║初學記者，白雲祖師清覺之所作也。覺公以先聖之
X63n1253_p0725b09║後，為瞿曇之學，文字語言，所以開羣迷，引後進，發揚
X63n1253_p0725b10║三乘十地之要，使之入佛知見，惟恐人不為佛，其心
X63n1253_p0725b11║切切如此。夫人生而靜，天之性也；感於物而動，性之
X63n1253_p0725b12║情也。生而靜，故各具此靈明知覺之妙；感而動，故皆
X63n1253_p0725b13║有障菽流蕩之失。釋氏有憂之，祛其障蔽，返其流蕩，
X63n1253_p0725b14║或勸或誘，或怖或證，使歸於一乘。然而六道眾生，波
X63n1253_p0725b15║旬外道，其趣不一，佛以正道扶持救護，千經萬偈不
X63n1253_p0725b16║憚於煩者，良以此也。夫玉不琢不成器，人不學不知
X63n1253_p0725b17║道，白雲祖師敷揚演說，以惠一切，俾由初地以至十
X63n1253_p0725b18║地，直與如來等正妙覺，其與佛心何以異哉！白雲宗
X63n1253_p0725b19║主明仁奉以奏
X63n1253_p0725b20║御，
X63n1253_p0725b21║聖上乙覽之餘，命錄入大藏，以傳久遠，是亦如來開
X63n1253_p0725b22║悟羣生之仁也。孟頫豈勝歡喜讚歎之至，謹敘于卷
X63n1253_p0725b23║首云。皇慶二年三月七日，集賢侍講學士中奉大夫
X63n1253_p0725b24║趙孟頫序。
X63n1253_p0725c01║
X63n1253_p0725c02║
X63n1253_p0725c03║
X63n1253_p0725c04║
X63n1253_p0725c05║No. 1253
X63n1253_p0725c06║初學記
X63n1253_p0725c07║初學記
X63n1253_p0725c08║記者，經論之流類也。佛滅度後，三乘聖賢，或記已
X63n1253_p0725c09║往之事跡，或說未來之報應，或敘當世之化源，或
X63n1253_p0725c10║採摭經法，直明佛意，撰集文籍，隨作者意，以立其
X63n1253_p0725c11║名。大小乘三藏後，聖賢撰集是也。但西域多名經
X63n1253_p0725c12║論，東夏多名記集，其實一也。今名記者，即彼論也。
X63n1253_p0725c13║又復記即錄也，順理善法，可記錄故，記錄三乘十
X63n1253_p0725c14║地之法，以示初心，令其習學。又記即答也，初心好
X63n1253_p0725c15║學者，請問起行造修之法，故作此答。而云論者，循
X63n1253_p0725c16║環研覈，義理分明，令初心者，易於習學。而言學者，
X63n1253_p0725c17║效也，效習不已，自有所見，有所見者，即名為覺，既
X63n1253_p0725c18║覺悟已，務於起行，行必到家，名究竟覺，覺即佛也。
X63n1253_p0725c19║然必在於初心，故名初學，亦示不輕之意也。文云：
X63n1253_p0725c20║千里一步為初，斯良證也。
X63n1253_p0725c21║西京寶應寺沙門釋　清覺　述
X63n1253_p0725c22║此是記主之衘位也。總別三重：一、西京是總，寶應
X63n1253_p0725c23║寺是別，西京非止一寺故；二、寶應寺是總，沙門釋
X63n1253_p0725c24║是別，寺容四眾人故；三、沙門釋是總，祖師尊諱是
X63n1253_p0726a01║別，釋子非一故。述字通於能所，祖師是能述，記文
X63n1253_p0726a02║是所述也。西京是四京之一，地名洛陽，即周公之
X63n1253_p0726a03║所營者。後漢建都于此，漢以火德王天下，改曰雒
X63n1253_p0726a04║陽。有唐仍舊號令，屬河南府。寶應寺依龍門山住，
X63n1253_p0726a05║山在洛陽之西。今不言山名而舉地名者，西京是
X63n1253_p0726a06║大都之稱，餘杭亦有龍門山，故寶應寺即記主受
X63n1253_p0726a07║經之處。記主於熈寧二年禮海慧大師出家，受具
X63n1253_p0726a08║後，海慧說偈勸發游方。元祐八年，掛錫于古杭靈
X63n1253_p0726a09║隱寺，僧俗問法者紛紛而來。住持懶菴童和尚請
X63n1253_p0726a10║師駐錫於寺後白雲菴焉。師初誕日，有白雲滿室，
X63n1253_p0726a11║因以白雲自稱。茲菴之名，默與心契，從而居焉。由
X63n1253_p0726a12║是白雲之名，流芳益著。且白為眾色之本，潔淨無
X63n1253_p0726a13║瑕之謂。雲者，應用而來，來無所從；用謝而去，去無
X63n1253_p0726a14║所至。而能含潤法雨，益濟萬物，重重無盡，有雲像
X63n1253_p0726a15║焉。廣說法喻，如華嚴經，聖人無名，為物立稱，響頒
X63n1253_p0726a16║人天，良有以也。沙門是出家之通號，釋字是本師
X63n1253_p0726a17║之姓氏，紹隆繼踵，宜其具稱。上清下覺，記主尊諱
X63n1253_p0726a18║也，字本然，號白雲，姓孔氏，即至聖文宣王五十二
X63n1253_p0726a19║世孫也。其宗人孔宣義有真讚可考，進士孔璿集
X63n1253_p0726a20║宋朝朝士與諸禪講讚文數十篇，刊刊於世。其餘
X63n1253_p0726a21║始末，具在本傳。述而不作，謙之至也。
X63n1253_p0726a22║南山大普寧寺嗣孫　（道安）　注
X63n1253_p0726a23║佛道不可不學，生死不可不憂。
X63n1253_p0726a24║此二句是一部之總意也。記主乘願力以出興，為
X63n1253_p0726b01║眾生而製作，所以開宗立教者，意在於此。佛道華
X63n1253_p0726b02║梵影略，約揀為言，可以離貧窮、受富貴、度生死、越
X63n1253_p0726b03║苦輪，雖有正助權實之不同，皆名佛道。故淨名經
X63n1253_p0726b04║中說佛道品對治疑執，人天界中不可不學，不學
X63n1253_p0726b05║則貧窮無福慧，入生死險道矣。故次句云生死不
X63n1253_p0726b06║可不憂也。生死事大，無常迅速，豈可安然坐待酸
X63n1253_p0726b07║痛？學道之士常將此二字貼在鼻尖上，作箇對治
X63n1253_p0726b08║法門。古人用心如此其急，今人豈可不憂也？
X63n1253_p0726b09║區區枉過浮生，智慧翻成愚拙。
X63n1253_p0726b10║此明不學之過也。有智之人，為智所使，祇陪人事，
X63n1253_p0726b11║營理世緣，但於名利留心，何暇參尋佛道？或復高
X63n1253_p0726b12║推聖境，世智辯聰，不特虗度光陰，翻更沉淪苦趣，
X63n1253_p0726b13║可謂愚拙之甚矣。
X63n1253_p0726b14║莫怪學道不成，時人盡投邪窟。
X63n1253_p0726b15║問：學佛法者，不為不多少得成功者，所謂勤修苦
X63n1253_p0726b16║行，弗涅槃因，豈非學道者枉費工夫耶？故作此答。
X63n1253_p0726b17║由不得其正途，所以不成其道。
X63n1253_p0726b18║欲得不遭欺誑，莫離十地三乘。
X63n1253_p0726b19║十地三乘階降次第，如人還家明識道路，則不為
X63n1253_p0726b20║人牽引欺誑矣。然十地三乘經論互出，華嚴所說
X63n1253_p0726b21║十地唯是一乘，大品所說十地通攝三乘。同性經
X63n1253_p0726b22║中三乘之人各有十地，所謂聲聞十地、緣覺十地、
X63n1253_p0726b23║菩薩十地各有其名，菩薩十地名同華嚴義則有
X63n1253_p0726b24║異。今文十地參用華嚴之名，模榻大品之義，籠絡
X63n1253_p0726c01║諸經自成一家，意在通而不局也。言三乘者亦有
X63n1253_p0726c02║多種：一者、一乘、三乘、小乘名為三乘；二者、大乘、中
X63n1253_p0726c03║乘、小乘名為三乘，此即菩薩、緣覺、聲聞也。此中自
X63n1253_p0726c04║有三義：一則融一乘同大乘，合二乘同小乘，故唯
X63n1253_p0726c05║三也；二則大乘中自有三乘，如入大乘論說；三則
X63n1253_p0726c06║小乘中亦有三乘，如小論中自有聲聞法、緣覺法
X63n1253_p0726c07║及佛法。問：既有佛法，何名小乘？答：此中佛法但慈
X63n1253_p0726c08║悲愛行異於二乘耳。今文三乘當於何種？一中當
X63n1253_p0726c09║其第二，二中全用三說，雖約機約法約喻不同，並
X63n1253_p0726c10║通諸文而不局定，意在勸發行人造修出界，而不
X63n1253_p0726c11║局於文字教限也。
X63n1253_p0726c12║若是不依正法，恰如登樹捉魚，又似井中摸月。
X63n1253_p0726c13║十地三乘是其正法，捨此別修，如緣木求魚，獼猴
X63n1253_p0726c14║救月。此喻不修之人也。正法云何？如下文說。
X63n1253_p0726c15║頓教妙覺佛乘，十地稱呼菩薩，五果緣覺辟支，
X63n1253_p0726c16║四果六通羅漢，三果二果一果，諸漏未有神通，
X63n1253_p0726c17║般若悟心見性，名目稱呼內凡。
X63n1253_p0726c18║此示十地三乘之位也。自第六遠行地至第九法
X63n1253_p0726c19║雲地是菩薩乘，次前第五果是緣覺乘，四果阿羅
X63n1253_p0726c20║漢是聲聞乘，三二一三進未能至聲聞，退不可居
X63n1253_p0726c21║凡位，故云諸漏未有神通，當是聲聞乘向見修二
X63n1253_p0726c22║位也。般若悟心見性名目稱呼內凡者，聲聞有二
X63n1253_p0726c23║位：初凡、二聖。凡位又二：外凡、內凡。外凡自分為三：
X63n1253_p0726c24║初五停心、二別相念、三總相念。此三俱屬外凡，亦
X63n1253_p0727a01║名資粮位。人天二乘創心入道，修此三門對治凡
X63n1253_p0727a02║習。內凡有四：謂暖、頂、忍、世第一。此四亦名加行位，
X63n1253_p0727a03║又名四善根。二凡共七，通名七方便位。文云般若
X63n1253_p0727a04║悟心見性者，人天外凡於三法中淘練已久，悟般
X63n1253_p0727a05║若心見真如性，䇿勤加行趣於聖果，即入見道位
X63n1253_p0727a06║也。其次聖位亦分為三：一見道當於初果、二修道
X63n1253_p0727a07║當於第二第三、三無學道當於第四，聲聞乘位方
X63n1253_p0727a08║究竟也。問：文云十地稱呼菩薩，今此何云六至九
X63n1253_p0727a09║耶？答：第九法雲地即他經中第十地名，今云十地
X63n1253_p0727a10║猶約他經說也。問：頓教妙覺佛乘應不在十地三
X63n1253_p0727a11║乘之數耶？答：此位正是所修之果，三乘十地是能
X63n1253_p0727a12║修之因，由歷三乘十地次第漸修，因行已圓頓證
X63n1253_p0727a13║妙覺，故此特云頓教由漸入頓，即漸修頓悟之衡
X63n1253_p0727a14║量也。問：既云由漸入頓，只合自小之大先說一果
X63n1253_p0727a15║二果，次第至於佛乘，文中何得倒置耶？答：此順佛
X63n1253_p0727a16║經從本起末，要令學者返本還源，故云於一佛乘
X63n1253_p0727a17║分別說三。
X63n1253_p0727a18║若修果位不成，總是著空著有。
X63n1253_p0727a19║證宗論云：悟道不證果者，名為著空病；講經不證
X63n1253_p0727a20║果者，名為著有病。天下三乘教藏，堆積如山，並不
X63n1253_p0727a21║見箇三乘道人者何？皆因著空、著有病也。問：佛法
X63n1253_p0727a22║以空有為門，令人修造。弘傳之者，或毀空讚有，或
X63n1253_p0727a23║破有讚空，或云空淺有深，或云空深有淺，各憑經
X63n1253_p0727a24║論，成熟機緣，除此二門，別無可托。今皆目之為病，
X63n1253_p0727b01║莫不與經論相違麼？答：經論所談，歸於中道，執著
X63n1253_p0727b02║一處，即是病源，是故目之為著空、著有病也。
X63n1253_p0727b03║要知經藏根源。余今為君解說，非是貧道多言。
X63n1253_p0727b04║初學要知子細。
X63n1253_p0727b05║問：修行之人既悟無常迅速，便當火急修行。然未
X63n1253_p0727b06║看經，遇緣即宗，安知不落空有二病耶？答：要知經
X63n1253_p0727b07║藏根源，余今為君解說記主，可為慈悲深厚，無問
X63n1253_p0727b08║自談者也。古人曰：不請而教，孰云不欺？既無請者，
X63n1253_p0727b09║何必多言？答：初學要知子細。言貧道者，佛法初來，
X63n1253_p0727b10║僧人皆名道士，自稱貧道，今循古說也。
X63n1253_p0727b11║猶如明鏡當前，照見古今邪正。
X63n1253_p0727b12║喻明可見。然喻中具法，鏡但照見妍醜短長。今曰
X63n1253_p0727b13║古今邪正，乃約法說。
X63n1253_p0727b14║塵沙諸佛出來，此事終無移改。
X63n1253_p0727b15║塵沙即恒沙也。尋念過去佛，亦應說三乘，佛佛道
X63n1253_p0727b16║同，誰敢移改？
X63n1253_p0727b17║學道先求因地，果位直是修行。若非果滿功圓，
X63n1253_p0727b18║雖是口快舌端，決定非干正法。
X63n1253_p0727b19║前三句修行實效，後二句徒事虗文。又初二句因
X63n1253_p0727b20║地覺心，要與果位名目相應，後三句皆是返顯之
X63n1253_p0727b21║辭也。
X63n1253_p0727b22║初學先求因地。
X63n1253_p0727b23║因地二字，法喻立名。地能生成荷載，若無種子則
X63n1253_p0727b24║無所生。修行之人莫不以發心為因，發大乘心得
X63n1253_p0727c01║大乘果，發小乘心得小乘果，未有發小心而得大
X63n1253_p0727c02║果者。是故經云：因地不直，果招紆曲。記主深恐初
X63n1253_p0727c03║學之機洗心非正，故此特云初學先求。因地而言
X63n1253_p0727c04║學者，猶飾也。器不飾則無以為美觀，人不學則無
X63n1253_p0727c05║以有懿德。若夫為學日益、為道日損，損之則道業
X63n1253_p0727c06║踰高，益之則學功踰遠，故形將俗人而永隔，心與
X63n1253_p0727c07║世情而懸反矣。
X63n1253_p0727c08║初從戒定慧修，須知名目般數。
X63n1253_p0727c09║上句總標，下句生起。下文之意，題云初學，即以此
X63n1253_p0727c10║三法為篇首者，當知此三皆名學也。初修學人，必
X63n1253_p0727c11║以此三法為因地者，為對世間舊邪三學，立正三
X63n1253_p0727c12║學以對治之，亦示翻邪歸正之意也。戒以防非止
X63n1253_p0727c13║惡，定即息慮靜緣，慧乃破惑證真。此三法門，俱當
X63n1253_p0727c14║修學。修學之門，依其次第。故經云：依因此戒，得生
X63n1253_p0727c15║諸禪定及滅苦智慧。所以爾者，身口所發，事在戒
X63n1253_p0727c16║防；三毒勃興，要由心起。今則先以戒捉，次以定縛，
X63n1253_p0727c17║後以慧殺，理次然矣。然此三法，正是經、律、論、三藏
X63n1253_p0727c18║所詮之義。通名學者，諸佛菩薩本意，欲令人學戒、
X63n1253_p0727c19║學定、學慧，故以經、律、論、三藏三教而詮示之，故云
X63n1253_p0727c20║三學，非為學於文字言教而已。故大小乘諸教中，
X63n1253_p0727c21║皆云增上戒學、增上定學、增上慧學，不言增上經
X63n1253_p0727c22║學、律學等。標題云初學，先求因地，即繼之戒、定、慧
X63n1253_p0727c23║修，良有以也。名目般數，如下文說。
X63n1253_p0727c24║五分戒香熏體，一言萬部都収，小乘因名四諦。
X63n1253_p0728a01║辟支十二因緣，菩薩須行六度，佛乘十方安排。
X63n1253_p0728a02║五分者，即戒、定、慧、解脫、解脫知見也。轉五蘊肉身
X63n1253_p0728a03║為五分法身，分世出世間之異。今五分香皆稱為
X63n1253_p0728a04║戒者，以戒為初，由戒生故。戒之一字無所不包，故
X63n1253_p0728a05║下句云一言萬部都収。雖云一言通目，應機不同，
X63n1253_p0728a06║故下文云小乘因名四諦等。然此諦緣度力，由三
X63n1253_p0728a07║乘及佛得名不同，其實皆從戒中生起。
X63n1253_p0728a08║達磨胎息禪定，千里一步為初，到此歡喜地成，
X63n1253_p0728a09║立作內凡基址。
X63n1253_p0728a10║初句正明定體，次句明其要義，後二句功成得名。
X63n1253_p0728a11║且言胎息者，約喻立名。喻如有情初入胎時，但有
X63n1253_p0728a12║一息持其肉塊，漸至長大成形出胎，是時未辨好
X63n1253_p0728a13║惡。修禪定者，持心一處若存若亡，一切善惡都不
X63n1253_p0728a14║思量，直至功成不離最初一念，故下文云千里一
X63n1253_p0728a15║步為初。到此歡喜地成者，此地本是菩薩十地中
X63n1253_p0728a16║之初名，華嚴、瓔珞皆同此名，乃在住、行、向三賢之
X63n1253_p0728a17║後。言內凡者，或指三賢為內凡，十信為外凡。既曰
X63n1253_p0728a18║歡喜地成，何故又曰內凡耶？答：今此是三乘十地，
X63n1253_p0728a19║不與華嚴、瓔珞是同。名為歡喜者，在凡夫位中方
X63n1253_p0728a20║將發心慕樂入道，故得歡喜之名。如經云：若有眾
X63n1253_p0728a21║生深種善根善修諸行，乃至發如是心，即得超凡
X63n1253_p0728a22║夫位住歡喜地，成就多歡喜多淨信等，尚未向於
X63n1253_p0728a23║初果，何況菩薩地之初位耶？言內凡者，如小乘四
X63n1253_p0728a24║位中初方便位分二：一、外凡，五停心觀等；二、內凡，
X63n1253_p0728b01║四加行位等。從四加行方入初果，謂之見道位，即
X63n1253_p0728b02║下指見道沙門是也。
X63n1253_p0728b03║四諦苦集滅道，真如般若依持，聲色同含實相，
X63n1253_p0728b04║經云見道沙門。
X63n1253_p0728b05║問：前以諦、緣、度等分配三乘，今何只舉四諦法耶？
X63n1253_p0728b06║答：證宗論云：起首修行是四諦法。當知四諦是初
X63n1253_p0728b07║修行人入頭處也。其次十二因緣、六度、萬行，名目
X63n1253_p0728b08║雖殊，亦不出此四諦之法。真如、般若，依持聲色，同
X63n1253_p0728b09║含實相者，修行之人深觀四諦，功成見道之相。經
X63n1253_p0728b10║云見道沙門者，前云內凡是方便位，今此正當見
X63n1253_p0728b11║道位，下去是修道位。於道有所見故，方曰真修，即
X63n1253_p0728b12║是先悟後修之意。小乘經論皆如此說。
X63n1253_p0728b13║既知登地已去，初禪四果漸生，華嚴法界理事。
X63n1253_p0728b14║真如一體三身，分開法性法相，合成佛性佛心。
X63n1253_p0728b15║勿論有情無情，攝屬圓覺妙用。
X63n1253_p0728b16║初句躡跡上文，次句依正二報，如下文說初果得
X63n1253_p0728b17║初禪，二果得二禪等。今云初禪四果者，舉初後以
X63n1253_p0728b18║攝中間也。既有漸之一字，次第漸入漸證，至於極
X63n1253_p0728b19║果，皆由四諦而起也。華嚴法界理事者，華嚴四法
X63n1253_p0728b20║界不出理事二門，三身一體，性相合論，情與非情，
X63n1253_p0728b21║皆同妙用，並是功成證極之相也。
X63n1253_p0728b22║道士別號虗無，神仙謂之元氣，造化虎龍交遘，
X63n1253_p0728b23║乾坤離女坎男。急急修性養神，進火先須煉己。
X63n1253_p0728b24║虗無元氣，同出而異名。虎龍交遘，道家者流，固形
X63n1253_p0728c01║永命之術也。世傳天師於龍虎山，求白日上昇之
X63n1253_p0728c02║法。燒丹煉藥，水火呪術，其源出於彼山石洞之中。
X63n1253_p0728c03║雖云玄妙，未免輪迴。若不進修，終從敗壞。
X63n1253_p0728c04║孔子太極太素，孟子養浩為真，莊子參寥宴默，
X63n1253_p0728c05║老子萬物歸根。更有多般名目，理實無形無名。
X63n1253_p0728c06║周易鈎命訣云：天地未分之前，謂之一氣，於中轉
X63n1253_p0728c07║有五運，謂太易、太初、太始、太素、太極。今言太極、太
X63n1253_p0728c08║素，不約次第，趣舉二名也。雖非孔子之言，乃宗孔
X63n1253_p0728c09║子之教也。孟子曰：我善養吾浩然之氣，畟塞乎天
X63n1253_p0728c10║地之間。參寥出於莊子，宴默乃記家述其道也。老
X63n1253_p0728c11║子云：萬物芸芸，各歸其根。理實並是假名，本無形
X63n1253_p0728c12║狀也。
X63n1253_p0728c13║大道須排十地，均攤乃作三乘。釋道儒分三教。
X63n1253_p0728c14║經書山海無窮。若能収屬道德，徒勞萬戶千門。
X63n1253_p0728c15║文字屈指數沙，統屬三乘十地。
X63n1253_p0728c16║以佛教會通儒道二教也。所以會者，儒資戒律，道
X63n1253_p0728c17║助禪那，門戶不同，其致是一。亦示海攝百川全収
X63n1253_p0728c18║之義也。初二句總舉其本，次二句派總為別，次二
X63n1253_p0728c19║句以本奪末，後二句攝末歸本。
X63n1253_p0728c20║第一，須陀洹果。
X63n1253_p0728c21║十地三乘是誰建立？有二義：前九位是漸教二乘
X63n1253_p0728c22║眾生業行建立，佛菩薩等依而住持；第十位是頓
X63n1253_p0728c23║教大乘佛及菩薩願行建立，有情眾生依而住持。
X63n1253_p0728c24║問：下文多依法華所立，法華宗於會三歸一，今但
X63n1253_p0729a01║說三乘，不言一乘，何耶？答：頓教大乘即一乘也，會
X63n1253_p0729a02║前三乘歸一佛乘，故經云：初以三乘引導眾生，然
X63n1253_p0729a03║後但以大乘而度脫之。今文但云大乘，不言一乘
X63n1253_p0729a04║者，一則為順經文，二則所宗三乘故。問：此頓教大
X63n1253_p0729a05║乘即一乘者，為在十地之外？為在十地之內？若爾，
X63n1253_p0729a06║何失？二俱有過。若云十地之內者，既云三乘十地，
X63n1253_p0729a07║安得三乘之外又有一乘耶？若云十地之外者，既
X63n1253_p0729a08║云三乘十地，如何又出十地之外耶？答：據今現文，
X63n1253_p0729a09║即在十地之內，雖云一佛乘，即是會三所歸之一，
X63n1253_p0729a10║亦是對三顯一也。若據證宗論說，妙覺大乘當第
X63n1253_p0729a11║十一位，三乘十地總會歸于頓教大乘，即是會漸
X63n1253_p0729a12║歸頓之意也。記主二文不同，二俱有理。第一、須陀
X63n1253_p0729a13║洹果者，即聲聞乘中第一果也，此當菩薩十地中
X63n1253_p0729a14║第二、離垢地。向下二果是其第三地，三果是其第
X63n1253_p0729a15║四地，四果是其第五地，五果辟支是其第六地，第
X63n1253_p0729a16║六入菩薩乘是其第七地，第七是其第八地，第八
X63n1253_p0729a17║是其第九地，第九是其第十地，第十立名妙覺地，
X63n1253_p0729a18║則在菩薩十地之外，有何所以跨越初歡喜地，却
X63n1253_p0729a19║以二地為初，乃至十地為九，却以妙覺揍成十數
X63n1253_p0729a20║耶？答：自有深意，初歡喜地是見道位，是出世之初
X63n1253_p0729a21║基，菩薩依此修於三學，三學之內戒㝡在初，二離
X63n1253_p0729a22║垢地正表持戒因地，既云初從戒定慧修，所以取
X63n1253_p0729a23║戒度為初位也。又況初歡喜地表於布施，布施非
X63n1253_p0729a24║出家人所尚，出家當以戒行為先。問：大品中說乾
X63n1253_p0729b01║慧十地，第九菩薩地，十名佛地，謂之三乘，共十地
X63n1253_p0729b02║法，何不用此，却將菩薩十地增減立名耶？有此例
X63n1253_p0729b03║否？答：金剛十八住中，第十七證道住配歡喜地，第
X63n1253_p0729b04║十八上求佛地中國土淨具足，方以第二離垢為
X63n1253_p0729b05║第一，乃至以法雲為第九，等覺地為第十，與此例
X63n1253_p0729b06║同。又菩薩十地攝佛因位，一乘三乘聲聞人天等
X63n1253_p0729b07║並在其中，故得引用聖師立教，據自所證而說，不
X63n1253_p0729b08║可拘其出處也。
X63n1253_p0729b09║進修一果一向，證得一分報身，一重身光出現，
X63n1253_p0729b10║一分塵垢去除。
X63n1253_p0729b11║言果向者，果乃酬於趣向之因，向者向於果故，合
X63n1253_p0729b12║先向而後果。今不爾者，意在果故。修證果向，盖不
X63n1253_p0729b13║同時，皆以苦集滅道而為進修之本。如俱舍說，證
X63n1253_p0729b14║得一分報身者，由是漸次十位滿後，稱為圓滿報
X63n1253_p0729b15║身。故彌陀懺中，禮清淨海眾，總名滿分。二嚴身者，
X63n1253_p0729b16║即是從一至九，皆名為分。直至第十，方得稱滿。運
X63n1253_p0729b17║心普禮，故云清淨大海眾也。一重身光出現，重字
X63n1253_p0729b18║宜作上聲呼，即不輕之謂。若作平聲義者，一重兩
X63n1253_p0729b19║重，以表重重之義。如云一燈二燈，至百千燈，不妨
X63n1253_p0729b20║後後益明也。一分塵垢去除，即是第二離垢地名
X63n1253_p0729b21║也。到此位矣，法爾自知破戒有罪，故性不殺盜等。
X63n1253_p0729b22║性本自然，不由人教，故云離垢，即離破戒之垢也。
X63n1253_p0729b23║便超欲界六天，已得初禪小果。
X63n1253_p0729b24║六欲天者：一、四天王天，二、忉利天，三、夜摩天，四、兜
X63n1253_p0729c01║率天，五、化樂天，六、他化自在天。此之六天，未離欲
X63n1253_p0729c02║心，故名欲界。今須陁洹已預聖人流類，已絕欲心，
X63n1253_p0729c03║故云超越初禪小果。初禪非小果，小果得於初禪。
X63n1253_p0729c04║初禪有三天：一、梵眾，二、梵輔，三、大梵。言初禪者，禪
X63n1253_p0729c05║有四界，此當第一，故名初禪。梵語禪那，此云靜慮，
X63n1253_p0729c06║靜即定也。定能發慧，故經云：不假禪那，無有智慧。
X63n1253_p0729c07║以此三天為初果人報身受用之土也。
X63n1253_p0729c08║世間名利不求，煩惱客塵不染，終日持塵合覺，
X63n1253_p0729c09║經中立作預流。已預聖人流類，諸漏未得盡除，
X63n1253_p0729c10║更須七返人天，漸入有餘涅槃。
X63n1253_p0729c11║初三句對前顯勝，後三句對後彰劣，中二句正立
X63n1253_p0729c12║果名。既入聖流，蠅利蝸名，終不介意。一切眾生不
X63n1253_p0729c13║成聖果者，皆由客塵煩惱所悞。今不染著，則自然
X63n1253_p0729c14║背塵合覺矣。梵語須陀洹，此云預流。預者，入也。流
X63n1253_p0729c15║者，類也。已預聖人流類故。言諸漏者，諸言不一，要
X63n1253_p0729c16║略有三：謂欲漏、有漏、無明漏。漏者，煩惱現行，令心
X63n1253_p0729c17║連注，流散不絕，名之為漏。如漏器、漏舍，深可厭惡。
X63n1253_p0729c18║損污處廣，毀責過失，立以漏名。既未盡除，則人天
X63n1253_p0729c19║未免。言七返者，七來人中，七生天上。如七步蛇所
X63n1253_p0729c20║螫，毒力定故。前三果皆名有餘涅槃，故云漸入。
X63n1253_p0729c21║恐為小器易盈。勿向人前誇道，誓求無上菩提。
X63n1253_p0729c22║早達漏盡那含，便是生死彼岸。
X63n1253_p0729c23║初二句誡其自伐，後三句勸其進修。
X63n1253_p0729c24║死時吉祥好相，直展一指示人，其屍不臭不壞。
X63n1253_p0730a01║從來表法如然，得意生身此是，道臕迤邐增深，
X63n1253_p0730a02║精進兼修助道。
X63n1253_p0730a03║吉祥好相，不受痾纏，坐脫立亡之謂也。一指示人，
X63n1253_p0730a04║表得一果也。二果展二指，三果展三指，例此知之。
X63n1253_p0730a05║其屍不臭不壞，表得初果故，故云從來表法如然。
X63n1253_p0730a06║意生身有三種：一、三昧樂正受意生身，勢力任意
X63n1253_p0730a07║故；二、覺法自性性意生身，隨理自在，如意現生故；
X63n1253_p0730a08║三、種類俱生無作行意生身，即事無相，隨機赴意
X63n1253_p0730a09║自在故。上皆望後佛為生死，望前不足名意生身，
X63n1253_p0730a10║今此義當第一種也。迤邐，次第漸進之義。助道有
X63n1253_p0730a11║二義：通途言之，除此三乘十地為正道外，皆是助
X63n1253_p0730a12║道，如日用六事法等；二則㝡後頓教妙覺佛乘，是
X63n1253_p0730a13║其正道。從初至九皆助道，前義為優。何者？文云：精
X63n1253_p0730a14║進兼修助道。意云：精進之人，除此三乘十地之外，
X63n1253_p0730a15║兼修百行，皆為助道，如壽禪師一日行百八件方
X63n1253_p0730a16║便等也。
X63n1253_p0730a17║第二，斯陀含果。
X63n1253_p0730a18║斯陀含是梵語，此云住薄地，亦名一往來。且言住
X63n1253_p0730a19║薄地者，謂此二果，聖人已斷欲界六品修惑，煩惱
X63n1253_p0730a20║漸薄，故名住薄地。又名一往來，如本位說。
X63n1253_p0730a21║進修二果二向，證得二分報身，兩重身光出現，
X63n1253_p0730a22║便與發光相對。
X63n1253_p0730a23║初三句例上可知。言發光者，即是菩薩十地中第
X63n1253_p0730a24║三地也。
X63n1253_p0730b01║惟是自覺自知，切莫誇逞外人。
X63n1253_p0730b02║果位聖人，權現凡身，與其同事者，意在攝生，終不
X63n1253_p0730b03║自言我真菩薩等，乃自覺自知之謂也。
X63n1253_p0730b04║已起梵眾梵輔，便生色界二禪，此位諸漏未盡。
X63n1253_p0730b05║凡夫習氣未除，更須一往一來，或生欲界天上。
X63n1253_p0730b06║梵語斯陀含果，此云更一往來。
X63n1253_p0730b07║初二句對前顯勝，次二句對後彰劣，後四句正釋
X63n1253_p0730b08║本名。色界二禪自有三天：一少光天，二無量光天，
X63n1253_p0730b09║三徧淨光。以此三天為報身受用之土，不揀聖凡
X63n1253_p0730b10║皆有習氣，雖證果聖人亦所不免，但有厚薄之殊，
X63n1253_p0730b11║故今特以凡夫二字揀之也。或者不定之辭，不定
X63n1253_p0730b12║生於欲界天中，或生人間故也。更一往來證成上義。
X63n1253_p0730b13║切要安身寂靜。勿令俗事縈牽，精進波羅日用。
X63n1253_p0730b14║早令金鑛分離。已見無生無滅，又知無我無人。
X63n1253_p0730b15║正好著力修行，報答四恩三有，堪消施主供養。
X63n1253_p0730b16║已成無相福田。不獨人間慶賀，更兼神鬼欽崇。
X63n1253_p0730b17║初四句立志，金鑛舉喻佛性真金，煩惱鑛穢早使
X63n1253_p0730b18║分離，佛性顯時煩惱滅也。次四句成功，無生滅證
X63n1253_p0730b19║真常，無我人明佛性，四恩有二義，三有從略說。後
X63n1253_p0730b20║四句銷供，道業既成堪可銷受人間供養也。福田
X63n1253_p0730b21║二字，喻說堪為人間種福之田。言無相者，不作有
X63n1253_p0730b22║為因果之想，即達三輪體空之意也。人間慶賀者，
X63n1253_p0730b23║可謂一人得道萬口稱賢。
X63n1253_p0730b24║第三，阿那含果。
X63n1253_p0730c01║梵語阿那含，此云不還，亦云不來，亦云出欲淤泥。
X63n1253_p0730c02║出欲淤泥者，謂欲界煩惱二性繁雜如淤泥不殊，
X63n1253_p0730c03║今此聖者已永離故名為出也。不還之義如下文
X63n1253_p0730c04║明。然此那含三界通說，有其七種別辨成三：欲界
X63n1253_p0730c05║一種、色界五種、無色界一。於四果中第三果人行
X63n1253_p0730c06║相最廣者，以是有學位終故。
X63n1253_p0730c07║進修三果三向，證得三分報身，三重身光出現，
X63n1253_p0730c08║位同焰慧一般。
X63n1253_p0730c09║初三句例前第三果人位次，即與菩薩十地中第
X63n1253_p0730c10║四焰慧地是同也。
X63n1253_p0730c11║已出初禪二禪，又見三禪境界，此位諸漏已盡。
X63n1253_p0730c12║生死永不沉淪，梵語阿那含果，此云更不往還。
X63n1253_p0730c13║蟬蛻便歸寂滅，跳出煩惱火坑。一者壽等太虗，
X63n1253_p0730c14║二者極樂無憂，三者不負檀越，四者不枉出家。
X63n1253_p0730c15║初二句所依土，三禪三天，一少淨，二無量淨，三徧
X63n1253_p0730c16║淨，以此三天為此位聖人報身受用之土。次十句
X63n1253_p0730c17║對前顯勝，初二句直明，次二句翻梵，次二句喻顯，
X63n1253_p0730c18║後四句成功。
X63n1253_p0730c19║汝是教門祥瑞，令人稽首歸依，未成無上菩提，
X63n1253_p0730c20║早是人間希罕。願君勇力修行，六通羅漢在近。
X63n1253_p0730c21║初二句稱讚，次四句勸進，
X63n1253_p0730c22║第四，阿羅漢果。
X63n1253_p0730c23║阿羅漢是梵語，或言無翻名，含三義故：一曰不生，
X63n1253_p0730c24║亦曰無生；二曰殺賊；三曰應供。含此三義，故存梵
X63n1253_p0731a01║名也。
X63n1253_p0731a02║進修四果四向，證得四分報身，四重身光出現，
X63n1253_p0731a03║正是漏盡聲聞。
X63n1253_p0731a04║初三句例前，後一句證果。前位已云諸漏已盡，今
X63n1253_p0731a05║云正是漏盡，聲聞豈不重繁？前約勝進說，今是自
X63n1253_p0731a06║分說。漏亦多種，今方俱盡，即諸漏已盡等也。
X63n1253_p0731a07║梵語阿羅漢果，此云應受供養，便有三明六通。
X63n1253_p0731a08║草略為君解說：一者聲明不惑，二者色明眼辨。
X63n1253_p0731a09║三者、思明無疑。更有六通作證：天眼通而無碍；
X63n1253_p0731a10║天耳通徹遠聞，他心通彼意念，宿命通記前生，
X63n1253_p0731a11║漏盡通達無我，變化通得自由。
X63n1253_p0731a12║初二句翻梵成唐應受供養，應字平呼有三義：一
X63n1253_p0731a13║應永害煩惱賊，二應受人天廣大供養，三應不受
X63n1253_p0731a14║後有。今惟一義人所熟聞，故第二位云堪銷施主
X63n1253_p0731a15║供養，今云應受供養優劣非無，前以功業堪銷，今
X63n1253_p0731a16║則正當職分，前但人間今兼天矣。次十二句具說
X63n1253_p0731a17║三明六通，初二句總標。言三明者，一宿命明，二天
X63n1253_p0731a18║眼明，三漏盡明。知三世故說此三明，宿命知過去，
X63n1253_p0731a19║天眼知未來，漏盡知現在，即六通中之三也。餘三
X63n1253_p0731a20║不得稱明者，餘三劣故，身通但是工巧，天耳但聞
X63n1253_p0731a21║聲，他心緣他別想，是故餘三但得名通，此如婆沙
X63n1253_p0731a22║中說。次三句三明却與適說不同，第一聲明乃在
X63n1253_p0731a23║五明之初，第二色明義同天眼，第三思明義當漏
X63n1253_p0731a24║盡，然且強配記主，必別有據也。後七句說六通，於
X63n1253_p0731b01║中初句總標，其次六句句各一通，目連尊者始得
X63n1253_p0731b02║六通，即是此也。通之與明經論皆異，並如智論第
X63n1253_p0731b03║三廣說，恐煩不引。
X63n1253_p0731b04║真是漸教小乘。理合一身自度。譬如驅羊拽車。
X63n1253_p0731b05║獨自牽出火宅。
X63n1253_p0731b06║初二句誡勸，次二句喻明羊也。非是駕車之器，以
X63n1253_p0731b07║表此位道力卑薄，未達大乘深妙，不堪為人法師，
X63n1253_p0731b08║且可自度而已。
X63n1253_p0731b09║報屬十三梵天，稱呼六通羅漢。
X63n1253_p0731b10║初句所依土，比前位之上，更增加四禪四天，為報
X63n1253_p0731b11║身受用之土。言四天者，一福生，二福愛，三廣果，四
X63n1253_p0731b12║無想。次句依德立號。
X63n1253_p0731b13║第五，辟支佛果。
X63n1253_p0731b14║辟支佛是略梵語，具云辟支迦羅，此翻緣覺，下文
X63n1253_p0731b15║與此唐梵影略也。言緣覺者，觀察十二因緣而悟
X63n1253_p0731b16║道故。法華經云：為求緣覺者，說應十二因緣法。是
X63n1253_p0731b17║此義也。或曰：因緣起覺，故名緣覺，即是觀緣悟道
X63n1253_p0731b18║之意。亦翻獨覺，出無佛世，無師自悟故。此有麟角
X63n1253_p0731b19║部行之不同，避煩不錄。
X63n1253_p0731b20║進修五果五向，證得五分報身，五重身光出現。
X63n1253_p0731b21║現前五地一般，漸教二乘了畢，到此緣覺最尊。
X63n1253_p0731b22║初三句例前，次云現前五地，一般在菩薩十地中
X63n1253_p0731b23║第六現前地，今趲為第五位，此中不配初地故，已
X63n1253_p0731b24║如向說。後二句結屬二乘之名。
X63n1253_p0731c01║報屬十八梵天，此是大乘停半，獨覺獨自覺知，
X63n1253_p0731c02║未可為人師範。猶如將鹿拽車，獨自牽出三界。
X63n1253_p0731c03║初句正明色界四禪總有十八天，今云爾者，第四
X63n1253_p0731c04║禪中具有九天。前羅漢位云報屬十三梵天者，自
X63n1253_p0731c05║四禪中第一天起至四天而住，正當四界四禪十
X63n1253_p0731c06║八天中第十天起至第十三住也。今此本是第四
X63n1253_p0731c07║禪中第五天起至第九天而住，正當四界四禪中
X63n1253_p0731c08║第十四天起至第十八天住也。二處之文並舉末
X63n1253_p0731c09║後一天為數，故云報屬十八梵天。如此則此位自
X63n1253_p0731c10║有五天為報身受用之土。言五天者，一無煩天、二
X63n1253_p0731c11║無熱天、三善見天、四善現天、五色究竟天，通名五
X63n1253_p0731c12║淨居天也。此是大乘停半者，以此十地作大小一
X63n1253_p0731c13║分時，前五是小乘、後五是大乘，今當第五位故云
X63n1253_p0731c14║爾也。獨覺，獨自覺知。釋名未可為人師範，誡勸末
X63n1253_p0731c15║後二句，喻說鹿非駕車之用，以表此位權漸二乘
X63n1253_p0731c16║方得大乘，中路即不堪為人師範，且可自度而已。
X63n1253_p0731c17║次作三乘教主，直須十地安身。暫宿門外草庵。
X63n1253_p0731c18║莫住化城小果。昔日五千退席，盡是聲聞緣覺。
X63n1253_p0731c19║譬如貧窮乞人，得少便為豐足，恰是眾裏醩糠。
X63n1253_p0731c20║見佛咸德走去，不堪受斯大法，正是憍慢比丘。
X63n1253_p0731c21║犀猊生得狐兔，鸞鳳產下鴉鵲。
X63n1253_p0731c22║初二句立理，次十句引證，並是法華經文，後二句
X63n1253_p0731c23║喻明。
X63n1253_p0731c24║奉勸後賢高德，莫學小器辟支。
X63n1253_p0732a01║上句勸，下句誡。
X63n1253_p0732a02║第六，遠行地。
X63n1253_p0732a03║後四位是菩薩乘，即第六、七、八、九之四位也。菩薩
X63n1253_p0732a04║是略梵語，具云菩提薩埵。菩提，佛道名也。薩埵，秦
X63n1253_p0732a05║言大心。眾生有大心入佛道，名菩提薩埵。更有多
X63n1253_p0732a06║名，既異翻不定，今用梵音也。遠行在十地中當第
X63n1253_p0732a07║七位，今云第六者，用彼名而不用其義也。在彼約
X63n1253_p0732a08║其多劫修行，故云遠行。今則不爾，下文自說。
X63n1253_p0732a09║修行得到此位，證得六分報身。
X63n1253_p0732a10║六分報身，例前位說，從初發心加功用行，今至有
X63n1253_p0732a11║相功用後邊，出過世間二乘道故，至此真如無相
X63n1253_p0732a12║邊際最難得到，故云修行得到此位也。
X63n1253_p0732a13║棄下聲聞緣覺，遠求無上菩提，梵語阿毗䟦致，
X63n1253_p0732a14║此云不退道心。譬如下水之舟，湍流不須多力。
X63n1253_p0732a15║習成定慧工夫，勢力速如飛去，總是修行如此。
X63n1253_p0732a16║何愁佛法無人。初從得意生身，今已超遷五位。
X63n1253_p0732a17║若無魔難干懷，十地如觀掌內。
X63n1253_p0732a18║初四句立理釋名。此名有二釋：初云遠求無上菩
X63n1253_p0732a19║提，名遠行地；次云不退道心，亦名不退地。經云：菩
X63n1253_p0732a20║薩到此地，以自所行智慧力故，出過一切二乘之
X63n1253_p0732a21║上。故云棄下聲聞、緣覺。次曰遠求無上菩提，釋遠
X63n1253_p0732a22║行二字，與彼本地所釋不同，彼約從前說，今約次
X63n1253_p0732a23║後說也。阿鞞䟦致是梵語，亦云阿惟越致，此云不
X63n1253_p0732a24║退轉。智論云：無生忍法即是阿鞞䟦致。無生忍乃
X63n1253_p0732b01║此位之勝進也，故特用此以立位名。經云：譬如有
X63n1253_p0732b02║人乘船入海，以善巧力不遭水難。故下文云：譬如
X63n1253_p0732b03║下水之舟，湍流不須多力。此二句約喻習成，定慧
X63n1253_p0732b04║工夫等是合法。後六句舉前況後，總是修行，如此
X63n1253_p0732b05║等是慶幸。次四句正述。初句指前第一，今當第六，
X63n1253_p0732b06║故云超遷五位也。古人云：道高魔盛，地位到此，非
X63n1253_p0732b07║人間可惑，只恐魔來。楞嚴五十種魔為此發也。
X63n1253_p0732b08║已出色界禪天，見住空無邊處。
X63n1253_p0732b09║以無色界四天中空無邊處天，為報身受用之地。
X63n1253_p0732b10║凡所有相虗妄，如今驗在目前，如夢幻泡影電。
X63n1253_p0732b11║方知佛語無虗，水影鏡像迷人，三界盡遭吞噉。
X63n1253_p0732b12║選甚二皇五帝。誰怕晉宋齊梁，自古英雄征戰。
X63n1253_p0732b13║從頭屈指高賢。早知無我無人，爭甚浮名浮利。
X63n1253_p0732b14║初六句以教照心，總知不實；後六句以今驗古，徒
X63n1253_p0732b15║枉前功。
X63n1253_p0732b16║第七，不動地。
X63n1253_p0732b17║成唯識論云：無分別智，任運相續相用，煩惱不能
X63n1253_p0732b18║動，故名不動地。
X63n1253_p0732b19║此位七分報身。已到識無邊處，法身空有齊肩。
X63n1253_p0732b20║報身均攤十地，應身變化無窮，乃是道人活計。
X63n1253_p0732b21║初句能依身。次句所依土，即四空天之第二天也。
X63n1253_p0732b22║次三句別說三身，以此地中具三身故。若在華嚴，
X63n1253_p0732b23║則說十身相作矣。末句結屬當人。
X63n1253_p0732b24║此位名稱不動。引舉楞嚴頌云：妙湛總持不動。
X63n1253_p0732c01║首楞嚴王希有，消我億劫顛倒，不歷僧祇法身。
X63n1253_p0732c02║寒山有詩一首：吾心有似秋月，影現碧潭皎潔。
X63n1253_p0732c03║世間無物比論，教我如何宣說。可謂秋江一點。
X63n1253_p0732c04║依稀大海潮平。恍惚冰壺雪竇，表裏瑩徹無瑕。
X63n1253_p0732c05║可憐心地洒然。
X63n1253_p0732c06║初句標名，次十句引證，後五句喻顯。引證中，初五
X63n1253_p0732c07║句引經，次五句引詩。既引詩而又引經者，義理相
X63n1253_p0732c08║同故。世出世間之法，皆如此故。引經證中，初句舉
X63n1253_p0732c09║經，次句讚佛，次句讚法，次句斷障，末句悟道。所以
X63n1253_p0732c10║引此者，前說所證三身，今舉妙湛總持為證，表不
X63n1253_p0732c11║妄談也。末句據文演義，欠一獲字，非欠也。證悟至
X63n1253_p0732c12║此，本具法身，不必言獲。引詩證中，初句舉名，次即
X63n1253_p0732c13║四句詩也。既悟至此，惟證乃知。理圓言偏，固難說
X63n1253_p0732c14║也。喻顯中，初四句舉喻，第五句合法，喻上不動之
X63n1253_p0732c15║義。佛體不動，無有作意。如月不降，百水不升。慈善
X63n1253_p0732c16║根力，法爾如此。亦如鏡像，隨形所現。鏡且不動，可
X63n1253_p0732c17║見心地洒然矣。
X63n1253_p0732c18║堪嗟城市喧喧。愁見六塵袞袞，佛賜華海乾坤。
X63n1253_p0732c19║爭那迷人不見，木虫不知木外，井魚不信井餘。
X63n1253_p0732c20║區區聲色之中，杳杳㲉形之內，牽羊來赴市中，
X63n1253_p0732c21║捕魚已安砧上。
X63n1253_p0732c22║初二句世緣妨道，次二句佛境難知，後六句喻顯
X63n1253_p0732c23║凡庸，故興愍念。
X63n1253_p0732c24║今蒙佛贈三乘，頓生極樂國土。
X63n1253_p0733a01║有能修此三乘教法，必能證此三乘聖果，出火宅
X63n1253_p0733a02║樊籠，入蓮花淨域，原其所自，皆佛贈我也。
X63n1253_p0733a03║第八，善慧地。
X63n1253_p0733a04║依真如理體，起無碍智用，成就微妙四無碍解，善
X63n1253_p0733a05║說法故，名善慧地。
X63n1253_p0733a06║到此八分報身。
X63n1253_p0733a07║地地增高，故云八分。比後欠二，已前皆不及矣。
X63n1253_p0733a08║已至二十七天，呼為無所有處。
X63n1253_p0733a09║無所有處，乃第二十七天。有本云：八字，悟也。
X63n1253_p0733a10║喻如大牛之車，灌頂法王子位，名為受職菩薩。
X63n1253_p0733a11║始入大乘下位也。生在佛家名之為兒，受灌頂法
X63n1253_p0733a12║王子之職位，故下句云名為受職菩薩。
X63n1253_p0733a13║理合說法度人。見有六根功德，普徧三千大千。
X63n1253_p0733a14║眼有八百功德。十方普現眼前。耳有千二功德。
X63n1253_p0733a15║聽聲遠徹遐迹。鼻有八百功德，能齅百億界香。
X63n1253_p0733a16║舌有千二功德：說法力在舌根。身有八百功德：
X63n1253_p0733a17║造化隱現身中，意有千二功德，六根智慧主宰。
X63n1253_p0733a18║得是六根清淨，紹佛說法傳燈。
X63n1253_p0733a19║初句按定，次下通妨。問：有何因緣說法度人？答：見
X63n1253_p0733a20║有六根功德等，初二句總標，次十二句正明六根
X63n1253_p0733a21║功德，末二句結顯本位。六皆名根者，皆有生長義
X63n1253_p0733a22║故。又皆是竅穴門戶，四大為其體質，由此謂之根
X63n1253_p0733a23║門。
X63n1253_p0733a24║法華第十九品，留與法師看詳。
X63n1253_p0733b01║法華經法師功德品第十九。正說六根功德故。
X63n1253_p0733b02║法華第二十品，不輕菩薩化人，正法像法滅後。
X63n1253_p0733b03║增上慢者橫行，不依菩薩正路，計著邪法亂人。
X63n1253_p0733b04║是時不輕禮拜，拜告邪慢比丘，請行十地正道。
X63n1253_p0733b05║勿將非法陷人，邪慢有大勢力，惡口罵詈不輕。
X63n1253_p0733b06║不用虗妄授記，汝是無智比丘，當是四部惡人。
X63n1253_p0733b07║不信三乘十地，二百億劫地獄，邪慢豈可不聞？
X63n1253_p0733b08║不輕尚遭打擲，況復老身孤寒，甘伏被邪毀辱。
X63n1253_p0733b09║初二句總標。次十五句，舉經證據，聖化尚然。末後
X63n1253_p0733b10║四句，邪法盛行，凡身寧免。
X63n1253_p0733b11║第九，法雲地。
X63n1253_p0733b12║慈陰妙雲覆涅槃海，名法雲地。
X63n1253_p0733b13║到此九分報身。
X63n1253_p0733b14║隨位增微故。
X63n1253_p0733b15║上至三界之頂，已出二十八天。
X63n1253_p0733b16║即非非想天，為此報身受用之土。出即到也。以是
X63n1253_p0733b17║三界之頂，上無隣居，故名出也。非是逈然出離也。
X63n1253_p0733b18║名為等覺大乘，乃是法師正位，露地車駕白牛。
X63n1253_p0733b19║等覺有二義：一即齊等，等於妙覺故；二即等級，比
X63n1253_p0733b20║於妙覺猶較一等，故云約等妙覺亦名如來，雖等
X63n1253_p0733b21║而修亦名菩薩。今當後義在華嚴中，此名當第十
X63n1253_p0733b22║地，或合等覺於此地中。今從此說，既以後位名妙
X63n1253_p0733b23║覺佛乘，故以此位寄等覺也。乃是法師正位，揀異
X63n1253_p0733b24║前文之辭。前云理合說法度人，約勝進說也。露地
X63n1253_p0733c01║車駕白牛，亦是揀異前文之辭。前位云大牛之車，
X63n1253_p0733c02║乃臨門三車中所許之者，有名無實；今云露地牛
X63n1253_p0733c03║車，乃四衢所授者，方是實果，與前牛車黑白有異。
X63n1253_p0733c04║西天二十八代，佛種似此傳燈，箇箇稱呼菩薩。
X63n1253_p0733c05║神通比佛一般，真是釋迦心印，果位照據分明。
X63n1253_p0733c06║臨滅上升虗空，出現一十八變，三昧心火自焚，
X63n1253_p0733c07║空中舍利如雨。
X63n1253_p0733c08║初五句以人驗法，後五句以果驗人。言二十八代
X63n1253_p0733c09║者，自佛囑迦葉展轉于今，以心傳心歷代不絕，乃
X63n1253_p0733c10║至菩提達磨自西來東傳於此土，譬如一燈傳百
X63n1253_p0733c11║千燈，燈燈不絕，故云佛種似此傳燈。言佛種者，紹
X63n1253_p0733c12║隆佛種之謂也。心印即是正法眼藏，涅槃妙心之
X63n1253_p0733c13║異名也。心心相授如印印物，故云心印。後五句中，
X63n1253_p0733c14║初句總標，後四句證驗。若非釋迦心印親傳，安得
X63n1253_p0733c15║如此？
X63n1253_p0733c16║迦葉結集經藏，統屬大乘小乘，先了辟支一半，
X63n1253_p0733c17║次言十地滿心。惟有妙覺同宗，果位看他高下。
X63n1253_p0733c18║聖說凡聽無疑，呌喚醉醒修行。凡說凡聽乖訛，
X63n1253_p0733c19║轉使眾生瞌睡。
X63n1253_p0733c20║初二句總標，次四句別釋，後四句揀異。如來在世，
X63n1253_p0733c21║根熟易調，一稟尊言，無不懸契。世尊滅後，末世無
X63n1253_p0733c22║聞，須用結集大小乘藏，以應大小乘機。故律中有
X63n1253_p0733c23║言：過去六佛中，四佛結集經教，故佛法久住於世；
X63n1253_p0733c24║二佛不結集經教，故佛法速滅。故知佛所說法，須
X63n1253_p0734a01║用結集也。
X63n1253_p0734a02║惟有十地正修。其餘那堪屈指，三乘久煉成功。
X63n1253_p0734a03║爭那時流性急。人愛易學易成，恰似𦘕餅不飽。
X63n1253_p0734a04║哀哉古道茆生，不免編排十地。
X63n1253_p0734a05║初四句正顯此宗之要，次二句喻明妄冀之非，後
X63n1253_p0734a06║二句因示述作之意。
X63n1253_p0734a07║第十，妙覺地。
X63n1253_p0734a08║此地乃頓教大乘也。已前三乘皆漸，今稱頓教者，
X63n1253_p0734a09║即是佛乘。十地中本無妙學地，佛意慈悲，下接三
X63n1253_p0734a10║乘，同居十地，勸三乘人學佛故也。三乘及佛所以
X63n1253_p0734a11║異者，謹按藏經修行格式，其塑像及𦘕像等四果
X63n1253_p0734a12║羅漢及五果辟支，皆是二乘小仙。其塑𦘕形像，只
X63n1253_p0734a13║依常僧相貌，以表小乘人也。其菩薩大仙者，披瓔
X63n1253_p0734a14║珞，持環釧，頂花冠，以表受職法師大仙也。今此妙
X63n1253_p0734a15║覺，一佛乘人，頂上旋螺髮，項背焰光，胷題卍字，身
X63n1253_p0734a16║黃金色，以表功行圓滿，故此特立頓教之名也。言
X63n1253_p0734a17║妙覺者，功行既足，朗然大悟，離覺所覺，故云妙覺。
X63n1253_p0734a18║惟識論云：金剛喻定現在前時，斷佛地障，即入妙
X63n1253_p0734a19║覺也。是故妙覺名無上士。無上士者，無所斷故。
X63n1253_p0734a20║到此十分報身，是名超出三界。
X63n1253_p0734a21║上句圓滿報身，下句二十八天羅籠不住。
X63n1253_p0734a22║初以三乘誘引，實以佛乘度脫，獨此名為頓教。
X63n1253_p0734a23║向下總是漸修，歡喜離垢發光，焰慧難勝現前。
X63n1253_p0734a24║遠行不動善慧，法雲妙覺已終。十住十行十向，
X63n1253_p0734b01║十地十一功圓。
X63n1253_p0734b02║此即頓漸分宗。佛說一大藏經，不出漸頓二字，於
X63n1253_p0734b03║中則有約機、約法、約喻不同。捨父逃逝，照鏡迷頭，
X63n1253_p0734b04║此約機以明漸頓；漸設五時，頓無二諦，約法以明
X63n1253_p0734b05║漸頓；登九層之臺，斬一綟之絲，約喻以明漸頓。雖
X63n1253_p0734b06║然，機教相須，以喻顯法，其實一道也。宗途既異，故
X63n1253_p0734b07║今分之。初二句引經證成，次二句已如向說，次四
X63n1253_p0734b08║句具列地名，後二句出此教意。問：今文不用初歡
X63n1253_p0734b09║喜地，何故亦總列耶？答：非不用也。但以歡喜為入
X63n1253_p0734b10║道之方便，當外凡位，未預聖流，故不數也。若無方
X63n1253_p0734b11║便，安入正乘？故復列耳。後二句別出頓教佛乘之
X63n1253_p0734b12║意，故舉三賢十聖，會入華嚴大乘。同性經云：所有
X63n1253_p0734b13║聲聞法、辟支佛法、菩薩法、諸佛法，如是一切諸法，
X63n1253_p0734b14║皆悉流入毗盧遮那智藏大海。斯良證也。
X63n1253_p0734b15║般若文殊智滿，涅槃普賢行成，繼紹釋迦種智。
X63n1253_p0734b16║到此彌勒下生。
X63n1253_p0734b17║文殊智，普賢行，各自表法。釋迦則總具上二，入大
X63n1253_p0734b18║寂定，則彌勒當下生矣。
X63n1253_p0734b19║善財童子規矩，五十知識徧參，今歸善住樓閣，
X63n1253_p0734b20║盧舍那身在茲。
X63n1253_p0734b21║如華嚴說：此是善財，於我何預？若有敬慕心，亦當
X63n1253_p0734b22║如是學。
X63n1253_p0734b23║華海藏裏安身，極樂國中永壽，大寶華王座上，
X63n1253_p0734b24║自在師子哮吼。佛為一大因緣，今日悟佛知見。
X63n1253_p0734c01║已入無餘涅槃。降伏群魔外道，三身四智已辨，
X63n1253_p0734c02║八解六通久成，無為無相解脫，覺海無來無去。
X63n1253_p0734c03║法身法界齊平。心包塵塵剎剎，化出六道四生。
X63n1253_p0734c04║六合乾坤內外，天地是佛子孫。
X63n1253_p0734c05║初二句所依土，次二句能應身，次二句化事畢，次
X63n1253_p0734c06║二句道力備，次六句德相具足，後三句功用圓成。
X63n1253_p0734c07║三身、四智、八解、六通，諸佛分上所具之德相業用
X63n1253_p0734c08║也。法、報、化三身，如前七地說。言四智者，轉識所成，
X63n1253_p0734c09║即平等性智、妙觀察智、成所作智、大圓鏡智。八解、
X63n1253_p0734c10║六通，乃華嚴二句經文。文云：獲六神通，得八解脫，
X63n1253_p0734c11║謂之八無學果。本來成佛，故曰久成。生佛體同，故
X63n1253_p0734c12║云化出。六道，或云五道。四生，即卵、胎、濕、化也。今此
X63n1253_p0734c13║三界皆是我有，其中眾生悉是吾子，即知天地是
X63n1253_p0734c14║佛子孫矣。
X63n1253_p0734c15║略舉法華作證。爾時諸梵天王。并及諸天帝釋。
X63n1253_p0734c16║護世四大天王，及大自在天主，眷屬百千萬數。
X63n1253_p0734c17║合掌稽首禮我，請我轉正法輪。若但讚佛大乘，
X63n1253_p0734c18║眾生沒在於苦，不能信是正法，破法不肯信故。
X63n1253_p0734c19║並是法華經文。第十句云：眾生沒在於苦。有本云：
X63n1253_p0734c20║沒有一人在苦，傳寫之訛也。
X63n1253_p0734c21║再舉法華作證，今此三界我有，其中悉是吾子。
X63n1253_p0734c22║但係有形有名，不可與佛比肩，三界獨稱最尊，
X63n1253_p0734c23║隱頭聖凡慈父。
X63n1253_p0734c24║初三句引證，後四句隨機。
X63n1253_p0735a01║三乘十地說已，是為佛法正宗。普願法界眾生，
X63n1253_p0735a02║同入薩婆若海。
X63n1253_p0735a03║此是結勸流通正法。聖師設教，貴在流通，普被將
X63n1253_p0735a04║來，遐益群品。
X63n1253_p0735a05║
X63n1253_p0735a06║初學記（終）