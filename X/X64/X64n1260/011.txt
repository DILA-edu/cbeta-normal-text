X64n1260_p0082a01║列祖提綱錄卷第十一
X64n1260_p0082a02║武林十八㵎理安禪寺住持婁東行悅集
X64n1260_p0082a03║五參提綱
X64n1260_p0082a04║清涼益禪師上堂，大眾立久，乃謂之曰：祇恁麼便散
X64n1260_p0082a05║去，還有佛法道理也無？試說看。若無，又來者裏作麼？
X64n1260_p0082a06║若有，大市裏人叢處亦有，何須到者裏？諸人各曾看
X64n1260_p0082a07║還源觀．百門義海．華嚴論．涅槃經諸多策子，阿那箇
X64n1260_p0082a08║教中有者箇時節？若有，試舉看。莫是恁麼經裏有恁
X64n1260_p0082a09║麼語，是此時節麼？有甚麼交涉？所以道：微言滯於心
X64n1260_p0082a10║首，甞為緣慮之場；實際居于目前，翻為名相之境。又
X64n1260_p0082a11║作麼生得翻去？若也翻去，又作麼生得正去？還會麼？
X64n1260_p0082a12║莫祇恁麼念䇿子，有甚麼用處？
X64n1260_p0082a13║上堂曰：出家人但隨時及節便得。寒即寒，熱即熱。欲
X64n1260_p0082a14║知佛性義，當觀時節因緣。古今方便不少。不見石頭
X64n1260_p0082a15║和尚因看肇論云：會萬物為己者，其唯聖人乎？他家
X64n1260_p0082a16║便道：聖人無己，靡所不己。有一片言語，喚作參同契。
X64n1260_p0082a17║末上云：竺土大僊心，無過此語也。中間也祇隨時說
X64n1260_p0082a18║話。上座今欲會萬物為自己去，葢為大地無一法可
X64n1260_p0082a19║見。他又囑云：光陰莫虗度。適來向上座道：但隨時及
X64n1260_p0082a20║節便得。若也移時失候，即是虗度光陰，於非色中作
X64n1260_p0082a21║色解。上座于非色中作色解，即是移時失候。且道色
X64n1260_p0082a22║作非色解，還當不當？上座若恁麼會，便是沒交涉。正
X64n1260_p0082a23║是癡狂兩頭走，有甚麼用處？上座但守分隨時過好。
X64n1260_p0082a24║珍重！
X64n1260_p0082b01║上堂：盡十方世界，皎皎地無一絲頭。若有一絲頭，即
X64n1260_p0082b02║是一絲頭。
X64n1260_p0082b03║天台韶國師，上堂：古聖方便，猶如河沙。祖師道：非風
X64n1260_p0082b04║幡動，仁者心動。斯乃無上心印法門。我輩是祖師門
X64n1260_p0082b05║下客，合作麼生會祖師意？莫道風幡不動，汝心妄動；
X64n1260_p0082b06║莫道不撥風幡，就風幡道取；莫道風幡動處是甚麼？
X64n1260_p0082b07║有云：附物明心，不須認物。有云：色即是空。有云：非風
X64n1260_p0082b08║幡動，應須妙會。如是解會，與祖師意旨有何交涉？既
X64n1260_p0082b09║不許如是會，諸上座便合知悉。若於者裏徹底悟去，
X64n1260_p0082b10║何法門而不明？百千諸佛方便一時洞了，更有甚麼
X64n1260_p0082b11║疑情？所以古人道：一了千明，一迷萬惑。上座豈是今
X64n1260_p0082b12║日會得一，則明日又不會也？莫是有一分向上事難
X64n1260_p0082b13║會，有一分下劣凡夫不會？如此見解，設經塵劫，祇自
X64n1260_p0082b14║勞神乏思，無有是處。
X64n1260_p0082b15║上堂：毛吞巨海，海性無虧；纖芥投鋒，鋒利無動。見與
X64n1260_p0082b16║不見、會與不會，唯我知焉。乃有頌曰：暫下高峰已顯
X64n1260_p0082b17║揚，般若圜通遍十方；人天浩浩無差別，法界縱橫處
X64n1260_p0082b18║處彰。珍重！
X64n1260_p0082b19║上堂，僧問：承古有言：若人見般若，即被般若縛；若人
X64n1260_p0082b20║不見般若，亦被般若縛。既見般若，為甚麼却被縛？師
X64n1260_p0082b21║曰：你道般若見甚麼？曰：不見般若，為甚麼亦被縛？師
X64n1260_p0082b22║曰：你道般若甚麼處不見？乃曰：若見般若，不名般若；
X64n1260_p0082b23║不見般若，亦不名般若。且作麼生說見不見？所以古
X64n1260_p0082b24║人道：若欠一法，不成法身；若剩一法，不成法身；若有
X64n1260_p0082c01║一法，不成法身；若無一法，不成法身。此是般若之真
X64n1260_p0082c02║宗也。諸上座相共證明，令法久住，國土安寧。珍重！
X64n1260_p0082c03║上堂：古者道：如何是禪？三界綿綿。如何是道？十方浩
X64n1260_p0082c04║浩。因甚麼道三界綿綿？何處是十方浩浩底道理？要
X64n1260_p0082c05║會麼？塞却眼，塞却耳，塞却舌身意，無空闕處，無轉動
X64n1260_p0082c06║處。上座作麼生會？橫亦不得，竪亦不得，縱亦不得，奪
X64n1260_p0082c07║亦不得，無用心處，亦無施設處。若如是會得，始會法
X64n1260_p0082c08║門絕揀擇，一切言語絕滲漏。曾有僧問：作麼生是絕
X64n1260_p0082c09║滲漏底語？向他道：口似鼻孔甚好。上座如此會，自然
X64n1260_p0082c10║不通風去。如識得，盡十方世界是金眼眼睛。無事，珍
X64n1260_p0082c11║重！
X64n1260_p0082c12║上堂，僧問：天下太平，大王長壽。如何是王？師曰：日曉
X64n1260_p0082c13║月明。曰：如何領會？師曰：誰是學人？乃曰：天下太平，大
X64n1260_p0082c14║王長壽。國土豐樂，無諸患難。此是佛語，古不易，今不
X64n1260_p0082c15║遷，一言可以定古定今。會取好！諸上座，佛法不是者
X64n1260_p0082c16║箇道理。要會麼？言發非聲，色前不物，始會天下太平，
X64n1260_p0082c17║大王長壽。久立，珍重！
X64n1260_p0082c18║清涼欽禪師。上堂：且住得也。久立。尊官及諸大眾，今
X64n1260_p0082c19║日相請勤重。此箇殊功，比喻何及？所以道：未了之人
X64n1260_p0082c20║聽一言，祇者如今誰動口？便下座。立倚拄杖而告眾
X64n1260_p0082c21║曰：還會麼？天龍寂聽而雨華莫作。須菩提幀子畫將
X64n1260_p0082c22║去，且恁麼信受奉行。
X64n1260_p0082c23║上堂：某甲本欲居山藏拙，養病過時，柰緣先師有未
X64n1260_p0082c24║了底公案，出來與他了却。時有僧問：如何是先師未
X64n1260_p0083a01║了底公案？師便打。曰：祖禰不了，殃及兒孫。曰：過在甚
X64n1260_p0083a02║麼處？師曰：過在我，殃及你。
X64n1260_p0083a03║百丈恒禪師，上堂：乘此寶乘，直至道場。每日勞諸上
X64n1260_p0083a04║座訪及，無可祇延。時寒不用久立，却請回車。珍重！
X64n1260_p0083a05║上堂：諸上座！適來從僧堂裏出來，脚未跨門限便回
X64n1260_p0083a06║去，已是重說偈言了也。更來者裏，不可重重下切脚
X64n1260_p0083a07║也。古人云：參他不如自參。所以道：森羅萬象，是善財
X64n1260_p0083a08║之宗師；業惑塵勞，乃普賢之境界。若恁麼參得，與善
X64n1260_p0083a09║財同參；若不肯與麼參，却歸堂向火，參取勝熱婆羅
X64n1260_p0083a10║門。珍重！
X64n1260_p0083a11║永明潛禪師，上堂：佛法顯然，因甚麼却不會？諸上座
X64n1260_p0083a12║欲會佛法，但問取張三李四；欲會世法，則參取古佛
X64n1260_p0083a13║叢林。無事久立。
X64n1260_p0083a14║報慈言導師上堂：凡行脚人參善知識，到一叢林放
X64n1260_p0083a15║下瓶鉢，可謂行菩薩道能事畢矣，何用更來者裏舉
X64n1260_p0083a16║論真如涅槃？此是非時之說。然古人有言：譬如披沙
X64n1260_p0083a17║識寶，沙礫若除，真金自現，便喚作常住世間，具足僧
X64n1260_p0083a18║寶。亦如一味之雨、一般之地，生長萬物，大小不同、甘
X64n1260_p0083a19║辛有異，不可道地與雨有大小之名也。所以道：方即
X64n1260_p0083a20║現方，圓即現圓。何以故？爾法無偏正，隨相應現，喚作
X64n1260_p0083a21║對現色身。還見麼？若不見，也莫閒坐地。
X64n1260_p0083a22║羅漢仁禪師，上堂：報恩者裏不曾與人揀話，今日與
X64n1260_p0083a23║諸上座揀一兩則話，還願樂麼？諸上座！鶴脛長，鳧脛
X64n1260_p0083a24║短；甘草甜，黃檗苦。恁麼揀辨，還愜雅意麼？諸上座！莫
X64n1260_p0083b01║是血脉不通，泥水有隔麼？且莫錯會。珍重！
X64n1260_p0083b02║報恩則禪師。上堂：諸上座盡有常圓之月，各懷無價
X64n1260_p0083b03║之珍。所以月在雲中，雖明而不照；智隱惑內，雖真而
X64n1260_p0083b04║不通。無事久立。
X64n1260_p0083b05║歸宗真禪師。上堂：諸上座，見聞覺知，祇可一度。祇如
X64n1260_p0083b06║會了，是見聞覺知，不是見聞覺知？要會麼？與諸上座
X64n1260_p0083b07║說破了也，待汝悟始得。久立，珍重！
X64n1260_p0083b08║棲賢圓禪師，上堂：出得僧堂門，見五老峰一生參學
X64n1260_p0083b09║事畢，何用更到者裏來？雖然如此，也勞上座一轉了
X64n1260_p0083b10║也。珍重！
X64n1260_p0083b11║五雲逢禪師。上堂：諸上座！捨一知識參一知識，盡學
X64n1260_p0083b12║善財南遊之式樣。且問上座：祇如善財禮辭文殊，擬
X64n1260_p0083b13║登妙峰謁德雲比丘。及到彼所，何以德雲却於別峰
X64n1260_p0083b14║相見？夫教意祖意，同一方便，終無別理。彼若明得，此
X64n1260_p0083b15║亦昭然。諸上座！即今簇著老僧，是相見是不相見？此
X64n1260_p0083b16║處是妙峰是別峰？脫或從此省去，可謂不孤負老僧。
X64n1260_p0083b17║亦常見德雲比丘，未甞剎那相捨離。還信得及麼？
X64n1260_p0083b18║瑞鹿先禪師，上堂：大凡參學未必學，問話是參學未
X64n1260_p0083b19║必學，揀話是參學未必學，代語是參學未必學，別語
X64n1260_p0083b20║是參學未必學，捻破經論中奇特言語是參學，未必
X64n1260_p0083b21║捻破祖師奇特言語是參學。若于如是等參學，任你
X64n1260_p0083b22║七通八達，于佛法中儻無見處，喚作乾慧之徒。豈不
X64n1260_p0083b23║聞古德道：聰明不敵生死，乾慧豈免苦輪？諸人若也
X64n1260_p0083b24║參學，應須真實參學始得。行時行時參取，立時立時
X64n1260_p0083c01║參取，坐時坐時參取，眠時眠時參取，語時語時參取，
X64n1260_p0083c02║默時默時參取，一切作務時一切作務時參取。既向
X64n1260_p0083c03║如是等時參，且道參箇甚人？參箇甚麼語？到者裏須
X64n1260_p0083c04║自有箇明白處始得。若不如是，喚作造次之流，則無
X64n1260_p0083c05║究了之旨。
X64n1260_p0083c06║保明誠禪師，上堂：如為一人，眾多亦然。珍重！
X64n1260_p0083c07║堯峰暹禪師，上堂：冬去春來，樓閣門開；若也入得，不
X64n1260_p0083c08║用徘徊。諸上座！還向者裏入得也未？若也入得，所以
X64n1260_p0083c09║古人道：是處是彌勒，無門無善財。若也入之未得，自
X64n1260_p0083c10║是諸上座狂走，更不忉忉。久立，珍重！
X64n1260_p0083c11║功臣如禪師上堂，召大眾曰：還知道聖僧同諸人到
X64n1260_p0083c12║者裏麼？既勞尊降，焉敢稽留？久立，珍重！
X64n1260_p0083c13║晚參提綱
X64n1260_p0083c14║百丈海禪師每上堂，有一老人隨眾聽法。一日眾退，
X64n1260_p0083c15║唯老人不去。師問曰：汝是何人？老人答曰：某非人也，
X64n1260_p0083c16║於過去迦葉佛時，曾住此山。因學人問：大修行人還
X64n1260_p0083c17║落因果也無？某對曰：不落因果，遂五百生墮野狐身。
X64n1260_p0083c18║今請和尚代一轉語，貴脫野狐身。師曰：汝問。老人曰：
X64n1260_p0083c19║大修行人還落因果也無？師曰：不昧因果。老人于言
X64n1260_p0083c20║下大悟，作禮曰：某已脫野狐身，住在山後，敢乞依亡
X64n1260_p0083c21║僧津送。師令維那白椎告眾：食後送亡僧。大眾聚議：
X64n1260_p0083c22║一眾皆安涅槃堂，又無病人，何故如是？食後，師領眾
X64n1260_p0083c23║至山後巖下，以杖挑出一死野狐，乃依法火塟。師至
X64n1260_p0083c24║晚上堂，舉前因緣。黃蘗便問：古人錯祇對一轉語，墮
X64n1260_p0084a01║五百生野狐身。轉轉不錯，合作箇甚麼？師曰：近前來，
X64n1260_p0084a02║向汝道。蘗近前打師一掌。師拍手笑曰：將謂胡鬚赤，
X64n1260_p0084a03║更有赤鬚胡。
X64n1260_p0084a04║藥山儼禪師晚參，上堂，眾集，師曰：今日請決疑，上座
X64n1260_p0084a05║在甚麼處？其僧出眾而立，師下禪床把住，曰：大眾！者
X64n1260_p0084a06║僧有疑。便與一推，却歸方丈。
X64n1260_p0084a07║趙州諗禪師晚參，今夜答話去也，有解問者出來。時
X64n1260_p0084a08║有僧便出禮拜，師曰：比來拋甎引玉，却引得箇𡐊子。
X64n1260_p0084a09║臨濟玄禪師一日謂普化、克符二上座曰：我欲於此
X64n1260_p0084a10║建立黃蘗宗旨，汝且成禠我。二人珍重下去。三日後，
X64n1260_p0084a11║普化却上來問：和尚三日前說甚麼？師便打。三日後，
X64n1260_p0084a12║克符上來問：和尚前日打普化作甚麼？師亦打。至晚
X64n1260_p0084a13║小參，曰：有時奪人不奪境，有時奪境不奪人，有時人
X64n1260_p0084a14║境兩俱奪，有時人境俱不奪。
X64n1260_p0084a15║德山鑒禪師晚參，示眾曰：今夜不答話，問話者三十
X64n1260_p0084a16║棒。時有僧出禮拜，師便打。僧曰：某甲話也未問，和尚
X64n1260_p0084a17║因甚麼打某甲？師曰：汝是甚處麼人？曰：新羅人。師曰：
X64n1260_p0084a18║未跨船舷，好與三十棒。
X64n1260_p0084a19║睦州陳尊宿晚參，謂眾曰：汝等諸人還得箇入頭處
X64n1260_p0084a20║也未？若未得箇入頭處，須覓箇入頭處；若得箇入頭
X64n1260_p0084a21║處，已後不得孤負老僧。時有僧出禮拜曰：某甲終不
X64n1260_p0084a22║敢孤負和尚。師曰：早是孤負我了也。又曰：明明向你
X64n1260_p0084a23║道尚自不會，何況葢覆將來？又曰：老僧在此住持，不
X64n1260_p0084a24║曾見箇無事人到來，汝等何不近前？時有一僧方近
X64n1260_p0084b01║前，師曰：維那不在，汝自領去三門外與二十棒。曰：某
X64n1260_p0084b02║甲過在甚麼處？師曰：枷上更著扭。
X64n1260_p0084b03║汾陽昭禪師為并汾苦寒，乃罷夜參。有異比丘振錫
X64n1260_p0084b04║而至，謂師曰：會中有大士六人，柰何不說法？言訖而
X64n1260_p0084b05║去。師密記以偈曰：胡僧金錫光，為法到汾陽。六人成
X64n1260_p0084b06║大器，勸請為敷揚。
X64n1260_p0084b07║仙宗玭禪師久不上堂，大眾入方丈參。師曰：今夜與
X64n1260_p0084b08║大眾同請假，未審還給假也無？若未聞給假，即先言
X64n1260_p0084b09║者負。珍重！
X64n1260_p0084b10║漳州羅漢院守仁禪師。晚參，師曰：物物本來無處所，
X64n1260_p0084b11║一輪明月印心池。便歸方丈。
X64n1260_p0084b12║五祖演禪師晚參，舉：德山云：今夜不答話，問話者三
X64n1260_p0084b13║十棒。眾中舉者甚多，會者不少。且道向甚處見德山？
X64n1260_p0084b14║有不顧性命者，試出來道看。若無，山僧為大眾與德
X64n1260_p0084b15║山老人相見去也。待德山道：今夜不答話，問話者三
X64n1260_p0084b16║十棒。但向伊道：某甲話也不問，棒也不喫。你道還契
X64n1260_p0084b17║他德山老人麼？到者裏須是箇漢始得。況某甲十有
X64n1260_p0084b18║餘年海上參尋，見數人尊宿，自為了當。及到浮山會
X64n1260_p0084b19║裏，直是開口不得。後到白雲門下，齩破一箇鐵酸豏，
X64n1260_p0084b20║直得百味具足。且道豏子一句作麼生道？乃曰：華發
X64n1260_p0084b21║雞冠媚早秋，誰人能染紫絲頭？有時風動頻相倚，似
X64n1260_p0084b22║向堦前鬭不休。（古今晚參上堂示眾之語甚多，此舉先宗大槩，餘不及錄。）
X64n1260_p0084b23║小參提綱（四節）
X64n1260_p0084b24║真淨文禪師仰山結夏小參，舉拂子云：耶耶，盡十方
X64n1260_p0084c01║世界，若凡若聖、若僧若俗、若草若木，盡向拂子下成
X64n1260_p0084c02║佛作祖，無前無後，一時解脫。還有不解脫者麼？設有，
X64n1260_p0084c03║命若懸絲。又撫掌云：知音者少。所以，此箇事論實不
X64n1260_p0084c04║論虗，參須實參，悟須實悟。若纖毫不盡，總落魔界。豈
X64n1260_p0084c05║不見古人道：平地上死人無數，過得荊棘林是好手。
X64n1260_p0084c06║如今人多是得箇身心寂滅、前後際斷、一念萬年去、
X64n1260_p0084c07║休去、歇去、似古廟裏香爐去、冷湫湫地去，便為究竟。
X64n1260_p0084c08║殊不知，却被此勝妙境界障蔽，自己正知見不能現
X64n1260_p0084c09║前，神通光明不得發露。或又執箇一切平常心是道
X64n1260_p0084c10║以為極則，天是天、地是地、山是山、水是水、僧是僧、俗
X64n1260_p0084c11║是俗，大盡三十日，小盡二十九，此依草附木，不知不
X64n1260_p0084c12║覺一向迷將去。忽然問他：我手何似佛手？便道：是和
X64n1260_p0084c13║尚手。我脚何似驢脚？便道：是和尚脚。人人盡有生緣
X64n1260_p0084c14║處，那箇是上座生緣處？便道：某是某州人。是何言歟？
X64n1260_p0084c15║且莫錯會好。凡百施為，要平常一路子以為穩當，定
X64n1260_p0084c16║將去、合將去，更不敢別移一步，怕墮坑落壍。長時一
X64n1260_p0084c17║似雙盲底人行路，一條拄杖子寸步拋不得，緊把著，
X64n1260_p0084c18║憑將去，步步依倚。一日，若道眼豁開，頓覺前非，拋却
X64n1260_p0084c19║杖子，撒開兩手，十方蕩蕩，七縱八橫，東西南北，無可
X64n1260_p0084c20║不可，豈可一向倚他門戶、傍他行脚，有甚快活？自己
X64n1260_p0084c21║畢竟如何？不見雲門道：而今天下老和尚多是師承
X64n1260_p0084c22║學解，露布葛藤，印板上打來，模子裏脫出。當人若是
X64n1260_p0084c23║明去，何不一切臨時？又不見臨濟云：我者裏是活祖
X64n1260_p0084c24║師西來意，把來便用，立處皆真。他不說古又如何、今
X64n1260_p0085a01║又如何，者語得、那語不得，那裏是虗、者裏是實，你與
X64n1260_p0085a02║我拈出絲毫許實底道理來看。此葢當人眼不開，自
X64n1260_p0085a03║無見處，一向承虗接嚮，百般忌諱，自纏自縛，直饒與
X64n1260_p0085a04║麼說，當下忽然見得倜儻分明去也，是棺木裏瞪眼。
X64n1260_p0085a05║如今還有無師智、自然智、不與萬法為侶者烜赫底
X64n1260_p0085a06║丈夫漢，䶥䶥齖齖，千變萬化，見我恁麼胡言漢語，便
X64n1260_p0085a07║好近前驀口摑，拽下椅子擲向三門外，喝散大眾，豈
X64n1260_p0085a08║不快哉！還有麼？良久：若無，且看老僧騎案山跳入你
X64n1260_p0085a09║諸人眼睛裏，七顛八倒、呵佛罵祖去也。喝一喝，下座。
X64n1260_p0085a10║楚石琦禪師結夏，小參。眨上眉毛早蹉過，開得口來
X64n1260_p0085a11║已話墮，祖師關棙少人知，徧界茫茫脚踏火。聲前展
X64n1260_p0085a12║演，賺殺闍黎；句後商量，翻成途轍。一踢踢翻大海水，
X64n1260_p0085a13║一拳拳倒須彌山，猶未是性躁漢在，何況起模畫樣、
X64n1260_p0085a14║詐啞佯聾、斷妄攀緣、求真解脫？大似認髑髏作水、買
X64n1260_p0085a15║朱砂畫月，驢年解休歇麼？壽山不惜口業，為你諸人
X64n1260_p0085a16║點破。竪拂子，云：還見麼？者箇是文殊門。若從文殊門
X64n1260_p0085a17║入，者山河大地、牆壁瓦礫，教你背塵合覺。擊拂子，云：
X64n1260_p0085a18║還聞麼？者箇是觀音門。若從觀音門入，者松風㵎嚮、
X64n1260_p0085a19║鴉嗚鵲噪，教你返本還源。到箇裏，證不動尊、成無上
X64n1260_p0085a20║覺，更須知有頂門一竅。還委悉麼？麥秋晨氣潤，槐夏
X64n1260_p0085a21║午陰清。復舉：龐居士參馬大師：不與萬法為侶是什
X64n1260_p0085a22║麼人？大師云：待汝一口吸盡西江水，却向汝道。師頌
X64n1260_p0085a23║云：葢天葢地一句子，馬師盡力提不起，好笑青原接
X64n1260_p0085a24║石頭，逢人但問廬陵米。
X64n1260_p0085b01║結夏，小參。或有旃檀叢林旃檀圍繞、或有荊棘叢林
X64n1260_p0085b02║荊棘圍繞、或有旃檀叢林荊棘圍繞、或有荊棘叢林
X64n1260_p0085b03║旃檀圍繞，汝等諸人橫擔拄杖、緊峭芒鞋，者邊、那邊，
X64n1260_p0085b04║東去、西去，在那箇叢林中？若在旃檀叢林，則是金毛
X64n1260_p0085b05║獅子能縱、能奪、能殺、能活；若在荊棘叢林，則是狐狼
X64n1260_p0085b06║野犴不能縱、不能奪、不能殺、不能活，隨群逐隊，怖死
X64n1260_p0085b07║貪生，椎殺千箇萬箇，有什麼罪過？且如五種叢林交
X64n1260_p0085b08║互圍繞時，喚作金毛獅子又是狐狼野犴、喚作狐狼
X64n1260_p0085b09║野犴又是金毛獅子，畢竟喚作什麼？能縱、不能縱，能
X64n1260_p0085b10║奪、不能奪，能殺、不能殺，能活、不能活，又如何定當？若
X64n1260_p0085b11║定當得出，許你天下橫行；若定當不出，九旬無解脫
X64n1260_p0085b12║之期，百劫受沉淪之苦。復舉：僧問趙州：如何是咬人
X64n1260_p0085b13║獅子？州云：皈依佛、皈依法、皈依僧，莫咬老僧。師云：者
X64n1260_p0085b14║僧也只是箇喋屎狗，為甚麼趙州一見便撒屎撒尿，
X64n1260_p0085b15║彩奔齪家？
X64n1260_p0085b16║結夏，小參。摩竭陀國親行此令，抵死要知換却性命，
X64n1260_p0085b17║設使懸崖撒手，自肯承當，絕後再甦，欺君不得，也是
X64n1260_p0085b18║棺木裏瞠眼。鳳山者裏無許多事，尋常只是九十日
X64n1260_p0085b19║為一夏，黃陳米飯，苦益菜羮，尊勝寺前疊疊青山不
X64n1260_p0085b20║盡，西興渡口茫茫白浪無窮，行也任你行，坐也任你
X64n1260_p0085b21║坐，出也任你出，入也任你入，卷舒自在，彼此何拘？却
X64n1260_p0085b22║不許埋在聲色堆頭，亦不許離他聲色，總不與麼，還
X64n1260_p0085b23║作麼生？錦衣公子貴，林下道人高。復有頌云：拈却東
X64n1260_p0085b24║山水上行，薰風殿閣生微涼，住山不費纖毫力，自有
X64n1260_p0085c01║人提折脚鐺。
X64n1260_p0085c02║呆庵莊禪師結夏小參：一心不生，萬法無咎。汝等諸
X64n1260_p0085c03║人發志參禪早是不著便，何況聽他繩床上老宿說
X64n1260_p0085c04║玄說妙、舉古舉今以當宗乘，遠之遠矣。即今要與本
X64n1260_p0085c05║地相應，直須從前放下，百不知、百不會，向生佛已前
X64n1260_p0085c06║著一隻眼看是什麼？忽然拶破虗空，便見十方世界
X64n1260_p0085c07║盡是圓覺伽藍，何處更有山河大地來？山僧與麼道，
X64n1260_p0085c08║也是作死馬醫。若是超宗越格底衲僧，著著自有出
X64n1260_p0085c09║身之路。拈拄杖：大眾中還有超宗越格底衲僧麼？卓
X64n1260_p0085c10║拄杖：泥牛昨夜遭塗炭，直至如今不見蹤。
X64n1260_p0085c11║結制。小參。心如虗空界，示等虗空法。證得虗空時，無
X64n1260_p0085c12║是無非法。從上佛祖莫不以此心法傳示將來，作大
X64n1260_p0085c13║佛事。徑山只今以此心法為大伽藍，十方法界若聖
X64n1260_p0085c14║若凡，同一安居平等性智。驀拈拄杖卓一下，云：過去
X64n1260_p0085c15║諸如來，斯門已成就。現在諸菩薩，今各入圓明。未來
X64n1260_p0085c16║修學人，當依如是住。觀音菩薩將錢買胡餅，放下手
X64n1260_p0085c17║却是饅頭。卓拄杖一下。復舉趙州勘婆子話，頌云：臺
X64n1260_p0085c18║山路上婆子，勘破須他趙州。我道全無巴鼻，人言亦
X64n1260_p0085c19║有來由。
X64n1260_p0085c20║恕中慍禪師結夏小參：俊快底撩起便行，似鶻提鳩，
X64n1260_p0085c21║脚跟下好與三十；懵懂底三搭不回，如魚止濼，腦門
X64n1260_p0085c22║上不銷一錐。古今天地、古今日月、古今人倫，好不增
X64n1260_p0085c23║一毫，醜不減一毫，以大圓覺為我伽藍，畫地為牢，刑
X64n1260_p0085c24║名斯著，身心安居，平等性智，沉埋鬼窟，塵慮尤多。靈
X64n1260_p0086a01║巖寺裏明日結夏，今夜小參：亦不說妙談玄，亦不設
X64n1260_p0086a02║期立限，三條椽下、七尺單前，一任諸人橫眠倒臥、渴
X64n1260_p0086a03║飲饑餐，管取心華發明，照十方剎。其或情存限量，墮
X64n1260_p0086a04║在見聞，他時後日有人索飯錢在，莫言不道。復舉：世
X64n1260_p0086a05║尊在摩竭陀國說法，是時白夏，乃謂阿難曰：諸大弟
X64n1260_p0086a06║子、人天四眾，我常說法，不生敬仰。我今入因沙臼室
X64n1260_p0086a07║中坐夏九旬，忽有人來問法，汝代我說：一切法不生，
X64n1260_p0086a08║一切法不滅。言訖，掩室而坐。頌云：白夏時將至，垂慈
X64n1260_p0086a09║勉進修。人天不敬仰，歲月自遷流。法法無生滅，頭頭
X64n1260_p0086a10║有放收。九旬聊掩室，恩大實難酬。
X64n1260_p0086a11║了庵欲禪師結夏小參：季春已去，孟夏到來，衲僧分
X64n1260_p0086a12║上，不用安排。豈不見道：盡乾坤大地是沙門一隻眼，
X64n1260_p0086a13║盡乾坤大地是沙門全身？何覺不圓？何修不證？所以
X64n1260_p0086a14║大覺世尊二千年前靈山會上釘虗空中鐵橛，開福
X64n1260_p0086a15║山僧四月十五日與見前大眾駕平地上鐵船，逆長
X64n1260_p0086a16║風而把舷，節清歌而扣舷，卓拄杖云：翡翠踏翻荷葉
X64n1260_p0086a17║雨，鷺鷥衝破竹林煙。喝！
X64n1260_p0086a18║荊叟珏禪師結夏，小參。我此一宗，正令全提，如暴風
X64n1260_p0086a19║卒雨鼓蕩無前，石火電光追奔不及，舉意即迷源，擡
X64n1260_p0086a20║眸已蹉過，不是目前法，莫生種種心。縱汝三種互修，
X64n1260_p0086a21║尅期取證，第二頭、第三首萬拄千撐，轉見氣急，殊不
X64n1260_p0086a22║知髑髏未具，己眼先明，呱地一聲，千了百當。然雖如
X64n1260_p0086a23║是，親證者萬無一二，錯會者數有河沙。
X64n1260_p0086a24║用彰俊禪師結夏，小參。結却布袋口，三世諸佛、六代
X64n1260_p0086b01║祖師、天下老和尚，眼不得妄視、耳不得妄聽、口不得
X64n1260_p0086b02║妄言、足不得妄舉，一禁禁住，無絲毫走作，謂之圓覺
X64n1260_p0086b03║伽藍九旬禁制醋甕中虫子，有什麼出頭分？殊不知，
X64n1260_p0086b04║此道如淨日輪昇太虗空，無幽不燭；如塗毒皷輕輕
X64n1260_p0086b05║一撾，聞者皆喪。雖然，只如道：居有破有、居空破空，二
X64n1260_p0086b06║幻既空，中亦不立。畢竟喚什麼作塗毒皷？喚什麼作
X64n1260_p0086b07║淨日輪？喝一喝：大丈夫兒合自由，信脚踏翻知見窟。
X64n1260_p0086b08║結夏，小參。世尊三昧，迦葉不知；迦葉三昧，阿難不知；
X64n1260_p0086b09║阿難三昧，商那和修不知；商那和修三昧，優波鞠多
X64n1260_p0086b10║不知。從上佛祖三昧既是各各不知，且佛佛授受，授
X64n1260_p0086b11║箇什麼？祖祖傳持，傳箇什麼？三月安居，尅期取證，證
X64n1260_p0086b12║箇什麼？東土衲僧還也奇特，一箇箇氣宇如王，擊碎
X64n1260_p0086b13║圓覺伽藍、截斷平等性智，妙用縱橫，無是、不是。山僧
X64n1260_p0086b14║三昧，諸人總知；諸人三昧，山僧總知。大眾！且道所知
X64n1260_p0086b15║三昧是何形段聻？拈拄杖，卓一下：智者聊聞猛提取，
X64n1260_p0086b16║莫待天明失却雞。
X64n1260_p0086b17║古林茂禪師結夏，病起，小參。歲月不可把玩，老病不
X64n1260_p0086b18║與人期，山僧十數日來寒熱交攻，正覓起處不得。何
X64n1260_p0086b19║故？身相離敗，心如幻故。身相既離，心亦如幻，佛病、祖
X64n1260_p0086b20║病，其體亦然。五祖和尚云：病來又病皮黏骨，抖擻起
X64n1260_p0086b21║來無一物，行不成步語聲低，鼻孔依然高突兀。五祖
X64n1260_p0086b22║老人與麼說話，只能自病，不能病人；既不能病人，當
X64n1260_p0086b23║攢簇不得之時，即不能普入眾生身中，全眾生之病；
X64n1260_p0086b24║既不能全眾生之病，則業識茫茫，無本可據。大眾！九
X64n1260_p0086c01║十日內同此安居，動靜寒溫自宜保愛。
X64n1260_p0086c02║結夏，小參。朱明啟候，聖制斯臨，四海高人，罷搖金錫。
X64n1260_p0086c03║言無言而可及，念無念以相應，廓諸佛之妙明，同十
X64n1260_p0086c04║方而聚會。所以，龐居士到者裏破家散宅，只守現成，
X64n1260_p0086c05║綿綿不漏絲毫，直下斬釘截鐵，道箇心空及第，早是
X64n1260_p0086c06║頭上安頭。更言與他三世諸佛把手共行，歷代祖師
X64n1260_p0086c07║同心同德，大似三家村裏不識羞老婆東搽西抹，要
X64n1260_p0086c08║事人相似，有什麼奇特處？只如豁開戶牖，萬里不挂
X64n1260_p0086c09║片雲，坐斷圓覺妙場，不離平等性智一句作麼生道？
X64n1260_p0086c10║蒲團時倚無他事，永日寥寥謝太平。
X64n1260_p0086c11║結夏，小參。明當結制，今夜小參，舉一兩則古人機緣
X64n1260_p0086c12║與諸人商量，非惟截斷葛藤，要且顯出各人自己參
X64n1260_p0086c13║學眼目。龐居士云：十方同聚會，箇箇學無為，此是選
X64n1260_p0086c14║佛場，心空及第歸。龐居士也甚奇怪，只是俗氣未除。
X64n1260_p0086c15║既是心空，歸向什麼處去？無為又作麼生學？然則一
X64n1260_p0086c16║言易出，駟馬難追，若是德山、臨濟門下，棒折也未放
X64n1260_p0086c17║過在。所以山僧尋常與諸人道：一切處不明，面前有
X64n1260_p0086c18║物。直得觸目無滯，達得一切法空，正是面前去不盡
X64n1260_p0086c19║底。又不見雲門大師道：平地上死人無數，過得荊棘
X64n1260_p0086c20║林是好手。與麼說話，大似將胡猻繫在露柱，有甚快
X64n1260_p0086c21║活？既出得荊棘林，又須入得荊棘林始得，所謂入林
X64n1260_p0086c22║不動草，入水不動波，然後縱橫得妙，左右逢源，轉地
X64n1260_p0086c23║回天，方有自由分。只如者僧道：與麼則堂中上座有
X64n1260_p0086c24║長處也。且道：是出耶？是入耶？雲門云：蘇嚧蘇嚧。也是
X64n1260_p0087a01║折錐探地。明眼漢到者裏，若作佛法商量，正是平地
X64n1260_p0087a02║死人；不作佛法商量，坐在荊棘林裏，三千里賣却布
X64n1260_p0087a03║單，特為此事而來，何曾夢見十方聚會？選佛場開，長
X64n1260_p0087a04║期百二十日，諸人若善參詳，明取生佛未具已前透
X64n1260_p0087a05║頂透底，便是沒量漢也。阿呵呵，也大奇，搖扇取凉，伸
X64n1260_p0087a06║脚打睡，三萬六千日，自倒還自起。咄！咄！咄！
X64n1260_p0087a07║結夏，小參。法不孤起，仗境方生。明朝結制斯臨，未舉
X64n1260_p0087a08║西天法令；今夜小參時至，且開東山家筵。囉囉招，囉
X64n1260_p0087a09║囉搖，囉囉送義出豐年；不是心，不是佛，不是物，儉生
X64n1260_p0087a10║不孝。寸釘入木，以大圓覺為我伽藍；一句當天，八萬
X64n1260_p0087a11║法門生死路絕。恁麼會得，九十日內自然水到渠成；
X64n1260_p0087a12║別有商量，萬煆爐中試看花飛雪片。正恁麼時如何？
X64n1260_p0087a13║明明百草頭邊事，不比楊岐栗棘蓬。
X64n1260_p0087a14║結夏，小參。教中道：有大陀羅尼門名為圓覺，流出一
X64n1260_p0087a15║切清淨、菩提、涅槃、真如、解脫。咄云：釋迦老子是什麼
X64n1260_p0087a16║熱椀鳴聲？把他三世諸佛所得秘要法門一時潑撒
X64n1260_p0087a17║了也。至於三七日中思惟是事，掩室摩竭，不措一辭，
X64n1260_p0087a18║亦是未了公案。我此一眾，善觀者不以眼、善聽者不
X64n1260_p0087a19║以耳、善言者不以言、善迹者不以迹，眼耳不有，言迹
X64n1260_p0087a20║俱忘，能信自心，悉皆是佛。縱饒未信，佛亦無殊，麻三
X64n1260_p0087a21║觔、乾屎橛，殿裏底亦不出此箇時節。阿呵呵！鐘樓上
X64n1260_p0087a22║念讚，床脚下種菜，風動樹頭搖，地肥茄子大。喝一喝，
X64n1260_p0087a23║長連床上，九十日內有粥有飯。
X64n1260_p0087a24║結夏，小參。時節遷流，結制忻逢於此日；光陰倐忽，工
X64n1260_p0087b01║夫不到不方圓。諸人既善參詳，山僧宜加勉勵，示諸
X64n1260_p0087b02║佛慈悲之方便，顯衲僧正令之全提，佛來也打、祖來
X64n1260_p0087b03║也打，粉骨碎身未足酬，秦地不收、漢地不管，直入千
X64n1260_p0087b04║峯萬峯去，廓神機於未兆，懸智照於無私，如斯九十
X64n1260_p0087b05║日中一一珠回玉轉。雖然如是，只如栢巖開粥度夏、
X64n1260_p0087b06║仰山種粟燒畬，畢竟明什麼邊事？卓拄杖，云：一舉四
X64n1260_p0087b07║十九。
X64n1260_p0087b08║結夏，小參。佛法無人說，雖慧莫能了。擊拂子，云：塵說、
X64n1260_p0087b09║剎說、熾然說、三世一切說，釋迦、彌勒、文殊、普賢登刀
X64n1260_p0087b10║山、入鑊湯，飲洋銅、吞熱鐵，橫說、竪說，直說、曲說，窮盡
X64n1260_p0087b11║未來無間歇，是汝諸人十二時中還曾得聞也未？若
X64n1260_p0087b12║也聞得，今夜人天眾前不妨露箇消息；若也不聞，亦
X64n1260_p0087b13║不欠少。所以，箇事在諸佛分上不增、在眾生分上不
X64n1260_p0087b14║減，迷則常居凡下、悟則即為聖賢，到者裏便好放出
X64n1260_p0087b15║金毛獅子，哮吼一聲，驚天動地。豈不見雲門大師道：
X64n1260_p0087b16║盡十方世界、乾坤大地。以拄杖畫一畫，云：百雜碎了
X64n1260_p0087b17║也。三乘十二分教，達磨西來放過即不可，若不放過，
X64n1260_p0087b18║不消一喝。雲門只解步步登高，不解隨機應變，較之
X64n1260_p0087b19║德山、臨濟齊眉共矚、同死同生、截鐵斬釘、能縱能奪，
X64n1260_p0087b20║何啻千里、萬里？且道臨濟、德山有什長處？不屬凡、不
X64n1260_p0087b21║屬聖，不屬修、不屬證，不住有為、不住無為，黃河三千
X64n1260_p0087b22║年一度清，是汝諸人九十日內不得忘却平等性智。
X64n1260_p0087b23║擊拂子，云：雪峯道底
X64n1260_p0087b24║無文燦禪師結夏小參：孟夏漸熱，仲夏極熱，自有天
X64n1260_p0087c01║地以至于今，無一絲毫許差別。若是有靈骨底衲僧，
X64n1260_p0087c02║纔出母胎便解知時識節，去隨芳草、歸逐落花，具足
X64n1260_p0087c03║見聞覺知受用，見聞覺知無生可護、無制可結。雖然，
X64n1260_p0087c04║要會孟夏漸熱易，旻會仲夏極熱難；要會仲夏極熱
X64n1260_p0087c05║易，要會孟夏漸熱難。難！難！九十日中君自看。復舉：五
X64n1260_p0087c06║祖結夏上堂：結夏無可供養大眾，作一家晏管顧諸
X64n1260_p0087c07║人。遂舉手云：囉囉招，囉囉搖，囉囉送，莫怪空疎，伏惟
X64n1260_p0087c08║珍重。師拈云：老東山龍肝鳳髓，百味具足，爭柰美食
X64n1260_p0087c09║不中飽人餐？
X64n1260_p0087c10║結夏，小參。大華藏海渺無邊際，江河溪㵎流入其中，
X64n1260_p0087c11║咸失本名；魚龍蝦蠏游泳其中，咸失本性。三世諸佛
X64n1260_p0087c12║於中成等正覺，一切眾生於中流浪生死現前，大眾
X64n1260_p0087c13║於中成就無功用學。拈拄杖卓一下，云：開先拄杖子
X64n1260_p0087c14║一口吸乾了也，三世諸佛、一切眾生現前，大眾畢竟
X64n1260_p0087c15║向什麼處行履？良久，云：曹溪波浪如相似，無限平人
X64n1260_p0087c16║被陸沉。復舉：香嚴云：去年貧，未是貧；今年貧，始是貧。
X64n1260_p0087c17║去年貧，尚有卓錐之地；今年貧，錐也無。師拈云：還會
X64n1260_p0087c18║麼？正㧓著開先痒處。
X64n1260_p0087c19║結夏，小參。實際理地，不受一塵。南贍部洲本來清淨
X64n1260_p0087c20║無端，西天竺國有箇不識好惡底，將一片爛麻皮結
X64n1260_p0087c21║箇圈子安在平地，經今二千餘年，推不去、拽不動，遞
X64n1260_p0087c22║代祖師大機大用如馬祖、百丈，正知正見如南陽、大
X64n1260_p0087c23║隨，手段惡辣如德山、臨濟，眼目端正如趙州、雲門，也
X64n1260_p0087c24║只是傍觀有分。啞！青天白日有恁麼事，大唐國裏可
X64n1260_p0088a01║殺無人。薦福雖則與他同路行，且不與他同處宿。今
X64n1260_p0088a02║夏兄弟在此相聚，遇飯喫飯、遇茶喫茶，熱則乘涼、困
X64n1260_p0088a03║則打睡，九十日內第一不得道著解結二字，道著貶
X64n1260_p0088a04║尚鑊湯爐炭地獄。謹白。復舉：雲門問僧云：今夏做什
X64n1260_p0088a05║麼？僧云：和尚實問，某甲即道。門云：做賊人心虗。師拈
X64n1260_p0088a06║云：雲門等閒致一問，者僧便作佛法祇對，克由尀耐。
X64n1260_p0088a07║不知者跛脚阿師當時打殺佛與狗子喫底棒在什
X64n1260_p0088a08║麼處？來夜問取首座。
X64n1260_p0088a09║笑隱訢禪師結夏小參：與麼與麼，頭上安頭；不與麼
X64n1260_p0088a10║不與麼，斬頭覓活。德山小參不答話，先行不到；趙州
X64n1260_p0088a11║小參要答話，末後大過。山僧尋常只管九十日為一
X64n1260_p0088a12║夏，熱則取涼，饑來喫飯。有時白雲高臥，聽月下之疎
X64n1260_p0088a13║鐘；有時村市邏齋，振雲中之金錫。不作佛法商量，亦
X64n1260_p0088a14║非世諦流布。阿呵呵！頭上一堆塵，脚下三尺土，䶥䶥
X64n1260_p0088a15║齖齖且過時，莾莾鹵鹵河沙數。復舉百丈再參公案，
X64n1260_p0088a16║師云：以機奪機，以的破的，百丈親遭三日聾，黃檗後
X64n1260_p0088a17║來驚吐舌。延平劍合兮，寧窺牛斗之光芒？陶壁梭飛
X64n1260_p0088a18║兮，不戀風雲之舊迹。堪笑禪流眼似眉，座中誰是仙
X64n1260_p0088a19║陀客？
X64n1260_p0088a20║南石禪師結制，小參。明日結制，今夜小參。摩霄俊鶻，
X64n1260_p0088a21║便合乘時；止濼困魚，徒勞激浪。高亭隔江望見剎竿
X64n1260_p0088a22║橫趨而去，脚跟下好與三十玄沙築破脚指。遂云：達
X64n1260_p0088a23║磨不來東土，二祖不往西天，頂門上猶欠一槌，自餘
X64n1260_p0088a24║央央庠庠、莾莾鹵鹵，堪作什麼？北山今夜且放一線
X64n1260_p0088b01║道：學道猶如守禁城，晝防六賊夜惺惺，中軍主將能
X64n1260_p0088b02║行令，不動干戈致太平。古人恁麼說話，正是老婆心
X64n1260_p0088b03║太切，不辭帶水復拖泥。雖然，且道誰是中軍主將？莫
X64n1260_p0088b04║是見聞知覺底麼？莫是語言動靜底麼？且喜沒交涉。
X64n1260_p0088b05║若向者裏承當得去，何翅白衣拜相、善財入樓閣、香
X64n1260_p0088b06║巖聞擊竹、靈雲見桃花？總不出者箇時節。阿呵呵！一
X64n1260_p0088b07║即三，三即一，牧羊海畔女貞花，拒馬河邊望夫石。石
X64n1260_p0088b08║擊赤，赤土畫，簸箕從教眼𥉌𭿇。復舉：古德偈云：護生
X64n1260_p0088b09║須是殺，殺盡始安居，會得箇中意，鐵船水上浮。圓悟
X64n1260_p0088b10║老祖云：且道殺箇甚麼？殺眾生物命是凡夫見解，殺
X64n1260_p0088b11║六賊煩惱是座主見解，殺佛、殺祖是大闡提人見解。
X64n1260_p0088b12║衲僧分上畢竟殺箇什麼？只知開口易，不覺舌頭長。
X64n1260_p0088b13║解制提綱
X64n1260_p0088b14║真淨文禪師解夏，小參。有問話者麼？乃以拂子擊禪
X64n1260_p0088b15║床，云：天地造化，有陰、有陽，有生、有殺；日月照臨，有明、
X64n1260_p0088b16║有暗，有隱、有顯；江河流注，有高、有下，有壅、有決；明王
X64n1260_p0088b17║治化，有君、有臣，有禮、有樂，有賞、有罰；佛法住世，有頓、
X64n1260_p0088b18║有漸，有權、有實，有結、有解。結也，四月十五，十方法界，
X64n1260_p0088b19║是聖、是凡，若草、若木。以拂左邊敲，云：從者裏一時結。
X64n1260_p0088b20║舉拂子，云：總在拂子頭上。還見麼？乃喝，云：解也，七月
X64n1260_p0088b21║十五日，十方法界，若草、若木，乃聖、乃凡。以拂子右邊
X64n1260_p0088b22║敲，云：從者裏一時解。舉拂子，云：總在拂子頭上。還見
X64n1260_p0088b23║麼？乃喝，云：祇如四月十五已前、七月十五已後，且道
X64n1260_p0088b24║是解、是結？舉拂子，云：總在拂子頭上。還見麼？乃喝，云：
X64n1260_p0088c01║諸高德！此三喝中有一喝是金剛王寶劍、有一喝是
X64n1260_p0088c02║踞地獅子、有一喝是探竿影草，若人一一辨得，始見
X64n1260_p0088c03║臨濟大師道出常情，黃檗被掌、大愚遭築，雖相去三
X64n1260_p0088c04║二百年，許你親為嫡子，然後大開不二妙門，權諸祖
X64n1260_p0088c05║道，摧邪顯正，扶宗立教，整頓頹綱，縱大知見，耀大法
X64n1260_p0088c06║眼，不動本際，決勝魔軍。乃喝，云：更須知有一喝不作
X64n1260_p0088c07║一喝用，到者裏須是具爍迦羅眼，向未屙已前驀提
X64n1260_p0088c08║得去。諸德！且道提得箇什麼？良久，喝一喝，下座。
X64n1260_p0088c09║圓悟勤禪師解夏，小參。年豐歲稔，道泰時清，唱太平
X64n1260_p0088c10║歌，樂無為化。護生既滿，蠟人愈氷，秋色澄澄，金風拂
X64n1260_p0088c11║拂。正當恁麼時，說什麼釋迦、彌勒、文殊、普賢、德山、臨
X64n1260_p0088c12║濟，向上、向下，有事、無事，直下一時坐斷，直得風颯颯
X64n1260_p0088c13║地，人人分上壁立千仞，各各面前飛大寶光。且不落
X64n1260_p0088c14║夤緣一句作麼生道？𪋤峯頭倒卓，石笋暗抽枝。
X64n1260_p0088c15║密庵傑禪師解夏小參，竪起拂子：還見麼？敲禪床，云：
X64n1260_p0088c16║還聞麼？只此見聞非見聞，無餘聲色可呈君，箇中若
X64n1260_p0088c17║了全無事，體用何妨分不分？古人八字打開了也，恁
X64n1260_p0088c18║麼見得，便見傑上座今夏九十日內入大光明藏中，
X64n1260_p0088c19║呼喚森羅萬象、明暗色空、情與無情，上至非非想天、
X64n1260_p0088c20║下至空輪水際，一切蠢動含靈盡向拂子頭上安居，
X64n1260_p0088c21║同時禁足，不說佛、不說祖、不說玄、不說妙，不守蠟人
X64n1260_p0088c22║氷、不憐鵝護雪，只是應時應節不失其宜，大盡三十
X64n1260_p0088c23║日、小盡二十九，饑餐渴飲，任運騰騰，佛界不收、魔界
X64n1260_p0088c24║不攝，直得皇風蕩蕩、帝道平平，野老謳謌、漁人罷唱。
X64n1260_p0089a01║而今一夏周畢，驅遣各歸所止，隨家豐儉，長者長法
X64n1260_p0089a02║身、短者短法身，逍遙自在，任性方圓而無拘執。眾中
X64n1260_p0089a03║忽有箇衲僧出來道：長老，長老，我行脚走徧天下，每
X64n1260_p0089a04║見善知識小參普說，盡是攢花簇錦、結角羅紋，說得
X64n1260_p0089a05║盛水不漏，或大機大用，驅耕夫牛、奪饑人食，呵叱列
X64n1260_p0089a06║祖、擠排先聖，如風雷電捲，看者不容眨眼。今夜如此
X64n1260_p0089a07║提持，全無巴鼻，全無滋味，如蚊子上鐵牛相似，直是
X64n1260_p0089a08║無下嘴處，也令人疑著。到者裏如何對他？即是棒將
X64n1260_p0089a09║去得麼？喝將去得麼？莫是跳下禪床歸方丈得麼？不
X64n1260_p0089a10║然，別將兩轉新鮮語答將去得麼？如斯理論，盡是諸
X64n1260_p0089a11║方用過底藥方，非但起人膏肓之疾，不得益令增他
X64n1260_p0089a12║重病。既總不與麼，如何即是？而今向佛祖說不到處，
X64n1260_p0089a13║天下老和尚颺下不用底對他。非唯對他，且要聞者
X64n1260_p0089a14║見者，蕩盡胸中禪道佛法知見，人人如獅子王吒沙
X64n1260_p0089a15║地，哮吼一聲，壁立萬仞。若他道使人疑著，只對他道
X64n1260_p0089a16║大疑之下，必有大悟。復舉：僧問雲門大師：初秋夏末，
X64n1260_p0089a17║前程有人問，未審對他道什麼？門云：大眾退後。僧云：
X64n1260_p0089a18║過在什麼處？門云：還我九十日飯錢來。師云：平如鏡
X64n1260_p0089a19║面，嶮若刀山。者僧有破牢關底機謀，雲門善用不戰
X64n1260_p0089a20║屈人兵底手段。雖然如是，鼻孔在靈隱手裏。
X64n1260_p0089a21║雪巖欽禪師解夏小參：無解無結，猶是空中釘橛；有
X64n1260_p0089a22║修有證，何異捕風捉月？所以龍興一夏百二十日，只
X64n1260_p0089a23║與現前清眾早眠晏起、淡飯麤茶，如三家村裏田舍
X64n1260_p0089a24║翁，挈挈波波只與麼過，不敢將一絲毫叢林規矩束
X64n1260_p0089b01║縛諸人。是汝諸人便與麼撒手撒脚，拂踐得去，十二
X64n1260_p0089b02║時中不妨七穿八穴、東倒西櫑，逆順卷舒、縱橫自在。
X64n1260_p0089b03║擊拂子云：白雲更在青山外。復舉溈山問仰山：子一
X64n1260_p0089b04║夏不上來。仰云：鋤得一片畬，種得一籮粟。溈云：子可
X64n1260_p0089b05║為不虗過。仰云：和尚如何？溈云：日中一食，夜後一宿。
X64n1260_p0089b06║仰云：和尚亦不虗過。道了乃吐舌。溈云：寂子何得自
X64n1260_p0089b07║傷己命？師拈云：溈山與仰山，是則子傳父業，足可觀
X64n1260_p0089b08║光。逗到下稍，又却遞相矛盾，可謂父不父、子不子矣。
X64n1260_p0089b09║龍興今夏亦無所作、亦不空過，且道與古人是同是
X64n1260_p0089b10║別？井底蟾蜍吞却月。
X64n1260_p0089b11║解夏，小參。九旬禁足，東廊上、西廊下，灼然寸步不移，
X64n1260_p0089b12║休夏自恣。據此堂、坐此座，不妨走盡天下。恁麼見得，
X64n1260_p0089b13║猶是露布葛藤，未具透關眼在。且作麼生是透關眼？
X64n1260_p0089b14║有向天地未形以前、生佛既興以後知得落處者麼？
X64n1260_p0089b15║若有道林三百六十骨節，從頂至踵被伊一時覷透；
X64n1260_p0089b16║其或未然，後五日去到諸方，且居門外。
X64n1260_p0089b17║解夏，小參。九旬禁足，三月護生，逗到功成行滿，依前
X64n1260_p0089b18║日午三更。龍囦水，風恬浪靜；獺逕橋，霧鎻雲橫。去者
X64n1260_p0089b19║自去，住者自住，坐者自坐，行者自行。因甚如此？杖頭
X64n1260_p0089b20║縱有通霄路，且共扶持折脚鐺。復舉：夾山和尚示眾
X64n1260_p0089b21║云：閙市門頭識取天子，百草頭上薦取老僧。與麼說
X64n1260_p0089b22║話，正是妄認前塵，分別影事。若是端拱垂衣，孤峯獨
X64n1260_p0089b23║宿，未夢見在。汝等諸人要見夾山麼？還識仰山麼？竪
X64n1260_p0089b24║拂子，云：一狀領過。
X64n1260_p0089c01║楚石琦禪師解夏，小參。諸仁者！百了千當名為無事
X64n1260_p0089c02║人，若到諸方，管取明窻下安排，永祚者裏放過即不
X64n1260_p0089c03║可。何謂如此？百了千當底猶在半途。豈不見圓悟和
X64n1260_p0089c04║尚道：以世諦法接人去，落在世諦法中；以祖佛機接
X64n1260_p0089c05║人去，落在祖佛機中；以向上拈提接人去，落在向上
X64n1260_p0089c06║拈提中；以恁麼恁麼接人去，落在恁麼恁麼中；以不
X64n1260_p0089c07║恁麼不恁麼接人去，落在不恁麼不恁麼中；以總不
X64n1260_p0089c08║恁麼總不恁麼接人去，落在總不恁麼總不恁麼中。
X64n1260_p0089c09║直饒萬里無片雲，青天也須喫棒。當知此事不從他
X64n1260_p0089c10║處得來，我王庫內無此刀，此刀不離王庫內，末後一
X64n1260_p0089c11║句始到牢關，把斷要津，不通凡聖。九十日末後句作
X64n1260_p0089c12║麼生道？朱夏火雲燒碧洞，清秋危露滴金盤。復舉：僧
X64n1260_p0089c13║問雲門：樹凋葉落時如何？門云：體露金風。師云：者僧
X64n1260_p0089c14║若道箇謝師答話，雲門大師管取有理難伸。山僧即
X64n1260_p0089c15║不然，樹凋葉落時如何？拈起拄杖纔佇思，打下法堂，
X64n1260_p0089c16║免致諸方簡點。
X64n1260_p0089c17║解夏，小參。金風扇野，素月流天。遠水平鋪，纖雲盡捲。
X64n1260_p0089c18║是處蟬聲噪晚，連山木葉驚秋。明明無覆藏，歷歷絕
X64n1260_p0089c19║滲漏。高不在絕頂，富不在福嚴。樂不在天堂，苦不在
X64n1260_p0089c20║地獄。諸仁者，只如生死交謝，寒暑迭遷，解結相尋，光
X64n1260_p0089c21║陰似箭。無位真人畢竟向什麼處安著？披簑側笠千
X64n1260_p0089c22║峯外，別水澆蔬五老前。復舉翠巖夏末示眾云：一夏
X64n1260_p0089c23║已來為兄弟說話，看翠巖眉毛在麼？保福云：作賊人
X64n1260_p0089c24║心虗。長慶云：生也。雲門云：關。師頌云：傑出叢林是翠
X64n1260_p0090a01║巖，舌元不動為誰談？如今且喜眉毛在，鐵額銅頭總
X64n1260_p0090a02║未諳。
X64n1260_p0090a03║解夏，小參。報恩一夏說的，諸人一夏參的，須知說的
X64n1260_p0090a04║不道一字，參的不資一法。不道一字，說而無說；不資
X64n1260_p0090a05║一法，參而無參。參而無參真參，說而無說真說。所以
X64n1260_p0090a06║道：十方同聚會，箇箇學無為，此是選佛場，心空及第
X64n1260_p0090a07║歸。大丈夫不可受人處分也。心空及第，壓良為賤，成
X64n1260_p0090a08║佛作祖，愛聖憎凡，總不與麼，無繩自縛，直下如獅子
X64n1260_p0090a09║兒哮吼一聲，狐狼野犴一時屏跡，如塗毒皷一擊，遠
X64n1260_p0090a10║近聞者皆喪。九旬制滿又作麼生？尋常恰似秋風至，
X64n1260_p0090a11║無意凉人人自凉。復舉：洞山與密師伯參鄂州哲禪
X64n1260_p0090a12║師，哲問曰：闍黎近離什麼處？山云：湖南。哲云：觀察使
X64n1260_p0090a13║姓什麼？山云：不得他姓。哲云：名什麼？山云：不委他名。
X64n1260_p0090a14║哲云：還治事否？山云：自有廊幕在。哲云：還出入否？山
X64n1260_p0090a15║云：不出入。哲云：豈不出入？洞山拂袖便行。明日，哲入
X64n1260_p0090a16║僧堂云：昨日對二闍黎一轉語不稔，今請二闍黎道：
X64n1260_p0090a17║若道得，開粥相待過夏。速道！速道！山云：大尊貴生。師
X64n1260_p0090a18║云：要會尊貴麼？報恩不開者兩片皮，諸人向什麼處
X64n1260_p0090a19║摸索？
X64n1260_p0090a20║解夏，小參。平地上喫交，郎當不少；脚跟下嗟過，笑殺
X64n1260_p0090a21║旁觀。即心即佛，非心非佛，此地無銀二兩，俗人沽酒
X64n1260_p0090a22║三升。更有不唧𠺕底，風前月下幾度沈吟，海角天涯
X64n1260_p0090a23║一生流浪。西天以蠟人為騐，我者裏以竹篦為騐，喚
X64n1260_p0090a24║作竹篦則觸，不喚作竹篦則背。速道！速道！擬議不來，
X64n1260_p0090b01║劈脊便棒。復舉：長慶云：淨潔打疊了也，却近前就我
X64n1260_p0090b02║覓，我劈脊與你一棒。有一棒到你，你須生慚愧；無一
X64n1260_p0090b03║棒到你，你又向什麼處會？雪竇云：雪竇即不然，淨潔
X64n1260_p0090b04║打疊了也，直須近前，我劈脊與你一棒。有一棒到你，
X64n1260_p0090b05║你即受屈；無一棒到你，與你平出。但與麼會。師云：眾
X64n1260_p0090b06║中商量道：坐在淨潔地上，必須打疊。近前覓的，喫棒
X64n1260_p0090b07║有分；覓的是病，棒即是藥。所以雪竇云：有一棒到你，
X64n1260_p0090b08║你即受屈；無一棒到你，與你平出。杜撰禪和，如麻似
X64n1260_p0090b09║粟。殊不知？二大老一箇掘地為坑、一箇夷井塞竈，皆
X64n1260_p0090b10║欲坐致太平，爭柰反招怪笑？毗婆尸佛早留心，直至
X64n1260_p0090b11║如今不得妙。
X64n1260_p0090b12║解夏，小參。臨濟宗風，直須辨主；若不辨主，有眼如盲。
X64n1260_p0090b13║所以道：不容擬議斬全身，始得名為主中主。靈鋒寶
X64n1260_p0090b14║劍，常露現前；擬犯鋒鋩，橫屍萬里。一等擔拄杖行脚，
X64n1260_p0090b15║還曾辨得主麼？你若辨得主，見他禪床上老漢纔開
X64n1260_p0090b16║口動舌，背却法堂，著草鞋便行，較有些子衲僧氣息。
X64n1260_p0090b17║但與麼軟嫰嫰地無骨頭相似，見人說有便著有、說
X64n1260_p0090b18║無便著無，十二時中全沒主宰，將什麼敵他生死、消
X64n1260_p0090b19║他信施？埋沒自己，屈辱先宗，無過此人。纔方結制，又
X64n1260_p0090b20║見解夏，日復一日、歲復一歲，待閻老子徵飯錢遲了，
X64n1260_p0090b21║何不及早回頭？仔細尋思，看是什麼道理？髑髏常干
X64n1260_p0090b22║世界，鼻孔摩觸家風，萬里神光頂後相，直下會得，轉
X64n1260_p0090b23║凡成聖只在片時；其或未然，換手搥胷去在。復舉：外
X64n1260_p0090b24║道問佛：昨日說何法公案？師頌云：行盡江南數十程，
X64n1260_p0090c01║曉風殘月入華清，朝元閣上西風急，都入長楊作雨
X64n1260_p0090c02║聲。
X64n1260_p0090c03║恕中慍禪師解夏，小參。達磨不來東土，二祖不往西
X64n1260_p0090c04║天，水長船高，泥多佛大。翠巖一夏與兄弟東語西話，
X64n1260_p0090c05║唐喪光陰；靈巖只管九十日為一夏，鵞護雪、蠟人氷、
X64n1260_p0090c06║鐵彈子者，一火絡索總拈來拋向背後。日不待火而
X64n1260_p0090c07║熱，月不待風而凉，三家村裏臭老婆全無伎倆，十字
X64n1260_p0090c08║街頭醉翁子太殺風流。目機銖兩底有甚數？粘牙綴
X64n1260_p0090c09║齒底有什數？
X64n1260_p0090c10║解夏，小參。安居制滿，一念萬年；布袋頭開，百了千當。
X64n1260_p0090c11║天南地北，無非圓覺妙場；溪東溪西，總是國王水草。
X64n1260_p0090c12║與麼，與麼，鋤得一片畬，種得一籮粟；不與麼，不與麼，
X64n1260_p0090c13║日中一餐，夜後一寢；與麼，不與麼，不與麼，却與麼，拈
X64n1260_p0090c14║出倚天長劍，截斷露布葛藤，直得上無攀仰、下絕己
X64n1260_p0090c15║躬，常光現前，壁立萬仞。正與麼時，是汝諸人還知者
X64n1260_p0090c16║箇消息麼？若也未知，未免向淨潔地上拋沙撒土去
X64n1260_p0090c17║也。世尊初生下時，一手指天、一手指地，周行七步，目
X64n1260_p0090c18║顧四方，乃云：天上天下，惟我獨尊。豈不是者箇消息？
X64n1260_p0090c19║西天四七、東土二三，或行棒、或行喝，或堂前輥毬、或
X64n1260_p0090c20║室中安水，豈不是者箇消息？自餘麻三斤、乾屎橛，庭
X64n1260_p0090c21║前栢樹子、後園驢喫草，趙州勘婆話、百丈野鴨話，雖
X64n1260_p0090c22║則三頭兩面、萬別千差，豈不總是者箇消息？如斯理
X64n1260_p0090c23║論，俯狥機宜，明眼人前是什寐語？不見道：向上一路，
X64n1260_p0090c24║千聖不傳；學者勞形，如猿捉影。驀拈拄杖，卓一卓，云：
X64n1260_p0091a01║百雜碎，沒窠臼，拈得鼻孔失却口。擬欲將身北斗藏，
X64n1260_p0091a02║應須合掌南辰後。復說偈云：夏罷抽單何處去？勸君
X64n1260_p0091a03║權息此時心。諸方爐鞴如灰冷，少室門庭似海深。若
X64n1260_p0091a04║要悟明超佛祖，莫將知解當胷襟。惺惺石畔堪行樂，
X64n1260_p0091a05║共聽松風演正音。
X64n1260_p0091a06║呆庵莊禪師解夏，小參。絕頂寥寥，亂山矗矗，不離當
X64n1260_p0091a07║處，即是道場，何假對揚，方稱佛事？更說什麼長期、短
X64n1260_p0091a08║期，尅念、攝念？摩竭提國早涉繁辭，毗耶離城翻成剩
X64n1260_p0091a09║語。只如溈山問仰山云：子一夏作得箇什麼？蝦為子
X64n1260_p0091a10║屈。仰山云：鉏得一片畬，種得一籮粟，有什共語處？溈
X64n1260_p0091a11║云：子一夏可謂不空過，何不與伊本分草料？仰問溈
X64n1260_p0091a12║云：和尚一夏作得箇什麼？不妨賣俏。溈云：日間一餐，
X64n1260_p0091a13║夜間一寢，隨摟搜漢。仰云：和尚一夏可謂不空過，互
X64n1260_p0091a14║相欺瞞。今夜忽有人問徑山：一夏作箇什麼？只向他
X64n1260_p0091a15║道：步步踏著實地。且道是空過？不空過？拈拄杖畫一
X64n1260_p0091a16║畫，云：鶴有九皐難翥翼，馬無千里謾追風。
X64n1260_p0091a17║解夏，小參。目前無法，法外無心，心法俱忘，理事交徹，
X64n1260_p0091a18║上無攀仰，下絕己躳，頭頭顯示真機，物物全彰妙用，
X64n1260_p0091a19║如我按指，海印發光。汝暫舉心，塵勞先起，釋迦老子
X64n1260_p0091a20║滿面慚惶；汝但外息諸緣，內心無喘，心如牆壁，乃可
X64n1260_p0091a21║入道，達磨大師一場漏逗。大抵叢林以小參為家教，
X64n1260_p0091a22║汝等諸人每日著衣喫飯有什麼過？七旬夏滿，不妨
X64n1260_p0091a23║去住自由，老僧住持事繁，更不叨叨嘮嘮。擊拂子：知
X64n1260_p0091a24║恩者少，負恩者多。復舉：翠巖夏末示眾云：一夏與兄
X64n1260_p0091b01║弟東語西話，看翠巖眉毛在麼？師云：一夏東語復西
X64n1260_p0091b02║話，翠巖方便苦無多，眉毛打失渾閒事，爭免全身入
X64n1260_p0091b03║草窠？
X64n1260_p0091b04║
X64n1260_p0091b05║列祖提綱錄卷第十一