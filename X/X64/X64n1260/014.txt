X64n1260_p0106a12║
X64n1260_p0106a13║
X64n1260_p0106a14║列祖提綱錄卷第十四
X64n1260_p0106a15║
X64n1260_p0106a16║武林十八㵎理安禪寺住持婁東行悅集
X64n1260_p0106a17║告香普說
X64n1260_p0106a18║圓悟勤禪師告香普說：只者箇便承當得去，如天普
X64n1260_p0106a19║葢，似地普擎，更不欠一毫頭，亦無第二見。設使盡無
X64n1260_p0106a20║邊香水海，塵塵剎剎，一時穿却鼻孔，也更不落別處。
X64n1260_p0106a21║儻或思量擬議，即沒交涉。所以道：一念不生，前後際
X64n1260_p0106a22║斷，即名為佛。若也涉思量，作計校，分能所，作知解，則
X64n1260_p0106a23║千里萬里，祖師門下，直教見須實見，悟須實悟，證須
X64n1260_p0106a24║實證。諸人各各有一靈妙性，確實而論，才被拶著，便
X64n1260_p0106b01║脚忙手亂，作麼生見得親，信得徹，桶底子脫去？只為
X64n1260_p0106b02║從無始劫來，妄想濃厚，只在諸塵境界中，元不曾踏
X64n1260_p0106b03║著本地風光，明見本來面目。若是真實人，直下承當
X64n1260_p0106b04║了，知生本不生，知死本不死，向不生不死處，千聖著
X64n1260_p0106b05║眼覰不見，千手大悲提不起。而今兄弟若能返照，更
X64n1260_p0106b06║無第二人，更不待山僧兩回三度，不惜眉毛，入泥入
X64n1260_p0106b07║水，何況拋沙撒土，說心說性，未免落七落八，當面相
X64n1260_p0106b08║謾去也。豈不見破竈墮和尚，聞古廟作孽，遂領十八
X64n1260_p0106b09║弟子入山觀之，全無神相，唯見三間空屋，一所泥竈，
X64n1260_p0106b10║遂以杖擊之云：汝本泥土合成，靈從何來？聖從何起？
X64n1260_p0106b11║其竈乃颯颯而墮。破竈墮云：破也，破也，墮也，墮也。不
X64n1260_p0106b12║覺紙錢。後有一神人出云：某甲乃竈神，蒙師為說無
X64n1260_p0106b13║生法，已得生天。禮謝而去。其十八弟子乃白師云：某
X64n1260_p0106b14║等皆久參侍和尚，殊不蒙開示無生法。今日竈神何
X64n1260_p0106b15║幸，和尚却為伊說？破竈墮云：我只向伊道：汝本塼瓦
X64n1260_p0106b16║泥土合成，靈從何來？聖從何起？其徒皆作禮。破竈墮
X64n1260_p0106b17║云：破也，破也，墮也，墮也。其十八弟子悉皆省悟。只如
X64n1260_p0106b18║山僧即今舉拂子，且道與破竈墮是同是別？遂云：破
X64n1260_p0106b19║也，破也，墮也，墮也。若也見得，不唯不孤負破竈墮和
X64n1260_p0106b20║尚，亦乃不孤負從上祖師；若也不見，不唯孤負破竈
X64n1260_p0106b21║墮和尚，亦乃孤負自己知有此事，不從他得。所以道：
X64n1260_p0106b22║靈從何來？聖從何起？只如諸人見今身是父母血氣
X64n1260_p0106b23║成就，若於中識得靈明妙性，則若凡若聖，覓你意根
X64n1260_p0106b24║了不可得，便乃內無見聞覺知，外無山河大地，尋常
X64n1260_p0106c01║著衣喫飯，更無奇特。所以道：我若向刀山，刀山自摧
X64n1260_p0106c02║折；我若向地獄，地獄自消滅。方知有如是靈通，有如
X64n1260_p0106c03║是自在。只如今禪僧家何不回光返照，明教徹去？若
X64n1260_p0106c04║也未明得，且向三根椽下、七尺單前，默默地究取。不
X64n1260_p0106c05║見雲門大師道：你且東卜西卜，忽然卜著也不定。若
X64n1260_p0106c06║也打開自己庫藏，運出自己家財，拯濟一切，教無始
X64n1260_p0106c07║妄想一時空索索地，豈不慶快？老僧往日為熱病所
X64n1260_p0106c08║苦，死却一日，觀前路黑漫漫地，都不知何往，獲再甦
X64n1260_p0106c09║醒，遂驚駭生死事，便乃發心行脚，訪尋有道知識，體
X64n1260_p0106c10║究此事。初到大溈，參真如和尚，終日面壁默坐，將古
X64n1260_p0106c11║人公案翻覆看。及一年許，忽有箇省處，然只是認得
X64n1260_p0106c12║箇昭昭靈靈、驢前馬後，只向四大身中作箇動用。若
X64n1260_p0106c13║被人拶著，一似無見處，只為解脫坑埋却禪道滿肚，
X64n1260_p0106c14║於佛法上看即有，於世法上看即無。後到白雲老師
X64n1260_p0106c15║處，被他云：你總無見處。自此全無咬嚼分，遂煩悶辭
X64n1260_p0106c16║去，心中疑情，終不能安樂。又上白雲再參，先師便令
X64n1260_p0106c17║作侍者。一日，忽有官員問道次，先師云：官人，你不見
X64n1260_p0106c18║小𧰟詩道：頻呼小玉元無事，只要檀郎認得聲。官人
X64n1260_p0106c19║却未曉，老僧聽得，忽然打破漆桶，向脚跟下親見得
X64n1260_p0106c20║了，元不由別人，方信乾坤之內、宇宙之間，中有一寶
X64n1260_p0106c21║秘在形山，已至諸佛出世、祖師西來，只教人明此一
X64n1260_p0106c22║件事。若也未知，只管作知作解，瞠眉努目。元不知，只
X64n1260_p0106c23║是揑目生華，擔枷過狀，何曾得自在安樂？如紅鑪上
X64n1260_p0106c24║一點雪去。若打破了，或喝或掌，一切皆得。然終不作
X64n1260_p0107a01║此解，方可放下人我擔子，千休萬歇，方可生死，柰何
X64n1260_p0107a02║不得也。須是實到此箇田地始得。若實到此，便能提
X64n1260_p0107a03║唱大因緣，建立法幢，與一切人抽釘拔楔，解黏去縛。
X64n1260_p0107a04║如是揭千人萬人，如金翅鳥入海，直取龍吞；如諸菩
X64n1260_p0107a05║薩入生死海中，撈摝眾生。放在菩提岸上，方可一舉
X64n1260_p0107a06║一切舉，一了一切了。有時一喝如金剛王寶劍，有時
X64n1260_p0107a07║一喝如踞地獅子，有時一喝如探竿影草，有時一喝
X64n1260_p0107a08║不作一喝用，方可殺活自由，布置臨時，謂之我為法
X64n1260_p0107a09║王，於法自在。諸人既是挑囊負鉢，徧參知識，懷中自
X64n1260_p0107a10║有無價之寶，方向者裏參學。先師常云：莫學琉璃瓶
X64n1260_p0107a11║子禪，輕輕被人觸著，便百雜碎。參時須參皮可漏子
X64n1260_p0107a12║禪，任是向高峯頂上撲下，亦無傷損，劫火洞然，我此
X64n1260_p0107a13║不壞。若是作家本分漢，遇著咬猪狗底手脚，放下複
X64n1260_p0107a14║子靠將去，十年二十年，管取打成一片。且作麼生得
X64n1260_p0107a15║獨脫去？須是入流人，方知恁麼事。
X64n1260_p0107a16║古林茂禪師告香普說：舉不顧，即差互。擬思量，何劫
X64n1260_p0107a17║悟。向上一路，列在下風。千聖不傳，置之一處。竪起拂
X64n1260_p0107a18║子云：看看，雲門大師來也。一句語具三句，函葢乾坤
X64n1260_p0107a19║句、截斷眾流句、隨波逐浪句，一時撒向諸人面前。見
X64n1260_p0107a20║汝不會，又作死馬醫去也。雖然，也謾汝諸人不得。忽
X64n1260_p0107a21║若三句內、三句外，當頭一拶，撩起便行，三千里外築
X64n1260_p0107a22║著磕著，便見水底火發，通上徹下，是箇大解脫人，何
X64n1260_p0107a23║處更有許多不了事也？雖然，也須實到者箇田地始
X64n1260_p0107a24║得。古人垂一機、示一境，險峻處直是險峻，奇特處直
X64n1260_p0107b01║是奇特。若佛若祖，同一元由；乃古乃今，別無二致。兄
X64n1260_p0107b02║弟，據實而論，自己分上少箇甚麼？自是從無量劫來，
X64n1260_p0107b03║妄想㳂襲，背覺合塵，日漸月深，不能回顧，以致膠膠
X64n1260_p0107b04║擾擾，不得自由。纔說自己分上一段奇特大事，如存
X64n1260_p0107b05║若亡，縱有百千法門、無量方便到你面前，只成戲論。
X64n1260_p0107b06║不然，則起心動念，作意商量，立主立賓，說向上向下、
X64n1260_p0107b07║為人不為人、諦當不諦當。及乎搏量不及、計較不成，
X64n1260_p0107b08║便颺向無事甲中，謂從上來事不過只是箇無孔鐵
X64n1260_p0107b09║鎚，但與麼承當將去，到處亂呈懵袋，更不受人決擇。
X64n1260_p0107b10║殊不知此事本來成現，不假外求，求而得之，盡是鬼
X64n1260_p0107b11║家活計。德山和尚云：汝但無心於事、無事於心，則虗
X64n1260_p0107b12║而靈、寂而妙。若毫端許言之，本末皆為自欺。何故？毫
X64n1260_p0107b13║氂繫念，三途業因；瞥爾情生，萬劫覊鎻。聖名凡號，盡
X64n1260_p0107b14║是虗聲；殊相劣形，皆為幻色。汝欲求之，得無累乎？及
X64n1260_p0107b15║其厭之，又成大患，終而無益。者箇說話，便是釋迦老
X64n1260_p0107b16║子再出頭來，經三大阿僧祇劫，勤苦修習，以至入雪
X64n1260_p0107b17║山，詣鹿苑，轉無上法輪，說三乘十二分教，不過如此。
X64n1260_p0107b18║只如毫端不立，本末都亡，心佛眾生，境智俱泯，還成
X64n1260_p0107b19║自欺否？到者裏，須是箇斬釘截鐵，不顧危亡，撒手懸
X64n1260_p0107b20║崖，不拘得失底，然後向無功用大解脫場中，拈出一
X64n1260_p0107b21║機，所謂金剛圈、栗棘蓬，使盡大地人吞透得過，受用
X64n1260_p0107b22║自在，方可稱為逸群種草。向此門中，與從上列祖把
X64n1260_p0107b23║手共行，始有相應分。豈不見圓悟未離蜀時，在講肆
X64n1260_p0107b24║中，已為同輩所推。及至出蜀時，所至諸方，無不盡其
X64n1260_p0107c01║底蘊。首謁真如喆和尚，欲呈所見。喆云：且歇去。次日
X64n1260_p0107c02║復往。喆云：昔有僧問睦州：以一重去一重即不問，不
X64n1260_p0107c03║以一重去一重時如何？睦州云：昨日栽茄子，今日種
X64n1260_p0107c04║冬瓜。汝靜思之。悟遂靜默數月，忽然有省，即以告喆。
X64n1260_p0107c05║喆詰之。悟曰：知客在門頭，典座在廚下。喆頷之。看他
X64n1260_p0107c06║先輩出來，究明此事，大不容易。直是先去佛祖頭上
X64n1260_p0107c07║立地，然後放身捨命，就人決擇。何以見得？是他一念
X64n1260_p0107c08║確實，發起現行。明知三乘十二分教，皆是表顯之說。
X64n1260_p0107c09║如人說食，終不能飽。返照自己，真實受用，於一切處，
X64n1260_p0107c10║無纖毫滲漏，方為究竟。豈是今日麻纏紙裹，胡亂撐
X64n1260_p0107c11║拄，道我曾見前輩來，更不肯退步。就己揣摩，還曾穩
X64n1260_p0107c12║當也無？後來圓悟又謁黃龍晦堂心禪師。心云：我此
X64n1260_p0107c13║間要，宗說俱通。一處不明，非吾眷屬。只如獅子尊者
X64n1260_p0107c14║被害，白乳涌頸，今人惟血出，汝意云何？悟云：乳血果
X64n1260_p0107c15║有異耶？心曰：安得同？悟曰：二物從何而有？心曰：傷汝
X64n1260_p0107c16║膚乳何在？悟曰：待和尚一鋤成井，我亦如是。晦堂笑
X64n1260_p0107c17║曰：此後生亦可穿鑿。可惜晦堂當時放過，待他道：待
X64n1260_p0107c18║和尚一鋤成井，我亦如是。只向他道：山僧功不浪施。
X64n1260_p0107c19║當時若下得者一著，免得圓悟波波挈挈上人門戶，
X64n1260_p0107c20║如喋屎狗相似，有甚用處？又謁東林總和尚，總曰：路
X64n1260_p0107c21║逢達磨否？悟曰：今日獲瞻慈相。總斥之曰：汝狂矣。悟
X64n1260_p0107c22║私自謂：此平實禪也。次日復往，總曰：人人有一慧日，
X64n1260_p0107c23║汝有之乎？悟曰：無。總曰：安得無？悟曰：在山南。總可其
X64n1260_p0107c24║語。且道圓悟此語落在甚麼處？東林既是落七落八，
X64n1260_p0108a01║圓悟未免頭上安頭，則前所謂平實禪者語不誣矣。
X64n1260_p0108a02║是時叢林中有人不似今日，雖在眾中頭白齒黃，至
X64n1260_p0108a03║竟不知祖師巴鼻是箇甚麼。有一老宿聞知圓悟所
X64n1260_p0108a04║歷諸方門戶機鋒峻捷，辨說過人，笑曰：勤川子被禪
X64n1260_p0108a05║道裂破肚皮矣，何年得安樂耶？者箇便是。將圓悟推
X64n1260_p0108a06║向萬丈深坑，更擠以石，然後要他甦醒起來，自作活
X64n1260_p0108a07║計。圓悟聞之，不覺負愧，遂往龍舒謁太平演祖。祖詬
X64n1260_p0108a08║罵曰：佛法大事，豈口頭聲色所至哉？若以機辨為禪，
X64n1260_p0108a09║則臘月三十日涅槃堂裏，爭柰孤燈獨照何？悟色變
X64n1260_p0108a10║而去。至金山，因故人有疾，悟授以己見，其人臨終狼
X64n1260_p0108a11║狽萬狀。悟曰：吾輩極頭處，今敗績矣。古人到者裏，論
X64n1260_p0108a12║實不論虗。只如圓悟平日所歷諸方宗匠之門，有如
X64n1260_p0108a13║是契證古人淵奧，罔不窮盡。因甚至演祖之室，一旦
X64n1260_p0108a14║如賊入空屋，更無一物可稱其意。後因入浙，至蘇州
X64n1260_p0108a15║萬壽，大病，怖不自持。平日見解，亦無所用。乃謂佛鑑
X64n1260_p0108a16║曰：太平老人所謂涅槃堂裏禪，今日驗矣。豈此老果
X64n1260_p0108a17║有異於人乎？不然，則何銀山鐵壁如是之堅也？由是
X64n1260_p0108a18║還太平。時演祖已遷海會。祖曰：汝來乎？吾望汝久矣。
X64n1260_p0108a19║所謂欲識佛性義，當觀時節因緣。時節若至，其理自
X64n1260_p0108a20║彰。山僧尋常甞謂兄弟曰：必欲究明此事，因緣脗合，
X64n1260_p0108a21║自有其時。但辦悠久真實，身心自然相應。看他圓悟，
X64n1260_p0108a22║豈不是因緣時節耶？未幾，為侍者。一日，因官人相訪，
X64n1260_p0108a23║請問法要。祖曰：官人曾讀小豔詩乎？頻呼小玉元無
X64n1260_p0108a24║事，只要檀郎認得聲。若向者裏明得，參學事畢。圓悟
X64n1260_p0108b01║聞之，謂祖曰：此兩句亦能發機乎？祖應聲曰：麻三斤。
X64n1260_p0108b02║纔道及麻字，圓悟豁然大悟。時有鷄正啼，乃斥之曰：
X64n1260_p0108b03║汝亦會禪耶？乃告祖曰：今日喪却目前機，去却胷中
X64n1260_p0108b04║物矣。祖大悅。好兄弟，末後一著，始到牢關。絕後再甦，
X64n1260_p0108b05║欺君不得。便是全心即佛，全佛即心。一人發真歸源，
X64n1260_p0108b06║十方虗空悉皆消殞底時節也。向年有一尊宿，曾見
X64n1260_p0108b07║前輩來。一生住大院，點胷不少。甞與兄弟室中舉話，
X64n1260_p0108b08║不原所自。因演祖應聲對圓悟曰：麻三斤。纔道及麻
X64n1260_p0108b09║字，圓悟忽然大悟。而此尊宿不知古人舌頭落處，將
X64n1260_p0108b10║謂麻字便能發圓悟之機，至舉話時只舉一麻字，遞
X64n1260_p0108b11║相印證，直是好笑，掩彩殺人。如此敢稱宗匠，更要與
X64n1260_p0108b12║人舉話。在當時演祖若舉到麻三兩字，圓悟因時悟
X64n1260_p0108b13║去，後人室中依他作解，亦只云麻三，是何言歟？所謂
X64n1260_p0108b14║眼目不明，錯認驢鞍橋作阿爺下頷，當知圓悟悟處
X64n1260_p0108b15║在彼而不在此也。看他謂演祖曰：此兩句亦能發機
X64n1260_p0108b16║乎？便是百了千當時節。縱使演祖未開口曰：麻三斤。
X64n1260_p0108b17║圓悟是時亦自如桶底子脫相似。及至道箇麻三斤，
X64n1260_p0108b18║胷中礙膺之物豈不脫然者耶？所謂宗師為人，但除
X64n1260_p0108b19║其病，不除其法。聲前領旨，猶迷顧鑑之端；句後精通，
X64n1260_p0108b20║尚昧識情之表。圓悟礙膺之物既已脫然無著快活
X64n1260_p0108b21║處，時有鷄正啼，乃斥之曰：汝亦會禪耶？者箇便是回
X64n1260_p0108b22║乾轉坤，千聖羅籠不住，透頂透底，獨步大方，從上列
X64n1260_p0108b23║祖企仰不及的樣子。所謂靈光洞耀，逈脫根塵，體露
X64n1260_p0108b24║真常，不拘文字。自後演祖之門能大其家者，若子若
X64n1260_p0108c01║孫，分光四海，猶揭日月，惟圓悟一人豈易事耶？山中
X64n1260_p0108c02║兄弟來此相聚固是不多，皆江湖抱道之士，既不遠
X64n1260_p0108c03║數千里相尋而來，不為他事，二六時中直須窮究。高
X64n1260_p0108c04║庵和尚云：父母生汝身，師友成汝志，無饑寒之迫，無
X64n1260_p0108c05║征役之勞。於此不堅確精進成辦道業，他日何面目
X64n1260_p0108c06║見父母師友乎？然此事不在多知多解，只要據實而
X64n1260_p0108c07║論。大眾會麼？舉不顧，即差互，坐斷上頭關，截斷千差
X64n1260_p0108c08║路，更不著商量，千聖齊却步。喝一喝，下座。
X64n1260_p0108c09║夏前告香普說
X64n1260_p0108c10║古林茂禪師云：向上一路，千聖共行。調達因甚麼入
X64n1260_p0108c11║地獄？達磨不來東土，二祖不往西天，玄沙因甚麼築
X64n1260_p0108c12║破脚指？打破虗空底人向甚處安著？此是山僧適來
X64n1260_p0108c13║對大眾前垂此三轉語，諸人無不委知，只是無一人
X64n1260_p0108c14║向山僧未開口已前道得一句。首座雖則下語，終是
X64n1260_p0108c15║曲順人情，明眼人前一場笑具。若是箇漢，便好向者
X64n1260_p0108c16║裏掀倒禪床、喝散大眾、抝折拄杖，向三條椽下作箇
X64n1260_p0108c17║灑灑落落無事人去，豈不快哉！既無如是作略，未免
X64n1260_p0108c18║向第二義門為諸人通一線路。古人云：諸佛未出世，
X64n1260_p0108c19║人人鼻孔遼天；出世後，杳無消息。雖無消息，要且謾
X64n1260_p0108c20║諸人一點不得。何也？天不能葢，地不能載，日月不能
X64n1260_p0108c21║照臨，虗空不能包裹，萬象不能覆藏，通上徹下是箇
X64n1260_p0108c22║大解脫人，何處更有許多名字？所以道：處處真，處處
X64n1260_p0108c23║真，塵塵盡是本來人。真實說時人不識，正體堂堂沒
X64n1260_p0108c24║却身。與麼說話，還得相應也無？兄弟，白日青天有甚
X64n1260_p0109a01║麼事？從上佛祖立機立境，千差萬別，隱顯殊途，只要
X64n1260_p0109a02║你實證實悟。於實證實悟處靠者一著子，直是乾嚗
X64n1260_p0109a03║嚗地，所謂上無攀仰，下絕己躳，常光現前，壁立萬仞。
X64n1260_p0109a04║豈不見大梅常禪師問馬大師：如何是佛？大師云：即
X64n1260_p0109a05║心是佛。大梅於言下大悟，徑往大梅結庵，二十年影
X64n1260_p0109a06║不出山。後有僧問：和尚見馬大師得箇甚麼便住此
X64n1260_p0109a07║山？梅云：大師向我道即心是佛，便向者裏住，者箇豈
X64n1260_p0109a08║不是實證實悟？於實證實悟處靠者一著，能信自心
X64n1260_p0109a09║決定是佛，更不別求。僧云：大師近日佛法又別了也。
X64n1260_p0109a10║梅云：作麼生別？僧云：非心非佛。梅云：者老漢惑亂人
X64n1260_p0109a11║家男女未有了日，任他非心非佛，我只即心即佛。且
X64n1260_p0109a12║道大梅具甚麼眼？者些子說似人不得。大智非名，真
X64n1260_p0109a13║空絕跡。功多業熟，職到威成。如月印千江，波隨眾水。
X64n1260_p0109a14║纔有是非，紛然失心。趙州和尚云：至道無難，惟嫌揀
X64n1260_p0109a15║擇。纔有語言，是揀擇？是明白？老僧不在明白裏，是汝
X64n1260_p0109a16║諸人還護惜也無？時有僧便問：和尚既不在明白裏，
X64n1260_p0109a17║護惜箇甚麼？州云：我亦不知。僧云：和尚既不知，為甚
X64n1260_p0109a18║麼道不在明白裏？州云：問事即得，禮拜了退。有底便
X64n1260_p0109a19║道：趙州赤心片片，為物垂慈。殊不知正是渾鋼打就，
X64n1260_p0109a20║生鐵鑄成。他明明道老僧不在明白裏，諸人還護惜
X64n1260_p0109a21║也無？既不可揀擇，又不在明白裏，自然頭頭上明，物
X64n1260_p0109a22║物上了，當體解脫，非離真而立處即真。十二時中要
X64n1260_p0109a23║你護惜，不可放捨。者僧也不易推究，便問：和尚既不
X64n1260_p0109a24║在明白裏，護惜箇甚麼？州云：我亦不知，不妨頭正尾
X64n1260_p0109b01║正。僧云：和尚既不知，因甚麼道不在明白裏？州云：問
X64n1260_p0109b02║事即得，禮拜了退。要識真金，須經敏手。後來雪竇和
X64n1260_p0109b03║尚云：趙州倒退三千雪竇，可使一代宗師。要且只知
X64n1260_p0109b04║趙州放行，不知趙州把定。大凡參學，須是頂門具眼，
X64n1260_p0109b05║自然不肯造次承當，隨他顛倒。巖頭云：纔與麼，便不
X64n1260_p0109b06║與麼。是句亦剗，非句亦剗。者箇喚作無功用大解脫
X64n1260_p0109b07║門。後有僧問：至道無難，惟嫌揀擇。如何是不揀擇？州
X64n1260_p0109b08║云：天上天下，惟我獨尊。一句合頭語，萬劫繫驢橛。僧
X64n1260_p0109b09║云：此猶是揀擇。州云：田庫奴！甚麼處是揀擇？甜瓜徹
X64n1260_p0109b10║蔕甜，苦瓠連根苦。雪竇和尚頌云：似海之深，如山之
X64n1260_p0109b11║固。蚊蝱弄空裏猛風，螻蟻撼於鐵拄。揀兮擇兮，當軒
X64n1260_p0109b12║布皷，一時裂破。雖然，也是箇斬釘截鐵漢始得。僧又
X64n1260_p0109b13║問：至道無難，惟嫌揀擇。是時人窠窟否？州云：曾有人
X64n1260_p0109b14║問我，直得五年分疎不下。好與掀倒禪床。雪竇頌云：
X64n1260_p0109b15║象王回旋，獅子哮吼。無義之談，塞斷人口。南北東西，
X64n1260_p0109b16║烏飛兔走。是什麼說話？也好與一拶。後又僧問：至道
X64n1260_p0109b17║無難，惟嫌揀擇。纔有語言是揀擇，和尚如何為人？州
X64n1260_p0109b18║云：何不引盡者話？僧云：某甲只念到者裏。州云：只者
X64n1260_p0109b19║便是至道無難，惟嫌揀擇。孟八郎漢又與麼去。雪竇
X64n1260_p0109b20║頌云：風吹不入，水洒不濕。虎步龍行，神號鬼泣。頭長
X64n1260_p0109b21║三尺知是誰，相對無言獨足立。一對無孔鐵鎚，者般
X64n1260_p0109b22║說話，諸人十二時中，還曾窮究也未？若未曾窮究，切
X64n1260_p0109b23║忌向者裏東卜西卜。古人云：却物為上，逐物為下。是
X64n1260_p0109b24║他本色道流，自然活鱍鱍地。豈肯將古人機緣，配在
X64n1260_p0109c01║八識田中，自作障礙？雲門云：拈得便用，把得便撲。在
X64n1260_p0109c02║今諸方覓箇舉話底，也難得好。兄弟，如斯理論，意在
X64n1260_p0109c03║於何？只要你向古人未屙已前，千聖著眼不及處，坐
X64n1260_p0109c04║斷報化佛頭，直是風凜凜地。山僧自來愛與兄弟東
X64n1260_p0109c05║語西話，諸方聞得，往往謂之密室傳授。殊不知自有
X64n1260_p0109c06║體裁，纔見他開口，便知得他心肝五臟。何也？為他自
X64n1260_p0109c07║己本分事上，不曾嗄地一聲，不能向古人未屙已前，
X64n1260_p0109c08║著得隻眼，所以隨語生解。縱使和盤托出，掇向面前，
X64n1260_p0109c09║有甚交涉？甞記大慧和尚有云：我便是參禪底精子。
X64n1260_p0109c10║山僧早年聞與麼道，亦為不平。大抵參禪到啐地折，
X64n1260_p0109c11║嚗地斷，十方世界，都盧是箇大解脫門。動靜去來，咳
X64n1260_p0109c12║唾掉臂，無非盡是文殊普賢大人境界，有甚麼精與
X64n1260_p0109c13║不精？後來因看大慧廣錄，見他往荊南謁張無盡一
X64n1260_p0109c14║段機緣，方知古人言不虗發。大慧一日與張無盡夜
X64n1260_p0109c15║話，無盡云：老夫頃寓居江寧戒壇院，因閱雪竇語，至
X64n1260_p0109c16║百丈再參馬祖因緣，雪竇云：大冶精金，應無變色。遂
X64n1260_p0109c17║擲卷於地云：審如是，臨濟佛法，豈有今日耶？十數年
X64n1260_p0109c18║來，諸方往往以予聰明博記，少有知余者。公自江西
X64n1260_p0109c19║法窟中來，必辨優劣，試與老夫言之。大慧云：公之所
X64n1260_p0109c20║見，正與真淨死心符合。近世得此機用，獨二老耳。無
X64n1260_p0109c21║盡云：真淨何謂？大慧云：真淨。頌云：客情步步隨人轉，
X64n1260_p0109c22║有大威光不能現。突然一喝雙耳聾，那吒眼開黃檗
X64n1260_p0109c23║面。無盡云：死心何謂？大慧云：死心。道：我要問雪竇，既
X64n1260_p0109c24║是大冶精金，因甚却三日耳聾？還會麼？從前汗馬無
X64n1260_p0110a01║人識，只要重論葢代功。無盡乃撫几云：不因公舉，爭
X64n1260_p0110a02║知真淨死心用處？若非真淨，死心難顯。雪竇、馬祖由
X64n1260_p0110a03║是相與禪悅法喜之樂。者般說話，久參先德，想已見
X64n1260_p0110a04║聞。後學初機，卒難洞曉。山僧因行，掉臂舉似一番。百
X64n1260_p0110a05║丈再參馬祖，祖以目視繩床角拂子，丈云：即此用？離
X64n1260_p0110a06║此用？祖云：你他後開兩片皮，將何為人？百丈取拂子
X64n1260_p0110a07║竪起，祖云：即此用？離此用？丈挂拂於舊處，祖震威一
X64n1260_p0110a08║喝，丈直得三日耳聾。後來雪竇和尚拈云：夫列其派
X64n1260_p0110a09║者甚多，究其源者極少。總道百丈於喝下大悟，還端
X64n1260_p0110a10║的也無？然刁刀相似，魚魯參差。若是明眼人，謾他一
X64n1260_p0110a11║點不得。只如馬祖道：你他後開兩片皮，將何為人？百
X64n1260_p0110a12║丈竪起拂子，為復如蟲禦木，啐啄同時。諸人要會三
X64n1260_p0110a13║日耳聾麼？大冶精金應無變色。敢問諸人，大冶精金
X64n1260_p0110a14║應無變色，置而勿論。只如張無盡投卷於地云：審如
X64n1260_p0110a15║是，臨濟佛法豈有今日耶？意在於何？如今眾中稍蘊
X64n1260_p0110a16║知識者，往往便道：無盡大似作家宗師。既會馬祖一
X64n1260_p0110a17║喝，百丈三日耳聾，又須發明雪竇、大冶精金應無變
X64n1260_p0110a18║色，然後倒行逆施，投卷於地。所謂變通逸格，向上提
X64n1260_p0110a19║持，是則固是，據山僧見處，又且不然。張無盡滿肚文
X64n1260_p0110a20║章，要且不識，朕聞上古其風樸略，馬祖一喝百丈耳
X64n1260_p0110a21║聾，正是去却貼肉汗衫，拈却髑髏前妄想。雪竇云：大
X64n1260_p0110a22║冶精金應無變色。可謂本分草料，死心真淨，據款結
X64n1260_p0110a23║案，未稱全提。後來無盡亦有頌云：馬師一喝大雄峯，
X64n1260_p0110a24║深入髑髏三日聾。黃檗聞之驚吐舌，江西從此立宗
X64n1260_p0110b01║風。依舊向語脉裏轉却。山僧昔年送僧往南屏再參，
X64n1260_p0110b02║曾有頌云：百丈參馬師，伎倆俱已盡。一喝三日聾，當
X64n1260_p0110b03║機須猛省。若謂大冶金，正是佛祖病。所以無盡翁，掩
X64n1260_p0110b04║卷未肯信。妙喜天人師，今古眼目正。雲庵與死心，提
X64n1260_p0110b05║掇事已定。敲唱既雙行，節拍頗相應。一舉便知音，撫
X64n1260_p0110b06║膝始加敬。更有云云，不能盡舉。山僧自來鄱陽，未甞
X64n1260_p0110b07║不與兄弟切切提撕，終是未曾拈出者一著子。古人
X64n1260_p0110b08║有十度發言，九度休去之說，在今豈不然乎？若是真
X64n1260_p0110b09║正本色，道流未甞虧欠。僧問趙州：狗子還有佛性也
X64n1260_p0110b10║無？州云：無。到者裏提撕也提撕不得，拈出也拈出不
X64n1260_p0110b11║得，擬要發言，向甚處下口？縱使休去，還休得麼？五祖
X64n1260_p0110b12║和尚云：趙州露刃劍，寒霜光𦦨𦦨。更擬問如何，分身
X64n1260_p0110b13║作兩段？大慧和尚云：參學人向露刃劍上著得隻眼，
X64n1260_p0110b14║便是百了千當。還丹一粒，點鐵成金。至理一言，轉凡
X64n1260_p0110b15║成聖。更欲多言，恐無利益。珍重！
X64n1260_p0110b16║月江印禪師夏前告香，普說：鐘樓上念讚，床脚下種
X64n1260_p0110b17║菜，荊棘林中是什麼人行履？兩箇泥牛鬬入海，無位
X64n1260_p0110b18║真人因甚額頭汗出？達磨不來東土，二祖不往西天，
X64n1260_p0110b19║祖師鼻孔長多少？山僧適來垂此三轉語，若不是堂
X64n1260_p0110b20║中第一座具人天眼目出來證明，未免一場懡㦬。須
X64n1260_p0110b21║知衲僧頂𩕳上一著子，如十日並照，輝天鑑地、耀古
X64n1260_p0110b22║騰今，何曾有一絲毫許障礙得他？所以大覺世尊初
X64n1260_p0110b23║生下來，便道：天上天下，惟我獨尊。已是明明白白地
X64n1260_p0110b24║說向諸人了也。一大藏教、一千七百陳爛葛藤，總是
X64n1260_p0110c01║為蛇畫足。後代兒孫承虗接響，不能一刀截斷，致使
X64n1260_p0110c02║三百五百閙浩浩地，者邊商量、那邊卜度，莫不隨他
X64n1260_p0110c03║脚跟後轉。若是英靈上士，如金翅擘海，直取龍吞，千
X64n1260_p0110c04║人萬人羅籠不住，做箇滅胡種草，豈不快哉？何用山
X64n1260_p0110c05║僧向曲彔床上搖唇鼓舌、說黃道黑，成得甚麼事？今
X64n1260_p0110c06║時兄弟出來，多是覓佛、覓法、覓道、覓菩提涅槃、真如
X64n1260_p0110c07║解脫，不肯退步向衣線下嘿嘿體究，何不放教身心
X64n1260_p0110c08║蕩蕩地、閒閒地，胷中不留一箇元字脚，久久自然相
X64n1260_p0110c09║應？若是人我山高、是非鋒起，為五欲八風之所搖，求
X64n1260_p0110c10║其到大安樂、大休歇之地，不亦難乎？設有一箇半箇
X64n1260_p0110c11║向髑髏前認得箇昭昭靈靈底，便道：獼猴佩一面古
X64n1260_p0110c12║鏡，狸奴有萬里神光。有底逴得古人些子殘光剩影，
X64n1260_p0110c13║便道：不離當處常湛然，覓即知君不可見。似則也似，
X64n1260_p0110c14║是則未是。有底但於理性上明得來，聲色中透得去，
X64n1260_p0110c15║謂之綿綿密密，不漏絲毫，純是真空，更無別法。如斯
X64n1260_p0110c16║見解，未出常情，勘證將來，白雲萬里。所以道：向上一
X64n1260_p0110c17║路，千聖不傳。學者勞形，如猿捉影。只如靈山會上，世
X64n1260_p0110c18║尊拈一枝花，是時百萬之眾，智如鶖子，辯若滿慈，尚
X64n1260_p0110c19║乃忙然不知落處，直饒金色頭陀破顏微笑，也未夢
X64n1260_p0110c20║見教外別傳意旨在。缺齒老胡，十萬里得得西來，面
X64n1260_p0110c21║壁九年，二祖禮三拜，起來依位而立，喚作：汝得吾髓，
X64n1260_p0110c22║且莫誑謼別人好。自餘德山、臨濟、趙州、雲門天下老
X64n1260_p0110c23║和尚，用盡自己查梸，總是平地生堆，無風浪起。點檢
X64n1260_p0110c24║將來，各人脚跟下好與爛搥一頓，免見教壞人家男
X64n1260_p0111a01║女兄弟。若非真正要了辨生死大事，𢬵得十年二十
X64n1260_p0111a02║年工夫全身放下，靠著本色宗匠與之決擇，如金在
X64n1260_p0111a03║鑛中，入其爐鞴，受其鉗鎚，千鍛萬煉，去其鑛穢，則金
X64n1260_p0111a04║之本體自然現前。又如清淨摩尼寶珠，處塵勞中，忽
X64n1260_p0111a05║遇智人指出，去其塵垢，則珠之本體光明頓然發現。
X64n1260_p0111a06║而此金珠乃是當人本有之體，非假外求，但經敏手
X64n1260_p0111a07║煅煉，磨瑩出來，則其本地風光何曾欠少？不見靈雲
X64n1260_p0111a08║和尚三十年做工夫，一日見桃花，豁然契悟，乃有頌
X64n1260_p0111a09║云：三十年來尋劍客，幾回落葉又抽枝。自從一見桃
X64n1260_p0111a10║花後，直至於今更不疑。且道不疑箇什麼？舉似溈山
X64n1260_p0111a11║懶安和尚，溈山云：從緣入者，永無退失。冬瓜印子又
X64n1260_p0111a12║舉似玄沙，沙云：諦當甚諦當，敢保老兄未徹在。一手
X64n1260_p0111a13║不獨拍，兩手鳴摑摑。東山五祖云：說甚未徹，更參三
X64n1260_p0111a14║十年，始得利動君子。雪竇頌云：本無迷悟數如麻，獨
X64n1260_p0111a15║許靈雲是作家。借問遍參諸祖客，不知何處見桃花。
X64n1260_p0111a16║金屑雖貴，落眼成翳。山僧亦曾有一頌：桃花開日好
X64n1260_p0111a17║風光，引得遊人煞著忙。劍客不知何處去，令人長憶
X64n1260_p0111a18║謝三郎。靈雲住後，長生問云：混沌未分時如何？雲云：
X64n1260_p0111a19║露柱懷胎。生云：分後如何？雲云：如片雲點太清。生云：
X64n1260_p0111a20║未審太清還受點也無？雲不對。生云：恁麼則含生不
X64n1260_p0111a21║來也。雲亦不對。生云：直得純清絕點時如何？雲云：猶
X64n1260_p0111a22║是真常流注。生云：如何是真常流注？雲云：似鏡常明。
X64n1260_p0111a23║生云：向上還有事也無？雲云：有。生云：如何是向上事？
X64n1260_p0111a24║雲云：打破鏡來，與汝相見。還識靈雲麼？金鏃慣調曾
X64n1260_p0111b01║百戰，鐵鞭多力恨無讐。又有香嚴和尚在溈山會下，
X64n1260_p0111b02║一日溈山問云：聞子在百丈先師處，問一答十，問十
X64n1260_p0111b03║答百，只今向父母未生已前，道將一句來。香嚴忙然
X64n1260_p0111b04║無對，將平生所閱底文字檢尋，竝無一言可以酬對，
X64n1260_p0111b05║遂歎云：畫餅不可充饑。屢請溈山為說破，溈山云：我
X64n1260_p0111b06║若向汝說，他日眼開罵我去在。香嚴云：此生不學佛
X64n1260_p0111b07║法，且作個常行粥飯僧看。他大力量人，只者一箇全
X64n1260_p0111b08║身放下，千佛出世也不柰何。如今只討一箇常行粥
X64n1260_p0111b09║飯僧，也無討處。直抵南陽卓庵。一日，芟除草木瓦礫，
X64n1260_p0111b10║擊竹作聲，豁然大悟。畢竟悟箇什麼？且道與靈雲見
X64n1260_p0111b11║桃花相去多少？一對無孔鐵鎚，遽歸沐浴，焚香遙拜
X64n1260_p0111b12║溈山曰：和尚大悲，恩逾父母。當時若為我說破，豈有
X64n1260_p0111b13║今日事耶？者漢和骨頭一時換了。仍述一偈云：一擊
X64n1260_p0111b14║忘所知，更不假修持。動容揚古路，不墮悄然機。處處
X64n1260_p0111b15║無踪跡，聲色外威儀。諸方達道者，咸言上上機。將謂
X64n1260_p0111b16║有多少奇特，徑歸溈山，具陳所解。溈山云：今日方知
X64n1260_p0111b17║吾不汝欺也，何不與本分草料？一日，仰山問云：聞師
X64n1260_p0111b18║弟有悟道頌，試舉看。香嚴遂舉前偈，仰山云：此是閒
X64n1260_p0111b19║時搆置底，未為極則，太煞減人威光。香嚴再舉一偈
X64n1260_p0111b20║云：去年貧，未是貧；今年貧，始是貧。去年貧，有卓錐之
X64n1260_p0111b21║地；今年貧，錐也無。不聞夜來鴈，爭見海門秋？仰山云：
X64n1260_p0111b22║如來禪許你會，祖師禪未夢見在。鐵蒺藜椎，轉弄轉
X64n1260_p0111b23║危。香嚴又呈一偈：吾有一機，瞬目視伊。若也不會，別
X64n1260_p0111b24║喚沙彌。白雪陽春不同調。仰山云：且喜師弟會祖師
X64n1260_p0111c01║禪，孟八郎漢又恁麼去。香嚴住後，示眾云：如人在千
X64n1260_p0111c02║尺懸崖，口啣樹枝，手無所攀，脚無所踏。樹下有人問
X64n1260_p0111c03║西來意，不答則違他所問，若答他則喪身失命。當恁
X64n1260_p0111c04║麼時，如何即是？香嚴旁若無人發此一問，不妨奇特。
X64n1260_p0111c05║時有虎頭上座云：上樹即不問，未上樹請和尚道也。
X64n1260_p0111c06║好一拶，香嚴呵呵大笑。若人知得此笑，笑須三十年。
X64n1260_p0111c07║雪竇拈云：樹上道即易，樹下道即難。老僧上樹也置
X64n1260_p0111c08║將一問來，懸羊頭賣狗肉。殊不知香嚴坐籌帷幄之
X64n1260_p0111c09║中，決勝千里之外。虎頭上座也賞他大胆，向饑鷹爪
X64n1260_p0111c10║下分餐，猛虎口中奪食。若不是作家宗匠，洎被打破
X64n1260_p0111c11║蔡州。還識香嚴麼？三千劍客今何在？獨許莊周致太
X64n1260_p0111c12║平。你兄弟家出一叢林，入一保社，撥草瞻風，尋師訪
X64n1260_p0111c13║道，還曾如靈雲真到不疑之地一回麼？還如香嚴一
X64n1260_p0111c14║擊忘所知麼？有底道：聲色頭上坐，聲色頭上臥。有底
X64n1260_p0111c15║道：聲不是聲，色不是色。有底道：聞聲悟道，見色明心。
X64n1260_p0111c16║有底道：青青翠竹總是真如，鬱鬱黃花無非般若。如
X64n1260_p0111c17║斯理論，閻羅老子未放你過在。巖頭和尚云：若欲播
X64n1260_p0111c18║揚大教，一一從自己胷中流出，將來與我葢天葢地
X64n1260_p0111c19║去始得。山僧濫尸此席，無補宗門。現前一眾總是碩
X64n1260_p0111c20║德耆年、諸方龍象，挽向上古風規，舉行叢林盛典，非
X64n1260_p0111c21║圖後來有所見聞，亦使法道不致寂寥。諸人既具鐵
X64n1260_p0111c22║眼銅睛，山僧安敢妄通消息？適來所舉數則因緣，總
X64n1260_p0111c23║是古人煎過藥查、嚼了殘飯，有甚麼滋味可以𠯗啖？
X64n1260_p0111c24║雖然，忽於無滋味中蹉口嚥却舌頭也難得。山僧更
X64n1260_p0112a01║與汝舉箇古話。僧問馬大師云：和尚為甚麼道即心
X64n1260_p0112a02║即佛？大師云：只為止兒啼。僧云：啼止後如何？大師云：
X64n1260_p0112a03║非心非佛。僧云：除此外如何指示？大師云：不是心，不
X64n1260_p0112a04║是佛，不是物。今時兄弟才見舉箇即心即佛，便把作
X64n1260_p0112a05║尋常說話。才舉箇麻三斤、乾屎橛、丈林山下竹筋鞭，
X64n1260_p0112a06║以至釣絲絞水、鋸解秤椎、新婦騎驢阿家牽、三脚驢
X64n1260_p0112a07║子弄蹄行，如此之類便作玄妙奇特商量。若作玄妙
X64n1260_p0112a08║奇特商量，入地獄如箭射。若作平常說話，入地獄如
X64n1260_p0112a09║箭射。佛鑑懃和尚頌云：美如西子離金闕，嬌似楊妃
X64n1260_p0112a10║倚玉樓。猶把琵琶半遮面，不令人見轉風流。者箇頌
X64n1260_p0112a11║子作平常說話得麼？作玄妙奇特商量得麼？又北山
X64n1260_p0112a12║隆和尚頌云：即心即佛，有木有竹屋便好。非心非佛，
X64n1260_p0112a13║不襪不冠身自由。不是心，不是佛，不是物，閒倚闌干
X64n1260_p0112a14║立清曉，紅芭蕉引碧牽牛。者箇頌子作平常說話得
X64n1260_p0112a15║麼？作玄妙奇特商量得麼？又霍山昭和尚云：即心即
X64n1260_p0112a16║佛，嘉眉果閬懷裏有狀。非心非佛，筠袁虔吉頭上插
X64n1260_p0112a17║筆。不是心，不是佛，不是物，漳泉福建頭匾似扇，只可
X64n1260_p0112a18║聞名，不可見面。者箇頌子作平常說話得麼？作玄妙
X64n1260_p0112a19║奇特商量得麼？具眼禪流試定當看，諸人二六時中
X64n1260_p0112a20║忽然一拳打破虗空，方知三世諸佛寐語。何山寐語？
X64n1260_p0112a21║久立眾慈，伏惟珍重。
X64n1260_p0112a22║中夏普說
X64n1260_p0112a23║古林茂禪師中夏普說：心不附物，意不停玄，大智非
X64n1260_p0112a24║名，真空絕跡。是汝諸人十二時中向甚處措足？直下
X64n1260_p0112b01║無事，墮在見聞覺知，纔涉安排，未免依草附木。兄弟！
X64n1260_p0112b02║據實而論，盡十方世界有甚麼物與汝為緣？為對三
X64n1260_p0112b03║乘十二分教？達磨西來，直指人心，見性成佛，增一絲
X64n1260_p0112b04║毫不得；及至颺向他方世界，無依無欲，離相離名，無
X64n1260_p0112b05║去無來，不生不滅，也減一絲毫不得。九霄絕翳，何用
X64n1260_p0112b06║穿通？一道神光，未嘗昏昧。所以恁麼也得，不恁麼也
X64n1260_p0112b07║得，恁麼不恁麼總得，如王寶劍，孰敢當鋒？擬欲擡頭，
X64n1260_p0112b08║橫屍萬里。古人垂一機，示一境，至痛快為人處，直是
X64n1260_p0112b09║透頂透底，情生智隔，想變體殊，情未生時，隔箇甚麼？
X64n1260_p0112b10║此亦是一期方便控你入處，為你未曾及到者箇田
X64n1260_p0112b11║地，所以有佛有法，有玄有妙，有向上向下，者邊那邊
X64n1260_p0112b12║自作障礙，曠大劫來不得自由。況此事豈是你赤肉
X64n1260_p0112b13║團上心識搏量底事？心若無事，萬法不生，意絕玄微，
X64n1260_p0112b14║纖塵何立？雲門云：直得觸目無滯，達得名身句身，一
X64n1260_p0112b15║切法空，山河大地是名，名亦不可得，喚作三昧。性海
X64n1260_p0112b16║俱備，猶是無風帀帀之波；直得忘知於覺，覺即佛性，
X64n1260_p0112b17║喚作無事。人更須知有向上一竅，若教山僧向上論
X64n1260_p0112b18║量，直是無啟口處。諸人到者裏亦無立地分，三千里
X64n1260_p0112b19║外道絕人荒，善法堂前草深一丈，豈是分外？何故？立
X64n1260_p0112b20║機立境不是向上事，揚眉瞬目不是向上事，竪拂敲
X64n1260_p0112b21║床不是向上事，棒喝交馳、賓主互換不是向上事。只
X64n1260_p0112b22║要你從前伎倆一時截斷，脚跟下空牢牢地，如水上
X64n1260_p0112b23║葫蘆，一切處拘絆不著，然後將古人機緣密切提撕。
X64n1260_p0112b24║畢竟是箇甚麼道理？僧問雲門：如何是佛？門云：乾屎
X64n1260_p0112c01║橛。明如杲日，寬若太虗。大地山河，全彰海印。一明一
X64n1260_p0112c02║切明，一見一切見，一了一切了。兄弟，時光可惜，不易
X64n1260_p0112c03║來此聚頭，直須辦一片真實身心，空教徹去。者箇喚
X64n1260_p0112c04║作生死大事，不是你趂口快、圖衣食、衒聲利底生活，
X64n1260_p0112c05║𢬵却十年五年不出僧堂門，無人道你不會。古來尊
X64n1260_p0112c06║宿擔荷此事大不容易，不知歷涉多少艱難。汾陽參
X64n1260_p0112c07║七十餘員善知識，具大眼目只有一二，自餘之輩不
X64n1260_p0112c08║在言也。近來一等兄弟智識不明，於自己本分事上
X64n1260_p0112c09║無參學分，不能體究，却去冊子上做工夫，要資談柄。
X64n1260_p0112c10║錯了也，拋却真金去尋瓦礫，有甚用處？夾山未見船
X64n1260_p0112c11║子時，看他所得豈是尋常？一日上堂，僧問：如何是法
X64n1260_p0112c12║身？答云：法身無相。如何是法眼？答云：法眼無瑕。可謂
X64n1260_p0112c13║金不博金、水不洗水，洎乎被道吾一笑，便乃手忙脚
X64n1260_p0112c14║亂。且道那裏是他未盡善處？下座。問道吾云：適來答
X64n1260_p0112c15║者僧話，上座因甚發笑？請為我說：瞻風撥草，為法求
X64n1260_p0112c16║人，須是者漢始得。道吾云：不道不是，只是未有師在。
X64n1260_p0112c17║盲人指路，豈免旁觀？夾山因道吾所指，徑往華亭去
X64n1260_p0112c18║訪船子，早是七花八裂了也。船子問云：大德住何寺？
X64n1260_p0112c19║山云：寺則不住，住則不似。鷺池、鷲嶺、海殿、庵園，甚處
X64n1260_p0112c20║有者箇消息？船云：不似。又不似箇甚麼？山云：不是目
X64n1260_p0112c21║前法。船云：甚處學得來？山云：非耳目之所能到。如印
X64n1260_p0112c22║印泥、如印印空、如印印水，須是恁麼人方明恁麼事。
X64n1260_p0112c23║船云：一句合頭語，萬劫繫驢橛，鐵壁銀山萬仞高。船
X64n1260_p0112c24║云：垂絲千尺，意在深潭，離鈎三寸。子何不道：金剛圈、
X64n1260_p0113a01║栗棘蓬，吞者十萬八千，透者如麻似粟？山擬開口，被
X64n1260_p0113a02║船子一篙打下，水中鞭長不及馬腹。山纔上船，船云：
X64n1260_p0113a03║道！道！山擬開口，船又打：得也！得也！山因此有省，水中
X64n1260_p0113a04║點頭三下：俊哉！俊哉！船云：竿頭絲線從君弄，不犯清
X64n1260_p0113a05║波意自殊。寧可截舌，不犯國諱？山遂問：拋綸擲釣，師
X64n1260_p0113a06║意如何？船云：絲懸綠水浮，定有無之意。一箇砑郎當，
X64n1260_p0113a07║一箇福建子。山云：語帶玄而無路，舌頭談而不談。何
X64n1260_p0113a08║不領取前話？船云：釣盡江波，錦鱗始遇。用盡自己心，
X64n1260_p0113a09║笑破他人口。山乃掩耳。不特慎初，亦能護末。然猛虎
X64n1260_p0113a10║不食伏肉，坐井豈能觀天？當時道吾、密之、三寸夾山，
X64n1260_p0113a11║未免擔板過却。大凡參學，須貴眼正。者般說話，豈是
X64n1260_p0113a12║你長連床上妄想計較得來？山僧十三上為僧，未嘗
X64n1260_p0113a13║去村院裏過夏，遇著本色宗匠有師友處，即便放下
X64n1260_p0113a14║身心，相與體究。二十年來，把人杓柄不知費了多少
X64n1260_p0113a15║鹽醋，捱到楚水東頭，依舊波波挈挈，一點也謾諸人
X64n1260_p0113a16║不得。雲門云：盡十方世界，乾坤大地。以拄杖畫一畫，
X64n1260_p0113a17║云：百雜碎了也。三乘十二分教，達磨西來，放過即不
X64n1260_p0113a18║可，若不放過，不消一喝。大眾會麼？名不得，狀還非，千
X64n1260_p0113a19║年常住一朝僧，楚鷄不是丹山鳳。喝一喝，下座。（告香不獨
X64n1260_p0113a20║在夏前，中夏住持入院，人事定，庫司備香，首座頷眾，懇請為眾告香，然後開室。古法：未預告香，不許入室。）
X64n1260_p0113a21║檀越特請普說
X64n1260_p0113a22║大慧杲禪師。秦國太夫人請普說，僧問：圓覺經道：譬
X64n1260_p0113a23║如清淨摩尼寶珠映於五色，色未現時珠在甚麼處？
X64n1260_p0113a24║師云：圓覺經何曾恁麼道？進云：未審作麼生會？師云：
X64n1260_p0113b01║圓覺經不曾恁麼道，更會甚麼？進云：畢竟如何？師云：
X64n1260_p0113b02║靜處薩婆訶。問：胡張三、黑李四即不問，嘉州大象鼻
X64n1260_p0113b03║孔長多少？師云：長二百來丈。進云：得恁麼郎當？師云：
X64n1260_p0113b04║你川僧自合知。進云：為甚麼被陝府鐵牛吞却？師云：
X64n1260_p0113b05║誰恁麼道？進云：高高處觀之不足，低低處平之有餘。
X64n1260_p0113b06║師云：你試向不高不低處道看。進云：險。師云：者箇猶
X64n1260_p0113b07║是高低處底。進云：有意氣時添意氣。師云：草賊大敗。
X64n1260_p0113b08║乃云：今日是秦國太夫人計氏法真慶誕之辰，謹施
X64n1260_p0113b09║淨財，遠詣當山修設清淨禪眾香齋，仍命山野陞于
X64n1260_p0113b10║此座，為眾普說舉揚般若，所願進道無魔、色身安樂，
X64n1260_p0113b11║此是秦國太夫人意旨。者婆子平生行履處，川僧無
X64n1260_p0113b12║有不知者，唯魯子僧未知。今日因齋慶讚，舉似大眾，
X64n1260_p0113b13║見說者婆子三十左右歲時，先太師捐館，徽猷與相
X64n1260_p0113b14║公尚幼，卓卓立身，凜然有不可犯之色，東隣西舍望
X64n1260_p0113b15║風知畏，極力教二子讀書，處事極有家法。尋常徽猷
X64n1260_p0113b16║與相公左右侍奉，不教坐亦不敢坐，其嚴毅如此。相
X64n1260_p0113b17║公常說：今日做官皆是老母平昔教育所致，所得俸
X64n1260_p0113b18║資除逐日家常菜飯外，老母盡將布施齋僧，用祝吾
X64n1260_p0113b19║君之壽，常有無功受祿之慊。聞先師歸蜀，受渠供養
X64n1260_p0113b20║不少，只是未知參禪，徽猷與相公却於先師處各有
X64n1260_p0113b21║發明。向謙禪在他家，徽猷與相公親向謙道：老母修
X64n1260_p0113b22║行四十年，只欠者一著。公久侍徑山和尚，多所聞見，
X64n1260_p0113b23║且留公早晚相伴說話。葢某兄弟子母分上難為開
X64n1260_p0113b24║口，見說每日與謙相聚手，一味激揚此事。一日問謙：
X64n1260_p0113c01║徑山和尚尋常如何為人？謙云：和尚只教人看狗子
X64n1260_p0113c02║無佛性話、竹篦子話，只是不得下語，不得思量，不得
X64n1260_p0113c03║向舉起處會，不得去開口處承當。狗子還有佛性也
X64n1260_p0113c04║無？無，只恁麼教人看。渠遂諦信，日夜體究，每常愛看
X64n1260_p0113c05║經禮佛。謙云：和尚尋常道：要辦此事，須是輟去看經
X64n1260_p0113c06║禮佛誦呪之類，且息心參究，莫使工夫間斷。若一向
X64n1260_p0113c07║執著看經禮佛，希求功德，便是障道。候一念相應了，
X64n1260_p0113c08║依舊看經禮佛，乃至一香一華、一瞻一禮，種種作用
X64n1260_p0113c09║皆無虗棄，盡是佛之妙用，亦是把本修行。但相聽信，
X64n1260_p0113c10║決不相誤。渠聞謙言，便一時放下，專專只是坐禪看
X64n1260_p0113c11║狗子無佛性話。聞去冬忽一夜睡中驚覺，乘興起來
X64n1260_p0113c12║坐禪舉話，驀然有箇歡喜處。近日謙歸秦國，有親書
X64n1260_p0113c13║并作數頌來呈山僧，其間一頌云：逐日看經文，如逢
X64n1260_p0113c14║舊識人。勿言頻有礙，一舉一回新。山僧常常為兄弟
X64n1260_p0113c15║說：參得禪了，凡讀看經文字，如去自家屋裏行一遭
X64n1260_p0113c16║相似，又如與舊時相識底人相見一般。今秦國此頌
X64n1260_p0113c17║乃暗合孫吳，你看他是箇女流，宛有丈夫之作，能了
X64n1260_p0113c18║大丈夫之事。謙禪昨日上來告山僧，子細說些禪病，
X64n1260_p0113c19║且與秦國結大眾般若緣。山僧向他道：禪有甚麼病
X64n1260_p0113c20║可說？禪又不曾患頭疼、又不曾患脚痛、又不曾患耳
X64n1260_p0113c21║聾、又不曾患眼暗，只是參禪底人參得差別、證得差
X64n1260_p0113c22║別、用心差別、依師差別，因此差別故，說名為病，非謂
X64n1260_p0113c23║禪有病也。如何是佛？即心是佛。有甚麼病？狗子還有
X64n1260_p0113c24║佛性也無？無。有甚麼病？喚作竹篦則觸，不喚作竹篦
X64n1260_p0114a01║則背。有甚麼病？如何是佛？麻三斤。有甚麼病？如何是
X64n1260_p0114a02║佛？乾屎橛。有甚麼病？你不透了，纔作道理；要透，便千
X64n1260_p0114a03║里萬里沒交涉也。擬心湊泊他、擬心思量他，向舉起
X64n1260_p0114a04║處領略，擊石火、閃電光處會，者箇方始是病。世醫拱
X64n1260_p0114a05║手，然究竟不干禪事。趙州云：要與空王為弟子，莫教
X64n1260_p0114a06║心病最難醫。記得舍利弗問月上女曰：汝於今者行
X64n1260_p0114a07║何乘也？為行聲聞乘？為行辟支佛乘？為行大乘？月上
X64n1260_p0114a08║女答曰：舍利弗！汝既問我行何乘者，我今還問舍利
X64n1260_p0114a09║弗，惟願隨意答我。如舍利弗所證法者，為行聲聞乘？
X64n1260_p0114a10║為行辟支佛乘？為行大乘？舍利弗言：非也。月上女！所
X64n1260_p0114a11║以者何？然彼法者，無可分別，亦無言說，非別、非一，亦
X64n1260_p0114a12║非眾多。月上女曰：舍利弗！是故不應分別諸法一相、
X64n1260_p0114a13║異相，無別、異相，於諸相中無有可住。師云：舍利弗恁
X64n1260_p0114a14║麼問，月上女恁麼答，且道與秦國太夫人所證之法
X64n1260_p0114a15║相去幾何？還有人斷得麼？試出來斷看。如無，且向葛
X64n1260_p0114a16║藤裏薦取。所以道：夫參學者，須參活句，莫參死句。活
X64n1260_p0114a17║句下薦得，永劫不忘；死句下薦得，自救不了。你諸人
X64n1260_p0114a18║每日上來下去，寮舍裏喫茶喫湯，莊上搬鹽搬麵，僧
X64n1260_p0114a19║堂裏行益，長廊下擇菜，後園裏擔糞，磨坊下推磨。當
X64n1260_p0114a20║恁麼時，佛眼也覷你不見。且道是死句？是活句？是不
X64n1260_p0114a21║死不活句？試定當看。直饒定當得出，也未免在三句
X64n1260_p0114a22║裏。豈不見僧問南泉和尚：即心是佛又不得，非心非
X64n1260_p0114a23║佛又不得，師意如何？泉云：你但信即心是佛便了，更
X64n1260_p0114a24║說甚麼得與不得？只如大德喫飯了，從東廊上西廊
X64n1260_p0114b01║下，不可總問人得與不得也。者裏若識得南泉，方不
X64n1260_p0114b02║被三句所使，便能使得三句。既使得三句，始與南泉
X64n1260_p0114b03║同一眼見、同一耳聞、同一鼻齅、同一舌甞、同一身觸、
X64n1260_p0114b04║同一意思，更無差別。只為你執藥為病，舊病未除，新
X64n1260_p0114b05║病復作，却被死句活句使得來七顛八倒，將他古人
X64n1260_p0114b06║徑截處一時紆曲了。且那箇是古人徑截處？我更為
X64n1260_p0114b07║你舉一兩則。只如南泉道：牽牛向谿東放，不免食他
X64n1260_p0114b08║國王水草；牽牛向谿西放，不免食他國王水草。不如
X64n1260_p0114b09║隨分納些些。總不見得者箇公案，有多少人錯斷。如
X64n1260_p0114b10║何是納些些底道理？便道：著衣喫飯有甚麼難？向驢
X64n1260_p0114b11║前馬後教活計。且莫謗他南泉好。你既錯會者箇，定
X64n1260_p0114b12║又錯會黃檗道：汝等諸人盡是噇酒糟漢。恁麼行脚，
X64n1260_p0114b13║何處有今日？還知大唐國裏無禪師麼？時有僧出云：
X64n1260_p0114b14║只如諸方匡徒領眾又作麼生？檗云：不道無禪，只是
X64n1260_p0114b15║無師。者箇話頭便是箇禍胎。莫道未悟者錯會，直饒
X64n1260_p0114b16║悟得徹頭徹尾，大法不明，也覷他黃檗不見。只如黃
X64n1260_p0114b17║檗道：不道無禪，只是無師。你如何理會？眾中商量道：
X64n1260_p0114b18║人人分上，誰不丈夫，豈假師承？噇酒糟便是咬言語，
X64n1260_p0114b19║言語乃古人糟粕也，且喜沒交涉。欲得不招無間業，
X64n1260_p0114b20║莫謗如來正法輪。豈不見溈山舉此話問仰山云：黃
X64n1260_p0114b21║檗意作麼生？仰山云：鵝王擇乳，素非鴨類。溈山云：此
X64n1260_p0114b22║實難辨。只如溈山、仰山恁麼問答，又作麼生商量？到
X64n1260_p0114b23║者裏，須是箇人始得。既不會者箇，便將庭前栢樹子、
X64n1260_p0114b24║麻三斤、乾屎橛、踞解秤鎚之類，盡為糟粕。既錯會者
X64n1260_p0114c01║箇，定又錯會。洞山問蟾首座：佛真法身，猶若虗空。應
X64n1260_p0114c02║物現形，如水中月。作麼生說箇應底道理？蟾云：如驢
X64n1260_p0114c03║覷井。山云：道則大殺道，只道得八成。蟾云：和尚作麼
X64n1260_p0114c04║生？山云：如井覰驢。諸方商量道：如驢覰井是有迹，如
X64n1260_p0114c05║井覷驢是無迹。又喚作忘情拂迹，且喜沒交涉。要且
X64n1260_p0114c06║不是者箇道理。既錯會者箇，定又錯會。南嶽和尚道：
X64n1260_p0114c07║譬牛駕車，車若不行，打車即是？打牛即是？馬祖聞舉，
X64n1260_p0114c08║忽然大悟。而今禪和家理會道：牛喻心，車喻法。但只
X64n1260_p0114c09║明心，法自明矣。但只打牛，車自行矣。且喜沒交涉。若
X64n1260_p0114c10║恁麼，馬祖驢年也不能得悟去。者老漢始初將謂佛
X64n1260_p0114c11║可以坐得成，禪可以坐得悟，一向坐地，等南嶽和尚
X64n1260_p0114c12║知其不凡，故將甎去他庵前磨。祖云：和尚磨甎作甚
X64n1260_p0114c13║麼？南嶽云：磨作鏡。祖云：磨甎豈得成鏡？南嶽云：磨甎
X64n1260_p0114c14║既不成鏡，坐禪豈得成佛？馬祖被他動一動，心中熱
X64n1260_p0114c15║忙，便問：如何即是？只者裏鼻孔索頭，便在南嶽和尚
X64n1260_p0114c16║手裏了也。所以道：欲識佛性義，當觀時節因緣。南嶽
X64n1260_p0114c17║和尚知他時節已至，即向他道：汝學坐禪？為學坐佛？
X64n1260_p0114c18║若學坐禪，禪非坐臥；若學坐佛，佛非定相。於無住法，
X64n1260_p0114c19║不應取捨。汝若坐佛，即是殺佛；若執坐相，非達其理。
X64n1260_p0114c20║一時籍沒了他家計，却更要他納物事，教他無所從
X64n1260_p0114c21║出，始肯捨命討箇死處。命既捨了，便解問：如何用心
X64n1260_p0114c22║即合無相三昧？南嶽云：汝學心地法門如下種子，我
X64n1260_p0114c23║說法要譬彼天澤，汝緣合故，當見其道。又問：道非色
X64n1260_p0114c24║相，云何能見？南嶽云：心地法眼能見乎道，無相三昧
X64n1260_p0115a01║亦復然矣。祖云：有成壞否？南嶽云：若以成壞聚散而
X64n1260_p0115a02║見道者，非也。馬祖於是泮然無疑。所謂不入虎穴，不
X64n1260_p0115a03║得虎子。悟了若不遇人，十箇有五雙杜撰，決定為人
X64n1260_p0115a04║不得。諸人要識悟了遇人者麼？只者馬祖便是樣子
X64n1260_p0115a05║也。馬祖既得法，直往江西建立宗旨。一日，南嶽和尚
X64n1260_p0115a06║曰：道一在江西說法，總不見持箇消息來。遂囑一僧
X64n1260_p0115a07║云：汝去，待他上堂便問作麼生，看他道甚麼，記取來。
X64n1260_p0115a08║其僧依教去見上堂，便出問：作麼生？祖云：自從胡亂
X64n1260_p0115a09║後，三十年不曾少鹽醬。師召大眾云：祖師門下穿人
X64n1260_p0115a10║鼻孔底，盡從者一句子來。你道者一句子從甚麼處
X64n1260_p0115a11║來？從打牛打車處來。你若會得者箇，便會得臺山路
X64n1260_p0115a12║上婆子。每有僧問：臺山路向甚麼處去？婆云：驀直去。
X64n1260_p0115a13║僧纔行，婆云：好箇阿師，却恁麼去。趙州聞得，云：待我
X64n1260_p0115a14║去勘過者婆子。趙州去見婆子，亦如是問，婆子亦如
X64n1260_p0115a15║是答，歸來謂眾云：臺山路上婆子被老僧勘破了也。
X64n1260_p0115a16║諸人還會麼？寰中天子勑，塞外將軍令。但恁麼看取，
X64n1260_p0115a17║山僧昔年理會不得，曾請益一杜撰長老為山僧註
X64n1260_p0115a18║解云：者僧纔問：臺山路向甚麼處去？便被婆子勘破
X64n1260_p0115a19║了也。婆云：驀直去。僧便行。正是隨聲逐色，如何不被
X64n1260_p0115a20║勘破？又道：纔開口便勘破了也。今日思量，直是叵耐
X64n1260_p0115a21║山僧為你說破。若會得，趙州道：臺山路上婆子被老
X64n1260_p0115a22║僧勘破了也。便會，婆子道：好箇阿師！却恁麼去。山僧
X64n1260_p0115a23║甞頌云：天下禪和說勘破，爭知趙州已話墮？引得兒
X64n1260_p0115a24║孫不丈夫，人人黠過冷地臥。此頌甚分明，切不得錯
X64n1260_p0115b01║會。既錯會，者箇定又錯會。睦州喚僧：大德！僧回首，州
X64n1260_p0115b02║云：擔板漢。曾有箇禪頭舉者話問僧：你作麼生會？纔
X64n1260_p0115b03║見僧開口，便云：果然擔版，且喜沒交涉。雪竇拈云：睦
X64n1260_p0115b04║州只具一隻眼，者僧喚既回頭，因甚却成擔版？晦堂
X64n1260_p0115b05║云：雪竇亦只具一隻眼，者僧一喚便回，為甚不成擔
X64n1260_p0115b06║版？者兩箇老漢可與睦州把手共行。若是箇靈利漢，
X64n1260_p0115b07║纔聞舉著，眼似銅鈴，終不向者裏打之遶。既不會，者
X64n1260_p0115b08║箇定又錯會。百丈野狐話便道：不落也是，不昧也是。
X64n1260_p0115b09║只是當時答此話不合帶疑，所以墮野狐，謂野狐性
X64n1260_p0115b10║多疑故，且喜沒交涉。既錯會，者箇定又錯會。祖師云：
X64n1260_p0115b11║不是風動，不是旛動，仁者心動。山僧亦曾請益一箇
X64n1260_p0115b12║長老，意旨如何？長老將衫袖搖作風動勢，云：是甚麼？
X64n1260_p0115b13║苦哉！苦哉！慚惶殺人，鈍置殺人。有者道：不是風動，不
X64n1260_p0115b14║是旛動，定是心動。山僧尋常問學者：不是風動，不是
X64n1260_p0115b15║旛動，不是心動。作麼生者裏豈容眨眼？既錯會者箇
X64n1260_p0115b16║定，又錯會文殊是七佛之師，為甚麼出女子定不得？
X64n1260_p0115b17║罔明菩薩為甚麼出得女子定？眾中商量道：杓柄在
X64n1260_p0115b18║女子手裏，且喜沒交涉。既錯會者箇定，又錯會雪峯
X64n1260_p0115b19║道：望州亭與汝相見了也，烏石嶺與汝相見了也，僧
X64n1260_p0115b20║堂前與汝相見了也。如今諸方商量道：作麼生是望
X64n1260_p0115b21║州亭相見處？便道：南頭買賤，北頭賣貴。烏石嶺相見
X64n1260_p0115b22║意旨如何？便道：石頭大底大，小底小。僧堂前相見又
X64n1260_p0115b23║作麼生？便道：歸堂喫茶去，且喜沒交涉。自餘邪解不
X64n1260_p0115b24║可勝數。山僧尋常亦問學者：望州亭與汝相見了也，
X64n1260_p0115c01║烏石嶺與汝相見了也，僧堂前與汝相見了也。作麼
X64n1260_p0115c02║生者箇便是金剛圈、栗棘蓬？你如何吞？如何透？你要
X64n1260_p0115c03║識能吞能透者麼？豈不見保福問鵝湖：僧堂前且置，
X64n1260_p0115c04║望州亭、烏石嶺甚麼處相見？鵝湖驟步歸方丈，保福
X64n1260_p0115c05║便入僧堂。汾陽和尚頌曰：望州烏石與堂前，相見相
X64n1260_p0115c06║知幾萬千，唯有鵝湖并保福，此時相見解推遷。此頌
X64n1260_p0115c07║分明為你說了也。既不會者箇定，又錯會玄沙道：諸
X64n1260_p0115c08║方總道接物利生，或遇三種病人來，合作麼生接？患
X64n1260_p0115c09║盲者，拈鎚豎拂他又不見；患聾者，語言三昧他又不
X64n1260_p0115c10║聞；患啞者，教伊說又說不得。若接此人不得，佛法無
X64n1260_p0115c11║靈驗。師顧視大眾云：要識玄沙麼？平生心膽向人傾，
X64n1260_p0115c12║相識還如不相識。當時地藏和尚在座下，便出來道：
X64n1260_p0115c13║某甲有口不啞，有眼不盲，有耳不聾，和尚作麼生接？
X64n1260_p0115c14║師云：非父不生其子。玄沙呵呵大笑，師云：笑裏有刀。
X64n1260_p0115c15║山僧有時舉此話問學者，有來依樣畫葫蘆，也道：某
X64n1260_p0115c16║甲有口有耳有眼，和尚作麼生接？山僧向他道：咬人
X64n1260_p0115c17║屎橛，不是好狗。又却去不得。既錯會者箇，定又錯會。
X64n1260_p0115c18║香嚴道：如人上樹，口衘樹枝，手不攀枝，脚不蹋樹。樹
X64n1260_p0115c19║下有人問西來意，不對則違他所問，若對又喪身失
X64n1260_p0115c20║命。師云：好與玄沙一坑埋却。山僧昔年曾請益一箇
X64n1260_p0115c21║尊宿，未審香嚴意旨如何？遂以拂子柄衘在口中，緊
X64n1260_p0115c22║閉却眼，便作衘樹枝勢，搖手擺脚，祗對山僧。師乃彈
X64n1260_p0115c23║指云：如此者，亦是當年馳聲走譽底，尚作者般去就，
X64n1260_p0115c24║其餘作怪，不在言也。你要會麼？但只作一句看，我先
X64n1260_p0116a01║為你說。莫見道作一句看，便向舉起處會，舉了便會
X64n1260_p0116a02║了，且不是者箇道理。是甚麼道理？如人上樹，口衘樹
X64n1260_p0116a03║枝，手不攀枝，脚不蹋樹。樹下有人問西來意，不對則
X64n1260_p0116a04║違他所問，若對又喪身失命。如何者裏間不容髮？當
X64n1260_p0116a05║時香嚴會中，只有箇虎頭上座，領得香嚴意，便出來
X64n1260_p0116a06║為香嚴出氣云：上樹即不問，未上樹請和尚道。師云：
X64n1260_p0116a07║雖得一場榮，刖却一雙足。香嚴呵呵大笑，師云：鐵作
X64n1260_p0116a08║面皮。又云：回天輪，轉地軸。後來雪竇拈云：樹上道即
X64n1260_p0116a09║易，樹下道即難。老僧上樹，也致將一問來。雪竇雖為
X64n1260_p0116a10║虎頭上座出氣，爭柰蹉過香嚴。今時有般謬漢，聞雪
X64n1260_p0116a11║竇恁麼道，便引洞山語云：但能莫觸當今諱，也勝前
X64n1260_p0116a12║朝斷舌才。謂香嚴立此箇問頭，喻如一團火相似不
X64n1260_p0116a13║可觸。雖然如此，不可斷却言句。有問：如何是佛麻三
X64n1260_p0116a14║斤？如何是祖師西來意？庭前栢樹子又且何妨？你不
X64n1260_p0116a15║妨會得好。不見汾陽和尚頌曰：香嚴衘樹示多人，要
X64n1260_p0116a16║引同袍達本真。師云：依實供通。擬議却從言下覓，喪
X64n1260_p0116a17║身失命數如塵。師云：不是苦心人不知。汾陽為你開
X64n1260_p0116a18║天路，雲散長空月色新。師云：閒言語。雖然如是，若向
X64n1260_p0116a19║者裏提得，一生參學事畢；既提不得，定又錯會。百丈
X64n1260_p0116a20║問溈山、五峯、雲巖云：併却咽喉脣吻作麼生道？溈山
X64n1260_p0116a21║云：却請和尚道。百丈云：我不辭向汝道，恐已後喪我
X64n1260_p0116a22║兒孫。五峯云：和尚也須併却。百丈云：無人處斫額望
X64n1260_p0116a23║汝。雲巖云：和尚有也未？百丈云：喪我兒孫。眾中商量
X64n1260_p0116a24║道：百丈大似抱贓叫屈，掩耳偷鈴。三子恁麼祗對，大
X64n1260_p0116b01║家走入荒草裏，且喜沒交涉。向你道：此事決定不在
X64n1260_p0116b02║言語上。既不在言語上，當恁麼時合作麼生？我早是
X64n1260_p0116b03║與你說了也。既錯會者箇，定又錯會。德山道：今夜不
X64n1260_p0116b04║答話，問話者三十棒。時有僧出禮拜，德山便打。僧云：
X64n1260_p0116b05║某甲話也未問，為甚打某甲？山云：你是甚處人？僧云：
X64n1260_p0116b06║新羅人。山云：未蹋船舷，好與三十棒。後來法眼云：大
X64n1260_p0116b07║小德山，話作兩橛。圓明云：大小德山，龍頭蛇尾。雪竇
X64n1260_p0116b08║拈云：二老宿雖善裁長補短，捨重從輕，要見德山亦
X64n1260_p0116b09║未可。何故？德山大似握閫外威權，有當斷不斷，不招
X64n1260_p0116b10║其亂底劍。要識新羅僧麼？只是撞著露柱底箇瞎漢。
X64n1260_p0116b11║眾中商量道：某甲話也未問便好打。德山不打，却問：
X64n1260_p0116b12║你是甚處人？者裏便是話作兩橛。龍頭蛇尾處，且喜
X64n1260_p0116b13║沒交涉。又道：者僧若是作家，纔見他問：你是甚處人？
X64n1260_p0116b14║便好掀倒禪床。他既不能，却被德山道：未蹋船舷，好
X64n1260_p0116b15║與三十棒。者裏是當斷不斷，不招其亂底劍。所以雪
X64n1260_p0116b16║竇云：要識新羅僧麼？只是撞著露柱底箇瞎漢，且喜
X64n1260_p0116b17║沒交涉。禪若是恁麼地會得時，更不消悟也。聰明靈
X64n1260_p0116b18║利底，一時隨語生解，解註將去便了。我且問你：恁麼
X64n1260_p0116b19║解註得，一時有下落了，生死到來，却如何支遣？而今
X64n1260_p0116b20║分明向你道：者些閒言長語，便是出生死底徑路，你
X64n1260_p0116b21║莫去徑路上栽荊棘、掘屎窖。或若有箇衲僧出來道：
X64n1260_p0116b22║和尚現在者裏栽荊棘、掘屎窖也不是。却作麼生祗
X64n1260_p0116b23║對？山僧有箇推托處。且如何推托？聽取一偈：女流中
X64n1260_p0116b24║有大丈夫，示現其身化其類。以戒定慧解脫法，攝彼
X64n1260_p0116c01║貪欲嗔恚癡。雖處於中作佛事，如風行空無所依。過
X64n1260_p0116c02║去未來及現在，塵沙諸佛及菩薩。異口同音發是言，
X64n1260_p0116c03║善哉奇特世希有。心源清淨無憂喜，不作無喜無憂
X64n1260_p0116c04║想。逢場作戲隨世緣，而於世緣無所著。六月火雲燒
X64n1260_p0116c05║碧空，雷聲忽震三千界。銷除熱惱獲清涼，是彼丈夫
X64n1260_p0116c06║誕時節。我說此偈助光明，普施法界諸女人。喝一喝。
X64n1260_p0116c07║
X64n1260_p0116c08║列祖提綱錄卷第十四