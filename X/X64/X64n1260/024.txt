X64n1260_p0192c01║
X64n1260_p0192c02║
X64n1260_p0192c03║列祖提綱錄卷第二十四
X64n1260_p0192c04║
X64n1260_p0192c05║武林十八㵎理安禪寺住持婁東行悅集
X64n1260_p0192c06║白椎後垂語
X64n1260_p0192c07║臨濟玄禪師府主王常侍與諸官請師開堂，云：山僧
X64n1260_p0192c08║今日事不獲已，曲順人情，方登此座。若約祖宗門下
X64n1260_p0192c09║稱揚大事，直是開口不得，無你措足處。山僧此日以
X64n1260_p0192c10║常侍堅請，那隱綱宗還有作家戰將直下展陣開旗
X64n1260_p0192c11║者麼？對眾證據看。
X64n1260_p0192c12║道吾真禪師開堂日，云：便與麼觀得，一時著便。若論
X64n1260_p0192c13║玄微，見與不見，一時𭣟瞎。
X64n1260_p0192c14║在北禪，上堂云：青山峭峻，白日如梭，龍門無客，鬧市
X64n1260_p0192c15║人多。諸人且道：即今下菜行頭有幾人納稅百姓？
X64n1260_p0192c16║法華舉：禪師開堂云：夫第一義諦，非智辯所詮，心機
X64n1260_p0192c17║所測，教外別傳，不立文字。既到者裏，復且如何？直須
X64n1260_p0192c18║坐斷毗盧，不存凡聖。還能如是麼？若也未能，山僧重
X64n1260_p0192c19║說偈言去也：不結毗盧印，那弘古佛心？明月照幽谷，
X64n1260_p0192c20║寒濤助夜砧。諸人委悉麼？各希發問。
X64n1260_p0192c21║大愚芝禪師開堂日，云：還有人委得落處麼？若委得，
X64n1260_p0192c22║隨機利物，應化無方，天上人間，出沒卷舒，縱橫自在；
X64n1260_p0192c23║若也未委落處，釋迦老子、三世諸佛、二十八祖、天下
X64n1260_p0192c24║老和尚一時拋在爐中，從聽老僧葛藤。
X64n1260_p0193a01║慈明圓禪師南源，開堂云：大眾會麼？宜陽、秀水、南嶽、
X64n1260_p0193a02║石橋。若也不會，謾你諸人去也。所以道：達磨西來，教
X64n1260_p0193a03║外別傳一句。且道別傳箇什麼？直指人心，見性成佛。
X64n1260_p0193a04║祇如諸人盡是祖師指出底人，還信得及麼？若信得
X64n1260_p0193a05║及，與祖佛同參；若信不及，可謂自生退屈。此日一會
X64n1260_p0193a06║不是小緣，將一瓣香為我無得禪師。且道諸人還識
X64n1260_p0193a07║無得禪師麼？若也不識，有疑請問。
X64n1260_p0193a08║雲峯悅禪師開堂日，云：祖禰不了，殃及子孫。事到如
X64n1260_p0193a09║斯，寧容分雪？所謂出世利生之事，呼為第一義門。但
X64n1260_p0193a10║有言說，多無實義。諸人若也委悉，山僧出世事畢；其
X64n1260_p0193a11║或未然，有疑請問。
X64n1260_p0193a12║真淨文禪師開堂日，白椎畢，師召大眾云：當須自觀。
X64n1260_p0193a13║若此觀者，名為正觀；若他觀者，名為邪觀。邪正未分，
X64n1260_p0193a14║有疑請問。
X64n1260_p0193a15║聖壽開堂，白椎竟，良久，乃云：會麼？少室峯前曾示此，
X64n1260_p0193a16║高安灘上復誰傳？會中若有仙陀客，莫學神光廢九
X64n1260_p0193a17║年。遂喝云：有疑請問。
X64n1260_p0193a18║報寧開堂，白椎竟，乃垂一足，云：大眾！為是一耶？二耶？
X64n1260_p0193a19║良久，云：上士一決一切了，中下多聞多不信，有疑請
X64n1260_p0193a20║問。
X64n1260_p0193a21║白雲端禪師開堂日，白椎竟，顧視左右云：便與麼散
X64n1260_p0193a22║去，自古自今如麻似粟。若言更有如何若何，曹溪一
X64n1260_p0193a23║路平沉。所以從上諸聖皆向火𦦨裏出來垂手，只要
X64n1260_p0193a24║一切人眼橫鼻直去。今日眾中有大家垂手者麼？出
X64n1260_p0193b01║來！
X64n1260_p0193b02║保寧勇禪師開堂日，白椎罷，顧眾云：委悉麼？若不委
X64n1260_p0193b03║悉，為蛇畫足去也。古佛巖前，千華競秀；曹溪源上，萬
X64n1260_p0193b04║派歸流。莫有陟巇嶮、涉渺瀰者麼？不顧危兦，便請相
X64n1260_p0193b05║見。
X64n1260_p0193b06║五祖演禪師四面開堂，云：若論第一義，西天二十八
X64n1260_p0193b07║祖、唐土六祖立在下風，一大藏教白雲萬里，摩竭掩
X64n1260_p0193b08║室、毗耶杜口正在夢中，千佛出世𥧌語未了，文殊、普
X64n1260_p0193b09║賢抝曲作直。所以道：設使言前薦取，猶是滯殻迷封；
X64n1260_p0193b10║縱饒句下精通，未免觸途狂見。若也把定封疆，說什
X64n1260_p0193b11║麼法堂前草深一丈？直得凡聖路絕，鳥飛不度，天下
X64n1260_p0193b12║衲僧無出氣處。眾中莫有不甘底麼？出來相見。
X64n1260_p0193b13║海會開堂，白椎罷，乃云：金鏃慣將平祖道，鐵鞭多力
X64n1260_p0193b14║恨無讐。莫有不顧危兦底衲僧麼？出來相見。
X64n1260_p0193b15║東山開堂，白椎罷，乃云：當觀第一義，寶劍霜鋒利，掣
X64n1260_p0193b16║電隔三千，最勝無倫譬，眼辨手能親，出來相比試。
X64n1260_p0193b17║雪竇顯禪師萬壽開堂，白椎了，師云：宗乘一唱，三藏
X64n1260_p0193b18║絕詮，祖令當行，十方坐斷。其有達士，不避死生，眨上
X64n1260_p0193b19║眉毛，出眾相見。
X64n1260_p0193b20║住雪竇，開堂白椎了，乃云：如來正法眼藏委在今日，
X64n1260_p0193b21║放行則瓦礫生光，把定則真金失色，權柄在手，殺活
X64n1260_p0193b22║臨時，其有作者，共相證據。
X64n1260_p0193b23║龍門遠禪師開堂日，白椎罷，乃云：觀即不一，一即不
X64n1260_p0193b24║觀，第一義門今在何所？
X64n1260_p0193c01║圓悟勤禪師崇寧開堂，白椎竟，乃云：駕千鈞弩，一擊
X64n1260_p0193c02║便行；射透鐵圍，不容擬議。一言之下，殺活全彰；寸機
X64n1260_p0193c03║之中，包括群象。直須當頭點破，可以千眼頓開；更若
X64n1260_p0193c04║四顧躊躇，便見撈天摸地。有搆得底，出眾相見。
X64n1260_p0193c05║夾山入院，開堂云：野猿抱子歸青嶂，幽鳥㘅花過碧
X64n1260_p0193c06║巖，此地昔年曾作客，今茲為主愧無慙。眾中還有辯
X64n1260_p0193c07║得賓主底衲僧麼？
X64n1260_p0193c08║入院，開堂，云：炎炎伏暑離青嶂，肅肅清秋渡碧湘，古
X64n1260_p0193c09║殿耽耽松檜密，無塵金地足清凉。既到者裏，還有本
X64n1260_p0193c10║色衲僧麼？出來共相證明。
X64n1260_p0193c11║住雲居，先於南康軍開堂，白椎竟，乃云：包融萬有，聲
X64n1260_p0193c12║振大千，乃佛乃祖頂門開，若天若人方寸濶。便恁麼
X64n1260_p0193c13║薦得，不妨省要，苟或踟蹰，落在第二義門去也。還有
X64n1260_p0193c14║箭鋒相拄底衲僧麼？出來共相激揚。
X64n1260_p0193c15║虎丘隆禪師住開聖，白椎竟，乃云：垂鈎四海，祇釣鯨
X64n1260_p0193c16║鰲。離鈎三寸，莫有道得底？出來道看。
X64n1260_p0193c17║大慧杲禪師住徑山，白椎竟，乃云：諸方舊例，今古常
X64n1260_p0193c18║儀，直饒千佛世尊次第出世，陞于此座，末上也少者
X64n1260_p0193c19║一杓惡水不得。莫有回避得底麼？出來證據。
X64n1260_p0193c20║應庵華禪師明果入院，開堂白椎竟，乃云：證第一義
X64n1260_p0193c21║諦空，名獅子吼。獅子既吼，狐狼屏迹，異類潛蹤。莫有
X64n1260_p0193c22║共相出手底麼？出來相見。
X64n1260_p0193c23║住蔣山，白椎罷，乃云：若論第一義，如紅爐上一點雪
X64n1260_p0193c24║相似；若也聽不出聲、見不超色，何妨出眾決疑？
X64n1260_p0194a01║密庵傑禪師。靈隱開堂，白椎竟，乃云：正令已行，千差
X64n1260_p0194a02║削跡，佛佛從茲授手，祖祖於是相傳。恁麼會得，便乃
X64n1260_p0194a03║高揖釋迦，不拜彌勒。其或尚留觀聽，何坊致問？
X64n1260_p0194a04║住靈隱，白椎竟，乃云：第一義諦，空洞無象，表裏一如，
X64n1260_p0194a05║佛及眾生盡為增語。且作麼生觀？若有心觀，屬妄想；
X64n1260_p0194a06║無心觀，屬斷見；不有不無心觀，顢頇佛性。莫有具透
X64n1260_p0194a07║關眼底衲僧出來，大家擎展。
X64n1260_p0194a08║了覺圓禪師開堂，上首白椎竟，師良久曰：直饒阿那
X64n1260_p0194a09║律天眼未解諦觀，便是千手大悲，焉能提掇？眾中莫
X64n1260_p0194a10║有不甘者麼？出來！掀倒禪床，喝散大眾。然雖如是，未
X64n1260_p0194a11║是作家，且於第二門中與衲僧出氣。
X64n1260_p0194a12║金山惟仲禪師開堂，上首白椎竟，師顧左右曰：還會
X64n1260_p0194a13║麼？獅子奮迅，象王回旋，於斯明得，不妨省力。其或不
X64n1260_p0194a14║然，有疑請問。
X64n1260_p0194a15║上方益禪師開堂，上首白椎罷，師曰：白椎前觀一（又不）
X64n1260_p0194a16║成，白椎後觀二又不是。到者裏，任是鐵眼銅睛，也須
X64n1260_p0194a17║百雜碎。莫有不避危兦底衲僧？試出來看。
X64n1260_p0194a18║元叟端禪師住鳳山，開堂云：拈一機，則千機萬機頓
X64n1260_p0194a19║赴，如刻人糞作旃檀香；舉一句，則千句萬句朝宗，似
X64n1260_p0194a20║持蠡㲉量大海水。莫有淨躶躶、赤洒洒，獨脫無依底
X64n1260_p0194a21║麼？出來共相證據。
X64n1260_p0194a22║恕中慍禪師住瑞巖，白椎竟，乃云：諸佛出世是第二
X64n1260_p0194a23║頭，祖師西來是第三首，饒你向威音那畔別立生涯，
X64n1260_p0194a24║百草頭邊全明殺活，布袋裏老鴉子，未知有出身一
X64n1260_p0194b01║路在。作麼生是出身一路？
X64n1260_p0194b02║楚石琦禪師住福臻，白椎竟，乃云：早是第二義了也，
X64n1260_p0194b03║餉間便是第三義。然當爐不避火迸，新長老今日性
X64n1260_p0194b04║命在諸人手裏，一任橫拖倒拽，重賞之下必有勇夫。
X64n1260_p0194b05║有麼？有麼？
X64n1260_p0194b06║住鳳山，開堂云：寶印當空妙，重重錦縫開，不費纖毫
X64n1260_p0194b07║力，提掇鳳山來。放行則萬象回春，把住則千峰寒色，
X64n1260_p0194b08║且道把住好？放行好？試出來道看。
X64n1260_p0194b09║本覺開堂，云：現成公案不用安排，無孔鐵鎚有什麼
X64n1260_p0194b10║限？稍知觸淨，便好商量。
X64n1260_p0194b11║光孝開堂云：言迹之興，異途之所由生，直截根源底，
X64n1260_p0194b12║出眾相見。
X64n1260_p0194b13║鐵關樞禪師普載，開堂云：火雲燒碧空，長街氷片片，
X64n1260_p0194b14║具眼底衲僧，何妨出見？
X64n1260_p0194b15║笑隱訢禪師集慶開堂，白椎罷，乃云：第一義諦，明如
X64n1260_p0194b16║杲日，寬若太虗。萬彚森然，纖塵不立。明今舉古，無非
X64n1260_p0194b17║節外生枝；立主立賓，何異虗空釘橛？然聖旨建寺，諸
X64n1260_p0194b18║官臨筵，不可只恁麼休去。還有共相激揚底麼？
X64n1260_p0194b19║南石琇禪師住靈巖，白椎竟，乃云：龍象圍繞，燈燭煒
X64n1260_p0194b20║煌，一會靈山，儼然未散。還有共相證據者麼？
X64n1260_p0194b21║住徑山，白椎竟，乃云：舉不顧，即差互，擬思量，何劫悟？
X64n1260_p0194b22║還有超然獨脫，不落此轍者麼？
X64n1260_p0194b23║月江印禪師住育王，開堂云：若論第一義諦，譬如虗
X64n1260_p0194b24║空，體非群相而不拒。彼諸相發揮，莫有向虗空裏釘
X64n1260_p0194c01║橛者麼？
X64n1260_p0194c02║未入院當道請就別剎開堂提綱
X64n1260_p0194c03║大愚芝禪師。筠州府主李密諫請就上藍，開堂問答
X64n1260_p0194c04║畢，乃云：問話且止，山僧道薄人微，素無德行，叨承密
X64n1260_p0194c05║諫諸官僚同伸堅請，陞於此座，上答皇恩，國祚永安，
X64n1260_p0194c06║法輪常轉。且道法輪作麼生轉？欲得會麼？須彌山上
X64n1260_p0194c07║倒飜身，却來堂中疊足坐。阿呵呵！是什麼？飯籮裏坐
X64n1260_p0194c08║却受餓，和泥合水與麼過。上士聞之熈熈，下士聞之
X64n1260_p0194c09║肯可，子細思量，却成口過。要會麼？一六三四二，直言
X64n1260_p0194c10║曲七一，桃李火中開，黃昏候日出。久立尊官，伏惟珍
X64n1260_p0194c11║重。
X64n1260_p0194c12║楊岐會禪師興化寺開堂：若有問話者，請出來。諸供
X64n1260_p0194c13║養中，法供養最勝。若據祖宗令下，祖佛潛踪，天下黯
X64n1260_p0194c14║黑，豈容諸人在者裏立地？更待山僧開兩片皮。雖然
X64n1260_p0194c15║如是，且向第二機中說些葛藤，繁興大用，舉必全真。
X64n1260_p0194c16║既立名真，非離真而立，立處即真。者裏須會當處發
X64n1260_p0194c17║生，隨處解脫，此喚作閙市裏上竿子，是人總見。你道
X64n1260_p0194c18║金不博金一句且作麼生道？還有人道得麼？試出來
X64n1260_p0194c19║踣跳看。如無，山僧今日失利。但某此際榮幸，伏遇知
X64n1260_p0194c20║府龍圖、通判駕部洎諸官僚請住雲葢道場，可謂諸
X64n1260_p0194c21║官願弘深廣，為國忠臣，建立法幢，上嚴帝祚。然願諸
X64n1260_p0194c22║官壽齊山嶽，永佐明君，作大股肱，為佛施主。諸院尊
X64n1260_p0194c23║宿在會信心，世世生生共營大事。久立，珍重。
X64n1260_p0194c24║雲峰悅禪師赴翠巖，師在上藍，開堂問答畢，乃云：問
X64n1260_p0195a01║話且止，佛法正論非競辨而可求，擊揚鏗鏘以摧異
X64n1260_p0195a02║學諸祖之道，豈其然乎？所以一大藏教不能自詮，十
X64n1260_p0195a03║方諸佛不能提唱，輝騰今古，逈絕見知，圓滿十虗，寧
X64n1260_p0195a04║有方所？只為情生智隔，想變體殊，雖終日行而不自
X64n1260_p0195a05║覺，是似勞他先聖回首塵勞，曲開方便。方便即有，還
X64n1260_p0195a06║證明得麼？若也證明得，便能隨機利物，應化無方，出
X64n1260_p0195a07║沒卷舒，人間天上。雖然如是，即不得向衲僧門下。何
X64n1260_p0195a08║故？笑破他口。
X64n1260_p0195a09║圓悟勤禪師奉勅赴雲居，到南康軍，當道先請開堂。
X64n1260_p0195a10║以祖佛為𣗖準，與祖佛作師；以人天為梯航，與人天
X64n1260_p0195a11║作眼。忽若不倚一物，孤逈逈，峭巍巍，千聖莫能知，萬
X64n1260_p0195a12║靈沒照鑑。截斷一切，不涉廉纖；把斷世界，不漏絲髮。
X64n1260_p0195a13║人天眾前如何剖露？若向箇裏上絕攀仰，下絕己躳，
X64n1260_p0195a14║等閒如金翅鳥劈海，直取龍吞；似獅子兒出窟，妖狐
X64n1260_p0195a15║絕跡。當鋒略露，不免道箇山是山，水是水，僧是僧，俗
X64n1260_p0195a16║是俗，開慈悲方便門，留通途受用底。忽若轉山不是
X64n1260_p0195a17║山，水不是水，僧不是僧，俗不是俗，到箇裏還有出身
X64n1260_p0195a18║處麼？若有出身處，便可以高揖釋迦，不拜彌勒；坐斷
X64n1260_p0195a19║毗盧頂，不稟釋迦文。束虗空作拄杖，也打他不得；合
X64n1260_p0195a20║百千萬聚雷作一喝，也驚他不動。且道此人畢竟如
X64n1260_p0195a21║何親近？只如今各各當陽，不背不向不立，一絲毫頭
X64n1260_p0195a22║解路，不作一纖塵機關。正當恁麼時，把斷乾坤一句
X64n1260_p0195a23║作麼生道？鵰弓已挂狼煙息，萬國謌謠賀太平。復云：
X64n1260_p0195a24║龍床角頭親賜得，天上雲居古道場，安樂樹邊藏拙
X64n1260_p0195b01║訥，更無佛法可商量。既無佛法，却舉箇古人公案。記
X64n1260_p0195b02║得神鼎山諲禪師開堂示眾云：山僧行脚也無正因，
X64n1260_p0195b03║只待向東京城裏聽一兩本經論，於古寺閒房且恁
X64n1260_p0195b04║麼過時，不謂行到汝州葉縣，被一陣業風吹到首山
X64n1260_p0195b05║曲彔木床上，見箇老和尚，當時把不住，禮却他三拜，
X64n1260_p0195b06║直至如今悔之不得。師云：者老漢參到生鐵鑄就處，
X64n1260_p0195b07║窮到無絲毫解路時，所以向鐵壁銀山斬釘截鐵。若
X64n1260_p0195b08║不知有向上宗乘，爭解與麼道？然雖如是，檢點將來，
X64n1260_p0195b09║二祖少林也禮三拜。忽若水乳不分、金鍮不辨，有條
X64n1260_p0195b10║攀條、無條攀例，山僧元豐末年為疑著箇祖師西來
X64n1260_p0195b11║意，十數載江表逢見大善知識，便投誠咨參玄妙理
X64n1260_p0195b12║性、棒喝機關，直是費盡工夫，終無箇休歇去處。及到
X64n1260_p0195b13║海會，遇見箇老和尚，被他腦後一槌，從此喪却目前
X64n1260_p0195b14║機、去却胸中物，直至如今也分疎不下。且道與古人
X64n1260_p0195b15║是同？是別？還委悉麼？羚羊挂角千峰外，更有羚羊在
X64n1260_p0195b16║上峰。
X64n1260_p0195b17║大慧杲禪師紹興七年赴徑山，七月二十一日於臨
X64n1260_p0195b18║安府明慶開堂，拈香祝聖，垂語問答畢，復有數僧競
X64n1260_p0195b19║出，師乃約住云：假使大地草木盡抹為塵，一一塵有
X64n1260_p0195b20║一一口，一一口具無礙廣長舌相，一一舌相出無量
X64n1260_p0195b21║差別音聲，一一音聲發無量差別言詞，一一言詞有
X64n1260_p0195b22║無量差別妙義，如上塵數衲僧各各具如是口、如是
X64n1260_p0195b23║舌、如是音聲、如是言詞、如是妙義，同時致百千問難，
X64n1260_p0195b24║問問各別，不消徑山長老咳𠻳一聲，一時答了，乘時
X64n1260_p0195c01║於其中間作無量無邊廣大佛事，一一佛事周徧法
X64n1260_p0195c02║界，所謂一毛現神變，一切佛同說，經於無量劫，不得
X64n1260_p0195c03║其邊際，便恁麼去閙熱門庭即得，若以正眼觀之，正
X64n1260_p0195c04║是業識茫茫，無本可據，祖師門下一點也用不著，況
X64n1260_p0195c05║復鉤章棘句，展露言鋒，非唯埋沒從上宗乘，亦乃笑
X64n1260_p0195c06║破衲僧鼻孔。所以道：毫氂繫念，三途業因；瞥爾情生，
X64n1260_p0195c07║萬劫覊鎻。聖名凡號，盡是虗聲；殊相劣形，皆為幻色。
X64n1260_p0195c08║汝欲求之，得無累乎？及其厭之，又成大患。看他先德
X64n1260_p0195c09║恁麼告報，如國家兵器，不得已而用之，本分事上亦
X64n1260_p0195c10║無者箇消息。山僧今日如斯舉唱，大似無夢說夢，好
X64n1260_p0195c11║肉剜瘡。檢點將來，合喫拄杖。只今莫有下得毒手者
X64n1260_p0195c12║麼？若有，堪報不報之恩，共助無為之化。如無，倒行此
X64n1260_p0195c13║令去也。驀拈拄杖，云：橫按鏌鎁全正令，太平寰宇斬
X64n1260_p0195c14║癡頑。卓一下，喝一喝。復舉：王常侍一日訪臨濟，同到
X64n1260_p0195c15║僧堂內。常侍曰：者一堂僧還看經否？臨濟曰：不看經。
X64n1260_p0195c16║常侍曰：學禪否？臨濟曰：不學禪。常侍曰：經又不看，禪
X64n1260_p0195c17║又不學，畢竟作甚麼？臨濟曰：總教伊成佛作祖去。常
X64n1260_p0195c18║侍曰：金屑雖貴，落眼成翳。又作麼生？臨濟曰：我將謂
X64n1260_p0195c19║你是箇俗漢。師云：臨濟老漢握一柄金剛王寶劍，氣
X64n1260_p0195c20║衝宇宙，天下橫行。等閒被者官人輕輕一拶，便見氷
X64n1260_p0195c21║消瓦解。且道者官人有甚長處？聽取一頌：世出世間
X64n1260_p0195c22║希有事，顯發須憑過量人。只將補袞調羮手，撥轉如
X64n1260_p0195c23║來正法輪。久立眾慈，伏惟珍重。
X64n1260_p0195c24║師紹興二十六年赴育王，十一月二十三日於明州
X64n1260_p0196a01║報恩光孝禪寺開堂宣疏，拈香祝聖，白椎垂語。問答
X64n1260_p0196a02║罷，乃云：佛法要妙，離言說相，離文字相，離心緣相。不
X64n1260_p0196a03║可以有心求，不可以無心得，不可以語言造，不可以
X64n1260_p0196a04║寂默通。如塗毒皷，聞著則腦門百裂；似猛火聚，近之
X64n1260_p0196a05║則燎却面門。實謂壁立萬仞，勦絕聖凡。假使智如鶖
X64n1260_p0196a06║子，辨若維摩，與三世諸佛同時出來，也須入地三尺。
X64n1260_p0196a07║有如是自在，有如是威神，只許老胡知，不許老胡會。
X64n1260_p0196a08║到者裏如何啟口？然官不容針，私通車馬，放一線道，
X64n1260_p0196a09║却有商量。驀拈拄杖卓一下，云：還聞麼？一切障礙即
X64n1260_p0196a10║究竟覺，得念失念無非解脫，成法破法皆名涅槃，智
X64n1260_p0196a11║慧愚癡通為般若。又卓一下，云：太陽溢目，萬里不挂
X64n1260_p0196a12║片雲。古佛與露柱相交，新羅共占波鬬額即不問，汝
X64n1260_p0196a13║諸人只如馬祖道即心是佛，作麼生商量？還委悉麼？
X64n1260_p0196a14║太平本是將軍致，却許將軍見太平。復卓一下。復舉：
X64n1260_p0196a15║西天國王問波羅提尊者曰：我欲作佛，不知何者是
X64n1260_p0196a16║佛？尊者曰：見性是佛。王曰：師見性否？尊者曰：我見佛
X64n1260_p0196a17║性。王曰：性在何處？尊者曰：性在作用。王曰：是何作用？
X64n1260_p0196a18║我今不見。尊者曰：今現作用，王自不見。王曰：於我有
X64n1260_p0196a19║否？尊者曰：王若作用，無有不是；王若不用，體亦難見。
X64n1260_p0196a20║王曰：若當用時，幾處出現？尊者曰：若出現時，當有其
X64n1260_p0196a21║八。王曰：八處佛性，當為我說。尊者曰：在胎曰身，處世
X64n1260_p0196a22║名人，在眼曰見，在耳曰聞，在鼻辯香，在舌談論，在手
X64n1260_p0196a23║執捉，在足運奔。徧現俱該沙界，収攝在一微塵。識者
X64n1260_p0196a24║知是佛性，不識喚作精魂。王聞是言，心即開悟。師云：
X64n1260_p0196b01║敢問法筵大眾：且道西天國王悟得佛性耶？悟得精
X64n1260_p0196b02║魂耶？若道在八處，悟得只是精魂；若離八處，却喚甚
X64n1260_p0196b03║麼作佛性？於斯薦得，皇恩、佛恩一時報足；若薦不得，
X64n1260_p0196b04║育王今日為諸人下箇註脚。良久，云：鸑鷟麒鱗俱是
X64n1260_p0196b05║瑞，旃檀薝蔔一般香。天童和尚再白槌云：諦觀法王
X64n1260_p0196b06║法，法王法如是。師召大眾云：記取天童和尚語。
X64n1260_p0196b07║師又於明州育王受敕，再住徑山。到臨安景德靈隱
X64n1260_p0196b08║寺，開堂問答罷，乃云：問話且止，縱饒問處如百川競
X64n1260_p0196b09║注，答處似巨海吞流，直得維摩結舌，鶖子無言，於本
X64n1260_p0196b10║分事上了無交涉。且道本分事上合作麼生提持？乃
X64n1260_p0196b11║舉拂子云：還見麼？又擊禪床云：還聞麼？聞見分明是
X64n1260_p0196b12║箇甚麼？當今聖主於此得之，以妙明心印印十方華
X64n1260_p0196b13║藏世界海，只在一塵中。於一塵中垂衣治化，演出無
X64n1260_p0196b14║量無邊廣大如虗空不可思議殊勝功德，益利法界
X64n1260_p0196b15║一切有情。所謂聖壽廣大如虗空不可思議，聖量廣
X64n1260_p0196b16║大如虗空不可思議，聖德廣大如虗空不可思議，聖
X64n1260_p0196b17║學廣大如虗空不可思議，乃至聖智、聖慧、聖慈、聖聰
X64n1260_p0196b18║皆悉廣大如虗空不可思議。只者不可思議底亦不
X64n1260_p0196b19║可思議，都盧只在一塵中，皆聖心之常分，非假於他
X64n1260_p0196b20║術。滿朝文武諸貴官得之，以妙明心印向各各當人
X64n1260_p0196b21║脚跟下一印印定，更無秋毫以為透漏。所謂王事、民
X64n1260_p0196b22║事，一一明了，一一無差，然後卷舒自在，縱奪臨時，皆
X64n1260_p0196b23║吾心之常分，非假於他術。今日一會，若僧若俗，若男
X64n1260_p0196b24║若女，若貴若賤，得之各以妙明心印印之，則隨其根
X64n1260_p0196c01║性，悉得受用，一一明了，一一無差，皆吾心之常分，非
X64n1260_p0196c02║假於他術。且道徑山長老得之又作麼生？還相委悉
X64n1260_p0196c03║麼？惟憑一滴曹溪水，徧界為霖報吾皇。即將上來舉
X64n1260_p0196c04║揚般若所有一毫之善，祝延今上皇帝聖壽無疆。恭
X64n1260_p0196c05║願堯仁廣被，齊日月之盛明；湯德彌新，竝乾坤之久
X64n1260_p0196c06║固。皇太后、中宮皇后、大內天眷，伏願同明般若正因，
X64n1260_p0196c07║悉獲金剛種智。復舉：波斯匿王問佛：勝義諦中還有
X64n1260_p0196c08║世俗諦否？若言其有，智不應一；若言其無，智不應二。
X64n1260_p0196c09║一二之義，其義云何？佛言：大王！汝於過去龍光佛所
X64n1260_p0196c10║曾問此義，我今無說，汝亦無聞。無說無聞，是名一義
X64n1260_p0196c11║二義。師召大眾云：明明向道，尚自不會，豈況葢覆將
X64n1260_p0196c12║來？今日或有人問徑山：勝義諦中還有世俗諦否？若
X64n1260_p0196c13║言其有，智不應一；若言其無，智不應二。一二之義，其
X64n1260_p0196c14║義云何？只向他道：元首明哉！股肱良哉！是名一義，亦
X64n1260_p0196c15║名二義。正當恁麼時，還有向上事也無？良久，云：任大
X64n1260_p0196c16║也須從地起，更高爭柰有天何？久立眾慈，伏惟珍重。
X64n1260_p0196c17║入院後當請開堂提綱
X64n1260_p0196c18║臨濟玄禪師府主王常侍與諸官請師開堂，問答畢，
X64n1260_p0196c19║乃云：此日法筵為一大事故，更有問話者麼？速致問
X64n1260_p0196c20║來，你纔開口，早勿交涉也。何以如此？不見釋尊云：法
X64n1260_p0196c21║離文字，不屬因，不在緣。故為你信不及，所以今日葛
X64n1260_p0196c22║藤，恐滯常侍與諸官員，昧他佛性，不如且退。喝一喝，
X64n1260_p0196c23║云：少信根人，終無了日。久立，珍重。
X64n1260_p0196c24║雲門偃禪師。廣主命師出世靈樹，開堂曰：莫道今日
X64n1260_p0197a01║謾諸人好，抑不得已向諸人前作一場狼籍，忽遇明
X64n1260_p0197a02║眼人見成一場笑具，如今避不得也。且問你諸人，從
X64n1260_p0197a03║上來有甚事？欠少甚麼？向你道無事，已是相埋沒也。
X64n1260_p0197a04║雖然如是，也須到者田地始得，亦莫逞口快亂問，自
X64n1260_p0197a05║己心裏黑漫漫地，明朝後日大有事在。你若根思遲
X64n1260_p0197a06║回，且向古人建化門庭東覷西覷，看是箇甚麼道理？
X64n1260_p0197a07║你欲得會麼？都緣是你自家無量劫來妄想濃厚，一
X64n1260_p0197a08║期聞人說著便生疑心，問佛問法，問向上向下，求覓
X64n1260_p0197a09║解會，轉沒交涉。擬心即差，況復有言有句，莫是不擬
X64n1260_p0197a10║心是麼？莫錯會好，更有甚麼事？珍重！
X64n1260_p0197a11║清涼益禪師初開堂日，中坐茶筵未起，四眾先圍遶
X64n1260_p0197a12║法座。時僧正白師曰：四眾已圍繞和尚法座了。師曰：
X64n1260_p0197a13║眾人却參真善知識。少頃升座，大眾禮請訖，師謂眾
X64n1260_p0197a14║曰：眾人既盡在此，山僧不可無言，與大眾舉一古人
X64n1260_p0197a15║方便。珍重！便下座。
X64n1260_p0197a16║神鼎諲禪師開堂云：齋會已具，僧俗已集，問答已畢，
X64n1260_p0197a17║佛法成辦，只將此著上祝今上皇帝聖壽無疆。便下
X64n1260_p0197a18║座。
X64n1260_p0197a19║白雲端禪師云：昔日靈山會上，世尊拈花，迦葉微笑。
X64n1260_p0197a20║世尊道：吾有正法眼藏，分付摩訶大迦葉，次第流傳，
X64n1260_p0197a21║毋令斷絕，至於今日。大眾！若是正法眼藏，釋迦老子
X64n1260_p0197a22║自無分，將什麼分付？將什麼流傳？諸人分上，各各自
X64n1260_p0197a23║有正法眼藏。每日起來，是是非非，分南道北，種種施
X64n1260_p0197a24║為，盡是正法眼藏之光影。此眼開時，乾坤大地、日月
X64n1260_p0197b01║星辰、森羅萬象，祇在目前，不見有毫氂之相。此眼未
X64n1260_p0197b02║開時，盡在諸人眼睛裏。已開者，不在此限；未開者，山
X64n1260_p0197b03║僧不惜手為諸人開此法眼藏看。乃竪起兩指，云：看！
X64n1260_p0197b04║看！若見得，事同一家；其或未然，不免重說偈言：諸人
X64n1260_p0197b05║法眼藏，千聖莫能當。為君通一線，光輝滿大唐。須彌
X64n1260_p0197b06║走入海，六月降嚴霜。法華恁麼道，無句得商量。既滿
X64n1260_p0197b07║口說了，為什麼無句得商量？喝一喝，云：分身兩處看。
X64n1260_p0197b08║海會開堂云：善言言者，言所不能言；善跡跡者，跡所
X64n1260_p0197b09║不能跡。每日開口動舌，無非是言，作麼生說箇言所
X64n1260_p0197b10║不能言？既喚作言，即便是跡，作麼生說箇跡所不能
X64n1260_p0197b11║跡？到者裏，一大藏教用一點不著；到者裏，一大藏教
X64n1260_p0197b12║字字用得著。為什麼先用不著，後又却用得著？且道
X64n1260_p0197b13║誵訛在什麼處？不見道：千峰勢到嶽邊止，萬派聲歸
X64n1260_p0197b14║海上消。自古自今，向其間鑽仰者，如稻麻竹葦實；端
X64n1260_p0197b15║的透徹者，百中無一二。若果然透得，十二時中不妨
X64n1260_p0197b16║慶快，應機接物，利樂有情，盡乾坤星辰日月、盡大地
X64n1260_p0197b17║草木叢林，都作一箇出入遊戲之場。古者道：玉轉珠
X64n1260_p0197b18║迴佛祖言，精通猶是污心田，老盧祇解長舂米，何得
X64n1260_p0197b19║黃梅萬古傳？山僧在庵中亦有示徒：直下雖然沒許
X64n1260_p0197b20║般，透如未盡活還難，海門昨夜狂風起，無限波瀾一
X64n1260_p0197b21║掃乾。恁麼地，先與人開却路，然後兩手掇向人前，伶
X64n1260_p0197b22║俐底不用絲毫氣力便提得去。還有麼？若提不去，敢
X64n1260_p0197b23║問諸人：十二時中應用施為、分賢別愚、是是非非，是
X64n1260_p0197b24║箇什麼？
X64n1260_p0197c01║保寧勇禪師開堂云：問答已周，何不散去？既不然者，
X64n1260_p0197c02║更引些葛藤向淨地上作一場狼藉去也。正法眼藏，
X64n1260_p0197c03║亘古亘今，祖祖密傳，印印相可，語言路絕，思慮情忘，
X64n1260_p0197c04║一切群生各具斯事。然難信之法措者還稀，上上之
X64n1260_p0197c05║機方能凑泊。若凑泊得去，便與三世佛祖、有情無情
X64n1260_p0197c06║悉皆同參，無自無他、非前非後，有何生死可出、佛道
X64n1260_p0197c07║可成？不假多劫修行，彈指悉皆具足，行住坐臥任運
X64n1260_p0197c08║施為，見聞覺知隨緣應用，睡來合眼、飯來開口，寒即
X64n1260_p0197c09║向火、熱即取涼，既到者箇平實田地，匹上不足、匹下
X64n1260_p0197c10║有餘。若是祖宗門下客，直須向火𦦨裏藏身、微塵裏
X64n1260_p0197c11║走馬，東涌西沒、同死同生，爍迦羅眼不能窺，千手大
X64n1260_p0197c12║悲把不住，裂破毗盧印，掃盡衲僧蹤。然雖如是，劍閣
X64n1260_p0197c13║路危終易度，趙州關險大難行。但仁勇生而且昧，長
X64n1260_p0197c14║又寡聞，雖挹宗機，擬終深藪。比奉知府龍圖特垂台
X64n1260_p0197c15║命，闔府采僚同賜僉俞，命某繼此道場，實增忝幸，敢
X64n1260_p0197c16║將上善仰延宸筭，傍祝府僚。伏願知府龍圖早陞陛
X64n1260_p0197c17║闕，榮陟鼎槐；運使郎中亟聞漕最，殊被帝恩；運判都
X64n1260_p0197c18║官英聲遐播，清職驟躋；通判駕部、闔府采僚理狀彌
X64n1260_p0197c19║光，亨衢驟進。更願今辰席上，外府尊官永心腹於王
X64n1260_p0197c20║家，常眷隆於釋寶。又承僧職大師、蔣山清涼和尚同
X64n1260_p0197c21║垂象駕，共建法筵。諸多檀越惟願常臻福慶，永賁佛
X64n1260_p0197c22║乘。復云：大化無為道太平，閻浮日月轉分明。豐年野
X64n1260_p0197c23║老謳謌甚，在處嘉禾合穗生。久坐尊官，伏惟珍重。
X64n1260_p0197c24║五祖演禪師四面山開堂日，更有問話者麼？若無，雙
X64n1260_p0198a01║泉今日向第二義門放一線道，與諸人相見，和泥合
X64n1260_p0198a02║水一上，且要釋迦、彌勒動地雨花，文殊、普賢、觀音、勢
X64n1260_p0198a03║至各踞一方，助佛揚化，皆務本事，器量堪任。雙泉不
X64n1260_p0198a04║免也入一分，共說東家杓柄長，西家杓柄短，任從春
X64n1260_p0198a05║草青青，炎光爍爍，秋樹葉零，冬氷片薄。何故如是？且
X64n1260_p0198a06║要諸人順時保愛。復拈起拄杖，云：古人道：拈起也，天
X64n1260_p0198a07║回地轉；放下也，草偃風行。四面即不然，拈起也，七穿
X64n1260_p0198a08║八穴；放下也，錦上鋪花。且道還有為人處也無？良久，
X64n1260_p0198a09║云：來年更有新條在，惱亂春風卒未休。
X64n1260_p0198a10║黃梅東山開堂日，適四祖師叔白槌云：當觀第一義。
X64n1260_p0198a11║只如第一義且作麼生觀？要會麼？三世諸佛若無第
X64n1260_p0198a12║一義，將什麼化度有情？西天四七、唐土二三乃至天
X64n1260_p0198a13║下老和尚若無第一義，將什麼建立宗風？只如當今
X64n1260_p0198a14║聖帝若無第一義，將什麼統御天下？知郡、學士、知縣、
X64n1260_p0198a15║宣德、合座尊官若無第一義，將什麼為民父母？乃至
X64n1260_p0198a16║在會施主若無第一義，將什麼崇敬三寶？然雖如是，
X64n1260_p0198a17║也須各各自悟始得。
X64n1260_p0198a18║雪竇顯禪師。雪竇開堂云：人天普集，合發明箇什麼
X64n1260_p0198a19║事？焉可互分賓主，馳騁問答？便當宗乘去。廣大門風，
X64n1260_p0198a20║威德自在，輝騰今古，把定乾坤，千聖只言自知，五乘
X64n1260_p0198a21║莫能建立。所以聲前悟旨，猶迷顧鑑之端；言不知宗，
X64n1260_p0198a22║尚昧情識之表。諸人要知真實相為，但以上無攀仰，
X64n1260_p0198a23║下絕己躳，自然常光現前，箇箇壁立千仞。還辯明得
X64n1260_p0198a24║也無？未辯辯取，未明明取。既辯明得，能截生死流，同
X64n1260_p0198b01║踞祖佛位，妙圓超悟，正在此時，堪報不報之恩，以助
X64n1260_p0198b02║無為之化。
X64n1260_p0198b03║雲峰悅禪師法輪，開堂日：且住，具住。大象既消，希音
X64n1260_p0198b04║杳絕，旁通實化，開拓權門。於是三藏五乘對機設教，
X64n1260_p0198b05║猶國家兵器，不得已而用之。爾後達磨西來，單傳心
X64n1260_p0198b06║印，一花五葉分布寰中，大似持聾作啞。何故？况你諸
X64n1260_p0198b07║人各有一段事，耀古騰今，通廓等於太虗，明淨同乎
X64n1260_p0198b08║皎鏡。現在可驗，固是瞞人眼不得。且何者是諸人眼？
X64n1260_p0198b09║還驗得麼？若也驗得，塵沙諸佛、三乘十二分教、六代
X64n1260_p0198b10║祖師、天下老和尚，盡向諸人眼裏百雜碎；若驗不得，
X64n1260_p0198b11║前是案山，後是主山。復云：此日一會固非小緣，匝地
X64n1260_p0198b12║普天孰不欣慶？更不敢祝贊皇風，回向諸僚。何故？古
X64n1260_p0198b13║人道：吾禱久矣。豈况當今聖主賢臣者哉？久立，大眾，
X64n1260_p0198b14║伏惟珍重。
X64n1260_p0198b15║上方益禪師開堂日，問答罷，左右顧視，云：黃面老周
X64n1260_p0198b16║行七步，脚跟下正好一錐；碧眼胡兀坐九年，頂門上
X64n1260_p0198b17║可惜一劄。當時若有箇為眾竭力底衲僧下得者毒
X64n1260_p0198b18║手，也免得拈花微笑，空破面顏；立雪齊腰，翻成轍迹。
X64n1260_p0198b19║自此將錯就錯，相簍打簍，遂有五葉芬芳，千燈續𦦨，
X64n1260_p0198b20║向曲彔木上唱二作三，於楖栗杖頭指南為北，直得
X64n1260_p0198b21║進前退後，有問法問心之徒；倚門傍牆，有覓佛覓祖
X64n1260_p0198b22║底漢。庭前指栢，便喚作祖意西來；日裏看山，更錯認
X64n1260_p0198b23║學人自己。殊不知此一大事本自靈明，盡未來際未
X64n1260_p0198b24║甞間斷，不假修證，豈在思惟？雖鶖子有所不知，非滿
X64n1260_p0198c01║慈之所能辯。不見馬祖一喝，百丈三日耳聾；寶壽令
X64n1260_p0198c02║行，鎮州一城眼瞎。大機大用，如迅雷不可停；一唱一
X64n1260_p0198c03║提，似斷崖不可履。正當恁麼時，三世諸佛祇可旁觀，
X64n1260_p0198c04║六代祖師證明有分。大眾且道：今日還有證明底麼？
X64n1260_p0198c05║良久，云：劄。
X64n1260_p0198c06║真淨文禪師聖壽開堂日，問答畢，乃云：問話且止，祇
X64n1260_p0198c07║知問佛問法，殊不知佛法來處。且道從甚麼處來？乃
X64n1260_p0198c08║垂下一足，云：昔日黃龍親行此令，十方諸佛無敢違
X64n1260_p0198c09║者，諸代祖師、一切聖賢無敢越者，無量法門、一切妙
X64n1260_p0198c10║義、天下老和尚舌頭始終一印無敢異者。無異即且
X64n1260_p0198c11║止，印在什麼處？還見麼？若見，非僧非俗、無徧無黨，一
X64n1260_p0198c12║一分付；若不見，而我自收。遂收足，乃喝云：兵隨印轉，
X64n1260_p0198c13║將逐符行，佛手驢脚生緣老好痛與三十棒。而今會
X64n1260_p0198c14║中莫有不甘者麼？若有，不妨奇特；若無，新長老謾你
X64n1260_p0198c15║諸人去也。故我大覺世尊昔日於摩竭陁國十二月
X64n1260_p0198c16║八日明星現時豁然悟道，大地有情一時成佛。今有
X64n1260_p0198c17║釋子沙門克文於東震旦國大宋筠陽城中六月十
X64n1260_p0198c18║三日赫日現時又悟箇甚麼？以拂子畫一畫，云：我不
X64n1260_p0198c19║敢輕於汝等，汝等皆當作佛。下座。
X64n1260_p0198c20║保寧開堂日：欲識佛性義，當觀時節因緣。時節既至，
X64n1260_p0198c21║因緣自會。大眾，今日一會要知麼？是大眾成佛時節。
X64n1260_p0198c22║淨緣際會，大丞相荊國公及判府左丞施宅舍園林
X64n1260_p0198c23║為佛剎禪門，固請大善知識開演西來祖道，所以教
X64n1260_p0198c24║外別傳，直指大眾即心見性成佛。大眾，信得及麼？若
X64n1260_p0199a01║自信得及，即知自性本來作佛。縱有未信，亦當成佛。
X64n1260_p0199a02║但為迷來日久，一乍聞說，誠難取信。以至古今天下
X64n1260_p0199a03║善知識、一切禪道、一切語言，亦是善知識自佛性中
X64n1260_p0199a04║流出建立。而流出者是末，佛性是本。近代佛法可傷，
X64n1260_p0199a05║多棄本逐末、背正投邪，但認古人一切言句為禪為
X64n1260_p0199a06║道，有甚干涉？直是達磨西來亦無禪可傳，惟只要大
X64n1260_p0199a07║眾自悟、自成佛、自建立一切禪道。况神通變化，眾生
X64n1260_p0199a08║本自具足，不假外求。如今人多是外求，葢根本自無
X64n1260_p0199a09║所悟，一向客作數他人珍寶，都是虗妄，終不免生死
X64n1260_p0199a10║流轉。大眾，今二相公特建此大道場，作大佛事，出大
X64n1260_p0199a11║眾生死流轉，復大眾本來廣大寂滅妙心，開發本來
X64n1260_p0199a12║神通大光明正法眼藏。但迷則長居凡下，悟則即今
X64n1260_p0199a13║聖賢。大眾，言多去道轉遠，笑他明眼道人。眾中莫有
X64n1260_p0199a14║明眼道人麼？今時佛法混濫，要分邪正，使大眾不墮
X64n1260_p0199a15║邪見，作人天正眼。有麼？良久，云：我終不敢輕於汝等，
X64n1260_p0199a16║汝等皆當作佛。下座。
X64n1260_p0199a17║圓悟勤禪師蔣山開堂云：曠劫來事，只在如今。威音
X64n1260_p0199a18║那邊，全歸掌握。頭頭物物成現，明明了了無差。獨用
X64n1260_p0199a19║宏機，全提祖印。設使奮逸群作略，施竭世樞機，未免
X64n1260_p0199a20║節外生枝，水中捉月。所以諸佛出世，罕遇作家。祖師
X64n1260_p0199a21║西來，承虗接響。向上一路，千聖不傳。學者勞形，如猿
X64n1260_p0199a22║捉影。到者裏，不拘格式，不躡前蹤，不昧當機，如何舉
X64n1260_p0199a23║唱？明眼漢，沒窠臼。本分事，絕羅籠。幸遇帝道平平，皇
X64n1260_p0199a24║風蕩蕩，祝嚴聖壽，為國開堂。台斾光臨，皇華作證。鐘
X64n1260_p0199b01║山頂上，寶公塔前，八字打開，分明顯示去。遂拈起拄
X64n1260_p0199b02║杖云：還見麼？諸佛搆不著，祖師提不起。千日竝照，萬
X64n1260_p0199b03║鏡臨臺。不隔纖毫，當陽薦取。且不涉諸緣一句作麼
X64n1260_p0199b04║生道？八方霡霂無為化，萬國謌謠樂太平。
X64n1260_p0199b05║東京天寧開堂日，問答畢，乃云：問話且止。大眾，秘密
X64n1260_p0199b06║妙嚴，深機莫能考究；淨圓超證，諸聖無以擬倫。靈山
X64n1260_p0199b07║單傳正音，少室密付的旨。洞明如杲日，寬曠若虗空。
X64n1260_p0199b08║把斷諸法無遺，蔭覆群靈有作。頂門上如如不動，脚
X64n1260_p0199b09║跟下了了常知。今朝幸遇祝聖開堂，對眾分明剖露。
X64n1260_p0199b10║遂拈拄杖卓一下，云：大眾還知落處麼？諸佛心髓，祖
X64n1260_p0199b11║師淵源，十成八字打開，徧界全彰勝相。纖洪長短，黑
X64n1260_p0199b12║白方圓，一一絕羅籠，處處無回互。澄澄湛湛，密密堂
X64n1260_p0199b13║堂，無深可深，無妙可妙。是故佛佛授手，惟授此心；祖
X64n1260_p0199b14║祖相傳，惟傳此妙。上根種智，略請回光，可以千眼頓
X64n1260_p0199b15║開，可以萬緣透脫。豈不見阿難問迦葉：世尊傳金襴
X64n1260_p0199b16║外，別傳何物？迦葉召阿難，阿難應諾。迦葉云：倒却門
X64n1260_p0199b17║前剎竿著。三要印開，十方通透，直得王舍城裏、萬壽
X64n1260_p0199b18║堂前，瑞氣凝九重，祥光朝鳳闕，一一發輝正法眼藏，
X64n1260_p0199b19║傳持涅槃妙心了也。且當陽不昧一句作麼生道？太
X64n1260_p0199b20║平瑞氣無邊表，航海梯山仰聖朝。以此開堂一毫善
X64n1260_p0199b21║利，上祝今上皇帝聖壽。伏願金輪永固，寶祚殊昌，四
X64n1260_p0199b22║海樂文明，萬邦陶至化。復舉：昔有僧問投子：如何是
X64n1260_p0199b23║一大事因緣？投子云：尹司空與老僧開堂。師云：投子，
X64n1260_p0199b24║古佛叢林中推其得逸群之辯，得樸實頭道用。看其
X64n1260_p0199c01║等閒拈掇，不妨世法佛法打成一片。雖然如是，惜其
X64n1260_p0199c02║不甚寬廓。今日忽有人問天寧：如何是一大事因緣？
X64n1260_p0199c03║即對他道：手握金輪清四海，聖躳彌億萬斯年。
X64n1260_p0199c04║金山，開堂。大道絕中邊，至真離言說，諸佛莫能提，祖
X64n1260_p0199c05║師莫能傳。透聲透色絕遮欄，葢地葢天無向背，豈止
X64n1260_p0199c06║棒頭取證、喝下承當？直饒千眼頓開，未免依草附木。
X64n1260_p0199c07║到者裏，要須是鍼劄不入、風吹不到，把斷要津、不通
X64n1260_p0199c08║凡聖底始得。是故，靈山會上廣額屠兒放下屠刀，云：
X64n1260_p0199c09║我是千佛一數。大集會中大力魔王云：待一切眾生
X64n1260_p0199c10║盡皆成佛了，然後發菩提心。豈不是龍象蹴踏、獅子
X64n1260_p0199c11║嚬呻，敵勝驚群，蘊大丈夫意氣，始可承當擔荷？所以
X64n1260_p0199c12║道：殺人不眨眼底，立地成佛；立地成佛底，殺人不眨
X64n1260_p0199c13║眼。還他過量人、提持過量智、發明過量機、展演過量
X64n1260_p0199c14║用，正當恁麼時，向過量境界中作麼生道？還知麼？仰
X64n1260_p0199c15║祝聖君無量壽，河清海晏樂昇平。
X64n1260_p0199c16║密庵傑禪師烏巨，開堂，上堂：祖師心印，狀似鐵牛之
X64n1260_p0199c17║機，去則印住，住則印破，森羅萬象，明暗色空，情與無
X64n1260_p0199c18║情，一印印定，更無絲毫透漏，更無絲毫走作，更無絲
X64n1260_p0199c19║毫起滅，更無絲毫動搖，如金博金，似水洗水，了絕異
X64n1260_p0199c20║緣，逈超諸有。以此壽聖人，則天長地久；以此祝賢守，
X64n1260_p0199c21║則伊尹、周公；以此安樂生民；以此康福天下；以此播
X64n1260_p0199c22║揚大教；以此扶竪正宗。雖然如是，且道印子即今在
X64n1260_p0199c23║什麼處？良久，擊拂子，云：鵰弓高挂狼煙息，萬國謌謠
X64n1260_p0199c24║樂太平。復舉保壽開堂公案，師云：二尊宿美則美矣，
X64n1260_p0200a01║若要扶臨濟正宗，俱各欠一頓棒在。且道那裏是他
X64n1260_p0200a02║欠處？具擇法眼者試定當看。
X64n1260_p0200a03║中峯希聲禪師，開堂：雲生大野，霧鎻長空。三草二木，
X64n1260_p0200a04║悉歸獅子吼。露滴庭莎，盡稱無邊妙相；猿啼鳥噪，皆
X64n1260_p0200a05║談不二圓音。乃拈拄杖曰：無邊妙義，盡在山僧拄杖
X64n1260_p0200a06║頭上。若也會得，可謂應時應節；若不會，萬年松在祝
X64n1260_p0200a07║融峯。卓一下。
X64n1260_p0200a08║別峯寶印禪師開堂陞座云：世尊初成正覺，於鹿野
X64n1260_p0200a09║苑中轉四諦法輪，憍陳如比丘最初悟道。後來真淨
X64n1260_p0200a10║禪師初住洞山，拈云：今日新豐洞裏祗轉箇拄杖子。
X64n1260_p0200a11║遂拈拄杖著左邊云：還有最初悟道者麼？若無，丈夫
X64n1260_p0200a12║自有衝天志，莫向如來行處行。遂喝一喝下座。若是
X64n1260_p0200a13║印上座則不然，今日向鳳凰山裏初無工夫轉四諦
X64n1260_p0200a14║法輪，亦無氣力轉拄杖子，祇教諸人行須緩步、語要
X64n1260_p0200a15║低聲。何故？欲得不招無間業，莫謗如來正法輪。
X64n1260_p0200a16║獅子端禪師。章丞相子厚請開堂陞座，俞秀老撰疏
X64n1260_p0200a17║敘師生平事跡曰：推倒回頭，趯翻不托，七軸之蓮經
X64n1260_p0200a18║未誦，一聲之漁父先聞。師聽僧官宣至此，以手耶揄
X64n1260_p0200a19║曰：止！止！乃坐，引聲吟曰：本是瀟湘一釣客，自東自西
X64n1260_p0200a20║自南北。大眾雜然稱善。師顧眾笑云：我觀法王法，法
X64n1260_p0200a21║王法如是。下座。
X64n1260_p0200a22║玉泉皓禪師因張無盡請開堂日，眾官畢集，師陞座，
X64n1260_p0200a23║顧視大眾曰：君不見？良久，又云：君不見？張操蜀音曰：
X64n1260_p0200a24║和尚見。皓應聲曰：但得相公見便了。下座。
X64n1260_p0200b01║雲居祐禪師開堂，問答罷，乃曰：新啟法筵，人天會集，
X64n1260_p0200b02║稀逢難遇，正在此時。還更有乘時適變底衲僧麼？出
X64n1260_p0200b03║來與汝證據。良久，曰：不出頭者是好手。雖然如是，道
X64n1260_p0200b04║林今日已向平地上喫交了也。賴遇金粟大士有不
X64n1260_p0200b05║二法門，放一線道，道林方解開布袋，頭足可以施展
X64n1260_p0200b06║家風，向無佛處稱尊。便乃指點三界，目視四維，偃仰
X64n1260_p0200b07║堯天，高歌舜日，舉音王調，唱菩薩蠻，奏沒絃琴，含太
X64n1260_p0200b08║古意。當是時，文殊休惆悵，普賢謾沉吟，任是千聖出
X64n1260_p0200b09║頭，異口同音，也不消一劄。久立，珍重！
X64n1260_p0200b10║佛心才禪師開堂示眾曰：百千三昧門，無量福德藏。
X64n1260_p0200b11║放行也，如開武庫，錯落交輝；把住也，似雪覆蘆花，通
X64n1260_p0200b12║身莫辯。使見之者撩起便行，聞之者單刀直入。箇箇
X64n1260_p0200b13║具頂門正眼，人人懸肘後靈符。拂佛祖見知，作叢林
X64n1260_p0200b14║殃害。憶得寶壽開堂日，三聖推出一僧，寶壽便打，三
X64n1260_p0200b15║聖云：與麼為人，瞎却鎮州一城人眼去在。且如乾元
X64n1260_p0200b16║今日開堂，或有僧出來，山僧亦打。不惟此話大行，且
X64n1260_p0200b17║要開却福州一城人眼去在。何也？劍為不平離寶匣，
X64n1260_p0200b18║藥因救病出金瓶。
X64n1260_p0200b19║欽山普初禪師開堂，上堂，良久曰：舉揚宗旨，上祝皇
X64n1260_p0200b20║基。伏願祥雲與景星俱現，醴泉與甘露雙呈。君乃堯
X64n1260_p0200b21║舜之君，俗乃成康之俗。使林下野夫不覺成太平曲。
X64n1260_p0200b22║且作麼生是太平曲？無為而為，神而化之。灑德雨以
X64n1260_p0200b23║霶霈，鼓仁風而雍熈。民如野鹿，上如標枝。十八子，知
X64n1260_p0200b24║不知？哩哩囉，邏囉哩。拍一拍，下座。
X64n1260_p0200c01║
X64n1260_p0200c02║列祖提綱錄卷第二十四