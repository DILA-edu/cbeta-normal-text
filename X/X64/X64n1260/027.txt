X64n1260_p0212b01║
X64n1260_p0212b02║
X64n1260_p0212b03║列祖提綱錄卷第二十七
X64n1260_p0212b04║
X64n1260_p0212b05║武林十八㵎理安禪寺住持婁東行悅集
X64n1260_p0212b06║當晚小參提綱
X64n1260_p0212b07║石屋珙禪師當晚小參：現前一眾久在叢林，謂之參
X64n1260_p0212b08║禪、謂之辦道，殊不知一念未生已前更無別物，纔擬
X64n1260_p0212b09║心時錯了也。雪峰和尚三登投子、九到洞山，如渴鹿
X64n1260_p0212b10║趂陽焰，不知費了多少脚頭。如今要得現成，直下自
X64n1260_p0212b11║家看取，復有何事？無事切莫妄求，妄求而得，終非得
X64n1260_p0212b12║也。復舉南泉水牯牛公案，師頌曰：南泉放牧沒東西，
X64n1260_p0212b13║兩岸春風綠草齊，總是國王家水土，不如隨分納些
X64n1260_p0212b14║些。
X64n1260_p0212b15║古林茂禪師開元入寺小參，舉：雪峰問德山：從上諸
X64n1260_p0212b16║聖以何法示人？山云：我宗無語句，亦無一法為人。後
X64n1260_p0212b17║僧問雪峰云：和尚見德山得箇什麼？峰云：我當時空
X64n1260_p0212b18║手去，空手歸。五祖拈云：如今說與透未過者，有兩人
X64n1260_p0212b19║從東京來，問伊：近離何處？却云：蘇州。便問：蘇州事如
X64n1260_p0212b20║何？伊云：一切尋常。雖然，謾山僧不過。何故？只為語音
X64n1260_p0212b21║不同。畢竟如何？蘇州菱，邵伯藕。師云：從門入者不是
X64n1260_p0212b22║家珍，自己流來還同瓦礫。老東山依模脫墼，殊不知
X64n1260_p0212b23║二大老正是食飽傷心。雖然，既是東京來，因甚却說
X64n1260_p0212b24║蘇州話？
X64n1260_p0212c01║永福，入院，小參。紅塵閙市，十字街頭，百草頭邊，孤峰
X64n1260_p0212c02║頂上，若作佛法商量，入地獄如箭射，直得萬機休罷，
X64n1260_p0212c03║千聖不擕，聲前非聲，色後非色，檢點將來，正是髑髏
X64n1260_p0212c04║前妄想。借使打破髑髏，揭却腦葢，躍倒須彌，踏翻大
X64n1260_p0212c05║海，脚跟下推勘得出，也是落七落八，通方上士、出格
X64n1260_p0212c06║高人，除非自有生涯，終不守他窠窟。現前大眾冀善
X64n1260_p0212c07║參詳，山僧二千里水陸間關來此聚頭，不為別事。復
X64n1260_p0212c08║偈云：處世行藏各有由，老來誰不愛心休？為圓鄮嶺
X64n1260_p0212c09║先師話，來結鄱陽衲子讐。跛鱉但隨他逐浪，錦鱗終
X64n1260_p0212c10║是解吞鈎，相逢試把家私展，蜜菓時懸檗樹頭。
X64n1260_p0212c11║保寧入寺，小參。當軒大坐，百帀千重，一句全提，該天
X64n1260_p0212c12║括地。佛眼覷不見，海口難宣；今古不同途，凡聖罔測。
X64n1260_p0212c13║直得麒麟現瑞，鳳凰來儀，山色呈祥，人煙雜遝，其柰
X64n1260_p0212c14║梁寶公蹉過達磨。雖云觀音大士傳佛心宗，畢竟不
X64n1260_p0212c15║識者箇消息。是汝諸人還猛省麼？卓拄杖：若不同床
X64n1260_p0212c16║睡，焉知被底穿？復舉：當山勇禪師示眾云：大方無外，
X64n1260_p0212c17║大圓無內，無內無外，聖凡普會。瓦礫生光，須彌粉碎，
X64n1260_p0212c18║無量法門，百千三昧。拈拄杖，云：總在者裏。會麼？蘇盧
X64n1260_p0212c19║蘇盧，㗭哩㗭哩娑訶。松源和尚拈云：者老漢業識茫
X64n1260_p0212c20║茫，無柰船何，打破戽斗。師云：老松源摟出心肝，要且
X64n1260_p0212c21║未見，先保寧在。山僧今日重為拈出，會盡萬法一如，
X64n1260_p0212c22║拈却金圈栗棘，也是泗洲人見大聖。
X64n1260_p0212c23║無文璨禪師住薦福，當晚小參：皷棹揚帆，駕沒底船
X64n1260_p0212c24║橫行海上；神頭鬼面，用無文印勘驗諸方。二千里遠
X64n1260_p0213a01║來住山，單單地提持此事。舉拂子，云：看，看！印文已露；
X64n1260_p0213a02║劃一劃，錦縫已開。若佛、若祖、若聖、若凡，盡向者裏一
X64n1260_p0213a03║印印定，直得盡乾坤大地風颯颯地。眾中忽有一箇
X64n1260_p0213a04║犯眾出來，道：長老！你且莫要大驚小怪。我在威音佛
X64n1260_p0213a05║世已證是三昧，又作麼生？以拂子擊禪床，下座。
X64n1260_p0213a06║了庵欲禪師住靈巖，云：只者是，只者是，金不博金，水
X64n1260_p0213a07║不洗水，是句亦剗，非句亦剗，揭開萬里神光，提出倚
X64n1260_p0213a08║天長劍，三登九到，滯殻迷封，撩起便行，白衣拜相。山
X64n1260_p0213a09║僧今者椎碎蟠桃核，得見舊時仁，拽將師子峰與天
X64n1260_p0213a10║平山鬬額，且貴大家知有。自餘七十三、八十四，癩馬
X64n1260_p0213a11║繫枯樁，黑牛臥死水，有甚麼共語處？拍禪床，云：好雨
X64n1260_p0213a12║洗將殘暑去，涼風吹得早秋來。復舉：僧問雲門：佛法
X64n1260_p0213a13║如水中月，是否？門云：清波無透路。僧云：和尚從何得？
X64n1260_p0213a14║門云：再問復何來？僧云：便與麼去時如何？門云：重疊
X64n1260_p0213a15║關山路。師云：雲門善舞太阿，著著有出身之路；者僧
X64n1260_p0213a16║貪觀白浪，失却手橈。靈巖不惜眉毛，與汝拈却水、除
X64n1260_p0213a17║却月，還見佛法麼？喝一喝，久立，珍重。
X64n1260_p0213a18║南石琇禪師住萬壽云：塵劫來事，只在于今。緇素駢
X64n1260_p0213a19║集，燈燭煒煌。萬歲山從地而起，雙石幢屹立層霄。是
X64n1260_p0213a20║禪月之道場，蘇城之勝地。殿堂虗敞，煙雲蔽虧。紅闌
X64n1260_p0213a21║三百九十橋，綠浪東西南北水。頭頭顯露，法法全彰。
X64n1260_p0213a22║黃面瞿曇，何煩出世？缺齒老漢，安用西來？天下善知
X64n1260_p0213a23║識，分宗列派，各立門庭。具驅耕奪食之機，有摧邪顯
X64n1260_p0213a24║正之用。正眼觀來，總不消得。須知我此門中，別無奇
X64n1260_p0213b01║特。只貴明自本心，見自本性。聞聲見色，總是尋常。喫
X64n1260_p0213b02║飯著衣，色色仍舊。初不用希求勝妙，以為有得。豈不
X64n1260_p0213b03║見大茅和尚示眾云：欲識諸佛心，向眾生心行中識
X64n1260_p0213b04║取。欲識常住不凋性，向萬物遷改處會取。古人恁麼
X64n1260_p0213b05║說話，多少現成，多少明白。今人不能洞曉，葢是自生
X64n1260_p0213b06║知解，障却本有一段光明。山僧今夜入門之始，聚首
X64n1260_p0213b07║之初，終不肯說玄說妙，愈增知解。只將現成句子，覿
X64n1260_p0213b08║面拈出。且作麼生是現成句子？以拄杖卓一下。復舉
X64n1260_p0213b09║僧問趙州和尚云：萬法歸一，一歸何處？州云：我在青
X64n1260_p0213b10║州，做一領布衫，重七觔。者箇公案，諸方據曲彔木床
X64n1260_p0213b11║者，往往皆曾拈掇。多向此僧言下卜度，貴易起疑。不
X64n1260_p0213b12║能於趙州未開口前，一截截斷。大似楚人認山鷄以
X64n1260_p0213b13║為鳳。獨有妙喜老子較些子。甞有頌曰：青州七觔衫，
X64n1260_p0213b14║盡力提不起。打破趙州關，元是自家的。新萬壽效顰，
X64n1260_p0213b15║亦有一頌：青州七觔衫，年深黑如漆。颺向屋角頭，光
X64n1260_p0213b16║明耀紅日。
X64n1260_p0213b17║住徑山云：十字街頭，紅塵浩浩。孤峰頂上，白雲依依。
X64n1260_p0213b18║不是目前法，非耳目之所到。不是靈山拈花之旨，不
X64n1260_p0213b19║是少室面壁之機。不可以智知，不可以識識，不可以
X64n1260_p0213b20║語言造，不可以寂默通。直得十方無影像，三界絕行
X64n1260_p0213b21║蹤，正是黑山下活計。設使掀翻宇宙，打破虗空，坐斷
X64n1260_p0213b22║古今，高超物表，也知未出常情。若是通方作者，俊快
X64n1260_p0213b23║衲僧，別有出格神機，焉肯循途守轍。現前大眾，自合
X64n1260_p0213b24║知時。山野遠離蘇城，來此凌霄峰頂。且道為什麼邊
X64n1260_p0213c01║事？良久：從前汗馬無人識，只要重論葢代功。復舉臨
X64n1260_p0213c02║濟示眾云：我於先師處，三度問佛法的的大意，三度
X64n1260_p0213c03║喫六十棒，如蒿枝拂相似。如今再思一頓，誰為下手？
X64n1260_p0213c04║時有僧出云：某甲下手。臨濟拈棒度與，僧擬接，濟便
X64n1260_p0213c05║打。臨濟大似貧人思舊債，者僧渾若餓狗喫縴𦃇。雪
X64n1260_p0213c06║竇道：臨濟放處較危，收來太速。醉我落花天，借他絃
X64n1260_p0213c07║管裏。
X64n1260_p0213c08║笑隱訢禪師，中天竺入院，當晚小參：凡夫色礙，二乘
X64n1260_p0213c09║空礙，菩薩色空無礙。拈拄杖云：拄杖子列列挈挈，不
X64n1260_p0213c10║入眾數，有時十字街頭橫挑布袋，有時白雲景裏打
X64n1260_p0213c11║雨敲風，法隨法行，法幢隨處建立，有佛處不得住，無
X64n1260_p0213c12║佛處急走過，三千里外一向全提。畢竟如何話會？卓
X64n1260_p0213c13║拄杖云：一六三四二，直言曲七一，桃李火中開，黃昏
X64n1260_p0213c14║候日出。復舉：南泉初入院，大眾送歸方丈，僧問：端居
X64n1260_p0213c15║丈室將何指示於人？泉云：昨夜三更失却牛，天明起
X64n1260_p0213c16║來失却火。師云：大小南泉和泥合水。中峰則不然，忽
X64n1260_p0213c17║有問：端居丈室將何指示於人？即向他道：拄杖子今
X64n1260_p0213c18║日開封。
X64n1260_p0213c19║箬庵問禪師：金山入院，當晚小參：機不到處，萬境摐
X64n1260_p0213c20║然；境不留時，一機獨現。機境互用，人法雙彰。機境俱
X64n1260_p0213c21║泯，衲僧向什麼處出氣？者裏著得隻眼，人人常光現
X64n1260_p0213c22║前，箇箇壁立萬仞。所謂據虎頭，收虎尾，第一句下明
X64n1260_p0213c23║宗旨。你面前無我，我面前無你。得路填路，過橋拔橋。
X64n1260_p0213c24║騎賊馬，捉賊刀，萬人叢裏揭高標。者回不是虗相識，
X64n1260_p0214a01║眨眼流沙萬里遙。卓拄杖，復舉：當山達觀曇頴禪師，
X64n1260_p0214a02║僧問：如何是長法身？觀云：拄杖六尺。僧云：如何是短
X64n1260_p0214a03║法身？觀云：筭子三寸。僧云：恁麼則法身有二也。觀云：
X64n1260_p0214a04║更有方圓在。師云：古人一期施設，可謂四稜蹋地。仔
X64n1260_p0214a05║細檢點將來，也是隨他語脉展演。設或有人問山僧：
X64n1260_p0214a06║如何是長法身？拄杖六尺。如何是短法身？劈脊便打。
X64n1260_p0214a07║恁麼則法身有二也。擲拄杖，云：兵隨印轉，將逐符行。
X64n1260_p0214a08║且道與古人是同是別？更聽一頌：萬疊長江浪裏游，
X64n1260_p0214a09║月隨漁父上扁舟。釣竿收放憑吾手，不計工程得便
X64n1260_p0214a10║休。顧左右，云：珍重。
X64n1260_p0214a11║牧雲門禪師天童入院，小參，舉：雪峰示眾云：望州亭
X64n1260_p0214a12║與汝相見了也，烏石嶺與汝相見了也，僧堂前與汝
X64n1260_p0214a13║相見了也。新天童則不然，小白嶺與汝說法了也，隱
X64n1260_p0214a14║葢亭與汝說法了也，萬工池與汝說法了也。敢問諸
X64n1260_p0214a15║人：作麼生是小白嶺說底法？作麼生是隱葢亭說底
X64n1260_p0214a16║法？作麼生是萬工池說底法？久參先德，試通消息；後
X64n1260_p0214a17║學初機，直須仔細。
X64n1260_p0214a18║弘覺忞禪師當晚小參：人人衣線下各有一坐具地，
X64n1260_p0214a19║生佛未彰早已開闢，虗空壞爛湛爾獨存，辟之乎大
X64n1260_p0214a20║能仁一巨剎，當許玄度舍宅為寺之日而此地不加
X64n1260_p0214a21║增，洎呂相國改寺為宅之時而此地不加減，然雖無
X64n1260_p0214a22║有增減，而鐙明金殿燭與夫華笑玉樓人不大相懸
X64n1260_p0214a23║隔耶？向非德公長者、呂氏亢宗，盡底掀翻揮千金而
X64n1260_p0214a24║不吝，和盤掇轉化火宅為清涼，則金屋長貯阿嬌、碧
X64n1260_p0214b01║池半流香膩，而山僧與諸人又安得經行坐臥、燕默
X64n1260_p0214b02║禪思於此中也？然則爾我衣線下地雖則富有萬德、
X64n1260_p0214b03║蕩無纖塵，而七情擾擾、六賊紛紛，苟不直下親自識
X64n1260_p0214b04║取、常自守護、勤自修葺、力自莊嚴，則如能仁之廢為
X64n1260_p0214b05║民業者幾希，求其頭頭皆寶、所觸處有風光，又安可
X64n1260_p0214b06║得者乎？不見東山演祖和尚道：山前一片閒田地，叉
X64n1260_p0214b07║手叮嚀問祖翁，幾度買來還自賣，為憐松竹引清風。
X64n1260_p0214b08║清風徐引，松竹交加，受用則是天然受用，畢竟如何
X64n1260_p0214b09║得一肩承紹去？萬古碧潭空界月，再三撈摝始應知。
X64n1260_p0214b10║復舉：世尊在靈山會上拈起一枝花，以青蓮目普眎
X64n1260_p0214b11║人天大眾，惟迦葉破顏微笑，世尊乃曰：吾有正法眼
X64n1260_p0214b12║藏、涅槃妙心、實相無相、微妙解脫法門，今付與汝，汝
X64n1260_p0214b13║當護持流通，毋令斷絕。師云：從上祖禰不了，至今殃
X64n1260_p0214b14║及兒孫則且置，且道靈山有付囑？無付囑？若道有付
X64n1260_p0214b15║囑，埋沒迦葉師兄；若道無付囑，爭柰孤負釋迦老子。
X64n1260_p0214b16║試問諸人：作麼生道得出格一句？良久，喝一喝，云：千
X64n1260_p0214b17║聖不知何處去，倚天長劍逼人寒。
X64n1260_p0214b18║載住當晚小參提綱
X64n1260_p0214b19║無文燦禪師載住，當晚小參：去去實不去，是法住法
X64n1260_p0214b20║位；來來實不來，世間相常住。山僧屈指五載，重到東
X64n1260_p0214b21║湖，荷盡已無擎雨葢，春風猶在柳梢頭，無一絲毫去
X64n1260_p0214b22║來相、無一絲毫新舊相，見則與諸人共見、聞則與諸
X64n1260_p0214b23║人共聞。箇中忽有箇漢出來道：無文將常住，物作自
X64n1260_p0214b24║己用。者固有之，你也忒煞忒煞。啞！元來眾中有人在。
X64n1260_p0214c01║復舉：德山小參：不答話，鈎在不疑之地。時有僧出著
X64n1260_p0214c02║了也，山便打，果然。僧云：某甲話也未問，因甚打某甲
X64n1260_p0214c03║不識痛癢漢？山云：你是什處人？第二下鐵鎚來也。僧
X64n1260_p0214c04║云：新羅人和聲送出。山云：未跨船舷，好與三十棒。雷
X64n1260_p0214c05║聲浩大，雨點全無。大眾！大小德山可惜龍頭蛇尾，却
X64n1260_p0214c06║引者僧向草窠裏頭出頭沒。當時待他道：某甲話也
X64n1260_p0214c07║未問，因甚打某甲脚跟下痛？與三十。何故？為人須為
X64n1260_p0214c08║徹。
X64n1260_p0214c09║愚庵及禪師載住徑山小參，僧問：大慧和尚昔日載
X64n1260_p0214c10║住此山，有云：去是住時因，住是去時果，去住與果因，
X64n1260_p0214c11║無可無不可。且如何是去是住時因？師云：五九盡日
X64n1260_p0214c12║定逢春。進云：如何是住是去時果？師云：飯顆山頭逢
X64n1260_p0214c13║杜甫。進云：去住與果因，無可無不可，還端的也無？師
X64n1260_p0214c14║云：者裏是甚麼所在？說去說住，說因說果。乃云：去是
X64n1260_p0214c15║住時因，住是去時果，去住與果因，無可無不可。喝！者
X64n1260_p0214c16║裏是甚麼所在？說去說住，說因說果，說可說不可。雖
X64n1260_p0214c17║然如是，者裏却有箇好處，且道好在甚麼處？良久，云：
X64n1260_p0214c18║再理舊詞連韻唱，村歌社舞又重新。驀拈拄杖：大慧
X64n1260_p0214c19║祖師來也，大慧好處，山僧與麼舉似，彼此共知。好則
X64n1260_p0214c20║好，且道還有為人處也無？愚庵固是無些子好處，忝
X64n1260_p0214c21║為大慧嫡孫，也要與諸人露箇消息，去住休論果與
X64n1260_p0214c22║因。拈拄杖，云：一回拈起一回新。卓拄杖，若知撲落非
X64n1260_p0214c23║他物；擲下拄杖，始信縱橫不是塵。復舉：乾峰示眾云：
X64n1260_p0214c24║舉一不得舉二，放過一著，落在第二。師云：乾峰與麼
X64n1260_p0215a01║道，入地獄如箭射。畢竟如何？二由一有，一亦莫守，日
X64n1260_p0215a02║午打三更，面南看北斗。
X64n1260_p0215a03║為建寺檀越陞座提綱
X64n1260_p0215a04║密庵傑禪師為太師循忠烈王陞座，心生種種法生，
X64n1260_p0215a05║心滅種種法滅，心法兩忘，如撾塗毒皷，聞者皆喪。又
X64n1260_p0215a06║如大火聚，近之則燎却面門，悟之者立地成佛，迷之
X64n1260_p0215a07║者永劫輪迴。所以諸佛所說惟說此心，祖師所傳惟
X64n1260_p0215a08║傳此法。靈山會上五百比丘得之，自悟本心如夢如
X64n1260_p0215a09║幻，於夢幻中不見有我人眾生。廣額屠兒得之，拌下
X64n1260_p0215a10║屠刀叉手云：我是千佛一數。大集會中大力魔王得
X64n1260_p0215a11║之，便道：我待一切眾生成佛，淨盡眾生界空，無有眾
X64n1260_p0215a12║生名字，我乃發菩提心。豈不是大丈夫能為大丈夫
X64n1260_p0215a13║事，於過量塵沙劫作過量殊勝佛事？山僧今日以如
X64n1260_p0215a14║是心說如是法，普請大地眾生有情無情同入清淨
X64n1260_p0215a15║大解脫門，與太師循忠烈王為不請友，同一眼見、同
X64n1260_p0215a16║一耳聞、同一受用，作廣大殊勝利益不可思議。且憑
X64n1260_p0215a17║箇什麼道理便能如是？利劍拂開天地靜，霜刀纔舉
X64n1260_p0215a18║斗牛寒。復舉：世尊因地布髮掩泥，獻花於燃燈如來。
X64n1260_p0215a19║燃燈見布髮處，遂約退眾，乃指其地云：此一方地宜
X64n1260_p0215a20║建梵剎。眾中有一賢于長者，持標插於指處云：建梵
X64n1260_p0215a21║剎已竟。時諸天散花讚言：庶子有大智矣。師云：大眾！
X64n1260_p0215a22║燃燈指處滴水氷生，賢于插時天迴地轉。於斯見得
X64n1260_p0215a23║古釋迦不先，今太師不後。其或未然，更聲重下註脚：
X64n1260_p0215a24║芟除荊棘建伽藍，七佛常來此處參。地久天長功不
X64n1260_p0215b01║墜，天花時復雨𣯶𣯶。
X64n1260_p0215b02║管待專使提綱
X64n1260_p0215b03║恕中慍禪師謝專使，上堂：達磨大師十萬里西來，要
X64n1260_p0215b04║作箇馳書達信漢。及乎面對梁王，盡力只道得箇不
X64n1260_p0215b05║識。拈拄杖：有賓有主，有禮有樂。手面分開白月團，頂
X64n1260_p0215b06║門撼動黃金鐸。
X64n1260_p0215b07║石屋珙禪師謝專使并三塔和尚首座都寺上堂：睦
X64n1260_p0215b08║州唆臨濟喫棒，不是好心；楊岐逼慈明晚參，不是好
X64n1260_p0215b09║心；趙州訪道吾，不是好心；福源專使逼人住院，且道
X64n1260_p0215b10║是好心不是好心？珊瑚枕上兩行淚，半是思君半恨
X64n1260_p0215b11║君。
X64n1260_p0215b12║月江印禪師。謝育王專使上堂，舉東山謝積善偈云：
X64n1260_p0215b13║積善山中人，有膽如天大，敢持居士書，來覓空王座。
X64n1260_p0215b14║跨門不肯休，看了方知道，歸語晉江人，大蟲褁紙帽。
X64n1260_p0215b15║雲峰亦成一偈：玉几山中人，老眼光爍爍，遠持教曆
X64n1260_p0215b16║文，與我長柄杓。柄長把不下，還歸舊處著，寄語甬東
X64n1260_p0215b17║人，莫莫莫莫莫。
X64n1260_p0215b18║留請兩序提綱
X64n1260_p0215b19║保寧勇禪師留請兩班，上堂。橫身荷眾，不顧危亡。劄
X64n1260_p0215b20║起布裙，入泥入水。分毫上定當，升合裏論量。拆東籬，
X64n1260_p0215b21║補西障。若解與麼循塗守轍，也可當風抵浪。雖然如
X64n1260_p0215b22║是，猶未是咬猪狗底手脚。作麼生是咬猪狗底手脚？
X64n1260_p0215b23║要會麼？殺人不眨眼，氣宇大於王。
X64n1260_p0215b24║天目禮禪師，上堂：東西兩序，左右十人，同建法幢，共
X64n1260_p0215c01║扶叢社。且道文殊、維摩還來證明也無？月明照見夜
X64n1260_p0215c02║行人。擊拂一下。
X64n1260_p0215c03║雲外岫禪師留請兩班，上堂。以拂子打圓相，云：摩訶
X64n1260_p0215c04║衍法，離四句，絕百非。又打一圓相，云：禮之用，和為貴，
X64n1260_p0215c05║先王之道斯為美。又打一圓相，云：摩尼珠，人不知，如
X64n1260_p0215c06║來藏裏親收得。諸人還見麼？所見不同，互有得失。天
X64n1260_p0215c07║童者裏，毋固毋必。
X64n1260_p0215c08║箬庵問：禪師留請兩序陞座，從上來事只在而今，祇
X64n1260_p0215c09║貴當人直下承荷，更莫遲疑。迴避不得處，手眼通身；
X64n1260_p0215c10║目睛定動時，白雲萬里。扶持大樹，接引後生，拶入紅
X64n1260_p0215c11║爐，撥開烈𦦨，方能發大機、展大用，立人天標準，為法
X64n1260_p0215c12║社弘規。一撾毒皷，拄杖勒回，擲金剛圈，拋栗棘蓬，續
X64n1260_p0215c13║臨濟將殘之緒，起少林未墜之宗，大非細事。棒罰錢
X64n1260_p0215c14║甘出院，知恩方處報恩，賊來須打，客來須看，等是共
X64n1260_p0215c15║行山下路，嶺頭須自看風煙。來日不普請，且莫展炊
X64n1260_p0215c16║巾，說甚如來禪、祖師意，一口吞盡，何處更有閒言剩
X64n1260_p0215c17║語在？高聲喚侍者，云：分明記取，三十年後此話大行。
X64n1260_p0215c18║莫有不甘者麼？拈拄杖，云：龍得水時增意氣，虎逢山
X64n1260_p0215c19║勢長威獰。下座。
X64n1260_p0215c20║請兩序，上堂。隔山見煙，便知是火；隔牆見角，便知是
X64n1260_p0215c21║牛。伶俐漢一逴到手，便能卷舒立方外乾坤，縱橫挂
X64n1260_p0215c22║域中日月。多處添，少處減；明頭合，暗頭合。進退各有
X64n1260_p0215c23║其時，東西不失其序。如斯標格，足可觀光。是者般人，
X64n1260_p0215c24║說者般話。
X64n1260_p0216a01║報謝出入提綱
X64n1260_p0216a02║雪竇顯禪師到秀州，百萬道者備茶筵請陞座。山僧
X64n1260_p0216a03║此者承鄞江太守之命，俾赴雪竇住持，再至嘉禾，彌
X64n1260_p0216a04║增嘉幸，仍承百萬道者曲賜周勤，仰荷之懷無以忘
X64n1260_p0216a05║也。兼勞廣命碩德，抑令舉唱宗乘，況達士相逢，非存
X64n1260_p0216a06║目擊。若云言中有嚮、句裏呈機，猶曲為中下之流，向
X64n1260_p0216a07║本分衲僧遠之遠矣。祇如適來僧問：教外別傳一句。
X64n1260_p0216a08║對云：三生六十劫。諸人還知落處也無？且鷺池鷲嶺、
X64n1260_p0216a09║海甸庵園、三百法會之中，甚處有者箇消息？所以道：
X64n1260_p0216a10║三世諸佛不能自宣，一代時教詮註不及，除非知有，
X64n1260_p0216a11║莫能知之。久立眾慈，伏惟珍重。
X64n1260_p0216a12║大慧杲禪師到臨安縣，當道請就海會寺祝聖開堂。
X64n1260_p0216a13║佛法至當，不在問答處，直饒問似普慧雲興，答如普
X64n1260_p0216a14║賢瓶瀉。若不識其要妙，只成戲劇之談，於道有何所
X64n1260_p0216a15║益？據實而論，盡是癡狂外邊走。所以大覺世尊為一
X64n1260_p0216a16║大事因緣故，出現於世，以種種微密善巧方便成就
X64n1260_p0216a17║眾生，開示悟入佛之知見。起道樹，詣鹿苑，先為憍陳
X64n1260_p0216a18║如等轉四諦法輪四十九年，三百六十餘會，隨眾生
X64n1260_p0216a19║根器所宜，次第開演，令其各各聞法解悟，出離生死。
X64n1260_p0216a20║末後臨般涅槃，於人天百萬眾前拈華普示，惟金色
X64n1260_p0216a21║頭陀破顏微笑，遂云：吾有正法眼藏、涅槃妙心分付
X64n1260_p0216a22║於汝。自是西天四七、東土二三、天下老和尚，各各以
X64n1260_p0216a23║心傳心，相續不斷。若不識其要妙，一向溺於知見，馳
X64n1260_p0216a24║騁言詞，正法眼藏流布豈到今日？到者裏，須是箇不
X64n1260_p0216b01║求諸聖、不重己靈底出格道人，方能荷擔此箇大事。
X64n1260_p0216b02║且那箇是出格道人？不見昔日江西馬大師遣西堂
X64n1260_p0216b03║智藏馳書上徑山國一禪師，國一開緘，見一圓相，遂
X64n1260_p0216b04║索筆對智藏於圓相中點一點，智藏罔措。者箇豈非
X64n1260_p0216b05║格外消息？若作格外商量，又却不是。諸人且作麼生
X64n1260_p0216b06║辯明？時中如何受用？適來知縣學士疏中有言：馬師
X64n1260_p0216b07║圓相，遠緘千里之清規；欽老機鋒，點破一時之群惑。
X64n1260_p0216b08║群惑既破，則人人脚跟下大事洞明；大事既明，則十
X64n1260_p0216b09║二時中折旋俯仰、彈指謦欬，無非佛之妙用；既是佛
X64n1260_p0216b10║之妙用，則不從人得；既不從人得，亦不在己躳；既不
X64n1260_p0216b11║在己躳，則內不放出、外不放入；既外不放入，則外息
X64n1260_p0216b12║諸緣；內不放出，則內心無喘；既內心無喘、外息諸緣，
X64n1260_p0216b13║則一切智通無障礙；既無障礙，則一切智智清淨，無
X64n1260_p0216b14║二無二分、無別無斷故。正當恁麼時，不是世間法，亦
X64n1260_p0216b15║非出世間法，拽取占波國與新羅鬬額，豈是分外？雖
X64n1260_p0216b16║然如是，更有事在。敢問諸人：只如忠國師為甚麼却
X64n1260_p0216b17║道欽師猶被馬師惑？即今莫有定當得出底麼？若定
X64n1260_p0216b18║當得出，許你諸人盡是出格道人；其或未然，徑山據
X64n1260_p0216b19║款結案去也。良久，云：在舍只言為客易，臨筌方覺取
X64n1260_p0216b20║魚難。
X64n1260_p0216b21║到寧國，眾道友請陞座。只者些兒住處，是吾生長之
X64n1260_p0216b22║地。別去二十七年，日月疾如彈指。走徧天下叢林，意
X64n1260_p0216b23║圖出離生死。報答父母重恩，不是等閒遊戲。平生得
X64n1260_p0216b24║箇剛強，方與佛祖出氣。今朝依舊還鄉，親戚百無一
X64n1260_p0216c01║二。道是昔人猶非，道非昔人猶是。莫作是非論量，透
X64n1260_p0216c02║過世間出世。殷勤普勸諸人，急著眼睛看取。
X64n1260_p0216c03║師子端禪師到華亭，眾請上堂。靈山獅子，雲間哮吼，
X64n1260_p0216c04║佛法無可商量，不如打箇筋斗。便下座。
X64n1260_p0216c05║箬庵問禪師到寶興上堂，卓拄杖云：昔日溪山不改，
X64n1260_p0216c06║舊時面目宛然，分明一段家風，舉處全超途轍，孤逈
X64n1260_p0216c07║逈地卓絕寧彰，七縱八橫了無畔岸，不落今事門頭，
X64n1260_p0216c08║亦非威音那畔，正如獅子一吼，眾响皆絕，好不資一
X64n1260_p0216c09║毫、醜不資一毫，天人無路，拱手歸降，截群機思議之
X64n1260_p0216c10║端、挫物理不齊之軌，超宗異目，獨振宗猷，共躅齊眉，
X64n1260_p0216c11║紹隆統系。若不是恁麼人，未免瞻前顧後。所以道：若
X64n1260_p0216c12║向佛祖行說不到處踞地，方敢向他佛祖頂𩕳上提
X64n1260_p0216c13║持。山僧二十年前向者裏打失一隻眼，直得上無攀
X64n1260_p0216c14║仰、下絕己躳，倒握太阿，孤行湖海，今日被眾檀護逼
X64n1260_p0216c15║勒回來，依然山是山、水是水、人是人、物是物、男是男、
X64n1260_p0216c16║女是女、僧是僧、俗是俗，且道還有為人處也無？還鄉
X64n1260_p0216c17║一曲乘時唱，會有知音暗點頭。
X64n1260_p0216c18║棲水大善寺卓去病、仲期諸護法請陞座，師云：談玄
X64n1260_p0216c19║談妙，羅縠一重；說道說禪，白雲萬里。三乘十二分教，
X64n1260_p0216c20║經有經師、論有論師，內聖外王、百家諸子，自是諸檀
X64n1260_p0216c21║獲家常茶飯，臨濟喝、德山棒，火上添油；雲門餅、趙州
X64n1260_p0216c22║茶，眼中著屑。且道山僧今日將甚麼為人好？彼自無
X64n1260_p0216c23║瘡，勿傷之也。雖然如是，拈拄杖云：拄杖子忽然𨁝跳
X64n1260_p0216c24║出來道：今日一會，若緇若素、若老若少，咸深諦信，願
X64n1260_p0217a01║聞法要。請和尚普為大眾廣開方便，令諸有情各各
X64n1260_p0217a02║信入。卓拄杖云：還知麼？水歸大海波濤靜，雲到蒼梧
X64n1260_p0217a03║氣象閒。便下座。
X64n1260_p0217a04║玉林琇禪師到彌勒寺上堂，卓拄杖云：報恩新長老
X64n1260_p0217a05║本來無住，握根拄杖倒用橫拈，把箇斗笠遮却一切
X64n1260_p0217a06║人眼孔，東西南北少有識者。到者裏遇著同門老道
X64n1260_p0217a07║兄，瞞他不得，被推向人前，要某舉揚先師現成句子。
X64n1260_p0217a08║召眾云：擲箇蒲團，說法隨處。驀喝一喝，卓拄杖一下，
X64n1260_p0217a09║復倚杖云：今日陞座於彌勒殿中，更為大眾舉則古
X64n1260_p0217a10║話。當初布袋和尚亦與新報恩一般行脚，常自述行
X64n1260_p0217a11║由云：一鉢千家飯，孤身萬里遊。後來為慈悲之故，更
X64n1260_p0217a12║有落草之談云：彌勒真彌勒，分身千百億，時時示時
X64n1260_p0217a13║人，時人自不識。咄哉者阿師！慈則大慈，悋亦少悋。新
X64n1260_p0217a14║報恩今日既與大眾有緣，同此一會，一發打開布袋，
X64n1260_p0217a15║更不露頭藏尾去也。大眾諦聽：彌勒真彌勒，分身千
X64n1260_p0217a16║百億，額橫兩道眉，面竪一箇鼻。阿呵呵，笑不輟，掀起
X64n1260_p0217a17║嘴唇片片皮，露出牙齒許多骨。展手云：大家施我一
X64n1260_p0217a18║文錢，更有一句為君說，十箇指頭八箇丫，誰人平易
X64n1260_p0217a19║誰奇特？擲拄杖下座。
X64n1260_p0217a20║報謝回寺提綱
X64n1260_p0217a21║楊岐會禪師參駕部歸，上堂：釋迦老子為先鋒，彌勒
X64n1260_p0217a22║大士為殿後，眾中還有著力者麼？出眾來與雲葢著
X64n1260_p0217a23║力看。如無，雲葢自逞神通去也，三五日出入相看。首
X64n1260_p0217a24║座大眾，你且道：於者裏還有隔礙底道理麼？上座僧
X64n1260_p0217b01║堂裏展鉢時與上座同展、睡時與上座同睡、立地時
X64n1260_p0217b02║與上座同立地，長者長法身、短者短法身，彌勒運用
X64n1260_p0217b03║與去來何處有間隔？雖然如是，你且道：雲葢在船頭？
X64n1260_p0217b04║在船尾？眾中還有靈利底衲僧覷得見麼？良久，云：人
X64n1260_p0217b05║人盡道平地險，登樓方覺遠山青。參。
X64n1260_p0217b06║真淨文禪師出州回，上堂：山中城裏，事不相知。有一
X64n1260_p0217b07║句子未敢泄機，候遍到寮中，一一當面分付。直是臨
X64n1260_p0217b08║時各各自著精彩，莫教蹉過。
X64n1260_p0217b09║出州回，上堂。古人道：去去實不去，途中好善為；來來
X64n1260_p0217b10║實不來，路上莫虧危。古人見不透脫，強生節目，惑於
X64n1260_p0217b11║後人。洞山即不然，來但言來，去但言去，有什麼過？老
X64n1260_p0217b12║僧入州途中，晚便住，曉便行，又善為箇什麼？歸來路
X64n1260_p0217b13║上，困便歇，饑便飯，又有什麼虧危？今復林下與諸道
X64n1260_p0217b14║人相見，又有什麼事參退喫茶？
X64n1260_p0217b15║出外歸，上堂：歸來閏二月，閴寂寶山中。城隍耳目盡，
X64n1260_p0217b16║塵勞萬事空。春水綠，野花紅，須信禪家道莫窮。信手
X64n1260_p0217b17║拈來一枝草，臨機生殺任西東。
X64n1260_p0217b18║出外歸，上堂：古人所謂有物流動，人之常情。情若不
X64n1260_p0217b19║生，則老僧出入動靜無去來之作，自然人事周徧，又
X64n1260_p0217b20║何妨遊戲神通藏，法喜禪悅樂，則與大眾同住如來
X64n1260_p0217b21║寂滅海究竟覺？喝一喝，下坐。
X64n1260_p0217b22║保寧勇禪師莊上回，上堂。記得鵝湖和尚一日點淨
X64n1260_p0217b23║後不赴堂，遂入方丈裏睡。齋後，知事來白云：和尚何
X64n1260_p0217b24║不赴堂？鵝湖云：莊上喫油糍來。晚間，莊主到，云：今日
X64n1260_p0217c01║謝和尚喫油糍。大眾，為復是神通妙用，本體如然，平
X64n1260_p0217c02║地上剛然揑怪？既不與麼，又作麼生？良久，云：者箇公
X64n1260_p0217c03║案一任天下人批判。保寧也無神通妙用，亦無宿命，
X64n1260_p0217c04║他心院在江寧府，莊屬宜興縣，水路一千、陸路四百，
X64n1260_p0217c05║孤舟野渡處處經過，堤柳巖花時時間發，前月出去、
X64n1260_p0217c06║昨日歸來，莊上也不曾喫他油糍，祇是炊白米飯、煑
X64n1260_p0217c07║野菜羮，療飽充饑，隨家豐儉。然雖如是，更有一般堪
X64n1260_p0217c08║笑事，米中粒粒徧生蟲。參。
X64n1260_p0217c09║出歸，上堂。霜風浩浩葉紛紛，曉入深村野老門，相見
X64n1260_p0217c10║但知俱默坐，更無一事可談論。良久，云：入山擒虎易，
X64n1260_p0217c11║開口告人難。
X64n1260_p0217c12║雪竇顯禪師歸寺，上堂：甚生標格，還知也無？諸禪德，
X64n1260_p0217c13║祖佛不能宣傳，天地不能覆載。二乘聞之膽裂，十地
X64n1260_p0217c14║到此魂驚。其或達士切磋，頗逢決戰。一拶一捺，略露
X64n1260_p0217c15║風規。句滯則岳立磨空，源迷則雲橫布野。所以先聖
X64n1260_p0217c16║道：一言纔舉，千車同轍。該括微塵，猶是化門之說。你
X64n1260_p0217c17║衲僧合作麼生？覬自知時。便下座。
X64n1260_p0217c18║
X64n1260_p0217c19║列祖提綱錄卷第二十七