X64n1260_p0235b12║
X64n1260_p0235b13║
X64n1260_p0235b14║列祖提綱錄卷第三十一
X64n1260_p0235b15║
X64n1260_p0235b16║武林十八㵎理安禪寺住持婁東行悅集
X64n1260_p0235b17║為住持遷化佛事法語
X64n1260_p0235b18║圓悟勤禪師為佛眼和尚秉炬。如來涅槃日，娑羅雙
X64n1260_p0235b19║樹間。放出三昧火，闍維金色身。有條攀條，無條攀例。
X64n1260_p0235b20║故褒山佛眼禪師，道播四海，名聞九洲。二十年間，三
X64n1260_p0235b21║據大剎。退席褒嶺，宴坐鐘山。以平生所受用栗棘蓬，
X64n1260_p0235b22║驅耕夫之牛。以楊岐所付囑金剛圈，奪饑人之食。傳
X64n1260_p0235b23║持一大事，提振向上機。衲子雲從，諸方景慕。豈謂一
X64n1260_p0235b24║彈指頃，坐斷報化佛頭。談笑之間，遽失人天正眼。今
X64n1260_p0235c01║則乾坤廓落，人境蕭條。雪映高山，風清大野。圓頂後，
X64n1260_p0235c02║相放萬里神光。大眾，正與麼時，還委悉麼？看取亘天
X64n1260_p0235c03║紅𦦨裏，華發優曇大地春。
X64n1260_p0235c04║為佛真大師秉炬。觸目菩提真解脫，頂門正眼耀乾
X64n1260_p0235c05║坤，透得生死關，廓然無起滅。佛真大師生平滴水滴
X64n1260_p0235c06║凍，勇猛截鐵斬釘，舉世重其為人，聞見莫不欽歎。內
X64n1260_p0235c07║侍叢中跳出，衲僧隊裏修行，淵聖錫徽名，皇后賜度
X64n1260_p0235c08║牒，驚群伏眾，絕類離倫，將謂萬里前程，豈期百年頃
X64n1260_p0235c09║刻？今則翻身長往，透出金圈栗棘蓬，頂後圓光，應現
X64n1260_p0235c10║無生大火聚。佛真！佛真！急著眼，保雲程，一炬紅光纔
X64n1260_p0235c11║舉處，毗盧頂上任縱橫。
X64n1260_p0235c12║為範和尚秉炬。忠臣不畏死，故能立天下之大事；勇
X64n1260_p0235c13║士不顧生，故能成天下之大名；衲僧家透脫生死，不
X64n1260_p0235c14║懼危亡，故能立佛祖之紀綱。昭覺和尚神機峭拔，智
X64n1260_p0235c15║辯滔天，肘臂下有符，頂門上具眼，奮喝散白雲底意
X64n1260_p0235c16║氣，操打破虗空底鉗鎚，一歸錦官，兩住雄剎，闢開荊
X64n1260_p0235c17║棘路，坐斷是非關，接物利生，光揚佛日，臨岐一著，擺
X64n1260_p0235c18║撥便行，絕後光前，頭正尾正。如今既到者裏，可謂世
X64n1260_p0235c19║緣畢備，末後慇懃，坐斷路頭一堆猛火。大眾，且道畢
X64n1260_p0235c20║竟向什麼處去？舉火炬，云：烈焰亘天留不得，當空寶
X64n1260_p0235c21║月鎮長圓。
X64n1260_p0235c22║弘覺忞禪師為權和尚火。干將獄底光衝斗，一出豐
X64n1260_p0235c23║城萬怪降；天寶人間留不住，空遺寒影寫澄江。子不
X64n1260_p0235c24║譚父德，師豈譽徒賢？恐孤芳之不著，將青史其遂湮。
X64n1260_p0236a01║唯我權公長老，智足超宗，仁能纘緒。初臻覺岸，高陞
X64n1260_p0236a02║太白之堂；末到牢關，深入山僧之室。閒吸西江水，涓
X64n1260_p0236a03║滴無餘；直接濟北流，滔天有浪。枝葉廉纖不帶，瞬眎
X64n1260_p0236a04║全彰本色之人；偷心毫髮靡容，鍼錐痛下時流之疾。
X64n1260_p0236a05║一衲披十周寒暑，半逐飛雲；三門絕今世塵囂，平堆
X64n1260_p0236a06║古霰。所以人天四眾，欣戴真慈；雲水方來，雅推善導。
X64n1260_p0236a07║何意德生魔色，豈期天喪予躳？苦海波心，遽爾頓停
X64n1260_p0236a08║慈擢；琉璃地上，無端撥轉夜船。雲遮一帶峰巒，巢迷
X64n1260_p0236a09║歸鳥；雪覆千灣蘆涇，岸失行舟。正當今日，指窮於為
X64n1260_p0236a10║薪、火傳而不盡一句又作麼生道？分形散體周諸國，
X64n1260_p0236a11║為瑞為祥遍九垓。
X64n1260_p0236a12║安骨
X64n1260_p0236a13║育王元禪師為澹庵和尚安骨。浙水東頭是故鄉，黃
X64n1260_p0236a14║金臺畔忽云亡，雖當明月清霜重，猶見秋花晚節香。
X64n1260_p0236a15║恭惟澹庵和尚，道重山林，名揚海宇，儼先輩之典型，
X64n1260_p0236a16║作後人之規矩。風雲際會，早甞出世於浮梁；雨露駢
X64n1260_p0236a17║繁，屢覲天顏於帝所。分座鐘山，榮升玉几，承遠召住
X64n1260_p0236a18║大慈恩，踞猊床肆談宗旨，選官利人兼利己，正宣一
X64n1260_p0236a19║代而闡揚，豈料數朝而已矣。雖然，不滅不生，無彼無
X64n1260_p0236a20║此，青青翠竹盡是真如，岌岌青山無非妙體。今日歸
X64n1260_p0236a21║來事若何？全始全終，切骨切髓，千古安然夢庵裏。
X64n1260_p0236a22║弘覺忞禪師為權和尚安骨。鯨吞水盡露珊瑚，撐起
X64n1260_p0236a23║枝枝桂影孤。剎海三千澄後夜，法身端坐大毗盧。白
X64n1260_p0236a24║雲斷處家山，劫壺空中世界。日月雙丸𢌞薄，無繇正
X64n1260_p0236b01║照旁臨。虗閒六戶開張，不受森圍翠繞。簾垂黃閣逈，
X64n1260_p0236b02║帳合紫羅寒。最妙最玄，先聖獨推此位；非偏非正，諸
X64n1260_p0236b03║佛罕處其中。安下骨龕云：且道者漢以何為功能儼
X64n1260_p0236b04║然高踞？雪𩯭霜眉從火出，堂堂終不落今時。
X64n1260_p0236b05║起骨
X64n1260_p0236b06║天隱修禪師為達本大師起骨歸入龍池塔。海底泥
X64n1260_p0236b07║牛啣月走，崖前石虎抱兒眠。吾兄既達元初本，何故
X64n1260_p0236b08║淹留在此間。歸去來，歸去來，故山院裏絕塵埃。相逢
X64n1260_p0236b09║俱是舊相識，管使吾兄笑眼開。
X64n1260_p0236b10║轉骨
X64n1260_p0236b11║天如則禪師為報恩定長老中路轉骨。道吾遷塔就
X64n1260_p0236b12║石霜，知子莫若父；報恩移骨歸天目，家富小兒驕。雖
X64n1260_p0236b13║然一種恩情，爭柰兩家機軸？撫骨云：若不是定動衲
X64n1260_p0236b14║僧，俠路相逢，放伊不過。
X64n1260_p0236b15║煆骨
X64n1260_p0236b16║密雲悟禪師為豁然師弟煅骨，以火炬指骨云：縱然
X64n1260_p0236b17║皮膚脫盡，白骨也須火煅，惟我師弟豁然，却具者般
X64n1260_p0236b18║體段。以火炬打圓相云：大眾會麼？攛火炬云：看。
X64n1260_p0236b19║弘覺忞禪師為玄玄其公煅骨。皮膚脫落露真常，那
X64n1260_p0236b20║箇將身北斗藏？火後依然還入煅，精金要見十分黃。
X64n1260_p0236b21║惟我同參其公禪師，叢林衛、霍之臣，知識蕭、曹之佐。
X64n1260_p0236b22║始也，受生陽羨飲光之中天降跡，縣知佛日當興；少
X64n1260_p0236b23║焉，脫白龍池耶舍之鹿苑皈投，默計法輪定轉。所以
X64n1260_p0236b24║二十年事先師，朝挈葢、暮提缾，恒隨步武；五六處襄
X64n1260_p0236c01║法社，櫛甚風、沐甚雨，歷盡艱辛。然則丹山出而毛骨
X64n1260_p0236c02║權奇，師窟遊而爪牙鋒利，事應乃爾，理實當然。其柰
X64n1260_p0236c03║智困於天刑、神疲於物務，兼之風雲未遘、羽翮先摧，
X64n1260_p0236c04║後先師僅五週，趨寂滅將一紀。於戲！泰嶽頹而群峰
X64n1260_p0236c05║偃，象王去而象子隨，白日不移輪，青山常舉足，寒崖
X64n1260_p0236c06║一歸臥，嗟哉春復春。今則其徒萃章輩深恐異草之
X64n1260_p0236c07║橫生，謀遷涅槃之大宅，正當移身換步時，如何道得
X64n1260_p0236c08║越格超方句？放下骨襯，云：紅爐一點清嵩雪，梅放香
X64n1260_p0236c09║林第一枝。
X64n1260_p0236c10║靈骨入塔
X64n1260_p0236c11║應庵華禪師為此庵和尚入塔。摩醯三眼，洞徹無私，
X64n1260_p0236c12║末後全提，今之是也。故我此庵和尚平生擔板，不受
X64n1260_p0236c13║差排，會盡物我一如，透過生死窠臼，履刀山劍樹如
X64n1260_p0236c14║步紅蓮，入鑊湯爐炭似登寶所，全體是箇大解脫門，
X64n1260_p0236c15║更無一絲毫許外物。化緣既畢，借路經過，火光三昧
X64n1260_p0236c16║自焚軀，烈焰亘天誰著眼？黃陣靈骨，五色璨然，不昧
X64n1260_p0236c17║高蹤，斬新光彩。今日安藏窣堵，坐斷溪山，萬木生風，
X64n1260_p0236c18║千江照月，真燈烈焰，少室增輝。正恁麼時，且移身換
X64n1260_p0236c19║步一句作麼生道？還知落處麼？寶印當空妙，重重錦
X64n1260_p0236c20║縫開。喝一喝。
X64n1260_p0236c21║密雲悟禪師為守元大師入塔，以拄杖指塔云：盡十
X64n1260_p0236c22║方世界是箇無縫塔。復敲塔門云：且道者一縫作麼
X64n1260_p0236c23║合煞？以手舉露骨送入云：請師兄塞却。
X64n1260_p0236c24║弘覺忞禪師為雲門雪大師入塔，以拄杖指塔戶云：
X64n1260_p0237a01║大眾還知者一段因緣也未？若也未知，山僧不免借
X64n1260_p0237a02║㜑帔子拜㜑年去也。須彌頂上鐵圍龕，內有空王月
X64n1260_p0237a03║一圅，莫謂秋光淨如練，佛來相見也垂簾。且道當山
X64n1260_p0237a04║堂頭和尚到此又作麼生？珊瑚枝枝撐著月，千古萬
X64n1260_p0237a05║古眾同瞻。
X64n1260_p0237a06║撒骨
X64n1260_p0237a07║毒海良禪師自遺撒骨法語云：太湖三萬六千頃，中
X64n1260_p0237a08║有浮圖絕正偏。今日遺骸歸去也，碧天連水水連天。
X64n1260_p0237a09║安牌
X64n1260_p0237a10║元叟端禪師為別谷和尚入祖堂，白雲作叢林紀綱，
X64n1260_p0237a11║以達磨居中，開山居左，百丈居右，天下依而行之，絲
X64n1260_p0237a12║毫無有紊亂。別谷和尚在茲山為二十六代捐，以此
X64n1260_p0237a13║日居于此堂，晨香夕燈，其永無替。
X64n1260_p0237a14║愚庵及禪師為平山林和尚入祖堂，召大眾云：亭亭
X64n1260_p0237a15║石塔東峰上，此老初來百神仰。福源浩浩起當湖，千
X64n1260_p0237a16║歲巖頭飛白浪。宗鏡高懸二十年，不啻焰光高萬丈。
X64n1260_p0237a17║翻身靠倒靈鷲峰，雙樹悲風撼穹壤。撲碎破沙盆，滅
X64n1260_p0237a18║却正法眼。動靜絕行蹤，去來無影象。是謂眼空佛祖，
X64n1260_p0237a19║道重王臣。年逾八秩，五處住山。平山老和尚指牌云：
X64n1260_p0237a20║湖光瀲灩山空濛，覿體全彰大人相。
X64n1260_p0237a21║天童性禪師為前住當山第六十四代仁叟懷禪師
X64n1260_p0237a22║生入祖堂：大機大用闡單傳，震動東南半壁天，一句
X64n1260_p0237a23║不言群象主，威音王佛莫齊肩。某德重叢林，道通淵
X64n1260_p0237a24║脉，深得西印宗旨，大弘廣慈世家，照用則正眼洞明，
X64n1260_p0237b01║放行則真風卓邁，發劈箭機以的破的，皷霹𮦷舌以
X64n1260_p0237b02║空遣空，所以人天自化，外道歸降，兩坐名山，法輪大
X64n1260_p0237b03║轉，回澆漓之末運，續無盡之真燈，希年養高，自他具
X64n1260_p0237b04║足。且最後一著還居正位，畢竟作麼生道？當陽提起
X64n1260_p0237b05║破沙盆，佛祖堂中稱獨尊。
X64n1260_p0237b06║佛涅槃日，師送自牌位入祖堂，捧牌位云：三界都來
X64n1260_p0237b07║總大夢，十方世界一空洞。為他恐墮斷常見，又向虗
X64n1260_p0237b08║空中鑿空。箇漢行脚全無，禪道罔措，壞滅臨濟正宗，
X64n1260_p0237b09║籍沒大慧家世。為伊正眼瞎却，不能普振真風，故自
X64n1260_p0237b10║罪犯彌天。今又預居祖席，我且貶汝異類，橫身西州
X64n1260_p0237b11║作牛、東州作馬，銜鐵負鞍、拖犁拽耙，饒伊要騎便騎、
X64n1260_p0237b12║要下便下，搖動尾巴，天上天下也只是精靈業識，好
X64n1260_p0237b13║與一頓。且道正位端居一句又作麼生？喝一喝，遂放
X64n1260_p0237b14║牌位。
X64n1260_p0237b15║弘覺忞禪師送密雲先和尚入先覺堂。先知覺後知，
X64n1260_p0237b16║先覺覺後覺，從上佛祖莫不乘此願力而受生，順茲
X64n1260_p0237b17║化儀而趨寂。所以我堂頭先和尚，從無住本建最勝
X64n1260_p0237b18║幢，踞寂滅場現人間世，風行六處草偃入埏，金粟峰
X64n1260_p0237b19║頭蹴踏千千龍象，太白山裏變化億億鵾鵬。今則法
X64n1260_p0237b20║雨既周於此界，慈雲將布於他方，天台五百羅漢遮
X64n1260_p0237b21║留不住，此會百萬人天牽輓莫回，遂獨步於南辰，竟
X64n1260_p0237b22║藏身於北斗。既然如是，因甚從前鼻頭繩索仍落在
X64n1260_p0237b23║手裏？正恁麼時，且道把住即是？放行即是？海神知貴
X64n1260_p0237b24║不知價，留與人間光照夜。
X64n1260_p0237c01║尊宿遺書至提綱
X64n1260_p0237c02║雲葢智禪師。黃龍死心和尚遺書至，上堂：法門不幸
X64n1260_p0237c03║法幢摧，五蘊山中化作灰。昨夜泥牛通一線，黃龍從
X64n1260_p0237c04║此入輪𢌞。
X64n1260_p0237c05║龍門遠禪師黃龍山死心和尚遺書至，上堂：死心心
X64n1260_p0237c06║已死，心死死猶生。抝折黃龍角，翻身臥地行。者老子
X64n1260_p0237c07║從來翻著襴衫，倒携席帽，口頭麤慥，肚裏柔和，檢點
X64n1260_p0237c08║叢林，呵叱學者。雖傳晦堂道，愛用雲門禪。以罵風罵
X64n1260_p0237c09║雨為訓徒，以種菜種蔬為作務。興灾降禍，少喜多嗔。
X64n1260_p0237c10║愚人見即攢眉，智者點頭相許。要去便去，果然作家。
X64n1260_p0237c11║騰身元是莫徭人，睡中失却死心老。嗚呼哀哉！法門
X64n1260_p0237c12║不幸。
X64n1260_p0237c13║黃龍靈源和尚遺書至，上堂：昔開正續銘，今示真歸
X64n1260_p0237c14║告。一路涅槃門，行說皆親到。明然臨濟燈，妙唱黃龍
X64n1260_p0237c15║道。空海久澄虗，雲濤方浩浩。橫吞巨海，高駕鐵船。隱
X64n1260_p0237c16║顯同源，卷舒無際者，其惟靈源乎？禪師居究竟地，住
X64n1260_p0237c17║本覺境。雖曰示生，實無生而可示；雖曰示滅，實無滅
X64n1260_p0237c18║而可示。明明密密，密密明明。真化不移，何妨出沒？所
X64n1260_p0237c19║以遺言作訓，真告普聞。能事始終，一期云畢。而某曩
X64n1260_p0237c20║歲遊方之始，邂逅龍舒，許以半面之交，氣投分感。雖
X64n1260_p0237c21║則荊山隱玉，已遇良知。爾後𧉻腹剖珠，登舟獲劍。歐
X64n1260_p0237c22║峰再會，素願尤諧。歡洽妙期，有同符節。自初及此，三
X64n1260_p0237c23║十年間，理契同風，至音無間。夫何遽別？特示遽書。感
X64n1260_p0237c24║存念亡，此情彌切。雖然如是，佛佛不思議，不許長住
X64n1260_p0238a01║世。大眾審思惟，畢竟祇者是。然則子期既沒，伯牙絕
X64n1260_p0238a02║絃，葢傷其無知音爾。況此至道，離見超情，莫逆於心，
X64n1260_p0238a03║夫何言也？昔人問長沙：南泉遷化向什麼處去？沙云：
X64n1260_p0238a04║石頭作沙彌時參見六祖。云：不問石頭作沙彌時參
X64n1260_p0238a05║見六祖，南泉遷化向什麼處去？沙云：教伊尋思去。師
X64n1260_p0238a06║乃呵呵大笑，云：會麼？水長船高，泥多佛大。共至靈前，
X64n1260_p0238a07║不勞觀聽。
X64n1260_p0238a08║蔣山佛鑑和尚遺書至，上堂。噁噁！師兄師兄，出在我
X64n1260_p0238a09║前，去復我先。噁噁！師兄師兄，出在我前，許我竝駕而
X64n1260_p0238a10║齊肩；去復我先，使我隻翼而孤騫。豈不念茲苦海群
X64n1260_p0238a11║迷未度，況乃五湖玄學負笈趨筵？遽辭舟檝，孰濟長
X64n1260_p0238a12║川？然佛法道理自有因緣，此葢眾生無祐，薄福使然，
X64n1260_p0238a13║永違叢社，法炬無傳。我聞如來雙林示滅，又聞達磨
X64n1260_p0238a14║隻履西遷，佛佛祖祖，其道綿綿。況我鐘山佛鑑法兄，
X64n1260_p0238a15║妙機無間，出沒應緣，去來生死，吾何預焉？而某於師
X64n1260_p0238a16║門最為深契，在鴈序手足相連，義交金石，氣薄雲天，
X64n1260_p0238a17║聽遺音而何忍？念朽質以非堅，同心共照，夫復何言？
X64n1260_p0238a18║尚記得如來滅度，阿難問迦葉曰：世尊傳金襴外，更
X64n1260_p0238a19║傳何法？迦葉曰：阿難！阿難應喏。迦葉曰：倒却門前剎
X64n1260_p0238a20║竿著。大眾，若無者箇公案，生死熾然。白雲師翁道：金
X64n1260_p0238a21║襴之外復何傳？弟應兄呼豈偶然？倒却門前剎竿著，
X64n1260_p0238a22║免教伊舊倚牆邊。大眾，會得麼？倚牆邊，倚牆邊，寂滅
X64n1260_p0238a23║光中禮白蓮。
X64n1260_p0238a24║大慧杲禪師。天童覺和尚遺書至，受書云：古人道：末
X64n1260_p0238b01║後一句，始到牢關，把斷要津，不通凡聖。舉起書云：者
X64n1260_p0238b02║箇是天童和尚末後把斷要津全提底消息，還委悉
X64n1260_p0238b03║麼？如未委悉，却請維那分明說破。宣了，遂陞座云：法
X64n1260_p0238b04║幢摧，法梁折，法河乾，法眼滅。雖然如是，正是天童真
X64n1260_p0238b05║實說。且道說底事作麼生？知音知後更誰知？
X64n1260_p0238b06║密庵傑禪師。木庵和尚遺書至，拈香云：大眾！還識者
X64n1260_p0238b07║尊慈麼？雖與我同條生，不與我同條死。稔聞在七閩，
X64n1260_p0238b08║揚塵兼簸土，凌篦宗風不柰何，今朝喜見清平路。清
X64n1260_p0238b09║平路！既見異，竟如何？茶傾三奠，香爇一爐，伏惟尚享。
X64n1260_p0238b10║靈隱佛海禪師遺書至，上堂：呼猿洞口，虗空迸裂。鴉
X64n1260_p0238b11║飛不度，如行如說。三十三天撲帝鐘，打刀須是邠州
X64n1260_p0238b12║鐵。喝一喝，下座。
X64n1260_p0238b13║元叟端禪師。天童雲外和尚遺書至，上堂，舉雲居膺
X64n1260_p0238b14║和尚遷化次，問侍者云：今日是何日？者云：初三。居云：
X64n1260_p0238b15║三十年後但云只者是。遂乃端然告寂。師云：雲居得
X64n1260_p0238b16║曹洞正傳，為宗門百世師表。末後全提，因甚一場懡
X64n1260_p0238b17║㦬？擊拂子云：無縫塔中雲匼匝，不萌枝上月團圓。
X64n1260_p0238b18║愚庵及禪師、育王石室和尚遺書至，并入祖堂。上堂：
X64n1260_p0238b19║五十三年，弄巧成拙。踏破虗空赤脚行，萬象森羅笑
X64n1260_p0238b20║不徹。大眾，箇是育王石室和尚末後為人底句子。明
X64n1260_p0238b21║如杲日，寬若太虗。權實照用俱備，擒縱殺活皆全。可
X64n1260_p0238b22║以津濟四生，可以梯航九有。蚊子上鐵牛，無你插嘴
X64n1260_p0238b23║處。卓拄杖云：者裏見得，無一處不睹慈容，無一時不
X64n1260_p0238b24║聞說法。苟或未然，少間下座。普請諷經，莊嚴品位。香
X64n1260_p0238c01║煙起處，一任觀瞻。
X64n1260_p0238c02║笑隱訢禪師金山長谿和尚遺書至，上堂：大法既微，
X64n1260_p0238c03║賴恢宏於堪忍界內。幻身雖沒，當皷舞於寂滅海中。
X64n1260_p0238c04║臨濟道：不得滅吾正法眼藏。大覺道：我要付與一隻
X64n1260_p0238c05║箭。良由弘法心重，愍物情深，故有落草之譚。諸人還
X64n1260_p0238c06║見金山垂手處麼？鐵船無底蹋翻去，依舊東山水上
X64n1260_p0238c07║行。
X64n1260_p0238c08║靈隱獨孤和尚遺書至，上堂。靈機絕待，不涉去來；妙
X64n1260_p0238c09║用無方，寧存軌則？大梅聞鼯鼠聲，埋沒自己；普化索
X64n1260_p0238c10║木直裰，誑惑他人。爭如我靈隱和尚隨緣施設，不墮
X64n1260_p0238c11║功勛，七十四年光前絕後，直得飛來峰起舞、冷泉亭
X64n1260_p0238c12║𨁝跳，諸人還見此老涅槃後大人相麼？落落橫身三
X64n1260_p0238c13║界外，堂堂獨步劫空前。
X64n1260_p0238c14║東林古智和尚遺書至，上堂。拈兔角杖，敲出佛祖骨
X64n1260_p0238c15║髓；握吹毛劍，掃蕩今古葛藤。臨行道箇聽末後句，烜
X64n1260_p0238c16║赫虗空，如臨濟滅却正法眼，得三聖直下承當。盤山
X64n1260_p0238c17║告眾索傳真，普化獨解翻觔斗。龍翔與麼追悼，眾中
X64n1260_p0238c18║莫有換手搥胸者麼？擊拂子，云：寥寥天地無知己，不
X64n1260_p0238c19║聽遺音空絕絃。
X64n1260_p0238c20║徑山和尚遺書至，上堂。昔妙喜祖到蔣山，應庵和尚
X64n1260_p0238c21║上堂云：天下具大眼目尊宿，惟法叔一人而已。今我
X64n1260_p0238c22║徑山法叔，再世妙喜也。小侄曾聞於朝，請為茲寺開
X64n1260_p0238c23║山，而未果所願。遺書忽臨，如覩象駕之至。堂堂正體，
X64n1260_p0238c24║儼金錫之橫肩；琅琅法音，聞虗空之振鐸。四眾攀戀，
X64n1260_p0239a01║不勝哀感。既是生死無間，未免賓主相見去也。傳家
X64n1260_p0239a02║只箇金剛王，留與兒孫作標格。
X64n1260_p0239a03║楚石琦禪師因龍翔曇芳和尚遺書至，上堂：心同虗
X64n1260_p0239a04║空界，示等虗空法。證得虗空時，無是無非法。既無是
X64n1260_p0239a05║法，又無非法，則諸佛成等正覺，轉妙法輪，入般涅槃，
X64n1260_p0239a06║如夢相似。曇芳老子佛海禪師，屢董名藍，親承眷遇。
X64n1260_p0239a07║方辭徑塢，即據龍翔。末後光明全身舍利八斛四斗，
X64n1260_p0239a08║未足為多。試拈一粒與諸人看。竪拂子云：海神知貴
X64n1260_p0239a09║不知價，留與人間光照夜。擲拂子
X64n1260_p0239a10║了庵欲禪師宣州天寧遺書至，上堂：鐵牛吼破雙溪
X64n1260_p0239a11║月，石女含笙悲不徹。鶻眼龍睛總不知，聾子親聞啞
X64n1260_p0239a12║子說。山僧二十年前，親見草庭老子向萬仞崖頭拾
X64n1260_p0239a13║得箇斷貫索，到處穿他天下宗師鼻孔。及乎應緣而
X64n1260_p0239a14║出，瑞世天寧，水到渠成，風行草偃，又欲用此索穿他
X64n1260_p0239a15║天下衲僧鼻孔。化緣既畢，奄爾真歸，撒手那邊，全無
X64n1260_p0239a16║朕跡。所以道：聲前非聲，色後非色。蚊子上鐵牛，無你
X64n1260_p0239a17║下嘴處。山僧今日不免倒行此令去也。少間，下座。詣
X64n1260_p0239a18║靈前，燒一炷香，點一盞茶，欲與他穿了鼻孔。何故？喫
X64n1260_p0239a19║拳須記打拳時。
X64n1260_p0239a20║報國希白和尚訃至，上堂。未達境惟心，起種種分別；
X64n1260_p0239a21║達境惟心已，分別則不生。於不生法中獨露本來面
X64n1260_p0239a22║目，直是離相、離名，絕對、絕待，破塵、破的，透色、透聲。故
X64n1260_p0239a23║我報國和尚得此三昧，兩處住山，單傳正印，掃除邪
X64n1260_p0239a24║解，扶樹此宗。能事既畢，撒手那邊，末後全提，甚生光
X64n1260_p0239b01║彩。且道：與他摩𮌎告眾、槨示雙趺，是同？是別？拍禪床，
X64n1260_p0239b02║云：羚羊挂角千峰上，更有羚羊在上峰。
X64n1260_p0239b03║仙巖仲謀和尚遺書至，上堂：杜城山頂打鳳羅龍，黃
X64n1260_p0239b04║池水邊張蝦釣鼈。逗到衣錦還鄉，一味斬釘截鐵。如
X64n1260_p0239b05║今傀儡線索斷，五色祥麟步天岸。有伴何妨却再來，
X64n1260_p0239b06║了却先師舊公案。且先師公案作麼生了？卓拄杖，喝
X64n1260_p0239b07║一喝。
X64n1260_p0239b08║弘覺忞禪師、天童和尚斷七。復聞顯聖爾密、弁山久
X64n1260_p0239b09║默二禪師訃音，師為安靈設奠，云：平地西風起，吹倒
X64n1260_p0239b10║空王殿，亦有善法幢，以次相傾澱。慧命尚縣絲，人天
X64n1260_p0239b11║胡可戀？子細思量著，無如衲僧便。海底泥牛已絕蹤，
X64n1260_p0239b12║草鞋不用行鄉縣，休云世界何寥寥？須信皇封成一
X64n1260_p0239b13║片。好衲僧，薦不薦？於此猶未達根源，香燒一炷茶三
X64n1260_p0239b14║奠，搥𮌎只得哭蒼天，魔王拍手恣懽忭。
X64n1260_p0239b15║護法遺書至提綱
X64n1260_p0239b16║密庵傑禪師。施司諫訃音至，上堂：風行草偃，水到渠
X64n1260_p0239b17║成。信脚與麼來，雲收霧捲，是處皆春；信脚與麼去，空
X64n1260_p0239b18║澄海湛，物我一如。所以道：去來不以象，動靜不以心。
X64n1260_p0239b19║如是，則塵塵剎剎普現威權，葢色騎聲，纖塵不立，羅
X64n1260_p0239b20║籠不肯住，呼喚不回頭，古聖不安排，至今無轍跡。且
X64n1260_p0239b21║道：司諫施公即今在什麼處？良久，云：黃粱纔夢斷，竺
X64n1260_p0239b22║國一花敷。復說偈云：昔年相見談真諦，今日陞堂話
X64n1260_p0239b23║去來，一念廓然無向背，春光鐵樹自花開。
X64n1260_p0239b24║請西序頭首提綱（兩序）
X64n1260_p0239c01║恕中慍禪師請西序，上堂。如來藏中不留一法，衲僧
X64n1260_p0239c02║門下豈有多端？靈樹和尚云：我首座生也，我首座行
X64n1260_p0239c03║脚，也一字不著畫。會麼？不見道：客來無茶點，蒿湯備
X64n1260_p0239c04║禮儀。
X64n1260_p0239c05║月江印禪師請頭首上堂。善哉三下板，知識盡來參，
X64n1260_p0239c06║既善知時節，我今不再三。古人與麼道，大似按牛頭
X64n1260_p0239c07║喫草。雲峰則不然，善哉三下板，收足上蒲團，脊梁生
X64n1260_p0239c08║鐵鑄，透過祖師關，一氣轉一大藏教，背手拈却須彌
X64n1260_p0239c09║山。七處徵心，無心可覓；八還辨見，無見可還。夢入天
X64n1260_p0239c10║宮猶未醒，金鷄飛上玉欄杆。
X64n1260_p0239c11║笑隱訢禪師請頭首，上堂。騰今耀古，摩醯正眼洞明；
X64n1260_p0239c12║鍛聖鎔凡，向上鉗鎚妙密。定佛祖綱宗之句，須是其
X64n1260_p0239c13║人；展主賓互換之機，要求作者。所以道：作大廈，非一
X64n1260_p0239c14║木能成；涉巨川，豈一棹可濟？直得炤用同時，星飛電
X64n1260_p0239c15║捲，人境俱奪，玉振金聲。正恁麼時，諸人鼻孔在山僧
X64n1260_p0239c16║手裏。且道：山僧鼻孔在什麼處？擲拂子，云：一任橫拖
X64n1260_p0239c17║倒拽。
X64n1260_p0239c18║請兩堂首座
X64n1260_p0239c19║真淨文禪師請首座、維那、典座上堂：三德六味施佛
X64n1260_p0239c20║及僧，香積廚中善調在手，三世諸佛向砧槌上聲聲
X64n1260_p0239c21║相應。且道相應箇什麼？良久，云：問取堂中第一座。
X64n1260_p0239c22║請首座、典座及逍遙和尚來，上堂。不動真際，為諸法
X64n1260_p0239c23║立處。昨日監院名，今朝首座號。緣應百千般，立處頭
X64n1260_p0239c24║頭妙。典座把杓柄，一一臨時料。眾口若能調，逍遙同
X64n1260_p0240a01║一道。諸法立處今已彰，作麼生說箇不動真際底道
X64n1260_p0240a02║理？喝一喝，下座。
X64n1260_p0240a03║請首座，上堂。一番新，一番舊，新舊相資要成就。諸禪
X64n1260_p0240a04║德！且道成就箇什麼？為成就佛事耶？成就道場耶？成
X64n1260_p0240a05║就叢林耶？若與麼成就，豈有教外別傳？乃拈拄杖，云：
X64n1260_p0240a06║此為復是教內、教外？是新、是舊？不得喚作柱杖，便成
X64n1260_p0240a07║就取好。遂擲下，下座。
X64n1260_p0240a08║圓悟勤禪師請首座，上堂。合千差，包萬有，齊往來，印
X64n1260_p0240a09║古今，混有無，一生死，舉不犯之令，行不言之教，齊不
X64n1260_p0240a10║齊，平不平，於此建立，於此辨明，於此紀綱，於此表帥，
X64n1260_p0240a11║何法不容？何事不成？何德不圓？何心不契？且風行草
X64n1260_p0240a12║偃一句作麼生道？為山登九仞，捻土定千鈞。
X64n1260_p0240a13║元叟端禪師請首座，上堂。有際天之雲濤，可容吞舟
X64n1260_p0240a14║之魚；有九萬里之風，可負垂天之翼。建法幢，立宗旨，
X64n1260_p0240a15║苟非其人，安任其事？拍禪床，云：有意氣時添意氣，不
X64n1260_p0240a16║風流處也風流。
X64n1260_p0240a17║恕中慍禪師請首座，上堂。開鑿人天眼目，挽回上古
X64n1260_p0240a18║風規。坐斷情塵意想，不落玄妙機關。斬新日月，特地
X64n1260_p0240a19║乾坤。須是其人，堪任其事。靈樹虗第一座而待雲門，
X64n1260_p0240a20║葢為此也。拍禪床：莫怪渠儂多意氣，他家曾踏上頭
X64n1260_p0240a21║關。
X64n1260_p0240a22║愚庵及禪師請昌國吉祥亨子元充首座，上堂。臨濟
X64n1260_p0240a23║建立黃檗宗旨，普化盡力成褫無端。仰山道：此人有
X64n1260_p0240a24║頭無尾，有始無終。山僧昔年承乏海山，子元橫身輔
X64n1260_p0240b01║佐，茲者備員宕寺，又荷分座說法，却不似仰山道：此
X64n1260_p0240b02║人有頭無尾，有始無終也。諦觀佛祖，各各出興，隨方
X64n1260_p0240b03║化導，莫不全賓全主、全主全賓，大用齊彰，大機普應，
X64n1260_p0240b04║流通正法眼藏，顯示涅槃妙心，直得雲行雨施、水到
X64n1260_p0240b05║渠成，還他過量人，堪任過量事。卓拄杖，云：龍得水時
X64n1260_p0240b06║添意氣，虎逢山色長威獰。
X64n1260_p0240b07║笑隱訢禪師請首座提點兼謝吉祥、崇教二長老，上
X64n1260_p0240b08║堂。擘開泰華，巨靈謾逞其威；百步穿楊，由基未為中
X64n1260_p0240b09║的。所以接雲門、嗣雪峰、指臨濟、參黃檗，睦州眼裏無
X64n1260_p0240b10║筋；拽耙牽犁、種田博飯，楊岐腕頭欠力。龍翔尋常不
X64n1260_p0240b11║敢輕意用人，不及用時以一當百，如漢高不善將兵
X64n1260_p0240b12║而善將將，非惟紀綱叢林要作後來榜樣，更有難弟
X64n1260_p0240b13║難兄來往更酬迭唱，不妨打鳳與羅龍，龜毛結網三
X64n1260_p0240b14║千丈。
X64n1260_p0240b15║牧雲門禪師請首座，上堂。日南長至，節屆書雲，天心
X64n1260_p0240b16║復見，扶陽抑陰。紫羅抹額繡裙腰，甚生標致；赫赤布
X64n1260_p0240b17║裙，無來替換。家無滯，貨不發，所以烹金琢玉，須資作
X64n1260_p0240b18║有鉗鎚；荷教扶宗，全仗本色兄弟。揮佛日於西垂，回
X64n1260_p0240b19║狂瀾於既倒，豈不是君子道長，小人道消？你大眾還
X64n1260_p0240b20║見麼？物宜求新，樓前海棠花開却一朵兩朵；人宜求
X64n1260_p0240b21║舊，即日堂中第一座少渠不得。且阿那箇是第一座？
X64n1260_p0240b22║卓拄杖，云：蘇州有
X64n1260_p0240b23║留首座
X64n1260_p0240b24║圓悟勤禪師留首座，上堂：古道坦然，真規不墜。紀綱
X64n1260_p0240c01║得所，表帥得人。內肅外寧，安家樂業。以大千界為一
X64n1260_p0240c02║真境，以十方佛同一舍那。文殊普賢交光相羅，觀音
X64n1260_p0240c03║彌勒擎拳合掌。臨濟德山互相贊成，白牯狸奴了無
X64n1260_p0240c04║向背。可以演無生曲，唱太平謌。且超情離見一句作
X64n1260_p0240c05║麼生道？木人把板雲中拍，石女含笙井底吹。
X64n1260_p0240c06║虎丘隆禪師留首座，上堂：田地穩密，鬼家活計，從空
X64n1260_p0240c07║放下，坐井窺天。虎丘門下不說老婆禪，只要諸人眼
X64n1260_p0240c08║橫鼻直，三十年後免得敲甎打瓦。何故？物宜求新，人
X64n1260_p0240c09║宜求舊，不起於座，現諸威儀。且道出格一句作麼生？
X64n1260_p0240c10║良久，云：落霞與孤鶩齊飛，秋水共長天一色。
X64n1260_p0240c11║請藏主侍者
X64n1260_p0240c12║南石琇禪師請藏主、維那、侍者上堂：一大藏教，是箇
X64n1260_p0240c13║切脚；直指單傳，秦時𨍏轢。國師喚侍者，淨地何必拋
X64n1260_p0240c14║泥沙？興化打克賓，瘥病豈假驢䭾藥？你有拄杖子，我
X64n1260_p0240c15║與你拄杖子；你無拄杖子，我奪却你拄杖子。
X64n1260_p0240c16║請藏主侍者，上堂。少林心印，觸處昭彰；衲子生涯，隨
X64n1260_p0240c17║時施設。側身對客，原夢度茶；擎叉輥毬，卓牌打地。一
X64n1260_p0240c18║一全體全用，著著邁古邁今。十地菩薩尚顢頇，四果
X64n1260_p0240c19║聲聞應罔措。徑山者裏又且不然，含暉亭上聖滄溟，
X64n1260_p0240c20║凌霄峰頭挹南嶽。
X64n1260_p0240c21║愚庵及禪師請侍者諸山客至，上堂：一葉落，天下秋，
X64n1260_p0240c22║法身須透閙啾啾。定光金地遙招手，智者江陵暗點
X64n1260_p0240c23║頭。喚侍者云：三界唯心，萬法唯識。一句中具三玄，一
X64n1260_p0240c24║玄中具三要。且道與上來說話相去多少？良久，云：若
X64n1260_p0241a01║也不會，問取諸山和尚。
X64n1260_p0241a02║恕中慍禪師請侍者上堂：趙州與文遠，鬬劣不鬬勝。
X64n1260_p0241a03║老大不識羞，相席還打令。致使明眼人，無由辨邪正。
X64n1260_p0241a04║邪正既不辨，轉轉成毛病。瑞巖百不能，愛用無星秤。
X64n1260_p0241a05║稱起太虗空，錙銖無欠剩。以此為瑞為祥，以此為坑
X64n1260_p0241a06║為穽。斷衲僧之咽喉，續佛祖之慧命。
X64n1260_p0241a07║請東序知事提綱（監寺　提點　典座）
X64n1260_p0241a08║真淨文禪師請知事，上堂。至道無難，惟嫌揀擇。豈可
X64n1260_p0241a09║以親疎好醜擇而然後用之？要用便用，入到手中，土
X64n1260_p0241a10║作黃金，拋來擲去，滿目光輝，也要眾人見。諸德！又作
X64n1260_p0241a11║麼生不揀擇好醜而用之？喝一喝，下座。
X64n1260_p0241a12║笑隱訢禪師。朝廷降給齋糧，併請監寺典座。上堂：我
X64n1260_p0241a13║本無心有所希求，今此寶藏自然而至。楊岐金剛圈
X64n1260_p0241a14║十分光彩，東山鐵酸餡百味具足。若是知恩報恩，不
X64n1260_p0241a15║妨大家受用。且道受用箇什麼？幾片白雲橫谷口，數
X64n1260_p0241a16║聲寒鴈起滄洲。令人苦憶寒山子，紅葉斷崖何處秋？
X64n1260_p0241a17║了庵欲禪師請提點，上堂：楊岐栗棘蓬，東山鐵酸餡。
X64n1260_p0241a18║多處添些子，點即不到；少處減些子，到即不點。萬機
X64n1260_p0241a19║俱赴，八面玲瓏；一句全提，風行草偃。擊拂子：龍得水
X64n1260_p0241a20║時添意氣，虎逢山色長威獰。
X64n1260_p0241a21║保寧勇禪師，上堂：十方梵剎，事同一家，量才補職，買
X64n1260_p0241a22║帽相頭。衲僧家一日二時向長連床上開單展鉢、拈
X64n1260_p0241a23║匙把筯，欠箇什麼餬餅、䬪飥、糖糕、餕餡，乃尋常茶飯。
X64n1260_p0241a24║雖然如是，且道杓柄在什人手裏？若也知得，一任恣
X64n1260_p0241b01║意餐啜；若也不知，今日請新典座。
X64n1260_p0241b02║密庵傑禪師請典座，上堂。舉：夾山在溈山充典座，溈
X64n1260_p0241b03║山一日問：今日堂中喫甚菜？座云：兩年同一春。山云：
X64n1260_p0241b04║如法修事著。座云：龍宿鳳巢。師云：柄霸在手，縱奪臨
X64n1260_p0241b05║時，敲磕將來，百味具足。其中只欠一味，且道是油？是
X64n1260_p0241b06║醬？若檢點得出，華藏功不浪施；其或未然，更聽重下
X64n1260_p0241b07║註脚：輔弼宗門有老成，一番提掇一番新，咬薑呷醋
X64n1260_p0241b08║知鹹淡，便是叢林過量人。
X64n1260_p0241b09║元叟端禪師請典座，上堂：草木衰謝，春至自榮；眾生
X64n1260_p0241b10║顛倒，妄盡自覺。僧問三平：如何是有漏？平云：笊籬。如
X64n1260_p0241b11║何是無漏？平云：木杓亂走，衲僧一任圖度。
X64n1260_p0241b12║
X64n1260_p0241b13║列祖提綱錄卷第三十一