X64n1260_p0300a11║
X64n1260_p0300a12║
X64n1260_p0300a13║列祖提綱錄卷第四十一
X64n1260_p0300a14║
X64n1260_p0300a15║武林十八㵎理安禪寺住持婁東行悅集
X64n1260_p0300a16║立秋日提綱（七月）
X64n1260_p0300a17║密庵傑禪師立秋，上堂：一葉落，天下秋，風高雲淡，水
X64n1260_p0300a18║碧空浮。達磨不會接手句，少林空坐冷啾啾。尀耐雲
X64n1260_p0300a19║門垛根漢，復於頭上更安頭。記得僧問雲門：達磨九
X64n1260_p0300a20║年面壁，意旨如何？門云：念七。師喝云：果然只在者裏。
X64n1260_p0300a21║良久，復云：勘破了也。
X64n1260_p0300a22║法石空禪師立秋，上堂：千家樓閣，一霎秋風。祇知襟
X64n1260_p0300a23║袖凉生，不覺園林葉落。於斯薦得，觸處全真。其或未
X64n1260_p0300a24║然，且作寒溫相見。
X64n1260_p0300b01║斷橋倫禪師立秋，上堂：德山低頭，夾山點頭，俱胝竪
X64n1260_p0300b02║起手指頭，玄沙𡎺破脚指頭。提起拄杖，云：都來不出
X64n1260_p0300b03║山僧拄杖頭。何以見得？卓拄杖，云：一葉落，天下秋。
X64n1260_p0300b04║愚庵及禪師秋日示眾：叨據名藍海上洲，慙無道福
X64n1260_p0300b05║繼芳猷。宗綱委地方堪憫，聖德如天未易酬。好把靈
X64n1260_p0300b06║符懸肘後，莫將閒事涴心頭。金風昨夜飄梧葉，地北
X64n1260_p0300b07║天南又早秋。
X64n1260_p0300b08║開旦過提綱（八月）
X64n1260_p0300b09║天目禮禪師，上堂：諸方今日旦過堂開，盡皆容受；福
X64n1260_p0300b10║泉深山牢關把定，一跡難登。且道放開即是？把定即
X64n1260_p0300b11║是？王郎衫袖濶，鄭老帽簷高。
X64n1260_p0300b12║中秋日提綱
X64n1260_p0300b13║真淨文禪師，上堂：今朝八月中秋，正是月圓當戶。所
X64n1260_p0300b14║謂盲者不見，非日月之咎。故經云：是法平等，無有高
X64n1260_p0300b15║下。迷者自迷，悟者自悟。大眾當知，不得莽鹵。
X64n1260_p0300b16║五祖演禪師。中秋，上堂：中秋月，中秋月，古今盡謂尋
X64n1260_p0300b17║常別。別不別？皎皎清光徧大千，任從天下紜紜說。
X64n1260_p0300b18║圓悟勤禪師中秋上堂：秋半西風急，當空月正圓；蕭
X64n1260_p0300b19║蕭木葉落，湛湛露珠懸。嘹唳衝雲鴈，凄清抱樹蟬；頭
X64n1260_p0300b20║頭渾漏泄，切忌覓幽玄。
X64n1260_p0300b21║大慧杲禪師。中秋，上堂：人有心看月，月無心照人，有
X64n1260_p0300b22║無成一片，方始得惺惺。驀拈拄杖卓一下，云：者箇不
X64n1260_p0300b23║可不惺惺。擲下，云：若知撲落非他物，始信縱橫不是
X64n1260_p0300b24║塵。
X64n1260_p0300c01║中秋，上堂。舉：仰山與長沙翫月次，山以手指月，云：人
X64n1260_p0300c02║人盡有者箇，只是用不得。沙云：却是請汝用。山云：作
X64n1260_p0300c03║麼生用？沙近前一踏，踏倒仰山，山起來，云：直下是箇
X64n1260_p0300c04║大蟲。師云：皎潔一輪，寒光萬里，靈利者葉落知秋，傝
X64n1260_p0300c05║䢇者忠言逆耳。休不休？已不已？小釋迦有陷虎之機，
X64n1260_p0300c06║老大蟲却無牙齒，當時一踏豈造次？驀然倒地非偶
X64n1260_p0300c07║爾。眾中還有緇素得二老出者麼？良久，云：設有，也是
X64n1260_p0300c08║掉棒打月。
X64n1260_p0300c09║或菴體禪師中秋上堂：天上中秋月，人間半夜燈，不
X64n1260_p0300c10║辜黃面老，何媿黑衣卿？正按乾坤濶，旁提星斗明，朝
X64n1260_p0300c11║昏門大啟，飲啄慶生平。
X64n1260_p0300c12║壽寧道完禪師。上堂：古人見此月，今人見此月；此月
X64n1260_p0300c13║鎮常存，古今人還別。若人心似月，碧潭光皎潔；決定
X64n1260_p0300c14║是心源，此說更無說。咄！
X64n1260_p0300c15║法泉佛慧禪師中秋上堂，畫一圓相，以手拓起云：諸
X64n1260_p0300c16║仁者還見麼？團團離海嶠，漸漸出雲衢。諸人若也未
X64n1260_p0300c17║見，莫道南明長老措大相，却與寶華王座上念中秋
X64n1260_p0300c18║月詩；若也見得，此夜一輪滿，清光何處無？
X64n1260_p0300c19║投子普聰禪師。中秋，上堂：寂住峰頂，葉落歸根，明月
X64n1260_p0300c20║堂前，金風玉露。且道深秋一句作麼生道？良久，云：古
X64n1260_p0300c21║往不知何處去，後夜依前月到窻。下座。
X64n1260_p0300c22║泐潭景祥禪師中秋上堂：靈山話，曹谿指，放過初生
X64n1260_p0300c23║斫頭底，未問龍眠老古錐，昨夜三更轉向西。正當恁
X64n1260_p0300c24║麼時，有人問：如何是月？向明暗未分處道得一句，便
X64n1260_p0301a01║與古人共出隻手；如或未然，寶峰不免依樣畫樣，應
X64n1260_p0301a02║箇時節。乃打一圓相，曰：清光萬古復千古，豈止人間
X64n1260_p0301a03║一夜看？
X64n1260_p0301a04║虎丘隆禪師中秋日上堂云：摩竭掩室，毗耶杜詞，斯
X64n1260_p0301a05║皆理為神御，故口以之而默。豈曰無辯？辯所不能言
X64n1260_p0301a06║也。放出陝府鐵牛，觸殺嘉州大象，撞透天關，掀翻地
X64n1260_p0301a07║軸。看！看！磕破諸人髑髏，還有識痛痒者麼？良久，云：萬
X64n1260_p0301a08║山不隔今宵月，一片清光分外明。
X64n1260_p0301a09║劍門分禪師中秋，上堂：八月十五中秋節，月滿長空
X64n1260_p0301a10║光皎潔。還見麼？拍禪床，云：劍門者裏不是天機輕漏
X64n1260_p0301a11║泄，葢是老婆心太切。大眾！尋光弄影沒交涉。下座。
X64n1260_p0301a12║羅漢南禪師。上堂：禪不禪，道不道，三寸舌頭胡亂掃。
X64n1260_p0301a13║昨夜日輪飄桂花，今朝月窟生芝草。阿呵呵！萬兩黃
X64n1260_p0301a14║金無處討。一句絕思量，諸法不相到。
X64n1260_p0301a15║靈隱淳禪師中秋，上堂：吾心似秋月，碧潭清皎潔。乃
X64n1260_p0301a16║喝云：寒山子話墮了也。諸禪德，皎潔無塵，豈中秋之
X64n1260_p0301a17║月可比？虗明絕待，非照世之珠可倫。獨露乾坤，光吞
X64n1260_p0301a18║萬象，普天匝地，耀古騰今。且道是箇甚麼？良久，云：此
X64n1260_p0301a19║夜一輪滿，清光何處無？
X64n1260_p0301a20║寓庵潛禪師，中秋上堂：去年人看中秋月，今年人看
X64n1260_p0301a21║中秋月；今年人是去年人，去年月是今年月。還有人
X64n1260_p0301a22║向者裏著得一隻眼麼？若也著得，徑山分半院與伊
X64n1260_p0301a23║住；其或未然，歸堂喫茶（一作大慧）。
X64n1260_p0301a24║雪巖欽禪師中秋，上堂：暈入靈犀，胎含老蚌，正好修
X64n1260_p0301b01║行，正好供養。有人於此，拂袖便行，脚跟下已喫三十
X64n1260_p0301b02║拄杖。何以見得？禪歸海，經歸藏。
X64n1260_p0301b03║中秋，上堂。非闕不知圓，非圓不知闕，圓闕本相因，本
X64n1260_p0301b04║無圓與闕。既無圓闕，是汝諸人向甚處見月？竪拂子，
X64n1260_p0301b05║云：團團離海嶠，漸漸出雲衢。打圓相，此夜一輪滿，清
X64n1260_p0301b06║光何處無？
X64n1260_p0301b07║中秋，上堂。好供養，好修行，拂袖便去，也不多爭。何故？
X64n1260_p0301b08║此夜一輪滿，清光何處無？
X64n1260_p0301b09║中峰本禪師，獅子巖東岡幻住庵，中秋示眾云：天上
X64n1260_p0301b10║月，水中月，光漾漾，與誰說？今宵幸遇中秋節，記得靈
X64n1260_p0301b11║山話、曹溪指、南泉翫、寒山比，將謂廣寒殿裏別無人，
X64n1260_p0301b12║元來總是弄巧翻成拙。竹影篩金，瑤堦積雪，盡謂一
X64n1260_p0301b13║輪光皎潔，那知今夜圓、後夜缺？有箇譬喻試聽說：三
X64n1260_p0301b14║十夜止有一夜圓，此圓時如諸禪德之精勤勇猛也；
X64n1260_p0301b15║三百六十夜止有一夜是中秋，此中秋之月如諸禪
X64n1260_p0301b16║德於精勤勇猛中打成一片之時也。柰何精勤時少、
X64n1260_p0301b17║懈怠時多，又奚止於一暴十寒而已哉？雖三百六十
X64n1260_p0301b18║夜遇此良宵，其或癡雲驟起、迷霧橫陳，覿體暗昏昏，
X64n1260_p0301b19║依舊沒交涉，無始時來總是恁麼蹉過。昔人有喝火
X64n1260_p0301b20║口號，謂：日間閙炒炒，夜間靜悄悄，可惜好光陰，一時
X64n1260_p0301b21║都過了。照顧火燭時，聞者多有警省。本上座對此中
X64n1260_p0301b22║秋之月亦有箇口號，勉為大眾舉似：天上月月月，二
X64n1260_p0301b23║十九夜缺，只有今夜圓，莫教雲霧攝。攝不攝，眨得眼
X64n1260_p0301b24║來天又明；寬著程途，且待三生六十劫。
X64n1260_p0301c01║石屋珙禪師中秋，上堂：初三月，十五月，缺時無圓，圓
X64n1260_p0301c02║時無缺。圓缺不相干，清光常皎潔。昨夜蟾宮雨露多，
X64n1260_p0301c03║天風吹落黃金屑。
X64n1260_p0301c04║中秋，上堂。黑月難見，白月易見，黑白未分已前，眼見
X64n1260_p0301c05║何如心見？所以道：見見之時，見非是見，見猶離見，見
X64n1260_p0301c06║不能及。卓拄杖，云：昨夜蟾宮桂子開，好風吹下天香
X64n1260_p0301c07║來，昭王白骨埋青草，無人為掃黃金臺。
X64n1260_p0301c08║中秋，謝藏主，上堂。天上月正圓，人間月方半，諸人恐
X64n1260_p0301c09║未知，打皷普請看。道是如來藏裏摩尼珠，又似賓頭
X64n1260_p0301c10║盧尊者手中琉璃椀，比也不可比，辨也不可辨，天風
X64n1260_p0301c11║吹露濕桂花，香浸雲邊廣寒殿。
X64n1260_p0301c12║笑隱訢禪師中秋上堂，舉：盤山道：心月孤圓，光吞萬
X64n1260_p0301c13║象。光非照境，境亦非存。光境俱亡，復是何物？師云：盤
X64n1260_p0301c14║山好箇心月孤圓。又道：復是何物？惜乎話作兩橛。報
X64n1260_p0301c15║國不是將官物作自己人情，也要諸人同一受用。玉
X64n1260_p0301c16║露暗飄無景樹，金風微動夜明簾。木人鞭起泥牛吼，
X64n1260_p0301c17║不許蒼龍臥碧潭。
X64n1260_p0301c18║恕中慍禪師中秋謝侍者，上堂：一痕未吐，千聖罔測
X64n1260_p0301c19║其由；三五正圓，萬像莫逃其質。長沙與仰山一踏，南
X64n1260_p0301c20║泉拂袖便行。諸人還會麼？犀牛扇子無頭角，拈起清
X64n1260_p0301c21║風徧大千。
X64n1260_p0301c22║古梅友禪師中秋，上堂：衲僧家，沒來由，天不管，地不
X64n1260_p0301c23║收。杖頭挑日月，隨處逞風流。業海深無底，隨流輥入
X64n1260_p0301c24║流。還有得知時節底麼？莫問渠儂知不知，一輪明月
X64n1260_p0302a01║挂中秋。
X64n1260_p0302a02║南石琇禪師。中秋，上堂：有進有退，有主有賓，有權有
X64n1260_p0302a03║實，有照有用，眼目人天，綱維法社，者箇是衲僧分上
X64n1260_p0302a04║事。三家村裏臭老婆，左塗右抹；十字街頭廖胡子，東
X64n1260_p0302a05║倒西擂。且道是什麼人分上事？良久：此夜一輪滿，清
X64n1260_p0302a06║光何處無？
X64n1260_p0302a07║無文璨禪師中秋謝修造，進嚴耆舊，上堂：土木場中
X64n1260_p0302a08║輥一回，平生己眼豁然開。廣寒宮殿無關鑰，撞破髑
X64n1260_p0302a09║髏歸去來。
X64n1260_p0302a10║中秋，上堂。拍禪床，云：山僧今日豁開廣寒宮殿，千門
X64n1260_p0302a11║萬戶，六通四闢，普請盡大地人穩步而升，操三寸戈
X64n1260_p0302a12║與萬人敵。雖然，仙桂第一枝畢竟誰折得？
X64n1260_p0302a13║鐵關樞禪師。中秋，上堂：缺月圓月，半明半暗；吞月吐
X64n1260_p0302a14║月，全放全收。拂子打圓相，一點光吞萬象秋。
X64n1260_p0302a15║楚石琦禪師。中秋，上堂：天地未分時，高低覆載何在？
X64n1260_p0302a16║日月不到處，光明照燭無偏。真箇是描不成，畫不就，
X64n1260_p0302a17║昨夜三更白如晝。
X64n1260_p0302a18║中秋，上堂。舉：雲巖掃地次，道吾云：何得大區區生？巖
X64n1260_p0302a19║云：須知有不區區者。吾云：與麼則第二月也。巖竪起
X64n1260_p0302a20║帚，云：者箇是第幾月？吾拂袖出去。雲門云：奴見婢殷
X64n1260_p0302a21║勤。師云：雲巖竪起帚，道吾便出去，總是第二月，那箇
X64n1260_p0302a22║是不區區者？此夜一輪滿，清光何處無？
X64n1260_p0302a23║中秋，上堂。貴買朱砂畫月，筭來枉用工夫；純將白粉
X64n1260_p0302a24║塗成，要且未是真月。文殊道：但一月真，中間自無是
X64n1260_p0302b01║月非月。竪拂子，云：本無偏照處，剛有不明時。
X64n1260_p0302b02║中秋，上堂。一月普現一切水，一切水月一月攝。盡大
X64n1260_p0302b03║地是水，阿那箇是月？盡大地是月，阿那箇是水？你若
X64n1260_p0302b04║不信，錢塘江裏少哩。
X64n1260_p0302b05║中秋，上堂。天上月圓，人間月半。古人道：赫日猶虧半，
X64n1260_p0302b06║烏沉始得圓。且那一半落在甚麼處？更深夜靜，共伊
X64n1260_p0302b07║商量。
X64n1260_p0302b08║中秋，上堂。鳳山說何似萬象說？八月十五夜，月最親
X64n1260_p0302b09║切；八月十八日，潮更直截。聞不聞，瞥不瞥，嘉州大象
X64n1260_p0302b10║喫蒺藜，陝府鐵牛流出血。
X64n1260_p0302b11║了庵欲禪師中秋上堂，舉馬祖與西堂、百丈、南泉翫
X64n1260_p0302b12║月公案，師云：言氣相投，機感相應，古今盡謂翫月話
X64n1260_p0302b13║奇特，殊不知馬大師憐兒不覺醜。若也據令而行，者
X64n1260_p0302b14║一隊弄光影漢總好與本分草料，免見門戶寂寥。拍
X64n1260_p0302b15║禪床，云：禹力不到處，河聲流向西。
X64n1260_p0302b16║上堂。好箇中秋節，莫言無供養。風吹丹桂花，清香滿
X64n1260_p0302b17║天上。諸人眼裏也飽，耳裏也飽，鼻裏也飽，只恐肚裏
X64n1260_p0302b18║不飽。若得肚裏飽去，則不疑佛，不疑祖，不疑天下老
X64n1260_p0302b19║和尚。拈出袖裏金鎚，打開光明寶藏。不涉凡聖路岐，
X64n1260_p0302b20║便是渡河香象。喝一喝。
X64n1260_p0302b21║中秋，上堂。久矣不上堂，口邊生白醭，侍者來燒香請
X64n1260_p0302b22║法，拈出秦時舊𨍏轢。金剛腦後下一鎚，空裏磨盤生
X64n1260_p0302b23║八角，寒山撫掌笑呵呵，夜來月向西邊落。喝一喝。
X64n1260_p0302b24║中秋，客至，上堂。靈山指月，曹溪話月，馬祖、百丈、西堂、
X64n1260_p0302c01║南泉翫月。盤山道：心月孤圓，光吞萬象。光非照境，境
X64n1260_p0302c02║亦非存。光境俱亡，復是何物？癩馬繫枯樁。洞山道：光
X64n1260_p0302c03║境未亡，復是何物？黑牛臥死水。育王師翁云：月在水
X64n1260_p0302c04║中撈不上，徒勞𭣟碎水中天。夜深山寺開門睡，月自
X64n1260_p0302c05║飛來在面前。用盡自己心，笑破他人口。本覺今日中
X64n1260_p0302c06║秋，靈山上客垂訪，適值滿天風雨，既無可修行，又無
X64n1260_p0302c07║可供養，終不拂袖便行，未免相與憑危欄、倚曲檻，推
X64n1260_p0302c08║出手面一輪，直是清光萬里。三關不立，開鑿人天；四
X64n1260_p0302c09║句頓除，光揚祖道。擊拂子，云：八萬四千非鳳毛，三十
X64n1260_p0302c10║三人入虎穴。
X64n1260_p0302c11║重陽日提綱（九月）
X64n1260_p0302c12║真淨文禪師上堂：先上座煑黃栗粥供養禪眾，喫了
X64n1260_p0302c13║總飽齁齁地。挂起鉢盂，知恩方解報恩。三十年後，不
X64n1260_p0302c14║得辜負趙州老。直饒當下見得倜儻分明，不隨古人
X64n1260_p0302c15║言語所轉，各證無生法忍，得大解脫。須知三年一閏，
X64n1260_p0302c16║九月重陽，是何宗旨？喝一喝，下座。
X64n1260_p0302c17║天童樸禪師重陽，上堂：牛皮鞔露柱，露柱啾啾叫。鐙
X64n1260_p0302c18║籠佯不知，虗明還自照。殿脊老鴟吻，聞得呵呵笑。三
X64n1260_p0302c19║門側耳聽，就上打之遶。譬如十日菊，開徹阿誰要？阿
X64n1260_p0302c20║呵呵，未必秋香一夜衰，熨斗煎茶不同銚。
X64n1260_p0302c21║石門雅禪師重陽示眾：茱萸鮮嫩菊花香，暢殺陶家
X64n1260_p0302c22║醉倒郎，我輩泛觴雖絕分，東籬閒玩也無妨。大眾，閒
X64n1260_p0302c23║玩即不無，且道眼在什麼處知？有底，眉毛眼上橫；未
X64n1260_p0302c24║諳者，紅黃裏亂走。阿呵呵，今日元來九月九。喝一喝。
X64n1260_p0303a01║永泰覺禪師，上堂：金風淅瀝，玉露凄清；菊解香苞，稻
X64n1260_p0303a02║懸嘉穟。時清道泰，野老謳歌；處處登高，人人歡樂。諸
X64n1260_p0303a03║禪德！祇如林間衲子，豈不知時？若也燕默忘形，昧他
X64n1260_p0303a04║光景，翠微深處，不逐四時；一炷旃檀，無恩不報。拍禪
X64n1260_p0303a05║床，下座。
X64n1260_p0303a06║月頂輪禪師重陽，上堂：重陽何物助僧家？籬菊枝枝
X64n1260_p0303a07║盡發花。不學故侯將伴飲，為君泛出趙州茶。只此一
X64n1260_p0303a08║盃醒大夢，盧仝七碗謾矜誇。良久，曰：便請。卓拄杖一
X64n1260_p0303a09║下。
X64n1260_p0303a10║寓庵潛禪師菊旦，上堂：今朝九月初九，天色半晴半
X64n1260_p0303a11║雨，衲僧鼻孔眼睛，切忌和泥合水。廼顧視大眾：惺惺
X64n1260_p0303a12║直是惺惺，伶俐不妨伶俐，等閒問著十人，五雙不知
X64n1260_p0303a13║落處。不見道：事因叮嚀起（一作大慧）。
X64n1260_p0303a14║羅漢南禪師示眾：𩖼𩖼籬根菊正黃，妙談西祖意琅
X64n1260_p0303a15║琅，不知誰解聞斯語，堪為宗門立紀綱。便見羅漢拂
X64n1260_p0303a16║子展大神通，化作文殊、普賢、觀音、勢至，穿過諸人髑
X64n1260_p0303a17║髏，必也盡知來處，可謂於出入息中供養恒沙諸佛；
X64n1260_p0303a18║若也不知，分付德山、臨濟。擊一擊。
X64n1260_p0303a19║愚庵及禪師九日上堂，舉大茅示眾云：欲識諸佛心，
X64n1260_p0303a20║但向眾生心行中識取；欲識常住不遷義，但向萬物
X64n1260_p0303a21║凋落處會取。師云：古人言不虗發，發必全真。眾生現
X64n1260_p0303a22║行，無明煩惱，業識茫茫，作麼說箇諸佛心？秋變冬凋，
X64n1260_p0303a23║春生夏長，萬物榮謝，無有停息，又如何說箇不遷義？
X64n1260_p0303a24║三玄三要事難分，得意忘言道易親。一句明明該萬
X64n1260_p0303b01║象，重陽九日菊花新。拍禪床云：汾陽和尚來也，切忌
X64n1260_p0303b02║錯下註脚。
X64n1260_p0303b03║重陽，上堂。舉：真淨和尚云：九日無白醪，飽餐黃栗糕；
X64n1260_p0303b04║十日有黃菊，催人打禾穀；五更鐘未鳴，隣鷄已數聲；
X64n1260_p0303b05║相逢不下馬，各自奔前程。師云：逸格風流，通身文采。
X64n1260_p0303b06║老雲庵美則美矣，若約衲僧分上，猶欠勦絕在。山僧
X64n1260_p0303b07║效顰，亦有一偈舉似大眾：非圖邁古超今，且要應時
X64n1260_p0303b08║應節。九日無白醪，萸茶滿椀澆；十日有黃菊，凉飈動
X64n1260_p0303b09║林麓；五更鐘未鳴，過鴈兩三聲；更欲求玄旨，迢迢十
X64n1260_p0303b10║萬程。
X64n1260_p0303b11║上堂，舉白雲示眾云：金蕊叢叢帶露新，采來烹茗賞
X64n1260_p0303b12║佳辰，浮杯何必須宜酒，但有清香自醉人。開福道：白
X64n1260_p0303b13║雲老人大似巧媳婦，做出無麵餺飥，惜乎知味者少。
X64n1260_p0303b14║開福效顰亦有一偈：重陽黃菊未成花，落帽無勞憶
X64n1260_p0303b15║孟嘉，但得青山長在眼，不妨流水去無涯。師云：白雲、
X64n1260_p0303b16║開福大似徐六擔板，各見一邊，徑山見處也要諸人
X64n1260_p0303b17║共知。時移節換是尋常，過了重陽又一陽，人事自生
X64n1260_p0303b18║今日意，黃花只作去年香。
X64n1260_p0303b19║笑隱訢禪師重陽，上堂：中峰用處沒疎親，道合寧論
X64n1260_p0303b20║主與賓？却笑汾陽彊分別，重陽九日菊花新。
X64n1260_p0303b21║鐵關樞禪師重九，上堂：九月九，醭生口。茱萸茶，菊花
X64n1260_p0303b22║酒，三世諸佛不知有。
X64n1260_p0303b23║無文璨禪師重九，上堂：天地一東籬，萬古一重九。黃
X64n1260_p0303b24║花三兩枝，東湖隨分有。逢人不拈出，只麼空雙手。醉
X64n1260_p0303c01║殺天下人，不是茱萸酒。
X64n1260_p0303c02║千巖長禪師，上堂：九月九，家家盡喫茱萸酒。堪笑山
X64n1260_p0303c03║居道者家，兩枚豆糉塞却口。太寒酸，無可有，八角磨
X64n1260_p0303c04║盤空裏走。却有些兒勝俗人，日日面南看北斗。
X64n1260_p0303c05║了庵欲禪師。重九，客至，上堂：兩兩不成雙，三三自成
X64n1260_p0303c06║九，本色住山人，何處尋窠臼？卓拄杖，云：離四句，絕百
X64n1260_p0303c07║非，驢前馬後，莫亂針錐。
X64n1260_p0303c08║九日，上堂。三四五六七八九，碧眼胡僧不知有，三更
X64n1260_p0303c09║收得夜明符，天曉起來成漏逗。籬下黃花爛熳開，龍
X64n1260_p0303c10║山落帽霑風埃，令人長憶龐居士，天上人間不可陪。
X64n1260_p0303c11║阿呵呵！會也麼？若也不會，山僧更道兩句去也：石頭
X64n1260_p0303c12║一箇住山斧，古往今來稱獨步，馬師胡亂三十年，誰
X64n1260_p0303c13║道少鹽還少醋？喝一喝。
X64n1260_p0303c14║上堂，舉白雲示眾云：金蘂叢叢帶露新，采來烹茗賞
X64n1260_p0303c15║佳辰，浮盃何必須宜酒，但有清香自醉人。師云：白雲
X64n1260_p0303c16║老人大似巧媳婦，做出無麵餺飥，惜乎知味者少。開
X64n1260_p0303c17║福效顰亦有一偈：重陽黃菊未成花，落帽無勞憶孟
X64n1260_p0303c18║嘉，但得青山常在眼，不妨流水去無涯。
X64n1260_p0303c19║九日，進退頭首，上堂。今朝九月九，萬物隨時候。滿泛
X64n1260_p0303c20║茱萸茶，何用菊花酒？畢竟醉兀兀，不似長醒醒。諸人
X64n1260_p0303c21║若也信得及，便見堂中上座決有長處；知得堂中上
X64n1260_p0303c22║座決有長處，便知釋迦老子橫說竪說、直說曲說，四
X64n1260_p0303c23║十九年重重敗闕；知得四十九年重重敗闕，便知興
X64n1260_p0303c24║化堂前饡飯吹香，克賓維那全鋒敵勝；知得克賓維
X64n1260_p0304a01║那全鋒敵勝，便知古雪竇抑揚有準，韓大伯笑裏藏
X64n1260_p0304a02║刀；知得抑揚有準、笑裏藏刀，便知國師三喚、侍者三
X64n1260_p0304a03║應，將謂我孤負汝，却是汝孤負我。雖然，且道節文在
X64n1260_p0304a04║什麼處？擊拂子，云：閃電爍開千聖眼，好山多在太湖
X64n1260_p0304a05║中。
X64n1260_p0304a06║重陽永福子有和尚歸，上堂。開甘露門，據甘露室，令
X64n1260_p0304a07║諸眾生食甘露味，永福和尚即其人也。茲者，龍歸舊
X64n1260_p0304a08║窟，鳳返丹山，草木叢林頓增光彩，本覺法弟何幸如
X64n1260_p0304a09║之？所謂：物宜求新，人宜求舊。無端陳蒲鞋，手握赤梢
X64n1260_p0304a10║鯉，倒跨三脚驢，跳出雲峰破桶篐中，揚聲大叫云：欲
X64n1260_p0304a11║上座！你只見錐頭利，不見鑿頭方。豈不聞佛法大事，
X64n1260_p0304a12║靜退小節？山僧被渠一問，直得無言可對、無理可伸，
X64n1260_p0304a13║只記得汾陽和尚道：三玄三要事難分，得意忘言道
X64n1260_p0304a14║易親。一句明明該萬象，重陽九日菊花新。喝一喝，下
X64n1260_p0304a15║座。
X64n1260_p0304a16║湛然澄禪師，上堂：三玄三要事難分，得意忘言道易
X64n1260_p0304a17║親。一句明明該萬象，重陽九日菊花新。此汾陽老人
X64n1260_p0304a18║與臨濟大師共箇鼻孔，毫毛竅穴一些子也不異。無
X64n1260_p0304a19║端後來有箇老宿，將三玄三要逐句解說，曰：體中玄，
X64n1260_p0304a20║句中玄，玄中玄。雖則眉目活肖，以東墖看來，直是埋
X64n1260_p0304a21║沒祖宗，賺誤後賢。何也？不見百丈云：六句內會取，三
X64n1260_p0304a22║句外用得。若一句作一句說，長老自墮地獄，不干學
X64n1260_p0304a23║人事；若三句作一句說，學人自墮地獄，不干長老事。
X64n1260_p0304a24║驀拈拄杖，云：喚作拄杖，是人天有句；不喚作拄杖，是
X64n1260_p0304b01║聲聞無句；亦有亦無、非有非無，是菩薩中道句。若乃
X64n1260_p0304b02║如是逐句指點，則拄杖子入地獄如箭射然。拄杖子
X64n1260_p0304b03║還向你諸人曾道箇什麼來？以其無恁麼事，所以能
X64n1260_p0304b04║穿過你諸人髑髏、透入你諸人眼睛。你諸人也須各
X64n1260_p0304b05║各善知回互始得。復竪起拄杖，云：看！看！今日是重陽
X64n1260_p0304b06║節。澄長老無可說，大家邀往煙雨樓，把手登高望秋
X64n1260_p0304b07║色，遂以手作急招勢，云：來！來！欲窮千里目，更上一層
X64n1260_p0304b08║樓。
X64n1260_p0304b09║牧雲門禪師重九上堂：九月重陽節，風俗愛登高，登
X64n1260_p0304b10║高必須山，登山須到頂。而今時節，祖庭秋晚，叢林凋
X64n1260_p0304b11║零，求箇到頂底絕少。你須知得上山路也得；若知得
X64n1260_p0304b12║上山路，不向中路止息，要到頂也不難；設或連上山
X64n1260_p0304b13║路也不解，儘你將常熟山繞百匝千匝、千年萬年，每
X64n1260_p0304b14║日只見撞牆撞壁，又烏知宇宙之寬、天地之大？而今
X64n1260_p0304b15║一眾幸同住山中，上山路最近。遂拈拄杖指云：若解
X64n1260_p0304b16║驀直去，便可傲睨天外，同賞重陽；其或未然，遙知兄
X64n1260_p0304b17║弟登高處，徧插茱萸少一人。
X64n1260_p0304b18║石雨方禪師上堂：操一葉之扁舟是第一義，泛鑑湖
X64n1260_p0304b19║之曉月是第一義，拈妙香而氤氳是第一義，散天花
X64n1260_p0304b20║以怡悅是第一義。法筵龍象眾在什麼處去也？移彤
X64n1260_p0304b21║山向天華，天華不大；移天華向彤山，彤山不小。沒絃
X64n1260_p0304b22║琴，彈得者，頭頭合拍；籬邊菊，賞得底，處處成歡。雖然，
X64n1260_p0304b23║若是陶淵明，何須賦歸去？
X64n1260_p0304b24║開爐提綱（十月）
X64n1260_p0304c01║真淨文禪師開爐，上堂：凡夫色礙，二乘空礙，菩薩色
X64n1260_p0304c02║空無礙。目前萬象森羅，理事融通自在。僧堂又添煖
X64n1260_p0304c03║火，十方高人共會。不必更分彼此，同是一真法界。喝
X64n1260_p0304c04║一喝，下座。
X64n1260_p0304c05║保寧勇禪師開爐，上堂：今朝十月一，爐簇無煙火。削
X64n1260_p0304c06║髮披緇流，競向爐邊坐。霜清天乍寒，水冷氷未鎻。不
X64n1260_p0304c07║知天上與人間，更有阿誰過似我？拍手大笑，下座。
X64n1260_p0304c08║法昌遇禪師開爐日，以一力撾皷陞座，曰：法昌今日
X64n1260_p0304c09║開爐，行脚僧無一箇，唯有十八高人，緘口圍爐打坐，
X64n1260_p0304c10║不是規矩嚴難，免見諸人話墮。直饒口似秤鎚，未免
X64n1260_p0304c11║燈籠勘破，不知道絕功勳，枉用修因證果。喝一喝：但
X64n1260_p0304c12║能一念回心，即脫二乘羈鎻。
X64n1260_p0304c13║偃溪聞禪師開爐上堂，舉：趙州和尚示眾云：老僧三
X64n1260_p0304c14║十年前在南方火爐頭有箇無賓主話，直至如今無
X64n1260_p0304c15║人舉著。師云：森羅萬象，明闇色空，日夜舉揚，趙州古
X64n1260_p0304c16║佛不是不知，只為貪程太速。
X64n1260_p0304c17║長翁淨禪師開爐，上堂，召眾打圓相，云：箇是天童火
X64n1260_p0304c18║爐，近前則燒殺，退後則凍殺。忽有箇漢出來道：合作
X64n1260_p0304c19║麼生？㘞！火爐動也。
X64n1260_p0304c20║超化藻禪師開爐，上堂：雪滿寒窻，燒盡丹霞木佛；氷
X64n1260_p0304c21║交野渡，凍殺陝府鐵牛。直得寒灰發𦦨，片雪不留，任
X64n1260_p0304c22║運縱橫，現成受用。諸禪德要會麼？衲帔蒙頭坐，冷煖
X64n1260_p0304c23║了無知。
X64n1260_p0304c24║圓悟勤禪師開爐，上堂：三世諸佛向火焰裏轉大法
X64n1260_p0305a01║輪，熱發作什麼？火焰為三世諸佛說法，三世諸佛立
X64n1260_p0305a02║地聽，也須照顧眉毛。若是聊聞徹骨徹髓，信得及、見
X64n1260_p0305a03║得徹，直下與三世諸佛同生同死，與火焰同起同滅，
X64n1260_p0305a04║當處解脫，得大安隱，衲被蒙頭，便是箇清凉世界。苟
X64n1260_p0305a05║或未然，只知事逐眼前過，不覺老從頭上來。
X64n1260_p0305a06║開爐，上堂。乾茆近火，理合先燋；滴水氷生，事不相涉。
X64n1260_p0305a07║倘或透生死、明寒暑、融動靜、一去來，直得意遣情忘、
X64n1260_p0305a08║如癡似兀，然後乃可饑則喫飯、健則經行、熱則乘凉、
X64n1260_p0305a09║寒則向火。雖然如是，趙州道：我在南方二十年，有箇
X64n1260_p0305a10║無賓主句，直至如今無人舉得。且無賓主話，火爐頭
X64n1260_p0305a11║如何舉得？還委悉麼？衲被蒙頭萬事休，此時山僧都
X64n1260_p0305a12║不會。
X64n1260_p0305a13║瞎堂遠禪師開爐上堂：天無門，地無壁，葫蘆棚上種
X64n1260_p0305a14║冬瓜，兩手扶犂水過膝。跳金圈，吞栗棘，氈拍板對無
X64n1260_p0305a15║孔笛。屈！屈！獨脚山魈解雙趯。去年冬裏無炭燒，今年
X64n1260_p0305a16║定是無火炙。饑時饑到眼睛黃，窮時窮到赤骨立。屈！
X64n1260_p0305a17║屈！且道屈箇甚麼？尀耐監寺．副寺．維那．典座．直歲等
X64n1260_p0305a18║却與泥水匠商量，放出兩頭鴟𩾲，咬殺佛殿脊。
X64n1260_p0305a19║或庵體禪師開爐，上堂。暑往寒來十月朝，開爐著火
X64n1260_p0305a20║擁雲袍，斷將不涉廉纖句，勘破當年噇酒糟。會麼？風
X64n1260_p0305a21║頭稍硬，暖室商量，漢語難明，胡言易辨。妙峰孤頂，犬
X64n1260_p0305a22║競髑髏；善法堂前，鬼爭漆桶。說甚面壁九年，耳聾三
X64n1260_p0305a23║日？胡餅是饅頭，烏龜成白鼈，東西十萬，南北八千，元
X64n1260_p0305a24║來只在鼻頭尖，摸著通身汗如雨。
X64n1260_p0305b01║開爐上堂，舉五祖演和尚示眾云：難難幾多般，易易
X64n1260_p0305b02║沒巴鼻，好好催人老，默默從此得。過得者四重關了，
X64n1260_p0305b03║泗洲人見大聖。焦山老漢也有此說：難難放過軟頑，
X64n1260_p0305b04║易易多添瞌睡，好好和衣便倒，默默有筋有骨。過得
X64n1260_p0305b05║四重關了，屋裏販楊州。其或猶豫未決，更聽一頌：夤
X64n1260_p0305b06║緣過夏又經冬，難易當知好惡同，肚裏饑瘡無括擾，
X64n1260_p0305b07║爐中生炭滿空紅。挑灰弄土非相許，濶論高談豈相
X64n1260_p0305b08║容？疊足跏趺描不就，眼空煙景振宗風。
X64n1260_p0305b09║應庵華禪師開爐，上堂：三世諸佛吞却火焰，火焰燒
X64n1260_p0305b10║殺三世諸佛。一盲引眾盲，相牽入火坑。棒打不碎底，
X64n1260_p0305b11║填溝塞壑；刀斫不入底，臥雪眠霜。作世諦商量也得，
X64n1260_p0305b12║作佛法流布也得。渾圇吞却，三十年後有人索飯錢
X64n1260_p0305b13║在，直饒爛嚼白湯嚥下，未免粘牙帶齒。且道蔣山為
X64n1260_p0305b14║人在什麼處？爛研巴豆三千顆，瀉盡諸方五味禪。
X64n1260_p0305b15║雪巖欽禪師，開爐，上堂：死柴頭上有無煙火，水晶宮
X64n1260_p0305b16║裏烈焰燒空，舜若多神，眉鬚自墮。拈拄杖，云：拄杖子
X64n1260_p0305b17║聞與麼道，是信耶？是不信耶？卓拄杖，云：雙破。
X64n1260_p0305b18║開爐，上堂：不冷不熱爐鞴，半真半假金鍮。鑄作瓶盤
X64n1260_p0305b19║釵釧，却成品字柴頭。且道與趙州無賓主話相去多
X64n1260_p0305b20║少？疑則別。參！
X64n1260_p0305b21║開爐，上堂。火冷灰寒炭又無，大家兀坐嘴盧都，冷灰
X64n1260_p0305b22║堆裏忽豆𪹼，大地通紅火一爐。世界與麼濶，火爐與
X64n1260_p0305b23║麼濶則不問，且道香匙火筯大小長短相去多少？不
X64n1260_p0305b24║得動著。
X64n1260_p0305c01║
X64n1260_p0305c02║列祖提綱錄卷第四十一