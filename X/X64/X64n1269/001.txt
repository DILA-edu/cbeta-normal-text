X64n1269_p0773b01║
X64n1269_p0773b02║
X64n1269_p0773b03║
X64n1269_p0773b04║
X64n1269_p0773b05║No. 1269
X64n1269_p0773b06║住鼎州梁山廓庵和尚十牛圖頌（并）序
X64n1269_p0773b07║
X64n1269_p0773b08║夫諸佛真源。眾生本有。因迷也沈淪三界。因悟也頓
X64n1269_p0773b09║出四生。所以有諸佛而可成。有眾生而可作。是故先
X64n1269_p0773b10║賢悲憫。廣設多途。理出偏圓。教興頓漸。從麤及細。自
X64n1269_p0773b11║淺至深。末後目瞬青蓮。引得頭陀微笑。正法眼藏自
X64n1269_p0773b12║此流通天上人間。此方他界。得其理也。超宗越格。如
X64n1269_p0773b13║鳥道而無蹤跡。得其事也。滯句迷言。若靈龜而曳尾。
X64n1269_p0773b14║間有清居禪師。觀眾生之根器。應病施方。作牧牛以
X64n1269_p0773b15║為圖。隨機設教。初從漸白。顯力量之未充。次至純真。
X64n1269_p0773b16║表根機之漸照。乃至人牛不見故。標心法雙亡。其理
X64n1269_p0773b17║也。已盡根源。其法也。尚存莎笠。遂使淺根疑悞。中下
X64n1269_p0773b18║紛紜。或疑之落空亡也。或喚作墮常見。今觀則公禪
X64n1269_p0773b19║師。擬前賢之模範。出自己之胷襟。十頌佳篇。交光相
X64n1269_p0773b20║映。初從失處。終至還源。善應群機。如救飢渴。慈遠是
X64n1269_p0773b21║以探尋妙義。採拾玄微。如水母以尋飡。依海蝦而為
X64n1269_p0773b22║目。初自尋牛。終至入鄽。強起波瀾。橫生頭角。尚無心
X64n1269_p0773b23║而可覓。何有牛而可尋。泊至入𫑮。是何魔魅。況是祖
X64n1269_p0773b24║禰不了。殃及兒孫。不揆荒唐。試為提唱。
X64n1269_p0773c01║尋牛序一
X64n1269_p0773c02║從來不失。何用追尋。由背覺以成疎。在向塵而遂失。
X64n1269_p0773c03║家山漸遠。岐路俄差。得失熾然。是非鋒起。頌曰。
X64n1269_p0773c04║忙忙撥草去追尋水闊山遙路更深
X64n1269_p0773c05║力盡神疲無處覔但聞楓樹晚蟬吟
X64n1269_p0773c06║和石皷夷和尚。
X64n1269_p0773c07║只管區區后外尋不知脚底已泥深
X64n1269_p0773c08║幾迴芳草斜陽裏一曲新豐空自吟
X64n1269_p0773c09║又壞衲璉和尚。
X64n1269_p0773c10║本無蹤跡是誰尋誤入烟蘿深處深
X64n1269_p0773c11║手把鼻頭同歸客水邊林下自沈吟
X64n1269_p0773c12║見跡序二
X64n1269_p0773c13║依經解義。閱教知蹤。明眾器為一金。體萬物為自己。
X64n1269_p0773c14║正邪不辯。真偽奚分。未入斯門。權為見跡。頌曰。
X64n1269_p0773c15║水邊林下跡偏多芳草離披見也麼
X64n1269_p0773c16║縱是深山更深處遼天鼻孔怎藏他
X64n1269_p0773c17║和。
X64n1269_p0773c18║枯木巖前差路多草窠裏輥覺非麼
X64n1269_p0773c19║脚跟若也隨他去未免當頭蹉過他
X64n1269_p0773c20║又。
X64n1269_p0773c21║見牛人少覔牛多山北山南見也麼
X64n1269_p0773c22║明暗一條來去路箇中認取別無他
X64n1269_p0773c23║見牛序三
X64n1269_p0773c24║從聲得入。見處逢原。六根門著著無差。動用中頭頭。
X64n1269_p0774a01║顯露。水中鹽味。色裏膠青。眨上眉毛。非是他物。頌
X64n1269_p0774a02║曰。
X64n1269_p0774a03║黃鸝枝上一聲聲日暖風和岸柳青
X64n1269_p0774a04║只此更無回避處森森頭角𦘕難成
X64n1269_p0774a05║和。
X64n1269_p0774a06║識得形容認得聲戴崧從此妙丹青
X64n1269_p0774a07║徹頭徹尾渾相似子細看來未十成
X64n1269_p0774a08║又。
X64n1269_p0774a09║驀地相逢見面呈此牛非白亦非青
X64n1269_p0774a10║點頭自許微微笑一段風光𦘕不成
X64n1269_p0774a11║得牛序四
X64n1269_p0774a12║久埋郊外。今日逢渠。由境勝以難追。戀芳叢而不已。
X64n1269_p0774a13║頑心尚勇。野性猶存。欲得純和。必加鞭楚。頌曰。
X64n1269_p0774a14║竭盡神通獲得渠心強力壯卒難除
X64n1269_p0774a15║有時纔到高原上又入烟雲深處居
X64n1269_p0774a16║和。
X64n1269_p0774a17║牢把繩頭莫放渠幾多毛病未曾除
X64n1269_p0774a18║徐徐驀鼻牽將去且要迴頭識舊居
X64n1269_p0774a19║又。
X64n1269_p0774a20║芳草連天捉得渠鼻頭繩索未全除
X64n1269_p0774a21║分明照見歸家路綠水青山暫寄居
X64n1269_p0774a22║牧牛序五
X64n1269_p0774a23║前思纔起。後念相隨。由覺故以成真。在迷故而為妄。
X64n1269_p0774a24║不唯由境有。惟自心生。鼻索牢牽。不容擬議。頌曰。
X64n1269_p0774b01║鞭索時時不離身恐伊縱步入埃塵
X64n1269_p0774b02║相將牧得純和也羈鎻無抑自逐人
X64n1269_p0774b03║和。
X64n1269_p0774b04║共分山林寄此身有時亦踏馬蹄塵
X64n1269_p0774b05║不曾犯者人苗稼來往空勞背上人
X64n1269_p0774b06║又。
X64n1269_p0774b07║牧來純熟自通身雖在塵中不染塵
X64n1269_p0774b08║弄來却得蹉跎力林下相進笑殺人
X64n1269_p0774b09║騎牛歸家序六
X64n1269_p0774b10║干戈已罷。得失還無。唱樵子之村歌。吹兒童之野曲。
X64n1269_p0774b11║橫身牛上。目視雲霄。呼喚不回。撈籠不住。頌曰。
X64n1269_p0774b12║騎牛迤邐欲還家羗笛聲聲送晚霞
X64n1269_p0774b13║一拍一歌無限意知音何必鼓唇牙
X64n1269_p0774b14║和。
X64n1269_p0774b15║指點前坡即是家旋吹桐角出烟霞
X64n1269_p0774b16║忽然變作還鄉曲未必知音肯伯牙
X64n1269_p0774b17║又。
X64n1269_p0774b18║倒騎得得自歸家篛笠簑衣帶晚霞
X64n1269_p0774b19║步步清風行處穩不將寸草挂唇牙
X64n1269_p0774b20║忘牛存人序七
X64n1269_p0774b21║法無二法。牛目為宗。喻蹄兔之異名。顯筌魚之差別。
X64n1269_p0774b22║如金出鑛。似月離雲。一道寒光。威音劫外。頌曰。
X64n1269_p0774b23║騎牛已得到家山牛也空兮人也閑
X64n1269_p0774b24║紅日三竿猶作夢鞭繩空頓草堂間
X64n1269_p0774c01║和。
X64n1269_p0774c02║欄內無牛趂出山烟簑雨笠亦空閑
X64n1269_p0774c03║行歌行樂無拘繫贏得一身天地間
X64n1269_p0774c04║又。
X64n1269_p0774c05║歸來何處不家山物我相忘鎮日閑
X64n1269_p0774c06║須信通玄峰頂上箇中渾不類人間
X64n1269_p0774c07║人牛俱忘序八
X64n1269_p0774c08║凡情脫落。聖意皆空。有佛處不用遨遊。無佛處急須。
X64n1269_p0774c09║走過。兩頭不著。千眼難窺。百鳥含花。一場懡㦬。頌
X64n1269_p0774c10║曰。
X64n1269_p0774c11║鞭索人牛盡屬空碧天寥廓信難通
X64n1269_p0774c12║紅爐焰上爭容雪到此方能合祖宗
X64n1269_p0774c13║和。
X64n1269_p0774c14║慚愧眾生界已空箇中消息若為通
X64n1269_p0774c15║後無來若前無去未審憑誰繼此宗
X64n1269_p0774c16║又。
X64n1269_p0774c17║一鎚擊碎太虗空凡情無蹤路不通
X64n1269_p0774c18║明月堂前風颯颯百川無水不朝宗
X64n1269_p0774c19║返本還源序九
X64n1269_p0774c20║本來清淨。不受一塵。觀有相之榮枯。處無為之凝寂。
X64n1269_p0774c21║不同幻化。豈假修治。水綠山青。坐觀成敗。頌曰。
X64n1269_p0774c22║返本還源已費功爭如直下若盲聾
X64n1269_p0774c23║庵中不見庵前物水自茫茫花自紅
X64n1269_p0774c24║和。
X64n1269_p0775a01║靈機不隨有無功見色聞聲豈用聾
X64n1269_p0775a02║昨夜金烏飛入海曉天依舊一輪紅
X64n1269_p0775a03║又。
X64n1269_p0775a04║用盡機關費盡功惺惺底事不如聾
X64n1269_p0775a05║草鞋根斷來時路百鳥不啼花亂紅
X64n1269_p0775a06║入鄽垂手序十
X64n1269_p0775a07║柴門獨掩。千聖不知。埋自己之風光。負前賢之途轍。
X64n1269_p0775a08║提瓢入市。䇿杖還家。酒肆魚行。化令成佛。頌曰。
X64n1269_p0775a09║露胷跣足入𫑮來抹土塗灰笑滿腮
X64n1269_p0775a10║不用神仙真祕訣直教枯木放花開
X64n1269_p0775a11║和。
X64n1269_p0775a12║者漢親從異類來分明馬面與驢腮
X64n1269_p0775a13║一揮鐵棒如風疾萬戶千門盡擊開
X64n1269_p0775a14║又。
X64n1269_p0775a15║袖裏金鎚劈面來胡言漢語笑盈腮
X64n1269_p0775a16║相逢若解不相識樓閣門庭八字開
X64n1269_p0775a17║
X64n1269_p0775a18║十牛圖頌（終）