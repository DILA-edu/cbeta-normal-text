X65n1277_p0022b12║
X65n1277_p0022b13║
X65n1277_p0022b14║
X65n1277_p0022b15║高峰龍泉院因師集賢語錄卷之六
X65n1277_p0022b16║
X65n1277_p0022b17║薦亡偈讚門
X65n1277_p0022b18║薦亡通用
X65n1277_p0022b19║人生薤露固難延去若孤舟逐逝川
X65n1277_p0022b20║百歲光陰今已矣九泉冥路太茫然
X65n1277_p0022b21║筵堆玉饌天厨供香爇金爐海岸煙
X65n1277_p0022b22║好聽良因功德力迢迢直造率陀天
X65n1277_p0022b23║又
X65n1277_p0022b24║積功累德性溫溫庭玉森然列子孫
X65n1277_p0022c01║未滿百年身色夢已歸一路涅槃門
X65n1277_p0022c02║燈燃七級資冥福經演三題悼去魂
X65n1277_p0022c03║彈指直趍無垢界超凡入聖契真源
X65n1277_p0022c04║又
X65n1277_p0022c05║青天明月尚虧圓人世那能有十全
X65n1277_p0022c06║本謂百年膺五福何期一旦返重泉
X65n1277_p0022c07║滿堂兒女肝腸斷合族親姻涕淚漣
X65n1277_p0022c08║仰冀尊魂承佛力白毫光裏禮金仙
X65n1277_p0022c09║婦人
X65n1277_p0022c10║夫人淑德絕纖瑕歸配于門積善家
X65n1277_p0022c11║列砌芝蘭森後裔滿堂金玉足生涯
X65n1277_p0022c12║本期壽等龜齡永豈謂魂隨蝶夢賖
X65n1277_p0022c13║拜佛燃灯資托化從今世世會龍華
X65n1277_p0022c14║老人
X65n1277_p0022c15║康寧富壽獨兼全堪作人間不老仙
X65n1277_p0022c16║子舍騰芳咸起敬孫枝競秀總推賢
X65n1277_p0022c17║已看一鴞摩雲表未覩双龍化眼前
X65n1277_p0022c18║憑仗佛慈伸薦㧞英魂騰踏率陀天
X65n1277_p0022c19║薦公
X65n1277_p0022c20║興家[并*反]業事堪悲西沒東升似落暉
X65n1277_p0022c21║逝魄雲程今有路孝孫雨淚痛沾衣
X65n1277_p0022c22║雖言高壽元無憾爭奈卑懷遽失依
X65n1277_p0022c23║我佛慈悲求引接好隨隻履共西歸
X65n1277_p0022c24║薦婆
X65n1277_p0023a01║夫人懿德配于門勤儉宜家眾所尊
X65n1277_p0023a02║舉目雖云無一子承顏幸喜有諸孫
X65n1277_p0023a03║本期壽等靈椿固豈意身隨逝水奔
X65n1277_p0023a04║今夜孝孫崇妙果願隨我佛步天閽
X65n1277_p0023a05║父母
X65n1277_p0023a06║藥師灌頂妙難論仰仗慈悲薦二魂
X65n1277_p0023a07║法雨洒除冤業障惠燈照破生死門
X65n1277_p0023a08║當年已荷劬勞德是夜難酬怙恃恩
X65n1277_p0023a09║伏願双親乘妙善蓮臺上品禮慈尊
X65n1277_p0023a10║薦父
X65n1277_p0023a11║先君一夢熟黃粱霧慘雲愁去路茫
X65n1277_p0023a12║對景已枯双淚眼臨風空結九回腸
X65n1277_p0023a13║文章千古留清世魂魄今宵返故鄉
X65n1277_p0023a14║陟岵興嗟崇妙果願隨我佛往西方
X65n1277_p0023a15║又
X65n1277_p0023a16║愁雲黯黯淚盈腮追憶先君幾七來
X65n1277_p0023a17║陟岵興嗟人不見蓼義託詠事堪哀
X65n1277_p0023a18║清華堂上知何往縞素帷中喚不回
X65n1277_p0023a19║唯仗今宵功德力慈悲接引步蓮臺
X65n1277_p0023a20║薦母
X65n1277_p0023a21║斷機昔日卜芳鄰一別音容不可尋
X65n1277_p0023a22║忍見稻粱収畎畝愁聞楓葉落平林
X65n1277_p0023a23║望雲幾度思親面泣笋無因表孝心
X65n1277_p0023a24║特設伊蒲伸薦果大千佛國震雷音
X65n1277_p0023b01║又
X65n1277_p0023b02║三年泣血淚霑紅鞠育還如一夢中
X65n1277_p0023b03║輟社當年懷舊恨感鄰今日有遺風
X65n1277_p0023b04║本期椿筭綿綿遠豈謂萱堂寂寂空
X65n1277_p0023b05║願假目連行孝力慈親從此往天宮
X65n1277_p0023b06║母小祥
X65n1277_p0023b07║積功累行播三從順色承顏孝道終
X65n1277_p0023b08║萱草一從凋晚景桃花重見笑春風
X65n1277_p0023b09║白雲望斷關山隔青鳥歸無信息通
X65n1277_p0023b10║拜佛修因酬罔極騰身高躡九蓮宮
X65n1277_p0023b11║母大祥
X65n1277_p0023b12║先親一夢返蓬萊逝魄滔滔去不回
X65n1277_p0023b13║先逐白雲歸洞府却隨青鳥過瑤臺
X65n1277_p0023b14║一從諼草凋零別三見梅英漏泄開
X65n1277_p0023b15║哀子崇因伸孝道早隨彌勒下生來
X65n1277_p0023b16║薦夫
X65n1277_p0023b17║千行血淚欲崩城不見當年結髮人
X65n1277_p0023b18║座上難聞新笑語筆端空寫舊精神
X65n1277_p0023b19║鸞飛鏡裏嗟孤影鳳立釵頭恨隻身
X65n1277_p0023b20║拜佛薰修功莫大回頭業鏡絕纖塵
X65n1277_p0023b21║又
X65n1277_p0023b22║本期偕老百年中豈謂夫天遽壽終
X65n1277_p0023b23║昔日齊眉人不在今朝結髮事成空
X65n1277_p0023b24║欲超苦海深沉趣須藉慈舟度脫功
X65n1277_p0023c01║望石興悲何以報惠燈七級燦蓮紅
X65n1277_p0023c02║薦妻
X65n1277_p0023c03║夫妻本望百年双豈意恩情不久長
X65n1277_p0023c04║綉閣蕭條人不見粧臺冷落鏡無光
X65n1277_p0023c05║斷絃情慘終難續結髮恩深寔可傷
X65n1277_p0023c06║好聽良因歸內院六銖衣帶拂天香
X65n1277_p0023c07║又
X65n1277_p0023c08║雲歸仙島景荒凉絃斷令人亦斷腸
X65n1277_p0023c09║舊事鼓盆人謾笑新愁結髮事堪傷
X65n1277_p0023c10║清晨露冷鸞臺鏡午夜風銷鳳閣香
X65n1277_p0023c11║願借佛乘方便力扶持懿魄上天堂
X65n1277_p0023c12║妻產死
X65n1277_p0023c13║平生淑德正傳芳一旦俄聞殞𦘕堂
X65n1277_p0023c14║花為果殘真可恨蚌因珠碎實堪傷
X65n1277_p0023c15║月沉香閤人何在霧慘冥關路更長
X65n1277_p0023c16║魂魄想歸巫峽去早回兜率禮醫王
X65n1277_p0023c17║薦兄
X65n1277_p0023c18║連枝同氣荷恩光一旦俄驚手足傷
X65n1277_p0023c19║原上鶺鴒難濟急雲間鴻鴈不成行
X65n1277_p0023c20║竹林遊處空愁淚棠棣陰中欲斷膓
X65n1277_p0023c21║唯願亡兄乘佛力蓮臺九品往西方
X65n1277_p0023c22║兄新及第死
X65n1277_p0023c23║棘𨵉高折桂枝芳黃甲榮登譽遠揚
X65n1277_p0023c24║莅政未甞三鼎祿辭親俄返九泉鄉
X65n1277_p0024a01║鶺鴒原上悲無侶鴻鴈雲中痛斷行
X65n1277_p0024a02║良夜設齋酬厚德台魂願入普光堂
X65n1277_p0024a03║薦弟
X65n1277_p0024a04║來時拖後去爭先去與來時反倒顛
X65n1277_p0024a05║鴻鴈失群悲夜月鶺鴒無伴泣朝煙
X65n1277_p0024a06║欲資逝魄超升去須仗慈悲秘密宣
X65n1277_p0024a07║好奉彌陀歸極樂早生上品步紅蓮
X65n1277_p0024a08║弟曾領舉
X65n1277_p0024a09║文場得雋冠羣英況是才華發妙齡
X65n1277_p0024a10║棠棣本期齊秀韡庭荊誰料半凋零
X65n1277_p0024a11║失羣嘹喨同鴻鴈分翼飛鳴類鶺鴒
X65n1277_p0024a12║手足舊恩何以報特崇佛果薦英靈
X65n1277_p0024a13║薦男
X65n1277_p0024a14║尋常咳唾總成珠秀挺英姿𦘕不如
X65n1277_p0024a15║白玉樓成催去速黃粱夢斷頓成虗
X65n1277_p0024a16║双親徒洒盈眸淚萬卷空留滿按書
X65n1277_p0024a17║便好直歸兜率去不須回首戀蓬壺
X65n1277_p0024a18║又
X65n1277_p0024a19║鳳雛怱旦返丹霄杳杳雲愁去路遙
X65n1277_p0024a20║堂上明珠知暗失堦前玉樹覺香銷
X65n1277_p0024a21║箕裘事業誰承續忠孝門庭景寂寥
X65n1277_p0024a22║好藉現前諸佛果輪迴三界望高超
X65n1277_p0024a23║薦子（琴碁書𦘕）
X65n1277_p0024a24║君家傑出寧馨兒年少蜚聲四海馳
X65n1277_p0024b01║一局爛柯誰敢敵千鈞徤筆眾咸推
X65n1277_p0024b02║丹青入妙欺摩詰山水知音遇子期
X65n1277_p0024b03║可惜哲人萎太速臨風無不淚双垂
X65n1277_p0024b04║子幼亡
X65n1277_p0024b05║妙齡耿耿氣如虹豈謂天年遽爾終
X65n1277_p0024b06║流水生涯駒過隙浮雲世事電飛空
X65n1277_p0024b07║生來既稟香囊戒死去宜歸寶月宮
X65n1277_p0024b08║若悟法身無罣碍好乘雲馭步圓通
X65n1277_p0024b09║又
X65n1277_p0024b10║膝前不見寧馨兒頓遣双親雨淚垂
X65n1277_p0024b11║蘭葉辭柯今已矣鳳雛離穴復何之
X65n1277_p0024b12║深嗟誰續箕裘業不覺虗增眷屬悲
X65n1277_p0024b13║惟仗佛乘資薦力珠還合浦耀軒墀
X65n1277_p0024b14║薦女
X65n1277_p0024b15║芝蘭德行玉精神窈窕冰姿逈絕倫
X65n1277_p0024b16║機織巧同天上女剪裁工勝世間人
X65n1277_p0024b17║鏡臺空鎻秋蟾彩斗帳閑生野馬塵
X65n1277_p0024b18║惆悵花顏留不住願乘佛力悟良因
X65n1277_p0024b19║又
X65n1277_p0024b20║芝蘭香殞不成叢撫育前恩總一空
X65n1277_p0024b21║玉女見歸蓬島界月娥今返廣寒宮
X65n1277_p0024b22║眉間柳𣗔三春綠臉上蓮凋九夏紅
X65n1277_p0024b23║佛力指歸何處去香雲捧足九霄中
X65n1277_p0024b24║又
X65n1277_p0024c01║双親滿眼淚汪汪為失深閨窈窕娘
X65n1277_p0024c02║鳳去秦樓添舊恨花殘閬苑起新傷
X65n1277_p0024c03║已馳香斾歸仙島徒想嬌顏返慶堂
X65n1277_p0024c04║但願懿魂乘妙果參隨佛母證真常
X65n1277_p0024c05║又
X65n1277_p0024c06║天然淑質逈殊常一旦俄聞殞𦘕堂
X65n1277_p0024c07║天上鵲橋無復渡人間花燭未同房
X65n1277_p0024c08║雲迷巫峽歸魂杳月冷泉關去路茫
X65n1277_p0024c09║願與觀音為伴侶補陀山上任翱翔
X65n1277_p0024c10║姉妹
X65n1277_p0024c11║同枝天屬幾經時俄返泉關失所依
X65n1277_p0024c12║憶昔萱堂同受教豈期鴈序各分飛
X65n1277_p0024c13║悲風永日推香閤淚雨殘宵滴翠幃
X65n1277_p0024c14║先（姉妹）懿靈何託化月娥仙子引同歸
X65n1277_p0024c15║丈人
X65n1277_p0024c16║婦翁一枕夢南槐對景追思哭更哀
X65n1277_p0024c17║轉眼俄驚梁木壞傷心惟嘆泰山頺
X65n1277_p0024c18║痛嗟淚雨流無極悲慘愁眉鎻不開
X65n1277_p0024c19║半子恩深何以報英魂願得見如來
X65n1277_p0024c20║又
X65n1277_p0024c21║冰清姿皃儼堪追娥返泉臺不復迴
X65n1277_p0024c22║方喜東床聊以中豈期泰岳遽然摧
X65n1277_p0024c23║外家遺恨雲埋迹半子傷恩淚拂腮
X65n1277_p0024c24║今夜好乘追薦力便隨彌勒下生來
X65n1277_p0025a01║丈母
X65n1277_p0025a02║外姑一旦殞高堂霧慘風悲動白楊
X65n1277_p0025a03║無奈真魂歸北府空留遺愛在東床
X65n1277_p0025a04║傷心謾有千行淚報德須憑一瓣香
X65n1277_p0025a05║更聽三題真般若好乘妙果往西方
X65n1277_p0025a06║又
X65n1277_p0025a07║生來死去本無憑杳隔冥關幾萬程
X65n1277_p0025a08║不謂外親今去世痛教半子倍傷情
X65n1277_p0025a09║北堂忍見愁雲黯東坦空聞淚雨盈
X65n1277_p0025a10║願假陰功資薦枝早隨王母上蓬瀛
X65n1277_p0025a11║薦女壻
X65n1277_p0025a12║輪迴生死最堪悲凶耗纔聞淚染衣
X65n1277_p0025a13║昔日乘龍人不見今朝坦腹迹何歸
X65n1277_p0025a14║不聞半子重來面忍見東床寂掩扉
X65n1277_p0025a15║菩薩引生兜率界好瞻金相皃巍巍
X65n1277_p0025a16║遶棺
X65n1277_p0025a17║人生有似夢魂中四大全拋總是空
X65n1277_p0025a18║六片木頭圍繞匝三千世界悉包容
X65n1277_p0025a19║利名韁鎻從今脫罪業樊籠永不逢
X65n1277_p0025a20║良夜遶茲伸十念頓超有漏步西宮
X65n1277_p0025a21║葬父
X65n1277_p0025a22║汪汪淚眼幾曾乾每恨先君去不還
X65n1277_p0025a23║數載暫停馴虎舍來朝已返臥龍山
X65n1277_p0025a24║佳城葱鬱人皆羨華表巍峨鶴自閑
X65n1277_p0025b01║行看焚黃林闕下滿堂孫子列朝班
X65n1277_p0025b02║葬母
X65n1277_p0025b03║纔聞唱起挽歌聲孝子思親淚雨傾
X65n1277_p0025b04║丹旐翩翩迎素轝青松鬱鬱鎻佳城
X65n1277_p0025b05║魂離慶館行雲慘魄往瑤宮伴月明
X65n1277_p0025b06║珍重真靈乘佛果率陀天上指歸程
X65n1277_p0025b07║停喪新葬
X65n1277_p0025b08║死生一別見應難追想音容淚不乾
X65n1277_p0025b09║目斷碧山雲黯黯風飄黃葉露漫漫
X65n1277_p0025b10║靈輀在昔停雖久丹旐於今卜已安
X65n1277_p0025b11║更藉佛光垂接引回頭身在紫雲端
X65n1277_p0025b12║移葬安墳
X65n1277_p0025b13║昔年卜地得回龍今日移來向此中
X65n1277_p0025b14║朝水回環臨曲㵎案山重疊聳寒空
X65n1277_p0025b15║慶源衮衮傳千代贈誥駸駸下九重
X65n1277_p0025b16║恭建蓮灯安墓禁子孫享福永無窮
X65n1277_p0025b17║薦朋友新第
X65n1277_p0025b18║精神洒落玉壺冰藉藉聲猷藹帝京
X65n1277_p0025b19║豈謂玉樓催作記頓教金榜謾留名
X65n1277_p0025b20║藍袍虗拜天恩重蘭友徒增雨淚傾
X65n1277_p0025b21║緬想舊遊情契厚特修妙果助雲程
X65n1277_p0025b22║薦官員
X65n1277_p0025b23║府君槩義更雍容不願當時祿萬鍾
X65n1277_p0025b24║倜倘每存高士節逍遙真得古人風
X65n1277_p0025c01║一朝世數推行盡滿腹文章總是空
X65n1277_p0025c02║惠炬建崇伸薦悼棲身高造九蓮宮
X65n1277_p0025c03║老人官
X65n1277_p0025c04║春秋八十德彌高晚歲蒙恩掛綠袍
X65n1277_p0025c05║富貴在天非易得死生由命固難逃
X65n1277_p0025c06║孤男泣血垂珠淚寡室崇因拜玉毫
X65n1277_p0025c07║彈指直歸安養國不須回首戀仙桃
X65n1277_p0025c08║武官
X65n1277_p0025c09║榮葉富貴罕如公浩氣飄飄萬丈虹
X65n1277_p0025c10║坐指干戈寧里閈恩加爵祿壯英雄
X65n1277_p0025c11║本期更享龜齡永豈為俄隨蝶夢終
X65n1277_p0025c12║逝魄既歸無垢地聖朝誰為掃戀成逝
X65n1277_p0025c13║老儒
X65n1277_p0025c14║胸襟富有五車書表表雄才一巨儒
X65n1277_p0025c15║至大至剛存氣節有恩有惠及鄉閭
X65n1277_p0025c16║回頭忽作莊周夢篤志徒勤董遇餘
X65n1277_p0025c17║尚望尊魂今就釋心空及第步雲衢
X65n1277_p0025c18║少儒
X65n1277_p0025c19║青春飽學眾難儔一旦功名萬事休
X65n1277_p0025c20║几案書存人不見眷姻腸斷淚空流
X65n1277_p0025c21║早歸佛國三千界休戀仙家十二樓
X65n1277_p0025c22║色即是空空是色分明大海一浮漚
X65n1277_p0025c23║赴省道亡
X65n1277_p0025c24║玉鞭遙指帝京遊春牓將期占狀頭
X65n1277_p0026a01║那料出門身已化剛令折桂事還休
X65n1277_p0026a02║江邊不是歸蓬島天上應須記玉樓
X65n1277_p0026a03║惆悵武陵（館名）源下水至今千載為君流
X65n1277_p0026a04║士人溺死
X65n1277_p0026a05║才華卓犖冠群賢擬作龍門第一仙
X65n1277_p0026a06║折桂浪隨波底月乘槎悞泛水中天
X65n1277_p0026a07║還源當造菩提岸極溺須憑般若船
X65n1277_p0026a08║蕩漾香魂何處去金沙池畔步紅蓮
X65n1277_p0026a09║薦僧
X65n1277_p0026a10║慈悲妙德實彰彰念佛持經不暫忘
X65n1277_p0026a11║剗地拋离人世界依前歸去佛家鄉
X65n1277_p0026a12║禪心皎潔明如月戒行精嚴淨若霜
X65n1277_p0026a13║欲識至真何處去桂輪空裏露清光
X65n1277_p0026a14║又
X65n1277_p0026a15║涅槃去去萬緣休高掛中瓶已徹頭
X65n1277_p0026a16║隻履歸時棺謾閑一花謝後景難留
X65n1277_p0026a17║法門梁棟誰能剏苦海舟航不復遊
X65n1277_p0026a18║三寶位中留不住前江千古水東流
X65n1277_p0026a19║醫僧
X65n1277_p0026a20║平生恭儉孰能同百衲三衣破又縫
X65n1277_p0026a21║常把靈丹醫眾疾每將貝葉究真宗
X65n1277_p0026a22║身形有類千年鶴節操還同萬丈松
X65n1277_p0026a23║一旦支離圓寂後空留晨夕坐禪蹤
X65n1277_p0026a24║法眷
X65n1277_p0026b01║拜師學道幸連枝一旦俄聞隻履歸
X65n1277_p0026b02║法眷堂中空慘切鴈行雲裏嘆分飛
X65n1277_p0026b03║冀超十地清凉境頓悟三乘解脫機
X65n1277_p0026b04║回此片緣申報德更祈相會永同衣
X65n1277_p0026b05║修行人
X65n1277_p0026b06║八功德水影涵空九品蓮開淨土宮
X65n1277_p0026b07║勢至布橋迎佛子觀音垂手接仙童
X65n1277_p0026b08║靈禽韻韻空三諦寶樂喧喧贊六通
X65n1277_p0026b09║未審英魂承薦悼一靈生在那花中
X65n1277_p0026b10║僧薦恩母
X65n1277_p0026b11║登堂不見太夫人頓使千行淚滿襟
X65n1277_p0026b12║來似片雲生晚谷去同孤月落寒岑
X65n1277_p0026b13║回頭證果三千滿撚指時當五七臨
X65n1277_p0026b14║釋子蒙恩何以報灯燃七級表誠心
X65n1277_p0026b15║佃薦恩主
X65n1277_p0026b16║一朝恩主奄然終感泣傷嗟動我農
X65n1277_p0026b17║納粟不聞新咳唾省田徒憶舊行蹤
X65n1277_p0026b18║蘭庭有淚悲風冷蕙帳生塵慘霧濃
X65n1277_p0026b19║久荷帡幪何以報願乘佛力步天宮
X65n1277_p0026b20║薦師巫
X65n1277_p0026b21║廬山學法到人間救度群生不暫閑
X65n1277_p0026b22║巾斗打飜神世界靈符鎮斷鬼門關
X65n1277_p0026b23║身藏自謂終難老尸解因何去不還
X65n1277_p0026b24║鳴角一聲天外去想君依舊到廬山
X65n1277_p0026c01║薦娼妓
X65n1277_p0026c02║年當二八艶陽春一笑千金價莫論
X65n1277_p0026c03║絃管堂中消白日綺羅帳裏度黃昏
X65n1277_p0026c04║生前解有千人愛死後寧無一點恩
X65n1277_p0026c05║惟有多情天上月清宵長為照孤墳
X65n1277_p0026c06║娼殺死
X65n1277_p0026c07║如蓮出水正芬芳一旦嬌姿遽殞亡
X65n1277_p0026c08║身臥黃沙空渺渺魂隨白刃去茫茫
X65n1277_p0026c09║生前情識双垂淚熟底親知寸斷腸
X65n1277_p0026c10║五濁漏身乘薦悼白毫光裏禮醫王
X65n1277_p0026c11║縊死
X65n1277_p0026c12║生平東注太英雄視死還同一夢中
X65n1277_p0026c13║步步那能踏實地頭頭直欲撞虗空
X65n1277_p0026c14║化身直入虗無境撒手還歸快樂宮
X65n1277_p0026c15║惟願佛慈垂接引綵雲捧足禮金容
X65n1277_p0026c16║焚死
X65n1277_p0026c17║夜深方鎻六窻猴人在莊周夢裏遊
X65n1277_p0026c18║恍惚此身歸大幻倉皇無計下層樓
X65n1277_p0026c19║風回火轉三更後煙滅灰飛萬事休
X65n1277_p0026c20║子母不須頻抱恨火光三昧任遨遊
X65n1277_p0026c21║
X65n1277_p0026c22║高峰龍泉院因師集賢語錄卷之六