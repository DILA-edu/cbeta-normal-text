X65n1277_p0030c15║
X65n1277_p0030c16║
X65n1277_p0030c17║高峰龍泉院因師集賢語錄卷之八
X65n1277_p0030c18║
X65n1277_p0030c19║諸般佛事門
X65n1277_p0030c20║設斛文
X65n1277_p0030c21║竊聞圓蓋纔成，便分萬象。萬輿始立，乃育群生。未離
X65n1277_p0030c22║三界之中，必在六塵之表。擾擾似鑽石火，壯壯如汲
X65n1277_p0030c23║井輪。捨本逐末，而煩惱影隨。背覺合塵，而菩提路隔。
X65n1277_p0030c24║貪名貪利，如逐兔者不見太山。為是為非，似捕蟬者
X65n1277_p0031a01║豈知黃雀。正因既喪，邪法遂生。三毒杳不能除，六識
X65n1277_p0031a02║由是而亂。沉淪苦海，汩沒愛河。忙忙業性，而靡所不
X65n1277_p0031a03║為。𫋴𫋴塵勞，而何中擺脫。是故我佛為世尊師，設頓
X65n1277_p0031a04║漸之二權，救沉迷之七趣。化四生而為道，道顯名彰。
X65n1277_p0031a05║統三界以為心，心空境滅。大張法網，開有為福慧之
X65n1277_p0031a06║門。直相圓常，入無相涅槃之域。演二諦三乘之法，濟
X65n1277_p0031a07║度群生。開八百四千之門，特携品彚。況乃浮生碌碌，
X65n1277_p0031a08║陰界茫茫。狐魂滯魄，而絕祀頗多。依草附木，而傷亡
X65n1277_p0031a09║不少。在世上不修善果，處生前惟造惡因。致使沉淪，
X65n1277_p0031a10║無由解脫。是夜（入意陳詞）發慈悲想，生憐憫心。特營
X65n1277_p0031a11║香積之羞，嚴潔道場之地。濟給狐羸之古，少資適化
X65n1277_p0031a12║之方。豈不周知，實緣多幸。今則法音大震，梵唄高揚。
X65n1277_p0031a13║請召孤魂，俯臨法會。（入洒淨善變）盖聞地中有獄，名
X65n1277_p0031a14║為地獄。地獄不同，有其多種。八寒八熱，一十八重。萬
X65n1277_p0031a15║死萬生，三十六所。無非飢吞熱鐵，渴飲鎔銅。受苦無
X65n1277_p0031a16║時，罪終長劫。且如一十八獄主，都緣一念差舛。長年
X65n1277_p0031a17║只聞苦辛，永劫不逢快樂。獄具千般俱有，善言一句
X65n1277_p0031a18║全無。劒樹而夾道森森，火城而四圍烈烈。苦苦莫說，
X65n1277_p0031a19║事事休聞。未論爐炭難堪，且是劫數長遠。鳥門難闢，
X65n1277_p0031a20║幽路不通。若非我佛真言，曷得獄門摧折。今請三藏，
X65n1277_p0031a21║振動金鈴，為汝加持。破地獄陀羅尼曰　（伽陀）：
X65n1277_p0031a22║諸佛垂慈降甘露，威神速疾妙真言，
X65n1277_p0031a23║能令無間柰落伽，破壞如塵悉空隙。
X65n1277_p0031a24║南無阿瑟吒扇啼喃三藐三歿陀俱胝喃怛姪𭈪
X65n1277_p0031b01║唵。枳曩枳曩。嚩婆細。地唎地唎。吽吽。
X65n1277_p0031b02║上來加持破地法陀羅尼已竟，諒冀獄門關鎻而摧
X65n1277_p0031b03║折，鑊湯爐炭以消停。獄卒垂慈，王官放赦。向下輙憑
X65n1277_p0031b04║大眾，同運潮音，舉揚聖號。　（唱）大聖引魂地藏菩薩。
X65n1277_p0031b05║（唱）修齋齋主，合道場人，稽首和南：一心奉請，盡虗
X65n1277_p0031b06║空境，遍法界中，三千大千，無邊億界，鬼神等眾，訶
X65n1277_p0031b07║利帝母，焦面鬼王，婆羅門仙，河沙餓鬼，三途八難，
X65n1277_p0031b08║受苦眾生，水府山林，人間陰界，非命惡死，無主孤
X65n1277_p0031b09║魂。願乘佛力，同降道場。是夜今時，領沾供養。
X65n1277_p0031b10║竊聞混沌初分之後，陰陽首闢以來，有君有臣，有父
X65n1277_p0031b11║有子。偃武修文之士，灯窻失意以何為。安邦定國之
X65n1277_p0031b12║人，身死王事而何忍。或在九流之數，或居三教之門。
X65n1277_p0031b13║道有窮通，性分愚智。為商為賈，執農執工。圍碁愽弈
X65n1277_p0031b14║之徒，妓樂戲場之黨。歌喉宛轉，舞袖翩翻。粧翠眉紅
X65n1277_p0031b15║臉之容，臥綠野黃沙之地。或貨君平之術，或垂呂望
X65n1277_p0031b16║之鈎。爐下生涯，巫師套數。或學診醫而不顯，閑消日
X65n1277_p0031b17║月以亡身。或傳伎術以未精，枉涉川途而捨識。或作
X65n1277_p0031b18║梁上君子，習為道畔奸[一/凶/几]。奪他財貨以招殃，冒觸玉
X65n1277_p0031b19║條而誅命。自刑自縊，投火投崖。因產難以傾殂，歷㒹
X65n1277_p0031b20║危而墮落。蠱毒虫蛇之害，冤憎呪咀之牽。貧病亡軀，
X65n1277_p0031b21║飢荒致死。或在船車不濟，或因橋道崩摧。父娘財本
X65n1277_p0031b22║而違弃成閑，妻子親朋而拋離暗苦。尺牘難書於驥
X65n1277_p0031b23║尾，寸懷誰達於鴻毛。霧露鎻千山，煙雲籠萬水。或向
X65n1277_p0031b24║乱時征戰，無辜遇害以傷形。或遭洪水漂流，不覺淵
X65n1277_p0031c01║波而殞命。亡失忠勤之節，即成阿黨之徒。遊手于他，
X65n1277_p0031c02║罕遇知音之者。離家蕩業，少逢背顧之人。深村㸑熟
X65n1277_p0031c03║雖香，希聞嗜味。大地笙歌宴罷，莫獲沾濡。驀然大限
X65n1277_p0031c04║到來，寂爾長泉遽往。紅蓼叢間鷗鳥宿，未稱鄰居。綠
X65n1277_p0031c05║楊樹下露珠懸，空增淚滴。雨夜人聞號哭，晴天誰識
X65n1277_p0031c06║蹤由。存生謾有於交朋，歿世渾無於故舊。屍橫源野，
X65n1277_p0031c07║骨葬蓬蒿。生前但逐於歡情，歿後竟招於苦惱。他鄉
X65n1277_p0031c08║異土，水遠山遙。名姓尚乃不知，節朔豈蒙祭祀。千古
X65n1277_p0031c09║山頭明月，徒掩映於孤魂。四時木上清風，但激揚於
X65n1277_p0031c10║怨氣。是夜暫離冥寞，來赴壇場。受諸佛之教言，饗壇
X65n1277_p0031c11║心之供饌。脫離邪徑，超化淨方。人天境上，得以優游。
X65n1277_p0031c12║般若門中，好生究竟。復有一切地獄道眾，曩因造罪，
X65n1277_p0031c13║業力所牽。入彼鐵城，抱乎銅柱。灰河慘淡，冰塹嚴凝。
X65n1277_p0031c14║閻王縱不偏頗，獄卒寧無糙暴。驅登劒樹，抱向火坑。
X65n1277_p0031c15║力困炎爐，魂消沸鼎。曩因自造，今遣誰當。到來千群
X65n1277_p0031c16║萬群，出去大劫小劫。被遭塗炭，受盡艱辛。生平既有
X65n1277_p0031c17║親知，死後杳無音耗。泉路空增悵望，人間永絕追思。
X65n1277_p0031c18║是夜托佛慈光，走臨法會。復有一切餓鬼道眾，此等
X65n1277_p0031c19║受報，更可傷嗟。面骨槎牙，筋骸斷續。遇水則心中火
X65n1277_p0031c20║起，逢餐則舌上煙生。長居穢污之間，永在幽冥之下。
X65n1277_p0031c21║比之鬼趣，此最卑微。只因迷昧一心，所以業通三世。
X65n1277_p0031c22║上中下之九品，各以不同。業輕重之兩途，報之不一。
X65n1277_p0031c23║伏願暫離恒河之界，走臨蘊藻之筵。疲羸沐香水之
X65n1277_p0031c24║中，姿容𨺗變。法食享珍羞之味，飢渴永拋。是夜托佛
X65n1277_p0032a01║威光，走臨法會。復有一切畜生道眾，傍生異類，殃債
X65n1277_p0032a02║所招。蹄穿尚遣耕雲，脊爛猶驅負重。蟲生鱗甲，火熨
X65n1277_p0032a03║瘡痍。當宰戮而頭角分張，被剝滅而羽毛零落。諒以
X65n1277_p0032a04║多生累劫，故作悞為。口不戢於四𠎝，意每含於三毒。
X65n1277_p0032a05║墮茲業網，為彼畜生。上及飛禽，下兼走獸。天際翩翩
X65n1277_p0032a06║萬種，雲中碌碌千群。遊淵潭尚畏網羅，在山林却憂
X65n1277_p0032a07║彈射。寧論巨質，不揀微形。願登無礙之門，回光返照。
X65n1277_p0032a08║走赴今宵之會，返本還源。但係三途六道，五姓孤魂，
X65n1277_p0032a09║不昧真心，咸臨法會。上來唐言讚請，次當密語加持。
X65n1277_p0032a10║今請三藏，振動金鈴，加持普召。集有陀羅尼曰：
X65n1277_p0032a11║薜茘五姓孤魂眾，長居冥道受飢羸。
X65n1277_p0032a12║遭承佛勑賜齋饈，暫出苦輪生歡喜。
X65n1277_p0032a13║南無𠳤咘哩迦哆哩怛哆孽哆耶
X65n1277_p0032a14║唵薩囉婆薛茘哆誐囉舍耶薩婆訶
X65n1277_p0032a15║上來振動金鈴，呼召汝等鬼眾。然且汝等從地獄中
X65n1277_p0032a16║出，業道中來，乍聞鏍鈸之聲，必起驚惶之念。今請三
X65n1277_p0032a17║藏振動金鈴，為汝加持。離怖畏有陀羅尼曰　（伽陀）：
X65n1277_p0032a18║久處泥犂多苦趣，乍聞法樂恐驚惶。
X65n1277_p0032a19║瑜珈秘密力難思，便獲安寧臨法會。
X65n1277_p0032a20║唵卓計吒吒囉卓計噌賀𨽻嚤訶噌賀隷阿囉遮
X65n1277_p0032a21║耶多囉薩婆訶
X65n1277_p0032a22║佛念眾生猶若赤子，既蘊慈悲之念，寧無覆護之心？
X65n1277_p0032a23║今請三藏振動金鈴，為汝加持。諸佛慈護陀羅尼曰：
X65n1277_p0032a24║（伽陀）。
X65n1277_p0032b01║塵剎如來悲大願，長垂方便護眾生。
X65n1277_p0032b02║宣談秘密妙真言，能使聞者沾利樂。
X65n1277_p0032b03║唵沒哆沒地哩嚩囉洛叉𦎌
X65n1277_p0032b04║法報依止，名曰淨邦。人天所登，號寶樓閣。彩幡搖曳，
X65n1277_p0032b05║檀屑氤氳。欲登寶閣瓊樓，須仗毗盧妙旨。今請三藏，
X65n1277_p0032b06║振動金鈴，為汝加持，神幡引路。陀羅尼曰　（伽陀）：
X65n1277_p0032b07║寶樓聖閣甚高廣，幡彩輕搖灯燭光。
X65n1277_p0032b08║毗盧纔演眾聖聞，上方行路所依止。
X65n1277_p0032b09║唵哞呢噠哩母曩曳怛哆孽哆耶阿囉曷帝三藐
X65n1277_p0032b10║三沒駄俱胝喃怛姪他唵劒銘劒銘薩嚩婆嚩鉢
X65n1277_p0032b11║囉劒銘寧薩婆訶
X65n1277_p0032b12║上來數本真言，一一加持已竟，呼召汝等鬼眾：且夫
X65n1277_p0032b13║汝等長居鬼趣，各有業報。是夜今時，承佛毫光，降臨
X65n1277_p0032b14║道場，受沾供養。由慮汝等久繫三途，身田不淨。今宵
X65n1277_p0032b15║已置香湯沐浴，令汝清淨身田。今欲迎於汝等，入于
X65n1277_p0032b16║香浴。眾等䖍誠，香花奉請。　（諷）化衣真言。
X65n1277_p0032b17║南無佛陀耶。南無達磨耶。南無僧伽耶（三遍）。
X65n1277_p0032b18║南無佛陀耶！願汝等始從今夜乃至無上菩提，誓願
X65n1277_p0032b19║將此身心與佛常為弟子，願不墮地獄道。
X65n1277_p0032b20║地獄道中君不見，見了還須起憫傷。牛頭法卒守
X65n1277_p0032b21║形骸，執戟持叉常忿怒。馳向刀山攀劒樹，一日千
X65n1277_p0032b22║回萬死生。如斯苦苦百千般，惟有佛陀耶能救度。
X65n1277_p0032b23║南無達磨耶！願汝等始從今夜乃至無上菩提，誓願
X65n1277_p0032b24║將此身心與法常為弟子，願不墮餓鬼道。
X65n1277_p0032c01║餓鬼道中君不見，見了還須起憫傷。頭如華岳腹
X65n1277_p0032c02║如山，頸細如針不容水。業風吹向河邊立，欲飲之
X65n1277_p0032c03║時化作膿。如斯苦苦百千般，惟有達磨耶能救度。
X65n1277_p0032c04║南無僧伽耶！願汝等始從今夜乃至無上菩提，誓願
X65n1277_p0032c05║將此身心與僧常為弟子，願不墮畜生道。
X65n1277_p0032c06║畜生道中君已見，見了還須起憫傷，負鞍含鐵被
X65n1277_p0032c07║人騎，戴角披毛償宿債。蹄穿頷破登長路，有口何
X65n1277_p0032c08║曾解語言？如斯苦苦百千般，惟有僧伽耶能救度。
X65n1277_p0032c09║（唱）歸依佛法僧三寶。
X65n1277_p0032c10║切以三界升沉，四生流浪。或處𦦨摩羅界，或居捺落
X65n1277_p0032c11║伽中。永受波吒，長縈苦楚。甘漿不覩，異服寧逢。蓋緣
X65n1277_p0032c12║不善之因，遂招十惡之報。今欲迎於汝等，入於道場，
X65n1277_p0032c13║受沾供養。然且汝等，乍離地獄，遍體腥臊。女則少衣
X65n1277_p0032c14║少裳，男則無冠無帶。既乖莊束，難近聖賢。不可將捺
X65n1277_p0032c15║落伽之穢身，便徑入曼拏羅之淨會。今夜齋主，發廣
X65n1277_p0032c16║大心，就此處置男女浴堂兩所，香湯兩盆。於都供內，
X65n1277_p0032c17║抽出男女衣裳各一統。先向浴堂前燒化訖，使陀羅
X65n1277_p0032c18║尼力，變少成多。想此水為歡喜之池，池中有五方教
X65n1277_p0032c19║主，在空中放大光明，灌注汝等。身不淨者，沐此香湯。
X65n1277_p0032c20║形裸露者，著以妙服。然後裝束齊整，隨從我等，入於
X65n1277_p0032c21║道場，受沾供養。今請三藏，為汝加持。法澡浴堂陀羅
X65n1277_p0032c22║尼曰　（伽陀）：
X65n1277_p0032c23║孤魂鬼類薜荔眾，盖由多劫恣愚迷。
X65n1277_p0032c24║因成垢染在身田，穢污形軀須懺洗。
X65n1277_p0033a01║今來既奉如來勑，為汝加持令滌除。
X65n1277_p0033a02║速成法水灌身田，便赴人天平等會。
X65n1277_p0033a03║唵佐哩𩕳佐伊薩婆訶
X65n1277_p0033a04║上來為汝等加持法澡浴真言已竟，今當為汝加持
X65n1277_p0033a05║淨身。有陀羅尼曰　（伽陀）：
X65n1277_p0033a06║曠劫無明相惹絆，阿鼻無間久經過。
X65n1277_p0033a07║致令身業未清凉，仗此真言皆蕩滌。
X65n1277_p0033a08║唵秫殿都秫䭾那耶薩婆訶
X65n1277_p0033a09║上來為汝加持淨身真言已竟，今當為汝加持淨三
X65n1277_p0033a10║業。有陀羅尼曰　（伽陀）：
X65n1277_p0033a11║汝等自從無量劫，常持三業不善心，
X65n1277_p0033a12║瑜伽秘密妙真言，身口意業悉清淨。
X65n1277_p0033a13║唵薩嚩婆嚩秫都秫都薩嚩達磨薩嚩婆嚩秫都
X65n1277_p0033a14║𦎌
X65n1277_p0033a15║上來為汝加持法澡浴淨身淨三業陀羅尼已竟。且
X65n1277_p0033a16║夫汝等，從無始曠大劫來，或有冤家債主，未曾解捨。
X65n1277_p0033a17║今時偶相逢遇，便生嗔恨之心。今請三藏，振動金鈴，
X65n1277_p0033a18║為汝加持，解百生冤結。有陀羅尼曰　（伽陀）：
X65n1277_p0033a19║身三口四相連結，積成債主與冤家。
X65n1277_p0033a20║恐於法會偶相逢，怨氣如山嗔似海。
X65n1277_p0033a21║我佛曾演微妙法，能解冤結與仇讎，
X65n1277_p0033a22║瑜伽秘密力難思，願捨仇讎生歡喜。
X65n1277_p0033a23║唵訥賀訥賀薩婆訥瑟吒鉢囉訥瑟吒喃薩婆訶
X65n1277_p0033a24║上來為汝等，加持法澡浴，淨身淨三業，解百生冤結，
X65n1277_p0033b01║陀羅尼已竟。且夫汝等，擺塵勞於澡浴堂中，獲解脫
X65n1277_p0033b02║於人天會上，然後三業清淨，六根淳和，入于道場，受
X65n1277_p0033b03║沾供養。齋主設拜攀迎，大眾香花奉請（和）香花請（迎
X65n1277_p0033b04║入斛食所）。
X65n1277_p0033b05║上勞諸神，特垂臨降。請男排左畔，女列右行。各宜息
X65n1277_p0033b06║念息心，於此享財享食。勿以強凌弱，勿以貴凌賤。擁
X65n1277_p0033b07║遏孤幼，令不得食。上乖諸佛平等之心，下違齋主䖍
X65n1277_p0033b08║誠之意。遞相扶持，更相愛念。如父如母，如憶子想。同
X65n1277_p0033b09║沾依養，咸聽法音。今當依教，為汝誦持破地獄、開咽
X65n1277_p0033b10║喉、施燋面、鬼王食陀羅尼。伏乞諸佛慈悲，令得加持
X65n1277_p0033b11║成就。　（伽陀）
X65n1277_p0033b12║前因為造慳貪業，感果生於鬼趣中，
X65n1277_p0033b13║咽喉閉塞受飢羸，永劫不逢漿水字。
X65n1277_p0033b14║清泉變作鎔銅汁，甘果翻成熱鐵丸。
X65n1277_p0033b15║我今為汝誦真言，獲得清凉甘露味。
X65n1277_p0033b16║唵步布帝哩迦哆哩怛䭾孽哆野（結印七遍）
X65n1277_p0033b17║上來誦持密語，加持破地獄、開咽喉已竟，次當為汝
X65n1277_p0033b18║誦持施香水乳海陀羅尼，庶幾汝等咽喉寬大，無不
X65n1277_p0033b19║沾濡，展轉十方，普皆飽滿。伏乞諸佛慈悲，令得加持
X65n1277_p0033b20║成就　（伽陀）。
X65n1277_p0033b21║面然鬼類經多劫，針咽嶽腹苦難堪。
X65n1277_p0033b22║願承法水沃心田，飢渴業緣咸滌盡。
X65n1277_p0033b23║南無囌嚕婆曳怛他孽哆耶怛姪他唵蘇嚕蘇嚕
X65n1277_p0033b24║跋囉蘇嚕䟦囉蘇嚕薩訶
X65n1277_p0033c01║上來結此印，加持此陀羅尼，變此飯食，皆成法喜禪
X65n1277_p0033c02║悅之食。又能令一切鬼神所得飯食，盡皆入於口腹，
X65n1277_p0033c03║猶如比丘入第三禪，形神敷悅，皆令一切神等，隨願
X65n1277_p0033c04║往生四方妙樂國土。又能令齋主所施之心滿足，果
X65n1277_p0033c05║報遂圓，橫害不生，福祿延遠。從此向下，更有一字王
X65n1277_p0033c06║心水輪灌施甘露乳海陀羅尼，能令一切諸神所得
X65n1277_p0033c07║飯食，猶如甘露，猶如醍醐，令諸神等食。比食已，身中
X65n1277_p0033c08║所有罪障、業障、報障，無不消滅，所有善因、果因、福因，
X65n1277_p0033c09║無不增長。次當結印加持，伏乞諸佛慈悲，令得加持
X65n1277_p0033c10║成就（印在左手掌中憩甘露）。　（伽陀）
X65n1277_p0033c11║一字王心水輪觀，觀成就處力難思。
X65n1277_p0033c12║甘露乳海涌流時，盡是醍醐充法食。
X65n1277_p0033c13║南無三滿哆勃陀喃嚩吽（真言畢，動法器就座。）（伽陀）
X65n1277_p0033c14║加持無礙諸法食，普施河沙眾鬼神。
X65n1277_p0033c15║願智飽滿息貪心，盡脫幽冥生善道。
X65n1277_p0033c16║汝等鬼神眾，我今施汝供，此食遍十方，一切鬼神
X65n1277_p0033c17║共。
X65n1277_p0033c18║今則諸神受食，雖濟飢腸，識性沉迷，罪業窂固。我佛
X65n1277_p0033c19║教中有消罪障真言，謹為誦持，神當諦聽。即說真言
X65n1277_p0033c20║曰　（伽陀）：
X65n1277_p0033c21║汝等自從無量劫，造諸罪業積如山，
X65n1277_p0033c22║願乘我佛妙真言，一切罪根咸蕩滌。
X65n1277_p0033c23║南無三滿陀沒陀喃唵鉢囉摩訶𩕳娑訶
X65n1277_p0033c24║上來諷誦總持句，願諸罪障若氷消。正念現前，真心
X65n1277_p0034a01║豁達。向下恭為諸神，稱揚三寶名號，不可思議。一歷
X65n1277_p0034a02║耳根，河沙罪滅。伏乞諸神，志心諦聽，志心聽受。
X65n1277_p0034a03║南無佛陀耶。南無達摩耶。南無僧伽耶。
X65n1277_p0034a04║上來稱揚三寶名號已竟，所謂梵語佛陀耶者是其
X65n1277_p0034a05║佛，達摩耶者是其法，僧伽耶者是其僧。一切神道，舉
X65n1277_p0034a06║皆得聞。向下欲為諸神傳授三歸依五戒，令證真如。
X65n1277_p0034a07║今且為懺悔身三口四，然後則為受戒。今且依我口，
X65n1277_p0034a08║念起三遍。聞道弟子（某甲）等，合道場人（各各稱名）。我等自
X65n1277_p0034a09║從無始以來，至於今生；今生以來，至於今日。未識佛
X65n1277_p0034a10║時，未識法時，未識僧時，或有身二口四，妄言綺語，兩
X65n1277_p0034a11║舌惡言，破齋犯戒，毀罵尊卑，不敬三寶，起貪嗔癡。如
X65n1277_p0034a12║是十惡五逆，一切罪障，不可數知。今夜今時，幸對清
X65n1277_p0034a13║淨道場，志心懺悔。所有煩惱，所有報障，皆悉消滅。得
X65n1277_p0034a14║離三途苦趣，生人天中，受諸快樂。先得道者，誓相度
X65n1277_p0034a15║脫。願諸佛子，無退轉心。（三遍）
X65n1277_p0034a16║上來是第一遍懺悔，更有第二、第三遍，伏請諸神眾
X65n1277_p0034a17║等眾，各各合掌，志心諦聽，志心聽受。
X65n1277_p0034a18║上來是第二遍，更有第三遍，伏請諸神，亦當聽受。
X65n1277_p0034a19║今則三遍，為諸神等，懺悔身心，各得清淨。向下恭為
X65n1277_p0034a20║諸佛，傳授三歸依戒。但隨沙門（某）口，疊起三遍。聞道
X65n1277_p0034a21║弟子（某甲）等，合道場人。（各各稱名）弟子某甲等，合道場人。
X65n1277_p0034a22║歸依佛，歸依法，歸依僧。
X65n1277_p0034a23║歸依佛無上尊，歸依法離欲尊，歸依僧眾中尊。
X65n1277_p0034a24║歸依佛竟。歸依法竟。歸依僧竟。
X65n1277_p0034b01║如來、至真、等正覺，是我導師。從今已往，禮（佛、法、僧）為
X65n1277_p0034b02║師，更不歸依邪魔外道。唯願如來，護念攝受，慈愍故
X65n1277_p0034b03║（三寶各□遍）。
X65n1277_p0034b04║（唱）歸依佛法僧三寶。
X65n1277_p0034b05║上來三歸依戒，已為稱揚，是為諸神翻邪網，歸正真，
X65n1277_p0034b06║冀果證三祇，願位登十地。向下更有東方滿月世界，
X65n1277_p0034b07║行十二上願，藥師琉璃光佛，因地之時，發宏誓願：若
X65n1277_p0034b08║有一切眾生，於未來世，得聞吾之名號，得聞吾之宏
X65n1277_p0034b09║願，能令彼等眾生，出煩惱海，到菩提岸，三十二相，八
X65n1277_p0034b10║十種好，如我無異。今夜諸神既至道場，同僧眾隨願
X65n1277_p0034b11║宣揚，伏請在會諸神，各各合掌，志心諦聽，志心聽受。
X65n1277_p0034b12║請僧眾拋願，至十二願止。
X65n1277_p0034b13║上來已為一切諸神，稱揚十二上願已竟。伏願沾斯
X65n1277_p0034b14║勝善，納此殊勛，超生於滿月國中，成佛於琉璃會內。
X65n1277_p0034b15║更有七寶如來名號，不可思議，難可得聞。此七寶如
X65n1277_p0034b16║來，因地之時，各發宏願。且如寶勝如來，發宏願道：若
X65n1277_p0034b17║有眾生，臨命終時，得聞我名，皆生天上。是故流水長
X65n1277_p0034b18║者，稱念十千枯魚，超騰忉利，為十千天子，乃至蒙佛
X65n1277_p0034b19║受記，各證菩提。何況我今，為汝眾流，說七寶聖號，所
X65n1277_p0034b20║獲功德，無量無邊。今當向下，恭為稱揚，汝等宜須志
X65n1277_p0034b21║心聽受。
X65n1277_p0034b22║南無多寶如來。南無寶勝如來。妙色身如來。
X65n1277_p0034b23║廣愽身如來。離怖畏如來。甘露王如來。
X65n1277_p0034b24║阿彌陀如來。
X65n1277_p0034c01║此是七寶如來聖號。稱揚已竟，向下更有十二因緣
X65n1277_p0034c02║法，亦為宣說，汝當諦聽。十二因緣法者，所謂無明緣
X65n1277_p0034c03║行，行緣識，識緣名色，名色緣六入，六入緣觸，觸緣受，
X65n1277_p0034c04║受緣愛，愛緣取，取緣有，有緣生，生緣老死憂悲苦惱。
X65n1277_p0034c05║無明滅則行滅，行滅則識滅，識滅則名色滅，名色滅
X65n1277_p0034c06║則六入滅，六入滅則觸滅，觸滅則受滅，受滅則愛滅，
X65n1277_p0034c07║愛滅則取滅，取滅則有滅，有滅則生滅，生滅則老死
X65n1277_p0034c08║憂悲苦惱滅。此是十二因緣法也。汝既得聞，宜須究
X65n1277_p0034c09║竟。
X65n1277_p0034c10║夫食以資身，法食養神。今則饌列馨香，位分高下。況
X65n1277_p0034c11║以加持之力，變少成多，為無礙法食，恣意飽滿，生懽
X65n1277_p0034c12║喜心，善根和同，莫相紛撓。悉願慈悲，普沾供養，然後
X65n1277_p0034c13║各各發菩提心，離諸苦趣，至成佛果，永不退轉。先得
X65n1277_p0034c14║道者，誓相度脫。原夫福有優劣，位有高低，為力不同，
X65n1277_p0034c15║得名各異。並願承諸法食，宜潤身田，發歡喜心，獲飽
X65n1277_p0034c16║滿相，莫相欺誑，莫相嬈惱，聞法忻娛，得食安泰，處平
X65n1277_p0034c17║等行，發菩提心，生祝受之情，獲佛僧之利，遞相敬仰，
X65n1277_p0034c18║各遂情緣。普願隨己威德，普遍福生，危者與安，病者
X65n1277_p0034c19║與瘥，無救護者令作救護，無歸依者與作歸依，努力
X65n1277_p0034c20║精修，早還出離。　（次白燒錢）
X65n1277_p0034c21║夫聚散非常，往來無定，緣成即會，事畢則離，飄風無
X65n1277_p0034c22║竟日之期，驟雨勿終朝之降。今之夜攀迎神道，來赴
X65n1277_p0034c23║法筵，受檀信之香饈，聽如來之密語。所冀諸神等心
X65n1277_p0034c24║生精進，意絕狐疑，出煩惱之愛河，到菩提之彼岸，頓
X65n1277_p0035a01║明真諦，了悟上乘，返度含生，齊歸覺道。今則留連時
X65n1277_p0035a02║久，淹滯竟多，請遊正塗，各還所止。拜跪諸神，伏惟珍
X65n1277_p0035a03║重。即說攀送陀羅尼曰：一唵嚤惹囉穆羯吉又穆
X65n1277_p0035a04║（唱）香花送
X65n1277_p0035a05║
X65n1277_p0035a06║高峯龍泉院因師集賢語錄卷之八