X65n1277_p0035a07║
X65n1277_p0035a08║
X65n1277_p0035a09║
X65n1277_p0035a10║高峰龍泉院因師集賢語錄卷之九
X65n1277_p0035a11║
X65n1277_p0035a12║諸般佛事門
X65n1277_p0035a13║散花文
X65n1277_p0035a14║切以風恬籟悄，斗轉星移。乃聖賢降鑒之時，正凡庶
X65n1277_p0035a15║投誠之際。道場冰潔，法侶雲臻。宜散天花，恭陳佛寶。
X65n1277_p0035a16║是花也，善根種植，心地㘽培。發生不假於陽春，開謝
X65n1277_p0035a17║無關於造化。擷群蕚於金盤之內，冷艶無塵；剪輕綃
X65n1277_p0035a18║於玉指之端，清香遍界。巧踰地產，妙奪天工。帝釋散
X65n1277_p0035a19║處而葉葉真如，達磨傳來而枝枝般若。詩客巧思吟
X65n1277_p0035a20║不就，𦘕工移筆寫難成。只今信手拈來，便好當場散
X65n1277_p0035a21║献。供養佛法僧三寶，普資天地水萬靈。我等虔誠，傳
X65n1277_p0035a22║花說偈。　偈曰：
X65n1277_p0035a23║春來百卉號為王，雨後東籬分外香。
X65n1277_p0035a24║冷淡水邊藏臘色，娑婆月裏占秋光。
X65n1277_p0035b01║武陵曾發千株艶，太華今開十丈芳。
X65n1277_p0035b02║一種靈苗非北苑，都來此地助敷揚。
X65n1277_p0035b03║保安
X65n1277_p0035b04║佳人機巧奪天工，剪出奇花有異同。
X65n1277_p0035b05║今對聖前勤捧獻，更祈福壽永無窮。
X65n1277_p0035b06║祈嗣
X65n1277_p0035b07║佳人妙手奪天機，裁剪芳英分外奇。
X65n1277_p0035b08║捧向佛前陳至懇，願求吉夢應熊羆。
X65n1277_p0035b09║還願
X65n1277_p0035b10║還思恩滿願心圓，剪緣裁紅献法筵。
X65n1277_p0035b11║惟願慈悲垂攝受，從今福慶永綿綿。
X65n1277_p0035b12║保胎
X65n1277_p0035b13║此花渾不假㘽培，無雨無風自在開。
X65n1277_p0035b14║捧献金仙求福利，願祈胎甲永無災。
X65n1277_p0035b15║乞巧
X65n1277_p0035b16║是花非假亦非真，掌上擎來別是春。
X65n1277_p0035b17║奉献法王何所願，心工妙巧付當人。
X65n1277_p0035b18║懺髮
X65n1277_p0035b19║年來絲髮未如心，切慮生前值業因。
X65n1277_p0035b20║細剪奇花求懺雪，雲鬟靄靄鎮長春。
X65n1277_p0035b21║祈蠶
X65n1277_p0035b22║農桑天下最為先，蠶養將祈十倍全。
X65n1277_p0035b23║須仗献花諸佛力，吉祥如意是絲綿。
X65n1277_p0035b24║薦亡
X65n1277_p0035c01║非桃非李自然鮮，清淨還同火裏蓮。
X65n1277_p0035c02║此夜此時親献佛，願祈滯魂早生天。
X65n1277_p0035c03║薦亡
X65n1277_p0035c04║此花不與眾花同，心地㘽培造化工。
X65n1277_p0035c05║散向人天資逝魄，早生九品紫蓮中。
X65n1277_p0035c06║奉道
X65n1277_p0035c07║持花昔日献燃燈，無上菩提果自圓。
X65n1277_p0035c08║是夜筵前親献佛，願求早悟性中天。
X65n1277_p0035c09║放生文
X65n1277_p0035c10║一大因緣，切忌無風起浪；三乘教法，何妨接物利生。
X65n1277_p0035c11║開諸佛方便之門，廣三界慈悲之路。或現心燈開暗
X65n1277_p0035c12║昧，或垂法雨潤焦枯。能令大地變黃金，解使眾生成
X65n1277_p0035c13║正覺。切念黑䗫蚯蚓，頂佩圓光；蟻子蚊蟲，胸題卍字。
X65n1277_p0035c14║鳥雀鳩鴪，不虧七號之名；龜鼈蛇蜻，盡有六通之分。
X65n1277_p0035c15║十千天子，本是魚身；五千聖僧，曾為鹿眾。蜂蟻有君
X65n1277_p0035c16║臣之義，虎豹共父子之仁。螺螄猶解護經，鴝鵒尚知
X65n1277_p0035c17║念佛。所以經云：一切眾生，皆有佛性。且說畜生在世，
X65n1277_p0035c18║皆曾曩劫為人。心地昏蒙，意根愚魯。不信戒定慧，常
X65n1277_p0035c19║輕佛法僧。沉埋四大六根，造作十惡五逆。恃富貴則
X65n1277_p0035c20║輕欺良善，逞豪強則壓伏卑微。貪花則謾逞風流，嗜
X65n1277_p0035c21║酒則恣行侮慢。見物爭為自物，殺生願祝長生。或負
X65n1277_p0035c22║命欠財，或妄言綺語。出罵詈則毒如刀劒，行嫉妬則
X65n1277_p0035c23║害似豺狼，罔聖欺賢，附上剝下，只見眼前快活，爭知
X65n1277_p0035c24║身後沉淪，一朝頑福俄終，前日業緣隨至，長劫纔離
X65n1277_p0036a01║地獄，這回失却人身，或被羽毛，或披鱗甲，或化生於
X65n1277_p0036a02║月林煙隴，或管攝於水府龍庭，以肉供人，用命還債，
X65n1277_p0036a03║活遭剉斬，生上刀砧，受此灾迍，深可憐愍。是日即有
X65n1277_p0036a04║某人伏為某事，念汝物類，將詣死場，不惜家財，為贖
X65n1277_p0036a05║汝命，放令歸去，便好改往修來，仍為贊揚，一任超生
X65n1277_p0036a06║脫死，化湯火作清凉之境，移烹炮為安樂之邦，捨四
X65n1277_p0036a07║生以悟無生，離六道以歸大道。又慮汝等人身既失，
X65n1277_p0036a08║性地難明，乍聞三寶洪名，恐致一心驚怖，我佛如來
X65n1277_p0036a09║有離怖畏陀羅尼，為汝稱誦，汝等靈類，志心諦聽，志
X65n1277_p0036a10║心聽受。
X65n1277_p0036a11║南無啅計吒　吒囉啅計盧　訶哩摩訶盧
X65n1277_p0036a12║　訶哩阿囉多　囉遮囉娑訶（三遍）
X65n1277_p0036a13║上來離怖畏真言稱說已竟，想汝離諸怖畏得正定
X65n1277_p0036a14║心，今為請佛作大證明，汝等志心同生歸向。
X65n1277_p0036a15║（唱）弟子（某甲）等合道場人，稽首和南。
X65n1277_p0036a16║【圖】
X65n1277_p0036a17║
X65n1277_p0036a18║
X65n1277_p0036a19║
X65n1277_p0036a20║
X65n1277_p0036a21║
X65n1277_p0036a22║上來為汝等，恭請諸佛菩薩，作大證明已竟，更為汝
X65n1277_p0036a23║諸靈類等，懺悔多生罪垢，累劫冤𠎝。夫懺悔者，為人
X65n1277_p0036a24║父母，為人眼目，為人導師，已作罪業，不敢覆藏，未作
X65n1277_p0036b01║罪業，悔不復作。諸靈類等，六道門深，三塗路遠，幸逢
X65n1277_p0036b02║聖會，喜遇善緣，纔聞對佛宣揚，便好傾心聽受，絕諸
X65n1277_p0036b03║戲論，斷汝邪思，各願歸依，早求出離，此宵蹉過，後日
X65n1277_p0036b04║難逢，可以歸命投誠，志心聽受。
X65n1277_p0036b05║（唱）諸靈類等，合道場人，自從無始已來，至于今生，
X65n1277_p0036b06║今生已來，至于今夜，身業不善，行殺盜婬，口業不
X65n1277_p0036b07║善，兩舌妄言，意業不善，貪嗔邪見，飲酒食肉，惱亂
X65n1277_p0036b08║眾生，不信佛經，不孝父母，不發慈悲，不行方便，自
X65n1277_p0036b09║作教他，見聞隨喜，如是等罪，無量無邊，今夜今時，
X65n1277_p0036b10║對佛法僧前，發露懺悔，願罪消滅。（三遍）
X65n1277_p0036b11║上來為汝等懺悔已竟，更為汝等稱說決定破惡業
X65n1277_p0036b12║陀羅尼，可以志心諦聽，志心聽受。
X65n1277_p0036b13║唵　嚩日囉　羯麼　尾成駄野　薩囉嚩　拏
X65n1277_p0036b14║𩕳沒駄　薩底曳曩　三麼曳　吽（三遍）
X65n1277_p0036b15║上來為諸靈類等稱說決定破惡業陀羅尼已竟，切
X65n1277_p0036b16║慮汝等尚有冤家，結業牢固，未得解脫，致招此報。准
X65n1277_p0036b17║我佛如來有解冤結陀羅尼，今為汝稱說，汝等志心
X65n1277_p0036b18║諦聽，志心聽受。
X65n1277_p0036b19║唵　三多囉　佉多囉　娑婆訶
X65n1277_p0036b20║上來為汝諸靈類等，稱說解冤結陀羅尼已竟，更有
X65n1277_p0036b21║淨三業陀羅尼，今為汝等稱說，可以合掌，志心諦聽，
X65n1277_p0036b22║志心聽受。
X65n1277_p0036b23║薩囉嚩　婆嚩秫覩　薩囉嚩　達摩　薩囉嚩
X65n1277_p0036b24║婆嚩秫覩　唅
X65n1277_p0036c01║此是第一遍稱說，更有第二遍可以合掌，志心諦聽，
X65n1277_p0036c02║志心聽受（真言同前）。
X65n1277_p0036c03║此是第二遍稱說。若到第三遍聲絕之時，正是汝等
X65n1277_p0036c04║背覺合塵。可以志心諦聽，志心聽受（真言同前）。
X65n1277_p0036c05║此是第三遍稱說。汝等聞此呪聲，便覺業除心淨，見
X65n1277_p0036c06║本來之面目，悟向上之宗乘。今更為汝等發四弘誓
X65n1277_p0036c07║願，一切菩薩因此明心，十方如來因此成佛。可以志
X65n1277_p0036c08║心諦聽，志心聽受。
X65n1277_p0036c09║（唱）煩惱無邊誓願斷，眾生無邊誓願度。
X65n1277_p0036c10║法門無邊誓願學，佛道無邊誓願成。
X65n1277_p0036c11║上來為汝諸靈類等發四弘誓願已竟，准金光明經
X65n1277_p0036c12║中云：流水長者子為十千魚說十二因緣法，然後稱
X65n1277_p0036c13║寶勝如來名號。其十千魚同日命終，生于天宮，為十
X65n1277_p0036c14║千天子，其利不少。今亦為汝稱說，可以志心諦聽，志
X65n1277_p0036c15║心聽受。
X65n1277_p0036c16║無明緣行，行緣識，識緣名色，名色緣六入，六入緣
X65n1277_p0036c17║觸，觸緣受，受緣愛，愛緣取，取緣有，有緣生，生緣老
X65n1277_p0036c18║死憂悲苦惱。無明滅則行滅，行滅則識滅，識滅則
X65n1277_p0036c19║名色滅，名色滅則六入滅，六入滅則觸滅，觸滅則
X65n1277_p0036c20║受滅，受滅則愛滅，愛滅則取滅，取滅則有滅，有滅
X65n1277_p0036c21║則生滅，生滅則老死憂悲苦惱滅。
X65n1277_p0036c22║此是十二因緣法，今更為汝稱說七寶如來名號，可
X65n1277_p0036c23║以志心諦聽，志心聽受。
X65n1277_p0036c24║（唱）南無多寶如來。南無寶勝如來。
X65n1277_p0037a01║南無妙色身如來。南無廣愽身如來。
X65n1277_p0037a02║南無離怖畏如來。南無甘露王如來。
X65n1277_p0037a03║南無阿彌陀如來（已上各三遍）。
X65n1277_p0037a04║上來為汝諸靈類等，稱說十二因緣法，并七寶如來
X65n1277_p0037a05║名號。更有三寶之名，難可得見，難可得聞。一歷耳根，
X65n1277_p0037a06║塵沙罪滅。可以志心諦聽，志心聽受。
X65n1277_p0037a07║（唱）南無佛陀耶，南無達磨耶，南無僧伽耶。（各三
X65n1277_p0037a08║遍）
X65n1277_p0037a09║上來為汝諸靈類等再三稱說：佛陀耶！是其佛一入
X65n1277_p0037a10║於耳不墮地獄道。達磨耶！是其法一入於耳不墮餓
X65n1277_p0037a11║鬼道。僧伽耶！是其僧一入於耳不墮畜生道。
X65n1277_p0037a12║（唱）歸依佛，無上尊；歸依法，離欲尊。
X65n1277_p0037a13║歸依僧眾中尊（已上各三遍）。
X65n1277_p0037a14║從今已往，稱佛為師，稱法為師，稱僧為師，更莫歸依
X65n1277_p0037a15║邪魔外道。唯願如來攝受護念，慈愍故。（三稱）
X65n1277_p0037a16║（唱）歸依佛竟，歸依法竟，歸依僧竟（各三遍）。
X65n1277_p0037a17║上來為汝諸靈類等，稱說三寶名號，便是三歸依戒。
X65n1277_p0037a18║更有三昧耶戒，其戒者是過去諸佛已說，未來諸佛
X65n1277_p0037a19║當說，現在諸佛今說，功德無量不可思議，一歷耳根
X65n1277_p0037a20║河沙罪滅，可以志心諦聽，志心聽受。
X65n1277_p0037a21║唵　三昧耶　薩怛梵（三遍）
X65n1277_p0037a22║上來為汝靈類等，請佛證明，懺悔罪根，發四弘願，受
X65n1277_p0037a23║三歸依戒。其戒具足，各願出輪。色身頓悟法身，業果
X65n1277_p0037a24║飜成佛果。三途永脫，六道遠離。了明向上家風，證悟
X65n1277_p0037b01║無生法忍。合道場眾，俱獲正因；遍法界心，同登正覺。
X65n1277_p0037b02║處世界如虗空，如蓮花不著水，
X65n1277_p0037b03║心清淨超於彼，稽首禮無上尊。
X65n1277_p0037b04║【圖】
X65n1277_p0037b05║
X65n1277_p0037b06║
X65n1277_p0037b07║遣舡文（津送瘟部神）
X65n1277_p0037b08║仰啟都天聖者，瘟部靈通，莫不多權鬼眾，盛集瘟兵。
X65n1277_p0037b09║受紫微金闕之符，奉太上玉皇之敕。巡遊世界，檢察
X65n1277_p0037b10║人間。除滅惡心，顯揚善事。布威風而瘟風慓慓，喜怒
X65n1277_p0037b11║片時；扇殺氣而毒氣雄雄，昇沉須刻。神通有感，變
X65n1277_p0037b12║化無窮。現千種之儀刑，作百般之氣候。逢善男子而
X65n1277_p0037b13║合掌擎拳，賜祥賜福；遇惡心人而起嗔生怒，降禍降
X65n1277_p0037b14║災。伏願王乘玉輦，神跨珠琮。展紅旗而後擁瘟兵，持
X65n1277_p0037b15║白刃而前排猛將。収瘟氣而變瑞氣，攝瘟風而作祥
X65n1277_p0037b16║風。依遵我佛遺言，悉赴良宵法會。信士虔誠，献上一
X65n1277_p0037b17║巡神酒。人間花果，表世上之慇懃；法食銀錢，展凡情
X65n1277_p0037b18║之珍重。献上二巡神酒。凡夫漏滴，可量神仙；肉眼愚
X65n1277_p0037b19║蒙，難期飽滿。献上三巡神酒。一心禱叩，三禮云終。于
X65n1277_p0037b20║日即有（某甲）修崇勝會，敷設法筵。特備花船，專伸酌
X65n1277_p0037b21║送。其舡者，良工製造，巧匠嚴裝。鳳舸龍舟，虎頭豹尾。
X65n1277_p0037b22║內載千年粮料，外敷萬頃波濤。任意遨遊於四海，從
X65n1277_p0037b23║心通達於五湖。留恩賜福，而改禍為祥；庇祐埀休，而
X65n1277_p0037b24║變㐫作吉。收瘟攝毒，盡上龍舟；動鼓開旗，各歸元道。
X65n1277_p0037c01║（唱）大聖歡喜藏菩薩。
X65n1277_p0037c02║（偈）五方遊邏鬼王僚，百怪精靈為禍妖。
X65n1277_p0037c03║香篆導迎賢孽眾，花舡津送耗神橈。
X65n1277_p0037c04║紅旗閃閃隨江浪，𦘕鼓喧喧趂海潮。
X65n1277_p0037c05║聖者収瘟齊攝毒，兒郎撥棹盡逍遙。
X65n1277_p0037c06║
X65n1277_p0037c07║高峰龍泉院因師集賢語錄卷之九