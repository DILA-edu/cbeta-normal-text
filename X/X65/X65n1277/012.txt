X65n1277_p0043b01║高峰龍泉院因師集賢語錄卷之十二
X65n1277_p0043b02║
X65n1277_p0043b03║追薦陳意門（讚靈通用）
X65n1277_p0043b04║總薦亡
X65n1277_p0043b05║百年光景，全在剎那。四大幻身，豈能長久。自离塵世，
X65n1277_p0043b06║香魂杳杳未知方。既返泉關，逝魄茫茫何所往。音容
X65n1277_p0043b07║莫睹，骨肉徒傷。欲伸薦披之功，須假慈悲之力。
X65n1277_p0043b08║又
X65n1277_p0043b09║夫子聖人，猶見兩楹夢奠。達磨大士，尚聞隻履西歸。
X65n1277_p0043b10║法身未免有去來，幻質豈能無生死。冥途既往，逝魄
X65n1277_p0043b11║何歸。須憑薦拔之功，直指超昇之路。（已下任敘所作佛事。）
X65n1277_p0043b12║又
X65n1277_p0043b13║百年夢幻，嗟塵世之循環；諸佛慈悲，揭真乘而濟度。
X65n1277_p0043b14║伏念亡（某人），奉身儉約，致業勤勞。接物待人，本謙和
X65n1277_p0043b15║而罔間；事尊撫幻，盡孝義以無虧。方期壽岳之崇，俄
X65n1277_p0043b16║嘆驚波之逝。上遺華髮，缺溫清於萱堂；下棄諸孤，極
X65n1277_p0043b17║攀號於苫室。欲嚴昭薦，庸假薰修（同前）。
X65n1277_p0043b18║又
X65n1277_p0043b19║地水火風，真箇夢中說夢；生老病死，誰知身外有身。
X65n1277_p0043b20║欲求彼岸超生，須向箇中著力。恭惟（某人）之靈，天資
X65n1277_p0043b21║長厚，地胄光華。其起家也，則有貫朽粟腐之名；其處
X65n1277_p0043b22║鄉也，則有親仁善隣之美。福在其身，則壽考康寧之
X65n1277_p0043b23║是享；慶流于後，則德行道義之俱全。膺鶚薦而五舉
X65n1277_p0043b24║不虗，指龍門而一躍在即。方謂椿齡益固，豈期薤露
X65n1277_p0043c01║遽晞。百千萬事總成空，八十二年渾是夢。三釜之養
X65n1277_p0043c02║弗及，九泉之恨徒增。莫駐双輪，俯臨首七。
X65n1277_p0043c03║薦祖父母
X65n1277_p0043c04║先祖是皇，素積門閭之德；孝孫有慶，敢忘骨肉之恩。
X65n1277_p0043c05║適際忌辰，仰皈皇覺。伏念（某人）理家勤儉，教子詩書。
X65n1277_p0043c06║兄弟無間言，朋友責善道。自得田園之樂，共推里閈
X65n1277_p0043c07║之仁。生前既有興家剏業之功，歿後當懷謹終追遠
X65n1277_p0043c08║之念。（追遠忌辰）
X65n1277_p0043c09║薦父
X65n1277_p0043c10║陟岵興嗟，爰起勞思之志；蓼莪託詠，難伸哀告之誠。
X65n1277_p0043c11║雖殫孝子之心，莫報昊天之德。伏念父（某）生成德重，
X65n1277_p0043c12║教養恩深。本期盡養於百年，豈謂俄終於一疾。
X65n1277_p0043c13║父五七
X65n1277_p0043c14║劬勞有賴，足知生我之恩；酬報未由，遽起何怙之歎。
X65n1277_p0043c15║唯佛子能伸子道，假聖慈少薦父慈。望埀赦罪之恩，
X65n1277_p0043c16║直指往生之路。痛念（某人）向居塵世，纔登六十二年；
X65n1277_p0043c17║今返泉臺，倐經三十五日。
X65n1277_p0043c18║又
X65n1277_p0043c19║青春向晚，痛嚴君歸壽之辰；朱夏俄臨，當孝子酬恩
X65n1277_p0043c20║之日。欲薦靈魂度脫，須憑我佛慈悲。敬念（某人）居人
X65n1277_p0043c21║世七十八年，拋幻塵三十五日。欲報生成之德，用憑
X65n1277_p0043c22║薦悼之功。
X65n1277_p0043c23║父小祥
X65n1277_p0043c24║無父何怙，每懷陟岵之悲；有佛可依，甞發濟人之願。
X65n1277_p0044a01║重念（某人）存心平等，處己溫良。既為十善之人，宜享
X65n1277_p0044a02║百年之壽。豈期一疾，遽返九泉。靈魂渺渺以何歸，去
X65n1277_p0044a03║路茫茫而不返。欲指小祥雲路，須憑大覺風規。
X65n1277_p0044a04║薦母
X65n1277_p0044a05║泣血三年，痛念子羔之志；不飲七日，重傷曾參之心。
X65n1277_p0044a06║動王脩輟杜之誠，起隱之感隣之歎。雖古今之事或
X65n1277_p0044a07║異，而子母之情不殊。痛念（某人）處閻浮世，現女人身。
X65n1277_p0044a08║內克盡於姆儀，外允諧於族屬。恩深鞠育，德備劬勞。
X65n1277_p0044a09║本期椿筭綿綿，不忘戲綵；豈謂萱堂寂寂，遽起傷心。
X65n1277_p0044a10║母百日
X65n1277_p0044a11║萱堂月冷，空餘刻木遺蹤；蘭砌雲愁，遽起感鄰別恨。
X65n1277_p0044a12║痛念十旬弗返，庸資九品追修。伏念（母氏）善心有素，
X65n1277_p0044a13║懿行無虧。檢躬溫淑而茂著閨儀，應物周旋而曲全
X65n1277_p0044a14║婦道。一男終老，二女得賢。孺封方羨於榮觀，親眷俄
X65n1277_p0044a15║聞於永別。曩日之斷機莫睹，今朝之戲綵無由。不憑
X65n1277_p0044a16║淨土以超生，曷使亡魂之度脫。
X65n1277_p0044a17║母小祥
X65n1277_p0044a18║母以劬勞生我，遽興不見之思。佛能方便救人，敬啟
X65n1277_p0044a19║少酬之意。伏念（某人）懿行雍容，善心純熟。傳嗣幸生
X65n1277_p0044a20║四子，享齡宜盡百年。豈謂五旬之餘，遽有千秋之別。
X65n1277_p0044a21║倐忽痛周星之隔，悲傷泣淚雨之零。無階酬鞠育之
X65n1277_p0044a22║恩，有佛示往生之路。
X65n1277_p0044a23║公百日婆六七
X65n1277_p0044a24║痛念先公，歷十旬而弗返；翻思祖妣，俄六七以偕臨。
X65n1277_p0044b01║欲薦双魂，宜修九品。首答變成主，兼資平等王。望開
X65n1277_p0044b02║方便之門，各指超昇之路。
X65n1277_p0044b03║女薦母夫薦妻
X65n1277_p0044b04║女薦其母，徒勞刻木之悲；夫拔其妻，空憶鼓盆之恨。
X65n1277_p0044b05║欲使双魂俱度脫，須桑三寶為加持。孝女（某）痛念亡
X65n1277_p0044b06║妣（某氏），夫（某）伏為亡室（某氏），一則義重於生身，一則
X65n1277_p0044b07║恩深於結髮。本是有家親之喜，豈期同生死之塗。
X65n1277_p0044b08║薦子六七母四七
X65n1277_p0044b09║曰母曰子，相繼歸終。誦佛誦經，用憑救拔。爰傾眾志，
X65n1277_p0044b10║敬薦双魂。闡智者之科儀，禮觀音之寶懺。普答三千
X65n1277_p0044b11║大千之聖眾，兼酬四七六七之冥王。
X65n1277_p0044b12║三孫薦祖母叔母
X65n1277_p0044b13║祖母、叔母，相先後以歸終；長孫、次孫，同哀號而薦拔。
X65n1277_p0044b14║（某）等敬念祖母（某氏）、叔母（某氏），向值一陰之月，方踰
X65n1277_p0044b15║兩日之期。豈知二位懿魂，共返九泉幽壤。
X65n1277_p0044b16║薦母并妻室首七
X65n1277_p0044b17║雲慘萱堂，莫遂承顏之志。風悲蘭室，遽傷結髮之情。
X65n1277_p0044b18║然老少雖曰殊塗，而生滅同歸一路。敬念亡妣（某氏），
X65n1277_p0044b19║享世壽七十五載。亡室（某氏），受天數三十二春。未離
X65n1277_p0044b20║兩日之間，同有千秋之別。大千不返，首七俱臨。追修
X65n1277_p0044b21║二位之懿魂，須仗三乘之聖教。
X65n1277_p0044b22║薦夫
X65n1277_p0044b23║共伯之妻，人欽自誓之志；萃周之婦，世聞善哭之聲。
X65n1277_p0044b24║魂飛湘浦之煙波，夢斷楚臺之雲雨。伏念亡夫，齊家
X65n1277_p0044c01║雍穆，處己溫良。將期成君子偕老之歡，豈意發天民
X65n1277_p0044c02║無告之歎。雖仰天而何補，徒望石以興悲。欲酬結髮
X65n1277_p0044c03║之恩，庸仗燃燈之果。
X65n1277_p0044c04║又
X65n1277_p0044c05║交歡二姓，本期奉箕箒之勤；俄別千秋，難使效蘋蘩
X65n1277_p0044c06║之託。切念亡夫（某人），公平處己，忠厚待人，內睦宗親，
X65n1277_p0044c07║外諧鄉黨。滿謂百年之偕老，豈期中道以分飛。
X65n1277_p0044c08║薦妻
X65n1277_p0044c09║蘭臺人寂，徒興舞鏡之悲；鳳閣香鎖，爰有鼓盆之歎。
X65n1277_p0044c10║伏念亡室（某人），夙勤婦道，素秘閨儀。本期偕老百年，
X65n1277_p0044c11║豈謂遽終一疾。齊眉莫及，結髮徒傷。雲歸仙嶋暮煙
X65n1277_p0044c12║寒，花落泉臺春晝永。欲超懿魄，須仗妙緣。梵曲高揚，
X65n1277_p0044c13║韻續斷絃之奏；爐煙消散，香和愁霧之飛。
X65n1277_p0044c14║又
X65n1277_p0044c15║百年偕老，將期結髮之親；四大俄空，遽起鼓盆之歎。
X65n1277_p0044c16║切念（亡室）素全婦道，曲盡閨儀。孝義兩全，宗親俱睦。
X65n1277_p0044c17║兄弟
X65n1277_p0044c18║原上鶺鴒，務篤急難之義；雲間鴻鴈，忽垂次敘之傷。
X65n1277_p0044c19║敬念某（亡兄亡弟）道共人倫，序連天屬。將諧同氣，俄有歸
X65n1277_p0044c20║真。竹林遊地起傷悲，棠棣陰中空感嘆。
X65n1277_p0044c21║薦男
X65n1277_p0044c22║蘭凋玉砌，沉沉之愁霧迷空；鳳入丹霄，寂寂之悲風
X65n1277_p0044c23║匝地。伏念亡男（某人），克家令子，幹蠱良材。本期興忠
X65n1277_p0044c24║孝之門，全望繼箕裘之業。豈知一疾，永訣千秋。
X65n1277_p0045a01║長子溺死
X65n1277_p0045a02║情傷主器，豈期失楫於中流；佛願度人，庸指乘槎之
X65n1277_p0045a03║仙路。伏念亡子，力學龍門而未透，親看蛟水以俄經。
X65n1277_p0045a04║一夜更闌，才效渡湘之年少；千秋恨別，飜成捉月之
X65n1277_p0045a05║謫仙。鳴灘響處助哀聲，急浪濺時添暗淚。
X65n1277_p0045a06║薦女
X65n1277_p0045a07║謝庭蘭殞，到底俱空；楚峽雲收，未知何在。伏念亡女，
X65n1277_p0045a08║善心純熟，懿行雍容。豈期一疾之來，遽有百年之別。
X65n1277_p0045a09║輙憑佛果，少贊仙遊。
X65n1277_p0045a10║伯叔
X65n1277_p0045a11║哀心有感，痛傷天屬之親；誠意無依，庸仗佛乘之力。
X65n1277_p0045a12║伏念（亡伯亡叔）善鍾累世，慶出一門。為先公胄子之賢（伯稱
X65n1277_p0045a13║胄子，叔稱季子），乃我父連枝之愛。將謂享長年之筭，豈期終
X65n1277_p0045a14║百歲之天。
X65n1277_p0045a15║姊妹
X65n1277_p0045a16║天倫共稟，莫非同歲連枝；世事歸空，難免出生入死。
X65n1277_p0045a17║伏念（亡姊亡妹）所育雖同於父母，于歸各配於室家。棣華
X65n1277_p0045a18║將謂於聯芳，鴈序遽傷於痛別。
X65n1277_p0045a19║丈人
X65n1277_p0045a20║雲愁慘慘，空傷太岳之頹；雨泣漣漣，濫發東床之歎。
X65n1277_p0045a21║雖曰冰清而玉潤，難逃死去以生來。伏念丈人某，德
X65n1277_p0045a22║稟寬洪，恩均內外。私喜一門之幸，得伸半子之親；豈
X65n1277_p0045a23║期四大之空，遽有千秋之別。
X65n1277_p0045a24║丈母
X65n1277_p0045b01║雲愁半夜，痛傷岳母之俄傾；雨泣新秋，忍對門䦨之
X65n1277_p0045b02║發歎。千秋遽別，半子何依。欲懿魄之超昇，仗善因而
X65n1277_p0045b03║薦拔。敬念丈母某人，生男克孝，譽已振於北堂；育女
X65n1277_p0045b04║有家，愛特崇於東坦。將謂享百年之壽，豈期為一疾
X65n1277_p0045b05║之終。曉山黯黯散愁雲，夜壑茫茫奔逝水。
X65n1277_p0045b06║女婿
X65n1277_p0045b07║愁結門䦨，遽爾東床之逝；淚零衣袖，痛傷半子之亡。
X65n1277_p0045b08║不資物外之善緣，莫薦門中之貴客。伏念亡婿（某人），
X65n1277_p0045b09║賢鍾盛世，族出名家。內諧父母之歡，外擅里閭之譽。
X65n1277_p0045b10║滿謂篤親之義，常修致敬之儀。豈期天不福謙，遽使
X65n1277_p0045b11║身先歸土。
X65n1277_p0045b12║又
X65n1277_p0045b13║門䦨有託，望諧中雀之緣；風火無憑，遽失化龍之望。
X65n1277_p0045b14║欲伸薦拔，庸仗慈悲。
X65n1277_p0045b15║薦商死
X65n1277_p0045b16║往而不返，仲尼傷逝水之嗟；去而不歸，莊叟起失家
X65n1277_p0045b17║之嘆。死生惟命之極，行止非人所能。伏念某人孤矢
X65n1277_p0045b18║銘心，盖有四方之志；駒騮命駕，能馳千里之念。每運
X65n1277_p0045b19║舟車，阜通貨賄，遠取征商之利，將求潤屋之資。豈期
X65n1277_p0045b20║善願未圓，那覺天年不永。征魂杳杳，九泉冥路去何
X65n1277_p0045b21║長；逝魄茫茫，萬里思親歸不得。䖍修淨土，資薦去程。
X65n1277_p0045b22║僧薦本師（開華嚴經）
X65n1277_p0045b23║釋迦文佛何妨示寂雙林，達磨大師不免西歸葱嶺。
X65n1277_p0045b24║雖法身本無生滅，然乳恩敢後酬償。欲增般若之妙
X65n1277_p0045c01║光，必假華嚴之大教。恭惟圓寂本師大德，堂堂儀表，
X65n1277_p0045c02║寂然彌勒下生來；了了禪機，儼若玄沙不出嶺。龍山
X65n1277_p0045c03║尊宿，䱠水宗師，戒行共霜月爭明，梵音與風雷齊震。
X65n1277_p0045c04║忽朝猛省，拂袖便行。衣傳已付嶺頭人，背痛翻為塵
X65n1277_p0045c05║外侶。今當三十有五日，曷報師資；用開一百二十函，
X65n1277_p0045c06║少陪雲路。
X65n1277_p0045c07║薦亡伏願門
X65n1277_p0045c08║通用
X65n1277_p0045c09║塵勞蠲淨，廓爾而雲散天清；業障頓除，豁然而冰消
X65n1277_p0045c10║雪釋。識心達本，息意忘緣。於去來中，悟無去來；於生
X65n1277_p0045c11║滅中，悟無生滅。絕離幻妄，正趍真空。破三毒而證三
X65n1277_p0045c12║藐三菩提，収六賊而修六度六神用。了知生滅法，方
X65n1277_p0045c13║明無我人。不出菩薩林，常居華藏海。
X65n1277_p0045c14║又
X65n1277_p0045c15║數行仙樂，迎歸紫府之間；三色祥雲，引出塵寰之外。
X65n1277_p0045c16║拋離五障，逈脫六塵，當生慈氏之宮，早入龍華之會。
X65n1277_p0045c17║又
X65n1277_p0045c18║黃金殿內，常瞻紫磨之身；紅藕花心，時聽苦空之偈。
X65n1277_p0045c19║又
X65n1277_p0045c20║四生海上，卸愚癡帆；三覺岸頭，斷沉迷綱。出娑婆之
X65n1277_p0045c21║世界，生兜率之天宮。時時面奉玉毫，日日耳聞妙法。
X65n1277_p0045c22║曉了即心即佛，頓明非想非空。得般若波羅蜜多，成
X65n1277_p0045c23║無上正遍知覺。
X65n1277_p0045c24║又
X65n1277_p0046a01║無邊煩惱海徹底乾枯，無量智慧花廓然開發。
X65n1277_p0046a02║又
X65n1277_p0046a03║上冐七重之網，下乘千葉之蓮。飄飄生覩史之天，濟
X65n1277_p0046a04║濟步摩尼之殿。面瞻金相，耳聽法音。
X65n1277_p0046a05║又
X65n1277_p0046a06║瑤池萬仞，金風動而蓮上生花；寶閣千層，珠簾卷而
X65n1277_p0046a07║雲中見佛。
X65n1277_p0046a08║又
X65n1277_p0046a09║寶坊寶盖，乘寶馬以優游；香國香城，躡香雲而快樂。
X65n1277_p0046a10║又
X65n1277_p0046a11║寶網玲瓏之下，天花縹緲之中。禮十號慈尊，悟一乘
X65n1277_p0046a12║妙理。
X65n1277_p0046a13║又
X65n1277_p0046a14║須菩提彈指之處，認取千聖之門；大迦葉破顏之時，
X65n1277_p0046a15║頓悟一真之理。
X65n1277_p0046a16║又
X65n1277_p0046a17║普光堂上，回凡心而作佛心；菩提殿中，轉肉眼而為
X65n1277_p0046a18║慧眼。步步紅蓮開足下，翩翩青盖起空中。拋三漏之
X65n1277_p0046a19║塵勞，生十嚴之淨地。入寶冠裏，坐師子床。一聞大悟
X65n1277_p0046a20║之因緣，便證無為之至理。
X65n1277_p0046a21║又
X65n1277_p0046a22║真明明之法眼，登須彌頂而爍破四天；悟了了之真
X65n1277_p0046a23║心，向微塵裏而坐觀三界。
X65n1277_p0046a24║又
X65n1277_p0046b01║真心自在，法性逍遙。不入三乘，便登正覺。悟無所悟
X65n1277_p0046b02║之法，證無所證之門。生生披如來忍辱之衣，世世處
X65n1277_p0046b03║諸佛慈悲之寶。
X65n1277_p0046b04║又
X65n1277_p0046b05║障雲散而菩提月現，業海枯而功德山高。不入邪宗，
X65n1277_p0046b06║常生正念。
X65n1277_p0046b07║又
X65n1277_p0046b08║七寶池中，盡滌業障報障煩惱障。九蓮臺上，常聞妙
X65n1277_p0046b09║音梵音海潮音。
X65n1277_p0046b10║又
X65n1277_p0046b11║摧煩惱之山，裂愛慾之網。心疑頓釋，若解百疊之花
X65n1277_p0046b12║巾。罪垢潛消，如散八風之沙聚。
X65n1277_p0046b13║婦人
X65n1277_p0046b14║十惡五逆悉冰消，三毒七情俱雪懺。五漏化為無漏，
X65n1277_p0046b15║六根變作善根。仗一乘薦悼之功，指九品往生之路。
X65n1277_p0046b16║好隨玉女，迎埽蓬嶋仙山；長伴姮娥，直返蟾宮月殿。
X65n1277_p0046b17║東海觀音親授記，南方龍女願同參。速出迷途，早登
X65n1277_p0046b18║覺苑。
X65n1277_p0046b19║又
X65n1277_p0046b20║業菓凋零，罪花殞謝。便登海岸，禮觀音菩薩之容；長
X65n1277_p0046b21║向雪山，侍摩耶夫人之側。
X65n1277_p0046b22║雙魂
X65n1277_p0046b23║毗盧華藏，不妨步步相隨；淨土蓮臺，如信人人有分。
X65n1277_p0046b24║寧拘曰老曰少，從教同号同名。鸞車對對返璇穹，鳳
X65n1277_p0046c01║輦雙雙歸寶洞。合簪並進，共乘般若之舟；携手同行，
X65n1277_p0046c02║齊到波羅彼岸。
X65n1277_p0046c03║又
X65n1277_p0046c04║俱乘有作之因，各指往生之路。紅蓮臺上，不妨步步
X65n1277_p0046c05║相隨；碧玉堦前，管取頭頭尋着。九品齊登上品，三乘
X65n1277_p0046c06║共證上乘。翻身接引上天堂，携手逍遙歸佛國。
X65n1277_p0046c07║又
X65n1277_p0046c08║厖眉慈母，早隨佛母返天宮；鴛帳嬌娥，好共妲娥歸
X65n1277_p0046c09║月殿。兩片綵雲輕襯足，一雙寶網為嚴身。生前既結
X65n1277_p0046c10║於家親，歿後齊登於佛國。
X65n1277_p0046c11║溺死
X65n1277_p0046c12║不憑聖澤，難脫迷津。霈為終七之恩波，洗去大千之
X65n1277_p0046c13║罪垢。鵬海化為福海，龍宮變作天宮。雲漢逍遙，免萬
X65n1277_p0046c14║劫沉淪之苦；星橋快樂，無三途出沒之憂。願假慈舟，
X65n1277_p0046c15║早登彼岸。
X65n1277_p0046c16║又
X65n1277_p0046c17║愛河浪闊，期彼岸以高登；苦海波深，假慈舟而普渡。
X65n1277_p0046c18║又
X65n1277_p0046c19║不滯中流，即登彼岸。禮水藏慈悲之相，聞海潮微妙
X65n1277_p0046c20║之音。
X65n1277_p0046c21║又
X65n1277_p0046c22║滌除玄覧，涵泳聖涯。指佛波羅門，离世浮沉海。騎李
X65n1277_p0046c23║白鯨鯤之背，訪張騫牛斗之星。兩腋清風，笑傲三山
X65n1277_p0046c24║之蓬嶋；一溪流水，優游千古之桃源。度達有阿羅聖
X65n1277_p0047a01║僧，引接得水藏菩薩。
X65n1277_p0047a02║薦僧
X65n1277_p0047a03║身期成於正道，步步躡於遙天；心冀了於妄源，去去
X65n1277_p0047a04║乘於翠輦。入四禪地，具一性空。趺猊座高廣之間，覩
X65n1277_p0047a05║龍樹芳菲之相。一明圓覺，頓悟真常。
X65n1277_p0047a06║
X65n1277_p0047a07║高峰龍泉院因師集賢語錄卷之十二