X65n1277_p0050c05║
X65n1277_p0050c06║
X65n1277_p0050c07║
X65n1277_p0050c08║高峰龍泉院因師集賢語錄卷之十四
X65n1277_p0050c09║
X65n1277_p0050c10║抄題雜化門
X65n1277_p0050c11║化鍾樓疏
X65n1277_p0050c12║千鈞重器，已成槖籥之功；百尺高樓，欲遂斧斤之用。
X65n1277_p0050c13║誰能特達，就此因緣。帶月輕敲，驚起海門沙上鴈；和
X65n1277_p0050c14║煙試擊，喚回塵世夢中人。
X65n1277_p0050c15║龍泉院前虹橋疏
X65n1277_p0050c16║乘輿濟眾，惠止一時。斷木利人，功流萬世。惟龍泉之
X65n1277_p0050c17║勝槩，有虹首之高飛。頃緣洪水之橫流，日見行人之
X65n1277_p0050c18║病涉。有阻留題之客，頗妨期會之人。今欲經之營之，
X65n1277_p0050c19║必賴遠者近者。懷區區之尺牘，扣磊磊之丈夫。伏願
X65n1277_p0050c20║向五達衢，出一隻手。將見問津老子，不煩般若之舟。
X65n1277_p0050c21║䇿杖禪人，咸到菩提之岸。
X65n1277_p0050c22║化粧藏疏
X65n1277_p0050c23║一輪永轉，萬法常明。欲教世眼無塵，須藉當人潤色。
X65n1277_p0050c24║龍宮本來富貴，佛家分外莊嚴。眾手易維持，雙拳難
X65n1277_p0051a01║點畫。搖天撼地，聲聲鏘玉鳴金；耀古輝今，家家藏珍
X65n1277_p0051a02║隱寶。諸仁者，儻能成這段好事，大梵王必不辜莫大
X65n1277_p0051a03║深恩。出頭為有力因緣，轉脚得無窮受用。
X65n1277_p0051a04║化彩𦘕水陸功德疏
X65n1277_p0051a05║師祖流傳，雖有冥陽公案；道場鋪設，柰無彩𦘕行頭。
X65n1277_p0051a06║小比丘縱會秉呪加持，諸聖像未便隨聲顯現。擬倩
X65n1277_p0051a07║𦘕工出手，須是方兄點頭。敢辭開口告人難，信道發
X65n1277_p0051a08║心為事易。四十二軸，大家無惜相成；千百億身，諸相
X65n1277_p0051a09║管教具足。
X65n1277_p0051a10║化粧廢寺佛疏
X65n1277_p0051a11║千百億化身，剎剎塵塵俱為佛事；十方諸國土，在在
X65n1277_p0051a12║處處總是道場。南州打到北州頭，東土移來西土着。
X65n1277_p0051a13║有生皆可度，何處不稱尊？與其蘆茅穿膝於彭源廢
X65n1277_p0051a14║剎之中，孰若花木嚴身於城山大隱之地？說彌勒當
X65n1277_p0051a15║來下生之事，顯諸人過去現在之因。不勞更揀燒香，
X65n1277_p0051a16║要捨必須連脚。請持此䟽，扣朱門綠戶之賢；欲覔本
X65n1277_p0051a17║光，驗紫磨黃金之相。此福德勝前福德，非莊嚴是名
X65n1277_p0051a18║莊嚴。
X65n1277_p0051a19║化粧佛𦘕壁䟽
X65n1277_p0051a20║清淨法身，雖云不染。粧嚴佛相，又且何妨。不惟壁洛
X65n1277_p0051a21║上添个風光，更使石殿裏重新活計。若得大家提掇，
X65n1277_p0051a22║便教兩處圓成。快請承當，真个奇特。
X65n1277_p0051a23║化塑七身功德䟽
X65n1277_p0051a24║佛法充滿於虗空，本無一相；梵宇莊嚴於功德，須假
X65n1277_p0051b01║七尊。儻逢多寶如來，便見真濟菩薩。
X65n1277_p0051b02║化粧羅漢聖像䟽
X65n1277_p0051b03║本來具足，見成一十八尊；更假莊嚴，始現三十二相。
X65n1277_p0051b04║須是著些精彩，共成這个因緣。若發菩提心，便證羅
X65n1277_p0051b05║漢果。
X65n1277_p0051b06║化佛前燈䟽
X65n1277_p0051b07║古佛堂前，惠燈不滅。普光殿內，智燭長明。照破羣昏，
X65n1277_p0051b08║實由一點。各請人人返照，便知祖祖相傳。个中若識
X65n1277_p0051b09║賣油翁，直下許見燃燈佛。
X65n1277_p0051b10║化長明燈䟽
X65n1277_p0051b11║只一星兒，演出大光明。藏向五陰處，爍破諸煩惱門。
X65n1277_p0051b12║雨風如晦，而這个分明；日月尚虧，而此光常在。相傳
X65n1277_p0051b13║無盡，點起便知。須遇特達人，能成久遠事。玉樓金殿，
X65n1277_p0051b14║長明公今已加封；銀管寶書，燃燈佛昔曾授記。
X65n1277_p0051b15║化設地獄齋䟽
X65n1277_p0051b16║佛即是心，心即是佛，一毛頭上識根源；人死為鬼，鬼
X65n1277_p0051b17║死為人，三惡道中隨影附。若隔這个，便墮群流。業風
X65n1277_p0051b18║動地不停，飢火燒心難忍。饆羅䭔子，請君快不將來；
X65n1277_p0051b19║鉄餕餡兒，與他從頭咬破。是名真法供養，大家隨喜
X65n1277_p0051b20║結緣。
X65n1277_p0051b21║化錢置常住䟽
X65n1277_p0051b22║古佛家風，高坐双峰之頂；道人活計，全無一日之粮。
X65n1277_p0051b23║用資數畝之田，永作千年之寶。須是飢來喫飯，誰解
X65n1277_p0051b24║心空坐禪？檀那儻賜於筆端，我佛必增於福利。
X65n1277_p0051c01║化齋供䟽
X65n1277_p0051c02║施財施食，增益福田。供佛供僧，㘽培善果。用嚴藥石，
X65n1277_p0051c03║普献人天。結此無上緣，須還見在佛。
X65n1277_p0051c04║起建華嚴閣䟽
X65n1277_p0051c05║聖興堂成，己壯此方之風彩。華嚴閣就，重增梵宇之
X65n1277_p0051c06║光輝。不惟再整於高門，仍使一新於大教。三事若令
X65n1277_p0051c07║具足，十方須藉扶持。立地便成，具眼底看。
X65n1277_p0051c08║鐘樓化瓦修蓋䟽
X65n1277_p0051c09║樓高百尺，不妨聳壑昂霄；鐘震一音，能使聞聲悟道。
X65n1277_p0051c10║歷時既久，覺棟宇之飄零；整舊如新，藉慈悲而喜施。
X65n1277_p0051c11║化米開路䟽
X65n1277_p0051c12║道人脚下，盡大地作个路頭。祖師庵前，使万里渾無
X65n1277_p0051c13║寸草。若得十方無礙，何妨八字打開。未饒寂子之插
X65n1277_p0051c14║鍬，猶悟丹霞之剗草。果得食輪先轉，何愁心地不通。
X65n1277_p0051c15║須知獨樹不成林，各請大家齊出手。
X65n1277_p0051c16║化甃路䟽
X65n1277_p0051c17║心地坦平，永無障礙。福基鞏固，寧患崎嶇。結十方眾
X65n1277_p0051c18║信之緣，開万劫菩提之路。實為方便，各請圓成。
X65n1277_p0051c19║化人披剃䟽
X65n1277_p0051c20║靈鷲如來，親剃目犍連之髮；黃梅祖佛，密傳盧行者
X65n1277_p0051c21║之衣。向時既有這般人，今日豈無如是事？殿前剗草，
X65n1277_p0051c22║須逢具眼宗師；地上布金，更藉作家長者。
X65n1277_p0051c23║化度僧䟽
X65n1277_p0051c24║菩薩大慈，不妨化現。比丘得度，須藉圓成。假法身而
X65n1277_p0052a01║了佛身，憑佛寶而為僧寶。若得手中具眼，便教頂上
X65n1277_p0052a02║放光。全資十善檀那，了取兩重公案。
X65n1277_p0052a03║化度牒䟽
X65n1277_p0052a04║辭親割愛，出三界家入如來家；學佛解空，從二乘地
X65n1277_p0052a05║至菩薩地。爭奈頭顱未肯，難教袈裟自肩。幸茲時節
X65n1277_p0052a06║因緣，了辦己躬大事。盧行者本來無物，孔方兄遭遇
X65n1277_p0052a07║有緣。樓閣開門，彌勒不須彌指；珠璣滿室，居士休把
X65n1277_p0052a08║沉江。若是布施將來，應以此身得度。
X65n1277_p0052a09║士人化度牒䟽
X65n1277_p0052a10║說盡之乎者也，四十年枉下工夫；究竟寂滅苦空，億
X65n1277_p0052a11║万劫願離障礙。回頭猛省，落髮寧辭。要共丹霞同入
X65n1277_p0052a12║大法門，不放寶月獨出一頭地。積藏菩薩，大家好結
X65n1277_p0052a13║歡喜緣；脫俗秀才，只今便現圓滿相。
X65n1277_p0052a14║吏人化度牒䟽
X65n1277_p0052a15║法門四闢六通，任教攘臂；受網千纏万結，豈易脫身？
X65n1277_p0052a16║許多日往月來，頓覺昨非今是。大木尊者亟辭母，香
X65n1277_p0052a17║囊和尚便拋妻。等閑鐘鼓度朝昏，何必堦墀還卯酉？
X65n1277_p0052a18║文書悉擯，從頭點檢佛書；公印歸還，一向掌持心印。
X65n1277_p0052a19║道姑化度牒䟽
X65n1277_p0052a20║幻生失路，覺諸祖之迷蒙；本性尋源，返一真於寂滅。
X65n1277_p0052a21║既是已沾泥之柳絮，當為不著水之蓮花。喜遇聖恩，
X65n1277_p0052a22║可成佛相。若大居士筆端半點，玉振金聲；使小尼童
X65n1277_p0052a23║頭上一刀，雷飛電掃。彫盤烽燁，恩海波長。
X65n1277_p0052a24║化三衣䟽
X65n1277_p0052b01║逝陀林下，世尊拈示商人。少室山前，達磨親傳弟子。
X65n1277_p0052b02║雖道寸縣不染，何妨一線相通。欲得三衣，共出隻手。
X65n1277_p0052b03║化百衲衣䟽
X65n1277_p0052b04║清淨法身，雖道寸𮈔不掛；莊嚴妙相，何妨五彩合成。
X65n1277_p0052b05║非徒聳世俗之觀瞻，正欲為法門之壯觀。若要發一
X65n1277_p0052b06║心喜捨，便能教百衲周圓。試著出來，官取奇特。
X65n1277_p0052b07║化鐘䟽
X65n1277_p0052b08║煙寺一鳴，驚回蝶夢；豐山三擊，震動龍天。鑄成出格
X65n1277_p0052b09║規模，全賴作家手段。
X65n1277_p0052b10║化磬䟽
X65n1277_p0052b11║烈火烹成，好个作家手段；頑銅打就，還它本分鉗鎚。
X65n1277_p0052b12║欲教立地圓成，更在當人煅煉。雖難下手，賴遇知音。
X65n1277_p0052b13║化鐃鈸疏
X65n1277_p0052b14║大道不器，明道者假器而求；至理無聲，悟理者緣聲
X65n1277_p0052b15║而入。要這个方明那个，自有為始證無為，便須烈火
X65n1277_p0052b16║烹成，何惜頑銅打就？一響一答，直教眼下聞知；再舉
X65n1277_p0052b17║再揚，正好聲前薦取。欲憑出手，全賴知音。
X65n1277_p0052b18║化鍋疏
X65n1277_p0052b19║純銅打就，還他本分鉗鎚。烈火烹成，須是當行爐鞴。
X65n1277_p0052b20║誰是作家手段，鑄成出格規模。莫問純鐵頑銅，精金
X65n1277_p0052b21║美玉，總教紅爐上成一片雪，須使火𦦨裏轉大法輪。
X65n1277_p0052b22║煆煉出來，迅燥者看。
X65n1277_p0052b23║緣化疏
X65n1277_p0052b24║這般時年，鐵板障巳只退縫；有些伎倆，大布袋未曾
X65n1277_p0052c01║開頭。檀那筆頭，須試出萬丈毫光；苾蒭時下，便做得
X65n1277_p0052c02║一分生活。大家心肯意肯，休說頭高頭低。歡喜即大
X65n1277_p0052c03║因緣，布施不昧因果。
X65n1277_p0052c04║題彌陀會疏
X65n1277_p0052c05║若據底事，不涉修成。曲為今時，豈無方便。須信道心
X65n1277_p0052c06║心淨土，了得底步步青蓮。欲登九品受生，須假一音
X65n1277_p0052c07║演說。是男是女，大家齊辦肯心。同號同名，立地管取
X65n1277_p0052c08║成佛。
X65n1277_p0052c09║題華嚴會疏
X65n1277_p0052c10║百二十卷真詮，雖道本來具足；五十三員知識，不妨
X65n1277_p0052c11║直下同參。常嗟大教之難逢，肯使今生之蹉過。各出
X65n1277_p0052c12║隻手，夾成般若勝因；齊辦肯心，同結華嚴善會。
X65n1277_p0052c13║題金剛會疏
X65n1277_p0052c14║向來佛法，尚付國王大臣。今振祖風，須是居士長者。
X65n1277_p0052c15║同具金剛眼，共結般若緣。非惟超脫無始輪迴，抑且
X65n1277_p0052c16║成就莫大功德。真人奇特，各請承當。
X65n1277_p0052c17║題盂蘭盆會疏
X65n1277_p0052c18║金風剪剪，適地官赦罪之秋；珪月團團，乃尊者救親
X65n1277_p0052c19║之日。幸遇此般時節，何妨結个因緣。爰鳩花縣吉人，
X65n1277_p0052c20║共建蘭盆勝會。不特新千萬年之公案，又將追五百
X65n1277_p0052c21║劫之幽魂。各請承當，豈容分別。
X65n1277_p0052c22║
X65n1277_p0052c23║高峯龍泉院因師集賢語錄卷之十四