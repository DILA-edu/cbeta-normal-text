X65n1280_p0155c04║
X65n1280_p0155c05║
X65n1280_p0155c06║天童和尚闢妄救略說卷之七
X65n1280_p0155c07║
X65n1280_p0155c08║侍者　真啟　編
X65n1280_p0155c09║▲汝州首山省念禪師風穴，嗣萊州狄氏子。受業於
X65n1280_p0155c10║本郡南禪寺，纔具尸羅，徧遊叢席。甞密誦法華經，眾
X65n1280_p0155c11║目為念法華。晚于風穴會中充知客。一日侍立次，穴
X65n1280_p0155c12║乃埀涕告之曰：不幸臨濟之道至，吾將墜於地矣。師
X65n1280_p0155c13║曰：觀此一眾，豈無人耶？穴曰：聰明者多，見性者少。師
X65n1280_p0155c14║曰：如某者何如？穴曰：吾雖望子之久，猶恐躭著此經，
X65n1280_p0155c15║不能放下。師曰：此亦可事，願聞其要。穴遂上堂，舉世
X65n1280_p0155c16║尊以青蓮目顧視大眾，乃曰：正當恁麼時，且道說箇
X65n1280_p0155c17║甚麼？若道不說而說，又是埋沒先聖。且道說箇甚麼？
X65n1280_p0155c18║師乃拂袖下去。穴擲下拄杖，歸方丈。侍者隨後請益
X65n1280_p0155c19║曰：念法華因甚不祗對和尚？穴曰：念法華會也。次日，
X65n1280_p0155c20║師與真園頭同上問訊次，穴問真曰：作麼生是世尊
X65n1280_p0155c21║不說說？真曰：鵓鳩樹頭鳴。穴曰：汝作許多癡福作麼？
X65n1280_p0155c22║何不體究言句？又問師曰：汝作麼生？師曰：動容揚古
X65n1280_p0155c23║路，不墮悄然機。穴謂真曰：汝何不看念法華下語？
X65n1280_p0155c24║救曰：佛果曰：不疑言句，是為大病。巖頭曰：大統綱
X65n1280_p0156a01║宗中事，先須識句，而風穴又教人體究言句。如此，
X65n1280_p0156a02║近代老宿一槩斥絕言句，將使天下學者以墻壁
X65n1280_p0156a03║瓦礫為師乎？夫墻壁瓦礫真可師也，但學者不知，
X65n1280_p0156a04║奈何絕言句哉？文殊曰：此方真教體，清淨在音聞。
X65n1280_p0156a05║此大士不合與今人相左。老僧道：汝若見得墻壁
X65n1280_p0156a06║瓦礫為真可師，則不錯認風穴教人體究言句。何
X65n1280_p0156a07║以故？即如風穴上堂，舉世尊以青蓮目顧視大眾
X65n1280_p0156a08║而曰：正當恁麼時，且道說箇甚麼？果教首山體究
X65n1280_p0156a09║言句耶？隨曰：若道不說而說，又是埋沒先聖，何曾
X65n1280_p0156a10║教首山體究言句耶？復曰：且道說箇甚麼？畢竟風
X65n1280_p0156a11║穴意旨落在甚麼處？難道始終教首山體究言句
X65n1280_p0156a12║耶？首山拂袖下去，風穴擲下拄杖歸方丈。正當恁
X65n1280_p0156a13║麼時，且道首山體究箇甚麼言句便恁麼去耶？據
X65n1280_p0156a14║是，則知風穴謂真園頭何不體究言句者，正要他
X65n1280_p0156a15║體究世尊不說說。會得世尊以青蓮目顧視大眾，
X65n1280_p0156a16║便是體究世尊不說說也。潭吉不體究世尊以青
X65n1280_p0156a17║蓮目顧視大眾、首山拂袖下去、風穴擲下拄杖歸
X65n1280_p0156a18║方丈，是何言句？錯認風穴教人體究言句，埋沒先
X65n1280_p0156a19║聖不少。乃引巖頭曰：大統綱宗中事，先須識句，何
X65n1280_p0156a20║不引全他後語？甚麼是句？百不思時，喚作正句。亦
X65n1280_p0156a21║云：與麼時，纔與麼便不與麼，是句亦剗，非句亦剗，
X65n1280_p0156a22║自然轉轆轆地。又曰：與麼時，一物不存。信知從前
X65n1280_p0156a23║學得一切言句隘在胸中，有甚麼用處？汝但見箇
X65n1280_p0156a24║句字，便借為體究言句之證。誰知巖頭破除言句，
X65n1280_p0156b01║反證據老僧佛果。因妙喜坐在死處，欲其死中得
X65n1280_p0156b02║活，故曰：不疑言句，是為大病。教他看有句無句，如
X65n1280_p0156b03║藤倚樹，而不與說破，特應病與藥耳。汝不諳古人
X65n1280_p0156b04║用處，便乃執藥成病。即如佛果道：描也描不成，畵
X65n1280_p0156b05║也畵不就。汝又將甚麼言句與他分疎？此方真教
X65n1280_p0156b06║體，清淨在音聞，固矣。如何又有不立文字，教外別
X65n1280_p0156b07║傳，付囑摩訶迦葉？不見玄沙道：祇如靈山會上有
X65n1280_p0156b08║百萬眾，惟有迦葉一人親聞，餘盡不聞。汝道迦葉
X65n1280_p0156b09║親聞底事作麼生？不可道如來無說說，迦葉不聞
X65n1280_p0156b10║聞，便當得去。潭吉若會得迦葉親聞底事，便會得
X65n1280_p0156b11║風穴道何不體究言句，自然不執言句是言句，動
X65n1280_p0156b12║容是動容，墻壁瓦礫是墻壁瓦礫。老僧道：直饒汝
X65n1280_p0156b13║見得墻壁瓦礫真可，師猶迷頭認影在。昔忠國師
X65n1280_p0156b14║答僧問：如何是古佛心？曰：墻壁瓦礫是。洞山不解，
X65n1280_p0156b15║忽曰：也大奇，也大奇，無情說法不思議。若將耳聽
X65n1280_p0156b16║終難會，眼處聞聲方始知。及至辭雲巖，問曰：只如
X65n1280_p0156b17║百年後，忽有人問：還邈得師真否？如何祗對？巖良
X65n1280_p0156b18║久曰：祇者是。山乃沉吟，巖曰：价闍黎若要承當箇
X65n1280_p0156b19║事，大須審細始得。山猶涉疑，後因過水覩影，大悟
X65n1280_p0156b20║前旨，有渠今正是我，我今不是渠之句。然則前此
X65n1280_p0156b21║悟無情說法而不薦祇者，是非迷頭認影者乎？初
X65n1280_p0156b22║祖教二祖曰：外息諸緣，內心無喘。心如墻壁，可以
X65n1280_p0156b23║入道。二祖一日曰：某已息諸緣也。曰：莫成斷滅去。
X65n1280_p0156b24║曰：了了常知，故言之不可及。汝但心如墻壁，自然
X65n1280_p0156c01║言之不可及，更說甚體究言句、斥絕言句？總之，漢
X65n1280_p0156c02║月等咬古人言句，以為家私師資授受，繫綴天下
X65n1280_p0156c03║學者，不值明眼人一笑。且汝既要建立臨濟宗旨，
X65n1280_p0156c04║何不看濟到翠峰，峰問：甚處來？濟曰：黃檗來。峰云：
X65n1280_p0156c05║黃檗有何言句指示於人？濟云：黃檗無言句。峰云：
X65n1280_p0156c06║為甚麼無？濟曰：設有，亦無舉處。峰云：但舉看。濟云：
X65n1280_p0156c07║一箭過西天。然則執言句教人體究者，非但十萬
X65n1280_p0156c08║八千而已，豈不鈍置臨濟
X65n1280_p0156c09║問：如何是佛？師曰：新婦騎驢阿家牽。曰：未審此語甚
X65n1280_p0156c10║麼句中收？師曰：三玄收不得，四句豈能該？曰：此意如
X65n1280_p0156c11║何？師曰：天長地久，日月齊明。又僧問：新婦騎驢阿家
X65n1280_p0156c12║牽，意旨如何？師曰：百歲翁翁失却父。曰：百歲翁翁豈
X65n1280_p0156c13║有父耶？師曰：汝會也。又曰：此是獨坐無尊卑，從上無
X65n1280_p0156c14║一法與人。
X65n1280_p0156c15║救曰：臨濟曰：山僧無一法與人，祇是解縛治病。闢
X65n1280_p0156c16║書引此為抹殺宗旨之案，不知解縛治病即宗旨
X65n1280_p0156c17║也。東坡居士曰：譬如良醫治眼，不能與明，而但能
X65n1280_p0156c18║去翳。夫翳與縛，即認棒、認喝、認言句、認本來無一
X65n1280_p0156c19║物，乃至認真如、佛性、菩提、涅槃等是也。能一句中
X65n1280_p0156c20║具三玄，一玄中具三要，自縛解矣；知料揀、炤用、賓
X65n1280_p0156c21║主等法，他翳除矣。故僧問：如何是佛？答曰：新婦騎
X65n1280_p0156c22║驢阿家牽。乃曰：此是獨坐無尊卑，從上無一法與
X65n1280_p0156c23║人。老僧據漢月謂臨濟室中諸法迄今欲滅，判云：
X65n1280_p0156c24║臨濟室中不妨許伊說。謂室中有諸法，則漢月贓
X65n1280_p0157a01║誣臨濟甚矣。不見臨濟道：山僧無一法與人，祇是
X65n1280_p0157a02║解縛治病。潭吉遂謂：闢書引此為抹殺宗旨之案。
X65n1280_p0157a03║老僧問汝：臨濟無一法與人，還有宗旨也無？若無
X65n1280_p0157a04║宗旨，汝不合道解縛治病即宗旨也；若有宗旨，汝
X65n1280_p0157a05║敢道老僧抹殺宗旨耶？據老僧看來，離了山僧無
X65n1280_p0157a06║一法與人，又喚甚麼作宗旨？何以故？即人即法，人
X65n1280_p0157a07║外無別法故。若有一法加人分上，却成屈抑於人。
X65n1280_p0157a08║是故一句中具三玄，是眼中屑；一玄中具三要，是
X65n1280_p0157a09║眼中屑；料揀炤用賓主，是眼中屑；金屑雖珍寶，在
X65n1280_p0157a10║眼亦為翳。認此種種言句作實法會，直得無繩自
X65n1280_p0157a11║縛，死去十分，乃至認棒是棒、認喝是喝、認本來無
X65n1280_p0157a12║一物是斷見外道，盡是迷頭狂走，揑目生花，如蠶
X65n1280_p0157a13║作繭，自縈自縛。古人云：眼中有屑，直須出却始得。
X65n1280_p0157a14║汝但會得臨濟道：山僧無一法與人。出也！出也！本
X65n1280_p0157a15║自解脫，誰縛汝？本自無縛，誰釋汝？本自安閒，誰病
X65n1280_p0157a16║汝？本自無病，誰藥汝？只者解縛治病四字也不消
X65n1280_p0157a17║得。所以臨濟又道：取山僧口裏語，不如休歇無事
X65n1280_p0157a18║去。直下休去、歇去、無事去，逈然獨脫，豈不是無依
X65n1280_p0157a19║道人？壁立千仞，豈不是無位真人？臨濟宗旨正在
X65n1280_p0157a20║此，當全機大用，棒喝交馳，無非發明此旨，使人自
X65n1280_p0157a21║悟而已。古德頌：因我得禮汝。利刀自斷命根，不要
X65n1280_p0157a22║依草附木。若有一法與人，永入拔舌地獄。正與此
X65n1280_p0157a23║互相發明。會得此旨，新婦騎驢阿家牽便也會得，
X65n1280_p0157a24║百歲翁翁失却父便也會得。何以故？從上無一法
X65n1280_p0157b01║與人故。汝謂闢書引山僧無一法與人抹殺宗旨，
X65n1280_p0157b02║則首山道：從上無一法與人。臨濟宗旨早向首山
X65n1280_p0157b03║邊抹殺了也。呵呵！
X65n1280_p0157b04║示眾：諸上座，不得盲喝亂喝。者裏尋常向你道：賓則
X65n1280_p0157b05║始終賓，主則始終主。賓無二賓，主無二主。若有二賓
X65n1280_p0157b06║二主，即是兩箇瞎漢。所以我若立時你須坐，我若坐
X65n1280_p0157b07║時你須立。坐則共你坐，立則共你立。雖然如是，到者
X65n1280_p0157b08║裏著眼始得。若是眼孔定動，即千里萬里。何故如此？
X65n1280_p0157b09║如隔窻看馬騎相似，擬議即沒交涉。諸上座，既然於
X65n1280_p0157b10║此留心，直須子細，不要掠虗好，他時異日賺著你在。
X65n1280_p0157b11║諸人若也有事近前，無事珍重。
X65n1280_p0157b12║救曰：一喝分賓主，炤用一時行，賓主句頌也。或乘
X65n1280_p0157b13║師子，或乘象王，或現半身，或驅全力，四賓主語也。
X65n1280_p0157b14║首山此言，於臨濟所示四賓主殆無遺恨，而猶妙
X65n1280_p0157b15║在指的簡截，開合通變，自我作祖，不膠膠于故步
X65n1280_p0157b16║而止。但末世究之者鮮，多以賓主歷然一語混之，
X65n1280_p0157b17║使正法眼藏不得炤明，後五百歲其失非小也。鄭
X65n1280_p0157b18║人謂玉為璞，周人謂鼠為朴，朴之與璞音同耳。近
X65n1280_p0157b19║世曰：喝牛喝馬，總是賓主歷然。以此語賓主句，已
X65n1280_p0157b20║若周人之朴矣，況四賓主乎？老僧為整頓漢月，故
X65n1280_p0157b21║賓主語詳見七書。今潭吉止引一喝分賓主，炤用
X65n1280_p0157b22║一時行，謂賓主句頌也。何不引全後語，會得箇中
X65n1280_p0157b23║意？日午打三更，老僧想汝分疎不下，未夢見慈明
X65n1280_p0157b24║在。又引或乘獅子，或乘象王，或現半身，而改全體
X65n1280_p0157c01║作用為或驅全力，謂四賓主語也。臨濟下文明說
X65n1280_p0157c02║賓看主，主看賓，主看主，賓看賓。何曾以全體半身、
X65n1280_p0157c03║獅子象王分四賓主來？老僧道：汝強下分疎，未夢
X65n1280_p0157c04║見臨濟在。且賓主歷然，出自臨濟。如謂一語混之，
X65n1280_p0157c05║則臨濟不合混答。者僧明明向道：賓主歷然，反謂
X65n1280_p0157c06║為混。又何恠？汝不識喝牛喝馬，總是賓主歷然也。
X65n1280_p0157c07║汝若薦得賓主歷然，則一喝不作一喝用。喝既非
X65n1280_p0157c08║喝，則牛亦非牛，馬亦非馬。喝牛喝馬，豈不是賓主
X65n1280_p0157c09║歷然？汝又道：首山所示四賓主，末世究之者鮮。何
X65n1280_p0157c10║不看他從頭示了，隨後便曰：雖然如是，到者裏急
X65n1280_p0157c11║著眼始得。非簡截指的乎哉？復曰：若是眼孔定動，
X65n1280_p0157c12║則千里萬里。何故如此？如隔窻看馬騎相似，擬議
X65n1280_p0157c13║即沒交涉。潭吉等不急著眼，擬議箇玉璞鼠朴，豈
X65n1280_p0157c14║止千里萬里而已？諂辱先聖，埋沒己靈，使正法眼
X65n1280_p0157c15║藏不得炤明，後五百歲獲罪，盡未來際，那有出頭
X65n1280_p0157c16║日子？何以故？不見首山囑道：諸上座，既然於此留
X65n1280_p0157c17║心，直須子細，不要掠虗好。
X65n1280_p0157c18║甞作綱宗偈曰：咄哉拙郎君，巧妙無人識。打破鳳林
X65n1280_p0157c19║關，著靴水上立。咄哉巧女兒，攛梭不解織。看他鬬雞
X65n1280_p0157c20║人，水牛也不識。背陰山子向陽多，南來北往意如何？
X65n1280_p0157c21║若人問我西來意，東海東面有新羅。
X65n1280_p0157c22║救曰：汾州葉縣註綱宗三偈，徹法源底，惟雪竇得
X65n1280_p0157c23║其體裁，後世未有繼之者。或曰：達磨不立文字，豈
X65n1280_p0157c24║有禪宗加註釋乎？譬如愚人傲慢王憲曰：我欲法
X65n1280_p0158a01║羲皇耳。老僧那管他註釋不註釋，只據首山咄哉
X65n1280_p0158a02║拙郎君，咄哉巧女兒，及有人問我西來意，以為綱
X65n1280_p0158a03║宗上自羲皇以前，下迄盡未來際之法源底，盡從
X65n1280_p0158a04║者裏去也。
X65n1280_p0158a05║汾陽
X65n1280_p0158a06║救曰：生死之大事不了，不容不遍參；生死之大事
X65n1280_p0158a07║覷破，不容不休去。惟師匠而後，我之生死根株頓
X65n1280_p0158a08║斷，不容不起荷法之心。此昭公八逃住持，而末上
X65n1280_p0158a09║欣然肯來也。嗟乎！以名高而來耶？則八逃之名固
X65n1280_p0158a10║高矣；以厚利而來耶？則三十年足不越閫，未甞營
X65n1280_p0158a11║厚利也。此其來，非濟上宗印乎？方是時，邪師說法
X65n1280_p0158a12║如荊棘，師剪除之，是故拈題玄要，諸綱宗不厭再
X65n1280_p0158a13║四。嗚呼！今而後知汾陽為中興也。當其身為射的，
X65n1280_p0158a14║啟瞶發蒙，豈盡合于世哉？然師之接人下刃處，有
X65n1280_p0158a15║大方便，故得慈明等六人大士出其門，皆氣宇如
X65n1280_p0158a16║王，至楊岐、白雲、五祖、黃龍、雲菴，而濟上宗風益振，
X65n1280_p0158a17║師之力也。你道老僧七闢三闢，不厭再四，是為利？
X65n1280_p0158a18║是為名？無非為汝等邪說附會，致綱宗成荊棘林，
X65n1280_p0158a19║不得不出一隻手為汝剪除耳。身為射的，啟瞶發
X65n1280_p0158a20║蒙，命根下刃，無諸方便。
X65n1280_p0158a21║▲汾州太子院善昭禪師首山嗣，生俞氏，太原人也。
X65n1280_p0158a22║器識沉邃，少緣飾，有大智。於一切文字，不繇師訓，自
X65n1280_p0158a23║然通曉。年十四，父母相繼而亡，孤苦厭世相，剃髮受
X65n1280_p0158a24║具，杖䇿遊方。所至少留，不喜觀覽。或譏其不韻，師歎
X65n1280_p0158b01║曰：是何言之陋哉！從上先德行脚，正以聖心未通，驅
X65n1280_p0158b02║馳決擇耳，不緣山水也。師歷諸方，見老宿者七十有
X65n1280_p0158b03║一人，最後至首山，問：百丈捲簟，意旨如何？曰：龍袖拂
X65n1280_p0158b04║開全體現。師曰：師意如何？曰：象王行處絕狐踪。於是
X65n1280_p0158b05║大悟。言下拜而起曰：萬古碧潭空界月，再三撈摝始
X65n1280_p0158b06║應知。有問者曰：見何道理，便爾自肯？曰：正是我放身
X65n1280_p0158b07║命處。服勤甚久，辭去。遊湘衡，問長沙太守張公茂宗，
X65n1280_p0158b08║以四名剎請師擇之而居。師笑，一夕遁去。北抵襄沔，
X65n1280_p0158b09║太守劉公昌言恨見之晚。時洞山、谷隱皆虗席，太守
X65n1280_p0158b10║敦請，師辭。前後八請，堅臥不答。淳化四年，首山歿，西
X65n1280_p0158b11║河道俗千餘人協心削牘，遣沙門契聰迎請住持汾
X65n1280_p0158b12║州太平寺太子院。師閉關高枕，聰排闥而入，讓之曰：
X65n1280_p0158b13║佛法大事，靜退小節。風穴懼應讖，憂宗旨墜滅。幸而
X65n1280_p0158b14║有先師，先師已棄世。汝有力荷擔如來大法者，今何
X65n1280_p0158b15║時而欲安眠哉？師矍起，握聰手曰：非公不聞此語。促
X65n1280_p0158b16║辦嚴，吾行矣。既至，宴坐一榻，足不越閫者三十年。天
X65n1280_p0158b17║下道俗仰慕不敢名，同曰汾州。
X65n1280_p0158b18║上堂，謂眾曰：夫說法者，須具十智同真。若不具十智
X65n1280_p0158b19║同真，邪正不辨、緇素不分，不能與人天為眼目、決斷
X65n1280_p0158b20║是非，如鳥飛空而折翼、如箭射的而斷絃。絃斷故，射
X65n1280_p0158b21║的不中；翼折故，空不可飛。弦壯翼牢，空的俱徹。作麼
X65n1280_p0158b22║生是十智同真？與諸上座點出：一、同一質；二、同大事；
X65n1280_p0158b23║三、總同參；四、同真志；五、同徧普；六、同具足；七、同得失；
X65n1280_p0158b24║八、同生殺；九、同音吼；十、同得入。又曰：與甚麼人同得
X65n1280_p0158c01║入？與阿誰同音吼？作麼生是同生殺？甚麼物同得失？
X65n1280_p0158c02║阿那箇同具足？是甚麼同徧普？何人同真志？孰能總
X65n1280_p0158c03║同參？那箇同大事？何物同一質？有點得出底麼？點得
X65n1280_p0158c04║出者，不吝慈悲；點不出來，未有參學眼在。切須辨取，
X65n1280_p0158c05║要識是非，面目見在，不可久立。珍重！
X65n1280_p0158c06║救曰：覺範答無盡居士曰：十智同真，與三玄同一
X65n1280_p0158c07║機軸。乃作頌曰：十智同真面目全，其中一智是根
X65n1280_p0158c08║源。若人欲見汾陽老，劈破三玄作兩邊。劈破之義，
X65n1280_p0158c09║若畵龍點眼，非可以言論通也。闢書謂：既以劈破，
X65n1280_p0158c10║後世不當復有三玄。是何言與？吾甞觀近代老宿，
X65n1280_p0158c11║開口便罵知解，揣其證悟處，當如師子王哮吼一
X65n1280_p0158c12║聲，壁立萬仞。今乃確確然信三玄之可以劈破，是
X65n1280_p0158c13║將泥丸土皷為三玄耶？讀至此，不覺噴飯。七書引
X65n1280_p0158c14║覺範頌，提醒漢月云：既謂劈破三玄作兩邊，又何
X65n1280_p0158c15║有三玄三要之實法？潭吉謂：劈破之義，非可言論
X65n1280_p0158c16║通者，則三玄三要獨可言論通耶？既不可言論通，
X65n1280_p0158c17║便不可認三玄三要以為實法。據是，又何甞出得
X65n1280_p0158c18║老僧證覺範劈破之義來？葢覺範因僧問臨濟賓
X65n1280_p0158c19║主句，他素甞都在賓主上作活計，正擬答那僧時，
X65n1280_p0158c20║忽於賓主歷然處見得，方知一向錯解賓主。以此
X65n1280_p0158c21║例知三玄三要是權非實，遂有細看即是陷虎機
X65n1280_p0158c22║之頌，所謂頓見三玄三要之旨者，此也。漢月等逐
X65n1280_p0158c23║他死塊，搜遍古今三法，穿鑿配合，遞相傳授，豈不
X65n1280_p0158c24║是被他舌頭謾却？他若果認三玄三要以為實法，
X65n1280_p0159a01║爭敢下劈破二字？只是他不合大驚小恠，道箇頓
X65n1280_p0159a02║見三玄三要之旨，賺汝等諸人不少。汝反謂信三
X65n1280_p0159a03║玄可以劈破，是將泥丸土皷為三玄者。老僧道三
X65n1280_p0159a04║玄恰是泥丸土皷，只是汝劈不破耳。若劈得破，汝
X65n1280_p0159a05║自堂堂獨露，無倚無依，亦如老僧吒呀地哮吼一
X65n1280_p0159a06║聲，壁立萬仞。若劈不破，不免向三玄三要上作窠
X65n1280_p0159a07║作臼，爭恠得老僧開口便罵知解耶？汝要揣老僧
X65n1280_p0159a08║所證所悟，敢保驢年揣不著在。獨是劈破之義，若
X65n1280_p0159a09║畵龍點眼，不妨被汝說著。何以故？一棒打殺與狗
X65n1280_p0159a10║子喫。雲門為世尊點眼，者裏有祖師喚來與老僧
X65n1280_p0159a11║洗脚。雪竇為達磨點眼，老僧今日將三玄三要不
X65n1280_p0159a12║但劈得粉碎，索性把來束做一束，擲向糞掃堆頭，
X65n1280_p0159a13║為我七百年前臨濟點出光明，炤天炤地去。
X65n1280_p0159a14║救曰：師又有頌曰：三玄三要事難分，得意忘言道
X65n1280_p0159a15║易親。一句明明該萬象，重陽九日菊花新。又別頌
X65n1280_p0159a16║曰：第一玄，法界廣無邊，森羅及萬象，都在鏡中圓。
X65n1280_p0159a17║第二玄，世尊問阿難，多聞隨事答，隨器量方圓。第
X65n1280_p0159a18║三玄，直出古皇前，四句百非外。閭氏問豐干，乃曰：
X65n1280_p0159a19║者箇是三玄底頌，作麼生是三玄底旨趣？直教決
X65n1280_p0159a20║擇分明，莫只與麼望空妄解，道我曾親近和尚來，
X65n1280_p0159a21║為我說了也。脫空謾語，喫鐵棒有日在。闢書曰：三
X65n1280_p0159a22║玄三要，不過臨濟一時上堂語耳。當時有執為宗
X65n1280_p0159a23║旨者，故汾陽作頌警曰：三玄三要事難分云云。不
X65n1280_p0159a24║知闢書何所考據而為此說？若頌即是警，則不當
X65n1280_p0159b01║分而別頌三玄矣。自禁之而又自犯，想汾陽昬悖
X65n1280_p0159b02║不至此耶？大都闢書凡見古人有一二語相似，即
X65n1280_p0159b03║靠之如泰山；其不可曉者，即攻之如讐敵。似者少
X65n1280_p0159b04║而不可曉者多，故不免前後牴牾耳。如人天眼目
X65n1280_p0159b05║載師十八問，有曰：凡學人編辟言句，葢覆將來，驗
X65n1280_p0159b06║師家眼目，盡皆打得。何故？只為識得破。闢書引為
X65n1280_p0159b07║一棒之據，不知識得破，非肘後有符者不能也。且
X65n1280_p0159b08║夫一汾陽耳，頌三玄則斥為狂狗，作十八問則倚
X65n1280_p0159b09║為憑仗，使古人何以自處耶？倘三玄之頌為非，則
X65n1280_p0159b10║是汾陽見處固非，十八問亦不足觀矣。使十八問
X65n1280_p0159b11║為是，則汾陽之見處元是，三玄之頌亦是矣。何其
X65n1280_p0159b12║紛綸不定，一讚而一呵之？老僧前年與頂目書，想
X65n1280_p0159b13║汾陽昭和尚時已有如汝執定三玄三要，故著頌
X65n1280_p0159b14║以警云：三玄三要事難分，得意忘言道易親。一句
X65n1280_p0159b15║明明該萬象，重陽九日菊花新。既謂忘言，豈如汝
X65n1280_p0159b16║揑自古至今自悟三玄三要者，一一舉示諸人為
X65n1280_p0159b17║師資印可者乎？今潭吉改曰三玄三要，不過臨濟
X65n1280_p0159b18║一時上堂語耳。當時有執為宗旨者，故汾陽作頌
X65n1280_p0159b19║警曰三玄三要事難分云云，不過一時及下文斥
X65n1280_p0159b20║為狂狗，俱係潭吉妄揑，臨濟章辨之詳矣。即如老
X65n1280_p0159b21║僧書中已有如汝執定三玄三要，今改當時有執
X65n1280_p0159b22║為宗旨者，據三玄三要原是權設，非臨濟的的宗
X65n1280_p0159b23║旨，汝即減有添無，於老僧何損？却是汝心行耳。又
X65n1280_p0159b24║謂頌即是警，則不當分頌三玄，自禁之而又自犯，
X65n1280_p0159c01║想汾陽昏悖不至此耶？老僧笑曰：警寤之警，訓作
X65n1280_p0159c02║禁止之禁。不信潭吉昏悖一至此。汾陽雖分頌三
X65n1280_p0159c03║玄，隨云：者箇是三玄底頌，作麼生是三玄底旨趣？
X65n1280_p0159c04║直須決擇分明。老僧當日據得意忘言，提醒頂目，
X65n1280_p0159c05║要汝等會三玄三要底意旨，不可執定三玄三要
X65n1280_p0159c06║底名言，正與汾陽語無二無別。末後汾陽又丁寧
X65n1280_p0159c07║警誡曰：莫只與麼望空妄解，道我曾親近和尚來，
X65n1280_p0159c08║為我說了也。脫空謾語，喫鐵棒有日在。據是，則親
X65n1280_p0159c09║見汾陽尚不許認他說底為己分事，況漢月去臨
X65n1280_p0159c10║濟七百餘載，認玄要料揀，炤用賓主種種名言作
X65n1280_p0159c11║實法會，便望空謾語，竊為真師，豈不發人一笑哉？
X65n1280_p0159c12║潭吉又誣謗闢書，凡見古人有一二語相似，即靠
X65n1280_p0159c13║之如泰山；其不可曉者，即攻之如讐敵。老僧因漢
X65n1280_p0159c14║月撦古人名言，謂是綱宗的旨，不得不引古人一
X65n1280_p0159c15║二語以楔出楔。若在老僧分上，只據自家悟處直
X65n1280_p0159c16║指，一切人又靠誰來？所以汝等穿鑿附會底，老僧不
X65n1280_p0159c17║管佛語、祖語，一味直闢到底。何以故？邪人說正法，
X65n1280_p0159c18║正法亦是邪。汝道老僧曾靠那一箇古人？曾靠那
X65n1280_p0159c19║一句古語？且古德因緣，自銅棺山頂，情與無情煥
X65n1280_p0159c20║然等現，便一一勘破落處，豈更有不可曉者？所不
X65n1280_p0159c21║可曉，必未有出載，無所考據底亂話耳。七闢、三闢
X65n1280_p0159c22║等書，實乃提獎嬰兒，撫憐赤子，則汝等尚非讐敵，
X65n1280_p0159c23║況古人語耶？即如人天眼目載汾陽十八問後曰：
X65n1280_p0159c24║凡學人編辟言句，葢覆將來，驗師家眼目，或呈知
X65n1280_p0160a01║見，擎頭戴角，一一試之，盡皆打得。只為當面識破，
X65n1280_p0160a02║或貶或褒，明鏡當臺，是何精魅之可現？何有妖狐
X65n1280_p0160a03║能隱本形者也？老僧闢書引來，正為當機覿面，故
X65n1280_p0160a04║一棒不作一棒用，直指一切本形耳。今潭吉刪去
X65n1280_p0160a05║當面二字，惟謂識得破者，非肘後有符不能。試問
X65n1280_p0160a06║潭吉有無面的肘麼？當面識不破，更說甚麼肘後？
X65n1280_p0160a07║汝又曰：倘三玄之頌為非，則是汾陽見處固非，十
X65n1280_p0160a08║八問亦不足觀矣。使十八問為是，則汾陽之見處
X65n1280_p0160a09║元是，三玄之頌亦是矣。老僧道：汾陽即是，是汝不
X65n1280_p0160a10║是。汝更花言巧語，將自禁自犯加汾陽分上，一讚
X65n1280_p0160a11║一訶加老僧分上，老僧不惜眉毛為汝說破。大抵
X65n1280_p0160a12║祖師門下，隨立隨掃。汾陽有三訣，衲僧難辨別。更
X65n1280_p0160a13║擬問如何，拄杖當頭楔。時有僧問：如何是三訣？師
X65n1280_p0160a14║便打，僧禮拜。汝道者僧會了禮拜不會禮拜？汾陽
X65n1280_p0160a15║一時頌出，復曰：莫祇恁麼記言記語，以當平生，有
X65n1280_p0160a16║甚麼利益？據是，則自立三訣尚且自掃，況臨濟三
X65n1280_p0160a17║玄肯似汝等癡人一向建立？所以道：汾陽即是，是
X65n1280_p0160a18║汝不是。
X65n1280_p0160a19║龍德府尹李矦與師有舊，請師主承天使者，三至不
X65n1280_p0160a20║赴，使者受罰。復至曰：必得師俱往，不然有死而已。師
X65n1280_p0160a21║曰：老病業已不出山，借往當先後之，何必俱耶？使者
X65n1280_p0160a22║曰：師諾，則先後惟所擇。師乃令設饌，俶裝告眾曰：老
X65n1280_p0160a23║僧去也，誰人隨得？一僧出曰：某甲隨得。師曰：汝日行
X65n1280_p0160a24║幾里？曰：五十里。師曰：汝隨我不得。又一僧出曰：某甲
X65n1280_p0160b01║日行七十里。師曰：汝亦隨我不得。侍者出曰：某甲隨
X65n1280_p0160b02║得，但和尚到處即到。師曰：汝乃隨得老僧。復顧使者
X65n1280_p0160b03║曰：吾先行矣。停箸而化，侍者即立化于側。閱世七十
X65n1280_p0160b04║有八，坐五十六夏。
X65n1280_p0160b05║救曰：灌嬰、滕公、樊噲等，從漢高起豐沛間，攻城掠
X65n1280_p0160b06║地，隨功而漸進。至漢有天下，數人者位不過封侯。
X65n1280_p0160b07║至若韓信，則一見而授以上將之權，此先爵而後
X65n1280_p0160b08║功者也。若夫冐處尊位，而功業罔逮，尠有不夷滅
X65n1280_p0160b09║者。功業建矣，而稍自矜伐，亦尠有不夷滅者。楞嚴
X65n1280_p0160b10║曰：理須頓悟，事以漸修。長沙曰：功未齊于諸聖。夫
X65n1280_p0160b11║三乘十地，灌嬰、滕公比也，功勝于悟。大心凡夫，超
X65n1280_p0160b12║宗越格，韓信比也，悟勝于功，無功之功也。予以是
X65n1280_p0160b13║觀汾陽之悟之行，豈非直授上將，而不矜功伐者
X65n1280_p0160b14║歟？據楞嚴曰：理則頓悟，乘悟併銷；事在漸除，因次
X65n1280_p0160b15║第盡。潭吉改理須頓悟，事以漸修，配長沙云：功未
X65n1280_p0160b16║齊於諸聖。試問潭吉：因甚佛說理則頓悟，遂以乘
X65n1280_p0160b17║悟併銷耶？老僧敢道：不須先除事，但須先悟理。乘
X65n1280_p0160b18║頓悟力，然後世出世間一切事自除，故謂因次第
X65n1280_p0160b19║盡耳。如潭吉事以漸修，喚甚麼作事？又作麼生修
X65n1280_p0160b20║耶？長沙因皓月供奉，問果上涅槃曰：功未齊於諸
X65n1280_p0160b21║聖。問因中涅槃曰：大德是。潭吉何不於大德是直
X65n1280_p0160b22║下薦取？而業識茫茫，無本可據，反據攻城掠地、隨
X65n1280_p0160b23║功漸進者，比三乘十地功勝於悟；直授上將、先爵
X65n1280_p0160b24║後功者，比大心凡夫悟勝於功耶？老僧只據世尊
X65n1280_p0160c01║生在王宮，又為長子，尚捨而出家，睹明星悟道，反
X65n1280_p0160c02║希罕直授上將耶？臨濟道：無依道人是諸佛之母。
X65n1280_p0160c03║若悟無依，佛亦無得，功伐二字向何處安著？更可
X65n1280_p0160c04║直授上將，塗污得他耶？大抵頓悟漸修、未齊諸聖
X65n1280_p0160c05║暨其力未充等語，最能賺一切人生下劣想。不見
X65n1280_p0160c06║修山主曰：筍畢竟成竹去，如今作篾使還得麼？進
X65n1280_p0160c07║山主曰：汝向後自悟去在。潭吉等若自悟去，便知
X65n1280_p0160c08║從前咬古人言句以為綱宗，不值一笑。長沙因僧
X65n1280_p0160c09║亡，以手摩之曰：大眾！此僧却真實為諸人提綱，汝
X65n1280_p0160c10║等還委悉麼？
X65n1280_p0160c11║慈明
X65n1280_p0160c12║救曰：寓言有之曰：臧與穀二人相與牧羊，而俱亡
X65n1280_p0160c13║其羊。問臧奚事，則挾䇿讀書；問糓奚事，則博賽以
X65n1280_p0160c14║遊。二人者事業不同，其於亡羊一也。予甞以此為
X65n1280_p0160c15║吾道之譬，故溈山曰：凡聖情盡，體露真常，理事不
X65n1280_p0160c16║二，即如如佛。慈明其庶幾。夫隨食嗔者若穀，而守
X65n1280_p0160c17║聖見者臧也，雖優劣燎然，其為不了則一。近世邪
X65n1280_p0160c18║禪以任情恣縱為事事無礙，譬捨伯夷而師盜跖，
X65n1280_p0160c19║其淪墮不益甚乎？潭吉譏近世邪禪以任情恣縱
X65n1280_p0160c20║為事事無礙，夫任情恣縱安可謂事事無礙耶？據
X65n1280_p0160c21║真淨道，事事無礙，如意自在，十字街頭打開布袋，
X65n1280_p0160c22║手把猪頭，口誦淨戒，此正與溈山凡聖情盡，體露
X65n1280_p0160c23║真常，理事不二，即如如佛同一鼻孔出氣。何以故？
X65n1280_p0160c24║把猪頭的是手，誦淨戒的是口，你道是凡是聖？堂
X65n1280_p0161a01║堂獨露，不涉聖凡，所謂體露真常者此也。老僧一
X65n1280_p0161a02║棒不作一棒用，直指一切人體露真常，則凡情聖
X65n1280_p0161a03║見欲覔覔不得，欲起起不來矣，說甚麼臧穀夷跖？
X65n1280_p0161a04║總之，潭吉習學外典，譬喻多方，老僧一味直說，棒
X65n1280_p0161a05║打石人頭，嚗嚗論實事。
X65n1280_p0161a06║▲潭州石霜楚圓慈明禪師。汾陽嗣，出全州清湘李
X65n1280_p0161a07║氏。少為書生，年二十二，依城南湘山隱靜寺得度。其
X65n1280_p0161a08║母有賢行，使之遊方。師連眉秀目，頎然豐碩。然忽繩
X65n1280_p0161a09║墨所至，為老宿所呵，以為少叢林。師崖柴而笑曰：龍
X65n1280_p0161a10║象蹴踏，非驢所堪。甞槖骨董箱，以竹杖荷之。遊襄、沔
X65n1280_p0161a11║間，與守芝谷泉俱結伴入洛中。聞汾陽昭禪師道望
X65n1280_p0161a12║為天下第一，決志親依。時朝廷方問罪河東，潞、澤皆
X65n1280_p0161a13║屯重兵，多勸其無行。師不顧，渡大河，登太行，易衣類
X65n1280_p0161a14║廝養，竄名火隊中，露眠草宿。至龍州，遂造汾陽，昭公
X65n1280_p0161a15║壯之。經二年，未許入室。師詣昭，昭揣其志，必詬罵使
X65n1280_p0161a16║令者，或毀詆諸方。及有所訓，皆流俗鄙事。一夕，訴曰：
X65n1280_p0161a17║自至法席已再夏，不蒙指示，但增世俗塵勞。念歲月
X65n1280_p0161a18║飄忽，己事不明，失出家之利。語未卒，昭公熟視，罵曰：
X65n1280_p0161a19║是惡知識，敢裨販我！怒，舉杖逐之。師擬伸救，昭公掩
X65n1280_p0161a20║其口。師大悟，曰：乃知臨濟道出常情。服役七年，辭去。
X65n1280_p0161a21║救曰：臨濟曰：黃檗佛法無多子。而石霜則曰：乃知
X65n1280_p0161a22║臨濟道出常情。顧二老生平行履，如香象渡河，截
X65n1280_p0161a23║流而過，不容野干狐狗窺其武跡，道固然也。彼未
X65n1280_p0161a24║具出情之見者，則悟與宗旨打作兩段，泥之謗之，
X65n1280_p0161b01║又何恠焉？老僧一棒不作一棒用，直指一切人箇
X65n1280_p0161b02║箇自悟，此外別無宗旨。非黃檗三度打臨濟，使自
X65n1280_p0161b03║悟佛法無多子；汾陽舉杖逐慈明，復掩其口，不容
X65n1280_p0161b04║伸救，使自悟濟道出常情者乎？師子游行，豈求伴
X65n1280_p0161b05║侶？壯士展臂，不藉他力。若道老僧步武黃檗，汾陽
X65n1280_p0161b06║即瞎却汝眼也。彼漢月者，於漢月外執古人言句
X65n1280_p0161b07║以為宗旨，則宗旨與自悟打作兩橛明矣。
X65n1280_p0161b08║示眾。以拄杖擊禪床一下，云：大眾還會麼？不見道：一
X65n1280_p0161b09║擊忘所知，更不假修治。諸方達道者，咸言上上機。香
X65n1280_p0161b10║嚴恁麼悟去，分明悟得如來禪，祖師禪未夢見在。且
X65n1280_p0161b11║道祖師禪有甚長處？若向言中取則，誤賺後人；直饒
X65n1280_p0161b12║棒下承當，孤負先聖。萬法本閑，惟人自閙。所以山僧
X65n1280_p0161b13║居福嚴，只見福嚴境界晏起早眠，有時雲生碧嶂、有
X65n1280_p0161b14║時月落寒潭，音聲鳥飛鳴般若臺前、娑羅花香散祝
X65n1280_p0161b15║融峰畔，把瘦笻坐盤陀石，與五湖衲子時話玄微，灰
X65n1280_p0161b16║頭土面。住興化，只見興化家風迎來送去，門連城市、
X65n1280_p0161b17║車馬駢填，漁唱瀟湘、猿啼嶽麓，絲竹歌謠時時入耳，
X65n1280_p0161b18║復與四海高人日談禪道，歲月都亡。且道居深山、住
X65n1280_p0161b19║城郭還有優劣也無？試道看。良久，云：是處是慈氏，無
X65n1280_p0161b20║門無善財。
X65n1280_p0161b21║救曰：師有玄要頌，其末曰：報汝參玄士，棒喝要臨
X65n1280_p0161b22║時。闢書引為一棒之據，不知所重在臨時二字也。
X65n1280_p0161b23║羅山曰：你若野干鳴，我即師子吼；我若野干鳴，你
X65n1280_p0161b24║亦師子吼；你若師子吼，我亦師子吼。臨時布取意，
X65n1280_p0161c01║句有主宰。德山曰：我宗無語句，亦無一法與人。若
X65n1280_p0161c02║闢書自云：千問千棒，萬問萬打。是確定不易矣，惡
X65n1280_p0161c03║得謂之臨時哉？以主人公為棒眼，種種露布，惡得
X65n1280_p0161c04║謂之無法與人哉？臨濟曰：有時奪人不奪境，有時
X65n1280_p0161c05║奪境不奪人，有時人境兩俱奪，有時人境俱不奪，
X65n1280_p0161c06║乃至有時一喝不作一喝用。數有時字，正見慈明
X65n1280_p0161c07║頌意。予故備錄之，以待具眼者。據玄沙上堂：我今
X65n1280_p0161c08║問汝，汝諸人還有眼麼？若有，即今便合識得。還識
X65n1280_p0161c09║得麼？若不識，被我喚作生盲底人。還是麼？老僧亦
X65n1280_p0161c10║問潭吉：汝還有眼麼？若有，即今眼在甚麼處？更須
X65n1280_p0161c11║待具眼麼？若待具眼者，便是自不具眼，被老僧喚
X65n1280_p0161c12║作生盲底人。汝還諱得麼？大抵汝等諸人自不具
X65n1280_p0161c13║眼，一味只聽虗聲。古人道：聞舉主人公，便可打箇
X65n1280_p0161c14║𨁝跳；若舉衲僧巴鼻，更無下口處。此等說話，正好
X65n1280_p0161c15║捉呆。汝便作實法會道：主人公不是衲僧巴鼻。老
X65n1280_p0161c16║僧問汝：主人公是長是短？是白是黑？衲僧巴鼻是
X65n1280_p0161c17║一孔？是兩孔？是向上？是向下？汝試定當看。定當得
X65n1280_p0161c18║出，許汝說衲僧鼻孔超過主人公，笑老僧以主人
X65n1280_p0161c19║公為棒眼，却也未遲。若定當不出，切莫亂統。何以
X65n1280_p0161c20║故？師子口不逐閑塊，只解咬人；老僧棒不落別處，
X65n1280_p0161c21║只解打人。千問千棒，萬問萬棒，驀頭炤腦，劈脊攔
X65n1280_p0161c22║腰，直指一切人，各各薦取自家面目，各各摸取自
X65n1280_p0161c23║家鼻孔，所謂棒頭有眼明如日者，此也。若不據人
X65n1280_p0161c24║為棒眼，則棒作棒用，亦致人棒作棒會。棒作棒用，
X65n1280_p0162a01║即為瞎棒；棒作棒會，即為瞎漢。瞎棒打瞎漢，失却
X65n1280_p0162a02║老僧一隻眼，併失却臨濟一隻眼矣。昔汾陽至首
X65n1280_p0162a03║山，問：百丈卷席，意旨如何？曰：龍袖拂開全體現。曰：
X65n1280_p0162a04║師意如何？曰：象王行處絕狐踪。於是大悟，言下拜
X65n1280_p0162a05║而起，曰：萬古碧潭空界月，再三撈摝始應知。有問
X65n1280_p0162a06║者曰：見何道理，便爾自肯？曰：正是我放身命處。此
X65n1280_p0162a07║非從上大老以自肯為宗旨乎？老僧無一法與人，
X65n1280_p0162a08║只據一棒，不作一棒用，直指一切人放身命處。者
X65n1280_p0162a09║裏石火莫及，電光罔通，眨得眼來，千里萬里，是乃
X65n1280_p0162a10║所謂臨時耳。非有時打，有時不打，便當得殺活臨
X65n1280_p0162a11║時也。汝等自不具眼，死在句下，聞說有時，便作有
X65n1280_p0162a12║時會。即如臨濟道：直是現今更無時節。又將作無
X65n1280_p0162a13║時會耶？
X65n1280_p0162a14║楊岐
X65n1280_p0162a15║救曰：玉在山則秀，珠在川則媚，道之在人也，寧獨
X65n1280_p0162a16║不然。予觀會公深得慈明之道，服勤甚久，至出世
X65n1280_p0162a17║而同參者不知其履實踐真，深韜厚晦，去今日實
X65n1280_p0162a18║霄壤。浮山遠錄公謂首座曰：所以治心，須求妙悟，
X65n1280_p0162a19║悟則神和氣靜，容敬色莊，妄想情慮，皆融為真心
X65n1280_p0162a20║矣。以此治心，心自靈妙，然後導物，孰不從化。遠公，
X65n1280_p0162a21║首山之嫡孫也，所示如此。而近世稱悟者狀若屠
X65n1280_p0162a22║兒魁膾，出言行事，禽獸之不若，而世人敬之，意其
X65n1280_p0162a23║有悟耳。予願好心護法，而道眼未明者，以遠公之
X65n1280_p0162a24║言辨之。漢月錯謂：威者，形之外者也；音者，聲之外
X65n1280_p0162b01║者也。威音既在形聲之外，浮山遠錄公如何道悟
X65n1280_p0162b02║則神和氣靜，容敬色莊耶？潭吉據神和氣靜，容敬
X65n1280_p0162b03║色莊，謗近世悟者狀若屠兒魁膾，老僧道：只怕他
X65n1280_p0162b04║不是悟的。若果是悟的，則神和氣靜也是者箇容
X65n1280_p0162b05║色，屠兒魁膾也是者箇容色。不見廣額屠兒放下
X65n1280_p0162b06║屠刀道：我是千佛一數佛果。謂妙喜云：或有箇禪
X65n1280_p0162b07║和子得似老僧，汝又如何支遣？妙喜云：何幸如之。
X65n1280_p0162b08║正如東坡說：作劊子手，一生得遇一箇肥漢剮。悟
X65n1280_p0162b09║呵呵大笑。總之，潭吉此章說話正救漢月，謂臨濟
X65n1280_p0162b10║立賓主之法，拱揖相讓，何等舒徐，如束帶立朝，光
X65n1280_p0162b11║輝赫奕云云，誣謗老僧為極麤一棒。所以前年與
X65n1280_p0162b12║他書，舉普化不在毛吞巨海、芥納須彌上作活計，
X65n1280_p0162b13║直踏倒飯床與臨濟賓主相見。雖臨濟兩次徵勘，
X65n1280_p0162b14║化到底不變不易，故濟乃吐舌。見得漢月不據本
X65n1280_p0162b15║分說麤說細，未免識者笑耳。遠錄公謂首座曰：悟
X65n1280_p0162b16║則神和氣靜，容敬色莊。老僧即不然，悟則向上全
X65n1280_p0162b17║提大機大用。不見道：要做臨濟烜赫兒孫，直須翻
X65n1280_p0162b18║轉面皮始得。
X65n1280_p0162b19║▲楊岐方會禪師慈明，嗣袁州宜春冷氏子。少警敏，
X65n1280_p0162b20║不事筆硯。及出家閱經典，輙自神會，折節參老宿。慈
X65n1280_p0162b21║明自南源徙道吾、石霜，師皆佐之總院事。依之雖久，
X65n1280_p0162b22║然未有省發。每咨參，明曰：庫司事繁，且去。他日又問，
X65n1280_p0162b23║明曰：監事異日兒孫遍天下在，何用忙為？一日，明適
X65n1280_p0162b24║出，雨忽作。師偵之小徑，既見，遂搊住曰：遮老漢今日
X65n1280_p0162c01║須與我說，不說打你去。明曰：監事知是般事便休。語
X65n1280_p0162c02║未卒，師大悟，即拜於泥塗。問曰：狹路相逢時如何？明
X65n1280_p0162c03║曰：你且躲避，我要那裏去？師歸來日，具威儀詣方丈
X65n1280_p0162c04║禮謝。明呵曰：未在。慈明飯罷，恒山行禪者問道，多失
X65n1280_p0162c05║所在。師闞其出未遠，即撾皷集眾。慈明怒，數曰：小叢
X65n1280_p0162c06║林暮而陞座，何從得此規繩乎？師曰：汾陽乃晚參也。
X65n1280_p0162c07║一日，明上堂，師出問：幽鳥語喃喃，辭雲入亂峰時如
X65n1280_p0162c08║何？明曰：我行荒草裏，汝又入深村。師曰：官不容針，更
X65n1280_p0162c09║借一問。明便喝，師曰：好喝。明又喝，師亦喝。明連喝兩
X65n1280_p0162c10║喝，師禮拜。明曰：此事是箇人方能擔荷。師拂袖便行。
X65n1280_p0162c11║救曰：後代悟繇，非強作主宰，便屬依通。如此等悟
X65n1280_p0162c12║處，千中無一。老僧但據初祖章救曰：廓然無聖，塗
X65n1280_p0162c13║毒皷聲也。雪竇以本語作頌，可謂白圭無玷，死在
X65n1280_p0162c14║佛果。碧巖集句下三祖信心銘救曰：至道本無難
X65n1280_p0162c15║易，但不揀擇即是。譬夫畵龍云云，死在中峰闢義
X65n1280_p0162c16║學句下便曉得。潭吉依他作解，不過是箇學語之
X65n1280_p0162c17║流，一味掠虗自己，全無本據。若實見得後代師家，
X65n1280_p0162c18║無如楊岐之悟者，一一指出，尚屬依通。況混說千
X65n1280_p0162c19║中無一，其誰信之？
X65n1280_p0162c20║問僧：秋色依依，朝離何處？曰：去夏在上藍。師曰：不涉
X65n1280_p0162c21║程途一句作麼生道？曰：兩重公案。師曰：謝上座答話。
X65n1280_p0162c22║僧便喝。師曰：那裏學得者虗頭來？曰：明眼尊宿難瞞。
X65n1280_p0162c23║師曰：恁麼則楊岐隨上座去也。僧擬議，師曰：念汝鄉
X65n1280_p0162c24║人在此，放汝三十棒。
X65n1280_p0163a01║救曰：覺範謂師之施設，如玉工治璵璠，碔砆廢矣。
X65n1280_p0163a02║觀其接白雲并勘僧作略，信然。寶訓載：師初住楊
X65n1280_p0163a03║岐，老屋敗椽。適隆冬，雪霰滿床，居不遑處。衲子投
X65n1280_p0163a04║誠，願充修造。師却之曰：我佛有言：時當減劫，高岸
X65n1280_p0163a05║深谷，變遷不常。安得圓滿如意，自求稱足？汝等出
X65n1280_p0163a06║家學道，做手脚未穩，已是四五十歲，詎有閒工夫
X65n1280_p0163a07║事豐屋耶？竟辭之。翌日，上堂曰：楊岐乍住屋壁疎，
X65n1280_p0163a08║滿床盡撒雪珍珠。縮却項，暗嗟吁，翻憶古人樹下
X65n1280_p0163a09║居。其高風遠韻，千古如見。老僧道：祇如楊岐云：縮
X65n1280_p0163a10║却項，暗嗟吁，翻憶古人樹下居。果嗟歎之辭耶？抑
X65n1280_p0163a11║別有話會耶？若別有話會，潭吉謂其高風遠韻，千
X65n1280_p0163a12║古如見，不過讚嘆之辭耳，實未夢見。楊岐意在妄
X65n1280_p0163a13║稱勘僧作略，豈不是拾覺範的唾餘？
X65n1280_p0163a14║▲舒州白雲守端禪師楊岐，嗣衡陽葛氏子。幼事翰
X65n1280_p0163a15║墨，冠依茶陵郁禪師披削，往參楊岐。岐一日忽問：受
X65n1280_p0163a16║業師為誰？師曰：茶陵郁和尚。岐曰：吾聞伊過橋遭攧
X65n1280_p0163a17║有省，作偈甚奇，能記否？師誦曰：我有明珠一顆，久被
X65n1280_p0163a18║塵勞關鎻，今朝塵盡光生，炤破山河萬朵。岐笑而趨
X65n1280_p0163a19║起，師愕然，通夕不寐。黎明咨詢之，適歲暮，岐曰：汝見
X65n1280_p0163a20║昨日打敺儺者麼？曰：見。岐曰：汝一籌不及渠。師愈大
X65n1280_p0163a21║駭，曰：何謂也？岐曰：渠愛人笑，汝怕人笑。師大悟。
X65n1280_p0163a22║示眾云：佛身充滿於法界，普現一切羣生前，隨緣赴
X65n1280_p0163a23║感靡不周，而常處此菩提座。大眾！作麼生說箇隨緣
X65n1280_p0163a24║赴感底道理？祇於一彈指間，盡大地含生根機，一時
X65n1280_p0163b01║應得周足，而未甞動著一毫頭，便且喚作隨緣赴感
X65n1280_p0163b02║而常處此座。祇如山僧此者受法華請，相次與大眾
X65n1280_p0163b03║相別，去宿松縣裏開堂了，方歸院去。且道還離此座
X65n1280_p0163b04║也無？若道離，則世諦流布；若道不離，作麼生見得箇
X65n1280_p0163b05║不離底事？莫是無邊剎境，自他不隔於毫端；十世古
X65n1280_p0163b06║今，始終不離於當念麼？又莫是一切無心，一時自徧
X65n1280_p0163b07║麼？若恁麼，正是掉棒打月。到者裏，直須悟始得，悟後
X65n1280_p0163b08║更須遇人始得。你道既悟了便休，又何必更須遇人？
X65n1280_p0163b09║若悟了遇人底，當垂手方便之時，著著自有出身之
X65n1280_p0163b10║路，不瞎却學者眼。若祇得乾蘿菔頭底，不惟瞎却學
X65n1280_p0163b11║者眼，兼自己動便先自傷鋒犯手。你看我楊岐先師
X65n1280_p0163b12║問慈明師翁：幽鳥語喃喃，辭雲入亂峰時如何？明曰：
X65n1280_p0163b13║我行荒草裏，汝又入深村。曰：官不容針，更借一問。明
X65n1280_p0163b14║便喝，曰：好喝！明又喝，岐亦喝，明連喝兩喝，岐禮拜，明
X65n1280_p0163b15║曰：此事是箇人方能擔荷。岐拂袖便行。大眾須知，悟
X65n1280_p0163b16║了遇人者，向十字街頭與人相逢，却在千峰頂上握
X65n1280_p0163b17║手；千峰頂上相逢，却在十字街頭握手。所以山僧甞
X65n1280_p0163b18║有頌云：他人住處我不住，他人行處我不行。不是為
X65n1280_p0163b19║人難共聚，大都緇素要分明。山僧此者臨行解開布
X65n1280_p0163b20║袋頭，一時撒在諸人面前了也，有眼者莫錯怪好。珍
X65n1280_p0163b21║重！
X65n1280_p0163b22║救曰：昔妙喜大徹後，反於數禪。客有疑，乃以問昭
X65n1280_p0163b23║覺。覺曰：我禪如大海，你須將箇大海傾去始得。若
X65n1280_p0163b24║將鉢盂盛得些子，是伊器量如此，吾當奈何？嗟嗟！
X65n1280_p0163c01║今日以鉢盂盛得者，若真海水，於此末世亦表表
X65n1280_p0163c02║可觀矣。其所盛又皆污穢不堪之物，便欲撥棄師
X65n1280_p0163c03║法，顛狂橫悖，牢不可開。三復白雲之語，為之涕泗。
X65n1280_p0163c04║昭覺道：我禪如大海，你須將箇大海傾去始得。若
X65n1280_p0163c05║將鉢盂盛得些子，是伊器量如此。後來妙喜也說
X65n1280_p0163c06║道：以限量心，欲入廣大境界。縱然入得，如持蠡酌
X65n1280_p0163c07║海，一蠡縱滿，能得幾何？然蠡中之水，未入蠡時，即
X65n1280_p0163c08║是無限量底水。為你境界只如此，大生滿足想。故
X65n1280_p0163c09║此無限量境界，亦隨你器量滿足，非是大海水只
X65n1280_p0163c10║有許多。他又道：諸方學得底是海蠡禪，我者裏是
X65n1280_p0163c11║海蚌禪。何謂海蠡禪？口傳心授，露布葛藤，印板上
X65n1280_p0163c12║打來，模子裏脫出者是。何謂海蚌禪？開口便見心
X65n1280_p0163c13║肝五臟差珍異寶都在面前，閉却口時無處覔伊
X65n1280_p0163c14║縫罅者是。據此看來，漢月是海蚌禪耶？是海蠡禪
X65n1280_p0163c15║耶？穿鑿古人言句以為宗旨，不惟自謗，亦乃謗他。
X65n1280_p0163c16║古人如在大海底坐，更展手向海外問人乞水，被
X65n1280_p0163c17║一杓污穢不堪之物驀頭澆了，全然不識好惡，便
X65n1280_p0163c18║沒頭浸在裏許，雜毒入心，放捨不下，轉生咬嚼魔
X65n1280_p0163c19║魅。後昆昭覺見禪客將箇鉢盂盛些子海水，尚喚
X65n1280_p0163c20║吾當奈何。今漢月於大海外別將箇曲曲折折底
X65n1280_p0163c21║蠡兒，滿盛污穢不堪種種雜毒之物，累老僧費盡
X65n1280_p0163c22║娘生力氣，闢之又闢，直洗滌到今，猶不能得潔淨
X65n1280_p0163c23║去。吾當奈何！吾當奈何！潭吉等掉棒打月，正是白
X65n1280_p0163c24║雲道底。至于悟後，更須遇人。待你悟了，向你道：
X65n1280_p0164a01║▲蘄州五祖法演禪師白雲，嗣綿州鄧氏子。年三十
X65n1280_p0164a02║五，始棄家祝髮受具，往成都習唯識、百法等論。因聞
X65n1280_p0164a03║菩薩入見道時，智與理冥、境與神會，不分能證所證。
X65n1280_p0164a04║西天外道甞難比丘曰：既不分能證所證，却以何為
X65n1280_p0164a05║證？無能對者。外道貶之，令不鳴鐘皷，反披袈裟。三藏
X65n1280_p0164a06║裝法師至彼，救此義曰：如人飲水，冷煖自知。乃通其
X65n1280_p0164a07║難。師曰：冷煖則可知矣，如何是知底事？遂往質本講
X65n1280_p0164a08║曰：不知自知之理如何？講莫疏其問，但誘曰：汝欲明
X65n1280_p0164a09║此，當往南方扣傳佛心宗者。師即負笈出關，所見尊
X65n1280_p0164a10║宿無不以此咨決，所疑終不破。洎謁圓照本禪師，古
X65n1280_p0164a11║今因緣會盡，惟不會。僧問興化：四方八面來時如何？
X65n1280_p0164a12║化云：打中間底。僧作禮，化云：我昨日赴箇村齋，中途
X65n1280_p0164a13║遇一陣卒風暴雨，却向古廟裏避得過。請益本，本云：
X65n1280_p0164a14║此是臨濟下因緣，須是問他家兒孫始得。
X65n1280_p0164a15║師遂謁浮山遠禪師，請益前話。遠云：我有箇譬喻說
X65n1280_p0164a16║似你，你一似箇三家村裏賣柴漢子，把箇匾檐橫在
X65n1280_p0164a17║腰，向十字街頭立地問人，中書堂今日商量甚麼事？
X65n1280_p0164a18║師默計云：若如此，大故未在。遠一日語師曰：吾老矣，
X65n1280_p0164a19║恐虗度子光陰，可往依白雲。此老雖後生，吾未識面，
X65n1280_p0164a20║但見其頌臨濟三頓棒話，有過人處，必能了子大事。
X65n1280_p0164a21║師澘然禮辭。至白雲，遂舉僧問南泉摩尼珠話請問，
X65n1280_p0164a22║雲叱之，師領悟，獻投機偈曰：山前一片閑田地，叉手
X65n1280_p0164a23║叮嚀問祖翁。幾度賣來還自買，為憐松竹引清風。雲
X65n1280_p0164a24║特印可，令掌磨事。一日，有僧見磨轉，遽指以問師曰：
X65n1280_p0164b01║此神通耶？法爾耶？師褰衣旋磨一匝，僧無語。未幾，雲
X65n1280_p0164b02║至，語師曰：有數禪客自廬山來，皆有悟入處，教伊說
X65n1280_p0164b03║亦說得，有來繇舉因緣問伊亦明得，教伊下語亦下
X65n1280_p0164b04║得，祇是未在。師於是大疑，私自計曰：既悟了，說亦說
X65n1280_p0164b05║得，明亦明得，如何却未在？遂參究累日，忽然省悟，從
X65n1280_p0164b06║前寶惜，一時放下。走見白雲，雲為手舞足蹈，師亦一
X65n1280_p0164b07║笑而已。已後曰：吾因茲出一身白汗，便明得下載清
X65n1280_p0164b08║風。
X65n1280_p0164b09║救曰：浮山以一頌識白雲，祥菴主以一轉語識聰
X65n1280_p0164b10║老。香林遠在雲門作侍者十八年方大悟，既辭行，
X65n1280_p0164b11║一轉語不愜，更留三年。古人重言句如此，故其說
X65n1280_p0164b12║法，造次顛沛之際不失綱宗，坐笑立談之頃知其
X65n1280_p0164b13║魔佛，此所謂定龍蛇眼也。予歷觀古德法式，亡此
X65n1280_p0164b14║眼者葢二百餘年矣。你看白雲端頌臨濟三頓棒
X65n1280_p0164b15║話，一拳拳倒黃鶴樓，一趯趯翻鸚鵡洲，便能指出
X65n1280_p0164b16║臨濟所以悟處。有意氣時添意氣，不風流處也風
X65n1280_p0164b17║流，便能指出臨濟全體作用處。正與老僧說的鼻
X65n1280_p0164b18║孔一般，何曾像潭吉認知痛知癢為棒頭拂著的
X65n1280_p0164b19║道理？洞山聰答僧問：既是泗州大聖，為甚麼却向
X65n1280_p0164b20║楊州出現？曰：君子愛財，取之有道。有僧舉似祥菴
X65n1280_p0164b21║主，主大驚曰：雲門兒孫猶在。聰出世後示僧曰：祖
X65n1280_p0164b22║師西來特唱此事，自是上座不薦，所以從門入者
X65n1280_p0164b23║不是家珍，認影迷頭豈非大錯？既是祖師西來特
X65n1280_p0164b24║唱此事，又何必對眾忉忉？據是聰老，曷甞重言句
X65n1280_p0164c01║來？香林遠依雲門，門每呼遠侍者，遠應諾。門曰：是
X65n1280_p0164c02║甚麼？如此者十八年，一日方悟。門曰：我乃今更不
X65n1280_p0164c03║呼汝矣。遠一日辭門，門曰：光含萬象一句作麼生
X65n1280_p0164c04║道？遠擬議，門令更住三年。據雲門氣宇如王，擬議
X65n1280_p0164c05║尚不許，況重言句乎？所以古人道：胸襟流出，葢天
X65n1280_p0164c06║葢地，非是做言語求奇特。他人道：不出錦心繡口，
X65n1280_p0164c07║意句尖新之謂。潭吉等將古人言句妄生穿鑿，𮞏
X65n1280_p0164c08║相傳習，却成惡口。小家謗古人已甚，況敢謗二百
X65n1280_p0164c09║餘年祖宗不具此眼，天壤間乃有此等兒孫？救中
X65n1280_p0164c10║又道：已呈投機頌，白雲業已許可，又乃重出白汗。
X65n1280_p0164c11║今人不能無疑，難矣哉！禪之不可不悟，不可不大
X65n1280_p0164c12║悟，不可不明大法。所云大法者，非區區卜度名相
X65n1280_p0164c13║而已也。據五祖道：吾因茲出一身白汗，便明得下
X65n1280_p0164c14║載清風，以證從前寶惜一時放下。何甞言禪之不
X65n1280_p0164c15║可不悟，不可不大悟，不可不明大法來？總之，潭吉
X65n1280_p0164c16║未夢見五祖汗氣，故如是亂說。上文重言句，此又
X65n1280_p0164c17║謂非區區名相自語相違，難道名相不是言句？故
X65n1280_p0164c18║曰：遁辭知其所窮。
X65n1280_p0164c19║圓悟一日請益：臨濟四賓主怎生？師云：也祇是箇程
X65n1280_p0164c20║限，是甚麼閑事？又云：我者裏恰似馬前相撲倒。便休。
X65n1280_p0164c21║救曰：五祖此言吐出臨濟心髓，自風穴、首山而下，
X65n1280_p0164c22║言賓主者未能如此親切。闢書引程限二字抹殺
X65n1280_p0164c23║臨濟，譬求無父之子，眾雌而無雄，又奚卵焉？老僧
X65n1280_p0164c24║只據五祖道：我者裏恰似馬前相，撲倒便休。為最
X65n1280_p0165a01║親切，故一棒不作一棒用，直指一切人自倒而已。
X65n1280_p0165a02║如謂眾雌無雄，又奚卵焉？是殆不然，眾雌亦有卵，
X65n1280_p0165a03║但不能成子以破卵耳。香嚴曰：子啐母啄，子覺母
X65n1280_p0165a04║殻，子母俱亡，應緣不錯。同道唱和，妙云獨脚。悟此
X65n1280_p0165a05║便知老僧指人自倒的落處，亦知五祖撲倒便休
X65n1280_p0165a06║的落處。漢月抹殺老僧，真乃無父之子，反謂老僧
X65n1280_p0165a07║抹殺臨濟耶？闢書引程限二字便為抹殺臨濟，即
X65n1280_p0165a08║如五祖道：是甚麼閑事？汝又作麼生？
X65n1280_p0165a09║師垂語曰：譬如水牯牛過窻櫺，頭角四蹄都過了，因
X65n1280_p0165a10║甚尾巴過不得？
X65n1280_p0165a11║潭吉謂闢書曰：宗旨為尾巴，說宗旨者過不得，唯
X65n1280_p0165a12║老僧一棒過得。老僧與劉居士書云：惟有尾巴過
X65n1280_p0165a13║不得。者，正居士倚古人語句廉纖不絕者是。所以
X65n1280_p0165a14║高峰頌：等閑放出者牛兒，頭角分明舉似誰？若向
X65n1280_p0165a15║尾巴尖上會，新羅鷂子過多時。潭吉等廉廉纖纖，
X65n1280_p0165a16║正向尾巴尖上會耳。老僧試問潭吉：汝等諸人還
X65n1280_p0165a17║有尾巴也無？即如老僧一棒直打漢月，到底打漢
X65n1280_p0165a18║月分上耶？抑打漢月尾巴上耶？於斯明得，便知宗
X65n1280_p0165a19║旨落處畢竟不向尾巴上會。過得過不得，非唯謗
X65n1280_p0165a20║老僧，亦乃自謗。五祖垂語曰：譬如水牯牛過窻櫺，
X65n1280_p0165a21║頭角四蹄都過了，因甚尾巴過不得？當時老僧若
X65n1280_p0165a22║在座下要問五祖：頭角四蹄都過了，因甚尾巴過
X65n1280_p0165a23║不得？管取他呵呵大笑。黃龍云：已過關者。掉臂徑
X65n1280_p0165a24║去。安知有關吏？老僧是也。從關吏問可否？此未過
X65n1280_p0165b01║關者，汝等諸人是也。認宗旨為尾巴，敢保頭角四
X65n1280_p0165b02║蹄總未過在。
X65n1280_p0165b03║救曰：五祖曰：先師語拙，當時不以為慢尊大慧；欲
X65n1280_p0165b04║毀碧巖集板，當時不以為好高逞己；黃檗、溈仰不
X65n1280_p0165b05║許馬祖下諸尊宿，當時不以為人我是非，知此道
X65n1280_p0165b06║公也。今海內緇素至賢且明者，猶曰：三峰之爭宗
X65n1280_p0165b07║旨誠是，但名分則不可。嗚呼！是道輕於名分矣。且
X65n1280_p0165b08║二老年德相去不甚遠，所以屈身折節尊臨濟之
X65n1280_p0165b09║道而已矣。苟捨道，名分何自而生耶？嗚呼！至明且
X65n1280_p0165b10║賢而為此說者，特未知道耳。據白雲端頌：汝是惠
X65n1280_p0165b11║超因緣。一文大光錢，買得箇油糍。喫向肚裏了，當
X65n1280_p0165b12║下便不饑。本色宗匠發明本分事，覔巧且不可得，
X65n1280_p0165b13║拙從何來？五祖謂：先師語拙。正提唱一番，使人領
X65n1280_p0165b14║略於言句之外，何甞欺壓白雲來、佛果作？碧巖集：
X65n1280_p0165b15║宗門至此一大變。本色宗匠須以本分接人，一時
X65n1280_p0165b16║籍沒了他家計，却更要他納物事，教他無所從出，
X65n1280_p0165b17║始肯捨命討箇死處。若向言句上拈提，便放他一
X65n1280_p0165b18║條活路。大慧欲毀其板，是則名為知恩報恩者，又
X65n1280_p0165b19║何甞欺壓佛果來？黃檗謂眾曰：還知大唐國裏無
X65n1280_p0165b20║禪師麼？時有僧問：諸方尊宿盡聚眾開化，為甚却
X65n1280_p0165b21║道無禪師？檗云：不道無禪，只是無師。闍黎不見馬
X65n1280_p0165b22║大師下有八十四人坐道場，得馬師正法眼者止
X65n1280_p0165b23║三兩人，廬山歸宗和尚是其一。出家人須知有從
X65n1280_p0165b24║上事分始得。溈山問仰山：百丈再參馬祖因緣，此
X65n1280_p0165c01║二尊宿意旨如何？仰曰：此是顯大機大用。溈曰：馬
X65n1280_p0165c02║祖出八十四人善知識，幾人得大機？幾人得大用？
X65n1280_p0165c03║仰曰：百丈得大機，黃檗得大用，餘者盡是唱導之
X65n1280_p0165c04║師。溈曰：如是，如是。葢大機大用原出黃檗口中。百
X65n1280_p0165c05║丈謂眾：佛法不是小事，老僧被馬大師一喝，直得
X65n1280_p0165c06║三日耳聾。檗聞舉，不覺吐舌。丈曰：子已後莫承嗣
X65n1280_p0165c07║馬祖去麼？檗曰：不然。今日因和尚舉，得見馬祖大
X65n1280_p0165c08║機之用，然且不識馬祖。若承嗣馬祖，已後喪我兒
X65n1280_p0165c09║孫。丈曰：如是見與師齊，減師半德；見過於師，方堪
X65n1280_p0165c10║傳授。子甚有超師之見。檗便禮拜。丈一日問檗：甚
X65n1280_p0165c11║麼處去來？曰：大雄山下采菌子來。丈曰：還見大蟲
X65n1280_p0165c12║麼？檗便作虎聲，丈拈斧作斫勢，檗即打丈一摑，丈
X65n1280_p0165c13║吟吟而笑。上堂曰：大雄山下有一大蟲，汝等諸人
X65n1280_p0165c14║也須好看，百丈老漢今日親遭一口。又丈上堂，舉
X65n1280_p0165c15║野狐因緣，檗便問：古人錯祗對一轉語，五百生墮
X65n1280_p0165c16║野狐身。轉轉不錯，合作箇甚麼？丈曰：近前與汝道。
X65n1280_p0165c17║檗近前與丈一掌，丈拍手笑曰：將謂胡鬚赤，更有
X65n1280_p0165c18║赤鬚胡。可見檗大機大用，果有超師之作。乃至臨
X65n1280_p0165c19║濟三度問佛法的的大意，檗三度與六十痛棒，本
X65n1280_p0165c20║色宗匠只以本分草料接人葢如此。若大機大用
X65n1280_p0165c21║不是宗旨，檗何故謂馬大師下八十四人坐道場，
X65n1280_p0165c22║得馬師正法眼者止三兩人？特指歸宗是其一。不
X65n1280_p0165c23║見僧辭宗，宗問：甚麼處去？曰：諸方學五味禪去。宗
X65n1280_p0165c24║曰：諸方有五味禪，我者裏祇有一味禪。曰：如何是
X65n1280_p0166a01║一味禪？宗便打。僧曰：會也，會也。宗曰：道！道！僧擬議，
X65n1280_p0166a02║宗又打。僧後到黃檗，舉前話，檗特上堂曰：馬大師
X65n1280_p0166a03║下出八十四人善知識，問著箇箇屙漉漉地，祇有
X65n1280_p0166a04║歸宗較些子。據一味禪，問著便打，擬議又打，故謂
X65n1280_p0166a05║歸宗較些子。據老婆心，問著便打，三問三打，故謂
X65n1280_p0166a06║黃檗得大用。即老僧所謂本色本分，無別法與人
X65n1280_p0166a07║者。然則溈仰推黃檗，黃檗推歸宗，無非發明從上
X65n1280_p0166a08║事，且不是欺壓馬祖下諸尊宿，又何甞欺壓百丈，
X65n1280_p0166a09║并欺壓馬祖來？今漢月好高逞己，以致慢尊，欺壓
X65n1280_p0166a10║老僧為一橛頭硬禪，更加人我是非，諍論不已。老
X65n1280_p0166a11║僧要將極麤一棒整頓漢月，到底只為他妄立一
X65n1280_p0166a12║○，為千佛萬佛之祖，鑽出雙頭獨結，四法交加，種
X65n1280_p0166a13║種奇名異相，又遍搜古今三法，死配三玄三要，以
X65n1280_p0166a14║為臨濟宗旨，埋沒己靈，孤負先聖。古人謂臨濟全
X65n1280_p0166a15║機大用，棒喝交馳，劍刃上求人，電光中垂手。漢月
X65n1280_p0166a16║一味抹殺，只逐他玄要的閑塊，謂是堂奧中事，竊
X65n1280_p0166a17║臨濟之名，自成一家外道，累老僧以本色本分反
X65n1280_p0166a18║覆勸諭，諭之不得，一闢再闢，闢至今日而猶不已
X65n1280_p0166a19║者，為道也，非為名分也。即百丈親舉再參馬祖因
X65n1280_p0166a20║緣，黃檗親聞吐舌，猶謂若承嗣馬祖，已後喪我兒
X65n1280_p0166a21║孫，何況自唐迄我明，中間隔五代宋元，漢月乃望
X65n1280_p0166a22║空啟告，攀臨濟為真師。老僧要問漢月面皮厚多
X65n1280_p0166a23║少？古人道：威音王以後，無師自悟，盡是天然外道。
X65n1280_p0166a24║漢月抹殺老僧，便是外道種子，所以老僧竭力整
X65n1280_p0166b01║頓他，亦為道也，非為名分也。總而言之，老僧以本
X65n1280_p0166b02║色本分、大機大用為宗旨，漢月以三擊碓、三甕醬、
X65n1280_p0166b03║三撼門扇、三頓痛棒，死配三玄三要為宗旨，海內
X65n1280_p0166b04║大矣！孰是孰非？必有賢且明起而辨之者。
X65n1280_p0166b05║
X65n1280_p0166b06║天童和尚闢妄求略說卷之七