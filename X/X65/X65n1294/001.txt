X65n1294_p0468b01║
X65n1294_p0468b02║
X65n1294_p0468b03║
X65n1294_p0468b04║
X65n1294_p0468b05║No. 1294-A
X65n1294_p0468b06║ 敘溈山警策
X65n1294_p0468b07║
X65n1294_p0468b08║夫人之墮地也，固若是芒乎？固亦有不芒者乎？無明
X65n1294_p0468b09║以致生，貪欲以致老，瞋恚以致病，愚癡以致死。受其
X65n1294_p0468b10║委形，無忘待盡。出而為僧，無違所以。由修照性，由性
X65n1294_p0468b11║發修。在性則全修成性，在修則全性成修。然而上根
X65n1294_p0468b12║利智，披沙得寶。中下之流，算沙相似。經云：若比丘雖
X65n1294_p0468b13║持禁戒，為利養故，與破戒者用為親附，同其世業，是
X65n1294_p0468b14║名雜僧。或在阿蘭若處，瞢𧄼闇鈍，不欲乞食，見非眷
X65n1294_p0468b15║屬，不能教詔，名愚癡僧。又云：本性清淨，不為百千億
X65n1294_p0468b16║數諸魔之所沮壞。能調如上二部，悉令安住無為勝
X65n1294_p0468b17║域，是為護法無上導師。歷覧往古，大溈大圓大師，非
X65n1294_p0468b18║其人歟？無論鏡智為宗，應緣為用，名振兩山，道傳千
X65n1294_p0468b19║古。即警䇿一文，末尼五色，緇白共利，大小咸收。徧重
X65n1294_p0468b20║律儀，篤修玄道。（不肖）屢為敷陳，重因箋釋。欲令大地
X65n1294_p0468b21║有情，知世如夢，了法無生。共揚百丈家風，深得寒灰
X65n1294_p0468b22║少火。古路斷碑，文生慧𦦨。山前水牯，信步騎歸。雖曰
X65n1294_p0468b23║暫時岐路，是謂不芒者也。
X65n1294_p0468b24║崇禎歲次甲戌秋中日題於棠溪之淨業樓中
X65n1294_p0468c01║
X65n1294_p0468c02║
X65n1294_p0468c03║
X65n1294_p0468c04║
X65n1294_p0468c05║No. 1294
X65n1294_p0468c06║溈山大圓禪師警策
X65n1294_p0468c07║
X65n1294_p0468c08║金山比丘　大香　註
X65n1294_p0468c09║溈山在長沙府之寧鄉，一名大溈山，周百四十里，
X65n1294_p0468c10║溈水出焉，故名。禪師諱霛祐，諡大圓，本福州長溪
X65n1294_p0468c11║趙氏子。得法於百丈和尚，典饌會中，因司馬頭陀
X65n1294_p0468c12║迹，得是山機，下踢翻淨瓶，住山十有餘載。後得仰
X65n1294_p0468c13║山惠寂，相與振發其道，故稱溈仰宗。自心清淨名
X65n1294_p0468c14║之禪，萬有作則為之師。警則警其不勤，䇿則䇿其
X65n1294_p0468c15║不進。
X65n1294_p0468c16║夫業繫受身，未免形累。
X65n1294_p0468c17║總論有情性體，本來清淨，皆由無明不覺，起念相
X65n1294_p0468c18║續，遂有惑業煩惱，未免繫縛，因而感受此身，乃為
X65n1294_p0468c19║四大所累。
X65n1294_p0468c20║稟父母之遺體，假眾緣而共成。
X65n1294_p0468c21║此明中陰投胎顛倒想成，三緣和合漸成遺體。眾
X65n1294_p0468c22║緣，謂父、母、己三及煖、息、識，方乃得生。
X65n1294_p0468c23║雖乃四大扶持，常相違背。
X65n1294_p0468c24║四大，即地、水、火、風。扶持此身，常相違背者，金光明
X65n1294_p0469a01║經云：地水火風共成身，如四毒虵居一篋，地水二
X65n1294_p0469a02║蛇多沉下，風火二蛇性輕舉。由此乖違眾病生，斯
X65n1294_p0469a03║等終歸於滅法，隨其業力受身形，云有執有我眾
X65n1294_p0469a04║生。
X65n1294_p0469a05║無常老病，不與人期。
X65n1294_p0469a06║無常者，一死、二老、三病，卒然即至，何有期限？又無
X65n1294_p0469a07║常有二：一者、敗壞無常，二者、念念無常。
X65n1294_p0469a08║朝存夕亡，剎那異世。
X65n1294_p0469a09║佛問沙門：人命在幾間？對曰：數日間。佛言：子未知
X65n1294_p0469a10║道。復問一沙門：人命在幾間？對曰：飯食間。佛言：子
X65n1294_p0469a11║未知道。復問一沙門：人命在幾間？對曰：呼吸間。佛
X65n1294_p0469a12║言：善哉！子知道矣。九十剎那為一念，念中一剎那，
X65n1294_p0469a13║經九百生滅，異世即來生。
X65n1294_p0469a14║譬如春霜曉露，倏忽即無，岸樹井藤，豈能長久？
X65n1294_p0469a15║四、義證前剎那異世：一、喻春霜易化；二、喻曉露易
X65n1294_p0469a16║晞；三、喻岸樹易隤；四、喻井藤易斷。春霜者，古諸曰：
X65n1294_p0469a17║清露被皐蘭，凝霜霑野草。朝為美少年，夕暮成醜
X65n1294_p0469a18║老。曉露者，古歌曰：薤上露，何易晞？露晞明朝更復
X65n1294_p0469a19║落，人死一去何時歸？岸樹者，大涅槃云：譬如河邊
X65n1294_p0469a20║臨險之樹，若遇暴風，必當顛墜。人亦如是，臨老險
X65n1294_p0469a21║岸，死風既至，勢不得住。井藤者，經云：如人行於曠
X65n1294_p0469a22║野大火之中，被狂象所逐。見一枯井有樹，樹上有
X65n1294_p0469a23║藤。其人攀藤，懸於井中。下有三毒龍、四毒蛇，復有
X65n1294_p0469a24║黑白二鼠，兼相咬藤。四邊毒蜂，有蜜少許，滴於口
X65n1294_p0469b01║中。因貪蜜故，遂忘其苦。夫曠野者，三界也。樹者，苦
X65n1294_p0469b02║身。藤者，命根。象者，無常殺鬼。黑白二鼠，是日月。井
X65n1294_p0469b03║者，黃泉。三龍、三毒、四蛇、四大蜂蜜、五欲。因貪財色
X65n1294_p0469b04║等欲，遂忘生死大苦。
X65n1294_p0469b05║念念迅速，一剎那間轉息，即是來生，何乃晏然空過？
X65n1294_p0469b06║四句總結上文，一步緊於一步：一云、四大常相違
X65n1294_p0469b07║背；二云、無常不與人期；三云、朝夕剎那異世；四者、
X65n1294_p0469b08║春霜曉露等喻；五則、念念迅速，只在剎那之間，一
X65n1294_p0469b09║息不轉，即是再生，何得晏安不理，空過一期？前章
X65n1294_p0469b10║至此，名通敘僧俗，向下別敘出家。
X65n1294_p0469b11║父母不供甘旨，六親固以棄離。
X65n1294_p0469b12║佛言：父母之心，恩及未形。始自受胎，經於十月，行
X65n1294_p0469b13║住坐臥，受諸苦惱，非口所宣。雖得欲樂，而不生愛，
X65n1294_p0469b14║憂念之心，恒無休息。若產難時，如百千刃，競來屠
X65n1294_p0469b15║割，遂致無常。長養之恩，彌於普天，憐愍之念，廣大
X65n1294_p0469b16║無比。今既出家，一則不能供養二尊肥甘之旨，二
X65n1294_p0469b17║者棄捨伯叔姑姨兄弟之親。
X65n1294_p0469b18║不能安邦治國，家業頓捐繼嗣。
X65n1294_p0469b19║安邦謂平天下，治國謂輔聖君。拋父母家業，絕子
X65n1294_p0469b20║嗣相承，四者不為，意欲何為？
X65n1294_p0469b21║緬離鄉黨，鬀髮稟師。內勤克念之功，外弘不諍之德。
X65n1294_p0469b22║迥脫塵世，冀期出離。
X65n1294_p0469b23║緬者，遠也。千二百五十家為鄉，五百家為黨，即父
X65n1294_p0469b24║母妻三黨。今言稟師鬀髮，所為何事？內當精勤克
X65n1294_p0469c01║去種子習氣，外宜弘揚水乳無諍之忍德，超曠劫
X65n1294_p0469c02║波之塵勞，斷三界內外之煩惱。
X65n1294_p0469c03║何乃纔登戒品，便言我是比丘，檀越所須，喫用常住？
X65n1294_p0469c04║纔登戒品，謂十戒進於二百五十。比丘者，如苾芻
X65n1294_p0469c05║五德：一、體性柔軟，喻能折伏身語麤獷；二、引蔓旁
X65n1294_p0469c06║布，喻傳法度人連綿不絕；三、馨香遠聞，喻戒德芬
X65n1294_p0469c07║馥為眾所知；四、能療眾病，喻能斷煩惱毒害；五、不
X65n1294_p0469c08║背日光，喻常向佛日。正為顧名思義，豈可無實稱
X65n1294_p0469c09║賓？檀云施者，越謂超越，由此大施主越彼貧之海，
X65n1294_p0469c10║所須即飲食、衣服、臥具、醫藥，常住名四方僧物。
X65n1294_p0469c11║不解忖思來處，謂言法爾合供。喫了聚頭喧喧，但說
X65n1294_p0469c12║人間雜話。
X65n1294_p0469c13║忖思來處。比丘受食，當作五觀，想彼來處。如前四
X65n1294_p0469c14║事供養，乃是在家菩薩，專專身口分中，減省自奉，
X65n1294_p0469c15║惠施伽藍，以求福果。所謂：鋤禾日當午，汗滴禾下
X65n1294_p0469c16║土。誰知盤中餐，粒粒皆辛苦。奈何無慚愧僧，漫言
X65n1294_p0469c17║合受彼供。飡飡飽啖，兩兩聚頭。但說王論女論賊
X65n1294_p0469c18║論，豈知見道修道證道。
X65n1294_p0469c19║然則一期趂樂，不知樂是苦因。
X65n1294_p0469c20║一期者，或三月、半載，長短無定。樂是苦因者，祖云：
X65n1294_p0469c21║受施如受箭，進食如進毒。佛言：譬如世間所須資
X65n1294_p0469c22║生，能為樂因，不知令人生大憂惱。生死之中，一切
X65n1294_p0469c23║皆苦，無有樂相。如妙花莖，毒蛇纏之。有人性愛好
X65n1294_p0469c24║花，不知花莖毒蛇過患，即便前捉，捉已蛇螫，螫已
X65n1294_p0470a01║命終。凡夫貪五欲花，即為愛毒蛇所螫，命終墮三
X65n1294_p0470a02║惡道。
X65n1294_p0470a03║曩劫狥塵，未甞返省。
X65n1294_p0470a04║曩，向也。劫者，時之極短名剎那，時之極長名劫波。
X65n1294_p0470a05║眾生從無量劫來，根狥六塵，心無返省。
X65n1294_p0470a06║時光淹沒，歲月蹉跎。受用殷繁，施利濃厚。
X65n1294_p0470a07║時光即光陰。歲月即年歲。淹沒謂唐喪。蹉跎謂懈
X65n1294_p0470a08║怠。殷繁濃厚謂享用過度。
X65n1294_p0470a09║動經年載，不擬棄離。積聚滋多，保持幻質。
X65n1294_p0470a10║動著經年累載，不思棄捨厭離。轉積轉聚，愈滋愈
X65n1294_p0470a11║多。保持虗幻之形質，欲得長年以受用。愚無慧性，
X65n1294_p0470a12║妄墮慳貪。
X65n1294_p0470a13║導師有勅，戒勗比丘，進道嚴身，三常不足。人多於此，
X65n1294_p0470a14║躭味不休，日往月來，颯然白首。
X65n1294_p0470a15║六道眾生，淪於生死，長夜盲無慧目。我佛性天晃
X65n1294_p0470a16║朗，引出昏衢，故稱導師。敕，誡勅。勗，勉勗。三常不足：
X65n1294_p0470a17║一衣，以捨好飾，著壞色衣；二食，趣得支身，以除饑
X65n1294_p0470a18║渴；三睡眠，修習善法，無令失時。今反躭味，三事不
X65n1294_p0470a19║止，忽焉老至，一生蹉過。
X65n1294_p0470a20║後學未聞旨趣，應須愽問先知。將謂出家，貴求衣食。
X65n1294_p0470a21║旨趣謂宗通玄學，亦戒定慧也。後進未聞，應求先
X65n1294_p0470a22║達廣愽詳問，豈可謂言捨俗出家，霑霑乎身衣口
X65n1294_p0470a23║食而已。佛言三種出家，下出家以十戒為本，雖捨
X65n1294_p0470a24║眷屬因緣，執作於俗人等。中出家捨執作緣，具受
X65n1294_p0470b01║八萬四千向道因緣，身口意業未能具足清淨，心
X65n1294_p0470b02║結猶存，未及出要。上出家根心猛利，應捨結使纏
X65n1294_p0470b03║縛，禪定慧力，心得解脫，出於緣務煩惱之家。
X65n1294_p0470b04║佛先制律，啟創發蒙，軌則威儀，淨如氷雪。止持作犯，
X65n1294_p0470b05║束斂初心，微細條章，革諸猥弊。
X65n1294_p0470b06║律者，且指出家五眾之戒，謂比丘、比丘尼、沙彌、沙
X65n1294_p0470b07║彌尼、式叉摩那也。創者，謂隨事漸至良模也。制色
X65n1294_p0470b08║未制其心，守己未能旁兼，故曰發蒙。三千威儀，八
X65n1294_p0470b09║萬細行，可軌可則，如氷如雪。止持，謂七支清淨。作
X65n1294_p0470b10║犯，謂五篇缺破。條章猥弊，具如僧祇等部。
X65n1294_p0470b11║毗尼法席，曾未叨陪；了義上乘，豈能甄別？可惜一生
X65n1294_p0470b12║空過，後悔難追；
X65n1294_p0470b13║毗尼，即律部。叨陪，謂依止。了義，即上乘頓法，不同
X65n1294_p0470b14║不了義說。甄別者，甄明辨別大小教理。不修則空
X65n1294_p0470b15║過，臨終名後悔。
X65n1294_p0470b16║教理未甞措懷，玄道無因契悟。
X65n1294_p0470b17║教理，總說三乘十二分教，未甞安措心懷。玄道，謂
X65n1294_p0470b18║別傳心印，直指單提，亦即菩薩正性離生，不見少
X65n1294_p0470b19║法，永斷習氣，入於如來一切智智。契悟，謂契理悟
X65n1294_p0470b20║心。
X65n1294_p0470b21║及至年高臘長，空腹高心，不肯親附良朋，惟知倨傲。
X65n1294_p0470b22║年謂生年，臘謂戒臘。失學惟存空腹，惡習徒自高
X65n1294_p0470b23║心。淑行曰良，同心曰朋。倨傲即高心。
X65n1294_p0470b24║未諳法律，戢斂全無。或大語高聲，出言無度。不敬上
X65n1294_p0470c01║中下座婆羅門，聚會無殊。椀鉢作聲，食畢先起。去就
X65n1294_p0470c02║乖角，僧體全無。起坐忪諸，動他心念。不存些些軌則，
X65n1294_p0470c03║小小威儀，將何束斂？後昆新學，無因倣傚。
X65n1294_p0470c04║法律，謂經、律、論。戢斂，指身、口、意二句總說。向下別
X65n1294_p0470c05║開：一者、大語高聲；二者、出言無有時度；三者、不敬
X65n1294_p0470c06║先德受具；五、臘名下座；十、臘名中座；二、十臘名上
X65n1294_p0470c07║座。戒經云：我佛法中，先受戒者在前坐，後受戒者
X65n1294_p0470c08║在後坐，莫如外道癡人坐無次第。即婆羅門法也。
X65n1294_p0470c09║四者、椀鉢作聲；五者、食畢先起；六者、去來乖張，如
X65n1294_p0470c10║二角相反；七者、僧體全無。僧云和合眾僧，體謂三
X65n1294_p0470c11║義、五分、六和、十善，上酬四重之恩，下濟群生之苦。
X65n1294_p0470c12║向下總結。忪諸麤遽，令他作念，皆因威儀軌則，毫
X65n1294_p0470c13║無半點使然。後昆新學謂將來法眷既無効尤，何
X65n1294_p0470c14║可束縛？
X65n1294_p0470c15║纔相覺察，便言：我是山僧，未聞佛教行持，一向情存
X65n1294_p0470c16║粗糙。
X65n1294_p0470c17║凡為僧者，向人自稱某甲，除大知識，方稱貧道，或
X65n1294_p0470c18║稱山僧。今則略通一毫覺察，便爾不肯稱名，皆由
X65n1294_p0470c19║平昔未聞佛理，依行修持，粗而不精，糙而不熟。
X65n1294_p0470c20║如斯之見，蓋為初心慵惰，饕餮因循，荏苒人間，遂成
X65n1294_p0470c21║疎野。不覺[(龍-月+日)/足]踵老朽，觸事面牆。
X65n1294_p0470c22║如斯一句，總結上文。蓋為最初出家，習於懶墮，饕
X65n1294_p0470c23║餮飲食，因循度日，時光荏苒，釀成荒疎田野之氣，
X65n1294_p0470c24║形體老朽，似乎衰竹下垂[(龍-月+日)/足]踵之狀。面牆，謂不明
X65n1294_p0471a01║義理，無有言說，其猶面牆而立者也。
X65n1294_p0471a02║後學咨詢，無言接引，縱有言說，不涉典章，或被輕言，
X65n1294_p0471a03║便責後生無禮瞋心，忿起言語。該人
X65n1294_p0471a04║所有咨詢義理，無言接引來機。典章，謂經典章句。
X65n1294_p0471a05║或者後學有知，受彼輕薄言語，因起瞋恨之心，忿
X65n1294_p0471a06║忿之氣。該人，謂年高臘長。
X65n1294_p0471a07║一朝臥病在牀，眾苦縈纏逼迫，曉夕思忖，心裏恛惶，
X65n1294_p0471a08║前路茫茫，未知何往。
X65n1294_p0471a09║眾苦，謂病衰、老衰、財衰、親衰。恛惶者，恐怖無宰。前
X65n1294_p0471a10║路，謂冥途。五趣茫茫，所往無定。
X65n1294_p0471a11║從茲始知悔過，臨渴掘井奚為。自恨早不預修，年晚
X65n1294_p0471a12║多諸過咎。
X65n1294_p0471a13║凡居無水之鄉，預為掘井得濟。若待渴時，雖掘奚
X65n1294_p0471a14║益？修行若不預備，老至惟多過失。
X65n1294_p0471a15║臨行揮霍，怕怖慞惶。縠穿雀飛，識心隨業。
X65n1294_p0471a16║臨行揮霍，即死相現前，種種恐怖。縠穿喻幻身，雀
X65n1294_p0471a17║飛喻神識。七賢女經云：雀來入瓶中，以縠覆其口，
X65n1294_p0471a18║縠穿雀飛去，識心隨業走。識心隨業者，楞嚴經云：
X65n1294_p0471a19║知見每欲留於世間，業運每常遷於國土。
X65n1294_p0471a20║如人負債，強者先牽，心緒多端，重處偏墜。
X65n1294_p0471a21║譬如負債之人，寡者必讓，多者牽去。今則心中善
X65n1294_p0471a22║惡，緒端多種，必從重處先墜。如謂情多想少，流入
X65n1294_p0471a23║橫生。七情三想，身為餓鬼。九情一想，下洞火輪。純
X65n1294_p0471a24║情即沈阿鼻地獄。
X65n1294_p0471b01║無常殺鬼，念念不停。命不可延，時不可待。
X65n1294_p0471b02║無常殺鬼，謂閻羅使者已至，一念不得停留命不？
X65n1294_p0471b03║可稍延時，不可少待。亦非錢財勢力，可以轉致。
X65n1294_p0471b04║人天三有，應未免之。如是受身，非論劫數。感傷嘆訝，
X65n1294_p0471b05║哀哉切心。豈可緘言，遞相警䇿。
X65n1294_p0471b06║人天，謂人乘天乘。三有，謂欲界色界無色界。未出
X65n1294_p0471b07║輪迴，寧免諸趣。受身復捨身，從劫復至劫。一可感
X65n1294_p0471b08║慨，二可悲傷，三可嘆息，四可驚訝，五實哀哉，六實
X65n1294_p0471b09║切心。豈得緘口無言，正當彼此䇿勵。
X65n1294_p0471b10║所恨同生像季，去聖時遙，佛法生疎，人多懈怠。
X65n1294_p0471b11║像季，謂像法末年，去聖時遙，佛滅度後，已經三千
X65n1294_p0471b12║餘載。一佛、二法、三僧、三寶，應世生疎，我人多無精進。
X65n1294_p0471b13║略伸管見，以曉後來。若不蠲矜，誠難輪逭。
X65n1294_p0471b14║管見謂管中窺豹，略見一斑。蠲則蠲除故習，矜則
X65n1294_p0471b15║自矜懈怠。輪逭如車輪旋，有逭方息。向上總說，向
X65n1294_p0471b16║下別敘。
X65n1294_p0471b17║夫出家者，發足超方，心形異俗。
X65n1294_p0471b18║今言凡為僧者，從初發足，超越諸方。一形異俗，去
X65n1294_p0471b19║除鬚髮，披服袈裟。二心異俗，煩惱斷除，菩提增長。
X65n1294_p0471b20║紹隆聖種，震懾魔軍。用報四恩，拔濟三有。若不如此，
X65n1294_p0471b21║濫廁僧倫。
X65n1294_p0471b22║紹隆聖種，即續佛慧命。凡為比丘，三度震懾魔軍：
X65n1294_p0471b23║一剃下周羅，二發菩提心，三了悟無生。四恩：一父
X65n1294_p0471b24║母恩，二眾生恩，三國王恩，四三寶恩。濫廁僧倫，謂
X65n1294_p0471c01║名字出家，無諸實行。
X65n1294_p0471c02║言行荒疎，虗霑信施。昔年行處，寸步不移。恍惚一生，
X65n1294_p0471c03║將何憑恃。
X65n1294_p0471c04║言荒疎不涉典章，行荒疎不離塵垢，虗消供具，必
X65n1294_p0471c05║致酬償。下云：形雖異俗，行復同前。恍惚，迅速貌。若
X65n1294_p0471c06║非禪淨，何可憑恃？
X65n1294_p0471c07║況乃堂堂僧相，容貌可觀，皆是宿植善根，感斯異報。
X65n1294_p0471c08║善根異報，皆從持戒、忍辱中來。佛言：今世人見歡
X65n1294_p0471c09║喜，前世見人歡喜故。
X65n1294_p0471c10║便擬端然拱手，不貴寸陰。事業不勤，功果無因克就。
X65n1294_p0471c11║豈可一生空過，抑且來業無裨。
X65n1294_p0471c12║拱手者，坐享所給。古云：大禹聖人，每惜寸陰，至於
X65n1294_p0471c13║眾人，當惜分陰裨補也。大寶積云：福德力故今多
X65n1294_p0471c14║順，今多順故放逸生，放逸中無持戒心，以此因緣
X65n1294_p0471c15║入地獄。
X65n1294_p0471c16║辭親決意披緇，意欲等超何所。曉夕思忖，豈可遷延
X65n1294_p0471c17║過時。心期佛法棟梁，用作後來龜鏡。常以如此，未能
X65n1294_p0471c18║少分相應。
X65n1294_p0471c19║辭親染服，立志為先。日夜留心，豈容少縱。大器必
X65n1294_p0471c20║然為棟為梁，小器但乎為椽為桷。龜能為斷吉凶，
X65n1294_p0471c21║鏡能為鑑妍醜。如是相應，方名法子。
X65n1294_p0471c22║出言須涉典章，談說乃傍稽古。形儀挺特，意氣高閒。
X65n1294_p0471c23║二句，謂非法不言，非禮勿動，行作必須考古，毋為
X65n1294_p0471c24║杜撰禪流。三句，身持禁戒，顧盻雄毅。四句，心存禪
X65n1294_p0472a01║觀，捨離憒閙。
X65n1294_p0472a02║遠行要假良朋，數數清於耳目；住止必須擇伴，時時
X65n1294_p0472a03║聞於未聞。故云：生我者父母，成我者朋友。
X65n1294_p0472a04║耳之所聞，目之所覩，必假良朋雅伴，得清五濁諸
X65n1294_p0472a05║惡。管仲曰：生我者父母，知我者鮑子。
X65n1294_p0472a06║親附善者，如霧露中行，雖不濕衣，時時有潤。
X65n1294_p0472a07║霧露行，喻由正法。不濕衣，喻非頓益。時時有潤，喻
X65n1294_p0472a08║獲漸利。頌曰：賢夫染人，如附香熏，進智習善，行成
X65n1294_p0472a09║芳潔。
X65n1294_p0472a10║狎習惡者，長短知見，曉夕造惡，即目交報，歿後沉淪，
X65n1294_p0472a11║一失人身，萬劫不復，忠言逆耳，豈不銘心者哉！
X65n1294_p0472a12║惡者，十惡。惡知見九十六種，造惡十習因交報，六
X65n1294_p0472a13║交報沉淪三途。苦人者，仁也。天地之心，五行之端，
X65n1294_p0472a14║五戒全缺，終不復生。故梵摩喻經曰：為清信士，守
X65n1294_p0472a15║仁不殺，知足不盜，貞潔不婬，執信不欺，盡孝不醉。
X65n1294_p0472a16║忠言不易入耳，智者目肯銘心。頌曰：鄙夫染人，如
X65n1294_p0472a17║近臭物。漸迷習非，不覺成惡。向上總勸向下，必須
X65n1294_p0472a18║如此行持。
X65n1294_p0472a19║便能藻心育德，晦迹韜名，蘊素精神，喧囂止絕。
X65n1294_p0472a20║一句洗濯凡心，涵育聖德。二句晦藏踪跡，韜養時
X65n1294_p0472a21║名。三句蘊藉精神，毋徒發泄。四句斷絕塵囂，永歸
X65n1294_p0472a22║寂滅。
X65n1294_p0472a23║若欲參禪學道，頓超方便之門。
X65n1294_p0472a24║禪者，此翻靜慮，即首楞嚴三昧。道乃無上菩提之
X65n1294_p0472b01║道，是法不假方便，一超直入之門。
X65n1294_p0472b02║心契玄津，研幾精要。決擇深奧，啟悟真源。愽問先知，
X65n1294_p0472b03║親近善友。
X65n1294_p0472b04║一句先悟後修。二句精研幾要。三句決擇深邃奧
X65n1294_p0472b05║旨。四句啟悟真性本源。五句廣詢明師。六句常依
X65n1294_p0472b06║勝友。
X65n1294_p0472b07║此宗難得其妙，切須仔細用心。可中頓悟正因，便是
X65n1294_p0472b08║出塵階漸。
X65n1294_p0472b09║宗即禪宗。妙者，劒刃上事，氷稜上行。大用天旋，全
X65n1294_p0472b10║機電卷。仔細用心，切忌不得鹵莽。頓悟因中三德
X65n1294_p0472b11║涅槃，出塵果上三德涅槃。
X65n1294_p0472b12║此則破三界二十五有內外諸法，盡知不實，從心變
X65n1294_p0472b13║起，悉是假名。
X65n1294_p0472b14║三界即二十五有，謂四洲、四惡趣、六欲天、梵王天、
X65n1294_p0472b15║四禪、四空、無想天、那含五。因果不忘，謂之有。內外
X65n1294_p0472b16║諸法，即界內界外煩惱爾。𦦨本非實法，從心變起
X65n1294_p0472b17║者，本末相資，能所和合，非一非異，方立世間染淨
X65n1294_p0472b18║之相。故曰：生死由識心，無眾生可得。昇降屬因緣，
X65n1294_p0472b19║無實我可得。
X65n1294_p0472b20║不用將心湊泊，但情不附物，物豈礙人？任他法性周
X65n1294_p0472b21║流，莫斷莫續，聞聲見色，蓋為尋常，這邊那邊，應用不
X65n1294_p0472b22║闕。
X65n1294_p0472b23║此一節文，救世醍醐，依而行之，道在是矣。不用將。
X65n1294_p0472b24║心湊泊，名為六字明王，向下無非演文而已。若人。
X65n1294_p0472c01║心不緣物，萬物豈得礙人？古德云：至人除心不除
X65n1294_p0472c02║物，愚人除物不除心。法性周流，謂真常流注，斷亦
X65n1294_p0472c03║不能，續亦不得。聞聲二句，如太阿在握，無容擬議。
X65n1294_p0472c04║這邊二句，明鏡當臺，隨所顯現。
X65n1294_p0472c05║如斯行止，實不枉披法服，亦乃酬報四恩，拔濟三有。
X65n1294_p0472c06║生生若能不退，佛階決定可期。
X65n1294_p0472c07║此節承上而言。如斯二句自利，亦乃二句利他。修
X65n1294_p0472c08║心但貴不退，名為阿毗䟦致。佛階者，住、行、向、地、等
X65n1294_p0472c09║覺、妙覺。古佛修行階級，歷然不紊。
X65n1294_p0472c10║往來三界之賓，出沒為他作則。此之一學，最妙最玄。
X65n1294_p0472c11║但辨肯心，必不相賺。
X65n1294_p0472c12║此明修道之人，雖有三界往來，正如作客一般：一
X65n1294_p0472c13║者、優游自在；二者、作他規則。所謂玄而又玄，眾妙
X65n1294_p0472c14║之門，只在當人自肯，佛法豈得賺人？向上專為利
X65n1294_p0472c15║根而說，向下別開中根之法。
X65n1294_p0472c16║若有中流之士，未能頓超，且於教法留心，溫尋貝葉。
X65n1294_p0472c17║法運衰微，中根居夥。頓超即參禪學道，頓悟玄機。
X65n1294_p0472c18║教法謂經律論三藏，西土用貝葉，此方則竹素。
X65n1294_p0472c19║精搜義理，傳唱敷揚，接引後來，報佛恩德。時光亦不
X65n1294_p0472c20║虗棄，必須以此扶持住止威儀，便是僧中法器。
X65n1294_p0472c21║一句利己，二句利人，三四將此深心奉塵剎，是則
X65n1294_p0472c22║名為報佛恩，五六為主法師，七八為主律師。法器
X65n1294_p0472c23║者，佛法中之瑚璉美器。
X65n1294_p0472c24║豈不見倚松之葛，上聳千尋，附此勝因，方能廣益。
X65n1294_p0473a01║松喻佛理，葛喻學人，八尺曰尋。附此最勝之因，能
X65n1294_p0473a02║益最勝之果。
X65n1294_p0473a03║懇修齋戒，莫謾虧踰。世世生生，殊妙因果。
X65n1294_p0473a04║一勸持齋，不得虧欠。二勸持戒，無得過踰。如是因，
X65n1294_p0473a05║如是果，非止一世一生，永享殊勝微妙無窮之報。
X65n1294_p0473a06║不可等閒過日，兀兀度時。可惜光陰，不求昇進，徒消
X65n1294_p0473a07║十方信施，亦乃辜負四恩。積累轉深，心塵易壅，觸途
X65n1294_p0473a08║成滯，人所輕欺。
X65n1294_p0473a09║前節勸修，此節誠䇿。若然，因循自棄，委靡不振，有
X65n1294_p0473a10║負檀越資膏，行人血汗，久積所累，轉多於心，塵垢
X65n1294_p0473a11║轉塞，法法不通，人人共鄙。
X65n1294_p0473a12║古云：彼既丈夫我亦爾，不應自輕而退屈。若不如此，
X65n1294_p0473a13║徒在緇門，荏苒一生，殊無所益。
X65n1294_p0473a14║此引古語：彼丈夫兮，我丈夫兮。所謂釋迦、彌勒，無
X65n1294_p0473a15║非能立志的凡夫。既在法門，當求利益，向上已為
X65n1294_p0473a16║勸勉，向下重加勉勵。
X65n1294_p0473a17║伏望興決烈之志，開特達之懷，舉措看他上流，莫擅
X65n1294_p0473a18║隨於庸鄙。
X65n1294_p0473a19║決烈謂決意猛烈。特達謂豁達大度。上流即上根
X65n1294_p0473a20║利志。庸鄙乃庸俗鄙漏。
X65n1294_p0473a21║今生便須決斷，想料不由別人。息意忘緣，不與諸塵
X65n1294_p0473a22║作對；心空境寂，只為久滯不通。
X65n1294_p0473a23║今生則不待來生，別人則決在自己。一者息意忘。
X65n1294_p0473a24║塵，為對凡夫而說。二者空寂久滯，為指小乘而言。
X65n1294_p0473b01║熱覧斯文，時時警䇿。強作主宰，莫狥人情。業果所牽，
X65n1294_p0473b02║誠難迯避。聲和響順，形直影端。因果歷然，豈無憂懼。
X65n1294_p0473b03║此勸讀熟全章，時時自警自䇿。倘遇惡境，勉強作
X65n1294_p0473b04║主。或有事緣，毋順世情。將來業果成熟，試看誰作
X65n1294_p0473b05║誰受。如響緣聲，如形表影。如斯因果，能不寒心。
X65n1294_p0473b06║故經云：假使百千劫，所作業不亡，因緣會遇時，果報
X65n1294_p0473b07║還自受。
X65n1294_p0473b08║因緣果報。如佛在世，波斯匿王新紹王位，求親於
X65n1294_p0473b09║迦毗羅國釋種之家。時摩訶男婢所生一女，顏貌
X65n1294_p0473b10║端正，送與匿王。後生一子，名曰琉璃。及年八歲，與
X65n1294_p0473b11║梵志子好苦詣釋種國。釋氏新搆講堂，擬欲請佛
X65n1294_p0473b12║供養。琉璃至堂，即升師子法座。釋種罵云：此婢生
X65n1294_p0473b13║物，敢入中坐！琉離懷恨，語好苦曰：此諸釋氏毀我
X65n1294_p0473b14║至此，待後為王，汝當告我。琉離即位，好苦白以前
X65n1294_p0473b15║事，集兵往伐，盡滅釋族。阿難愁苦白佛：正值如來
X65n1294_p0473b16║頭痛。佛告比丘：昔時此城有捕魚村，城中人皆捕
X65n1294_p0473b17║魚食。池中有二種魚：一日麩，二曰多舌，各懷報怨。
X65n1294_p0473b18║時有一小兒在岸，見魚跳躍而喜，以棒打彼魚頭。
X65n1294_p0473b19║爾時羅閥城人，今釋種是；麩魚，琉離是；多舌魚，好
X65n1294_p0473b20║苦是；小兒者，我身是。
X65n1294_p0473b21║故知三界刑罰，縈絆殺人。努力勤修，莫空過日。深知
X65n1294_p0473b22║過患，方乃相勸行持。願百劫千生，處處同為法侶。
X65n1294_p0473b23║刑罰即業報，縈絆即所受。惟在勤修，得離諸苦。大
X65n1294_p0473b24║師自言，深知惑習過患，方乃文言相勉。自今以往，
X65n1294_p0473c01║若肯行持，剎剎塵塵，為真道侶。
X65n1294_p0473c02║乃為銘曰：
X65n1294_p0473c03║銘，誌也。古者盤盂几案，皆有誌銘，時為警勵，以自
X65n1294_p0473c04║撿束。
X65n1294_p0473c05║幻身夢宅，空中物色。前際無窮，後際寧尅。
X65n1294_p0473c06║四大虗幻為身，三界夢寐為宅。如空中物，妄現成
X65n1294_p0473c07║色。過去為前際，已受無窮之苦。未來為後際，寧能
X65n1294_p0473c08║尅就之功。慧眼未開，誠非細事。
X65n1294_p0473c09║出此沒彼，升沈疲極。未免三輪，何時休息。
X65n1294_p0473c10║一句此方彼界，出沒無窮。二句天上人間，往還無
X65n1294_p0473c11║已。三句未免三有輪迴。四句畢竟何時休息。極口
X65n1294_p0473c12║叮嚀，人自著力。
X65n1294_p0473c13║貪戀世間，陰緣成質，從生至老，一無所得。
X65n1294_p0473c14║眾生貪戀三世，皆因五陰為緣，成此幻質。有生必
X65n1294_p0473c15║有老，有老必有死，如是一生究盡，以何為得？賊入
X65n1294_p0473c16║空屋，也須親到。
X65n1294_p0473c17║根本無明，因茲被惑。
X65n1294_p0473c18║起信云：以依阿賴耶識故說有無明，不覺而起能
X65n1294_p0473c19║見能現能取境界，起念相續故說被惑。
X65n1294_p0473c20║光陰可惜，剎那不測。今生空過，來世窒塞。
X65n1294_p0473c21║現在當惜光陰，人命在於剎那。今世若不修道，來
X65n1294_p0473c22║生依然窒礙。驗果知因，因明果自善矣。
X65n1294_p0473c23║從迷至迷，皆因六賊。六道往還，三界匍匐。
X65n1294_p0473c24║經云：一迷為心，決定惑為色身之內，是為迷中倍
X65n1294_p0474a01║人，旋轉不已。六賊，謂六根自劫家寶。匍匐，躑躅貌。
X65n1294_p0474a02║早訪明師，親近高德。決擇身心，去其荊棘。
X65n1294_p0474a03║一句教授善知識，二句同行善知識。決擇身三意
X65n1294_p0474a04║三，去其荊棘，長養霛苗。
X65n1294_p0474a05║世自浮虗，眾緣豈逼。研窮法理，以悟為則。
X65n1294_p0474a06║世間一切虗浮萬法，但情不附物，物豈逼人？惟在
X65n1294_p0474a07║精研窮究諸法妙理，直至大徹大悟，是為規則。
X65n1294_p0474a08║心境俱捐，莫記莫憶。六根怡然，行住寂然。
X65n1294_p0474a09║心六識，境六塵。記現在，憶過未。怡然，自得之貌。行
X65n1294_p0474a10║住，謂四威儀。心則寂然，口則默然。三業清淨，無功
X65n1294_p0474a11║之功。玄道可人。
X65n1294_p0474a12║一心不生，萬法俱息。
X65n1294_p0474a13║心月孤圓，光吞萬像，光境俱忘，復是何物？寶積云：
X65n1294_p0474a14║菩提心者，本無名字言說，心及眾生亦復如是。菩
X65n1294_p0474a15║薩然於其中亦不可得，是名菩提心。萬法俱息者，
X65n1294_p0474a16║菩薩住空平等地，則不見父母、姊妹、兒息、親族、知
X65n1294_p0474a17║識、怨憎中人，乃至不見陰、界、諸入、眾生、壽命。譬如
X65n1294_p0474a18║虗空，無有父母、兄弟、妻子、一切諸法。所云心外無
X65n1294_p0474a19║法，法外無心，心生種種法生，心滅種種法滅，一心
X65n1294_p0474a20║不生。即圓覺云：若人心不妄現世，即菩薩依而行
X65n1294_p0474a21║之，出三界，破牢籠，成佛作祖，如指諸掌。
X65n1294_p0474a22║
X65n1294_p0474a23║溈山大圓禪師警䇿（終）