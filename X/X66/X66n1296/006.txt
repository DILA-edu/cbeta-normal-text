X66n1296_p0034b01║宗門拈古彚集卷第六
X66n1296_p0034b02║古杭白巖嗣祖沙門　淨符　彚集
X66n1296_p0034b03║△旁出祖師（二）
X66n1296_p0034b04║六祖旁出
X66n1296_p0034b05║南陽慧忠國師（六一大鑒能嗣）因西天大耳三藏到京，自謂
X66n1296_p0034b06║得他心通。肅宗帝命師試騐，三藏見拜，起立於右。師
X66n1296_p0034b07║問：汝得他心通那？藏曰：不敢。師曰：汝道老僧即今在
X66n1296_p0034b08║什麼處？藏曰：和尚是一國之師，何得去西川看競渡？
X66n1296_p0034b09║師良久，又問：汝道老僧即今在什麼處？藏曰：和尚是
X66n1296_p0034b10║一國之師，何得向天津橋上看弄猢猻？良久，師又問：
X66n1296_p0034b11║汝道老僧即今在什麼處？藏罔知。師叱曰：者野狐精，
X66n1296_p0034b12║他心通在什麼處？藏無對。
X66n1296_p0034b13║玄沙備徵云：汝道前兩度還見國師麼？雪竇云：敗
X66n1296_p0034b14║也，敗也。
X66n1296_p0034b15║報慈遂徵云：前兩度見，後來為甚麼不見？且道利
X66n1296_p0034b16║害在甚麼處？
X66n1296_p0034b17║趙州諗因僧問：大耳三藏第三度不見國師，未審
X66n1296_p0034b18║國師在什麼處？州云：在三藏鼻孔裏。後有僧問玄
X66n1296_p0034b19║沙：既在三藏鼻孔裏，因甚不見？沙云：只為太近。
X66n1296_p0034b20║翠巖芝云：只如三藏還見國師鼻孔麼？
X66n1296_p0034b21║白雲端云：國師在三藏鼻孔裏有甚難見？殊不知
X66n1296_p0034b22║在三藏眼睛裏。
X66n1296_p0034b23║天童覺云：三藏不見國師則且置，你道國師還自
X66n1296_p0034b24║知下落處麼？若謂自知，則百鳥啣花，諸天送供，未
X66n1296_p0034c01║有休日。且道正當恁麼時，落在什麼處？
X66n1296_p0034c02║高峰、妙云：大小國師平生伎倆，總被者胡僧勘破。
X66n1296_p0034c03║雖然，賴遇聖君證明。
X66n1296_p0034c04║報恩秀云：若在眼睛裏，有甚難見？殊不知三藏通
X66n1296_p0034c05║身是國師，雖然也只道得一半，若要全道，三藏未
X66n1296_p0034c06║離西天時，早已與國師相見了也。
X66n1296_p0034c07║天童悟云：如今若問在三藏眼睛裏，因甚不見？向
X66n1296_p0034c08║道：非汝境界。
X66n1296_p0034c09║寶壽新云：要見國師則易，見三藏則難。何故只知
X66n1296_p0034c10║三藏，不解國師落處？殊不知國師被三藏勘破，且
X66n1296_p0034c11║道那裏是他勘破處？
X66n1296_p0034c12║城山洽云：且道第三度國師在甚麼處？者裏著得
X66n1296_p0034c13║一隻眼，方稱無事衲僧。
X66n1296_p0034c14║鳳山啟云：大小國師被三藏惑亂一上。
X66n1296_p0034c15║佛川宗云：人人道三藏不知國師落處，殊不知國
X66n1296_p0034c16║師鼻孔却在三藏手裏。只是當時尚欠一籌，待道
X66n1296_p0034c17║即今在甚麼處，但拍掌呵呵大笑，管教他一國之
X66n1296_p0034c18║師分踈不下。
X66n1296_p0034c19║菩提珍云：大小國師被三藏逼得無地藏身則且
X66n1296_p0034c20║置，祇如第三度因甚不見？山僧道：非但三藏摸索
X66n1296_p0034c21║不著，敢保國師自己亦未知落處在。乃呵呵大笑。
X66n1296_p0034c22║國師喚侍者，者應諾。如是三召，三應諾。師曰：將謂吾
X66n1296_p0034c23║孤負汝，誰知汝孤負吾。
X66n1296_p0034c24║趙州諗云：如人暗中書字，字雖不成，文彩已彰。雪
X66n1296_p0035a01║竇便喝。愚菴盂云：者一喝有賓有主，有照有用。徑
X66n1296_p0035a02║山杲云：者一喝在國師侍者分上，在趙州分上。隨
X66n1296_p0035a03║後一喝。愚菴盂云：相罵饒你接嘴。
X66n1296_p0035a04║投子同云：抑逼人作麼？雪竇云：躲根漢。
X66n1296_p0035a05║玄沙備云：却是侍者會。雪竇云：停囚長智。
X66n1296_p0035a06║雲門偃云：作麼生是吾孤負汝處？若會得也是無
X66n1296_p0035a07║端。雪竇云：元來不會。雲門又云：作麼生是侍者孤
X66n1296_p0035a08║負國師處？粉骨碎身未報得。雪竇云：無端，無端。
X66n1296_p0035a09║法眼益因僧問：國師喚侍者意作麼生？眼云：且去，
X66n1296_p0035a10║別時來。雲居錫云：法眼恁麼道，為復明國師意，不
X66n1296_p0035a11║明國師意？雪竇云：瞞我不得。
X66n1296_p0035a12║興化獎云：一盲引眾盲。雪竇云：端的瞎。有人問，雪
X66n1296_p0035a13║竇便打，也要諸方檢點。
X66n1296_p0035a14║報慈遂問僧云：甚處是侍者會處？僧云：若不會，爭
X66n1296_p0035a15║解與麼應？遂云：汝少會在。又云：若於此見得，便識
X66n1296_p0035a16║玄沙。
X66n1296_p0035a17║翠巖芝云：國師與侍者總欠會在，如今作麼生會？
X66n1296_p0035a18║雪竇顯云：國師三喚，點即不到；侍者三應，到即不
X66n1296_p0035a19║點。又云：將謂吾孤負汝，却是汝孤負吾。謾雪竇一
X66n1296_p0035a20║點不得。
X66n1296_p0035a21║雲居錫徵云：且道侍者會不會？若會，國師又道：汝
X66n1296_p0035a22║孤負吾。若不會，玄沙又道：却是侍者會。且作麼生
X66n1296_p0035a23║商量？
X66n1296_p0035a24║天童覺云：仁義道中，師資分上。再呼能再應，論實
X66n1296_p0035b01║不論虗。且道有孤負無孤負？皓玉無瑕，雕文喪德。
X66n1296_p0035b02║浮山□云：國師好肉剜瘡，雲門灸瘢上著艾，雪竇
X66n1296_p0035b03║大似隨邪逐惡，殊不知鼻孔總在侍者手裏。
X66n1296_p0035b04║保寧、茂云：兩人端的瞎，彼此弄泥團。
X66n1296_p0035b05║端巖慍云：叢林中商量，國師三喚，嘔出心肝；侍者
X66n1296_p0035b06║三應，全身擔荷。是則固是，只是國師道：將謂吾孤
X66n1296_p0035b07║負汝，誰知汝孤負吾。又作麼生？若曰兩無孤負，昧
X66n1296_p0035b08║却雲門；若曰兩有孤負，屈了雪竇。總不與麼。浮山
X66n1296_p0035b09║又道：鼻孔總在侍者手裏。瑞巖向者裏露箇消息，
X66n1296_p0035b10║也要諸方檢點。易分雪裏粉，難辨墨中煤。
X66n1296_p0035b11║南堂欲云：國師三喚，侍者三應，可謂形直影端。及
X66n1296_p0035b12║乎道箇將謂吾孤負汝，却是汝孤負吾，便見分踈
X66n1296_p0035b13║不下。且道誵訛在什麼處？
X66n1296_p0035b14║笑巖寶呵呵大笑，云：諸禪德！還知者笑落處麼？若
X66n1296_p0035b15║知，國師只得瓦解氷消；若不知，侍者依然四稜著
X66n1296_p0035b16║地。還委悉麼？一陽已度先春信，臘夜寒梅破雪開。
X66n1296_p0035b17║愚菴盂云：老僧居平亦喚侍者，侍者隨應。侍者擎
X66n1296_p0035b18║杯遞盞，老僧隨手應接。老僧與侍者兩不相負，亦
X66n1296_p0035b19║不相瞞。夾路桃花風雨後，馬蹄何處避殘紅？
X66n1296_p0035b20║南㵎問云：妙喜老人，前不遘村，後不迭店，要見國
X66n1296_p0035b21║師侍者，三生六十劫。
X66n1296_p0035b22║寶壽新云：國師三喚，如珠走盤；侍者三應，如盤走
X66n1296_p0035b23║珠。畢竟孤負在甚麼處？波斯吹鐵笛，音韻出青霄。
X66n1296_p0035b24║河渚謙云：國師如是喚，侍者如是應，可謂啐啄同
X66n1296_p0035c01║時，針芥相契。且那裏是他辜負國師處？𡛥女已歸
X66n1296_p0035c02║霄漢去，獃郎猶向火邊蹲
X66n1296_p0035c03║□□。獬云：三呼三應，醉裏傾盃。雲門雪竇，畵蛇添
X66n1296_p0035c04║足。直下悟去，也是無端。
X66n1296_p0035c05║國師因肅宗帝問：如何是無諍三昧？師曰：檀越踏毗
X66n1296_p0035c06║盧頂上行。帝曰：此意如何？師曰：莫認自己清淨法身。
X66n1296_p0035c07║徑山杲云：諸人要見國師麼？只在你眼睛裏，開眼
X66n1296_p0035c08║也蹉過、合眼也蹉過。既在眼睛裏，為甚麼却蹉過？
X66n1296_p0035c09║妙喜恁麼道，也蹉過不少。
X66n1296_p0035c10║國師同肅宗帝到宮前，乃指石獅子曰：陛下，者石獅
X66n1296_p0035c11║子奇特，下取一轉語。帝曰：朕下語不得，請師下語。師
X66n1296_p0035c12║曰：山僧罪過。後耽源問：皇帝還會麼？師曰：皇帝會且
X66n1296_p0035c13║置，你作麼生會？
X66n1296_p0035c14║玄沙備云：大小國師被侍者勘破。
X66n1296_p0035c15║寶壽新云：不是真獅，爭能善哮吼？雖然，且道國師
X66n1296_p0035c16║善哮吼？肅宗善哮吼？耽源善哮吼？請下一轉語看。
X66n1296_p0035c17║倘復道某下不得，請師下到者裏，作麼生結煞？噫！
X66n1296_p0035c18║為君難，為臣不易。
X66n1296_p0035c19║國師因南泉參，乃問：甚處來？泉曰：江西來。師曰：還將
X66n1296_p0035c20║得馬師真來麼？泉曰：祇者是。師曰：背後底聻？泉便休。
X66n1296_p0035c21║長慶稜云：大似不知。
X66n1296_p0035c22║保福展別云：幾不到和尚此間。
X66n1296_p0035c23║雲居錫云：此二尊宿盡扶背後，只如南泉休去，為
X66n1296_p0035c24║當扶面前扶背後？
X66n1296_p0036a01║天界盛云：南泉井底架高樓，國師漆桶裏斫額。此
X66n1296_p0036a02║外兩兩三三，扶面前，扶背後，正是揚州拾馬糞，却
X66n1296_p0036a03║去蘇州賣合香。
X66n1296_p0036a04║國師因丹霞參，纔展具，師曰：不用，不用。霞退後三步。
X66n1296_p0036a05║師曰：如是，如是。霞進前三步。師曰：不是，不是。霞繞禪
X66n1296_p0036a06║牀一帀出去。師曰：去聖時遙，人多懈怠。三十年後，覓
X66n1296_p0036a07║個漢也難得。
X66n1296_p0036a08║保福展云：丹霞貪程，不覺行困。
X66n1296_p0036a09║溈山喆云：丹霞可謂懷藏至寶，遇智者乃增輝。國
X66n1296_p0036a10║師鴻門大啟，陟者須是其人。如今還有為丹霞作
X66n1296_p0036a11║主者麼？出來與大溈相見。有麼？不是龍門客，切忌
X66n1296_p0036a12║遭點額。
X66n1296_p0036a13║泐潭準云：客路如天遠，侯門似海深。登彌天釋之
X66n1296_p0036a14║門者，須是其人接待高賓，應有孟甞君之度量。苟
X66n1296_p0036a15║不如是，便見主賓道異，雲泥不合。
X66n1296_p0036a16║大溈果云：丹霞一進一退，暗中贏得一著；國師倒
X66n1296_p0036a17║東擂西，未免旁觀者哂。
X66n1296_p0036a18║昭覺勤云：賓主相見，欲展不展。退後進前，禮過成
X66n1296_p0036a19║諂。猶幸南陽，老而不耄。
X66n1296_p0036a20║東禪觀云：明鏡當臺，胡來胡現，漢來漢現；洪鐘在
X66n1296_p0036a21║架，大扣大鳴，小扣小鳴。一卷一舒，一擒一縱，可謂
X66n1296_p0036a22║照用兩全，行說俱到。且如國師道：去聖時遙，人多
X66n1296_p0036a23║懈怠，三十年後覓個漢也難得。畢竟是褒是貶？
X66n1296_p0036a24║崇先奇云：國師當軒布鼓，難為擊者。丹霞、漁陽三
X66n1296_p0036b01║弄，意氣天生。眾中總謂賓主穆穆殊不和，雖得一
X66n1296_p0036b02║場榮，刖却一雙足。
X66n1296_p0036b03║雲溪挺云：二老有縱有奪，識咎識休，不愧一回相
X66n1296_p0036b04║見。雖然如此，黃石公賴遇子房，若是漢高，不免遭
X66n1296_p0036b05║他慢罵。
X66n1296_p0036b06║國師因丹霞來訪，值睡次，乃問侍者：國師在否？者曰：
X66n1296_p0036b07║在即在，只是不見客。霞曰：太深遠生。者曰：莫道上座
X66n1296_p0036b08║佛眼也覰不見。霞曰：龍生龍子，鳳生鳳兒。師睡起，侍
X66n1296_p0036b09║者舉似前話，師乃打侍者二十棒，趁出院。霞聞嘆曰：
X66n1296_p0036b10║不謬為南陽國師。
X66n1296_p0036b11║天童華云：侍者喫棒出院，葢千載一時，然歸宗豈
X66n1296_p0036b12║免眼熱？丹霞固雖好手，怎奈落在國師網子裏？諸
X66n1296_p0036b13║人還辨得麼？苟或未然，猶握金鞭問歸客，夜深誰
X66n1296_p0036b14║共御街行？
X66n1296_p0036b15║徑山榮云：國師幸自高眠，侍者播揚家醜，不因多
X66n1296_p0036b16║口丹霞，怎見國師哮吼？敢問大眾：國師既在，為什
X66n1296_p0036b17║麼不見客？向者裏看得破，非唯知躭源落節，亦見
X66n1296_p0036b18║自己有出身之路。雖然如是，莫將閒學解，埋沒祖
X66n1296_p0036b19║師心。
X66n1296_p0036b20║天奇瑞云：丹霞只知其一，不知其二；侍者只知其
X66n1296_p0036b21║二，不知其一。二人通該二十棒，可惜放過。且道國
X66n1296_p0036b22║師眼在甚麼處？復云：待汝喫了棒，向汝說。
X66n1296_p0036b23║通玄奇云：侍者瞠眼寐語，累他國師寢食不安。丹
X66n1296_p0036b24║霞雖解就地埋人，殊不顧旁人看破。還有知他侍
X66n1296_p0036c01║者喫棒，丹霞喫驚底麼？試道看。
X66n1296_p0036c02║棲霞成云：國師橫身世外，飽食高眠，恃有侍者接
X66n1296_p0036c03║待也。及乎佳賓一到，未免恭而無禮。若非國師智
X66n1296_p0036c04║鑑高懸，幾被丹霞鏟却光彩。然丹霞雖好手，未免
X66n1296_p0036c05║不會作客，勞煩主人。
X66n1296_p0036c06║南山寶云：侍者眼孔雖高，丹霞賞鑑不善，若非國
X66n1296_p0036c07║師動絃別曲，撥轉機宜，未免遭人檢點。雖然，也是
X66n1296_p0036c08║禍出私門。
X66n1296_p0036c09║鳳山啟云：門題鳳字，句裏藏機，弘拓家風，義方教
X66n1296_p0036c10║子，可謂無孔笛逢氈拍板。雖然，且道丹霞還曾相
X66n1296_p0036c11║見國師麼？
X66n1296_p0036c12║靈峰靈云：丹霞向碧洞狂歌，國師在玉壺大醉。若
X66n1296_p0036c13║非侍者放憨，怎見汗馬功高。
X66n1296_p0036c14║白巖符云：丹霞個漢，處心不良，非南陽照妖有鏡，
X66n1296_p0036c15║則一國之師，幾乎被侍者斷送。然侍者棒雖喫，要
X66n1296_p0036c16║且無恙，唯丹霞徧身骨節，至今猶痛。
X66n1296_p0036c17║潛麓化云：利動君子，丹霞姑置勿論；賊過張弓，國
X66n1296_p0036c18║師徒誇好手。檢點將來，有甚氣息？到不如孟八郎
X66n1296_p0036c19║一枝冷箭，兩處中的却較些子。
X66n1296_p0036c20║國師因與紫璘供奉論義，師陞座，奉曰：請師立義，某
X66n1296_p0036c21║甲破。師曰：立義已竟。奉曰：是什麼義？師曰：果然不見，
X66n1296_p0036c22║非公境界。便下座。
X66n1296_p0036c23║廣。胤標云：善戰者致人，不致於人。若紫璘者，只有
X66n1296_p0036c24║先鋒，且無殿後。當時若是個人，待道立義已竟，但
X66n1296_p0037a01║向道情知者老漢向鬼窟裏作活計，管取因形措
X66n1296_p0037a02║勝。縱越人之兵雖多，亦奚益於勝哉！
X66n1296_p0037a03║國師問紫璘供奉：甚處來？曰：城南來。師曰：城南草作
X66n1296_p0037a04║何色？曰：作黃色。師乃問童子：城南草作何色？子曰：作
X66n1296_p0037a05║黃色。師曰：祇者童子亦可簾前賜紫，對御談玄。
X66n1296_p0037a06║溈山喆云：國師恁麼問，供奉與童子恁麼答，且道
X66n1296_p0037a07║還有利害麼？若也辨得，許你親見國師；若辨不得，
X66n1296_p0037a08║城南草依前作黃色。
X66n1296_p0037a09║徑山杲云：你道國師拖泥帶水說老婆禪，得麼？
X66n1296_p0037a10║海門涌云：國師雖慣壓良為賤，檢點將來，也是草
X66n1296_p0037a11║窠裏輥。
X66n1296_p0037a12║國師因供奉註思益經，師曰：凡註經，須會佛意始得。
X66n1296_p0037a13║曰：若不會佛意，怎解註經？師令侍者盛一盌水，水中
X66n1296_p0037a14║著七粒米，盌面安一隻箸，問奉曰：是什麼義？奉無語。
X66n1296_p0037a15║師曰：老僧意尚不會，何況佛意？
X66n1296_p0037a16║溈山果云：供奉先鋒有作，殿後無功。當時纔見，問：
X66n1296_p0037a17║是什麼義便好？云：草本不勞拈出，踢倒便行，直饒
X66n1296_p0037a18║國師通身是口，也無說處。
X66n1296_p0037a19║國師問供奉：大德所蘊何業？曰：講青龍疏。師曰：是疏
X66n1296_p0037a20║金剛經麼？曰：是。師曰：經文最初兩字喚作什麼字？師
X66n1296_p0037a21║曰：如是。師曰：是什麼？奉無對。
X66n1296_p0037a22║明招謙代供奉云：昔日靈山，今朝親見。
X66n1296_p0037a23║溈山果云：溈山要問明招：昔日靈山，今朝親見，畢
X66n1296_p0037a24║竟是個什麼？當時有人下得者一拶，縱使明招通
X66n1296_p0037b01║身是眼，也未免一狀領過。
X66n1296_p0037b02║雲溪挺代供奉云：和尚人天之師，字也不識。
X66n1296_p0037b03║國師問僧：近離甚處？曰：南方。師曰：南方知識以何法
X66n1296_p0037b04║示人？曰：南方知識祇道一朝風火散，如蛇退皮，如龍
X66n1296_p0037b05║換骨，本爾真性，宛然無壞。師曰：苦哉！苦哉！南方知識
X66n1296_p0037b06║說法半生半滅。曰：南方知識即如此，未審和尚此間
X66n1296_p0037b07║說何法？師曰：我此間身心一如，身外無餘。曰：和尚何
X66n1296_p0037b08║得將泡幻之身同於法體？師曰：你為什麼入於邪道？
X66n1296_p0037b09║曰：什麼處是某甲入於邪道處？師曰：不見教中道，若
X66n1296_p0037b10║以色見我，以音聲求我，是人行邪道，不能見如來。
X66n1296_p0037b11║雲門偃舉至身心一如，身外無餘處，乃云：山河大
X66n1296_p0037b12║地何處有耶？
X66n1296_p0037b13║神鼎諲云：國師與麼道，龍頭蛇尾前來，身心一如，
X66n1296_p0037b14║向什麼處去也？試檢點看。
X66n1296_p0037b15║淨慈昌云：者僧當時待國師舉六如偈了，便好云：
X66n1296_p0037b16║苦哉！苦哉！大小國師，半生半滅。
X66n1296_p0037b17║東禪觀徵云：國師與者僧即色聲相見？離色聲相
X66n1296_p0037b18║見？若離色聲相見，何異南方知識半生半滅？若即
X66n1296_p0037b19║色聲相見，又道色見聲求，是行邪道。眾中莫有為
X66n1296_p0037b20║國師作主者麼？我要問你：既是身心一如，身外無
X66n1296_p0037b21║餘泡幻之身，為什麼不同法體？
X66n1296_p0037b22║國師因麻谷持錫到，遶禪牀三帀，振錫一下，卓然而
X66n1296_p0037b23║立。師曰：汝既如是，何用更見貧道？谷又振錫一下，卓
X66n1296_p0037b24║然而立。師曰：者野狐精出去！
X66n1296_p0037c01║雪竇顯代麻谷云：洎不到此。
X66n1296_p0037c02║白巖符云：寶符在握，予奪從容，還他南陽老作，不
X66n1296_p0037c03║媿為一國之師。然終不免麻谷在背地裏冷笑。
X66n1296_p0037c04║國師因肅宗帝問師：在曹溪得何法？師曰：陛下還見
X66n1296_p0037c05║空中一片雲麼？帝曰：見。師曰：釘釘著，懸挂著。
X66n1296_p0037c06║五祖戒云：好事不如無。
X66n1296_p0037c07║磬山修云：且喜國師答話不涉離微，不落理路，可
X66n1296_p0037c08║謂超今邁古，獨步乾坤。倘肅宗帝若解轉身一拶，
X66n1296_p0037c09║不知者一片雲又如何收卷？祇如轉身一句作麼
X66n1296_p0037c10║生道？良久，云：一堂風冷淡，千古意分明。
X66n1296_p0037c11║白巖符云：肅宗帝等閒置個問端，未當好心。若非
X66n1296_p0037c12║南陽老漢，未免彼此鈍置。然則國師與麼道，且道
X66n1296_p0037c13║是曹溪所得耶？非曹溪所得耶？試定當看。
X66n1296_p0037c14║國師因虞軍容問：師住白巖山，如何修行？師乃以手
X66n1296_p0037c15║摩童子頂曰：惺惺直言惺惺，歷歷直言歷歷，他後莫
X66n1296_p0037c16║受人瞞。
X66n1296_p0037c17║保福展云：國師被軍容一拶，直得手忙脚亂。
X66n1296_p0037c18║白巖符云：與麼修行，直是個弄精魂漢，有甚麼限？
X66n1296_p0037c19║者裏則不然，忽有人問：師住白巖山，如何修行？向
X66n1296_p0037c20║道：瓦鼎慣烹丹穴鳳，長竿時釣碧潭龍。
X66n1296_p0037c21║國師問：座主講甚麼經？曰：唯識論。師曰：作麼生會唯
X66n1296_p0037c22║識？曰：三界唯心，萬法唯識。師指簾子曰：者個是什麼
X66n1296_p0037c23║法？曰：色法。師曰：座主簾前賜紫，對御談經，何得五戒
X66n1296_p0037c24║不持？
X66n1296_p0038a01║寶壽方代座主別前語云：者邊是香臺，那邊是露
X66n1296_p0038a02║柱。別後語云：國師大似不曾讀論。
X66n1296_p0038a03║國師因馬祖遣西堂藏馳書至，師問：汝師說什麼法？
X66n1296_p0038a04║藏從西過東立。師曰：祇者個，更別有？藏却過西立。師
X66n1296_p0038a05║曰：者個是馬師底，仁者底作麼生？藏曰：早個呈似和
X66n1296_p0038a06║尚了也。
X66n1296_p0038a07║保福展云：大小西堂埋沒馬大師不少。
X66n1296_p0038a08║白巖符云：藏公醻對有據，施設可觀，真不媿為馬
X66n1296_p0038a09║師專使。雖然，荊山渾璞，不無小玼，當時待道者是
X66n1296_p0038a10║馬師底、仁者底，作麼生便好作禮？云：明朝更獻楚
X66n1296_p0038a11║王看。便出，豈不尤為淳萃？
X66n1296_p0038a12║國師因馬祖遣伏牛自在馳書至，師問：馬師近日如
X66n1296_p0038a13║何示徒？牛曰：即心即佛。師曰：是什麼語話？良久，又問：
X66n1296_p0038a14║此外更有何言教？牛曰：非心非佛。或曰：不是心，不是
X66n1296_p0038a15║佛，不是物。師曰：猶較些子。牛却問：馬大師即恁麼，未
X66n1296_p0038a16║審和尚此間如何示徒？師曰：三點如流水，曲似刈禾
X66n1296_p0038a17║鐮。
X66n1296_p0038a18║雪竇顯向猶較些子處便喝，又向曲似刈禾鐮處
X66n1296_p0038a19║云：是甚麼語話？也好與一拶。見之不取，千載難逢。
X66n1296_p0038a20║溈山喆云：國師道：猶較些子。當時但呵呵大笑，復
X66n1296_p0038a21║問：和尚此間如何示徒？待云：三點如流水，曲似刈
X66n1296_p0038a22║禾鐮。又呵呵大笑，教他國師進且無門，退亦無路。
X66n1296_p0038a23║何故？入虎穴，撩虎尾，須是其人。
X66n1296_p0038a24║姜山方云：大小國師有頭無尾，待伊道：不是心、不
X66n1296_p0038b01║是佛、不是物。何不亦向道：是甚麼語話？豈不光前
X66n1296_p0038b02║絕後？
X66n1296_p0038b03║古南門云：馬祖國師鼻孔總被伏牛穿却了也。忽
X66n1296_p0038b04║有個漢出來道：是什麼語話？劈脊棒云：三段不同，
X66n1296_p0038b05║收歸上科。
X66n1296_p0038b06║國師問紫璘供奉：佛是什麼義？曰：覺義。師曰：佛曾迷
X66n1296_p0038b07║否？曰：不曾迷。師曰：用覺作麼？奉無語。
X66n1296_p0038b08║徑山杲云：若不入水，怎見長人？
X66n1296_p0038b09║資福侶云：國師也是從井救人。
X66n1296_p0038b10║國師因涅槃時至，乃辭代宗帝。帝曰：師滅度後，弟子
X66n1296_p0038b11║將何所記？師曰：告檀越，與老僧造個無縫塔。帝曰：請
X66n1296_p0038b12║師塔樣。師良久曰：會麼？帝曰：不會。師曰：貧道去後，有
X66n1296_p0038b13║侍者應真却諳此事，乞詔問之。後代宗詔應真入內，
X66n1296_p0038b14║問前語。真良久曰：聖上會麼？帝曰：不會。真乃述偈曰：
X66n1296_p0038b15║湘之南，潭之北，中有黃金充一國。無影樹下合同船，
X66n1296_p0038b16║琉璃殿上無知識。
X66n1296_p0038b17║雪竇顯云：代宗不會且置，躭源還會麼？祇消個請
X66n1296_p0038b18║師塔樣。盡西天此土諸位祖師，遭者一拶，不免將
X66n1296_p0038b19║南作北，有旁不肯底出來。我要問你，那個是無縫
X66n1296_p0038b20║塔？
X66n1296_p0038b21║神鼎諲云：躭源恁麼頌，且道盡善不盡善？神鼎與
X66n1296_p0038b22║諸人下四轉語：湘之南，潭之北，君臣有路。中有黃
X66n1296_p0038b23║金充一國，淨妙體圓。無影樹下合同船，千聖同轍。
X66n1296_p0038b24║琉璃殿上無知識，凡聖路絕。若與麼會去，必不相
X66n1296_p0038c01║賺。神鼎與麼註解，只是孤負國師。
X66n1296_p0038c02║保寧勇云：所謂非父不生其子。雖然如是，瞞代宗
X66n1296_p0038c03║一人即得，怎奈天下衲僧眼何？且道那個是衲僧
X66n1296_p0038c04║眼？便下座。
X66n1296_p0038c05║五祖演云：國師良久，懸鼓待槌。當時代宗若是個
X66n1296_p0038c06║作家君王，待伊教詔躭源，便好道：國師何必？
X66n1296_p0038c07║灜山誾云：國師塔樣大，𪢬囫生；躭源塔樣大，玲瓏
X66n1296_p0038c08║生。且道國師底是？躭源底是？
X66n1296_p0038c09║古南門云：出身猶可易，脫體道應難。當時待代宗
X66n1296_p0038c10║道：請師塔樣。但道：想陛下造者塔不得。更有問：那
X66n1296_p0038c11║個是無縫塔？驀口摑云：合取口。
X66n1296_p0038c12║金粟元云：好個塔樣，從古至今未曾有一人識得。
X66n1296_p0038c13║躭源與麼頌，非惟欺瞞皇帝，亦乃辜負國師。
X66n1296_p0038c14║崇先奇云：大小雪竇抑己揚人，殊不知無縫塔樣
X66n1296_p0038c15║至今巋然不動，可惜代宗錯過。若是作家君王，如
X66n1296_p0038c16║飛龍在天，光被四表，又何止衲僧門下？後來躭源
X66n1296_p0038c17║述偈，也是父為子隱，子為父隱，具眼者試邈摸看。
X66n1296_p0038c18║永嘉玄覺禪師（六一大鑒能嗣）證道歌云：心是根，法是塵，兩
X66n1296_p0038c19║種猶如鏡上痕。痕垢盡時光始現，心法雙忘性即真。
X66n1296_p0038c20║百丈雪云：我雲門者裏又且不然，心是根，法是塵，
X66n1296_p0038c21║兩種猶如車兩輪，兩輪未轉車無用，兩輪轉處示
X66n1296_p0038c22║車身。
X66n1296_p0038c23║永嘉云：江月照，松風吹，永夜清宵何所為？佛性戒珠
X66n1296_p0038c24║心地印，霧露雲霞體上衣。
X66n1296_p0039a01║徑山杲云：者個阿師好與三十棒。且道過在甚麼
X66n1296_p0039a02║處？不合將常住物入衣鉢下。
X66n1296_p0039a03║薦福。璨云：江月照，松風吹，永夜清宵何所為？顧眎
X66n1296_p0039a04║大眾云：薦福門下若有個樣衲僧，喚來洗脚。何故？
X66n1296_p0039a05║無為無事人，猶是金鏁難。
X66n1296_p0039a06║報恩賢云：妙喜雖則捉賊獻贓，棒不虗發，怎奈不
X66n1296_p0039a07║顧自家失利。大眾，還知妙喜老人失利處麼？不許
X66n1296_p0039a08║他人富，甘得自家貧。
X66n1296_p0039a09║永嘉云：大丈夫，秉慧劒，般若鋒兮金剛𦦨。非但空摧
X66n1296_p0039a10║外道心，且曾落却天魔膽。
X66n1296_p0039a11║一指海云：永嘉老頭兒，元來膽小。山僧則不然，大
X66n1296_p0039a12║丈夫，秉慧劒，般若鋒兮金剛𦦨。非但空摧佛祖心，
X66n1296_p0039a13║早曾落却虗空膽。
X66n1296_p0039a14║吉州躭源山應真禪師（六二南陽忠嗣）參！方回省覲馬祖，却
X66n1296_p0039a15║於祖前畫一圓相，就上禮拜。祖曰：子莫欲作佛否？源
X66n1296_p0039a16║曰：某甲不解揑目。祖曰：吾不如汝。
X66n1296_p0039a17║雪竇顯云：然猛虎不食其子，怎奈來言不豐。諸人
X66n1296_p0039a18║要識躭源麼？只是個藏身露影漢。
X66n1296_p0039a19║南堂欲云：躭源歸省，獻個胡餅，馬祖䑛犢，自不勝
X66n1296_p0039a20║情。雪竇云：然猛虎不食其子，怎奈來言不豐？檢點
X66n1296_p0039a21║將來，恰踏著躭源影子。
X66n1296_p0039a22║海舟慈云：躭源識得馬祖，前箭雖避，後箭難逃。若
X66n1296_p0039a23║是伶俐衲僧，收坐具便出。
X66n1296_p0039a24║古南門云：躭源作個圓相佛，固不欲作，怎奈早已
X66n1296_p0039b01║揑目。馬祖道：吾不如汝。大似信其言而不觀其行。
X66n1296_p0039b02║雖然，馬駒踏殺天下人，莫道不食其子
X66n1296_p0039b03║□□。通云：躭源者漢，擬歸省時，早自揑目了也。更
X66n1296_p0039b04║有個馬簸箕把不住，道吾不如汝，又豈止揑目而
X66n1296_p0039b05║已。
X66n1296_p0039b06║躭源問國師：百年後有人問極則事作麼生？國師曰：
X66n1296_p0039b07║幸自可憐生，須要個護身符子作什麼？
X66n1296_p0039b08║五祖戒代云：和尚終是老婆心切。
X66n1296_p0039b09║大溈泰云：大小躭源被國師一坐，直至如今起不
X66n1296_p0039b10║得。若是大溈即不然，待道幸自可憐生，要須個護
X66n1296_p0039b11║身符子作什麼？向道：暗中為照燭，嶮處作津梁。
X66n1296_p0039b12║白巖符云：幸自可憐生，要須個護身符子作什麼？
X66n1296_p0039b13║粉骨碎身，難報此恩。大溈道：暗中為照燭，險處作
X66n1296_p0039b14║津梁。且道與麼說話，還契他國師意也無？山僧代
X66n1296_p0039b15║耽源進一語：貴與國師相見，幸自可憐生，要須個
X66n1296_p0039b16║護身符子作什麼？對道：某甲今日悔出此問。
X66n1296_p0039b17║
X66n1296_p0039b18║宗門拈古彚集卷第六