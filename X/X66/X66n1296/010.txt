X66n1296_p0056c17║
X66n1296_p0056c18║宗門拈古彚集卷第十
X66n1296_p0056c19║
X66n1296_p0056c20║古杭白巖嗣祖沙門　淨符　彚集
X66n1296_p0056c21║△南二
X66n1296_p0056c22║南泉山下有一菴主，或謂曰：南泉和尚近日出世，何
X66n1296_p0056c23║不去禮見？主曰：非但南泉，直饒千佛出興，我亦不去。
X66n1296_p0056c24║泉聞，乃令趙州往勘之。州見，便說拜，主不顧。州從西
X66n1296_p0057a01║過東，又從東過西，主並不顧。州曰：草賊大敗。遂拽下
X66n1296_p0057a02║簾子便歸。舉似泉，泉曰：我從來疑著這漢。次日，泉乃
X66n1296_p0057a03║與沙彌攜茶一瓶、盞三隻到菴，擲向地上，乃曰：昨日
X66n1296_p0057a04║的，昨日的。主曰：昨日的是什麼？泉於沙彌背上拍一
X66n1296_p0057a05║下，曰：賺我來，賺我來。拂袖便回。
X66n1296_p0057a06║雪竇顯云：大小南泉、趙州，被這擔板漢勘破了。
X66n1296_p0057a07║溈山喆云：菴主坐觀成敗大小，南泉、趙州向淨地
X66n1296_p0057a08║上喫交。
X66n1296_p0057a09║智海禾云：是即是，菴主只解把定封疆，不能同生
X66n1296_p0057a10║同死。當時趙州禮拜，但云：這賊我識得你，待伊從
X66n1296_p0057a11║東過西，從西過東。便拽拄杖趂出。且看趙州別有
X66n1296_p0057a12║箇什麼伎倆？
X66n1296_p0057a13║甌峰承云：且道那裏是擔板漢，勘破南泉、趙州處？
X66n1296_p0057a14║若是明眼衲僧，向這裏勘破雪竇也不難。
X66n1296_p0057a15║南泉因陸亘大夫問：弟子家中有一片石，也曾坐，也
X66n1296_p0057a16║曾臥，如今擬鐫作佛，得麼？泉曰：得。大夫曰：莫不得麼？
X66n1296_p0057a17║泉曰：不得，不得。
X66n1296_p0057a18║雲巖晟云：坐即佛，不坐即非佛。
X66n1296_p0057a19║洞山价云：不坐即佛，坐即非佛。
X66n1296_p0057a20║天童覺云：轉功就位，轉位就功，還他洞上父子。且
X66n1296_p0057a21║道南泉意作麼生？直是針錐不入。
X66n1296_p0057a22║高峰、妙云、南泉恁麼祇對，正所謂聖人無常心，以
X66n1296_p0057a23║百姓為心也。
X66n1296_p0057a24║大巍倫云：陸大夫一片石，如不遇南泉，幾喪淳矣。
X66n1296_p0057b01║天奇瑞云：大夫向這石頭上坐臥不安，皆是自不
X66n1296_p0057b02║守分。若非南泉，怎得風光徧界？難然總是泥裏洗
X66n1296_p0057b03║土塊。
X66n1296_p0057b04║愚菴盂云：南泉老漢也是箇五百僧善知識，為甚
X66n1296_p0057b05║人質所疑，了無雌黃？人言得便言得，人言不得亦
X66n1296_p0057b06║言不得。大眾！要識南泉麼？落花飛絮壓浮萍，縱在
X66n1296_p0057b07║蒼苔不須掃。
X66n1296_p0057b08║芙蓉覺云：盡道南泉騎賊馬趕賊，奪賊鎗殺賊，殊
X66n1296_p0057b09║不知落花有意隨流水，流水無情戀落花。陸亘盡
X66n1296_p0057b10║生平伎倆要騐人，不知被這片石一生擔板。
X66n1296_p0057b11║白巖符云：王老師機輪轉處，如水銀墮地，顆顆皆
X66n1296_p0057b12║圓，初不假絲毫造作，然要且不知他大夫是何心
X66n1296_p0057b13║行。
X66n1296_p0057b14║南泉示眾曰：三世諸佛不知有，黧奴白牯却知有。
X66n1296_p0057b15║大溈智云：三世諸佛既不知有，黧奴白牯又何曾
X66n1296_p0057b16║夢見？灼然，須知向上有知有底人始得。且作麼生
X66n1296_p0057b17║是知有的人？喫官酒，臥官街，當處死，當處埋，沙場
X66n1296_p0057b18║無限英靈漢，堆山積嶽露屍骸。
X66n1296_p0057b19║博山來云：手把地，尾連天，王老師異類中行也。三
X66n1296_p0057b20║世諸佛不知有，掬明月於無影樹頭；黧奴白牯却
X66n1296_p0057b21║知有，剪白雲於不應山谷。何人知此意？除是長嘯
X66n1296_p0057b22║者。
X66n1296_p0057b23║愚菴盂云：我要問諸人：如何是黧奴白牯知有底
X66n1296_p0057b24║事？有對曰：黃金國土琉璃地，獅子巖前水草香。余
X66n1296_p0057c01║云：你作恁麼語話，啣銕負鞍有日在。
X66n1296_p0057c02║南泉問良欽：空劫中還有佛否？欽曰：有。泉曰：是阿誰？
X66n1296_p0057c03║欽曰：良欽。泉曰：居何國土？欽無語。
X66n1296_p0057c04║洞山瑩代欽轉身便行。
X66n1296_p0057c05║海門涌云：老胡西來，覓箇不受惑底人，如良公者
X66n1296_p0057c06║未易多得，奈將成九仞之山，欠進一簣之土。當時
X66n1296_p0057c07║若能輕彈一指，敢教王老師不作等閒看。
X66n1296_p0057c08║南泉因甘贄行者設齋，請念誦。泉拈起槌曰：大眾為
X66n1296_p0057c09║黧奴白牯念摩訶般若波羅蜜。甘贄拂袖便出。粥後，
X66n1296_p0057c10║泉問典座：行者在甚麼處？座曰：當時便去也。乃泉打
X66n1296_p0057c11║破鍋子。
X66n1296_p0057c12║雲門信云：南泉老老大大，未免隨人起倒。直饒打
X66n1296_p0057c13║破鍋子，也是賊過後張弓。
X66n1296_p0057c14║愚菴盂云：兔子懷胎，蚌含明月。三十棒寄打雪竇，
X66n1296_p0057c15║六不收看破雲門。女媧氏煉石補天，秦始皇驅山
X66n1296_p0057c16║塞海。雖然如是，三十年後舉著，一回飲水一回噎。
X66n1296_p0057c17║明招補云：王老師雖則據令而行，也是不奈船何，
X66n1296_p0057c18║打破戽斗。
X66n1296_p0057c19║如菴彰云：行者設粥，不是好心。南泉雖則念誦分
X66n1296_p0057c20║明，爭奈被人覰破。祇如打破粥鍋，畢竟如何話會？
X66n1296_p0057c21║顧左右云：知音不在頻頻舉，達者須知暗裏驚。
X66n1296_p0057c22║南泉因趙州問：知有底人向什麼處去？泉曰：向山前
X66n1296_p0057c23║檀越家作一頭水牯牛去。州曰：謝師指示。泉曰：昨夜
X66n1296_p0057c24║三更月到牕。
X66n1296_p0058a01║雲峰悅云：若不是南泉，洎被打破蔡州。
X66n1296_p0058a02║徑山杲云：雲峰老人失却一隻眼，殊不知只因後
X66n1296_p0058a03║語，當下打破蔡州。
X66n1296_p0058a04║開先金云：如斯問答，還他南泉父子遞相讚仰，也
X66n1296_p0058a05║須妙喜雲峰。開先又作麼生？昨夜三更月到牕，雲
X66n1296_p0058a06║峰妙喜兩窺光。如今欲識山前事，且去襄陽問老
X66n1296_p0058a07║龐。
X66n1296_p0058a08║洞山瑩云：雲峰看樓打樓，徑山因孔著楔，若約衲
X66n1296_p0058a09║僧眼目，敢保俱未夢見。且道洞山有甚長處？良久，
X66n1296_p0058a10║云：獅子不食鵰殘，俊鷹不打死兔。
X66n1296_p0058a11║南泉問維那：今日普請作甚麼？那曰：拽磨。泉曰：磨從
X66n1296_p0058a12║你拽，不得動著磨中心樹子。那無語。
X66n1296_p0058a13║保福展代僧云：比來拽磨，如今却不拽。
X66n1296_p0058a14║法眼益代僧云：恁麼即不拽也。
X66n1296_p0058a15║南泉問黃檗：黃金為世界，白銀為壁落，是什麼人居
X66n1296_p0058a16║處？檗曰：是聖人居處。泉曰：更有一人居何國土？檗义
X66n1296_p0058a17║手而立。泉曰：道不得，何不問王老師？檗却問：更有一
X66n1296_p0058a18║人居何國土？泉曰：可惜許！
X66n1296_p0058a19║天寧琦云：二大老一人無事生事，一人將錯就錯，
X66n1296_p0058a20║直是好笑。當時若作黃檗，待他道：更有一人居何
X66n1296_p0058a21║國土？但道：這野狐精。設使南泉通身是口，也須飲
X66n1296_p0058a22║氣吞聲。
X66n1296_p0058a23║能仁鑑云：潛行密用，如愚若魯，還他黃檗。若是家
X66n1296_p0058a24║有諍子，國有諍臣，猶欠一著。待云道不得，何不問
X66n1296_p0058b01║取王老師？但云：可惜許。縱使南泉通身伎倆，到這
X66n1296_p0058b02║裏施展不開。
X66n1296_p0058b03║南泉坐次，一僧問訊，叉手而立。泉曰：太俗生！僧合掌。
X66n1296_p0058b04║泉曰：太僧生！僧無語。
X66n1296_p0058b05║徑山杲云：合掌太僧生，叉手又俗氣，總不恁麼時，
X66n1296_p0058b06║尊體無頓處。無頓處，有巴鼻，唵蘇魯蘇魯㗭唎㗭
X66n1296_p0058b07║唎喝。近來王令稍嚴，不許攙行奪市。
X66n1296_p0058b08║天寧琦云：叉手太俗，合掌太僧，不僧不俗，誰敢安
X66n1296_p0058b09║名？撿點將來，也是垛生招箭。且道落在這僧分上？
X66n1296_p0058b10║南泉分上？
X66n1296_p0058b11║南泉曰：我十八上便解作活計。趙州道：我十八上便
X66n1296_p0058b12║解破家散宅。
X66n1296_p0058b13║神鼎諲云：你道破家散宅底好，解做活計底好。初
X66n1296_p0058b14║參之士，且取前語。久參先德，直須破家。更有一言，
X66n1296_p0058b15║萬里厓州。
X66n1296_p0058b16║普賢素云：十八上便解作活計，囊無繫蟻之絲，厨
X66n1296_p0058b17║乏聚蠅之糝；十八上便解破家散宅，南頭買賤，北
X66n1296_p0058b18║頭賣貴。撿點將來，各好與三十棒。這裏且放過一
X66n1296_p0058b19║著。何故？曾為蕩子偏憐客，自愛貪杯惜醉人。
X66n1296_p0058b20║薦福，璨云：山僧當時若見各人脚跟下痛，與三十。
X66n1296_p0058b21║何故？他家自有黃金骨，不必旃檀入細雕。
X66n1296_p0058b22║地藏學云：諸禪德，還是解做活計底？是破家散宅
X66n1296_p0058b23║底？是撿點得出，許你親見二大老立地處。不然，自
X66n1296_p0058b24║己脚跟下泥水不分，無自由分。且作麼生方得自
X66n1296_p0058c01║由？擊拂子，云：等閒拶出虗空骨，出沒縱橫總不拘。
X66n1296_p0058c02║南泉因座主辭，泉問：甚麼處去？主曰：山下去。泉曰：第
X66n1296_p0058c03║一不得謗王老師。主曰：爭敢謗和尚？泉乃噴啑曰：多
X66n1296_p0058c04║少！主便出去。
X66n1296_p0058c05║石霜諸云，不為人斟酌。
X66n1296_p0058c06║雲居膺云：非師本意。
X66n1296_p0058c07║長慶稜云：請領話。
X66n1296_p0058c08║雲居錫徵云：座主當時出去，且道是會不會？
X66n1296_p0058c09║南泉普請擇菜次，時趙州作爐頭，乃在堂內呌曰：救
X66n1296_p0058c10║火！救火！大眾一齊到僧堂，州乃關却門，眾無語，泉乃
X66n1296_p0058c11║拋鑰匙從牕入。
X66n1296_p0058c12║義山訥云：我不學南泉益油添薪。當時見他閉却
X66n1296_p0058c13║門，便拈土塊就門上書兩箇封字，要他趙州至今
X66n1296_p0058c14║出身無計。
X66n1296_p0058c15║洪州廬山歸宗智常禪師（南二馬祖一嗣）與南泉同行，一日
X66n1296_p0058c16║告別，煎茶次，泉曰：從前與師兄商量語句，彼此已知。
X66n1296_p0058c17║此後有人問：畢竟事作麼生？宗曰：這一片地大好卓
X66n1296_p0058c18║菴。泉曰：卓菴且置，畢竟事作麼生？宗乃踢翻茶銚便
X66n1296_p0058c19║起。泉曰：師兄喫茶了，普願未喫。宗曰：作這箇語話，滴
X66n1296_p0058c20║水也難消。
X66n1296_p0058c21║五祖戒云：南泉只解作客，不解作主。
X66n1296_p0058c22║溈山喆云：南泉逢強即弱，歸宗逢弱即強，三十年
X66n1296_p0058c23║同行，畢竟事不通商量。雖然如是，猶較王老師一
X66n1296_p0058c24║綫道：
X66n1296_p0059a01║昭覺勤云：驚羣之句，誰不聳然？有者道：南泉搆他
X66n1296_p0059a02║歸宗不著，所以遭他呵叱。殊不知行人更在青山
X66n1296_p0059a03║外，蔣山不惜眉毛，為諸人下箇註脚。南泉探頭太
X66n1296_p0059a04║過，歸宗壁立萬仞，且道還有出身路也無？喝下須
X66n1296_p0059a05║教三日聾。
X66n1296_p0059a06║天童華云：南泉貪程太急，歸宗薄處先穿。二老雖
X66n1296_p0059a07║發明馬祖正眼，要且極則事未夢見在，何故家住
X66n1296_p0059a08║東州？
X66n1296_p0059a09║龍池微云：南泉逆水撐船，篙篙到底，只是撐不上。
X66n1296_p0059a10║歸宗順風使帆，揚揚得意，其奈略遇波濤，便手忙
X66n1296_p0059a11║脚亂。雖然，還知二老落處麼？拈拄杖，卓一卓，云：從
X66n1296_p0059a12║前汗馬無人識，只要重論葢代功。
X66n1296_p0059a13║歸宗因僧辭，乃問：甚麼處去？曰：諸方學五味禪去。宗
X66n1296_p0059a14║曰：諸方有五味禪，我這裏只有一味禪。僧便問：如何
X66n1296_p0059a15║是一味禪？宗便打。僧曰：會也！會也！宗曰：道！道！僧擬開
X66n1296_p0059a16║口，宗又打。
X66n1296_p0059a17║黃檗運云：馬大師出八十四員善知識，箇箇屙轆
X66n1296_p0059a18║轆地，祇有歸宗較些子。
X66n1296_p0059a19║昭覺勤云：若作黃檗，深辯端倪，幾乎勞而無功。
X66n1296_p0059a20║資福先云：歸宗幸是好一味禪，無端著鹽著醋，却
X66n1296_p0059a21║成五味了也。如今忽有人來辭去諸方學五味禪，
X66n1296_p0059a22║只向他道：善為道路。若是箇漢，必然別有生涯。
X66n1296_p0059a23║天寧琦舉黃檗語畢，云：說什麼較些子，直是未在
X66n1296_p0059a24║我這裏，只有一味禪。便與掀倒禪牀。見之不取，思
X66n1296_p0059b01║之千里。
X66n1296_p0059b02║徑山琇云：五味禪、一味禪，總拈向一邊。當時這僧
X66n1296_p0059b03║見歸宗擬拈棒，拂袖便行，非但靠倒歸宗，管取話
X66n1296_p0059b04║行天下。
X66n1296_p0059b05║天井新別昭覺語云：只因黃檗明辨端倪，所以勞
X66n1296_p0059b06║而無功。
X66n1296_p0059b07║演教泐云：黃檗、昭覺只見錐頭利，不見鑿頭方，殊
X66n1296_p0059b08║不知歸宗被這僧一拶，直得手忙脚亂。
X66n1296_p0059b09║歸宗因僧問：如何是佛？宗曰：向你道，你還信否？曰：和
X66n1296_p0059b10║尚重言，焉敢不信？宗曰：只你是。曰：如何保任？宗曰：一
X66n1296_p0059b11║翳在眼，空花亂墜。僧有省。
X66n1296_p0059b12║法眼益云：若無後語，何處討歸宗？
X66n1296_p0059b13║雪竇顯於和尚重言，焉敢不信？下別宗云：侍者寮
X66n1296_p0059b14║喫茶去。
X66n1296_p0059b15║歸宗因芙蓉辭，乃問：甚麼處去？蓉曰：歸嶺中去。宗曰：
X66n1296_p0059b16║子在此多年，裝束了，却來為子說一上佛法。蓉結束
X66n1296_p0059b17║了上去，宗曰：近前來。蓉乃近前，宗曰：時寒，途中善為。
X66n1296_p0059b18║蓉聆此言，頓忘前解。
X66n1296_p0059b19║高峰妙云：歸宗佛法恁麼流布，拈花微笑，命若懸
X66n1296_p0059b20║絲。今日凡有人來告辭，總與艸鞵一緉。
X66n1296_p0059b21║歸宗剗草次，有座主來參，偶見一蛇過，宗以鋤斷之。
X66n1296_p0059b22║主曰：久響歸宗，元來只是箇麤行沙門。宗曰：你麤我
X66n1296_p0059b23║麤。主曰：如何是麤？宗竪起鋤頭。主曰：如何是細？宗作
X66n1296_p0059b24║斬蛇勢。主曰：與麼則依而行之。宗曰：依而行之且置，
X66n1296_p0059c01║你甚處見我斬蛇？主無對。
X66n1296_p0059c02║德山鑑因雪峰問：古人斬蛇意旨如何？山便打，峰
X66n1296_p0059c03║便走。山召云：存衲子。峰回首，山云：他後悟去，方知
X66n1296_p0059c04║老漢徹底婆心。
X66n1296_p0059c05║雪竇顯云：歸宗只解慎初，不能護末；德山頗能據
X66n1296_p0059c06║令，未明斬蛇。乃云：大眾！看翠峰今日斬三五條。以
X66n1296_p0059c07║拄杖一時打散。
X66n1296_p0059c08║歸宗因普請入園取菜，乃畫圓相，圍却一株，以標插
X66n1296_p0059c09║之，語眾曰：輒不得動著。便去。少頃，宗復來，見菜猶在，
X66n1296_p0059c10║遽以棒趂曰：這一隊漢，無一箇有智慧底。蹋倒標子，
X66n1296_p0059c11║拔菜而歸。
X66n1296_p0059c12║雲居莊云：設有僧㧞却這一株菜，莫契得歸宗意
X66n1296_p0059c13║麼？拈拄杖敲香几云：歸宗和尚來也。靠拄杖下座。
X66n1296_p0059c14║歸宗因一僧於夜半忽大呌曰：我悟也，我悟也。一眾
X66n1296_p0059c15║駭然。明日，宗上堂曰：喚昨夜呌大悟底僧出來。僧便
X66n1296_p0059c16║出。宗曰：你昨夜見箇什麼道理，便呌大悟？僧曰：尼姑
X66n1296_p0059c17║元是女人做。宗便休。
X66n1296_p0059c18║白巖符云：歸宗只有照妍𡟎鏡，且無增黃金色底
X66n1296_p0059c19║鉗錘。若是山僧，待道尼姑原是女人做，便痛與一
X66n1296_p0059c20║頓趂出，要教渠平地上別有生機。
X66n1296_p0059c21║杭州鹽官海昌齊安國師（南二馬祖一嗣）一日，喚侍者：與我
X66n1296_p0059c22║過犀牛扇子來。者曰：扇子破也。官曰：扇子既破，還我
X66n1296_p0059c23║犀牛兒來。侍者無對。
X66n1296_p0059c24║投子同代侍者云：不辭拈出，恐頭角不全。雪竇顯
X66n1296_p0060a01║云：我要不完全底頭角。
X66n1296_p0060a02║石霜諸代侍者云：若還和尚即無也？雪竇云：犀牛
X66n1296_p0060a03║兒猶在。
X66n1296_p0060a04║保福展代侍者云：和尚年尊，別請人好。雪竇云：可
X66n1296_p0060a05║惜勞而無功。
X66n1296_p0060a06║資福寶畫一圓相，相內書一牛字，雪竇云：適來為
X66n1296_p0060a07║甚不拈出？
X66n1296_p0060a08║雪竇顯云：若要清風再拂，頭角重生，請諸禪客下
X66n1296_p0060a09║一轉語，扇子既破，還我犀牛兒來。一僧云：大眾參
X66n1296_p0060a10║堂去。竇喝一喝，云：拋鈎釣鯤鯨，釣得箇蝦蟇。
X66n1296_p0060a11║雲居舜代侍者云：已颺在搕𢶍堆頭了也。
X66n1296_p0060a12║報恩秀云：諸方拈掇，總是空口白話，要且端的，不
X66n1296_p0060a13║曾與鹽官相見。萬松若作侍者，見道：與我過犀牛
X66n1296_p0060a14║扇子來。有甚羽蒲、紙竹、綾絹、椶櫚？信手拈來，便與
X66n1296_p0060a15║一柄。何也？縱有千般異，終無兩樣風。
X66n1296_p0060a16║證果成云：扇子既破，還我犀牛兒來。這老漢何不
X66n1296_p0060a17║領話？
X66n1296_p0060a18║寶壽新代侍者云：幸是某甲，若是別箇，一場禍事。
X66n1296_p0060a19║白巖符云：古今諸老各出隻手，互呈頭角，盡為侍
X66n1296_p0060a20║者代語，然秋菊春蘭各擅其美則不無，要且未能
X66n1296_p0060a21║盡善，殊不知當時鹽官錯過侍者。且道那裏是錯
X66n1296_p0060a22║過侍者處？不見道扇子破也。
X66n1296_p0060a23║鹽官因講僧參，官問：座主業何經論？曰：講華嚴經。官
X66n1296_p0060a24║曰：華嚴有幾種法界？曰：廣說則重重無盡，略言有四
X66n1296_p0060b01║種。官竪起拂子曰：這箇是第幾種法界？主沉吟。官曰：
X66n1296_p0060b02║思而知，慮而解，鬼家活計。日下孤燈，果然失照。
X66n1296_p0060b03║保福展代云：若禮拜，即喫和尚棒。
X66n1296_p0060b04║禾山殷代講，僧云：某甲不煩，和尚莫怪。
X66n1296_p0060b05║法眼益代拊掌三下。
X66n1296_p0060b06║昭覺勤云：鹽官以強凌弱則且置，如何道得一句
X66n1296_p0060b07║恰好？免得他道鬼家活計。良久，云：劍閣路雖險，夜
X66n1296_p0060b08║行人更多。
X66n1296_p0060b09║徑山杲云：兩段不同，收歸上科。
X66n1296_p0060b10║鹽官會下有主事僧，忽一日見鬼使來追，乃告曰：某
X66n1296_p0060b11║甲身充主事，未暇脩行，乞容七日得否？使曰：待為白
X66n1296_p0060b12║王，若許七日後來，不然須臾便至。言訖不見。至七日
X66n1296_p0060b13║後復來，竟覓其僧，了不可得。
X66n1296_p0060b14║洞山价因有舉問僧曰：若被覓著時，如何抵擬他？
X66n1296_p0060b15║山代云：被他覓得也。
X66n1296_p0060b16║天童悟徵云：前頭鬼使因甚見？後頭鬼使因甚不
X66n1296_p0060b17║見？
X66n1296_p0060b18║鹽官示眾曰：虗空為皷，須彌為椎，什麼人打得？眾無
X66n1296_p0060b19║對。
X66n1296_p0060b20║南泉願云：王老師不打這破鼓。
X66n1296_p0060b21║法眼益別云：王老師不打。
X66n1296_p0060b22║雪竇顯云：打者甚眾，聽者極少。且問誰是解打者？
X66n1296_p0060b23║莫謗鹽官好。南泉道：王老師不打這破皷。法眼道：
X66n1296_p0060b24║王老師不打，兩箇既不奈何，一箇更是懡㦬。又云：
X66n1296_p0060c01║王老師不打，還肯得諸方也無？自代云：千年田，八
X66n1296_p0060c02║百主。
X66n1296_p0060c03║黃龍心云：南泉法眼，只解瞻前，不能顧後。且如鹽
X66n1296_p0060c04║官道：虗空為鼓，須彌為椎。什麼處是破處？直饒檢
X66n1296_p0060c05║點得破處分明，我更要問你覓鼓在。
X66n1296_p0060c06║天童華云：南泉法眼大似喫李子，只向赤邊咬。山
X66n1296_p0060c07║僧今日與鹽官相見去也，虗空為鼓，須彌為椎，要
X66n1296_p0060c08║打便打，莫問是誰。乃卓拄杖一下。
X66n1296_p0060c09║天童傑云：諸方尊宿各出隻手，只是隨例打鼓，並
X66n1296_p0060c10║無一人性躁。祥符今日直截與諸人道：虗空為皷，
X66n1296_p0060c11║須彌為椎。漆桶參堂去。
X66n1296_p0060c12║天寧。琦云：且道甚處是他破處？驢年夢見麼？
X66n1296_p0060c13║雲居莊云：南泉與麼道，鹽官還肯也無？山僧即不
X66n1296_p0060c14║然，虗空為皷，須彌為槌，什麼人打得？但向他道：打
X66n1296_p0060c15║即不辭，只是罕遇知音。
X66n1296_p0060c16║愚菴盂云：山僧有鼓便打，有笛便弄，無論渠破與
X66n1296_p0060c17║不破，若更問我覓鼓，自領出去。
X66n1296_p0060c18║寶壽新云：虗空為鼓，須彌為椎，什麼人打得？乃代
X66n1296_p0060c19║云：聽。
X66n1296_p0060c20║能仁、鑑云：二尊宿節拍相隨，大似桑林之舞，可謂
X66n1296_p0060c21║解和。撿點將來，未免隨人脚跟轉。大巖今日要與
X66n1296_p0060c22║鹽官相見，虗空為鼓，須彌為槌。驀拈拄杖卓一卓，
X66n1296_p0060c23║云：切忌聞著。
X66n1296_p0060c24║鹽官因僧問：如何是本身盧舍那？官曰：與老僧過淨
X66n1296_p0061a01║瓶來。僧將淨瓶至，官曰：却安舊處著。僧送至本處，復
X66n1296_p0061a02║理前問。官曰：古佛過去久矣。
X66n1296_p0061a03║雲門偃別官，語云無朕迹。
X66n1296_p0061a04║雪竇顯云：直是一手指天，一手指地，爭得無？還會
X66n1296_p0061a05║麼？雲在嶺頭閒不徹。
X66n1296_p0061a06║溈山喆云：山僧不然。忽有人問：如何是本身盧舍
X66n1296_p0061a07║那？但云：大眾！歸堂去。若人向大溈門下薦得，古釋
X66n1296_p0061a08║迦不先，新彌勒不後。且道轉身一句作麼生道？良
X66n1296_p0061a09║久，云：明年更有新條在，惱亂春風卒未休。
X66n1296_p0061a10║東禪觀云：盲者難以與乎文彩，聵者難以與乎音
X66n1296_p0061a11║聲。這僧既不薦來機，國師只成虗設。雲門道：無朕
X66n1296_p0061a12║迹，扶國師不起。雪竇道：一手指天，一手指地。爭得
X66n1296_p0061a13║無也扶國師不起？以拂子畫一畫，云：前來葛藤，一
X66n1296_p0061a14║齊畫斷。且道畢竟如何是本身盧舍那？擲拂子，下
X66n1296_p0061a15║座。
X66n1296_p0061a16║南堂欲云：國師不得雲門，洎合勞而無功；總似雪
X66n1296_p0061a17║竇，未免白日見鬼。如今有問山僧：如何是本身盧
X66n1296_p0061a18║舍那？向道：一氣不言含有象，萬靈何處謝無私？
X66n1296_p0061a19║白巖符云：這僧貪觀六橋花柳，失却故園春色，且
X66n1296_p0061a20║置勿論。祇如鹽官與麼提持，還與他本身盧舍那
X66n1296_p0061a21║有交涉無交涉？
X66n1296_p0061a22║鹽官因法空禪師到，請問經中諸義。官一一答了，乃
X66n1296_p0061a23║曰：自禪師到來，貧道總未得作主人。空曰：便請。官曰：
X66n1296_p0061a24║今日夜也且歸本位安置，待明日來。空下去。至明旦，
X66n1296_p0061b01║官令沙彌屈法空。空至，官顧沙彌曰：咄！這沙彌不曉
X66n1296_p0061b02║事，教屈法空禪師，祇屈得箇守堂家人來。空無語。
X66n1296_p0061b03║鼓山賢云：齊安主禮有餘，法空不會為客。我若作
X66n1296_p0061b04║法空，待道：貧道總未得作主人。便好道：和尚可謂
X66n1296_p0061b05║習氣難忘。更道：屈得守堂家人來。向他道：莫怪沙
X66n1296_p0061b06║彌。自是和尚亦未識法空，拂袖便出，管教齊安作
X66n1296_p0061b07║主不成。
X66n1296_p0061b08║明州大梅法常禪師（南二馬祖一嗣）住大梅。馬祖令一僧問：
X66n1296_p0061b09║和尚見馬祖得箇甚麼，便住此山？梅曰：大師向我道
X66n1296_p0061b10║即心即佛，我便向這裏住。僧曰：大師佛法近日又別。
X66n1296_p0061b11║梅曰：作麼生別？曰：他又道非心非佛。梅曰：這老漢惑
X66n1296_p0061b12║亂人未有了日，任他非心非佛，我只管即心即佛。僧
X66n1296_p0061b13║回舉似馬祖，祖曰：梅子熟也。
X66n1296_p0061b14║禾山殷因僧問大梅：恁麼意作麼生？殷云：真獅子
X66n1296_p0061b15║兒。
X66n1296_p0061b16║天井新云：即心即佛，非心非佛，牙齒無筋，舌頭無
X66n1296_p0061b17║骨，梅子熟也。是典罰語，是證明語。長安今夜家家
X66n1296_p0061b18║月，幾處笙歌幾處愁？
X66n1296_p0061b19║西遯超云：馬祖添箇八兩，連前凑成一斤，大梅已
X66n1296_p0061b20║足一斤，何妨佯推八兩？雖然如是，未識他父子鍼
X66n1296_p0061b21║芥水乳在。咄！咄！自領三十棒。
X66n1296_p0061b22║白巖符云：一往看來，大梅這漢大似箇隔墻擔板，
X66n1296_p0061b23║殊不知他是箇渾剛打就、生銕鑄成底，而所謂殺
X66n1296_p0061b24║活縱奪、權實照用，一點也不曾欠缺。馬祖在三千
X66n1296_p0061c01║里外劈面唾：噫！大梅還甘也未？
X66n1296_p0061c02║大梅因夾山與定山同行，議論次，定曰：生死中無佛，
X66n1296_p0061c03║即無生死。夾曰：生死中有佛，即不迷生死。互相不肯，
X66n1296_p0061c04║乃同上山請質。夾山理前語，問：未審二人見處，那箇
X66n1296_p0061c05║較親？梅曰：一親一踈。夾山復問：那箇親？梅曰：且去，明
X66n1296_p0061c06║日來。夾山明日又問：那箇親？梅曰：親者不問，問者不
X66n1296_p0061c07║親。夾山住後，乃曰：我當時在大梅，失却一隻眼。
X66n1296_p0061c08║雪竇顯云：夾山畢竟不知換得一隻眼。大梅老漢
X66n1296_p0061c09║當時聞舉，以棒一時打出，豈止劃斷兩人葛藤，亦
X66n1296_p0061c10║乃為天下宗匠。
X66n1296_p0061c11║昭覺勤云：是則是，兩口金剛王寶劍，要且拂掠虗
X66n1296_p0061c12║空。金山則不然，生死為諸佛根基，諸佛乃生死爐
X66n1296_p0061c13║鞴。若解險絕承當，即證六通八解。
X66n1296_p0061c14║南堂欲云夾山失却隻眼，住後方知雪竇畫斷葛
X66n1296_p0061c15║藤，作得天下宗匠。雖然李將軍有佳聲在，不得封
X66n1296_p0061c16║侯也是閒。
X66n1296_p0061c17║萬善緣云：這兩箇瞎漢，累他大梅費鹽費醬。夾山
X66n1296_p0061c18║後來縱然知過，怎奈只具一隻眼。
X66n1296_p0061c19║雪竇雲云。祇如道：失却一隻眼，換得一隻眼，同別
X66n1296_p0061c20║在甚麼處？若撿點得出，許你具一隻眼。不然，更為
X66n1296_p0061c21║你下箇註脚。失却一隻換一隻，今朝却是四月一。
X66n1296_p0061c22║一年三百六十日，每日盋盂兩度濕。參。
X66n1296_p0061c23║古南門云：雪竇醉後添杯，不知大梅牙如劍樹，二
X66n1296_p0061c24║老葛藤早已劃斷。夾山失却一隻眼，過後方知那
X66n1296_p0062a01║一隻向甚處去也。古南不避檢責，確實評量道：有
X66n1296_p0062a02║佛無佛，死生生死。一翳在眼，空花亂墜。
X66n1296_p0062a03║大梅。因龐居士問：久嚮大梅，未審梅子熟也未？梅曰：
X66n1296_p0062a04║熟也。你向甚麼處下口？士曰：百雜碎。梅伸手曰：還我
X66n1296_p0062a05║核子來。士無語。
X66n1296_p0062a06║翠巖芝云：此二人大似把手上高山。
X66n1296_p0062a07║寶峰文云：且道二人相見還有優劣也無？
X66n1296_p0062a08║大梅幟代龐公云：嚼破裏頭仁，用核作麼？復呵呵
X66n1296_p0062a09║笑曰：恁麼道也是﨟月扇子。
X66n1296_p0062a10║國清英云：要識大梅龐公麼？本是同根生，相煎何
X66n1296_p0062a11║太急？
X66n1296_p0062a12║留錫省云：不負見馬大師者，只一龐老子，善與諸
X66n1296_p0062a13║老打口皷，無敗手，因甚於大梅手裏一時鈍置？殊
X66n1296_p0062a14║不知他當時無語，其聲如雷。
X66n1296_p0062a15║大梅因僧問：如何是祖師西來意？梅曰：西來無意。
X66n1296_p0062a16║鹽官安聞云：一箇棺材，兩箇死漢。雪竇顯云：三箇
X66n1296_p0062a17║也有。
X66n1296_p0062a18║玄沙備云：鹽官是作家。
X66n1296_p0062a19║黃龍新云：雪竇道：三箇也有，是死漢？是活漢？具眼
X66n1296_p0062a20║者請試甄別。昭覺勤云：一串穿却。
X66n1296_p0062a21║大梅忽一日示眾曰：來莫可抑，往莫可追。從容間聞
X66n1296_p0062a22║鼯鼠聲，梅乃曰：即此物，非他物，汝等諸人善自護持，
X66n1296_p0062a23║吾今逝矣。言訖示滅。
X66n1296_p0062a24║雪竇顯云：這漢生來莾鹵，死後顢頇。即此物，非他
X66n1296_p0062b01║物，是何物？還有分付處也無？有般漢不解截斷大
X66n1296_p0062b02║梅脚跟，只管道：貪程太速。
X66n1296_p0062b03║寶峰文云：既非他物，是什麼物？
X66n1296_p0062b04║興善廣云：者漢臨死猶口裏水漉漉地，即此物非
X66n1296_p0062b05║他物，瞞頇不少。咄！
X66n1296_p0062b06║
X66n1296_p0062b07║宗門拈古彚集卷第十