X66n1296_p0074b03║
X66n1296_p0074b04║宗門拈古彚集卷第十三
X66n1296_p0074b05║
X66n1296_p0074b06║古杭白巖嗣祖沙門　淨符　彚集
X66n1296_p0074b07║△青二
X66n1296_p0074b08║澧州藥山惟儼禪師（青二石頭遷嗣）久不陞座。院主白曰：大
X66n1296_p0074b09║眾久思法誨，請和尚說法。山令打鐘。眾集，山陞座良
X66n1296_p0074b10║久，便下座歸方丈。院主隨後曰：和尚適來許為大眾
X66n1296_p0074b11║說法，何得不垂一言？山曰：經有經師，論有論師，怎怪
X66n1296_p0074b12║得老僧？
X66n1296_p0074b13║雪竇顯云：可惜藥山老漢，平地上喫撲盡，大地人
X66n1296_p0074b14║扶不起。
X66n1296_p0074b15║瑯瑘覺云：藥山下座，不妨疑著。及乎院主一拶，失
X66n1296_p0074b16║却一隻眼。
X66n1296_p0074b17║翠巖芝云：藥山下座，院主當初怪不為眾說法，可
X66n1296_p0074b18║謂誤他三軍。
X66n1296_p0074b19║薦福懷云：藥山還見院主麼？院主還見藥山麼？三
X66n1296_p0074b20║十年後遇著作家不得錯舉。
X66n1296_p0074b21║開福寧云：藥山慎初護末，佛眼難窺；院主狹路相
X66n1296_p0074b22║逢，等閒蹉過。
X66n1296_p0074b23║雪竇宗云：威音劫外携手，誰肯同歸？十字街頭擲
X66n1296_p0074b24║金，幾多錯過？敢問諸人：且道藥山曾說不曾說？若
X66n1296_p0074c01║道曾說，是謗藥山；若道不曾說，是孤負藥山。且道
X66n1296_p0074c02║畢竟為人在甚麼處？良久，云：須知雲外千峰上，別
X66n1296_p0074c03║有靈松帶雨寒。
X66n1296_p0074c04║徑山杲於下座處著語云：葛藤不少。於怎怪得老
X66n1296_p0074c05║僧處著語云：笑殺人。
X66n1296_p0074c06║天童傑云：翠巖只具一隻眼，殊不知藥山歸方丈，
X66n1296_p0074c07║正是勞他三軍。
X66n1296_p0074c08║資福先云：藥山竟歸方丈，却似個好人，只被他輕
X66n1296_p0074c09║輕一揑，便見忘前失後。
X66n1296_p0074c10║中峰本云：藥山久不上堂，與對眾不措一詞，將謂
X66n1296_p0074c11║將謂。末後道個經有經師，論有論師，元來元來。
X66n1296_p0074c12║博山來云：接物情捐，澹泊為累，予奪相感，母怪其
X66n1296_p0074c13║然。又豈知希聽亂蛩音，素質煩飾彩，被院主拶著，
X66n1296_p0074c14║直得百雜碎。
X66n1296_p0074c15║古南門舉翠巖、密菴語畢，云：二老雖則盡力扶持，
X66n1296_p0074c16║也只具一隻眼。殊不知藥山院主一人運籌帷幄，
X66n1296_p0074c17║一人決勝千里。雖然，藥山但知與麼去，不知與麼
X66n1296_p0074c18║來。若是山僧歸方丈，見院主恁麼問，但向道：向下
X66n1296_p0074c19║文長，付在來日。
X66n1296_p0074c20║棲霞成云：藥山好個曲調，不妨音韻鏗鏘，無端被
X66n1296_p0074c21║院主一陣風吹，直得宮商齊亂。然雖如是，猶勝人
X66n1296_p0074c22║家閒絃子。
X66n1296_p0074c23║清化嶾云：奇怪藥山老漢，慣拈無孔笛，偏向劫初
X66n1296_p0074c24║吹。然則清音徧界，怎奈知音者少。
X66n1296_p0075a01║龍華體云：院主只管貪程，不覺錯路。藥山求人入
X66n1296_p0075a02║草，太殺泥水通身。我若作藥山待問，何得不垂一
X66n1296_p0075a03║言？但道：將謂你是個人。他若擬議，連棒打出。
X66n1296_p0075a04║龍唐敷云：藥山埀格外機，放風前箭，太煞倚富欺
X66n1296_p0075a05║貧，致使院主貪觀天上月，失却掌中珠。者裏則不
X66n1296_p0075a06║然，若是監寺為眾求誨，山僧不妨聯珠綴玉，織綿
X66n1296_p0075a07║迴文，隨機露布，直令各各當下知歸，免使監院隨
X66n1296_p0075a08║後伸問。且道所說底是什麼法？良久，云：夜寒久立，
X66n1296_p0075a09║伏惟珍重。
X66n1296_p0075a10║西山音云：藥山密度金針，院主暗穿玉線。雖謂錦
X66n1296_p0075a11║縫重重，撿點將來，羅紋結角處，未免特殺破綻。
X66n1296_p0075a12║蓮柎䇿云：往往道藥山忘前失後，未免屈他古人。
X66n1296_p0075a13║殊不知藥山正如神龍護尾，師子迷蹤，非但當時
X66n1296_p0075a14║折倒院主，亦乃換却古今多少人眼。
X66n1296_p0075a15║白巖符云：藥山向劫初已前，撒下縵天網子，擬圖
X66n1296_p0075a16║負嶽金鯤，少酬宿志，乃撞入個三脚蝦蟇，解得網
X66n1296_p0075a17║來，有悶只在肚裏。撿點將來，總之侍者不得力。侍
X66n1296_p0075a18║者若得力，當時待院主擬伸啟請，直好把院主喝
X66n1296_p0075a19║出，藥山豈不頭正尾正？
X66n1296_p0075a20║藥山因僧問：學人有疑，請師決疑。山曰：待上堂時來
X66n1296_p0075a21║與闍黎決。至晚上堂，眾集，山曰：今日要決疑，上座在
X66n1296_p0075a22║甚麼處？僧出眾而立，山下禪牀把住曰：大眾，者僧有
X66n1296_p0075a23║疑。便與一推，却歸方丈。
X66n1296_p0075a24║報慈遂徵云：且道與伊決疑不決疑？若道決疑，且
X66n1296_p0075b01║甚處是決疑處？若道不與他決疑，怎奈臨晚上堂
X66n1296_p0075b02║何？
X66n1296_p0075b03║翠巖芝云：藥山與麼決疑，土上更加泥。雖然如是，
X66n1296_p0075b04║者僧也不得孤負藥山。
X66n1296_p0075b05║雲居元云：大小藥山被者僧勘破。
X66n1296_p0075b06║愚菴盂云：是醍醐，是毒藥，殺人劒，活人刀。
X66n1296_p0075b07║白巖符云：以三萬斛香餌沉之巨浸，則所圖者不
X66n1296_p0075b08║在魴鯉。藥山老漢為一田蛙井鮒，乃費力如此，豈
X66n1296_p0075b09║善作者歟？
X66n1296_p0075b10║藥山因遵布衲浴佛次，山曰：者個從汝浴，還浴得那
X66n1296_p0075b11║個麼？遵曰：把將那個來。山乃休去。
X66n1296_p0075b12║長慶稜云：邪法難扶。
X66n1296_p0075b13║報慈遂徵云：且道長慶恁麼道，在賓在主？眾中喚
X66n1296_p0075b14║作浴佛語，亦曰兼帶語，且道盡善不盡善？
X66n1296_p0075b15║黃龍南云：此二尊宿，一出一入，未見輸贏。三十年
X66n1296_p0075b16║後，不得錯舉。
X66n1296_p0075b17║昭覺勤云：藥山問處，暗隔重關；遵老答來，一槌兩
X66n1296_p0075b18║當。不可只守者一路。有問崇寧：只浴得者個，還浴
X66n1296_p0075b19║得那個麼？拈起杓子向伊道：何似生？
X66n1296_p0075b20║天寶樞云：老僧當時若見藥山恁麼道，便舀杓水
X66n1296_p0075b21║驀頭澆，教伊氷消瓦解。
X66n1296_p0075b22║磬山脩云：藥山旁通線路，俯誘初機，布衲當仁不
X66n1296_p0075b23║讓，一拶便了。我若作藥山，待伊道：把將那個來奪
X66n1296_p0075b24║杓子。驀頭與他一杓。何故？定水湛然滿，浴此無垢
X66n1296_p0075c01║人。
X66n1296_p0075c02║愚菴盂云：好個休去，藥山豈不能似今時麤浮暗
X66n1296_p0075c03║短之流？宗旨不合問個把將那個來，便打便喝，掀
X66n1296_p0075c04║翻浴盆，亂做一上，好不知羞。我道藥山若不休去，
X66n1296_p0075c05║提將來撇向東洋大海裏，絕教他浴個像心像意，
X66n1296_p0075c06║待彌勒下生，我還要問他把將那個來。
X66n1296_p0075c07║棲霞成云：且道藥山還知有那個麼？若知有，為什
X66n1296_p0075c08║麼被布衲一拶便休去？者裏還有人著得一隻眼
X66n1296_p0075c09║麼？
X66n1296_p0075c10║白巖符云：我若作布衲，者個從汝浴。還浴得那個
X66n1296_p0075c11║麼？便與擲却杓子，傾却香湯。雖然藥山休去，又作
X66n1296_p0075c12║麼生？
X66n1296_p0075c13║藥山因僧問：平田淺草，麈鹿成羣，如何射得麈中麈？
X66n1296_p0075c14║山曰：看箭。僧放身便倒。山喚侍者：拖出者死漢。僧便
X66n1296_p0075c15║走。山曰：弄泥團漢有什麼限？
X66n1296_p0075c16║雪竇顯云：者僧三步雖活，五步須死。
X66n1296_p0075c17║雲居元云：藥山千鈞之弩，不謂鼷鼠發機。者僧帶
X66n1296_p0075c18║箭出門，一死更不再活。
X66n1296_p0075c19║淨慈昌云：者僧趁得猢猻，入他閙市；藥山騎箇猛
X66n1296_p0075c20║虎，直上高山。若作一處商量，終是遭人撿點。
X66n1296_p0075c21║愚菴盂云：者僧置個問頭也不易得，及乎發箭，原
X66n1296_p0075c22║來是個死鹿。或幸而他處飲甘露而再生，不失其
X66n1296_p0075c23║為威音王始祖。乃望空作彎弓勢，云：看箭。
X66n1296_p0075c24║古南門云：者僧草裏藏身，立個問頭，始終能荷藥
X66n1296_p0076a01║山一箭中的，怎奈射者僧不死。
X66n1296_p0076a02║棲霞成云：超羣須是英靈漢，敵勝還他獅子兒。者
X66n1296_p0076a03║僧盡力飛騰，出不得藥山跨下，豈獅子兒英靈漢
X66n1296_p0076a04║哉？藥山道：拖出者死漢。者裏別作個甚麼語？始得
X66n1296_p0076a05║不媿其為超羣敵勝，試道看。
X66n1296_p0076a06║白巖符云：者僧雖通身鎧仗，進退有由，怎奈藥山
X66n1296_p0076a07║老將勇於窮討力追，那裏有你軃跟處？侍者拖出
X66n1296_p0076a08║者死漢，便起身撫掌呵呵大笑云：者老漢今日勘
X66n1296_p0076a09║破了也。者僧若能如此，藥山到者裏也只得納欵
X66n1296_p0076a10║有分。
X66n1296_p0076a11║藥山謂雲巖曰：與我喚沙彌來。巖曰：和尚喚他作什
X66n1296_p0076a12║麼？山曰：我有個折脚鐺子，要伊提上挈下。巖曰：與麼
X66n1296_p0076a13║則與和尚出一隻手去也。山便休。
X66n1296_p0076a14║溈山喆云：藥山老漢若不得雲巖折脚鐺子，幾成
X66n1296_p0076a15║廢器。大溈折脚鐺子，也要諸人共出一隻手。何故？
X66n1296_p0076a16║且圖古風不墜。
X66n1296_p0076a17║天童華云：藥山道頭，雲巖知尾。雖然頭尾相稱，要
X66n1296_p0076a18║且不識羞耻。
X66n1296_p0076a19║天寧琦云：見與師齊，減師半德；見過於師，方堪傳
X66n1296_p0076a20║授。雲巖當時也欠一著，待道我有個折脚鐺子，要
X66n1296_p0076a21║伊提上挈下，抽身便出。雪後始知松柏操，事難方
X66n1296_p0076a22║見丈夫心。
X66n1296_p0076a23║能仁鑑云：盡謂藥山父子點頭知尾，撿點將來，總
X66n1296_p0076a24║是泥裏洗土塊，有甚麼交涉？
X66n1296_p0076b01║白巖符云：事君者盡其忠，雖死不易。此為臣之常
X66n1296_p0076b02║理。若夫致君於堯舜之上者，則又有說焉。不學雲
X66n1296_p0076b03║巖與麼道，試別展一途看。
X66n1296_p0076b04║廣胤標云：非千金之子，不能運千金之資。藥山也
X66n1296_p0076b05║是年老心孤，若非雲巖知他心腹，幾成不順之恩。
X66n1296_p0076b06║撫掌云：三年無改於父之道，可謂孝矣。
X66n1296_p0076b07║藥山問僧：甚麼處來？曰：湖南來。山曰：洞庭湖水滿也
X66n1296_p0076b08║未？曰：未。山曰：許多時雨水，為甚麼未滿？僧無語。
X66n1296_p0076b09║雲巖晟代僧云：湛湛地。
X66n1296_p0076b10║道吾智，別云滿也。
X66n1296_p0076b11║洞山价云：什麼劫中曾增減來？
X66n1296_p0076b12║雲門偃云：只在者裏。
X66n1296_p0076b13║藥山看經次，朗州刺史李翱到。山默然，殊不顧視。翱
X66n1296_p0076b14║乃曰：見面不如聞名。拂袖便出。山召李翱，翱回首。山
X66n1296_p0076b15║曰：刺史何得貴耳賤目？翱回拱謝，且問曰：如何是道？
X66n1296_p0076b16║山以手指上，復指下曰：會麼？翱曰：不會。山曰：雲在青
X66n1296_p0076b17║天水在瓶。翱欣然作禮，乃述偈呈之曰：煉得身形似
X66n1296_p0076b18║鶴形，千株松下兩函經。我來問道無餘話，雲在青天
X66n1296_p0076b19║水在瓶。
X66n1296_p0076b20║松隱然云：我者裏則不然，今日若問龍峰：如何是
X66n1296_p0076b21║道？但云：國正天心順，官清民自安。且道與藥山還
X66n1296_p0076b22║有優劣也無？靠拄杖，下座。
X66n1296_p0076b23║藥山一日趺坐次，石頭見，乃問：汝在者裏作什麼？山
X66n1296_p0076b24║曰：一物不為。頭曰：恁麼則閒坐也。山曰：閒坐則為也。
X66n1296_p0076c01║頭曰：汝道不為，不為個甚麼？山曰：千聖亦不識。
X66n1296_p0076c02║白巖符云：大小藥山不居圜圚、不住寒巖一段穩
X66n1296_p0076c03║密田地，雖大悲千眼覰見無由，乃為石頭老漢等
X66n1296_p0076c04║閒一拶，直是如珠囊結解，穩密云乎哉？
X66n1296_p0076c05║藥山看經次，僧問：和尚尋常不許人看經，為什麼却
X66n1296_p0076c06║自看？山曰：我祇圖遮眼。僧曰：某甲學和尚得麼？山曰：
X66n1296_p0076c07║你若看，牛皮也須穿。
X66n1296_p0076c08║長慶稜云：眼有何過？
X66n1296_p0076c09║報慈遂云：且道長慶會藥山意不會藥山意？
X66n1296_p0076c10║雪竇宗云：真心不動，教海澄明。得用如如，義天炳
X66n1296_p0076c11║煥。正恁麼時，且道是經是眼？若向者裏見得徹，更
X66n1296_p0076c12║不用循行數墨，逐妄迷真。其或未然，牛皮穿透猶
X66n1296_p0076c13║自可，髑髏徧野幾人知？
X66n1296_p0076c14║藥山晚參不點燈，乃埀語曰：我有一句子，待特牛生
X66n1296_p0076c15║兒即向汝道。時有僧出曰：特牛生兒也祇是和尚不
X66n1296_p0076c16║道。山喚侍者將燈來，僧便抽身入眾。
X66n1296_p0076c17║洞山价因雲巖舉，乃云：者僧却會，只是不肯禮拜。
X66n1296_p0076c18║清凉欽云：當時不要索燈，但問他道：生底是特牛
X66n1296_p0076c19║兒？牸牛兒？又代云：雙生也。
X66n1296_p0076c20║投子青云：且道甚處是者僧會處？若道得，堪與者
X66n1296_p0076c21║僧雪屈；道不得，却被藥山瞞。
X66n1296_p0076c22║浮山遠云：我有一句子，待無舌人問即道。
X66n1296_p0076c23║昭覺勤云：藥山垂釣，意在鯤鯨。者僧吞鈎，三千浪
X66n1296_p0076c24║激。洞山正眼，千里同風。法燈重整旗鎗，再裝甲冑。
X66n1296_p0077a01║雖然如是，山僧即不然。我有一句子，威音王已前
X66n1296_p0077a02║與諸人道了也。或有問：明頭合？暗頭合？只對他道：
X66n1296_p0077a03║龍得水時添意氣，虎逢山勢長威獰。
X66n1296_p0077a04║黃龍震云：會麼？如人暗中書字，字雖不成，文彩已
X66n1296_p0077a05║彰；文彩既彰，點燈為甚不見？不見道：賊是小人，智
X66n1296_p0077a06║過君子。
X66n1296_p0077a07║雲居莊云：大小藥山，龍頭蛇尾，者僧只知捉月，不
X66n1296_p0077a08║覺水深。大眾！特牛生兒也。山僧向汝道，問將一句
X66n1296_p0077a09║來。
X66n1296_p0077a10║洞山瑩云：藥山要此話行，抝直作曲；者僧看孔著
X66n1296_p0077a11║楔，快便難逢。仔細看來，大家不了。洞山亦有一句
X66n1296_p0077a12║子，待露柱生兒即向你道。或有僧出云：露柱生兒
X66n1296_p0077a13║也祗是和尚不道。但向道：我也情知你在鬼窟裏
X66n1296_p0077a14║作活計。
X66n1296_p0077a15║天井新云：藥山機上生機，者僧巧上生巧。洞山陣
X66n1296_p0077a16║後開旗，還未輸他一半。若非法燈，怎見汗馬功高？
X66n1296_p0077a17║畢竟如何？若不同牀睡，焉知被底穿？
X66n1296_p0077a18║一指，孚云：藥山與者僧既有諸方老宿批判分明，
X66n1296_p0077a19║且置而勿論，我要問諸昆仲：畢竟喚甚麼作一句
X66n1296_p0077a20║子？不許依模拉樣別道看。速道！速道！
X66n1296_p0077a21║藥山因化主到甘贄行者家，甘問：甚處來？主曰：藥山
X66n1296_p0077a22║來。甘曰：還將得藥來麼？主曰：行者有甚麼病？甘遂捨
X66n1296_p0077a23║銀兩錠，主得銀便歸納疏。山問：子歸何速？主舉前話，
X66n1296_p0077a24║山曰：子著賊了也，速送還伊。主乃送還，甘曰：原來山
X66n1296_p0077b01║頭有人。遂益金施之。
X66n1296_p0077b02║同安顯云：早知行者與麼問，終不道藥山來。
X66n1296_p0077b03║雪峰空云：藥山老漢亦自膽小，若是雪峰，即便收
X66n1296_p0077b04║下。何故？且教甘贄者，漢疑三十年。
X66n1296_p0077b05║寶壽方云：藥山雖辨來風，怎奈行者肘後有符，不
X66n1296_p0077b06║惟者僧著賊，藥山著賊猶甚。若是山僧當時待化
X66n1296_p0077b07║主舉話了，便命知事收入庫司上簿，某日收甘贄
X66n1296_p0077b08║行者買藥銀貳錠，看他行者性命落在山僧手裏。
X66n1296_p0077b09║天童忞云：甘贄將蝦釣鱉，化主貪餌忘鈎，藥山亡
X66n1296_p0077b10║羊而後補牢，得失未免相半。同安云：早知行者恁
X66n1296_p0077b11║麼問，終不道藥山來，雖有入地之謀，且無衝天之
X66n1296_p0077b12║計。廣潤若作供養主，當時一喝便行，管取行者疑
X66n1296_p0077b13║著半生。
X66n1296_p0077b14║菩提密云：貪他一粒米，失却半年糧。化主立地死
X66n1296_p0077b15║去，至今活不得。若是山僧，待問：還帶得藥來麼？但
X66n1296_p0077b16║向道：是何心行？行者若出銀兩錠，好道：貧道從來
X66n1296_p0077b17║不經手，居士須自送去始得。惜乎！者僧眉眼不𥋇，
X66n1296_p0077b18║累他二老。藥山雖是賊識賊，但不合放過者僧，致
X66n1296_p0077b19║令走使不已，玷辱家聲。
X66n1296_p0077b20║崆峒慈云：大小藥山太殺拖泥帶水，當時待渠納
X66n1296_p0077b21║疏舉話，便好與本分草料，不惟使者僧向後別有
X66n1296_p0077b22║生涯，亦且令甘贄行者疑殺有分。
X66n1296_p0077b23║龍唐柱云：我若作化主，待他施銀兩錠。復伸手曰：
X66n1296_p0077b24║行者還要再服兩三劑始得，管取傾囊以施，命根
X66n1296_p0077c01║依舊在我手裏。
X66n1296_p0077c02║白巖符云：甘贄道：原來山頭有人。遂益金施之。藥
X66n1296_p0077c03║山老漢在者裏十分喫虧，古今諸老更無有一個
X66n1296_p0077c04║知利害者。我若作藥山，見化主舉甘贄恁麼話了，
X66n1296_p0077c05║直把化主打三十痛棒，擯出山門。
X66n1296_p0077c06║鄧州丹霞天然禪師（青二石頭遷嗣）因過慧林寺，值凝寒，乃
X66n1296_p0077c07║取木佛燒火，向院主呵曰：何得燒我木佛？霞以杖撥
X66n1296_p0077c08║灰曰：吾燒取舍利。院曰：木佛何有舍利？霞曰：既無舍
X66n1296_p0077c09║利，更請兩尊來燒。院主自後眉鬚墮落。
X66n1296_p0077c10║投子青云：不會作客，勞煩主人。
X66n1296_p0077c11║大寧寬因僧問：丹霞燒木佛，為甚麼院主眉鬚墮
X66n1296_p0077c12║落？寬云：賊不打貧家兒。
X66n1296_p0077c13║保寧勇云：院主眉鬚墮落即且置，丹霞眉毛還在
X66n1296_p0077c14║也無？若也見得，與古佛同參；若也不見，切忌撥無
X66n1296_p0077c15║因果。
X66n1296_p0077c16║寶峰文云：丹霞燒木佛，院主眉鬚落。驀拈拄杖云：
X66n1296_p0077c17║不是木佛。擲杖云：誰敢燒你？擬即眉鬚墮落，不擬
X66n1296_p0077c18║又且如何？高聲云：行者拈起拄杖。
X66n1296_p0077c19║天童華云：諸方商量，道院主忽起疑心，以致斯禍。
X66n1296_p0077c20║殊不知院主買鐵得金，一場富貴。
X66n1296_p0077c21║雲峰璿因僧問：丹霞燒木佛，為甚院主眉鬚墮落？
X66n1296_p0077c22║峰云：一人傳虗，萬人傳實。僧云：與麼則不落也。峰
X66n1296_p0077c23║云：兩重公案。僧云：學人未曉，特申請益。峰云：筠袁
X66n1296_p0077c24║䖍吉，頭上插筆。
X66n1296_p0078a01║靈隱嶽云：大小丹霞，向深村裏失却一隻眼。院主
X66n1296_p0078a02║也是如虫禦木，偶爾成文。
X66n1296_p0078a03║高峰妙云：丹霞燒木佛，為寒所逼，豈有他哉？院主
X66n1296_p0078a04║眉鬚墮落，偶爾成文，何足疑矣？若作佛法商量，管
X66n1296_p0078a05║取入地獄如箭射。
X66n1296_p0078a06║福嚴容云：丹霞通身是個大火聚，不惟呵他眉鬚
X66n1296_p0078a07║墮落，設使讚他，亦當眉鬚墮落。為什麼聻？丈夫造
X66n1296_p0078a08║就，不落凡調。
X66n1296_p0078a09║天童忞云：丹霞燒木佛向火，犀因翫月紋生角；院
X66n1296_p0078a10║主眉鬚墮落，象被雷驚花入牙。驀拈拄杖畫一畫，
X66n1296_p0078a11║云：不得動著，動著三十棒。
X66n1296_p0078a12║黃檗琦云：丹霞迸出星火，非但帶累院主，直得盡
X66n1296_p0078a13║大地人眉鬚墮落。何故？寒則普天寒，熱則普天熱。
X66n1296_p0078a14║神鼎澤云：人人盡道院主落却眉鬚，殊不知丹霞
X66n1296_p0078a15║打失鼻孔。喝！者裏動著一莖毛，雖是善因，還招惡
X66n1296_p0078a16║果。
X66n1296_p0078a17║金粟元云：丹霞燒木佛，無端無端；院主墮鬚眉，生
X66n1296_p0078a18║受生受。雖然彼此分明，未免使人胡猜亂卜。拈拄
X66n1296_p0078a19║杖，云：木佛在者裏。卓一卓，云：燒却了也。乃擲下，云：
X66n1296_p0078a20║大家照顧眉毛好。
X66n1296_p0078a21║南山寶云：丹霞燒木佛，為甚麼院主眉鬚墮落？若
X66n1296_p0078a22║人撿點得出，禍不入慎家之門。
X66n1296_p0078a23║演教泐云：丹霞移花兼蝶至，院主買石得雲饒。雖
X66n1296_p0078a24║然如是，不因紫陌花開早，怎得黃鸝下柳梢。
X66n1296_p0078b01║丹霞一日訪龐居士門，逢女子靈照洗菜次，霞問：居
X66n1296_p0078b02║士在否？照放下菜籃，斂手而立。霞再問：居士在否？照
X66n1296_p0078b03║提籃便行，霞遂回。須臾，居士外歸，照乃舉似前話，士
X66n1296_p0078b04║曰：丹霞在麼？照曰：去也。士曰：赤土塗牛奶。
X66n1296_p0078b05║溈山喆云：大小丹霞被女子勘破，山僧若作丹霞，
X66n1296_p0078b06║待他提籃便行，但與呵呵大笑。他若問：長老笑個
X66n1296_p0078b07║甚麼？却向道：不是冤家不聚頭。
X66n1296_p0078b08║昭覺勤云：丹霞從苗辨地，靈照因語識人。放下菜
X66n1296_p0078b09║籃，當處發生；提起菜籃，隨處滅盡。居士云：赤土塗
X66n1296_p0078b10║牛奶，屋裏販揚州。且道畢竟如何？各自散去，免增
X66n1296_p0078b11║話會。
X66n1296_p0078b12║灜山誾云：龐公若無後語，幾乎被靈照喪却家風。
X66n1296_p0078b13║只如道赤土塗牛奶，意作麼生？不令蜂蝶誤，錯認
X66n1296_p0078b14║隔墻花。
X66n1296_p0078b15║天界盛云：灜山蹉過古人，龐公雖是沒牙大蟲，其
X66n1296_p0078b16║爪甚利，靈照如鸞鳳冲霄，隱顯莫測，故於丹霞處
X66n1296_p0078b17║明露秋光，於龐公處暗藏春色。
X66n1296_p0078b18║愚菴盂云：維摩會上散花天女與舍利弗用盡神
X66n1296_p0078b19║力，顯個不思議解脫法門，不如靈照一個菜籃，十
X66n1296_p0078b20║八代先靈同受供養。丹霞只見菜籃，惜乎不見居
X66n1296_p0078b21║士。靈照若不是箇菜籃，何處覓他父親？居士曰：赤
X66n1296_p0078b22║土塗牛奶。非此一論。
X66n1296_p0078b23║白巖符云：只者女子也有權有實、有照有用，固不
X66n1296_p0078b24║媿為龐家男女，然祇顧向外禦敵，又豈知自家屋
X66n1296_p0078c01║裏失却了八鈷金釵？當時問：丹霞在麼？何不向道：
X66n1296_p0078c02║靈照今日罪過。乃云：去也。蒼天！蒼天！者裏若便放
X66n1296_p0078c03║過，那裏見甚龐公？雖然，也只是就地彈死雀。
X66n1296_p0078c04║丹霞問僧：甚麼處宿？曰：山下宿。霞曰：甚麼處喫飯？曰：
X66n1296_p0078c05║山下喫飯。霞曰：將飯與闍黎喫的人還具眼也無？僧
X66n1296_p0078c06║無對。
X66n1296_p0078c07║長慶稜問保福云：將飯與人喫，報恩有分，為甚不
X66n1296_p0078c08║具眼？福云：施者、受者，二俱瞎漢。慶云：盡其機來，還
X66n1296_p0078c09║成瞎否？福云：道某甲瞎，得麼？
X66n1296_p0078c10║報慈遂徵云：且道長慶明丹霞意，為復自用家財？
X66n1296_p0078c11║芭蕉徹云：各具一得一失。又代僧云：爭不足？讓有
X66n1296_p0078c12║餘？又代霞云：施受俱無利益。
X66n1296_p0078c13║汾陽昭代僧云：若不上山，怎識和尚？
X66n1296_p0078c14║保寧永代僧云：今日被和尚勘破。
X66n1296_p0078c15║天童華云：丹霞既已龍頭蛇尾，長慶、保福只得將
X66n1296_p0078c16║錯就錯。雖然，二三老宿要且不知者僧落處，具擇
X66n1296_p0078c17║法眼者試請辨看。
X66n1296_p0078c18║龍池傳：代僧撫掌呵呵大笑云：勘破了也。
X66n1296_p0078c19║龍池、微云、丹霞幸是問著者僧，若問著個作家，管
X66n1296_p0078c20║取頭破腦裂。長慶、保福雖善酬唱，也是盲人摸象，
X66n1296_p0078c21║難為旁觀。諸禪德！龍池恁麼批判，且道意在於何？
X66n1296_p0078c22║試定當看。
X66n1296_p0078c23║大覺、昇云、丹霞、長慶、保福總須喫棒，獨許者僧出
X66n1296_p0078c24║一頭地。何故？不見道：端坐受供養，施主常安樂。
X66n1296_p0079a01║平田本代僧云：與和尚一般，待丹霞眼目定動，便
X66n1296_p0079a02║與掀倒禪牀。
X66n1296_p0079a03║丹霞因去馬祖處，路逢一老人與一童子。霞問：公住
X66n1296_p0079a04║何處？老人曰：上是天，下是地。霞曰：忽遇天崩地陷，又
X66n1296_p0079a05║作麼生？老人曰：蒼天，蒼天。童子噓一聲。霞曰：非父不
X66n1296_p0079a06║生其子。老人與童子便入山去。
X66n1296_p0079a07║正覺顯云：上天下地，不妨聰明。蒼天蒼天，隨語生
X66n1296_p0079a08║解。是父是子，褒貶分明。噓一聲，却較些子。
X66n1296_p0079a09║天目律云：丹霞者漢向老人手裏納敗闕，末後雖
X66n1296_p0079a10║解道非父不生其子，也是破皮鞋硬爭。當時見道
X66n1296_p0079a11║上是天下是地，何不向道者野狐精原來只在者
X66n1296_p0079a12║裏。老人童子雖有裂土分茆之作，也只得拱手歸
X66n1296_p0079a13║降。
X66n1296_p0079a14║丹霞問龐公：昨日相見，何似今日？公曰：如法舉昨日
X66n1296_p0079a15║事來，作個宗眼。霞曰：祇如宗眼，還著得龐公麼？公曰：
X66n1296_p0079a16║我在你眼裏。霞曰：某甲眼窄，何處安身？公曰：是眼何
X66n1296_p0079a17║窄？是身何安？霞休去。公曰：更道取一句，便得此話。圓
X66n1296_p0079a18║霞亦不對。公曰：就中者一句，無人道得。
X66n1296_p0079a19║昭覺勤云：是眼何窄？是身何安？昨日今日，事無兩
X66n1296_p0079a20║般，淮南兩浙，秋熱春寒。恁麼會得，也太無端，三十
X66n1296_p0079a21║年後，莫受人瞞。
X66n1296_p0079a22║保寧茂云：機不離位，墮在毒海。丹霞休去，可謂力
X66n1296_p0079a23║敵勢均。惜乎不能圓却此話，大似弓折箭盡。者裏
X66n1296_p0079a24║則不然，昨日事拈向一邊，今日事不用舉著，明日
X66n1296_p0079b01║事還有人道得麼？若也道得，宗通眼活，著得千百
X66n1296_p0079b02║個龐公；若道不得，莫道丹霞眼窄，無處安身，直饒
X66n1296_p0079b03║通身是眼，八面四方未免一時穿却。
X66n1296_p0079b04║
X66n1296_p0079b05║宗門拈古彚集卷第十三