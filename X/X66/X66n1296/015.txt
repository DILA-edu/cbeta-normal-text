X66n1296_p0085c05║
X66n1296_p0085c06║宗門拈古彚集卷第十五
X66n1296_p0085c07║
X66n1296_p0085c08║古杭白巖嗣祖沙門　淨符　彚集
X66n1296_p0085c09║△南三
X66n1296_p0085c10║洪州黃檗斷際希運禪師（南三百丈海嗣）上堂：汝等諸人盡
X66n1296_p0085c11║是噇酒糟漢，與麼行脚，何處更有今日？還知大唐國
X66n1296_p0085c12║裏無禪師麼？時有僧問：祇如諸方尊宿盡聚眾開化，
X66n1296_p0085c13║為什麼却道無禪師？檗曰：不道無禪，只是無師。
X66n1296_p0085c14║仰山寂云：鵞王擇乳，素非鴨類。
X66n1296_p0085c15║五祖戒代僧云：謝和尚說得道理好。
X66n1296_p0085c16║石門聰云：黃檗垂示不妨奇特，纔被這僧拶著，失
X66n1296_p0085c17║却一隻眼。
X66n1296_p0085c18║翠巖真云：諸方盡道黃檗坐却者僧，又道黃檗被
X66n1296_p0085c19║者僧上來，直得分疎不下。殊不知霧豹澤毛，未嘗
X66n1296_p0085c20║下食；庭禽養勇，終待驚人。
X66n1296_p0085c21║法昌遇云：我要無禪底做國師。
X66n1296_p0085c22║徑山杲云：且道是醍醐句？是毒藥句？
X66n1296_p0085c23║天童悟云：黃檗大似龍頭蛇尾，當時待道諸方匡
X66n1296_p0085c24║徒領眾又作麼生？何不和聲便打？更若擬議，連棒
X66n1296_p0086a01║打出。
X66n1296_p0086a02║開先金云：黃檗者漢眼空四海，因甚被個布衲拶
X66n1296_p0086a03║著便見瓦解冰消？且道黃檗意作麼生？要會麼？三
X66n1296_p0086a04║盞酒莊公子面，一枝花插美人頭。
X66n1296_p0086a05║愚菴盂云：黃檗一時將個正法眼擉瞎，要津坐斷，
X66n1296_p0086a06║却被個噇酒糟漢一拶粉碎。
X66n1296_p0086a07║洞山瑩云：黃檗雖則眼葢乾坤，氣吞寰宇，要且太
X66n1296_p0086a08║煞嘮嚷。還有知黃檗落節處的麼？良久，云：險。
X66n1296_p0086a09║資福廣云：黃檗此語淚出痛腸，不知者以為凌駕
X66n1296_p0086a10║諸方，恁麼則深屈古人也。弁山管見略露一班。良
X66n1296_p0086a11║久，云：短歌微吟不能長。
X66n1296_p0086a12║法雲古云：黃檗老漢大似倚勢欺人，壓良為賤，纔
X66n1296_p0086a13║被者僧一拶，便乃眼睛卓朔，口裏糢糊。雖然如是，
X66n1296_p0086a14║還知古人落處麼？慣釣鯨鯢澄巨浸，却嗟蛙步輾
X66n1296_p0086a15║泥沙。
X66n1296_p0086a16║黃檗因百丈問：甚麼處去來？檗曰：大雄山下採菌子
X66n1296_p0086a17║來。丈曰：還見大蟲麼？檗便作虎聲，丈拈斧作斫勢，檗
X66n1296_p0086a18║遂與丈一摑，丈吟吟而笑，便歸陞堂，謂眾曰：大雄山
X66n1296_p0086a19║下有一大蟲，汝等諸人也須好看，百丈老漢今日親
X66n1296_p0086a20║遭一口。
X66n1296_p0086a21║仰山寂云：百丈只解騎虎頭，不解把虎尾。
X66n1296_p0086a22║五祖戒云：百丈大似作賊人心虗，黃檗熟處難忘。
X66n1296_p0086a23║雲居莊云：師資相得，針芥相投，機鋒互換，照用齊
X66n1296_p0086a24║行。譬如二龍爭珠，拏雲攫霧，不動波瀾；二虎奪食，
X66n1296_p0086b01║活捉生擒，不傷物命。有者道：百丈無陷虎之機，黃
X66n1296_p0086b02║檗有超師之作。如斯理論，刺腦入膠盆。以拂子劃
X66n1296_p0086b03║一劃，云：劈開華嶽連天秀，放出黃河徹底清。
X66n1296_p0086b04║白巖符云：盡謂這漢在草窠裏撥出個三脚蝦䗫，
X66n1296_p0086b05║便爾向十字街頭誇張賣弄，豈大方之識度歟？然
X66n1296_p0086b06║據山僧看來，也只好信他一半。
X66n1296_p0086b07║法忍謐云：看他父子拳來拳應、踢來踢應，大似虎
X66n1296_p0086b08║驟龍驤，令人不可捉摹。復乃陞堂，告眾：是甚好心？
X66n1296_p0086b09║檢點將來，總是有頭無尾。
X66n1296_p0086b10║黃檗在南泉為首座。一日齋時，捧鉢向南泉位上坐。
X66n1296_p0086b11║泉入堂見，乃問：長老甚麼年中行道？檗曰：威音王已
X66n1296_p0086b12║前。泉曰：猶是王老師兒孫。下去！檗便捧鉢過第二位。
X66n1296_p0086b13║溈山祐云：黃檗大似欺敵者亡。仰山寂云：不然，須
X66n1296_p0086b14║知黃檗有陷虎之機。溈云：子見處得與麼長？
X66n1296_p0086b15║雪竇顯云：可惜王老師，只見錐頭利。我當時若作
X66n1296_p0086b16║南泉，待伊道威音王已前，即便於第二位坐，令黃
X66n1296_p0086b17║檗者漢一生起不得。雖然如此，也須救取南泉。
X66n1296_p0086b18║雲峰悅云：叢林盡道黃檗有陷虎之機，南泉具殺
X66n1296_p0086b19║虎之用，若作與麼說話，誠實苦哉！殊不知者老賊
X66n1296_p0086b20║有年無德，喫飯坐處也不依本分，若向雲峰門下
X66n1296_p0086b21║說甚威音王，已前更有大於王老師者，總須喫棒
X66n1296_p0086b22║趂出。
X66n1296_p0086b23║徑山杲云：何待問他甚年行道，纔入堂見他在主
X66n1296_p0086b24║位，便捧鉢向第二位坐，直饒黃檗有陷虎之機，擬
X66n1296_p0086c01║向甚處施設？
X66n1296_p0086c02║寶華忍云：有收有放，互換主賓。黃檗固是作家，不
X66n1296_p0086c03║但騎虎頭，亦解收虎尾。南泉更為好手，溈山云：欺
X66n1296_p0086c04║敵者亡，也是火上著油。仰山云：須知黃檗有陷虎
X66n1296_p0086c05║之機，大似冷處著把火。四大老分疆列土，各自稱
X66n1296_p0086c06║尊，全提則俱全提，敗缺則俱敗缺。山僧今日將溈
X66n1296_p0086c07║仰父子、南泉叔姪縛作一團，拋向諸人面前了也。
X66n1296_p0086c08║還有為四大老出氣者麼？
X66n1296_p0086c09║愚菴盂云：王老師年尊，何不退位，致使後代兒孫
X66n1296_p0086c10║向頭上屙，是何道理？
X66n1296_p0086c11║靈隱禮云：山僧住持事繁，無暇為諸子葛藤，只將
X66n1296_p0086c12║者兩個漢放在語下作個註脚。今日莫有坐山僧
X66n1296_p0086c13║位者麼？若有，山僧捧鉢便歸方丈，看他作麼生合
X66n1296_p0086c14║煞？
X66n1296_p0086c15║壽昌存云：二大老一等聲應氣求，大似埋兵掉闘，
X66n1296_p0086c16║檢點將來，要且不是好心。
X66n1296_p0086c17║西遯超舉溈山欺敵者亡語畢，云：溈山此語似乎
X66n1296_p0086c18║蹉過黃檗，殊不知溈山者漢慣於埀鈎，所謂借他
X66n1296_p0086c19║香餌投青海，引得鯤鼇上直鈎。仰山道：黃檗有陷
X66n1296_p0086c20║虎之機。此語似乎智過于師，檢點將來，也是擎將
X66n1296_p0086c21║清水祭潮神。溈山道：子見處得與麼長。人都謂深
X66n1296_p0086c22║肯仰山，不覺滿口稱贊。不知溈山手脚更捷，即就
X66n1296_p0086c23║仰山之機，還用仰山身上。後來尊宿將此藥頭往
X66n1296_p0086c24║往送入人口，而往往當面蹉過。或有道：當時仰山
X66n1296_p0087a01║因甚無後語？向他道：再參三十年。
X66n1296_p0087a02║黃檗因百丈問：運闍黎開田不易。檗曰：隨眾作務。丈
X66n1296_p0087a03║曰：有煩道用。檗曰：爭敢辭勞？丈曰：開得多少田？檗將
X66n1296_p0087a04║钁築地三下，丈便喝，檗掩耳而去。
X66n1296_p0087a05║溈山喆云：黃檗開田，功不浪施。百丈住持，令不虗
X66n1296_p0087a06║行。
X66n1296_p0087a07║瑯瑘覺云：百丈一喝，可謂埀絲於萬丈潭中；黃檗
X66n1296_p0087a08║掩耳，獨聳於千峰頂上。
X66n1296_p0087a09║黃檗行脚在洪州開元寺，偶裴相國休公到，見壁間
X66n1296_p0087a10║畵像，問院主曰：壁間是甚麼像？主曰：高僧真儀。公曰：
X66n1296_p0087a11║真儀可觀，高僧何在？主無對。公曰：者裏有禪師否？主
X66n1296_p0087a12║曰：近有一僧投寺，頗似禪者。公遂請相見，舉前話問
X66n1296_p0087a13║曰：真儀可觀，高僧何在？檗朗聲曰：裴休。公應諾。檗曰：
X66n1296_p0087a14║在甚麼處？公於言下領旨。
X66n1296_p0087a15║徑山杲云：裴公將錯就錯，脫盡根塵；黃檗信口埀
X66n1296_p0087a16║慈，不費心力。似地擎山，不知山之孤峻；如石含玉，
X66n1296_p0087a17║不知玉之無瑕。雖然如是，黃檗只有殺人刀，且無
X66n1296_p0087a18║活人劍。今日大資相公或問雲門：真儀可觀，高僧
X66n1296_p0087a19║何在？雲門亦召相公。相公若應諾，雲門即向道：今
X66n1296_p0087a20║日堂中特謝供養。
X66n1296_p0087a21║天寧琦云：斐相國道：高僧何在？分明換卻眼睛。黃
X66n1296_p0087a22║檗更召相公，剛把鉢盂安柄。老妙喜與人錯下註
X66n1296_p0087a23║脚，便道：似地擎山，不知山之孤峻；如石含玉，不知
X66n1296_p0087a24║玉之無瑕。蹉過了也。天寧則不然，亦召相公，相公
X66n1296_p0087b01║應諾，劈脊便棒，免教者漢向死水裏淹殺。
X66n1296_p0087b02║博山奉云：黃檗雖因風吹火，用力不多，檢點將來，
X66n1296_p0087b03║只有殺人刀，且無活人劍。
X66n1296_p0087b04║黃檗因遊天台，路逢一僧，如舊識，熟視之，目光射人，
X66n1296_p0087b05║乃偕行。屬㵎水暴漲，植杖而立，僧率同渡。檗曰：兄要
X66n1296_p0087b06║渡自渡。僧乃褰衣躡波，若履平地，回顧曰：渡來！渡來！
X66n1296_p0087b07║檗曰：咄！者自了漢。我早知，當斫汝脛。其僧歎曰：真大
X66n1296_p0087b08║乘法器，我所不及。
X66n1296_p0087b09║慧雲盛云：黃檗有膽無心放過者僧，見他渡去，好
X66n1296_p0087b10║向道：你只解恁麼去，不解恁麼來。待其渡來，拈拄
X66n1296_p0087b11║杖痛與一頓。
X66n1296_p0087b12║黃檗一日揑拳曰：天下老和尚總在者裏，我若放一
X66n1296_p0087b13║線道，從伊七縱八橫；若不放過，不消一揑。僧便問：放
X66n1296_p0087b14║一線道時如何？檗曰：七縱八橫。曰：不放過不消一揑
X66n1296_p0087b15║時如何？檗曰：普。
X66n1296_p0087b16║雲門偃因僧問：如何是七縱八橫？偃云：念老僧年
X66n1296_p0087b17║老。如何是普？偃云：天光回照。如何是天光回照？偃
X66n1296_p0087b18║云：骼觜少人知。
X66n1296_p0087b19║黃檗示眾：自達磨大師到中國，惟說一心，惟傳一法。
X66n1296_p0087b20║以佛傳佛，不傳餘佛；以法傳法，不說餘法。法即不可
X66n1296_p0087b21║說之法，佛即不可取之佛，佛乃是本源清淨心也。
X66n1296_p0087b22║瑞巖慍云：黃檗將達磨大師鼻孔出氣，將謂無人
X66n1296_p0087b23║檢點。山僧不是抑他威光，祇要家平戶怗。
X66n1296_p0087b24║黃檗因裴相國捧一尊像，跪請曰：乞師安名。檗召裴
X66n1296_p0087c01║休，公應諾。檗曰：與汝安名竟。公乃作禮曰：謝師安名。
X66n1296_p0087c02║雪竇顯代休，當時便喝。
X66n1296_p0087c03║徑山杲云：裴公黃檗，可謂如水入水，似金博金。雖
X66n1296_p0087c04║然如是，檢點將來，不無滲漏。今日蔡郎中或捧一
X66n1296_p0087c05║尊像，請雲門安名，即向道：清淨法身，毗盧遮那佛。
X66n1296_p0087c06║若云謝師安名，更向道：下坡不走，快便難逢。
X66n1296_p0087c07║天寧琦云：裴公捧像，黃檗安名，冷地看來，如阿家
X66n1296_p0087c08║教新婦相似，直是好笑，笑須三十年。妙喜既不能
X66n1296_p0087c09║坐斷，未免隨例顛倒，便喚作清淨法身毗盧遮那
X66n1296_p0087c10║佛。周人以栢，殷人以栗。
X66n1296_p0087c11║黃檗因南泉問：定慧等學明見佛性，此理如何？檗曰：
X66n1296_p0087c12║十二時中不依倚一物始得。泉曰：莫便是長老見處
X66n1296_p0087c13║麼？檗曰：不敢。泉曰：漿水錢且置，草鞋錢教誰還？檗休
X66n1296_p0087c14║去。
X66n1296_p0087c15║雲峰悅云：若不同牀睡，焉知被底穿。
X66n1296_p0087c16║徑山杲云：路逢劍客須呈劍，不是詩人莫獻詩。
X66n1296_p0087c17║天寧琦云：又是得便宜，又是落便宜。
X66n1296_p0087c18║愚菴盂云：老僧則不然，南泉還漿水錢，黃檗償草
X66n1296_p0087c19║鞋錢。不見道：賊是小人，智過君子。
X66n1296_p0087c20║黃檗因六僧新到，五僧作禮，一僧提起坐具作一圓
X66n1296_p0087c21║相。檗曰：我聞有一隻獵犬甚惡。曰：尋𦏰羊聲來。檗曰：
X66n1296_p0087c22║𦏰羊無聲到汝尋。曰：尋𦏰羊跡來。檗曰：𦏰羊無跡到
X66n1296_p0087c23║汝尋。曰：尋𦏰羊蹤來。檗曰：𦏰羊無蹤到汝尋。曰：與麼
X66n1296_p0087c24║則死𦏰羊也。檗便休去。明日陞座曰：昨日尋𦏰羊僧
X66n1296_p0088a01║出來。僧便出。檗曰：昨日公案未了，老僧休去，你作麼
X66n1296_p0088a02║生？僧無語。檗曰：將謂是本色衲僧，元來祇是義學沙
X66n1296_p0088a03║門。連棒打出。
X66n1296_p0088a04║雪竇顯云：只如聲響蹤跡既無，獵犬向甚處尋逐？
X66n1296_p0088a05║莫是絕聲響蹤跡處見黃檗麼？諸禪德！要明陷虎
X66n1296_p0088a06║之機，也須是本分衲子。
X66n1296_p0088a07║古南門云：黃檗鉤頭有餌，者僧隨鉤直上。雖然，既
X66n1296_p0088a08║為獵犬，因甚𦏰羊到面前也不識？若是個漢，待黃
X66n1296_p0088a09║檗云：𦏰羊無聲到汝尋。便把住云：者老漢原來只
X66n1296_p0088a10║在者裏。恁麼則稍有衲僧氣息。黃檗縱有陷虎之
X66n1296_p0088a11║機，又向甚處施設？
X66n1296_p0088a12║龍華體云：雪竇龍頭蛇尾，帶累黃檗墮在聲跡坑
X66n1296_p0088a13║穽。當時者僧若是個本分衲子，待道𦏰羊無聲到
X66n1296_p0088a14║汝尋便好。云：不勞再勘。拂袖便出。直饒黃檗通身
X66n1296_p0088a15║是眼，也鑑伊不得。
X66n1296_p0088a16║保福達云：與麼答話，大似酒後當時接臨濟的，甚
X66n1296_p0088a17║處去也？不妨令人疑着。乃曰：昨日公案未了，老僧
X66n1296_p0088a18║休去，你作麼生？龍頭蛇尾漢，好與者僧一狀領過。
X66n1296_p0088a19║福州長慶大安禪師（南三百丈海嗣）住大溈，時號懶安。室中
X66n1296_p0088a20║每問僧：有句無句，如藤倚樹。意旨如何？疎山仁聞，特
X66n1296_p0088a21║入嶺請益。值慶泥壁次，便問：有句無句，如藤倚樹。豈
X66n1296_p0088a22║不是和尚語？慶曰：是。山曰：忽遇樹倒藤枯，句歸何處？
X66n1296_p0088a23║慶放下泥盤，呵呵大笑，歸方丈。山隨後曰：某甲三千
X66n1296_p0088a24║里賣却布單，特為此事而來。和尚何得相弄？慶喚侍
X66n1296_p0088b01║者：取錢二百與者上座去。且囑曰：向後有獨眼龍為
X66n1296_p0088b02║汝點破在。山後到明招，舉前話。招曰：大溈可謂頭正
X66n1296_p0088b03║尾正，祇是不遇知音。山亦不契，猶問曰：樹倒藤枯，句
X66n1296_p0088b04║歸何處？招曰：却使溈山笑轉新。山於言下大悟，乃曰：
X66n1296_p0088b05║溈山元來笑裏有刀。
X66n1296_p0088b06║開福寧舉有句無句語了，良久，云：會麼？深秋簾幙
X66n1296_p0088b07║千家雨，落日樓臺一笛風。
X66n1296_p0088b08║天目禮云：有句無句，如藤倚樹，坐斷千差，毒蛇當
X66n1296_p0088b09║路。樹倒藤枯，句歸何處？老僧直得五年分疎不下。
X66n1296_p0088b10║報恩秀云：當時若問萬松：有句無句，如藤倚樹，樹
X66n1296_p0088b11║倒藤枯，句歸何處？但向道：蒼天！蒼天！為什麼不見
X66n1296_p0088b12║道春行冬令？
X66n1296_p0088b13║高峰妙云：有句無句，金烏吞玉兔；如藤倚樹，癩馬
X66n1296_p0088b14║繫枯樁。樹倒藤枯，一冬燒不盡；句歸何處？石虎當
X66n1296_p0088b15║途踞。呵呵大笑，龍頭蛇尾捺倒爛泥裏，剛刀不斬
X66n1296_p0088b16║無罪之人。且道溈山過在甚處？乃呵呵大笑，下座。
X66n1296_p0088b17║杭州大慈寰中禪師（南三百丈海嗣）上堂：山僧不解答話，祇
X66n1296_p0088b18║能識病。時有僧出，慈便歸方丈。
X66n1296_p0088b19║報慈遂徵云：且道大慈識病不識病？此僧出來是
X66n1296_p0088b20║病不是病？若言是病，每日行住不可總是病；若言
X66n1296_p0088b21║不是病，出來又作麼生？
X66n1296_p0088b22║雪竇顯云：大凡扶樹宗乘，須辨個得失。且大慈識
X66n1296_p0088b23║病不答話，時有僧出，便歸方丈；雪竇識病不答話，
X66n1296_p0088b24║或有僧出，劈脊便打；諸方識病不答話，有僧出，必
X66n1296_p0088c01║然別有長處。敢有動着，大唐天子只三人。
X66n1296_p0088c02║黃龍南云：可惜放過，當時見伊出來劈脊便打，待
X66n1296_p0088c03║伊知得行棒來處，免見千古之下遭人檢點。黃龍
X66n1296_p0088c04║今日也識病會答話，忽有個漢出來掀倒禪牀，者
X66n1296_p0088c05║裏合作麼生支準？諸上座！請代一轉語看。
X66n1296_p0088c06║翠巖芝云：者僧纔出大慈，便歸方丈，並無個道理。
X66n1296_p0088c07║什麼處是識病處？如今也須子細。
X66n1296_p0088c08║天童覺云：大慈、雪竇，二俱作家，要且祇顧目前，不
X66n1296_p0088c09║防脚下。或有個不識好惡，不問東西底漢，出來便
X66n1296_p0088c10║掀倒禪牀，直饒你全機大用，祇恐着手脚不辦。正
X66n1296_p0088c11║當恁麼時，還有識病底眼麼？
X66n1296_p0088c12║保寧茂云：大慈只好依方修合，自病却難下藥。
X66n1296_p0088c13║南堂欲云雪竇，可使千古流芳，要且未得勦絕。若
X66n1296_p0088c14║據山僧見處，直須打了拖出。何故？大海不宿死屍。
X66n1296_p0088c15║愚菴盂云：不是者僧，怎見國手？且道者僧是甚麼
X66n1296_p0088c16║病？我道者問便是，還甘麼？
X66n1296_p0088c17║古南門云：古南亦不解答話，祇能識病。有僧出，但
X66n1296_p0088c18║云：膏肓之疾，不堪醫治，大眾動着了也。若善承當，
X66n1296_p0088c19║便是千佛一數。
X66n1296_p0088c20║天童忞云：大唐天子只三人，雪竇太煞肋胸，自點
X66n1296_p0088c21║諸方，必然別有長處。布袋裏盛錐子，不出頭是好
X66n1296_p0088c22║手。雖然，既已見義，不為非勇。如今山僧亦識病不
X66n1296_p0088c23║答話，設有僧出，便乃呵呵大笑。若是諸方長處，座
X66n1296_p0088c24║中儘有江南客。
X66n1296_p0089a01║寶壽新云：大慈與雪竇，非唯識病，亦且擅藥。饒你
X66n1296_p0089a02║盧醫扁鵲，也須縮手歸降。雖然，祇如病犯膏肓，作
X66n1296_p0089a03║麼生治？瞎七瞎八。
X66n1296_p0089a04║龍華體云：弁山亦不解答話，祇是識病。待有僧出，
X66n1296_p0089a05║但向道：太歲頭上不要動土。纔擬議，連棒趂出。
X66n1296_p0089a06║白巖符云：龍門萬仞，雪浪稽天，自非擅攫霧拏雲
X66n1296_p0089a07║技者，到者裏未免點額而歸。雖然，還識者僧麼？
X66n1296_p0089a08║大慈言云：性空老漢雖則放去較危，收來太速，檢
X66n1296_p0089a09║點將來，總被者僧一狀領過。
X66n1296_p0089a10║西山音云：山僧不識病，祇解答話。待有僧出，山僧
X66n1296_p0089a11║今日牙痛。
X66n1296_p0089a12║大慈因趙州問：般若以何為體？慈曰：般若以何為體？
X66n1296_p0089a13║州呵呵大笑而出。明日，州掃地次，慈却問：般若以何
X66n1296_p0089a14║為體？州下掃箒，拊掌大笑，慈便歸方丈。
X66n1296_p0089a15║雪竇顯云：前來也笑，後來也笑，笑中有刀。大慈還
X66n1296_p0089a16║識麼？直饒識得，也未免喪身失命。
X66n1296_p0089a17║溈山喆云：纔見呵呵大笑，便與一掌。明日問：待伊
X66n1296_p0089a18║大笑，又與一掌。大慈若下得者兩掌，可謂生鐵鑄
X66n1296_p0089a19║就，風吹不入。宗師家一等是搖撼乾坤，直教如旱
X66n1296_p0089a20║天霹𮦷，萬里無雲，轟一聲教他眼目定動，豈不俊
X66n1296_p0089a21║哉？要識趙州大慈麼？莫怪從前多意氣，他家曾謁
X66n1296_p0089a22║聖明君。
X66n1296_p0089a23║黃龍新云：趙州金鍮不辨，玉石不分，直饒分去，也
X66n1296_p0089a24║未夢見大慈在。
X66n1296_p0089b01║黃龍震云：般若非是無體，二老不能知；般若非是
X66n1296_p0089b02║無用，二老不能用。若也能知能用，一言可以截斷
X66n1296_p0089b03║眾紛，何必再三？
X66n1296_p0089b04║南華昺云：兩個漢只解掩耳偷鈴，不解移風易俗。
X66n1296_p0089b05║或有問南華：般若以何為體？劈脊便打。待伊眼目
X66n1296_p0089b06║定動，却問：般若以何為體？靈俐漢忽然蹋着，必定
X66n1296_p0089b07║自知落處。
X66n1296_p0089b08║古南門云：雪竇與賊過梯。古南則不然，前來也笑，
X66n1296_p0089b09║後來也笑，明眼衲僧分疎不下。忽有個漢出來道：
X66n1296_p0089b10║古南也是與賊過梯。直向道：還我刀來。
X66n1296_p0089b11║大慈因僧辭，問：甚麼處去？僧曰：江西去。慈曰：我勞汝
X66n1296_p0089b12║一段事，得否？曰：和尚有什麼事？慈曰：將取老僧去，得
X66n1296_p0089b13║麼？曰：更有過於和尚者，亦不能將去。慈便休。
X66n1296_p0089b14║洞山价因其僧來，舉似前話。山責曰：闍黎爭合恁
X66n1296_p0089b15║麼道？僧曰：和尚作麼生？山曰：得。
X66n1296_p0089b16║法眼益別僧云：和尚若去，某甲提笠子。
X66n1296_p0089b17║汾陽昭代慈，云知汝力微。
X66n1296_p0089b18║淨因成云：者僧可謂擔頭不泊蠅。是則固是，要且
X66n1296_p0089b19║只是個孤生獨死漢。
X66n1296_p0089b20║天童覺云：大慈合伴不着，者僧不如獨行。也須是
X66n1296_p0089b21║恁麼始得，直饒大慈古佛也不奈者擔板漢何。且
X66n1296_p0089b22║道者漢別有什麼長處？
X66n1296_p0089b23║寶壽方別，僧云：某甲無者閒氣力。
X66n1296_p0089b24║大慈示眾：說得一丈，不如行取一尺；說得一尺，不如
X66n1296_p0089c01║行取一寸。
X66n1296_p0089c02║洞山价云：說取行不得的，行取說不得的。
X66n1296_p0089c03║雲居膺云：行時無說路，說時無行路，不行不說時，
X66n1296_p0089c04║合行甚麼路？
X66n1296_p0089c05║洛浦安云：行說俱到，則本分事無；行說俱不到，則
X66n1296_p0089c06║本分事在。
X66n1296_p0089c07║天童覺云：絕是非，沒蹤跡，相逢不識面，識面不相
X66n1296_p0089c08║逢。諸尊宿各有長處，如今舌頭上無十字關，脚跟
X66n1296_p0089c09║下無五色線，要行便行，要說便說。若有人問長蘆：
X66n1296_p0089c10║如何是要行便行，向伊道步？如何是要說便說，向
X66n1296_p0089c11║伊道啊？
X66n1296_p0089c12║廣胤標云：者一夥漢，一期拈弄，各逞己見，於唱教
X66n1296_p0089c13║門中足可稱尊。若到祖師門下，各喫拄杖有分在。
X66n1296_p0089c14║雖然，點石化為金玉易，勸人除却是非難。
X66n1296_p0089c15║天台平田普岸禪師（南三百丈海嗣）僧參，田打一拄杖，僧近
X66n1296_p0089c16║前把住拄杖，田曰：老僧適來造次。僧却打田一拄杖，
X66n1296_p0089c17║田曰：作家！作家！僧禮拜，田把住曰：是闍黎造次。僧大
X66n1296_p0089c18║笑，田曰：者個師僧今日大敗也。
X66n1296_p0089c19║鼓山賢云：平田伸縮安閒，自是慣戰老將。者僧前
X66n1296_p0089c20║倨後恭，遭他活陷，真個弄巧成䂐。雖然，今日討者
X66n1296_p0089c21║師僧亦不可得。
X66n1296_p0089c22║廣州安和寺通禪師（南三百丈海嗣）仰山作沙彌時，一日喚
X66n1296_p0089c23║寂子：與我將牀子來。山將到，和曰：却送舊處著。山從
X66n1296_p0089c24║之。和復召慧寂，山應諾。和曰：牀那邊是什麼物？山曰：
X66n1296_p0090a01║枕子。和曰：者邊是什麼物？山曰：無物。和復召慧寂，山
X66n1296_p0090a02║應諾。和曰：是什麼？山無對。和曰：去！
X66n1296_p0090a03║高峰妙云：潦倒安和，用心不臧。仰山命蹇，為魅所
X66n1296_p0090a04║著。山僧恁麼道，也是逆風秉炬。
X66n1296_p0090a05║洪州百丈法正禪師（南三百丈海嗣）甞誦涅槃經，不言姓名，
X66n1296_p0090a06║時呼為涅槃和尚。一日謂眾曰：汝等與我開田，我為
X66n1296_p0090a07║汝說大義。眾開田了，禮拜曰：請和尚說大義。丈乃展
X66n1296_p0090a08║兩手，眾罔措。
X66n1296_p0090a09║溈山喆曰：百丈說大義，可謂今古罕聞，光前絕後。
X66n1296_p0090a10║大溈即不然，但向道：開田勞力，請歸堂歇。教他天
X66n1296_p0090a11║下衲僧亡鋒結舌。何故？鶴有九皐難翥翼，馬無千
X66n1296_p0090a12║里謾追風。
X66n1296_p0090a13║廣教玉云：百丈可謂將金彈子博他泥彈子，雖然
X66n1296_p0090a14║剖腹刳心，未免釘樁搖櫓。山僧今日領眾開田，大
X66n1296_p0090a15║眾請說大義，但與唱個村田樂，不特為兄弟釋煩
X66n1296_p0090a16║慰勞，要令天下衲僧個個解黏去縛。且道是何節
X66n1296_p0090a17║拍？擊拂子，云：久立，珍重。
X66n1296_p0090a18║趙州從諗禪師（南三南泉願嗣）因南泉上堂，州出問：明頭合？
X66n1296_p0090a19║暗頭合？泉便下座，歸方丈。州曰：者老漢被我一問，直
X66n1296_p0090a20║得無言可對。首座曰：莫道和尚無語好，自是上座不
X66n1296_p0090a21║會。州便與座一掌，曰：者一掌合是堂頭老漢喫。
X66n1296_p0090a22║五祖戒云：正賊走了，邏賊人喫棒。又云：南泉當斷
X66n1296_p0090a23║不斷，返招其亂。
X66n1296_p0090a24║雲居舜云：諸人作麼生會？有底道：首座落他綣繢。
X66n1296_p0090b01║與麼會又爭得？山僧道：趙州大似傍若無人。
X66n1296_p0090b02║趙州遊方時到臨濟，纔入門洗脚次，濟便問：如何是
X66n1296_p0090b03║祖師西來意？州曰：恰值山僧洗脚。濟近前作聽勢，州
X66n1296_p0090b04║曰：會即便會，啗啄作甚麼？濟便歸方丈。州曰：三十年
X66n1296_p0090b05║行脚，今日錯為人下註脚。
X66n1296_p0090b06║法雲秀云：眾中商量道：趙州不識臨濟作賊，却為
X66n1296_p0090b07║他下個註脚。臨濟當時作聽勢，何不劈耳便掌？若
X66n1296_p0090b08║恁麼，何曾夢見趙州識得臨濟？殊不知兩個盡是
X66n1296_p0090b09║老賊，須知一個好手。敢問諸人：那個是好手？具眼
X66n1296_p0090b10║者辨取。
X66n1296_p0090b11║教忠光云：臨濟有驗人眼，趙州又飽叢林，等閒略
X66n1296_p0090b12║露風規，自然頭正尾正。還會麼？若不得，流水還應
X66n1296_p0090b13║過別山。
X66n1296_p0090b14║趙州因侍者報：大王來也。州曰：萬福大王者。曰：未到
X66n1296_p0090b15║在。州曰：又道來也。
X66n1296_p0090b16║黃龍南云：頭頭漏洩，罕遇仙陀。侍者只解報客，不
X66n1296_p0090b17║知身在帝鄉。趙州入草求人，那覺渾身泥水。
X66n1296_p0090b18║徑山琇云：侍者報客，不知客是何人？趙州蝦為子
X66n1296_p0090b19║屈，不覺打失眼睛。且道徑山恁麼批判又且如何？
X66n1296_p0090b20║巡人犯夜。
X66n1296_p0090b21║愚菴盂云：侍者虗報君情，趙州望敵輕進。直得雙
X66n1296_p0090b22║鳳雲中扶輦下，六龍海上駕山來。
X66n1296_p0090b23║佛日，晳云：趙州古佛猶作者般去就，山僧即不然，
X66n1296_p0090b24║今日御駕親臨，設有侍者報：和尚萬歲來也。便與
X66n1296_p0090c01║劈面掌云：莫誑山僧好。何故？天威不違顏咫尺，何
X66n1296_p0090c02║曾少間至尊前？
X66n1296_p0090c03║白巖符云：趙州費盡鹽醬，勞而無功；侍者黃袍加
X66n1296_p0090c04║身，承當未敢。二者俱不濟事則且置，祇如道：萬福
X66n1296_p0090c05║大王者裏合作麼生始堪與趙州相見？
X66n1296_p0090c06║趙州因臺山路上有一婆子，凡遊臺，僧問：臺山路向
X66n1296_p0090c07║甚麼處去？婆曰：驀直去。僧纔行三五步，婆曰：好個師
X66n1296_p0090c08║僧，又恁麼去。有僧舉似州，州曰：待我去勘過。明日，州
X66n1296_p0090c09║便去問：臺山路向甚麼處去？婆曰：驀直去。州便行，婆
X66n1296_p0090c10║曰：好個師僧，又恁麼去。州歸院，謂眾曰：臺山婆子，我
X66n1296_p0090c11║為你勘破了也。
X66n1296_p0090c12║報慈遂徵云：前來僧也恁麼道，後來趙州去也恁
X66n1296_p0090c13║麼道，且道甚麼處是勘破婆子處？又云：非唯被趙
X66n1296_p0090c14║州勘破，亦被者僧勘破。
X66n1296_p0090c15║雪竇顯云：還知天下衲僧出者婆子圈繢不得麼？
X66n1296_p0090c16║瑯瑘覺云：大小趙州，去者婆子手裏喪身失命。雖
X66n1296_p0090c17║然如此，錯會者多。
X66n1296_p0090c18║寶峰文云：大小趙州若檢點來，也好喫婆子手中
X66n1296_p0090c19║棒。且道趙州過在什麼處？若檢點得出，方解不受
X66n1296_p0090c20║人瞞。歸宗門下莫有不受人瞞底麼？喝一喝，下座。
X66n1296_p0090c21║溈山喆云：天下衲僧只知問路老婆，要且不知脚
X66n1296_p0090c22║下泥深，若非趙州老漢，怎顯汗馬功高？
X66n1296_p0090c23║仰山欽云：錯。婆子心肝，趙州五臟，一揑揑碎撒在
X66n1296_p0090c24║諸人懷裏了也。且道是有勘破無勘破？良久，云：錯
X66n1296_p0091a01║會者多。
X66n1296_p0091a02║高峰妙云：諸方判斷，盡道趙州勘破婆子。若據高
X66n1296_p0091a03║峰見處，正是婆子勘破趙州。且道以何為驗？以手
X66n1296_p0091a04║指云：驀直去。
X66n1296_p0091a05║瑞巖慍云：婆子如蟲禦木，偶爾成文；趙州見義勇
X66n1296_p0091a06║為，翻成特地。諸人還會麼？雲收雨霽長空濶，一對
X66n1296_p0091a07║鴛鴦畵不成。
X66n1296_p0091a08║笑巖寶云：婆子率快，平生只得一橛。趙州慣能勘
X66n1296_p0091a09║辨，放過當陽，當時纔見道：好個師僧，又恁麼去。但
X66n1296_p0091a10║只鼓掌呵呵，大笑而歸，不獨與天下行脚衲僧增
X66n1296_p0091a11║銳，亦使者婆子向去別有生涯。
X66n1296_p0091a12║愚菴盂云：者婆子學得個紅綿套索底法兒，不知
X66n1296_p0091a13║陷害了多少良民，不期撞著個魯智深華和尚，人
X66n1296_p0091a14║在他圈繢裏打個筋斗跳出來，者婆子直得無計
X66n1296_p0091a15║可施。且那裏是趙州打筋斗處？
X66n1296_p0091a16║弁山音云：且道那裏是趙州勘破處？只為梅花寒
X66n1296_p0091a17║未徹，故來霜上又加雪。凍開平地起龜文，連累青
X66n1296_p0091a18║山迸白血。
X66n1296_p0091a19║育王雪云：婆子勘破趙州，作家始終作家；趙州勘
X66n1296_p0091a20║破婆子，鈍置遞相鈍置。且道其中人又作麼生？良
X66n1296_p0091a21║久，云：負恩者多。
X66n1296_p0091a22║崇慶古云：趙州拶嶮崕句，婆子施陷虎機。雖則二
X66n1296_p0091a23║俱作家，未免傍觀者哂。
X66n1296_p0091a24║義山訥云：臺山大路，今古平夷，無端被者婆子添
X66n1296_p0091b01║土添沙，高下成跡。趙州雖能高處高平，低處低平，
X66n1296_p0091b02║檢點將來，怎奈反成坑壍。
X66n1296_p0091b03║西遯超云：先輩大老有謂趙州問臺山路時，婆子
X66n1296_p0091b04║不應與那僧一例而答，此是婆子失機處，故被趙
X66n1296_p0091b05║州勘破。如此判斷，恐趙州呌屈。愚菴老人問：趙州
X66n1296_p0091b06║勘破婆子意旨如何？超云：火燒牛尾，有雷無雨。老
X66n1296_p0091b07║人云：未在，更道。超云：重陽服甘菊，到老眼不花。
X66n1296_p0091b08║東塔熹云：趙州者漢大似假虞伐虢，惜山僧不預
X66n1296_p0091b09║其會。當時若見伊說勘破了也，但對云：和尚今日
X66n1296_p0091b10║亦被大眾勘破，管教趙州者漢無殺合在。
X66n1296_p0091b11║本覺微云：有者道婆子被趙州勘破，有者道趙州
X66n1296_p0091b12║被婆子勘破，殊不知趙州、婆子總被者僧勘破。且
X66n1296_p0091b13║道節文在什麼處？以拄杖一畫，云：路從平處險，人
X66n1296_p0091b14║向靜中忙。
X66n1296_p0091b15║四祖浪云：盡謂臺山婆子被趙州勘破，殊不知趙
X66n1296_p0091b16║州却被婆子勘破。且道勘破在什麼處
X66n1296_p0091b17║□□？潤云：大小趙州於婆子手裏納敗，却來者裏
X66n1296_p0091b18║㧞本。當時潤上座若在，待道：我為汝勘破了也。但
X66n1296_p0091b19║把火照看者老漢面皮厚多少。
X66n1296_p0091b20║趙州因僧問：承聞和尚親見南泉，是否？州曰：鎮州出
X66n1296_p0091b21║大蘿蔔頭。
X66n1296_p0091b22║愚菴盂云：要見南泉則易，見趙州則難；要見趙州
X66n1296_p0091b23║則易，見蘿蔔頭則難。還有要見蘿蔔頭者麼？請來
X66n1296_p0091b24║與老僧相見，老僧賣身供養。他不見道：拾薪設食，
X66n1296_p0091c01║乃至以身而為牀座。
X66n1296_p0091c02║勝法。法云：趙州古佛得南泉平常之道，等閒拈出
X66n1296_p0091c03║不妨塞斷天下人口，檢點將來猶是鼓粥飯氣。今
X66n1296_p0091c04║日有問新勝法：親見磬山是否？山僧但驀頭與伊
X66n1296_p0091c05║一棒。何故聻？曹溪波浪如相似，無限平人被陛沉。
X66n1296_p0091c06║東塔熹云：鐵壁銀山，截斷眾流，不無他趙州者漢。
X66n1296_p0091c07║然要且只明陷虎機，無出身路。設有問山僧：聞和
X66n1296_p0091c08║尚親見龍池，是否？但對道：問話即得。禮拜了，退。
X66n1296_p0091c09║青龍操云：趙州塞者，僧口則得，塞天下人口則難。
X66n1296_p0091c10║
X66n1296_p0091c11║宗門拈古彚集卷第十五