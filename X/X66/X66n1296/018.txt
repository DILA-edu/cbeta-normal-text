X66n1296_p0103a01║
X66n1296_p0103a02║
X66n1296_p0103a03║宗門拈古彚集卷第十八
X66n1296_p0103a04║
X66n1296_p0103a05║古杭白巖嗣祖沙門　淨符　彚集
X66n1296_p0103a06║△南三
X66n1296_p0103a07║終南山雲際師祖禪師（南三南泉願嗣）問南泉：摩尼珠人不
X66n1296_p0103a08║識，如來藏裏親收得。如何是藏？泉曰：與汝往來者是。
X66n1296_p0103a09║祖曰：不往來者如何？泉曰：亦是藏。祖曰：如何是珠？泉
X66n1296_p0103a10║召師祖，祖應諾。泉曰：去！汝不會我語。祖從此信入。
X66n1296_p0103a11║雪竇顯向往來者是處云：草裏漢。向不往來者亦
X66n1296_p0103a12║是處云：雪上加霜。向如何是珠處？別云：險。又云：百
X66n1296_p0103a13║尺竿頭作伎倆，不是好手。這裏著得箇眼，主賓互
X66n1296_p0103a14║換，便能深入虎穴。或不漝麼，縱饒師祖悟去，也是
X66n1296_p0103a15║龍頭蛇尾。
X66n1296_p0103a16║白雲端云：這僧一顆摩尼珠，可謂希世之寶，大可
X66n1296_p0103a17║憐生，幾乎落在萬丈深坑，猶賴南泉老手親為托
X66n1296_p0103a18║起。且道此珠現今在什麼處？乃云：海神知貴不知
X66n1296_p0103a19║價，留與人間照光夜。
X66n1296_p0103a20║淨因成云：南泉應機酬對，縱奪可觀，檢點將來，終
X66n1296_p0103a21║未能指出他珠在。直饒道：汝不會我語，正是藏。畢
X66n1296_p0103a22║竟珠在甚麼處？莫是海神知貴不知價麼？此是近
X66n1296_p0103a23║來新婦禪，不勞拈出。拍禪牀，云：珠之與藏，被老僧
X66n1296_p0103a24║一拍粉碎，諸人更來這裏討什麼盌？又拍一下。
X66n1296_p0103b01║照覺勤云：南泉一期垂手，收放擒縱則不無，要且
X66n1296_p0103b02║未見向上事在。只如盡大地是如來藏，向甚麼處
X66n1296_p0103b03║著珠？盡大地是摩尼珠，喚什麼作藏？若明得有轉
X66n1296_p0103b04║身處，許你具一隻眼。
X66n1296_p0103b05║南堂欲云南泉入草求人，雪竇橫身虎穴則且置，
X66n1296_p0103b06║且道師祖悟去，畢竟承誰恩力？這裏著得箇眼，便
X66n1296_p0103b07║見頭正尾正。
X66n1296_p0103b08║古南門云：南泉太煞繁詞，待問：如何是如來藏？但
X66n1296_p0103b09║云：更莫別求。如何是珠？一槌粉碎了也，不妨好手。
X66n1296_p0103b10║諸人還會麼？
X66n1296_p0103b11║理安洸云：南泉用盡自己心，笑破他人口。山僧則
X66n1296_p0103b12║不然，有問：如何是藏？錦包特石。如何是珠？鐵褁泥
X66n1296_p0103b13║團。
X66n1296_p0103b14║宣州刺史陸亘大夫（南三南泉願嗣）問南泉：大悲菩薩用許
X66n1296_p0103b15║多手眼作麼？泉曰：如國家用大夫作什麼？
X66n1296_p0103b16║雪竇顯別南泉云：不及大夫所問。
X66n1296_p0103b17║保寧勇別云，也未為分外。
X66n1296_p0103b18║大夫因南泉遷化來弔慰，院主問：大夫何不哭先師？
X66n1296_p0103b19║大夫曰：院主道得亘即哭。主無對。
X66n1296_p0103b20║長慶稜云：且道合哭不合哭？
X66n1296_p0103b21║池州甘贄行者（南三南泉願嗣）入南泉設齋，時黃檗為首座，
X66n1296_p0103b22║贄請施財，檗曰：財法二施，等無差別。贄曰：恁麼道，爭
X66n1296_p0103b23║消得某甲䞋？便舁錢出去。須臾復入，曰：請施財。檗曰：
X66n1296_p0103b24║財法二施，等無差別。贄乃行䞋。
X66n1296_p0103c01║翠巖真云：甘贄行者，黠兒落節，黃檗施財，何曾夢
X66n1296_p0103c02║見？
X66n1296_p0103c03║雲居元云：大小黃檗被甘贄換却一隻眼。
X66n1296_p0103c04║徑山杲云：一等是隨邪逐惡，雲居羅漢較些子。
X66n1296_p0103c05║靈隱嶽云：總是掩耳偷鈴。殊不知甘贄有收有放，
X66n1296_p0103c06║首座徹底惺惺，雲收雨霽長空濶，一對鴛鴦畵不
X66n1296_p0103c07║成。
X66n1296_p0103c08║愚菴盂云：翠巖、大慧觀風知變，裁抑有方，只是但
X66n1296_p0103c09║見錐頭利，不見鑿頭方。黃檗運籌帷幄，決勝千里，
X66n1296_p0103c10║行者兩度衝鋒，一擡一捺，可謂用盡自己心，笑破
X66n1296_p0103c11║他人口。唯南泉老漢却能坐觀成敗。
X66n1296_p0103c12║靈巖儲云：翠巖雖則一手擡、一手搦，肘臂終不外
X66n1296_p0103c13║曲。首座固是熟處難忘，未免執一不變。行者可謂
X66n1296_p0103c14║予奪臨時，太殺希功冀傚。爭似梁谿五居士設齋
X66n1296_p0103c15║行䞋，不矜不伐，祇要諸人飽便休。
X66n1296_p0103c16║青龍斯云：黃檗大似停囚長智，行者亦似貧兒賣
X66n1296_p0103c17║富，雖然二俱作家，檢點將來不無滲漏。若是山僧
X66n1296_p0103c18║作黃檗，待行者請施財，信手拈來劈面便擲，行者
X66n1296_p0103c19║雖通身是眼，管教措手不及。
X66n1296_p0103c20║明招補徵云：行者兩度請行施，是好心？不是好心？
X66n1296_p0103c21║黃檗答話，兩轉一般，行者為甚肯一？不肯一？
X66n1296_p0103c22║甘贄開接待，有問曰：行者接待不易。贄曰：譬如餧驢
X66n1296_p0103c23║餧馬。
X66n1296_p0103c24║瑯瑘覺云：快把飯來。
X66n1296_p0104a01║五祖演云：願行者長似今日。
X66n1296_p0104a02║高峰妙云：瑯瑘和尚美則美矣，只是做造愴忙，不
X66n1296_p0104a03║堪供養。五祖和尚不鑑來風，一鍋澹虀羮可惜著
X66n1296_p0104a04║了許多鹽醋，譬如餧驢餧馬，只向他道：殘羮餿飯
X66n1296_p0104a05║不勞搬出。大眾！且道與古人是同是別？定當得出，
X66n1296_p0104a06║日消萬兩黃金；不然，喫水也須防噎。
X66n1296_p0104a07║鎮州普化和尚（南三盤山積嗣）居常入市，振鐸曰：明頭來，明
X66n1296_p0104a08║頭打；暗頭來，暗頭打；四方八面來，旋風打；虗空來，連
X66n1296_p0104a09║架打。一日，臨濟令僧捉住，曰：總不恁麼來時如何？化
X66n1296_p0104a10║拓開，曰：來日大悲院裏有齋。僧回，舉以濟。濟曰：我從
X66n1296_p0104a11║來疑著這漢。
X66n1296_p0104a12║五祖？演云：若是五祖則不然，有人問：總不恁麼來
X66n1296_p0104a13║時，如何和聲便打？是他須道五祖盲枷瞎棒，我只
X66n1296_p0104a14║要你恁麼道。何故？一任舉似諸方。
X66n1296_p0104a15║雲門信云：普化和尚恁麼作怪，被臨濟將鼻孔一
X66n1296_p0104a16║揑，酸去十分。若無，大悲院躲得過，何處見有普化？
X66n1296_p0104a17║福嚴容云：普化恁麼帶累人，上天無路，入地無門。
X66n1296_p0104a18║且道端的在什麼處？臨濟道：我從來疑著者漢，也
X66n1296_p0104a19║未必是好心。
X66n1296_p0104a20║雪竇雲云。普化與麼答話，雖則超今邁古，令人景
X66n1296_p0104a21║仰，不及檢較將來，要且未能塞斷衲僧咽㗋去在。
X66n1296_p0104a22║今日有問山僧：總不恁麼來時如何？但向伊道：谷
X66n1296_p0104a23║谷孤，谷谷孤。
X66n1296_p0104a24║普化因臨濟與河陽、木塔二長老同在僧堂內坐，相
X66n1296_p0104b01║與議曰：普化者漢，每日在街市掣風掣顛，如他是凡
X66n1296_p0104b02║是聖？正議時，化忽從外入來，濟便問：汝是凡是聖？化
X66n1296_p0104b03║曰：汝且道我是凡是聖？濟便喝。化以手指曰：河陽新
X66n1296_p0104b04║婦子，木塔老婆禪，臨濟小廝兒，却具一隻眼。濟曰：者
X66n1296_p0104b05║賊！化曰：賊！賊！便出去。
X66n1296_p0104b06║首山念云：者兩個賊有個正賊，且道那個是正賊？
X66n1296_p0104b07║復代云：劉盆子。
X66n1296_p0104b08║普化同臨濟在一施主家齋，濟問：毛吞巨海，芥納須
X66n1296_p0104b09║彌，為復是神通妙用？為復是法爾如然？化遽趯倒飯
X66n1296_p0104b10║牀。濟曰：太麤生！化曰：者裏是甚麼所在，說麤說細？濟
X66n1296_p0104b11║休去。明日又同一施主家齋，濟問：今日供養何似昨
X66n1296_p0104b12║日？化又趯倒飯牀。濟曰：太麤生！化曰：瞎漢！佛法說甚
X66n1296_p0104b13║麼麤細？濟乃吐舌。
X66n1296_p0104b14║雪竇顯云：兩個老賊喫飯也不了，好與三十棒。棒
X66n1296_p0104b15║雖行，且那個正賊？
X66n1296_p0104b16║南堂、靜云二尊宿，如二龍爭珠，拏雲攫霧，不動波
X66n1296_p0104b17║瀾；如二虎爭餐，活捉生擒，不傷物命。者裏或有問：
X66n1296_p0104b18║毛吞巨海，芥納須彌，為復是神通妙用？為復是法
X66n1296_p0104b19║爾如然？只向道：一拳拳倒黃鶴樓，一踢踢翻鸚鵡
X66n1296_p0104b20║洲。有意氣時添意氣，不風流處也風流。
X66n1296_p0104b21║南華昺云：臨濟覿面提撕，普化全機酧酢，直得南
X66n1296_p0104b22║山鼈鼻吞却東海鯉魚，陝府銕牛觸倒嘉州大象。
X66n1296_p0104b23║為甚如此？相逢不下馬，各自奔前程。
X66n1296_p0104b24║昭覺勤云：精金不百鍊，怎見光輝。至寶不酧價，怎
X66n1296_p0104c01║辨真假。不是臨濟不能騐他普化，不是普化不能
X66n1296_p0104c02║抗他臨濟。所謂如水入水，如金博金。雖然如是，放
X66n1296_p0104c03║過則彼此作家，檢點則二俱失利。具擇法眼者，試
X66n1296_p0104c04║請辨看。
X66n1296_p0104c05║天童華云：一出一沒，一往一來，猛虎口裏奪餐，毒
X66n1296_p0104c06║蛇頭上揩癢，要且未稱大丈夫事。二老名喧宇宙，
X66n1296_p0104c07║價重當時，山僧豈可謹密三寸？二俱放過，為他弄
X66n1296_p0104c08║假像真；二俱不放過，為他搕𢶍太甚。是汝諸人若
X66n1296_p0104c09║作佛法商量，達磨一宗掃土而盡。
X66n1296_p0104c10║南堂欲云：雪竇與麼道，也好與二十棒。且道過在
X66n1296_p0104c11║甚麼處？不見道：正賊走却邏，縱人喫棒。
X66n1296_p0104c12║磬山脩云：者二老宿，一個具擒龍之手，一個得陷
X66n1296_p0104c13║虎之機，可謂作家相見。且道誰是陷虎？誰是擒龍？
X66n1296_p0104c14║具擇法眼者試辨取看。
X66n1296_p0104c15║古南門云：者兩個漢驀拶相逢，拳來脚應，不是冤
X66n1296_p0104c16║家不聚頭。敢問大眾：臨濟一條棒，尋常橫打豎打，
X66n1296_p0104c17║到者裏因甚却吐舌？還見二老漢麼？一聲羗笛離
X66n1296_p0104c18║亭晚，君向瀟湘我向秦。
X66n1296_p0104c19║棲霞成云：臨濟兩度撩撥，也只要勘破普化，而普
X66n1296_p0104c20║化是個擔板漢，兩度被臨濟扭揑鼻孔，全然不知。
X66n1296_p0104c21║雪竇與麼道，勘破了也。於今得一機者，還識臨濟
X66n1296_p0104c22║吐舌麼？
X66n1296_p0104c23║慧雲：盛云：普化掀天關，臨濟轉地軸，就其作為，不
X66n1296_p0104c24║妨峻峭。正眼看來，二俱瞎漢好。各與三十拄杖。忽
X66n1296_p0105a01║有個漢道：慧雲：棒教誰喫？打云：龍蛇易辨，衲子難
X66n1296_p0105a02║瞞。
X66n1296_p0105a03║壽州良遂禪師（南三麻谷徹嗣）參麻谷，谷見來，便將鋤頭去
X66n1296_p0105a04║鋤草。良到鋤草處，谷殊不顧，便歸方丈，閉却門。良次
X66n1296_p0105a05║日復去，谷又閉却門。良廼敲門，谷問：阿誰？良擬稱名，
X66n1296_p0105a06║忽爾契悟，遽曰：和尚莫瞞良遂，良遂若不來禮拜和
X66n1296_p0105a07║尚，洎乎被經論賺過一生。谷便開門相見。及歸講肆，
X66n1296_p0105a08║乃謂眾曰：諸人知處，良遂總知；良遂知處，諸人不知。
X66n1296_p0105a09║雲門偃云：便有逆水之波。又云：作麼生是良遂知
X66n1296_p0105a10║處？
X66n1296_p0105a11║東林顏云：作麼生是良遂知處？鸕鷀語鶴。
X66n1296_p0105a12║靈隱嶽云：為人為徹，咬著生鐵。逆水之波，虗空釘
X66n1296_p0105a13║橛。
X66n1296_p0105a14║金州操禪師（南三章敬惲嗣）請米和尚齋，不排坐位。米到，展
X66n1296_p0105a15║坐具禮拜。州下禪牀，米乃坐州位，州却席地而坐。齋
X66n1296_p0105a16║訖，米便去。侍者曰：和尚受一切人欽仰，今日坐位被
X66n1296_p0105a17║人奪却。州曰：三日後若來，即受救在。米三日後果來，
X66n1296_p0105a18║曰：前日遭賊。
X66n1296_p0105a19║鏡清怤因僧問：米和尚道：前日遭賊，意旨如何？清
X66n1296_p0105a20║云：止見錐頭利，不見鑿頭方。
X66n1296_p0105a21║愚菴盂云：當時米和尚一到，便席地而坐，絕教金
X66n1296_p0105a22║州上天無路，入地無門，直坐到樓。至如來出世，我
X66n1296_p0105a23║那時再來與渠相見。以手斫額云：猫。
X66n1296_p0105a24║報恩賢云：金州失位，米胡遭賊，秤鈎打釘，剛是拽
X66n1296_p0105b01║直，可惜侍者欠伶俐。若是個漢，待米和尚道前日
X66n1296_p0105b02║遭賊，便好問和尚失却甚麼？當時下得者語，非但
X66n1296_p0105b03║米師欽服，直使金州退身有分。
X66n1296_p0105b04║五臺山祕魔巖和尚（南三永泰湍嗣）常持一木杈，凡見僧來，
X66n1296_p0105b05║纔禮拜，即叉却頸曰：那個魔魅教汝出家？那個魔魅
X66n1296_p0105b06║教汝行脚？道得也叉下死，道不得也叉下死。速道！速
X66n1296_p0105b07║道！霍山通聞，往見之，未禮拜，便攛入懷中。祕乃拊通
X66n1296_p0105b08║背三下，通拍手曰：師兄，三千里外賺我來！三千里外
X66n1296_p0105b09║賺我來！
X66n1296_p0105b10║保福展云：當斷不斷，返招其亂。
X66n1296_p0105b11║首山念云：千聞不如一見。
X66n1296_p0105b12║法眼益於：速道！速道！下代僧云：乞命！乞命！
X66n1296_p0105b13║法燈欽代，僧但引頸示之。
X66n1296_p0105b14║報慈遂代僧云：老兒家放下杈子得也。
X66n1296_p0105b15║五祖戒云：山僧當時若見，奪取杈來，驀項叉倒，點
X66n1296_p0105b16║把火照，看伊面皮厚多少。
X66n1296_p0105b17║明招謙云：我當時見伊欲道未道之際，先與一杈。
X66n1296_p0105b18║瑯瑘覺云：雷聲甚大，雨點全無。
X66n1296_p0105b19║湖南上林戒靈禪師（南三永泰湍嗣）初參溈山，溈問：大德作
X66n1296_p0105b20║什麼來？林曰：介冑全具。溈曰：盡卸了來與大德相見。
X66n1296_p0105b21║林曰：卸了也。溈咄曰：賊尚未打，卸作甚麼？林無對。仰
X66n1296_p0105b22║山代曰：請和尚屏却左右。溈山以手指曰：喏！喏！林後
X66n1296_p0105b23║參永泰，方諭其旨。
X66n1296_p0105b24║愚菴盂云：且道上林悟溈山旨耶？悟仰山旨耶？若
X66n1296_p0105c01║從溈山上悟來，甲冑何在？若從仰山上悟來，試問
X66n1296_p0105c02║仰山還曾屏却也未？若總不恁麼，從自己領得，卸
X66n1296_p0105c03║却個甚麼？僧曰：和尚何得以己方人？盂以手指曰：
X66n1296_p0105c04║喏！喏！
X66n1296_p0105c05║△青三
X66n1296_p0105c06║潭州道吾宗智禪師（青三藥山儼嗣）離藥山見南泉，泉問：闍
X66n1296_p0105c07║黎名甚麼？吾曰：宗智。泉曰：智不到處作麼生宗？吾曰：
X66n1296_p0105c08║切忌道著。泉曰：灼然，道著即頭角生。三日後，吾與雲
X66n1296_p0105c09║巖在後架把針，南泉見乃問：智頭陀前日道：智不到
X66n1296_p0105c10║處切忌道著，道著即頭角生。合作麼生行履？吾便抽
X66n1296_p0105c11║身入僧堂，泉便歸方丈。
X66n1296_p0105c12║五磊權云：前輩與麼說話，大似病鳥棲蘆，太殺無
X66n1296_p0105c13║轉。智者裏則不然，智不到處，正好道著：雨灑巖花，
X66n1296_p0105c14║風生殿角。診候臨時，應病與藥。看孔著楔，解粘去
X66n1296_p0105c15║縛。天馬挨開大施門，震動乾坤星斗落。
X66n1296_p0105c16║道吾因雲巖不安，乃問：離此殻漏子向甚麼處相見？
X66n1296_p0105c17║巖曰：不生不滅處相見。吾曰：何不道非不生不滅處，
X66n1296_p0105c18║亦不求相見？
X66n1296_p0105c19║雪竇顯云：侍者！與我記取者一問。
X66n1296_p0105c20║昭覺勤，別云何處不逢渠。
X66n1296_p0105c21║雲居莊云：不生不滅與非不生不滅處，總無相見
X66n1296_p0105c22║分。若問雲居：脫却殻漏子向甚麼處相見？只向他
X66n1296_p0105c23║道：什麼處不相見？驀拈拄杖劃一劃，下座。
X66n1296_p0105c24║白巖符云：者兩個漢尋常出一言、吐一語，如鐵蒺
X66n1296_p0106a01║黎，誰敢咬嚼？為甚到者裏却似個座主態？莫有知
X66n1296_p0106a02║他落處者麼？設有，切忌話作兩橛。
X66n1296_p0106a03║道吾指佛桑花問僧：者個何似那個？曰：直得寒毛卓
X66n1296_p0106a04║豎。吾曰：畢竟如何？曰：道吾門下底。吾曰：十里大王。
X66n1296_p0106a05║昭覺勤云：以膠投漆，騐影知形，不諳正去偏來，怎
X66n1296_p0106a06║解明投暗合？還委悉麼？蝦蟇跳上梵天，蚯蚓驀過
X66n1296_p0106a07║東海。
X66n1296_p0106a08║徑山筞云：不開戶牗，安知明月之光？不汎仙槎，安
X66n1296_p0106a09║覩天河之勢？道吾以楔拔楔，者僧以智破智，雖然
X66n1296_p0106a10║驀路相逢，未免三頭六臂。還委悉麼？愛他年少子，
X66n1296_p0106a11║翻作白頭翁。
X66n1296_p0106a12║道吾示眾：高不在絕頂，富不在福嚴，樂不在天堂，苦
X66n1296_p0106a13║不在地獄。
X66n1296_p0106a14║徑山杲云：高在絕頂，富在福嚴，樂在天堂，苦在地
X66n1296_p0106a15║獄。
X66n1296_p0106a16║南堂欲云：一人高高處觀之不足，一人低低處平
X66n1296_p0106a17║之有餘，唱教門中足可觀光，衲僧門下猶欠悟在。
X66n1296_p0106a18║本覺又作麼生？但將飯向無心盌，自有人提折脚
X66n1296_p0106a19║鐺。
X66n1296_p0106a20║能仁、鑑云：二大老各得一坐具地，便乃分疆列界。
X66n1296_p0106a21║若是衲僧門下事，終未得在。祇如悲華者裏又且
X66n1296_p0106a22║如何？衲被蒙頭萬事休，此時山僧都不會。
X66n1296_p0106a23║道吾因雲巖臨遷化，遣書來辭。吾覽書畢，乃謂洞山
X66n1296_p0106a24║密師伯曰：雲巖不知有我，悔當時不向伊道。雖然如
X66n1296_p0106b01║是，要且不違藥山之子。
X66n1296_p0106b02║報慈遂徵云：古人與麼道，還知有也未？雲巖當時
X66n1296_p0106b03║不會，什麼處是他不會處？
X66n1296_p0106b04║翠巖芝云：道吾道：雲巖不知有，悔當時不向伊說。
X66n1296_p0106b05║只如與麼道，道吾還知有也無？
X66n1296_p0106b06║潭州雲巖曇晟禪師（青三藥山儼嗣）因藥山問：聞汝解弄獅
X66n1296_p0106b07║子，是否？巖曰：是。山曰：弄得幾出？巖曰：弄得六出。山曰：
X66n1296_p0106b08║我亦弄得。巖曰：和尚弄得幾出？山曰：我只弄得一出。
X66n1296_p0106b09║巖曰：一即六，六即一。巖後到溈山，山問：承聞長老在
X66n1296_p0106b10║藥山弄獅子，是否？巖曰：是。溈曰：長弄有置時。巖曰：要
X66n1296_p0106b11║弄即弄，要置即置。溈曰：置時獅子在什麼處？巖曰：置
X66n1296_p0106b12║也，置也。
X66n1296_p0106b13║法昌遇云：好一場獅子，只是有頭無尾。我當時若
X66n1296_p0106b14║見溈山道：置時獅子在什麼處？便與放出踞地金
X66n1296_p0106b15║毛，直教溈山藏身無路。
X66n1296_p0106b16║泐潭準云：藥山、雲巖鈍置殺人，兩父子弄一個獅
X66n1296_p0106b17║子也弄不出。若是準上座，只消自弄。乃拈拄杖云：
X66n1296_p0106b18║大眾高著眼。遂擲下云：個中消息子，能有幾人知？
X66n1296_p0106b19║棲霞成云：雲巖自謂解弄六出，及到大溈一出，也
X66n1296_p0106b20║弄不來。當時若解哮吼一聲，管教大溈倒退三千
X66n1296_p0106b21║里。
X66n1296_p0106b22║洞山度云：雲巖雖善藏鋒，不合將金毛收入窟裏。
X66n1296_p0106b23║若是山僧，待問置時，獅子在什麼處？便與劈面一
X66n1296_p0106b24║掌，管教大溈者漢𢌞避不及。今日人天普集，為諸
X66n1296_p0106c01║人弄一出看。乃驀拈拄杖，喝一喝，云：哮吼一聲百
X66n1296_p0106c02║獸懼，從教香象也奔馳。
X66n1296_p0106c03║雲巖問僧：汝爺在否？曰：在。巖曰：年多少？曰：年八十。巖
X66n1296_p0106c04║曰：汝有個爺，不年八十，還知否？曰：莫是恁麼來者麼？
X66n1296_p0106c05║巖曰：恁麼來者，猶是兒孫。
X66n1296_p0106c06║洞山价云：直是不恁麼，來者亦是兒孫。
X66n1296_p0106c07║溈山果云：恁麼也不得，不恁麼也不得，畢竟作麼
X66n1296_p0106c08║生？良久，云：從來無位次，不用強安排。
X66n1296_p0106c09║百丈泐云：要識爺則易，識兒孫則難。年來家計蕭
X66n1296_p0106c10║條甚，千里懸懸望信稀。
X66n1296_p0106c11║雲巖掃地次，道吾曰：太區區生。巖曰：須知有不區區
X66n1296_p0106c12║者。吾曰：恁麼則有第二月也。巖豎起掃帚柄曰：者個
X66n1296_p0106c13║是第幾月？吾休去。
X66n1296_p0106c14║玄沙備云：正是第二月。
X66n1296_p0106c15║長慶稜問玄沙：被他倒轉，掃帚柄驀面摵，又作麼
X66n1296_p0106c16║生？沙休去。
X66n1296_p0106c17║羅山閑云：噫！兩個漢不識好惡，雲巖個漢縛手縛
X66n1296_p0106c18║脚，死來多少時也？
X66n1296_p0106c19║雲門偃云：奴見婢殷勤。
X66n1296_p0106c20║溈山喆云：將勤補拙。
X66n1296_p0106c21║保福展云：雲巖大似泥裏，推車步步區區。
X66n1296_p0106c22║雪竇顯於恁麼，則有第二月也處。別云：洎合放過。
X66n1296_p0106c23║溈山行云：道吾平地生堆，雲巖因行掉臂。玄沙道：
X66n1296_p0106c24║正是第二月，面皮厚多少？且道雲巖豎起掃帚意
X66n1296_p0107a01║作麼生？十成好個金剛鑽，攤向門前賣與誰？
X66n1296_p0107a02║天寧琦云：雲巖豎帚，道吾休去，總是第二月，那個
X66n1296_p0107a03║是不區區者？此夜一輪滿，清光何處無？
X66n1296_p0107a04║報恩秀云：者一隊漢，盡謂雲巖不能用掃帚摵打
X66n1296_p0107a05║斷葛藤，殊不知爛泥中有刺。
X66n1296_p0107a06║博山來云：糞草堆頭辯實，掃帚柄裏橫身。管他第
X66n1296_p0107a07║二月第幾月，用得著便用。玄沙雲門語裏有刺，是
X66n1296_p0107a08║賞伊罰伊。莫嫌霜露冷，添得好清香。
X66n1296_p0107a09║磬山脩云：我若作道，吾待道者是第幾月？但云：恰
X66n1296_p0107a10║是。管教他掃帚無地放在。
X66n1296_p0107a11║鼓山賢云：玄沙、長慶者一輩漢，眾口鑠金，非是不
X66n1296_p0107a12║知雲巖意，總只要渠據令而行。雪峰門下不道不
X66n1296_p0107a13║是，藥山門下猶隔十萬里在。
X66n1296_p0107a14║雲巖因道吾問：大悲千手眼，那個是正眼？巖曰：如人
X66n1296_p0107a15║夜間背手摸枕子。吾曰：我會也。巖曰：作麼生會？吾曰：
X66n1296_p0107a16║徧身是手眼。巖曰：道即太殺道，只道得八成。吾曰：師
X66n1296_p0107a17║兄又作麼生？巖曰：通身是手眼。
X66n1296_p0107a18║白巖符云：二大老雖則眉毛彷彿、鼻孔依稀，要且
X66n1296_p0107a19║不失其為大悲正眼。若是寶壽又且不然，今日有
X66n1296_p0107a20║問：大悲千手眼，阿那個是正眼？向道：瞎。他若道我
X66n1296_p0107a21║會也，山僧要問他：雲門亭裏為什麼不見唐公嶺
X66n1296_p0107a22║外事？擬議不來，痛與一頓趂出。為什麼不見道通
X66n1296_p0107a23║身是手眼？
X66n1296_p0107a24║雲巖因院主遊石室回，巖問：汝去入到石室裏，為什
X66n1296_p0107b01║麼便回？主無對。洞山代曰：彼中已有人占了也。巖曰：
X66n1296_p0107b02║汝更去作什麼？山曰：不可人情斷絕去也。
X66n1296_p0107b03║天童覺云：低頭失却針，開眼拾得線。線無頭而莫
X66n1296_p0107b04║度，針無穴以難穿。到者裏鸞膠續絃，須是洞山始
X66n1296_p0107b05║得。
X66n1296_p0107b06║雲巖示眾，有箇人家兒子，問著無有道不得底。洞山
X66n1296_p0107b07║出問曰：他屋裏有多少典籍？巖曰：一字也無。山曰：怎
X66n1296_p0107b08║得與麼多知？巖曰：日夜不曾眠。山曰：問一段事得麼？
X66n1296_p0107b09║巖曰：道得却不道。
X66n1296_p0107b10║天寧琦云：道得却不道，作麼生會？常恨春歸無覓
X66n1296_p0107b11║處，不知轉入此中來。
X66n1296_p0107b12║雲巖問僧：作什麼來？曰：石上語話來。巖曰：石還點頭
X66n1296_p0107b13║也無？僧無對。巖自代云：未語話時却點頭。
X66n1296_p0107b14║洞山瑩代僧云：多幸和尚證明。
X66n1296_p0107b15║證果興代僧云：要他點頭，堪作甚麼？復云：當時者
X66n1296_p0107b16║僧下得者一語，管取雲巖老漢退休有分。
X66n1296_p0107b17║秀州華亭船子德誠禪師（青三藥山儼嗣）夾山來參，子問：大
X66n1296_p0107b18║德住什麼寺？山曰：寺即不住，住即不似。子曰：不似，似
X66n1296_p0107b19║個什麼？山曰：不是目前法。子曰：甚處學得來？山曰：非
X66n1296_p0107b20║耳目之所到。子曰：一句合頭語，萬劫繫驢橛。子又曰：
X66n1296_p0107b21║埀絲千尺，意在深潭。離鈎三寸，子何不道？山擬開口，
X66n1296_p0107b22║被子一撓，打落水中。山纔上船，子曰：道！道！山擬開口，
X66n1296_p0107b23║子又打。山豁然大悟，乃點頭三下。子曰：竿頭絲線從
X66n1296_p0107b24║君弄，不犯清波意自殊。山遂問：拋綸擲釣，師意如何？
X66n1296_p0107c01║子曰：絲懸綠水，浮定有無之意。山曰：語帶玄而無路，
X66n1296_p0107c02║舌頭談而不談。子曰：釣盡江波，金鱗始遇。山乃掩耳。
X66n1296_p0107c03║子曰：如是！如是！遂囑曰：汝向去直須藏身處沒踪跡，
X66n1296_p0107c04║沒踪跡處莫藏身。吾二十年在藥山，只明斯事。汝今
X66n1296_p0107c05║既得，他後莫住城隍聚落，但向深山裏、钁頭邊覓取
X66n1296_p0107c06║一個半個接續，無令斷絕。山乃辭行，頻頻回顧。子遂
X66n1296_p0107c07║喚：闍黎！山回首，子豎起橈。子曰：汝將謂別有那？乃覆
X66n1296_p0107c08║却船，入水而逝。
X66n1296_p0107c09║長蘆了，云：棹頭撥轉，河漢星輝；船子踏翻，天地黯
X66n1296_p0107c10║黑。豎起拂子，云：者個是钁頭邊乾白露淨底，還知
X66n1296_p0107c11║沒踪跡處隱身不得底麼？
X66n1296_p0107c12║白巖符云：如今答合頭語者甚多，安得盡如夾山
X66n1296_p0107c13║棄眾之見船子？又安得如船子鉗錘之接夾山？者
X66n1296_p0107c14║兩個漢直是千古一遇。然船子云：吾二十年在藥
X66n1296_p0107c15║山只明斯事。且道是甚麼事？一僧出眾，舉起坐具
X66n1296_p0107c16║云：莫是者個事麼？巖驀拈拄杖曰：無將鶴唳，誤作
X66n1296_p0107c17║鶯啼。直打出法堂。
X66n1296_p0107c18║船子有偈曰：三十年來海上遊，水清魚現不吞鈎。釣
X66n1296_p0107c19║竿斫盡重栽竹，不計工程得便休。
X66n1296_p0107c20║百丈雪云：大小船子雖是落草，求人太嘮嚷。生弁
X66n1296_p0107c21║山即不然，數十年來山上遊，草深林密獸羣稠，等
X66n1296_p0107c22║閒撒下漫天網，也有金毛也有猴。且道猴子堪作
X66n1296_p0107c23║何用？尋常翻個筋斗子，惹得傍觀笑不休。復顧左
X66n1296_p0107c24║右云：莫有金毛獅子麼？出來抖擻牙爪看。
X66n1296_p0108a01║宣州椑樹慧省禪師（青三藥山儼嗣）道吾來相看，值樹臥次，
X66n1296_p0108a02║吾乃近前牽被覆之。樹問：作麼？吾曰：葢覆。樹曰：臥的
X66n1296_p0108a03║是，坐的是？吾曰：不在者兩頭。樹曰：怎奈葢覆何？吾便
X66n1296_p0108a04║喝。
X66n1296_p0108a05║昭覺勤云：椑樹臥起，道吾葢覆，一喝當頭，掀翻露
X66n1296_p0108a06║布。
X66n1296_p0108a07║溈山智云：相逢不相避，個裏聊遊戲。喝一喝，云：翻
X66n1296_p0108a08║天覆地。
X66n1296_p0108a09║寶壽方云：者兩個漢一挨一拶未肯放過，不失其
X66n1296_p0108a10║為主賓敲磕也。乃臨末稍頭道：吾一喝椑樹，為什
X66n1296_p0108a11║麼便竟爾休去？者裏覰見一班，許你與椑樹相見。
X66n1296_p0108a12║鄂州柏巖明哲禪師（青三藥山儼嗣）洞山與密師伯到訪柏，
X66n1296_p0108a13║問：二上座甚麼處來？山曰：湖南。柏曰：觀察使姓什麼？
X66n1296_p0108a14║曰：不得姓。柏曰：名甚麼？曰：不得名。柏曰：還治事也無？
X66n1296_p0108a15║曰：自有廊幕在。柏曰：還出入也無？曰：不出入。柏曰：豈
X66n1296_p0108a16║不出入？山拂袖便出。明日，柏入堂，召二上座曰：昨日
X66n1296_p0108a17║老僧對闍黎一轉語不相契，一夜不安。今請上座別
X66n1296_p0108a18║下一轉語，若愜老僧意，便開粥相伴過夏。山曰：却請
X66n1296_p0108a19║和尚問。柏曰：不出入事如何？洞山曰：太尊貴生。柏乃
X66n1296_p0108a20║開粥，同共過夏。
X66n1296_p0108a21║昭覺勤云：正偏回互，只要圓融；直截當機，惟崇尊
X66n1296_p0108a22║貴。洞山觀機而作，柏巖理長則就。雖然如是，在蔣
X66n1296_p0108a23║山者裏須別作個眼目始得。當時待伊道不委名，
X66n1296_p0108a24║便好一拶道：他不委你，你不委他。敢問者裏合道
X66n1296_p0108b01║得什麼語？還有人道得麼？若有道得，山僧也不開
X66n1296_p0108b02║粥，只分付個龜毛拂子；若道不得，更參三十年。
X66n1296_p0108b03║天童傑云：明投暗合，八面玲瓏，不犯當頭，轉身有
X66n1296_p0108b04║路。曹洞門下，足可觀光，若是臨濟兒孫，棒折也未
X66n1296_p0108b05║放在。當時見道不委姓，劈脊便與一拳，者裏挨得
X66n1296_p0108b06║身轉，非但開粥相延，亦且明窓下安排。有麼？有麼？
X66n1296_p0108b07║喝一喝，云：漆桶參堂去。
X66n1296_p0108b08║天童覺云：主張門戶，自有傍來，拱默威嚴，誰敢正
X66n1296_p0108b09║視？借功施設，轉位提持，左右分權，不犯尊貴。一路
X66n1296_p0108b10║還知尊貴處麼？寶殿無人空侍立，不種梧桐免鳳
X66n1296_p0108b11║來。
X66n1296_p0108b12║天寧琦云：要會尊貴一路麼？報恩不開兩片皮，你
X66n1296_p0108b13║諸人向甚處摸索？
X66n1296_p0108b14║寶壽新云：若是新上座，待伊道太尊貴生，便好驀
X66n1296_p0108b15║面唾。還有傍不忿底麼？出來與洞山作主看。
X66n1296_p0108b16║澧州高沙彌（青三藥山儼嗣）一日齋時，見藥山自打鼓，高乃
X66n1296_p0108b17║捧鉢作舞入堂。山便擲下椎曰：是第幾和？高曰：是第
X66n1296_p0108b18║二和。山曰：如何是第一和？高就桶舀一杓飯便出。
X66n1296_p0108b19║廣胤標云：二老漢如此唱和，將謂旁若無人。木菴
X66n1296_p0108b20║當時若在，和飯桶一齊踢翻，看他作何去就？
X66n1296_p0108b21║高沙彌結菴藥山之陽，一日來禮拜，值雨，藥山問：你
X66n1296_p0108b22║來也？高曰：是。山曰：可煞濕。高曰：不打者破皷笛。雲巖
X66n1296_p0108b23║曰：皮也無，打甚麼皷？道吾曰：皷也無，打甚麼皮？山曰：
X66n1296_p0108b24║今日大好一場曲調。
X66n1296_p0108c01║青龍斯云：者夥懵懂漢只會賣鹽，不顧看秤。當時
X66n1296_p0108c02║山僧若在，只向道：大好！不打者破皷笛，更說甚麼
X66n1296_p0108c03║好曲調？管教者棚傀儡一時收場不及。
X66n1296_p0108c04║寶慶、法云、藥山，父父子子將者一片地胡鑽亂鑿，
X66n1296_p0108c05║忽有性躁漢出來與他一槌，便見氷消瓦解。
X66n1296_p0108c06║雲溪挺云：雲巖道：吾雖善鼓沒絃琴，唱無腔曲，要
X66n1296_p0108c07║且鼻孔總在沙彌手裏。
X66n1296_p0108c08║高沙彌初參藥山，山問：甚麼處來？高曰：南嶽來。山曰：
X66n1296_p0108c09║何處去？高曰：江陵受戒去。山曰：受戒圖個什麼？高曰：
X66n1296_p0108c10║圖免生死。山曰：有一人不受戒，亦無生死可免，汝還
X66n1296_p0108c11║知否？高曰：恁麼則佛戒何用？山曰：者沙彌猶掛脣齒
X66n1296_p0108c12║在。高乃禮拜而退，更不登戒。
X66n1296_p0108c13║雲居顯云：高沙彌向一言點撥處，直下知歸，如鵞
X66n1296_p0108c14║王擇乳，金翅摩天，甚生意氣。雖然，若一向恁麼，喪
X66n1296_p0108c15║我兒孫。雲居者裏不解弄死蛇頭，只是應病與藥。
X66n1296_p0108c16║今日用十支法，黑漆衣鉢，向人天眾前兩手分付。
X66n1296_p0108c17║何故？曹溪波浪如相似，無限平人被陸沉。
X66n1296_p0108c18║龍淵法云：者漢被藥山換却眼睛，要識那一人還
X66n1296_p0108c19║未在。
X66n1296_p0108c20║樟山量云：污他清白門風，教壞人家兒女。藥山老
X66n1296_p0108c21║漢固已不能迯其責，若夫高公不圖邦國，靖祇貴
X66n1296_p0108c22║在封侯，是又豈非有君心於社稷者哉？
X66n1296_p0108c23║贒峰竟云：善垂香餌設錦穽，可稱漁獵；能豎赤幟
X66n1296_p0108c24║拔連城，還他勇敢。藥山父子其謂歟？是即是，祇如
X66n1296_p0109a01║道有一人不受戒，亦無生死可免，且道是什麼人？
X66n1296_p0109a02║友可玄云：者裏則不然，待道有一人不受戒，亦無
X66n1296_p0109a03║生死可免，便好驀面唾。當時高上座若下得者般
X66n1296_p0109a04║手脚，不惟見自己氣槩天然，亦使藥山老漢截舌
X66n1296_p0109a05║有分。
X66n1296_p0109a06║
X66n1296_p0109a07║宗門拈古彚集卷第十八