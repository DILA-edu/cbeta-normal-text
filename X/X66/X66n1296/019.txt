X66n1296_p0109a08║
X66n1296_p0109a09║
X66n1296_p0109a10║宗門拈古彚集卷第十九
X66n1296_p0109a11║
X66n1296_p0109a12║古杭白巖嗣祖沙門　淨符　彚集
X66n1296_p0109a13║△青三
X66n1296_p0109a14║澧州龍潭崇信禪師（青三天皇悟嗣）因德山來參，直上法堂
X66n1296_p0109a15║曰：久嚮龍潭。及至到來，潭又不見，龍又不現。潭引身
X66n1296_p0109a16║曰：子親到龍潭。德山無語，遂棲止焉。
X66n1296_p0109a17║雪竇顯云：將錯就錯。
X66n1296_p0109a18║雲峰悅云：大、小德山向虀甕裏醃殺。
X66n1296_p0109a19║黃龍心云：雪竇與麼道，為是德山將錯就錯？龍潭
X66n1296_p0109a20║將錯就錯？識休咎的衲僧必知去處，未過關者亦
X66n1296_p0109a21║宜辨取。還相委悉麼？縱饒栽種得，不是棟梁材。
X66n1296_p0109a22║天童悟云：既是潭又不見，龍又不現，因甚道子親
X66n1296_p0109a23║到？大似方木逗圓竅。諸仁者！且道甚麼處見親到
X66n1296_p0109a24║處？試斷看。
X66n1296_p0109b01║古南門云：龍潭老漢就身打劫，可惜德山牙如劒
X66n1296_p0109b02║樹、口似血盆，驅而納諸𮊁獲陷穽之中而莫之知
X66n1296_p0109b03║避也。且道利害在什麼處？
X66n1296_p0109b04║棲霞成云：龍潭將蝦釣鯉，德山認奴作郎，兩個老
X66n1296_p0109b05║漢好與三十痛棒。或曰：德山且置，龍潭過在甚處？
X66n1296_p0109b06║向道：不當魔魅人家男女。
X66n1296_p0109b07║京兆翠微無學禪師（青三丹霞然嗣）龍牙問：自到和尚法席，
X66n1296_p0109b08║每每上參，不蒙一法示誨，意在於何？翠曰：嫌少個甚
X66n1296_p0109b09║麼？牙又問洞山，山曰：爭怪得老僧？
X66n1296_p0109b10║法眼益別云：祖師來也。
X66n1296_p0109b11║雪竇顯云：兩個老漢被這僧穿却，唯有法眼與他
X66n1296_p0109b12║同參。若是雪竇門下，喫棒了趂出。
X66n1296_p0109b13║雲居齊云：此三尊宿還有親踈也無？若有，那個親？
X66n1296_p0109b14║若無親踈，眼在什麼處？
X66n1296_p0109b15║翠微因清平參，問：如何是西來的的大意？微曰：待無
X66n1296_p0109b16║人即向你道。平良久曰：無人也請和尚道。微下禪牀，
X66n1296_p0109b17║引平入竹園。平又曰：無人也請和尚道。微指竹曰：這
X66n1296_p0109b18║竿得恁麼長，那竿得恁麼短。平乃有省。
X66n1296_p0109b19║天童忞云：向翠微未屙已前薦去，已是第二頭；若
X66n1296_p0109b20║竹園裏悟得底，直是第八首。畢竟作麼生顧眎？大
X66n1296_p0109b21║眾云：咦！洎合打破蔡州。
X66n1296_p0109b22║吉州孝義性空禪師（青三丹霞然嗣）僧參次，義乃展手示之。
X66n1296_p0109b23║僧近前，却退後。義曰：父母俱喪，略不慘顏。僧呵呵大
X66n1296_p0109b24║笑。義曰：少間與闍黎舉哀。僧打筋斗而出。義曰：蒼天！
X66n1296_p0109c01║蒼天！
X66n1296_p0109c02║昭覺勤云：展開兩手，只見錐頭利；進前退後，不見
X66n1296_p0109c03║利頭錐。呵呵大笑，笑裏有刀，連哭蒼天，弓折箭盡。
X66n1296_p0109c04║且道畢竟如何？良久，云：若不共同橋上過，爭信橋
X66n1296_p0109c05║流水不流？
X66n1296_p0109c06║僊天和尚（青三大川嗣）因僧參，擬作禮，天曰：野狐兒見什
X66n1296_p0109c07║麼了便禮拜？曰：老禿奴見什麼了便恁麼問？天曰：苦
X66n1296_p0109c08║哉！苦哉！僊天今日忘前失後。曰：要且得時，終不補失。
X66n1296_p0109c09║天曰：爭不如此？曰：誰甘？天呵呵大笑曰：遠之！遠矣！僧
X66n1296_p0109c10║四顧便出。
X66n1296_p0109c11║高峰妙云：一問一答，有賓有主，盡謂二俱作家。若
X66n1296_p0109c12║據山僧檢點，這僧猶自可，僊天笑殺人。
X66n1296_p0109c13║陽山頂云：盡道這兩個漢箭鋒相拄，拳踢相應，若
X66n1296_p0109c14║據陽山檢點將來，直是天地懸隔。
X66n1296_p0109c15║白巖符云：大澤之龍，深林之虎，驀拶相逢，風號雲
X66n1296_p0109c16║卷則不無，其奈上古淳風為之瓦解。
X66n1296_p0109c17║僊天因新羅僧到參，纔展坐具，天便捉住曰：未發本
X66n1296_p0109c18║國時，道取一句來。僧無語，天便推出曰：問伊一句，便
X66n1296_p0109c19║道兩句。
X66n1296_p0109c20║寶壽方云：這僧無語，不妨將成九仞之山，爭奈末
X66n1296_p0109c21║上欠進一簣之土。若是個頭尾相稱的漢，待道問
X66n1296_p0109c22║伊一句，便道兩句，便好向道，却悔某甲遠來，管教
X66n1296_p0109c23║僊天這漢大開東閣有分。
X66n1296_p0109c24║廣胤標云：且道那裏是這僧道底兩句？試分析看。
X66n1296_p0110a01║若分析得出，僊天被汝看破；分析不出，辜負僊天
X66n1296_p0110a02║勞力。
X66n1296_p0110a03║漳州三平義忠禪師（青三大顛□嗣）問：大顛不用指東話西，
X66n1296_p0110a04║請師直指。顛曰：幽州江口石人蹲。平曰：猶是指東話
X66n1296_p0110a05║西。顛曰：若是鳳凰兒，不向那邊討？平作禮。顛曰：若不
X66n1296_p0110a06║得後句，前話也難圓。
X66n1296_p0110a07║昭覺勤云：徹底老婆心，不向那邊討，父子要投機，
X66n1296_p0110a08║無端入荒草。
X66n1296_p0110a09║三平陞座次，有道士出眾從東過西，又有一僧從西
X66n1296_p0110a10║過東。平曰：適來道士却有見處，師僧未在。士出作禮
X66n1296_p0110a11║曰：謝師接引。平便打。僧出作禮曰：乞師指示。平亦打。
X66n1296_p0110a12║復召眾曰：此兩件公案作麼生斷？還有人斷得麼？如
X66n1296_p0110a13║是三問，眾皆無對。平曰：既無人斷，老僧為斷去也。乃
X66n1296_p0110a14║擲下拄杖，歸方丈。
X66n1296_p0110a15║溈山喆云：若不是三平老漢，幾乎作道理斷。却不
X66n1296_p0110a16║見石鞏道：三十年一張弓、兩隻箭，只射得半個聖
X66n1296_p0110a17║人。果然。
X66n1296_p0110a18║三平有偈曰：即此見聞非見聞，無餘聲色可呈君。個
X66n1296_p0110a19║中若了全無事，體用何妨分不分。
X66n1296_p0110a20║天童覺云：正相逢，沒交涉，六戶不掩，四衢絕蹤，遍
X66n1296_p0110a21║界是光明，通身無向背。正恁麼時作麼生？機絲不
X66n1296_p0110a22║掛梭頭事，文彩縱橫意自殊。
X66n1296_p0110a23║本生和尚（青三大顛嗣）示眾。拈拄杖曰，我若拈起，汝便向
X66n1296_p0110a24║未拈起時作道理。我若不拈起，汝便向拈起時作主
X66n1296_p0110b01║宰。且道老僧為人在什麼處。時有僧出曰，不敢妄生
X66n1296_p0110b02║節目。生曰，也知闍黎不分外。曰，低低處平之有餘，高
X66n1296_p0110b03║高處觀之不足。生曰，節目上更生節目。僧無語。生曰，
X66n1296_p0110b04║掩鼻偷香，空招罪犯。
X66n1296_p0110b05║雪竇顯云：者僧也善能切磋，怎奈弓折箭盡，總不
X66n1296_p0110b06║如本生是作家宗師。拈起也，天回地轉，應須拱手
X66n1296_p0110b07║歸降；放下也，草偃風行，必合全身遠害。還見本生
X66n1296_p0110b08║為人處麼？復拈拄杖云：太平本是將軍致，不許將
X66n1296_p0110b09║軍見太平。
X66n1296_p0110b10║古南門云：本生、雪竇俱是作家宗師，竭力為人，怎
X66n1296_p0110b11║奈節目太多，不若者僧一時坐斷。何故？不見道：毗
X66n1296_p0110b12║婆尸佛早留心，直至如今不得妙。拋下拄杖，云：是
X66n1296_p0110b13║什麼？
X66n1296_p0110b14║雪竇正云：者僧雖有衲僧氣魄，怎奈少捋虎鬚的
X66n1296_p0110b15║作略。當時若與抝折拄杖，不獨見其牙爪，亦且免
X66n1296_p0110b16║雪竇在節目上更生節目。
X66n1296_p0110b17║潭州石室善道禪師（青三長髭曠嗣）每見僧來，便豎起拄杖
X66n1296_p0110b18║曰：三世諸佛，盡由者個。對者少得冥契。長沙聞，乃曰：
X66n1296_p0110b19║我若見，即令放下拄杖，別通個消息。三聖將此語祇
X66n1296_p0110b20║對，被室認破為長沙語。杏山聞三聖失機，乃親到石
X66n1296_p0110b21║室。室見來，乃潛入碓房碓米。杏曰：行者接待不易，貧
X66n1296_p0110b22║道難消。室曰：穿心盌子盛將來，無底盤子合取去，說
X66n1296_p0110b23║甚麼難消？杏便休。
X66n1296_p0110b24║昭覺勤云：石室置個問端，不妨孤峻，若非長沙，怎
X66n1296_p0110c01║得投機？雖然，只知恁麼，不知不恁麼。遂舉拄杖云：
X66n1296_p0110c02║過去諸佛不恁麼，現在諸佛不恁麼，未來諸佛不
X66n1296_p0110c03║恁麼。或若總道放下拄杖子，我也知你只是個學
X66n1296_p0110c04║語之流，生機處道將一句來。
X66n1296_p0110c05║天寧琦代杏山云：何得將常住物入衣鉢下用？
X66n1296_p0110c06║報恩琇云：一個綿包特石，一個鐵褁泥團，放行則
X66n1296_p0110c07║在廟之圭璋，把住乃處堂之燕雀。拈拄杖云：恁麼
X66n1296_p0110c08║也不是，不恁麼也不是，放下不放下總不是。卓拄
X66n1296_p0110c09║杖云：倚天長劒逼人寒。
X66n1296_p0110c10║慧雲盛代杏山云：切忌脹破肚皮。
X66n1296_p0110c11║△南四
X66n1296_p0110c12║睦州龍興道明陳尊宿（南四黃檗運嗣）因僧問：高揖釋迦，不
X66n1296_p0110c13║拜彌勒時如何？州曰：昨日有人問，趁出了也。曰：和尚
X66n1296_p0110c14║恐某甲不實那？州曰：拄杖子不在，笤帚柄聊與三十。
X66n1296_p0110c15║雪竇顯云：睦州只有受璧之心，且無割城之意。
X66n1296_p0110c16║南堂靜云：衲僧家高揖釋迦，不拜彌勒，不為分外，
X66n1296_p0110c17║也須是本分鉗錘，方能辨其真偽。何故？出羣須是
X66n1296_p0110c18║英靈子，敵勝還他師子兒，選佛若無如是眼，直饒
X66n1296_p0110c19║千載亦奚為？
X66n1296_p0110c20║西禪需云：若要扶持大法，舉唱宗乘，者老漢却較
X66n1296_p0110c21║些子。諸人要見睦州麼？劒為不平離寶匣，藥因救
X66n1296_p0110c22║病出金瓶。
X66n1296_p0110c23║南堂欲云：雪竇與麼批判，深屈古人。山僧道：睦州
X66n1296_p0110c24║和盤托出，只是罕遇知音。
X66n1296_p0111a01║古南門云：雪竇祇見一邊，殊不知睦州老漢量才
X66n1296_p0111a02║補職，得人一牛，還人一馬。
X66n1296_p0111a03║龍華體云：雪竇只見錐頭利，不見鑿頭方，殊不知
X66n1296_p0111a04║睦州大似金翅劈海，直取龍吞。雖然如是，怎奈被
X66n1296_p0111a05║者僧勘破。
X66n1296_p0111a06║睦州問僧：甚處來？曰：那邊劄。州曰：老僧屈。曰：和尚知
X66n1296_p0111a07║即得。州曰：擔枷過狀漢。劈脊便打。
X66n1296_p0111a08║雲峰悅云：睦州何用繁辭那邊劄？劈脊便打。
X66n1296_p0111a09║睦州示眾：我見百丈，不識好惡。大眾纔集，以拄杖一
X66n1296_p0111a10║時打下。復召大眾，眾回首，乃曰：是什麼？有甚共語處？
X66n1296_p0111a11║黃檗和尚。大眾纔集，以拄杖一時打下。復召大眾，眾
X66n1296_p0111a12║回首，乃曰：月似彎弓，少雨多風，猶較些子。
X66n1296_p0111a13║雪竇顯云：說甚猶較些子，直是未在。據雪竇眾集，
X66n1296_p0111a14║一時打下便休。或有個無孔鐵錘，為眾竭力，善能
X66n1296_p0111a15║擔荷，可以籠罩今古，把斷乾坤。乃驀拈拄杖云：放
X66n1296_p0111a16║過一著。
X66n1296_p0111a17║瑯瑘覺云：若入洪波裏，須是弄潮人。
X66n1296_p0111a18║靈隱嶽云：轉見誵訛者幾個漢，出來張羅布網，却
X66n1296_p0111a19║向平地上撈蝦摝蜆，用盡自己心，笑破他人口。
X66n1296_p0111a20║昭覺勤云：百丈將棒喚狗，未免相顧睚眦；黃檗香
X66n1296_p0111a21║餌綴鈎，吞者喪身失命。睦州當眾舉覺，與賊過梯；
X66n1296_p0111a22║雪竇要人擔荷，無風起浪。崇寧今日總不恁麼，各
X66n1296_p0111a23║請歸堂。
X66n1296_p0111a24║古南門云：睦州借劒殺人，雪竇停囚長智，雖然為
X66n1296_p0111b01║眾竭力，要且鈍置百丈、黃檗不少。會麼？楖𣗖橫擔
X66n1296_p0111b02║不顧人，直入千峰萬峰去。
X66n1296_p0111b03║睦州問僧：近離甚處？僧便喝。州曰：老僧被你一喝。僧
X66n1296_p0111b04║又喝。州曰：三喝四喝後作麼生？僧無語。州便打曰：者
X66n1296_p0111b05║掠虗漢。
X66n1296_p0111b06║泐潭清云：者僧只解瞻前，不能顧後，恁麼行脚，鈍
X66n1296_p0111b07║置殺人。黃龍即不然，待道三喝四喝後如何？將坐
X66n1296_p0111b08║具一摵，拂袖便行，非唯截斷睦州葛藤，且與天下
X66n1296_p0111b09║衲僧出氣。
X66n1296_p0111b10║靈隱嶽云：老睦州甚生氣槩，却向者僧手裏呈欵。
X66n1296_p0111b11║睦州一日喚僧曰：大德。僧回首，州曰：擔板漢。
X66n1296_p0111b12║雪竇顯云：睦州只具一隻眼，何故？者僧喚既回頭，
X66n1296_p0111b13║因甚却成擔板？
X66n1296_p0111b14║黃龍新云：雪竇亦只具一隻眼，者僧喚既回頭，因
X66n1296_p0111b15║甚却不成擔板？
X66n1296_p0111b16║鼓山珪云：睦州和尚被者僧勘破。
X66n1296_p0111b17║天童悟云：睦州與麼道，且道是賞伊？罰伊？若道罰
X66n1296_p0111b18║伊，者僧喚既回頭，甚麼處是擔板處？若道賞伊，睦
X66n1296_p0111b19║州因甚道擔板？諸人撿點看，莫只學矮子看戲。
X66n1296_p0111b20║南㵎問舉雪竇黃龍二語畢，云：路見不平，以楔出
X66n1296_p0111b21║楔則不無，三大老撿點將來，一總是擔板漢。何故？
X66n1296_p0111b22║字經三寫，烏焉成馬。
X66n1296_p0111b23║睦州因秀才相訪，州問：蘊何事業？曰：會二十四家書。
X66n1296_p0111b24║州以杖空中點一點，曰：會麼？曰：不會。州曰：又道會二
X66n1296_p0111c01║十四家書，永字八法也不識。
X66n1296_p0111c02║黃龍南云：睦州一點直在威音王已前，及乎八法
X66n1296_p0111c03║論書，却被個俗人勘破。若是黃龍即不然，孔門弟
X66n1296_p0111c04║子無人識，碧眼胡僧笑點頭。
X66n1296_p0111c05║溈山喆云：睦州雖然用得者一點妙，大似倚勢欺
X66n1296_p0111c06║人。大溈即不然，乃畵一圓相云：會麼？字義炳然，文
X66n1296_p0111c07║不加點。
X66n1296_p0111c08║徑山印云：睦州大似如風吹水，自然成文，惜乎逞
X66n1296_p0111c09║俊太過，翻覺烏焉成馬。山僧今日有秀才來，雖有
X66n1296_p0111c10║拂子、拄杖束之高閣，何故？文不在茲。
X66n1296_p0111c11║天童忞云：睦州一點，偶爾成文，秀才罔措，字義炳
X66n1296_p0111c12║然。只為少年時順硃頑了，兼之舊本頗有錯簡，山
X66n1296_p0111c13║僧不免為諸人改正：二十四家書會盡，空中一點
X66n1296_p0111c14║便茫然。休茫然，從來小生八九子，大人乙己化三
X66n1296_p0111c15║千
X66n1296_p0111c16║□□。薰云：睦州善註，黃龍善判，要且二俱不了，畢
X66n1296_p0111c17║竟作麼生？拈拄杖畫一畫，云：我不似睦州打葛藤。
X66n1296_p0111c18║睦州上堂：裂開也在我，揑聚也在我。僧便問：如何是
X66n1296_p0111c19║裂開？州曰：三九二十七，菩提．涅槃．真如．解脫．即心即
X66n1296_p0111c20║佛。我且恁麼道，你又作麼生？曰：某甲不與麼。州曰：盞
X66n1296_p0111c21║子撲落地，碟子成七片。曰：如何是揑聚？州乃斂手而
X66n1296_p0111c22║坐。
X66n1296_p0111c23║雲峰悅云：相罵饒你接嘴，相唾饒你潑水。
X66n1296_p0111c24║天童覺云：睦州用處，直是長三短五，七縱八橫，撒
X66n1296_p0112a01║在面前，拋向腦後，不妨奇特。然則門庭施設，自是
X66n1296_p0112a02║一家，入理深談，不啻百步。
X66n1296_p0112a03║靈隱嶽云：也好笑睦州被者僧拶得恰似落湯螃
X66n1296_p0112a04║蠏，七手八脚一時露。
X66n1296_p0112a05║天井新云：者僧贏得一擔，輸却兩頭。睦州老漢眼
X66n1296_p0112a06║光爍破四天下，到者裏也只得斂手而坐。
X66n1296_p0112a07║寶壽新云：陳老師與麼說話，雖則有權有實，有放
X66n1296_p0112a08║有收，子細看來，遭人怪笑。何故？祇如庭前金菊，殿
X66n1296_p0112a09║後芙蓉，是裂開耶？是揑聚耶？
X66n1296_p0112a10║甌峰承云：者僧擬冲霄漢，却遇漫天網子。睦州雖
X66n1296_p0112a11║然頭正尾正，未免傍觀者哂。
X66n1296_p0112a12║萬壽範云：將纘先王之舊蹟，擬收天下之逸民。睦
X66n1296_p0112a13║州可謂才醇傑異，其奈被者，僧即將民事以試之
X66n1296_p0112a14║便。乃法令寬弛，流而為𤨏屑之弊，雖欲救之無術
X66n1296_p0112a15║矣。
X66n1296_p0112a16║睦州問僧：近離甚處？曰：趙州。州曰：趙州有何言句示
X66n1296_p0112a17║徒？僧舉喫茶去話，州乃呵呵大笑曰：慙媿。却問僧：趙
X66n1296_p0112a18║州意作麼生？曰：只是一期方便。州曰：苦哉！苦哉！趙州
X66n1296_p0112a19║被你將一杓屎潑了也。便打。州却問沙彌：你作麼生
X66n1296_p0112a20║會？彌便設拜，師亦打。其僧往沙彌處問：適來和尚打
X66n1296_p0112a21║你作甚麼？彌曰：若不是我和尚，不打某甲。
X66n1296_p0112a22║雪竇顯云：者僧克由尀耐，將一杓屎潑他二員古
X66n1296_p0112a23║佛。諸上座若能辨得，非唯與趙、睦二州雪屈，亦乃
X66n1296_p0112a24║免雪竇與天下老宿無過。若道不得，到處潑人卒
X66n1296_p0112b01║未了在。
X66n1296_p0112b02║徑山杲云：雪竇只知一杓屎潑他趙、睦二州，殊不
X66n1296_p0112b03║知者僧當時被趙州將一杓屎潑了，却到睦州又
X66n1296_p0112b04║遭一杓，只是不知氣息。若知氣息，什麼處有二員
X66n1296_p0112b05║古佛？
X66n1296_p0112b06║天寧琦云：者僧不會喫茶意旨，不知潑屎氣息，帶
X66n1296_p0112b07║累好人墮屎窖中，合喫多少拄杖？雪竇、妙喜一時
X66n1296_p0112b08║放過，也須替他入涅槃堂始得。
X66n1296_p0112b09║法海猊云：雪竇、妙喜恁麼批判，雖則各資一路，殊
X66n1296_p0112b10║不知自身亦被者僧塗污。即今還有不受塗污者
X66n1296_p0112b11║麼？山僧傾湘江之水與古人去穢滌垢去也。卓拄
X66n1296_p0112b12║杖，下座。
X66n1296_p0112b13║睦州晚參：汝等諸人還得個入頭處也未？若未得個
X66n1296_p0112b14║入頭處，須覓個入頭處；若得個入頭處，已後不得孤
X66n1296_p0112b15║負老僧。時有僧出禮拜曰：某甲終不敢孤負和尚。州
X66n1296_p0112b16║曰：早是孤負我了也。
X66n1296_p0112b17║雲峰悅云：古人與麼道，和身放倒了也。汝諸人還
X66n1296_p0112b18║相委悉麼？若相委悉，孤負睦州；若不相委悉，雲峰
X66n1296_p0112b19║亦遭連累。
X66n1296_p0112b20║法雲秀云：還會麼？睦州便是陳蒲鞋。若見，可謂大
X66n1296_p0112b21║施門開，更無壅塞；其或未然，莫道不窒礙好。參！
X66n1296_p0112b22║白雲端云：睦州老兒可謂經事多矣，要坐便坐，要
X66n1296_p0112b23║行便行。雖然如是，天無全功。
X66n1296_p0112b24║雲居莊云：大小睦州通身泥水，我則不與麼。遂厲
X66n1296_p0112c01║聲召眾云：退後，退後。眾擬議，拈拄杖一齊趁出。
X66n1296_p0112c02║棲霞成云：與麼說話，所謂曾為浪子偏憐客。是則
X66n1296_p0112c03║是，棲霞即不然，若得個入頭，逢人切忌錯舉。
X66n1296_p0112c04║白巖符云：我要問尊宿：你當時底入頭處，試為我
X66n1296_p0112c05║說看，待他動靜。便撫掌云：者老漢却自孤負了也。
X66n1296_p0112c06║睦州見僧來，乃曰：現成公案，放汝三十棒。曰：某甲如
X66n1296_p0112c07║是。州曰：寺門頭金剛為什麼豎拳？曰：金剛尚乃如是。
X66n1296_p0112c08║州便打。
X66n1296_p0112c09║雲門偃云：睦州正恁麼時，天下人披枷帶鎻。
X66n1296_p0112c10║雲峰悅於放汝三十棒處云：作賊人心虗。妙喜曰：
X66n1296_p0112c11║又添一個。道了，問僧云：你道我恁麼道，還有過也
X66n1296_p0112c12║無？僧云：作賊人心虗。妙喜曰：三個也有。
X66n1296_p0112c13║徑山杲云：雖然無孔笛，撞著氈拍板，直是五音調
X66n1296_p0112c14║暢，六律和偕，仔細檢點將來，未免旁觀者哂。且道
X66n1296_p0112c15║誰是旁觀者？良久，云：不得動著，動著打折你驢腰。
X66n1296_p0112c16║東禪嶽云：臨危不變，真大丈夫。當時若不是者僧，
X66n1296_p0112c17║幾被打破蔡州。諸人還識睦州麼？貧無達士將金
X66n1296_p0112c18║贈，病有閑人說藥方。
X66n1296_p0112c19║天寧琦云：睦州與者僧二俱作家，二俱不作家，還
X66n1296_p0112c20║有人辨得出麼？
X66n1296_p0112c21║白巖符云：者僧硬作主宰，尊宿有放無收，俱難為
X66n1296_p0112c22║明眼。我若作睦州，待道金剛尚乃如是。便起身云：
X66n1296_p0112c23║老僧今日不奈你何。竟歸方丈。
X66n1296_p0112c24║睦州因天使吳尚書至門首見，便問：三門俱開，從那
X66n1296_p0113a01║門入？州召尚書，尚書應諾。州曰：從者門入。
X66n1296_p0113a02║雪竇顯別云：客是主人相師。
X66n1296_p0113a03║睦州問武陵長老：了即毛端吞巨海，始知大地一微
X66n1296_p0113a04║塵。長老作麼生？曰：和尚問誰？州曰：問長老。曰：何不領
X66n1296_p0113a05║話？州曰：你不領話，我不領話。
X66n1296_p0113a06║雪竇顯云：墮也，墮也。復云：者葛藤好與劃斷。拈拄
X66n1296_p0113a07║杖云：什麼處去也？
X66n1296_p0113a08║天童覺云：睦州、武陵總道不領話，其間有貪觀白
X66n1296_p0113a09║浪，失却手橈。乃豎起拂子云：看。
X66n1296_p0113a10║開先金云：雪竇道：墮也！墮也！還是武陵墮？睦州墮？
X66n1296_p0113a11║試為我斷看。若斷不出，無將閒學解，埋沒祖師心。
X66n1296_p0113a12║古南門云：兩個老漢，奪鼓攙旗。仔細看來，直是好
X66n1296_p0113a13║笑。且道笑個甚麼？若人辨得，毛端吞巨海，大地一
X66n1296_p0113a14║微塵。
X66n1296_p0113a15║睦州因雲門偃參，纔見來便閉却門，偃乃扣門，州曰：
X66n1296_p0113a16║誰？曰：文偃。州曰：作甚麼？曰：己事未明，乞師指示。州開
X66n1296_p0113a17║門，一見便閉却，如是扣門者三。至第三日，州開門，偃
X66n1296_p0113a18║乃拶入，州便擒住曰：道！道！偃擬議，州便推出曰：秦時
X66n1296_p0113a19║𨍏轢鑽。遂掩門損偃一足，偃從此悟入。
X66n1296_p0113a20║萬壽範云：睦州忍心害理，雲門雪屈無地。天涯知
X66n1296_p0113a21║己情原我，鴻鴈來時滿地秋。
X66n1296_p0113a22║睦州因僧問：如何是展演之言？州曰：量才補職。如何
X66n1296_p0113a23║是不展演之言？州曰：伏惟尚饗。
X66n1296_p0113a24║徑山杲云：睦州古佛恁麼答話，美則美矣，也只得
X66n1296_p0113b01║八成。若是徑山則不然，或問：如何是展演之言？向
X66n1296_p0113b02║道：問一答百有何妨？如何是不展演之言？喝一喝，
X66n1296_p0113b03║云：莫屎窖沸。
X66n1296_p0113b04║報恩琇云：妙喜老人土上加泥，直饒道得十成，猶
X66n1296_p0113b05║是五十步而笑百步也。報恩則不然，如何是展演
X66n1296_p0113b06║之言？不說一字。如何是不展演之言？其聲如雷。
X66n1296_p0113b07║神鼎澤云：二尊宿恁麼答話，大似喫李子只向赤
X66n1296_p0113b08║邊咬。若是菩提則不然，如何是展演之言？今日正
X66n1296_p0113b09║月初十。如何是不展演之言？孟八郎漢又與麼去
X66n1296_p0113b10║也。且道與古人是同？是別？復喝一喝。
X66n1296_p0113b11║睦州因僧問：以字不成，八字不是，未審是何章句？州
X66n1296_p0113b12║彈指一聲，曰：會麼？曰：不會。州曰：上來講讚，無限良因。
X66n1296_p0113b13║蝦蟇𨁝跳上天，蚯蚓驀過東海。
X66n1296_p0113b14║徑山杲云：者僧只問經頭一字，睦州盡將善知眾
X66n1296_p0113b15║藝差別字輪，以龍龕手鑑、唐韻、玉篇從頭註解，撒
X66n1296_p0113b16║在者僧懷裏，者僧也不妨奇特，直下便肯承當。且
X66n1296_p0113b17║道什麼處是他承當處？聽取個註脚，以字不成，八
X66n1296_p0113b18║字不是，彈指未終，普天匝地，擘開四十二般若波
X66n1296_p0113b19║羅密門，參透華嚴會中善知眾藝，教內教外一時
X66n1296_p0113b20║收，世出世間皆周備，無邊罪咎如火消氷，無量勝
X66n1296_p0113b21║義如恒沙聚，更有個末後句，堅牢庫藏永收藏，總
X66n1296_p0113b22║屬山前熊伯莊。
X66n1296_p0113b23║天寧琦云：經頭一字是什麼字？睦州彈指一下，將
X66n1296_p0113b24║黃面老人四十九年說不盡底一時吐露了也。妙
X66n1296_p0113c01║喜矢上加尖道：更有末後一句，諸人還委悉麼？良
X66n1296_p0113c02║久，云：山斷疑休去，峰高又起來。
X66n1296_p0113c03║睦州因僧問：一言道盡時如何？州曰：老僧在你鉢囊
X66n1296_p0113c04║裏。
X66n1296_p0113c05║雲門偃。有僧問：一言道盡時如何？門曰：裂破。
X66n1296_p0113c06║雪竇顯云：我則不然，一言道盡時如何？乃彈指三
X66n1296_p0113c07║下。
X66n1296_p0113c08║徑山杲云：或有問山僧：一言道盡時如何？向道者
X66n1296_p0113c09║漆桶。
X66n1296_p0113c10║天寧。琦云：有人來問天寧：一言道盡時如何隔？
X66n1296_p0113c11║白巖符云：抵戶撑門，拋珠擊玉，在諸老各擅其長。
X66n1296_p0113c12║符上座者裏又且不然，一言道盡時如何？今歲六
X66n1296_p0113c13║橋春事好，環湖惟見是雕鞍。
X66n1296_p0113c14║國清英云：有問國清一言道盡時如何？但呵呵大
X66n1296_p0113c15║笑。
X66n1296_p0113c16║睦州因僧參，纔禮拜，州便叱曰：你因甚麼偷常住果
X66n1296_p0113c17║子喫？僧曰：某甲纔到，和尚為甚麼道偷果子？州曰：贓
X66n1296_p0113c18║物現在。
X66n1296_p0113c19║寶掌白云：誣人之罪，以罪加之睦州者，漢好與二
X66n1296_p0113c20║十棒。
X66n1296_p0113c21║睦州因僧問：祖意教意，是同是別？州曰：青山自青山，
X66n1296_p0113c22║白雲自白雲。曰：如何是青山？州曰：還我一滴雨來。曰：
X66n1296_p0113c23║道不得，請師道。州曰：法華鋒前陣，涅槃句後收。
X66n1296_p0113c24║天童覺云：若向者裏識得，睦州釋迦出世，達磨西
X66n1296_p0114a01║來，總是不守本分底漢。還識得麼？臂長衫袖短，脚
X66n1296_p0114a02║瘦草鞋寬。
X66n1296_p0114a03║報恩秀云：睦州老漢尋常辯若懸河，及乎者僧問
X66n1296_p0114a04║著，便乃分踈不下。
X66n1296_p0114a05║睦州示眾：老僧在此住持，不曾見個無事人到來，汝
X66n1296_p0114a06║等何不近前？時有一僧方近前，州曰：維那不在，汝自
X66n1296_p0114a07║領去山門外與二十棒。僧曰：某甲過在甚麼處？州曰：
X66n1296_p0114a08║枷上更著杻。
X66n1296_p0114a09║通玄奇云：睦州恁麼，早是自己昏昏，焉能使人昭
X66n1296_p0114a10║昭？
X66n1296_p0114a11║獅峰機云：大小睦州自語相違，好與者僧一狀領
X66n1296_p0114a12║過。復顧左右云：險。
X66n1296_p0114a13║睦州上堂，問眾曰：首座𠰚？答曰：在。寺主𠰚？答曰：在。維
X66n1296_p0114a14║那𠰚？答曰：在。州曰：三段不同，今當第一。向下文長，付
X66n1296_p0114a15║在來日。便下座。
X66n1296_p0114a16║昭覺勤云：一等是借路經過，就中睦州奇特。若是
X66n1296_p0114a17║崇寧又且不然，首座𠰚在，寺主𠰚在，維那𠰚在。因
X66n1296_p0114a18║行不妨掉臂，打草只要驚蛇。若能一撥便轉，免致
X66n1296_p0114a19║撒沙撒土。
X66n1296_p0114a20║睦州示眾。大事未明，如喪考妣。大事既明，亦如喪考
X66n1296_p0114a21║妣。
X66n1296_p0114a22║青峰楚因僧問：大事既明，為什麼亦如喪考妣？楚
X66n1296_p0114a23║云：不得春風花不開，及至花開又吹落。
X66n1296_p0114a24║天目禮云：大事未明，如喪考妣。則固是大事既明，
X66n1296_p0114b01║因甚亦如喪考妣？曾經巴峽猿啼處，不待三聲已
X66n1296_p0114b02║斷魂。
X66n1296_p0114b03║
X66n1296_p0114b04║宗門拈古彚集卷第十九