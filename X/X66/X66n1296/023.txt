X66n1296_p0132b08║
X66n1296_p0132b09║宗門拈古彚集卷第二十三
X66n1296_p0132b10║
X66n1296_p0132b11║古杭白巖嗣祖沙門　淨符　彚集
X66n1296_p0132b12║△青四
X66n1296_p0132b13║潭州漸源仲興禪師（青四道吾智嗣）侍道吾至檀越家弔慰，
X66n1296_p0132b14║源拊棺問：生耶？死耶？吾曰：生也不道，死也不道。曰：為
X66n1296_p0132b15║什麼不道？吾曰：不道，不道。回至中路，源曰：和尚今日
X66n1296_p0132b16║須與某甲道，若不道，打和尚去也。吾曰：打即任打，道
X66n1296_p0132b17║即不道。源便打，歸院。吾令去，後有省。值吾化去，乃造
X66n1296_p0132b18║石霜，舉此話請益。霜曰：不見道，生也不道，死也不道。
X66n1296_p0132b19║源大悟。
X66n1296_p0132b20║雲居元云：石霜矢上加尖，喚醒千個漸源，也無用
X66n1296_p0132b21║處。當初待伊舉了，痛棒打出，非唯作天下宗師，亦
X66n1296_p0132b22║乃為道吾雪屈。
X66n1296_p0132b23║五祖演云：白雲今日憤氣不平，須要斷這公案。道
X66n1296_p0132b24║吾第一不解為身作主，第二不能隨機入俗。當時
X66n1296_p0132c01║待伊問：生耶？死耶？但向道：等歸院裏向你道。若著
X66n1296_p0132c02║得此語，伶俐漢一踏踏著大小，道吾和尚也免一
X66n1296_p0132c03║頓拳頭。
X66n1296_p0132c04║昭覺勤云：道吾橫身為物，指出生死根源，漸源親
X66n1296_p0132c05║到寶山，當面蹉過。若不是金剛正性，夙植根深，爭
X66n1296_p0132c06║得向平田淺草驀地回光，見得道吾著力相為處？
X66n1296_p0132c07║且作麼生是道吾著力相為處？試道看。
X66n1296_p0132c08║徑山杲云：生也不道，死也不道，兩重公案，一狀領
X66n1296_p0132c09║到，露刃吹毛，截斷綱要，脫却鶻臭衫，拈却炙脂帽，
X66n1296_p0132c10║大坐當軒氣浩浩。喝一喝。
X66n1296_p0132c11║天寧琦云：生耶？死耶？動念即乖。不道！不道！何處尋
X66n1296_p0132c12║討？拽脫鼻孔，打破髑髏，腰纏十萬貫，騎鶴上揚州，
X66n1296_p0132c13║有意氣時添意氣，不風流處也風流。
X66n1296_p0132c14║妙雲雄云：道吾入水求人，尀耐杖頭太短，致侍者
X66n1296_p0132c15║重重蹉過。者裏若有問：生耶？死耶？驀喚云：闍黎。待
X66n1296_p0132c16║應諾，却問云：生耶？死耶？他擬開口，便與劈面掌，要
X66n1296_p0132c17║使伊當下知恩。
X66n1296_p0132c18║漸源因寶葢約姪來訪，源乃捲簾在方丈內坐。葢一
X66n1296_p0132c19║見，乃下却簾，便歸客位。源令侍者傳語曰：長老遠涉
X66n1296_p0132c20║不易，猶隔津在。葢遂擒住侍者，與一掌。者曰：有堂頭
X66n1296_p0132c21║和尚在，莫打某甲。葢曰：為有堂頭老漢，所以打你。者
X66n1296_p0132c22║回舉似源，源曰：猶隔津在。
X66n1296_p0132c23║昭覺勤云：老漢一舒一卷，賓主歷然；隔津通津，彼
X66n1296_p0132c24║此相照。侍者親蒙賜掌，恩大難酬；寶葢到處垂慈，
X66n1296_p0133a01║費盡腕頭氣力。
X66n1296_p0133a02║天童覺云：灼然猶隔津在。然則各各彼彼自是一
X66n1296_p0133a03║家，且作麼生得同生同死、共命連枝去？暗裏抽橫
X66n1296_p0133a04║骨，明中坐舌頭。
X66n1296_p0133a05║鼓山賢云：漸源見寶葢，寶葢未見漸源。
X66n1296_p0133a06║寶壽新云：既謂賓主合歡，因甚各立疆界？莫有奇
X66n1296_p0133a07║特處麼？拍手一下，云：相逢不下馬，各自奔前程。
X66n1296_p0133a08║漸源一日持鍬到石霜，於法堂上從東過西，從西過
X66n1296_p0133a09║東。霜曰：作麼？源曰：覓先師靈骨。霜曰：洪波浩渺，白浪
X66n1296_p0133a10║滔天，覓甚先師靈骨？曰：正好著力。霜曰：者裏針劄不
X66n1296_p0133a11║入，著什麼力？源持鍬肩上便出。
X66n1296_p0133a12║太原孚別源云：先師靈骨猶在。
X66n1296_p0133a13║明招謙云：莫道作麼，別下得什麼語？代云：鸕鷀語
X66n1296_p0133a14║鶴。又代漸源便擲却鍬子，云：淺水無魚。
X66n1296_p0133a15║青龍、斯云：二老可謂同條共貫，收放臨時，仔細看
X66n1296_p0133a16║來，猶未勦絕。要得勦絕麼？先師靈骨謾勞尋，溢目
X66n1296_p0133a17║烟光亘古今，堪笑持鍬徒著力，何如撫掌共披襟？
X66n1296_p0133a18║漸源在帳內坐，有僧來撥開帳曰：不審。源以目視之，
X66n1296_p0133a19║良久曰：會麼？曰：不會。源曰：七佛已前事，為甚麼不會？
X66n1296_p0133a20║僧舉似石霜，霜曰：如人解射，箭不虗發。
X66n1296_p0133a21║東林總云：漸源道：七佛已前事則且從，未審石霜
X66n1296_p0133a22║喚什麼作箭？良久，云：漸源頭白，石霜頭黑，七佛已
X66n1296_p0133a23║前曾漏洩。既漏洩，掩不得，南海波斯生白澤。
X66n1296_p0133a24║鼓山永云：漸源夢中說夢，石霜接響承虗，要且二
X66n1296_p0133b01║俱不了。
X66n1296_p0133b02║淥清和尚（青四道吾智嗣）因僧問：不落道吾機，請師道。清曰：
X66n1296_p0133b03║庭前紅莧樹，生葉不生華。僧良久，清曰：會麼？曰：不會。
X66n1296_p0133b04║清曰：正是道吾機，為什麼不會？僧禮拜，清便打，曰：須
X66n1296_p0133b05║是老僧打你始得。
X66n1296_p0133b06║昭覺勤云：來源既正，只貴轉身。者僧眼既𥉌𭿇淥
X66n1296_p0133b07║清，遂因風放火。當時若是個漢，待他道：庭前紅莧
X66n1296_p0133b08║樹，生葉不生華。便與掀倒禪牀。直饒道：吾親來。也
X66n1296_p0133b09║須與他平展。還委悉麼？棋逢敵手難藏倖，詩到重
X66n1296_p0133b10║吟始見工。
X66n1296_p0133b11║鼎州德山宣鑑禪師（青四龍潭信嗣）示眾：今夜不答話，問話
X66n1296_p0133b12║者三十棒。時有僧出禮拜，山便打。僧曰：某甲話也未
X66n1296_p0133b13║問，因甚麼便打？山曰：你是甚處人？曰：新羅人。山曰：未
X66n1296_p0133b14║跨船舷，好與三十棒。
X66n1296_p0133b15║法眼益云：大小德山話作兩橛。
X66n1296_p0133b16║報慈遂云：叢林中喚作隔下語且從，祇如德山道：
X66n1296_p0133b17║問話者三十棒。意作麼生？
X66n1296_p0133b18║德山密云。大小德山，龍頭蛇尾。
X66n1296_p0133b19║雪竇顯云：此二老宿，雖善裁長補短，舍重從輕，要
X66n1296_p0133b20║見德山老漢，亦未可在。何故？殊不知德山握閫外
X66n1296_p0133b21║威權，有當斷不斷，不招其亂底劒。諸人還識新羅
X66n1296_p0133b22║僧麼？只是個撞著露柱的瞎漢。
X66n1296_p0133b23║瑯瑘覺云：德山何似履春氷？雖然如是，如猫弄鼠。
X66n1296_p0133b24║溈山喆云：德山大似清平世界，鋥甲磨鎗；者僧不
X66n1296_p0133c01║惜性命，身挨白刃。法眼道：話作兩橛，大似藥病相
X66n1296_p0133c02║治。圓明道：龍頭蛇尾，也是金鍮不辨。雪竇道：撞著
X66n1296_p0133c03║露柱底瞎漢，截斷眾流。如今還有人為新羅僧作
X66n1296_p0133c04║主麼？出來與大溈相見。乃豎拂云：去去西天路，迢
X66n1296_p0133c05║迢十萬餘。
X66n1296_p0133c06║翠巖芝云：時人盡道：德山作家用得好。若與麼會，
X66n1296_p0133c07║還曾夢見麼？山僧道：德山被者僧一推，直得瓦解
X66n1296_p0133c08║氷消。
X66n1296_p0133c09║黃龍清云：雖則雪竇高提祖印，坐斷寰區，只解瞻
X66n1296_p0133c10║前，不能顧後。者僧堂堂出來，什麼處是撞著露柱
X66n1296_p0133c11║處？還有人辨得麼？若也辨得，不唯與新羅僧雪屈，
X66n1296_p0133c12║亦見當人眼目分明；若辨不得，非唯新羅僧撞著
X66n1296_p0133c13║露柱，盡大地衲僧個個出來撞著露柱。
X66n1296_p0133c14║南堂靜云：德山老人，寂寂惺惺。法眼圓明，精精靈
X66n1296_p0133c15║靈。六韜三略，武緯文經。新羅衲子，有丙無丁。
X66n1296_p0133c16║丹霞淳云：諸方盡道：者僧纔出，德山便打。末後却
X66n1296_p0133c17║道：未跨船舷，好與三十棒。是話作兩橛處、龍頭蛇
X66n1296_p0133c18║尾處。若與麼會，大似盲人摸象，非惟不曾夢見德
X66n1296_p0133c19║山自己，亦乃未有參學眼在。何故？殊不知德山韜
X66n1296_p0133c20║略雙全、文武兼備，放開則大野風行，把住則碧天
X66n1296_p0133c21║星落。然則貪扶正宗，步步登高，仔細觀來，一向只
X66n1296_p0133c22║顧他非，不能自省己過。者僧當時若是個作家，直
X66n1296_p0133c23║饒德山通身手眼，也須放下拄杖子。豈不見道：大
X66n1296_p0133c24║丈夫捋虎鬚，未為分外。者僧既無奪驪龍珠的手
X66n1296_p0134a01║段，致使德山令行一半。如今眾中莫有為新羅僧
X66n1296_p0134a02║雪屈者麼？便請掀倒禪牀，喝散大眾。丹霞者裏不
X66n1296_p0134a03║學德山，倚勢欺人，却分半院與伊住。為甚如此？深
X66n1296_p0134a04║嗟季運一將難求。若無實說，異獸藏頭角，靈禽惜
X66n1296_p0134a05║羽毛。
X66n1296_p0134a06║昭覺勤云：德山大似金輪聖主，寰中獨據，四方八
X66n1296_p0134a07║表，無不順從。等閒布一勑，施一令，直得風行草偃。
X66n1296_p0134a08║若不是者僧，爭見殺活擒縱，威權自在，法眼圓明。
X66n1296_p0134a09║雪竇雖則直截單提，各能扶樹。德山要且只扶得
X66n1296_p0134a10║末後句，未扶得最初句。且作麼生是德山最初句？
X66n1296_p0134a11║大鵬一展摩霄翅，誰顧奔騰六合雲。
X66n1296_p0134a12║護國元云：忒煞倚勢欺人。山僧見處，也要諸人共
X66n1296_p0134a13║知。者僧當時若是個漢，待他道：你是甚處人？便與
X66n1296_p0134a14║掀倒禪牀，撩起便行。直饒德山牙如劒樹，口似血
X66n1296_p0134a15║盆，也須倒退三千里。何故？識法者懼。
X66n1296_p0134a16║淨慈一云：者僧以赤肉挨他白刃，也不易抵當。當
X66n1296_p0134a17║時若是個漢，纔見道：今夜不答話，問話者三十棒。
X66n1296_p0134a18║便好震聲一喝，奪德山棒，到行正令去。直饒德山
X66n1296_p0134a19║全機，也須退後三千里。
X66n1296_p0134a20║薦福，璨云：大小德山可惜龍頭蛇尾，却引者僧向
X66n1296_p0134a21║草窠裏頭出頭沒。當時待他道：某甲話也未。問：因
X66n1296_p0134a22║甚打某甲脚跟下痛？與三十。何故？為人須為徹。
X66n1296_p0134a23║浮山□云：德山門下，草偃風行，其奈法眼圓明，猶
X66n1296_p0134a24║不放過。雪竇雖則縱奪可觀，抑揚有準，要見二老
X66n1296_p0134b01║宿亦未可。拈拄杖畫一畫，云：到江吳地盡，隔岸越
X66n1296_p0134b02║山多。
X66n1296_p0134b03║瑞巖慍云：德山以強凌弱，者僧有理難伸。法眼圓
X66n1296_p0134b04║明，固是見義勇為，怎奈死而不弔？浮山云：雪竇雖
X66n1296_p0134b05║則縱奪可觀，抑揚有準，要見二老宿，亦未可圖他
X66n1296_p0134b06║一粒米，失却半年糧。
X66n1296_p0134b07║南堂欲云：總謂德山勾賊破家。者僧把髻投衙，法
X66n1296_p0134b08║眼、圓明據欵結案，雪竇扶強抑弱，逐惡隨邪。如斯
X66n1296_p0134b09║理論，要契他古人，直是白雲萬里。當時者僧見道
X66n1296_p0134b10║今夜不答話，珍重便行，非唯坐斷德山，亦且光揚
X66n1296_p0134b11║宗眼。
X66n1296_p0134b12║雲居莊云：諸方老宿只能扶強，不能扶弱。徑山今
X66n1296_p0134b13║夜要斷不平，牙如劒樹，口似磉盆。還他德山老漢，
X66n1296_p0134b14║若是辨衲僧眼，猶欠悟在。者僧當時才出直云：某
X66n1296_p0134b15║甲今夜不問話，只與和尚相見。他若行棒，便與接
X66n1296_p0134b16║住一推，非唯坐斷德山，且免雪竇檢罰，豈不是個
X66n1296_p0134b17║俊快衲僧？拈拄杖卓一卓云：鶴有九皐難翥翼，馬
X66n1296_p0134b18║無千里謾追風。
X66n1296_p0134b19║松隱然云：且道者僧合喫棒不合喫棒？若道合喫
X66n1296_p0134b20║棒，者僧過在甚麼處？若道不合喫棒，怎奈德山令
X66n1296_p0134b21║不虗行？要會麼？良久云：不是李將軍，徒勞射石虎。
X66n1296_p0134b22║大巍倫云：我若作新羅僧，見德山纔開口，呵呵大
X66n1296_p0134b23║笑便出。
X66n1296_p0134b24║福嚴容云：德山埋兵挑鬬，要騐作家。者僧只知貪
X66n1296_p0134c01║程，不覺錯路。若是山僧見道：今夜不答話，問話者
X66n1296_p0134c02║三十棒。便對云：和尚今夜不著便。他若動靜，但云：
X66n1296_p0134c03║夜深請和尚尊重。
X66n1296_p0134c04║開先金云：德山懸羊賣狗，雪竇欺胡罔漢，不因法
X66n1296_p0134c05║眼圓明，怎得從公判斷？開先挈領振綱，也只救取
X66n1296_p0134c06║一半。敢問諸人，因甚不與全救？分付無眼村翁，打
X66n1296_p0134c07║鼓普請自看。
X66n1296_p0134c08║崆峒慈云：德山雖別，肘後符懸，縱橫自在，要且陣
X66n1296_p0134c09║脚不穩。者僧雖然奮勇當前，危亡不顧，惜無先見
X66n1296_p0134c10║之機。何故？當時待道今夜不答話，便與掀倒禪牀，
X66n1296_p0134c11║德山縱有通天作用，管教氷消瓦解。
X66n1296_p0134c12║棲霞成云：從上古德各出手眼，雖則互有所長，要
X66n1296_p0134c13║且斷者話不倒。不知德山布箇萬里長陣，擬窺天
X66n1296_p0134c14║下英奇，無端走出個驢前馬後漢來，德山為之氣
X66n1296_p0134c15║索，未跨船舷，好與三十棒亦不得已，豈德山心之
X66n1296_p0134c16║所欲哉？
X66n1296_p0134c17║大慈璸云：一往看來，者僧大似個孟八郎漢不識
X66n1296_p0134c18║利害，猛虎腮邊捋鬚，不幾喪身失命？殊不知德山
X66n1296_p0134c19║老漢被者僧暗地裏把條斷貫索穿却鼻孔了也。
X66n1296_p0134c20║諸人還委悉麼？山僧不是扶弱鋤強，也要指諸人
X66n1296_p0134c21║個入處。卓拄杖，云：月黑霜濃毛骨冷，鶴翅千尺一
X66n1296_p0134c22║聲鴉。喝一喝。
X66n1296_p0134c23║東塔。熹云：德山干將在握，殺活自由，怎奈一席兩
X66n1296_p0134c24║令未見好手？若是長溪見者僧出禮拜，便歸方丈，
X66n1296_p0135a01║不惟使者僧結舌有分，且免得彼此遞相鈍置。
X66n1296_p0135a02║廣胤標云：德山尋常一條脊梁，骨硬似鐵，抝不折，
X66n1296_p0135a03║及乎遇著者僧，盡平生氣力都使不去。未審者僧
X66n1296_p0135a04║有甚長處？不見道：放過一著，縛手縛脚。
X66n1296_p0135a05║德山到，溈山挾複子上法堂，從西過東，從東過西，顧
X66n1296_p0135a06║視方丈曰：有麼？有麼？溈坐次，殊不顧盻。山曰：無！無！便
X66n1296_p0135a07║出至門首，乃曰：雖然，也不得草草。遂具威儀，再入相
X66n1296_p0135a08║見。纔跨門，提起坐具曰：和尚！溈擬取拂子，山便喝，拂
X66n1296_p0135a09║袖而出。溈至晚問首座：今日新到在否？座曰：當時背
X66n1296_p0135a10║却法堂，著草鞋去也。溈曰：此子已後向孤峰頂上盤
X66n1296_p0135a11║結草菴，呵佛罵祖去在。
X66n1296_p0135a12║雪竇顯於無無便出，及拂袖而出，兩處皆著語云：
X66n1296_p0135a13║勘破了也。又於呵佛罵祖去在處著語云：雪上加
X66n1296_p0135a14║霜。
X66n1296_p0135a15║五祖戒云：德山大似作賊人心虗，溈山也是賊過
X66n1296_p0135a16║後張弓。
X66n1296_p0135a17║昭覺勤云：雪竇兩處俱道勘破，且道是勘破德山？
X66n1296_p0135a18║勘破溈山？
X66n1296_p0135a19║徑山杲云：二尊宿恁麼相見，每人失却一隻眼。
X66n1296_p0135a20║城山洽云：二尊宿一出一入，各各胸藏韜略，力舉
X66n1296_p0135a21║千鈞，多少鹵莽的盡謂溈山不及德山，有甚麼交
X66n1296_p0135a22║涉？祇如溈山道：此子已後向孤峰頂上盤結草菴，
X66n1296_p0135a23║呵佛罵祖去在。是何意旨？澤廣藏山，理能伏豹。
X66n1296_p0135a24║德山因一僧相看，乃近前作相撲勢。山曰，與麼無禮，
X66n1296_p0135b01║合喫山僧手裏棒。僧拂袖便行。山曰，饒你如是，也只
X66n1296_p0135b02║得一半。僧轉身便喝。山打曰，須是我打你始得。曰，諸
X66n1296_p0135b03║方有明眼人在。山曰，天然有眼。僧擘開眼曰，猫。便出。
X66n1296_p0135b04║山曰，黃河三千年一度清。
X66n1296_p0135b05║天童華云：者僧是透關底漢，若非德山本分鉗錘，
X66n1296_p0135b06║幾乎死在句下。只如德山道：黃河三千年一度清。
X66n1296_p0135b07║又作麼生？嶺梅殘雪裏，雲𩯭未梳時。
X66n1296_p0135b08║龍池微云：者僧雖久經行陣，到德山面前未免納
X66n1296_p0135b09║誠降欵，德山只欲坐致太平，被者僧鎗旗一展，直
X66n1296_p0135b10║得伎倆俱露，總未免旁觀者哂。且道誰是旁觀者？
X66n1296_p0135b11║若也識得龍池，與伊三十拄杖。
X66n1296_p0135b12║報恩琇云：咸謂德山舉鼎㧞山，氣吞寰宇，誰知揖
X66n1296_p0135b13║讓升降，折旋中禮，有如此夫！語云：臨事而懼，好謀
X66n1296_p0135b14║而成。德山其謂歟！
X66n1296_p0135b15║德山凡見僧入門便棒，臨濟凡見僧入門便喝。
X66n1296_p0135b16║龍泉濌云：閉門打睡，接上上機，須還他過量丈夫
X66n1296_p0135b17║始得。若夫二老漢與麼做處，未免旁觀者哂。何故
X66n1296_p0135b18║聻？黃金自有黃金價，何必和沙賣與人？
X66n1296_p0135b19║德山上堂：我先祖見處即不然，者裏無佛無祖。達磨
X66n1296_p0135b20║是老臊胡，釋迦是乾屎橛，文殊普賢是擔屎漢，等覺
X66n1296_p0135b21║妙覺是破執凡夫，菩提涅槃是繫驢橛，十二分教是
X66n1296_p0135b22║鬼神簿、拭瘡疣紙，四果三賢、初心十地是守古塚鬼，
X66n1296_p0135b23║自救不了。
X66n1296_p0135b24║雲門偃云：讚佛讚祖，須是德山老人始得。
X66n1296_p0135c01║瑯瑘覺云：諸方若與麼會，入地獄如箭射。只如雲
X66n1296_p0135c02║門與麼道，也須入地獄如箭射。
X66n1296_p0135c03║德山因臨濟侍立次，山曰：今日困。濟曰：者老漢寐語
X66n1296_p0135c04║作麼？山便打，濟便掀倒禪牀，山休去。
X66n1296_p0135c05║雪竇顯云：二員作者，具啐啄同時眼，有啐啄同時
X66n1296_p0135c06║用。雪竇擬向饑鷹爪下奪肉，猛虎口裏爭餐，敢謂
X66n1296_p0135c07║德山、臨濟俱是瞎漢。有人辨得，天下橫行。
X66n1296_p0135c08║雲峰悅云：奇怪諸德！看此二員作家，一拶一捺，略
X66n1296_p0135c09║露風規，大似把手上高山。雖然如是，未免旁觀者
X66n1296_p0135c10║哂。且道：誰是旁觀者？喝一喝，下座。
X66n1296_p0135c11║徑山杲云：雲峰與麼批判，大似普州人。徑山若見，
X66n1296_p0135c12║縛作一束，送在河裏。不見道：蚌鷸相持，俱落漁人
X66n1296_p0135c13║之手。
X66n1296_p0135c14║西堂顯云：然則德山門下草偃風行，怎奈臨濟當
X66n1296_p0135c15║機不讓？雖然如是，未出葛藤窠裏。
X66n1296_p0135c16║護國元云：二老忒煞旁若無人，真如若見，每人各
X66n1296_p0135c17║與二十痛棒。且道利害在什麼處？有人明辨得，許
X66n1296_p0135c18║你親見臨濟、德山。
X66n1296_p0135c19║天寧琦云：眾中道：德山、臨濟好手手中呈好手，紅
X66n1296_p0135c20║心心裏中紅心。殊不知用盡自己心，笑破他人口。
X66n1296_p0135c21║天童悟云：臨濟拽倒禪牀，大似不奈船何打破戽
X66n1296_p0135c22║斗。當時若作今時拽倒，驀面擲，豈不得人一牛還
X66n1296_p0135c23║人一馬？
X66n1296_p0135c24║古南門云：二老漢當時恁麼相見，可謂旁若無人，
X66n1296_p0136a01║豈料千古之下，咽㗋被雪竇把定。大眾還辨得麼？
X66n1296_p0136a02║若辨不得，古南今日放一線道。乃擊禪牀云：長安
X66n1296_p0136a03║風月貫今昔，那個男兒摸壁行？
X66n1296_p0136a04║城山洽云：德山無事生事，臨濟慣捋虎鬚，且置勿
X66n1296_p0136a05║論，敢問當時臨濟掀倒禪牀，德山便爾休去，意作
X66n1296_p0136a06║麼生？
X66n1296_p0136a07║天目律云：饒你恁麼，也是鼓粥飯氣。復云：噁！
X66n1296_p0136a08║雪竇正云：德山向水稜上行船，臨濟於針鋒尖走
X66n1296_p0136a09║馬。實為今古罕覯。雪竇為什麼却道二俱瞎漢？試
X66n1296_p0136a10║定當看。
X66n1296_p0136a11║白巖符云：者兩個漢一挨一拶，技藝都來可觀，就
X66n1296_p0136a12║中一個更毒。若人委悉得，許你親見臨濟、德山；不
X66n1296_p0136a13║然，總是瞎漢。
X66n1296_p0136a14║踈山順云：者兩個漢，踈山當時若見，將一條蔴繩
X66n1296_p0136a15║縛作一束，送在大洋海裏，何故？太平無象日，何必
X66n1296_p0136a16║待以干戈？
X66n1296_p0136a17║德山上堂，問即有過，不問猶乖。有僧出禮拜，山便打，
X66n1296_p0136a18║僧曰：某甲纔禮拜，為甚便打？山曰：待汝開口，堪作什
X66n1296_p0136a19║麼？
X66n1296_p0136a20║雲居莊云：德山權衡在握，殺活臨時，者僧久經行
X66n1296_p0136a21║陣，奮不顧身。然雖如是，未免二俱不了，還有緇素
X66n1296_p0136a22║得出者麼？真金自有真金價，終不和沙賣與人。
X66n1296_p0136a23║寶壽新云：者僧興兵，只為德山討戰，觀其勢似有
X66n1296_p0136a24║得失，察其原本無輸贏，是以饒你殺得北斗歸南，
X66n1296_p0136b01║終不能使天下立地太平。如何得立地太平去？君
X66n1296_p0136b02║王嬾問朝堂事，卿相何由奏帝基？
X66n1296_p0136b03║白巖符云：德山據令未到，手酸棒折，為甚麼便爾
X66n1296_p0136b04║放過？者裏也有些子誵訛。當時我若作者僧，待道：
X66n1296_p0136b05║待汝開口，堪作什麼？好與云：恁麼則和尚却須喫
X66n1296_p0136b06║棒。
X66n1296_p0136b07║德山因雪峰問：從上宗乘，學人還有分也無？山打一
X66n1296_p0136b08║棒曰：道什麼？峰曰：不會。明日復上請益，山曰：我宗無
X66n1296_p0136b09║語句，實無一法與人。峰於此有省。
X66n1296_p0136b10║巖頭奯云：德山老人一條脊梁，骨硬似鐵。雖然如
X66n1296_p0136b11║是，於唱教門中猶較些子。
X66n1296_p0136b12║長慶稜因保福問：只如巖頭出世，有何言教過於
X66n1296_p0136b13║德山，便與麼道？慶云：汝不見伊道：如人學射，久久
X66n1296_p0136b14║自中。福云：中後如何？慶云：展闍黎莫不識痛癢。福
X66n1296_p0136b15║云：和尚今日非唯舉話。慶云：展闍黎是什麼心行？
X66n1296_p0136b16║明招謙云：大小長慶錯下名言。
X66n1296_p0136b17║丹霞淳云：德山恁麼說話，祇知入草求人，不覺通
X66n1296_p0136b18║身泥水，仔細看來，祇具一隻眼。丹霞則不然，我宗
X66n1296_p0136b19║有語句，金刀剪不開，深深玄妙旨，玉女夜懷胎。
X66n1296_p0136b20║德山因龍牙問：學人仗鏌耶劒擬取師頭時如何？山
X66n1296_p0136b21║引頸近前曰：㘞。牙曰：頭落也。山呵呵大笑。牙後到洞
X66n1296_p0136b22║山，舉前話，洞曰：德山道什麼？牙曰：德山無語。洞曰：莫
X66n1296_p0136b23║道無語，且將德山落底頭呈似老僧看。牙方省，便懺
X66n1296_p0136b24║謝。有僧舉似德山，山曰：洞山老人不識好惡，者漢死
X66n1296_p0136c01║來多少時？救得有甚麼用處？
X66n1296_p0136c02║保福展云：龍牙只知進前，不知失步。
X66n1296_p0136c03║翠巖芝云：龍牙當斷不斷，如今作麼生斷？
X66n1296_p0136c04║法華舉云：諸上座！莫是德山無機鋒麼？為當別有
X66n1296_p0136c05║道理？良久，云：㘞。
X66n1296_p0136c06║東禪觀云：龍牙抱劒傷身，自招過咎；德山為頭作
X66n1296_p0136c07║主，幸好機籌。忽被洞山指蹤，不覺尾巴露出。
X66n1296_p0136c08║白巖符云：遁公輕敵，去死十分，無足與論。德山做
X66n1296_p0136c09║處，暗陷於菟，是稱好手。然為新豐、白澤一照，則又
X66n1296_p0136c10║手忙脚亂，好在什麼處？
X66n1296_p0136c11║德山一日飯遲，自托鉢至法堂前。時雪峰作飯，頭見
X66n1296_p0136c12║曰：者老漢！鐘未鳴，鼓未響，托鉢向甚麼處去？山便低
X66n1296_p0136c13║頭歸方丈。峰舉似巖頭，頭曰：大小德山未會末後句
X66n1296_p0136c14║在。山聞，令侍者喚巖，頭問曰：你不肯老僧那？巖密啟
X66n1296_p0136c15║其意，山乃休。至明日陞堂，果與尋常不同。巖至僧堂
X66n1296_p0136c16║前，撫掌大笑曰：且喜老漢會末後句也，他後天下人
X66n1296_p0136c17║不奈伊何。雖然如是，也只得三年活。
X66n1296_p0136c18║雪竇顯舉明招謙代德山語云：咄咄，沒處去，沒處
X66n1296_p0136c19║去。云：曾聞說個獨眼龍，元來只在者裏。殊不知德
X66n1296_p0136c20║山是個無齒大虫，若不是巖頭識破，怎得今日與
X66n1296_p0136c21║昨日不同？諸人要會末後句麼？只許老胡知，不許
X66n1296_p0136c22║老胡會。
X66n1296_p0136c23║溈山喆云：巖頭大似高崖石裂，直得百里走獸潛
X66n1296_p0136c24║蹤。若非德山度量深明，怎得昨日與今日不同？
X66n1296_p0137a01║溈山果云：古今無異路，達者共同途，透出威音外，
X66n1296_p0137a02║須明肘後符。且道那裏是巖頭識破德山處？若檢
X66n1296_p0137a03║點得出，非但參學眼明，亦乃領過雪峰。其或緇素
X66n1296_p0137a04║不辨、邪正未分，路遠夜長休把火，大家吹滅暗中
X66n1296_p0137a05║行。
X66n1296_p0137a06║高峰妙云：佛祖機緣，古今公案，其中誵訛，無出於
X66n1296_p0137a07║此。或謂巖頭智過於師，故有密啟其意，殊不知犯
X66n1296_p0137a08║彌天之咎，萬劫遭殃。且道利害在什麼處？撫掌大
X66n1296_p0137a09║笑云：侍者分明記取，三十年後有人證明。
X66n1296_p0137a10║雲門信云，密啟其意，壁上貼門神，低頭歸方丈，慚
X66n1296_p0137a11║惶殺人。果與尋常不同，毫釐有差，天地懸隔。
X66n1296_p0137a12║愚菴盂云：一個在高高峰頂立，一個在深深海底
X66n1296_p0137a13║行，一個山上行船，一個巖前走馬，直得花飛錦上，
X66n1296_p0137a14║月到上林。然雖如是，禾黍不陽𦦨，競栽桃李春，翻
X66n1296_p0137a15║令力耕者，半作賣花人。
X66n1296_p0137a16║古南門云：字經三寫，烏焉成馬。諸人若於鐘未鳴
X66n1296_p0137a17║鼓未響時會去，不惟穿却德山明招鼻孔，亦乃坐
X66n1296_p0137a18║斷巖頭雪竇舌頭。不然，碗子撲落地，碟子成七片。
X66n1296_p0137a19║要會末後句，且緩緩。
X66n1296_p0137a20║報恩琇云：承虗接響者蹉過德山，抑強扶弱者埋
X66n1296_p0137a21║沒巖頭。山僧老實告報道：師勝資強，還他德山父
X66n1296_p0137a22║子。喝一喝云：好手手中呈好手，知音知外有誰知？
X66n1296_p0137a23║崆峒慈云：大小雪峰，龍頭蛇尾。當時待低頭歸方
X66n1296_p0137a24║丈，何不以手拊其背云：者老漢做賊人心虗，不惟
X66n1296_p0137b01║使父兄做伎倆不成，亦免後人向末後句裏著倒。
X66n1296_p0137b02║諸方要識末後句麼？良久云：星沉水底光千點，鴈
X66n1296_p0137b03║過空中字幾行。
X66n1296_p0137b04║百丈泐云：其父攘羊而子證之，直則直矣，天下不
X66n1296_p0137b05║奈伊何？父為子隱，子為父隱，美則美矣，天下不肯
X66n1296_p0137b06║伊何？縱饒見得分明，要識巖頭則易，識德山則難。
X66n1296_p0137b07║何故？便歸方丈閉却門。
X66n1296_p0137b08║寶壽新云：德山雖則無事生事，檢點將來亦未為
X66n1296_p0137b09║分外，怎奈遇著個無下落漢，便乃當頭一拶，非特
X66n1296_p0137b10║使伊暗裏藏刀，亦要知你做處若何。不料折脚波
X66n1296_p0137b11║斯驀頭跳出，復來劒刃上弄險，怎教伊不高懸戰
X66n1296_p0137b12║鼓、密布鎗旂？他見你鋒頭稍硬，也只得抽身便轉，
X66n1296_p0137b13║別露囊錐，以為得志。那知伊冷地退敗，是個兵行
X66n1296_p0137b14║偽計，所以剛到臨崖之際，便欲放出辣手，攔腮一
X66n1296_p0137b15║拶，豈期宗門不幸，重遭一上扭揑，直得鎗頭卓朔，
X66n1296_p0137b16║無可奈何。祇如臨末稍頭一場露布又作麼生好？
X66n1296_p0137b17║還有人遮掩得麼？殊不知德山父子性命已落在
X66n1296_p0137b18║新長老手裏。
X66n1296_p0137b19║棲霞成云：德山父子雖善簧鼓其道，怎奈不善臨
X66n1296_p0137b20║風別調，韻出青霄，大家暗地搖脣，未免自揚家醜。
X66n1296_p0137b21║然不因一事，不長一智，且道伊畢還會末後句也
X66n1296_p0137b22║無？禹力不到處，河聲流向西。
X66n1296_p0137b23║雪竇正云：明招只知向前，不知退後。雪竇漝麼批
X66n1296_p0137b24║判不妨難會，祇如末後句畢竟作麼生會？乃喝一
X66n1296_p0137c01║喝。
X66n1296_p0137c02║東塔熹云：德山藏身露影，似個無齒大虫；雪峰暗
X66n1296_p0137c03║得便宜，不覺通身著賊。若非多口阿師，怎得今日
X66n1296_p0137c04║不同昨日？雖然，且道末後句如何委悉？也是胡餅
X66n1296_p0137c05║裏討汁。
X66n1296_p0137c06║枝山選云：者老漢尋常逞盡英俊，剛被雪峰一問，
X66n1296_p0137c07║直得分踈不下。若無巖頭密啟，洎乎埋沒生平。雖
X66n1296_p0137c08║然，且道末後句子既會得，因甚只得三年活？
X66n1296_p0137c09║踈山順云：德山被雪峰一拶，直得去死十分。若無
X66n1296_p0137c10║巖頭一貼返魂藥，何處有德山？眾兄弟！要會末後
X66n1296_p0137c11║句麼？逢人但恁麼舉。
X66n1296_p0137c12║智者林云：德山作賊心虗，被雪峯一拶懡㦬而回，
X66n1296_p0137c13║雪峯見伊低頭。若能云者賊，則德山伎倆窮矣。
X66n1296_p0137c14║友可、玄云：潛師夜戰者，固不見德山；略地曉攻者，
X66n1296_p0137c15║是又豈知巖頭？殊不知將軍日挑戰，都護夜巡營，
X66n1296_p0137c16║還他德山父子。雖然，燕山猶有石，須勒幾人名？
X66n1296_p0137c17║
X66n1296_p0137c18║宗門拈古彚集卷第二十三