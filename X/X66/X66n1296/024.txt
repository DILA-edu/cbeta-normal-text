X66n1296_p0138a01║宗門拈古彚集卷第二十四
X66n1296_p0138a02║古杭白巖嗣祖沙門　淨符　彚集
X66n1296_p0138a03║△青四
X66n1296_p0138a04║舒州投子大同禪師（青四翠微學嗣）一日，指菴前一片石向
X66n1296_p0138a05║雪峰曰：三世諸佛總在裏許。峰曰：須知有不在裏許
X66n1296_p0138a06║者。子曰：不快漆桶。又一日，與峰遊龍眠，有兩路，峰問：
X66n1296_p0138a07║那個是龍眠路？子以杖指之，峰曰：東去？西去？子曰：不
X66n1296_p0138a08║快漆桶。峰又問：一槌便就時如何？子曰：不是性躁漢。
X66n1296_p0138a09║曰：不假一槌時如何？子曰：不快漆桶。又一日，峰問：此
X66n1296_p0138a10║間還有人參也無？子將钁頭拋向峰面前，峰曰：與麼
X66n1296_p0138a11║則當處掘去也。子曰：不快漆桶。
X66n1296_p0138a12║雪竇顯云：然則一期折挫雪峰。且投子是作家罏
X66n1296_p0138a13║鞲，我當時若作雪峰，待道不是性躁漢，只向伊云：
X66n1296_p0138a14║鉗槌在我手裏。諸上座！合與投子著得箇什麼語？
X66n1296_p0138a15║若能道得，便乃性躁，平生光揚宗眼；若也顢頇，頂
X66n1296_p0138a16║上一槌，莫言不道。
X66n1296_p0138a17║溈山喆云：雪峰雖是本分鉗槌，爭奈投子是作家
X66n1296_p0138a18║爐鞲？眾中還有本分鉗槌者麼？如無，山僧為你諸
X66n1296_p0138a19║人下一槌，直是火星迸散。乃卓拄杖，云：看！看！諸人
X66n1296_p0138a20║護取眉毛好。
X66n1296_p0138a21║東禪觀云：與麼酬對，喚做作家爐鞲，正是認狸為
X66n1296_p0138a22║虎，自取疑怖。若據性空見處，投子心肝五臟被雪
X66n1296_p0138a23║峰盡情摟出。
X66n1296_p0138a24║古南門云：投子、雪竇俱是作家爐鞲，爭奈鉗槌在
X66n1296_p0138b01║手，善說不善用，未為性躁。若是古南，待雪峰纔問，
X66n1296_p0138b02║一槌便就時如何？劈脊便棒，云：打破者漆桶。諸上
X66n1296_p0138b03║座！漆桶既然打破，宗眼又作麼生光揚？
X66n1296_p0138b04║投子路次逢趙州，州問：莫便是投子山主麼？子曰：茶
X66n1296_p0138b05║鹽錢布施我。州乃先至，菴子後歸，手携油缻。州曰：久
X66n1296_p0138b06║嚮投子，及乎到來，祇見箇賣油翁。子曰：你只識賣油
X66n1296_p0138b07║翁，且不識投子。州曰：如何是投子？子提起油瓶曰：油！
X66n1296_p0138b08║油！州問：大死底人却活時如何？子曰：不許夜行，投明
X66n1296_p0138b09║須到。州曰：我早候白，伊更候黑。
X66n1296_p0138b10║南堂靜云：趙州作家爐鞲，要煅百煉精金；投子本
X66n1296_p0138b11║分鉗槌，不免途中受用。諸人要見二老落處麼？十
X66n1296_p0138b12║年辛苦無人問，一旦成名天下知。
X66n1296_p0138b13║博山來云：跨逐日之蹄，截奔滙之水，非趙州即投
X66n1296_p0138b14║子，非投子即趙州。如善知奕者，各見數著之先，應
X66n1296_p0138b15║在臨機自然調妥。要知二老落處麼？向鐵圍城穿
X66n1296_p0138b16║下過來，十字街頭與汝相見。
X66n1296_p0138b17║投子因巨榮禪客參，子曰：老僧未有一言半句挂諸
X66n1296_p0138b18║方脣齒，何用要見老僧？榮曰：到者裏不施三拜，要且
X66n1296_p0138b19║不甘。子曰：出家兒得與麼沒碑記。榮乃遶禪牀一帀
X66n1296_p0138b20║而去。子曰：有眼無耳朵，六月火邊坐。
X66n1296_p0138b21║雪竇顯云：也不得放過。纔遶便擒住云：是誰不甘？
X66n1296_p0138b22║若跳得出，不妨是一員衲僧。
X66n1296_p0138b23║溈山喆云：者僧雖是慣戰沙場，怎奈投子善能折
X66n1296_p0138b24║挫。何故？真金若不經爐冶，怎得光華徹底鮮？
X66n1296_p0138c01║古南門云：者僧放過且不論，祇如有眼無耳朵，六
X66n1296_p0138c02║月火邊坐，還放過得投子麼？
X66n1296_p0138c03║投子因僧問：如何是十身調御？子下禪牀立。又問：凡
X66n1296_p0138c04║聖相去多少？子亦下禪牀立。
X66n1296_p0138c05║雪竇顯云：此公案諸人無不委知，若與麼舉，天下
X66n1296_p0138c06║衲僧盡為念話。杜家雪竇還有長處也無？試為大
X66n1296_p0138c07║眾舉看。凡聖相去多少？投子下禪牀立。如何是十
X66n1296_p0138c08║身調御？投子下禪牀立，且道與前來舉底是同是
X66n1296_p0138c09║別？若道一般，許上座具一隻眼；若道別有奇特，也
X66n1296_p0138c10║許上座具一隻眼。復更開一線道：凡聖相去多少？
X66n1296_p0138c11║請上座下一轉語。如何是十身調御？請上座答一
X66n1296_p0138c12║轉語。非但參見投子，亦乃知雪竇長處。或若總道
X66n1296_p0138c13║下禪牀立，惜取眉毛好。
X66n1296_p0138c14║五祖演云：或有人恁麼問，山僧亦下禪牀立，為什
X66n1296_p0138c15║麼却依樣畵猫兒？待我計較得成，却向你道。
X66n1296_p0138c16║徑山杲云：投子下禪牀，今朝為舉揚，驢前馬後漢，
X66n1296_p0138c17║切忌亂承當。
X66n1296_p0138c18║高峰妙云：一轉語，天懸地殊；一轉語，言端語的。具
X66n1296_p0138c19║眼者，試辨取。
X66n1296_p0138c20║古南門云：投子好箇十身調御，被雪竇咬得百雜
X66n1296_p0138c21║碎。設有問者，但道口上著。
X66n1296_p0138c22║龍華體云：投子抱璞示人，貴圖識者，爭奈不遇賈
X66n1296_p0138c23║目，祇作瓦礫擿却。雪竇固是明眼，指瑜摘瑕，爭奈
X66n1296_p0138c24║太傷風化，致令後人不見完璧。諸人要見完璧麼？
X66n1296_p0139a01║良久云：來朝更獻楚王看。
X66n1296_p0139a02║投子因僧問：如何是一大事因緣？子曰：尹司空請山
X66n1296_p0139a03║僧開堂。
X66n1296_p0139a04║昭覺勤云：投子，古佛叢林中推其得逸羣之辨、得
X66n1296_p0139a05║樸實道用，看其等閑拈掇，不妨佛法、世法打成一
X66n1296_p0139a06║片。然雖如是，惜其不甚寬廓。今日有問天寧：如何
X66n1296_p0139a07║是一大事因緣？即向他道：手握金輪清四海，聖躳
X66n1296_p0139a08║彌億萬斯年。
X66n1296_p0139a09║龍翔訢云：投子老人可謂應機施設，不犯鋒鋩。中
X66n1296_p0139a10║峰不免因齋慶讚：一髮由來引萬鈞，全肩荷負見
X66n1296_p0139a11║當人。通身手眼重拈掇，枯木花開大地春。
X66n1296_p0139a12║磬山修云：二老宿舉揚一大事因緣，本無優劣。作
X66n1296_p0139a13║麼生是投子實頭處？設有問磬山：如何是一大事
X66n1296_p0139a14║因緣？但向他道：朝看雲片片，暮聽水潺潺。
X66n1296_p0139a15║天童忞云：佛果眼葢五天、胸羅萬有，據其生平施
X66n1296_p0139a16║設，發一言、舉一令，直欲上窮圓葢、下透風輪。山僧
X66n1296_p0139a17║今日非敢抑他威光，細檢此語，未免碌碌因人成
X66n1296_p0139a18║事。若是道峰即不然，有問：如何是一大事因緣？但
X66n1296_p0139a19║向他道：數聲黃鳥青山外，占斷風光作主人。
X66n1296_p0139a20║金粟元云：與麼答話，雖則樸實十分，要且驚羣動
X66n1296_p0139a21║眾。新金粟則不然，如何是一大事因緣？但向他道：
X66n1296_p0139a22║橫吹玉笛鷗灘上，九九奇巒盡點頭。
X66n1296_p0139a23║神鼎僼舉昭覺勤、天童忞二語畢，云：三大老相席
X66n1296_p0139a24║打令，各展家風，可謂一步高一步，一浪濶一浪。天
X66n1296_p0139b01║童新長老則不然，有問：如何是一大事因緣？但向
X66n1296_p0139b02║他道：雲開日現人人見，水到渠成處處通。
X66n1296_p0139b03║投子因僧問：一大藏教還有奇特事也無？子曰：有。曰：
X66n1296_p0139b04║如何是奇特事？子曰：演出一大藏教。
X66n1296_p0139b05║雲巖新別云：演入一大藏教。
X66n1296_p0139b06║昭覺勤云：差病不假驢䭾藥。
X66n1296_p0139b07║徑山杲云：演出演入則不無二老，若是奇特事，三
X66n1296_p0139b08║生六十劫也未夢見在。
X66n1296_p0139b09║獅林則云：叢林商量，都道大慧不肯。二老若作恁
X66n1296_p0139b10║麼見解，三生六十劫未夢見大慧在。
X66n1296_p0139b11║投子因僧問：月未圓時如何？子曰：吞却三個四個。曰：
X66n1296_p0139b12║圓後如何？子曰：吐却七個八個。
X66n1296_p0139b13║天童傑云：吞却與吐却，算來無處著。要見滑稽人，
X66n1296_p0139b14║便是黃番綽。
X66n1296_p0139b15║南山寶云：者則公案，你若向吞吐處著倒，我知你
X66n1296_p0139b16║未識投子。若問紫雲：月未圓時如何？徧界是光明。
X66n1296_p0139b17║圓後如何？通身無向背。且道與投子相去多少？
X66n1296_p0139b18║廣潤融云：大小投子為人不無直截，祇是賺他在
X66n1296_p0139b19║三三、四四、七七、八八上作活計。若有問廣潤：月未
X66n1296_p0139b20║圓時如何？向道：大家在者裏。圓後如何？待山僧出
X66n1296_p0139b21║隊回來為你說破。
X66n1296_p0139b22║投子因僧問：不斷煩惱而入涅槃時如何？子作色曰：
X66n1296_p0139b23║者個師僧好發業殺人。
X66n1296_p0139b24║國清機因其僧又問：不斷煩惱而入涅槃時如何？
X66n1296_p0139c01║清便打。
X66n1296_p0139c02║松隱然云：投子只解裁長，不能補短；國清只解補
X66n1296_p0139c03║短，不能裁長。或有問龍峰：不斷煩惱而入涅槃時
X66n1296_p0139c04║如何？只對他道：有水皆含月，無山不帶雲。
X66n1296_p0139c05║洞山度云：投子古佛殺人不用刀，活人不用劒，非
X66n1296_p0139c06║但善能裁長，而且善於補短。雖然，在洞山者裏又
X66n1296_p0139c07║且不然，今日或有人恁麼問，但向道：柴炭紙衾，松
X66n1296_p0139c08║風水石。且道與古人是同是別？
X66n1296_p0139c09║投子因僧問：依俙似半月，髣髴若三星。乾坤收不得，
X66n1296_p0139c10║師於何處明？子曰：道什麼？僧曰：想師只有湛水之波，
X66n1296_p0139c11║且無滔天之浪。子曰：閒言語。
X66n1296_p0139c12║雪竇顯云：投子古佛不可道不知，若檢點將來，直
X66n1296_p0139c13║是天地懸隔。若是雪竇纔問，和聲便打。
X66n1296_p0139c14║天童傑云：田地穩密，佛眼不能窺，坐籌帷幄，決勝
X66n1296_p0139c15║千里。還他投子老人，者僧也解扣關擊節，上門上
X66n1296_p0139c16║戶，只是插手脚不得。雪竇道：和聲便打，也是賊過
X66n1296_p0139c17║後張弓。
X66n1296_p0139c18║雲居莊云：有人與麼問山僧，山僧亦云：道什麼？待
X66n1296_p0139c19║道，只有湛水之波，且無滔天之浪，脚跟下痛與一
X66n1296_p0139c20║頓。拈拄杖，云：有麼？有麼？靠拄杖，云：縱饒栽種得，不
X66n1296_p0139c21║是棟梁材。
X66n1296_p0139c22║海舟慈云：者僧文辭燦爛，投子本分提持，若是濟
X66n1296_p0139c23║下兒孫，痛打一頓逐出。
X66n1296_p0139c24║投子因一婆子家中失却牛，特詣方丈請卜。子召婆，
X66n1296_p0140a01║婆婆應諾。子曰：牛在。
X66n1296_p0140a02║白巖符云：大小投子，奇則奇矣，要且鬼家活計，未
X66n1296_p0140a03║有殺活。當時婆子應諾。何不曰：在即在，祇是少了
X66n1296_p0140a04║些頭角。婆子從者裏搆去，也未可知。
X66n1296_p0140a05║鄂州清平安樂令遵禪師（青四翠微學嗣）因僧問：如何是小
X66n1296_p0140a06║乘？平曰：錢貫。如何是大乘？平曰：井索。如何有是漏？平
X66n1296_p0140a07║曰：笊籬。如何是無漏？平曰：木杓。覿面相呈時如何？平
X66n1296_p0140a08║曰：分付與典座。
X66n1296_p0140a09║天寧琦云：永祚不避諸方檢責，也要矢上加尖，打
X66n1296_p0140a10║破大唐國，覓一個會佛法底不可得。
X66n1296_p0140a11║澧州夾山善會禪師（青四船子誠嗣）因僧問：如何是夾山境？
X66n1296_p0140a12║山曰：猿抱子歸青嶂裏，鳥啣花落碧巖前。
X66n1296_p0140a13║法眼益云：老僧二十年只作境話會。
X66n1296_p0140a14║浮山遠云：直饒不作境話會，亦未許在。何故？犀因
X66n1296_p0140a15║翫月紋生角，象被雷轟花入牙。
X66n1296_p0140a16║瑯瑘覺云：且道如今作甚麼會？良久，云：上士遊山
X66n1296_p0140a17║水，中人坐竹林。
X66n1296_p0140a18║黃龍新云：者僧分明問境，法眼因甚不作境會？既
X66n1296_p0140a19║不作境會，作什麼會？長憶江南三月裏，鷓鴣啼處
X66n1296_p0140a20║百花香。
X66n1296_p0140a21║黃龍震云：直饒法眼盡力𨁝跳，也出夾山圈繢不
X66n1296_p0140a22║得。法眼既出不得，且道是什麼人出得？乃豎起拂
X66n1296_p0140a23║子云：須是者老漢始得。
X66n1296_p0140a24║高峰妙云：大眾還會麼？直饒向者裏會得，見法眼
X66n1296_p0140b01║則易，見夾山則難。
X66n1296_p0140b02║白巖符云：不作境話會。且作麼生會？者裏也須有
X66n1296_p0140b03║個眼目始得，不然總是念言語漢。
X66n1296_p0140b04║真如元徵云：者僧問底，夾山答底，兩兩分明是境
X66n1296_p0140b05║話，法眼因甚却恁麼道？
X66n1296_p0140b06║蟠龍長云：法眼與麼解會，要見夾山，直待驢年。
X66n1296_p0140b07║夾山示眾：百草頭上薦取老僧，閙市裏識取天子。
X66n1296_p0140b08║雲門偃云：蝦蟆鑽你鼻孔，毒蛇穿你眼睛，且向葛
X66n1296_p0140b09║藤裏會取。
X66n1296_p0140b10║雲峰。悅云：雲門與麼道，大似和泥脫墼。若無後語，
X66n1296_p0140b11║疑殺天下人。山僧今日因行，不妨掉臂。乃豎拄杖
X66n1296_p0140b12║云：還見雲門麼？
X66n1296_p0140b13║保寧勇云：百草頭上分明顯露，為甚不薦？閙市裏
X66n1296_p0140b14║終日相逢，為甚不識？未開眼者且莫錯怪夾山。雖
X66n1296_p0140b15║然如是，干保寧什麼事？
X66n1296_p0140b16║雲居舜云：古人與麼，實為慈悲。大眾！且作麼生是
X66n1296_p0140b17║閙市門頭天子？會麼？愁人莫向愁人說，說向愁人
X66n1296_p0140b18║愁殺人。
X66n1296_p0140b19║徑山杲云：夾山垛生招箭，雲門認賊為子。雖然如
X66n1296_p0140b20║是，知恩者少，負恩者多。
X66n1296_p0140b21║天寧琦云：百草頭薦阿誰？閙市裏識什麼？
X66n1296_p0140b22║仰山欽云：與麼說話，正是妄認前塵，分別影事。若
X66n1296_p0140b23║是端拱垂衣，孤峰獨宿，未夢見在。汝等諸人要見
X66n1296_p0140b24║夾山。豎拂子云：一狀領過。
X66n1296_p0140c01║佛川義云：大小妙喜錯判不少，眾中還有辨別得
X66n1296_p0140c02║出者麼？如無，埜山翻案去也。雲門垛生招箭，夾山
X66n1296_p0140c03║認賊為子，我與麼道，也是空費口脣皮。何也？不見
X66n1296_p0140c04║道：知恩者少，負恩者多。
X66n1296_p0140c05║崇先奇云：夾山好事不如無，雲門禍不單行。雖然
X66n1296_p0140c06║如是，駕與青龍不解騎，又爭怪得山僧？
X66n1296_p0140c07║夾山上堂：我二十年住此山，未曾舉著宗門中事。僧
X66n1296_p0140c08║便問：承和尚有言：二十年住此山，未曾舉著宗門中
X66n1296_p0140c09║事。是否？山曰：是。僧便掀倒禪牀，山休去。明日普請，掘
X66n1296_p0140c10║一坑，令侍者請昨日問話僧至，曰：老僧二十年說無
X66n1296_p0140c11║義語，今請上座打殺老僧，埋向坑裏。便請！便請！若不
X66n1296_p0140c12║打殺老僧，上座自著打殺，埋向坑裏始得。其僧歸堂，
X66n1296_p0140c13║束裝潛去。
X66n1296_p0140c14║昭覺勤云：夾山濁時，頭尾皆濁；者僧清時，始終俱
X66n1296_p0140c15║清。後人不會，盡云：者僧怕被打殺，潛然而去。殊不
X66n1296_p0140c16║知綿裏有針，者僧好即好，只是少一轉語。待道：若
X66n1296_p0140c17║不打殺老僧，上座自著打殺，埋向坑中始得。只近
X66n1296_p0140c18║前兩手擘開，云：猫。
X66n1296_p0140c19║中峰本云：者僧始則攙旗奪鼓，終則詐敗佯輸。夾
X66n1296_p0140c20║山雖有添兵減竈之謀，爭奈脚跟下泥深三尺。
X66n1296_p0140c21║敬畏空云：夾山者漢，賊過張弓。當時待者僧問：何
X66n1296_p0140c22║不曰：我向來無此語。喚侍者立時擯出，亦不失乎
X66n1296_p0140c23║有前無後，乃無端掘坑不曾埋者僧，却自埋却了
X66n1296_p0140c24║也。
X66n1296_p0141a01║天井新云：者僧若不潛去，好與夾山一坑埋却。
X66n1296_p0141a02║慧雲、盛云：夾山褲內火發，幾乎自身難保。者僧虎
X66n1296_p0141a03║頭㧓癢，幸其作速躲得過。
X66n1296_p0141a04║白巖符云：夾山掘個坑子，盡大地人乞命有分，其
X66n1296_p0141a05║奈者僧別有條軟套索子，不惟自得全生，且能絆
X66n1296_p0141a06║倒夾山。如今還有為夾山扶起者麼？
X66n1296_p0141a07║夾山因虎頭上座參，山問：甚處來？曰：湖南來。山曰：曾
X66n1296_p0141a08║到石霜麼？曰：要路經過，爭得不到？山曰：聞石霜有毬
X66n1296_p0141a09║子話，是否？曰：和尚也須急著眼始得。山曰：作麼生是
X66n1296_p0141a10║毬子？曰：跳不出。山曰：作麼生是毬杖？曰：沒手足。山曰：
X66n1296_p0141a11║且去，老僧未與闍黎相見。
X66n1296_p0141a12║雪竇顯云：親見者僧從石霜來，夾山因甚道不相
X66n1296_p0141a13║識？
X66n1296_p0141a14║智海逸云：夾山恁麼道，是肯者僧？不肯者僧？若辨
X66n1296_p0141a15║得出，許你具擇法眼。
X66n1296_p0141a16║徑山筞云：入虎穴者不畏死，登危竿者不怕險。者
X66n1296_p0141a17║僧要路經過，夾山因茲落草。檢點將來，未免如猫
X66n1296_p0141a18║弄鼠塗毒。若作夾山，待他道：和尚也須急著眼。即
X66n1296_p0141a19║和聲打出。且向道：淨地上不要放屙。還知麼？傷鼈
X66n1296_p0141a20║恕龜，殺活由我。
X66n1296_p0141a21║開先金云：夾山何用繁詞？待道要路經過，爭得不
X66n1296_p0141a22║到？便與劈脊打出，不惟見我門庭高峻，亦使者僧
X66n1296_p0141a23║脫皮換骨。
X66n1296_p0141a24║夾山因與虎頭上座相見了，次日又陞座曰：昨日新
X66n1296_p0141b01║到在麼？頭出應諾。山曰：目前無法，意在目前。不是目
X66n1296_p0141b02║前法，非耳目之所到。頭曰：今日雖問，要且不是。山曰：
X66n1296_p0141b03║片月難明，非關天地。頭曰：莫𡱰沸。便作掀禪牀勢。山
X66n1296_p0141b04║曰：且緩緩，虧著上座甚麼處？頭豎起拳曰：目前還著
X66n1296_p0141b05║得者個麼？山曰：作家，作家。頭又作掀禪牀勢。山曰：大
X66n1296_p0141b06║眾看，者一員戰將，若是門庭布列，山僧不如他；若據
X66n1296_p0141b07║入理深談，也較山僧一級地。
X66n1296_p0141b08║天童覺云：夾山老子解開布袋頭，將差珍異寶撒
X66n1296_p0141b09║向諸人面前了也。正當恁麼時作麼生？路不拾遺，
X66n1296_p0141b10║君子稱美。
X66n1296_p0141b11║東禪嶽云：夾山只吹無孔笛，手提氈拍板，大家唱
X66n1296_p0141b12║云：去年梅，今年柳，顏色馨香依舊。且道是何曲調？
X66n1296_p0141b13║還會麼？曲終人不見，江上數峰青。
X66n1296_p0141b14║夾山因僧問：撥塵見佛時如何？山曰：直須揮劍。若不
X66n1296_p0141b15║揮劍，漁父棲巢。僧後問石霜：撥塵見佛時如何？霜曰：
X66n1296_p0141b16║渠無國土，甚處逢渠？僧回舉似山。山上堂，舉了乃曰：
X66n1296_p0141b17║門庭施設，不如老僧。入理深譚，猶較石霜百步。
X66n1296_p0141b18║護國元云：參須實參，見須實見，毫端許言之本末，
X66n1296_p0141b19║皆為自欺。今夜忽有問三峰：撥塵見佛時如何？和
X66n1296_p0141b20║聲便打。為什麼黃金自有黃金價，終不和沙賣與
X66n1296_p0141b21║人？
X66n1296_p0141b22║梅山相云：夾山斵木為舟，石霜藏頭露面。山僧則
X66n1296_p0141b23║不然，有問：撥塵見佛時如何？便與劈脊一棒，非但
X66n1296_p0141b24║使者僧當下悟去，亦免費後人許多氣力。
X66n1296_p0141c01║石霜尊云：夾山為眾竭力，禍出私門；石霜覿露全
X66n1296_p0141c02║機，遭人邈摸。護國要且只有利人之心，且無出人
X66n1296_p0141c03║之眼。若問山僧：撥塵見佛時如何？亦與和聲便打，
X66n1296_p0141c04║待伊擬議便與。擲下拄杖。
X66n1296_p0141c05║夾山會下有一僧到石霜，入門便道不審，霜曰：不必
X66n1296_p0141c06║闍黎。僧曰：與麼則珍重。便去。又到巖頭，入門便道不
X66n1296_p0141c07║審，頭乃噓兩噓，僧曰：與麼則珍重。纔回步，頭曰：雖是
X66n1296_p0141c08║後生，亦能管帶。其僧歸，舉似夾山。山明日陞堂，乃喚
X66n1296_p0141c09║曰：昨日從石霜、巖頭來底阿師出來，如法舉前話。僧
X66n1296_p0141c10║舉了，山曰：大眾還會麼？若無人道，老僧不惜眉毛道
X66n1296_p0141c11║去也。乃曰：石霜雖有殺人刀，且無活人劒；巖頭亦有
X66n1296_p0141c12║殺人刀，亦有活人劒。
X66n1296_p0141c13║白巖符云：石霜、巖頭已有夾山發放了也。茲置弗
X66n1296_p0141c14║論。若夫者僧，亦不妨許伊是個俊俏衲子，祇是不
X66n1296_p0141c15║合向夾山手裏納敗缺。當時若解慎初護末，待道
X66n1296_p0141c16║如法舉前話，便好掀倒禪牀，教夾山者漢要做鹽
X66n1296_p0141c17║鐵判官也未得在。
X66n1296_p0141c18║夾山因僧問：如何是佛？山曰：此位無賓主。曰：尋常與
X66n1296_p0141c19║什麼人對談？山曰：文殊與吾携水去，普賢猶未折花
X66n1296_p0141c20║來。
X66n1296_p0141c21║百丈泐云：在家不會迎賓客，出路方知無主人，花
X66n1296_p0141c22║階柳巷皆空過，嗟怨堂中老令公。且道尋常畢竟
X66n1296_p0141c23║與什麼人對談？良久，云：命坐孤星，日犯歲君。
X66n1296_p0141c24║夾山問黃山：月輪子是甚處人？曰：是閩中人。山曰：還
X66n1296_p0142a01║識老僧麼？曰：還識學人麼？山曰：不然。子且還老僧草
X66n1296_p0142a02║鞋錢，然後老僧還子廬陵米價。曰：恁麼則不識和尚
X66n1296_p0142a03║也。未審廬陵米作麼價？山曰：真獅子兒，善能哮吼。
X66n1296_p0142a04║天奇瑞云：神之通也，虎穴魔宮，無不自在。用之妙
X66n1296_p0142a05║也，海角天涯，有何障蔽。縱之星布高穹，奪之風捲
X66n1296_p0142a06║殘雲。自古明鎗易躲，至今暗箭難防。鼷口鼠食，人
X66n1296_p0142a07║不覺疼。若人會得，八表橫行。
X66n1296_p0142a08║大珠□云：凡參學流，頂門具眼，方堪共語。看他作
X66n1296_p0142a09║者相見，機鋒相拄，唱愈高，和愈峻，八面玲瓏，何等
X66n1296_p0142a10║自在？雖然，還知者僧暗傷毒箭處麼？
X66n1296_p0142a11║夾山因僧問：如何是相似句？山曰：荷葉團團團似鏡，
X66n1296_p0142a12║菱角尖尖尖似錐。復曰：會麼？僧曰：學人不會。山曰：風
X66n1296_p0142a13║吹柳絮毛毬走，雨打棃花蛺蜨飛。
X66n1296_p0142a14║仰山欽云：大小夾山雖然不負來機，爭奈被者僧
X66n1296_p0142a15║勘破。仰山則不然，如何是相似句？荷葉團團團似
X66n1296_p0142a16║鏡，菱角尖尖尖似錐。學人不會，風吹柳絮毛毬走，
X66n1296_p0142a17║雨打棃花蛺蜨飛，終是別些子。
X66n1296_p0142a18║天寧琦云：夾山老漢與麼答話，恰似夾竹桃花錦
X66n1296_p0142a19║上鋪花，只是未曾點著本分事在。若有問天寧：如
X66n1296_p0142a20║何是相似句？向道：無將支遁鶴，誤作右軍鵞。
X66n1296_p0142a21║夾山見船子後，再住京口。僧問：如何是法身？山曰：法
X66n1296_p0142a22║身無相。如何是法眼？山曰：法眼無瑕。僧舉似道吾，吾
X66n1296_p0142a23║曰：者漢此回方徹。
X66n1296_p0142a24║育王雪云：三十年前賣牛買馬，三十年後賣馬買
X66n1296_p0142b01║牛，若是出格流，決不向他語脉裏轉。還見麼？法身
X66n1296_p0142b02║無相，法眼無瑕。
X66n1296_p0142b03║青龍斯云：夾山答話，前來也恁麼道，後頭也恁麼
X66n1296_p0142b04║道，為什麼道吾前頭失笑，後頭却滿口肯他？且道
X66n1296_p0142b05║節目在什麼處？豎拂子，云：尋常一樣窓前月，纔有
X66n1296_p0142b06║梅花遂喝一喝，云：不得者一喝，幾乎道個便不同。
X66n1296_p0142b07║夾山在溈山充典座，溈一日問：今日喫甚麼菜？山曰：
X66n1296_p0142b08║兩年同一春。溈曰：好好修事著。山曰：龍宿鳳巢。
X66n1296_p0142b09║天童傑云：𣠽柄在手，縱奪臨時，敲磕將來，百味具
X66n1296_p0142b10║足。其中只欠一味，且道是油是醬？若人檢點得出，
X66n1296_p0142b11║華藏功不浪施。
X66n1296_p0142b12║天界盛云：夾山者漢纔遭一笑三橈，開得眼來便
X66n1296_p0142b13║乃氣吞諸方。雖然，汝等時中還曾咬著二年同一
X66n1296_p0142b14║春麼？喝一喝，云：趕起石老虎著。
X66n1296_p0142b15║夾山將示滅，垂語曰：石頭一枝，看看即滅矣。洛浦曰：
X66n1296_p0142b16║不然。山曰：何也？浦曰：他家自有青山在。山曰：苟如是，
X66n1296_p0142b17║即吾宗不墜矣。
X66n1296_p0142b18║愚菴盂云：石頭一枝，有賴洛浦。此語墜吾宗者，可
X66n1296_p0142b19║惜夾山後語。減價賣絲帛，兒孫盡布衣。
X66n1296_p0142b20║白巖符云：大小洛浦錯過夾山，當時若是個克肖
X66n1296_p0142b21║兒，待道石頭一枝看看即滅矣，便好震威一喝云：
X66n1296_p0142b22║者漢臨死猶寐語。拂袖便出，管教夾嶺一枝至今
X66n1296_p0142b23║蕃茂，乃無端云云，豈不令夾山擔盡干係？愚菴云：
X66n1296_p0142b24║墜吾宗者，可惜夾山後語失却一隻眼，殊不知夾
X66n1296_p0142c01║山此語只好信他一半。
X66n1296_p0142c02║
X66n1296_p0142c03║宗門拈古彚集卷第二十四