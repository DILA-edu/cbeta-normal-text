X66n1296_p0155a01║
X66n1296_p0155a02║
X66n1296_p0155a03║宗門拈古彚集卷第二十七
X66n1296_p0155a04║
X66n1296_p0155a05║古杭白巖嗣祖沙門　淨符　彚集
X66n1296_p0155a06║△南五
X66n1296_p0155a07║魏府大覺和尚（南五臨濟玄嗣）參臨濟，濟見，豎起拂子，覺展
X66n1296_p0155a08║坐具；濟擿下拂子，覺收坐具。參堂去時，眾議曰：此僧
X66n1296_p0155a09║莫是和尚親故，不禮拜，又不喫棒？濟聞，令侍者喚覺
X66n1296_p0155a10║至，曰：大眾道汝來參長老，又不禮拜，又不喫棒，莫是
X66n1296_p0155a11║長老親故？覺乃珍重下去。
X66n1296_p0155a12║如菴彰云：風來樹動，雨過山青。若二老者，可謂作
X66n1296_p0155a13║家相見，逈出常情。雖然，檢點將來，大覺猶欠一籌。
X66n1296_p0155a14║當時待侍者來喚，便好掌云：者一掌合是堂頭老
X66n1296_p0155a15║漢喫，非唯塞斷臨濟咽喉，且使一眾狐疑渙然冰
X66n1296_p0155a16║釋。
X66n1296_p0155a17║定州善崔禪師（南五臨濟玄嗣）因州將王令公於衙署張座
X66n1296_p0155a18║請說法，崔陞座，拈拄杖曰：出來也打，不出來也打。僧
X66n1296_p0155a19║出曰：崔禪聻？崔便擿却拄杖曰：久立令公，伏惟珍重。
X66n1296_p0155a20║便下座。
X66n1296_p0155a21║五祖戒別，僧便推倒禪牀。
X66n1296_p0155a22║瑯瑘覺云：久經行陣者，終不展鎗旗。
X66n1296_p0155a23║雲葢智云：身挨白刃，不懼死生，也須是者僧始得。
X66n1296_p0155a24║崔禪為什麼當機放過？要會麼？錦鱗已得休勞力，
X66n1296_p0155b01║收取絲綸歸去休。
X66n1296_p0155b02║薦福行云：崔禪美則美矣，善則未善。何故？大似放
X66n1296_p0155b03║過者僧。山僧即不然，待者僧出眾，未開口便與痛
X66n1296_p0155b04║棒。他若皮下有血，必然別有生涯。
X66n1296_p0155b05║龜峰光云：崔禪布長蛇偃月大陣，欲統四大部洲
X66n1296_p0155b06║為一世界，不是者僧攙旗奪鼓，未免陷在虜庭。且
X66n1296_p0155b07║道坐籌帷幄，鎮靜八方，水乳和同，風雲會合一句
X66n1296_p0155b08║作麼生道？若不藍田射石虎，幾乎悞殺李將軍。
X66n1296_p0155b09║南㵎問云：雲葢道：者僧身挨白刃，不懼死生，可惜
X66n1296_p0155b10║崔禪當機放過。殊不知者僧喫了崔禪一頓棒，至
X66n1296_p0155b11║今轉身不得。要識崔禪麼？運籌帷幄，決勝千里。
X66n1296_p0155b12║寶掌白云：崔禪擬欲當堂據令十處埋兵，不知冷
X66n1296_p0155b13║地裏被個販私鹽漢突圍而入，幾乎打破蔡州。
X66n1296_p0155b14║白巖符云：者僧疋馬單刀，向龍蛇陣裏斬將搴旗，
X66n1296_p0155b15║不妨許伊是個豪杰中豪杰。爭奈崔禪韜略，尤能
X66n1296_p0155b16║妙出孫吳。雖然，總不禁王公冷眼。
X66n1296_p0155b17║廣教玉云：出來也打，不出來也打，渾鋼打就，生鐵
X66n1296_p0155b18║鑄成。僧出曰：崔禪聻？滿地刀鎗。崔擿却拄杖，便下
X66n1296_p0155b19║座。掘地陷平人，古人盡道：者僧不顧危亡，身挨白
X66n1296_p0155b20║刃。殊不知大小崔禪被者僧靠來，只得將錯就錯。
X66n1296_p0155b21║還有識他汗臭氣者麼？
X66n1296_p0155b22║幽州譚空禪師（南五臨濟玄嗣）因鎮州牧有姑為尼行脚回，
X66n1296_p0155b23║欲開堂為人，牧令空勘過，空問曰：聞汝欲開堂為人，
X66n1296_p0155b24║是否？尼曰：是。空曰：尼是五障之身，你作麼生為人？尼
X66n1296_p0155c01║曰：龍女八歲，南方無垢世界成等正覺，又作麼生？空
X66n1296_p0155c02║曰：龍女現十八變，你試一變看。尼曰：不是野狐精，變
X66n1296_p0155c03║個什麼？空便打。
X66n1296_p0155c04║鎮州牧主聞，云：和尚拄杖折那？
X66n1296_p0155c05║翠巖芝云：且道尼具眼不具眼？只擔得條斷貫索，
X66n1296_p0155c06║作麼生會？
X66n1296_p0155c07║鄂州灌溪志閑禪師（南五臨濟玄嗣）參臨濟，濟驀胸搊住。溪
X66n1296_p0155c08║曰：領！領！濟托開曰：且放你一頓。
X66n1296_p0155c09║天童華云：灌溪氣宇如王，被臨濟活埋在鎮州城
X66n1296_p0155c10║裏十字街頭，當時若是光孝，棒折也不放在。何故？
X66n1296_p0155c11║家肥生孝子，國霸有謀臣。
X66n1296_p0155c12║靈隱嶽云：爐鞴之所，鈍鐵猶多。雖然如是，不因夜
X66n1296_p0155c13║來雁，爭見海門秋？
X66n1296_p0155c14║灌溪住後，上堂：我在臨濟爺爺處得半杓，末山孃孃
X66n1296_p0155c15║處得半杓，共成一杓喫了，直至如今飽不饑。
X66n1296_p0155c16║天童覺云：灌溪恁麼說話，且道是臨濟處得底？末
X66n1296_p0155c17║山處得底？雖然一箭落雙鵰，怎奈有時走殺，有時
X66n1296_p0155c18║坐殺？且作麼生得恰好去？揑聚放開全在我，拈來
X66n1296_p0155c19║拋去更由誰？
X66n1296_p0155c20║灌溪，上堂。十方無壁落，四面亦無門。露裸裸，赤灑灑，
X66n1296_p0155c21║沒可把。便下座。
X66n1296_p0155c22║崇覺空云：灌溪老漢向十字街頭逞風流，賣惺惺，
X66n1296_p0155c23║道我解穿珍珠，解玉版，濄亂絲，卷筒絹，婬坊酒肆，
X66n1296_p0155c24║瓦合輿臺，虎穴魔宮，那吒忿怒，遇文王興禮樂，逢
X66n1296_p0156a01║桀紂逞干戈，今日被崇覺覰見，一場懡㦬。
X66n1296_p0156a02║灌溪因僧問：久嚮灌溪，到來只見漚麻池。溪曰：汝只
X66n1296_p0156a03║見漚麻池，要且不見灌溪。曰：如何是灌溪？溪曰：劈箭
X66n1296_p0156a04║急。
X66n1296_p0156a05║玄沙備云：更學三十年，未會禪在。
X66n1296_p0156a06║天童悟云：灌溪雖能拽轉鼻孔，爭奈惹人情見何？
X66n1296_p0156a07║不待伊問：如何是灌溪？劈脊便打。
X66n1296_p0156a08║鎮州萬壽和尚（南五臨濟玄嗣）一日過訪寶壽，寶坐不起，萬
X66n1296_p0156a09║展坐具，寶下禪牀，萬却坐，寶驟步入方丈，閉却門，萬
X66n1296_p0156a10║乃歸院。翌日寶壽來復謁，萬亦坐不起，寶展坐具，萬
X66n1296_p0156a11║亦下禪牀，壽却坐，萬遂歸方丈，閉却門，寶於侍者寮
X66n1296_p0156a12║取灰圍却方丈門，便歸去。萬開門見曰：我不恁麼，他
X66n1296_p0156a13║却恁麼。
X66n1296_p0156a14║磬山修云：二老一衝一撞，如兩虎相見，各露爪牙，
X66n1296_p0156a15║無有一毫虧損處，不媿同參，足為模範。雖然，總未
X66n1296_p0156a16║免傍觀者哂。
X66n1296_p0156a17║白巖符云：二老主賓相見，進退可觀，使覆師辱國
X66n1296_p0156a18║者，見得不汗下。雖然二手平出，就中一個占先，還
X66n1296_p0156a19║委悉麼？我若作萬壽，見灰圍却門，便展具望空與
X66n1296_p0156a20║伊三拜。
X66n1296_p0156a21║桐峰菴主（南五臨濟玄嗣）因僧問：者裏忽遇大蟲作麼生？峰
X66n1296_p0156a22║便作虎聲。僧作怕怖勢，峰大笑。僧曰：者老賊。峰曰：爭
X66n1296_p0156a23║奈老僧何？僧却大笑。
X66n1296_p0156a24║雪竇顯云：是即是，兩個惡賊只解掩耳偷鈴。
X66n1296_p0156b01║愚菴盂云：桐峰不用棒，所以妙；者僧不用喝，所以
X66n1296_p0156b02║妙。桐峰大笑，者僧亦大笑。梁山泊裏稱豪傑，看來
X66n1296_p0156b03║都是不良人。
X66n1296_p0156b04║雲山和尚（南五臨濟玄嗣）問僧：甚處來？曰：西京來。山曰：還將
X66n1296_p0156b05║得西京主人書來否？曰：不敢妄通消息。山曰：作家師
X66n1296_p0156b06║僧，天然有在。曰：殘羮餿飯誰喫？山曰：獨有闍黎不甘
X66n1296_p0156b07║喫。僧便作吐勢。山喚侍者曰：扶出者病僧著。僧便出
X66n1296_p0156b08║去。
X66n1296_p0156b09║昭覺勤云：一往觀來，二俱作家。節節勘證，二俱落
X66n1296_p0156b10║草。當時若有人截斷葛藤，不妨光前絕後。還委悉
X66n1296_p0156b11║麼？多虗不如少實。
X66n1296_p0156b12║定上座（南五臨濟玄嗣）鎮府齋回，到橋上坐次，有三座主至。
X66n1296_p0156b13║一座主問：如何是禪河深處，須窮到底？定擒住，擬拋
X66n1296_p0156b14║向橋下。其二座主遽前勸曰：休！休！莫怪觸忤上座，且
X66n1296_p0156b15║望慈悲。定曰：若不是者兩個座主，直教他窮到底。
X66n1296_p0156b16║南㵎問云：定上座性命在二座主手裏？
X66n1296_p0156b17║睦州尚書陳操居士（南五睦州陳嗣）一日，偕僚屬登樓次，遙
X66n1296_p0156b18║見數僧來，有一官人曰：來者總是行脚僧。公曰：不是。
X66n1296_p0156b19║曰：焉知不是？公曰：待來驗看。須臾，僧至樓前，公驀喚
X66n1296_p0156b20║曰：上座！僧皆舉首。公謂眾官曰：不信道。
X66n1296_p0156b21║溈山喆云：陳尚書可謂手擎仲尼日月，腰佩毗盧
X66n1296_p0156b22║金印，非惟儒士驚懾，亦乃衲僧罔措。不見道：當機
X66n1296_p0156b23║如電拂，方免病棲蘆。
X66n1296_p0156b24║天童覺云：陳操尚書白拈賊，瞞長蘆一點不得。
X66n1296_p0156c01║鼓山永云：者僧有理難伸，死而不弔，尚書按劍當
X66n1296_p0156c02║門，誰敢正眼覰著？
X66n1296_p0156c03║通玄奇云：尚書可謂善識休咎，閙裏換人眼睛。者
X66n1296_p0156c04║僧雖則舉首稱奇，可惜還同受屈。
X66n1296_p0156c05║天井新云：諸官施陷虎機，尚書具透關眼，山僧只
X66n1296_p0156c06║得眼橫鼻直，檢點將來，溈山不惟塗汙尚書，亦乃
X66n1296_p0156c07║埋沒自己。且作麼生是行脚僧？汗臭氣，當言不避
X66n1296_p0156c08║截舌。
X66n1296_p0156c09║髻珠昰云：眾官人被尚書當面熱瞞，情猶可恕，帶
X66n1296_p0156c10║累他數員禪客平白受屈，其可恕乎？
X66n1296_p0156c11║尚書齋次，拈餬餅問僧曰：江西、湖南還有者個麼？曰：
X66n1296_p0156c12║尚書適來喫個什麼？書曰：敲鐘謝響。
X66n1296_p0156c13║灜山誾云：者僧俊鶻冲霄，到也快便，怎奈末上遭
X66n1296_p0156c14║他網子。祇如道敲鐘謝響，者裏合作麼生對他？何
X66n1296_p0156c15║不道草賊大敗？
X66n1296_p0156c16║△青五
X66n1296_p0156c17║瑞州九峰道虔禪師（青五石霜諸嗣）在石霜典侍司，會霜遷
X66n1296_p0156c18║化，眾欲舉，首座繼席，峰白眾曰：須明得先師意始可
X66n1296_p0156c19║住。座曰：先師有什麼意？峰遂問：先師道：休去，歇去，冷
X66n1296_p0156c20║湫湫地去，一念萬年去，寒灰枯木去，古廟香爐去，一
X66n1296_p0156c21║條白練去。其餘則不問，一條白練去，首座作麼生會？
X66n1296_p0156c22║座曰：者個祇是明一色邊事。峰曰：元來未會先師意
X66n1296_p0156c23║在。座曰：你不肯我那？但裝香來，香烟斷處若去不得，
X66n1296_p0156c24║即不會先師意。遂焚香，香烟纔起，座便脫去。峰拊其
X66n1296_p0157a01║背曰：坐脫立亡即不無，先師意未夢見在。
X66n1296_p0157a02║雲居舜曰：侍者平生只具一隻眼。
X66n1296_p0157a03║開福寧徵云：且道首座是會先師意？不會先師意？
X66n1296_p0157a04║若道會，虔侍者為甚道坐脫立亡即不無，先師意
X66n1296_p0157a05║未夢見在？若道不會，其奈首座良哉？快便撒手便
X66n1296_p0157a06║行。且道利害在什麼處？會麼？路遠夜長休把火，大
X66n1296_p0157a07║家吹滅暗中行。
X66n1296_p0157a08║南華昺云：透生死關，高超物表；秉殺活劒，獨據寰
X66n1296_p0157a09║中。若非智眼洞明，未免扶籬摸壁。要會麼？春蘭與
X66n1296_p0157a10║秋菊，各自一時榮。
X66n1296_p0157a11║薦福行云：大凡本分法席，肘臂欲其重，非重不能
X66n1296_p0157a12║權衡佛祖；爪牙欲其利，非利無以開拓人天。看他
X66n1296_p0157a13║石霜遷化，首座、侍者各出一隻手扶持石霜宗旨，
X66n1296_p0157a14║直是光前絕後，今古罕聞。諸人要辨來端，各請抝
X66n1296_p0157a15║折弓箭，踏翻射垛，來與老僧相見。
X66n1296_p0157a16║徑山杲云：兩個無孔鐵錘，就中一個最重。
X66n1296_p0157a17║天寧琦云：首座坐脫立亡，侍者說黃道黑，先師意
X66n1296_p0157a18║在鈎頭，須信曲中有直。若在臨濟門下，三十棒教
X66n1296_p0157a19║誰喫？纔說是非者，便是是非人。
X66n1296_p0157a20║報恩秀云：首座擔板，只得一橛。當時見道恁麼，則
X66n1296_p0157a21║未會先師意在，只消道吾不如汝，管教九峰無地
X66n1296_p0157a22║容身。不見道：爭之不足，讓則有餘。
X66n1296_p0157a23║雲門澄云：諸方盡謂首座未會先師意，以徑山檢
X66n1296_p0157a24║點將來，恰是九峰未會。何也？置枯木堂，做死工夫，
X66n1296_p0157b01║豈不是石霜意？承言者喪，滯句者迷，豈不是洞上
X66n1296_p0157b02║宗？見首座恁麼，便謂不會先師意，蹉過了也；首座
X66n1296_p0157b03║見他不會，便乃盡令而行。正恁麼時，還是一色耶？
X66n1296_p0157b04║非一色耶？九峰到者裏，渾身是眼鑑不及，滿身是
X66n1296_p0157b05║口辨不得，只得強作主宰道：坐脫立亡則不無，先
X66n1296_p0157b06║師意未夢見在。當時雖得便宜，爭奈後來有個徑
X66n1296_p0157b07║山澄長老，冷眼難瞞，要與首座雪屈。大眾！是他一
X66n1296_p0157b08║賓一主，共作一番廣大佛事了也。你諸人徒向他
X66n1296_p0157b09║舌頭底覓是非、分得失，便覺遠矣。山僧如此批判，
X66n1296_p0157b10║大眾還甘麼？良久，云：莫將閒學解，埋沒祖師心。
X66n1296_p0157b11║博山來云：善建者不㧞，善辨者若訥。首座損其華，
X66n1296_p0157b12║填其實，潔其操，楷其式，住持事業，豈其然乎？九峰
X66n1296_p0157b13║太煞勁挺，不近人情，還會石霜意也未？總好與三
X66n1296_p0157b14║十笤帚。
X66n1296_p0157b15║福嚴容云：首座坐斷十方，不能密移一步。若是山
X66n1296_p0157b16║僧見道，作麼生會好？向云：吹毛寶劒逼人寒。他若
X66n1296_p0157b17║擬議，便與一喝，云：莫埋沒先師好！管取九峰結舌，
X66n1296_p0157b18║且贏得一代住持。
X66n1296_p0157b19║清化嶾云：者兩個漢好似吳越搖船，各使一邊。吾
X66n1296_p0157b20║想石霜老祖決未肯點頭在。
X66n1296_p0157b21║理安洸云：我若作首座，待伊道：明什麼邊事？但向
X66n1296_p0157b22║道：先師無此語，莫謗先師好。
X66n1296_p0157b23║雲溪挺云：首座只知其一，不知其二；九峰只知其
X66n1296_p0157b24║二，不知其一。要且先師意，總未夢見在。
X66n1296_p0157c01║龍泉濌云：一人善觀風化，一人太殺煎逼，可惜石
X66n1296_p0157c02║霜一宗掃地而盡。若是冰河𦦨發、枯木花開的漢，
X66n1296_p0157c03║待他道明甚麼邊事，和聲便棒，不特光揚祖道，亦
X66n1296_p0157c04║使九峰倒退三千。
X66n1296_p0157c05║白巖符云：石霜擿下一隻沒底船，首座攔頭，侍者
X66n1296_p0157c06║把柂，直入洪波浩渺間，撑風載月，興亦至矣。但不
X66n1296_p0157c07║知船艙裏有幾人坐得穩當？
X66n1296_p0157c08║九峰因僧問：西天夏末得道者如林，此間夏末還有
X66n1296_p0157c09║得道者麼？峰曰：有。曰：何者是？峰曰：頭帶午夜月，脚踏
X66n1296_p0157c10║黃金地。
X66n1296_p0157c11║徑山。琇云：今日忽有問徑山：此間夏末有人得道
X66n1296_p0157c12║麼？但對道：無。曰：何謂無？向道：個個眉毛橫眼上，人
X66n1296_p0157c13║人鼻孔大頭垂。且道九峰是？徑山是？
X66n1296_p0157c14║九峰因僧問：如何是頭？峰曰：開眼不覺曉。如何是尾？
X66n1296_p0157c15║曰：不坐萬年牀。有頭無尾時如何？曰：終是不貴。有尾
X66n1296_p0157c16║無頭時如何？曰：雖飽無力。直得頭尾相稱時如何？曰：
X66n1296_p0157c17║兒孫得力，室內不知。
X66n1296_p0157c18║博山來，云：指活路于𫑮中，舌頭不粘著肉；披全提
X66n1296_p0157c19║於向上，頭顱不拄著天。九峰口齒若梭腸，自有巧
X66n1296_p0157c20║婦針線也。所貴者，兒孫得力，室內不知。且道不知
X66n1296_p0157c21║底是何事？
X66n1296_p0157c22║靈隱禮云：洞山明妙叶於正偏，四臣咸奉一君；九
X66n1296_p0157c23║峰辨貴賤於內紹，五子全身歸父。殊不知威音那
X66n1296_p0157c24║畔，五馬不嘶；今世門頭，一牛不飲。且道雲生碧嶂，
X66n1296_p0158a01║風起青萍，枯木龍吟，髑髏喜笑又作麼生？乃卓拄
X66n1296_p0158a02║杖，云：萬古碧潭空界月，再三撈摝始應知。
X66n1296_p0158a03║台州湧泉景欣禪師（青五石霜諸嗣）因強、德二禪客於路次
X66n1296_p0158a04║見泉騎牛不識，乃曰：蹄角甚分明，爭奈騎者不鑒。泉
X66n1296_p0158a05║驟牛而去。及回，見二禪客於樹下煎茶，泉下牛與坐，
X66n1296_p0158a06║乃問：近離甚處？強曰：那邊。泉曰：那邊事作麼生？強提
X66n1296_p0158a07║起茶盞。泉曰：此猶是者邊事，那邊事作麼生？強無對。
X66n1296_p0158a08║泉曰：莫道騎者不鑒好。
X66n1296_p0158a09║保寧勇代泉指參隨人云：歸到山中，分明舉似。
X66n1296_p0158a10║寶壽方云：大小湧泉，大似南頭失利，却來北頭盤
X66n1296_p0158a11║本。當時待道頭角甚分明，爭奈騎者不鑒何？不下
X66n1296_p0158a12║牛向前搊住曰：速道！速道！他若擬議，便與劈面一
X66n1296_p0158a13║掌却好。曰：莫道騎者不鑒好。
X66n1296_p0158a14║湧泉因雪峰來訪，乃門送，峰入轎了，泉曰：者個四人
X66n1296_p0158a15║舁，那個幾人舁？峰乃踊身起曰：道什麼？泉再問，峰曰：
X66n1296_p0158a16║行他不會。泉曰：知即知，只是道不得。
X66n1296_p0158a17║雲居莊云：有主有賓，全收全放，直須識取湧泉雪
X66n1296_p0158a18║峰。脫或未然，切忌向虗空裏釘橛。
X66n1296_p0158a19║福州覆船洪薦禪師（青五石霜諸嗣）僧問：鈎錐不到處，請師
X66n1296_p0158a20║到。船良久，僧曰：掣電之機，徒勞佇思。船曰：出格一句，
X66n1296_p0158a21║汝試道看。僧近前三步，却退後。船曰：此是出格句，即
X66n1296_p0158a22║今事作麼生？僧拂袖便出。船曰：也是天津橋上漢。
X66n1296_p0158a23║昭覺勤云：者僧渾金璞玉覆船，大冶宏開，百煉千
X66n1296_p0158a24║煅，成一個金剛王寶劒。還委悉麼？也是天津橋上
X66n1296_p0158b01║漢，北斗南頭著眼看。
X66n1296_p0158b02║覆船因僧問：如何是師子子？船曰：善哮吼。僧拊掌曰：
X66n1296_p0158b03║好手！好手！船曰：青天白日，却被鬼迷。僧作掀禪牀勢，
X66n1296_p0158b04║船便打。僧曰：驢事未去，馬事到來。船曰：灼然作家。僧
X66n1296_p0158b05║拂袖便出。船曰：將甌盛水，擬比大洋。
X66n1296_p0158b06║灜山誾云：若不是覆船肘後符靈，幾被者僧奪却。
X66n1296_p0158b07║澧州洛浦元安禪師（青五夾山會嗣）結菴夾山，經年不訪。山
X66n1296_p0158b08║乃作書，令僧馳問。浦接得便坐，却展手索曰：還有麼？
X66n1296_p0158b09║僧無對。浦便打云：歸去舉似和尚。僧回舉似山，山曰：
X66n1296_p0158b10║者僧若開書，三日內必來；若不開書，此人救不得矣。
X66n1296_p0158b11║三日後，浦果至，見夾山不禮拜，當面叉手而立。山曰：
X66n1296_p0158b12║雞棲鳳巢，非其同類。出去！浦曰：自遠趨風，請師一接。
X66n1296_p0158b13║山曰：目前無闍黎，此間無老僧。浦便喝。山曰：住！住！且
X66n1296_p0158b14║莫草草匇匇。雲月是同，溪山各異。截斷天下人舌頭
X66n1296_p0158b15║則不無，闍黎爭教無舌人解語？浦佇思，山便打。浦因
X66n1296_p0158b16║茲伏膺。
X66n1296_p0158b17║興化獎代浦云：但知作佛，莫愁眾生。
X66n1296_p0158b18║雪竇顯云：者漢可悲可痛，鈍置他臨濟。他既雲月
X66n1296_p0158b19║是同，我亦溪山各異。說什麼無舌人不解語，以坐
X66n1296_p0158b20║具劈口便摵。夾山若是個知方漢，必然明牕下安
X66n1296_p0158b21║排。
X66n1296_p0158b22║五祖戒出，洛浦語云：更說道理看。便出去。
X66n1296_p0158b23║昭覺勤云：雪竇雖是賊，過後張弓，不妨與臨濟雪
X66n1296_p0158b24║屈。若子細檢點將來，令行一半。倘若擔荷正法眼
X66n1296_p0158c01║藏，待伊道：爭教無舌人解語？便與掀倒禪牀，喝散
X66n1296_p0158c02║大眾，更待什麼？明窓下安排，剔起便行，直饒機如
X66n1296_p0158c03║掣電，眼似流星，辨瀉懸河，也卒著手脚不得。且道
X66n1296_p0158c04║誵訛在什麼處？乃云：險。
X66n1296_p0158c05║東山澓云：洛浦當時雖無言可對，無理可伸，其不
X66n1296_p0158c06║知如勾踐之行成，卒能臥薪甞膽。
X66n1296_p0158c07║洛浦上堂：孫臏今日收舖去也。有卜者出來，時有僧
X66n1296_p0158c08║出曰：請和尚一卜。浦曰：你家爺死。僧無語。
X66n1296_p0158c09║法眼益代撫掌三下。
X66n1296_p0158c10║徑山杲云：者僧沒興死却爺，又彼他人撫掌。信知
X66n1296_p0158c11║禍不單行，福無雙至。然洛浦善卜，法眼善斷，若子
X66n1296_p0158c12║細思量爻象吉凶，二老一時漏逗。既占得火風鼎
X66n1296_p0158c13║卦，何故斷作地火明夷？雲門即不然，驀拈拄杖云：
X66n1296_p0158c14║孫臏門下死却郎罷。連卓三下云：會麼？內屬艮宮，
X66n1296_p0158c15║再求外象。又卓三下云：千神萬靈，萬聖千靈，莫順
X66n1296_p0158c16║人情。復卓一下云：吉凶上卦。
X66n1296_p0158c17║天寧琦云：洛浦道：你家爺死拄却舌頭，妙喜牙上
X66n1296_p0158c18║生牙，角上生角，妄談休咎，強說是非，一時抖亂六
X66n1296_p0158c19║十四卦了也。
X66n1296_p0158c20║天童忞云：大慧老人錯下名言，要知者僧正是因
X66n1296_p0158c21║禍致福，第恨不解即慶為祥。能仁門下龍象必定
X66n1296_p0158c22║別有長處，不妨為者僧下一轉語。
X66n1296_p0158c23║金粟元云：洛浦開大卜舖，善斷吉凶。可惜者僧不
X66n1296_p0158c24║還卦錢，帶累傍人拊掌。今日者裏則不然，孫臏收
X66n1296_p0159a01║舖去也。有卜者出來，忽孝子出云：請和尚一卜。祇
X66n1296_p0159a02║向他道：汝家爺活。大眾，他家爺已死，為甚却道活？
X66n1296_p0159a03║豈不聞七十一年，名著於鄉。善士之風，山高水長。
X66n1296_p0159a04║洛浦因木平道參，問：一漚未發已前，如何辨其水脉？
X66n1296_p0159a05║浦曰：移舟諳水脉，舉棹別波瀾。平不契，乃參蟠龍，問：
X66n1296_p0159a06║一漚未發已前，如何辨其水脉？龍曰：移舟不別水，舉
X66n1296_p0159a07║棹即迷流。平從此悟入。
X66n1296_p0159a08║雲峰悅云：木平若於洛浦言下會去，猶較些子，可
X66n1296_p0159a09║惜許向蟠龍死水裏淹殺。後有問：如何是木平？對
X66n1296_p0159a10║曰：不勞斤斧，果然只在者裏。諸禪德！大凡發言超
X66n1296_p0159a11║方，也須甄別邪正，識辨真偽，帶些子眼筋始得。雖
X66n1296_p0159a12║然如是，也是賊過後張弓。
X66n1296_p0159a13║高峰妙云：若不是悅公，洎合被他瞞却。然雖如是，
X66n1296_p0159a14║且道蟠龍誵訛在什麼處？移舟不別水，舉棹即迷
X66n1296_p0159a15║源。
X66n1296_p0159a16║天童忞云：者則機緣大似。狙公賦芧，曰：朝三而暮
X66n1296_p0159a17║四，眾狙皆怒。曰：然則朝四而暮三，眾狙皆悅。名實
X66n1296_p0159a18║未虧而喜怒為用，固矣；真詮不謬而迷悟攸分，何
X66n1296_p0159a19║也？諸仁者！於此還曾揀辨得明麼？出來通個消息。
X66n1296_p0159a20║不則，射虎不真，徒勞沒羽。良久，云：參。
X66n1296_p0159a21║報恩琇云：二大老恁般答話，且道還有優劣也無？
X66n1296_p0159a22║若道無優劣，為甚一能令人悟，一不能令人悟？若
X66n1296_p0159a23║道有優劣，優劣在什麼處？咄！到岸休爭筏，歸家罷
X66n1296_p0159a24║問程。
X66n1296_p0159b01║古南門云：恁麼答話，雖則啐啄同時，若是一漚未
X66n1296_p0159b02║發已前，敢保未在今日。若有人問山僧：一漚未發
X66n1296_p0159b03║已前，如何辨其水脉？向他道：晴湖平似鏡，不礙往
X66n1296_p0159b04║來看。
X66n1296_p0159b05║洛浦因僧問：學人擬歸鄉時如何？浦曰：家破人亡，子
X66n1296_p0159b06║歸何所？曰：恁麼則不歸去也。浦曰：庭前殘雪日輪消，
X66n1296_p0159b07║室內紅塵遣誰掃？乃有偈曰：決志歸鄉去，乘舟泛五
X66n1296_p0159b08║湖。舉篙星月隱，停棹日輪孤。解纜離邪岸，張帆出正
X66n1296_p0159b09║途。到來家蕩盡，免作屋中愚。
X66n1296_p0159b10║天奇瑞云：者僧曠劫孤露，所以念念不忘洛浦。雖
X66n1296_p0159b11║然冰消瓦解，又恐創建璚樓，外脫牢籠，內存經紀，
X66n1296_p0159b12║不免更贈一言。何故？雁飛不到處，人被利名牽。
X66n1296_p0159b13║洛浦因侍者云：肇法師製得四論，也甚奇怪。浦曰：肇
X66n1296_p0159b14║公甚奇怪，要且不見祖師。者無對。
X66n1296_p0159b15║清涼欽代云：和尚什麼處見祖師？
X66n1296_p0159b16║雲居錫云：甚麼處是肇公不見祖師處？莫是有許
X66n1296_p0159b17║多言語麼？又云：肇公有多少言語？
X66n1296_p0159b18║洛浦問蛤溪曰：自從棃溪別後，今得幾載？溪曰：和尚
X66n1296_p0159b19║猶記得昔年事。浦曰：見說道者，總忘却年月也。溪曰：
X66n1296_p0159b20║和尚住持事繁，且容子細看。浦曰：打則打會禪漢。溪
X66n1296_p0159b21║曰：某甲消得。浦曰：道者住山事繁。
X66n1296_p0159b22║青龍、斯云：二老可謂有主有賓，有收有放，檢點將
X66n1296_p0159b23║來，總是互揚家醜。弁山今日將條龜毛索子縛作
X66n1296_p0159b24║一團，拋向山門外寶珠池浸殺了也，還有相救者
X66n1296_p0159c01║麼？如無，煩東禪長老為伊解交。
X66n1296_p0159c02║洛浦問僧：近離甚處？曰：荊南。浦曰：有一人與麼去，還
X66n1296_p0159c03║逢麼？曰：不逢。浦曰：為甚麼不逢？曰：若逢即頭粉碎。浦
X66n1296_p0159c04║曰：闍黎三寸甚密。
X66n1296_p0159c05║雲門偃於江西見其僧，乃問：還有此語不？僧云：是。
X66n1296_p0159c06║門云：洛浦倒退三千里。
X66n1296_p0159c07║白巖符云：者僧應對有據，不妨許伊是個行脚師
X66n1296_p0159c08║僧，為甚却向雲門手裏生被活埋？有人能於雲門
X66n1296_p0159c09║語下代者僧出一隻手，山僧當與你個東瓜印。
X66n1296_p0159c10║洛浦臨終告眾曰：今有一事，問你諸人：若道者個是，
X66n1296_p0159c11║即頭上安頭；若道不是，即斬頭求活。首座曰：青山不
X66n1296_p0159c12║舉足，日下不挑燈。浦曰：是什麼時節作者個語話？時
X66n1296_p0159c13║有彥從上座對曰：離此二途，請和尚不問。浦曰：未在，
X66n1296_p0159c14║更道。從曰：彥從道不盡。浦曰：我不管你盡不盡。從曰：
X66n1296_p0159c15║彥從無侍者祇對和尚。浦休去。至晚，喚從至曰：闍黎
X66n1296_p0159c16║今日祇對，甚有來由，汝合體得先師意。先師道：目前
X66n1296_p0159c17║無法，意在目前。不是目前法，非耳目之所到。且道那
X66n1296_p0159c18║句是賓，那句是主？若檢得出，分付鉢袋子。從曰：彥從
X66n1296_p0159c19║不會。浦曰：汝合會。曰：彥從實不會。浦喝出，乃曰：苦！苦！
X66n1296_p0159c20║洛浦既告眾矣，至明日，又僧舉前話問浦，浦曰：慈
X66n1296_p0159c21║舟不棹清波上，劒峽徒勞放木鵞。
X66n1296_p0159c22║報慈遂徵云：且道從上座實不會，為復怕見鉢袋
X66n1296_p0159c23║子粘著伊？
X66n1296_p0159c24║博山來云：將遷化之時，託契於兒孫，其妙思天造，
X66n1296_p0160a01║情懷自別。首座彥公大有出身之路，奈娛老者難
X66n1296_p0160a02║以言句取則，若迹解求之，未免諳圖索馬也。
X66n1296_p0160a03║
X66n1296_p0160a04║宗門拈古彚集卷第二十七