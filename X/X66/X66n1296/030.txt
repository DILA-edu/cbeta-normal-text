X66n1296_p0172b01║宗門拈古彚集卷第三十
X66n1296_p0172b02║古杭白巖嗣祖沙門　淨符　彚集
X66n1296_p0172b03║△青五
X66n1296_p0172b04║撫州曹山本寂禪師（青五洞山价嗣）僧問：世間什麼物最貴？
X66n1296_p0172b05║山曰：死猫兒頭最貴。曰：為什麼死猫兒頭最貴？山曰：
X66n1296_p0172b06║無人著價。
X66n1296_p0172b07║天童覺云：曹山物貨不入行市，仔細看來，一文不
X66n1296_p0172b08║值。曹山遇賤則貴，我者裏遇貴則賤，且道還有相
X66n1296_p0172b09║違處麼？
X66n1296_p0172b10║報恩秀云：家無滯，貨不富。又云：世尊拈花，俱胝竪
X66n1296_p0172b11║指。且道與死猫兒頭是同是別？
X66n1296_p0172b12║曹山因僧問：子歸就父，為甚麼父全不顧？山曰：理合
X66n1296_p0172b13║如是。曰：父子之恩何在？山曰：始成父子之恩。曰：如何
X66n1296_p0172b14║是父子之恩？山曰：刀斧斫不開。
X66n1296_p0172b15║天童覺云：翡翠簾埀，絲綸未降；紫羅帳合，視聽難
X66n1296_p0172b16║通。犯動毛頭，月昇夜戶；密移一步，鶴出銀籠。還知
X66n1296_p0172b17║麼？脫身一色無遺影，不坐同風落大功。
X66n1296_p0172b18║報恩秀云：退位朝君，轉身就父。曹山乃竭力提持，
X66n1296_p0172b19║罄囊分付了也。天童於夜明簾外、空王殿中，借無
X66n1296_p0172b20║舌人傳宣，勑無耳人承旨，此猶是月昇夜戶邊事。
X66n1296_p0172b21║鶴出銀籠一句作麼生道？九皐纔翥翼，千里漫追
X66n1296_p0172b22║風。
X66n1296_p0172b23║曹山示眾：諸方盡把格則，何不與他一轉語，教他不
X66n1296_p0172b24║疑去？雲門便問：密密處為甚麼不知有？山曰：只為密
X66n1296_p0172c01║密，所以不知有。曰：此人如何親近？山曰：莫向密密處
X66n1296_p0172c02║親近。曰：不向密密處親近時如何？山曰：始解親近。門
X66n1296_p0172c03║應諾諾。
X66n1296_p0172c04║徑山杲云：濁油更點濕燈心。
X66n1296_p0172c05║天寧琦云：雪山南面三千里。
X66n1296_p0172c06║白巖符云：只為密密，所以不知有錯。不向密密處
X66n1296_p0172c07║親近，始解親近錯。大小曹山，山僧為諸人捉敗了
X66n1296_p0172c08║也。且道如何是此人？祇如妙喜、楚石二老與麼道，
X66n1296_p0172c09║有交涉？無交涉？不可一向忽略放過，錯會古人。他
X66n1296_p0172c10║時閻老子考鞫，莫言不道。
X66n1296_p0172c11║曹山因僧問：如何是法身主？山曰：謂秦無人。曰：者個
X66n1296_p0172c12║莫便是否？山曰：斬。
X66n1296_p0172c13║百丈泐，云：依門傍戶，覔主問奴。祇如曹山道個斬
X66n1296_p0172c14║字，且道意在於何？喝一喝，云：將謂無人，莫言不道。
X66n1296_p0172c15║白巖符云：窮峰極頂不可不到，到得不更進一步，
X66n1296_p0172c16║也只是個坐地死漢。曹山為者僧抖擻尿腸，發洩
X66n1296_p0172c17║殆盡。雖然，你若便作不守珍御會，却須斬為三段。
X66n1296_p0172c18║何故？者裏無你著脚處。
X66n1296_p0172c19║曹山因僧問：靈衣不掛時如何？山曰：曹山今日孝滿。
X66n1296_p0172c20║曰：孝滿後如何？山曰：曹山好顛酒。
X66n1296_p0172c21║報恩秀云：曹山有時醉，醉裏醒醒；有時醒，不分晝
X66n1296_p0172c22║夜。葢為他黃糧夢斷，閨閤情忘。新豐所以謂觸目
X66n1296_p0172c23║荒林，論年放曠也。然則孝滿後畢竟如何？四時春
X66n1296_p0172c24║富貴，萬物酒風流。
X66n1296_p0173a01║白巖符云：今時師僧抱個不哭底孩兒，便擬向十
X66n1296_p0173a02║字街心掣風掣顛，而堂上尊慈且不曾盡杯水之
X66n1296_p0173a03║敬，即望他靈衣著體，已是見卵而求時夜，況所謂
X66n1296_p0173a04║孝滿乎？又況所謂孝滿後乎？實實此事非三病二
X66n1296_p0173a05║光，一一透盡更透盡，連更透盡底氣息一點也無，
X66n1296_p0173a06║者要與曹山相見，山僧者裏斷斷不許。為什麼聻？
X66n1296_p0173a07║不是吾門無肯語，乘龍端是不凡人。
X66n1296_p0173a08║曹山問僧：作什麼來？曰：掃地來。山曰：佛前掃，佛後掃？
X66n1296_p0173a09║曰：前後一時掃。山曰：與曹山過靸鞋來。
X66n1296_p0173a10║五祖戒代僧進語云：和尚是何心行？
X66n1296_p0173a11║天界盛云：曹山一向只會作主，若是山僧則不然，
X66n1296_p0173a12║待道前後一時掃却。喚行者：者僧掃地辛苦，且與
X66n1296_p0173a13║他一盌茶喫。
X66n1296_p0173a14║曹山一日聞鐘聲，乃曰：啊㖿，啊㖿！僧問：和尚作什麼？
X66n1296_p0173a15║山曰：打着我心。僧無對。
X66n1296_p0173a16║五祖戒代僧云：作賊人心虗。
X66n1296_p0173a17║徑山琇云：賊不打自招。
X66n1296_p0173a18║寶壽方云：弄精魂漢有什麼限？好與貶向他方。
X66n1296_p0173a19║清化嶾云：沒量大人，却向聲色裏鼓弄人家男女。
X66n1296_p0173a20║豐山嚴云：曹山老漢要驗作家，殊不知却被者僧
X66n1296_p0173a21║勘破。
X66n1296_p0173a22║曹山因僧問：如何是獅子？山曰：眾獸近不得。曰：如何
X66n1296_p0173a23║是獅子兒？山曰：能吞父母者。曰：既是眾獸近不得，為
X66n1296_p0173a24║什麼却被兒吞？山曰：豈不見道，子若哮吼，祖父俱盡。
X66n1296_p0173b01║曰：盡後如何？山曰：全身歸父。曰：未審祖盡時，父歸何
X66n1296_p0173b02║所？山曰：所亦盡。曰：前來為什麼道全身歸父？山曰：譬
X66n1296_p0173b03║如王子，能成一國之事。
X66n1296_p0173b04║寶壽方云：諸人要識全身歸父底意旨麼？大用齊
X66n1296_p0173b05║彰忘觸避，臨機殺活更由誰？
X66n1296_p0173b06║壽昌存徵云：既是所亦盡，脚下兒孫擬從何處與
X66n1296_p0173b07║祖父相見？
X66n1296_p0173b08║曹山問強上座：佛真法身，猶若虗空。應物現形，如水
X66n1296_p0173b09║中月。作麼生說個應底道理？曰：如驢覰井。山曰：道即
X66n1296_p0173b10║太煞道，只道得八成。曰：和尚作麼生？山曰：如井覰驢。
X66n1296_p0173b11║博山來云：豪士之鋒，詩人之態，貫協精華，斯無餘
X66n1296_p0173b12║蘊。曹山提挈過人，如萬仞巖頭打觔斗，下來攀仰
X66n1296_p0173b13║不得，非但三玄五位，直是佛祖髑髏悉穿下過。咦！
X66n1296_p0173b14║白巖符云：如驢覰井，說個應底道理，不妨許你東
X66n1296_p0173b15║卜西卜。至曰：如井覰驢，你又作麼生會？者裏著不
X66n1296_p0173b16║得一隻眼，要做曹山底奴子也未得在。
X66n1296_p0173b17║曹山因鏡清問：清虗之理畢竟無身時如何？山曰：理
X66n1296_p0173b18║即如此，事作麼生？曰：如理如事。山曰：瞞曹山一人即
X66n1296_p0173b19║得，怎奈諸聖眼何？曰：若無諸聖眼，怎鑒得個不與麼？
X66n1296_p0173b20║山曰：官不容鍼，私通車馬。
X66n1296_p0173b21║溈山喆云：曹山雖然善能切磋琢磨，其奈鏡清玉
X66n1296_p0173b22║本無瑕。要會麼？不經敏手，終成廢器。
X66n1296_p0173b23║東山澓云：二尊宿唱拍相隨，拳踢相應，且道站脚
X66n1296_p0173b24║在什麼處？山僧為你饒舌去也。曹山向煤墨裏突
X66n1296_p0173c01║出眼睛，一時被鏡清拈虗空楔塞却。其奈曹山如
X66n1296_p0173c02║佛圖澄脇下有孔，遠近森羅，人物駢闐，一一殊形，
X66n1296_p0173c03║無不照見。
X66n1296_p0173c04║棲霞成云：朕兆未分，理微莫覩，機輪纔轉，事相全
X66n1296_p0173c05║彰。窮玄於鳥道之先，辨的於羊腸之外。鏡清固已
X66n1296_p0173c06║卓然有識矣。官不容鍼，私通車馬。曹山非等閒語。
X66n1296_p0173c07║無身有事超岐路，無事無身落始終。
X66n1296_p0173c08║演教泐云：動絃別曲，葉落知秋，放去收來，明投暗
X66n1296_p0173c09║合，正偏不失，妙叶無私，不犯當頭，轉身有路。何故？
X66n1296_p0173c10║不見道：但能不觸當今諱，也勝前朝斷舌才。
X66n1296_p0173c11║曹山因僧問香嚴：如何是道？嚴曰：枯木裏龍吟。如何
X66n1296_p0173c12║是道中人？嚴曰：髑髏裏眼睛。僧不領，往問石霜：如何
X66n1296_p0173c13║是枯木裏龍吟？霜曰：猶帶喜在。如何是髑髏裏眼睛？
X66n1296_p0173c14║霜曰：猶帶識在。又不領，乃問曹山：如何是枯木裏龍
X66n1296_p0173c15║吟？山曰：血脈不斷。如何是髑髏裏眼睛？山曰：乾不盡。
X66n1296_p0173c16║未審還有得聞者麼？山曰：盡大地未有一人不聞。曰：
X66n1296_p0173c17║未審枯木裏龍吟是何章句？山曰：不知是何章句，聞
X66n1296_p0173c18║者皆喪。遂示偈曰：枯木龍吟真見道，髑髏無識眼初
X66n1296_p0173c19║明。喜識盡時消息盡，當人那辨濁中清。
X66n1296_p0173c20║玄沙備別香嚴初語云：龍吟枯木。
X66n1296_p0173c21║昭覺勤云：念不異，心不差，圓融五位君臣，跳出無
X66n1296_p0173c22║為三毒，便可以向枯木上生華、寒巖中吹律。看他
X66n1296_p0173c23║三個老宿，一人透語滲漏、一人透情滲漏、一人透
X66n1296_p0173c24║見滲漏，若善參詳，便可玄關獨步。還委悉麼？莫守
X66n1296_p0174a01║寒巖異草青，坐斷白雲機不妙。
X66n1296_p0174a02║徑山杲舉圓悟語畢，云：諸人還揀得出麼？若揀不
X66n1296_p0174a03║出，妙喜不惜眉毛，為諸人說破：香嚴透語滲漏，被
X66n1296_p0174a04║語言縛殺；石霜透情滲漏，被情識使殺；曹山透見
X66n1296_p0174a05║滲漏，被見聞覺知惑殺。分明說了，具眼者辨。
X66n1296_p0174a06║天寧琦舉妙喜語畢，云：妙喜老人全身坐在三種
X66n1296_p0174a07║滲漏裏，却不被三種滲漏所拘。雖然，要見古人，直
X66n1296_p0174a08║是遠在。為什麼聻？無事教壞人家男女。
X66n1296_p0174a09║天童覺云：王居門裏，臣不出門。報恩秀云：天童能
X66n1296_p0174a10║以無量法門作一句說，有時一字法門海墨書而
X66n1296_p0174a11║不盡，還識天童安家樂業處麼？獨鶴有時常伴水，
X66n1296_p0174a12║好雲無事不離山。
X66n1296_p0174a13║曹山因僧問：抱璞投師，請師雕琢。山曰：不雕琢。曰：為
X66n1296_p0174a14║什麼不雕琢？山曰：須知曹山好手。
X66n1296_p0174a15║雲居莊云：且道者僧會曹山語，不會曹山語？山僧
X66n1296_p0174a16║道：直饒會得，也是無端。
X66n1296_p0174a17║白巖符云：大小曹山為一個販骨董漢，乃費却許
X66n1296_p0174a18║多斧鑿，未為好手。今日有問覺王抱璞投師，請師
X66n1296_p0174a19║雕琢，便驀頭與伊一棒，直饒是荊山良璧，教他百
X66n1296_p0174a20║雜碎。為什麼要使伊脫却鶻臭布衫，拈却炙脂帽
X66n1296_p0174a21║子？
X66n1296_p0174a22║曹山因僧問：皓月當空時如何？山曰：猶是階下漢。曰：
X66n1296_p0174a23║請師接上階。山曰：月落後相見。
X66n1296_p0174a24║天童悟上堂，舉畢，乃云：且道既是月落後，又如何
X66n1296_p0174b01║相見？時萬峰藏便出法堂，悟便下座。
X66n1296_p0174b02║薦福如云：曹山老漢審症開方，天童萬峰依方合
X66n1296_p0174b03║藥，固皆不媿為杏林中國手，然細撿將來，俱未免
X66n1296_p0174b04║帶些子醫生氣態。
X66n1296_p0174b05║曹山因辭洞山，山問：子向甚麼處去？曰：不變異處去。
X66n1296_p0174b06║山曰：不變異處豈有去耶？曰：去亦不變異。
X66n1296_p0174b07║報恩倫云：還知不變易處麼？你擬心動念，早是變
X66n1296_p0174b08║易了也。祇如曹山道：去亦不變易。又作麼生？要委
X66n1296_p0174b09║悉麼？轉盡無功伊墮位，孤標不與汝同盤
X66n1296_p0174b10║□□。弘云：者片田地被曹山占却了也。雖然如是，
X66n1296_p0174b11║券書還在洞山手裏。
X66n1296_p0174b12║洪州雲居道膺禪師（青五洞山价嗣）因劉禹端公上山謝雨，
X66n1296_p0174b13║問雨從何來，居曰：從端公問處來。公遂禮三拜，歡喜
X66n1296_p0174b14║而退。行數步，居乃召端公，公回首，居曰：問從何來？公
X66n1296_p0174b15║無語，歸家三日而薨。
X66n1296_p0174b16║徑山杲云：端公無語，歸家三日而死。正𭺗著弘覺
X66n1296_p0174b17║癢處，只是不知轉身一路。當時待道問從何來，但
X66n1296_p0174b18║依前禮三拜，歡喜而退，且教弘覺疑三十年。
X66n1296_p0174b19║天童？忞云：雲居問殺端公，眉毛落却大半；端公遭
X66n1296_p0174b20║問脫去，說話終不借人舌頭。即今有問天童：雨從
X66n1296_p0174b21║何來？但向道：合取口。然則作麼生得他雨下？但辦
X66n1296_p0174b22║肯心，決不相賺。
X66n1296_p0174b23║雲居令侍者送褲與一住菴道者，道者曰：自有孃生
X66n1296_p0174b24║褲。竟不受。居却令侍者去問：孃未生時著個什麼？道
X66n1296_p0174c01║者無語。後遷化，燒得舍利，持似居，居曰：直饒燒得八
X66n1296_p0174c02║斛四斗，不如當初下取一轉語好。
X66n1296_p0174c03║菩提密代道者云：謝和尚再三。
X66n1296_p0174c04║慧雲盛云：且道當時下得什麼語始免罪戾？我若
X66n1296_p0174c05║作菴主，待道：孃未生時著個什麼？向道：多謝和尚
X66n1296_p0174c06║重惠。
X66n1296_p0174c07║天目律云：雲居老漢令行忒煞。道者無語，識法者
X66n1296_p0174c08║懼。侍僧從旁曰：當時若問和尚孃：未生時穿個什
X66n1296_p0174c09║麼？未審又作麼生？乃向道：是誰作造？雖然，今時師
X66n1296_p0174c10║僧家非不能下千語萬語，要求其舍利半粒，又安
X66n1296_p0174c11║得哉？
X66n1296_p0174c12║白巖符云：雲居老漢錯過道者，道者當時無語，不
X66n1296_p0174c13║妨作家，只是可惜無人證明。
X66n1296_p0174c14║雲居因成尚書問：如來有密語，迦葉不覆藏，此理如
X66n1296_p0174c15║何？居召尚書，書應諾。居曰：會麼？曰：不會。居曰：若不會，
X66n1296_p0174c16║如來有密語；若會，迦葉不覆藏。
X66n1296_p0174c17║清涼欽徵云：且道喚底是密語？應底是密語？若也
X66n1296_p0174c18║應喚總是，去即不密也，且作麼生是密語？
X66n1296_p0174c19║東林總云：怪哉！弘覺二十年𦏰羊掛角，絕跡忘踪，
X66n1296_p0174c20║及被尚書一問，直得帶水拖泥，未免遭人笑怪。法
X66n1296_p0174c21║燈恁麼，也是日午點燈，夜半潑墨。
X66n1296_p0174c22║東禪觀云：逢人且說三分話，未可全拋一片心。
X66n1296_p0174c23║白巖符云：經未明，疏通之；疏未明，鈔通之。弘覺老
X66n1296_p0174c24║漢疏亦疏矣，鈔亦鈔矣。且道尚書還會麼？直饒會
X66n1296_p0175a01║得，也未是自己家珍。
X66n1296_p0175a02║雲居參洞山，山問：汝名什麼？居曰：道膺。山曰：何不向
X66n1296_p0175a03║上道？居曰：向上則不名道膺。山深肯之。
X66n1296_p0175a04║天目律云：二大老向尋常相見處，一問一答，竭力
X66n1296_p0175a05║要發明尊貴一路，殊不知只好替他作通事人即
X66n1296_p0175a06║得。若是向上事，此去京師尚隔半月程在。
X66n1296_p0175a07║白巖符云：簾埀香閣，不露堯眉。妙得其旨。還他雲
X66n1296_p0175a08║居老漢，所以成洞家父子。然只發揮得僚屬邊事，
X66n1296_p0175a09║若是尊貴一路，敢曰欠在。侍者便問：如何是尊貴
X66n1296_p0175a10║一路？山僧出舌示之曰：要舌頭便割取去。
X66n1296_p0175a11║雲居因僧問：如何是諸佛師？居喝曰：者田厙奴。僧禮
X66n1296_p0175a12║拜。居曰：你作麼生會？僧曰：者老和尚。居曰：元來不會。
X66n1296_p0175a13║僧作舞出去。居曰：沿臺槃乞兒。
X66n1296_p0175a14║昭覺勤云：識機宜，別休咎，有回互轉關底眼，千百
X66n1296_p0175a15║人中難得一個半個，為什麼却成沿臺槃乞兒去？
X66n1296_p0175a16║也是憐兒不覺醜。
X66n1296_p0175a17║何山珣云：翻手為雲，覆手為雨，主賓互換，當機作
X66n1296_p0175a18║舞。堪笑沿臺槃乞兒，也是面南看北斗。
X66n1296_p0175a19║百丈泐云：田厙奴有什麼了期？何不待他禮拜時
X66n1296_p0175a20║一踏踏倒，豈不剿絕？雖然，也不得草草。
X66n1296_p0175a21║雲居因洞山問：甚處來？居曰：踏山來。山曰：阿那個山
X66n1296_p0175a22║可住？居曰：阿那個山不可住？山曰：與麼則國內總被
X66n1296_p0175a23║闍黎占却也。居曰：不然。山曰：子莫得個入路麼？居曰：
X66n1296_p0175a24║無路。山曰：怎得與老僧相見？居曰：若有路，即與和尚
X66n1296_p0175b01║隔生也。山曰：此子已後千人萬人把不住。
X66n1296_p0175b02║罄山修云：作家相見，如珠走盤、盤走珠，縱橫無礙，
X66n1296_p0175b03║豈與敲氷索火、緣木求魚者可同日而語？今日有
X66n1296_p0175b04║人踏山來，我且問你：有路來？無路來？謂有路來，不
X66n1296_p0175b05║合雲居；謂無路來，不合洞山；有路無路，罄山道個
X66n1296_p0175b06║俱隔。且作麼生合得古人意去？試道看。
X66n1296_p0175b07║雲居上堂：如人將三貫錢買個獵狗，祇解尋得有蹤
X66n1296_p0175b08║跡底。若遇羚羊掛角，莫道蹤跡，氣息也無。僧便問：羚
X66n1296_p0175b09║羊掛角時如何？居曰：六六三十六。曰：掛角後如何？居
X66n1296_p0175b10║曰：六六三十六。僧禮拜，居曰：會麼？曰：不會。居曰：不見
X66n1296_p0175b11║道無蹤跡？
X66n1296_p0175b12║趙州諗聞僧舉此語，乃云：雲居師兄猶在。僧便問：
X66n1296_p0175b13║羚羊掛角時如何？州曰：九九八十一。曰：掛角後如
X66n1296_p0175b14║何？州曰：九九八十一。曰：得恁麼難會？州曰：有什麼
X66n1296_p0175b15║難會？曰：請和尚指示。州曰：新羅，新羅。
X66n1296_p0175b16║洞山瑩云：一人高高山頂立，要下下不得；一人深
X66n1296_p0175b17║深海底行，要出出不得。好！各與三十拄杖。何故？一
X66n1296_p0175b18║對無孔鐵錘。
X66n1296_p0175b19║雲居因僧問：山河大地從何而有？居曰：從妄想有。曰：
X66n1296_p0175b20║與某甲想出一錠金得麼？居便休去，僧不肯。
X66n1296_p0175b21║雲門偃云：已是葛藤，不能折合，待伊道想出一錠
X66n1296_p0175b22║金得麼？以拄杖便打。
X66n1296_p0175b23║笑巖寶云：雲門雖能折合，尤未徑庭。我若作雲居，
X66n1296_p0175b24║待伊問：山河大地從何而有？劈口打云：妄想作麼？
X66n1296_p0175c01║何故？雖善截其流而折其蔓，未若拔乎本而塞乎
X66n1296_p0175c02║源也。
X66n1296_p0175c03║白巖符云：雲居與麼答話，古今多少人誰不在他
X66n1296_p0175c04║語脈裏失却一隻眼？殊不知他帝青摩尼寶覿面
X66n1296_p0175c05║拈來，初無吝惜，怎奈者僧有眼如盲，當面不識，雲
X66n1296_p0175c06║居也只得抱羞而返。雖然，若是白巖，待道與某甲
X66n1296_p0175c07║想出一錠金得麼？便好呵呵大笑，歸方丈。
X66n1296_p0175c08║撫州疎山匡仁禪師（青五洞山价嗣）示眾：老僧咸通年前會
X66n1296_p0175c09║得法身邊事，咸通年後會得法身向上事。雲門出問：
X66n1296_p0175c10║如何是法身邊事？山曰：枯樁。曰：如何是法身向上事？
X66n1296_p0175c11║山曰：非枯樁。曰：還許學人說道理也無？山曰：許。曰：枯
X66n1296_p0175c12║樁豈不是明法身邊事？山曰：是。曰：非枯樁豈不是明
X66n1296_p0175c13║法身向上事？山曰：是。曰：未審法身還該一切也無？山
X66n1296_p0175c14║曰：法身周徧，豈得不該？門指淨瓶曰：祇如淨瓶還該
X66n1296_p0175c15║法身麼？山曰：闍黎莫向淨瓶邊覔。門便禮拜。
X66n1296_p0175c16║徑山杲徵云：且道雲門禮拜是好心不是好心？
X66n1296_p0175c17║白巖符云：不是疎山老漢，淨瓶子幾乎粉碎。
X66n1296_p0175c18║疎山因冬至，僧問：如何是冬來意？山曰：京師出大黃。
X66n1296_p0175c19║古南門云：有問山僧：如何是冬來意？向道：興化蓮
X66n1296_p0175c20║殻好種火。且道與古人相去多少？諸人若作世諦
X66n1296_p0175c21║流布，佛法未夢見在；更作佛法商量，千里萬里畢
X66n1296_p0175c22║竟如何？須知遠烟浪，別有好商量。
X66n1296_p0175c23║疎山訪香嚴，值嚴上堂，時有僧問：不慕諸聖，不重己
X66n1296_p0175c24║靈時如何？嚴曰：萬機休罷，千聖不擕。山在眾作嘔聲
X66n1296_p0176a01║曰：是何言歟？嚴便下座，召山曰：適對此僧語，必有不
X66n1296_p0176a02║是，致招師叔賜責，未審過在什麼處？山曰：萬機休罷，
X66n1296_p0176a03║猶有物在。千聖不擕，亦從人得。如何無過？嚴曰：却請
X66n1296_p0176a04║師叔道。山曰：若教某甲道，須還師資禮始得。嚴乃禮
X66n1296_p0176a05║拜，躡前問山曰：何不道肯諾不得全？嚴曰：肯又肯個
X66n1296_p0176a06║什麼？諾又諾於阿誰？山曰：肯即肯他千聖，諾即諾於
X66n1296_p0176a07║己靈。嚴曰：師叔恁麼道，向去倒屙三十年在。山住後，
X66n1296_p0176a08║果如前記。
X66n1296_p0176a09║鏡清怤因疎山問：肯諾不得全，汝作麼生會？清曰：
X66n1296_p0176a10║全歸肯諾。山曰：不得全又作麼生？清曰：個中無肯
X66n1296_p0176a11║路。山曰：始愜病僧意。
X66n1296_p0176a12║資福廣云：香嚴一擡一搦甚生光彩，好則好，惜乎
X66n1296_p0176a13║不用衲僧拄杖。當時若用衲僧拄杖，也不待三十
X66n1296_p0176a14║年。雖然，我更要問諸人：祇如香嚴道：師叔恁麼道，
X66n1296_p0176a15║向去倒屙在踈山。果如其記，還是佛法靈驗？為復
X66n1296_p0176a16║別有道理？良久，乃拍手呵呵笑云：子期死後無知
X66n1296_p0176a17║己，怎教伯牙不斷絃？
X66n1296_p0176a18║白巖符云：香嚴道：萬機休罷，千聖不擕，箋釋不易。
X66n1296_p0176a19║山作嘔聲，曰：是何言歟？義之所在，憤不顧身。嚴下
X66n1296_p0176a20║座，曰：適對僧語，未審過在什麼處？大似脚跟欠穩
X66n1296_p0176a21║當。山曰：萬機休罷，猶有物在；千聖不擕，亦從人得。
X66n1296_p0176a22║如何無過？好個鹽鐵判官。嚴曰：却請師叔道倒轉
X66n1296_p0176a23║鎗頭來也。山曰：若教我道，須還師資禮始得，也欠
X66n1296_p0176a24║看風使帆。嚴乃禮拜，躡前問：干戈相待。山曰：何不
X66n1296_p0176b01║道肯諾不得全？只恐不是玉，是玉也太奇。嚴曰：肯
X66n1296_p0176b02║又肯個什麼？諾又諾於阿誰？者一拶也難當抵。山
X66n1296_p0176b03║曰：肯即肯他千聖，諾則諾於己靈，說得道理好。嚴
X66n1296_p0176b04║曰：師叔恁麼道，向去倒屙三十年，何異靈山記莂？
X66n1296_p0176b05║山住後，果如前記，疑殺天下人。復云：山僧為諸人
X66n1296_p0176b06║花判了也，還有知他肯諾不得全底意旨麼？切忌
X66n1296_p0176b07║向鏡清舌頭著倒。
X66n1296_p0176b08║踈山因知事僧為造壽塔，造畢白山，山曰：將多少錢
X66n1296_p0176b09║與匠人？僧曰：一切在和尚。山曰：為將三錢與匠人？為
X66n1296_p0176b10║將兩錢與匠人？為將一錢與匠人？若道得，與吾親造
X66n1296_p0176b11║壽塔來。僧無語。後僧舉似大嶺閑，嶺曰：還有人道得
X66n1296_p0176b12║麼？僧曰：未有人道得。嶺曰：汝歸與踈山道：若將三錢
X66n1296_p0176b13║與匠人，和尚此生決定不得塔；若將兩錢與匠人，和
X66n1296_p0176b14║尚與匠人共出一隻手；若將一錢與匠人，累他匠人
X66n1296_p0176b15║眉鬚墮落。僧回如教而說。山具威儀望大嶺作禮，歎
X66n1296_p0176b16║曰：將謂無人，大嶺有古佛放光射到此間。雖然如是，
X66n1296_p0176b17║也是臘月蓮花。大嶺聞此語亦曰：我與麼道，早是龜
X66n1296_p0176b18║毛長三尺。
X66n1296_p0176b19║浮山遠云：踈山以錐錐地，大嶺用刀剜空。雖然，二
X66n1296_p0176b20║古德錯下錐刀，今時人亦難搆副。何故？後語中有
X66n1296_p0176b21║捎有殺。雖然如是，河裏失錢河裏摝。
X66n1296_p0176b22║雪竇宗云：說甚麼龜毛長三尺，臘月蓮花，盡是和
X66n1296_p0176b23║衣草裏輥。直饒向者裏分三列四，說得倜儻分明，
X66n1296_p0176b24║祖師正眼未夢見在。我當時若見踈山恁麼道，只
X66n1296_p0176c01║向道一文也無，待他更說道理，便與掀倒禪牀，拆
X66n1296_p0176c02║却壽塔，教者老漢終身無依倚處。為甚如此？知恩
X66n1296_p0176c03║方解報恩。
X66n1296_p0176c04║報恩倫云：當時大嶺見義勇為，當仁不讓，便與從
X66n1296_p0176c05║頭酬價。今日林泉更資一路，若將三文錢與匠人，
X66n1296_p0176c06║和尚此生決定不得塔。何故？勞而無益，為伊多酒
X66n1296_p0176c07║慢功。若將兩文錢與匠人，和尚與匠人共出一隻
X66n1296_p0176c08║手，兩不相虧，並無懸欠。若將一文錢與匠人，累他
X66n1296_p0176c09║匠人眉鬚墮落，皆知疎山一毛不拔。還知林泉恁
X66n1296_p0176c10║麼判斷處麼？醉漢口，沒量斗，閒割炒，胡廝毆，半窓
X66n1296_p0176c11║凉月酒醒時，燈火清熒何所有？
X66n1296_p0176c12║鼓山賢云：疎山恁麼垂語，陷阱不少，幸得大嶺放
X66n1296_p0176c13║光，一一照破。雖然，要與疎山相見，亦太遠在。
X66n1296_p0176c14║五祖岡云：也是曹瞞疑塚。七十二。
X66n1296_p0176c15║資福廣云：疎山賣了布單，學得些子筭法，便來者
X66n1296_p0176c16║裏瞞人。賴遇監院不會，監院若會，管取疎山死無
X66n1296_p0176c17║塟身之地。
X66n1296_p0176c18║西渡金云：疎山、羅山二大老性命總落在知事手
X66n1296_p0176c19║裏。
X66n1296_p0176c20║疎山常握木蛇，有僧問：和尚手中是什麼？山提起曰：
X66n1296_p0176c21║曹家女。
X66n1296_p0176c22║天月禮云：手中木蛇是曹家女，美態異常，惡心難
X66n1296_p0176c23║禦。驀拈拄杖云：如今變現在南山，倒用橫拈誰敢
X66n1296_p0176c24║覰？擲下杖云：照顧性命。
X66n1296_p0177a01║白巖符云：疎山年老，忒殺懵懂，分明手中木蛇，却
X66n1296_p0177a02║喚作曹家女。可惜者僧乏屠龍手段，放過疎山。當
X66n1296_p0177a03║時若是個漢，待提起曰曹家女，便與禮拜而去，管
X66n1296_p0177a04║教他性命落在我手裏。
X66n1296_p0177a05║隨州青林師䖍禪師（青五洞山价嗣）凡有新到，先令搬柴三
X66n1296_p0177a06║轉，然後參堂。有一僧不遵，乃問曰：三轉內即不問，三
X66n1296_p0177a07║轉外如何？林曰：鐵輪天子寰中旨。僧無對，林便打趂
X66n1296_p0177a08║出。
X66n1296_p0177a09║大溈秀云：夫欲君臣道合，應須水乳和同，者僧既
X66n1296_p0177a10║抗節朝堂，自應喪身失命。當時見道鐵輪天子寰
X66n1296_p0177a11║中旨，將坐具便摵，待伊擬議，拂袖出去，豈不尤為
X66n1296_p0177a12║峻利？
X66n1296_p0177a13║青林初參洞山，山問：近離甚處？林曰：武陵。山曰：武陵
X66n1296_p0177a14║法道何似此間？林曰：胡地冬抽笋。山曰：別甑炊香，供
X66n1296_p0177a15║養此人。林拂袖便出。山曰：此子向後走殺天下人去
X66n1296_p0177a16║在。
X66n1296_p0177a17║鼓山永云：恁麼抵對，滴水難消，因甚別甑炊香飯？
X66n1296_p0177a18║莫有知他洞山利害者麼？
X66n1296_p0177a19║天界盛云：青林頭正尾正，固是聖朝俊彥，廊廟英
X66n1296_p0177a20║標，怎奈新豐老人未肯放過。且道那裏是他未肯
X66n1296_p0177a21║放過處？試定當看。
X66n1296_p0177a22║青林因僧問：學人竟往時如何？林曰：死蛇當大路，勸
X66n1296_p0177a23║子莫當頭。曰：當頭時如何？林曰：喪子命根。曰：不當頭
X66n1296_p0177a24║時如何？林曰：亦無你𢌞避處。曰：正當恁麼時如何？林
X66n1296_p0177b01║曰：失却也。曰：未審向什麼處去？林曰：草深無覔處。曰：
X66n1296_p0177b02║和尚也須隄防始得。林撫掌曰：一等是個毒氣。
X66n1296_p0177b03║博山來云：青林棒喝，不施鍼錐，在舌根上，何曾放
X66n1296_p0177b04║過？者僧爛泥中有刺，縱得便宜，不知早入行舖了
X66n1296_p0177b05║也。當時若問，博山但咄云：沒去處。看他道個什麼？
X66n1296_p0177b06║雖然，在今之日，討個師僧也難得。
X66n1296_p0177b07║鼓山賢云：既不許當頭，亦不許𢌞避。暫生擬議，便
X66n1296_p0177b08║隔千山。教學人畢竟如何行履？虗舟無意浮秋水，
X66n1296_p0177b09║㯭柂渾忘渡月明。
X66n1296_p0177b10║白巖符云：一往看來，者僧大似把髻投衙，殊不知
X66n1296_p0177b11║善戰者不居勝。當時若不是青林老將，幾被打破
X66n1296_p0177b12║蔡州。
X66n1296_p0177b13║
X66n1296_p0177b14║宗門拈古彚集卷第三十