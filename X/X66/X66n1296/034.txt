X66n1296_p0196c01║宗門拈古彚集卷第三十四
X66n1296_p0196c02║古杭白巖嗣祖沙門　淨符　彚集
X66n1296_p0196c03║△青六
X66n1296_p0196c04║福州長慶慧稜禪師（青六雪峰存嗣）因僧問：眾手淘金，誰是
X66n1296_p0196c05║得者？慶曰：有伎倆者得。曰：學人還得也無？慶曰：太遠
X66n1296_p0196c06║在。
X66n1296_p0196c07║雪竇顯代者僧，當時便喝，復云：有伎倆者得一手
X66n1296_p0196c08║分付，有伎倆者不得兩手分付，學人還得也無？蒼
X66n1296_p0196c09║天！蒼天！
X66n1296_p0196c10║高峰、妙云、西峰則不然，今日有問：眾手淘金，誰是
X66n1296_p0196c11║得者？只向道：阿誰無分？學人還得也無？猶嫌少在。
X66n1296_p0196c12║南堂欲云：長慶和盤托出，者僧當面蹉過。雪竇忍
X66n1296_p0196c13║俊不禁，不免按牛頭喫草。今日有問靈巖：眾手淘
X66n1296_p0196c14║金，誰是得者？只向他道：物見主，眼卓豎。學人還得
X66n1296_p0196c15║也無？又爭怪得老僧？
X66n1296_p0196c16║長慶上堂：淨潔打疊了，却近前就我覓，我劈脊與你
X66n1296_p0196c17║一棒。有一棒到你，你須生慙媿；無一棒到你，你又向
X66n1296_p0196c18║什麼處會？
X66n1296_p0196c19║雪竇顯云：雪竇即不然，淨潔打疊了也，直須近前
X66n1296_p0196c20║就我覓，我劈脊與你一棒，有一棒到你，你即受屈，
X66n1296_p0196c21║無一棒到你，與你平出，但與麼會。
X66n1296_p0196c22║黃龍清云：長慶只知支離臃腫，不知道之根源。雪
X66n1296_p0196c23║竇引蔓牽枝，未免隨波逐浪。寶峰則不然，淨潔打
X66n1296_p0196c24║疊了，近前來只向道：會麼？歸堂去。雖然如是，也須
X66n1296_p0197a01║是仙陀婆始得。
X66n1296_p0197a02║天童覺云：死口喫常住飯，展脚臥長連牀，求個知
X66n1296_p0197a03║慙媿者難得。還知長慶棒頭落處麼？雷開蟄戶電
X66n1296_p0197a04║燒尾，引出崢嶸頭角來。
X66n1296_p0197a05║天寧琦云：眾中商量道：坐在淨潔地上，必須打疊
X66n1296_p0197a06║近前，覓底喫棒有分，覓底是病，棒底是藥。所以雪
X66n1296_p0197a07║竇云：有一棒到你，你即受屈；無一棒到你，與你平
X66n1296_p0197a08║出。杜撰禪和，如麻似粟。殊不知二大老，一個掘地
X66n1296_p0197a09║為坑，一個夷井塞竈，皆欲坐致太平，爭奈返招怪
X66n1296_p0197a10║笑。毗婆尸佛早留心，直至如今不得妙。
X66n1296_p0197a11║天界。盛云：天界則不然，不消先打疊了，來到者裏
X66n1296_p0197a12║便劈脊與你一棒。有一棒到你，你作麼生會？無一
X66n1296_p0197a13║棒到你，也須具大慚媿。還有知長慶天界落處麼？
X66n1296_p0197a14║石壓笋斜出，巖懸花倒生。
X66n1296_p0197a15║古南門云：古南又不然，淨潔打疊了也，直須近前，
X66n1296_p0197a16║我劈脊與你一棒。有一棒到你，免你向淨潔處躲
X66n1296_p0197a17║跟；無一棒到你，你須自解作活計始得。
X66n1296_p0197a18║天童。忞云：天童又且不然，淨潔打疊了也。待你向
X66n1296_p0197a19║前，我劈脊與你一棒，有一棒到你，你須知些痛癢；
X66n1296_p0197a20║無一棒到你，你須生些慙媿。拈拄杖卓一卓，云：且
X66n1296_p0197a21║道有棒到你？無棒到你？夾路桃花風雨後，馬蹄何
X66n1296_p0197a22║處避殘紅？
X66n1296_p0197a23║寶掌。白云：長慶只知老婆垂手，不知腫不益肥。雪
X66n1296_p0197a24║竇熱處刺頭，未免相錮著鐵。寶掌則不然，淨潔打
X66n1296_p0197b01║疊了也，却近前問我覓，我劈脊與你一棒。有一棒
X66n1296_p0197b02║到你：蒼天！蒼天！無一棒到你：蒼天！蒼天！
X66n1296_p0197b03║長慶與保福遊山次，福問：古人道妙峰山頂，莫祇者
X66n1296_p0197b04║個便是也無？慶曰：是即是，可惜許。
X66n1296_p0197b05║鏡清怤云：若不是孫公，便見髑髏徧野。
X66n1296_p0197b06║雪竇顯云：今日共者漢遊山，圖個什麼？復云：百千
X66n1296_p0197b07║年後不道全無，只是少。
X66n1296_p0197b08║理安洸云：平田淺草，略露風規。是則酒逢知己飲，
X66n1296_p0197b09║檢點將來，猶虧一半。
X66n1296_p0197b10║長慶拈拄杖示眾曰：識得者個，一生參學事畢。
X66n1296_p0197b11║雲門偃云：識得者個，為什麼不住？
X66n1296_p0197b12║靈巖安云：恁麼住者，喪我兒孫；恁麼去者，寒灰發
X66n1296_p0197b13║𦦨。然雖如是，未得剿絕。拈拄杖云：識得者個麼？敲
X66n1296_p0197b14║出鳳凰五色髓，擊碎驪龍明月珠。
X66n1296_p0197b15║長慶上堂：總似今日，老胡有望。保福展出曰：總似今
X66n1296_p0197b16║日，老胡絕望。
X66n1296_p0197b17║報慈遂云：恁麼道是相見語，不是相見語？
X66n1296_p0197b18║天童覺云：富嫌千口少，貧恨一身多。
X66n1296_p0197b19║雲居莊云：總似今日老胡有望，金將石試；總似今
X66n1296_p0197b20║日老胡絕望，玉將火試。擊拂子云：一年春已過，臺
X66n1296_p0197b21║榭綠陰多。
X66n1296_p0197b22║寶壽方云：二大老春蘭秋菊，各擅其長，初不許以
X66n1296_p0197b23║優劣較，然敲磕將來，大似徐六擔板。
X66n1296_p0197b24║長慶上堂：撞著道伴交肩過，一生參學事畢。
X66n1296_p0197c01║雪竇顯云：是即是，針不劄，風不入，有什麼用處？
X66n1296_p0197c02║昭覺勤云：撞著道伴交肩過，露柱燈籠共證明。
X66n1296_p0197c03║古南門云：相識滿天下，知心能幾人。
X66n1296_p0197c04║長慶因僧問：𦏰羊挂角時如何？慶曰：草裏漢。曰：挂角
X66n1296_p0197c05║後如何？慶曰：亂呌喚。曰：畢竟如何？慶曰：驢事未去，馬
X66n1296_p0197c06║事到來。
X66n1296_p0197c07║雪竇顯云：寧可碎身如微塵，終不瞎個眾生眼。長
X66n1296_p0197c08║慶較些子，復云：一般漢，設使𦏰羊未挂角，也似萬
X66n1296_p0197c09║里望鄉關。
X66n1296_p0197c10║南堂欲云：長慶恁麼答話，瞎却天下人眼去在。雪
X66n1296_p0197c11║竇道：終不瞎個眾生眼，萬里望鄉關。
X66n1296_p0197c12║長慶因僧問：長期進道，西天以蠟人為驗，未審此間
X66n1296_p0197c13║以何為驗？慶曰：鐵彈子。曰：意旨如何？慶曰：大的大，小
X66n1296_p0197c14║的小。
X66n1296_p0197c15║瑞巖慍云：長慶與麼答話，也是貪觀雲裏雁，失却
X66n1296_p0197c16║渡頭船。我此一眾個個自謂握靈蛇之珠、抱荊山
X66n1296_p0197c17║之璞，且山僧如此批判，還有不甘者麼？良久，云：擬
X66n1296_p0197c18║心湊泊終難會，達者應須暗裏驚。
X66n1296_p0197c19║長慶問秀才曰：佛教有眾生日用而不知，儒亦曰百
X66n1296_p0197c20║姓日用而不知，且道不知個甚麼？才曰：不知大道。
X66n1296_p0197c21║雲門偃云：灼然不知。
X66n1296_p0197c22║寶壽新云：長慶解放不解收？雲門解收不解放？饒
X66n1296_p0197c23║你總不與麼，只好與新上座挈草鞵。
X66n1296_p0197c24║長慶因僧問：如何是合聖之言？慶曰：山僧被闍黎一
X66n1296_p0198a01║問，只得口似匾擔。曰：何故如此？慶曰：適來問什麼？
X66n1296_p0198a02║昭覺勤云：是則是應機無差，爭奈大驚小怪。或有
X66n1296_p0198a03║問道林：如何是合聖之言？只對他道：誌公不是閒
X66n1296_p0198a04║和尚，剪刀只在臥牀頭。
X66n1296_p0198a05║資福侶云：道林何用繁詞，若有問如何是合聖之
X66n1296_p0198a06║言，向他道：如是，如是。
X66n1296_p0198a07║長慶因僧問：如何是正法眼？慶曰：有願不撒沙。保福
X66n1296_p0198a08║曰：不可更撒也。
X66n1296_p0198a09║雪竇顯云：夫宗師決定以本分相見，不敢撒沙。且
X66n1296_p0198a10║那個是諸人正眼，不受人瞞底漢？出來對眾道看，
X66n1296_p0198a11║共相知委。若道不得，翠峰與你一一點過，開眼也
X66n1296_p0198a12║著，合眼也著。
X66n1296_p0198a13║古南門云：長慶戒慎恐懼，保福飲牛上流，雪竇和
X66n1296_p0198a14║泥合水，雖皆為眾點眼，古南不妨代一轉語，更為
X66n1296_p0198a15║點破。諸人要不受人瞞，直須不自瞞好。
X66n1296_p0198a16║長慶因僧問：有問有答，賓主歷然。無問無答時如何？
X66n1296_p0198a17║慶曰：怕爛却那！
X66n1296_p0198a18║睦州明因僧問：有問有答，賓主歷然。無問無答時
X66n1296_p0198a19║如何？州云：相逢盡道休官好，林下何曾見一人？
X66n1296_p0198a20║昭覺勤云：若有問，崇寧有問有答，賓主歷然。無問
X66n1296_p0198a21║無答時，如何向道收得安南，又憂塞北？
X66n1296_p0198a22║洞山瑩云：二老漢只解較儉不較奢。洞山則不然，
X66n1296_p0198a23║有人恁麼問，但向道：心不負人，面無慚色。
X66n1296_p0198a24║漳州保福從展禪師（青六雪峰存嗣）因僧問：雪峰平生有何
X66n1296_p0198b01║言句，得似𦏰羊挂角時？福曰：我不可作雪峰弟子不
X66n1296_p0198b02║得。
X66n1296_p0198b03║雪竇顯云：一千五百個布衲，保福較些子。
X66n1296_p0198b04║昭覺勤云：翡翠羽毛，麒麟頭角，重重光彩，的的相
X66n1296_p0198b05║承。要明陷虎之機，須施嶮崖之句。雖然如是，只知
X66n1296_p0198b06║與麼來，不知與麼去。或問山僧：五祖平生有何言
X66n1296_p0198b07║句得似靈羊挂角時？只對他道：不敢孤負先師。委
X66n1296_p0198b08║悉麼？山高豈礙白雲飛？
X66n1296_p0198b09║笑巖寶云：保福要且只有千尺寒松，我若作保福，
X66n1296_p0198b10║待問雪峰平生有何言句，得似靈羊挂角時？劈脊
X66n1296_p0198b11║便打云：我不可作雪峰弟子不得。雪竇道：一千五
X66n1296_p0198b12║百個布衲，保福較些子。只見錐頭利，不見鑿頭方。
X66n1296_p0198b13║靈巖儲云：圓悟可謂言中有響，句裏藏鋒，檢點將
X66n1296_p0198b14║來，未免依他作解。祥符則不然，或問：三峰生平有
X66n1296_p0198b15║何言句得似靈羊挂角時？對道：珊瑚枕上兩行淚，
X66n1296_p0198b16║半是思君半恨君。
X66n1296_p0198b17║清化嶾云：者話大似黑漆皮燈籠，外暗內明，爭奈
X66n1296_p0198b18║無人見得。若見得，保福無藏身之地。
X66n1296_p0198b19║保福聞長生卓菴，乃往相訪。茶話次，生問：曾有僧問
X66n1296_p0198b20║祖師西來意，某甲舉拂子示之，不知得不得？福曰：從
X66n1296_p0198b21║展爭敢道得不得？有個問：有人讚歎此事，如虎戴角；
X66n1296_p0198b22║有人輕毀此事，分文不值。一等是恁麼事，因甚麼毀
X66n1296_p0198b23║讚不同？生曰：適來出自偶爾。
X66n1296_p0198b24║一老宿云：毀又爭得。又一老宿云：惜取眉毛好。
X66n1296_p0198c01║太原孚云：若無智眼，難辨得失。
X66n1296_p0198c02║雪竇顯別云：若非和尚證明，拂子一生無用。
X66n1296_p0198c03║報慈遂云：一等是恁麼事，為什麼有得有不得？
X66n1296_p0198c04║保福問長慶：盤山道：光境俱忘，復是何物？洞山道：光
X66n1296_p0198c05║境未忘，復是何物？據此二老商量，尤未得勦絕。作麼
X66n1296_p0198c06║生道得勦絕？慶良久，福曰：情知和尚向鬼窟裏作活
X66n1296_p0198c07║計。慶却問：汝又作麼生？福曰：兩手扶犂水過膝。
X66n1296_p0198c08║雪竇顯云：俱忘未忘總由我。保福因什麼道未得
X66n1296_p0198c09║勦絕？灼然能有幾個？諸人又作麼生道，免得長慶
X66n1296_p0198c10║在鬼窟裏？良久，云：柳絮隨風，自西自東。
X66n1296_p0198c11║大溈秀云：保福拈提，頗有宗風，及乎問著，又却拖
X66n1296_p0198c12║泥帶水。
X66n1296_p0198c13║天童覺云：俱忘未忘，奪人奪境，為什麼保福不肯
X66n1296_p0198c14║長慶？太平本是將軍致，不許將軍見太平。
X66n1296_p0198c15║古南門云：保福向懸崖走馬，劒刃翻身，固是好手。
X66n1296_p0198c16║雖然，呈能露巧之時，何似帝力不知之世？具眼者
X66n1296_p0198c17║辨。
X66n1296_p0198c18║法忍謐云：盤山、洞山固是廉纖，保福、長慶未見勦
X66n1296_p0198c19║絕，若在衲僧門下又當如何？到頭霜夜月，任運落
X66n1296_p0198c20║前溪。
X66n1296_p0198c21║白巖符云：保福與麼問，將謂較他二老別有長處，
X66n1296_p0198c22║及被稜公一拶，依舊聯聯纖纖。今日或有問白巖：
X66n1296_p0198c23║作麼生道得勦絕？轉身便歸方丈。
X66n1296_p0198c24║保福，上堂。此事如擊石火、閃電光，搆得搆不得，未免
X66n1296_p0199a01║喪身失命。僧便問：未審搆得底人還免喪身失命也
X66n1296_p0199a02║無？福曰：適來且置，闍黎還搆得麼？曰：若搆不得，未免
X66n1296_p0199a03║大眾怪笑。福曰：作家，作家。曰：和尚是什麼心行？福曰：
X66n1296_p0199a04║一杓屎，攔面潑，也不知臭。
X66n1296_p0199a05║雪竇顯云：諸上座！保福有生擒虎兕底爪牙，者僧
X66n1296_p0199a06║也不易相敵。雖然如此，要且放過保福一著。祇如
X66n1296_p0199a07║雪竇與大眾，還許諸方檢責也無？若免不得，平地
X66n1296_p0199a08║上死人無數，其中有得活底麼？乃拈起拄杖云：來
X66n1296_p0199a09║也，來也。
X66n1296_p0199a10║護國元云：能擒能縱，能殺能活，保福可謂作家。者
X66n1296_p0199a11║僧可惜許錯轉話頭，待他道：闍黎還搆得麼？向道：
X66n1296_p0199a12║明眼宗師，天然有在。當時下得者語，直饒保福全
X66n1296_p0199a13║機，更買草鞋行脚。何故？不見道：得人一牛，還人一
X66n1296_p0199a14║馬。
X66n1296_p0199a15║古南門云：保福與者僧敲擊且置，且道搆得底是
X66n1296_p0199a16║個什麼？又那個是搆得底？那個是搆不得底？大眾！
X66n1296_p0199a17║還曾簡責也未？古南不避口業，為你分析一上。搆
X66n1296_p0199a18║不得底，活得也無用；搆得底，死去又何妨？忽有個
X66n1296_p0199a19║出來道：只今是死？是活？拈拄杖便趁。
X66n1296_p0199a20║保福因僧侍立次，乃曰：你得與麼麤心？曰：甚處是某
X66n1296_p0199a21║甲麤心處？福拈一塊土度與，曰：拋向門外著。僧接土
X66n1296_p0199a22║拋了，却又問：甚處是某甲麤心處？福曰：我見你觸著
X66n1296_p0199a23║磕著，所以道你麤心。
X66n1296_p0199a24║雪竇顯云：然則者僧被熱瞞，爭奈真不掩偽、曲不
X66n1296_p0199b01║藏直？雪竇將今視古，於理不甘。你者一隊漢，或僧
X66n1296_p0199b02║堂裏來、寮舍內出，築著、磕著亦乃不知。近來麤心
X66n1296_p0199b03║轉盛，我若放過，便見諸方檢責。卓拄杖，下座。
X66n1296_p0199b04║古南門云：雪竇也似隨摟搜，說甚築著磕著？遂卓
X66n1296_p0199b05║拄杖云：直得百雜碎了也，你輩麤心還知麼？
X66n1296_p0199b06║清化嶾云：保福為憐三尺子，不惜兩莖眉者。僧若
X66n1296_p0199b07║與麼會去，也是韓獹逐塊。
X66n1296_p0199b08║寶掌白云：保福有點鐵成金、起死回生的手段，爭
X66n1296_p0199b09║奈者僧蒙帒到底麤心有甚可救處？山僧慨古思
X66n1296_p0199b10║今，寧忍坐觀屈辱？乃驀拈拄杖攛下，云：開也築著，
X66n1296_p0199b11║合也築著。汝等更若麤心，山僧與你保任，此事終
X66n1296_p0199b12║不虗也。
X66n1296_p0199b13║保福因僧問：家貧遭劫時如何？福曰：不能盡底去。曰：
X66n1296_p0199b14║為什麼不能盡底去？福曰：賊是家親。曰：既是家親，為
X66n1296_p0199b15║什麼翻成家賊？福曰：內既無應，外不能為。曰：忽然捉
X66n1296_p0199b16║敗，功歸何處？福曰：賞亦不曾聞。曰：恁麼則勞而無功。
X66n1296_p0199b17║福曰：功即不無，成而不取。曰：既是成功，為什麼不取？
X66n1296_p0199b18║福曰：不見道，太平本是將軍致，不許將軍見太平。
X66n1296_p0199b19║徑山杲云：絲來線去弄精魂。
X66n1296_p0199b20║天寧琦云：家無白澤之圖，必無如是妖怪。
X66n1296_p0199b21║保福在病，問僧曰：我與汝相識年深，有何方術相救
X66n1296_p0199b22║相救？僧曰：方術甚有，聞說和尚不解忌口。
X66n1296_p0199b23║清凉欽別云：和尚解忌口麼？
X66n1296_p0199b24║雪竇顯別云：只恐難為和尚。
X66n1296_p0199c01║瑞巖慍云：者僧也不易得，怎奈保福心且未甘，當
X66n1296_p0199c02║時只好輕輕道：和尚病得幾時？看他出什麼語，但
X66n1296_p0199c03║云：不堪發藥。豈不籠罩古今？
X66n1296_p0199c04║越州鏡清道怤禪師（青六雪峰存嗣）僧問：學人未達其源，乞
X66n1296_p0199c05║師方便。清曰：是什麼源？曰：其源。清曰：若是其源，怎受
X66n1296_p0199c06║方便？僧禮拜退，侍者問：和尚適來莫是成褫伊麼？清
X66n1296_p0199c07║曰：無。曰：莫是不成褫伊麼？清曰：無。曰：未審師意如何？
X66n1296_p0199c08║清曰：一點水墨，兩處成龍。
X66n1296_p0199c09║雪竇顯於爭受方便處云：死水裏浸却，有甚用處？
X66n1296_p0199c10║於兩處成龍處云：猶較些子。復云：雪竇不是減鏡
X66n1296_p0199c11║清威光，要與者僧相見是什麼源？其源三十年後
X66n1296_p0199c12║與汝三十棒。
X66n1296_p0199c13║五祖戒云：與麼道也太險，雖然語險，爭奈用得者
X66n1296_p0199c14║一點親。要會麼？莫怪鏡清多意氣，他家曾謁聖明
X66n1296_p0199c15║君。
X66n1296_p0199c16║昭覺勤云：鏡清具本分鉗錘，有作家爐鞴，正如明
X66n1296_p0199c17║鏡當臺，舉無遺照，雖則赴感應機，要且猶費葛藤。
X66n1296_p0199c18║若是山僧，是什麼源？其源劈脊便棒。未審師意如
X66n1296_p0199c19║何？劈脊便棒，非唯截斷眾流，亦乃光揚宗眼。
X66n1296_p0199c20║南堂欲云：鏡清一點水墨，兩處成龍，直得傾湫倒
X66n1296_p0199c21║嶽，雲黯長空。雪竇要減他威光，與者僧相見，且欵
X66n1296_p0199c22║欵地。山僧見處，也要諸人共知，是什麼源？其源劈
X66n1296_p0199c23║脊便棒，直下悟去，裂破古今。
X66n1296_p0199c24║古南門云：雪竇也則放過，是什麼源？其源待甚三
X66n1296_p0200a01║十年？劈脊便棒。何故？是真難掩，是偽不昌。
X66n1296_p0200a02║靈巖儲云：佛果奢而不儉，鏡清儉而不奢，固是二
X66n1296_p0200a03║俱好手，未免者僧不甘。當時若問靈巖，學人未達
X66n1296_p0200a04║其源，乞師方便對他道：今日有齋，不特使那僧虗
X66n1296_p0200a05║來實往，亦免者一隊漢飯後添羮。
X66n1296_p0200a06║廣教玉云：學人未達其源，乞師方便。家住大梁城，
X66n1296_p0200a07║更覓長安路。是什麼源？金錘劈面其源，蒼天中更
X66n1296_p0200a08║添冤苦。若是其源，爭受方便？雖然赤心片片，可惜
X66n1296_p0200a09║放過適來。莫是成褫伊麼？也須問過，無純鋼打就。
X66n1296_p0200a10║莫是不成褫伊麼？掉轉鎗頭，無生鐵鑄成。未審師
X66n1296_p0200a11║意如何？相逼來也，一點水墨，兩處成龍。大眾！試把
X66n1296_p0200a12║火來照看，鏡清面皮厚多少？
X66n1296_p0200a13║鏡清一日於僧堂前自擊鐘曰：玄沙道底，玄沙道底。
X66n1296_p0200a14║僧便問：玄沙道什麼？清乃𦘕一圓相。僧曰：若不久參，
X66n1296_p0200a15║怎知與麼？清曰：失錢遭罪。
X66n1296_p0200a16║雪竇顯云：洎被打破蔡州城。
X66n1296_p0200a17║古南門云：者僧雖善，成褫鏡清。若論蔡州城，打破
X66n1296_p0200a18║多時了也。
X66n1296_p0200a19║鏡清問僧：近離甚處？曰：石橋。清曰：本分事作麼生？曰：
X66n1296_p0200a20║近離石橋。清曰：我豈不知你近離石橋？本分事作麼
X66n1296_p0200a21║生？曰：和尚何不領話？清便打。僧曰：某甲話在。清曰：你
X66n1296_p0200a22║但喫棒，我要者話行。
X66n1296_p0200a23║雪竇顯云：然則倚勢欺人，怎奈事不孤起？者僧若
X66n1296_p0200a24║能慎初護末，棒須是鏡清自喫。
X66n1296_p0200b01║鏡清上堂，良久，有僧問：祖歌如何唱？清曰：拖送醉人
X66n1296_p0200b02║酒。曰：與麼則孤負和尚也。清曰：猛虎不食伏肉。
X66n1296_p0200b03║大覺昇云：鏡清雖縱奪可觀，却乃添盃醉後。大覺
X66n1296_p0200b04║則不然，今日有問：祖歌如何唱？向他道：上大人！與
X66n1296_p0200b05║麼則孤負和尚也，可知禮也。且道與鏡清是同是
X66n1296_p0200b06║別？
X66n1296_p0200b07║鏡清因僧問：學人啐，請師啄。清曰：還得活也無？曰：若
X66n1296_p0200b08║不活，遭人怪笑。清曰：也是草裏漢。
X66n1296_p0200b09║雪竇顯云：衲僧有此奇特事，若一個半個互相平
X66n1296_p0200b10║展，古聖也不虗出來一回。
X66n1296_p0200b11║證果成云：鏡清者漢，大似不打自招。
X66n1296_p0200b12║白巖符云：鏡清門下有此一僧，固不虗費油鹽漿
X66n1296_p0200b13║水，為什麼却道也是草裏漢？莫是鏡清慣壓良為
X66n1296_p0200b14║賤麼？且喜沒交涉。莫是明罰暗賞麼？且喜沒交涉。
X66n1296_p0200b15║畢竟如何？良久，云：敕律吉。
X66n1296_p0200b16║鏡清住菴時，有行者來，徐徐近繩牀，取拂子提起，問
X66n1296_p0200b17║曰：某甲定喚者個作拂子，菴主喚作什麼？清曰：不可
X66n1296_p0200b18║更安名立字也。行者乃擿却拂子，曰：著甚死急！
X66n1296_p0200b19║明招謙代云：敢死喘氣。
X66n1296_p0200b20║寶壽方云：行者也不妨是個行家，可惜菴主當時
X66n1296_p0200b21║放過。若不放過，管取行者報恩有分。
X66n1296_p0200b22║鏡清問僧：門外是什麼聲？曰：雨滴聲。清曰：眾生顛倒，
X66n1296_p0200b23║迷己逐物。曰：和尚作麼生？清曰：洎不迷己。曰：洎不迷
X66n1296_p0200b24║己，意旨如何？清曰：出身猶可易，脫體道應難。
X66n1296_p0200c01║黃龍心云：說難說易，轉見迷己。要不迷己，如今喚
X66n1296_p0200c02║作甚麼聲？
X66n1296_p0200c03║瑯瑘覺云：得即得，大似平地陷人。
X66n1296_p0200c04║法雲秀云：出身句諸人總知，脫體句還有道得底
X66n1296_p0200c05║麼？良久，云：事難方見丈夫心。
X66n1296_p0200c06║光相得，云：者裏則不然，門外是什麼聲雨滴聲？便
X66n1296_p0200c07║與合掌，云：真語者、實語者、如語者、不誑語者、不異
X66n1296_p0200c08║語者。或有道：者僧一樣答話，為什麼毀譽不同？向
X66n1296_p0200c09║道：一點水墨，兩處成龍。
X66n1296_p0200c10║勝法法云：瑯瑘雖解抝曲作直，決定不知是甚麼
X66n1296_p0200c11║聲。
X66n1296_p0200c12║理安洸云：爐鞲不熱，頑鑛難鎔，當時待伊道：和尚
X66n1296_p0200c13║作麼生？劈脊便棒，非惟勦絕者僧，亦乃頭正尾正。
X66n1296_p0200c14║鏡清問僧：趙州喫茶話，你作麼生會？僧便出去。清曰：
X66n1296_p0200c15║邯鄲學唐步。
X66n1296_p0200c16║雪竇顯云：者僧不是邯鄲人，為什麼學唐步？若辨
X66n1296_p0200c17║得出，與你茶喫。
X66n1296_p0200c18║南堂欲云：鏡清親見者僧是邯鄲人，雪竇因什麼
X66n1296_p0200c19║道不是？拈拄杖畫一畫，云：有口不得，茶喫者多。
X66n1296_p0200c20║鏡清問靈雲：行脚事大，乞師指南。靈曰：浙中米作麼
X66n1296_p0200c21║價？清曰：若不是道怤，洎作米價會却。
X66n1296_p0200c22║大溈秀云：靈雲只解放去，不能收來。若不是某甲，
X66n1296_p0200c23║洎作米價會却。何不更問你作什麼會？他若擬對，
X66n1296_p0200c24║便與熱棒打出。
X66n1296_p0201a01║白巖符云：善射者不輕發，發必中的。勤老可謂善
X66n1296_p0201a02║射矣。然只有殺人箭，且無活人箭。若是山僧，待道；
X66n1296_p0201a03║若不是某甲，洎作米價會。却便高聲喚侍者云：教
X66n1296_p0201a04║維那領向明窓下安排。
X66n1296_p0201a05║鏡清在雪峰普請次，峰問：溈山道：見色便見心。還有
X66n1296_p0201a06║過也無？清曰：古人與麼道那？峰曰：雖然如此，我要共
X66n1296_p0201a07║你商量。清曰：若與麼，不如某甲钁地去。
X66n1296_p0201a08║靈隱泉云：雪峰探竿在手，影草隨身，若不是鏡清
X66n1296_p0201a09║普請，幾乎狼藉。
X66n1296_p0201a10║鏡清因僧問：新年頭還有佛法也無？清曰：有。曰：如何
X66n1296_p0201a11║是新年頭佛法？清曰：元正啟祚，萬物咸新。曰：謝師答
X66n1296_p0201a12║話。清曰：鏡清今日失利。又僧問明教：新年頭還有佛
X66n1296_p0201a13║法也無？教曰：無。曰：年年是好年，日日是好日，為什麼
X66n1296_p0201a14║却無？教曰：張公喫酒李公醉。曰：老老大大，龍頭蛇尾。
X66n1296_p0201a15║教曰：明教今日失利。
X66n1296_p0201a16║昭覺勤云：道有也失利，道無也失利，且道誵訛在
X66n1296_p0201a17║什麼處？者裏明得，不妨識進退，別休咎，始知一句
X66n1296_p0201a18║下有分身之意，有出身之路。今日或有問崇寧：新
X66n1296_p0201a19║年頭還有佛法也無？對他道：不在者兩頭。他或道：
X66n1296_p0201a20║為什麼如此？向道：崇寧今日失利。且道與古人是
X66n1296_p0201a21║同是別？
X66n1296_p0201a22║徑山杲云：二尊宿，一人向高高峰頂立不露頂，一
X66n1296_p0201a23║人向深深海底行不溼脚。是則也是，未免有些誵
X66n1296_p0201a24║訛。今日或有問杲上座：新年頭還有佛法也無？只
X66n1296_p0201b01║向道：今日一隊奴僕，在茶堂裏邨歌社舞，弄些神
X66n1296_p0201b02║鬼，直得點胸。尊者惡發，把鉢盂峰一擲，擲過恒河
X66n1296_p0201b03║沙世界外，驚得憍陳如怕怖慞惶，倒騎露柱，跳入
X66n1296_p0201b04║擔板禪和鼻孔裏，撞倒舒州天柱峰。安樂山神忍
X66n1296_p0201b05║俊不禁，出來攔胸搊住曰：尊者，你既稱阿羅漢，出
X66n1296_p0201b06║三界二十五有塵勞，超分段生死，因什麼有許多
X66n1296_p0201b07║無明？被者一問，不勝懡㦬，却回佛殿裏第三位打
X66n1296_p0201b08║坐，依舊點胸點肋道：天上天下，唯我獨尊。自云：住！
X66n1296_p0201b09║住！杲上座。他問：新年頭佛法，為什麼一向虗空裏
X66n1296_p0201b10║打筋斗？說脫空謾人。良久云：杲上座今日失利。
X66n1296_p0201b11║天寧琦云：有佛法、無佛法，盡被鏡清、明教二大老
X66n1296_p0201b12║當頭坐斷，不許後人摶量。妙喜以虗空口掉廣長
X66n1296_p0201b13║舌，將三千大千世界過現未來佛及眾生真如凡
X66n1296_p0201b14║聖、陰陽寒暑、乘除加減，束作一句，卷舒無礙，收放
X66n1296_p0201b15║自由，管什麼新年頭、舊年尾？佛法道有也得、道無
X66n1296_p0201b16║也得，誰敢正眼覰著？若到天寧門下，更須勘過。少
X66n1296_p0201b17║年曾決龍蛇陣，潦倒還同稚子歌。
X66n1296_p0201b18║道林、慧云、鏡清、明教總是個撒蓬塵漢，丈夫氣槩
X66n1296_p0201b19║安肯踏他故轍？今日有問弁山：新年頭還有佛法
X66n1296_p0201b20║也無？向道：沿村𪹼竹連天響，萬里歌謠賀太平。伊
X66n1296_p0201b21║若眼目定動，便與劈脊一棒。何故？好日彼此要發
X66n1296_p0201b22║利市。
X66n1296_p0201b23║大覺昇云：一人道有，一人道無，二俱失利，膽大心
X66n1296_p0201b24║麤。大覺有三十拄杖，一時發付。且道在鏡清分上？
X66n1296_p0201c01║明教分上？二僧分上？若檢點得出，可與古人把手
X66n1296_p0201c02║同行。
X66n1296_p0201c03║紫梅周云：道有也失利，道無也失利。孟夏漸熱，仲
X66n1296_p0201c04║冬嚴寒。是則是，祇如有人問樂平：新年頭還有佛
X66n1296_p0201c05║法也無？且道合作麼生？良久，云：山僧今日失利。
X66n1296_p0201c06║鏡清因僧問：新年頭還有佛法也無？清曰：有。僧曰：如
X66n1296_p0201c07║何是新年頭佛法？清曰：孟春猶寒。
X66n1296_p0201c08║劍門。永云：劍門則不然，今日若有人問：如何是新
X66n1296_p0201c09║年頭佛法？向道：孟春猶寒。
X66n1296_p0201c10║鼓山賢云：鏡清、劍門二語既是一般，因甚麼有異？
X66n1296_p0201c11║善知時節、同露春光則不無，若是新年頭，佛法俱
X66n1296_p0201c12║未夢見在。
X66n1296_p0201c13║
X66n1296_p0201c14║宗門拈古彚集卷第三十四