X66n1296_p0243a01║宗門拈古彚集卷第四十二
X66n1296_p0243a02║古杭白巖嗣祖沙門　淨符　彚集
X66n1296_p0243a03║△南十一
X66n1296_p0243a04║洪州黃龍慧南禪師（南十一慈明圓嗣）因化主歸，上堂。世間
X66n1296_p0243a05║有五種不易：一、化者不易，二、施者不易，三、變生為熟
X66n1296_p0243a06║者不易，四、端坐喫者不易。更有一種不易是甚麼人？
X66n1296_p0243a07║良久，曰：聻。便下座。
X66n1296_p0243a08║翠巖真時為首座，藏主問：適來和尚道第五種不
X66n1296_p0243a09║易，是什麼人？真曰：腦後見腮，莫與往來。
X66n1296_p0243a10║天童傑云：一手不獨拍，兩手鳴摑摑。豁開三要三
X66n1296_p0243a11║玄，揑碎佛祖標格。村歌社舞得人憎，勝似當年白
X66n1296_p0243a12║拈賊。
X66n1296_p0243a13║天寧琦云：山僧則不然，第五種不易，是甚麼人？莫
X66n1296_p0243a14║怪坐來頻勸酒，自從別後見君稀。
X66n1296_p0243a15║雪竇雲云。是則是，猶有者個在。今日有問雪竇：第
X66n1296_p0243a16║五不易，是什麼人？但向道：老僧隨例餐䭔子，也得
X66n1296_p0243a17║三文買草鞋。
X66n1296_p0243a18║五磊權云：二大老與麼答話，美則甚美，了則未了。
X66n1296_p0243a19║山僧則不然，第五不易。是什麼人？無漏國中留不
X66n1296_p0243a20║住，浮幢王剎任分身。
X66n1296_p0243a21║石霜尊云：或有問山僧：第五不易。是誰？向道：有眼
X66n1296_p0243a22║無耳朵，六月火邊坐。
X66n1296_p0243a23║黃龍因僧問：德山棒，臨濟喝，直至如今，少人拈掇，請
X66n1296_p0243a24║師拈掇。龍曰：千鈞之弩，不為鼷鼠而發機。曰：作家宗
X66n1296_p0243b01║師，今朝有在。龍便喝，僧禮拜。龍曰：五湖衲子，一錫禪
X66n1296_p0243b02║人，未到同安，不妨疑著。
X66n1296_p0243b03║百丈泐云：黃龍一向具咬猪狗底手脚，今日被者
X66n1296_p0243b04║僧折倒，既是千鈞之弩，不發鼷機，為甚輕為破的？
X66n1296_p0243b05║具眼者分辨看。
X66n1296_p0243b06║黃龍示眾：有一人朝看華嚴，暮觀般若，晝夜精勤，無
X66n1296_p0243b07║有暫暇；有一人不參禪，不論義，把個破蓆日裏睡。如
X66n1296_p0243b08║是二人同到黃龍，一人有為，一人無為，安下那一個
X66n1296_p0243b09║即是？良久，云：功德天，黑暗女，有智主人，二俱不受。
X66n1296_p0243b10║天童忞云：山僧不比黃龍、小家子禪，如是二人同
X66n1296_p0243b11║到，能仁一齊安下。何故？海濶從魚躍，天空任鳥飛。
X66n1296_p0243b12║佛川義云：智眼精明，門庭孤峻，須讓黃龍撿點將
X66n1296_p0243b13║來，猶欠大人之相。且道埜山者裏又作麼生？擊拂
X66n1296_p0243b14║子，云：但願春風齊著力，一時吹入我門來。
X66n1296_p0243b15║黃龍室中嘗問僧曰：人人盡有生緣，上座生緣在何
X66n1296_p0243b16║處？正當問答交鋒，却復伸手曰：我手何似佛手？又問
X66n1296_p0243b17║諸方參請宗師所得，却復垂脚曰：我脚何似驢脚？三
X66n1296_p0243b18║十餘年示此三問，學者莫能契其旨，叢林目為三關。
X66n1296_p0243b19║龍翔訢云：黃龍三關，如商君立法，法雖行而先王
X66n1296_p0243b20║之道廢矣。故當時出其門者甚多，得其傳者益寡。
X66n1296_p0243b21║使其恪守慈明家法，子孫未致斷絕。
X66n1296_p0243b22║白巖符云：陽春雪曲，無能和者。邨歌舞社，到處與
X66n1296_p0243b23║人合得著。龍翔深悉此意，故為如是語。若曰：曹溪
X66n1296_p0243b24║波浪如相似，無限平人被陸沉。則龍翔失言，又其
X66n1296_p0243c01║甚矣。葢黃龍用處敏捷，不落窠臼，斯所以為慈明
X66n1296_p0243c02║諍子。而乃曰：使其恪守慈明家法，子孫未致斷絕。
X66n1296_p0243c03║噫，是何言之厲且過也。吾所不敢聞命。
X66n1296_p0243c04║瑞鹿信云：我手何似佛手？上大人丘乙己。我脚何
X66n1296_p0243c05║似驢脚？化三千七十士。人人有個生緣，爾小生八
X66n1296_p0243c06║九子，上座生緣在甚麼處？佳作仁可知禮也。復云：
X66n1296_p0243c07║黃龍設三關，撈摝四海英靈，大似布縵天網，被山
X66n1296_p0243c08║僧一時收下了也。現前大眾還委悉麼？鴛鴦繡出
X66n1296_p0243c09║從君看，不把金針度與人。
X66n1296_p0243c10║袁州楊岐方會禪師（南十一慈明圓嗣）因僧問：如何是佛？岐
X66n1296_p0243c11║曰：三脚驢子弄蹄行。曰：莫祇者便是麼？岐曰：湖南長
X66n1296_p0243c12║老。
X66n1296_p0243c13║徑山琇云：大小楊岐被者僧一問，未免手脚俱露。
X66n1296_p0243c14║雲門信云：要會三脚驢子落處，須向驢胎馬腹裏
X66n1296_p0243c15║走一遍，來見楊岐始不難。
X66n1296_p0243c16║能仁鑑云：盡謂楊岐答話奇特，殊不知却被者僧
X66n1296_p0243c17║勘破。悲華恁麼道，有為楊岐作主底麼？
X66n1296_p0243c18║白巖符云：剖破籓籬，別開潑天門戶，還他楊岐老
X66n1296_p0243c19║作，然只答得佛邊事。若是佛向上事，此去殑伽河
X66n1296_p0243c20║十萬八千未為遠。
X66n1296_p0243c21║楊岐，上堂：楊岐乍住屋壁疎，滿床盡撒雪真珠。縮却
X66n1296_p0243c22║項，暗嗟吁。良久，曰：翻憶古人樹下居。
X66n1296_p0243c23║龍唐柱云：會長老親見慈明，將謂有多少奇特，遇
X66n1296_p0243c24║茲境緣便打不過，未免長吁短歎。山僧乍住龍唐，
X66n1296_p0244a01║上無片瓦，旁無四壁，烟雲堆裏，坐臥經行，舉頭天
X66n1296_p0244a02║外，自在逍遙。慶快諸禪德，桃花流水杳然去，別有
X66n1296_p0244a03║天地非人間。
X66n1296_p0244a04║楊岐在九峰受請，下座。九峰勤和尚把住，曰：且喜今
X66n1296_p0244a05║日得個同參。岐曰：作麼生是同參底事？曰：九峰牽犂，
X66n1296_p0244a06║楊岐拽杷。岐曰：正恁麼時，楊岐在前？九峰在前？峰擬
X66n1296_p0244a07║議，岐拓開，曰：將謂同參，元來不是。
X66n1296_p0244a08║天寧琦於擬議處代，峰便喝。
X66n1296_p0244a09║龍翔訢云：楊岐、九峰塤篪迭奏，今古罕聞，龍翔今
X66n1296_p0244a10║日對眾舉揚，貴要大家知有。且道知有個什麼？祖
X66n1296_p0244a11║翁田地無多子，努力同心兩弟兄。
X66n1296_p0244a12║石塔忍云：者兩個尊宿，骨肉操戈，不顧旁觀者哂，
X66n1296_p0244a13║怎似我其天和尚，甜言美語，逼得鮎魚上竹竿，略
X66n1296_p0244a14║無𢌞避處。雖然，在前在後固無論，祇如弟遂兄高，
X66n1296_p0244a15║又且如何？良久，云：板拍相催難縮手，當風妙叶貴
X66n1296_p0244a16║知音。
X66n1296_p0244a17║河渚謙於擬議處，代峰云：念你今日新做長老。
X66n1296_p0244a18║楊岐一日問白雲端：你受業師為誰？端曰：茶陵郁和
X66n1296_p0244a19║尚。岐曰：聞伊過橋遭攧有省，作偈甚奇，能記否？端為
X66n1296_p0244a20║誦曰：我有明珠一顆，久被塵勞關鎖。今朝塵淨光生，
X66n1296_p0244a21║照見山河萬朵。岐笑而趨起，端愕然，通夕不寐。黎明
X66n1296_p0244a22║咨詢之，適歲暮，岐曰：汝見昨日打毆儺者麼？端曰：見。
X66n1296_p0244a23║岐曰：汝一籌不及渠。端益眩然，乃問曰：畢竟意旨如
X66n1296_p0244a24║何？岐曰：渠愛人笑，汝怕人笑。端大悟。
X66n1296_p0244b01║護國元云：楊岐大笑，眼觀東南，意在西北。白雲悟
X66n1296_p0244b02║去，聽事不真，喚鐘作瓮，撿點將來，和楊岐老漢都
X66n1296_p0244b03║在架子上將錯就錯。若是南明則不然，我有明珠
X66n1296_p0244b04║一顆，切忌當頭錯過，雖然覿面相呈，也須一槌打
X66n1296_p0244b05║破。舉拂子云：還會麼？碁逢敵手難藏倖，詩到重吟
X66n1296_p0244b06║始見工。
X66n1296_p0244b07║天童忞云：諸禪德，若論者顆明珠，體超太虗，堅逾
X66n1296_p0244b08║金石，生佛聖凡總在渠景子裏頭出頭沒。山僧要
X66n1296_p0244b09║問南明，且作麼生打破？若打得破，世界人物一時
X66n1296_p0244b10║空荒絕滅；若打不破，來年更有新條在，惱亂春風
X66n1296_p0244b11║卒未休。還有為南明作主者麼？
X66n1296_p0244b12║楊岐，上堂。薄福住楊岐，年來氣力衰。寒風凋敗葉，猶
X66n1296_p0244b13║喜故人歸。囉囉哩，拈却死柴頭，且向無烟火。
X66n1296_p0244b14║天目禮云：淨慈亦有一頌：自住南山寺，年荒遇水
X66n1296_p0244b15║災。風凄蒲柳變，不見故交來。正恁麼時如何？相思
X66n1296_p0244b16║黃葉落，白露點蒼苔。
X66n1296_p0244b17║宣州興教坦禪師（南十一瑯瑘覺嗣）開堂日，雪竇化主省宗
X66n1296_p0244b18║出問：諸佛未出世，人人鼻孔撩天，出世後為什麼杳
X66n1296_p0244b19║無消息？教曰：雞足峰前風悄然。宗曰：未在更道。教曰：
X66n1296_p0244b20║大雪滿長安。宗曰：誰人知此意？令我憶南泉。拂袖歸
X66n1296_p0244b21║眾，更不禮拜。教曰：新興教今日失利。便歸方丈，令侍
X66n1296_p0244b22║者請宗至，教曰：適來錯抵對一轉語，人天眾前何不
X66n1296_p0244b23║禮拜葢覆却？宗曰：大丈夫膝下有黃金，怎肻禮拜無
X66n1296_p0244b24║眼長老？教曰：我別有語在。宗乃理前語，至未在更道
X66n1296_p0244c01║處，教曰：我有三十棒寄你打雪竇。宗乃禮拜。
X66n1296_p0244c02║南㵎問云：賓則始終賓，主則始終主，忽然賓主互
X66n1296_p0244c03║換，未免有得有失。若道興教是主，怎奈被省宗不
X66n1296_p0244c04║肯；若道省宗是賓，因甚却寄棒打？雪竇者裏緇素，
X66n1296_p0244c05║分明許你具超方眼目，還委悉麼？不因夜來雁，怎
X66n1296_p0244c06║見海門秋？
X66n1296_p0244c07║天井新云：雖然二俱作家，怎奈一齊捉敗。當時宗
X66n1296_p0244c08║化主禮拜興教，合下個什麼？語得圓前話，李向赤
X66n1296_p0244c09║邊咬。
X66n1296_p0244c10║龍唐柱云：宗化主慣臨大敵，雖是作家，怎奈坦堂
X66n1296_p0244c11║頭埋兵掉鬬，却有掩襲之計。所以化主一鼓而勇，
X66n1296_p0244c12║再鼓而怯，不免束手投降。若是個漢，待他道：我有
X66n1296_p0244c13║三十棒寄你打。雪竇即好云：且喜和尚出世事畢，
X66n1296_p0244c14║豈不頭正尾正。
X66n1296_p0244c15║光相得徵云：宗化主前頭不禮拜，後頭却禮拜，且
X66n1296_p0244c16║道有利害無利害？
X66n1296_p0244c17║檀度依云：祥麐不踏生草，大鵬耻宿雞欄，寒山子
X66n1296_p0244c18║忘却來時路。要且須知，有倒行逆施手段，雞足長
X66n1296_p0244c19║安之句。雖空花水月，耀古騰今，不拜高風於雪竇
X66n1296_p0244c20║門下，吾必以省宗為巨擘焉。然而三十拄杖，畢竟
X66n1296_p0244c21║是阿誰領？
X66n1296_p0244c22║南嶽雲峰文悅禪師（南十一大愚芝嗣）上堂：汝等諸人與麼
X66n1296_p0244c23║上來，大似刺腦入膠盆；與麼下去，也是平地喫交。直
X66n1296_p0244c24║饒不來不去，朝打三千，暮打八百。
X66n1296_p0245a01║寶壽方云：雲峰者漢，如當臺鏡子相似，只會照人，
X66n1296_p0245a02║不能照己，殊不知自己未出方丈門時，早已喫交
X66n1296_p0245a03║了也。
X66n1296_p0245a04║雲峰因僧問：如何是心地法門？峰曰：不從人得。曰：不
X66n1296_p0245a05║從人得時如何？峰曰：此去衡陽不遠。
X66n1296_p0245a06║徑山杲云：雲門即不然，如何是心地法門？不從人
X66n1296_p0245a07║得。不從人得時，如何看脚下？
X66n1296_p0245a08║龍華體云：弁山又且不然，如何是心地法門？不從
X66n1296_p0245a09║人得。不從人得時如何？困來打眠，饑來喫飯。
X66n1296_p0245a10║金明。進云：二老恁麼答話，心地法門何曾夢見？金
X66n1296_p0245a11║明則不然，如何是心地法門？不從人得。不從人得
X66n1296_p0245a12║時如何？劈脊便棒。
X66n1296_p0245a13║白雲靜云：者裏又不然。如何是心地法門？不從人
X66n1296_p0245a14║得。不從人得時如何？到江吳地盡，隔岸越山多。
X66n1296_p0245a15║△青十一
X66n1296_p0245a16║東京天寧芙蓉道楷禪師（青十一投子青嗣）在投子作典座，
X66n1296_p0245a17║子曰：厨務勾當不易。蓉曰：不敢。子曰：煑粥耶？蒸飯耶？
X66n1296_p0245a18║蓉曰：人工淘米著火，行者煑粥蒸飯。子曰：汝作甚麼？
X66n1296_p0245a19║蓉曰：和尚慈悲，放他閒去。
X66n1296_p0245a20║崇先奇云：深相體信，出入無難，芙蓉得之矣。三十
X66n1296_p0245a21║年後，人多懈怠，那裏討者閒漢？
X66n1296_p0245a22║文峰玉云：持籌畫䇿，自有羣寮；端拱無為，須還主
X66n1296_p0245a23║上。芙蓉與麼酬對，可謂善得其旨。然到文峰者裏，
X66n1296_p0245a24║尚須別有個話會始得，為甚麼曹溪波浪如相似，
X66n1296_p0245b01║無限平人被陸沉？
X66n1296_p0245b02║芙蓉因侍郎楊傑居士相會，公曰：與師相別幾年矣？
X66n1296_p0245b03║蓉曰：七年。公曰：學道來？參禪來？蓉曰：不打者鼓篴。公
X66n1296_p0245b04║曰：恁麼則空遊山水，百無所能也。蓉曰：別來未久，善
X66n1296_p0245b05║能高鑑。公乃大笑。
X66n1296_p0245b06║東明際云：平坦處不妨孤危，孤危處不妨平坦。
X66n1296_p0245b07║博山奉云：非楊公不能見芙蓉之造詣，非芙蓉不
X66n1296_p0245b08║能當楊公之探討。黃金遇火，愈見精光，則固是；若
X66n1296_p0245b09║在明眼作家，俱難為撿點。且道什麼處是難為撿
X66n1296_p0245b10║點處？若人辨別得出，許你具超方眼。
X66n1296_p0245b11║芙蓉一日侍投子遊菜園，子度拄杖與蓉，蓉接得便
X66n1296_p0245b12║隨行。子曰：理合如是。蓉曰：與和尚提鞋挈杖，也不為
X66n1296_p0245b13║分外。子曰：有同行在。蓉曰：那一人不受教？子休去。至
X66n1296_p0245b14║晚問蓉：早來說話未盡。蓉曰：請和尚舉。子曰：卯生日，
X66n1296_p0245b15║戌生月。蓉即點燈來。子曰：汝上來下去，總不徒然。蓉
X66n1296_p0245b16║曰：在和尚左右，理合如此。子曰：奴兒婢子，誰家屋裏
X66n1296_p0245b17║無？蓉曰：和尚年尊，缺他不可。子曰：得恁麼殷勤？蓉曰：
X66n1296_p0245b18║報恩有分。
X66n1296_p0245b19║風穴喜云：明投暗合，玉轉珠回，賓主和同，不無洞
X66n1296_p0245b20║達。然則門庭酬唱，足可觀光。若論向上一途，猶未
X66n1296_p0245b21║可在。何也？不見道：那邊不坐空王殿，怎肯耘田向
X66n1296_p0245b22║日輪。
X66n1296_p0245b23║芙蓉因僧問：師唱誰家曲，宗風嗣阿誰？蓉曰：金鳳夜
X66n1296_p0245b24║棲無影樹，峰巒纔露海雲遮。
X66n1296_p0245c01║天目律云：還見芙蓉老漢答處通玄麼？不見道：韶
X66n1296_p0245c02║陽曾見睦州來。
X66n1296_p0245c03║芙蓉因僧問：如何是無縫塔？蓉曰：白雲籠嶽頂，終不
X66n1296_p0245c04║露崔巍。
X66n1296_p0245c05║鳳山啟云：湘南潭北，金刀已剪不開；白鳥蘆花，玉
X66n1296_p0245c06║戶推歸不得。芙蓉恁麼道，雖則鍼線綿密，由來巴
X66n1296_p0245c07║鼻全無，要見無縫塔也大難在。何故？霜天月落夜
X66n1296_p0245c08║將半，誰共沉潭照影寒？
X66n1296_p0245c09║金陵蔣山法泉禪師（青十一，雲居舜嗣）僧問：初祖面壁，意旨
X66n1296_p0245c10║如何？泉曰：撑天拄地。曰：便與麼去時如何？泉曰：落七
X66n1296_p0245c11║落八。又問：二祖立雪齊腰，意旨如何？泉曰：三年逢一
X66n1296_p0245c12║閏。曰：為什麼付法傳衣？泉曰：村酒足人沽。
X66n1296_p0245c13║白巖符云：蔣山言中有響，響奪可觀，誠堪眼目人
X66n1296_p0245c14║天千古一遇。若是山僧者裏又且不然，初祖面壁
X66n1296_p0245c15║意旨如何？平地摝魚蝦。便恁麼去時如何？曹溪波
X66n1296_p0245c16║浪如相似，無限平人被陸沉。二祖立雪齊腰意旨
X66n1296_p0245c17║如何？刺腦入膠盆。為什麼付法傳衣？若要不招無
X66n1296_p0245c18║間業，莫謗如來正法輪。
X66n1296_p0245c19║杭州佛日戒弼禪師（青十一育王璉嗣）因僧問：如何是毗盧
X66n1296_p0245c20║印？日曰：草鞋踏雪。曰：學人不會。日曰：步步成跡。
X66n1296_p0245c21║高峰妙云：佛目和尚雖則高提祖印，不負來機，殊
X66n1296_p0245c22║不知古篆難明，致令者僧遇如不遇。若是高峰則
X66n1296_p0245c23║不然，忽有人問：如何是毗盧印？但云：文不加點，學
X66n1296_p0245c24║人不會。要會作麼？且道與佛日是同是別？
X66n1296_p0246a01║清化嶾云：古今參學者，往往被一緉草鞋遮却雙
X66n1296_p0246a02║眸，不覩光明。當時若別開隻眼，管取覰透佛日面
X66n1296_p0246a03║門，返觀毗盧印，值什麼破銅錢。
X66n1296_p0246a04║東京法雲圓通法秀禪師（青十一天衣懷嗣）上堂：山僧不會
X66n1296_p0246a05║巧說，大都應個時節。相喚喫椀茶湯，亦無祖師妙訣。
X66n1296_p0246a06║禪人若也未相諳，踏著秤錘硬似鐵。
X66n1296_p0246a07║龍唐柱云：寶壽即不然，山僧慣會巧說，著著應時
X66n1296_p0246a08║及節，未須相喚茶湯，超勝祖師妙訣。禪人若也能
X66n1296_p0246a09║相諳，大冶紅罏無鈍鐵。
X66n1296_p0246a10║△南十二
X66n1296_p0246a11║洪州黃龍祖心禪師（南十二黃龍南嗣）與夏倚公立談肇論，
X66n1296_p0246a12║至會萬物為自己者及情與無情共一體處，時有狗
X66n1296_p0246a13║臥香桌下，龍拈壓尺擊狗，又擊香桌曰：狗有情即去，
X66n1296_p0246a14║香桌無情自住，情與無情如何得成一體？公立不能
X66n1296_p0246a15║對。龍曰：纔涉思惟，便成剩法，何甞會萬物為自己？
X66n1296_p0246a16║瑞巖慍云：黃龍老漢塲慈不少，夏公立如入寶山
X66n1296_p0246a17║空手而回。諸人要會萬物為自己，情與無情共一
X66n1296_p0246a18║體麼？槌殺有情狗子，碎却無情香桌，盡情收拾將
X66n1296_p0246a19║來，與他一團束縛，拋向東洋大海，自然洒洒落落。
X66n1296_p0246a20║雖然，更須知有頂門一竅始得。拈拄杖擊香臺云：
X66n1296_p0246a21║阿剌剌，阿剌剌，登山脚膝酸，喫茶舌頭滑，十字街
X66n1296_p0246a22║頭石敢當，對月臨風吹尺八。
X66n1296_p0246a23║天童忞云：抽釘㧞楔即不無，瑞巖怎奈傷鋒犯手
X66n1296_p0246a24║何？如有情狗子仍教他守夜，無情香桌且留來支
X66n1296_p0246b01║用。諸人要會萬物為自己，情與無情共一體麼？且
X66n1296_p0246b02║聽拄杖子為你著力。擊香桌一下。
X66n1296_p0246b03║龍華體云：黃龍博得些些小利，未免旁觀者哂。恕
X66n1296_p0246b04║中雖能據欵結案，且未出得他肇公圈繢，總不如
X66n1296_p0246b05║公立當時却較些子。
X66n1296_p0246b06║隆慶寶峰雲菴真淨克文禪師（南十二黃龍南嗣）示眾：今朝
X66n1296_p0246b07║九月一，夜來霜氣寒，當知門外路，一一透長安。喝一
X66n1296_p0246b08║喝。
X66n1296_p0246b09║瑞巖慍云：老真淨向淨潔地上撒屎撒溺，當時一
X66n1296_p0246b10║眾甚麼處去也？山僧敢將狗尾要續其貂。今朝九
X66n1296_p0246b11║月一，山風吹面寒，知音千里外，白雁報平安。是則
X66n1296_p0246b12║是，未見作家不見道：善言言者，言所不能言；善跡
X66n1296_p0246b13║跡者，跡所不能跡。喝一喝。纔有是非，紛然失心。
X66n1296_p0246b14║寶峰因黃龍南曰：適令侍者捲簾，問渠：捲起簾時如
X66n1296_p0246b15║何？渠曰：照見天下。放下簾時如何？渠曰：水洩不通。不
X66n1296_p0246b16║捲不放時如何？渠無語。汝作麼生？峰曰：和尚替侍者
X66n1296_p0246b17║下涅槃堂始得。龍喝曰：關西人果無頭腦。乃顧視旁
X66n1296_p0246b18║僧，峰却指之曰：只者師僧也未夢見。龍大笑。
X66n1296_p0246b19║白巖符云：黃龍道渠無語，汝作麼生？若是今時學
X66n1296_p0246b20║者，十個有五雙便向他不捲不放時著倒，是他寶
X66n1296_p0246b21║峰却不恁麼。寶峰道：和尚替侍者下涅槃堂始得。
X66n1296_p0246b22║若是如今師家，不是蠻罵便是瞎棒，是他黃龍却
X66n1296_p0246b23║不恁麼。且道他父子節文在什麼處？覿面當機雷
X66n1296_p0246b24║電疾，還他家富產兒驕。雖然，總不禁旁僧冷眼。
X66n1296_p0246c01║寶峰自香城歸，見黃龍，龍問：甚處來？峰曰：特來禮拜
X66n1296_p0246c02║和尚。龍曰：恰值老僧不在。峰曰：向甚麼處去？龍曰：天
X66n1296_p0246c03║台普請，南嶽遊山。峰曰：恁麼則學人得自在去也。龍
X66n1296_p0246c04║曰：脚下鞋甚處得來？峰曰：廬山七百五十文唱得。龍
X66n1296_p0246c05║曰：何曾得自在？峰指鞋曰：何嘗不自在？龍駭之。
X66n1296_p0246c06║資福廣云：黃龍攻其所不守，寶峰守其所不攻。衝
X66n1296_p0246c07║車臨埤，火箭飄空。敵手相逢，勝負難決。餘艎驀喚
X66n1296_p0246c08║隨聲應，奪得荊蠻一個船。且道賓家分上？主家分
X66n1296_p0246c09║上？
X66n1296_p0246c10║寶峰上堂：衲僧門下無非過量境界、自在禪定。乃喝
X66n1296_p0246c11║一喝，曰：豈不是過量境界？又謦欬一聲，曰：豈不是自
X66n1296_p0246c12║在禪定？阿呵呵！將此深心奉塵剎，是則名為報佛恩。
X66n1296_p0246c13║雲居莊云：顯示過量境界，自在禪定，還他真淨老
X66n1296_p0246c14║人。若是衲僧門下，猶欠悟在。徑山則不然。拈拄杖，
X66n1296_p0246c15║卓一卓，云：得之於心，事事無礙；應之於手，法法圓
X66n1296_p0246c16║成。靠拄杖，云：他家自有通霄路，不向如來行處行。
X66n1296_p0246c17║寶峰法界三觀六頌。其一曰：事事無礙，如意自在。手
X66n1296_p0246c18║把猪頭，口誦淨戒。趂出婬房，未還酒債。十字街頭，解
X66n1296_p0246c19║開布袋。
X66n1296_p0246c20║一指海，云：寶峰老漢奇特！甚奇特！冷眼看來，只是
X66n1296_p0246c21║個破戒比丘。山僧則不然，事事無礙，如意自在，食
X66n1296_p0246c22║不論頓，睡嬾解帶，見惡不瞋，見好亦愛，一生從來
X66n1296_p0246c23║不會揑怪。大眾！且道山僧底是？寶峰底是？
X66n1296_p0246c24║隆慶府泐潭洪英禪師（南十二黃龍南嗣）因僧參禮拜起，便
X66n1296_p0247a01║垂下袈裟角曰，脫衣卸甲時如何？潭曰，喜得狼烟息，
X66n1296_p0247a02║弓弰壁上懸。僧却攬上袈裟曰，重整衣甲時如何？潭
X66n1296_p0247a03║曰，不到烏江畔，知君未肯休。僧便喝。潭曰，驚殺我。僧
X66n1296_p0247a04║拍一拍。潭曰，也是死中得活。僧禮拜。潭曰，將謂是收
X66n1296_p0247a05║燕破趙之才，元來是販私鹽漢。
X66n1296_p0247a06║灜山誾云：將軍節制，屈殺偏裨。當時者僧，何不道
X66n1296_p0247a07║賊？賊便出。
X66n1296_p0247a08║如菴彰云：者僧衝鋒抗敵，不覺腦後著戈，泐潭雖
X66n1296_p0247a09║能布長蛇大陣，怎奈無生擒活捉之機？顧左右云：
X66n1296_p0247a10║者裏還有不顧危亡、單刀直入者麼？如無，看山僧
X66n1296_p0247a11║向餓虎口中奪食去也。拈拄杖一齊趂散。
X66n1296_p0247a12║黃檗積翠永菴主（南十二黃龍南嗣）問僧審奇：汝久不見，何
X66n1296_p0247a13║所為？奇曰：近見偉藏主有個安樂處。永曰：試舉似我。
X66n1296_p0247a14║奇乃敘所得，永曰：汝是偉未是？奇莫測，歸以告偉，偉
X66n1296_p0247a15║笑曰：汝非永不非。奇愈疑，走積翠質之南公，南亦大
X66n1296_p0247a16║笑之。永聞，作偈曰：明暗相參殺活機，大人境界普賢
X66n1296_p0247a17║知。同條生不同條死，笑倒菴中老古錐。
X66n1296_p0247a18║陽山頂云：三個老漢，綿裏有針，泥裏有刺，明賞暗
X66n1296_p0247a19║罰則不無，若是衲僧巴鼻，天地懸隔。何故？不合說
X66n1296_p0247a20║是說非。
X66n1296_p0247a21║白巖符云：者三個漢向平地上鋪錦穽，者僧一往
X66n1296_p0247a22║看來，分明被他活陷。然以山僧撿點，恰是他父子
X66n1296_p0247a23║三人被者僧將條斷貫索一串穿却。
X66n1296_p0247a24║舒州白雲守端禪師（南十二楊岐會嗣）上堂：若端的得一回
X66n1296_p0247b01║汗出，便向一莖草上現瓊樓玉殿；若未端的得一回
X66n1296_p0247b02║汗出，雖有瓊樓玉殿，却被一莖草葢却。作麼生得汗
X66n1296_p0247b03║出去？自有一雙窮相手，未曾輕易舞三台。
X66n1296_p0247b04║徑山杲云：一莖草上現瓊樓玉殿，決定可信。瓊樓
X66n1296_p0247b05║玉殿被一莖草葢却，莫被他熱瞞。徑山恁麼道，為
X66n1296_p0247b06║已得一回汗出者，說未得一回汗出者，切不得動
X66n1296_p0247b07║著。
X66n1296_p0247b08║伏龍長云：善知識者，是大因緣。解粘去縛，葢是尋
X66n1296_p0247b09║常；奪食驅耕，須還敏手。白雲張千鈞之弩，豈因鼷
X66n1296_p0247b10║鼠發機？大慧垂四海之鈎，只為獰龍上釣。且道無
X66n1296_p0247b11║明者裏作麼生？既有一雙窮相手，不妨容易舞三
X66n1296_p0247b12║台。
X66n1296_p0247b13║天寧琦云：拈却一莖草，瓊樓玉殿在什麼處？到江
X66n1296_p0247b14║吳地盡，隔岸越山多。
X66n1296_p0247b15║笑巖、寶云、白雲、大慧俱善抑揚，當時則不無，怎奈
X66n1296_p0247b16║撲鼻臭汗氣在。
X66n1296_p0247b17║寶壽、新云、白雲雖然為眾竭力，猶未十分稱的，殊
X66n1296_p0247b18║不知一莖草全是瓊樓玉殿，說甚端的不端的？瓊
X66n1296_p0247b19║樓玉殿即是一莖草，更要現個什麼？直饒鳳山另
X66n1296_p0247b20║展機謀，運出奇才，折合將來，也只得一半。何故？只
X66n1296_p0247b21║見錐頭利，不見鑿頭方，還知新長老落處麼？幸是
X66n1296_p0247b22║五湖南畔客，相將擕手出雲樓。
X66n1296_p0247b23║資福廣云：瓊樓玉殿被一莖草葢却，古今有之。若
X66n1296_p0247b24║於一莖草上現瓊樓玉殿，只恐白雲徒有此語。何
X66n1296_p0247c01║故？不見道：末大必折，尾大不掉。
X66n1296_p0247c02║佛日晳云：隆安者裏即不然，不須汝諸人汗出，但
X66n1296_p0247c03║只饑來喫飯，困來打眠。
X66n1296_p0247c04║白雲。上堂：古人留下一言半句，未透時撞著鐵壁相
X66n1296_p0247c05║似。忽然一日覰透，方知自己原是鐵壁。如今作麼生
X66n1296_p0247c06║透？復曰：鐵壁，鐵壁。
X66n1296_p0247c07║獅林則云：白雲被鐵壁覰透，打失一隻眼睛。
X66n1296_p0247c08║伏龍長喝一喝，云：用鐵壁作麼？
X66n1296_p0247c09║寶掌白，彈指一聲，云：百雜碎。
X66n1296_p0247c10║白雲因僧問：一喝分賓主，照用一時行。去此二途，請
X66n1296_p0247c11║師別道。雲便喝。僧曰：從來疑著和尚。雲便打。僧曰：作
X66n1296_p0247c12║家宗師。雲曰：也不消得。僧禮拜。
X66n1296_p0247c13║伏龍長云：者僧道：從來疑著和尚是肯語？是不肯
X66n1296_p0247c14║語？白雲：便打。是賞伊？是罰伊？選佛若無如是眼，直
X66n1296_p0247c15║饒千載亦奚為？
X66n1296_p0247c16║白雲因提刑郭公甫謁，上堂：夜來枕上作得個山頌，
X66n1296_p0247c17║謝公甫大儒廬山廿載之舊，今日遠訪白雲之勤，而
X66n1296_p0247c18║今舉與大眾，請已後分明舉似諸方。此頌豈唯謝公
X66n1296_p0247c19║甫大儒，且要與天下有鼻孔衲僧脫却貼肉汗衫。乃
X66n1296_p0247c20║曰：上大人，丘乙己，化三千，七十士。爾小生，八九子，佳
X66n1296_p0247c21║作仁，可知禮也。
X66n1296_p0247c22║友可玄云：白雲本欲令提刑脫却貼肉汗衫，殊不
X66n1296_p0247c23║知更為伊添上一重了也。諸人試撿點看。
X66n1296_p0247c24║金陵保寧仁勇禪師（南十二楊岐會嗣）上堂：若說佛法供養
X66n1296_p0248a01║大眾，未免眉鬚墮落。若說世法供養大眾，入地獄如
X66n1296_p0248a02║箭射。去此二途，且道保寧今日當說什麼？三寸舌頭
X66n1296_p0248a03║無用處，一雙空手不成拳。
X66n1296_p0248a04║百丈泐云：保寧參禪不過，雪竇誓不再還，故能赤
X66n1296_p0248a05║手空拳向十字街頭橫衝直撞，誰敢攖鋒角敵？今
X66n1296_p0248a06║日山僧不顧危亡，為大眾捉敗去也。乃呵呵大笑，
X66n1296_p0248a07║歸方丈。
X66n1296_p0248a08║石霜尊云：大小保寧，元來小膽。石霜即不然，若說
X66n1296_p0248a09║佛法供養大眾，如龍得水；若說世法供養大眾，似
X66n1296_p0248a10║虎靠山。去此二途又作麼生？從前汗馬無人識，只
X66n1296_p0248a11║要重論葢代功。
X66n1296_p0248a12║保寧示眾：釋迦老子四十九年說法，不曾道著一字；
X66n1296_p0248a13║優波毱多丈室盈籌，不曾度得一人；達磨不居少室；
X66n1296_p0248a14║六祖不住曹溪。誰為後昆？誰為先覺？既然如是，彼自
X66n1296_p0248a15║無瘡，勿傷之也。拍膝顧眾云：且喜得天下太平。
X66n1296_p0248a16║寶壽方云：保寧道彼自無瘡，勿傷之也，不知早自
X66n1296_p0248a17║挖肉了也。又道天下太平，不知早自作亂了也。
X66n1296_p0248a18║保寧示眾：大方無外，大圓無內。無內無外，聖凡普會。
X66n1296_p0248a19║瓦礫生光，須彌粉碎。無量法門，百千三昧。拈拄杖曰：
X66n1296_p0248a20║總在者裏。還會麼？蘇嚕蘇嚕，㗭哩㗭哩。
X66n1296_p0248a21║松源嶽云：者老漢大似業識茫茫，無奈船何，打破
X66n1296_p0248a22║戽斗。
X66n1296_p0248a23║保寧茂云：松源摟出心肝，要且未見，先保寧在。山
X66n1296_p0248a24║僧今日重為拈出，會盡萬法一如，拈却金圈栗棘，
X66n1296_p0248b01║也是泗洲人見大聖。
X66n1296_p0248b02║保寧，上堂。風鳴條，雨破塊，曉來枕上鶯聲碎。蝦蟇蚯
X66n1296_p0248b03║蚓一時鳴，妙德空生都不會。都不會，三個成羣，四個
X66n1296_p0248b04║作隊。窈窈窕窕，飄飄颻颻。向前村後村，折得梨花李
X66n1296_p0248b05║花，一佩兩佩。
X66n1296_p0248b06║南堂欲云：保寧大似二八少年、風流才子，一向賣
X66n1296_p0248b07║俏，於唱教門中足可觀光，在我衲僧門下正好喫
X66n1296_p0248b08║棒。何故？禾黍不陽豔，競栽桃李春，翻令力耕者，半
X66n1296_p0248b09║作賣花人。
X66n1296_p0248b10║能仁鑑拈拄杖云：者裏則不然，白雲為葢，流水作
X66n1296_p0248b11║琴，一曲兩曲無人會，雨過夜塘春水深。
X66n1296_p0248b12║福州長慶惠暹文慧禪師（南十二淨因臻嗣）僧問：離上生之
X66n1296_p0248b13║寶剎，登延聖之道場。如何是不動尊？慶曰：孤舟載明
X66n1296_p0248b14║月。曰：忽遇艣掉俱停，又作麼生？慶曰：漁人偏愛宿蘆
X66n1296_p0248b15║花。
X66n1296_p0248b16║灜山誾別云：我不與麼道。或有問：如何是不動尊？
X66n1296_p0248b17║祇向道：燒香禮拜著。且道與長慶是同是別？
X66n1296_p0248b18║△青十二
X66n1296_p0248b19║鄧州丹霞子淳禪師（青十二芙蓉楷嗣）上堂：乾坤之內，宇宙
X66n1296_p0248b20║之間，中有一寶，秘在形山。肇法師恁麼道，祇解指蹤
X66n1296_p0248b21║話跡，且不能拈示於人。丹霞今日劈開宇宙，打破形
X66n1296_p0248b22║山，為諸人拈出，具眼者辨取。以拄杖卓一下，曰：還見
X66n1296_p0248b23║麼？鷺鷥立雪非同色，明月蘆花不似他。
X66n1296_p0248b24║象田現云：剖破藩籬，高厰玄閣，要人把手共登，固
X66n1296_p0248c01║是丹霞一片熱腸，怎奈荊山良璧尚帶玼痕？當時
X66n1296_p0248c02║以拄杖卓一下便休，不妨奇特。乃更箋了，又註：祖
X66n1296_p0248c03║師門下濟得個什麼邊事？
X66n1296_p0248c04║丹霞因僧問：牛頭未見四祖時如何？霞曰：金菊乍開
X66n1296_p0248c05║蜂競採。曰：見後如何？霞曰：苗枯花謝了無依。
X66n1296_p0248c06║白巖符云：大小丹霞與麼答話，未免令人向牛頭
X66n1296_p0248c07║見與未見處話作兩橛。者裏則不然，牛頭未見四
X66n1296_p0248c08║祖時如何？松直棘曲。見後如何？鵠白烏玄。
X66n1296_p0248c09║丹霞，上堂：寶月流輝，澄潭布影。水無蘸月之意，月無
X66n1296_p0248c10║分照之心。水月兩忘，方可稱斷。所以道，昇天佛事直
X66n1296_p0248c11║須颺却，十成底事直須丟却。擲地作金聲，不須回顧。
X66n1296_p0248c12║若能如是，始解向異類中行。諸人到者裏，還相委悉
X66n1296_p0248c13║麼？良久曰：常行不舉人間步，披毛戴角混塵泥。
X66n1296_p0248c14║崇先奇云：有國有家，未甞不本此。丹霞老人恁麼
X66n1296_p0248c15║為人，難免喪盡家珍。
X66n1296_p0248c16║南山寶云：與麼說話，且道與雪峰輕打我還有同
X66n1296_p0248c17║別也無？若人撿點得出，要明異中異也不難。遂撫
X66n1296_p0248c18║案云：咦！也不得自瞞。
X66n1296_p0248c19║洪州寶峰闡提惟照禪師（青十二芙蓉楷嗣）示聰藏主法語
X66n1296_p0248c20║五則。其第五曰：有情故情滲漏，有見故見滲漏，有語
X66n1296_p0248c21║故語滲漏。設得見無情、無語、無拽住，便問他：你是何
X66n1296_p0248c22║人？
X66n1296_p0248c23║靈巖儲良久，云：會麼？夜來牀蓆破，𠺒嗦到天明。
X66n1296_p0248c24║寶峰，上堂。太陽門下，妙唱彌高；明月堂前，知音葢寡。
X66n1296_p0249a01║不免舟橫江渚，棹舉清波，唱慶堯年，和清平樂。如斯
X66n1296_p0249a02║告報，普請承當，擬議之間，白雲萬里。
X66n1296_p0249a03║天目律云：當堂慵正坐，狹路不相逢。直得雙放雙
X66n1296_p0249a04║收，全賓全主，還他寶峰則固是，若是向上一途，又
X66n1296_p0249a05║豈止白雲萬里？
X66n1296_p0249a06║東京淨因枯木法成禪師（青十二芙蓉楷嗣）上堂：知有佛祖
X66n1296_p0249a07║向上事，方有說話分。諸禪德，且道那個是佛祖向上
X66n1296_p0249a08║事？有個人家兒子，六根不具，七識不全，是大闡提，無
X66n1296_p0249a09║佛種性，逢佛殺佛，逢祖殺祖，天堂收不得，地獄攝無
X66n1296_p0249a10║門。大眾還識此人麼？良久曰：對面不仙陀，睡多饒寐
X66n1296_p0249a11║語。
X66n1296_p0249a12║寶壽方云：大小淨因恁麼提持，撑門抵戶即得。若
X66n1296_p0249a13║是佛向上事，三生六十劫。且作麼生是佛向上事？
X66n1296_p0249a14║喫官飯，遊官街，興時踏斷長溪月，散髮狂歌笑落
X66n1296_p0249a15║腮。
X66n1296_p0249a16║賢峰竟云：三種滲漏語，從上以來要得斷盡無餘
X66n1296_p0249a17║者實尠，若夫成枯木、斷拂翁與麼提持，可無憾矣。
X66n1296_p0249a18║然所謂向上事則未可竟，上座有一轉語舉似諸
X66n1296_p0249a19║人，諸人切不得作向上會。
X66n1296_p0249a20║友可玄云：寶壽也是酒助歌娛樂，風催景氣新。若
X66n1296_p0249a21║是佛祖向上事，何曾道著？良久，云：還有人道得麼？
X66n1296_p0249a22║乃擊案一下，云：天意高難問，人情老易悲。
X66n1296_p0249a23║
X66n1296_p0249a24║宗門拈古彚集卷第四十二