X66n1297_p0393c15║
X66n1297_p0393c16║
X66n1297_p0393c17║宗鑑法林卷十八
X66n1297_p0393c18║
X66n1297_p0393c19║集雲堂　編
X66n1297_p0393c20║大鑒下四世
X66n1297_p0393c21║趙州問南泉：明頭合？暗頭合？泉便下座，歸方丈。師
X66n1297_p0393c22║曰：者老漢被我一問，直得無言可對。首座曰：莫道
X66n1297_p0393c23║和尚無語好，自是上座不會。師便掌曰：者一掌合
X66n1297_p0393c24║是堂頭老漢喫。
X66n1297_p0394a01║五祖戒云：正賊走了，邏贓人喫棒。又云：南泉當斷不
X66n1297_p0394a02║斷，反招其亂。　雲居舜云：諸人作麼生會？有底便道：
X66n1297_p0394a03║首座落他圈圚。與麼會又爭得？山僧道：趙州大似旁
X66n1297_p0394a04║若無人。
X66n1297_p0394a05║大事當陽已皎然，十分須是更周圓，堂中上座黑如
X66n1297_p0394a06║漆，冷地為誰喫暗拳？（保寧勇）
X66n1297_p0394a07║趙州出外，路逢一婆子，乃問：什麼處去？婆曰：偷趙
X66n1297_p0394a08║州筍去。師曰：忽遇趙州又作麼生？婆便與一掌，師
X66n1297_p0394a09║休去。
X66n1297_p0394a10║翠峰顯云：好掌更下兩掌，也無勘處。　五祖演云：趙
X66n1297_p0394a11║州休去，作麼生商量？白雲露箇消息，貴要諸人共知。
X66n1297_p0394a12║婆子雖行正令，一生不了；趙州被打兩掌，齩定牙關。
X66n1297_p0394a13║婆子去路，一身輕似葉；趙州高名，千古重如山。　南
X66n1297_p0394a14║堂欲云：將謂胡鬚赤，更有赤鬚胡。　龍池傳云：趙州
X66n1297_p0394a15║休去，是肯伊？不肯伊？　古南門云：趙州今日小出大
X66n1297_p0394a16║遇。　圓照森云：還識趙州麼？雲縷縷，風細細，寄言行
X66n1297_p0394a17║路兒，莫上山頭去。　歐峰承云：賊是小人，智過君子。
X66n1297_p0394a18║彎弓直射勢難當，陷虎之機理最長，雖是貪他一粒
X66n1297_p0394a19║米，誰知失却半年糧。（海印信）
X66n1297_p0394a20║虎穴魔宮到者稀，老婆失脚人懷疑，趙州喫掌無人
X66n1297_p0394a21║會，直至如今成是非。（俞道婆）
X66n1297_p0394a22║去若丘山重，來如一羽輕，去來無別路，傾蓋白頭新。
X66n1297_p0394a23║（瞎堂遠）
X66n1297_p0394a24║一路雄兵犯界河，烟塵塞路絕人過，安邦賴有張良
X66n1297_p0394b01║在，畵角城頭唱楚歌。（雪竇宗）
X66n1297_p0394b02║驟馬加鞭上酒樓，何如坐地看揚州？是非長短俱裁
X66n1297_p0394b03║了，鼠竊終難似狗偷。（無準範）
X66n1297_p0394b04║何事臨場欠作家？祇緣別有好生涯。饒人不是癡男
X66n1297_p0394b05║女，最毒於菟無齒牙。（九逵達）
X66n1297_p0394b06║鞭鐧交揮力抗奇，星流電卷類難齊名圖麟閣家山
X66n1297_p0394b07║舊，芳草籠烟鳥亂啼（御之龍）。
X66n1297_p0394b08║趙州示眾：看經也在生死裏，不看經也在生死裏。
X66n1297_p0394b09║諸人且作麼生出得去？僧便問：祇如俱不留時如
X66n1297_p0394b10║何？師曰：實即得，若不實，爭能出得生死？
X66n1297_p0394b11║看經也在生死裏，飯籮裏坐無喫底；不看經也在生
X66n1297_p0394b12║死裏，錦衣堆裏無著底。忽然烏鵲叫一聲，反身湧躍
X66n1297_p0394b13║渾家喜。休擬議，如今拋向眾人前，千手大悲提不起。
X66n1297_p0394b14║（□□□）
X66n1297_p0394b15║趙州因居士問：和尚年尊，有幾箇牙？師曰：祇有一
X66n1297_p0394b16║箇。士曰：祇有一箇，如何喫飯？師曰：雖然一箇，下下
X66n1297_p0394b17║齩著。
X66n1297_p0394b18║或菴體云：趙州開口，自然下下齩著，功魁佛祖，道蔭
X66n1297_p0394b19║人天。山野重說偈言，光揚盛事。
X66n1297_p0394b20║大用全提古佛牙，輝天鑒地別無他。日邊乘興立功
X66n1297_p0394b21║業，文彩風流出當家。
X66n1297_p0394b22║趙州因僧問：澂清絕點時如何？師曰：猶是人家客
X66n1297_p0394b23║作漢。
X66n1297_p0394b24║密菴傑云：者僧置箇問端，不妨嶮峻，爭奈趙州有起
X66n1297_p0394c01║膏肓底手段？雖然如是，總落在天童手裏。畢竟如何？
X66n1297_p0394c02║喝一喝。
X66n1297_p0394c03║趙州曰：老僧二十年不雜用心，惟二時粥飯是雜
X66n1297_p0394c04║用心處。
X66n1297_p0394c05║玉關度了久班師，猶向人前動鼓鼙，祇道馬行芳艸
X66n1297_p0394c06║地，不知身已陷重圍。（無文燦）
X66n1297_p0394c07║趙州問新到僧：曾到此間麼？曰：曾到。師曰：喫茶去。
X66n1297_p0394c08║又問僧，僧曰：不曾到。師曰：喫茶去。後院主問：為甚
X66n1297_p0394c09║麼曾到也喫茶去，不曾到也喫茶去？師召院主，主
X66n1297_p0394c10║應諾。師曰：喫茶去。
X66n1297_p0394c11║保福展云：趙州慣得其便。　開福寧云：趙州門下不
X66n1297_p0394c12║揀高低，一椀麤茶普同供養。得其味者，方知冷灰裏
X66n1297_p0394c13║九轉透瓶香。如或未辨端倪，不免重下註脚。南北東
X66n1297_p0394c14║西萬萬千，趙州待客豈徒然？莫嫌冷淡無滋味，慣把
X66n1297_p0394c15║芝麻一例煎。以拂子擊禪牀一下。
X66n1297_p0394c16║曾到還將未到同，趙州依舊展家風。近來王令關防
X66n1297_p0394c17║緊，從此人情總不容。（佛印元）
X66n1297_p0394c18║寶匣龍泉發夜光，寥寥長挂在虗堂。四來高客如相
X66n1297_p0394c19║訪，茶罷休勞話短長。（大溈秀）
X66n1297_p0394c20║驪珠絕纇玉無瑕，馬載驢䭾帝子家，曾到不曾休擬
X66n1297_p0394c21║議，與君仝泛一甌茶。（羅漢南）
X66n1297_p0394c22║趙州老漢熱心腸，一盞麤茶驗當行，回首路傍橋斷
X66n1297_p0394c23║處，白蘋紅蓼映斜陽。（浙翁琰）
X66n1297_p0394c24║喫茶去，夜雨催紅上花蘂，隊隊狂蜂逐影飛，不知幾
X66n1297_p0395a01║個知歸去？去喫茶，千年枯樹忽開花，子規夜半猶啼
X66n1297_p0395a02║血，金勒東風路轉賒。（抱璞璉）
X66n1297_p0395a03║曾聞慣釣任公手，爭似西江月一鉤？幾度魚龍吞不
X66n1297_p0395a04║得，一聲羗笛出雲樓。任優游，收卷絲綸得自由。咄！（大
X66n1297_p0395a05║鼎新）
X66n1297_p0395a06║趙州因僧問：萬法歸一，一歸何處？師曰：我在青州
X66n1297_p0395a07║作領布衫，重七斤。
X66n1297_p0395a08║昭覺勤云：摩醯三眼，一句洞明，似海朝宗，千途共轍。
X66n1297_p0395a09║雖然如是，更有一著在。忽有問蔣山：一歸何處？但云：
X66n1297_p0395a10║饑來喫飯，困來打眠。　元叟端云：趙州好語，要且不
X66n1297_p0395a11║赴來機。中峰則不然，萬法歸一，一歸何處？至大四年，
X66n1297_p0395a12║西山洪水泛漲，一夜衝倒三座石橋，山門頭石獅子
X66n1297_p0395a13║作大哮吼，山河大地悉皆震動。你輩貪眠漢子，知甚
X66n1297_p0395a14║東西南北？　仰山欽云：大小趙州，脚跟下紅線不斷，
X66n1297_p0395a15║等閒問著，便見牽東補西。道林則不然，萬法歸一，一
X66n1297_p0395a16║歸何處？劈脊便與三十。雖則太煞傷慈，要且一時慶
X66n1297_p0395a17║快。拈拄杖云：祇今莫有與麼問底麼？乃靠拄杖云：放
X66n1297_p0395a18║過一著。　高峰妙云：趙州拕泥帶水，不特不能為者
X66n1297_p0395a19║僧斬斷疑情，亦乃賺天下衲僧死在葛藤窠裏。西峰
X66n1297_p0395a20║則不然，今日有恁麼問，但向他道：狗䑛熱油鐺。　天
X66n1297_p0395a21║界盛云：要頭斫將去，要皮剝將去，要心刳將去。且喜
X66n1297_p0395a22║沒箇法子，奈得白拈賊何？　弁山圓云：鷸蚌相持，俱
X66n1297_p0395a23║落漁人之手。
X66n1297_p0395a24║編擗曾挨老古錐，七斤衫重幾人知？而今拋向西湖
X66n1297_p0395b01║裏，下載清風付與誰？（翠峰顯）
X66n1297_p0395b02║問來親切布衫酬，指出青州是舊遊，皓月當空沉巨
X66n1297_p0395b03║浸，鯨鯢無奈不吞鉤。（照覺總）
X66n1297_p0395b04║夜半墨漆黑，捉得一箇賊，點火照來看，元是王大伯。
X66n1297_p0395b05║（鼓山珪）
X66n1297_p0395b06║等閒提起七斤衫，多少禪流著意參，盡向青州作窠
X66n1297_p0395b07║窟，不知春色在江南。（運菴巖）
X66n1297_p0395b08║鑊湯無冷地，黃河輥底流，金剛難插𭪿，腦後挂燈毬。
X66n1297_p0395b09║（或菴體）
X66n1297_p0395b10║四面洪濤萬丈深，上天無路地無門，箇中有理應難
X66n1297_p0395b11║訴，不是愁人也斷魂。（高峰妙）
X66n1297_p0395b12║斧爛柯消局未殘，天香吹鶴下瑤壇，滿盤黑白輕翻
X66n1297_p0395b13║轉，拂袖蒼梧玉珮寒。（中峰本）
X66n1297_p0395b14║周德者，可以自守；周利者，可以普濟。連盤托出，有誰
X66n1297_p0395b15║相契？鮮花膩艸，翠梧丹桂。（天奇瑞）
X66n1297_p0395b16║長江影浸一天秋，霜葉颼颼風骨愁野老忽歌新水
X66n1297_p0395b17║令，浪花驚起月邊鷗（即念現）。
X66n1297_p0395b18║趙州因真定帥王公𢹂諸子入院，師坐而問曰：大
X66n1297_p0395b19║王會麼？曰：不會。師曰：自小持齋身已老，見人無力
X66n1297_p0395b20║下禪牀。王愈加禮重。翌日，令客將傳語，師下禪牀
X66n1297_p0395b21║受之。侍者曰：和尚見大王來，不下禪牀。今日將軍
X66n1297_p0395b22║來，為什麼却下禪牀？師曰：非汝所知。第一等人來，
X66n1297_p0395b23║禪牀上接。中等人來，下禪牀接。下等人來，三門外
X66n1297_p0395b24║接。
X66n1297_p0395c01║跏趺迎上客，曲彔對旌幢不是家風別，他居禮義鄉
X66n1297_p0395c02║（西巖惠）。
X66n1297_p0395c03║折脚禪牀接斷薪，猶堪偃首揖高賓，明知列土熏天
X66n1297_p0395c04║富，難鬬他家徹骨貧。（石溪月）
X66n1297_p0395c05║人王爭似法王尊，不下禪牀接上根休說君臣猶有
X66n1297_p0395c06║間，入山先要主賓分（月坡明）。
X66n1297_p0395c07║趙州因侍者報：大王來也。師曰：萬福。大王曰：未到。
X66n1297_p0395c08║師曰：又道來也。
X66n1297_p0395c09║黃龍南云：頭頭漏泄，罕遇仙陀。侍者祇解報客，不知
X66n1297_p0395c10║身在帝鄉。趙州入草求人，不覺渾身泥水。　白雲端
X66n1297_p0395c11║云：侍者雖然罔措，爭奈王令已行。王令既行，則海晏
X66n1297_p0395c12║河清一句作麼生道？野老不知堯舜力，鼕鼕打鼓祭
X66n1297_p0395c13║江神。　徑山琇云：侍者報客，不知客是何人？趙州蝦
X66n1297_p0395c14║為子屈，不覺打失眼睛。且道徑山恁麼意在於何？巡
X66n1297_p0395c15║人犯夜。　佛日晳云：今日御駕親臨，設有侍者報萬
X66n1297_p0395c16║歲來也，便與劈面掌云：莫誑山僧好。何故？天威不違
X66n1297_p0395c17║顏咫尺，何曾少間至尊前？
X66n1297_p0395c18║報客傳言信已通，叉手低頭便鞠躬，對面一雙青白
X66n1297_p0395c19║眼，當頭蹉過住山翁。（楚安方）
X66n1297_p0395c20║驥子駑駘滿道途，皮毛誰敢辨精麤？若無伯樂當時
X66n1297_p0395c21║鑒，失却追風千里駒。（慈受深）
X66n1297_p0395c22║許由臨溪洗耳，巢父不飲牛水，侍者親入帝鄉，趙州
X66n1297_p0395c23║祇在艸裏。（南巖勝）
X66n1297_p0395c24║來也宮殿隨身，去也笙歌滿路。侍者白頭如新，趙州
X66n1297_p0396a01║傾蓋如故。（別峰印）
X66n1297_p0396a02║春山倒影一江紅，鶯柳情多戀玉驄，莫恨不工仙子
X66n1297_p0396a03║筆，祇緣身在畵圖中。（白巖符）
X66n1297_p0396a04║趙州到一菴主處，問：有麼？有麼？主豎起拳頭。師曰：
X66n1297_p0396a05║水淺不是泊舟處。便行。又到一菴主處，問：有麼？有
X66n1297_p0396a06║麼？主亦豎起拳頭。師曰：能縱能奪，能殺能活。便作
X66n1297_p0396a07║禮。
X66n1297_p0396a08║支提愛云：趙州祇見錐頭利。　雲居舜云：趙州當時
X66n1297_p0396a09║甚生意氣。雖然如是，要且鼻孔在二菴主手裏。　龍
X66n1297_p0396a10║門遠云：菴主一等豎拳，趙州因甚肯一箇不肯一箇？
X66n1297_p0396a11║要識趙州麼？拍禪牀左邊一下。要識二菴主麼？拍禪
X66n1297_p0396a12║牀右邊一下。良久，云：易開終始口，難保歲寒心。　溈
X66n1297_p0396a13║山果云：泣露千般艸，吟風一樣松。為甚麼肯一箇不
X66n1297_p0396a14║肯一箇？者裏見得透，釋迦不先，彌勒不後，坐斷要津，
X66n1297_p0396a15║天長地久。苟或不然，為你下箇註脚。良久，云：若不如
X66n1297_p0396a16║是，爭知如是？　昭覺勤云：佛祖命脉，列聖鉗錘，換斗
X66n1297_p0396a17║移星，驚天動地。有般漢未出窠窟，祇管道舌頭在趙
X66n1297_p0396a18║州口裏，殊不知自己性命已屬他人。若能握向上綱
X66n1297_p0396a19║宗與二菴主相見，便可以定龍蛇、別緇素，正好著力。
X66n1297_p0396a20║還知趙州落處麼？切忌顢頇。　理安洸云：鴛鴦繡出
X66n1297_p0396a21║從君看，不把金鍼度與人。　蓮柎䇿云：趙州著緉草
X66n1297_p0396a22║鞋，到處行脚，不怕疑殺人，乃向二菴主手裏納敗闕。
X66n1297_p0396a23║顧左右，云：甚處是伊納敗闕處？兩行孤雁撲地高飛，
X66n1297_p0396a24║一對鴛鴦池邊獨立。　雲菴悅云：水淺不是泊舟處，
X66n1297_p0396b01║言中有響；能縱能奪便禮拜，句裏藏鋒。如今有般無
X66n1297_p0396b02║主孤魂，祇管較得較失，不惟蹉過古人，亦乃埋沒自
X66n1297_p0396b03║己。還知落處麼？大冶精金，應無變色。
X66n1297_p0396b04║問答元來總一般，當頭一著莫顢頇，將軍自有嘉聲
X66n1297_p0396b05║在，不得封侯也是閒。（佛迹昱）
X66n1297_p0396b06║無星秤子兩頭平，提起應須見得明，若向箇中爭分
X66n1297_p0396b07║兩，知渠錯認定盤星。（佛性泰）
X66n1297_p0396b08║虎步龍驤遍九垓，會從平地起風雷，等閒喚出菴中
X66n1297_p0396b09║主，便見千江水逆回。（佛心才）
X66n1297_p0396b10║換手搥胸哭老爺，棺材未出死屍斜，不如掘地深埋
X66n1297_p0396b11║却，管取來年喫嫩茄。（瞎堂遠）
X66n1297_p0396b12║閃爍旌旂驟往來，幾人遙望起疑猜此時若得樊公
X66n1297_p0396b13║脚，一蹋鴻門兩扇開（無準範）。
X66n1297_p0396b14║江北江南總帝畿，一輪化日照無私，邊笳却在東風
X66n1297_p0396b15║外，石女聽來笑滿眉。（無趣空）
X66n1297_p0396b16║短棹輕帆狎怒濤，東行西止得逍遙去留不出蘆花
X66n1297_p0396b17║岸，陸地追尋人自勞（報恩琇）。
X66n1297_p0396b18║江南絲柳迎風舞，嶺上青松帶露寒，世事近來多剝
X66n1297_p0396b19║復，人人偏愛紫羅冠。（慧山海）
X66n1297_p0396b20║一樣豎拳兩樣酬，驢脣馬𭪿沒來由，巫峽博得絲千
X66n1297_p0396b21║丈，四海五湖下釣鉤。（法林音二）
X66n1297_p0396b22║單槍疋馬立功勳，韜略雙全獨見君。薊北荊南齊定
X66n1297_p0396b23║了，英名千古鎮河汾。
X66n1297_p0396b24║趙州因文遠在佛殿禮佛，師見，以拄杖打一下，曰：
X66n1297_p0396c01║作麼？曰：禮佛。師曰：用禮作麼？曰：禮拜也是好事。師
X66n1297_p0396c02║曰：好事不如無。
X66n1297_p0396c03║中峰本云：文遠云：禮佛也是好事，不妨頑軟。趙州云：
X66n1297_p0396c04║好事不如無。話墮了也。要知趙州老人話墮處麼？待
X66n1297_p0396c05║伊磕破腦門，即向伊道。
X66n1297_p0396c06║文遠脩行不落空，時時瞻禮紫金容，趙州拄杖雖然
X66n1297_p0396c07║短，分破華山千萬重。（徑山杲）
X66n1297_p0396c08║祇知瞻禮紫金容，不覺腦門遭霹靂。平生心膽向人
X66n1297_p0396c09║傾，相識還同不相識。（蒙菴聰）
X66n1297_p0396c10║趙州因僧問：如何是趙州？師曰：東門西門南門北
X66n1297_p0396c11║門。
X66n1297_p0396c12║徑山杲云：者僧問趙州，趙州答趙州，得人一馬，還人
X66n1297_p0396c13║一牛，人平不語，水平不流。會麼？受恩深處宜先退，得
X66n1297_p0396c14║意濃時便好休。　天寧琦云：盡道者僧神通跳趙州
X66n1297_p0396c15║關，不過大丈夫漢當眾決擇，未到弓折箭盡，即便拱
X66n1297_p0396c16║手歸降，何不著一轉語教他納款去？且道著得箇甚
X66n1297_p0396c17║麼語？　磬山修云：者僧設箇問頭也甚奇怪，他未會，
X66n1297_p0396c18║爭敢入虎穴捋虎鬚？道他會，爭肯恁麼休去？
X66n1297_p0396c19║句裏呈機劈面來，爍迦羅眼絕纖埃，東西南北門相
X66n1297_p0396c20║對，無限輪槌擊不開。（翠峰顯）
X66n1297_p0396c21║四廓關閎鎮趙州，幾於城下起戈矛，將軍戰馬今何
X66n1297_p0396c22║在？野艸閒花滿地愁。（照覺總）
X66n1297_p0396c23║袖裏金鎚一擊開，東西南北絕纖埃，石橋南畔臺山
X66n1297_p0396c24║路，報你遊人歸去來。（普融平）
X66n1297_p0397a01║南北東西老趙州，見人騎馬也騎牛，清風月下尋歸
X66n1297_p0397a02║路，夫子門前問孔丘。（瞎堂遠）
X66n1297_p0397a03║趙州因僧問：初生孩兒還具六識也無？師曰：急水
X66n1297_p0397a04║上打毬子。後僧却問投子：急水上打毬子，意旨如
X66n1297_p0397a05║何？子曰：念念不停留。
X66n1297_p0397a06║法林音云：疋上不足，疋下有餘。
X66n1297_p0397a07║六識無功伸一問，作家曾共辨來端，茫茫急水打毬
X66n1297_p0397a08║子，落處不停誰解看？（翠峰顯）
X66n1297_p0397a09║何謂識兮還具六？八萬四千殊不足，初生孩子尚喃
X66n1297_p0397a10║喃，急水打毬攔口築。（白雲端）
X66n1297_p0397a11║朝日茫茫打箇毬，生來念念不停留，若知落地無蹤
X66n1297_p0397a12║跡，始會雲門六不收。（慈受深）
X66n1297_p0397a13║趙州因僧問：和尚姓甚麼？師曰：常州有。曰：甲子多
X66n1297_p0397a14║少？師曰：蘇州有。
X66n1297_p0397a15║蘇州有，常州有，須信親言出親口。趙州古佛豈徒然，
X66n1297_p0397a16║世界壞時渠不朽。若能於此究根源，決定面南看北
X66n1297_p0397a17║斗。（翠峰顯）
X66n1297_p0397a18║常州有，蘇州有，咭嘹舌頭獅子吼。壽山高兮福海深，
X66n1297_p0397a19║八十一分九箇九。若能直下便回光，千古萬古名不
X66n1297_p0397a20║朽。（佛鑑懃）
X66n1297_p0397a21║蘇州有與常州有，三月江南啼鷓鴣。堪笑有年無德
X66n1297_p0397a22║漢，被人拶著強分疎。（退耕寧）
X66n1297_p0397a23║趙州問一座主：講什麼經？曰：講涅槃經。師曰：問一
X66n1297_p0397a24║段義得否？曰：得。師以脚趯空吹一吹，曰：是什麼義？
X66n1297_p0397b01║曰：經中無此義。師曰：脫空謾語漢，此是五百力士
X66n1297_p0397b02║揭石義也不識。
X66n1297_p0397b03║老宿代云：和尚瞞某甲，瞞大眾。　翠峰顯別云：和尚
X66n1297_p0397b04║慣得其便。
X66n1297_p0397b05║一趯方令地軸翻，一吹還又轉天關講師不識圓陀
X66n1297_p0397b06║義，空捨前山過後山（圭堂居士）。
X66n1297_p0397b07║揭石從來義不同，洪波深處逞神通，高標不在蘆花
X66n1297_p0397b08║岸，隊隊雙雙趁曉風。（獃堂定）
X66n1297_p0397b09║趙州因僧問：久嚮趙州石橋，到來祇見略彴。師曰：
X66n1297_p0397b10║汝祇見略彴，且不見石橋。曰：如何是石橋？師曰：度
X66n1297_p0397b11║驢度馬。
X66n1297_p0397b12║城山洽云：老漢末後道箇度驢度馬是賞伊罰伊，者
X66n1297_p0397b13║裏勘破一生參學事畢，不然喫水也須防噎。
X66n1297_p0397b14║孤危不立道方高，入海還須釣巨鰲堪笑同時灌溪
X66n1297_p0397b15║老，解云劈箭亦徒勞（翠峰顯）。
X66n1297_p0397b16║異類渠行履，心真出語親隨流自得妙，到岸不迷津
X66n1297_p0397b17║（天寧璉）。
X66n1297_p0397b18║長鯨已壓浪頭飛，跛鼈橋邊尚碾泥，度馬度驢難解
X66n1297_p0397b19║會，綠楊影裏路東西。（地藏恩）
X66n1297_p0397b20║趙州因一僧曰：某甲從長安來，橫一條拄杖，不曾
X66n1297_p0397b21║撥著一人。師曰：自是大德拄杖短。僧無語。
X66n1297_p0397b22║同安顯別州云：老僧者裏不曾見恁麼人。又代僧云：
X66n1297_p0397b23║也不短。　天童悟，代云：某甲罪過，不意輕觸和尚。
X66n1297_p0397b24║法林音代禮三拜。
X66n1297_p0397c01║趙州因僧問：十二時中如何用心？師曰：汝被十二
X66n1297_p0397c02║時辰使，老僧使得十二時。
X66n1297_p0397c03║使得十二時辰，呼來却教且去。倚官挾勢欺人，茫茫
X66n1297_p0397c04║無本可據。（徑山杲）
X66n1297_p0397c05║鐘送黃昏鷄報曉，趙州何用閒煩惱？裂破虗空作兩
X66n1297_p0397c06║邊，古廟香爐出芝艸。（雪菴瑾）
X66n1297_p0397c07║安帖邦鄉老趙州，時辰使得最風流。今朝有酒今朝
X66n1297_p0397c08║醉，明日愁來明日憂。（野菴璇）
X66n1297_p0397c09║天來龍來，神來鬼來。風來雨來，驢來馬來。幾乎死了，
X66n1297_p0397c10║一去不來。（漢關喻）
X66n1297_p0397c11║趙州在南泉井樓上打水次，見南泉過，便抱柱懸
X66n1297_p0397c12║却脚曰：相救！相救！泉上胡梯曰：一二三四五。師少
X66n1297_p0397c13║頃却去禮謝曰：適來謝和尚相救。
X66n1297_p0397c14║昭覺勤云：一人將錯就錯，一人看樓打樓。雖然如是，
X66n1297_p0397c15║父為子隱，直在其中。　徑山䇿云：趙州懸羊賣狗，南
X66n1297_p0397c16║泉有年無德。作者去就，當時祇好拽翻梯子，教者漢
X66n1297_p0397c17║一生蹭蹬。還知麼？養子方知父慈。
X66n1297_p0397c18║等閒施設豈徒然，平地波瀾欲浸天，更向胡梯敲數
X66n1297_p0397c19║下，免教失脚墮黃泉。（佛性泰）
X66n1297_p0397c20║趙州因在殿上過，乃喚侍者，者應諾。師曰：好一殿
X66n1297_p0397c21║功德。者無對。
X66n1297_p0397c22║殿上喚來先應諾，不知業識太茫茫。雖然功德已成
X66n1297_p0397c23║就，怎奈當初不放光。（鼓山珪）
X66n1297_p0397c24║好一殿功德，總是過去佛。百福相嚴身，不使栴檀刻。
X66n1297_p0398a01║日日香烟夜夜燈，看來當甚乾蘿蔔。（徑山杲）
X66n1297_p0398a02║趙州因遊方時到臨濟，纔洗脚，濟便問：如何是祖
X66n1297_p0398a03║師西來意？師曰：正值山僧洗脚。濟乃近前作聽勢。
X66n1297_p0398a04║師曰：會即便會，啗啄作麼？濟便歸方丈。師曰：三十
X66n1297_p0398a05║年行脚，今日錯為人下注脚。
X66n1297_p0398a06║法雲秀云：眾中商量道：趙州不識臨濟作賊，却為他
X66n1297_p0398a07║下箇註脚。臨濟當時作聽勢，何不劈耳便掌？若恁麼
X66n1297_p0398a08║商量，何曾夢見趙州識得臨濟？殊不知兩箇盡是老
X66n1297_p0398a09║賊，須知一箇好手。敢問諸人：那箇是好手？　教忠光
X66n1297_p0398a10║云：臨濟有驗人眼，趙州又飽藂林，等閒略露風規，自
X66n1297_p0398a11║然頭正尾正。還會麼？若不得流水，還應過別山。
X66n1297_p0398a12║洗脚處更不安排，側聆時非是啗啄，趙州臨濟二老
X66n1297_p0398a13║人，相見何勞下註脚？（鼓山珪）
X66n1297_p0398a14║一人眼似鼓椎，一人頭如木杓，兩箇老不識羞，至今
X66n1297_p0398a15║無處安著。（徑山杲）
X66n1297_p0398a16║趙州因僧辭，乃問：甚處去？曰：雪峰去。師曰：雪峰忽
X66n1297_p0398a17║問汝，和尚有何言句，汝作麼生道？曰：却請和尚道。
X66n1297_p0398a18║師曰：冬即寒，夏即熱。又問：忽更問汝，畢竟事又作
X66n1297_p0398a19║麼生？僧無語。師代曰：某甲親從趙州來，不是傳語
X66n1297_p0398a20║漢。其僧後到雪峰，峰問：甚處來？曰：趙州來。峰問：趙
X66n1297_p0398a21║州有何言句？僧舉前話，峰曰：須是我趙州始得。
X66n1297_p0398a22║玄沙備聞，乃云：大小趙州敗闕也不知。　雲居錫云：
X66n1297_p0398a23║甚處是趙州敗闕處？若檢點得出，是上座眼。
X66n1297_p0398a24║趙州見僧來，便面壁書梵字。僧展坐具，禮三拜。師
X66n1297_p0398b01║轉身，僧收坐具出去。師曰：苦！苦！僧呵呵大笑。
X66n1297_p0398b02║苦苦，向誰語？發機要是千鈞弩，三十三天撲帝鐘，大
X66n1297_p0398b03║地山河俱作舞。（典牛游）
X66n1297_p0398b04║苦中樂，樂中苦，趙州者僧俱欠悟。直饒頓徹根源，也
X66n1297_p0398b05║是泥裏洗土。（佛照光）
X66n1297_p0398b06║不昧當陽第一籌，臨機拳趯不輕酬，焦甎打著連底
X66n1297_p0398b07║凍，赤眼撞著火柴頭。（掩室開）
X66n1297_p0398b08║趙州在南泉作爐頭，值普請摘菜，乃在堂內叫曰：
X66n1297_p0398b09║救火！救火！大眾一齊到僧堂，師乃閉却門，眾無語。
X66n1297_p0398b10║泉乃拋鑰，匙從囪入，師便開門。
X66n1297_p0398b11║義山訥云：我不學南泉益油添薪，當時見他閉却門，
X66n1297_p0398b12║拈土塊就門上書兩箇封字，要他趙州至今出身無
X66n1297_p0398b13║計。
X66n1297_p0398b14║趙州到黃檗，檗見來，便閉却方丈門。師乃把火於
X66n1297_p0398b15║法堂內，叫曰：救火！救火！檗開門捉住曰：道！道！師曰：
X66n1297_p0398b16║賊過後張弓。
X66n1297_p0398b17║保福展云：黃檗有頭無尾，趙州有尾無頭。　五祖戒
X66n1297_p0398b18║云：黃檗祇會買賤，不會賣貴；趙州因禍致福。　翠峰
X66n1297_p0398b19║顯云：直是好笑，笑須三十年。忽有箇衲僧問：笑箇甚
X66n1297_p0398b20║麼？笑賊過後張弓。　南堂欲云：重門擊柝，黃檗過於
X66n1297_p0398b21║隄防；齧鏃破關，趙州慣得其便。雖然兩不相傷，笑破
X66n1297_p0398b22║翠峰鼻孔。　古南門云：雪竇好一笑，祇是不合隨趙
X66n1297_p0398b23║州語脉走。畢竟如何？賊！賊！
X66n1297_p0398b24║一擒一縱二施能，戟去槍來兩陣陳，彼此機關誰委
X66n1297_p0398c01║悉？至今疑殺李將軍。（海舟慈）
X66n1297_p0398c02║賊逢賊手，全無樞紐。百弩千弓一時發，白日青天何
X66n1297_p0398c03║處走。乳峰慣得其便，陣後虗張笑口。咄，看狗。（靈巖儲）
X66n1297_p0398c04║趙州到雲居，居曰：老老大大，何不覓箇住處？師曰：
X66n1297_p0398c05║什麼處是從諗住處？曰：山前有箇古寺基。師曰：和
X66n1297_p0398c06║尚自住取。又到茱萸，萸曰：老老大大，何不覓箇住
X66n1297_p0398c07║處？師曰：甚麼處是從諗住處？曰：老老大大，住處也
X66n1297_p0398c08║不知。師曰：三十年弄馬騎，今日却被驢撲。
X66n1297_p0398c09║雲居錫云：甚處是趙州被驢撲處？　溈山喆云：雲居
X66n1297_p0398c10║茱萸，為人猶如為己，爭奈趙州不入者圈圚。雖然如
X66n1297_p0398c11║是，不得雪霜力，焉知松柏操？　大溈泰云：二老祇解
X66n1297_p0398c12║把住，不解放行；趙州祇解放行，不解把住。檢點將來，
X66n1297_p0398c13║未為全美。且雙放雙收一句作麼生道？畢竟水須朝
X66n1297_p0398c14║海去，到頭雲定覓山歸。
X66n1297_p0398c15║展陣開旂各運謀，箭鋒相敵未輕休，等閒露出翻身
X66n1297_p0398c16║句，直得千江水逆流。（掩室開）
X66n1297_p0398c17║突出山前古寺基，趙州聞得便攢眉，寥寥今古無人
X66n1297_p0398c18║共，一片斷雲天外飛。（率菴琮）
X66n1297_p0398c19║趙州因僧問：如何是佛法大意？師曰：貓兒是一百
X66n1297_p0398c20║五十文買底。曰：不問貓兒，如何是佛法大意？師曰：
X66n1297_p0398c21║者槖子是大王送底。曰：謝師答話。師曰：作家！作家！
X66n1297_p0398c22║月舟載云：水本無聲，受觸則響。木本無火，因鑽則炎。
X66n1297_p0398c23║趙州要成己成人，豈惜隋珠卞璧。然末梢頭可惜放
X66n1297_p0398c24║過，雖則放過，也却有些諸譌，莫道不利害好。
X66n1297_p0399a01║趙州因僧問：二龍爭珠，誰是得者？師曰：老僧祇管
X66n1297_p0399a02║看。
X66n1297_p0399a03║翠峰顯云：看即不無，爭即不得。且道扶者僧，扶趙州。
X66n1297_p0399a04║　雲居莊云：爭者不得，得者不爭。趙州祇管看，要且
X66n1297_p0399a05║不失珠。　古南門云：爭即不無，看即不得。且道珠在
X66n1297_p0399a06║甚麼處？
X66n1297_p0399a07║風雲頭角黑𥻘皴，苦死交爭額上珍，淨洗眼來閒地
X66n1297_p0399a08║看，老僧未免費精神。（圓悟勤）
X66n1297_p0399a09║珠在浪花深處白，拏雲攫霧志悠哉，老僧祇管從邊
X66n1297_p0399a10║看，得失從渠眼自開。（咦，菴鑒）
X66n1297_p0399a11║趙州因僧問：如何是祖師西來意？師曰：欄中失却
X66n1297_p0399a12║牛。
X66n1297_p0399a13║欄中失却牛，有問即有酬，更若求玄妙，猢猻築氣毬。
X66n1297_p0399a14║（慈雲照）
X66n1297_p0399a15║趙州上堂：纔有是非，紛然失心。還有答話分也無？
X66n1297_p0399a16║僧舉似洛浦，浦扣齒。又舉似雲居，居曰：何必？僧回
X66n1297_p0399a17║舉似師，師曰：南方大有人喪身失命。曰：請和尚舉。
X66n1297_p0399a18║師纔舉前話，僧指旁僧曰：者箇師僧喫却飯了，作
X66n1297_p0399a19║恁麼語話？師休去。後僧請益，師曰：坐底見立底，立
X66n1297_p0399a20║底見坐底。
X66n1297_p0399a21║坐底見立底，立底見坐底。咄哉老趙州，白日眼見鬼。
X66n1297_p0399a22║（無準範）
X66n1297_p0399a23║
X66n1297_p0399a24║宗鑑法林卷十八