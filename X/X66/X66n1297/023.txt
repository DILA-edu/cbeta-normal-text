X66n1297_p0422c01║宗鑑法林卷二十三
X66n1297_p0422c02║集雲堂　編
X66n1297_p0422c03║大鑒下五世
X66n1297_p0422c04║睦州龍興道明禪師（黃檗運嗣）見僧來，乃曰：現成公案，
X66n1297_p0422c05║放汝三十棒。曰：某甲如是。師曰：山門頭金剛為甚
X66n1297_p0422c06║麼舉拳？曰：金剛尚乃如是。師便打，曰：者掠虗漢。
X66n1297_p0422c07║雲門偃云：睦州正恁麼時，天下人披枷帶鎖。　雲峰
X66n1297_p0422c08║悅於放汝三十棒處云：作賊人心虗。　妙喜云：又添
X66n1297_p0422c09║一箇。道了問僧云：你道我恁麼道，還有過也無？僧云：
X66n1297_p0422c10║作賊人心虗。喜云：三箇也有。又云：雖然無孔笛，撞著
X66n1297_p0422c11║氈拍版。直是五音調暢，六律和諧。檢點將來，未免旁
X66n1297_p0422c12║觀者哂。良久云：不得動著，動著打折你驢脚。　東禪
X66n1297_p0422c13║岳云：臨危不變，真大丈夫。當時若不是者僧，幾被打
X66n1297_p0422c14║破。蔡州還識睦州麼？貧無達士將金贈，病有閒人說
X66n1297_p0422c15║藥方。　天寧琦云：睦州與者僧，二俱作家，二俱不作
X66n1297_p0422c16║家。
X66n1297_p0422c17║呼蛇容易遣蛇難，袖裏金錘不易看，長安夜夜家家
X66n1297_p0422c18║月，誰知愁樂有多般？（海印信）
X66n1297_p0422c19║現成公案未除瑕，放過方能脫鎖枷四海澄清人富
X66n1297_p0422c20║庶，更來石上種油麻（覺海元）。
X66n1297_p0422c21║現成公案沒商量，不動絲毫便廝當，三十烏藤聊放
X66n1297_p0422c22║過，可憐雪上更加霜。（無際派）
X66n1297_p0422c23║現成底事沒商量，剔起眉毛未廝當，日暮碧天鴻鴈
X66n1297_p0422c24║斷，海門斜去兩三行。（木菴永）
X66n1297_p0423a01║鼓之以雷霆，潤之以風雨。日月運行，一寒一暑。（雲濤政）
X66n1297_p0423a02║睦州因僧問：以字不成，八字不是，未審是何章句？
X66n1297_p0423a03║師彈指一聲，曰：會麼？曰：不會。師曰：上來講讚，無限
X66n1297_p0423a04║良因。蝦蟇𨁝跳上天，蚯蚓驀過東海。
X66n1297_p0423a05║徑山杲云：者僧祇問經頭一字，睦州盡將善知眾藝
X66n1297_p0423a06║差別字輪，以龍龕手鑑、唐韻、玉篇從頭註解，攃在者
X66n1297_p0423a07║僧懷裏了也。者僧不妨奇特，直下便肯承當。且道什
X66n1297_p0423a08║麼處是他承當處？聽取箇註脚，以字不成，八字不是，
X66n1297_p0423a09║彈指未終，普天帀地，擘開四十二般若波羅蜜門，參
X66n1297_p0423a10║透華嚴會中善知眾藝，教內教外一時收，世出世間
X66n1297_p0423a11║皆周備，無邊罪咎如火消冰，無量勝義如恒沙聚。更
X66n1297_p0423a12║有箇末後句，堅牢庫藏永收藏，總屬山前熊伯莊。
X66n1297_p0423a13║　天寧琦云：經頭一字是什麼字？睦州彈指一下，將黃
X66n1297_p0423a14║面老人四十九年說不盡底一時吐露了也。妙喜矢
X66n1297_p0423a15║上加尖道：更有末後一句。還委悉麼？良久，云：山斷疑
X66n1297_p0423a16║休去，峰高又起來。
X66n1297_p0423a17║睦州一日喚僧曰：大德。僧回首，師曰：擔版漢。
X66n1297_p0423a18║翠峰顯云：睦州祇具一隻眼，者僧喚即回頭，因甚却
X66n1297_p0423a19║成擔版？　黃龍新云：翠峰亦祇具一隻眼，者僧喚即
X66n1297_p0423a20║回頭，因甚却不成擔版？　鼓山珪云：睦州被者僧勘
X66n1297_p0423a21║破。　理安問：舉：翠峰、黃龍拈畢云：路見不平，以楔出
X66n1297_p0423a22║楔則不無，檢點將來，一總是擔版漢。何故？字經三寫，
X66n1297_p0423a23║烏焉成馬？
X66n1297_p0423a24║電火光中休艸艸，劍輪鋒上莫忉忉，等閒放却全身
X66n1297_p0423b01║入，終不當頭犯一毫。（鼓山珪）
X66n1297_p0423b02║睦州擔版，那容眨眼，闊狹短長，不須增減。（徑山杲）
X66n1297_p0423b03║腦後與一錐，頭頭墮坑坎。直饒喚不回，也是虗擔版。
X66n1297_p0423b04║透過睦州關，乾坤一隻眼。（長靈卓）
X66n1297_p0423b05║山之峨峨，水之湯湯，冷眼覰著，無處慚惶。（別峰印）
X66n1297_p0423b06║紅爐起浪拍天飛，疾𦦨過風孰敢窺？任是三頭并六
X66n1297_p0423b07║臂，到此休誇第一機。（木菴永）
X66n1297_p0423b08║萬綠叢中一捻紅，無邊春色自相通，游蜂野蝶沒尋
X66n1297_p0423b09║處，徒自紛紛怨曉風。（法林音）
X66n1297_p0423b10║睦州因天俗，吳尚書至門首，便問：三門俱開，從那
X66n1297_p0423b11║門入？師召尚書，書應諾。師曰：從者門入。
X66n1297_p0423b12║翠峰顯云：客是主人相師。　承天怡云：睦州當路設
X66n1297_p0423b13║穽，坑陷平人；天使行年在坎，被鬼揶揄。　永寧鼎云：
X66n1297_p0423b14║尚書不會作客，勞煩主人。
X66n1297_p0423b15║慵履杏壇入翠微，門門舉步露全機，也應三月忘無
X66n1297_p0423b16║味，一片冰心若個知。（粟庵鼎）
X66n1297_p0423b17║睦州問武陵長老：了即毛端吞巨海，始知大地一
X66n1297_p0423b18║微塵。長老作麼生？曰：和尚問誰？師曰：問長老。曰：何
X66n1297_p0423b19║不領話？師曰：你不領話，我不領話？
X66n1297_p0423b20║翠蜂顯云：墮也，墮也。復云：者葛藤好與劃斷。拈拄杖
X66n1297_p0423b21║云：什麼處去也？　天童覺云：睦州、武陵總道不領話，
X66n1297_p0423b22║其間有貪觀白浪，失却手橈。乃豎拂子云：看。　開先
X66n1297_p0423b23║金云：翠峰道：墮也，墮也。還是武陵墮？睦州墮？若斷不
X66n1297_p0423b24║出，莫將閒學解，埋沒祖師心。　古南門云：兩箇老漢
X66n1297_p0423c01║奪鼓攙旗，仔細看來，直是好笑。且道笑箇甚麼？若人
X66n1297_p0423c02║辨得，毛端吞巨海，大地一微塵。
X66n1297_p0423c03║老將臨場氣象閒，折衝樽爼笑談間龍韜豹略渾無
X66n1297_p0423c04║用，擺手高歌帶月還（靈巖儲）。
X66n1297_p0423c05║閒駕扁舟浪裏遊，江風江水共悠悠，疎烟細桺斜陽
X66n1297_p0423c06║外，一曲滄浪天地秋。（寒松操）
X66n1297_p0423c07║一句當風驗作家，英雄有力謾矜誇就中不假唐虞
X66n1297_p0423c08║敕，四海聲光益見賒（定宣遠）。
X66n1297_p0423c09║老漁邂逅盡村沽，主醋賓酬趣自多醉後不辭各歸
X66n1297_p0423c10║去，一川明月照寒蓑（雪谷永）。
X66n1297_p0423c11║睦州問僧：近離甚處？曰：趙州。師曰：趙州有何言句
X66n1297_p0423c12║示徒？僧舉喫茶去話，師乃呵呵大笑曰：慙愧！却問
X66n1297_p0423c13║僧：趙州意作麼生？曰：祇是一期方便。師曰：苦哉！趙
X66n1297_p0423c14║州被你將一杓屎潑了也。便打。師却問沙彌：你作
X66n1297_p0423c15║麼生會？彌便設拜，師亦打。其僧往沙彌處問：適來
X66n1297_p0423c16║和尚打你作甚麼？曰：若不是我和尚，不打某甲。
X66n1297_p0423c17║翠峰顯云：者僧克由尀耐，將一杓屎潑他二員古佛。
X66n1297_p0423c18║諸上座若能辨得，非惟與二老雪屈，亦乃免雪竇與
X66n1297_p0423c19║天下老宿無過。若道不得，到處潑人卒未了在。　徑
X66n1297_p0423c20║山杲云：雪竇祇知一杓屎潑他趙、睦二州，殊不知者
X66n1297_p0423c21║僧當時被趙州將一杓屎潑了，却到睦州又遭一杓，
X66n1297_p0423c22║祇是不知氣息。若知氣息，什麼處有二員古佛？　天
X66n1297_p0423c23║寧琦云：者僧不會喫茶意旨，不知潑屎氣息，帶累好
X66n1297_p0423c24║人墮屎窌中，合喫多少拄杖？雪竇、妙喜一時放過，也
X66n1297_p0424a01║須替他入涅槃堂始得。
X66n1297_p0424a02║睦州上堂，問首座𠰒荅曰：在。寺主𠰒荅曰：在。維那
X66n1297_p0424a03║𠰒荅曰：在。師曰：三段不同，今當第一。向下文長，付
X66n1297_p0424a04║在來日。
X66n1297_p0424a05║昭覺勤云：一等借路經過，就中睦州奇特。崇寧不然，
X66n1297_p0424a06║首座𠰒在、寺主𠰒在、維那𠰒在，因行不妨掉臂，打艸
X66n1297_p0424a07║祇要驚蛇。若能一撥便轉，免致攃土攃沙。
X66n1297_p0424a08║八字打開，十分漏泄。孤危不立道方高，伎倆更無隨
X66n1297_p0424a09║意說。別別，南斗七兮北斗八。（護國欽）
X66n1297_p0424a10║睦州因僧問：如何是展演之言？師曰：量才補職。曰：
X66n1297_p0424a11║如何是不展演之言？師曰：伏惟尚饗。
X66n1297_p0424a12║徑山杲云：睦州恁麼答話，祇得八成。徑山則不然，如
X66n1297_p0424a13║何是展演之言？問一答百有何妨？如何是不展演之
X66n1297_p0424a14║言？喝一喝，云：莫屎窖沸。　報恩琇云：妙喜土上加泥，
X66n1297_p0424a15║直饒道得十成，也是五十步笑百步。報恩則不然，如
X66n1297_p0424a16║何是展演之言？不說一字。如何是不展演之言？其聲
X66n1297_p0424a17║如雷。　神鼎澤云：二尊宿大似喫李子，祇向赤邊齩。
X66n1297_p0424a18║菩提又不然，如何是展演之言？今日正月初十。如何
X66n1297_p0424a19║是不展演之言？孟八郎漢又與麼去也。復喝一喝。
X66n1297_p0424a20║　捬松𡨂云：寶華則不然，如何是展演之言？不露纖毫。
X66n1297_p0424a21║如何是不展演之言？普天帀地。
X66n1297_p0424a22║睦州常示眾曰：忽然，忽然。
X66n1297_p0424a23║大覺璉別云：不然，不然。
X66n1297_p0424a24║忽然不然，如鋏如鉗。神仙秘訣，父子不傳。（別峰印）
X66n1297_p0424b01║忽然忽然，頭上是天。不然不然，脚下是地。直下來也，
X66n1297_p0424b02║無處回避。（孤峰深）
X66n1297_p0424b03║睦州因僧問：一言道盡時如何？師曰：老僧在你鉢
X66n1297_p0424b04║囊裏。
X66n1297_p0424b05║雲門偃別云：裂破。　雪竇顯別，但彈指三下。　徑山
X66n1297_p0424b06║杲別云：者漆桶。　天寧琦別云：隔。　白巖符別云：今
X66n1297_p0424b07║歲六橋春事好，環湖惟見是雕鞍。　國清英別，呵呵
X66n1297_p0424b08║大笑。
X66n1297_p0424b09║睦州示眾：大事未明，如喪考妣；大事已明，亦如喪
X66n1297_p0424b10║考妣。
X66n1297_p0424b11║青峰楚云：大事已明，因甚如喪考妣？不得春風花不
X66n1297_p0424b12║開，及至花開又吹落。　天目禮云：大事未明，如喪考
X66n1297_p0424b13║妣則固是；大事既明，因甚亦如喪考妣？曾經巴峽猿
X66n1297_p0424b14║啼處，不待三聲已斷魂。　漢星定。良久，云：陣雲橫海
X66n1297_p0424b15║上，拔劍攪龍門。復喝一喝，云：汾陽道底。　青門林云：
X66n1297_p0424b16║睦州與麼發洩，可謂剜腹剖胸，傾心露膽。是汝諸人
X66n1297_p0424b17║不識好惡，總恁麼忽略過去，若遇有血氣底漢子，自
X66n1297_p0424b18║然別有一番態度。還會麼？猿啼碧嶺霜天月，客路人
X66n1297_p0424b19║聞魂半消。　南㵎格。因僧問：如何是大事未明，如喪
X66n1297_p0424b20║考妣？磵云：可憐生。法林音別云：春來物物事紛華，堪
X66n1297_p0424b21║笑何人是作家？又問：大事已明，因甚亦如喪考妣？磵
X66n1297_p0424b22║云：可憐生。音別云：安南塞北都收了，時復挑燈把劍
X66n1297_p0424b23║看。
X66n1297_p0424b24║春去秋來古與今，相逢休論幾時深，饑餐渴飲無他
X66n1297_p0424c01║事，儘聽滿頭霜雪侵。（保寧勇）
X66n1297_p0424c02║家山歸到莫因循，竭力寅昏奉二親。若是功忘恩義
X66n1297_p0424c03║斷，便成不孝闡提人。（丹霞淳）
X66n1297_p0424c04║長江無際渺風波，一任輕帆帶雨過到岸回頭看白
X66n1297_p0424c05║浪，愁心轉比在船多（憨山清）。
X66n1297_p0424c06║楊子江頭波浪深，行人到此盡沉吟。他時若到無波
X66n1297_p0424c07║處，還似有波時用心。（千峰琬）
X66n1297_p0424c08║雨打芭蕉客路悲，簪纓落魄許誰知？十年舊恨猶新
X66n1297_p0424c09║恨，贏得榮枯兩道眉。（廣教玉）
X66n1297_p0424c10║貧子無依哭旅亭，豪家半夜暗驚心，山居破落身如
X66n1297_p0424c11║葉，衲被蒙頭總不論。（玉笈乾）
X66n1297_p0424c12║東風嫋嫋汎崇光，香霧空濛月轉廊，祇恐夜深花睡
X66n1297_p0424c13║去，高燒銀燭照紅糚。（拳石沃）
X66n1297_p0424c14║一從投筆事邊關，戰老煙塵始願還，脫下鐵衣揩瘦
X66n1297_p0424c15║骨，祇堪惆悵不堪看。（鏡堂清）
X66n1297_p0424c16║汗臭無湯問雨賒，趯翻紙帳墮梅花，起來擬折青藤
X66n1297_p0424c17║掃，石虎生風飯老鴉。（漢關喻）
X66n1297_p0424c18║睦州因僧問：祖意教意，是同是別？師曰：青山自青
X66n1297_p0424c19║山，白雲自白雲。曰：如何是青山？師曰：還我一滴雨
X66n1297_p0424c20║來。曰：道不得，請師道。師曰：法華鋒前陣，涅槃句後
X66n1297_p0424c21║收。
X66n1297_p0424c22║天童覺云：若向者裏識得，睦州釋迦出世、達磨西來，
X66n1297_p0424c23║總是不守本分底漢。還識得麼？臂長衫袖短，脚瘦草
X66n1297_p0424c24║鞋寬。　報恩琇云：睦州老漢尋常辯如懸河，及乎者
X66n1297_p0425a01║僧問著，便乃分疎不下。
X66n1297_p0425a02║睦州示眾：裂開也在我，掜聚也在我。時有僧問：如
X66n1297_p0425a03║如何是裂開？師曰：三九二十七，菩提涅槃，真如解
X66n1297_p0425a04║脫，即心即佛。我且與麼道，你又作麼生？曰：某甲不
X66n1297_p0425a05║與麼道。師曰：盞子撲落地，碟子成七片。曰：如何是
X66n1297_p0425a06║掜聚？師乃斂手而坐。
X66n1297_p0425a07║雲峰悅云：相罵饒你接𭪿，相唾饒你潑水。　天童覺
X66n1297_p0425a08║云：睦州用處直是長三短五、七縱八橫，攃在面前、拋
X66n1297_p0425a09║向背後，不妨奇特。然則門庭施設自是一家，入理深
X66n1297_p0425a10║談不啻百步。　天童華云：雲峰與麼道，為復是會睦
X66n1297_p0425a11║州意、明睦州語？歸宗因行不妨掉臂，不是禪、不是道，
X66n1297_p0425a12║不是玄、不是妙。久立，珍重。　靈隱岳云：也好笑睦州
X66n1297_p0425a13║被者僧拶著，恰似落湯螃蠏，七手八脚一時露。　天
X66n1297_p0425a14║井新云：者僧贏得一擔、輸却兩頭，睦州眼光爍破四
X66n1297_p0425a15║天下，到者裏祇得斂手而坐。　寶壽新云：睦州雖則
X66n1297_p0425a16║有權有實、有放有收，仔細看來，遭人怪笑。何故？祇如
X66n1297_p0425a17║庭前金菊、殿後芙蓉，是裂開耶？是揑聚耶？
X66n1297_p0425a18║溪邊媆柳條條綠，陌上桃花樹樹紅勿謂東君無管
X66n1297_p0425a19║帶，更加暖日與和風（佛性泰）。
X66n1297_p0425a20║睦州因西峰長老至，致茶果次，問：長老今夏在甚
X66n1297_p0425a21║處安居？曰：蘭溪。師曰：有多少眾？曰：七十來人。師曰：
X66n1297_p0425a22║時中將何示徒？峰拈起柑子，師曰：著什麼死急？
X66n1297_p0425a23║承天怡云：睦州只知他人著甚死急，不知自己死急
X66n1297_p0425a24║尤甚。
X66n1297_p0425b01║丈二龜毛鎖石橋，千尋兔角插青霄，是誰收拾歸王
X66n1297_p0425b02║化？四海咸寧達聖朝。（粟庵鼎）
X66n1297_p0425b03║睦州因秀才相訪，師問：蘊何事業？曰：會二十四家
X66n1297_p0425b04║書。師以杖空中點一點，曰：會麼？曰：不會。師曰：又道
X66n1297_p0425b05║會二十四家書，永字八法也不識。
X66n1297_p0425b06║黃龍南云：睦州一點直在威音王已前，及乎八法論
X66n1297_p0425b07║書，却被箇俗人勘破。黃龍即不然，孔門弟子無人識，
X66n1297_p0425b08║碧眼胡僧笑點頭。　溈山喆云：睦州雖然用得者一
X66n1297_p0425b09║點妙，大似倚勢欺人。山僧則不然，乃畵一圓相云：會
X66n1297_p0425b10║麼？字義炳然，文不加點。　徑山印云：睦州大似如風
X66n1297_p0425b11║吹水，自然成文，惜乎逞俊太過，翻覺烏焉成馬。山僧
X66n1297_p0425b12║今日有秀才來，拂子、拄杖束之高閣，何故文不在茲？
X66n1297_p0425b13║　平陽忞云：睦州一點偶爾成文，秀才罔措，字義炳
X66n1297_p0425b14║然，祇為少年時順硃頑了，兼之舊本頗有錯簡，山僧
X66n1297_p0425b15║不免重為改正。二十四家書會盡，空中一點便茫然，
X66n1297_p0425b16║從來小生八九子，大人乙己化三千。
X66n1297_p0425b17║禪師拄杖秀才筆，伎倆從來手中出，八法論書如未
X66n1297_p0425b18║明，面前一點黑如漆。（佛鑒懃）
X66n1297_p0425b19║一著機先用得親，可憐窮子眼無筋，須知八法論書
X66n1297_p0425b20║處，前箭猶輕後箭深。（水菴一）
X66n1297_p0425b21║睦州示眾：汝等諸人還得箇入頭處也未？若未得
X66n1297_p0425b22║箇入頭處，須覓箇入頭。既得入頭，莫孤負老僧。時
X66n1297_p0425b23║有僧出禮拜曰：某甲終不敢孤負和尚。師曰：早是
X66n1297_p0425b24║孤負我了也。又曰：明明向你道，尚自不會，何況蓋
X66n1297_p0425c01║覆將來？
X66n1297_p0425c02║雲峰悅云：古人與麼道，和身放倒了也。還委悉麼？若
X66n1297_p0425c03║相委悉，孤負睦州；若不相委悉，雲峰亦遭連累。　白
X66n1297_p0425c04║雲端云：睦州老漢可謂經事多矣，要坐便坐，要行便
X66n1297_p0425c05║行。雖然如是，天無全功。　法雲秀云：睦州便是陳蒲
X66n1297_p0425c06║鞵，若見，可謂大施門開，更無壅塞；其或未然，莫道不
X66n1297_p0425c07║窒礙，好參　承天宗。舉拂子云：我若恁麼，穿却睦州
X66n1297_p0425c08║鼻孔；若不恁麼，換却睦州眼睛。又云：今人明明向你
X66n1297_p0425c09║道，尚自不會驢年夢。見麼？　法清鑑云：張僧見王伴，
X66n1297_p0425c10║王伴叫張僧，昨夜放牛處，嶺上及前村，溪西水不飲，
X66n1297_p0425c11║溪東草不吞，教覺苑如何即得？會麼？不免與麼去。遂
X66n1297_p0425c12║以兩手按空。　木菴標云：造父之術非馭也，奚仲之
X66n1297_p0425c13║巧非㓸削也，睦州老漢眉毛扯得丈二長。標上座當
X66n1297_p0425c14║時若在，但云：侍者把火來，看者老漢面皮厚多少？良
X66n1297_p0425c15║久云：自從少室人歸後，空餘霜月照前溪。　法林音
X66n1297_p0425c16║云：我不似睦州，逼死蛇化龍。諸人不得箇入頭處，切
X66n1297_p0425c17║莫尋箇入頭處；若得箇入頭處，又不得致怨老僧。
X66n1297_p0425c18║學道先須入頭處，既得入頭莫孤負，明明向道尚猶
X66n1297_p0425c19║迷，何況言中曾蓋覆？（本覺一）
X66n1297_p0425c20║潦倒當年老睦州，無端頭上更安頭，孤蟾獨耀江山
X66n1297_p0425c21║靜，長嘯一聲天地秋。（法林音）
X66n1297_p0425c22║睦州因僧問：以一重去一重即不問，不以一重去
X66n1297_p0425c23║一重時如何？師曰：昨日栽茄子，今日種冬瓜。
X66n1297_p0425c24║重重去盡自平常，春暖風和日漸長，戶外鳥啼聲細
X66n1297_p0426a01║碎，巖花狼藉滿山房。（自得暉）
X66n1297_p0426a02║登壇道士羽衣輕，呪力雖窮法轉新，拇指破開天地
X66n1297_p0426a03║暗，蛇頭顛落鬼神驚。（瞎堂遠）
X66n1297_p0426a04║披蓑側立千峰上，引水澆蔬五老前中有瓜田難納
X66n1297_p0426a05║履，睦州倒退在旁邊（南巖勝）。
X66n1297_p0426a06║昨日栽茄子，今日種冬瓜，一聲河滿子，和月落誰家？
X66n1297_p0426a07║（笑菴悟）
X66n1297_p0426a08║橫來直受，彼立我走，出理入事，拏三道九。迸斷脚跟
X66n1297_p0426a09║紅線索，隔窻走馬看相撲，茄子冬瓜種又栽，相逢把
X66n1297_p0426a10║手上高臺。（古南門）
X66n1297_p0426a11║綸巾鶴氅獨彈琴，倒退中原百萬兵，自是不歸歸便
X66n1297_p0426a12║得，太平風月有誰爭？（曉菴昱）
X66n1297_p0426a13║睦州問僧：甚處來？曰：那邊劄。師曰：老僧屈。曰：和尚
X66n1297_p0426a14║知即得。師曰：擔枷過狀，劈脊便打。
X66n1297_p0426a15║雲峰悅云：睦州何用繁辭那邊劄？劈脊便打。
X66n1297_p0426a16║睦州問一官人：易中道百姓日用而不知，不知箇
X66n1297_p0426a17║什麼？曰：不知道。師曰：灼然不知。
X66n1297_p0426a18║灼然不知，無孔鐵錘。當面一擲，佛祖難窺。（肯堂充）
X66n1297_p0426a19║睦州曰：老僧在此住持，不曾見箇無事人到來，汝
X66n1297_p0426a20║等何不近前？時有一僧方近前，師曰：維那不在，汝
X66n1297_p0426a21║自領去三門外，與二十棒。曰：某甲過在甚處？師曰：
X66n1297_p0426a22║枷上更著杻。
X66n1297_p0426a23║通玄奇云：睦州早是自己昏昏，焉能使人昭昭？　獅
X66n1297_p0426a24║峰機云：大小睦州自語相違，好與者僧一狀領過。復
X66n1297_p0426b01║顧左右云：險。
X66n1297_p0426b02║睦州因僧問：如何是祖師西來意？師曰：一隊衲僧
X66n1297_p0426b03║來，一隊衲僧去。
X66n1297_p0426b04║一隊衲僧來，一隊衲僧去，打破睦州關，大地無寸土。
X66n1297_p0426b05║（大川濟）
X66n1297_p0426b06║一隊衲僧來，一隊衲僧去，搆得搆不得，鐵蛇橫古路。
X66n1297_p0426b07║（雪磯網）
X66n1297_p0426b08║睦州一日見僧行胡餅次，乃曰：行箇甚麼？曰：胡餅。
X66n1297_p0426b09║師曰：者俗漢。
X66n1297_p0426b10║保福展云：睦州也好低聲。　天嶽晝云：欺敵者亡。
X66n1297_p0426b11║睦州因僧問：靈山還有蛇否？師曰：者蚯蚓。
X66n1297_p0426b12║雲門代云：白骨連天，
X66n1297_p0426b13║水中鹽味，色裏膠青，若人辨得，天下橫行。（草堂清）
X66n1297_p0426b14║睦州因雲門第三度扣門，師開門，偃乃拶入，師擒
X66n1297_p0426b15║住曰：道！道！偃擬議，師便推出曰：秦時𨍏轢鑽。遂掩
X66n1297_p0426b16║門損偃一足，偃從此悟入。
X66n1297_p0426b17║萬壽範云：睦州忍心害理，雲門雪屈無地。天涯知己
X66n1297_p0426b18║情原我，鴻鴈來時滿地秋。
X66n1297_p0426b19║睦州因僧問：大眾臨筵，合談何事？師曰：後園生菜，
X66n1297_p0426b20║熱水冷淘。
X66n1297_p0426b21║脫落情塵老睦州，虎頭虎尾一時收，芳艸渡頭韓幹
X66n1297_p0426b22║馬，綠楊堤畔戴嵩牛。（正堂辯）
X66n1297_p0426b23║睦州見僧來參，便喝曰：上座何得偷常住果子？曰：
X66n1297_p0426b24║某甲方來，因甚道偷常住果子？師曰：贓物現在。
X66n1297_p0426c01║寶掌白云：誣人之罪，以罪加之。睦州老漢，好與二十
X66n1297_p0426c02║棒。
X66n1297_p0426c03║傾盡寶山寶，全身入荒艸，若是鳳凰兒，不向那邊討？
X66n1297_p0426c04║（松源嶽）
X66n1297_p0426c05║睦州因僧問：高揖釋迦，不拜彌勒時如何？師曰：昨
X66n1297_p0426c06║日有人恁麼問，趁出了也。曰：和尚恐某甲不實那？
X66n1297_p0426c07║師曰：拄杖不在，笤帚柄聊與三十。
X66n1297_p0426c08║翠峰顯云：睦州祇有受璧之心，且無割城之意。　南
X66n1297_p0426c09║堂靜云：衲僧家高揖釋迦，不拜彌勒，不為分外，也須
X66n1297_p0426c10║是本分鉗錘，方能知其真偽。何故？出群須是英靈漢，
X66n1297_p0426c11║敵勝還他獅子兒。選佛若無如是眼，直饒千載亦奚
X66n1297_p0426c12║為？　西禪需云：若要扶持大法，舉唱宗乘，者老漢却
X66n1297_p0426c13║較些子。諸人要見睦州麼？劍為不平離寶匣，藥因救
X66n1297_p0426c14║病出金瓶。　靈隱岳云：以毒攻毒，以楔出楔，還他睦
X66n1297_p0426c15║州老漢始得。今日有人恁麼問，虎丘也祇恁麼答。何
X66n1297_p0426c16║故？盡法無民。　南堂欲云：翠峰與麼批判，深屈古人。
X66n1297_p0426c17║山僧道：睦州和盤托出，祇是罕遇知音。　古南門云：
X66n1297_p0426c18║翠峰祇見一邊。殊不知睦州老漢量才補職，得人一
X66n1297_p0426c19║牛，還人一馬。
X66n1297_p0426c20║凜凜將軍令已行，八荒四海要澄清。提來劍氣干牛
X66n1297_p0426c21║斗，洗蕩氛埃見太平。（天童覺）
X66n1297_p0426c22║鼓歌彈劍解重圍，干羽兩街異類歸謾道太平能坐
X66n1297_p0426c23║致，聖人經濟古來稀（易菴應）。
X66n1297_p0426c24║睦州因僧參，問：近離甚處？僧便喝。師曰：老僧被你
X66n1297_p0427a01║一喝。僧又喝。師曰：三喝四喝後作麼生？僧無語。師
X66n1297_p0427a02║打曰：者掠虗漢。
X66n1297_p0427a03║泐潭清云：者僧祇解瞻前，不能顧後，何不待他道三
X66n1297_p0427a04║喝四喝後如何？將坐具摵一摵，拂袖便行，非惟截斷
X66n1297_p0427a05║睦州葛藤，且與天下衲僧出氣。　靈隱岳云：老睦州
X66n1297_p0427a06║甚生氣槩，却向者僧手裏呈款。
X66n1297_p0427a07║兩喝與三喝，作者知機變。若謂騎虎頭，二俱成瞎漢。
X66n1297_p0427a08║誰瞎漢？拈來天下與人看。（翠峰顯）
X66n1297_p0427a09║睦州擔板漢，解使不解算。人前贏得五百，家中失了
X66n1297_p0427a10║一貫。（普菴玉）
X66n1297_p0427a11║橫抽寶劍踞當門，一試風前海嶽昏是楚是秦俱入
X66n1297_p0427a12║貢，從來恩怨共誰論（六震悟）。
X66n1297_p0427a13║睦州因僧問：一氣還轉得一大藏教也無？師曰：有
X66n1297_p0427a14║甚饆饠䭔子，快下將來。
X66n1297_p0427a15║鈍钁頭邊得意時，閒花著子不愁伊，幾人不善根株
X66n1297_p0427a16║者，祇見枝頭更長枝。（長靈卓）
X66n1297_p0427a17║一氣轉一大藏教，頓漸偏圓權與實。無邊妙義炳然
X66n1297_p0427a18║彰，元來一字也不識。（徑山杲）
X66n1297_p0427a19║快人一言，快馬一鞭，停囚長智，十萬八千。（木菴永）
X66n1297_p0427a20║良玉不雕，至言不文。烟邨三月裏，別是一家春。（息菴觀）
X66n1297_p0427a21║睦州示眾：我見百丈，不識好惡。大眾纔集，以拄杖
X66n1297_p0427a22║一時打下。復召大眾，眾回首。又曰：是甚麼？有甚共
X66n1297_p0427a23║語處？黃檗和尚。眾纔集，以拄杖一時打下。復召大
X66n1297_p0427a24║眾，眾回首。又曰：月似彎弓，少雨多風，猶較些子。
X66n1297_p0427b01║翠峰顯云：說甚麼較些子，直是未在。據雪竇眾集，一
X66n1297_p0427b02║時打下便休。或有箇無孔鐵錘，為眾竭力，善能擔荷，
X66n1297_p0427b03║可以籠罩古今，把斷乾坤。乃驀拈拄杖云：放過一著。
X66n1297_p0427b04║　石門聰舉黃檗語畢，云：前來甚是奇特，後來龍頭
X66n1297_p0427b05║蛇尾。　天聖泰云：殺人須見血。　瑯琊覺云：若入洪
X66n1297_p0427b06║波裏，須是弄潮人。　昭覺勤云：百丈將棒喚狗，未免
X66n1297_p0427b07║相顧睚眦；黃檗香餌綴鉤，吞者喪身失命。睦州當眾
X66n1297_p0427b08║舉覺，與賊過梯；翠峰要人擔荷，無風起浪。崇寧今日
X66n1297_p0427b09║總不恁麼，各請歸堂。　靈隱岳云：轉見誵譌者幾箇
X66n1297_p0427b10║老漢，出來張羅布網，却向平地上摝蜆撈蝦，用盡自
X66n1297_p0427b11║己心，笑破他人口。　古南門云：睦州借劍殺人，翠峰
X66n1297_p0427b12║停囚長智。雖然為眾竭力，要且鈍置百丈、黃檗不少。
X66n1297_p0427b13║會麼？楖栗橫擔不顧人，直入千峰萬峰去。
X66n1297_p0427b14║山上久晴雲勃興，山下久陰人祈雨，忽被風吹四散
X66n1297_p0427b15║飛，一天懡㦬誰相許？（笑巖寶）
X66n1297_p0427b16║睦州看華嚴經次，有僧問：看甚麼經？師曰：大光明
X66n1297_p0427b17║雲，青色光明雲，紫色光明雲。以手指曰：那邊是甚
X66n1297_p0427b18║麼雲？僧曰：南邊是黑雲。師曰：今日定有雨。
X66n1297_p0427b19║法林音云：睦州大似小兒喫，李子偏向赤邊齩。待僧
X66n1297_p0427b20║云：南邊是黑雲。便云：多謝蒼霖徧法界，殷勤相助莫
X66n1297_p0427b21║辭頻。
X66n1297_p0427b22║福州烏石靈觀禪師（黃檗運嗣）曹山行脚時，問：如何是
X66n1297_p0427b23║毗盧師法身主？師曰：我若向你道，即別有也。曹舉
X66n1297_p0427b24║似洞山，洞曰：好箇話頭，祇欠進語。何不更去問，為
X66n1297_p0427c01║什麼不道？曹山却來進前語，師曰：若言我不道，即
X66n1297_p0427c02║啞却我口。若言我道，即𧮈却我舌。曹歸，舉似洞山，
X66n1297_p0427c03║洞肯之。
X66n1297_p0427c04║磬山修云：洞山雖識機宜，似箇扶小兒入市。曹山隨
X66n1297_p0427c05║人脚跟姑置勿論，若夫烏石老漢，也是方便不少。
X66n1297_p0427c06║　報恩琇云：當時待問：為什麼不道打落渠𭪿？非惟洞
X66n1297_p0427c07║山不敢正視，亦使曹山脫略見聞，免見傳言送語。
X66n1297_p0427c08║烏石老古錐，門風能峭絕，有問毗盧師，開口端的別。
X66n1297_p0427c09║齒有齧鏃機，天無第二月，軟語若金剛，漚和是生滅。
X66n1297_p0427c10║（南堂靜）
X66n1297_p0427c11║探竿在手不閒𢹂，淺處還教深處追，撥轉摩尼盤裏
X66n1297_p0427c12║走，呵呵大笑任旁窺。（雪關誾）
X66n1297_p0427c13║玄玄斷靷邈難求，丈室雲封古路幽，最是青衣還解
X66n1297_p0427c14║語，洞巖深迥月輪秋。（俍亭挺）
X66n1297_p0427c15║烏石因雪峰一日伺，便扣門。師開門，峰驀胷搊住
X66n1297_p0427c16║曰：是凡是聖？師唾曰：者野狐精。便推出，閉却門。峰
X66n1297_p0427c17║曰：也祇要識老兄。
X66n1297_p0427c18║一不作，二不休，主賓互換有來由。焦甎打著連底凍，
X66n1297_p0427c19║赤眼撞著火柴頭。（松源岳）
X66n1297_p0427c20║峻硬門庭古莫儔，曾郎欲入竟無由，為渠八字打開
X66n1297_p0427c21║著，嬌綠覆田秧滿疇。（竹屋簡）
X66n1297_p0427c22║烏石因雪峰扣門，師問：誰？曰：鳳凰兒。師曰：作麼生？
X66n1297_p0427c23║曰：來㗖老鸛。師開門搊住，曰：道！道！峰擬議，師便拓
X66n1297_p0427c24║開，掩却門。峰住後，示眾曰：我當時若入得老觀門，
X66n1297_p0428a01║你者一隊䭚酒糟漢向甚處摸索？
X66n1297_p0428a02║老宿云：雪峰徒有此語，當時入不得，如今也入不得。
X66n1297_p0428a03║　明招謙代雪峰纔見開門便云：動即喪。又代老觀
X66n1297_p0428a04║云：俊哉！俊哉！　翠峰顯云：者孤恩負德漢，有甚麼交
X66n1297_p0428a05║涉？當時入不得，豈是教你入？今既摸索不著，累他雪
X66n1297_p0428a06║峰俱在老觀門下。　寶壽方云：見烏石則易，見雪峰
X66n1297_p0428a07║則難。　古南門云：三尊宿可謂陞老觀堂，入老觀室，
X66n1297_p0428a08║要且祇在門外。何故？話在。　資福侶云：雪峰恁麼，且
X66n1297_p0428a09║入得老觀門？入不得老觀門？
X66n1297_p0428a10║養成羽翼鳳凰兒，老觀門下偶差池，冷地忽然思舊
X66n1297_p0428a11║債，却來別處討便宜。（尼無著總）
X66n1297_p0428a12║曾經大海駕扁舟，又向漁磯把釣鉤立冷一天霜夜
X66n1297_p0428a13║月，竿頭不動自悠悠（中柱砥）。
X66n1297_p0428a14║戲釣金鱗碧水遊，蕭蕭紅蓼楚江秋，歸來香餌和竿
X66n1297_p0428a15║擲，清挂簷牙月一鉤。（眉伯奕）
X66n1297_p0428a16║閒抱瑤琴訪玉真，臨風一曲洞天昏，歸來重論傷心
X66n1297_p0428a17║事，不是愁人也斷魂。（山容波）
X66n1297_p0428a18║烏石引麫次，有僧參，師引麫示之，僧便去。至晚間
X66n1297_p0428a19║問：首座今日新到在什麼處？曰：當時便去了。師曰：
X66n1297_p0428a20║是即是，祇得一橛。
X66n1297_p0428a21║翠峰顯云：老觀大似失錢遭罪。　報慈遂云：甚麼處
X66n1297_p0428a22║是少一橛？　翠巖芝云：老觀道他祇得一橛，大似壓
X66n1297_p0428a23║良為賤。　東禪觀云：總似者個師僧，靈山付囑有在，
X66n1297_p0428a24║老觀為什麼道祇得一橛？若不酬價，怎辨真偽？
X66n1297_p0428b01║草舍柴門僻更幽，何期過客也經由？蒿湯備禮不知
X66n1297_p0428b02║媿，猶對旁人賣口頭。（斷橋倫）
X66n1297_p0428b03║乍把碧眸輕一盻，佳人惹亂笑盈顋高情固自十分
X66n1297_p0428b04║好，欲得詩成須再來（一初元）。
X66n1297_p0428b05║唐相國裴休（見黃檗運）特到黃檗，問僧：看什麼經？曰：無
X66n1297_p0428b06║言童子經。公曰：有幾卷？曰：兩卷。公曰：既是無言，因
X66n1297_p0428b07║甚却有兩卷？僧無對。
X66n1297_p0428b08║新羅龜山代云：若論無言，非惟兩卷。
X66n1297_p0428b09║曾落石霜機外笏，又扶麤行到唐天。祇將四海垂綸
X66n1297_p0428b10║手，蝦蠏魚龍一串穿。（虗堂愚）
X66n1297_p0428b11║裴公入大安寺，問僧曰：羅睺羅以何為第一？曰：以
X66n1297_p0428b12║密行為第一。公不肯，遂問：此間有何禪師？時龍牙
X66n1297_p0428b13║在後園種菜，遂請來，舉前問，牙曰：不知。公便拜曰：
X66n1297_p0428b14║破布裹珍珠。
X66n1297_p0428b15║密行第一，精鑒還希，具擇法眼，真箇不知。（黃龍新）
X66n1297_p0428b16║以何為第一？不知最親切。破布裹珍珠，傾城換不得。
X66n1297_p0428b17║（月坡明）
X66n1297_p0428b18║□□□□□□□□□□□□□□輕輕點破降旗
X66n1297_p0428b19║□□□□□□□□。（□□□）
X66n1297_p0428b20║
X66n1297_p0428b21║宗鑑法林卷二十三