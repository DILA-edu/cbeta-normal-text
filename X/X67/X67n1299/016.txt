X67n1299_p0095a03║
X67n1299_p0095a04║
X67n1299_p0095a05║禪林類聚卷第十六
X67n1299_p0095a06║
X67n1299_p0095a07║法器　槌拂　數珠　缾錫
X67n1299_p0095a08║　杖笠　鏡扇
X67n1299_p0095a09║法器
X67n1299_p0095a10║百丈海禪師因普請鋤地次，有一僧舉起鋤頭，忽聞
X67n1299_p0095a11║鼓鳴，乃拋下，大笑便歸。師云：俊哉！此是觀音入理之
X67n1299_p0095a12║門。歸院，乃喚其僧問：適來見甚麼道理便與麼？云：適
X67n1299_p0095a13║來肚飢，聞鼓聲，歸喫飯去。師乃笑。　溈山一日見火
X67n1299_p0095a14║頭聞木魚聲，放下火抄，拊掌大笑。酬詰同前。（香嚴錄亦有類
X67n1299_p0095a15║此者，不収。）
X67n1299_p0095a16║東使云：當時溈山會裏無一人。　臥龍云：當時溈
X67n1299_p0095a17║山會裏有一人。
X67n1299_p0095a18║水庵一頌云：孰云意在钁頭邊？一擊圓通徹大千。
X67n1299_p0095a19║大笑低頭歸去後，飢餐且莫與人傳。
X67n1299_p0095a20║普化禪師居常入市，振鐸云：明頭來，明頭打；暗頭來，
X67n1299_p0095a21║暗頭打；四方八面來，旋風打；虗空來，連架打。一日，臨
X67n1299_p0095a22║濟令僧捉住云：或遇不明不暗來時如何？師托開云：
X67n1299_p0095a23║來日大悲院裏有齋。僧回舉似濟，濟云：我從來疑著
X67n1299_p0095a24║這漢。
X67n1299_p0095b01║五祖演云：若是五祖即不然，有人問：總不恁麼來
X67n1299_p0095b02║時如何？和聲便打。是他須道五祖盲枷瞎棒，我只
X67n1299_p0095b03║要你恁麼道。何故？一任舉似諸方。　破庵先云：這
X67n1299_p0095b04║風顛漢不妨令人疑著，及至被人窮詰將來，却只
X67n1299_p0095b05║道得箇羅齋打供，也似熟處難忘。若是廣壽即不
X67n1299_p0095b06║然，待他道：總不恁麼來時如何？便與攔胷扭住云：
X67n1299_p0095b07║道！道！若是皮下有血，管取價增十倍。
X67n1299_p0095b08║汾陽昭頌云：老倒分明兩路差，箭鋒相拄勿喎斜。
X67n1299_p0095b09║龍蛇混雜人難辨，白日長空下雪花。　海印信云：
X67n1299_p0095b10║明暗俱打誇無上，擒住方知無伎倆。伎倆無，亂稱
X67n1299_p0095b11║呼，至今誰解辨真虗。　佛智裕云：高堂公子醉雙
X67n1299_p0095b12║陸，亂撒明珠發異光。一擲輸贏誰辨得，滿盤骰子
X67n1299_p0095b13║不成雙。　鼓山珪云：慺羅須要逞聰明，金榜何曾
X67n1299_p0095b14║得掛名。捋下幞頭歸去好，莫騎驢子傍人門。
X67n1299_p0095b15║曹山本寂禪師聞鐘聲，乃云：阿耶耶！阿耶耶！僧云：和
X67n1299_p0095b16║尚作甚麼？師云：打著我心。
X67n1299_p0095b17║五祖戒云：作賊人心虗。
X67n1299_p0095b18║古德頌云：聞鐘便道打余心，語淺分明理事深。上
X67n1299_p0095b19║流默默點頭笑，可謂真鍮不博金。
X67n1299_p0095b20║禾山殷禪師垂語云：習學謂之聞，絕學謂之隣。過此
X67n1299_p0095b21║二者，謂之真過。僧出問：如何是真過？師云：解打鼓。云：
X67n1299_p0095b22║如何是真諦？師云：解打鼓。又問：即心即佛則不問，如
X67n1299_p0095b23║何是非心非佛？師云：解打鼓。云：如何是向上事？師云：
X67n1299_p0095b24║解打鼓。云：萬法齊興時如何？師云：解打鼓。
X67n1299_p0095c01║雪竇顯頌云：一拽石，二搬土，發機須是千鈞弩。象
X67n1299_p0095c02║骨老師曾輥毬，爭似禾山解打鼓？報君知，莫莽鹵，
X67n1299_p0095c03║甜者甜兮苦者苦。　投子青云：布毛拈處費人言，
X67n1299_p0095c04║爭似禾山一句傳？打鼓一聲諠宇宙，冰寒千丈忽
X67n1299_p0095c05║生蓮。
X67n1299_p0095c06║幽棲幽禪師一日斂鐘上堂，大眾纔集，師乃問：甚麼
X67n1299_p0095c07║人打鐘？僧云：維那。師云：近前來。僧便近前，師遂打一
X67n1299_p0095c08║掌，却歸方丈臥。
X67n1299_p0095c09║投子青云：然自急須逃，古今皆有行窮絕處。試問
X67n1299_p0095c10║傍人，不惜下情，果然獲有。既從相問，急索端由，不
X67n1299_p0095c11║顧危亡，得他假難，雖獲小利，也是暗地傷人，不為
X67n1299_p0095c12║好手。這僧雖然失利，盖為自不守分，致禍臨身，未
X67n1299_p0095c13║為分外。然雖如是，終是平人橫遭羅網，自有傍人
X67n1299_p0095c14║證據在。且道證據箇甚事？乃云：東家不了，西舍受
X67n1299_p0095c15║殃。復頌云：驀路相逢借問由，寸心莫便與他酬。雖
X67n1299_p0095c16║然重擔教人代，終是慚顏暗地羞。
X67n1299_p0095c17║梁山觀禪師。僧問：如何是空劫已前事？師云：擊動乾
X67n1299_p0095c18║坤鼓，時人聽不聞。
X67n1299_p0095c19║丹霞淳頌云：虗空為鼓須彌槌，擊者雖多聽者稀。
X67n1299_p0095c20║半夜髑髏驚破夢，滿頭明月不思歸。
X67n1299_p0095c21║槌拂
X67n1299_p0095c22║世尊入滅，迦葉昇須彌山頂，擊銅鍵椎，普集諸聖於
X67n1299_p0095c23║金剛窟中，結集世尊所說教法。
X67n1299_p0095c24║青原思禪師因石頭參，師問：爾從甚處來？云：曹溪來。
X67n1299_p0096a01║師竪起拂子云：曹溪還有這箇麼？云：非但曹溪，西天
X67n1299_p0096a02║亦無。師云：子莫曾到西天不？云：若到即有也。師云：未
X67n1299_p0096a03║在，更道。云：和尚也須道取一半，莫全靠希遷。師云：不
X67n1299_p0096a04║辭向汝道，恐已後無人承當。
X67n1299_p0096a05║投子青頌云：白雲藏玉鳳，紅日照無寥。隱隱星攢
X67n1299_p0096a06║處，無私鎮九霄。
X67n1299_p0096a07║百丈海禪師再參馬祖，祖竪起拂子，師云：即此用？離
X67n1299_p0096a08║此用？祖掛拂子於舊處，良久，云：爾向後開兩片皮，將
X67n1299_p0096a09║何為人？師取拂子竪起，祖云：即此用？離此用？師亦掛
X67n1299_p0096a10║拂舊處，祖振威一喝，師直得三日耳聾。後因黃檗來
X67n1299_p0096a11║參，舉此話，黃檗不覺吐舌。（一本小異）
X67n1299_p0096a12║汾州云：悟去便休得，說甚麼三日耳聾？　石門聰
X67n1299_p0096a13║云：若不三日耳聾，何得悟去？汾州云：我與麼道，較
X67n1299_p0096a14║他石門半月程。　雪竇顯云：奇恠，諸禪德！如今列
X67n1299_p0096a15║其派者甚多，究其源者極少，總道百丈於喝下大
X67n1299_p0096a16║悟，還端的也無？然刁刀相似，魚魯參差，若是明眼
X67n1299_p0096a17║漢，謾他一點不得。只如馬師道：爾向後開兩片皮，
X67n1299_p0096a18║將何為人？百丈竪拂：為復如蟲禦木？為復啐啄同
X67n1299_p0096a19║時？諸人要會三日耳聾麼？大冶精金，應無變色。
X67n1299_p0096a20║　東林總云：當言不避截舌，當爐不避火迸。佛法豈
X67n1299_p0096a21║可曲順人情？東林今日向驪龍窟內爭珠去也。百
X67n1299_p0096a22║丈大智，不無他三日耳聾，汾州、石門爭免箇二俱
X67n1299_p0096a23║瞎漢？只這三箇老，還曾悟也無？良久，云：祖禰不了，
X67n1299_p0096a24║殃及兒孫。　泐潭英云：大眾！且道馬祖當時是百
X67n1299_p0096b01║丈，悟了喝？不悟了喝？眾中有檢點得出來道看，山
X67n1299_p0096b02║僧為你證明；若無，山僧今日不惜眉毛為你註破。
X67n1299_p0096b03║良久，云：前三三，後三三。　雲盖智云：發大機，顯大
X67n1299_p0096b04║用，非馬祖而誰能？即此用，離此用，獨百丈而得其
X67n1299_p0096b05║旨。為甚麼被馬祖一喝，直得三日耳聾？要會麼？不
X67n1299_p0096b06║入驚人浪，難尋稱意魚。
X67n1299_p0096b07║保寧勇頌云：木馬踏殺天下人，泥龍飲竭滄溟水。
X67n1299_p0096b08║霹靂滿空山嶽摧，看看平地波濤起。　天寧璉云：
X67n1299_p0096b09║放去拈來更是誰？青山時見白雲歸。孤峰坐斷無
X67n1299_p0096b10║餘事，翻笑蟾輸對落暉。　無盡居士云：馬駒一喝
X67n1299_p0096b11║大雄峰，聲入髑髏三日聾。黃檗聞之驚吐舌，江西
X67n1299_p0096b12║從此立宗風。　上方益云：雨霽遊雲尚未歸，晴空
X67n1299_p0096b13║忽地一聲雷。嶺梅已得春消息，不比山桃一例開。
X67n1299_p0096b14║　照覺總云：未明大智再參尋，相逐相隨用不任。
X67n1299_p0096b15║斷浪絕流全體現，一聾三日孰知音？
X67n1299_p0096b16║仰山寂禪師因龐居士問：久響仰山，到來為甚麼却
X67n1299_p0096b17║覆？師竪起拂子，士云：恰是。師云：是仰？是覆？士指露柱
X67n1299_p0096b18║云：雖然無人，也要露柱證明。師擲下拂子云：一任舉
X67n1299_p0096b19║似諸方。
X67n1299_p0096b20║白雲端頌云：兩箇八文為十六，從頭數過猶不足，
X67n1299_p0096b21║拏雲亂撒向堦前，滿地團團苔蘚綠。　保寧勇云：
X67n1299_p0096b22║賊偷賊物太希奇，好手還他火伴知，今日併贜齊
X67n1299_p0096b23║捉獲，得便宜是落便宜。
X67n1299_p0096b24║臨濟玄禪師辭黃檗，檗問：甚麼處去？師云：不是河南，
X67n1299_p0096c01║便是河北。檗便打，師約住棒，遂與一掌，檗呵呵大笑，
X67n1299_p0096c02║喚侍者：將先師禪板拂子來。師召侍者云：將火來。檗
X67n1299_p0096c03║云：汝但將去，已後坐却天下人舌頭去在。
X67n1299_p0096c04║溈山問仰山：臨濟莫辜負他黃檗也無？仰云：不然。
X67n1299_p0096c05║溈云：子作麼生？云：知恩方解報恩。溈云：從上莫有
X67n1299_p0096c06║報恩事不？仰云：有，只是年代深遠，不欲舉似。溈云：
X67n1299_p0096c07║雖然如是，吾且不知，子但舉看。仰云：如楞嚴會上
X67n1299_p0096c08║阿難讚佛云：將此深心奉塵剎，是則名為報佛恩。
X67n1299_p0096c09║豈不是報恩之事？溈云：如是，如是。見與師齊，減師
X67n1299_p0096c10║半德；見過於師，方堪傳授。
X67n1299_p0096c11║海印信頌云：師資敘別意非遙，禪板持來命火燒。
X67n1299_p0096c12║佛祖己靈猶不重，信行餘長孰擎挑？
X67n1299_p0096c13║首山因拈竹篦示眾云：汝等諸人若喚作竹篦即觸，
X67n1299_p0096c14║不喚作竹篦即背，汝諸人且喚作甚麼？時葉縣省和
X67n1299_p0096c15║尚在會，於言下大悟，乃近前掣竹篦拗作兩截，擲于
X67n1299_p0096c16║堦下，却云：是甚麼？師云：瞎。縣便設拜。
X67n1299_p0096c17║徑山杲頌云：背觸非遮護，明明直舉揚。吹毛雖不
X67n1299_p0096c18║動，遍地是刀鎗。　鼓山珪云：舉起竹篦子，如何便
X67n1299_p0096c19║到家？秘魔巖不會，隨後便擎叉。　枯木元云：不觸
X67n1299_p0096c20║又不背，徒勞生擬議。開口更商量，白雲千萬里。
X67n1299_p0096c21║　東林顏云：罵他還自罵，嗔他還自嗔。戒之！慎之！出
X67n1299_p0096c22║乎爾者，返乎爾者也。　此庵靜頌云：千山飛鳥絕，
X67n1299_p0096c23║萬徑人跡滅。孤舟蓑笠翁，獨釣寒江雪。（普燈在之）
X67n1299_p0096c24║數珠
X67n1299_p0097a01║大顛通禪師因韓文公相訪，問師：春秋多少？師提起
X67n1299_p0097a02║數珠云：會麼？公云：不會。師云：晝夜一百八。公罔措，遂
X67n1299_p0097a03║回宅，怏怏而已。夫人乃問：侍郎情思不懌，復有何事？
X67n1299_p0097a04║公遂舉前話，夫人云：何不進？云：晝夜一百八意旨如
X67n1299_p0097a05║何？公明日凌晨遂去，至門首乃逢首座，座問：侍郎入
X67n1299_p0097a06║寺因何太早？公云：特去堂頭通話。座云：堂頭有何因
X67n1299_p0097a07║緣開示？公舉前話，座云：侍郎怎生會？公云：晝夜一百
X67n1299_p0097a08║八意旨如何？座乃扣齒三下。公復至堂頭，又進前語：
X67n1299_p0097a09║晝夜一百八意旨如何？師亦扣齒三下。公云：信知佛
X67n1299_p0097a10║法一般。師云：見甚道理？乃云：一般。公云：適來門首接
X67n1299_p0097a11║見首座亦復如是。師遂喚首座問：適來祗對侍郎佛
X67n1299_p0097a12║法是不？座云：是。師便打趂出院。
X67n1299_p0097a13║保福展云：首座知前不知後，大顛令不單行。　淨
X67n1299_p0097a14║泉云：大顛前頭驚殺人，後頭笑殺人。當時若盡令
X67n1299_p0097a15║而行，這僧也著出院。然管中窺豹，只見一班。
X67n1299_p0097a16║汾陽昭頌云：解展機鋒是大顛，明知不是小因緣。
X67n1299_p0097a17║一般扣齒叢林異，出院韓公始得閑。　黃龍南云：
X67n1299_p0097a18║宗師一等展家風，盡情施設為韓公。獅子窟中無
X67n1299_p0097a19║異獸，象王行處絕狐蹤。　保寧勇云：一步纔行兩
X67n1299_p0097a20║步移，門前驚起鳳凰兒。栖蹤不在梧桐樹，群鳥東
X67n1299_p0097a21║西空遶枝。　佛國白云：佛法無別好商量，門前扣
X67n1299_p0097a22║齒便承當。一般出院難分雪，疑殺唐朝韓侍郎。
X67n1299_p0097a23║　海印信云：潮者如山，觀者如市。本分弄潮人，出沒
X67n1299_p0097a24║如遊戲。可憐不是弄潮人，往往須向潮中死。
X67n1299_p0097b01║缾錫
X67n1299_p0097b02║南泉願禪師見鄧隱峰來，指淨缾云：淨缾是境，缾中
X67n1299_p0097b03║有水，你不得動著境，與我將水來。峯將淨缾傾水於
X67n1299_p0097b04║師面前，師便休去。
X67n1299_p0097b05║歸宗云：鄧隱峯也是亂潟。　黃龍心云：信知道急
X67n1299_p0097b06║行不至，緩行太過。南泉亦好箇話端，要且不能圓
X67n1299_p0097b07║就。既是能吹，亦須能拍；若不能拍，吹者徒勞。甚處
X67n1299_p0097b08║是隱峯亂潟處？具參學眼，試檢點看。
X67n1299_p0097b09║鼓山珪頌云：南泉不指淨缾，隱峯何曾潟水？從教
X67n1299_p0097b10║打瓦鑽龜，佛法不在這裏。　徑山杲云：眼中無翳
X67n1299_p0097b11║休挑刮，鏡上無塵不用磨。信脚出門行大路，橫擔
X67n1299_p0097b12║拄杖唱山歌。
X67n1299_p0097b13║鹽官安國師因僧問：如何是本身盧舍那？師云：與老
X67n1299_p0097b14║僧過淨缾來。僧將淨缾至，師云：却安宿處著。僧安了，
X67n1299_p0097b15║復來問：如何是本身盧舍那？師云：古佛過去久矣。
X67n1299_p0097b16║雲門云：無朕迹。　雪竇顯云：直得一手指天，一手
X67n1299_p0097b17║指地，爭得無？還會麼？雲在嶺頭閑不徹，水流㵎下
X67n1299_p0097b18║太忙生。　大溈喆云：山僧不然，忽有人問，但云：大
X67n1299_p0097b19║眾歸堂去。若人向大溈門下薦得，古釋迦不先，新
X67n1299_p0097b20║彌勒不後。且道轉身一句作麼生道？良久，云：明年
X67n1299_p0097b21║更有新條在，惱亂春風卒未休。　開福寧云：先賢
X67n1299_p0097b22║垂範，語直如絃；衲子奔波，剛然不顧。山僧今夜等
X67n1299_p0097b23║是無端，試與諸人評議。這僧只知向前，不覺蹉路。
X67n1299_p0097b24║國師慈悲廣大，檢點將來，弄巧成拙。且道利害在
X67n1299_p0097c01║甚麼處？還委悉麼？粉骨碎身未足酬，一句了然超
X67n1299_p0097c02║百億。　草堂清云：問來答去，暗裏投機。識者荊棘，
X67n1299_p0097c03║俱為梁棟；不識者醍醐，翻成毒藥。
X67n1299_p0097c04║上方益頌云：兩手分明過淨缾，不知身已在隍城。
X67n1299_p0097c05║直饒便具金剛眼，也較溈山半月程。　天童覺云：
X67n1299_p0097c06║鳥之行空，魚之在水。江湖相忘，雲天得志。擬心一
X67n1299_p0097c07║絲，對面千里。知恩報恩之間，幾幾
X67n1299_p0097c08║麻谷徹禪師持錫到章敬處作禮，遶禪牀三帀，振錫
X67n1299_p0097c09║而立。敬云：是！是！師又持錫至南泉處，遶禪牀三帀，振
X67n1299_p0097c10║錫而立。泉云：不是！不是！師云：章敬道是，和尚為甚麼
X67n1299_p0097c11║道不是？泉云：章敬即是，是汝不是。此乃風力所轉，終
X67n1299_p0097c12║成敗壞。
X67n1299_p0097c13║長慶稜代前語云：和尚佛法身心何在？又代後語
X67n1299_p0097c14║云：和尚是甚麼心行？　保福展別，但振錫一下出。
X67n1299_p0097c15║又拈云：章敬、南泉可謂一是一非。又云：麻谷依俙
X67n1299_p0097c16║似曲纔堪聽，又被風吹別調中。　雲居錫云：章敬
X67n1299_p0097c17║未必道是，南泉未必道不是。又云：這僧當時但持
X67n1299_p0097c18║錫出去恰好。　雪竇顯代兩處云：錯。　大溈喆云：
X67n1299_p0097c19║章敬道是，落在麻谷彀中；南泉道不是，亦落在麻
X67n1299_p0097c20║谷彀中。大溈即不然，忽有人持錫遶禪床三帀，卓
X67n1299_p0097c21║然而立，但向伊道：未到這裏，好與三十棒。
X67n1299_p0097c22║汾陽昭頌云：章敬南泉路似殊，明明道理話親疎。
X67n1299_p0097c23║多人不用磨金鏡，漢自漢兮胡自胡。指月迷津迷
X67n1299_p0097c24║自指，示君持錫却如無。　雪竇顯云：此錯彼錯，切
X67n1299_p0098a01║忌拈却。四海浪平，百川潮落。古䇿風高十二門，門
X67n1299_p0098a02║門有路空蕭索。非蕭索，作者好求無病藥。　保寧
X67n1299_p0098a03║勇云：顏色規模恰似真，人前拈弄越光新。及乎入
X67n1299_p0098a04║火重烹試，到了須歸是假銀。　圓悟勤云：如是不
X67n1299_p0098a05║是，去却藥忌。擬犯封疆，全軍失利。杖頭突出古菱
X67n1299_p0098a06║花，舉世風流出當家。　佛鑑懃云：昨日出都門，忽
X67n1299_p0098a07║逢二商旅。一指我南行，一指我北去。南行有官船
X67n1299_p0098a08║過渡，北去有車馬大路。雖然南北不同途，都在中
X67n1299_p0098a09║華一國土。
X67n1299_p0098a10║道吾智禪師因石霜問：百年後有人問極則事，向他
X67n1299_p0098a11║道甚麼？師喚沙彌，彌應諾，師云：添淨缾水著。師良久，
X67n1299_p0098a12║却問石霜：適來問甚麼？霜擬再舉，師便歸方丈，霜於
X67n1299_p0098a13║此有省。
X67n1299_p0098a14║丹霞淳頌云：垂手還他作者機，尋常語裏布鎗旗，
X67n1299_p0098a15║重詢擬進歸方丈，一句分明更不疑。
X67n1299_p0098a16║杖笠
X67n1299_p0098a17║百靈禪師一日路次見龐居士，乃問：昔日南嶽得力
X67n1299_p0098a18║句曾舉向人麼？士云：曾舉來。師云：舉向甚人？士以手
X67n1299_p0098a19║自指云：龐公。師云：直是妙德空生也讚之不及。士却
X67n1299_p0098a20║問師：得力句是誰得知？師便戴笠子而去。士云：善為
X67n1299_p0098a21║道路。師一去更不回首。
X67n1299_p0098a22║佛鑑懃云：諸禪德！古人相見，差之毫氂，失之千里。
X67n1299_p0098a23║龐公好語，舉似人不著，翻成死語。百靈向鬼窟裏
X67n1299_p0098a24║賣瘦，一期也被賣得過。雖然如是，如人飲水，冷暖
X67n1299_p0098b01║自知。　徑山杲云：這箇話端，若不是龐公，幾乎錯
X67n1299_p0098b02║舉似人。雖然如是，百靈輸他龐公一著。何故？當時
X67n1299_p0098b03║若不得箇破笠遮却髑髏，有甚面目見他龐公？
X67n1299_p0098b04║黃檗運禪師因普請次，南泉云：如許大身材，戴箇此
X67n1299_p0098b05║兒大笠。師云：三千大千世界總在裏許。泉云：王老師
X67n1299_p0098b06║𠰚。師戴笠便行。
X67n1299_p0098b07║佛眼遠頌云：相見錦江頭，相𢹂上酒樓。會醫還少
X67n1299_p0098b08║病，知分不多愁。
X67n1299_p0098b09║香嚴閑禪師初開堂日，溈山令人送拂子、拄杖并書
X67n1299_p0098b10║到，師接了便哭：蒼天！蒼天！僧便問：和尚為甚如此？師
X67n1299_p0098b11║云：只為春行秋令。
X67n1299_p0098b12║汾陽昭頌云：拄杖將來便徹心，淚流不覺思沈吟。
X67n1299_p0098b13║春行秋令人驚恠，絕後光前越古今。　疎山如云：
X67n1299_p0098b14║家世拄杖，佛祖付囑。溈山寄來，香嚴發哭。父子投
X67n1299_p0098b15║機，陽春雪曲。不是知音，大難相續。　正覺逸云：接
X67n1299_p0098b16║得杖，哭蒼天，不言絕後與光前。春行秋令人難會，
X67n1299_p0098b17║踏破草鞋脚底穿。
X67n1299_p0098b18║芭蕉情禪師示眾云：你有拄杖子，我與你拄杖子；你
X67n1299_p0098b19║無拄杖子，我奪却你拄杖子。
X67n1299_p0098b20║大溈喆云：大溈即不然，你有拄杖子，我奪却你拄
X67n1299_p0098b21║杖子；你無拄杖子，我與你拄杖子。大溈既如是，諸
X67n1299_p0098b22║人還用得也未？若人用得，德山先鋒，臨濟後令；若
X67n1299_p0098b23║也用不得，且還本主。　開福寧云：覺海大似量才
X67n1299_p0098b24║補職，度脚買鞋，要見芭蕉，還應未可。新報慈即不
X67n1299_p0098c01║然，你有拄杖子，我與你拄杖子。君子愛財，取之有
X67n1299_p0098c02║道：你無拄杖子，我奪你拄杖子。恩深轉無語，懷抱
X67n1299_p0098c03║自分明。或有人問：離此二途，如何是報慈拄杖子？
X67n1299_p0098c04║良久，云：如今卓向須彌頂，六臂三頭未許看。　法
X67n1299_p0098c05║石空云：要識芭蕉用處麼？更將歸去夢，說與欲行
X67n1299_p0098c06║人。　天童覺云：你有則一切有，你無則一切無，有
X67n1299_p0098c07║無自是當人與奪，關芭蕉甚事？正恁麼時，作麼生
X67n1299_p0098c08║是你拄杖子？
X67n1299_p0098c09║投子青頌云：有無今古兩重關，正眼禪人過者難。
X67n1299_p0098c10║欲通大道長安路，莫聽崑崙說往還。　保寧勇云：
X67n1299_p0098c11║你有面前拈取去，如無背後奪將來。可憐黑漆光
X67n1299_p0098c12║生底，擊著千門萬戶開。　正覺逸云：芭蕉示眾世
X67n1299_p0098c13║無隣，與奪縱橫不易親。雨散雲収何處去？空令遊
X67n1299_p0098c14║子淚沾巾。　文殊道云：有無與奪太譊訛，拄杖當
X67n1299_p0098c15║途不柰何。好把斜橫禪椅畔，免令就上長枝柯。
X67n1299_p0098c16║　枯木成云：縱奪臨機得自由，相逢切忌更擡眸。轉
X67n1299_p0098c17║身必合知時節，擬議山藤便到頭。
X67n1299_p0098c18║善崔禪師甞陞座，拈拄杖云：出來打，出來打。時有僧
X67n1299_p0098c19║出云：崔禪聻？師擲下拄杖，便歸方丈。
X67n1299_p0098c20║法燈欽云：和尚且自救，好是肯他不肯他？　五祖
X67n1299_p0098c21║戒云：便推倒禪牀。　歸宗一云：作麼生道得一語
X67n1299_p0098c22║救得崔禪？　琅瑘覺云：久經行陣者，終不展旗鎗。
X67n1299_p0098c23║　雲蓋智云：身挨白刃，不懼死生，須是這僧始得。
X67n1299_p0098c24║崔禪為甚麼當機放過？要會麼？金鱗已得休勞力，
X67n1299_p0099a01║收取絲綸歸去來。
X67n1299_p0099a02║保寧勇頌云：鏌鎁橫按寶光寒，俠客嘍羅敢正看。
X67n1299_p0099a03║飛過青霄聲震吼，乾坤直得黑漫漫。
X67n1299_p0099a04║雲門偃禪師拈起拄杖，舉教中道：凡夫實謂之有，二
X67n1299_p0099a05║乘扸謂之無，緣覺謂之幻有，菩薩當體即空。乃云：衲
X67n1299_p0099a06║僧見拄杖，但喚作拄杖，行但行，坐但坐，總不得動著。
X67n1299_p0099a07║鼓山珪頌云：二乘菩薩何年盡？諸佛凡夫早晚休。
X67n1299_p0099a08║世事但將公道斷，人心難似水長流。　徑山杲云：
X67n1299_p0099a09║剔開金殿鎻，撞動玉樓鐘。泣露千般草，吟風一樣
X67n1299_p0099a10║松。
X67n1299_p0099a11║雲門拈拄杖示眾云：拄杖子化為龍，吞却乾坤了也。
X67n1299_p0099a12║山河大地，甚處得來？
X67n1299_p0099a13║黃龍心云：明眼宗師至今猶在，忽若有箇漢出來
X67n1299_p0099a14║道：這箇是拄杖子，山河大地有甚過？也許伊具一
X67n1299_p0099a15║隻眼。
X67n1299_p0099a16║雪竇顯頌云：拄杖子，吞乾坤，徒說桃花浪裏奔。燒
X67n1299_p0099a17║尾者，不在拏雲攫霧；曝鰓者，何必喪膽忘魂？拈了
X67n1299_p0099a18║也，聞不聞？直須灑灑落落，休更紛紛紜紜。七十二
X67n1299_p0099a19║棒且輕恕，一百五十難放君。師驀拈拄杖下座，大
X67n1299_p0099a20║眾一時走散。　石霜云：石霜拄杖化為龍，吞却乾
X67n1299_p0099a21║坤在手中。黃面瞿曇空眨眼，百千菩薩盡驚忙。
X67n1299_p0099a22║蓮華峯庵主拈拄杖示眾云：古人到這裏，為甚不肯
X67n1299_p0099a23║住？眾無對，自云：為他途路不得力。復云：畢竟如何？又
X67n1299_p0099a24║自云：楖𣗖橫擔不顧人，直入千峯萬峯去。
X67n1299_p0099b01║佛眼遠橫按拄杖於肩上，高聲喚云：和尚！和尚！又
X67n1299_p0099b02║云：闔國人追不再來，千古萬古空相憶。　天童覺
X67n1299_p0099b03║云：負入不負出，本色住。山人思大，吞盡諸佛。普眼
X67n1299_p0099b04║不見普賢，且道病在甚麼處？驀拈拄杖卓一下，云：
X67n1299_p0099b05║官不容針，私通車馬。
X67n1299_p0099b06║雪竇顯頌云：眼裏塵沙耳裏土，千峰萬峰不肯住。
X67n1299_p0099b07║落花流水太茫茫，剔起眉毛何處去？　本覺一云：
X67n1299_p0099b08║作者寧甘在半途，半途不住意如何？橫肩拄杖千
X67n1299_p0099b09║峰去，雲木何人見得渠？
X67n1299_p0099b10║保壽恩禪師上堂，拈起拄杖云：得自天台絕比倫，從
X67n1299_p0099b11║來無葉又無根，有時扶過斷橋水，幾度伴歸明月村。
X67n1299_p0099b12║然雖如是，也不得放過。擊禪牀一下，便下座。
X67n1299_p0099b13║丹霞淳頌云：此杖不從天地得，登山涉水承渠力。
X67n1299_p0099b14║如今擲向亂峯前，免致叢林為軌則。
X67n1299_p0099b15║雲盖鵬禪師謁雙泉雅禪師，雅令充侍者，示以芭蕉
X67n1299_p0099b16║拄杖話，久無省發。一日，雅向火次，師侍立，雅忽問：拄
X67n1299_p0099b17║杖子話試舉來，與子商量。師擬舉，雅拈火筯便摵，師
X67n1299_p0099b18║豁然大悟。
X67n1299_p0099b19║白雲端頌云：與奪雙行驗正邪，纔爭拄杖便忘家，
X67n1299_p0099b20║驀然鐵棒如風至，失却從前眼裏花。
X67n1299_p0099b21║鏡扇
X67n1299_p0099b22║南嶽讓禪師居南嶽時，馬祖在彼住庵，日唯坐禪。師
X67n1299_p0099b23║因往問云：在此何為？祖云：坐禪。師云：坐禪何所圖？祖
X67n1299_p0099b24║云：圖作佛。師一日將甎一片於庵前磨，祖云：磨此何
X67n1299_p0099c01║為？師云：要作鏡。祖云：磨甎豈得成鏡？師云：坐禪豈得
X67n1299_p0099c02║成佛？祖云：如何即是？師云：如人駕車，車若不行，打車
X67n1299_p0099c03║即是？打牛即是？祖於是悟旨，於言下遂印心傳法，符
X67n1299_p0099c04║西祖之讖，馬駒踏殺天下人之語，南宗闡於江西。
X67n1299_p0099c05║汾陽昭頌云：磨甎作鏡慕同音，來問分明示本心，
X67n1299_p0099c06║纔喚木人回面指，犁牛耕出古皇金。　保寧勇云：
X67n1299_p0099c07║死馬醫來無用處，車牛腦後更加鞭，皮穿肉綻還
X67n1299_p0099c08║知不，任重應須角力全。　佛印元云：磨甎作鏡不
X67n1299_p0099c09║為難，忽地生光照大千，堪笑坐禪求佛者，至今牛
X67n1299_p0099c10║上更加鞭。　佛燈珣云：坐禪成佛心中病，作鏡磨
X67n1299_p0099c11║甎眼裏花，一掣牢關金鎻斷，等閑信步便歸家。馬
X67n1299_p0099c12║駒子，實堪誇，自從胡亂後，著處是生涯。　旻古佛
X67n1299_p0099c13║云：磨甎作鏡，象席打令，一切魚龍，知水為命。
X67n1299_p0099c14║鹽官安國師一日喚侍者：將犀牛扇子來。者云：破也。
X67n1299_p0099c15║師云：扇子既破，還我犀牛兒來。侍者無對。
X67n1299_p0099c16║投子代云：不辭將出，恐頭角不全。雪竇顯又拈云：
X67n1299_p0099c17║我要不全底頭角。　石霜代云：若還和尚即無也。
X67n1299_p0099c18║雪竇又云：犀牛兒猶在。　保福代云：和尚尊年，別
X67n1299_p0099c19║請人好。雪竇又云：可惜勞而無功。　資福代作圓
X67n1299_p0099c20║相，於中書牛字。雪竇又云：適來為甚不將出？　雪
X67n1299_p0099c21║竇復拈云：若要清風再復，頭角重生，請諸禪客下
X67n1299_p0099c22║一轉語。乃問：扇子既破，還我犀牛兒來。時有僧云：
X67n1299_p0099c23║大眾參堂去。師喝云：拋鈎釣鯤鯨，釣得箇蝦蟆。
X67n1299_p0099c24║　雪竇頌云：犀牛扇子用多時，問著元來總不知。無
X67n1299_p0100a01║限清風與頭角，盡隨雲雨去難追。　白雲端云：可
X67n1299_p0100a02║憐一柄犀牛扇，謾道曾遭己破除。無限清風隨手
X67n1299_p0100a03║處，卓然頭角出寰區。　天童覺云：扇子破，索犀牛，
X67n1299_p0100a04║圈圝中字有來由。誰知桂轂千年魄，妙作通明一
X67n1299_p0100a05║點秋。　佛燈珣云：犀牛扇子用多年，歷掌清機授
X67n1299_p0100a06║手傳。頭角十全收拾取，雨餘風月滿長川。　祖印
X67n1299_p0100a07║明云：老師底死索犀牛，用處其誰得自由。侍者不
X67n1299_p0100a08║知頭角具，鼻根繩索被他收。　草堂清云：明月冷
X67n1299_p0100a09║相照，清風卒未休。鹽官無限意，何用覔犀牛。
X67n1299_p0100a10║仰山寂禪師住東平時，溈山附書并鏡一面至，師陞
X67n1299_p0100a11║座授書，乃提起鏡示眾云：大眾！溈山將鏡來，而今且
X67n1299_p0100a12║道是溈山鏡？東平鏡？若道是東平鏡，又是溈山寄來；
X67n1299_p0100a13║若道是溈山鏡，又在東平這裏。道得即存取，道不得
X67n1299_p0100a14║即打破去也。如是三舉，眾皆無對，師乃撲破。
X67n1299_p0100a15║五祖戒代云：更請和尚說道理看。驀奪打破。
X67n1299_p0100a16║汾陽昭頌云：仰山接得溈山鏡，告眾拈來行正令，
X67n1299_p0100a17║懞懂禪流眼不開，仰山直下驀頭釘。　洞山聰云：
X67n1299_p0100a18║提起分明照正邪，眾人皆不啟唇牙，譬如賣物無
X67n1299_p0100a19║人買，最後須歸本主家。　保寧勇云：溈山古鏡仰
X67n1299_p0100a20║山提，日上東方月落西，撲落不知誰拾得，秋風索
X67n1299_p0100a21║索草蔞蔞。　智海清云：全放全收意亦優，溈山送
X67n1299_p0100a22║至仰山頭，可憐一片如秋水，三問無人撲破休。
X67n1299_p0100a23║　佛心才云：父子相傳鏡絕塵，須知秋夕不同輪，可
X67n1299_p0100a24║憐無限迷頭者，錯認空花鏡裏春。
X67n1299_p0100b01║高亭簡禪師初見德山在江岸坐，即隔江問訊。山以
X67n1299_p0100b02║扇招之，師忽然契悟，橫趨而過，更不渡江，遂返高亭
X67n1299_p0100b03║住持，法嗣德山。
X67n1299_p0100b04║徑山杲云：高亭橫趨而去，許伊是箇刢利衲僧，若
X67n1299_p0100b05║要法嗣德山即未可。何故？猶與德山隔江在。
X67n1299_p0100b06║古德頌云：德嶠有此陣滯貨，幾度瞞人瞞不過。高
X67n1299_p0100b07║亭幸自可憐生，隔岸無端遭染污。
X67n1299_p0100b08║廣德義禪師。僧問：久負不逢時如何？師云：扇開人不
X67n1299_p0100b09║遇，陋巷莫能收。
X67n1299_p0100b10║丹霞淳頌云：妙體堂堂相分全，青霄獨步躡金蓮。
X67n1299_p0100b11║千花臺上猶慵坐，弊垢襴衫豈肯穿。
X67n1299_p0100b12║天衣懷禪師。僧問：古鏡未磨時如何？師云：撑天拄地。
X67n1299_p0100b13║云：磨後如何？師云：夕陽影裏快藏身。
X67n1299_p0100b14║松源岳頌云：拄地撑天合体用，夕陽影裡不藏身。
X67n1299_p0100b15║有時獨坐孤峯頂，寂寂猶聞落葉頻。
X67n1299_p0100b16║
X67n1299_p0100b17║禪林類聚卷第十六