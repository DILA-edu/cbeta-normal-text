X67n1303_p0314a09║
X67n1303_p0314a10║
X67n1303_p0314a11║林泉老人評唱投子青和尚頌古空谷集卷六
X67n1303_p0314a12║
X67n1303_p0314a13║後學性一閱
X67n1303_p0314a14║第八十七則幽棲上堂
X67n1303_p0314a15║示眾，云：拈槌竪拂，豈憚劬勞？接物利生，那嫌分外？箇
X67n1303_p0314a16║這有收有放、能縱能奪，且道誰是其人？
X67n1303_p0314a17║舉：幽棲和尚一日斂鍾上堂（為法忘勞），大眾纔集（併忙合閙），
X67n1303_p0314a18║棲云：是甚麼人打鐘（佯打不知）？僧云：維那（口是禍之門）。棲云：
X67n1303_p0314a19║近前來（照頋杻鼻木）。僧近前（禍福無門，唯人自召），棲便打（伏手骨朵），却
X67n1303_p0314a20║歸方丈臥（收來太速）。投子拈云：然自急須逃，古今皆有
X67n1303_p0314a21║（懶兒攀伴）。行窮絕處，試問傍人（論出理長）。不惜下情，果然獲
X67n1303_p0314a22║有（明眼難謾）。既從相問，急索端由（一遞一刮）。不頋危亡，得他
X67n1303_p0314a23║假難（不賭惡發）。雖獲小利，也是暗地傷人，不為好手（傍觀
X67n1303_p0314a24║者哂）。這僧雖然失利，蓋為自不守分，致禍臨身，未為
X67n1303_p0314b01║分外（爭免遭人點檢）。然雖如是，終是平人橫遭羅網，自有
X67n1303_p0314b02║傍人證據在（路見不平，㧞劒相助）。且道證據箇甚麼事（你豈不知）？
X67n1303_p0314b03║乃云：東家不了，西舍受殃（德不孤，必有鄰）。
X67n1303_p0314b04║師云：台州幽棲道幽禪師。鏡清問：如何是少父？師曰：
X67n1303_p0314b05║無標的。云：無標的以為少父邪？曰：有甚麼過？云：只如
X67n1303_p0314b06║少父作麼生？曰：道者是甚麼心行？林泉道：當頭諱字
X67n1303_p0314b07║寰中禁，誰敢依稀犯聖顏？既曾斂鐘上堂，何恠聚頭
X67n1303_p0314b08║作相？雖是權衡在手，難謾雲水凝心。為伊放去較危，
X67n1303_p0314b09║所以收來太早。棒頭有眼，足下無私，丈室寥寥，橫眠
X67n1303_p0314b10║側臥，未必做得一員無事道人。果被投子從頭花判，
X67n1303_p0314b11║現成公案，豈用強詞？只此緣由，便為招狀。果信道：清
X67n1303_p0314b12║官易斷，不謾易筭。鳳凰飛在梧桐樹，自有傍人話短
X67n1303_p0314b13║長。還知東家不了，西舍受殃處麼？苦屈之辭，幸遇明
X67n1303_p0314b14║鑑。若非投子，誰敢評量？頌曰：
X67n1303_p0314b15║驀路相逢借問由（出門便入是非市），寸心莫便與他酬（開眼
X67n1303_p0314b16║不逢仁義人）。雖然重檐教人待（推惡離己），終是慚顏暗地羞
X67n1303_p0314b17║（醜則一度醜，話𣠽幾時休）。
X67n1303_p0314b18║師云：鳥栖林麓易，人出是非難。狹路相逢，不無溫問，
X67n1303_p0314b19║或假事而顯理，或即俗而明真，或指空劫已前，或示
X67n1303_p0314b20║威音之後，非妄情可測，非狂解可求。據此緣由，幾人
X67n1303_p0314b21║窮究？但肯寸心不昧，自然萬法皆明，休向用機謀運
X67n1303_p0314b22║智處便恁評䟦。不見道：一分心倖，一分慈悲，不因一
X67n1303_p0314b23║事，不長一智，不喫一交，不學一便。須知海岳歸明主，
X67n1303_p0314b24║未必乾坤陷吉人。投子雖恁麼拈頌，莫便一向得失
X67n1303_p0314c01║是非上穿鑿，且對癡人暫時說夢。還知東家不了，西
X67n1303_p0314c02║舍受殃處麼？只因不本分，所以禍臨身。
X67n1303_p0314c03║第八十八則答麻三斤
X67n1303_p0314c04║示眾云：三覺圓明，當可頂門上具眼；二利兼濟，寧容
X67n1303_p0314c05║脚板底烟生？但能念念無差，便見頭頭顯露。莫有辨
X67n1303_p0314c06║得的麼？
X67n1303_p0314c07║舉：僧問襄州洞山：如何是佛？（更嫌何處不分明。）山云：麻三
X67n1303_p0314c08║斤。（無星秤上一任稱盤。）
X67n1303_p0314c09║師云：襄州。洞山守初宗慧禪師初參雲門，門問：近離
X67n1303_p0314c10║甚麼處？師曰：查渡。門曰：夏在甚麼處？曰：湖南報慈。云：
X67n1303_p0314c11║幾時離彼？曰：八月二十五。云：放汝三頓棒。師至明日，
X67n1303_p0314c12║却上問訊：昨日蒙和尚放三頓棒，不知過在甚麼處？
X67n1303_p0314c13║云：飯袋子！江西、湖南便恁麼去。師於言下大悟，遂曰：
X67n1303_p0314c14║他後向無人煙處，不畜一粒米，不種一莖菜，接待十
X67n1303_p0314c15║方往來，盡與伊抽釘㧞楔，拈却炙脂帽子，脫却鶻臭
X67n1303_p0314c16║布衫，教伊灑灑地作箇無事衲僧，豈不快哉！門云：你
X67n1303_p0314c17║身如椰子大，開得如許大口。師便禮拜。住後，上堂曰：
X67n1303_p0314c18║言無展事，語不投機；承言者喪，滯句者迷。還會得麼？
X67n1303_p0314c19║你衲僧分上到這裏，須具擇法眼始得。只如洞山恁
X67n1303_p0314c20║麼道，也有一場過，且道過在甚麼處？林泉道：再犯不
X67n1303_p0314c21║容。僧問：如何是佛？師答：麻三斤。還有這裏辨錙銖、知
X67n1303_p0314c22║輕重的麼？佛身既充法界，法性何處不周？剎剎如然，
X67n1303_p0314c23║塵塵皆爾，拶破面門，磕傷額角，不免教人點檢道：當
X67n1303_p0314c24║局者迷，傍觀者哂。況杭州興教小壽禪師亦云：山河
X67n1303_p0315a01║及大地，全露法王身。林泉雖恁離堅合異，莫便尋言
X67n1303_p0315a02║逐句，識情卜度。不見道：三句外會取，六句外省去。只
X67n1303_p0315a03║如到此，端的合作麼生會？良久，云：還相委悉麼？定盤
X67n1303_p0315a04║星上無斤兩，莫逐高低漫度量。頌曰：
X67n1303_p0315a05║三年一閏大家知（要知作麼），也有顢頇不記時（無心猶隔一重關）。
X67n1303_p0315a06║昨夜鴈迴沙塞冷（節氣不相饒），嚴風吹綻月中枝（狼藉遍地）。
X67n1303_p0315a07║師云：三百六旬，似蟻循環而不住；七十二候，如珠走
X67n1303_p0315a08║盤而非停。日月如梭，春秋若箭，所以閏餘成歲，全因
X67n1303_p0315a09║律呂調陽。萬松先師住仰山時，閏四月旦日，上堂云：
X67n1303_p0315a10║所謂道人者，不知月之大小，不知歲之餘閏。野僧即
X67n1303_p0315a11║不然，今年三百八十四日，前月大盡，此月小盡，即今
X67n1303_p0315a12║閏四月一日辰末巳初，忽有箇出來道：通疏伶利，知
X67n1303_p0315a13║時按節，要且無道人氣息。野僧以手掩鼻道：近後！近
X67n1303_p0315a14║後！作什麼？你道人氣息，珍重！恁麼商量，是顢頇？不顢
X67n1303_p0315a15║頇？是記得？不記得？林泉道：如人飲水，冷暖自知。眾生
X67n1303_p0315a16║心佛，應須自向，何必霜秋月夜，採聽鴻聲，沙塞嚴凝，
X67n1303_p0315a17║江天寂寞？雖道法身無被不禁寒，莫守寒巖沉死水，
X67n1303_p0315a18║當可迴途復妙曲。為今時信手拈來，敁斤邈兩，休便
X67n1303_p0315a19║向秤幹上尋、秤錘邊覔，三十二相、八十種好，遠之遠
X67n1303_p0315a20║矣。畢竟合作麼生參禮？但能忘計較，處處可歸依。
X67n1303_p0315a21║第八十九則北斗藏身
X67n1303_p0315a22║示眾，云：冬瓜儱侗，到處皆然；瓠子彎環，任誰索信。只
X67n1303_p0315a23║此街談巷語，無非趙璧燕金，儻能直下承當，便可空
X67n1303_p0315a24║中仰望。有具眼者麼？
X67n1303_p0315b01║舉：僧問雲門：如何是透法身句？（未開口時何不領會？）門云：北
X67n1303_p0315b02║斗裏藏身。（看破了也。）
X67n1303_p0315b03║師云：韶州雲門山光奉院文偃禪師，嘉興人，依志澄
X67n1303_p0315b04║律師出家，敏質生知，慧辯天縱。及長落髮，稟具於毗
X67n1303_p0315b05║陵壇，侍澄數年，探窮律部。以己事未明，往參睦州，州
X67n1303_p0315b06║纔見來，便閉却門，師乃扣門，州曰：誰？云：某甲。曰：作甚
X67n1303_p0315b07║麼？云：己事未明，乞師指示。州開門，一見便閉却。師如
X67n1303_p0315b08║是連三日扣門，至第三日，州開門，師乃拶入，州便擒
X67n1303_p0315b09║住曰：道！道！師擬議，州便推出曰：秦時𨍏轢鑽。遂掩門，
X67n1303_p0315b10║損師一足，師從此悟入。州指見雪峰，師到雪峰莊，見
X67n1303_p0315b11║一僧，乃問：上座今日上山去那？僧曰：是。師寄一則因
X67n1303_p0315b12║緣問堂頭和尚，只是不得道是別人語。僧曰：得。師曰：
X67n1303_p0315b13║尚座到山中，見和尚上堂，眾纔集，便出握腕立地曰：
X67n1303_p0315b14║這老漢項上鐵枷何不脫却？其僧一依師教。雪峰見
X67n1303_p0315b15║這僧與麼，便下座攔𦚾把住曰：速道！速道！僧無對，峰
X67n1303_p0315b16║拓開曰：不是汝語。僧曰：某甲語。峰曰：侍者將繩棒來。
X67n1303_p0315b17║僧曰：是莊上一浙中上座教某甲來道。峰曰：大眾去
X67n1303_p0315b18║莊上迎取五百人善知識來。次日上雪峰，峰纔見便
X67n1303_p0315b19║曰：因甚麼得到與麼地？師乃低頭，從茲契合。溫研積
X67n1303_p0315b20║稔，密以宗印授焉。師出，遍謁諸方，覈窮殊軌，鋒辯險
X67n1303_p0315b21║絕，世所盛聞。後抵靈樹，冥符知聖禪師接首座之說。
X67n1303_p0315b22║初，知聖住靈樹二十年，不請首座，常云：我首座生也，
X67n1303_p0315b23║我首座牧牛也，我首座行脚也。一日，令擊鐘三門外
X67n1303_p0315b24║接首座，眾出迓，師果至，直請入首座寮解包。自是聲
X67n1303_p0315c01║名藉甚，道價崢嶸，為一派祖之根源，信不誣矣。此僧
X67n1303_p0315c02║既問透法身句，雲門須索盡心酬對，道：北斗裏藏身，
X67n1303_p0315c03║非是教汝仰望不及，非是教汝尋覓不見，本欲要汝
X67n1303_p0315c04║非智可知處知，非識可識處識，本沒譊欺，亦不廝賴，
X67n1303_p0315c05║精精細細，分明薦取。頌曰：
X67n1303_p0315c06║南嶽峰高北嶽低（不為有餘，不為不足），行人泣淚兩遲疑（都是
X67n1303_p0315c07║自心境界）。火星昨夜移牛斗（南山起雲），照見西瞿人不知（北山
X67n1303_p0315c08║下雨）。
X67n1303_p0315c09║師云：千峰聳翠，萬派爭流，既有高低，不無深淺，此皆
X67n1303_p0315c10║妄識評䟦，狂情繫綴。若向是法平等處著眼，空劫前
X67n1303_p0315c11║時存心，索甚行人泣淚？漫自遲疑，畢竟離言說、絕思
X67n1303_p0315c12║慮的消息，豈許等閑容易領會？不見道：只為分明極，
X67n1303_p0315c13║翻令所得遲，自己不會浮，休怨河曲剝。雲門忒煞老
X67n1303_p0315c14║婆心切，火星昨夜既移牛斗，歲君今日必降灾祥，得
X67n1303_p0315c15║之者頭輕眼明，失之者心忙腹熱，想見西瞿耶尼，人
X67n1303_p0315c16║總不知。林泉道：因禍致福。須彌四面各有一洲，東曰
X67n1303_p0315c17║東弗于逮，南曰南贍部洲，西曰西瞿耶尼，北曰北鬱
X67n1303_p0315c18║單越，此四洲之梵音也。還知北斗藏身處麼？徒勞斫
X67n1303_p0315c19║額望，枉了強搜求。
X67n1303_p0315c20║第九十則五鳳樓前
X67n1303_p0315c21║示眾云：有時步步踏著，有時頭頭蹉過，須知尊貴一
X67n1303_p0315c22║路，豈容取次登陟？有善迴互者麼？
X67n1303_p0315c23║舉：僧問風穴：如何是道？（不屬知，不屬不知。）穴云：五鳳樓前。
X67n1303_p0315c24║（好看脚下。）僧云：如何是道中人？（相逢難對面，對面不相逢。）穴云：問取
X67n1303_p0316a01║城隍使。（推惡離己。）投子拈云：然。指道由人，行之在己。（師治
X67n1303_p0316a02║半，自治半。）問窮決悟，答以提宗。（相逢兩會家。）不是當人，徒勞
X67n1303_p0316a03║進步。（險費草鞋錢。）何故？蓋向上一路，千聖不遊。（誰敢胡行亂履。）
X67n1303_p0316a04║擬議之間，長途萬里。（險。）是以龍樓迎瑞，紫殿籠烟。
X67n1303_p0316a05║（寶香鳳燭煙雲合。）苔砌深闈，燭香人靜。（寂寂簾垂不露顏。）正當恁
X67n1303_p0316a06║麼時，還許人喘息麼？（住氣，住氣。）若喘息之間，長途萬里。
X67n1303_p0316a07║（只知盡法，不管無民。）
X67n1303_p0316a08║師云：汝州風穴延昭禪師，愽學有才，機辨冠眾。初參
X67n1303_p0316a09║鏡清道怤禪師，後嗣南院顒。機語頗多，不及備錄。這
X67n1303_p0316a10║僧今問：如何是道？道之一字，固有多門。老子云：道可
X67n1303_p0316a11║道，非常道。莊子却云：道在屎溺。據二子恁麼道，是常
X67n1303_p0316a12║邪？非常邪？若定奪得，許汝具一隻眼。直饒雙眼圓明，
X67n1303_p0316a13║亦不出邪因無因二種外道，向我祖師門下更參三
X67n1303_p0316a14║十年。故南泉道：道不屬知，不屬不知。知是妄覺，不知
X67n1303_p0316a15║是無記。是知吾佛無上菩提之道，非同世之所說者
X67n1303_p0316a16║也。若非親證履踐明白，終是口頭取辦，畵餅難充饑。
X67n1303_p0316a17║爾不見長慶道：萬象之中獨露身，唯人自肯乃方親。
X67n1303_p0316a18║所以風穴傍提玄化，迴互尊嚴，教伊五鳳樓前，瞻仰
X67n1303_p0316a19║有分，奔湊無門。其僧果問：如何是道中人？林泉道：從
X67n1303_p0316a20║來雖共住，到底不知名。風穴老漢推惡離己，恐犯當
X67n1303_p0316a21║頭，指問隍城，使此問此答，不可以有意會，不可以無
X67n1303_p0316a22║心知。水中擇乳，須是鵞王。投子拈云：然指道由人，行
X67n1303_p0316a23║之在己。此真所謂車不橫推，理無曲斷。又道：問窮決
X67n1303_p0316a24║悟，答以提宗。不是當人，徒勞進步。此豈非弄潮須是
X67n1303_p0316b01║江吳客，別語還他漢地人。緊繫行纏牢著脚，不宜岐
X67n1303_p0316b02║路漫因循。果云：向上一路，千聖不遊。擬議之間，喪身
X67n1303_p0316b03║失命。故知擬心即差，舉步即錯。墮坑落壍，何怨乎哉。
X67n1303_p0316b04║當可慘悚戢翼，仰德拳拳。遠瞻紫殿籠烟，佇視龍樓
X67n1303_p0316b05║迎瑞。深闈禁幄，人靜香消。無敢優遊，何容喘息。若喘
X67n1303_p0316b06║息之間，長途萬里。但肯忘緣達聖道，無中有路隔塵
X67n1303_p0316b07║埃。頌曰：
X67n1303_p0316b08║深宮禁殿隔重闈（九重深密處），簾靜簷楹紫氣垂（不許外人
X67n1303_p0316b09║知）。苔地不通朝請近（不可妄傳消息），家人指路莫遲疑（應須
X67n1303_p0316b10║子細，不必沉吟）。
X67n1303_p0316b11║師云：吾佛之道，妙密難明。六戶雖通，四臣拱手。得之
X67n1303_p0316b12║則縱橫無礙，失之則觸途成滯。放行則瓦礫生光，把
X67n1303_p0316b13║住則真金失色。況深宮禁殿，更隔重闈。視聽應難，履
X67n1303_p0316b14║踐莫可。以喻聖人之道，非名言而可比擬者哉。而復
X67n1303_p0316b15║簾靜簷楹，逾難親近。月沉院宇，誰敢親依。此道中人，
X67n1303_p0316b16║何面目而可見，何姓名而可通。只可貴耳賤目，見面
X67n1303_p0316b17║不如聞名。即俗明真，棄事方能就理。應須子細，詳審
X67n1303_p0316b18║尋思。莫得因循，虗徒造次。此雖逆耳，終是忠言。誰嗔
X67n1303_p0316b19║苔地不通，聖朝請近。綸音未降，丹詔恩遙。家人雖指
X67n1303_p0316b20║玄關，識者罕逢明鑑。作家禪客，切忌遲疑。伶利衲僧，
X67n1303_p0316b21║直須診細。出門雖入是非市，開眼好看仁義人。
X67n1303_p0316b22║第九十一則仰山插鍬
X67n1303_p0316b23║示眾，云：言中有響，非知音者難明；句裏呈機，唯具眼
X67n1303_p0316b24║人可曉。休云父慈子逆，本非恩斷情忘。莫有閑點檢
X67n1303_p0316c01║者麼？
X67n1303_p0316c02║舉仰山插鍬話（打鼓弄琵琶，相逢兩會家）。
X67n1303_p0316c03║師云：仰山在溈山為直歲，作務歸，溈問：甚麼處來？仰
X67n1303_p0316c04║云：田中來。溈云：田中多少人？仰插鍬叉手立曰：今日
X67n1303_p0316c05║南山大有人刈茆。仰㧞鍬便行。林泉道：放去較危，收
X67n1303_p0316c06║來太速。玄沙云：我若見，便與踏倒鍬子。林泉道：也是
X67n1303_p0316c07║忍俊不禁。僧問鏡清：仰山插鍬，意旨如何？清曰：犬㗸
X67n1303_p0316c08║赦書，諸侯避道。僧云：只如玄沙踏倒，意旨如何？清曰：
X67n1303_p0316c09║不柰舡何，打破戽斗。林泉道：莫向言中取則，直須句
X67n1303_p0316c10║外明宗。僧云：南山刈茆，意旨如何？清曰：李靖三兄，久
X67n1303_p0316c11║經行陣。林泉道：且莫干戈相待。雲居錫云：且道鏡清
X67n1303_p0316c12║下此一判，著那不著？林泉道：無孔鐵鎚，不勞下楔。溈
X67n1303_p0316c13║山以本分家風明本分事，向汝十二時中動轉施為
X67n1303_p0316c14║處，擬求本分，已早不本分了也。所以問：甚麼處來？云：
X67n1303_p0316c15║田中來。溈山老漢豈不知他從田中來？著此一問，要
X67n1303_p0316c16║知下落，故又問：田中多少人？若是杜撰禪和，拍盲衲
X67n1303_p0316c17║子，便向數目裏走作，他便覿面相呈，盡情通報，便插
X67n1303_p0316c18║下鍬子，叉手而立。此與答前三三、後三三，意趣是同
X67n1303_p0316c19║是別？溈山為人為徹，殺人見血，而復勘當道：今日南
X67n1303_p0316c20║山大有人刈茆。非止叱伊靜沉死水，而況恐他動落
X67n1303_p0316c21║今時。中斯疾者，寧不以瞑眩之藥而與瘳歟？是他終
X67n1303_p0316c22║是伶利衲僧，一撥便轉，便與踏倒鍬子，意欲纖塵不
X67n1303_p0316c23║立，萬境消沉，曳尾靈龜，轉加其迹。致使玄沙點檢，鏡
X67n1303_p0316c24║清論量，雲居比校，投子掀揚，向此頌中，自知來意。頌
X67n1303_p0317a01║曰：
X67n1303_p0317a02║溈山問處少知音（人不得貌想，海不得斗量），插地酬時佛祖沉
X67n1303_p0317a03║（不見一法即如來，方得名為觀自在），踏倒玄沙傍不肯（見義不為無勇也），免
X67n1303_p0317a04║教蒼翠帶春深（懊惱闍黎齋後鐘）。
X67n1303_p0317a05║師云：洪鐘在架，任扣擊以成聲；明鏡當臺，儘𡟎妍而
X67n1303_p0317a06║自露。故云：問在答處，答在問處。休云問答者稀，莫道
X67n1303_p0317a07║知音者少。溈山屢用此機，勘辨諸方黃口衲子。山又
X67n1303_p0317a08║云：夫道人之心，質直無偽，無背無面，無詐妄心，一切
X67n1303_p0317a09║時中，視聽尋常，更無委曲，亦不閉眼塞耳，但情不附
X67n1303_p0317a10║物即得。從上諸聖，只說濁邊過患，若無如許多惡覺
X67n1303_p0317a11║情見想習之事，譬如秋水澄渟，清淨無為，澹泞無礙，
X67n1303_p0317a12║喚他作道人，亦名無事人。時有僧問：頓悟之人，更有
X67n1303_p0317a13║修否？溈曰：若真悟得，本他自知時，修與不修，是兩頭
X67n1303_p0317a14║語。如今初心，雖從緣得，一念頓悟自理，猶有無始曠
X67n1303_p0317a15║劫習氣，未能頓淨，須教渠淨除現業流識，即是修也。
X67n1303_p0317a16║不可別有法，教渠修行趣向，從聞入理，聞理深妙，心
X67n1303_p0317a17║自圓明，不居惑地，縱有百千妙義，抑揚當時，此乃得
X67n1303_p0317a18║坐披衣，自解作活計始得。以要言之，則實際理地，不
X67n1303_p0317a19║受一塵，萬行門中，不捨一法。若也單刀直入，則凡聖
X67n1303_p0317a20║情盡，體露真常，理事不二，即如如佛。仰山復問：如何
X67n1303_p0317a21║是祖師西來意？溈指燈籠曰：大好燈籠。仰曰：莫只這
X67n1303_p0317a22║便是麼？溈曰：這箇是甚麼？仰曰：大好燈籠。溈曰：果然
X67n1303_p0317a23║不見溈山仰山恁麼問答，何止田中一句，而少知音，
X67n1303_p0317a24║插地酬時，逾難近傍。故玄沙老漢，放沒底誺，待與踏
X67n1303_p0317b01║倒正意，恐墮功勳，及涉春意，作麼生得恰好去？是須
X67n1303_p0317b02║記取南山語，鏤骨銘肌共報恩。
X67n1303_p0317b03║第九十二則法眼慧超
X67n1303_p0317b04║示眾云：搜遠不搜近，空費草鞋錢；宜假不宜真，枉償
X67n1303_p0317b05║口業債。抄直打快處，誰能道得？
X67n1303_p0317b06║舉：僧問法眼：如何是佛（休分外）？眼云：汝是慧超（莫錯認）。
X67n1303_p0317b07║師云：金陵清涼院文益禪師，餘杭魯氏子，依新定智
X67n1303_p0317b08║通全偉禪師落髮。弱齡稟具於越州開元，屬律匠希
X67n1303_p0317b09║覺盛化于明州鄮山育王，師往預聽習，究其微旨。復
X67n1303_p0317b10║傍探儒典，遊文雅之場，覺師目為我門之游夏也。師
X67n1303_p0317b11║玄機一發，雜務俱捐，振錫南邁，抵福州參長慶，不大
X67n1303_p0317b12║發明。後同紹修、法進三人欲出嶺，過地藏院，阻雪少
X67n1303_p0317b13║憩。附爐次，藏問：此行何之？師曰：行脚去。藏曰：作麼生
X67n1303_p0317b14║是行脚事？師曰：不知。藏曰：不知最親切。又同三人舉
X67n1303_p0317b15║肇論，至天地與我同根處，藏曰：山河大地與上座自
X67n1303_p0317b16║己是同是別？師曰：別。藏竪兩指，師曰：同。藏又竪兩指，
X67n1303_p0317b17║便起去。雪霽辭去，藏門送之，問曰：上座尋常說三界
X67n1303_p0317b18║唯心，萬法唯識。乃指庭下片石曰：且道此石在心內
X67n1303_p0317b19║在心外？師曰：在心內。藏曰：行脚人著甚來由，安片石
X67n1303_p0317b20║在心頭？師窘無以對，即放包依席下求決擇。近一月
X67n1303_p0317b21║餘，日呈見解說道理。藏語之曰：佛法不恁麼。師曰：某
X67n1303_p0317b22║甲詞窮理絕也。藏曰：若論佛法，一切見成。師於言下
X67n1303_p0317b23║大悟，因議留止。進師等以江表叢林，欲期歷覧，命師
X67n1303_p0317b24║同往。至臨川，州牧命主崇壽院，大唱佛祖不傳之道。
X67n1303_p0317c01║問答機語，不及備錄。復遷金陵，三坐道場，朝夕演旨。
X67n1303_p0317c02║時諸方叢林，咸遵風化。師一日與李王論道罷，同觀
X67n1303_p0317c03║牡丹花。王命作偈，師即賦曰：擁毳對芳叢，由來趣不
X67n1303_p0317c04║同。髮從今日白，花是去年紅。艶冶隨朝露，馨香逐晚
X67n1303_p0317c05║風。何須待零落，然後始知空。王頓悟其意。自是中興
X67n1303_p0317c06║大法，廣闡徽猷，隨根悟入者，不可勝紀。及示寂後，諡
X67n1303_p0317c07║大法眼禪師，塔曰無相。這僧當時問：如何是佛，特似
X67n1303_p0317c08║不離花下路。法眼答道：汝是慧超，恰如便見洞中天。
X67n1303_p0317c09║雖是其間景致非常，若不具擇法眼，齋來恰似不齋
X67n1303_p0317c10║來。要知見諦明白，須是一迴親到。頌曰：
X67n1303_p0317c11║𡾟嶮行時問路難（不是苦辛人不知），有人相指北村南（慈悲
X67n1303_p0317c12║之故，落草之談）。長安無限人來往（屈指從頭數莫真），幾箇無鈴過
X67n1303_p0317c13║得關（不有憑由，終成敗闕）。
X67n1303_p0317c14║師云：道無不在，行之由人。佛亦如然，明之在己。得之
X67n1303_p0317c15║者，古路坦然平，縱橫無不是。失之者，巖崖多差道，左
X67n1303_p0317c16║右盡成非。若不低情下意，審問緣由，怎不落草邏荒，
X67n1303_p0317c17║懸崕顛墜？何必指東話西，將南作北？大抵長安大道，
X67n1303_p0317c18║時人皆行，得到家山，萬中無一。誰不竛竮辛苦，捨父
X67n1303_p0317c19║逃逝？不識自珍，誰貪他寶？一旦妄情撲落，真智現前，
X67n1303_p0317c20║一念迴光，便同本得。汝豈不聞雙林傅大士頌云：夜
X67n1303_p0317c21║夜抱佛眠，朝朝還共起。起坐鎮相隨，語默同居止。纖
X67n1303_p0317c22║毫不相離，如身影相似。欲識佛去處，只這語聲是。雖
X67n1303_p0317c23║然如是，幾人伶伶利利得過此關？還省得也未？此時
X67n1303_p0317c24║若不究根源，直待當來問彌勒。
X67n1303_p0318a01║第九十三則趙州勘婆
X67n1303_p0318a02║示眾云：姦不廝謾，壯不廝欺，莫騁僂儸，休說大口，總
X67n1303_p0318a03║被林泉勘破，再敢有傍若無人者麼？
X67n1303_p0318a04║舉趙州勘婆話（好手手中還好手，紅心心裏射紅心）。
X67n1303_p0318a05║師云：有僧遊五臺，問一婆子曰：臺山路向甚麼處去？
X67n1303_p0318a06║婆曰：驀直去。僧便去。曰：好箇師僧，便恁麼去。後有僧
X67n1303_p0318a07║舉似趙州，州曰：待我與勘過。明日州便去。問：臺山路
X67n1303_p0318a08║向甚麼處去？曰：驀直去。州便去。婆曰：好箇師僧，又恁
X67n1303_p0318a09║麼去。州歸院謂僧曰：臺山婆子，我為汝勘破了也。玄
X67n1303_p0318a10║覺徵云：前來僧也恁麼道，趙州去也恁麼道，甚麼處
X67n1303_p0318a11║是勘破婆子處？林泉道：好箇師僧，便恁麼去。又云：非
X67n1303_p0318a12║唯被趙州勘破，亦被這僧勘破。林泉道：更有收人在
X67n1303_p0318a13║後頭。此話諸方商量者，多皆不出勝負常情。其實權
X67n1303_p0318a14║衡在手的人，低也在他，高也在他。汝諸人等，大抵總
X67n1303_p0318a15║被妄情繫綴，得失相謾，寵辱牽纏，名位覊絆。此生死
X67n1303_p0318a16║之根本，輪轉之媒[□@((采-木+(工/山))*系)]。故古人興一言，立一法，令一切
X67n1303_p0318a17║眾生，向直截穩當處，超生死此岸，達涅槃彼岸。以尋
X67n1303_p0318a18║常家長裏短，你來我去，不濟要話，方便提携。假以得
X67n1303_p0318a19║失，令離得失；假以勝負，令離勝負。此亦以楔出楔，以
X67n1303_p0318a20║毒去毒之謂也。若也將虗作實，認影迷頭，恣意縱情，
X67n1303_p0318a21║尋言逐句，非止於道遠矣，其實負我多焉。且休說婆
X67n1303_p0318a22║子勘破這僧，趙州勘破婆子。你還知三世諸佛，六代
X67n1303_p0318a23║祖師，天下老和尚，總被林泉勘破處麼？一朝權在手，
X67n1303_p0318a24║看取令行時。頌曰：
X67n1303_p0318b01║靈龜未兆無凶吉（寂然不動），變動臨時在卜人（感而遂通）。路
X67n1303_p0318b02║頭問破誰人委（趙州𠰚），王老東村努目嗔（干你甚事）。
X67n1303_p0318b03║師云：古人以鑽龜打瓦以應吉凶，殊不知心未萌時，
X67n1303_p0318b04║禍福何在？仲尼有言：神龜能現夢於元君，而不能免
X67n1303_p0318b05║余且之網；智能七十二鑽而無遺筴，而不能免刳腸
X67n1303_p0318b06║之患。如是，則智有所困，神有所不及也。莊子云：宋元
X67n1303_p0318b07║君夢人披髮，曰：予在宰路之淵，予為清江使河伯之
X67n1303_p0318b08║所，漁者余且得予。覺，占之，神龜也，漁者果有。余且網
X67n1303_p0318b09║得白龜，其圓五尺，君欲活之，卜之，曰：殺龜以卜吉凶。
X67n1303_p0318b10║其實變動亦由於人，而況此問此答、勘破不勘破？如
X67n1303_p0318b11║人飲水，冷暖自知，把住放行，無非在己。雖則路頭問
X67n1303_p0318b12║破，幾箇能知？箇裏機關，何人可曉？雖則東村王老努
X67n1303_p0318b13║目微嗔，誰知西塢張翁點頭大許？莫有同聲相應、同
X67n1303_p0318b14║氣相求者麼？復云：勘破了也。
X67n1303_p0318b15║第九十四則多子塔前
X67n1303_p0318b16║示眾云：有口應難說，無言心自知，不勞舌劒唇槍，唯
X67n1303_p0318b17║許辭源性海。莫有於一尺水、一丈波處明得的麼？
X67n1303_p0318b18║舉：僧問興化：多子塔前，共談何事（合取狗口）？化云：一人
X67n1303_p0318b19║傳虗，萬人傳實（舌頭在你口裏）。投子拈云：然諸佛不出世，
X67n1303_p0318b20║亦無有涅盤（一言道斷，非去來今）。佛既如是，道亦如然（渾侖無縫
X67n1303_p0318b21║罅）。是以從上諸聖，密證此地（唯人自肯乃方親）。所以然燈
X67n1303_p0318b22║不付，正覺自成（匪從人得）。法既無傳，至今續焰（就中一點更分
X67n1303_p0318b23║明）。法既無得，更復何談（低聲低聲）？罔測稱揚，虗談互說
X67n1303_p0318b24║（言多傷行）。然到此地者，何必塔前相見（有甚面孔）？對眾拈花，
X67n1303_p0318c01║截臂傳衣，方為道矣（認着依前還不是）。既不如是，因甚大
X67n1303_p0318c02║庾嶺頭提不起（自是汝無力）？
X67n1303_p0318c03║師云：言無展事，語不投機，承言者喪，滯句者迷。所以
X67n1303_p0318c04║道：聲前一句圓音美，物外三山片月輝。辟支論曰：王
X67n1303_p0318c05║舍城有大長者，財物無量，生育男女各三十人。適往
X67n1303_p0318c06║遊觀，到一林間，見人斫於大樹，枝柯條葉繁美茂盛，
X67n1303_p0318c07║使多象挽，不能令出。次斫一小樹，無諸枝柯，一人獨
X67n1303_p0318c08║挽，都無滯礙。見是事已，即說偈言：我見伐大樹，枝葉
X67n1303_p0318c09║極繁盛，稠林相鈎挂，無由可得出。世間亦如是，男女
X67n1303_p0318c10║諸眷屬，愛憎縛繫心，於生死稠林，自然得解脫。即於
X67n1303_p0318c11║彼得辟支佛，以至現通入滅。時諸眷屬為造塔廟，時
X67n1303_p0318c12║人因號多子塔。此世尊拈花，以青蓮目顧視迦葉處
X67n1303_p0318c13║也。投子道：諸佛不出世，亦無有涅盤。本花嚴經？出現
X67n1303_p0318c14║品之半偈也。佛既如是，法亦如然，不言可曉，何必重
X67n1303_p0318c15║宣？金剛般若云：如來於然燈佛所，有法得阿耨多羅
X67n1303_p0318c16║三藐三菩提不？須菩提言：不也，世尊！如我解佛所說
X67n1303_p0318c17║義，佛於然燈佛所，無有法得阿耨多羅三藐三菩提。
X67n1303_p0318c18║佛言：如是，如是。須菩提！實無有法如來得阿耨多羅
X67n1303_p0318c19║三藐三菩提也。此然燈不付正覺自成之本意也。若
X67n1303_p0318c20║知無傳之傳、不說之說，自然續焰聯芳，代代不絕，何
X67n1303_p0318c21║待塔前相見，對眾拈花？可祖斷臂。盧祖傳衣，當密受
X67n1303_p0318c22║時，有道明者，與數十人躡迹而追。至大庾嶺，明㝡先
X67n1303_p0318c23║見祖，乃置衣於磐石曰：此衣表信，可力爭耶？任君將
X67n1303_p0318c24║去。明舉之，如山不動。還達此理麼？早知今日成閑管，
X67n1303_p0319a01║悔不當時用好心。若非投子，難知底蘊。頌曰：
X67n1303_p0319a02║於道無所證（不飡一粒米），方通萬法路（終日飽齁齁）。或明或
X67n1303_p0319a03║暗行（撞天撞地），不慎亦不護（無繫無拘）。月來松色寒（亘古如然），雲
X67n1303_p0319a04║去青山露（可知理也）。今古天台橋（駕險乘虗），幾人能得度（任誰
X67n1303_p0319a05║可過）？
X67n1303_p0319a06║師云：有修有證，優遊於建化玄門；無證無修，潛縮於
X67n1303_p0319a07║實際理地。若不強生節目，自然不墮常途。坐臥經行，
X67n1303_p0319a08║莫非玄路。萬法從茲顯現，千差由是諧同。遇明則古
X67n1303_p0319a09║鏡徒輝，當暗則玄珠匿耀。具眼禪流，不勞慎護；知心
X67n1303_p0319a10║衲子，自解參詳。直待巖生皎月，壑納孤雲，杉松聳翠
X67n1303_p0319a11║耐霜寒，泉石分流淹晚景。風挨雲去，露突屼之青山；
X67n1303_p0319a12║月伴人歸，栖嵯峨之翠嶠。從今自古，自古從今，天台
X67n1303_p0319a13║橋雖播其名，人世客幾能得度？休尋意路，盡思度量；
X67n1303_p0319a14║莫被玄關，因循鎻住。本為汝卸却炙脂帽子，慎勿強
X67n1303_p0319a15║穿鶻臭布衫。此之所謂將心用心，轉見病深。作麼生
X67n1303_p0319a16║得頭輕眼明去？若能識盡情忘，䝼取一服見效。
X67n1303_p0319a17║第九十五則大陽玄旨
X67n1303_p0319a18║示眾云：隨言定旨，當可斟量；逐語分宗，休教蹉過。莫
X67n1303_p0319a19║有精細伶利解問者麼？
X67n1303_p0319a20║舉：僧問大陽堅和尚：如何是玄旨？（但看垂手處，不索別尋思。）堅
X67n1303_p0319a21║云：璧上挂錢財。（鬼家活計）
X67n1303_p0319a22║師云：郢州太陽山慧堅禪師，初依靈泉仁禪師，入室
X67n1303_p0319a23║次，泉問：甚麼處來？師曰：僧堂裏來。泉曰：為甚麼不築
X67n1303_p0319a24║著露柱？師於言下有省。住後，僧問：如何是玄旨？師曰：
X67n1303_p0319b01║壁上挂錢財。無盡居士頌曰：玄旨分明示學人，錢財
X67n1303_p0319b02║壁上挂金銀。連珠六貼三千貫，不濟飢寒不濟貧。林
X67n1303_p0319b03║泉道：孰信路傍神廟裏？從來宜假不宜真。這僧問處，
X67n1303_p0319b04║索隱鈎深；大陽答時，將無做有。此之所謂神無方，易
X67n1303_p0319b05║無體，顯諸仁，藏諸用，休尋魚兔，強守筌罤。所以道：休
X67n1303_p0319b06║於言上覓，莫向句中求。其實玄旨端的幽微，會得則
X67n1303_p0319b07║途中受用，不會則世諦流布。不見僧問安州白兆志
X67n1303_p0319b08║圓禪師：如何是妙覺？曰：若是皂角，分付浴頭。云：學人
X67n1303_p0319b09║不問這箇。曰：你問甚麼？云：如何是妙覺？曰：若是妙藥，
X67n1303_p0319b10║見示一服。僧又問：如何是萬行？曰：今年桃李也無，說
X67n1303_p0319b11║甚麼爛杏？怡山暹云：上士見金如土，下士見土如金。
X67n1303_p0319b12║作家宗師，天然有在，可謂截瓊枝寸寸是寶，折栴檀
X67n1303_p0319b13║片片皆香。若是影響之流，將謂調戲。何也？從前心膽
X67n1303_p0319b14║向人傾，相識由如不相識。咄！林泉道：怡山暹老子，指
X67n1303_p0319b15║示更分明。只如白兆、大陽答處，是同是別？投子頌中，
X67n1303_p0319b16║試聽分析。頌曰：
X67n1303_p0319b17║輕輕人問玄中旨（莫錯商量），便吐肝腸說與他（心直口快）。木
X67n1303_p0319b18║人暗皺雙眉處（不勞顰蹙），石女多言爭奈何（切忌喃喃）。
X67n1303_p0319b19║師云：先覺覺後，常興利物之心；自利利他，屢啟㧞生
X67n1303_p0319b20║之念。所以雲興百問，瓶瀉千酬，非獨於今淺情而已。
X67n1303_p0319b21║石頭曰：乘言須會宗，勿自立規矩。藥山曰：更須自看，
X67n1303_p0319b22║不得絕却語言。我今為汝說這箇語，顯無語底。長慶
X67n1303_p0319b23║曰：二十八代祖師皆說傳心，且不說傳語，且道心作
X67n1303_p0319b24║麼生傳？若也無言，啟蒙何名達者？雲門曰：此事若在
X67n1303_p0319c01║言語上，三乘十二分教豈是無說？因甚麼道教外別
X67n1303_p0319c02║傳？若從學解機智得，只如十地聖人說法如雲如雨，
X67n1303_p0319c03║猶被佛呵，見性如隔羅縠。以此故知，一切有心，天地
X67n1303_p0319c04║懸殊。雖然如是，若是得底人，道火何曾燒著口？覺範
X67n1303_p0319c05║曰：衲子於此徹去，方知諸佛無法可說，而證言說法
X67n1303_p0319c06║身。如何是言說法身？自答曰：斷頭舡子下楊州。林泉
X67n1303_p0319c07║道：深談實相，善說法要。若據恁麼比證，將來壁上錢
X67n1303_p0319c08║財有價例沒價例。還知麼？將來鬼市沒人買，有箇波
X67n1303_p0319c09║斯笑點頭。莫錯認
X67n1303_p0319c10║第九十六則德山上堂
X67n1303_p0319c11║示眾云：無說無言，難愜維摩本意；有鞭有影，用除慶
X67n1303_p0319c12║喜疑心。只為當局者迷，故惹傍觀者哂。具眼禪和還
X67n1303_p0319c13║有辨得的麼？
X67n1303_p0319c14║舉：德山和尚上堂云：及盡去也，直得三世諸佛口
X67n1303_p0319c15║挂壁上（欲隱彌露），猶有一人呵呵大笑（點檢將來，不可放過）。若識
X67n1303_p0319c16║此人，參學事畢（自來無眼孔，那有閑工夫）。投子拈云：雖然如是，
X67n1303_p0319c17║德山大似藏盡楚天月，猶存漢地星（收得安南，又憂塞北）。
X67n1303_p0319c18║師云：靈龜雖曳尾，拂跡轉成痕。可笑區區者，無門為
X67n1303_p0319c19║法門。正當此際，外不隨應，內不居空，方有少分相應。
X67n1303_p0319c20║所以雲門道：光不透脫，有兩般病：一切處不明，面前
X67n1303_p0319c21║有物是一；透得一切法空，隱隱地似有箇物相似，亦
X67n1303_p0319c22║是光不透脫。法身亦有兩般病：得到法身，為法執不
X67n1303_p0319c23║忘，己見猶存，墮在法身邊是一；直饒透得，放過即不
X67n1303_p0319c24║可，子細點檢將來，有甚麼氣息亦是病。論至於此，豈
X67n1303_p0320a01║免那人呵呵大笑？林泉道：問你諸人笑箇甚麼？只知
X67n1303_p0320a02║荊玉異，那辨楚王心？若識此人，參學事畢。林泉道：有
X67n1303_p0320a03║甚面孔與伊相見？投子拈道：藏盡楚天月，猶存漢地
X67n1303_p0320a04║星。若是伶利衲僧，於此一十字內，便見投子分星擘
X67n1303_p0320a05║兩，別是知非底手段。子細參詳，不宜造次。頌曰：
X67n1303_p0320a06║雙盲入暗路崎嶇（牢看脚下），日落栖蘆暫得甦（欺君不得）。爭
X67n1303_p0320a07║似石人眠半夜（都在南柯一夢中），免教舜讓守休居（坐著即不
X67n1303_p0320a08║可）。須知花綻非干木（別是一般春），無脚行時早觸途（心萌
X67n1303_p0320a09║口噟三千里）。昨朝風起長安道（撲頭撲面是紅塵），元是崑崙進
X67n1303_p0320a10║國圖（不因師指示，幾乎錯商量）。
X67n1303_p0320a11║師云：雲暗不知天早晚，雪深難辨路高低。正中妙叶
X67n1303_p0320a12║誰能曉，萬水千山徒自迷。何止雙盲入暗，石徑崎嶇；
X67n1303_p0320a13║六戶當明，情塵汩沒。不甘日落，撥棹棲蘆；偶爾烟收，
X67n1303_p0320a14║夢魂甦息。何如木女發錦機而獨閱三更，爭似石人
X67n1303_p0320a15║推桂枕而孤眠半夜。擬待灑灑落落，焉知半半和和。
X67n1303_p0320a16║直饒及盡今時，未免口挂壁上。不如通今會古，見賢
X67n1303_p0320a17║思齊。舜以天下讓于單卷，卷曰：予立于宇宙之中，冬
X67n1303_p0320a18║日衣皮毛，夏日衣葛絺。春耕種，形足以勤勞；秋收斂，
X67n1303_p0320a19║形足以休食。日出而作，日入而息，逍遙於天地之間，
X67n1303_p0320a20║而心意自得。吾何以天下為？單卷姓單名卷，但能心
X67n1303_p0320a21║地平穩，意根牢實，何慮覺花而煩木葉者哉？雖不動
X67n1303_p0320a22║步而周遍十方，奈因狂念而已經三際。不必長安道
X67n1303_p0320a23║上，漫逐風塵；進國圖中，崐崘說夢。未審此時合作麼
X67n1303_p0320a24║生話會？師高聲唱云：莫𥧌語。
X67n1303_p0320b01║第九十七則投子月圓
X67n1303_p0320b02║示眾云：半暗半明，雲匣未全藏玉鏡；乍升乍降，海門
X67n1303_p0320b03║恰欲泛金波。當此之際，莫有離識情絕意路會得的
X67n1303_p0320b04║衲僧麼？
X67n1303_p0320b05║舉：僧問投子：月未圓時如何？（曲鈎由不似。）子云：吞却三
X67n1303_p0320b06║箇四箇。（切忌咬嚼。）僧云：圓後如何？（明鏡轉差殊。）子云：吐却七
X67n1303_p0320b07║箇八箇。（不勞筭數。）投子拈云：大眾！投子恁麼道，諸人作
X67n1303_p0320b08║麼生商量？（自古詩人多詠月，不言如鏡便如鈎。）若也道得，寂住峰前，
X67n1303_p0320b09║煙雲蓋地；（非特呈瑞呈祥。）曹溪路上，日月同輪。（還解輝天鑒地。）若
X67n1303_p0320b10║也不會，山僧有頌。（願聞佳作。）
X67n1303_p0320b11║師云：文殊但一月真，中間自無是月非月。這僧可惜
X67n1303_p0320b12║向雲巖掃箒上尋、龍樹座榻邊覔，其實圓之與缺、晦
X67n1303_p0320b13║之與明，皆汝妄情自生分別，你幾曾於圓陀陀剔圌
X67n1303_p0320b14║圞處見那一段靈光？既問投子老漢，不免教沒巴鼻
X67n1303_p0320b15║上任伊撈摸、沒奈何中儘他奈何，本非心倖相謾，端
X67n1303_p0320b16║的慈悲太甚。若向吞吐處咬嚼，枉乾嚥唾。其或品藻，
X67n1303_p0320b17║更別商量，一任雲煙蓋地，從教日月同輪，爭免為伊
X67n1303_p0320b18║分明頌出？頌曰：
X67n1303_p0320b19║圓缺曾伸問老翁（不惜唇皮），石龜㗸子引清風（拿空㸕空）。昨
X67n1303_p0320b20║朝木馬潭中過（不得拖泥帶水），踏出金烏半夜紅（莫便眼花）。
X67n1303_p0320b21║師舉石室善道禪師與仰山翫月次，仰問月：尖時圓
X67n1303_p0320b22║相甚麼處去？圓時尖相又甚麼處去？室云：尖時圓相
X67n1303_p0320b23║隱，圓時尖相在。雲巖云：尖時圓相在，圓時尖相無。道
X67n1303_p0320b24║吾云：尖時亦不尖，圓時亦不圓。故駱賓王詩云：既能
X67n1303_p0320c01║圓似鏡，何用曲如鈎？這一隊老凍膿，評論圓缺，更不
X67n1303_p0320c02║小可。有的道：從偏入正，攝正歸偏。有的道：事不礙理，
X67n1303_p0320c03║理不礙事。有的道：理事混融，正偏兼帶。直饒似鏡如
X67n1303_p0320c04║鈎，也是妄生比並。爭如道：月落潭空夜色重，雲收山
X67n1303_p0320c05║廋秋容多。論至理極忘情，謂處殃及。石龜㗸子，漫引
X67n1303_p0320c06║清風。木馬奔馳，空踏碧浪。直得金烏東出，玉兔西沉。
X67n1303_p0320c07║日午打三更，天明方半夜。慎勿以世間語言詩思文
X67n1303_p0320c08║學，恣縱妄情，流落生死。故楞嚴經云：但有語言，俱無
X67n1303_p0320c09║實義。又涅盤經云：吾四十九年說法，未甞道一字。所
X67n1303_p0320c10║據三乘十二分教，皆是止啼黃葉。咦！若知無說說，何
X67n1303_p0320c11║必口喃喃？
X67n1303_p0320c12║第九十八則芭蕉拄杖
X67n1303_p0320c13║示眾云：越凡情，絕朕迹，不應認影迷頭；超聖解，離言
X67n1303_p0320c14║詮，切忌黏牙著齒。脫灑伶利處，試請辨看。
X67n1303_p0320c15║舉：芭蕉和尚示眾云：你若有拄杖子，我即與汝拄
X67n1303_p0320c16║杖子（他本不曾添）；你若無拄杖子，我即奪汝拄杖子（他亦
X67n1303_p0320c17║不曾減）。投子拈云：人無遠見，必有近憂（若非師指示，險不惹灾殃）。
X67n1303_p0320c18║師云：見有不有，拿空㸕空。電光石火，水月松風。若也
X67n1303_p0320c19║恁麼會去，將欲取之，必姑與之；將欲與之，必姑奪之。
X67n1303_p0320c20║其實與奪總不干，他亦聊以止啼。黃葉說，說鶵禪。有
X67n1303_p0320c21║底道：仁義先於貧處斷，世情偏向有錢家。鷯頫沒交
X67n1303_p0320c22║涉，早自關甚事？雲門上堂，拈拄杖曰：凡夫實謂之有，
X67n1303_p0320c23║二乘折謂之無，緣覺謂之幻有，菩薩當體即空。衲僧
X67n1303_p0320c24║家見拄杖便喚作拄杖，行但行，坐便坐。林泉道：拈來
X67n1303_p0321a01║無不是，用處莫生疑。又曰：藥病相治，盡大地是藥，那
X67n1303_p0321a02║箇是自己？乃曰：遇賤即貴。僧曰：乞師指示。師拍手一
X67n1303_p0321a03║下，拈拄杖曰：接取拄杖子。僧接得，拗作兩截。師曰：直
X67n1303_p0321a04║饒恁麼，也好與三十棒。林泉道：賒三不如現二。雲門
X67n1303_p0321a05║如此指示，且道與芭蕉用處是同是別？即了，鼈上看
X67n1303_p0321a06║時痒要悟。德山臨濟禪頌曰：
X67n1303_p0321a07║有無今古兩重關（公驗明白，不勞勘辨），正眼禪人過者難（莫便
X67n1303_p0321a08║等閑看）。欲通大道長安路（但行好事），莫聽崑崙敘往還（莫問
X67n1303_p0321a09║前程）。
X67n1303_p0321a10║師云：自無始來，漂沉生死，非止有無，徒煩今古。被榮
X67n1303_p0321a11║枯使作，困𨁝跳之心猿；令得失牽纏，伐奔馳之意馬。
X67n1303_p0321a12║既同桎梏，何異樊籠？無暇自由，總被他累。此皆情關
X67n1303_p0321a13║固閉，識鎻難開，何啻兩重而已哉？伶利禪和雖具正
X67n1303_p0321a14║眼，擬議之間，撞頭磕額。不見道：明眼人前有三尺黑。
X67n1303_p0321a15║信不誣矣。以喻長安大道縱橫得妙，左右逢原，未南
X67n1303_p0321a16║回者，觸途成滯，直得登崑崘之丘，涉赤水之際，東望
X67n1303_p0321a17║旋歸，方至寶所。莫有就路還家者麼？遂橫拄杖云：看
X67n1303_p0321a18║時雖有節，用處本無心。
X67n1303_p0321a19║第九十九則浮山繡毬
X67n1303_p0321a20║示眾，云：燈燈續焰，耀古騰今；葉葉聯芳，遮天映日。擬
X67n1303_p0321a21║要知根達蒂，唯除見性識心。欲審端由，應須窮究。有
X67n1303_p0321a22║道得的麼？
X67n1303_p0321a23║舉：僧問浮山和尚：師唱誰家曲？宗風嗣阿誰？（不是知音
X67n1303_p0321a24║人不知。）山云：八十翁翁輥綉毬。（定知難摸索，不必漫針錐。）僧云：恁
X67n1303_p0321b01║麼則一句逈然開祖胄，三玄戈甲振叢林。（一人傳虗，萬人
X67n1303_p0321b02║傳實。）山云：李陵元是漢朝臣。（重重相為處，且忌錯商量。）投子，拈云：
X67n1303_p0321b03║水深魚穩，葉落巢踈。（若非親說破，強不漫追求。）
X67n1303_p0321b04║師云：舒州浮山圓鑑法遠禪師，鄭州人也。依三交嵩
X67n1303_p0321b05║和尚出家，幼為沙彌，見僧入室請問趙州庭栢因緣，
X67n1303_p0321b06║嵩詰其僧，師傍有省。受具後，謁汾陽、葉縣，皆蒙印可。
X67n1303_p0321b07║甞與達觀頴、薛大頭七八輩遊蜀，幾遭橫逆，師以智
X67n1303_p0321b08║脫之。眾以師曉吏事，故號遠錄公。因僧問：師唱誰家
X67n1303_p0321b09║曲？宗風嗣阿誰？師曰：八十翁翁輥綉毬。僧云：恁麼則
X67n1303_p0321b10║一句逈然開祖胄，三玄戈甲振叢林。師曰：李陵元是
X67n1303_p0321b11║漢朝臣。三玄者，句中玄、體中玄、玄中玄。李陵乃廣之
X67n1303_p0321b12║孫，少為侍中、建章監，善騎射愛人，謙遜下士，甚得名
X67n1303_p0321b13║譽。武帝以為有廣之風，天漢二年拜騎都尉。浮山雖
X67n1303_p0321b14║恁舉來，意不在言，妙在體處。故投子拈以水深葉落、
X67n1303_p0321b15║魚穩巢踈之語，使學者於非言之言、無語之語中，不
X67n1303_p0321b16║從耳聽、眼裏聞聲。還曉會得麼？清音無間斷，歷劫響
X67n1303_p0321b17║泠泠。頌曰：
X67n1303_p0321b18║月裏無根草（不從栽種得），山前枯木花（遍界發清香），鴈迴沙
X67n1303_p0321b19║塞後（風冷霜寒），砧杵落誰家（徒勞採聽）？
X67n1303_p0321b20║師云：言言見諦言非有，句句超宗句本無。恁麼會得，
X67n1303_p0321b21║心月孤圓，情懷灑落。莫笑無根之語，全同無味之談。
X67n1303_p0321b22║勦絕妄情，祛除意路。平生死深坑，疊涅盤覺岸。非同
X67n1303_p0321b23║春色，空媚皇州。豈戀風光，漫遊閬苑。靈泉問踈山云：
X67n1303_p0321b24║枯木花開，始與他合。是這邊句？是那邊句？山曰：是這
X67n1303_p0321c01║邊句。泉云：如何是那邊句？曰：石牛吐出三春霧，靈雀
X67n1303_p0321c02║不栖無影林。林泉道：無中能唱出，幾箇是知音？直待
X67n1303_p0321c03║鴈迴沙塞，鶴立巖松，色見聲求，無非是妄。擬聽隣砧
X67n1303_p0321c04║搗月，寒杵驚雲，任是誰家，枉生愁思。當此之時，如何
X67n1303_p0321c05║料理？休因三寸舌，縈損九迴膓。
X67n1303_p0321c06║第百則浮山骨堆
X67n1303_p0321c07║示眾云：龐老機關難謾靈照，就虎添斑不妨緊俏，莫
X67n1303_p0321c08║有不限東西點頭會意的衲僧麼？
X67n1303_p0321c09║舉：僧問浮山：如何是祖師西來意？（雲騰致雨，露結為霜。）山云：
X67n1303_p0321c10║平地起骨堆。（不必分高下，徒勞論短長。）
X67n1303_p0321c11║師云：佛祖的意，豈限東西？少室單傳，枉分南北。僧問
X67n1303_p0321c12║雲門：如何是祖師西來意？門曰：山河大地。云：向上更
X67n1303_p0321c13║有事也無？曰：有。云：如何是向上事？曰：釋迦老子在西
X67n1303_p0321c14║天，文殊菩薩居東土。林泉道：雲門恁麼酬對，是限東
X67n1303_p0321c15║西，不限東西？雲門答話，愛用此機。本欲離情識，轉惹
X67n1303_p0321c16║情識。鳳縈金網，趍霄漢以何期？正謂此也。又僧問靈
X67n1303_p0321c17║樹：如何是祖師西來意？樹默然。遷化後，門人立行狀
X67n1303_p0321c18║碑，欲入此語，問雲門曰：先師默然處如何上碑？門對
X67n1303_p0321c19║曰：師上堂云：佛法也大煞有，只是舌頭短。良久，曰：長
X67n1303_p0321c20║也。林泉道：徒勞卜度。至於浮山道：平地起骨堆。他雖
X67n1303_p0321c21║恁麼祗對，莫便做無事生事般會？有四種料揀：有語
X67n1303_p0321c22║中無語，無語中有語，有語中有語，無語中無語。久參
X67n1303_p0321c23║上士，舉著便知。林泉雖是強生節目，本欲截斷葛藤，
X67n1303_p0321c24║打破窠窟，以楔出楔，以毒去毒，關空鎻夢如相委，鏤
X67n1303_p0322a01║骨銘心可報恩。投子頌處，莫作境會。頌曰：
X67n1303_p0322a02║嫩草䟽斜徑（驀直會取），山泉帶碧流（灘下接取）。文曾要渭水
X67n1303_p0322a03║（千載誰人不贊揚），列士恥莊周（心不負人，面無慚色）。
X67n1303_p0322a04║師云：解語非干舌，能言不是聲，但容忘聖解，自不惹
X67n1303_p0322a05║凡情。雖則春生嫩草，曉綻名花，處處䟽通，頭頭顯露。
X67n1303_p0322a06║紅衢紫陌，任斜曲以堪遊；綠樹黃鶯，儘依俙而可聽。
X67n1303_p0322a07║非從眼見，豈在耳聞？六一俱忘，誰能會得？可愛山泉
X67n1303_p0322a08║潄玉，石㵎鏗金，帶碧色流至巖前，混素影分來月下。
X67n1303_p0322a09║西伯將出獵，卜之，曰：非熊非羆，非虎非彪，覇王之輔。
X67n1303_p0322a10║果獲呂尚於渭水之陽。與語，大悅，曰：吾先君太公甞
X67n1303_p0322a11║云：當有聖人適周。吾太公望子久矣，故號太公望。遂
X67n1303_p0322a12║要歸，以尊為太公。要，於宵切。昔趙文王喜劒，劒士夾
X67n1303_p0322a13║門三千餘人，日夜相擊於前，死傷歲百餘人，好之不
X67n1303_p0322a14║厭。如是三年，國衰，諸侯謀之。太子悝患之，奉千金賜
X67n1303_p0322a15║莊子，上說。莊子陳三劒，曰：有天子劒，有諸侯劒，有庶
X67n1303_p0322a16║人劒。今大王有天子之位，而好庶人之劒，臣竊為大
X67n1303_p0322a17║王薄之。王乃牽而上殿，宰人上食，王三環之。莊子曰：
X67n1303_p0322a18║大王安坐定氣，劒事以畢奏矣。於是文王不出宮三
X67n1303_p0322a19║月，劒士皆服斃其處。見莊子說劒篇。悝，苦回切。然借
X67n1303_p0322a20║事顯理，理固皆然；即俗明真，真不掩偽。幸不以世說
X67n1303_p0322a21║玉石無分，金鍮不辨，老宿每以第一義諦指示於人，
X67n1303_p0322a22║故假以牽合附會之說，發揚空劫前時一段大事。且
X67n1303_p0322a23║道即今還會得也未？莫於平地骨堆上，徒費功夫散
X67n1303_p0322a24║漫尋。
X67n1303_p0322b01║
X67n1303_p0322b02║林泉老人評唱投子青和尚頌古空谷集卷六（終）