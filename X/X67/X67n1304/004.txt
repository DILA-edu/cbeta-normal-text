X67n1304_p0350b01║
X67n1304_p0350b02║
X67n1304_p0350b03║林泉老人評唱丹霞淳禪師頌古虗堂集卷四
X67n1304_p0350b04║
X67n1304_p0350b05║後學性一閱
X67n1304_p0350b06║生生道人梓
X67n1304_p0350b07║第五十則　二鼠侵藤（飛走）
X67n1304_p0350b08║示眾云：潛續命根，故有生而有滅；圓成道果，本無去
X67n1304_p0350b09║以無來。任伊利齒靈牙，一任橫囓竪咬。正當此時，與
X67n1304_p0350b10║解腕者麼？
X67n1304_p0350b11║舉：僧問龍牙遁禪師：二鼠侵藤時如何？（禍不單行。）牙云：
X67n1304_p0350b12║須有隱身處始得。（指示分明。）僧云：如何是隱身處？（聞風便颺。）
X67n1304_p0350b13║牙云：還見儂家麼？（眼巧不如樣子比。）
X67n1304_p0350b14║師舉賓頭盧為優填王說法經云：我今為王略說譬
X67n1304_p0350b15║喻，王志心聽。昔日有人於曠路中逢大惡象之所馳
X67n1304_p0350b16║逐，狂懼走突，無所依怙。見一丘井，即時尋樹，入井中
X67n1304_p0350b17║藏。有黑白二鼠，牙囓樹根。此井四邊有四毒蛇，欲螫
X67n1304_p0350b18║其人。而此井下有三毒龍，旁畏四蛇，下畏毒龍。所攀
X67n1304_p0350b19║之樹，其根動搖。樹上有蜜兩三滴，墮其口中。於時動
X67n1304_p0350b20║搖，敲擊蜂窩。眾蜂散飛，唼螫其人。有野火起，復來燒
X67n1304_p0350b21║樹。大王當知，此人苦惱不可稱計，而彼得味甚少，苦
X67n1304_p0350b22║患甚多。大王！曠野者，喻於生死。彼男子者，喻於凡夫。
X67n1304_p0350b23║象喻於無常。井喻於人身。樹喻於人命。黑白二鼠喻
X67n1304_p0350b24║於晝夜。樹根者，喻念念滅。四毒蛇者，喻於四大。蜜者，
X67n1304_p0350c01║喻於五欲。眾蜂喻惡覺。野火者，喻於老邁。下三毒龍，
X67n1304_p0350c02║喻於死亡，墮三惡道。是故當知，欲味甚少，苦患甚多。
X67n1304_p0350c03║這僧既知是事，怎不著忙而求決擇？牙亦不負來問，
X67n1304_p0350c04║具實指示道：須有隱身處始得。這僧的的欲離生死，
X67n1304_p0350c05║聞斯一語，怎不根尋道：如何是隱身處？牙不惜情，劈
X67n1304_p0350c06║面便道：還見儂家麼？昔鹽官會下有一主事僧，忽見
X67n1304_p0350c07║一鬼使來追，僧告曰：某甲身為主事，未暇修行，乞容
X67n1304_p0350c08║七日，得否？使曰：待為白王。若許，七日後來；不然，須㬰
X67n1304_p0350c09║便至。言訖不見。至七日後，復來覓其僧，了不可得。後
X67n1304_p0350c10║有人舉問一僧：若被覓著時，如何抵擬他？洞山代云：
X67n1304_p0350c11║被他覓得也。林泉道：曹司易勘，一欵便招。這僧雖是
X67n1304_p0350c12║臨渴掘井，一鍬便見黃泉。儻能如此隱身，何必慞惶
X67n1304_p0350c13║怖懼？頌曰：
X67n1304_p0350c14║寒月依依上遠峰（光分萬象），平湖萬頃練光封（影散千波）。漁
X67n1304_p0350c15║歌驚起汀洲鷺（已往不咎），飛出蘆花不見蹤（許伊具眼）。
X67n1304_p0350c16║師云：團團離海嶠，漸漸出雲衢，此夜一輪滿，清光何
X67n1304_p0350c17║處無？趙州云：至道無難，唯嫌揀擇。纔有語言，是揀擇？
X67n1304_p0350c18║是明白？老僧不在明白裏，是汝還護惜也無？時有僧
X67n1304_p0350c19║問：和尚既不在明白裏，護惜箇甚麼？州云：我亦不知。
X67n1304_p0350c20║僧云：既不知，為甚麼不在明白裏？州云：問事即得，禮
X67n1304_p0350c21║拜了退。林泉道：莫承言，休滯句，行則行，住則住，不應
X67n1304_p0350c22║頻爇返魂香，直須斫倒栴檀樹。況平湖萬頃，絕點純
X67n1304_p0350c23║清；巨浪千尋，真當流注。泛釣舡於峽口，停短棹於灘
X67n1304_p0350c24║頭，漁歌驚起鷺雙飛，蘆葦岸邊尋不見。轉功就位，月
X67n1304_p0351a01║臨洲渚而踈影微分；借位明功，烟鎻沙汀而寒光獨
X67n1304_p0351a02║耀。具眼禪人若為回互？隱顯全該如委悉，正偏兼帶
X67n1304_p0351a03║自分明。
X67n1304_p0351a04║第五十一則　白水聲色（示眾）
X67n1304_p0351a05║示眾云：琴瑟箜篌，聽他何礙？汝青黃碧綠，識得不為
X67n1304_p0351a06║冤。任伊竪判橫批，看我嘲三攞四。莫有知音可嘉者
X67n1304_p0351a07║麼？試請辨看。
X67n1304_p0351a08║舉白水仁禪師上堂云：老僧不欲向聲前句後鼓
X67n1304_p0351a09║弄人家男女。（此處無金二兩，俗人沽酒三升。）何故？聲且不是聲，色
X67n1304_p0351a10║且不是色。（飜裩倒袴，任汝裁劃。）時有僧問：如何是聲不是聲？
X67n1304_p0351a11║（莫是聾麼？）水云：喚作色得麼？（多虛不如少實。）僧云：如何是色不
X67n1304_p0351a12║是色？（莫是瞎麼？）水云：喚作聲得麼？（巧說不如直道。）水復云：且道
X67n1304_p0351a13║對闍黎話，為闍黎說？（老老大大，顛言倒語。）若向這裏會得，許
X67n1304_p0351a14║你有個入路。（和尚還曾出麼？）
X67n1304_p0351a15║師云：溈山一日餧鵶生飯，回頭見仰山，曰：今日為伊
X67n1304_p0351a16║上堂一上。仰云：某甲隨例得聞。曰：聞底事作麼生？云：
X67n1304_p0351a17║鵶作鵶鳴，雀作雀噪。曰：爭奈聲色何？云：和尚適來道
X67n1304_p0351a18║甚麼？曰：我道為伊上堂一上。云：為甚麼喚作聲色？曰：
X67n1304_p0351a19║雖然如是，驗過也無妨。云：大事因緣又作麼生驗？溈
X67n1304_p0351a20║竪起拳，云：終是指東𦘕西。曰：汝適來問甚麼？云：問和
X67n1304_p0351a21║尚大事因緣。曰：為甚麼喚作指東𦘕西？云：為著聲色
X67n1304_p0351a22║故，某甲所以問過。曰：並未曉了此事。云：和尚得曉了
X67n1304_p0351a23║此事。曰：寂子聲色，老僧東西。云：一月千江，體不分水。
X67n1304_p0351a24║曰：應須恁麼始得。云：如金與金，終無異色，豈有異名？
X67n1304_p0351b01║曰：作麼生是無異名底道理？云：瓶、盤、釵、釧、券、盂、盆。云：
X67n1304_p0351b02║寂子說禪如獅子吼，驚散狐狼野干之属。林泉道：父
X67n1304_p0351b03║聞子徤，恨不殺身。想來肐膊豈肯外屈？只如仰山聲
X67n1304_p0351b04║色與踈山聲色是同是別？一法雖無異，三人乃見差。
X67n1304_p0351b05║溈仰酬酢廝殺，無過父子兵；踈山這僧一言道斷處，
X67n1304_p0351b06║千古意分明。為人手段，盡在於斯。更看丹霞，盡情出
X67n1304_p0351b07║理。頌曰：
X67n1304_p0351b08║色自色兮聲自聲（要不悶，守本分），新鶯啼處柳烟輕（一併拈出）。
X67n1304_p0351b09║門門有路通京國（七通八達），三島斜橫海月明（一心不生，萬法
X67n1304_p0351b10║無咎）。
X67n1304_p0351b11║師舉三平頌云：祇此見聞非見聞，更無聲色可呈君。
X67n1304_p0351b12║箇中若了全無事，體用何妨分不分。恁麼看來，新鶯
X67n1304_p0351b13║啼處，任喉舌巧轉笙篁；嫩柳搖時，儘烟靄輕籠翡翠。
X67n1304_p0351b14║楞嚴經云：見聞如幻翳，三界若空花。聞復翳根除，塵
X67n1304_p0351b15║消覺圓淨。會至於此，門門有路，家家門外透長安；件
X67n1304_p0351b16║件無私，處處綠楊堪繫馬。論甚十洲三島，四海五湖，
X67n1304_p0351b17║橫片月於晴空，攢三星於秋月。直得心心無間，念念
X67n1304_p0351b18║無差，若色若聲，盡聞盡見，似電光石火，兔角龜毛，畢
X67n1304_p0351b19║竟待干他甚事。何也？司空見慣，應為尋常。
X67n1304_p0351b20║第五十二則　白馬法身（法身）
X67n1304_p0351b21║示眾云：北斗似杓，南斗似瓢，任伊斟酌，暖日涼飈。冬
X67n1304_p0351b22║至寒食一百五，須知節氣不相饒。到此莫有解吞吐
X67n1304_p0351b23║者麼？
X67n1304_p0351b24║舉：僧問洛京白馬儒禪師：如何是法身向上事？（高高
X67n1304_p0351c01║標不出。）儒云：井底蝦䗫吞却月。（非思量處，識情難測。）
X67n1304_p0351c02║師舉踈山問溈山云：法身之理，理絕玄微，不奪是非
X67n1304_p0351c03║之境，猶是法身邊事。如何是法身向上事？溈舉起拂
X67n1304_p0351c04║子，踈云：此猶是法身邊事。溈曰：如何是法身向上事？
X67n1304_p0351c05║踈奪拂子，摺折擲向地上，便歸眾。溈曰：龍蛇易辨，衲
X67n1304_p0351c06║子難謾。林泉道：知音方委悉。僧問黃龍：如何是井底
X67n1304_p0351c07║蝦䗫吞却月？龍曰：不奈何。僧云：恁麼則吞却去也。龍
X67n1304_p0351c08║曰：一任吞。僧云：吞後如何？曰：好蝦䗫。林泉道：莫向言
X67n1304_p0351c09║中取則，直須句外明宗。若肯恁麼會去，方知無說說，
X67n1304_p0351c10║始信不聞聞。所以杜順和尚亦有頌曰：懷州牛喫禾，
X67n1304_p0351c11║益州馬腹脹。天下覓醫人，灸猪左膞上。汝等諸人稍
X67n1304_p0351c12║知痛痒，必不倚官挾勢，番悔藥錢。何也？近日王令稍
X67n1304_p0351c13║嚴，誰敢妄傳消息？頌曰：
X67n1304_p0351c14║九重深密視聽難（端拱無為），玉殿瓊樓宿霧攢（仰望不及），爕
X67n1304_p0351c15║理盡歸臣相事（須假傍來），輪王不戴寶花冠（天然尊貴）。
X67n1304_p0351c16║師云：八識心王號至尊，四臣不昧理乾坤，法身向上
X67n1304_p0351c17║無餘地，枉近重圍望五門。既九重深密，必視聽應難，
X67n1304_p0351c18║故經云：若以色見我，以音聲求我，是人行邪道，不能
X67n1304_p0351c19║見如來。所以玉殿瓊樓，攢濛濛之宿霧；龍庭鳳闕，生
X67n1304_p0351c20║裊裊之祥烟。洞山道：夜明簾外，古鏡徒輝；空王殿中，
X67n1304_p0351c21║千光那照？垂衣至治，拱密威嚴，皇化無為，理當朝賀。
X67n1304_p0351c22║內紹外紹，須明劫外今時；念茲在茲，休背這邊那畔。
X67n1304_p0351c23║調停鼎鼐，爕理陽陰，儻能我國晏然，自是心城寧謐。
X67n1304_p0351c24║輪王何必戴七寶之花冠？冢宰應須酬一人之寶位。
X67n1304_p0352a01║恁麼奉重，少分相應，幸勿時中辜恩負德。還能盡忠
X67n1304_p0352a02║盡孝，依而行之麼？但辦肯心，必不相賺。
X67n1304_p0352a03║第五十三則　九峰舉一（示眾）
X67n1304_p0352a04║示眾云：恰待南山起雲，却早北山下雨。捉住東海鯉
X67n1304_p0352a05║魚，走了西巖猛虎。有敢當賭者麼？
X67n1304_p0352a06║舉：九峰䖍禪師示眾云：舉一不得舉二，放過一著，
X67n1304_p0352a07║落在第二。（將謂狐鬚赤。）雲門出眾云：昨日有人從天台
X67n1304_p0352a08║來，却往徑山去。（更有赤鬚狐。）峰云：來日不得普請。便下
X67n1304_p0352a09║座。（姦不廝謾，壯不廝欺。）
X67n1304_p0352a10║師云：普慧雲興百問，脫脫而出自𮌎中；普賢瓶瀉千
X67n1304_p0352a11║酬，滾滾而演於舌上。凡愚莫並，今古無儔。不意像季
X67n1304_p0352a12║以來，英傑間出，於問答之際，切瑳其間，越凡情、超聖
X67n1304_p0352a13║解、沒窠臼、絕滲漏，短小明白者，無如乾峰、雲門而已
X67n1304_p0352a14║哉！此則公案，非九峰䖍禪師示眾之語，乃洞山法嗣
X67n1304_p0352a15║越州乾峰和尚之語也。峰一日上堂云：法身有三種
X67n1304_p0352a16║病、二種光，須是一一透得，始解歸家穩坐。須知更有
X67n1304_p0352a17║向上一竅。雲門出問：庵內人為甚麼不知庵外事？峰
X67n1304_p0352a18║呵呵大笑。門曰：猶是學人疑處。峰云：子是甚麼心行？
X67n1304_p0352a19║門曰：也要和尚相委。峰云：直須與麼始解穩坐。門應
X67n1304_p0352a20║喏喏。又一日上堂云：舉一不得舉二，放過一著落在
X67n1304_p0352a21║第二。雲門出眾云：昨日有人從天台來，却往徑山去。
X67n1304_p0352a22║林泉道：無孔笛逢氈拍板，這般曲破少知音。峰云：來
X67n1304_p0352a23║日不得普請。便下座。林泉道得法旨，雲門於禪悅中
X67n1304_p0352a24║得大自在遊戲三昧，未必不由乾峰．睦州切瑳琢磨
X67n1304_p0352b01║之力者邪？只如未開口時，還有道得者麼？頌曰：
X67n1304_p0352b02║聲前一句口如眉（言清行濁），佛祖從來總不知（却最親切）。昨
X67n1304_p0352b03║夜崐崙閑說夢（休䆿語），白頭生得黑頭兒（有甚奇特）。
X67n1304_p0352b04║師云：大辯若訥，大智如愚，幾人於此能較錙銖？所以
X67n1304_p0352b05║道：有緣不是余朋友，無用雙眉却弟兄。莫道聲前無
X67n1304_p0352b06║句，自是闍黎不聞。於此若聞，甚生次第？不見道：萬籟
X67n1304_p0352b07║有心聞不得，孤巖無耳却知音。莫恠佛佛祖祖，從本
X67n1304_p0352b08║以來總不知有。南泉亦云：三世諸佛不知有，狸奴白
X67n1304_p0352b09║牯却知有。宗門有四：知有一、知有二、不知有三、知有
X67n1304_p0352b10║了不知有四、不知有後真知有。不意昨夜崑崘閑來
X67n1304_p0352b11║說夢，雖是詐惺惺，不如粧矒𥋾。他若識破伊，看你甚
X67n1304_p0352b12║眼孔？又道：白頭生得黑頭兒，養子不及父，家門一世
X67n1304_p0352b13║衰。莫貪尋意路，枉使惹塵埃。畢竟合作麼生商量？燈
X67n1304_p0352b14║籠逢露柱，拍手笑呵呵。
X67n1304_p0352b15║第五十四則　天童應用（心眼）
X67n1304_p0352b16║示眾云：反常合道，上乘菩薩信無疑；即物明心，中下
X67n1304_p0352b17║聞之必生恠。端的為人處在甚麼處？
X67n1304_p0352b18║舉：僧問天童：啟禪師：如何是應用無虧的眼？（不見一法
X67n1304_p0352b19║即如來，方得名為觀自在。）童云：恰如瞎一般。（便吐肝膓說與伊。）
X67n1304_p0352b20║師云：凡所有相，皆是虗妄。若見諸相非相，即見如來。
X67n1304_p0352b21║況如來者，無所從來，亦無所去，故名如來。若向這裏
X67n1304_p0352b22║覷得破，認得真，事理圓融，遮照無礙，體用互興，正偏
X67n1304_p0352b23║兼帶，無一法而不周，無一法而不遍，豈非應用無虧
X67n1304_p0352b24║者邪？祖燈錄云：寶應省念禪師上堂曰：諸尚座，不得
X67n1304_p0352c01║盲喝亂喝。尋常向汝道：賓則始終賓，主則始終主。賓
X67n1304_p0352c02║無二賓，主無二主。若有二賓二主，即是兩箇瞎漢。林
X67n1304_p0352c03║泉道：若非法花，誰能窺透？萬松贊湛然真云：大悲千
X67n1304_p0352c04║臂，俱胝一指。錯認湛然，手中拂子。瞎！林泉道：轉見分
X67n1304_p0352c05║明。且道此瞎彼瞎，是一是二？還道得麼？撥開妙淨圓
X67n1304_p0352c06║明眼，識取吉祥安樂人。頌曰：
X67n1304_p0352c07║盲聾瘖瘂逈天真（無用處成真用處），眼似眉毛道始隣（不風
X67n1304_p0352c08║流處轉風流）。昨夜東君潛布令（遠近咸知），黃鶯啼處綠楊春
X67n1304_p0352c09║（高低普應）。
X67n1304_p0352c10║師云：跛挈痿羸，盲聾瘖瘂，百不可取，一無所堪。眾中
X67n1304_p0352c11║如百拙，一世作閑人，樂天知命，去偽存真。李屏山有
X67n1304_p0352c12║詩云：君不見嚴子陵掉頭千戶侯，釣臺霜冷一羊裘；
X67n1304_p0352c13║又不見龐居士家財千萬貫，西江月冷夜沉舟。近得
X67n1304_p0352c14║南華真人之四印，貴莫貴於無所屈，富莫富於無所
X67n1304_p0352c15║求，樂莫樂於無所苦，喜莫喜於無所憂。若能任此天
X67n1304_p0352c16║真，不枉持聾作瘂，只可見如不見，聞似不聞，妄境若
X67n1304_p0352c17║消除，真心自不昧，此豈不是眼似眉毛道始隣者哉？
X67n1304_p0352c18║雖然恁麼忘蹤滅跡，洞達玄微，應須曲為今時，潛通
X67n1304_p0352c19║劫外，免使靜沉死水，滯在一邊。幸遇東君布令，和氣
X67n1304_p0352c20║氤氳，適當化母垂慈，韶光煒燁，故命金衣公子出幽
X67n1304_p0352c21║谷，遷喬木，綠楊枝上喉舌調叔夜之焦桐，紅杏園中
X67n1304_p0352c22║毛羽刷陶潛之嫩菊，非無賞鑒，自有知音。論至於斯，
X67n1304_p0352c23║若為話會，還知麼？七處徵心心不有，八還辨見見非
X67n1304_p0352c24║無。
X67n1304_p0353a01║第五十五則　清淨行者（經教）
X67n1304_p0353a02║示眾云：有心用處還應錯，因果難評；無意看時却宛
X67n1304_p0353a03║然，聖凡莫測。有箇秦不收、魏不管的衲僧，未審向甚
X67n1304_p0353a04║麼處安排則是？
X67n1304_p0353a05║舉：僧問洞山詮禪師：清淨行者不上天堂，破戒比
X67n1304_p0353a06║丘不入地獄時如何？（直待別時來，分明向汝說。）山云：度盡無遺
X67n1304_p0353a07║影，還他越涅槃。（言語道斷，非去來今。）
X67n1304_p0353a08║師云：真淨界中無異念，浮塵堆裏有殊途。脚跟點地
X67n1304_p0353a09║英雄漢，凡聖應知總不拘。舍利弗言：犯重比丘不墮
X67n1304_p0353a10║地獄，清淨行者不入涅槃。非應供非不應供，非盡漏
X67n1304_p0353a11║非不盡漏，於法平等住故。是知無天堂可欣，無地獄
X67n1304_p0353a12║可怖。李留後．端愿問達觀禪師曰：人死識當何所歸？
X67n1304_p0353a13║答曰：未知生，焉知死？對曰：生則端愿已知。曰：生從何
X67n1304_p0353a14║來？李留後擬議，達觀揕其𮌎曰：只在這裏思量箇甚
X67n1304_p0353a15║麼？對曰：會也只知貪程，不覺蹉路。達觀拓開曰：百年
X67n1304_p0353a16║一夢。又問：地獄畢竟是有是無？答曰：諸佛向無中說
X67n1304_p0353a17║有，眼見空花；太尉就有中覔無，手𢳛水月。堪笑眼前
X67n1304_p0353a18║見牢獄不避，心外見天堂欲生。殊不知欣怖在心，善
X67n1304_p0353a19║惡成就。太尉但了自心，自然無惑。進曰：心如何了？答
X67n1304_p0353a20║曰：善惡都莫思量。又問：不思量後，心歸何所？達觀曰：
X67n1304_p0353a21║且請太尉歸衙。林泉道：不因師指示，幾乎錯商量。洞
X67n1304_p0353a22║山答處，可謂忘言絕慮，越聖超凡，擊碎玄關，掣開金
X67n1304_p0353a23║鎻，何天堂地獄而可收係者也？故丹霞不惜唇皮，為
X67n1304_p0353a24║伊頌出。頌曰：
X67n1304_p0353b01║相好巍巍大丈夫（不勞贊歎），一生無智恰如愚（肚裏非常俏措）。
X67n1304_p0353b02║從來佛祖猶難望（瞻仰不及），地獄天堂豈可拘（兩頭坐斷，獨露
X67n1304_p0353b03║真常）。
X67n1304_p0353b04║師云：三十二相，八十種好，妙體如如，聲光浩浩，磊磊
X67n1304_p0353b05║落落，巍巍堂堂，具丈夫相，堪紹法王。此豈非一切眾
X67n1304_p0353b06║生具有如來智慧德相者邪？雖則一生閑散，百事無
X67n1304_p0353b07║成，縮德露疵，內憨外俏，大巧若拙，大智如愚。古德有
X67n1304_p0353b08║語云：我見持齋守戒者亦不敬，我見破齋犯戒者亦
X67n1304_p0353b09║不輕。何也？持齋守戒者，出家本分事也；破齋犯戒者，
X67n1304_p0353b10║凡夫地面也。所以道：不敬持戒，不輕初學。若能愛惡
X67n1304_p0353b11║情忘，持犯自然平等，既佛祖尚難窺窬，想地獄天堂
X67n1304_p0353b12║決莫得而拘束者也。若然，則因果何在？還知麼？了則
X67n1304_p0353b13║業障本來空，未了應須償宿債。
X67n1304_p0353b14║第五十六則　北院牛頭（佛祖）
X67n1304_p0353b15║示眾云：窮玄究妙，好肉剜瘡；絕學無為，靈龜曳尾。超
X67n1304_p0353b16║情離見處，有道得的麼？
X67n1304_p0353b17║舉：僧問北院靜禪師：牛頭未見四祖時如何？（曙色未分
X67n1304_p0353b18║人盡望。）院云：異境靈枝，覩者皆羨。（鮓瓮乍開蠅咂咂。）僧云：見
X67n1304_p0353b19║後如何？（及乎天曉也尋常。）院云：葉落已枝摧，風來不得韻。
X67n1304_p0353b20║（底穿蕩盡冷湫湫。）
X67n1304_p0353b21║師云：京兆府永安院善靜禪師謁洛浦，浦器之，容入
X67n1304_p0353b22║室，乃典園務，力營眾事。一日，有僧辭浦，浦曰：四面是
X67n1304_p0353b23║山，闍黎向甚麼處去？僧無對。浦曰：限汝十日，下語得
X67n1304_p0353b24║中，即從汝去。其僧冥搜，偶入園中，師問曰：上座既是
X67n1304_p0353c01║辭去，今何在此？僧具陳所以，堅請代語。師曰：竹密不
X67n1304_p0353c02║妨流水過，山高那礙野雲飛？其僧喜踊，師囑之曰：不
X67n1304_p0353c03║得道是某甲語。僧遂白浦，浦曰：誰語？云：某甲語。曰：非
X67n1304_p0353c04║汝語。僧具言園頭見教。浦至晚上堂，謂眾曰：莫輕園
X67n1304_p0353c05║頭，他日座下有五百人在。後住永安，眾餘五百，果符
X67n1304_p0353c06║洛浦之記。住後，僧遂問：此牛頭未見四祖因緣。牛頭
X67n1304_p0353c07║法融禪師居牛頭山幽棲寺北巖之石室，有百鳥㗸
X67n1304_p0353c08║花之異。唐貞觀中，四祖遙觀氣象，知彼山有奇異之
X67n1304_p0353c09║人，乃躬自尋訪，問寺僧：此間有道人否？云：出家兒那
X67n1304_p0353c10║箇不是道人？曰：那箇是道人？僧無對。別僧曰：此去山
X67n1304_p0353c11║十里許，有一懶融，見人不起，亦不合掌，莫是道人麼？
X67n1304_p0353c12║祖遂入山，見融端坐自若，曾無所頋，祖問曰：在此作
X67n1304_p0353c13║甚麼？融曰：觀心。祖云：觀是何人？心是何物？融無對。或
X67n1304_p0353c14║作禮云：大師高棲何所？祖曰：貧道不決所止，或東或
X67n1304_p0353c15║西。云：還識道信禪師否？曰：何以問他？云：嚮德滋久，冀
X67n1304_p0353c16║一禮謁。曰：道信禪師，貧道是也。云：因何降此？曰：特來
X67n1304_p0353c17║相訪，莫更有宴息之處否？融指後面曰：別有一小庵。
X67n1304_p0353c18║遂引祖至庵所，遶庵唯見虎狼之類，祖乃舉兩手作
X67n1304_p0353c19║怖勢，融云：猶有這箇在。曰：這箇是甚麼？融無語。少選，
X67n1304_p0353c20║祖却於融宴坐石上書一佛字，融覩之竦然，祖曰：猶
X67n1304_p0353c21║有這箇在。融未曉，乃稽首請說真要，祖以頓教法門
X67n1304_p0353c22║而開發之，後嗣四祖之道。這僧敏而好學，不恥下問
X67n1304_p0353c23║北院，不負初心，具實酬對，幸勿向皆羨不得韻處情
X67n1304_p0353c24║識卜度，死在句下。頌曰：
X67n1304_p0354a01║寶杖親携挂翠纓（曲為今時），徘徊常遶玉堦行（左右逢原），轉
X67n1304_p0354a02║身就父無標的（同氣連枝），拈却花冠不得名（誰敢觸諱）。
X67n1304_p0354a03║師云：永嘉道：降龍鉢，解虎錫，兩鈷金環鳴歷歷。不是
X67n1304_p0354a04║標形虗事持，如來寶杖親蹤跡。由是常徘徊於今時
X67n1304_p0354a05║路上，兼彷徨於建化門中。利道拔生，應緣施設。雖處
X67n1304_p0354a06║玉堦金[一/(尸@(〡/巳))]，翠幙珠簾，有時隱而彌彰，有時顯而不露。
X67n1304_p0354a07║既解轉身就父，必然不墮偏方。雖無標的，甚有來由。
X67n1304_p0354a08║拈却花冠，是何名姓？還知麼？有名呼不得，無位可安
X67n1304_p0354a09║排。
X67n1304_p0354a10║第五十七則　青峰大事（對機）
X67n1304_p0354a11║示眾云：未到無心須要到，切切咨參；既到無心無也
X67n1304_p0354a12║休，欵欵放下。若也情存一念悟，寧越昔時迷？不涉迷
X67n1304_p0354a13║悟一句合作麼生道？
X67n1304_p0354a14║舉：僧問青峰楚禪師：大事已明，為甚麼亦如喪考
X67n1304_p0354a15║妣？（雖盡情塵，猶存法愛。）峰云：不得春風花不開，及至花開又
X67n1304_p0354a16║吹落。（成也蕭何，敗也蕭何。）
X67n1304_p0354a17║師云：鳳翔府。青峰傳楚禪師嗣洛浦。一日，浦問曰：院
X67n1304_p0354a18║主甚處去來？師云：掃雪來。浦曰：雪深多少？云：樹上總
X67n1304_p0354a19║是。曰：得即得，汝向後住箇雪窟定矣。林泉道：靈山授
X67n1304_p0354a20║記也不似今日。僧問：大事已明，為甚麼亦如喪考妣？
X67n1304_p0354a21║師云：不得春風花不開，及至花開又吹落。青峰答處，
X67n1304_p0354a22║比興連類，不捨慈悲，方信道：過河須用筏，到岸不須
X67n1304_p0354a23║舡。故經云：汝等比丘知我說法如筏喻者，法尚應捨，
X67n1304_p0354a24║何況非法？如或不爾，雖然撥盡黃金屑，猶撒塵沙在
X67n1304_p0354b01║眼中。儻能就路還家，何必傳消寄信？頌曰：
X67n1304_p0354b02║家山歸到莫因循（草鞋錢還了也未），竭力寅昏奉二親（不得
X67n1304_p0354b03║不然）。機盡功忘恩義斷（罄快平生），便成不孝闡提人（家醜外揚）。
X67n1304_p0354b04║師云：貧子喻中曾指注，竛竮辛苦枉蹉跎。曲垂方便
X67n1304_p0354b05║親分付，輙莫因循使左科。所以道：孝當竭力，忠則盡
X67n1304_p0354b06║命。何止寅昬而可奉？重當盡形，慎終追遠而已。吾佛
X67n1304_p0354b07║以無緣慈憫念眾生，輪廻六道，迷昧三身，縱貪嗔癡，
X67n1304_p0354b08║恣身口意，辜負己靈，埋沒家寶，幾不似貧子竛竮辛
X67n1304_p0354b09║苦者歟？儻能一念回光，便同本得，於十二時中佇意
X67n1304_p0354b10║勤修及善保護，不忘佛祖，莫大深恩，幾不似寅昬奉
X67n1304_p0354b11║親者歟？湧泉忻禪師上堂云：我四十九年在這裏尚
X67n1304_p0354b12║自有時走作，汝等諸人莫開大口，見解人多，行解人
X67n1304_p0354b13║少，萬中無一。見解言語總要知通，若識不盡，敢道輪
X67n1304_p0354b14║回去在？為何如此？盖為識漏未盡。汝但盡却今時，始
X67n1304_p0354b15║得成立，亦喚作立中功轉功就他去，亦喚作就中功
X67n1304_p0354b16║親他去。我所以道：親人不得度，渠不度親人。恁麼譬
X67n1304_p0354b17║喻，汝尚不會薦取渾侖底，但管取性亂動舌頭。不見
X67n1304_p0354b18║洞山道：相續也大難。汝須知有此事，若不知有，啼哭
X67n1304_p0354b19║有日。在林泉道：當可前思，免勞後悔。若不如是，迷真
X67n1304_p0354b20║執妄，逐句尋言，背親向踈，外好裏弱，幾不為無性闡
X67n1304_p0354b21║提不孝者歟？雖然如是，還有知恩報恩者麼？一氣不
X67n1304_p0354b22║言含有象，萬靈何處謝無私？
X67n1304_p0354b23║第五十八則　木平一漚（舟楫）
X67n1304_p0354b24║示眾云：聲前薦得，浩渺難窮；句後承當，奔波不已。未
X67n1304_p0354c01║審截流之機合作麼生漏泄？
X67n1304_p0354c02║舉：木平道禪師問洛浦：一漚未發時，如何辨其水
X67n1304_p0354c03║脉？（看破了也。）浦云：移舟諳水勢，舉棹別波瀾。（具眼禪人子細看。）
X67n1304_p0354c04║平不契，（話不投機一句多。）乃參蟠龍，還問前話，（一狐疑了一狐疑。）
X67n1304_p0354c05║龍云：移舟不辨水，舉棹即迷源。（但有纖毫即是塵。）
X67n1304_p0354c06║師云：袁州木平山善道禪師，初謁洛浦，問：一漚未發
X67n1304_p0354c07║已前，如何辨其水脉？此豈非待要向空劫前時暗通
X67n1304_p0354c08║一線？不想洛浦假今時易知易曉處對他道：移舟諳
X67n1304_p0354c09║水勢，舉棹別波瀾。決不可作合頭語、繫驢橛會，就中
X67n1304_p0354c10║慈悲太甚，誘進初機。木平終是英靈衲子、倜儻禪和，
X67n1304_p0354c11║不受磨礱，再買草鞋。復參蟠龍，理前語，問：果是蟠龍
X67n1304_p0354c12║觀根授道、說法投機，用威音王佛無孔鐵槌向頂門
X67n1304_p0354c13║上擊道：移舟不辨水，舉棹即迷源。果然認痛，從茲悟
X67n1304_p0354c14║入。其後僧問：如何是木平？曰：不勞斤斧。云：為甚麼不
X67n1304_p0354c15║勞斤斧？曰：木平。林泉道：若能不守玄關，省人多少心
X67n1304_p0354c16║力。斯事且止，只如看客兩停處，且看丹霞如何裁斷？
X67n1304_p0354c17║頌曰：
X67n1304_p0354c18║金烏玉兔兩交輝（日出連山，月圓當戶），照破威音未兆時（一點
X67n1304_p0354c19║靈光不覆藏）。若謂青霄別有路（枉費盤纏），木人依舊皺雙眉
X67n1304_p0354c20║（多愁早老）。
X67n1304_p0354c21║師云：無影林中，高懸日月；不萌枝上，暗辨春秋。若非
X67n1304_p0354c22║天眼龍睛，怎覷透威音那畔？禪天恢廓，縱鵰鶚以優
X67n1304_p0354c23║遊；性海汪洋，任鯤鯨而變化。師資緣會，針芥相投，差
X67n1304_p0354c24║之毫釐，失之千里。或即理之事，或即俗明真，倒用顛
X67n1304_p0355a01║拈，無可不可。所以道：如王秉劒由王意，殺活臨時得
X67n1304_p0355a02║自由。或依實際，不受纖塵；或住化門，不捨一法。雖然
X67n1304_p0355a03║萬別千差，到底終歸一揆。青霄有路終須到，金榜無
X67n1304_p0355a04║名誓不歸。可賞木平得遂斯志，還知別有奇特處麼？
X67n1304_p0355a05║石火光中成聖道，木人何用皺雙眉？
X67n1304_p0355a06║第五十九則　潼泉相傳（骨董）
X67n1304_p0355a07║示眾云：歧分派列，皆從阿耨達池；葉墜花聯，不離耆
X67n1304_p0355a08║闍山內。波及靈鷲，蔓衍楞伽，後來留至少林，果遇神
X67n1304_p0355a09║光立雪。莫有同氣連枝者麼？
X67n1304_p0355a10║舉：僧問潼泉禪師：如何是相傳底事？（徒勞話會。）泉云：龍
X67n1304_p0355a11║吐長生水，魚吞無盡漚。（切忌咬嚼。）僧云：請師挑剔。（誰敢蹺手
X67n1304_p0355a12║亂下？）泉云：攂鼓轉舡頭，棹穿波底月。（將心用心，轉見病深。）
X67n1304_p0355a13║師云：郢州潼泉山（或作桐泉）禪師參黃山，山問：天門一合，
X67n1304_p0355a14║十方無路。有人道得，擺手出漳江。師曰：蟄戶不開，龍
X67n1304_p0355a15║無龍句。山云：是你恁麼道。曰：是即直言是，不是直言
X67n1304_p0355a16║不是。云：擺手出漳江。山復問：卞和到處荊山秀，玉印
X67n1304_p0355a17║從教天下傳時如何？曰：靈鵲不於林下憩，野老不重
X67n1304_p0355a18║太平年。山深肯之。住後，僧問：如何是相傳底事？莫向
X67n1304_p0355a19║拈花處會，休於微笑時猜。面壁九年，終難訴說；立雪
X67n1304_p0355a20║齊腰，將勤補拙。其實相傳一事，唯佛與佛乃能知之。
X67n1304_p0355a21║這僧既垂此問，怎便乾休？故以龍吐長生水，魚吞無
X67n1304_p0355a22║盡漚為酬。雖指魚龍暫時吞吐，休似這僧吞吐不得，
X67n1304_p0355a23║不免調三幹四，更請挑剔。是他潼泉隨流得妙，慣釣
X67n1304_p0355a24║滄浪，信手拈來，信口便道：攂鼓轉舡頭，棹穿波底月。
X67n1304_p0355b01║若遇知心可腹伶俐衲僧，何必丹霞重宣此義？頌曰：
X67n1304_p0355b02║依依半月沉寒水（用心撈摸），耿耿三星碧落攢（着意參詳）。昔
X67n1304_p0355b03║日雲巖曾漏泄（一人傳虛），金輪王子寶花冠（萬人傳實）。
X67n1304_p0355b04║師云：慶喜被徵曾不見，神光追究卒難忘，三星半月
X67n1304_p0355b05║橫空處，方寸無由得較量。莫便於寒水中尋，休漫向
X67n1304_p0355b06║碧落邊覔，枉費神思及勞心力。妙有不有，還如陽焰
X67n1304_p0355b07║飜波；真空不空，何似旋嵐偃嶽？若能向即心自性成
X67n1304_p0355b08║就慧身處見諦明白，甚生次第。昔日，僧問雲巖：二十
X67n1304_p0355b09║年在百丈巾缾，為甚麼心燈不續？巖云：頭上寶花冠。
X67n1304_p0355b10║還知丹霞重飜舊案的意麼？寸心如不昧，萬法自分
X67n1304_p0355b11║明，一欵便招處，方知不隱情。
X67n1304_p0355b12║第六十則　問百巖禪（禪定）
X67n1304_p0355b13║示眾云：攝境歸心，爭肯靜沉死水？應緣利物，寧教動
X67n1304_p0355b14║落今時？儻能定亂兩融，自解真俗一致，向鋪眉苫眼
X67n1304_p0355b15║處合作麼生指示？
X67n1304_p0355b16║舉：僧問百巖禪師：如何是禪（窓前〔骨〕侖眠）？巖云：古塚不
X67n1304_p0355b17║為家（爭肯鬼窟裏作活計）。
X67n1304_p0355b18║師云：新羅國百巖禪師嗣谷山藏，藏嗣石霜，諸青原
X67n1304_p0355b19║七世之孫也。這僧問處，深窮妙理，欲辨根源；百巖答
X67n1304_p0355b20║時，不恡慈悲，分明指示。若認癡猫守窟以為至道，遠
X67n1304_p0355b21║之遠矣。故曰：古塚不為家。昔林泉住萬壽時，上堂示
X67n1304_p0355b22║眾云：禪！禪！非正，非偏。無意路，有玄淵。超今邁古，絕後
X67n1304_p0355b23║光先。但能忘影迹，何必守罤筌？直指人心見性，須憑
X67n1304_p0355b24║祖意通玄。九年面壁真消息，端的其中有祕傳。至元
X67n1304_p0355c01║九年秋，奉韶入內，臨大殿對御。及帝師即命講禪，遂
X67n1304_p0355c02║舉圭峰禪源詮曰：梵語禪那，此云思惟修，亦名靜慮，
X67n1304_p0355c03║皆定慧之通稱也。禪為萬法之源，故名法性，花嚴經
X67n1304_p0355c04║說；亦是眾生迷悟之源，故名如來藏，楞伽經說；亦是
X67n1304_p0355c05║諸佛萬德之源，故名佛性，涅槃等經說。然禪者，有淺
X67n1304_p0355c06║有深，階級殊等。謂帶異計，欣上猒下而修者，是外道
X67n1304_p0355c07║禪。正信因果，亦以欣猒而修者，是凡夫禪。悟我空偏
X67n1304_p0355c08║真之理而修者，是小乘禪。悟我法二空所顯真理而
X67n1304_p0355c09║修者，是大乘禪。若悟自心本來清淨，元無煩惱，無偏
X67n1304_p0355c10║智性，本自具足，依此而修者，是㝡上乘禪，亦名如來
X67n1304_p0355c11║清淨禪。達摩以來，𮞏代相傳者，是此如來清淨禪也。
X67n1304_p0355c12║上曰：在先有問，皆言無說。汝今云何却有說邪？進云：
X67n1304_p0355c13║理本無說，今且約事而言。上曰：何故理無言說？進云：
X67n1304_p0355c14║理與神會，如人食蜜。若問蜜之色相，紫白可言。若論
X67n1304_p0355c15║味之形容，實難訴說。上問帝師：此語是耶？非耶？帝師
X67n1304_p0355c16║曰：此與教中甚深般若了無異也。復問祖師公案，乃
X67n1304_p0355c17║舉六祖風幡因緣，非風旛動，仁者心動。帝師曰：實風
X67n1304_p0355c18║幡動，何名心動？進云：一切唯心，萬法唯識，豈非心動
X67n1304_p0355c19║邪？折辨抵暮，出內而散。或曰：林泉答禪，何太纖廉乎？
X67n1304_p0355c20║但向道：捏聚放開全在我，廣敷略說更由誰？復看丹
X67n1304_p0355c21║霞如何折合？頌曰：
X67n1304_p0355c22║故國清平久有年（阿誰不知），白頭猶自戀生緣（老不歇心），牧
X67n1304_p0355c23║童却解忘功業（人不得〔莫想〕），懶放牛兒不把鞭（且莫麤心大膽）。
X67n1304_p0355c24║師云：長安雖是閙，我國本翛然。歷劫常如是，休云久
X67n1304_p0356a01║有年。不見石霜道：休去歇去，一念萬年去。若然，則正
X67n1304_p0356a02║是鬼窟裏作活計，從始至末，自少及老，並不遺時失
X67n1304_p0356a03║候。雖是念茲在茲，大似不捨生緣而已。所以太白山
X67n1304_p0356a04║明和尚作十牛圖，具明斯事，故云：人牛俱不見，正是
X67n1304_p0356a05║月明時。直饒物我一如，心法無二，更索向林泉門下
X67n1304_p0356a06║參三十年。何故如斯？不見僧問英州大容殊禪師：如
X67n1304_p0356a07║何是禪？曰：秋風臨古渡，落日不堪聞。云：不問這箇。蟬
X67n1304_p0356a08║曰：你問那？蟬云：祖師。禪曰：南華塔畔松陰裏，飲露吟
X67n1304_p0356a09║風又更多。恁麼舉似將來，還會得也麼？休於言下覓，
X67n1304_p0356a10║莫向句中求。
X67n1304_p0356a11║第六十一則　問百嵓道（大道）
X67n1304_p0356a12║示眾云：長亭側畔，擬心則鷂過新羅；單堠傍邊，動念
X67n1304_p0356a13║則帆歸遠浦。莫有縱橫得妙、不涉纖塵的衲僧麼？
X67n1304_p0356a14║舉：僧問百巖和尚：如何是道（步步踏着）？巖云：徒勞車馬
X67n1304_p0356a15║跡（香輪莫輾青青破，留與遊人一醉眠）。
X67n1304_p0356a16║師云：履踐明白處，高低總一如，不勞重話會，何必哭
X67n1304_p0356a17║窮途？若是七通八達，一了百當的衲僧，向枯木巖前
X67n1304_p0356a18║差路多處，正好縱橫得妙，左右逢原，即物明心，反常
X67n1304_p0356a19║合道，何必窮玄究妙，探賾搜微？漫費草鞋錢，空償口
X67n1304_p0356a20║業債，欲達無上菩提之道，遠之遠矣。所以百巖道：徒
X67n1304_p0356a21║勞車馬跡。知汝口頭取辦，不肯實行，所以不惜唇皮，
X67n1304_p0356a22║劈面便道：只如沒巴鼻處，你還知麼？休教情窒礙，莫
X67n1304_p0356a23║被舌頭謾。頌曰：
X67n1304_p0356a24║曹溪古路綠苔生（頭上漫漫，脚下漫漫），車馬登臨已涉程（舉步
X67n1304_p0356b01║即錯），野老痿羸兼跛挈（粧昏撒呆人莫曉），手携玉杖夜深行
X67n1304_p0356b02║（密移一步幾人知）。
X67n1304_p0356b03║師舉：洞山新豐吟云：古路坦然誰措足？無人解唱還
X67n1304_p0356b04║鄉曲，清風月下守株人，凉兔漸遙春草綠。恁麼看來，
X67n1304_p0356b05║正是石霜道的出門便是草，以至車馬登臨，往來無
X67n1304_p0356b06║間，觸途成滯，已涉芊綿。雖然乘興優游，何似歸家穩
X67n1304_p0356b07║坐？痿羸跛挈，抹搭㲯𣯶，倚老賣老而混俗和光，將錯
X67n1304_p0356b08║就錯而流行坎止，手携玉杖，袖褪金風，夜深舉步下
X67n1304_p0356b09║層巔，詰旦轉身別華嶽，方信道：向道莫去，歸來背父。
X67n1304_p0356b10║是知不踏今時路，常遊劫外春，入𫑮垂手處，不免且
X67n1304_p0356b11║同塵。還有築着磕着的衲僧麼？相識滿天下，知心有
X67n1304_p0356b12║幾人？
X67n1304_p0356b13║第六十二則　問百巖教（經教）
X67n1304_p0356b14║示眾云：離念見佛，且恁弄假像真；破塵出經，不免將
X67n1304_p0356b15║無做有。只如舒不到頭、展不到尾的，還有受持讀誦
X67n1304_p0356b16║分也無？
X67n1304_p0356b17║舉：僧問百巖：如何是教？（諦聽諦聽，善思念之。）巖云：貝葉收不
X67n1304_p0356b18║盡。（此義文長，付在來日。）
X67n1304_p0356b19║師云：始從鹿野苑，終至䟦提河。於其二中間，未甞說
X67n1304_p0356b20║一字。恁麼看來，半滿之教何可區分？大小之乘安能
X67n1304_p0356b21║並務？雲門一日上堂道：三乘十二分教，橫說竪說。天
X67n1304_p0356b22║下老和尚縱橫十字說，與我拈針鋒許說底道理來
X67n1304_p0356b23║看。恁麼道，早是作死馬醫。雖然如是，且有幾箇到此
X67n1304_p0356b24║境界？不敢望汝言中有響、句裏藏鋒，瞬目千差，風恬
X67n1304_p0356c01║浪靜。伏惟尚饗。所以百巖道：貝葉收不盡。雖恁麼道，
X67n1304_p0356c02║怎免丹霞自揚家醜？頌曰：
X67n1304_p0356c03║四十九年成露布（言言見諦言非有），五千餘軸盡言詮（句句
X67n1304_p0356c04║超宗句本無）。妙明一句威音外（口欲談而辭喪），折角泥牛雪裏
X67n1304_p0356c05║眠（心欲緣而慮亡）。
X67n1304_p0356c06║師云：世尊自成正覺以來，開闡化門，不慳法施，於四
X67n1304_p0356c07║十九年搖廣長舌、談無礙辯，出一人口、入萬人耳，自
X67n1304_p0356c08║古至今，廣宣教法，西乾東震，莫不流通傳布而已哉。
X67n1304_p0356c09║僧問同安察禪師：如何是四十九年前事？曰：千聖排
X67n1304_p0356c10║不出。云：如何是正四十九年事？曰：萬機稱不得。云：如
X67n1304_p0356c11║何是四十九年後事？曰：善惡業不墜。故云：四十九年
X67n1304_p0356c12║成露布。露布者，天子不封之書，名為露布。佛滅度後，
X67n1304_p0356c13║迦葉、阿難、優波黎結集經藏、論藏、律藏之後，祕隱龍
X67n1304_p0356c14║宮，末世眾生未易得而聞邪？自漢歷唐，摩騰、竺法唱
X67n1304_p0356c15║之於前，玄奘、義淨等和之於後，累朝已來，飜譯入藏
X67n1304_p0356c16║者唯五千餘卷而已。吾佛所說，雖形於言而本非言，
X67n1304_p0356c17║然詮於文而本忘詮，得之者言言般若，失之者句句
X67n1304_p0356c18║瘡疣。妙明一句，非飽參衲子超情離見、叱妙呵玄者，
X67n1304_p0356c19║莫出其彀，不意向空劫之際、威音以前，趂折角泥牛
X67n1304_p0356c20║來，今時路上任情𨁝跳、恣意咆哮，觝突烟中、閑眠雪
X67n1304_p0356c21║裏，還有解牧者麼？吽！
X67n1304_p0356c22║第六十三則　泐潭碓搗（器用）
X67n1304_p0356c23║示眾云：雪後始知松栢操，本非看面逐情。事難方表
X67n1304_p0356c24║丈夫心，莫道頑皮癩肉不咩邪。有紀綱者，且道是誰？
X67n1304_p0357a01║舉：僧問泐潭明禪師：碓搗磨磨，不得忘却時如何？
X67n1304_p0357a02║（塵中能作主，化外自來賓。）潭云：虎口裏活雀兒。（再得完全能幾箇？）
X67n1304_p0357a03║師云：泐潭明禪師一日下到客位，眾請歸方丈。師曰：
X67n1304_p0357a04║道得即去。時牟和尚對曰：大眾請。師乃上法堂。僧問：
X67n1304_p0357a05║非思量處，識情難測時如何？師曰：我不欲違古人。云：
X67n1304_p0357a06║不違古人意作麼生？曰：也合消得汝三拜。林泉道：深
X67n1304_p0357a07║謝和尚慈悲。僧又問：碓搗磨磨，不得忘却。此意如何？
X67n1304_p0357a08║這僧於今時路上、色塵堆裏、拗闕把節處，賣弄精細
X67n1304_p0357a09║靈利，不隨他去。故泐潭答以虎口裏活。雀兒雖是弄
X67n1304_p0357a10║險，死裏逃生，也甚奇恠。雀王經云：虎食肉，骨刺齒；雀
X67n1304_p0357a11║啄骨出，虎活口生瘡；雀上樹戒殺，虎怒曰：始離吾口
X67n1304_p0357a12║而敢多言！雀知難化而便飛去。雀者佛也，虎乃調達
X67n1304_p0357a13║者也。然恁比並將來，莫便乘言滯句，認影迷頭。須知
X67n1304_p0357a14║意不在言，大抵言非有意。如鏡對像，若谷傳聲。恁麼
X67n1304_p0357a15║會去，還肯諾否？頌曰：
X67n1304_p0357a16║一念蕭蕭不記年（古今無間），皮膚脫落自完全（一物常靈）。長
X67n1304_p0357a17║天夜夜清如鏡（一點分明），萬里無雲孤月圓（照鑑無私）。
X67n1304_p0357a18║師云：張拙秀才因禪月大師指參石霜，霜問：秀才是
X67n1304_p0357a19║何姓名？云：姓張名拙。曰：覔巧尚不可得，拙自何來？公
X67n1304_p0357a20║忽有省，乃呈偈云：光明寂照徧河沙，凡聖含靈共我
X67n1304_p0357a21║家。一念不生全體現，六根才動被雲遮。斷除煩惱重
X67n1304_p0357a22║增病，趣向真如亦是邪。隨順世緣無𦊱礙，涅槃生死
X67n1304_p0357a23║是空花。恁麼看來，是記年？是不記年？況藥山云：皮膚
X67n1304_p0357a24║脫落盡，唯有一真實。是認完全之大意也。此之一事，
X67n1304_p0357b01║非止彼我，本具十方法界、六道四生、大圓鏡智，洞然
X67n1304_p0357b02║明白，若無雲之皎月，孤逈逈、圓陀陀，靈光獨耀，遍照
X67n1304_p0357b03║根塵。既云不在明白裏，問汝諸人護惜無？
X67n1304_p0357b04║第六十四則　同安人師（佛祖）
X67n1304_p0357b05║示眾云：形興未質，塑畵難成。名起無名，追呼莫得。不
X67n1304_p0357b06║有同風，焉能指注？
X67n1304_p0357b07║舉：僧問同安察禪師：如何是天人師？（高着眼看。）安云：頭
X67n1304_p0357b08║上角不全，身上毛不出。（决難摸索。）
X67n1304_p0357b09║師云：洪州鳳棲山同安院當察禪師，嗣九峰䖍禪師。
X67n1304_p0357b10║這僧以教乘門中如來十號之一，勘當同安言外玄
X67n1304_p0357b11║旨，故同安不負來問。轉劫外機，放風前箭。凡情聖解，
X67n1304_p0357b12║一齊穿却。何止劈筈奪窩，紅心中的。設使這僧手親
X67n1304_p0357b13║眼辨，亦難摸索。祖燈錄載其僧又問：如何是頭上角
X67n1304_p0357b14║不全？同安曰：不擎戴。林泉道：已太崢嶸。云：如何是身
X67n1304_p0357b15║上毛不出？曰：寸絲不挂。林泉道：猶有赤骨立在。恁麼
X67n1304_p0357b16║舉來，一則佛事門中不捨一法，一則實際理地不受
X67n1304_p0357b17║纖塵，一則混俗和光人天普應，一則拱密威嚴全提
X67n1304_p0357b18║正令。怕伊不信，試看丹霞若為朝賀？頌曰：
X67n1304_p0357b19║祕殿重幃曉高寒（一天和氣未氛氳），丹墀苔潤未排班（六國
X67n1304_p0357b20║來朝難輻輭），寶香鳳燭烟雲合（瞻仰不及），寂寂簾垂不露顏
X67n1304_p0357b21║（本來尊貴）。
X67n1304_p0357b22║師云：法身無為，不墮諸數。若至尊至貴，萬乘明君，權
X67n1304_p0357b23║輿造化，掌握乾坤，六國來賓，四臣不昧。雖重幃祕殿
X67n1304_p0357b24║深隱紫微，奈禁苑玄門稍通皇化。望龍庭而盻曉，依
X67n1304_p0357c01║鳳闕以猶寒。時時仰奉心王，念念肅清我國。丹墀苔
X67n1304_p0357c02║潤，未容取次排斑；碧落霜飛，那許因循退位。寶香才
X67n1304_p0357c03║爇，鳳燭初明，合靄靄之烟雲，降騰騰之祥瑞。悄悄寂
X67n1304_p0357c04║寂，簌篩月之珠簾；杳杳冥冥，扄約風之綉戶。莫覩堯
X67n1304_p0357c05║眉舜目，難瞻鳳彩龍顏。其由至化無為，所以聖情靡
X67n1304_p0357c06║測。門外不遺金帝履，家中那挂玉人冠。
X67n1304_p0357c07║第六十五則　谷山祖意（祖教）
X67n1304_p0357c08║示眾云：雲無心而出岫，舒卷自由；鳥倦飛而知還，去
X67n1304_p0357c09║來自在。不必張筋努脉，何消運智操籌？省心愛力處，
X67n1304_p0357c10║試敁詳看。
X67n1304_p0357c11║舉：僧問谷山緣禪師：如何是祖師西來意？（但能無是無非，
X67n1304_p0357c12║較得分皮分髓。）山云：半夜烏兒頭戴雪，天明瘂子抱頭歸。
X67n1304_p0357c13║（偏處不曾逢，玄中亦不失。）
X67n1304_p0357c14║師云：釋迦東出，有意氣時添意氣；達摩西來，不風流
X67n1304_p0357c15║處轉風流。蓋為一切眾生業識茫茫，無本可據，迷己
X67n1304_p0357c16║逐物，枉沉生死，所以遽辭西域，力泛南溟。一屆金陵，
X67n1304_p0357c17║機緣不契，故復渡江航葦，得至少林，面壁九年，全身
X67n1304_p0357c18║放下，於無說中令知有說，於有說中使解無言，轉山
X67n1304_p0357c19║河大地能歸自己，知自己不異大地山河。故經云：若
X67n1304_p0357c20║能轉物，即同如來。是知頭頭上顯，物物上明，唯怕常
X67n1304_p0357c21║人不具正眼。谷山向黑白初分之際，正去偏來，輕輕
X67n1304_p0357c22║拈過，道：半夜烏兒頭戴雪，天明瘂子抱頭歸。若也於
X67n1304_p0357c23║斯會得，偏正不曾離本位，無生那涉語因緣？其或未
X67n1304_p0357c24║明，更看丹霞，別通消息。頌曰：
X67n1304_p0358a01║瑞霧祥烟鎻玉樓（半明半暗），妙年王子恣優游（縱橫自在）。琉
X67n1304_p0358a02║璃殿上騎金馬（神通廣大），明月堂前輥綉毬（變化多端）。
X67n1304_p0358a03║師云：古人借黑為正，假白為偏。復引尊貴一路，欲明
X67n1304_p0358a04║向上玄微，非凡愚庸俗而能履踐，唯上根大智方可
X67n1304_p0358a05║參窮。儻能事理雙明、真俗不二，於瑞霧祥烟鎻玉樓
X67n1304_p0358a06║處，正不居正、偏不垂偏，如妙年王子向禁苑重圍中
X67n1304_p0358a07║優游自在，不為情識所礙、意緒縈纏，復來琉璃殿上
X67n1304_p0358a08║能騎金馬，或於明月堂前閑輥綉毬，不唯踢跳縱橫，
X67n1304_p0358a09║況乃偏圓宛轉？向祖師意趣中獲此三昧，正受神通，
X67n1304_p0358a10║不枉磨牙飽喫他人飯，展脚橫眠自己床。若不然，則
X67n1304_p0358a11║二六時中虗勞心力，三千里外轉沒交涉。莫笑林泉
X67n1304_p0358a12║心太切，恐伊不解入𫑮來。
X67n1304_p0358a13║第六十六則　白雲深處（對機）
X67n1304_p0358a14║示眾云：法海汪洋，窮玄喪本；心源浩渺，究妙失宗。若
X67n1304_p0358a15║能水到渠成，管取功多業就。有解探拔者麼？
X67n1304_p0358a16║舉：僧問白雲藏禪師：如何是深深處？（紅稻啄殘鸚鵡粒。）雲
X67n1304_p0358a17║云：矮子渡深溪。（碧梧栖老鳳凰枝。）
X67n1304_p0358a18║師云：問在答處，答在問處，或借事顯理，或即俗明真，
X67n1304_p0358a19║或談言外之玄，或唱無中之旨，一期應對，皆有淵源。
X67n1304_p0358a20║麤言細語，尚歸第一義諦；松長栢短，豈非不二玄門？
X67n1304_p0358a21║此皆入𮠔垂手，曲為今時之所設也。僧問金峰志禪
X67n1304_p0358a22║師：是身無知，如土木瓦石，此意如何？師下禪床，扭僧
X67n1304_p0358a23║耳朵，僧負痛作聲，師曰：今日始捉著箇無知漢。僧作
X67n1304_p0358a24║禮出去，師召：闍黎。僧回首，師曰：若到堂中，不可舉著。
X67n1304_p0358b01║云：何故？曰：大有人笑金峰老婆心。次日上堂云：老僧
X67n1304_p0358b02║二十年前有老婆心，二十年後無老婆心。僧問：如何
X67n1304_p0358b03║是二十年前有老婆心？曰：問凡答凡，問聖答聖。云：如
X67n1304_p0358b04║何是二十年後無老婆心？曰：問凡不答凡，問聖不答
X67n1304_p0358b05║聖。林泉道：總是婆心切，何消誇有無？且道與白雲答
X67n1304_p0358b06║矮子渡深溪之語是同是別？還定奪得麼？莫向淺深
X67n1304_p0358b07║求妙旨，休於長短究玄元。頌曰：
X67n1304_p0358b08║白頭童子智尤長（人不得邈相），半夜三更渡渺茫（不頋拖泥
X67n1304_p0358b09║帶水），任運往來無間斷（隨流得妙），不消舡艇與浮囊（直超彼岸）。
X67n1304_p0358b10║師云：父少兒子老，舉世皆不信，反常合道時，寧免稱
X67n1304_p0358b11║英俊？是知機智尤長，謀略超卓，才過半夜，恰到三更，
X67n1304_p0358b12║須知未至真覺，果然長處夢中渡，愛河欲浪，渺渺茫
X67n1304_p0358b13║茫，任運往來，了無間斷。所以道：高高山頂立，深深海
X67n1304_p0358b14║底行。若非鼻孔遼天，爭解脚跟點地？況衲僧作略，出
X67n1304_p0358b15║格英雄，順生死流，超煩惱海，不勞舡艇，豈假浮囊？六
X67n1304_p0358b16║度悠悠，五濁役役，豈介意哉？雖舉如筏之法喻，想來
X67n1304_p0358b17║豈不墮功勳？要知矮子之賢能，須信白雲之出沒。還
X67n1304_p0358b18║委悉麼？要會萬年千載意，當存四海五湖心。
X67n1304_p0358b19║第六十七則　大嶺清淨（珍寶）
X67n1304_p0358b20║示眾云：普天匝地，無比無儔，會古通今，一模一樣。心
X67n1304_p0358b21║性既非染汙，根塵定是純真，休同餻謎摶猜，致使雲
X67n1304_p0358b22║泥間隔。有道得的麼？
X67n1304_p0358b23║舉：僧問新羅大嶺禪師：如何是一切處清淨？（至道無難，
X67n1304_p0358b24║唯嫌揀擇。）嶺云：截瓊枝寸寸是寶，折栴檀片片皆香。（但不
X67n1304_p0358c01║憎愛，洞然明白。）
X67n1304_p0358c02║師舉般若經云：一切智智清淨，無二無二分，無別無
X67n1304_p0358c03║斷故。根身器世，大地山河，五陰六入，十二處十八界，
X67n1304_p0358c04║乃至正等菩提，無非爾爾。這僧既知此之境界，故作
X67n1304_p0358c05║問端，以詢知識。故大嶺不免順情說話，看窟籠著楔
X67n1304_p0358c06║道：截瓊枝寸寸是寶，折栴檀片片皆香。子細點檢將
X67n1304_p0358c07║來，大嶺只解順水推船，不解逆風把柂。而豈知塵埃
X67n1304_p0358c08║滓穢，總是家殄；瓦礫荊榛，無非至寶。不見道：糞埽堆
X67n1304_p0358c09║頭清淨土，干戈叢裏太平年。所以丹霞向混融一致，
X67n1304_p0358c10║淨穢無分處，為伊頌出：
X67n1304_p0358c11║乾坤盡是黃金骨（大無不包），萬有全彰淨妙身（細無不入）。玉
X67n1304_p0358c12║女背風無巧拙（省心愛力），靈苗花秀不知春（大智如愚）。
X67n1304_p0358c13║師云：況此一事，如天普覆，似地普擎，無毫忽差殊，無
X67n1304_p0358c14║絲髮間隔，以無分別智，運爍迦羅眼，一覷覷透，莫不
X67n1304_p0358c15║渾金璞玉，脫塵離俗，既能稱為一家，何用分為六國？
X67n1304_p0358c16║骨之一字，極不穩順。言國者，句徤意圓，格高調古，何
X67n1304_p0358c17║必以骨肉相連成對偶也？萬有者，萬類之別稱也。不
X67n1304_p0358c18║見道：山河及大地，全露法王身。此豈非全彰淨妙者
X67n1304_p0358c19║也？其奈無形玉女，不滯今時，既背玄風，必無巧拙，況
X67n1304_p0358c20║無陰陽地，花秀靈苗，劫外壺春，了無交涉，只如根深
X67n1304_p0358c21║蒂固，續焰聯芳處，還知有也無？侵陵雪色還萱草，漏
X67n1304_p0358c22║泄春光有柳條。
X67n1304_p0358c23║第六十八則　同安家風（家風）
X67n1304_p0358c24║示眾云：門庭施設，萬緒千端；入理深談，一了百當。且
X67n1304_p0359a01║道誰能具此三昧？
X67n1304_p0359a02║舉：僧問同安丕禪師：如何是和尚家風？（住持千嶂月，衣鉢一
X67n1304_p0359a03║溪雲。）安云：金鷄抱子歸霄漢，玉兔懷胎入紫微。（休於言下
X67n1304_p0359a04║覔，莫向句中求。）僧云：忽遇客來，如何祗待？（雲門胡餅趙州茶。）安云：
X67n1304_p0359a05║金果早朝猿摘去，玉花晚後鳳銜來。（承言者喪，滯句者迷。）
X67n1304_p0359a06║師云：問既有宗，答亦攸同。幸勿草草，逐句研窮。況衲
X67n1304_p0359a07║僧門下，有收有放，有縱有奪，不立文字，不離文字，不
X67n1304_p0359a08║弃語言，不著語言，出詞吐氣，與修多羅合。故楞伽經
X67n1304_p0359a09║云：佛語心為宗，無門為法門。楞嚴經云：但有言說，都
X67n1304_p0359a10║無實義。般若經云：無法可說，是名說法。這僧擬問家
X67n1304_p0359a11║長裏短，好惡行藏。同安不免家醜外揚，盡情吐露，將
X67n1304_p0359a12║無做有，指東畫西，假玄唱玄提，明至極至理。雖則正
X67n1304_p0359a13║偏互換，奈何意路難陳。這僧識情流落，隨浪逐波。又
X67n1304_p0359a14║問：忽遇客來，如何祗待？同安見恁低情下意，取覆將
X67n1304_p0359a15║來，須索大開東閤，拈空掇空，縱意安排，豈容鄙恡？故
X67n1304_p0359a16║云：金果早朝猿摘去，玉花晚後鳳㘅來。雖然如是，且
X67n1304_p0359a17║休乾嚥唾，枉被舌頭謾。頌曰：
X67n1304_p0359a18║日午烟凝山突兀（莫論高低），夜央天淡月嬋娟（休誇皎潔），混
X67n1304_p0359a19║然寂照寒宵永（盻不到天明），明暗圓融未兆前（黑白難分）。
X67n1304_p0359a20║師云：洞山初道：言無展事，語不投機，承言者喪，滯句
X67n1304_p0359a21║者迷。恁麼向汝諸人挑耳剔塞，吐膽傾心，為你徹困，
X67n1304_p0359a22║何不忘情去？息慮去？雖是日午煙凝，千山突兀，莫便
X67n1304_p0359a23║世情看冷暖，人面逐高低。至若夜央天淡，皎月嬋娟，
X67n1304_p0359a24║亦不可光影中轉。却不見道：清光照眼似迷家，明白
X67n1304_p0359b01║轉身還墮位。到這裏直得混然寂照，永夜蕭條，向半
X67n1304_p0359b02║明半暗處行布圓融，隨緣不變。只如眹兆未分之際、
X67n1304_p0359b03║形名未啟之時，合作麼生體悉？清秋月轉霜輪後，半
X67n1304_p0359b04║夜星河斗柄垂。
X67n1304_p0359b05║
X67n1304_p0359b06║林泉老人評唱丹霞淳禪師頌古虗堂集卷四