X67n1308_p0520a01║
X67n1308_p0520a02║
X67n1308_p0520a03║徑石滴乳集卷之二
X67n1308_p0520a04║
X67n1308_p0520a05║清嗣祖沙門江州真在編
X67n1308_p0520a06║嗣法門人齊安機雲續
X67n1308_p0520a07║徑山下第七世
X67n1308_p0520a08║東林悟禪師法嗣
X67n1308_p0520a09║金陵太岡月溪澂禪師，禮圓照寺無著出家，精究天
X67n1308_p0520a10║台止觀。有方僧謂師曰：你向後為法門甘露，毋久滯
X67n1308_p0520a11║此。師乃請益佛法大意，僧令自看。一日偶閱傳燈，見
X67n1308_p0520a12║地藏舉肇論曰：天地與我同根，萬物與我一體。始知
X67n1308_p0520a13║山河大地草木昆蟲都善法要。自此一錫徧參。最後
X67n1308_p0520a14║至東普道林呈所見，林不諾。師以林強抑，出不遜語
X67n1308_p0520a15║辭。林知是法器，遂負囊送至山門。忽指黃犬曰：者畜
X67n1308_p0520a16║生為甚有業識無佛性？師於言下大悟。
X67n1308_p0520a17║太陽聞禪師曰：道林垂鈎四海，月溪曳裙龍門。雖
X67n1308_p0520a18║然通身徧身，未免龍頭蛇尾。還有為月溪攙鎗奪
X67n1308_p0520a19║鼓者麼？出來與拄杖子相見。
X67n1308_p0520a20║道林一日舉無字示徒，師在傍深得奧旨，付偈曰：我
X67n1308_p0520a21║無法可付，汝無心可受。無付無受心，何人不成就。
X67n1308_p0520a22║石門雲曰：牛喫禾，馬腹脹。復頌曰：拈出當陽鬼見
X67n1308_p0520a23║愁，撩天索價許誰酬？一聲布穀千林曉，春滿皇都
X67n1308_p0520a24║四百州。
X67n1308_p0520b01║毒峯善參，師問：如何是無字？曰：本善一向隨人道是
X67n1308_p0520b02║箇無字，今日看來是口金剛王寶劍。師曰：如何是金
X67n1308_p0520b03║剛王寶劍？曰：寒霜𦦨𦦨，輝古騰今。師曰：還我劍來。曰：
X67n1308_p0520b04║擬動即犯他鋒鋩。師曰：橫按當軒時如何？曰：佛來也
X67n1308_p0520b05║殺，祖來也殺。師曰：老僧來聻？曰：亦不相饒。師曰：殺敗
X67n1308_p0520b06║後如何？曰：且喜天下太平。
X67n1308_p0520b07║師住太岡，上堂：揚眉瞬目也不得，不揚眉瞬目也不
X67n1308_p0520b08║得，揚眉瞬目、不揚眉瞬目總不得。太岡與你二便二，
X67n1308_p0520b09║一便一，還得麼？一僧出，師便打。僧喝，師又打。僧連喝
X67n1308_p0520b10║兩喝，師曰：你說好喝那！僧擬議，師便喝。
X67n1308_p0520b11║景泰初，應詔住廣恩寺。上日臨聽法，甚悅，賜號為慈
X67n1308_p0520b12║普禪師。三年，勅歸。一日，室中出祖衣示徒曰：此衣是
X67n1308_p0520b13║唐朝宮主所置，今八百餘年矣。祖祖相傳至東普先
X67n1308_p0520b14║師，先師付與老僧。若是克家種子，方堪紹荷。狐假虎
X67n1308_p0520b15║威，焉敢希冀？又曰：如百丈侍馬祖，祖侍南嶽，嶽侍曹
X67n1308_p0520b16║溪六祖，皆久久親炙，磨光剉銳，乃能豁徹重關，覊鎖
X67n1308_p0520b17║埽盡，微見窠臼，深得大機大用，可為人天眼目。
X67n1308_p0520b18║上堂。高提祖印，朗慧日於中天；再振頺網，扇淳風於
X67n1308_p0520b19║末運。旋機陷虎，轉令屠龍。但恁麼去，二乘膽落，十地
X67n1308_p0520b20║魂消。放開一線，玅契心宗；坐却三叉，相逢狹路。拽在
X67n1308_p0520b21║萬仞，了無向背；密移一步，地濶天空。所以風搏玅翅，
X67n1308_p0520b22║雷送遊龍。不即不離，續四七二三祖之慧命；不離不
X67n1308_p0520b23║即，弘石橋雙徑祖之徽猷。直下洞徹玄微，就中披見
X67n1308_p0520b24║肝膽。兒孫匝地，誰不丈夫？隨行踏斷流水，縱觀寫出
X67n1308_p0520c01║禽跡。針鋒上不許衲僧蹲身，諸人脚跟下為甚黑漆
X67n1308_p0520c02║漆？　問：木馬吸乾滄海水，魚龍蝦蠏以何為命？　問：
X67n1308_p0520c03║無邊剎境，自他不隔於毫端，龍王為甚失却定海珠？
X67n1308_p0520c04║　問：鯤化鵬眼在，蚯蚓化百合何在？　問：為甚鐵牛
X67n1308_p0520c05║眠少室，　問：向上一路羅籠不住，呼喚不回，大力量
X67n1308_p0520c06║人為甚坐在百尺竿頭？
X67n1308_p0520c07║師一日謂眾曰：老僧明日遊天台，常住宜速備辦。監
X67n1308_p0520c08║院曰：和尚去甚麼時回？師屈指示曰：二五。至五鼓坐
X67n1308_p0520c09║脫時，大風震起，白光燭地，塔全身於本山。
X67n1308_p0520c10║壞空成禪師。僧問：如何是六不收？師曰：石敢當。
X67n1308_p0520c11║金陵玅峰玄禪師。僧問：如何是異類？師曰：角邊腮搭
X67n1308_p0520c12║觜，眉底赤雙睛。
X67n1308_p0520c13║廬山天池無為一禪師。僧問：祖意教意，是同是別？師
X67n1308_p0520c14║曰：牛拖犁，馬拽犁，馬拽磨。
X67n1308_p0520c15║伏牛無礙鑒禪師。僧參，師喝曰：看劍！僧曰：幸是某甲，
X67n1308_p0520c16║若是別人，一場禍事。師曰：那箇是別人？試指出看。僧
X67n1308_p0520c17║掀倒禪床，師曰：幸是老僧，若是別人，打折你驢腰。
X67n1308_p0520c18║金臺大容山古庭善堅禪師。滇之昆明人。參一歸何
X67n1308_p0520c19║處話。一日定中聞僧曰：見無所見即真見。師於此頓
X67n1308_p0520c20║然脫落。
X67n1308_p0520c21║正統乙丑，參無際得法，就止大容山，雲水不絕。無際
X67n1308_p0520c22║恐出世早，命為首座。問曰：子別在甚處？師曰：佛祖行
X67n1308_p0520c23║不到處。際曰：還計人來否？師曰：坦然無礙。際曰：從上
X67n1308_p0520c24║古人阿誰有超祖之智？師曰：黃檗。際曰：子見黃檗麼？
X67n1308_p0521a01║師曰：縱是黃檗，也須見擯。際曰：敢在我者裏說大話？
X67n1308_p0521a02║師曰：正眼無私。際曰：觀子之見，吾非子之師也。師曰：
X67n1308_p0521a03║無有過量，豈免貶剝？際曰：如是！如是！師後歸昆明古
X67n1308_p0521a04║庭示寂。古庭與盤山并峙，至今二大士肉身存焉。
X67n1308_p0521a05║舒州投子楚山幻叟荊璧紹琦禪師。蜀之唐安雷氏
X67n1308_p0521a06║子。九歲從玄極通受業，首參道林。一日聞板聲有省，
X67n1308_p0521a07║復徧叩海舟月溪諸老，咸稱賞之。正統六年再參道
X67n1308_p0521a08║林，得法後出世天柱。僧問：如何是天柱境？師曰：㵎濶
X67n1308_p0521a09║雲歸晚，山高日出遲。曰：如何是境中人？師曰：額下眉
X67n1308_p0521a10║遮眼，腮邊耳搭肩。曰：如何是天柱家風？師曰：雲甑炊
X67n1308_p0521a11║松粉，冰鐺煑月圓。曰：如何是祖師西來意？師曰：海神
X67n1308_p0521a12║撒出夜明珠。曰：學人不會。師曰：文殊失却玻璃盞。
X67n1308_p0521a13║景泰五年，遷投子。上堂，僧問：遠離皖山，來據投子。海
X67n1308_p0521a14║眾臨筵，請師祝聖。師曰：鼎內長生篆，峰頭不老松。曰：
X67n1308_p0521a15║祝聖已蒙師的旨，投子家風事若何？師曰：提瓶穿市
X67n1308_p0521a16║過，不是賣油翁。曰：只如祖師道：不許夜行，投明須到。
X67n1308_p0521a17║還端的也無？師曰：雖然眼裏有筋，爭柰舌頭無骨。曰：
X67n1308_p0521a18║趙州道：我早猴白，你早猴黑。意作麼生？師曰：不因弓
X67n1308_p0521a19║矢盡，未肯豎降旗。問：和尚今日陞座說法，未審有何
X67n1308_p0521a20║祥瑞？師曰：麒麟步驟丹霄外，優鉢花開烈火中。曰：如
X67n1308_p0521a21║何是祖師西來意？師曰：雪消山頂露，風過樹頭搖。問：
X67n1308_p0521a22║寶劍未出匣時如何？師曰：神號鬼哭。曰：出匣後時如
X67n1308_p0521a23║何？師曰：佛祖吞聲。曰：出與未出時如何？師曰：無鬚鎖
X67n1308_p0521a24║子兩頭搖。僧提起坐具，師便喝。僧擬議，師便打。乃曰：
X67n1308_p0521b01║毒蛇頭上揩癢，猛虎口裏橫身。也須是恁般人始得。適
X67n1308_p0521b02║來者僧大似一員戰將，敢來者裏口鼓攙旗，惜乎龍
X67n1308_p0521b03║頭蛇尾，死在棒下。若解轉身活路，自然不犯鋒鋩。所
X67n1308_p0521b04║以道：弄蛇須是弄蛇手，不會弄蛇蛇咬殺。復舉：法燈
X67n1308_p0521b05║示眾：山僧本欲深藏岩穴，隱遁過時，葢為清凉老人
X67n1308_p0521b06║有未了公案，不免出來為渠了却。時有僧問：未審清
X67n1308_p0521b07║凉老人有甚未了公案？燈拈拄杖便打，曰：祖禰不了，
X67n1308_p0521b08║殃及兒孫。曰：過在甚處？燈曰：過在我，殃及你。師曰：大
X67n1308_p0521b09║凡宗師出世，先要拈出己見，然後方可定斷古今。看
X67n1308_p0521b10║他法燈如此作略，美則美矣，了則未了。幻叟今日亦
X67n1308_p0521b11║為蚕骨老人有未了公案，出來為渠了却。若有問：蚕
X67n1308_p0521b12║骨老人有甚不了公案？應聲便喝，眼目定動，連棒打
X67n1308_p0521b13║出。大眾，山僧恁麼提持，且道與法燈用處還有優劣
X67n1308_p0521b14║也無？若緇素得出，許他是箇同參。
X67n1308_p0521b15║上堂，眾集，師斂衣就座。良久曰：分明記取。便下座。
X67n1308_p0521b16║示修淨土，上堂。誰心無佛？誰佛無心？心佛殊名，體無
X67n1308_p0521b17║二致。是故，念佛念心，念心念佛；無念無心，無心無佛。
X67n1308_p0521b18║心佛兩忘，念不可得。只者不可得處，脫體分明，纖塵
X67n1308_p0521b19║不間。是以，真機觸目，徧界難藏；山色溪聲，頭頭顯露；
X67n1308_p0521b20║性相平等，理事混融。箇裏覓一毫自他淨穢之相了
X67n1308_p0521b21║不可得，何凡聖迷悟之有也？於此果能豁開智眼，頓
X67n1308_p0521b22║悟其真，直下知歸，不勝慶快。還識心佛麼？直須揣見
X67n1308_p0521b23║虗空骨，看取優曇火裏開。
X67n1308_p0521b24║上堂，顧視大眾曰：只者些子，誵訛古今。多少師僧到
X67n1308_p0521c01║者裏，開口不得，思量不及，舉揚不出。驀拈拄杖曰：今
X67n1308_p0521c02║日為甚却落在山僧手中？以拄杖橫按曰：橫也由我。
X67n1308_p0521c03║豎起拄杖曰：豎也由我。放下拄杖曰：放下也由我。以
X67n1308_p0521c04║致卷舒殺活總由我。又以拄杖向空中點一下曰：正
X67n1308_p0521c05║當恁麼時，從上佛祖以至天下老和尚，到者裏只得
X67n1308_p0521c06║乞命有分。眾中莫有為佛祖出氣底麼？良久，卓拄杖
X67n1308_p0521c07║一下曰：𭣟瞎金剛正眼，靠倒空王寶殿。汝等諸人討
X67n1308_p0521c08║甚麼碗？
X67n1308_p0521c09║示眾：選佛場開定祖機，辨明邪正在鉗鎚。禹門浪暖
X67n1308_p0521c10║風雷動，正是魚龍變化時。眾中莫有衝波激浪者麼？
X67n1308_p0521c11║良久，以拂子打○，曰：機先一著，覿面全提。擊禪床一
X67n1308_p0521c12║下，句外一言和聲揭露，不許停思顧佇，那容擬議分
X67n1308_p0521c13║踈，眨得眼來劍去久矣。縱饒佛祖到來，也只攢眉有
X67n1308_p0521c14║分。何故？葢為非言路可通、非心識可測。若是英俊衲
X67n1308_p0521c15║僧，向未舉已前便當點首一笑，猶較些子。近世人心
X67n1308_p0521c16║不古，學者不務真參實悟，惟是接響承虗，以學識依
X67n1308_p0521c17║通為悟明、穿鑿機緣為參究、破壞律儀為解脫、夤緣
X67n1308_p0521c18║據位為出世，以致祖風凋獘、魔說熾然，塞佛祖之坦
X67n1308_p0521c19║途、瞽人天之正眼，使吾祖教外別傳之道於斯委地。
X67n1308_p0521c20║大覺世尊於二千年外早已識得眾生心病，預設多
X67n1308_p0521c21║方曲垂規則，故曰：末世眾生希望成道，無令求悟，惟
X67n1308_p0521c22║益多聞，增長我見。又曰：眾生未悟，作何方便，普令開
X67n1308_p0521c23║悟？所以結制安居，剋□□□□之，則隨往無礙。故
X67n1308_p0521c24║知解結之有時也。諸大德，於九十日中，還曾證悟也
X67n1308_p0522a01║無？已悟者，且置勿論。如或未悟，則此一期，又是虗喪
X67n1308_p0522a02║了也。若是真正道流，以十方法界為圓覺期場，無論
X67n1308_p0522a03║百日千日，結制解制，但以舉起話頭為始。一年不悟
X67n1308_p0522a04║參一年，十年不悟參十年，及至二十年三十年，盡平
X67n1308_p0522a05║生不悟，決定不移此志。只要見箇徹頭徹尾，真實究
X67n1308_p0522a06║竟處，方一放參之日。所謂一念萬年，豈虗語哉？豎起
X67n1308_p0522a07║拂子：諸大德，還知落處麼？幻叟今日不辭饒舌，更為
X67n1308_p0522a08║諸人下箇註脚。猛火鑄成金彈子，當機揑碎又渾圇。
X67n1308_p0522a09║等閒得失俱拈却，風送潮音出海門。
X67n1308_p0522a10║天順改元，由匡廬歸蜀。韓都候於方山，建雲峰寺，迎
X67n1308_p0522a11║師住持。成化九年三月望日，示微疾。眾請末後句，師
X67n1308_p0522a12║展兩手曰：會麼？復曰：今年今日，推車撞壁。撞破虗空，
X67n1308_p0522a13║青天霹靂。阿呵呵，泥牛吞却老龍珠，澄澄性海漚花
X67n1308_p0522a14║息。泊然而逝。壽七十，僧臘六十一。
X67n1308_p0522a15║普州大定太虗冲禪師。問無際：德山用棒，臨濟行喝，
X67n1308_p0522a16║還當得□？際曰：臨濟、德山且止，親切還我話頭來。師
X67n1308_p0522a17║曰：若論親切處，和尚也須迴避。際拈拄杖，師便喝。
X67n1308_p0522a18║重慶府西禪雪峰瑞禪師天奇，瑞參，師問：無字意作
X67n1308_p0522a19║麼生？奇乃移時方覺，答曰：㵎底頑冰吞宇宙，性湖明
X67n1308_p0522a20║月匝天寒。師大喝曰：汝還有嫌凡愛聖底心，掃妄求
X67n1308_p0522a21║真底見？奇曰：是。師曰：你若嫌凡愛聖，斷般若之善根；
X67n1308_p0522a22║你若掃妄求真，絕諸佛之命脉。震聲又喝曰：真又是
X67n1308_p0522a23║誰？妄又是誰？凡又是誰？聖又是誰？奇豁然便禮拜。
X67n1308_p0522a24║伏牛物外無念圓信禪師。金臺高氏子。生於宣德己
X67n1308_p0522b01║酉。九歲出家。受具後首見無際於隆恩。有省。入天順。
X67n1308_p0522b02║己卯歸牛山結茆。辛巳詣繁昌參月幻。幻問：何處來。
X67n1308_p0522b03║師曰：牛山。幻曰：人在者裏牛聻。師曰：覿面不相識。全
X67n1308_p0522b04║體露堂堂。幻曰：雖然如是。頭角不全在。師曰：某甲今
X67n1308_p0522b05║日山行困。幻復拈起竹篦曰：喚作竹篦則觸。不喚作
X67n1308_p0522b06║竹篦則背。上座作麼生。師曰：有勞神用。幻曰：未在更
X67n1308_p0522b07║道。師便進前奪竹篦擲於地。幻軒渠大笑。師曰：某甲
X67n1308_p0522b08║罪過。便禮拜。幻乃撫而印之。師菴居三十載。開法伏
X67n1308_p0522b09║牛。僧問：龐居士道。一種沒絃琴。惟師彈得玅。某甲今
X67n1308_p0522b10║日請和尚彈看。師欬𠻳一聲。僧曰：不會。師曰：鐘作鐘
X67n1308_p0522b11║聲。鼓作鼓響。曰：意旨如何。師曰：馬祖去世久矣。問：如
X67n1308_p0522b12║何是即心即佛。師曰：富兒易驕。曰：非心非佛又作麼
X67n1308_p0522b13║生。師曰：窮坑難滿。曰：某甲不會。師曰：若道即心即佛。
X67n1308_p0522b14║大似好肉剜瘡。若言非心非佛。何異灸[病-丙+念]如艾。直饒
X67n1308_p0522b15║道不是心不是佛不是物。也是平地乞交。且道畢竟
X67n1308_p0522b16║如何。坐來拭几添香火。粥罷呼童洗鉢盂。
X67n1308_p0522b17║黃州石門山黃荊潔空圓通禪師。上堂：拂子未拈已
X67n1308_p0522b18║前，針錐徧地，及向諸人面門一拂，便覺有生有殺，有
X67n1308_p0522b19║權有實，雕文喪德，伊誰之咎？你有拄杖子，我與你拄
X67n1308_p0522b20║杖子；你無拄杖子，我奪你拄杖子。石門不是痛處著
X67n1308_p0522b21║艾，要與古人抖筋抖骨，所謂珠簾半捲剛羞面，彩袖
X67n1308_p0522b22║餘霞拂石苔。
X67n1308_p0522b23║太平府八峰山廣善寶月潭禪師。大慧參，師問：如何
X67n1308_p0522b24║是祖師西來意？慧曰：東嶺上有雲。師曰：有雨雲，無雨
X67n1308_p0522c01║雲？慧曰：雨淋淋地。師曰：下後如何？慧曰：白浪滔天。師
X67n1308_p0522c02║曰：盡大地是箇火坑，得何三昧不被燒却？慧曰：東海
X67n1308_p0522c03║鯉魚吞却日。
X67n1308_p0522c04║成化間，一日撾鼓上堂：化緣已畢，大地山河絕消息。
X67n1308_p0522c05║黃金殿上無知音，免教諸人空狼藉。便化。
X67n1308_p0522c06║素菴田大士法嗣
X67n1308_p0522c07║楊州天寧寺和菴忠禪師。僧參，師曰：甚處來？曰：嵩山。
X67n1308_p0522c08║師曰：曾到五乳峯麼？曰：在彼過夏。師曰：聽月岩畔石，
X67n1308_p0522c09║為甚麼大底大，小底小？僧無對。師打曰：何曾到彼來？
X67n1308_p0522c10║大雲入曰：要到五乳峯麼？豎拂子曰：盡大地人向
X67n1308_p0522c11║者裏相見。
X67n1308_p0522c12║四明法中正堪禪師。僧參，師豎拂子曰：你道喚作甚
X67n1308_p0522c13║麼？曰：寧可永劫沉淪，不向諸聖求解脫。師擲下拂子，
X67n1308_p0522c14║復豎拳曰：你道者箇喚作甚麼？曰：學人終不作鬼窟
X67n1308_p0522c15║裏活計。師笑曰：龍蛇易辨，衲子難瞞。僧禮拜。
X67n1308_p0522c16║佛跡頤菴真禪師示眾：青山疊疊，綠水滔滔，於斯會
X67n1308_p0522c17║得，獨步高超。雖然如此，也是尋常茶飯。古德云：欲窮
X67n1308_p0522c18║千里目，更上一層樓。承古有言：機不離位，墮在毒海；
X67n1308_p0522c19║語不驚人，陷於流俗。若擊石火裏別緇素，閃電光中
X67n1308_p0522c20║辨殺活，可以坐斷千差，壁立萬仞。還知有恁麼時節
X67n1308_p0522c21║也無？錯勘破了也。如今談禪者，脚跟點地，鼻孔撩天；
X67n1308_p0522c22║具正眼者，落落罕聞。所以偏正不一，各立異端，堅執
X67n1308_p0522c23║己解，勿通實理，所謂正法難扶，邪法競興。古云：信有
X67n1308_p0522c24║十分，則疑有十分；疑有十分，則悟有十分。可將眼裏
X67n1308_p0523a01║所見、耳裏所聞、惡知惡見、奇言玅句、禪道佛法、貢高
X67n1308_p0523a02║我慢等心徹底傾瀉，莫存毫末，只就向未明未了公
X67n1308_p0523a03║案上距定脚跟、豎起脊梁，無分晝夜，無參處參、無疑
X67n1308_p0523a04║處疑，直得東西不辨、南北不分，呆樁樁地却如箇有
X67n1308_p0523a05║氣的死人相似，心隨境化，觸著還知，打破髑髏不從
X67n1308_p0523a06║他得，豈不慶快平生？
X67n1308_p0523a07║徑山下第八世
X67n1308_p0523a08║太岡澄禪師法嗣
X67n1308_p0523a09║南京太岡夷峰寧禪師。杭州錢氏子。生而岐嶷，舉止
X67n1308_p0523a10║不凡。年十二，博通經史，無濟世意。禮雪峰善和尚披
X67n1308_p0523a11║剃，親靈隱，扣雪骨，侍玅峰有年。凡師所到，無有拆其
X67n1308_p0523a12║機者。後侍月溪，因僧請益，溪曰：佛法不是鮮魚，怕爛
X67n1308_p0523a13║却那？即打出。師在傍大悟。
X67n1308_p0523a14║石門雲頌曰：丹奏宸衷隔翠微，珪璋屏列尚依依。
X67n1308_p0523a15║徹簾忽聽金鐘曉，五鳳樓前各自歸。
X67n1308_p0523a16║月溪付師法偈曰：心即能知心，法即可知法。今所付
X67n1308_p0523a17║法心，非心亦非法。師繼澄席。
X67n1308_p0523a18║上堂：心王自在，法性無偏。一切佛事，水月空花。本來
X67n1308_p0523a19║寂靜，釋迦老子全身在汝眉毛罅裏。諸人會麼？若不
X67n1308_p0523a20║會，太岡替你下涅槃堂。
X67n1308_p0523a21║上堂：大凡提唱宗綱，須具三要：第一要明宗曉旨，勘
X67n1308_p0523a22║辨邪正；第二要識大道真體，不屬有無；第三要解作
X67n1308_p0523a23║大師子吼，威鎮一切。具此三要，如車有輪、如鳥有翼，
X67n1308_p0523a24║翼折不能高舉、輪折不能轉運。宗師家為後學眼目，
X67n1308_p0523b01║若不具此三要，安能奮鎮一切？然雖如是，要在第一
X67n1308_p0523b02║句下領取。
X67n1308_p0523b03║上堂：一句子不作一句子會，天無四壁，萬里雲消，佛
X67n1308_p0523b04║祖攢眉，人天膽喪，累我迦葉頭白齒黑。一句子若作
X67n1308_p0523b05║一句子會，誤他千聖萬賢，頭出頭沒，戴角披毛，眼裏
X67n1308_p0523b06║沙，耳裏水。驀卓拄杖曰：權且放過。
X67n1308_p0523b07║上堂。臨濟大師道：第一句薦得，堪與佛祖為師；第二
X67n1308_p0523b08║句薦得，堪與人天為師；第三句薦得，自救不了。慈明
X67n1308_p0523b09║道：第一句薦得，和泥合水；第二句薦得，無繩自縛；第
X67n1308_p0523b10║三句薦得，四稜著地。師曰：慈明只解潑油救然，不解
X67n1308_p0523b11║藥裏去病。太岡即不然，第一句薦得，山門頭與你商
X67n1308_p0523b12║量；第二句薦得，僧堂前與你商量；第三句薦得，寮舍
X67n1308_p0523b13║裏與你商量。太岡雖恁麼舉，諸人須向一念未舉以
X67n1308_p0523b14║前會得，略較些子。
X67n1308_p0523b15║成化二十一年，奉　旨重修山門，褒寵甚渥。於弘治
X67n1308_p0523b16║四年九月三日示疾，時羣鶴遶殿而逝。奏賜圓明普
X67n1308_p0523b17║覺大師之號，塔曰寂照。
X67n1308_p0523b18║南京牛頭古心寶禪師。楚湘郭氏子，世業儒。師讀中
X67n1308_p0523b19║庸至喜怒哀樂之未發，渙然見諦。禮南嶽瞿白為師，
X67n1308_p0523b20║造大溈圓具。聞月溪應詔歸太岡，乃折節參叩。溪一
X67n1308_p0523b21║日舉無字，始得徹悟。景泰七年歸寂。
X67n1308_p0523b22║黃梅東永福自秀禪師。因僧問：真空不空，如何是空？
X67n1308_p0523b23║師曰：劫外無奇，絲毫絕相。僧曰：玅有不有，如何是有？
X67n1308_p0523b24║師曰：隨緣施設，豈混尋常？僧曰：空有雙絕，如何不絕？
X67n1308_p0523c01║師曰：七長八短。
X67n1308_p0523c02║靈隱性天宗杲禪師。參月溪，看無字公案。一日，失手
X67n1308_p0523c03║打破淨瓶，有省。景泰二年示寂。偈曰：幻軀五十七，日
X67n1308_p0523c04║用事祕密；打破祖師關，晴空轟霹靂。
X67n1308_p0523c05║天淵道湛一源禪師參月溪請益，溪曰：佛法不是鮮
X67n1308_p0523c06║魚，怕爛却那遭。痛打一頓。一日見流水有省。
X67n1308_p0523c07║德山古心安禪師。僧問：盡大地是沙門一隻眼，為甚
X67n1308_p0523c08║有樓臺殿閣？師曰：藏盡楚天月，猶存漢地星。
X67n1308_p0523c09║南陽峻中嶸禪師。上堂：月溪老人胸藏北斗，眼葢乾
X67n1308_p0523c10║坤。嶸上座平生不幸觸他毒氣，今日對眾剖露，依然
X67n1308_p0523c11║弄巧成拙。卓拄杖曰：吽吽泮吒娑訶。
X67n1308_p0523c12║杭州天真毒峰善禪師。鳳陽吳氏子，父宦遊廣東雷
X67n1308_p0523c13║陽而生。年十七出家，初遇源明和尚示無字話，師當
X67n1308_p0523c14║下便能領解，舉似明，明曰：我二十年看箇無字，如蚊
X67n1308_p0523c15║子上鐵牛，纔學做工夫，便有許多知見。復曰：觀子根
X67n1308_p0523c16║器有異於人，切莫途中被人哄去作長老，悞汝大事。
X67n1308_p0523c17║師蒙誨，即發願一味拍盲做工夫，自誓此生以悟為
X67n1308_p0523c18║期，慕無際道風，入川參叩。會際蒙詔赴京，遂掩關不
X67n1308_p0523c19║設臥具，惟置小凳，昏重去凳。一日，聞鐘聲有省，說偈
X67n1308_p0523c20║曰：沉沉寂寂絕施為，觸著無端吼似雷，動地一聲消
X67n1308_p0523c21║息盡，髑髏粉碎夢初回。再往謁際，適際遷化，遂求證
X67n1308_p0523c22║於月溪，溪曰：佛法不是鮮魚，怕爛却那日為東敲西
X67n1308_p0523c23║擊，暗垂勘驗。一日，侍溪園中坐次，溪曰：畢竟如何是
X67n1308_p0523c24║無字意？師曰：贜賊分明。溪曰：賊即且置，還我贜來。師
X67n1308_p0524a01║曰：六六三十六。溪曰：未在，更道。師曰：夜短睡不足，日
X67n1308_p0524a02║長饑有餘。溪曰：牛過牕櫺，頭體四足都過了，因甚尾
X67n1308_p0524a03║巴過不得？師曰：了無一法當情，瞥爾通身露地。溪曰：
X67n1308_p0524a04║你即今在甚處安身立命？師曰：何處不稱尊。後辭溪
X67n1308_p0524a05║遊浙中，掩關天目之萬峰菴。月溪亦蒙旨欽錫，歸金
X67n1308_p0524a06║陵太岡，遣書詔師付囑。師適因事他出，溪臨委息，命
X67n1308_p0524a07║送衣拂𢌿之。師住山凡四十餘年。天順間，建西湖之
X67n1308_p0524a08║三塔，洎天目之招明、吳山之寶蓮、南山之甘露。成化
X67n1308_p0524a09║初，掩關石屋，後住天真。僧問：如何是和尚家風？師曰：
X67n1308_p0524a10║前江潮急魚行澀，後嶺風高鳥泊難。壬寅示寂，塔於
X67n1308_p0524a11║本山。
X67n1308_p0524a12║代州五臺孤月淨澄禪師。天順改元返清凉，代王請
X67n1308_p0524a13║詣內掖問道，感光明庭煥，王心大悅，以師禮為，遂斥
X67n1308_p0524a14║俸金建寺華嚴谷，額曰普濟山居。偈曰：寰中獨許五
X67n1308_p0524a15║臺高，無位真人伴寂寥。一任諸方風浩浩，常空兩眼
X67n1308_p0524a16║視雲霄。
X67n1308_p0524a17║壞空成禪師法嗣
X67n1308_p0524a18║光澤道惠禪師。僧問：浩浩靈源，如何證得？師乃叉手
X67n1308_p0524a19║當胸。僧參，師曰：道得轉身句，與你烏藤三十；道不得，
X67n1308_p0524a20║籮裏飯，桶裏羹，一任受用。其僧無對。
X67n1308_p0524a21║建寧斗峰德章淨滿禪師作務次，見朗禪人有喜色，
X67n1308_p0524a22║呼近前曰：公案作麼生？朗曰：不會。師大笑，歸方丈。
X67n1308_p0524a23║玅峰玄禪師法嗣
X67n1308_p0524a24║汝州風穴福緣廣禪師。上堂：一毛現神變，一切佛同
X67n1308_p0524b01║說。卓拄杖，喝一喝，下座。
X67n1308_p0524b02║天池一禪師法嗣
X67n1308_p0524b03║神鼎寶藏淨玉禪師。上堂：古德道，毫釐有差，天地懸
X67n1308_p0524b04║隔。師曰：哂。又曰：青蘿夤緣，直上寒松之頂；白雲淡佇，
X67n1308_p0524b05║出沒太虗之中。以拄杖卓一卓，下座。
X67n1308_p0524b06║伏牛鑒禪師法嗣
X67n1308_p0524b07║仰山無隱正道禪師。上堂：者著子混沌已前，現現成
X67n1308_p0524b08║成惡辣捺。諸人隱隱地似覺有箇物，舌尖有利劍，吐
X67n1308_p0524b09║得却自然蕩蕩地。與麼省事，諸人自作艱難。
X67n1308_p0524b10║大溈獨潭海昌禪師在伏牛受，以鬼神覰不破。參究
X67n1308_p0524b11║累日，聞僧舉眉間挂劍，有省。後住溈山，凡見僧參，乃
X67n1308_p0524b12║曰：看劍！
X67n1308_p0524b13║洪州西山古岩從定禪師。上堂：道不用修，但莫染汙。
X67n1308_p0524b14║如寡敵眾，念念在生死上著脚，自然河清海晏。
X67n1308_p0524b15║杭州天竺行一秀禪師。參伏牛，看龐居士參馬祖，機
X67n1308_p0524b16║緣有省。住後，雲水不絕。一日，謂侍僧曰：風稍不禁。便
X67n1308_p0524b17║坐化。
X67n1308_p0524b18║龍牙鐵牛勒禪師。僧問：如何是諸佛出身處？師曰：水
X67n1308_p0524b19║向石邊流出冷，風從花裏過來香。問：作麼生是玄之
X67n1308_p0524b20║又玄？師曰：死猫頭。
X67n1308_p0524b21║古庭堅禪師法嗣
X67n1308_p0524b22║五臺山顯通大巍淨倫禪師。雲南康氏子，生於宣德
X67n1308_p0524b23║丁未。正統間，從無極泰芟染古庭，住浮山。師往叩，室
X67n1308_p0524b24║中機契，後住顯通。上堂：無孔鐵鎚當面擲，黑漆崑崙
X67n1308_p0524c01║攔路坐。莫有挨拶得入、拈弄得出底？出來道看！僧問：
X67n1308_p0524c02║如何是臺山境？師曰：不是天晴，便是下雨。曰：如何是
X67n1308_p0524c03║境中人？師曰：金剛窟裏萬菩薩。曰：未審尋常所說何
X67n1308_p0524c04║法？師曰：清風吹幽松，近聽聲愈好。問：如何是佛法的
X67n1308_p0524c05║的大意？師曰：今年調雨水，農家好春麥。問：如何是祖
X67n1308_p0524c06║師西來意？師曰：待飯僊山，轉身即向汝道。乃曰：拈砒
X67n1308_p0524c07║霜作醍醐，亦曾有也；撒珍珠於瓦礫，誰箇不然？開眼
X67n1308_p0524c08║上樹，特地喪全身；夢昇兜率，也是揚家醜。未動情思
X67n1308_p0524c09║轉魔女，盡成菩提寶器；不勞腕力指娑婆，便為玅喜
X67n1308_p0524c10║淨邦。長水濬岳積而來，瑯琊覺冰消而去。信脚踏翻
X67n1308_p0524c11║琉璃穽，等閒擊碎珊瑚枝。
X67n1308_p0524c12║上堂：三聖震威一喝，正法眼裏撒沙；南泉白刃高揮，
X67n1308_p0524c13║古佛家風埽土。何必不必？探竿豈在人手？湘南潭，北
X67n1308_p0524c14║塔㨾，脫體持來，不萌枝上放春回，烈𦦨堆中飛片雪。
X67n1308_p0524c15║有斯作略，可謂其人。誰家井底無天？到處波心有月。
X67n1308_p0524c16║上堂。體相用三大齊彰，塵塵攝入；因果智五周頓證，
X67n1308_p0524c17║法法圓融。百城烟水不出一毫，十世古今非移當念。
X67n1308_p0524c18║紅藕花開水香，觸著蟭螟蟲半邊鼻；青山低處闊，展
X67n1308_p0524c19║開瘦蚊子一莖眉。百川競注而水體不流，萬竅共號
X67n1308_p0524c20║而風本自寂。金獅子不勞踞地，水牯牛隨分納些。動
X67n1308_p0524c21║容滿目家山，依然青天白日。
X67n1308_p0524c22║冬至，示眾。五頂瓊瑤堆，千松珠玉枝，盡臺山泉石烟
X67n1308_p0524c23║雲、飛樓擁殿，總是文殊一隻智眼真光。是汝諸人常
X67n1308_p0524c24║在于其中經行及坐臥，還知從不曾動著他一莖眉
X67n1308_p0525a01║毛麼？若也與麼見得，便爾攝大千於毫端、廣塵沙於
X67n1308_p0525a02║法界；其或未然，切忌東卜西卜。老僧為汝諸人真實
X67n1308_p0525a03║告報：今朝冬至一陽生。珍重。
X67n1308_p0525a04║示眾。山高水濶，月朗風清，松蒼石白，夏暑冬寒，如是
X67n1308_p0525a05║歷歷分明，一一成現。且道衲僧分上成得箇甚麼邊
X67n1308_p0525a06║事？莫有道得者麼？不妨出來道看。若無，老僧自道去
X67n1308_p0525a07║也。拈拄杖便下座。
X67n1308_p0525a08║示眾。演祖道：有則奇特因緣舉似諸人，欲說又被說
X67n1308_p0525a09║礙、不說又被不說礙，大小演祖大似靈龜曳尾，一言
X67n1308_p0525a10║既落人耳，如何諱得？老僧也有一則奇特因緣，索性
X67n1308_p0525a11║舉似大方，令你倚門傍戶，者一箇箇壁立千仞。便下
X67n1308_p0525a12║座。
X67n1308_p0525a13║示眾：老僧者裏也不說東村李大郎太儉，也不說西
X67n1308_p0525a14║社王二姊太奢，也不會安角呼兔，也不會添足畫蛇，
X67n1308_p0525a15║早起一盂白粥，午後一盌清茶，誰管他陳年爛葛藤，
X67n1308_p0525a16║冷地開花。展兩手曰：汝等諸人來者裏討其麼乾木
X67n1308_p0525a17║查。　師有山居吟：無事山房門不開，土堦春雨綠生
X67n1308_p0525a18║苔，此心將謂無人委，幽鳥一聲何處來？後示寂，塔於
X67n1308_p0525a19║本山。
X67n1308_p0525a20║東山琦禪師法嗣
X67n1308_p0525a21║太平府八峯山性空聞禪師。問楚山：如何是佛？山曰：
X67n1308_p0525a22║生鐵秤錘。師曰：如何是法？山曰：石頭土塊。師曰：如何
X67n1308_p0525a23║是僧？山曰：黑漆拄杖。師於此信入。後請益茅山，三問
X67n1308_p0525a24║始得脫。然山命師首眾。
X67n1308_p0525b01║𣵠州金山寶禪師參楚山，山問：具得正眼，當明向上
X67n1308_p0525b02║一機。如何是向上一機？師曰：青。山曰：卓午。山曰：猶未
X67n1308_p0525b03║夢見在。師曰：木人拈玉線，石女度金針。山曰：從上佛
X67n1308_p0525b04║祖不傳之玅，子作麼生領會？師近前禮一拜，山曰：轉
X67n1308_p0525b05║身一句，速道將來。師拂袖便出，山曰：放子三十棒。師
X67n1308_p0525b06║回身曰：謝和尚垂慈。山曰：子雖有滔天之浪，且無湛
X67n1308_p0525b07║水之波。師叉手默然，山曰：如是，如是。
X67n1308_p0525b08║中溪隱山昌雲禪師參楚山，山問：法諱甚麼？師曰：昌
X67n1308_p0525b09║雲。曰：道號？師曰：隱山。曰：雲在山中隱，如何又出？師曰：
X67n1308_p0525b10║只因夜來鶴，帶過上頭關。曰：忽被狂風吹散時如何？
X67n1308_p0525b11║師曰：依舊青天白晝。山笑之。
X67n1308_p0525b12║太原府海雲深禪師。楚山聞鐘聲，問曰：子還聞否？師
X67n1308_p0525b13║曰：聞。山曰：你道說箇什麼？師乃作鐘聲，山曰：只如鐘
X67n1308_p0525b14║聲未發已前，響在什處？師曰：未發已前。山曰：鐘聲絕
X67n1308_p0525b15║後，響歸何處？師曰：鐘聲絕後。山曰：耳是根，響是塵，知
X67n1308_p0525b16║響者是什麼？師曰：非心不響，非響不心。山曰：心豈有
X67n1308_p0525b17║響乎？師曰：心雖非響，響處分明。山曰：無響之時，心在
X67n1308_p0525b18║何處？師曰：心體湛然，不逐響生，不隨響滅。葢由兩耳
X67n1308_p0525b19║處通，是以應用無礙。
X67n1308_p0525b20║師出世，辯慧接人，臨終沐浴，說偈而逝。
X67n1308_p0525b21║唐安湛淵奫禪師。上堂：楚山大似逆鱗，徑尺不可觸
X67n1308_p0525b22║犯。唐安偏向毒蛇頭上抓，會他絕響無音。還有說直
X67n1308_p0525b23║至而今拄杖談，眾中有聞得的當者麼？若的當，且道
X67n1308_p0525b24║他說箇甚麼？良久，卓拄杖曰：蒼天！蒼天！
X67n1308_p0525c01║古渝濟川洪禪師問楚山：水母飛上色究竟天，入摩
X67n1308_p0525c02║醯眼裏作舞，因什不見？山曰：多少人向者不見處打
X67n1308_p0525c03║失鼻孔。師曰：如何是摩醯正眼？山曰：面門兩眼渾無
X67n1308_p0525c04║事，頂中一點耀乾坤。
X67n1308_p0525c05║襄陽府大雲興禪師與楚山外歸，因有機緣，師曰：大
X67n1308_p0525c06║眾久立，請和尚回寺。山曰：那裏是寺？師曰：鐘聲響得
X67n1308_p0525c07║好。山笑曰：頭角彷彿鼻孔一般。
X67n1308_p0525c08║安慶府石經山海珠祖意禪師。楚山問：趙州道無字，
X67n1308_p0525c09║意作麼生？師曰：只為婆心切，肝膽向人傾。山曰：不涉
X67n1308_p0525c10║有無，如何體會？師曰：到者裏無用心處。山曰：早是用
X67n1308_p0525c11║心了也。師曰：不知。山曰：誰道不知？師曰：道者亦非。山
X67n1308_p0525c12║曰：如是。師禮拜。
X67n1308_p0525c13║長松大心真源禪師。楚山問：父母未生前試道一句
X67n1308_p0525c14║看。師曰：道不得。山曰：因什道不得。師曰：他無口。山曰：
X67n1308_p0525c15║又道無口。師曰：謝師答話。山曰：未在。師叉手默然而
X67n1308_p0525c16║立。山曰：如是如是。
X67n1308_p0525c17║師出世，常舉末後句勘驗學者。
X67n1308_p0525c18║松藩大慈寺崇善一天智中國師。彭縣人，住松藩。時
X67n1308_p0525c19║番夷叛服不常，師撫化，莫不投服。天順間，累封國師。
X67n1308_p0525c20║楚山過訪，師呈悟繇。山曰：趙州因甚道特事也無？師
X67n1308_p0525c21║曰：秋夜家家月，春來處處花。一雙青白眼，何處撒塵
X67n1308_p0525c22║汝？山曰：善哉！
X67n1308_p0525c23║石經豁堂祖裕禪師。成都巨氏子，從楚山學出世法。
X67n1308_p0525c24║因山閱般若經，師詣前窮詰領旨。山曰：般若智用，子
X67n1308_p0526a01║今得矣。師禮拜。
X67n1308_p0526a02║三池月光常慧禪師。簡州李氏子，謁楚山契悟。山曰：
X67n1308_p0526a03║佛祖本無言說，凡有言說，即非真理。離四句，絕百非，
X67n1308_p0526a04║試道一句看。師良久，進前禮三拜，依位而立。山曰：此
X67n1308_p0526a05║是諸佛諸祖之所得，二十三代之所授，言語不可及
X67n1308_p0526a06║處，覿面相承，點首默契。子善護持，珍重！
X67n1308_p0526a07║翠薇悟空真空禪師。楚山問：徹底窮源作麼生會？師
X67n1308_p0526a08║曰：有星皆拱北，無水不朝東。山曰：還假功用也無？師
X67n1308_p0526a09║曰：功用即不得。山曰：只此不可得處又作麼生？師擬
X67n1308_p0526a10║開口，山震聲一喝。師曰：恩大難酬。山曰：善自保任。
X67n1308_p0526a11║陝府玉峰如琳禪師參楚山默契，山曰：子到不疑地
X67n1308_p0526a12║耶？師曰：某甲亦不向者裏住著。山曰：甚處住？師曰：有
X67n1308_p0526a13║無俱不滯，脫體絕思量。山曰：只者絕思量處正好思
X67n1308_p0526a14║量。師乃諾諾。
X67n1308_p0526a15║天成古音韶禪師掩關次，楚山問：關中主在麼？師曰：
X67n1308_p0526a16║他不曾出入。師遂呈偈曰：只此寂默非寂默，非寂默
X67n1308_p0526a17║中亦非絕。渠儂面目已呈師，動靜何曾有區別？山可
X67n1308_p0526a18║之。
X67n1308_p0526a19║南京香巖古溪覺澄禪師。高陽張氏子，受業於默菴。
X67n1308_p0526a20║每於禪寂中，覺白水從鼻流出，徧滿堂宇，自意身心
X67n1308_p0526a21║輕安。後參楚山，針芥相契。
X67n1308_p0526a22║天順五年，住高座寺。結制小參：三根椽下坐堆堆，把
X67n1308_p0526a23║定身心若死灰。撥出爐中些子火，驚天動地一聲雷。
X67n1308_p0526a24║眾中有不惜眉毛底，出來道看。良久，曰：眉間拶出金
X67n1308_p0526b01║剛𦦨，露柱燈籠盡放光。
X67n1308_p0526b02║成化癸巳八月初九日，盥沐端坐而化。眾凄然，師隨
X67n1308_p0526b03║開目曰：不須如是。復瞑目。
X67n1308_p0526b04║珪菴祖玠侍者，侍楚山了明大事。一日病作，有痛苦
X67n1308_p0526b05║聲，山曰：主人公在甚麼？師曰：秋風不扇，桂蘂飄香。山
X67n1308_p0526b06║曰：恁麼則徧界絕遮藏也。師曰：有眼覰不見。山曰：從
X67n1308_p0526b07║今別後，再得相見否？師曰：曠劫不違，今何有見？山曰：
X67n1308_p0526b08║然則子不曾病耶？師曰：病與不病，總不相干。山執其
X67n1308_p0526b09║手曰：是甚麼？師曰：是祖玠之手。山曰：袓玠是誰？師曰：
X67n1308_p0526b10║玠故非我，亦不離我。山歎曰：善哉！只箇不即不離，可
X67n1308_p0526b11║謂玅契無生，徹證圓常之道。今子見理既明，雖則年
X67n1308_p0526b12║茂，死亦何憾？師振身端坐而逝。
X67n1308_p0526b13║西禪瑞禪師法嗣
X67n1308_p0526b14║性空覺禪師甞作顯宗歌曰：達此宗，無今古，拶破虗
X67n1308_p0526b15║空還自補。聲色堆頭玅覺場，放去收來無間阻。體中
X67n1308_p0526b16║玅，夜半木人臨鏡照，波斯南岸嚼寒冰，塞北胡兒街
X67n1308_p0526b17║市閙。用中玄，石女吹笙碧樹巔，趙州葫蘆挂東壁，村
X67n1308_p0526b18║中王老夜燒錢。玄中玄，玅中玅，寶絲網裏闘明珠，須
X67n1308_p0526b19║向暗中通一竅。海潮音，熾然說，師子筋琴彈白雪，兩
X67n1308_p0526b20║岸青山笑點頭，百年狐兔形摧滅。
X67n1308_p0526b21║湖州東明曉菴昇禪師。關東人。年十九，祝髮參德翁
X67n1308_p0526b22║淳，領旨扣雪峰，得法師出世。僧問：如何是無相道場？
X67n1308_p0526b23║師豎拂子曰：會麼？曰：不會。師曰：奈汝不會。僧住思，師
X67n1308_p0526b24║便打。
X67n1308_p0526c01║棠城寶文洪印禪師，古渝棠城張氏子，禮雪峰蓄養
X67n1308_p0526c02║有年，因峰遷化，未獲印可。遠扣楚山，值定王薨世，三
X67n1308_p0526c03║周除禫，請山陞座，師出問：雷音動地，選佛場開，一會
X67n1308_p0526c04║靈山，儼然未散，未審皇恩佛恩如何補報？山曰：蕩蕩
X67n1308_p0526c05║堯風清六合，明明佛日照三千。師曰：玉梅破雪，紅葉
X67n1308_p0526c06║凋霜，定王金容，即今何在？山豎拂子曰：在山僧拂子
X67n1308_p0526c07║頭上成等正覺，放大光明。師曰：與麼徧界絕遮藏也。
X67n1308_p0526c08║山曰：有眼覰不見。師曰：覰不見處，不隔纖毫。山曰：末
X67n1308_p0526c09║是妙。師曰：如何是玅？山曰：二邊俱抹過，始見劫前人。
X67n1308_p0526c10║師曰：蒙師點出金剛眼，死去生來更不疑。山曰：俊哉
X67n1308_p0526c11║衲子！出語標宗，不添為西禪之嗣。師曰：人天證明，謝
X67n1308_p0526c12║師印可。
X67n1308_p0526c13║出世。僧問：如何是祖師西來意？師曰：百不及一。曰：如
X67n1308_p0526c14║何是相承底事？師曰：箇裏難容話，機前一笑傳。
X67n1308_p0526c15║無相真禪師在東山作園頭，楚山入園，見師縛冬瓜
X67n1308_p0526c16║架，指瓜曰：者箇無口，因甚長如許大？師曰：某甲不曾
X67n1308_p0526c17║怠□一時。山曰：主人公還替你出力麼？師曰：全靠他。
X67n1308_p0526c18║山曰□：出與老僧相見。師禮拜，山曰：猶是奴兒婢子
X67n1308_p0526c19║在。師拈篾縛架，山顧侍僧曰：菜園有虫。師後得法雪
X67n1308_p0526c20║峰。
X67n1308_p0526c21║太初性圓禪師頌何物最苦，曰：風前一曲動離愁，惹
X67n1308_p0526c22║得三塗苦未休。回首寒潭空漾碧，夕陽西去水東流。
X67n1308_p0526c23║潔空通禪師法嗣
X67n1308_p0526c24║黔中正法雪光禪師。族趙氏，歷諸方至靈峰度夏，聞
X67n1308_p0527a01║舉嚴陽尊者問趙州公案有省，舉似寂照，照曰：無功
X67n1308_p0527a02║用處正好用功，莫認些子光影有悞平生。復結冬於
X67n1308_p0527a03║景德。一日，定中聞岩瀑聲觸發，默舉從上佛祖機緣
X67n1308_p0527a04║一一透得，遂往參潔空，從頭舉似，空曰：不見道：莫謂
X67n1308_p0527a05║無心云是道，無心猶隔一重關。道了便入𥨊室。師自
X67n1308_p0527a06║是茫無意緒，懷疑不決。一日，見寒山詩吾心似秋月
X67n1308_p0527a07║之句，疑滯頓釋。後菴居古山，臨終書偈而逝。
X67n1308_p0527a08║方湖德巖悟本禪師，參楚山，道業純一，乃白山曰：不
X67n1308_p0527a09║涉寒暑是什麼人？山曰：適來為汝道什麼？師擬對，山
X67n1308_p0527a10║喝曰：擬心即乖。師曰：元來恁麼那！山曰：汝見箇甚麼
X67n1308_p0527a11║道理？師曰：面目分明，當機不露。後參潔空得法。
X67n1308_p0527a12║齊安石門山黃荊印空海禪師。參潔空，空舉無字令
X67n1308_p0527a13║師下語，四十轉不契。師曰：可無方便耶？空舉恕中頌，
X67n1308_p0527a14║師於言下大悟。
X67n1308_p0527a15║八峯潭禪師法嗣
X67n1308_p0527a16║鳳陽府槎山護國無用文全禪師濟南商河劉氏子。
X67n1308_p0527a17║年十九，投靈岩祝髮。初見月天，蒙示法要。次參別傳，
X67n1308_p0527a18║有省。入傳問：虗空粉碎，大地平沉。汝在什麼處安身
X67n1308_p0527a19║立命？師曰：昨夜泥牛吞皓月，今朝木馬吐清風。曰：一
X67n1308_p0527a20║歸何處聻？師曰：一自白牛歸雪嶺，直至如今不見踪。
X67n1308_p0527a21║傳頷之。復往金山謁無極，囑師見寶月。月問：有草鞋
X67n1308_p0527a22║錢麼？師曰：青山不露頂。曰：如何是應物現形？師曰：孤
X67n1308_p0527a23║光明月普天輝，萬象森羅全體現。一日，月入室坐次，
X67n1308_p0527a24║呌曰：寒！寒！師便搬火爐向前。月曰：如何是火爐邊事？
X67n1308_p0527b01║師敲火爐三下，月微笑而出。入室次，月拈拄杖曰：者
X67n1308_p0527b02║是拄杖子，且道主在甚麼處？師奪拄杖擲於地，叉手
X67n1308_p0527b03║而立。月曰：看者漢撞著拄杖子了也。師拂袖便出。後
X67n1308_p0527b04║蒙印可，出世槎山。上堂：法不孤起，仗境方生。道本無
X67n1308_p0527b05║言，因言而顯。今來龍象交參，諸山共處，此非小緣。感
X67n1308_p0527b06║皇上之洪恩，賢士大夫之佑護，檀那喜捨，僧眾清修，
X67n1308_p0527b07║安立禪期，助斯聖化。命山僧光揚宗眼，令末運得種
X67n1308_p0527b08║福田。然雖如是，猶未是衲衣下事在。且道作麼生是
X67n1308_p0527b09║衲衣下事？僧問：三乘即不問，直指事如何？師曰：雙峰
X67n1308_p0527b10║頂上鶴栖樹，九龍山下鳥啼花。曰：西來祖意蒙師指，
X67n1308_p0527b11║東土相傳事若何？師曰：嶺上有風千古秀，㵎邊流水
X67n1308_p0527b12║萬年清。問：如何是白水境？師曰：一片荒田堆四野，三
X67n1308_p0527b13║間茆屋壯諸山。曰：如何是境中人？師曰：白虎頭邊天
X67n1308_p0527b14║子廟，黑龍潭底帝王基。曰：人境兩忘時如何？師曰：蘇
X67n1308_p0527b15║武不知青羝意，七郎常恨白鴉歸。僧禮拜，師拍案一
X67n1308_p0527b16║下，下座。　僧參，師問：如何是高峯宗旨？曰：石馬嘶風
X67n1308_p0527b17║居物外，金鷄高唱御樓前。師曰：有何奇特？曰：不遇知
X67n1308_p0527b18║音者，徒勞話歲寒。師曰：祖祖相傳，相傳甚麼？曰：海底
X67n1308_p0527b19║泥牛翻巨浪，林中石女播清風。師曰：大地全彰，是甚
X67n1308_p0527b20║麼人受用？曰：東村李二哥。師曰：那山如何高？曰：只為
X67n1308_p0527b21║強出頭。師曰：者山如何低？曰：說那不唧𠺕底。師顧左
X67n1308_p0527b22║右曰：草裏有蛇。曰：照顧狗腿。師曰：阿㖿！阿㖿！
X67n1308_p0527b23║南京崇福寺大慧覺華禪師。上堂，舉拂子曰：威音那
X67n1308_p0527b24║畔原只是者箇，今日目前也只是者箇。以拂子上下
X67n1308_p0527c01║拂曰：若喚作拂子，瞎却人天眼目；不喚作拂子，亦瞎
X67n1308_p0527c02║却人天眼目。大眾且道喚作什麼？者裏會得，便知迦
X67n1308_p0527c03║葉微笑，二祖覓心，了不可得處。紹如來之傳燈，續祖
X67n1308_p0527c04║庭之正脉，聯二十八世之英華，接三十四代之骨髓。
X67n1308_p0527c05║眾皆默然。師以拂子擊曰：千聖不識。
X67n1308_p0527c06║嘉興府天寧寺默堂宣禪師，初謁楚山，頓契微旨。後
X67n1308_p0527c07║參八峰，峰舉雲門放洞山三頓棒師語屬意路，峰叱
X67n1308_p0527c08║之，師頓忘𥨊食。一日，偶聞隣單僧舉五百羅漢降毒
X67n1308_p0527c09║龍，師踴躍下，單僧曰：者漢顛耶？師便與一掌。及見峰，
X67n1308_p0527c10║峯曰：開口即錯，你露箇消息看。師珍重，禮三拜，峰深
X67n1308_p0527c11║肯。一日，付師偈曰：竺國拈花旨，嵩山斷臂宗；人天展
X67n1308_p0527c12║付汝，無始亦無終。
X67n1308_p0527c13║出世天寧，禪法一味不許學者看文書并作偈頌，或
X67n1308_p0527c14║有私作，查實擯出。臨終，眾請遺偈，師曰：老僧平常無
X67n1308_p0527c15║一言半句，何蛇足為也？端坐而逝。
X67n1308_p0527c16║伏牛月天禪師因昶公參，師曰：甚處來？昶曰：少室。師
X67n1308_p0527c17║曰：達磨隻履西歸，如何見底？昶曰：天接白雲過，水和
X67n1308_p0527c18║明月齊。師曰：何不與我傳得境來？昶近前展兩手曰：
X67n1308_p0527c19║請師看看。師謂傍侍曰：此子向後豎臨濟之柱石，挺
X67n1308_p0527c20║□山之門庭，有日在。昶乃禮謝。
X67n1308_p0527c21║天寧忠禪師法嗣
X67n1308_p0527c22║杭州徑山寂菴潛禪師頌夏末秋初曰：寶殿瓊樓鎖
X67n1308_p0527c23║玉虗，堦除清碧影蒙糊。頂門瞎却摩醯眼，肘後空懸
X67n1308_p0527c24║奪命符。　僧問：如何是本來人？師曰：驢前馬後。曰：學
X67n1308_p0528a01║人不會。師曰：者田厙奴好惡也不識。
X67n1308_p0528a02║明州用剛宗軟禪師。參孤舟，受三不是話。天順初，參
X67n1308_p0528a03║和菴。菴一日上堂：祖師心印，狀似鐵牛之機。去即印
X67n1308_p0528a04║住，住即印破。不去不住，汝等作麼生？師在傍，得大休
X67n1308_p0528a05║歇。住後，示眾：大凡做工夫，只要起大疑情，不失正念。
X67n1308_p0528a06║千疑萬疑，祇是一疑。纔有間斷，即落空也。見汝等做工
X67n1308_p0528a07║夫，未曾半月一月，打成一片，焉得不走作？果若真疑
X67n1308_p0528a08║現前，撼搖不動，自然不怕惑亂。又不得起一念歡喜
X67n1308_p0528a09║心，纔有絲毫異念，即打作兩橛。只管勇猛忿將去，終
X67n1308_p0528a10║日如箇死漢相似。到者般時節，那怕甕中走却鼈？
X67n1308_p0528a11║佛跡真禪師法嗣
X67n1308_p0528a12║黃梅廣福天然宗浩禪師。因僧問：如何是道？師曰：擎
X67n1308_p0528a13║茶過盞。曰：如何是道中人？師曰：奴顏婢膝。
X67n1308_p0528a14║別峰寶芳藏禪師辭佛跡住後，荷衣松食二十餘年，
X67n1308_p0528a15║致有傍巖縛箇尖頭屋，折脚床頹就石支之句。　僧
X67n1308_p0528a16║參，師拈棒作舞曰：你賊我也。僧長噓一聲而去。
X67n1308_p0528a17║處州白雲無量滄禪師示眾：二六時中，隨話頭而行、
X67n1308_p0528a18║隨話頭而住、隨話頭而坐、隨話頭而臥，心如栗棘蓬
X67n1308_p0528a19║相似，不破一切人我、無明、五欲、三毒之所吞噉，施為
X67n1308_p0528a20║動靜，通身是箇疑團，疑來疑玄，終日獃樁樁地聞聲
X67n1308_p0528a21║見色，管取㘞地一聲去在。
X67n1308_p0528a22║
X67n1308_p0528a23║徑石滴乳集卷之二