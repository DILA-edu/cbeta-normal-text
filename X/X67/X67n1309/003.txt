X67n1309_p0608a16║
X67n1309_p0608a17║
X67n1309_p0608a18║正法眼藏卷第三之上
X67n1309_p0608a19║
X67n1309_p0608a20║徑山大慧禪師　宗杲　集并著語
X67n1309_p0608a21║後學普善庵沙門慧悅校刻
X67n1309_p0608a22║六祖謂眾曰：諸善知識！汝等各各淨心，聽吾說法。汝
X67n1309_p0608a23║等諸人，自心是佛，更莫狐疑。外無一物而能建立，皆
X67n1309_p0608a24║是本心生萬種法。故經云：心生種種法生，心滅種種
X67n1309_p0608b01║法滅。若欲成就種智，須達一相三昧．一行三昧。若於
X67n1309_p0608b02║一切處而不住相，彼相中不生憎愛，亦無取捨，不念
X67n1309_p0608b03║利益成壞等事，安閑恬靜，虗融澹泊，此名一相三昧。
X67n1309_p0608b04║若於一切處，行住坐臥，純一直心，不動道場，真成淨
X67n1309_p0608b05║土，名一行三昧。若人具二三昧，如地有種，能含藏長
X67n1309_p0608b06║養，成就其實。一相一行，亦復如是。我今說法，猶如時
X67n1309_p0608b07║雨，溥潤大地。汝等佛性，譬諸種子，遇茲霑洽，悉得發
X67n1309_p0608b08║生。承吾旨者，決獲菩提；依吾行者，定證妙果。
X67n1309_p0608b09║清原和尚問石頭：汝從甚麼處來？曰：曹溪。原乃拈拂
X67n1309_p0608b10║子曰：曹溪還有遮箇麼？曰：非但曹溪，西天亦無。曰：子
X67n1309_p0608b11║莫曾到西天否？曰：若到即有也。曰：未在，更道。曰：和尚
X67n1309_p0608b12║也須道取一半，莫全靠某甲？曰：不辭向汝道，恐已後
X67n1309_p0608b13║無人承當。
X67n1309_p0608b14║木平和尚初參洛浦，遂問：如何是一漚未發已前事？
X67n1309_p0608b15║浦云：移舟諳水脉，舉棹別波瀾。平不契。次參盤龍，亦
X67n1309_p0608b16║如前問，龍云：移舟不別水，舉棹即迷源。平因此悟入。
X67n1309_p0608b17║雲峯悅云：木平若於洛浦言下會去，猶較些子，可惜
X67n1309_p0608b18║許向盤龍死水裏淹殺。後有問：如何是木平？對云：不
X67n1309_p0608b19║勞斤斧，果然只在遮裏。諸禪德，大凡發足超方，也須
X67n1309_p0608b20║甄別邪正，識辨真偽，帶些眼筋始得。然雖如是，賊過
X67n1309_p0608b21║後張弓。
X67n1309_p0608b22║妙喜曰：雲峯此語，亦能瞎人眼，亦能開人眼。
X67n1309_p0608b23║本生和尚拈拄杖示眾云：我若拈起，汝便向未拈起
X67n1309_p0608b24║時作道理；若不拈起，汝便向拈起時作主宰。且道老
X67n1309_p0608c01║僧為人在甚處？時有僧出云：不敢妄生節目。曰：也知
X67n1309_p0608c02║闍梨不分外。僧云：低低處平之有餘，高高處觀之不
X67n1309_p0608c03║足。曰：節目上更生節目。僧無語。生曰：掩鼻偷香，空遭
X67n1309_p0608c04║罪犯。
X67n1309_p0608c05║仰山和尚到東寺，寺問：汝是甚麼處人？曰：廣南人。寺
X67n1309_p0608c06║曰：我聞廣南有鎮海明珠，是否？曰：是。寺曰：此珠如何？
X67n1309_p0608c07║曰：黑月即隱，白月即現。寺曰：還將得來也無？曰：將得
X67n1309_p0608c08║來。寺曰：何不呈似老僧看？山叉手近前曰：昨到溈山，
X67n1309_p0608c09║亦被索此珠，直得無言可對，無理可伸。寺曰：汝真溈
X67n1309_p0608c10║山之子，善能哮吼。譬如蟭螟蟲於蚊子眼睫上作窠，
X67n1309_p0608c11║向十字街頭呌，土曠人稀，相逢者少。
X67n1309_p0608c12║百丈再參馬祖，侍立次，祖以目視禪牀角拂子，丈曰：
X67n1309_p0608c13║即此用？離此用？祖曰：你向後開兩片皮，將何為人？丈
X67n1309_p0608c14║取拂子豎起，祖曰：即此用？離此用？丈挂拂子舊處，祖
X67n1309_p0608c15║振威一喝，百丈直得三日耳聾。汾州云：悟去便休，更
X67n1309_p0608c16║說甚麼三日耳聾？石門云：若不三日耳聾，何得悟去？
X67n1309_p0608c17║汾州云：我與麼道，較佗石門半月程。東林總云：當
X67n1309_p0608c18║言不避截舌，當鑪不避火迸，佛法豈可曲順人情？東
X67n1309_p0608c19║林今日向驪龍窟內爭珠去也，百丈大智不無佗三
X67n1309_p0608c20║日耳聾，汾州、石門爭免箇二俱瞎漢？只遮三老還曾
X67n1309_p0608c21║悟去也無？良久，云：祖禰不了，殃及兒孫。又汾陽頌
X67n1309_p0608c22║云：每因無事侍師前，師指繩牀角上懸，舉放却歸本
X67n1309_p0608c23║位立，分明一喝至今傳。真淨頌云：客情步步隨人轉，
X67n1309_p0608c24║有大威光不能現，突然一喝雙耳聾，那吒眼開黃檗
X67n1309_p0609a01║面。
X67n1309_p0609a02║僧問睦州：一氣還轉得一大藏也無？州云：有甚饆饠
X67n1309_p0609a03║䭔子？快下將來。
X67n1309_p0609a04║妙喜曰：五更侵早起，更有夜行人。
X67n1309_p0609a05║泐潭英和尚示眾，舉：南泉、歸宗、麻谷三人同去禮拜
X67n1309_p0609a06║忠國師，到中路，南泉於地上畫一圓相云：道得即去，
X67n1309_p0609a07║道不得即不去。歸宗便於圓相中坐，麻谷作女人拜，
X67n1309_p0609a08║南泉云：恁麼則不去也。歸宗云：是甚麼心行？學般若
X67n1309_p0609a09║菩薩須到遮箇田地始得，如金盤裏盛珠，不撥而自
X67n1309_p0609a10║轉。然雖如是，只如南泉道：與麼則不去也。利害在甚
X67n1309_p0609a11║麼處？還有人道得麼？試出來道看。如無，山僧與你下
X67n1309_p0609a12║箇注脚。良久，云：不入洪波裏，爭顯弄潮人？
X67n1309_p0609a13║法昌遇和尚，因與南和尚舉程大卿看生緣話，昌曰：
X67n1309_p0609a14║何不直下與伊勦絕却？南云：也曾為蛇畫足，是伊自
X67n1309_p0609a15║不瞥地。昌曰：和尚如何為佗？南云：咬盡生薑呷盡醋。
X67n1309_p0609a16║昌曰：流俗阿師又恁麼去？南云：和尚意作麼生？昌拈
X67n1309_p0609a17║起拂子便打。南云：遮老漢也是無人情。昌又舉：在湖
X67n1309_p0609a18║南時，曾問興化：知有底人向甚麼處去？化云：善財拄
X67n1309_p0609a19║杖子。昌曰：我不問善財拄杖子，且道知有底人向甚
X67n1309_p0609a20║麼處去？云：或則登山，或則渡水。昌曰：和尚只解步步
X67n1309_p0609a21║登高，不解從空放下。化云：老僧雖則年邁，要且不負
X67n1309_p0609a22║來機。南云：和尚當時作麼生？昌曰：我錯恠興化。南云：
X67n1309_p0609a23║而今知也，且道從甚麼處去？昌曰：你問阿誰？南云：佯
X67n1309_p0609a24║聾詐啞作甚麼？昌曰：雖然如是，要且不負來機。
X67n1309_p0609b01║盤山和尚云：心月孤圓，光吞萬象。光非照境，境亦非
X67n1309_p0609b02║存。光境俱亡，復是何物？
X67n1309_p0609b03║妙喜曰：千年常住一朝僧。
X67n1309_p0609b04║高安本仁和尚示眾云：尋常不欲向聲前句後鼓弄
X67n1309_p0609b05║人家男女。何故？且聲不是聲，色不是色。時有僧問：如
X67n1309_p0609b06║何是聲不是聲？曰：喚作色得麼？云：如何是色不是色？
X67n1309_p0609b07║曰：喚作聲得麼？僧作禮。仁曰：且道為汝說，答汝話，若
X67n1309_p0609b08║人辨得，有箇入處。
X67n1309_p0609b09║趙州和尚到一菴主處，問：有麼？有麼？主豎起拳頭，州
X67n1309_p0609b10║曰：水淺不是泊船處。便行。又到一菴主處，曰：有麼？有
X67n1309_p0609b11║麼？主亦豎起拳頭，州曰：能縱能奪，能殺能活。便禮拜。
X67n1309_p0609b12║姜山愛云：趙州只見錐頭利。雲居舜云：趙州當時甚
X67n1309_p0609b13║生意氣。雖然如是，要且鼻孔在二菴主手裏。
X67n1309_p0609b14║麻谷問臨濟：大悲千手眼，那箇是正眼？濟曰：大悲千
X67n1309_p0609b15║手眼，作麼生是正眼？速道！速道！谷拽濟下禪牀却坐，
X67n1309_p0609b16║濟遂近前云：不審。谷擬議，濟便喝，拽下禪牀却坐，谷
X67n1309_p0609b17║便出去。達觀云：諸禪德！此二尊宿如此，且道怎生今
X67n1309_p0609b18║時人總道照用照甚麼盌？一切人只解自騎馬去捉
X67n1309_p0609b19║賊，自持刀去殺賊，此二人便能奪賊馬捉賊，奪賊刀
X67n1309_p0609b20║殺賊。雖然如是，臨濟雖是得便宜，却是落便宜。
X67n1309_p0609b21║白雲端和尚示眾云：明明知道，只是遮箇。為甚麼透
X67n1309_p0609b22║不過？只為見人開口時，便喚作言句；見人閉口時，便
X67n1309_p0609b23║喚作良久默然。又道：動轉施為，開言吐氣，盡十方世
X67n1309_p0609b24║界內，無不是自己。所以道：墮在途中，隱隱猶懷舊日
X67n1309_p0609c01║嫌。豈不見雲門大師道：聞聲悟道，見色明心。遂舉起
X67n1309_p0609c02║手云：觀音菩薩將錢來買餬餅。放下手云：元來却是
X67n1309_p0609c03║饅頭。又不見山僧在法華時，甞有示眾云：無業禪師
X67n1309_p0609c04║道：一毫頭聖凡情念未盡，未免入驢胎馬腹裏去。大
X67n1309_p0609c05║眾！直饒一毫頭聖凡情念頓盡，亦未免入驢胎馬腹
X67n1309_p0609c06║裏去。瞎漢！但恁麼看取。參。
X67n1309_p0609c07║甘贄行者入南泉設粥，仍請念誦，泉乃白椎云：為狸
X67n1309_p0609c08║奴白牯念摩訶般若波羅蜜。甘贄拂袖便出。泉粥後
X67n1309_p0609c09║問典座：行者在甚處？座云：當時便去也。泉打破鍋子。
X67n1309_p0609c10║妙喜曰：心不負人，面無慙色。
X67n1309_p0609c11║黃龍新和尚示眾云：心外無法而法可明，法外無心
X67n1309_p0609c12║而心可通。可通可明，心法全宗。全其宗則法法皆宗，
X67n1309_p0609c13║全其心則心心無心。心既無心，直造其源。得其源則
X67n1309_p0609c14║現大身而滿虗空中，現小身而纖塵不立。作麼生是
X67n1309_p0609c15║纖塵不立？良久云：一點水墨，兩處成龍。
X67n1309_p0609c16║廣慧璉和尚示眾，舉：昔日臨濟會裏，兩堂首座相見
X67n1309_p0609c17║顧視，各下一喝便休去。諸人且道：還有賓主也無？若
X67n1309_p0609c18║道有賓主，只是箇瞎漢；若道無賓主，亦是箇瞎漢。不
X67n1309_p0609c19║有不無，萬里崖州。若向遮裏道得，也好與三十棒；若
X67n1309_p0609c20║道不得，亦與三十棒。衲僧家到遮裏，作麼生出得山
X67n1309_p0609c21║僧圈䙡去？良久，云：苦哉！蝦䗫蚯蚓𨁝跳上三十三天，
X67n1309_p0609c22║撞著須彌山百雜碎。遂拈拄杖，云：一隊無孔鐵鎚，速
X67n1309_p0609c23║退，速退。問：如何是祖師西來意？曰：竹竿頭上耀紅旗。
X67n1309_p0609c24║日，容遠和尚因奯上座來參，遠拊掌三下，云：猛虎當
X67n1309_p0610a01║軒，誰是敵者？奯曰：俊鷂冲天，阿誰捉得？遠云：彼此難
X67n1309_p0610a02║當。奯曰：且休，未斷遮公案。遠將拄杖舞歸方丈，奯無
X67n1309_p0610a03║語，遠云：死却遮漢。
X67n1309_p0610a04║天衣懷和尚示眾，舉古人云：五蘊山頭一段空，同門
X67n1309_p0610a05║出入不相逢，無量劫來賃屋住，到頭不識主人公。有
X67n1309_p0610a06║老宿拈云：既不識佗，當初問甚麼人賃？恁麼拈也大
X67n1309_p0610a07║遠在。何故？須知死人路上有活人出身處，活人路上
X67n1309_p0610a08║死人無數。那箇是活人路上死人無數？那箇是死人
X67n1309_p0610a09║路上活人出身處？若點檢得分明，拈却膱脂帽子，脫
X67n1309_p0610a10║却鶻臭布衫。
X67n1309_p0610a11║妙喜曰：天衣古佛，美則美矣，善則未善。具眼衲僧，
X67n1309_p0610a12║試甄別看。
X67n1309_p0610a13║黃檗和尚入厨見飯頭，乃問：作甚麼？云：揀眾僧米。曰：
X67n1309_p0610a14║一日喫多少？云：二石五。曰：莫太多麼？云：猶恐少在。檗
X67n1309_p0610a15║便打。飯頭舉似臨濟，濟云：我與汝勘過遮老漢。纔去
X67n1309_p0610a16║侍次，檗便舉前話，濟云：飯頭不會，請和尚代一轉語。
X67n1309_p0610a17║便問：莫太多麼？檗曰：何不道來日更喫一頓？濟云：說
X67n1309_p0610a18║甚來日，即今便喫。道了便掌，檗曰：遮風顛漢，又來遮
X67n1309_p0610a19║裏捋虎鬚。濟便喝一喝出去。溈山云：養子方知父慈。
X67n1309_p0610a20║仰山云：大似勾賊破家。
X67n1309_p0610a21║投子和尚，僧問：一切聲是佛聲，是否？曰：是。云：和尚莫
X67n1309_p0610a22║𡱰沸盌鳴聲。投子便打。又問：麁言及細語皆歸第一
X67n1309_p0610a23║義，是否？曰：是。云：喚和尚作頭驢，得麼？投子便打。
X67n1309_p0610a24║妙喜曰：賊賊敗也。復云：且道那箇是草賊？那箇是
X67n1309_p0610b01║正賊？
X67n1309_p0610b02║五祖演和尚示眾，舉：陸亘大夫問南泉：弟子家中有
X67n1309_p0610b03║一片石，也曾坐，也曾臥，擬鑴作佛，得麼？云：得。陸曰：莫
X67n1309_p0610b04║不得麼？云：不得。大眾！夫為善知識須明決擇，為甚麼
X67n1309_p0610b05║佗人道得也道得？佗人道不得也道不得？還知南泉
X67n1309_p0610b06║落處麼？白雲不惜眉毛與汝注破，得又是誰道來？不
X67n1309_p0610b07║得又是誰道來？汝若更不會，老僧今夜為汝作箇樣
X67n1309_p0610b08║子。乃舉手云：將三界二十八天作箇佛頭，金輪水際
X67n1309_p0610b09║作箇佛脚，四大洲作箇佛身。雖然作此佛兒子了，汝
X67n1309_p0610b10║諸人又却在那裏安身立命？大眾！還會也未？老僧作
X67n1309_p0610b11║第二箇樣子去也，將東弗于逮作一箇佛，南贍部洲
X67n1309_p0610b12║作一箇佛，西瞿耶尼作一箇佛，北鬱單越作一箇佛，
X67n1309_p0610b13║草木叢林是佛，蠢動含靈是佛。既恁麼，又喚甚麼作
X67n1309_p0610b14║眾生？還會也未？不如東弗于逮還佗東弗于逮，南贍
X67n1309_p0610b15║部洲還佗南贍部洲，西瞿耶尼還佗西瞿耶尼，北鬱
X67n1309_p0610b16║單越還佗北鬱單越，草木叢林還佗草木叢林，蠢動
X67n1309_p0610b17║含靈還佗蠢動含靈。所以道：是法住法位，世間相常
X67n1309_p0610b18║住。既恁麼，汝又喚甚麼作佛？還會麼？忽有箇漢出來
X67n1309_p0610b19║道：白雲休寐語。大眾！記取遮一轉。
X67n1309_p0610b20║雲門曰：眼睫橫亘十方，眉毛上透乾坤，下透黃泉，須
X67n1309_p0610b21║彌塞却汝咽喉，還有人會得麼？若有人會得，拽取占
X67n1309_p0610b22║波，共新羅鬪額。
X67n1309_p0610b23║妙喜曰：是大神呪，是大明呪，是無上呪，是無等等
X67n1309_p0610b24║呪，能除一切苦，真實不虗。諸人要識雲門麼？不見
X67n1309_p0610c01║道，三臺須是大家催。
X67n1309_p0610c02║明招和尚二偈。擘開金鎖眼如鈴，剔起眉毛頂上生。
X67n1309_p0610c03║方稱法王親的子，自然天下任橫行。師子教兒迷子
X67n1309_p0610c04║訣，擬前跳躑早翻身。羅紋結角交鋒處，鶻眼臨時失
X67n1309_p0610c05║却蹤。
X67n1309_p0610c06║蜆子和尚居無定所，自印心於洞山，混俗閩川。常日
X67n1309_p0610c07║沿江岸採掇鰕蜆以充腹，暮即臥東山白馬廟紙錢
X67n1309_p0610c08║中，居民目為蜆子和尚。華嚴靜和尚聞之，欲決真偽，
X67n1309_p0610c09║先潛入紙錢中。深夜蜆子歸，靜扭住問曰：如何是祖
X67n1309_p0610c10║師西來意？遽答曰：神前酒臺盤。
X67n1309_p0610c11║鏡清問雪峯：只如古德，豈不是以心傳心？峯曰：兼不
X67n1309_p0610c12║立文字語句。清曰：只如不立文字語句，如何傳授？峯
X67n1309_p0610c13║良久，清禮謝。峯曰：更問我一轉，豈不好？曰：就和尚請
X67n1309_p0610c14║一轉問頭。峯曰：只恁麼，為別有商量？曰：和尚恁麼即
X67n1309_p0610c15║得。峯曰：於汝作麼生？曰：辜負殺人。
X67n1309_p0610c16║新羅臥龍和尚。僧問：如何是大人相？曰：紫羅帳裏不
X67n1309_p0610c17║垂手。云：為甚麼不垂手？曰：不尊貴。問：十二時中如何
X67n1309_p0610c18║用心？曰：猢猻喫毛蟲。
X67n1309_p0610c19║白雲藏和尚。僧問：如何是深深處？曰：矮子渡深溪。問：
X67n1309_p0610c20║赤脚時如何？曰：何不脫却？
X67n1309_p0610c21║張拙秀才參石霜，霜問：先輩何姓？曰：拙姓張。霜曰：覔
X67n1309_p0610c22║巧了不可得，拙自何來？張於言下有省，乃述頌曰：光
X67n1309_p0610c23║明寂照徧河沙，凡聖含靈共我家。一念不生全體現，
X67n1309_p0610c24║六根纔動被雲遮。斷除煩惱重增病，趣向真如總是
X67n1309_p0611a01║邪。隨順眾緣無𦊱礙，涅槃生死是空花。雲門問僧：光
X67n1309_p0611a02║明寂照徧河沙，豈不是張拙秀才語？僧云：是。門曰：話
X67n1309_p0611a03║墮也。
X67n1309_p0611a04║妙喜曰：驢揀濕處尿。
X67n1309_p0611a05║白雲端和尚示眾云：昔靈山會上世尊拈花，迦葉微
X67n1309_p0611a06║笑，世尊道：吾有正法眼藏分付摩訶大迦葉，次第流
X67n1309_p0611a07║傳，毋令斷絕，至于今日。大眾！若是正法眼藏，釋迦老
X67n1309_p0611a08║子自無分，將箇甚麼分付？將箇甚麼流傳？何謂如此？
X67n1309_p0611a09║況諸人分上各各自有正法眼藏，每日起來是是非
X67n1309_p0611a10║非、分南分北，種種施為盡是正法眼藏之光影。此眼
X67n1309_p0611a11║開時，乾坤大地、日月星辰、森羅萬象只在面前，不見
X67n1309_p0611a12║有毫釐之相；此眼未開時，盡在諸人眼睛裏。今日已
X67n1309_p0611a13║開者不在此限，有未開者，山僧不惜手為諸人開此
X67n1309_p0611a14║正法眼藏看。乃舉手豎兩指云：看，看！若見得去，事同
X67n1309_p0611a15║一家；若也未然，山僧不免重說偈言：諸人法眼藏，千
X67n1309_p0611a16║聖莫能當，為君通一線，光輝滿大唐。須彌走入海，六
X67n1309_p0611a17║月降嚴霜，法華雖恁道，無句得商量。大眾！既滿口道
X67n1309_p0611a18║了，為甚麼却無句得商量？乃喝云：分身兩處看。
X67n1309_p0611a19║天衣懷和尚示眾云：善能分別諸法相，於第一義而
X67n1309_p0611a20║不動，作麼生說箇分別底道理？老僧試為分別看：四
X67n1309_p0611a21║面是山，中間是僧堂．佛殿．厨庫．三門，遮裏是法堂，上
X67n1309_p0611a22║是天，下是地，僧是僧，俗是俗，作麼生說箇第一義？若
X67n1309_p0611a23║向遮裏明得去，穿取維摩老子鼻孔；若也不會，且待
X67n1309_p0611a24║阿逸多出世。
X67n1309_p0611b01║峻極和尚。僧問：如何是大修行底人？曰：擔枷帶鎖。云：
X67n1309_p0611b02║如何是大作業底人？曰：修禪入定。僧無語。極乃云：你
X67n1309_p0611b03║問我善，善不從惡；你問我惡，惡不從善。所以道：善惡
X67n1309_p0611b04║如浮雲，起滅俱無處。僧於言下契悟。後破竈墮，聞云：
X67n1309_p0611b05║我子會盡，諸法無生。
X67n1309_p0611b06║妙喜曰：爭柰在髑髏前作妄想何？
X67n1309_p0611b07║雲居祐和尚示眾，舉僧問趙州：如何是祖師西來意？
X67n1309_p0611b08║州云：庭前栢樹子。僧云：和尚莫將境示人。州云：我不
X67n1309_p0611b09║將境示人。僧云：如何是祖師西來意？州云：庭前栢樹
X67n1309_p0611b10║子。奇哉！古聖垂一言半句，可謂截斷聖凡門戶，直示
X67n1309_p0611b11║彌勒眼睛，今昔無墜。眾中異解多途，商量非一，埋沒
X67n1309_p0611b12║宗旨，錯判名言。或謂青青翠竹盡是真如，鬱鬱黃花
X67n1309_p0611b13║無非般若；或謂山河草木物物皆是真心顯現，何獨
X67n1309_p0611b14║庭前栢樹子乎？塵毛瓦礫都是一法界中重重無盡，
X67n1309_p0611b15║理事圓融；或謂庭前栢樹子纔舉便直下薦取，覿體
X67n1309_p0611b16║全真，擬議之間早落塵境，須是當人作用，臨機相見，
X67n1309_p0611b17║或棒或喝，或擎起拳頭，衣袖一拂，遮箇眼目，如石火
X67n1309_p0611b18║電光相似；或謂庭前栢樹子更有甚麼事，趙州直下
X67n1309_p0611b19║為人實頭說話，饑來喫飯，困即打眠，動轉施為盡是
X67n1309_p0611b20║自家受用，如斯見解，似粟如麻，皆是天魔種族、外道
X67n1309_p0611b21║邪宗，但取識情分別，用心取捨，強作知見，口耳相傳，
X67n1309_p0611b22║誑惑於人，貴圖名利，是何業種，玷瀆祖風？何不遊方
X67n1309_p0611b23║徧歷，求善知識決擇身心，略似箇衲僧，古來自有宗
X67n1309_p0611b24║門師範、我佛心宗，釋梵諸天拱手敬信，三賢十聖罔
X67n1309_p0611c01║測其由。乃舉拂子云：若向遮裏悟去，山河大地與汝
X67n1309_p0611c02║同參。復顧左右云：道林爭敢壓良為賤？
X67n1309_p0611c03║僧問雲峯：巔山巖崖還有佛法也無？峯云：有。僧云：如
X67n1309_p0611c04║何是巔山巖崖佛法？曰：猢猻倒上樹。
X67n1309_p0611c05║妙喜曰：若人信受奉行，一生參學事畢。
X67n1309_p0611c06║琅邪覺和尚示眾云：山僧因看華嚴？金師子章第九
X67n1309_p0611c07║由心回轉善成門，又釋曰：如一尺之鏡，納重重之影
X67n1309_p0611c08║象。若然者，道有也得，道無也得，道非亦得，道是亦得。
X67n1309_p0611c09║雖然如是，更須知有拄杖頭上一竅。若也不會，拄杖
X67n1309_p0611c10║子穿燈籠，入佛殿，撞著釋迦，磕倒彌勒，露柱拊掌，呵
X67n1309_p0611c11║呵大笑。你且道笑箇甚麼？以拄杖卓一下。
X67n1309_p0611c12║韶國師問龍牙：雄雄之尊，為甚麼近之不得？牙曰：如
X67n1309_p0611c13║火與火。曰：忽遇水來又作麼生？曰：道者汝不會。次問
X67n1309_p0611c14║疎山：百匝千重是何人境界？山曰：左搓芒繩縛鬼子。
X67n1309_p0611c15║進曰：不落古今，請師說。曰：不說。曰：為甚麼不說？曰：箇
X67n1309_p0611c16║中不辨有無。
X67n1309_p0611c17║雲門和尚示眾云：我事不獲已，向你諸人道，直下無
X67n1309_p0611c18║事，早是相埋沒也。更欲蹋步向前，尋言逐句，求覔解
X67n1309_p0611c19║會，千差萬別，廣設問難，贏得一場口滑，去道轉遠，有
X67n1309_p0611c20║甚麼歇時？祇此箇事，若在言語上，三乘十二分教，豈
X67n1309_p0611c21║是無言語？因甚麼道教外別傳？若從學解機智，祇如
X67n1309_p0611c22║十地聖人，說法如雲如雨，猶被訶責，見性如隔羅縠。
X67n1309_p0611c23║以此故知，一切有心，天地懸殊。雖然如此，若是得底
X67n1309_p0611c24║人，道火不能燒口，終日說事，未甞挂著唇齒，未曾道
X67n1309_p0612a01║著一字，終日著衣喫飯，未曾觸著一粒米，挂一縷絲。
X67n1309_p0612a02║雖然如此，猶是門庭之說，須是實得與麼始得。若約
X67n1309_p0612a03║衲僧門下，句裏呈機，徒勞佇思，直饒一句下承當得，
X67n1309_p0612a04║猶是瞌睡漢。時有僧問如是一句，曰：舉
X67n1309_p0612a05║妙喜曰：瞌睡漢。
X67n1309_p0612a06║端師子華亭陞座，云：靈山師子，雲間哮吼，佛法無可
X67n1309_p0612a07║商量，不如打箇筋斗。便跳下座。
X67n1309_p0612a08║阿難問迦葉：世尊傳金襴袈裟外，別傳何法？迦葉召
X67n1309_p0612a09║云：阿難。阿難應喏。迦葉云：倒却門前剎竿著。汾陽云：
X67n1309_p0612a10║不問那知。五祖戒云：露。翠巖芝云：千年無影樹，今時
X67n1309_p0612a11║沒底靴。
X67n1309_p0612a12║真淨和尚示眾云：還有問話底麼？良久云：三十年弄
X67n1309_p0612a13║馬，騎却被驢撲。遂撫膝云：直得須彌岌嶪，海水騰波，
X67n1309_p0612a14║三十三天一時退位，十八大地獄盡乃停酸。見麼？若
X67n1309_p0612a15║遮裏見得，釋迦拱手，彌勒攢眉，文殊、普賢與伊作侍
X67n1309_p0612a16║者。若也不見，看我七縱八橫，且向葛藤裏薦取。阿呵
X67n1309_p0612a17║呵！諸高德，且道我笑箇甚麼？噫！我笑昔日雲門、臨濟、
X67n1309_p0612a18║德山、巖頭，螢火之光、蚊蚋之解，一人道我呵佛罵祖，
X67n1309_p0612a19║一人道我得末後句，一人道黃檗佛法無多子，一人
X67n1309_p0612a20║道大覺世尊初生下時，一手指天、一手指地，天上天
X67n1309_p0612a21║下唯我獨尊。我當初若見，一棒打殺與狗子喫，似遮
X67n1309_p0612a22║一隊掠虗漢，總只一期無佛處稱尊。若是如今喚來，
X67n1309_p0612a23║一時與伊生按過。自餘之輩放過即不可，豈不聞僧
X67n1309_p0612a24║問乾峯云：十方薄伽梵，一路涅槃門，未審路頭在甚
X67n1309_p0612b01║麼處？乾峯拈拄杖畫一畫云：在遮裏。只如乾峯恁麼，
X67n1309_p0612b02║曾夢見也未？若是老僧即不然，十方薄伽梵，一路涅
X67n1309_p0612b03║槃門，未審路頭在甚麼處？劈脊便棒，却問伊：路頭在
X67n1309_p0612b04║甚麼處？待伊擬開口，熱喝出去。更有箇雲門折脚老
X67n1309_p0612b05║比丘，不分緇素、不辨正邪，拈扇子云：𨁝跳上三十三
X67n1309_p0612b06║天，築著帝釋鼻孔，東海鯉魚打一棒，雨似盆傾。似遮
X67n1309_p0612b07║般和泥合水漢，糞掃堆裏埋却十箇五箇，又有甚過？
X67n1309_p0612b08║阿呵呵！樂不樂，足不足，而今幸對山青山綠，年來是
X67n1309_p0612b09║事一時休，信任身心嬾拘束。大眾，休瞌睡好！
X67n1309_p0612b10║瑞巖彥和尚問巖頭：如何是本常理？巖頭曰：動也。曰：
X67n1309_p0612b11║動時如何？頭曰：不是本常理。彥沈思良久，頭曰：肯即
X67n1309_p0612b12║未脫根塵，不肯即永沈生死。彥遂領悟。後謁夾山，山
X67n1309_p0612b13║問：甚麼處來？曰：臥龍來。山云：來時龍還起未？彥乃顧
X67n1309_p0612b14║視之，山曰：灸瘡上更著艾爝。曰：和尚又苦如此作甚
X67n1309_p0612b15║麼？山便休。
X67n1309_p0612b16║妙喜曰：若不藍田射石虎，幾乎悞殺李將軍。
X67n1309_p0612b17║南院問僧：汝名甚麼？僧云：普參。院曰：忽遇屎橛時如
X67n1309_p0612b18║何？僧云：不審。院便打。
X67n1309_p0612b19║羅漢南和尚示眾云：諸佛不出世，達磨不西來。祖師
X67n1309_p0612b20║心印，狀似鐵牛之機。所以印空也，日月沈輝，乾坤黯
X67n1309_p0612b21║黑；印水也，蹙浪驚濤，魚龍喪命；印泥也，大地水消，聖
X67n1309_p0612b22║凡路絕。若是那一印，誰敢覰著？爭柰諸方起模畫樣，
X67n1309_p0612b23║若到羅漢手中，直教粉碎。
X67n1309_p0612b24║招慶和尚示眾云：招慶今夜與諸人一時道却，還委
X67n1309_p0612c01║落處麼？時有僧出云：大眾一時散去，還稱師意也無？
X67n1309_p0612c02║曰：好與拄杖。僧禮拜，慶曰：雖有盲龜之意，且無曉月
X67n1309_p0612c03║之程。僧云：如何是曉月之程？曰：此是盲龜之意。問：如
X67n1309_p0612c04║何是沙門行？曰：非行不行。問：如何是西來意？曰：蚊子
X67n1309_p0612c05║上鐵牛。
X67n1309_p0612c06║德山和尚長講金剛經為業，後聞南方禪宗大興，罔
X67n1309_p0612c07║措其由，遂罷講散徒，𢹂疏鈔南遊。先到龍潭，纔跨門
X67n1309_p0612c08║便問：久嚮龍潭。及乎到來，潭又不見，龍又不現。潭曰：
X67n1309_p0612c09║子親到龍潭。山乃禮拜而退。至夜，入室侍立。更深，潭
X67n1309_p0612c10║曰：子何不下去？山遂珍重，揭簾而出。見外面黑，却回
X67n1309_p0612c11║云：外面黑。潭乃點紙燭度與山。方接次，潭便吹滅。山
X67n1309_p0612c12║於此忽然大悟，便禮拜。潭曰：子見箇甚麼便禮拜？山
X67n1309_p0612c13║云：某甲自今已後，更不疑著天下老和尚舌頭。至來
X67n1309_p0612c14║日，龍潭上堂云：可中有箇漢，牙如劒樹，口似血盆，一
X67n1309_p0612c15║棒打不回頭。佗時後日，向孤峯頂上立吾道去在。山
X67n1309_p0612c16║遂取疏鈔，於法堂前將一炬火提起，云：窮諸玄辯，若
X67n1309_p0612c17║一毫置於太虗；竭世樞機，似一滴投於巨壑。將疏鈔
X67n1309_p0612c18║便燒，於是禮辭。
X67n1309_p0612c19║鄧隱峯辭馬祖，祖曰：甚處去？云：石頭去。祖曰：石頭路
X67n1309_p0612c20║滑。云：竿木隨身，逢場作戲。便去。纔到石頭，乃遶禪床
X67n1309_p0612c21║一匝，振錫一下，問：是何宗旨？頭曰：蒼天！蒼天！峯無語。
X67n1309_p0612c22║却回，舉似馬祖，祖曰：汝更去見佗道：蒼天！蒼天！汝便
X67n1309_p0612c23║噓兩聲。峯又去，一依前問，頭乃噓兩聲，峯又無語。歸，
X67n1309_p0612c24║舉似馬祖，祖曰：向汝道石頭路滑。
X67n1309_p0613a01║照布衲，一夕指半月問溥上座：那一片甚麼處去也？
X67n1309_p0613a02║溥曰：莫妄想。照曰：失却一片也。
X67n1309_p0613a03║妙喜曰：自起自倒。
X67n1309_p0613a04║廣慧璉和尚到首山，山問：近離甚麼處？曰：漢上。山豎
X67n1309_p0613a05║拳云：漢上還有遮箇麼？曰：遮箇是甚麼盌鳴聲？山云：
X67n1309_p0613a06║瞎。曰：恰是。拍一拍，便出去。
X67n1309_p0613a07║長髭和尚參石頭，頭問：甚麼處來？曰：嶺南來。頭云：大
X67n1309_p0613a08║庾嶺頭一鋪功德成就也未？曰：成就久矣，只欠點眼
X67n1309_p0613a09║在。頭云：莫要點眼麼？曰：便請。石頭垂下一足，髭便作
X67n1309_p0613a10║禮，頭云：你見箇甚麼便禮拜？曰：如紅鑪上一點雪。
X67n1309_p0613a11║仰山問南塔：老僧何似一頭驢？曰：佛亦不似。云：佛既
X67n1309_p0613a12║不似，似箇甚麼？曰：若有所似，何異於驢？仰山然之。
X67n1309_p0613a13║楊岐和尚問僧：秋色依依，朝離何處？僧云：去夏在上
X67n1309_p0613a14║藍。曰：不涉程途一句作麼生道？云：兩重公案。曰：謝上
X67n1309_p0613a15║座答話。僧便喝，岐曰：那裏學得遮虗頭來？云：明眼尊
X67n1309_p0613a16║宿難謾。曰：與麼則楊岐隨上座去也。僧擬議，岐曰：念
X67n1309_p0613a17║汝鄉人在此，放汝三十棒。問：如何是佛？曰：堦前喝棒
X67n1309_p0613a18║聲。
X67n1309_p0613a19║睦州和尚見僧來，云：現成公案，放汝三十棒。雲峯悅
X67n1309_p0613a20║云：作賊人心虗。
X67n1309_p0613a21║妙喜曰：又添得一箇道了。問沖密：你道我恁麼道，
X67n1309_p0613a22║還有過也無？密云：作賊人心虗。妙喜曰：三箇也有。
X67n1309_p0613a23║道吾真和尚示眾云：古人道，認著依前還不是。實難
X67n1309_p0613a24║會，土宿頷下髭鬚多，波斯眼深鼻孔大。甚奇恠，歘然
X67n1309_p0613b01║透過新羅界。又示眾云：古今日月，依舊山河。若明得
X67n1309_p0613b02║去，十方薄伽梵，一路涅槃門。若明不得，謗斯經故，獲
X67n1309_p0613b03║罪如是。
X67n1309_p0613b04║夾山和尚示眾云：不知天曉，悟不由師。龍門躍鱗，不
X67n1309_p0613b05║墮漁人之手。但意不寄私緣，舌不親玄旨，正好知音，
X67n1309_p0613b06║此名俱生話。若向玄旨疑去，賺殺闍梨。困魚止濼，鈍
X67n1309_p0613b07║鳥棲蘆。雲水非闍梨，闍梨非雲水。老僧於雲水而得
X67n1309_p0613b08║自在，闍梨又作麼生？
X67n1309_p0613b09║睦州和尚示眾云：裂開也在我，揑聚也在我。有僧問：
X67n1309_p0613b10║如何是裂開？曰：三九二十七，菩提涅槃，真如解脫，即
X67n1309_p0613b11║心即佛。我且與麼道，汝又作麼生？僧云：某甲不與麼
X67n1309_p0613b12║道。曰：盞子撲落地，揲子成七片。雲峯悅云：相罵饒汝
X67n1309_p0613b13║接觜，相唾饒汝潑水。
X67n1309_p0613b14║翠巖芝和尚示眾云：砂裏無油事可哀，翠巖嚼飯餧
X67n1309_p0613b15║嬰孩，佗時好惡知端的，始覺從前滿面灰。
X67n1309_p0613b16║殃崛摩羅因持鉢至一長者門，其家婦人正值產難，
X67n1309_p0613b17║子母未分。長者曰：瞿曇弟子！汝為至聖，當有何法，能
X67n1309_p0613b18║免產難？殃崛語長者云：我乍入道，未知此法，待我回
X67n1309_p0613b19║問世尊，却來相報。及返，具陳斯事。佛告殃崛：汝速去
X67n1309_p0613b20║報言：我自從賢聖法來，未曾殺生。殃崛依佛所說，往
X67n1309_p0613b21║告長者，婦人聞之，當時分免。
X67n1309_p0613b22║曹山和尚示眾云：諸方盡把格則，何不與佗道，却令
X67n1309_p0613b23║佗不疑去？雲門在，眾出問：密密處為甚麼不知有？山
X67n1309_p0613b24║曰：只為密密，所以不知有。門云：此人如何親近？曰：莫
X67n1309_p0613c01║向密密處親近。云：不向密密處親近時如何？曰：始解
X67n1309_p0613c02║親近。門云：喏！喏！
X67n1309_p0613c03║妙喜曰：濁油更著濕燈心。
X67n1309_p0613c04║德山圓明和尚示眾云：與麼來者，見成公案。不與麼
X67n1309_p0613c05║來者，垛生招箭。總不與麼來，徐六遇擔板。迅速鋒芒，
X67n1309_p0613c06║猶是鈍漢。萬里無雲，青天猶在。僧問：倜儻無差時如
X67n1309_p0613c07║何？曰：繫驢橛。云：過在甚麼處？曰：自屎不覺臭。云：和尚
X67n1309_p0613c08║恁麼道即得。曰：蜣蜋推糞毬。問：無跡無蹤是甚麼人
X67n1309_p0613c09║行履處？曰：偷牛賊。問：不歷僧祇獲法身時如何？曰：也
X67n1309_p0613c10║是牌下立。問：𦏰羊未挂角時如何？曰：獵屎狗。云：挂角
X67n1309_p0613c11║後如何？曰：獵屎狗。問：如何是古佛路？曰：道邊神樹子。
X67n1309_p0613c12║清涼法眼和尚示眾云：出家人但隨時及節便得，寒
X67n1309_p0613c13║即寒，熱即熱。欲識佛性義，當觀時節因緣，古今方便
X67n1309_p0613c14║不少。不見石頭和尚因看肇論云：會萬物為己者，其
X67n1309_p0613c15║惟聖人乎？佗家便道：聖人無己，靡所不己。有一片言
X67n1309_p0613c16║語，喚作參同契，末上云：竺土大僊心，無過此語也。中
X67n1309_p0613c17║間也只隨時說話。上座今欲會萬物為己去，葢盡大
X67n1309_p0613c18║地無一法可見。佗又囑人云：光陰莫虗度。適來向上
X67n1309_p0613c19║座道：但隨時及節便得。若也違時失候，即是虗度光
X67n1309_p0613c20║陰，於非色中作色解。上座於非色中作色解，即是違
X67n1309_p0613c21║時失候。且道色作非色解，還當不當？上座若恁麼會，
X67n1309_p0613c22║便是沒交涉。正是癡狂兩頭走，有甚麼用處？上座但
X67n1309_p0613c23║守分隨時過。
X67n1309_p0613c24║襄州廣德周和尚。僧問：承教有言：阿逸多不斷煩惱，
X67n1309_p0614a01║不修禪定，佛記此人成佛無疑。此理如何？曰：鹽又盡，
X67n1309_p0614a02║炭又無。云：鹽盡炭無時如何？曰：愁人莫向愁人道，道
X67n1309_p0614a03║向愁人愁殺人。
X67n1309_p0614a04║妙喜曰：古人恁麼答話，喚作洗脚上船。
X67n1309_p0614a05║二祖問達磨：諸佛法印可得聞乎？曰：諸佛法印匪從
X67n1309_p0614a06║人得。曰：我心未寧，乞師安心。曰：將心來與汝安。曰：覔
X67n1309_p0614a07║心了不可得。曰：與汝安心竟。芭蕉云：金剛與泥人揩
X67n1309_p0614a08║背。
X67n1309_p0614a09║香林遠和尚。僧問：北斗裏藏身，意旨如何？曰：月似彎
X67n1309_p0614a10║弓，少雨多風。問：如何是室內一燈？曰：三人證龜成鼈。
X67n1309_p0614a11║問：如何是衲衣下事？曰：臘月火燒山。問：魚游陸地時
X67n1309_p0614a12║如何？曰：發言必有後救。僧云：却下碧潭時如何？曰：頭
X67n1309_p0614a13║重尾輕。
X67n1309_p0614a14║韶州海禪師初見六祖，問：即心即佛，願垂指喻。祖曰：
X67n1309_p0614a15║前念不生即心，後念不滅即佛。成一切相即心，離一
X67n1309_p0614a16║切相即佛。吾若具說，窮劫不盡。聽吾偈曰：即心名慧，
X67n1309_p0614a17║即佛乃定。定慧等持，意中清淨。悟此法門，由汝習性。
X67n1309_p0614a18║用本無生，雙修是正。海信受，以偈贊曰：即心元是佛，
X67n1309_p0614a19║不悟而自屈。我知定慧因，雙修離諸物。
X67n1309_p0614a20║藥山和尚久不陞堂，一日，院主白云：大眾久思和尚
X67n1309_p0614a21║示誨。曰：打鐘著。時大眾方集定，便下座，歸方丈。
X67n1309_p0614a22║妙喜曰：葛藤不少。
X67n1309_p0614a23║院主隨後問云：和尚許為大眾說話，為甚麼一言不
X67n1309_p0614a24║措？曰：經有經師，論有論師，爭恠得老僧？
X67n1309_p0614b01║妙喜曰：笑殺人。
X67n1309_p0614b02║西睦和尚上堂，有一俗士舉手云：和尚便是一頭驢。
X67n1309_p0614b03║曰：老僧被汝騎。士無語。後三日再來云：某甲三日前
X67n1309_p0614b04║著賊。睦拈拄杖趂出。
X67n1309_p0614b05║葉縣省和尚。一日，念和尚問云：喚作竹篦則觸，不喚
X67n1309_p0614b06║作竹篦則背，合喚作甚麼物即得？省於此大悟，遂於
X67n1309_p0614b07║手中掣得竹篦拗折，擲于堦下，却云：是甚麼？念云：瞎。
X67n1309_p0614b08║省便禮拜。因僧請益趙州栢樹子話，省曰：我不辭與
X67n1309_p0614b09║汝說，還信麼？云：和尚重言，爭敢不信？曰：汝還聞簷頭
X67n1309_p0614b10║雨滴聲麼？其僧豁然，不覺失聲云：㖿！省云：汝見箇甚
X67n1309_p0614b11║麼道理？僧即以頌對云：簷頭雨滴，分明瀝瀝，打破乾
X67n1309_p0614b12║坤，當下心息。省忻然。
X67n1309_p0614b13║法華舉和尚示眾云：語漸也，返常合道；論頓也，不留
X67n1309_p0614b14║朕迹。直饒論其頓，返其常，也是抑而為之。舉到公安
X67n1309_p0614b15║遠和尚處，遠問：作麼生是伽藍？舉曰：深山藏獨虎，淺
X67n1309_p0614b16║草露羣蛇。云：作麼生是伽藍中人？曰：青松葢不得，黃
X67n1309_p0614b17║葉豈能遮？云：道甚麼？曰：少年翫盡天邊月，潦倒浮桑
X67n1309_p0614b18║沒日頭。云：一句兩句，雲開月露，作麼生？曰：照破佛祖。
X67n1309_p0614b19║五祖演和尚示眾云：將四大海水為一枚硯，須彌山
X67n1309_p0614b20║作一管筆。有人向虗空裏寫祖師西來意五字。太平
X67n1309_p0614b21║下座，大展坐具，禮拜為師。若寫不得，佛法無靈驗。有
X67n1309_p0614b22║麼？有麼？便下座。大眾散，師高聲云：侍者！侍者應喏曰：
X67n1309_p0614b23║收取坐具。復問侍者云：還收得坐具麼？侍者提起坐
X67n1309_p0614b24║具。演曰：我早知汝恁麼也。又示眾云：上是天，下是地，
X67n1309_p0614c01║南北東西依舊位。釋迦老子弄精魂，達磨西來多忌
X67n1309_p0614c02║諱。忽有箇漢出來道：和尚低聲。但向伊道：祇要拋塼
X67n1309_p0614c03║引玉。
X67n1309_p0614c04║雲門見僧來參，乃拈起袈裟云：汝若道得，落我袈裟
X67n1309_p0614c05║圈䙡裏；汝若道不得，又在鬼窟裏坐作麼生？自代云：
X67n1309_p0614c06║某甲無氣力。
X67n1309_p0614c07║妙喜曰：西天斬頭截臂，遮裏自領出去。
X67n1309_p0614c08║玄沙和尚示眾云：佛道閑曠，無有程途。無門解脫之
X67n1309_p0614c09║門，無意道人之意。不在三際，故不可昇沈。建立乖真，
X67n1309_p0614c10║非屬造化。動則起生死之本，靜則醉昏沈之鄉。動靜
X67n1309_p0614c11║雙泯，即落空亡。動靜雙收，顢頇佛性。直須對塵對境，
X67n1309_p0614c12║如枯木寒灰，臨時應用，不失其宜。鏡照諸像，不亂光
X67n1309_p0614c13║輝。鳥飛空中，不雜空色。所以十方無影像，三界絕行
X67n1309_p0614c14║蹤。不墮往來機，不住中間意。鐘中無鼓響，鼓中無鐘
X67n1309_p0614c15║聲。鐘鼓不相交，句句無前後。如壯士展臂，不借佗力。
X67n1309_p0614c16║師子游行，豈求伴侶。九霄絕翳，何在穿通。一段光明，
X67n1309_p0614c17║未曾昏昧。若到者裏，體寂寂，常的的，日赫焰，無邊表。
X67n1309_p0614c18║圓覺空中不動搖，吞爍乾坤迥然照。夫佛出世者，元
X67n1309_p0614c19║無出入。名相無體，道本如如。法爾天真，不同修證。只
X67n1309_p0614c20║要虗閑不昧，作用不涉塵泥。箇中纖毫道不盡，即為
X67n1309_p0614c21║魔王眷屬。句前句後，是學人難處。所以一句當天，八
X67n1309_p0614c22║萬門永絕生死。直饒得似秋潭月影，靜夜鐘聲，隨扣
X67n1309_p0614c23║擊以無虧，觸波瀾而不散，猶是生死岸頭事。道人行
X67n1309_p0614c24║履處，如火消冰，終不却成冰。箭既離絃，無返回勢。所
X67n1309_p0615a01║以牢籠不肯住，呼喚不回頭。古聖不安排，至今無處
X67n1309_p0615a02║所。若到者裏，步步登玄，不屬邪正。識不能識，智不能
X67n1309_p0615a03║知。動便失宗，覺即迷旨。二乘膽戰，十地魂驚。語路處
X67n1309_p0615a04║絕，心行處滅。直得釋迦掩室於摩竭，淨名杜口於毗
X67n1309_p0615a05║耶。須菩提唱無說而顯道，釋梵絕聽而雨花。若與麼
X67n1309_p0615a06║現前，更疑何事？沒棲泊處，離去來今。限約不得，心思
X67n1309_p0615a07║路絕。不因莊嚴，本來真淨。動用語笑，隨處明了，更無
X67n1309_p0615a08║欠少。今時人不悟箇中道理，妄自涉事涉塵。處處染
X67n1309_p0615a09║著，頭頭繫絆。縱悟則塵境紛紜，名相不實。便擬凝心
X67n1309_p0615a10║斂念，攝事歸空，閉目藏睛。纔有念起，旋旋破除。細想
X67n1309_p0615a11║纔生，即便遏捺。如此見解，即是落空亡底外道，魂不
X67n1309_p0615a12║散底死人。冥冥漠漠，無覺無知。塞耳偷鈴，徒自欺誑。
X67n1309_p0615a13║者裏分別則不然，也不是隈門傍戶，句句現前。不得
X67n1309_p0615a14║商量，不涉文墨。本絕塵境，本無位次。權名箇出家兒，
X67n1309_p0615a15║畢竟無蹤跡。真如凡聖，地獄天堂，只是燎狂子之方。
X67n1309_p0615a16║虗空尚無改變，大道豈有昇沈。悟則縱橫，不離本際。
X67n1309_p0615a17║若到者裏，凡聖也無立處。若向句中作意，則沒溺殺
X67n1309_p0615a18║學人。若向外馳求，又落魔界。如如向上，沒可安排。恰
X67n1309_p0615a19║似焰鑪，不藏蚊蚋。此理本來平坦，何用剗除。動轉揚
X67n1309_p0615a20║眉，是真解脫。道不強為意度，建立乖真。若到者裏，纖
X67n1309_p0615a21║毫不受，措意則差。便是千聖出頭來，也安一字不得。
X67n1309_p0615a22║久立，珍重。
X67n1309_p0615a23║趙州和尚到茱萸，將拄杖於法堂上從東過西、從西
X67n1309_p0615a24║過東，茱萸問：作甚麼？州云：探水。曰：我遮裏一滴也無，
X67n1309_p0615b01║探箇甚麼？州靠却拄杖便出去。琅邪覺云：勢去奴欺
X67n1309_p0615b02║主，年衰鬼弄人。
X67n1309_p0615b03║妙喜曰：鉤在不疑之地。
X67n1309_p0615b04║仰山和尚因溈山問：大地眾生業識茫茫，無本可據，
X67n1309_p0615b05║子作麼生知佗有之與無？曰：某甲有驗處。時有僧從
X67n1309_p0615b06║面前過，仰山召云：闍梨！其僧回首，仰曰：和尚！遮箇便
X67n1309_p0615b07║是業識茫茫，無本可據。溈山云：此是師子一滴乳，迸
X67n1309_p0615b08║散十斛驢乳。
X67n1309_p0615b09║桐峯庵主因僧問：庵主在遮裏，忽遇大蟲來又作麼
X67n1309_p0615b10║生？主便作大蟲吼，僧作怕勢，主大笑，僧云：遮賊。主云：
X67n1309_p0615b11║爭柰我何？雪竇云：是則是，兩箇惡賊只解掩耳偷鈴。
X67n1309_p0615b12║無業國師謂弟子慧愔等曰：汝等見聞覺知之性，與
X67n1309_p0615b13║太虗同壽，不生不滅。一切境界，本自空寂，無一法可
X67n1309_p0615b14║得。迷者不了，即為境惑。一為境惑，流轉無窮。汝等當
X67n1309_p0615b15║知，心性本自有之，非因造作，猶如金剛，不可破壞。一
X67n1309_p0615b16║切諸法，如影如響，無有實者。故經云：唯此一事實，餘
X67n1309_p0615b17║二即非真。若了一切空，無一物當情。是諸佛用心處，
X67n1309_p0615b18║汝等勤而行之。
X67n1309_p0615b19║溈山和尚示眾云：夫道人之心，質直無偽，無背無面，
X67n1309_p0615b20║無詐妄心行，一切時中，視聽尋常，更無委曲，亦不閉
X67n1309_p0615b21║眼塞耳，但情不附物即得。從上諸聖，只是說濁邊過
X67n1309_p0615b22║患，若無如許多惡覺情見想習之事，譬如秋水澄渟，
X67n1309_p0615b23║清淨無為，澹泞無礙，喚佗作道人，亦名無事人。時有
X67n1309_p0615b24║僧問：頓悟之人，更有修否？曰：若真悟得本，佗自知時，
X67n1309_p0615c01║修與不修，是兩頭語。如今初心，雖從緣得，一切頓悟
X67n1309_p0615c02║自理，猶有無始曠劫習氣，未能頓淨，須教渠淨除現
X67n1309_p0615c03║業流識，即是修也。不道別有法，教渠修行趣向，從聞
X67n1309_p0615c04║入理，聞理深妙，心自圓明，不居惑地，縱有百千妙義，
X67n1309_p0615c05║抑揚當時，此乃得坐披衣，自解作活計。以要言之，則
X67n1309_p0615c06║實際理地，不受一塵，佛事門中，不捨一法。若也單刀
X67n1309_p0615c07║直入，則凡聖情盡，體露真常，理事不二，即如如佛
X67n1309_p0615c08║安國挺禪師因長安講華嚴經，僧來問五祖云：真性
X67n1309_p0615c09║緣起，其義云何？祖默然。時挺侍立次，乃謂曰：大德正
X67n1309_p0615c10║興一念問時，是真性中緣起。其僧言下大悟。
X67n1309_p0615c11║妙喜曰：一念未興時，不可無緣起也。或曰：一念未
X67n1309_p0615c12║興，喚甚麼作緣起？我也只要汝恁麼道。
X67n1309_p0615c13║越山和尚初參雪峯而染指，後因閩王請，於清風樓
X67n1309_p0615c14║上齋。坐久，舉目忽覩日光，豁然頓曉，而有偈曰：清風
X67n1309_p0615c15║樓上赴官齋，此日平生眼豁開。方信普通年遠事，不
X67n1309_p0615c16║從葱嶺付將來。歸呈雪峯，峯然之。僧問：如何是佛身？
X67n1309_p0615c17║曰：汝問那箇佛身？云：釋迦佛身。曰：舌覆三千界。臨終
X67n1309_p0615c18║時，集眾示偈云：眼光隨色盡，耳識逐聲消。還源無別
X67n1309_p0615c19║旨，今日與明朝。
X67n1309_p0615c20║國清奉和尚。僧問：如何是佛法大意？曰：釋迦是牛頭
X67n1309_p0615c21║獄卒，祖師是馬面阿旁。問：如何是西來意？曰：東壁打
X67n1309_p0615c22║西壁。問：如何是撲不破底句？曰：不隔毫氂，時人遠嚮。
X67n1309_p0615c23║洛浦和尚示眾云：末後一句，始到牢關，把斷要津，不
X67n1309_p0615c24║通凡聖。尋常向諸人道：任從天下樂欣欣。我獨不肯。
X67n1309_p0616a01║何故？如靈龜負圖，自取喪身之兆；鳳縈金網，趣霄漢
X67n1309_p0616a02║以何期？直須旨外明宗，莫向言中取則。是以石人機
X67n1309_p0616a03║似汝，也解唱巴歌；汝若似石人，雪曲也應和。
X67n1309_p0616a04║夾山和尚因僧問：撥塵見佛時如何？曰：欲知此事，直
X67n1309_p0616a05║須揮劒。若不揮劒，漁父棲巢。僧如前問石霜，霜云：渠
X67n1309_p0616a06║無國土，甚處逢渠？僧却舉似夾山，山曰：門庭施設不
X67n1309_p0616a07║無。夾山入理深談，猶較石霜百步。
X67n1309_p0616a08║泐潭英和尚示眾，舉祖師道：一切眾生性清淨，從本
X67n1309_p0616a09║無生無可滅，即此身心是幻生，幻化之中無罪福。大
X67n1309_p0616a10║眾！先聖恁麼道，不妨奇特，奈緣衲僧門下檢點將來，
X67n1309_p0616a11║也是食飽傷心，坐久腰痛。又示眾云：阿呵呵！是甚麼？
X67n1309_p0616a12║昨夜蟾光獨自坐，屈指從頭數故人，翻憶當時破竈
X67n1309_p0616a13║墮。是甚麼？眨起眉毛早蹉過。僧問：逢場作戲時如何？
X67n1309_p0616a14║曰：紅鑪拋出鐵烏龜。
X67n1309_p0616a15║天皇和尚問石頭：離却定慧，以何法示人？頭云：我遮
X67n1309_p0616a16║裏無奴婢，離箇甚麼？曰：如何明得？頭云：汝還撮得虗
X67n1309_p0616a17║空麼？曰：與麼則不從今日去也。頭曰：未審汝早晚從
X67n1309_p0616a18║那邊來？曰：某甲不是那邊人。頭云：我早知汝來處。曰：
X67n1309_p0616a19║和尚何得贓誣於人？頭云：汝身見在。曰：雖然如是，畢
X67n1309_p0616a20║竟如何示於後人？頭云：汝道阿誰是後人？天皇從此
X67n1309_p0616a21║有省。
X67n1309_p0616a22║妙喜曰：且道省得箇甚麼？
X67n1309_p0616a23║太原孚上座，在楊州孝先寺講涅槃經。有禪者阻雪
X67n1309_p0616a24║在寺，因往聽講，至三因佛性．三德法身，廣談法身妙
X67n1309_p0616b01║理，禪者失笑。孚講罷，請禪者喫茶，白曰：某甲素志狹
X67n1309_p0616b02║劣，依文解義，適蒙見笑，且望見教。禪者曰：實笑座主
X67n1309_p0616b03║不識法身。孚曰：如此解說，何處不是？曰：請座主更說
X67n1309_p0616b04║一徧。孚曰：法身之理，猶若太虗，豎窮三際，橫亘十方，
X67n1309_p0616b05║彌綸八極，包括二儀，隨緣赴感，靡不周徧。曰：不道座
X67n1309_p0616b06║主說不是，只是說得法身量邊事，實未識法身在。孚
X67n1309_p0616b07║曰：既然如是，禪德當為我說。曰：座主還信否？孚曰：焉
X67n1309_p0616b08║敢不信？曰：若如是，座主暫輟講旬日，於室內端然靜
X67n1309_p0616b09║慮，收心攝念，善惡諸緣，一時放却。孚一依所教，從初
X67n1309_p0616b10║夜至五更，聞鼓角聲，忽然契悟，便去扣門。禪者曰：阿
X67n1309_p0616b11║誰？孚曰：某甲。禪者咄曰：教汝傳持大教，代佛說法，夜
X67n1309_p0616b12║來為甚麼醉酒臥街？孚曰：禪德自來講經，將生身父
X67n1309_p0616b13║母鼻孔扭揑，從今已去，更不敢如是。禪者曰：且去，來
X67n1309_p0616b14║日相見。孚遂罷講，徧歷諸方，久在雪峯，有大聲譽。後
X67n1309_p0616b15║歸揚州，被陳尚書留在宅供養。一日，謂尚書曰：來日
X67n1309_p0616b16║講一徧大涅槃經，報答尚書。書致齋茶畢，孚遂陞座，
X67n1309_p0616b17║良久，揮尺一下，云：如是我聞。乃召尚書，書應諾。孚云：
X67n1309_p0616b18║一時佛在。便乃脫去。
X67n1309_p0616b19║巖頭示眾云：吾甞七八年披究涅槃經，其中有三兩
X67n1309_p0616b20║段義，頗似衲僧說話。又云：休！休！時有僧云：請和尚舉。
X67n1309_p0616b21║頭曰：吾教意如∴字三點：第一、向東方下一點，點開
X67n1309_p0616b22║諸菩薩眼；第二、向西方下一點，點諸菩薩命根；第三、
X67n1309_p0616b23║向上方下一點，點開諸菩薩頂門。此是涅槃經中第
X67n1309_p0616b24║一段義。又云：吾教意如摩醯首羅，擘開面門，豎亞一
X67n1309_p0616c01║隻眼。此是第二段義。又云：吾教意如塗毒鼓，擊一聲，
X67n1309_p0616c02║遠近聞者皆喪。此是第三段義。時有小嚴上座出問：
X67n1309_p0616c03║如何是塗毒鼓？頭以兩手按膝亞身云：韓信臨朝底。
X67n1309_p0616c04║妙喜舉了，喝云：縮頭去。
X67n1309_p0616c05║首山念和尚上堂，汾陽昭和尚出問：百丈卷席，意旨
X67n1309_p0616c06║如何？曰：龍袖拂開全體現。云：未審師意如何？曰：象王
X67n1309_p0616c07║行處絕狐蹤。昭於言下大悟，遂提起坐具，顧視大眾
X67n1309_p0616c08║云：萬古碧潭空界月，再三撈摝始應知。禮拜歸眾。時
X67n1309_p0616c09║葉縣省和尚作首座，纔退便問：昭兄！汝適來見箇甚
X67n1309_p0616c10║麼道理便與麼道？曰：正是我放身捨命處。省便休。
X67n1309_p0616c11║葉縣省和尚示眾云：諸禪德！衲僧是通變道人，若遇
X67n1309_p0616c12║鑊湯鑪炭諸般厄難，又如何免得？若是免不得，何名
X67n1309_p0616c13║通變道人？作麼生是透脫諸般厄難底句？還有透脫
X67n1309_p0616c14║得者麼？試對眾道看，為汝證據。若是透脫不得，即是
X67n1309_p0616c15║萬人作一冢，無人替代渠。
X67n1309_p0616c16║唐明嵩和尚。僧問：古人東山西嶺青，意旨如何？曰：波
X67n1309_p0616c17║斯鼻孔大。云：與麼則西天迦葉東土我。師曰：金剛手
X67n1309_p0616c18║板濶。問：大悲千手眼，那箇是正眼？曰：開化石佛拍手
X67n1309_p0616c19║笑，晉祠娘子解謳歌。問：臨濟推倒黃檗，為甚麼維那
X67n1309_p0616c20║喫棒？曰：正狗不偷油，雞㘅燈盞走。
X67n1309_p0616c21║雪峯和尚見獼猴，乃云：遮箇獼猴，各背一面古鏡。三
X67n1309_p0616c22║聖曰：歷劫無名，何以彰為古鏡？峯云：瑕生也。聖云：一
X67n1309_p0616c23║千五百人善知識，話頭也不識。峯云：老僧住持事繁。
X67n1309_p0616c24║黃龍新和尚示眾云：參玄上士須參活句，莫參死句。
X67n1309_p0617a01║何也？若向活句下明得，死却天下衲僧；若向死句下
X67n1309_p0617a02║明得，活却天下衲僧。且道不落死活一句作麼生道？
X67n1309_p0617a03║太湖三萬六千頃，月在波心說向誰？僧問：如何是四
X67n1309_p0617a04║大毒蛇？曰：地水火風。云：如何是地水火風？曰：四大毒
X67n1309_p0617a05║蛇。僧云：學人未曉，乞師方便。曰：一大既爾，四大同
X67n1309_p0617a06║青林虔和尚示眾云：祖師門下，鳥道玄微，功窮皆轉，
X67n1309_p0617a07║不究難明。汝等諸人，直須離心意識參，出凡聖路學，
X67n1309_p0617a08║方可保任。若不如是，非吾子息。
X67n1309_p0617a09║妙喜曰：饒你離心意識參得透，出凡聖路學得成，
X67n1309_p0617a10║也是雪峯道底。
X67n1309_p0617a11║楊侍郎問廣慧璉云：承和尚有言，一切罪業皆因財
X67n1309_p0617a12║寶所生，勸人疎於財寶，而況南閻浮提眾生以財為
X67n1309_p0617a13║命，邦國以財聚人，教中亦有財法二施，何得勸人疎
X67n1309_p0617a14║於財寶？璉曰：旛竿頭上鐵龍頭。侍郎曰：海壇馬子似
X67n1309_p0617a15║驢大。璉曰：楚雞不是丹山鳳。侍郎曰：佛滅二千年，比
X67n1309_p0617a16║丘少慙愧。
X67n1309_p0617a17║䖍州微和尚因僧問：三乘十二分教體理得妙，與祖
X67n1309_p0617a18║意是同是別？曰：須向六句外鑑，不得隨佗聲色轉。僧
X67n1309_p0617a19║云：如何是六句？曰：語底．默底．不語底．不默底．總是．總
X67n1309_p0617a20║不是。汝合作麼生？僧罔措。
X67n1309_p0617a21║溈山和尚謂仰山曰：汝須獨自回光返照，別人不知
X67n1309_p0617a22║汝解處，汝試將實解獻老僧看。仰曰：若教某甲自看，
X67n1309_p0617a23║到遮裏無圓位，亦無一物一解得獻和尚。溈云：無圓
X67n1309_p0617a24║位處，元是汝作解處，未離心境在。仰曰：既無圓位，何
X67n1309_p0617b01║處有法？把何物作境？溈云：適來是汝作與麼解，是否？
X67n1309_p0617b02║仰曰：是。溈云：若恁麼，是具足心境法，未脫我所心在。
X67n1309_p0617b03║元來有解獻我，許汝信位顯、人位隱在。
X67n1309_p0617b04║德山圓明示眾云：俱胝和尚但有問答，只豎一指頭。
X67n1309_p0617b05║寒則普天普地寒。雪竇云：甚麼處見俱胝老？熱則普
X67n1309_p0617b06║天普地熱。雪竇云：莫錯認定盤星。復云：森羅萬象，徹
X67n1309_p0617b07║下孤危；大地山河，通上險絕。甚麼處得一指頭禪？
X67n1309_p0617b08║妙喜曰：可謂是貴人多忘。
X67n1309_p0617b09║世尊昔因文殊至諸佛集處，值諸佛各還本處，唯有
X67n1309_p0617b10║一女人近彼佛坐，入於三昧。文殊乃白佛：云何此女
X67n1309_p0617b11║得近佛坐，而我不得？佛告文殊：汝但覺此女，令從三
X67n1309_p0617b12║昧起，汝自問之。文殊遶女人三匝，鳴指一下，乃托至
X67n1309_p0617b13║梵天，盡其神力而不能出。世尊云：假使百千文殊亦
X67n1309_p0617b14║出，此女人定不得。下方過四十二恒河沙國土，有網
X67n1309_p0617b15║明菩薩，能出此女人定。須臾，網明大士從地湧出，作
X67n1309_p0617b16║禮世尊。世尊勅網明出，網明却至女人前，鳴指一下，
X67n1309_p0617b17║女人於是從定而出。雲居祐頌云：百千文殊出不得，
X67n1309_p0617b18║網明不費纖毫力。落霞與孤鶩齊飛，秋水共長天一
X67n1309_p0617b19║色。天衣懷頌云：文殊托上梵天，網明輕輕彈指。女子
X67n1309_p0617b20║黃面瞿曇，看佗一倒一起。
X67n1309_p0617b21║南臺安和尚因僧問：寂寂無依時如何？曰：寂寂底聻？
X67n1309_p0617b22║因有頌曰：南臺靜坐一爐香，終日凝然萬慮忘。不是
X67n1309_p0617b23║息心除妄想，都緣無事可思量。
X67n1309_p0617b24║妙喜喝一喝。
X67n1309_p0617c01║臨濟和尚到三峯，平和尚問：近離甚麼處？曰：金牛昨
X67n1309_p0617c02║夜遭塗炭，直至如今不見蹤。平曰：秋風吹玉管，那箇
X67n1309_p0617c03║是知音？曰：直透萬重關，不住青霄外。平曰：遮一問太
X67n1309_p0617c04║高生。曰：龍生金鳳子，衝破碧琉璃。平曰：且坐喫茶。濟
X67n1309_p0617c05║便坐。平又問：近離甚麼處？曰：龍光。平曰：龍光近日有
X67n1309_p0617c06║甚麼言句？濟便下參堂。
X67n1309_p0617c07║泐潭準和尚示眾云：同異成壞總別，三四五六七八，
X67n1309_p0617c08║欲要隨流入流，無過先解此法。遂拈拄杖卓一下，云：
X67n1309_p0617c09║此法非思量分別之所能解，若也分別，落在眾生境
X67n1309_p0617c10║界。且道不分別、不思量是箇甚麼？擲下拄杖，云：妙湛
X67n1309_p0617c11║總持不動尊，首楞嚴王世希有。又示眾云：劄！久雨不
X67n1309_p0617c12║睛，直得五老峯頭黑雲靉靆，洞庭湖裏白浪滔天。雲
X67n1309_p0617c13║門大師忍俊不禁，向佛殿裏燒香，三門頭合掌，禱祝
X67n1309_p0617c14║呪願：願黃梅石女生兒，子母團圓；少室無角鐵牛，常
X67n1309_p0617c15║甘水草。喝一喝，云：有甚交涉？
X67n1309_p0617c16║雲臺欽和尚示眾云：還有人鑑得出麼？若鑑得出，是
X67n1309_p0617c17║甚麼村裏破草鞋？若也鑑不出，落地作金聲。僧問：如
X67n1309_p0617c18║何是談真逆俗？曰：客作漢問甚麼？云：如何是順俗違
X67n1309_p0617c19║真？曰：喫茶去。
X67n1309_p0617c20║龍潭和尚問天皇：某甲自到來，不蒙和尚指示心要。
X67n1309_p0617c21║皇曰：自汝到來，吾未甞不指示汝心要。曰：何處指示？
X67n1309_p0617c22║曰：汝擎茶來，吾為汝接。汝行食來，吾為汝受。汝和南
X67n1309_p0617c23║時，吾便低首。何處不指示汝心要？龍潭佇思間，皇曰：
X67n1309_p0617c24║見則直下便見，擬思即差。龍潭當下開悟，乃復問：如
X67n1309_p0618a01║何保任？皇曰：任性逍遙，隨緣放曠。但盡凡心，別無聖
X67n1309_p0618a02║解。
X67n1309_p0618a03║雪峯和尚。僧問：古㵎寒泉時如何？曰：瞪目不見底。云：
X67n1309_p0618a04║飲者如何？曰：不從口入。趙州聞僧舉，乃曰：不從口入，
X67n1309_p0618a05║從鼻孔入。僧却問：古㵎寒泉時如何？州曰：苦。云：飲者
X67n1309_p0618a06║如何？州曰：死。峯聞得，乃曰：趙州古佛。遂遙望作禮，曰：
X67n1309_p0618a07║從此不答話。
X67n1309_p0618a08║報恩則和尚因法眼問：曾見甚麼人來？曰：見青峯和
X67n1309_p0618a09║尚。眼云：有甚麼言句？曰：某甲曾問：如何是學人自己？
X67n1309_p0618a10║峯云：丙丁童子來求火。眼云：上座作麼生會？曰：丙丁
X67n1309_p0618a11║屬火，將火求火，如將自己求自己。眼云：與麼會又爭
X67n1309_p0618a12║得？曰：某甲只與麼，未審和尚尊意如何？眼云：汝問我，
X67n1309_p0618a13║我與汝道。則問：如何是學人自己？眼云：丙丁童子來
X67n1309_p0618a14║求火。則於言下大悟。
X67n1309_p0618a15║玄沙與天龍入山見虎，龍云：和尚。虎曰：是汝。虎歸院，
X67n1309_p0618a16║龍請益：和尚今日山中見虎，未審尊意如何？曰：娑婆
X67n1309_p0618a17║世界有四種極重事，若人透得，不妨出得陰界。
X67n1309_p0618a18║妙喜代云：也知和尚為人切。
X67n1309_p0618a19║保寧勇和尚頌云：猛虎當途獨振威，爪牙真箇利如
X67n1309_p0618a20║錐。可憐不覺亡身者，碎骨拾來良可悲。
X67n1309_p0618a21║龐居士偈曰：心如境亦如，無實亦無虗。有亦不管，無
X67n1309_p0618a22║亦不拘。不是聖賢，了事凡夫。易復易，即此五蘊有真
X67n1309_p0618a23║智。十方世界一乘同，無相法身豈有二。若捨煩惱入
X67n1309_p0618a24║菩提，不知何方有佛地。
X67n1309_p0618b01║黃龍南和尚因化主歸，陞座云：有五種不易：一、施者
X67n1309_p0618b02║不易；二、化者不易；三、變生為熟者不易；四、端坐食者
X67n1309_p0618b03║不易。且道第五不易是甚麼人？良久，云：聻！便下座。時
X67n1309_p0618b04║翌巖真為首座，藏主問真：第五不易是誰？真云：腦後
X67n1309_p0618b05║見腮，莫與往來。
X67n1309_p0618b06║石鞏和尚昔為獵人，趂鹿從馬祖菴前過，問祖曰：還
X67n1309_p0618b07║見鹿過否？曰：汝是何人？云：射獵人。祖曰：汝一箭射幾
X67n1309_p0618b08║箇？曰：一箭射一箇。祖曰：汝不善射。曰：和尚解射否？祖
X67n1309_p0618b09║曰：解射。曰：和尚一箭射幾箇？祖曰：一箭射一羣。曰：彼
X67n1309_p0618b10║此是生命，何用射佗一羣？祖曰：汝既知如此，何不自
X67n1309_p0618b11║射？曰：若教某甲自射，直是無下手處。祖曰：遮漢曠劫
X67n1309_p0618b12║無明煩惱今日頓息。師當時擲下弓箭，投祖出家。
X67n1309_p0618b13║玄沙和尚上堂，眾集，遂將拄杖一時趂下，却回向侍
X67n1309_p0618b14║者道：我今日作得一解，險入地獄如箭射。侍者云：喜
X67n1309_p0618b15║得和尚再復人身。翠巖芝云：大小玄沙前不到村，後
X67n1309_p0618b16║不至店，且作麼生道得出身之路？道吾真云：大小芝
X67n1309_p0618b17║老，只是偏枯。若是道吾即不然，玄沙與侍者一人具
X67n1309_p0618b18║一隻眼。
X67n1309_p0618b19║羅山和尚曾問石霜：起滅不停時如何？霜云：直須寒
X67n1309_p0618b20║灰枯木去、一念萬年去、函葢相應去、全清絕點去。山
X67n1309_p0618b21║不契，却往巖頭處，如前問。巖頭喝云：是誰起滅？山於
X67n1309_p0618b22║此有省。
X67n1309_p0618b23║唐明嵩和尚問首山：如何是佛法的的大意？山云：楚
X67n1309_p0618b24║王城畔，汝水東流。嵩於此有省，頓契佛意，乃作三玄
X67n1309_p0618c01║偈曰：得用直須用，心意莫定動。三歲師子吼，十方絕
X67n1309_p0618c02║狐種。我有真如性，如同幕裏隱。打破六門關，顯出毗
X67n1309_p0618c03║盧印。真骨金剛體可誇，六塵一拂永無遮。廓落世界
X67n1309_p0618c04║空為體，體上無為真到家。山聞，乃請喫茶，問：遮三頌
X67n1309_p0618c05║是汝作來邪？曰：是。山云：或有人教汝現三十二相時
X67n1309_p0618c06║如何？曰：某甲不是野狐精。山曰：惜取眉毛。曰：和尚落
X67n1309_p0618c07║了多少？山以竹篦頭上打，云：遮漢向後亂做去在。
X67n1309_p0618c08║雲門有時云：光不透脫，有兩般病：一切處不明，面前
X67n1309_p0618c09║有物，是一；又透得一切法空，隱隱地似有箇物相似，
X67n1309_p0618c10║亦是光不透脫。又法身亦有兩般病：得到法身，為法
X67n1309_p0618c11║執不忘，己見猶存，坐在法身邊，是一；直饒透得法身
X67n1309_p0618c12║去，放過即不可，子細點檢來，有甚麼氣息，亦是病。
X67n1309_p0618c13║妙喜曰：不用作禪會，不用作道會，不用作向上商
X67n1309_p0618c14║量，此是雲門老漢。據實而論，我恁麼道，有沒量罪
X67n1309_p0618c15║過。汝若點檢得出，許汝具擇法眼。若點檢不出，且
X67n1309_p0618c16║向雲門葛藤裏參。
X67n1309_p0618c17║德山和尚因廓侍者問：從上諸聖向甚麼處去？山云：
X67n1309_p0618c18║作麼？作麼？廓云：勑點飛龍馬，跛鼈出頭來。山便休去。
X67n1309_p0618c19║次日浴出，廓過茶與山，山於廓背上拊一下云：昨日
X67n1309_p0618c20║公案作麼生？廓云：遮老漢今日方始瞥地。山又休去。
X67n1309_p0618c21║鴈蕩齊和尚。僧問：夜月舒光，為甚麼碧潭無影？曰：作
X67n1309_p0618c22║家弄影漢。其僧從東過西立，齊曰：不唯弄影，兼乃怖
X67n1309_p0618c23║頭。
X67n1309_p0618c24║大寧寬和尚。僧問：如何是露地白牛？寬以火筯橫火
X67n1309_p0619a01║爐上，云：會麼？僧云：不會。曰：頭不欠，尾不剩。問：丹霞燒
X67n1309_p0619a02║木佛，院主為甚麼眉鬚墮落？曰：賊不打貧兒家。師在
X67n1309_p0619a03║同安，見僧遷化，僧便問：既是同安，為甚病僧化去？曰：
X67n1309_p0619a04║布施不如還債。問：法無取捨，為甚麼遞相傳授？曰：傳
X67n1309_p0619a05║授無取捨。問：飲光正見，為甚麼拈花却笑？曰：忍俊不
X67n1309_p0619a06║禁。問：天下禪客，為甚麼出遮箇○不得？曰：往往如斯。
X67n1309_p0619a07║資福遠和尚問鏡清：如何是諸佛出身處？清云：大家
X67n1309_p0619a08║要知。遠曰：斯則眾眼難謾。清曰：理能伏豹。
X67n1309_p0619a09║金牛和尚因臨濟來，乃橫按拄杖方丈前坐，濟遂拊
X67n1309_p0619a10║掌三下，歸堂去。金牛却下去，人事了，便問：賓主相見，
X67n1309_p0619a11║各有軌儀，上座何得無禮？濟云：道甚麼？金牛擬開口，
X67n1309_p0619a12║濟便打一坐具，金牛作倒勢，濟又打一坐具，金牛曰：
X67n1309_p0619a13║今日不著便。遂歸方丈。溈山問仰山：此二尊宿還有
X67n1309_p0619a14║勝負否？仰云：勝即總勝，負即總負。
X67n1309_p0619a15║趙州和尚因侍者報：大王來也。州云：大王萬福。者云：
X67n1309_p0619a16║未到在。州云：又道來也。
X67n1309_p0619a17║良遂座主，初參麻谷，谷見來，即荷鋤入園鋤草。遂隨
X67n1309_p0619a18║到鉏草處，谷殊不顧，便歸方丈，閉却門。遂次日復去，
X67n1309_p0619a19║谷又閉門，遂乃敲門，谷問：阿誰？云：良遂。纔稱名，忽然
X67n1309_p0619a20║契悟，乃云：和尚莫謾良遂，良遂若不來禮拜和尚，洎
X67n1309_p0619a21║被經論賺過一生。及歸講肆，謂眾曰：諸人知處，良遂
X67n1309_p0619a22║總知；良遂知處，諸人不知。
X67n1309_p0619a23║漳州羅漢和尚問關南常和尚：如何是大道之源？常
X67n1309_p0619a24║與一拳，遂有省，乃為歌曰：咸通七載初參道，到處逢
X67n1309_p0619b01║言不識言，心裏疑團若栲栳，三春不樂止林泉。忽遇
X67n1309_p0619b02║法王氈上坐，便陳疑懇向師前，師從氈上那伽起，祖
X67n1309_p0619b03║膊當𮌎打一拳。駭散癡團獦狚落，舉頭看見日初圓，
X67n1309_p0619b04║從茲蹬蹬而碣碣，直至如今常快活。只聞肚裏飽膨
X67n1309_p0619b05║脝，更不東西去持鉢。
X67n1309_p0619b06║妙喜曰：可惜遮一拳，分付不著人。
X67n1309_p0619b07║慈明和尚見泉大道來，乃曰：片雲橫谷口，游人何處
X67n1309_p0619b08║來？泉顧視左右曰：夜來何處火，燒出古人墳？師曰：未
X67n1309_p0619b09║在，更道。泉作虎聲，師打一坐具。泉推師就坐，師却作
X67n1309_p0619b10║虎聲。泉曰：我見七十餘員知識，祇有你較些子。
X67n1309_p0619b11║雲門云：有三種人：一人因說得悟，一人因喚得悟，第
X67n1309_p0619b12║三人見舉便回去。你道便回去意作麼生？復云：好與
X67n1309_p0619b13║三十棒。
X67n1309_p0619b14║徹禪師，江西人，姓張氏，名行昌。少任俠。自南北分化，
X67n1309_p0619b15║二宗主雖亡彼我，而徒侶競起愛憎。時北宗門人自
X67n1309_p0619b16║立秀為第六祖，而忌能大師傳衣為天下所聞。祖預
X67n1309_p0619b17║知其事，即置金十兩於方丈。時行昌受北宗門人所
X67n1309_p0619b18║囑，懷刃入祖室，將欲加害。祖伸頸而就，行昌揮刃者
X67n1309_p0619b19║三，都無所損。祖曰：正劒不邪，邪劒不正。只負汝金，不
X67n1309_p0619b20║負汝命。行昌驚仆，久而方蘇，求哀悔過，即願出家。祖
X67n1309_p0619b21║遂與金曰：汝且去，恐徒眾翻害於汝。汝可佗日易形
X67n1309_p0619b22║而來，吾當攝受。行昌稟旨宵遁，投僧出家，具戒精進。
X67n1309_p0619b23║一日，憶祖之言，遠來禮覲。祖曰：吾久念於汝，汝來何
X67n1309_p0619b24║晚？曰：昨蒙和尚捨罪，今雖出家苦行，終難報於深恩，
X67n1309_p0619c01║其惟傳法度生乎？弟子甞覽涅槃經，未曉常無常義，
X67n1309_p0619c02║乞和尚慈悲，略為宣說。祖曰：無常者，即佛性也；有常
X67n1309_p0619c03║者，即善惡一切諸法分別心也。曰：和尚所說，大違經
X67n1309_p0619c04║旨也。祖曰：吾傳佛心印，安敢違於佛經？曰：經說佛性
X67n1309_p0619c05║是常，和尚却言無常；善惡諸法乃至菩提心皆是無
X67n1309_p0619c06║常，和尚却言是常。此即相違，令學人轉加疑惑。祖曰：
X67n1309_p0619c07║涅槃經，吾昔者聽尼無盡藏讀誦一徧，便為講說，無
X67n1309_p0619c08║一字一義不合經文，乃至為汝，終無二說。曰：學人識
X67n1309_p0619c09║量淺昧，願和尚委曲開示。祖曰：汝知否？佛性若常，更
X67n1309_p0619c10║說甚麼善惡諸法？乃至窮劫，無有一人發菩提心者。
X67n1309_p0619c11║故吾說無常，正是佛說真常之道也。又一切諸法若
X67n1309_p0619c12║無常者，即物物皆有自性，容受生死，而真常性有不
X67n1309_p0619c13║徧之處。故吾說常者，正是佛說真無常義也。佛比為
X67n1309_p0619c14║凡夫外道執於邪常，諸二乘人於常計無常，共成八
X67n1309_p0619c15║倒。故於涅槃了義教中，破彼偏見，而顯說真常、真樂、
X67n1309_p0619c16║真我、真淨。汝今依言背義，以斷滅無常及確定死常，
X67n1309_p0619c17║而錯解佛之圓妙最後微言，縱覽千徧，有何所益？行
X67n1309_p0619c18║昌忽如醉醒，乃說偈曰：因守無常心，佛演有常性。不
X67n1309_p0619c19║知方便者，猶春池拾礫。我今不施功，佛性而現前。非
X67n1309_p0619c20║師相授與，我亦無所得。祖曰：汝今徹也，宜名志徹。乃
X67n1309_p0619c21║禮謝而去。
X67n1309_p0619c22║歸宗惲和尚。僧問：截水停輪時如何？曰：磨不轉。
X67n1309_p0619c23║妙喜曰：恩大難酬。
X67n1309_p0619c24║洞山因請泰首座喫果子次，乃問：有一物，上拄天，下
X67n1309_p0620a01║拄地，黑似漆，常在動用中，動用中收不得。汝道過在
X67n1309_p0620a02║甚麼處？泰云：過在動用中。山喚侍者掇却果子卓。大
X67n1309_p0620a03║溈喆云：還知洞山落處麼？若也不知，往往作是非得
X67n1309_p0620a04║失會去。諸仁者！遮果子非但泰首座不得喫，設使盡
X67n1309_p0620a05║大地人來，亦不得正眼覰著。
X67n1309_p0620a06║水潦和尚問馬祖：如何是西來的的意？祖乃當胷蹋
X67n1309_p0620a07║倒。師大悟，起來拊掌呵呵大笑云：也大奇！也大奇！百
X67n1309_p0620a08║千三昧、無量妙義，只向一毛頭上一時識得根源去。
X67n1309_p0620a09║乃作禮而退。師後告眾云：自從一喫馬師蹋，直至如
X67n1309_p0620a10║今笑不休。蔣山泉和尚云：忽然瞥地，更是好笑。
X67n1309_p0620a11║雲峯悅和尚因僧入室，舉僧問趙州：萬法歸一，一歸
X67n1309_p0620a12║何所？悅便喝，僧茫然。悅問：趙州道甚麼？僧擬議，悅以
X67n1309_p0620a13║拂子驀口打。
X67n1309_p0620a14║雪峯和尚云：望州亭與汝相見了也，烏石嶺與汝相
X67n1309_p0620a15║見了也，僧堂前與汝相見了也。保福問鵞湖：僧堂前
X67n1309_p0620a16║且置，望州亭、烏石嶺甚麼處相見？鵞湖驟步歸方丈，
X67n1309_p0620a17║保福便入僧堂。
X67n1309_p0620a18║雪峯問僧：甚處去？僧云：識得即知去處。曰：汝是了事
X67n1309_p0620a19║人，亂走作麼？僧云：和尚莫塗污人好。曰：我即不塗污
X67n1309_p0620a20║汝，古人吹布毛作麼生？與我說來看。僧云：殘羹餿飯
X67n1309_p0620a21║已有人喫了也。峯休去。雲門別前語，築著便作屎臭
X67n1309_p0620a22║氣。又代後語，將謂是鑽天鷂子，元來只是死水裏蝦
X67n1309_p0620a23║䗫。雪竇出雪峯語云：一死更不再活。
X67n1309_p0620a24║真淨和尚法界三觀六頌。色空無礙，如意自在。萬象
X67n1309_p0620b01║森羅，影現中外。出沒去來，此土佗界。心印廓然，融通
X67n1309_p0620b02║廣大。理事無礙，如意自在。倒把須彌，卓向纖芥。清淨
X67n1309_p0620b03║法身，圓滿土塊。一點鏡燈，十方海會。事事無礙，如意
X67n1309_p0620b04║自在。不動道場，十方世界。東涌西沒，千差萬怪。火裏
X67n1309_p0620b05║蝍蟟，吞却螃蠏。事事無礙，如意自在。手把猪頭，口誦
X67n1309_p0620b06║淨戒。趂出婬坊，未還酒債。十字街頭，解開布袋。事事
X67n1309_p0620b07║無礙，如意自在。拈起一毛，重重法界。一念徧入，無邊
X67n1309_p0620b08║剎海。只在目前，或顯或晦。事事不知，空色誰會。理事
X67n1309_p0620b09║既休，鐵船下海。石火電光，咄哉不快。橫按鏌鎁，魔軍
X67n1309_p0620b10║膽碎。
X67n1309_p0620b11║洞山因僧問：三身中那身說法？山云：吾常於此切。僧
X67n1309_p0620b12║後問曹山云：洞山道：吾常於此切。意旨如何？曹山云：
X67n1309_p0620b13║要頭即斫將去。僧又問雪峯，峯以拄杖劈口打云：我
X67n1309_p0620b14║也曾到洞山來。承天宗云：一轉語，海晏河清；一轉語，
X67n1309_p0620b15║風高月冷；一轉語，騎賊馬趂賊。試請辨看。忽有箇衲
X67n1309_p0620b16║僧出來道：總不與麼，也許伊具一隻眼。
X67n1309_p0620b17║妙喜曰：恁麼葛藤，也未夢見三箇老漢在。復云：何
X67n1309_p0620b18║不向膏肓穴上下一針？
X67n1309_p0620b19║雲居祐和尚示眾云：過去諸如來更不再勘，現在諸
X67n1309_p0620b20║菩薩放過即不可，未來修學人謾佗一點不得。所以
X67n1309_p0620b21║教中道：若人欲了知，三世一切佛，應觀法界性，一切
X67n1309_p0620b22║唯心造。然雖如是，羅漢門下正是金屑落眼。僧問：如
X67n1309_p0620b23║龜藏六時如何？曰：文彩已彰。云：爭奈處處無蹤跡？曰：
X67n1309_p0620b24║一任拖泥帶水。云：便與麼去時如何？曰：果然。
X67n1309_p0620c01║白雲端和尚示眾云：若端的得一回汗出來，也向一
X67n1309_p0620c02║莖草上便現瓊樓玉殿；若未端的得一回汗出，縱有
X67n1309_p0620c03║玉殿瓊樓，却被一莖草葢却。且道作麼生得汗出去？
X67n1309_p0620c04║良久，云：自有一雙窮相手，不曾容易舞三臺。
X67n1309_p0620c05║玄沙云：若論此事，喻如一片田地，四至界分結契賣
X67n1309_p0620c06║與諸人了也，只有中心樹子猶屬老僧在。
X67n1309_p0620c07║洞山价和尚問僧：名甚麼？曰：某甲。曰：阿那箇是你主
X67n1309_p0620c08║人公？曰：見祇對次。曰：苦哉！苦哉！今時人例皆如此，祇
X67n1309_p0620c09║認得驢前馬後底，將為自己。佛法平沉，因斯是也。客
X67n1309_p0620c10║中主尚未明得，如何辨得主中主？僧便問：如何是主
X67n1309_p0620c11║中主？曰：闍梨自道取。僧曰：某甲道底是客中主，如何
X67n1309_p0620c12║是主中主？曰：恁麼道即易，相續也大難。遂有頌曰：嗟
X67n1309_p0620c13║見今時學道流，千千萬萬認門頭。還似入京朝聖主，
X67n1309_p0620c14║祇到潼關便即休。
X67n1309_p0620c15║鏡清和尚問曹山：清虗之理，畢竟無身時如何？曰：理
X67n1309_p0620c16║即如此，事作麼生？清曰：如理如事。曰：謾曹山一人即
X67n1309_p0620c17║得，爭奈諸聖眼何？清曰：若無諸聖眼，爭鑑得箇不與
X67n1309_p0620c18║麼？曰：官不容針，私通車馬。大溈喆云：曹山雖然善能
X67n1309_p0620c19║切磋琢磨，其柰鏡清玉本無瑕。要會麼？不經敏手，終
X67n1309_p0620c20║成廢器。
X67n1309_p0620c21║巖頭因沙汰後，隱於鄂州湖邊作渡子，兩岸各挂一
X67n1309_p0620c22║版。有人過渡，打版一下，師云：阿誰？或云：要過那邊去。
X67n1309_p0620c23║乃舞棹迎之。一日，有老婆抱一孩兒來，乃問云：呈橈
X67n1309_p0620c24║舞棹即不問，且道婆手中兒甚處得來？師便打，婆云：
X67n1309_p0621a01║婆生七子，六箇不遇知音，祇遮一箇也不消得。便拋
X67n1309_p0621a02║向水中。
X67n1309_p0621a03║讓和尚一日云：道一在江西為人說法，總不見寄箇
X67n1309_p0621a04║消息來。遂遣一僧往彼，候伊上堂，但出問云：作麼生？
X67n1309_p0621a05║待渠有語記取來。其僧依教往問之，祖曰：自從胡亂
X67n1309_p0621a06║後，三十年不少鹽醬。
X67n1309_p0621a07║朗州德山和尚。僧問：路逢達道人，不將語默對。未審
X67n1309_p0621a08║將甚麼對？曰：祇恁麼。僧良久，師曰：汝更問。僧再問，師
X67n1309_p0621a09║乃喝出。
X67n1309_p0621a10║妙喜曰：不妨，好一喝，祇是下得大遲。
X67n1309_p0621a11║
X67n1309_p0621a12║正法眼藏卷第三之上
X67n1309_p0621a13║
X67n1309_p0621a14║正法眼藏卷第三之下
X67n1309_p0621a15║
X67n1309_p0621a16║徑山大慧禪師　宗杲　集并著語
X67n1309_p0621a17║後學普善庵沙門慧悅校刻
X67n1309_p0621a18║風穴和尚示眾云：夫參學眼目，直須大用現前，勿自
X67n1309_p0621a19║拘於小節。設使言前薦得，猶是滯殻迷封；縱然句下
X67n1309_p0621a20║精通，未免觸途狂見。汝等諸人應是從前學解明昧
X67n1309_p0621a21║兩岐，如今為汝一時掃却，直須箇箇如師子兒吒髿
X67n1309_p0621a22║地哮吼一聲，壁立千仞，誰敢正眼覰著？覰著則瞎却
X67n1309_p0621a23║渠眼。僧問：語默涉離微，如何通不犯？曰：長憶江南三
X67n1309_p0621a24║月裏，鷓鴣啼處百花香。問：如何是佛？曰：杖林山下竹
X67n1309_p0621b01║筋鞭。真淨頌云：杖林山下竹筋鞭，水在深溪月在天。
X67n1309_p0621b02║良馬不知何處去，阿難依舊世尊前。
X67n1309_p0621b03║溈山問仰山：寂子速道，莫入陰界。曰：某甲信亦不立。
X67n1309_p0621b04║山云：汝信了不立？未信不立？曰：只是某甲，更信阿誰？
X67n1309_p0621b05║山云：若與麼，即是定性聲聞。曰：佛亦不見。
X67n1309_p0621b06║大顛和尚示眾云：夫學道人須識自家本心，將心相
X67n1309_p0621b07║示，方可見道。多見時輩只認揚眉瞬目、一語一默、驀
X67n1309_p0621b08║頭印可以為心要，此實未了。吾今為汝諸人分明說
X67n1309_p0621b09║出，各須聽受，但除却一切妄運想念現量，即汝真心。
X67n1309_p0621b10║此心與塵境及守認靜默時全無交涉，即心是佛，不
X67n1309_p0621b11║待修治。何以故？應機隨照，泠泠自用，窮其用處，了不
X67n1309_p0621b12║可得，喚作妙用，乃是本心，大須護持，不可容易。
X67n1309_p0621b13║琅邪覺和尚示眾云：汾陽先師道：汾陽門下有西河
X67n1309_p0621b14║師子，當門踞坐，但有來者，即便齩殺。作何方便入得
X67n1309_p0621b15║汾陽門，見得汾陽人？琅邪遮裏也有些子，琅邪有踞
X67n1309_p0621b16║地師子，若有來者，即自喪身失命。作何方便入得琅
X67n1309_p0621b17║邪門，見得琅邪人？此兩轉語，汝等諸人還點檢得出
X67n1309_p0621b18║也無？若點檢得出，方名擇法眼；若不如是，且無安身
X67n1309_p0621b19║立命處。
X67n1309_p0621b20║玄沙問鏡清：不見一法為大過患，汝道不見甚麼法？
X67n1309_p0621b21║清指露柱云：莫是不見遮箇法麼？曰：浙中清水白米
X67n1309_p0621b22║從汝喫，佛法未會在。大溈喆云：若不是鏡清，幾乎忘
X67n1309_p0621b23║前失後。何故？不逢別者，終不開拳。
X67n1309_p0621b24║黑水和尚參黃龍璣和尚，乃問：雪覆蘆花時如何？龍
X67n1309_p0621c01║曰：猛烈。曰：不猛烈。龍又曰：猛烈。師又曰：不猛烈。龍便
X67n1309_p0621c02║打，師因而有省。
X67n1309_p0621c03║大陽明安和尚問梁山：如何是無相道場？梁指觀音
X67n1309_p0621c04║云：此是吳道子畫。安擬進語，梁急索云：遮箇是有相
X67n1309_p0621c05║底，那箇是無相底？安於言下領悟，禮拜了，依位立。山
X67n1309_p0621c06║云：何不道取一句？安曰：道即不辭，恐上紙墨。山呵呵
X67n1309_p0621c07║大笑云：此語已後上碑石去在。
X67n1309_p0621c08║趙州和尚行脚時，到一老宿處，宿問：近離甚處？曰：滑
X67n1309_p0621c09║州。宿云：幾程到遮裏？曰：一躂躂到。宿云：好箇捷疾鬼。
X67n1309_p0621c10║曰：萬福大王。宿云：參堂去。州應喏喏。有秀才見州，乃
X67n1309_p0621c11║讚歎云：和尚是古佛。州云：秀才是新如來。
X67n1309_p0621c12║秘魔巖和尚常持一叉，凡見僧來，即提起义云：甚麼
X67n1309_p0621c13║魔魅教汝出家？甚麼魔魅教汝行脚？道得也叉下死，
X67n1309_p0621c14║道不得也叉下死。速道！速道！後霍山聞，乃訪之，纔見，
X67n1309_p0621c15║未禮拜，便攛入懷去。師乃拊山背三下，山拍手云：師
X67n1309_p0621c16║兄！三千里外賺我來！三千里外賺我來！
X67n1309_p0621c17║報恩明和尚問二禪客：上座近離甚處？云：都城。曰：上
X67n1309_p0621c18║座離都城到此山，則都城少上座，此山剩上座。剩則
X67n1309_p0621c19║心外有法，少則心法不周。說得道理即住，不會即去。
X67n1309_p0621c20║二人無對。
X67n1309_p0621c21║妙喜代曰：和尚謾某甲不得，某甲亦謾和尚不得。
X67n1309_p0621c22║復曰：即今莫有道得相謾句者麼？若也道得，許汝
X67n1309_p0621c23║跳得金剛圈，吞得栗棘蓬。
X67n1309_p0621c24║慈明和尚問顯英首座：近離甚處？曰：金鑾。曰：夏在甚
X67n1309_p0622a01║處？曰：金鑾。曰：去。夏在甚處？曰：金鑾。曰：前。夏在甚處？曰：
X67n1309_p0622a02║金鑾。曰：先。前夏在甚處？座曰：和尚何不領話？曰：我也
X67n1309_p0622a03║不能勘得汝，教庫下供過奴子來勘，且點一盌茶與
X67n1309_p0622a04║汝濕口。
X67n1309_p0622a05║懶安和尚示眾云：汝等諸人總來就安求覓甚麼？若
X67n1309_p0622a06║欲作佛，汝自是佛，而却傍家走，怱怱如渴鹿趂陽𦦨，
X67n1309_p0622a07║何時得相應去？阿你欲作佛，但無如許多顛倒攀緣、
X67n1309_p0622a08║妄想惡覺、垢欲不淨眾生之心，則汝便是初心正覺
X67n1309_p0622a09║佛，更向何處別討？所以安在溈山三十來年，喫溈山
X67n1309_p0622a10║飯、屙溈山屎、不學溈山禪，只看一頭水牯牛，若落路
X67n1309_p0622a11║入草便牽出，若犯人苗稼即鞭撻。調伏既久，可憐生
X67n1309_p0622a12║受人言語，如今變作箇露地白牛，常在面前，終日露
X67n1309_p0622a13║迥迥地，趂亦不去也。汝等諸人各自有無價大寶，從
X67n1309_p0622a14║眼門放光照山河大地，耳門放光領釆一切善惡音
X67n1309_p0622a15║響，六門晝夜常放光明，亦名放光三昧。汝自不識取，
X67n1309_p0622a16║影在四大身中，內外扶持，不教傾側，如人負重擔從
X67n1309_p0622a17║獨木橋上過，亦不教失脚。且道是甚麼物恁麼扶持
X67n1309_p0622a18║便得如是？汝若覔，毫髮即不見。故志公云：內外追尋
X67n1309_p0622a19║覔總無，境上施為渾大有。
X67n1309_p0622a20║趙州問僧：曾到此間麼？云：曾到。曰：喫茶去。或云：不曾
X67n1309_p0622a21║到。亦曰：喫茶去。院主云：和尚為甚曾到也？云：喫茶去。
X67n1309_p0622a22║不曾到也？云：喫茶去。州曰：院主！主應喏。州曰：喫茶去。
X67n1309_p0622a23║保福云：趙州慣得其便。
X67n1309_p0622a24║端師子因僧問：羚羊未生角時如何？曰：怕。僧云：既是
X67n1309_p0622b01║善知識，因何却怕？曰：山僧不曾見恁麼差異畜生。又
X67n1309_p0622b02║放牛歌云：牛牛牛，休休休，更莫牽犂拽杷，任經冬夏
X67n1309_p0622b03║春秋，無繩無索，無準無鉤，朝來放向荒郊去，杳杳無
X67n1309_p0622b04║蹤休更休。
X67n1309_p0622b05║大龍和尚。僧問：如何是佛？曰：即汝是。云：如何領會？曰：
X67n1309_p0622b06║更嫌鉢盂無柄那！
X67n1309_p0622b07║夾山示眾云：百草頭薦取老僧，鬧市裏識取自己。雲
X67n1309_p0622b08║門云：蝦䗫鑽你鼻孔，毒蛇穿你眼睛，且向葛藤裏識
X67n1309_p0622b09║取。
X67n1309_p0622b10║妙喜曰：夾山垛生招箭，雲門認賊為子。雖然如是，
X67n1309_p0622b11║知恩者少，負恩者多。
X67n1309_p0622b12║黃龍南和尚示眾云：有一人朝看華嚴、暮看般若，晝
X67n1309_p0622b13║夜精勤，無有暫暇；有一人不參禪、不論義，把箇破席
X67n1309_p0622b14║日裏睡。於是二人同到黃龍，一人有為、一人無為，安
X67n1309_p0622b15║下那箇即是？良久，云：功德天、黑暗女、有智主人，二俱
X67n1309_p0622b16║不受。
X67n1309_p0622b17║古有老宿不赴堂，侍者來請赴堂，宿云：我今日在莊
X67n1309_p0622b18║上喫油糍飽。者云：和尚不曾出入。宿云：你但去問取
X67n1309_p0622b19║莊主。者纔出門，忽見莊主歸謝：和尚到莊喫油糍。
X67n1309_p0622b20║保唐和尚因杜相公問：弟子聞金和尚說無憶、無念、
X67n1309_p0622b21║莫妄三句法門，是否？曰：然。公曰：此三句是一是三？曰：
X67n1309_p0622b22║無憶名戒，無念名定，莫妄名慧。一心不生，具戒定慧，
X67n1309_p0622b23║非一非三也。公曰：後句妄字，莫是從心之妄乎？曰：從
X67n1309_p0622b24║女者是也。公曰：有據否？曰：法句經云：若起精進心，是
X67n1309_p0622c01║妄非精進。若能心不妄，精進無有涯。公聞，疑情盪焉。
X67n1309_p0622c02║誠禪師在荊南玉泉，奉事秀禪師。後因兩宗盛化，秀
X67n1309_p0622c03║之徒眾往往譏南宗曰：能大師不識一字，有何所長？
X67n1309_p0622c04║秀曰：佗得無師之智，深悟上乘，吾不如也。且吾五祖
X67n1309_p0622c05║親付衣法，豈徒然哉？吾所恨不能遠去親近，虗受國
X67n1309_p0622c06║恩。汝等毋滯於此，可往曹溪質疑。佗日歸來，還為吾
X67n1309_p0622c07║說。誠便禮辭。至韶陽，隨眾參請，不言來處。時六祖告
X67n1309_p0622c08║眾曰：今有盜法之人，潛在此會。誠出禮拜，具陳其事。
X67n1309_p0622c09║祖曰：汝師若為示眾？對曰：常指誨大眾，令住心觀靜，
X67n1309_p0622c10║長坐不臥。祖曰：住心觀靜，是病非禪。長坐拘身，於理
X67n1309_p0622c11║何益？聽吾偈曰：生來坐不臥，死去臥不坐。元是臭骨
X67n1309_p0622c12║頭，何為立功過？誠曰：未審大師以何法誨人？祖曰：吾
X67n1309_p0622c13║若言有法與人，即為誑汝。但且隨方解縛，假名三昧。
X67n1309_p0622c14║聽吾偈曰：一切無心自性戒，一切無礙自性慧。不增
X67n1309_p0622c15║不退自金剛，身去身來本三昧。誠聞偈悔謝，即擔依
X67n1309_p0622c16║歸。乃作一偈曰：五蘊幻身，幻何究竟？回趣真如，法還
X67n1309_p0622c17║不淨。祖然之，尋回玉泉。
X67n1309_p0622c18║翠巖真和尚示眾云：不見一法是大過患，山河大地、
X67n1309_p0622c19║日月星辰、色空明暗，不是一法。拈起拄杖云：凡夫見
X67n1309_p0622c20║拄杖，喚作拄杖；聲聞人見拄杖，認得頑空，撥無拄杖；
X67n1309_p0622c21║菩薩人見拄杖，幾曾挂著齒牙？饑來喫飯，困來打睡，
X67n1309_p0622c22║寒來向火，熱則取凉。不見道：一切智智清淨。恁麼說
X67n1309_p0622c23║話，笑破土地鼻孔。僧問：如何是佛？曰：同坑無異土。云：
X67n1309_p0622c24║如何是祖師西來意？曰：深耕淺種。問：如何是佛法大
X67n1309_p0623a01║意？曰：五通賢聖。云：學人不會。曰：舌拄梵天。問：如何是
X67n1309_p0623a02║學人轉身處？曰：一堵墻，百堵調。云：如何是學人著力
X67n1309_p0623a03║處？曰：千日斫柴一日燒。云：如何是學人親切處？曰：渾
X67n1309_p0623a04║家送上渡頭船。
X67n1309_p0623a05║黃檗在南泉為首座，一日，捧鉢向南泉位上坐，泉入
X67n1309_p0623a06║堂見，乃問：長老甚年行道？檗曰：威音王已前。泉云：猶
X67n1309_p0623a07║是王老師兒孫。下去！檗便過第二位坐，泉休去。溈山
X67n1309_p0623a08║云：欺敵者亡。仰山云：不然，須知黃檗有陷虎之機。溈
X67n1309_p0623a09║山云：子見處得與麼長。雪竇云：可惜王老師，只見錐
X67n1309_p0623a10║頭利。我當時若作南泉，待伊道威音王已前，即便於
X67n1309_p0623a11║第二位坐，令黃檗一生起不得。雖然如此，也須救取
X67n1309_p0623a12║南泉。
X67n1309_p0623a13║妙喜曰：何待問佗甚年行道，纔入堂，見佗在主位，
X67n1309_p0623a14║便捧鉢向第二位坐，直饒黃檗有陷虎之機，擬向
X67n1309_p0623a15║甚處施設？
X67n1309_p0623a16║佛鑑和尚示眾，舉：僧問趙州：如何是不遷義？州以兩
X67n1309_p0623a17║手作流水勢，其僧有省。又僧問法眼：不取於相，如如
X67n1309_p0623a18║不動。如何不取於相，見於不動去？法眼云：日出東方
X67n1309_p0623a19║夜落西。其僧亦有省。若也於此見得，方知道旋嵐偃
X67n1309_p0623a20║嶽本來常靜，江河競注元自不流；其或未然，不免更
X67n1309_p0623a21║為饒舌。天左旋，地右轉，古往今來經幾徧？金烏飛，玉
X67n1309_p0623a22║兔走，纔方出海門，又落青山後。江河波渺渺，淮濟浪
X67n1309_p0623a23║悠悠，直入滄溟晝夜流。遂高聲云：諸禪德！還見如如
X67n1309_p0623a24║不動麼？
X67n1309_p0623b01║隍禪師初參五祖，雖嘗咨決，而循乎漸行。後歸河北，
X67n1309_p0623b02║結菴長坐，積二十餘年，不見惰容。及遇六祖門人䇿，
X67n1309_p0623b03║禪師游方，屆于河朔。聞隍曾參黃梅菴，居歲久，自謂
X67n1309_p0623b04║正受䇿。知隍所得未至，乃往問曰：汝坐於此作麼？曰：
X67n1309_p0623b05║入定。曰：汝言入定，有心邪？無心邪？若有心者，一切蠢
X67n1309_p0623b06║動之類，皆應得定。若無心者，一切草木之流，亦合得
X67n1309_p0623b07║定。曰：我正入定時，則不見有有無之心。曰：既不見有
X67n1309_p0623b08║有無之心，即是常定，何有出入？若有出入，則非大定。
X67n1309_p0623b09║隍無語，良久問曰：師嗣誰？曰：我師曹溪六祖。曰：六祖
X67n1309_p0623b10║以何為禪定？曰：我師云：夫妙湛圓寂，體用如如。五陰
X67n1309_p0623b11║本空，六塵非有。不出不入，不定不亂。禪性無住，離住
X67n1309_p0623b12║禪寂。禪性無生，離生禪想。心如虗空，亦無虗空之量。
X67n1309_p0623b13║隍聞法要，遂捨菴往參六祖。祖愍其遠來，便垂開抉。
X67n1309_p0623b14║隍於言下，豁然契悟。前二十年所得心，都無影響。其
X67n1309_p0623b15║夜河北檀越士庶，忽聞空中有聲曰：隍禪師今日得
X67n1309_p0623b16║道也。後回河北，開化四眾。
X67n1309_p0623b17║巖頭參德山，纔跨門便問：是凡是聖？山便喝，巖頭便
X67n1309_p0623b18║禮拜。後有僧舉似洞山，山云：若不是豁公，大難承當。
X67n1309_p0623b19║頭聞乃云：洞山老漢不識好惡，錯下名言，我當時一
X67n1309_p0623b20║手擡一手搦。
X67n1309_p0623b21║明招和尚示眾云：全鋒敵勝，罕遇知音。同死同生，萬
X67n1309_p0623b22║中無一。尋言逐句，其數河沙。舉古舉今，滅胡種族。向
X67n1309_p0623b23║上一路，啐啄猶乖。儒士相逢，握鞭回首。沙門所見，誠
X67n1309_p0623b24║實苦哉。拋却真金，隨群撮土。報諸稚子，莫謾波波。解
X67n1309_p0623c01║得佗玄，猶兼瓦礫。不如一擲，騰過太虗。只此靈鋒，阿
X67n1309_p0623c02║誰敢近。任君來箭，方稱丈夫。擬欲吞聲，不消一钁。
X67n1309_p0623c03║三角和尚。僧問：如何是三寶？曰：禾、麥、豆。云：學人不會。
X67n1309_p0623c04║曰：大眾欣然奉持。
X67n1309_p0623c05║子湖云：三十餘年住子湖，二時粥飯氣力麤，無事上
X67n1309_p0623c06║山行一轉，借問時人會也無？
X67n1309_p0623c07║妙喜曰：不得作佛法商量，不得作世法解會，汝諸
X67n1309_p0623c08║人還會麼？
X67n1309_p0623c09║南院問僧：近離甚麼處？云：襄州。曰：來作甚麼？云：特來
X67n1309_p0623c10║禮拜和尚。曰：恰遇寶應不在。僧便喝，院曰：向汝道不
X67n1309_p0623c11║在，又喝作甚麼？僧又喝，院便打，僧禮拜，院曰：遮棒本
X67n1309_p0623c12║是汝打我，我且打汝。要此話行，瞎漢！參堂去。
X67n1309_p0623c13║黃龍南和尚示眾，舉永嘉禪師道：游江海，涉山川，尋
X67n1309_p0623c14║師訪道為參禪。自從認得曹溪路，了知生死不相關。
X67n1309_p0623c15║諸上座，那箇是游底山川？那箇是尋底師？那箇是參
X67n1309_p0623c16║底禪？那箇是訪底道？向淮南、兩浙、廬山、南嶽、雲門、臨
X67n1309_p0623c17║濟而求師訪道，洞山、法眼而參禪，是向外馳求，名為
X67n1309_p0623c18║外道。若以毗盧自性為海，般若寂滅智為禪，名為內
X67n1309_p0623c19║求。若向外求，走殺汝；若住於五蘊內求，則縛殺汝。是
X67n1309_p0623c20║故禪者，非內非外，非有非無，非實非虗。不見道：內見
X67n1309_p0623c21║外見俱錯，佛道魔道俱惡。瞥然與麼去兮，月落西山；
X67n1309_p0623c22║更尋聲色兮，何處名邈？
X67n1309_p0623c23║馬祖住傳法院，日常坐禪。讓和尚知是法器，往問曰：
X67n1309_p0623c24║大德坐禪圖甚麼？曰：圖作佛。讓乃取一塼，於彼菴前
X67n1309_p0624a01║石上磨。祖曰：作甚麼？曰：磨作鏡。祖曰：磨塼豈得成鏡
X67n1309_p0624a02║邪？曰：坐禪豈得作佛邪？祖曰：如何即是？曰：如人駕車，
X67n1309_p0624a03║車若不行，打車即是？打牛即是？祖無對。讓又曰：汝學
X67n1309_p0624a04║坐禪，為學坐佛？若學坐禪，禪非坐臥。若學坐佛，佛非
X67n1309_p0624a05║定相。於無住法，不應取捨。汝若坐佛，即是殺佛。若執
X67n1309_p0624a06║坐相，非達其理。祖聞示誨，如飲醍醐。禮拜問曰：如何
X67n1309_p0624a07║用心，即合無相三昧？讓曰：汝學心地法門，如下種子。
X67n1309_p0624a08║我說法要，譬彼天澤。汝緣合故，當見其道。又問曰：道
X67n1309_p0624a09║非色相，云何能見？曰：心地法眼，能見乎道。無相三昧，
X67n1309_p0624a10║亦復然矣。曰：有成壞否？曰：若以成壞聚散而見道者，
X67n1309_p0624a11║非也。聽吾偈曰：心地含諸種，遇澤悉皆萌。三昧花無
X67n1309_p0624a12║相，何壞復何成？祖蒙開悟，心地超然。侍奉十秋，日臻
X67n1309_p0624a13║玄奧。
X67n1309_p0624a14║長沙和尚遣一僧去問同參會和尚曰：和尚見南泉
X67n1309_p0624a15║後如何？會默然。僧曰：未見南泉已前作麼生？云：不可
X67n1309_p0624a16║更別有也。僧回舉似長沙，沙示一偈云：百尺竿頭坐
X67n1309_p0624a17║底人，雖然得入未為真。百尺竿頭須進步，十方世界
X67n1309_p0624a18║是全身。僧問：只如百尺竿頭如何進步？曰：朗州山，澧
X67n1309_p0624a19║州水。僧曰：不會。曰：四海五湖皇化裏。
X67n1309_p0624a20║妙喜曰：要見長沙，更進一步。若有人問，如何進遮
X67n1309_p0624a21║一步？我待欵欵地與你葛藤。
X67n1309_p0624a22║芙蓉訓和尚初參歸宗，問：如何是佛？宗曰：我向汝道，
X67n1309_p0624a23║汝還信否？訓曰：和尚誠言，何敢不信？曰：即汝便是。訓
X67n1309_p0624a24║曰：如何保任？宗曰：一翳在眼，空花亂墜。訓於此有省。
X67n1309_p0624b01║法眼云：若無後語，何處討歸宗？
X67n1309_p0624b02║真淨和尚開堂示眾云：問話且止，祇知問佛問法，殊
X67n1309_p0624b03║不知佛法來處。且道從甚麼處來？乃垂下一足云：昔
X67n1309_p0624b04║日黃龍親行此令，十方諸佛無敢違者，諸代祖師、一
X67n1309_p0624b05║切賢聖無敢越者，無量法門、一切妙義、天下老和尚
X67n1309_p0624b06║舌頭始終一印無敢異者。無異即且止，印在甚麼處？
X67n1309_p0624b07║還見麼？若見，非僧非俗、無徧無黨，一一分付；若不見，
X67n1309_p0624b08║而我自收。遂收足，乃喝云：兵隨印轉，將逐符行，佛手
X67n1309_p0624b09║驢脚生緣老好痛與三十棒。而今會中莫有不甘者
X67n1309_p0624b10║麼？若有，不妨奇特；若無，新長老謾汝諸人去也。故我
X67n1309_p0624b11║大覺世尊昔日於摩竭陀國十二月八日明星現時
X67n1309_p0624b12║豁然悟道，大地有情一時成佛。今有釋子沙門克文
X67n1309_p0624b13║於東震旦國大宋筠陽城中六月十三日赫日現時
X67n1309_p0624b14║又悟箇甚麼？以拂子畫一畫云：我不敢輕於汝等，汝
X67n1309_p0624b15║等皆當作佛。
X67n1309_p0624b16║趙州和尚問南泉：知有底人向甚麼處去？泉曰：向山
X67n1309_p0624b17║前檀越家作一頭水牯牛去。州云：謝師指示。泉曰：昨
X67n1309_p0624b18║夜三更月到窻。雲峯悅云：若不是南泉，洎被打破蔡
X67n1309_p0624b19║州。
X67n1309_p0624b20║無業國師問馬祖：如何是祖師西來密傳心印？祖曰：
X67n1309_p0624b21║大德正閙在，且去，別時來。師纔出，祖召云：大德！師回
X67n1309_p0624b22║首。祖曰：是甚麼？師忽領悟，便作禮。祖曰：遮鈍漢，禮拜
X67n1309_p0624b23║作甚麼？
X67n1309_p0624b24║晦堂和尚示眾云：若也單明自己，不悟目前，此人有
X67n1309_p0624c01║眼無足；若悟目前，不明自己，此人有足無眼。據此二
X67n1309_p0624c02║人，十二時中常有一物蘊在胷中。物既在胷，不安之
X67n1309_p0624c03║相常在目前；既在目前，觸途成滯。作麼生得平穩去？
X67n1309_p0624c04║祖不言乎：執之失度，必入邪路；放之自然，體無去住。
X67n1309_p0624c05║六祖因二僧對論風旛，一云：風動。一云：旛動。祖曰：不
X67n1309_p0624c06║是風動，不是旛動，仁者心動。二僧竦然。雪峯云：大小
X67n1309_p0624c07║祖師，龍頭蛇尾。好與二十棒。孚上座侍次齩齒，峯云：
X67n1309_p0624c08║我與麼道，也好與二十棒。
X67n1309_p0624c09║妙喜曰：要識孚上座麼？犀因翫月紋生角。要識雪
X67n1309_p0624c10║峯麼？象被雷驚花入牙。
X67n1309_p0624c11║法眼問修山主：毫𣯛有差，天地懸隔，兄作麼生會？修
X67n1309_p0624c12║云：毫𣯛有差，天地懸隔。曰：與麼會又爭得？修云：某甲
X67n1309_p0624c13║只與麼，和尚又作麼生？曰：毫𣯛有差，天地懸隔。修於
X67n1309_p0624c14║此有省。保寧勇頌云：石城親切問同參，不話東西便
X67n1309_p0624c15║指南。明暗兩條來往路，依稀屈曲在煙嵐。法雲杲和
X67n1309_p0624c16║尚。僧問：達磨西來，傳箇甚麼？曰：周秦漢魏。問：僧問雲
X67n1309_p0624c17║門：如何是透法身句？門云：北斗裏藏身。意旨如何？曰：
X67n1309_p0624c18║赤心片片。云：若是學人即不然。曰：汝又作麼生？云：昨
X67n1309_p0624c19║夜擡頭看北斗，依稀却似點糖糕。曰：但念水草，餘無
X67n1309_p0624c20║所知。
X67n1309_p0624c21║蘇溪和尚。僧問：如何是定光佛？曰：鴨吞螺。師云：還許
X67n1309_p0624c22║學人轉身也無？曰：眼睛凸出。
X67n1309_p0624c23║香嚴端和尚示眾云：語是謗，默是誑，語默向上有事
X67n1309_p0624c24║在。老僧口門窄，不能與汝說得。便下座。
X67n1309_p0625a01║天柱慧和尚因僧問：達磨未來此土時，還有佛法也
X67n1309_p0625a02║無？曰：未來且置，即今事作麼生？曰：某甲不會，乞師指
X67n1309_p0625a03║示。曰：萬古長空，一朝風月。良久，云：會麼？自己分上作
X67n1309_p0625a04║麼生？干佗達磨來與未來作麼？佗家來大似賣卜漢，
X67n1309_p0625a05║見汝不會，為汝錐破。卦文纔生，吉凶盡在汝分上，一
X67n1309_p0625a06║切自看。僧問：如何是解卜底人？曰：汝纔出門時便不
X67n1309_p0625a07║中也。
X67n1309_p0625a08║鳥窠和尚因侍者會通，一日欲辭久，問：汝今何往？曰：
X67n1309_p0625a09║某甲為法出家，和尚不垂慈誨，今往諸方學佛法去。
X67n1309_p0625a10║曰：若是佛法，吾此間亦有少許。云：如何是和尚此間
X67n1309_p0625a11║佛法？鳥窠於身上拈起布毛吹之，侍者因此大悟。大
X67n1309_p0625a12║溈秀云：可惜遮僧認佗口頭聲色以當平生，不知自
X67n1309_p0625a13║己光明蓋天蓋地。
X67n1309_p0625a14║妙喜曰：恁麼批判，也未夢見鳥窠在。
X67n1309_p0625a15║泐潭準和尚因侍者告辭，遂掇筆書偈云：鳥窠吹布
X67n1309_p0625a16║毛，老婆為侍者。今古道雖同，寶峯不然也。二月三月
X67n1309_p0625a17║時，和風滿天下。在處百花開，遠近山如畫。岐路春禽
X67n1309_p0625a18║喧，高巖春水瀉。頭頭三昧門，虗明周大野。好箇真消
X67n1309_p0625a19║息，書送汝歸舍。衲僧末後句，噓，是何言歟？
X67n1309_p0625a20║趙州和尚。僧問：狗子還有佛性也無？州曰：無。五祖演
X67n1309_p0625a21║頌云：趙州露刃劒，寒霜光焰焰，擬欲問如何，分身作
X67n1309_p0625a22║兩段。僧云：上至諸佛，下至螻蟻，皆有佛性，狗子為甚
X67n1309_p0625a23║麼却無？州曰：有業識在。真淨頌云：言有業識在，誰云
X67n1309_p0625a24║意不深？海枯終見底，人死不知心。
X67n1309_p0625b01║南和尚住黃檗時，示眾云：鐘樓上念讚，床脚下種菜
X67n1309_p0625b02║時如何？眾人下語皆不契。末後真覺勝和尚云：猛虎
X67n1309_p0625b03║當路坐。南首肯。
X67n1309_p0625b04║石門聰和尚示眾云：各各英雄丈夫兒，堂堂物我更
X67n1309_p0625b05║何疑？見前歷歷明如日，展縮當人示疾時。超然不得
X67n1309_p0625b06║長空路，獨脫禪光得自知。多聞方便談今古，濟物須
X67n1309_p0625b07║彰閃電機。良久，云：去去西天路，迢迢十萬餘。僧問：若
X67n1309_p0625b08║能轉物，即同如來。未審三門佛殿如何轉？曰：我向汝
X67n1309_p0625b09║道，汝還信麼？云：和尚誠言，安敢不信？曰：遮漆桶。
X67n1309_p0625b10║汾陽和尚曰：夫說法者，須具十智同真。若不具十智
X67n1309_p0625b11║同真，邪正不辨，緇素不分，不能與人天為眼目，決斷
X67n1309_p0625b12║是非。如鳥飛空而折翼，如箭射的而斷弦。弦斷故，射
X67n1309_p0625b13║的不中；翼折故，空不可飛。弦壯翼牢，空的俱徹。作麼
X67n1309_p0625b14║生是十智同真？與諸上座點出：一、同一質；二、同大事；
X67n1309_p0625b15║三、總同參；四、同真智；五、同徧普；六、同具足；七、同得失；
X67n1309_p0625b16║八、同生殺；九、同音吼；十、同得入。又云：與甚麼人同得
X67n1309_p0625b17║入？與誰同音吼？作麼生是同生殺？甚麼物同得失？阿
X67n1309_p0625b18║那箇同具足？是甚麼同徧普？何人同真智？孰能總同
X67n1309_p0625b19║參？那箇同大事？何物同一質？有點得出底麼？點得出
X67n1309_p0625b20║者，不吝慈悲；點不出者，未有參學眼在。切須辨取，要
X67n1309_p0625b21║識是非，面目見在，不可久立。
X67n1309_p0625b22║妙喜曰：汾陽老子末後若無箇面目，見在一場敗
X67n1309_p0625b23║闕。雖然如是，未免喪我兒孫。喝一喝。
X67n1309_p0625b24║保壽和尚開堂，三聖乃推出一僧，壽便打，聖云：恁麼
X67n1309_p0625c01║為人，瞎却鎮州一城人眼去在。壽便歸方丈。雲峯悅
X67n1309_p0625c02║云：臨濟一宗掃地而盡，因甚麼却到遮裏？驀拈拄杖
X67n1309_p0625c03║云：甚麼處去也？真淨頌云：探騎飛來棒下寧，瞎人翻
X67n1309_p0625c04║滿鎮州城；太平本是將軍致，不許將軍見太平。真如
X67n1309_p0625c05║頌云：法眼持來付與誰？三聖推僧決眾疑；將軍令舉
X67n1309_p0625c06║群夫駭，直得盲聲徹四夷。
X67n1309_p0625c07║長慶巘和尚示眾云：彌勒世尊朝入伽藍，暮成正覺。
X67n1309_p0625c08║乃說偈云：三界上下法，我說皆是心。離於諸心法，更
X67n1309_p0625c09║無有可得。看佗恁麼道，也太殺惺惺。若比吾徒，猶是
X67n1309_p0625c10║鈍漢。所以一念見道，三世情盡。如印印泥，更無前後。
X67n1309_p0625c11║諸子！生死事大，快須薦取，莫為等閑。業識茫茫，蓋為
X67n1309_p0625c12║迷己逐物。世尊臨入涅槃，文殊請佛再轉法輪。世尊
X67n1309_p0625c13║咄云：吾四十九年住世，不曾有一字與人。汝請吾再
X67n1309_p0625c14║轉法輪，是謂吾曾轉法輪也。然今時眾中建立箇賓
X67n1309_p0625c15║主問答，事不獲已，蓋為初心爾。
X67n1309_p0625c16║芭蕉清和尚。僧問：如何是提婆宗？曰：赤旛在左。問：賊
X67n1309_p0625c17║來須打，客來須看。忽遇客賊俱來時如何？曰：屋裏有
X67n1309_p0625c18║一緉破草鞋。云：只如破草鞋，還堪受用也無？曰：汝若
X67n1309_p0625c19║將去，前凶後不吉。問：古佛未出興時如何？曰：千年茄
X67n1309_p0625c20║子根。云：出興後如何？曰：金剛努出眼。
X67n1309_p0625c21║大安幹和尚。僧問：如何是祖師西來意？曰：羊頭車子
X67n1309_p0625c22║推明月。
X67n1309_p0625c23║巖頭共羅山尋塔基次，到中路，羅山忽然喚云：和尚！
X67n1309_p0625c24║頭回首云：作麼生？山以手指曰：遮裏好一片地。頭喝
X67n1309_p0626a01║云：瓜洲賣瓜漢。又行三二里歇次，羅山禮拜問：和尚
X67n1309_p0626a02║豈不是三十年前在洞山來，又不肯洞山？頭云：是。山
X67n1309_p0626a03║云：和尚豈不是法嗣德山，又不肯德山？頭云：是。山云：
X67n1309_p0626a04║不肯德山即不問，只如洞山有甚麼虧缺？頭良久云：
X67n1309_p0626a05║洞山好佛，只是無光。羅山便禮拜。
X67n1309_p0626a06║妙喜曰：巖頭父子雖善暗去明來，子細點檢將來，
X67n1309_p0626a07║未免髑髏敲磕。
X67n1309_p0626a08║石霜性空和尚。僧問：如何是祖師西來意？曰：如人在
X67n1309_p0626a09║千尺井中，不假寸繩，出得此人，即答汝西來意。僧曰：
X67n1309_p0626a10║近日湖南暢和尚出世，亦為人東語西話。空喚沙彌：
X67n1309_p0626a11║拽出死屍著。沙彌即仰山。山後舉問耽源：如何出得
X67n1309_p0626a12║井中人？源咄云：癡漢！誰在井中？山又問溈山：如何得
X67n1309_p0626a13║六根門頭各各頓去？溈曰：若悟了，根無不頓。曰：祇如
X67n1309_p0626a14║性空和尚道：如人在千尺井中，不假寸繩，如何出得？
X67n1309_p0626a15║又作麼生？溈曰：我有箇方便出得。曰：未審和尚如何
X67n1309_p0626a16║出得？溈召慧寂，山應喏。溈曰：出了也。仰山於此有省。
X67n1309_p0626a17║住仰山後，謂眾曰：我耽源處得名，溈山處得地。
X67n1309_p0626a18║雲蓋智和尚示眾，舉趙州問僧：向甚處去？云：摘茶去。
X67n1309_p0626a19║州曰：閑。乃頌云：道著不著，何處摸索？背後龍鱗，面前
X67n1309_p0626a20║驢脚。翻身筋斗，孤雲野鶴。阿呵呵！又示眾云：唯一堅
X67n1309_p0626a21║密身，一切塵中現。雲蓋今日千山鬱茂，鳥獸嘶鳴，百
X67n1309_p0626a22║花競發，萬木抽枝，盡是諸佛箇箇真如。汝等諸人游
X67n1309_p0626a23║山翫水，直須急著眼睛，莫被伊謾。
X67n1309_p0626a24║世尊因有外道問曰：不問有言，不問無言。世尊良久，
X67n1309_p0626b01║外道讚歎云：世尊大慈大悲，開我迷雲，令我得入。外
X67n1309_p0626b02║道去後，阿難問佛云：外道有何所證，而言得入？佛云：
X67n1309_p0626b03║如世良馬，見鞭影而行。天衣懷頌云：雙鋒覆護兩俱
X67n1309_p0626b04║摧，迷雲從此豁然開。收得劫初鈴子後，輕輕一振動
X67n1309_p0626b05║雲雷。
X67n1309_p0626b06║永嘉大師初到曹溪，乃遶繩床三匝，振錫而立。祖曰：
X67n1309_p0626b07║夫沙門者，具三千威儀，八萬細行。大德自何方而來，
X67n1309_p0626b08║生大我慢？曰：生死事大，無常迅速。祖曰：何不體取無
X67n1309_p0626b09║生，了無速乎？曰：體本無生，了本無速。祖曰：如是！如是！
X67n1309_p0626b10║師方具威儀作禮，須臾告辭。祖曰：返太速乎？曰：本自
X67n1309_p0626b11║非動，豈有速邪？祖曰：誰知非動？曰：仁者自生分別。祖
X67n1309_p0626b12║曰：汝甚得無生之意。曰：無生豈有意邪？祖曰：無意誰
X67n1309_p0626b13║當分別？曰：分別亦非意。祖曰：善哉！善哉！少留一宿。
X67n1309_p0626b14║徑山國一禪師。唐代宗詔至闕下，親加瞻禮。一日，師
X67n1309_p0626b15║在內庭，見帝起立。帝曰：師何以起？曰：檀越何得向四
X67n1309_p0626b16║威儀中見貧道？
X67n1309_p0626b17║妙喜曰：不向四威儀中，又如何見國一？
X67n1309_p0626b18║德山和尚小參，示眾云：今夜不答話，有問話者三十
X67n1309_p0626b19║棒。時有僧出禮拜，山便打，僧云：某甲話也未問，為甚
X67n1309_p0626b20║打某甲？山云：汝是甚處人？云：新羅人。山曰：未跨船舷，
X67n1309_p0626b21║好與三十棒。大溈喆頌云：高提祖印踞寰中，孰肯當
X67n1309_p0626b22║機定吉凶？不是新羅遮衲子，爭教千古振清風？
X67n1309_p0626b23║雲居膺和尚。僧問：山河大地從何而有？曰：從妄想有。
X67n1309_p0626b24║僧云：與某甲想出一鋌金得麼？膺便休去，僧不肯，雲
X67n1309_p0626c01║門云：已是葛藤，不能折合得，待伊道想出一鋌金得
X67n1309_p0626c02║麼？拈拄杖便打。
X67n1309_p0626c03║高亭簡和尚初參德山，隔江見德山在江岸坐，乃隔
X67n1309_p0626c04║江問訊。山以手招之，簡豁然開悟，便橫趨而過，更不
X67n1309_p0626c05║渡江，遂返高亭住持。
X67n1309_p0626c06║真淨和尚示眾，舉印宗法師問盧行者云：仁者在黃
X67n1309_p0626c07║梅，有何言教旨趣傳授？盧曰：彼指授者，唯論見性成
X67n1309_p0626c08║佛，不說禪定、解脫、無念、無為。宗云：何故不說禪定、解
X67n1309_p0626c09║脫、無念、無為？盧曰：為是二法，不是佛法不二之法。宗
X67n1309_p0626c10║云：如何是不二之法？盧曰：如仁者講涅槃經，明見佛
X67n1309_p0626c11║性，是名佛法不二之法。諸禪德！彼時小巧禪道，早是
X67n1309_p0626c12║中半了也。如今叢林，多是唯論禪定、解脫、無念、無為。
X67n1309_p0626c13║且道六祖底是？如今底是？分即是？不分即是？若分去，
X67n1309_p0626c14║有違有順，有是有非；若不分，又不辨邪正，埋沒我宗
X67n1309_p0626c15║乘。譬如世間道路，有直有迃，有險有善。其行路者，可
X67n1309_p0626c16║行即行，可止即止。大眾還識泐潭老僧麼？良久云：將
X67n1309_p0626c17║此深心奉塵剎，是則名為報佛恩。
X67n1309_p0626c18║曹山問德上座：菩薩在定聞香象渡河，出甚麼經？曰：
X67n1309_p0626c19║出涅槃經。云：定前聞？定後聞？曰：和尚流也。云：道也太
X67n1309_p0626c20║殺道，始道得一半。曰：和尚如何？云：灘下接取。
X67n1309_p0626c21║妙喜曰：甚麼參處去也？
X67n1309_p0626c22║百丈和尚凡參次，有一老人常隨眾聽法，眾退，老人
X67n1309_p0626c23║亦退。忽一日不退，丈遂問：面前立者復是何人？老人
X67n1309_p0626c24║云：某甲非人也，於過去迦葉佛時曾住此山，因學人
X67n1309_p0627a01║問：大修行底人還落因果也無？云：不落因果，後五百
X67n1309_p0627a02║生墮野狐身。今請代一轉語。遂問云：大修行底人還
X67n1309_p0627a03║落因果也無？云：不昧因果。老人於言下大悟，作禮云：
X67n1309_p0627a04║某甲已脫野狐身，住在山後，乞依亡僧事例。丈令維
X67n1309_p0627a05║那白眾云：食後送亡僧。食後，丈領眾至山後巖下，以
X67n1309_p0627a06║杖挑出一死野狐，乃依法火葬。丈至晚上堂，舉前因
X67n1309_p0627a07║緣，黃檗便問：古人錯對一轉語，墮五百生野狐身。轉
X67n1309_p0627a08║轉不錯，合作箇甚麼？丈云：近前來，與汝道。檗遂近前
X67n1309_p0627a09║與丈一掌，丈拍手笑云：將謂胡鬚赤，更有赤鬚胡。溈
X67n1309_p0627a10║山作典座，司馬頭陁舉前語問溈，溈乃撼門扇三下，
X67n1309_p0627a11║司馬云：太麤生！溈云：佛法不是遮箇道理。溈又舉問
X67n1309_p0627a12║仰山，山云：黃檗常用此機。溈云：天生得？從人得？曰：亦
X67n1309_p0627a13║是稟受師承，亦是自性宗通。溈云：如是，如是。真淨頌
X67n1309_p0627a14║云：不落藏鋒不昧分，要伊從此脫狐身。人人盡道休
X67n1309_p0627a15║官去，林下何曾見一人？真如頌云：大冶洪鑪，烹佛烹
X67n1309_p0627a16║祖。規模鎔盡，識者罔措。
X67n1309_p0627a17║寶公云：如我身空諸法空，千品萬類悉皆同。雲門云：
X67n1309_p0627a18║你立不見立，行不見行，四大五蘊不可得，何處見有
X67n1309_p0627a19║山河大地來？是你每日把鉢盂噇飯，喚甚麼作飯？何
X67n1309_p0627a20║處更有一粒米來？
X67n1309_p0627a21║天聖泰和尚到琅邪覺和尚處，覺問：理兵掉鬬未是
X67n1309_p0627a22║作家，匹馬單槍便請相見。泰指覺云：將頭不猛，累及
X67n1309_p0627a23║三軍。覺打一坐具，泰亦打一坐具，覺接住云：適來一
X67n1309_p0627a24║坐具是山僧令行，上座一坐具落在甚麼處？泰云：伏
X67n1309_p0627b01║惟尚饗。覺托開云：五更侵早起，更有夜行人。泰云：賊
X67n1309_p0627b02║過後張弓。覺云：且坐喫茶。
X67n1309_p0627b03║長沙和尚因竺尚書問：蚯蚓斬為兩段，兩頭俱動，未
X67n1309_p0627b04║審佛性在阿那頭？曰：莫妄想。書云：爭奈動何？曰：會即
X67n1309_p0627b05║風火未散。又謁師，師喚尚書，書應喏曰：不是尚書本
X67n1309_p0627b06║命元辰。書云：不可離却即今祇對，別有第二箇主人
X67n1309_p0627b07║公也。曰：喚尚書作至尊得麼？書云：與麼則總不祇對，
X67n1309_p0627b08║和尚莫是弟子主人公否？曰：非但祇對與不祗對時，
X67n1309_p0627b09║從無始劫來是箇生死根本。乃示偈曰：學道之人不
X67n1309_p0627b10║識真，只為從來認識神。無量劫來生死本，癡人喚作
X67n1309_p0627b11║本來人。
X67n1309_p0627b12║妙喜曰：即今祇對者，既不是本來人，却喚甚麼作
X67n1309_p0627b13║本來人？良久曰：我恁麼道，且作死馬醫。
X67n1309_p0627b14║白雲端和尚示眾云：如我按指，海印發光。拈起拄杖
X67n1309_p0627b15║云：山河大地，水鳥樹林，情與無情，今日盡向法華拄
X67n1309_p0627b16║杖頭上作大師子吼，演說摩訶大般若。且道天台、南
X67n1309_p0627b17║嶽說箇甚麼法門？南嶽說：洞上五位修行，君臣父子
X67n1309_p0627b18║各得其宜，莫守寒巖異草青，坐著白雲宗不妙。天台
X67n1309_p0627b19║說：臨濟下三玄，三要四料揀，一喝分賓主，照用一時
X67n1309_p0627b20║行，要會箇中意，日午打三更。廬山出來道：你兩箇正
X67n1309_p0627b21║在葛藤窠裏。不見道：欲得不招無間業，莫謗如來正
X67n1309_p0627b22║法輪。大眾！據此三箇漢見解，若上衲僧秤子秤，一箇
X67n1309_p0627b23║重八兩，一箇重半斤，一箇不直半分錢。且道那箇不
X67n1309_p0627b24║直半分錢？良久云：但願春風齊著力，一時吹入我門
X67n1309_p0627c01║來。
X67n1309_p0627c02║王常侍一日治事次，米胡至，侍乃舉筆示之。米曰：還
X67n1309_p0627c03║判得虗空麼？侍乃擲下筆，入宅更不相見，米胡致疑。
X67n1309_p0627c04║明日，憑華嚴和尚置茶筵次，設問：昨日米胡有何言
X67n1309_p0627c05║句便不相見？侍云：師子齩人，韓獹逐塊。米纔聞遽出，
X67n1309_p0627c06║朗笑曰：我會也，我會也。侍云：會即不無，你試道看。米
X67n1309_p0627c07║云：請常侍舉。侍乃豎起一隻筯。米云：遮野狐精。侍云：
X67n1309_p0627c08║遮漢徹去也。大溈喆云：米胡雖然如是，且只得一橛。
X67n1309_p0627c09║常侍云：遮漢徹去，大似看樓打樓。大溈即不然，常侍
X67n1309_p0627c10║雖是箇俗漢，筆下有生殺之權。米胡是一方善知識，
X67n1309_p0627c11║要且出佗圈䙡不得。當時待佗擲下筆，但向道：我從
X67n1309_p0627c12║來疑著遮漢。
X67n1309_p0627c13║臨濟和尚在黃檗會裏，因首座勉令問黃檗：如何是
X67n1309_p0627c14║佛法的的大意？檗遂與二十棒。如是三次問，每蒙賜
X67n1309_p0627c15║棒，乃告辭。首座曰：幸蒙慈悲，令去問訊和尚，三度發
X67n1309_p0627c16║問，三度喫棒，自恨障緣，不領深旨，今且辭去。座曰：汝
X67n1309_p0627c17║若去，須辭和尚了行。濟遂禮拜退。座先到黃檗處，白
X67n1309_p0627c18║曰：問話底後生甚是如法，已後為一株大樹蔭覆天
X67n1309_p0627c19║下人去在。若來辭和尚，願垂提誨。濟乃辭黃檗，檗曰：
X67n1309_p0627c20║汝向高安灘頭大愚處去，必為汝說。濟到大愚，愚問：
X67n1309_p0627c21║甚麼處來？云：黃檗來。曰：黃檗有何言句？濟遂舉前話，
X67n1309_p0627c22║復問云：不知過在甚處？愚曰：黃檗與麼老婆心，為汝
X67n1309_p0627c23║得徹困，更來遮裏問有過無過？濟於言下大悟，云：元
X67n1309_p0627c24║來黃檗佛法無多子。大愚扭住曰：遮尿床鬼子！適來
X67n1309_p0628a01║道有過無過，如今却言黃檗佛法無多子，汝見箇甚
X67n1309_p0628a02║麼道理？速道！速道！濟於大愚肋下築三拳，愚托開曰：
X67n1309_p0628a03║汝師黃檗，非干我事。濟回黃檗，檗見來，乃曰：遮漢來
X67n1309_p0628a04║來去去，有甚了期？濟云：只為老婆心切。遂舉前話，檗
X67n1309_p0628a05║曰：遮大愚老漢饒舌，作麼生得佗來？云：要佗來作麼？
X67n1309_p0628a06║檗曰：待佗來痛與一頓。濟云：說甚麼待佗來？即今便
X67n1309_p0628a07║喫。隨後便掌。黃檗曰：遮風顛漢却來遮裏捋虎鬚。濟
X67n1309_p0628a08║便喝，檗曰：侍者引遮風顛漢參堂去。溈山問仰山：臨
X67n1309_p0628a09║濟得大愚力？得黃檗力？仰山曰：非但騎虎頭，亦解據
X67n1309_p0628a10║虎尾。
X67n1309_p0628a11║鹽官和尚問座主：蘊何經論？云：華嚴經。曰：華嚴經有
X67n1309_p0628a12║幾種法界？主云：略而言之有四，廣說則重重無盡。鹽
X67n1309_p0628a13║官豎起拂子曰：遮箇是第幾種法界中收？主良久，官
X67n1309_p0628a14║曰：思而知，慮而解，是鬼家活計。日下孤燈，果然失照。
X67n1309_p0628a15║下去！
X67n1309_p0628a16║妙喜曰：兩段不同，收歸上科。
X67n1309_p0628a17║大梅和尚示眾云：汝等諸人各自回心達本，莫逐其
X67n1309_p0628a18║末。但得其本，其末自至。若欲識本，唯了自心。此心元
X67n1309_p0628a19║是一切世間、出世間法根本，故心生種種法生，心滅
X67n1309_p0628a20║種種法滅。心且不附一切善惡而生，萬法本自如如。
X67n1309_p0628a21║僧問：如何是佛法大意？曰：蒲花柳絮，竹針麻線。
X67n1309_p0628a22║五祖演和尚示眾云：每日起來，拄却臨濟棒，吹雲門
X67n1309_p0628a23║曲，應趙州拍，擔仰山鍬，驅溈山牛，耕白雲田，七八年
X67n1309_p0628a24║來，漸成家活。更告諸公，每人出一隻手，相共扶助，唱
X67n1309_p0628b01║歸田樂，麤羹淡飯且恁麼過。何也？但願今年蠶麥熟，
X67n1309_p0628b02║羅睺羅兒與一文。僧問：牛頭未見四祖時如何？曰：頭
X67n1309_p0628b03║上戴纍垂。云：見後如何？曰：青布遮前。云：未見四祖時，
X67n1309_p0628b04║為甚麼百鳥㘅花？獻曰：富與貴是人之所欲。云：見後
X67n1309_p0628b05║為甚麼百鳥不㘅花？獻曰：貧與賤是人之所惡。
X67n1309_p0628b06║古靈和尚行脚，遇百丈開悟，却回福州大中寺受業。
X67n1309_p0628b07║師問曰：汝離吾在外，得何事業？曰：並無事業。遂遣執
X67n1309_p0628b08║役。一日，因澡浴命靈去垢，靈乃拊背曰：好所佛殿，而
X67n1309_p0628b09║佛不聖。其師回首視之，靈曰：佛雖不聖，且能放光。其
X67n1309_p0628b10║師又一日在窻下看經，蜂子投窻紙求出，靈覩之曰：
X67n1309_p0628b11║世界如許廣闊不肯出，鑽佗故紙驢年去。其師置經
X67n1309_p0628b12║問曰：汝行脚遇何人？吾前後見汝發言異常。靈曰：某
X67n1309_p0628b13║甲蒙百丈和尚指箇歇處，今欲報慈德耳。其師於是
X67n1309_p0628b14║請為說法，靈乃舉唱百丈門風曰：靈光獨耀，逈脫根
X67n1309_p0628b15║塵。體露真常，不拘文字。心性無染，本自圓成。但離妄
X67n1309_p0628b16║緣，即如如佛。其師於言下感悟。
X67n1309_p0628b17║世尊於涅槃會上，以手摩胷，告眾曰：汝等善觀吾紫
X67n1309_p0628b18║磨金色之身，瞻仰取足，勿令後悔。若謂吾滅度，非吾
X67n1309_p0628b19║弟子；若謂吾不滅度，亦非吾弟子。時百萬億眾悉皆
X67n1309_p0628b20║悟道。雲峯悅云：然膏肓之門，不足以發藥。雲峯今日
X67n1309_p0628b21║且作死馬醫，汝等諸人皮下有血麼？
X67n1309_p0628b22║雲門問臥龍：明己底人還見有己麼？龍曰：不見有己，
X67n1309_p0628b23║始明得己。又問：長連床上學得底是第幾機？龍曰：第
X67n1309_p0628b24║二機。門云：作麼生是第一機？龍曰：緊峭草鞋。
X67n1309_p0628c01║妙喜曰：騎賊馬，趕賊隊，借婆帔子拜婆年。
X67n1309_p0628c02║終南山政禪師因唐文宗好嗜蛤蜊，沿海官吏遞進
X67n1309_p0628c03║亦勞。一日御厨中有擘不開者，帝以為異，因焚香禱
X67n1309_p0628c04║之，乃開。即見菩薩形，梵相具足。帝遂貯以金粟檀香
X67n1309_p0628c05║合，覆以美錦，賜興善寺眾僧瞻禮。乃問羣臣：此何祥
X67n1309_p0628c06║瑞？因詔師問。師云：臣聞物無虗應，此乃啟陛下信心
X67n1309_p0628c07║耳。故契經云：應以此身得度者，即現此身而為說法。
X67n1309_p0628c08║帝云：菩薩身已現，且未聞說法。師云：陛下覩此為常
X67n1309_p0628c09║耶？非常耶？信耶？非信耶？帝云：希奇之事，朕深信焉。師
X67n1309_p0628c10║曰：陛下已聞說法竟。皇情大悅，得未曾有。勑天下寺
X67n1309_p0628c11║各立觀音像。
X67n1309_p0628c12║汾陽昭和尚示眾曰：凡一句語，須具三玄門。每一玄
X67n1309_p0628c13║門，須具三要。有照有用，或先照後用，或先用後照，或
X67n1309_p0628c14║照用同時，或照用不同時，或先照後用。且要共汝商
X67n1309_p0628c15║量，先用後照，汝也須是箇人始得。照用同時，汝作麼
X67n1309_p0628c16║生當抵？照用不同時，汝又作麼生湊泊？僧問：如何是
X67n1309_p0628c17║大道之源？曰：掘地覔天。云：何得如此？曰：不識幽玄。又
X67n1309_p0628c18║問：如何是賓中賓？曰：合掌菴前問世尊。云：如何是賓
X67n1309_p0628c19║中主？曰：對面無儔侶。云：如何是主中賓？曰：陣雲橫海
X67n1309_p0628c20║上，㧞劒攪龍門。云：如何是主中主？曰：三頭六臂擎天
X67n1309_p0628c21║地，忿怒那吒撲帝鍾。
X67n1309_p0628c22║通禪師看楞伽經約千餘徧，而不會三身四智，禮六
X67n1309_p0628c23║祖求解其義。祖曰：三身者，清淨法身，汝之性也；圓滿
X67n1309_p0628c24║報身，汝之智也；千百億化身，汝之行也。若離本性，別
X67n1309_p0629a01║說三身，即名有身無智；若悟三身，無有自性，即名四
X67n1309_p0629a02║智菩提。聽吾偈曰：自性具三身，發明成四智。不離見
X67n1309_p0629a03║聞緣，超然登佛地。吾今為汝說，諦信永無迷。莫學馳
X67n1309_p0629a04║求者，終日說菩提。通曰：四智之義，可得聞乎？祖曰：既
X67n1309_p0629a05║會三身，便明四智，何更問邪？若離三身，別談四智，此
X67n1309_p0629a06║名有智無身也。即此有智，還成無智。復說偈曰：大圓
X67n1309_p0629a07║鏡智性清淨，平等性智心無病。妙觀察智見非功，成
X67n1309_p0629a08║所作智同圓鏡。五八六七果因轉，但用名言無實性。
X67n1309_p0629a09║若於轉處不留情，繁興永處那伽定。通禮謝，以偈贊
X67n1309_p0629a10║曰：三身元我體，四智本心明。身智融無礙，應物任隨
X67n1309_p0629a11║形。起修皆妄動，守住匪真精。妙旨因師曉，終亡污染
X67n1309_p0629a12║名。
X67n1309_p0629a13║臨濟和尚問龍光：不展機鋒，如何得勝？龍光據坐。濟
X67n1309_p0629a14║曰：大善知識，豈無方便？龍光乃瞪目曰：嗄！濟以手指
X67n1309_p0629a15║曰：遮老漢今日敗闕也。
X67n1309_p0629a16║妙喜曰：可惜龍光放過遮漢，雖然如是，也須救取
X67n1309_p0629a17║臨濟老漢始得。
X67n1309_p0629a18║保寧勇和尚示眾云：智不到處，切忌道著，道著即頭
X67n1309_p0629a19║角生。大眾，頭角生了也，是牛是馬？又頌雲門須彌山
X67n1309_p0629a20║云：萬仞峯頭立大乖，須臾眨眼落懸崖。通身不損毫
X67n1309_p0629a21║毛者，天上人間安敢埋？
X67n1309_p0629a22║五祖演和尚示眾云：說佛說法，拈椎豎拂，白雲萬里。
X67n1309_p0629a23║德山入門便棒，臨濟入門便喝，白雲萬里。然後恁麼
X67n1309_p0629a24║也不得，不恁麼也不得，恁麼不恁麼總不得，也則白
X67n1309_p0629b01║雲萬里。忽有箇出來道：長老，你恁麼道，也則白雲萬
X67n1309_p0629b02║里。遮箇說話，喚作矮子看戲，隨人上下，三十年後一
X67n1309_p0629b03║場好笑。且道笑箇甚麼？笑白雲萬里。僧問：不昧當機，
X67n1309_p0629b04║請師直道。曰：揑聚放開。又示眾云：本末須歸宗，尊卑
X67n1309_p0629b05║用其語。利劒擲虗空，大棒打老鼠。
X67n1309_p0629b06║雲巖掃地次，道吾云：何得太區區生？巖云：須知有不
X67n1309_p0629b07║區區者。吾云：恁麼則有第二月也。巖豎起掃帚云：遮
X67n1309_p0629b08║箇是第幾月？吾便休。玄沙云：我當時若見，向伊道：正
X67n1309_p0629b09║是第二月。雲門云：奴見婢殷勤。真如云：將勤補拙。此
X67n1309_p0629b10║三句語，一句可以定乾坤，一句可以驗衲僧，一句可
X67n1309_p0629b11║以接初機。諸人還揀辨得麼？若揀辨得出，許汝親見
X67n1309_p0629b12║慧光；若辨不出，莫道慧光山勢險，隔江遙望碧雲閑。
X67n1309_p0629b13║洞山初和尚示眾云：舉唱宗乘，闡揚大教，須得法眼
X67n1309_p0629b14║精明，方能鑑辨緇素。切緣真妄一源，水乳同器，到此
X67n1309_p0629b15║難分。洞山尋常以心中眼觀身外相，觀之又觀，乃辨
X67n1309_p0629b16║真偽。若不如是，何名善知識？夫善知識者，驅耕夫之
X67n1309_p0629b17║牛，奪饑人之食，方名善知識。即今天下那箇是真善
X67n1309_p0629b18║知識？諸禪德！參得幾箇善知識來，也不是等閑，直須
X67n1309_p0629b19║參教徹、覰教透，千聖莫能證明，方顯大丈夫兒。不見
X67n1309_p0629b20║釋迦老子明星出時，豁然大悟，與大地眾生同時成
X67n1309_p0629b21║佛，無前後際，豈不暢哉？雖然如是，若遇明眼衲僧，也
X67n1309_p0629b22║好劈脊便棒。僧問：維摩掌擎四世界，未審維摩身在
X67n1309_p0629b23║甚麼處？曰：在闍梨後底。云：為甚在學人後底？曰：還我
X67n1309_p0629b24║話頭來。問：絕點無蹤時如何？曰：尖斗量不盡。問：如何
X67n1309_p0629c01║是衲僧本分事？曰：駱駝渡漢江。問：如何是親切一句？
X67n1309_p0629c02║曰：達磨無當門齒。
X67n1309_p0629c03║德山到，溈山挾複子直上法堂，從西過東，從東過西，
X67n1309_p0629c04║顧視云：無！無！便出至門首，却云：也不得草！草！便具威
X67n1309_p0629c05║儀，再入相見。溈山坐次，德山提起坐具云：和尚！溈山
X67n1309_p0629c06║擬取拂子，德山便喝，拂袖而出，背却法堂，著草鞋便
X67n1309_p0629c07║行。溈山至晚問首座：適來新到在甚處？首座云：當時
X67n1309_p0629c08║背却法堂，著草鞋出去。溈云：此子已後向孤峯頂上
X67n1309_p0629c09║盤結草菴，呵佛罵祖去在。
X67n1309_p0629c10║妙喜曰：二尊宿恁麼相見，每人失却一隻眼。
X67n1309_p0629c11║妙喜示眾云：古人道：大智無分別，大用無理事，如月
X67n1309_p0629c12║印千江，似波隨眾水。且那箇是無分別底大智？那箇
X67n1309_p0629c13║是無理事底大用？莫是問一答十、辯瀉懸河是大智
X67n1309_p0629c14║麼？莫是麤言及細語，皆歸第一義，掀倒繩床，喝散大
X67n1309_p0629c15║眾，攔腮贈掌，拂袖便行，擬議思量，劈口便𡎺之類是
X67n1309_p0629c16║大用麼？若作遮般見解，莫道我是衲僧，便做他衲僧
X67n1309_p0629c17║門下提破草鞋、挈骨董袋底奴子也未得在。善知識！
X67n1309_p0629c18║實悟實證而大法不明，為人時未免以自悟自證處
X67n1309_p0629c19║指似人，瞎却人眼，況無悟證學語之流？瞎人眼不在
X67n1309_p0629c20║言也，此事大難，沒量大人到遮裏無插足處，你小根
X67n1309_p0629c21║無知魔子輩如何敢造次開大口？你試靜處坐地，微
X67n1309_p0629c22║細揣摩，你方寸裏還實到不疑之地也未？若實未到，
X67n1309_p0629c23║我却賞你放得過、把得定，不受人走作遮般底，喚作
X67n1309_p0629c24║地獄滓，十方施主一粒米、一莖菜將來供給你，只要
X67n1309_p0630a01║你道業成就，同趣佛乘，求異世他生福報。道業不明，
X67n1309_p0630a02║如何消得？你諸人決欲紹繼此箇門風，直須心境一
X67n1309_p0630a03║如，方有少分相應。你莫見我說恁麼事，便閉目藏睛
X67n1309_p0630a04║做死模樣，硬差排心與境一如，遮箇儘你伎倆，如何
X67n1309_p0630a05║差排？你要得真箇心境一如麼？直須碎地折、嚗地斷，
X67n1309_p0630a06║拈却髑髏裏作妄想底，將第八識斷一刀，自然不著
X67n1309_p0630a07║差排。你不見巖頭和尚有言：纔有所重，便成窠臼。你
X67n1309_p0630a08║諸人一生在叢林參尋此事無所得者，不在言也，其
X67n1309_p0630a09║間多有頭白齒黃，坐在窠臼裏，一生出頭不得，都不
X67n1309_p0630a10║知非。向古人言句上得些滋味者，以奇言妙句為窠
X67n1309_p0630a11║臼；於經教中聲名句義上得滋味者，以經教為窠臼；
X67n1309_p0630a12║於古人公案上得滋味者，以古人問答、代語、別語、抑
X67n1309_p0630a13║揚語、褒貶語為窠臼；於心性上得滋味者，以三界唯
X67n1309_p0630a14║心、萬法唯識為窠臼；於寂默無言無說處得滋味者，
X67n1309_p0630a15║以閉目藏眼、威音那畔、坐在黑山下、鬼窟裏不動為
X67n1309_p0630a16║窠臼；於日用動轉施為處得滋味者，以揚眉瞬目、舉
X67n1309_p0630a17║覺提撕為窠臼；謂法不在言語上，不在情識上，不在
X67n1309_p0630a18║舉動施為處，錯認業識為佛性，於此得滋味者，以擊
X67n1309_p0630a19║石火、閃電光為窠臼。如上所說，皆於得滋味處有所
X67n1309_p0630a20║重。若無大丈夫氣槩，退步知非，即以所重處，便作奇
X67n1309_p0630a21║特想、玄妙想、安隱想、究竟想、解脫想。作如是等想者，
X67n1309_p0630a22║佛出世亦不奈何，教中謂之癡闇惑。何以故？為你癡
X67n1309_p0630a23║故，執邪為正；為你闇故，墮在所重處，不能動轉。若於
X67n1309_p0630a24║心無所起，於法無所著，則無所重。無所重，則自然赤
X67n1309_p0630b01║骨力地，無欲無依，於法自在。你即今便要恁麼相應
X67n1309_p0630b02║亦不難，但於心平等，無所染著。如何是染著？作眾生
X67n1309_p0630b03║想、佛想、世間想、出世間想、求出離想、求佛智想，皆名
X67n1309_p0630b04║染著。你但向欲起未起時，猛著精彩，一躍跳出來，此
X67n1309_p0630b05║心朗然獨脫。纔覺恁麼，便轉向上面去，自然頭頭上
X67n1309_p0630b06║明，物物上顯。得到恁麼田地，亦不得釆顧著。若釆顧
X67n1309_p0630b07║著，則有所重。纔有所重，此心即滲漏矣。只名滲漏心，
X67n1309_p0630b08║不名平等心。謂平等者，善與惡等，背與向等，理與事
X67n1309_p0630b09║等，凡與聖等，量與無量等，體與用等。遮箇道理，唯證
X67n1309_p0630b10║者方知。諸人若未證，直須證取證得了，方得名為真
X67n1309_p0630b11║出家兒。若心不證，向心外取證，此名出家外道，不堪
X67n1309_p0630b12║為種草。此心廣大，無分劑，無邊表，塵沙諸佛，成等正
X67n1309_p0630b13║覺，山河大地，萬象森羅，皆不出此心。此心能與一切
X67n1309_p0630b14║安名立字，一切與伊安名立字不得，故諸佛諸祖不
X67n1309_p0630b15║得已，隨你顛倒，著箇名字，喚作真如佛性，菩提涅槃，
X67n1309_p0630b16║強立種種差別異號。為你眾生界中，見解偏枯，有種
X67n1309_p0630b17║種差別，故立此差別名號，令汝於差別處，識取此無
X67n1309_p0630b18║差別底心，非是此心有差別也。所以僧問馬祖：如何
X67n1309_p0630b19║是佛？祖曰：即心是佛。你若實證實悟，有何差別？你若
X67n1309_p0630b20║不悟，求奇特解，會不實證實悟，不信此心決定是佛，
X67n1309_p0630b21║只此即心是佛，便是差別因緣。佛言：欲以譬喻而顯
X67n1309_p0630b22║示，終無有喻能喻此。說箇廣大，已是限量他了也。況
X67n1309_p0630b23║以限量心，欲入此廣大境界，縱然入得，如持蠡酌海，
X67n1309_p0630b24║一蠡縱滿，能得幾何？然只遮蠡中之水，未入蠡時，即
X67n1309_p0630c01║是無限量底水。為你境界只如此大，生滿足想，故此
X67n1309_p0630c02║無限量境界，亦隨你器量滿足，非是大海水只有許
X67n1309_p0630c03║多。故佛有言：譬如大海，不讓小流，乃至蚊䖟及阿修
X67n1309_p0630c04║羅，飲其水者，皆得充滿。此水喻心，蚊䖟、阿修羅，喻大
X67n1309_p0630c05║小差別。此心體上，本無若干差別，汝但不起諸見，識
X67n1309_p0630c06║取此心，種種差別，亦自識得矣。先聖尚不許執此心
X67n1309_p0630c07║為實，心外更有什麼實底物，為你作障難？我今拖泥
X67n1309_p0630c08║帶水，亦是不得已，為提獎嬌兒，撫憐愛子，老婆心切，
X67n1309_p0630c09║故牽枝引蔓。你莫記我說底便以為是，今日恁麼說，
X67n1309_p0630c10║明日又却不恁麼說，你纔恁麼，我却不恁麼，你不恁
X67n1309_p0630c11║麼時，我却恁麼，你向那頭尋我住處？只我亦自不知
X67n1309_p0630c12║住處，佗人又如何尋得？遮箇是活底門戶，死却見行，
X67n1309_p0630c13║方可入作。而今學人將少分精進，禮佛持誦，戒身口
X67n1309_p0630c14║意以為資糧，希求證取，有什麼交涉？大似癡人埋頭
X67n1309_p0630c15║向西走，欲取東邊物，轉走轉背，轉急轉遲，此是無為
X67n1309_p0630c16║無漏無功用大法門，若起纖毫取證心，則背馳矣。如
X67n1309_p0630c17║何欲憑些小有為功行，便擬希求？所以古人見得太
X67n1309_p0630c18║近，故云：我坐地看你究取。又云：我立地看你究取。即
X67n1309_p0630c19║不曾教你起模畫樣，積功累德，希望成道。縱你希望
X67n1309_p0630c20║得成，纔成即壞，徒自疲勞。你莫見恁麼道了，便撥無
X67n1309_p0630c21║因果作地獄業，以平常無事喚作無佛法知見，饑來
X67n1309_p0630c22║喫飯，困來即眠，以此為無修證，以此為無功用，且莫
X67n1309_p0630c23║錯會好荷擔。此事也須是箇渾剛打就，生鐵鑄成底
X67n1309_p0630c24║漢始得，豈容你小根小器造次承當？不見臨濟三度
X67n1309_p0631a01║問黃檗佛法的的大意，三度被打，後得大愚點破，忽
X67n1309_p0631a02║然大悟，不覺失聲云：噁！元來黃檗佛法無多子。愚云：
X67n1309_p0631a03║你適來覔有過無過，而今却言黃檗佛法無多子，你
X67n1309_p0631a04║見箇甚麼便恁麼道？臨濟於大愚肋下𡎺兩𡎺，愚遂
X67n1309_p0631a05║托開云：汝師黃檗，非干吾事，你諸人參禪，還得恁麼
X67n1309_p0631a06║也未？雲菴和尚頌云：資糧更不著些些，歧路年深恐
X67n1309_p0631a07║轉賒。直下痛施三頓棒，夜來依舊宿蘆花。又頌臨濟
X67n1309_p0631a08║悟旨云：便言黃檗無多法，大丈夫兒豈自乖？脇下兩
X67n1309_p0631a09║拳明有信，不從黃檗付將來。又端和尚頌云：一拳拳
X67n1309_p0631a10║倒黃鶴樓，一踢踢翻鸚鵡洲。有意氣時添意氣，不風
X67n1309_p0631a11║流處也風流。據遮兩箇老漢頌，便可承嗣臨濟，作佗
X67n1309_p0631a12║兒孫，真不忝竊。古來幸有恁麼體格，如何略不著些
X67n1309_p0631a13║眼腦？看是箇甚麼道理？此事如青天白日，有甚麼遮
X67n1309_p0631a14║障？諸方有奇特差別，海蠡兒禪曲曲折折，此語又是
X67n1309_p0631a15║討佗那語，又是識破遮語，又是不上佗鉤線、不入佗
X67n1309_p0631a16║圈䙡遮語，又是偏正回互遮語，又是尊堂有諱不敢
X67n1309_p0631a17║當頭。又有一種，以楞嚴宗鏡、龍濟偈語所說眼見耳
X67n1309_p0631a18║聞，無非是心，更非別法，引通玄峯頂不是人間、心外
X67n1309_p0631a19║無法滿目青山之類為證，謂之根脚下事，謂之基趾，
X67n1309_p0631a20║謂之綿密地，你不妨會得好。若恁麼會，豈不是認物
X67n1309_p0631a21║為心？既是你心，又要認他作麼？又有一種，將臨濟三
X67n1309_p0631a22║玄、雲門三句逐句解說，以傳燈、廣燈、祖師言句各分
X67n1309_p0631a23║門類，以一塵纔起，大地全收，一毛頭師子，百億毛頭
X67n1309_p0631a24║師子現，盡大地是箇解脫門，盡大地是沙門一隻眼，
X67n1309_p0631b01║若人識得心，大地無寸土，山河大地，明暗色空，咸是
X67n1309_p0631b02║妙明真心中物之類，配為體中玄。函蓋乾坤句，以三
X67n1309_p0631b03║脚驢子弄蹄行，鋸解秤椎，火裏蝍蟟吞大虫，文殊起
X67n1309_p0631b04║佛見法見，貶向二鐵圍山，東山水上行，北斗裏藏身，
X67n1309_p0631b05║凡語言注解不得處，便道：蚊子上鐵牛，無你下觜處。
X67n1309_p0631b06║如此之類，謂之句中玄，截斷眾流句。如蹋著秤椎硬
X67n1309_p0631b07║似鐵，蹋破草鞋赤脚走，饑來喫飯，困來打眠，山是山，
X67n1309_p0631b08║水是水，行但行，坐但坐，大盡三十日，小盡二十九將，
X67n1309_p0631b09║如此之類，謂之玄中玄，隨波逐浪句。豈不見汾陽和
X67n1309_p0631b10║尚頌云：三玄三要事難分，得意忘言道易親。一句明
X67n1309_p0631b11║明該萬象，重陽九日菊花新。此老子明明為你指出
X67n1309_p0631b12║臨濟骨髓，却來逐句下解注，謂三玄三要事難分是
X67n1309_p0631b13║總頌，得意忘言道易親是體中玄，一句明明該萬象
X67n1309_p0631b14║是句中玄，重陽九日菊花新是玄中玄。此是前輩中
X67n1309_p0631b15║負大名望，有真實悟處，而大法不明，無師承杜撰，如
X67n1309_p0631b16║此瞎眾生眼，其餘裨販之流不在言也，想汾陽老人
X67n1309_p0631b17║未肯點頭在。分明向你道：三玄三要事難分，得意忘
X67n1309_p0631b18║言道易親。一句明明該萬象，重陽九日菊花新。恁麼
X67n1309_p0631b19║道了，更將鉢盂安柄，莫道你負大名，具大辯才，有大
X67n1309_p0631b20║智慧，便是達磨大師出來作遮般去就，政好捉來活
X67n1309_p0631b21║埋，免致教壞人家男女。一盲引眾盲，問著三要，却注
X67n1309_p0631b22║解不得，便將同德山托鉢、巖頭末後句、南泉斬猫兒、
X67n1309_p0631b23║百丈野狐、歸宗斬蛇、大隋燒畬、趙州勘婆子、勘菴主、
X67n1309_p0631b24║睦州擔板、陳操尚書勘僧、玄沙敢保老兄未徹在、洞
X67n1309_p0631c01║山道即太煞，只道得八成、達磨隻履西歸，如此之類，
X67n1309_p0631c02║皆謂之末後句，便引洛浦云：末後一句，始到牢關，把
X67n1309_p0631c03║斷要津，不通凡聖，任從天下樂欣欣，我獨不肯，謂之
X67n1309_p0631c04║我為法王，於法自在。任你學者逞盡神通，呈盡伎倆，
X67n1309_p0631c05║我只一向把住不許你，謂之牢關，直待舉立僧住院
X67n1309_p0631c06║密室，口耳傳授。如斯之類，自毀正因，返行魔說。又有
X67n1309_p0631c07║一種道：南泉斬猫兒，百丈野狐，歸宗斬蛇，大隋燒畬，
X67n1309_p0631c08║趙州勘婆子、勘菴主之類，謂之建立門庭，本無恁麼
X67n1309_p0631c09║事，貴要羅籠學者。又有一種以偏正回互為宗旨，如
X67n1309_p0631c10║洞山與雲居過水次，洞山問：水深多少？云：不濕。山云：
X67n1309_p0631c11║麤人。雲居却問：水深多少？云：不乾。謂水諱濕，而當頭
X67n1309_p0631c12║道濕，不能回互，謂之麤人。雲居却云不濕，是觸諱而
X67n1309_p0631c13║不能回互。洞山道不乾，乃有語中無語。何謂有語？不
X67n1309_p0631c14║乾是。何謂無語？不乾是。不乾乃是濕，是活語，能回互
X67n1309_p0631c15║不觸諱故也。又以黑白圈兒作五位形相，以全黑圈
X67n1309_p0631c16║兒為威音那畔，父母未生，空劫已前，混沌未分事，謂
X67n1309_p0631c17║之正位。以二分黑一分白圈兒為正中偏，却來白處
X67n1309_p0631c18║說黑底，又不得犯著黑字，犯著黑字即觸諱矣。更引
X67n1309_p0631c19║洞山頌云：正中偏，三更初夜月明前。謂能回互，只言
X67n1309_p0631c20║三更，三更是黑，初夜是黑，月明前是黑，不言黑而言
X67n1309_p0631c21║三更初夜月明前，是能回互不觸諱。以兩分白一分
X67n1309_p0631c22║黑圈兒為偏中正，却來黑處說白底，而不得犯白底
X67n1309_p0631c23║消息，云：偏中正，失曉老婆逢古鏡。不言明與白，而言
X67n1309_p0631c24║失曉與古鏡，是能回互明與白字，而不觸諱。蓋失曉
X67n1309_p0632a01║是暗中之明，古鏡亦是暗中之明，老婆頭白，不說白
X67n1309_p0632a02║而言老婆，白在其中矣，能回互白字故也。又說正中
X67n1309_p0632a03║來頌云：正中來，無中有，路隔塵埃。或云出塵埃，謂凡
X67n1309_p0632a04║有言句，皆無中唱出，便自挾妙了也。無不從正位中
X67n1309_p0632a05║來，或明或暗，或至或到，皆妙挾通宗。凡一位皆具此
X67n1309_p0632a06║五事，如掌之五指，無少無剩。兼中至，謂兼黑兼白，兼
X67n1309_p0632a07║偏兼正而至。何謂至？如人歸家，未到而至別業，乃在
X67n1309_p0632a08║途為人邊事，亦能回互，妙在體前。兼中到，謂兼前四
X67n1309_p0632a09║位，皆挾妙而歸正位，謂之折合歸來炭裏坐，亦是說
X67n1309_p0632a10║黑處而回互黑字，不道黑而言炭。或者又謂曹山有
X67n1309_p0632a11║言：正位者，即空界也，一向無物。偏位者，即色界也，內
X67n1309_p0632a12║有種種諸雜萬像。兼中至者，捨事入理。正中來者，背
X67n1309_p0632a13║理就事。兼帶者，即冥應眾緣，不隨諸有，非染非淨，無
X67n1309_p0632a14║正無偏。故云虗玄要道，無著真宗。從上先德，推此一
X67n1309_p0632a15║位，最妙最玄，須是審詳，辨明當體。又說五位，皆三字
X67n1309_p0632a16║成句，偏正上下，回互而不犯中，中即正位也。說理說
X67n1309_p0632a17║事，教有明文，教外單傳直指之道，果如是否？若果如
X67n1309_p0632a18║是，討甚好曹山邪？又引浮山作大陽真讚曰：黑狗爛
X67n1309_p0632a19║銀蹄，自注云：此語正位中有偏位，黑狗是正位，爛銀
X67n1309_p0632a20║蹄是偏位。白象崑崙騎，自注云：此語偏位中有正位。
X67n1309_p0632a21║於斯二無礙，自注云：此語不墮有無二邊，所以洞山
X67n1309_p0632a22║云：不落有無誰敢和。木馬火中嘶，自注云：妙挾。然雖
X67n1309_p0632a23║妙挾，而虗玄唱道，也似遮般說話，須教你燒頂煉臂，
X67n1309_p0632a24║發誓願不得妄傳，然後分付，亦謂之末後句。師舉了，
X67n1309_p0632b01║遂彈指云：好掩彩底禪，若是皮下有點血底，還肯喫
X67n1309_p0632b02║遮茶飯麼？我且問你，臈月三十日，四大相將解散，平
X67n1309_p0632b03║昔記持學得底，還回互得麼？回互時，還著意也無？當
X67n1309_p0632b04║恁麼時，心識已昏，如何回互？既回互不得，定撞入驢
X67n1309_p0632b05║胎馬腹中，隨業受報。當此之時，欲觸諱作麤人亦不
X67n1309_p0632b06║可得，況能敵佗生死邪？又有商量：洞山示眾云：向時
X67n1309_p0632b07║作麼生？奉時作麼生？功時作麼生？共功時作麼生？功
X67n1309_p0632b08║功時作麼生？時有僧問：如何是向？山云：喫飯時作麼
X67n1309_p0632b09║生？如何是奉？云：背時作麼生？如何是功？云：放下鉏頭
X67n1309_p0632b10║時作麼生？如何是共功？云：不得色。如何是功功？云：不
X67n1309_p0632b11║共。向時作麼生？謂趣向此事。答曰：喫飯時作麼生？謂
X67n1309_p0632b12║此事不可喫飯時，無功勳而有間斷也。奉時作麼生？
X67n1309_p0632b13║奉乃承奉也，如人奉尊長，先致敬而後承奉。向乃功
X67n1309_p0632b14║勳之所立，纔向即有承奉之義。答曰：背時作麼生？謂
X67n1309_p0632b15║此事無間斷。奉時既爾，而背時亦然，言背即奉之義，
X67n1309_p0632b16║蓋奉背皆功勳也。功時作麼生？功即用也。答曰：放下
X67n1309_p0632b17║鉏頭時作麼生？把鉏頭是用，放下鉏頭是無用。洞山
X67n1309_p0632b18║之意，謂用與無用皆功勳也，亦是無間斷之義。共功
X67n1309_p0632b19║時作麼生？謂法與境敵。答曰：不得色，乃法與境不得
X67n1309_p0632b20║成一色。正用時，是顯箇無用底，無用即用也。若作一
X67n1309_p0632b21║色，即是十成死語。洞山宗旨，語忌十成，故曰不得色，
X67n1309_p0632b22║乃活語也。功功時作麼生？謂法與境皆空，謂之無功
X67n1309_p0632b23║用大解脫，故曰不共，乃無法可共。不共之義，全歸功
X67n1309_p0632b24║勳邊，如法界事事無礙是也。你面前無我，我面前無
X67n1309_p0632c01║你，所以夾山道：此間無老僧，目前無闍梨是也。如此
X67n1309_p0632c02║之說，皆趣向承奉，於日用四威儀內成就，世出世間
X67n1309_p0632c03║無不周旋，謂之功勳五位。你道他古人意果如是乎？
X67n1309_p0632c04║若只如此，有甚奇特？只是口傳心授底葛藤。既不如
X67n1309_p0632c05║是，且古人意畢竟作麼生？妙喜為你下箇注脚，也要
X67n1309_p0632c06║諸方檢點。不見汾陽道：面目見在，一任揀取。故淨名
X67n1309_p0632c07║云：但除其病，而不除法。又首楞嚴云：汝以緣心聽法。
X67n1309_p0632c08║此法亦緣古人一言半句，雖是垂慈，皆在未屙已前
X67n1309_p0632c09║著到。如三玄三要，四種料揀，十智同真，亦是遮箇道
X67n1309_p0632c10║理。妙喜恁麼說，不是貶剝諸方，且要箇中人辨明緇
X67n1309_p0632c11║素而已。又有一種，也不在言語上，也不在古人公桉
X67n1309_p0632c12║上，也不在心性上，也不在玄妙上，也不在有無得失
X67n1309_p0632c13║邊，如火相似，觸著便燒，非離真而立處，立處即真，信
X67n1309_p0632c14║手拈來，超今越古，一句來，一句去，末後多一句，便是
X67n1309_p0632c15║得便宜。似遮般底，只是弄箇業識癡團，便謂無因果，
X67n1309_p0632c16║無報應，亦無人，亦無佛，飲酒食肉，不礙菩提，行盜行
X67n1309_p0632c17║婬，無妨般若。如此之流，正是師子身中蟲，自食師子
X67n1309_p0632c18║身中肉。永嘉所謂豁達空，撥因果，莽莽蕩蕩招殃禍
X67n1309_p0632c19║是也。有一種商量古人公桉，謂之針線工夫，又謂之
X67n1309_p0632c20║郎君子弟禪。如商量女子出定語云：文殊是七佛之
X67n1309_p0632c21║師，為甚麼出女子定不得？云：文殊與女子無緣。罔明
X67n1309_p0632c22║是初地菩薩，為甚麼出得女子定？云：與女子有緣。下
X67n1309_p0632c23║語云：冤有頭，債有主。又有商量道：文殊不合有心，所
X67n1309_p0632c24║以出不得；罔明無意，所以出得。下語云：有心用處還
X67n1309_p0633a01║應錯，無意求時却宛然。又有商量道：文殊為甚麼出
X67n1309_p0633a02║女子定不得？杓柄在女子手裏。罔明為甚麼出得？如
X67n1309_p0633a03║蟲禦木。又云：因風吹火。又云：爭奈女子何？邪解甚者，
X67n1309_p0633a04║至於作入定勢，又作出定勢，推一推，彈指一下，哭蒼
X67n1309_p0633a05║天數聲，伏惟尚饗。拂袖之類，泠地看來，慙惶殺人。又
X67n1309_p0633a06║芭蕉云：你有拄杖子，我與你拄杖子；你無拄杖子，我
X67n1309_p0633a07║奪却你拄杖子。商量云：你若是遮般人，我與你說遮
X67n1309_p0633a08║般話，謂之與你拄杖子；你不是遮般人，我當面換却
X67n1309_p0633a09║你眼睛，謂之奪却你拄杖子。下語云：量才補職。又云：
X67n1309_p0633a10║看樓打樓。又有商量道：有無與奪是擒縱。學者似恁
X67n1309_p0633a11║見解，如麻似粟。如上所說，皆口傳心授，露布葛藤，印
X67n1309_p0633a12║板上打來，模子裏脫出，非唯自謗，亦乃謗他古人。此
X67n1309_p0633a13║是諸方學得底海蠡兒禪，諸上座還信得及麼？不見
X67n1309_p0633a14║道：垂慈則有法，無法不垂慈，識取鉤頭意，莫認定盤
X67n1309_p0633a15║星。我遮裏是海蚌禪，開口便見心肝五臟、差珍異寶
X67n1309_p0633a16║都在面前，閉却口時，何處覔伊縫罅？不是強為，法本
X67n1309_p0633a17║如是。諸上座！光陰可惜，各各趂色力強徤，猛著精神
X67n1309_p0633a18║了取，莫愛佗奇特。奇特處賺悞人，雜毒在心識裏，佗
X67n1309_p0633a19║時後日莫道得力，只死時也死得不瞥脫，更說甚麼
X67n1309_p0633a20║敵佗生死？世間無明煩惱却有限量，一念識破，則當
X67n1309_p0633a21║體寂滅。惡知惡見、法塵煩惱無限量，能障道眼，使得
X67n1309_p0633a22║你心識晝夜不停，謗佛法僧，造地獄業，雖是善因，返
X67n1309_p0633a23║招惡果。果有智慧大丈夫漢方識得破，不被他作惱。
X67n1309_p0633a24║不見雲門大師有言：盡乾坤一時將來著你眼睫上。
X67n1309_p0633b01║你諸人聞恁麼道，不敢望你出來，性懆把老僧打一
X67n1309_p0633b02║摑。且緩緩子細看，是有是無？是箇甚麼道理？直饒你
X67n1309_p0633b03║向遮裏明得。若向衲僧門下，好椎脚折；若是箇人，聞
X67n1309_p0633b04║說道甚麼處有老宿出世，便好驀面唾污我耳目；你
X67n1309_p0633b05║若不是箇手脚，纔聞人舉便承當得，早落第二機也。
X67n1309_p0633b06║又不見羅山和尚有言：玄門無法，不立紀綱。若欲討
X67n1309_p0633b07║尋，聲前看取。諸佛子！真心無定，真智無邊。我若縱遮
X67n1309_p0633b08║兩片皮，從今日說到盡未來際，鉤鎻連環相續不斷，
X67n1309_p0633b09║亦不借佗人氣力。此是人人分上各自具足底事，添
X67n1309_p0633b10║些子不得，減些子不得。佛祖得之，喚作大解脫法門；
X67n1309_p0633b11║眾生失之，喚作塵勞煩惱。然得亦不曾得，失亦不曾
X67n1309_p0633b12║失，得失在人不在法。故祖師云：至道無難，唯嫌揀擇。
X67n1309_p0633b13║但莫憎愛，洞然明白。毫氂有差，天地懸隔。欲得見前，
X67n1309_p0633b14║莫存順逆。你禪和家箇箇念得，還曾略著意理會麼？
X67n1309_p0633b15║祖師安箇名字，謂之信心銘，只要諸人信此廣大寂
X67n1309_p0633b16║滅妙心，決定不從人得。故中間有言：一心不生，萬法
X67n1309_p0633b17║無咎。無咎無法，不生不心。能隨境滅，境逐能沉。境由
X67n1309_p0633b18║能境，能由境能。又云：大道體寬，無易無難。又云：執之
X67n1309_p0633b19║失度，必入邪路。放之自然，體無去住。你但信此一心
X67n1309_p0633b20║之法不可取、不可捨，便好向遮裏放身命。若放不得，
X67n1309_p0633b21║是你根性遲鈍，臘月三十日不要錯怪老漢時熱。久
X67n1309_p0633b22║立，喝一喝，下座。
X67n1309_p0633b23║
X67n1309_p0633b24║正法眼藏卷第三之下（終）