X69n1322_p0005c01║
X69n1322_p0005c02║
X69n1322_p0005c03║
X69n1322_p0005c04║
X69n1322_p0005c05║
X69n1322_p0005c06║No. 1322
X69n1322_p0005c07║洪州百丈山大智禪師語錄
X69n1322_p0005c08║
X69n1322_p0005c09║師諱懷海，福州長樂人也。俗姓王氏。丱歲離塵，三學
X69n1322_p0005c10║該練。屬大寂闡化江西，乃傾心依附。與西堂智藏、南
X69n1322_p0005c11║泉普願同號入室。時三大士為角立焉。師侍馬祖行
X69n1322_p0005c12║次，見一羣野鴨飛過。祖曰：是甚麼？師曰：野鴨子。祖曰：
X69n1322_p0005c13║甚處去也？師曰：飛過去也。祖遂回頭，將師鼻一搊，負
X69n1322_p0005c14║痛失聲。祖曰：又道飛過去也。師於言下有省。却歸侍
X69n1322_p0005c15║者寮，哀哀大哭。同事問曰：汝憶父母邪？師曰：無。曰：被
X69n1322_p0005c16║人罵邪？師曰：無。曰：哭作甚麼？師曰：我鼻孔被大師搊
X69n1322_p0005c17║得痛不徹。同事曰：有甚因緣不契？師曰：汝問取和尚
X69n1322_p0005c18║去。同事問大師曰：海侍者有何因緣不契，在寮中哭
X69n1322_p0005c19║告和尚，為某甲說。大師曰：是伊會也，汝自問取他。同
X69n1322_p0005c20║事歸寮曰：和尚道汝會也，令我自問汝。師乃呵呵大
X69n1322_p0005c21║笑。同事曰：適來哭，如今為甚却笑？師曰：適來哭，如今
X69n1322_p0005c22║笑。同事罔然。次日，馬祖陞堂，眾纔集，師出卷却席，祖
X69n1322_p0005c23║便下座。師隨至方丈，祖曰：我適來未曾說話，汝為甚
X69n1322_p0005c24║便卷却席？師曰：昨日被和尚搊得鼻頭痛。祖曰：汝昨
X69n1322_p0006a01║日向甚處留心？師曰：鼻頭今日又不痛也。祖曰：汝深
X69n1322_p0006a02║明昨日事。師作禮而退。（一本作馬祖云：你什麼處去來？昨日偶有出入，不及參隨。
X69n1322_p0006a03║馬祖喝一喝，師便出去。）師再參，侍立次，祖目視繩牀角拂子，師
X69n1322_p0006a04║曰：即此用？離此用？祖曰：汝向後開兩片皮，將何為人？
X69n1322_p0006a05║師取拂子竪起，祖曰：即此用？離此用？師挂拂子於舊
X69n1322_p0006a06║處，祖振威一喝，師直得三日耳聾。自此雷音將震，檀
X69n1322_p0006a07║信請於洪州新吳界住大雄山，以居處巖巒峻極，故
X69n1322_p0006a08║號百丈。既處之，未期朞月，參玄之賓，四方麏至，溈山、黃
X69n1322_p0006a09║檗當其首。
X69n1322_p0006a10║黃檗到師處，一日辭云：欲禮拜馬祖去。師云：馬祖已
X69n1322_p0006a11║遷化也。檗云：未審馬祖有何言句？師遂舉再參馬祖
X69n1322_p0006a12║竪拂因緣，言：佛法不是小事，老僧當時被因馬大師
X69n1322_p0006a13║一喝，直得三日耳聾。檗聞舉，不覺吐舌。師云：子已後
X69n1322_p0006a14║莫承嗣馬祖去麼？檗云：不然。今日因師舉，得見馬祖
X69n1322_p0006a15║大機之用，然且不識馬祖。若嗣馬祖，已後喪我兒孫。
X69n1322_p0006a16║師曰：如是，如是。見與師齊，減師半德；見過於師，方堪
X69n1322_p0006a17║傳授。子甚有超師之見。後溈山問仰山：百丈再參馬
X69n1322_p0006a18║祖竪拂因緣，此二尊宿意旨如何？仰山云：此是顯大
X69n1322_p0006a19║機之用。溈山云：馬祖出八十四人善知識，幾人得大
X69n1322_p0006a20║機？幾人得大用？仰山云：百丈得大機，黃檗得大用，餘
X69n1322_p0006a21║者盡是唱道之師。溈山云：如是，如是。
X69n1322_p0006a22║馬祖一日問師：甚麼處來？師云：山後來。祖云：還逢著
X69n1322_p0006a23║一人麼？師云：不逢著。祖云：為甚麼不逢著？師云：若逢
X69n1322_p0006a24║着，即舉似和尚。祖云：甚麼處得這箇消息來？師云：某
X69n1322_p0006b01║甲罪過。祖云：却是老僧罪過。
X69n1322_p0006b02║上堂云：靈光獨耀，迥脫根塵。體露真常，不拘文字。心
X69n1322_p0006b03║性無染，本自圓成。但離妄緣，即如如佛。
X69n1322_p0006b04║問：如何是奇特事？師云：獨坐大雄山。僧禮拜，師便打。
X69n1322_p0006b05║西堂問師：你向後作麼生開示於人？師以手卷舒兩
X69n1322_p0006b06║過。堂云：更作麼生？師以手點頭三下。
X69n1322_p0006b07║馬祖令人持書并醬三甕與師，師令排向法堂前，乃
X69n1322_p0006b08║上堂。眾纔集，師以拄杖指醬甕云：道得即不打破，道
X69n1322_p0006b09║不得即打破。眾無語，師便打破，歸方丈。
X69n1322_p0006b10║有一僧哭入法堂，師云：作什麼？僧云：父母俱喪，請師
X69n1322_p0006b11║揀日。師云：明日一時埋却。
X69n1322_p0006b12║問：依經解義，三世佛冤。離經一字，如同魔說時如何？
X69n1322_p0006b13║師云：固守動靜，三世佛冤。此外別求，如同魔說。
X69n1322_p0006b14║師有時說法竟，大眾下堂，乃召之，大眾回首，師云：是
X69n1322_p0006b15║甚麼？
X69n1322_p0006b16║師因普請開田回，問：運闍棃開田不易。檗云：眾僧作
X69n1322_p0006b17║務。師云：有煩道用。檗云：爭敢辭勞？師云：開得多少田？
X69n1322_p0006b18║檗作鋤田勢，師便喝，檗掩耳而出。
X69n1322_p0006b19║師問黃檗：甚處來？檗云：山下採菌子來。師云：山下有
X69n1322_p0006b20║一虎子，汝還見麼？檗便作虎聲，師於腰下取斧作斫
X69n1322_p0006b21║勢，檗約住便掌。師至晚上堂云：大眾！山下有一虎子，
X69n1322_p0006b22║汝等諸人出入好看，老僧今朝親遭一口。後溈山問
X69n1322_p0006b23║仰山：黃檗虎話作麼生？仰山云：和尚如何？溈山云：百
X69n1322_p0006b24║丈當時便合一斧斫殺，因什麼到如此？仰山云：不然。
X69n1322_p0006c01║溈山云：子又作麼生？仰山云：不唯騎虎頭，亦解把虎
X69n1322_p0006c02║尾。溈山云：寂子甚有險崖之句。
X69n1322_p0006c03║師每日上堂，常有一老人聽法，隨眾散去。一日不去，
X69n1322_p0006c04║師乃問：立者何人？老人云：某甲於過去迦葉佛時曾
X69n1322_p0006c05║住此山，有學人問：大修行底人還落因果也無？對云：
X69n1322_p0006c06║不落因果，墮在野狐身。今請和尚代一轉語。師云：汝
X69n1322_p0006c07║但問。老人便問：大修行底人還落因果也無？師云：不
X69n1322_p0006c08║昧因果。老人於言下大悟，告辭，師云：某甲已免野狐
X69n1322_p0006c09║身，住在山後，乞依亡僧燒送。師令維那白槌告眾：齋
X69n1322_p0006c10║後普請送亡僧。大眾不能詳，師領眾至山後巖下，以
X69n1322_p0006c11║杖挑出一死狐，乃依法火葬。至晚參，師舉前因緣次，
X69n1322_p0006c12║黃檗便問：古人錯對一轉語，落在野狐身，今日轉轉
X69n1322_p0006c13║不錯，是如何？師云：近前來，向汝道。黃檗近前打師一
X69n1322_p0006c14║掌，師拍手笑云：將謂胡鬚赤，更有赤鬚胡。時溈山在
X69n1322_p0006c15║會下作典座，司馬頭陀舉野狐話問典座：作麼生？典
X69n1322_p0006c16║座以手撼門扇三下，司馬云：太麤生！典座云：佛法不
X69n1322_p0006c17║是這箇道理。後溈山舉黃檗問野狐話問仰山，仰山
X69n1322_p0006c18║云：黃檗常用此機。溈山云：汝道天生得？從人得？仰山
X69n1322_p0006c19║云：亦是稟受師承，亦是自宗通。溈山云：如是！如是！
X69n1322_p0006c20║黃檗問：從上古人以何法施人？師良久未語。黃檗云：
X69n1322_p0006c21║後代兒孫將何傳授？師云：將謂你這漢是箇人。便歸
X69n1322_p0006c22║方丈。
X69n1322_p0006c23║師與溈山作務次，師問：有火也無？溈山云：有。師云：在
X69n1322_p0006c24║什麼處？溈山把一莖柴吹過與師，師接過云：如蟲蝕
X69n1322_p0007a01║木。
X69n1322_p0007a02║因普請鋤地次，有僧聞鼓聲，舉起鋤頭大笑歸去。師
X69n1322_p0007a03║云：俊哉！此是觀音入理之門。後喚其僧問：你今日見
X69n1322_p0007a04║甚道理？云：某甲早晨未喫粥，聞鼓聲歸喫飯。師乃呵
X69n1322_p0007a05║呵大笑。
X69n1322_p0007a06║問：如何是佛？師云：汝是阿誰？云：某甲。師云：汝識某甲
X69n1322_p0007a07║否？云：分明箇。師竪起拂子，問：汝見拂子否？云：見。師乃
X69n1322_p0007a08║不語。
X69n1322_p0007a09║師令僧去章敬處，見伊上堂說法，你便展開坐具，禮
X69n1322_p0007a10║拜起，將一隻鞋以袖拂却上塵，倒頭覆下。其僧到章
X69n1322_p0007a11║敬，一依師旨。章敬云：老僧罪過。
X69n1322_p0007a12║溈山、五峯、雲巖侍立次，師問溈山：併却咽㗋脣吻，速
X69n1322_p0007a13║道將來。溈山云：某甲道不得，請和尚道。師曰：不辭向
X69n1322_p0007a14║汝道，恐已後喪我兒孫。又問五峯，峯云：和尚亦須併
X69n1322_p0007a15║却。師云：無人處斫額望汝。又問雲巖，巖云：某甲有道
X69n1322_p0007a16║處，請和尚舉。師云：併却咽喉脣吻，速道將來。巖云：師
X69n1322_p0007a17║今有也未？師云：喪兒孫。
X69n1322_p0007a18║上堂，謂眾云：我要一人去傳語西堂和尚，阿誰去得？
X69n1322_p0007a19║五峯云：某甲去得。師云：汝作麼生傳語？峯云：待見西
X69n1322_p0007a20║堂即道。師云：見後道什麼？峯云：却來舉似和尚。
X69n1322_p0007a21║因僧問西堂：有問有答即且置，無問無答時如何？堂
X69n1322_p0007a22║云：怕爛却那！師聞舉，乃曰：從來疑這箇老兄。云：請和
X69n1322_p0007a23║尚道。師曰：一合相不可得。
X69n1322_p0007a24║師謂眾曰：有一人長不喫飯不道饑，有一人終日喫
X69n1322_p0007b01║飯不道飽。眾無對。
X69n1322_p0007b02║雲巖問：和尚每日區區為阿誰？師曰：有一人要。巖云：
X69n1322_p0007b03║因什麼不教伊自作？師曰：他無家活。
X69n1322_p0007b04║師童年之時，隨母入寺拜佛，指尊像問母：此是何物？
X69n1322_p0007b05║母云：是佛。童云：形容似人無異，我後亦當作焉。
X69n1322_p0007b06║師凡作務，執勞必先於眾。眾皆不忍蚤收作具，而請
X69n1322_p0007b07║息之。師云：吾無德，爭合勞於人？師既徧求作具不獲，
X69n1322_p0007b08║而亦忘食。故有一日不作，一日不食之言，流播寰宇
X69n1322_p0007b09║矣。師於唐元和九年正月十七日示寂，春秋九十五。
X69n1322_p0007b10║長慶元年，勅諡大智禪師，塔曰大勝寶輪。
X69n1322_p0007b11║
X69n1322_p0007b12║洪州百丈山大智禪師語錄