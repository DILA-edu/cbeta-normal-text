X69n1346_p0241b01║
X69n1346_p0241b02║No. 1346-A
X69n1346_p0241b03║
X69n1346_p0241b04║東山和尚道高一世，俯視諸方，平居面目嚴冷，學者
X69n1346_p0241b05║不可得而親近，或遭喝罵而出，此真善知識。慈悲（慧
X69n1346_p0241b06║昇）甞獲侍其藥誨，臨寂之時，以其親刪語錄相受，皆
X69n1346_p0241b07║斟酌古今，發揚蘊奧，禪衲竟編，烏焉成馬，念欲鏤正
X69n1346_p0241b08║以廣其傳，今始符所願，亦季子掛劒之義矣。於戲！真
X69n1346_p0241b09║正法眼不類常流，大慧老人每以東山為稱，今信道
X69n1346_p0241b10║者咸生敬仰，乃知南陽之鐘不待扣而鳴也。
X69n1346_p0241b11║旹淳熈戊戌季冬朔日住雷峯此丘（慧昇）拜序
X69n1346_p0241b12║
X69n1346_p0241b13║
X69n1346_p0241b14║
X69n1346_p0241b15║
X69n1346_p0241b16║No. 1346
X69n1346_p0241b17║福州雪峯東山和尚語錄
X69n1346_p0241b18║
X69n1346_p0241b19║門人　慧弼　編
X69n1346_p0241b20║師既受請，秀峯和尚引座竟，師乃登座。僧問：和尚未
X69n1346_p0241b21║見草堂時如何？　師云：江南有。　僧問：見草堂後如
X69n1346_p0241b22║何？　師云：江北無。（謝詞不錄）　師乃云：俊快底點著便行，
X69n1346_p0241b23║癡鈍底推挽不動。便行則人人懽喜，不動則箇箇生
X69n1346_p0241b24║嫌。山僧而今轉此癡鈍為俊快去也。（彈指一下）從前推挽
X69n1346_p0241c01║不出而今出，從前有院不肯住而今住，從前嫌佛不
X69n1346_p0241c02║做而今做，從前嫌法不說而今說。出不出、住不住即
X69n1346_p0241c03║且置，敢問諸人：做底是甚麼佛？空王佛耶？然燈佛耶？
X69n1346_p0241c04║釋迦佛耶？彌勒佛耶？說底又是甚麼法？根本法耶？無
X69n1346_p0241c05║生法耶？世間法耶？出世間法耶？眾中莫有道得底麼？
X69n1346_p0241c06║若道得，山僧出世事畢；如或未然，逢人不得錯舉。喝
X69n1346_p0241c07║一喝，下座。
X69n1346_p0241c08║秀峯辭眾，上堂。雲凝石室，本無舒卷之心；豆𪹼寒灰，
X69n1346_p0241c09║遂有去留之異。尋常交肩粥飯處，眼見鼻孔；夜半轉
X69n1346_p0241c10║身通氣時，箭過新羅。南北兩山，風流二老，兄呼弟應，
X69n1346_p0241c11║響順聲和，又說甚麼箭過新羅？箇中端的意，能有幾
X69n1346_p0241c12║人知？
X69n1346_p0241c13║入院，指方丈云：從上佛祖到這裏，只得乞命；天下衲
X69n1346_p0241c14║僧到這裏，不敢喘氣。且道這裏是甚麼所在？喝一喝，
X69n1346_p0241c15║雪峯方丈也不識。
X69n1346_p0241c16║陞座，拈香祝　聖罷，僧問：遠離秀嶺之禪剎，來登雪
X69n1346_p0241c17║峯之道場，如何是不動尊？　師云：夜行步步踏明月。
X69n1346_p0241c18║　僧云：與麼則半千年覩異人出，百萬天飛花雨來。
X69n1346_p0241c19║　師云：千年萬歲雪峯山。　僧云：作家宗師，天然猶
X69n1346_p0241c20║在。　師云：三十年後未有棒到你。　良久，云：大眾會麼？
X69n1346_p0241c21║孤峯象骨，土主松山，溟鵬九萬，遼鶴三千，留香舊客，
X69n1346_p0241c22║垂老再來，真覺輥毬，玄沙斫牌，南泉賣身，趙州還債。
X69n1346_p0241c23║南山鱉鼻虵頭匾似扇，擬則傷人，其毒無藥；新長老
X69n1346_p0241c24║口似乞兒，蓆袋和底一時翻出，更不囊藏覆盖。以此
X69n1346_p0242a01║壽聖人，則天長地久；以此祝賢帥，則伊尹、周公；以此
X69n1346_p0242a02║安樂生民，則時清歲稔；以此播揚大教，則盖天盖地。
X69n1346_p0242a03║乃呵呵大笑，云：空上座纔入門來，早是口裏水漉漉
X69n1346_p0242a04║地，後五日堪作甚麼？喝一喝，下座。
X69n1346_p0242a05║當晚小參，僧問：記得和尚早晨示眾云：從前推挽不
X69n1346_p0242a06║出，而今為甚麼却出？　師云：閏年春色晚。　僧云：從
X69n1346_p0242a07║前有院不住，而今為甚麼却住？　師云：六月黃河連
X69n1346_p0242a08║底凍。　僧云：從前嫌佛不做，而今為甚麼却做？　師
X69n1346_p0242a09║云：披毛戴角有甚麼難？　僧云：從前嫌法不說，而今
X69n1346_p0242a10║為甚麼却說？　師云：嚴冬銕樹自開花。　僧云：將謂
X69n1346_p0242a11║春歸無覔處，誰知轉向此間來？　師云：訝郎當漢又
X69n1346_p0242a12║與麼去。　師乃召大眾云：許多日中為諸人抑逼得
X69n1346_p0242a13║來，直是覔箇死處不可得。記得釋迦老子三七日中
X69n1346_p0242a14║思惟曰：我寧不說法，疾入於涅槃。似這老子不唧𠺕
X69n1346_p0242a15║尚乃如是，又爭恠得空上座？當其雪峯命下之日，若
X69n1346_p0242a16║有箇牙如劒樹、口似血盆底衲僧，把一條白棒向丁
X69n1346_p0242a17║山頂𩕳上立，却待雪峯專使一行人到來，一喝喝住，
X69n1346_p0242a18║你待向甚處去？八州管內不是無長老，你隔山隔嶺
X69n1346_p0242a19║過來覔箇甚麼？奪將疏帖盡情拋向萬仞崖下，亂棒
X69n1346_p0242a20║一時打回去，却歸披秀堂中，山僧大展坐具，禮伊九
X69n1346_p0242a21║拜，尊之為師。而今既無如是手段，山僧不免披毛戴
X69n1346_p0242a22║角，是非海裏橫身入，豺虎羣中自在行去也。喝一喝，
X69n1346_p0242a23║下座。
X69n1346_p0242a24║上堂，僧問：擊將頹之法皷，振已墜之玄綱，法皷既鳴，
X69n1346_p0242b01║玄綱已振，未審皷聲中還有奇特事也無？　師云：有。
X69n1346_p0242b02║　僧云：如何是奇特事？　師云：楊岐見慈明。　僧云：
X69n1346_p0242b03║學人未曉，乞師再指。　師云：雲菴參積翠。　僧云：只
X69n1346_p0242b04║如禾山四打皷，一眾皆悟，未審與和尚鳴皷是同？是
X69n1346_p0242b05║別？　師云：你還悟也未？　僧云：學人悟也。　師云：謔
X69n1346_p0242b06║你屋裏老爺。　師乃云：好大眾！得與麼省要、得與麼
X69n1346_p0242b07║成現，所以古人云：汝千百人中若有一人大肯去，山
X69n1346_p0242b08║僧作驢駞物供養他，有甚麼罪過？古人不妨好心，要
X69n1346_p0242b09║且揀僧布施、擇佛燒香。我觀此會，千百人無一人不
X69n1346_p0242b10║是大肯去底，所以自秀峯受了府命，即時披這毛衣
X69n1346_p0242b11║駞所供養，徑入山來。入山則不無，且道所駞底是甚
X69n1346_p0242b12║麼物？又作麼生供養？還有見得底麼？良久，云：晨朝有
X69n1346_p0242b13║粥齋時飯，日日香花夜夜燈。
X69n1346_p0242b14║謝新兩序，上堂。山僧纔到雪嶺，打就無底銕船，使入
X69n1346_p0242b15║真覺海中，運載情與無情，教伊不住此岸、不滯彼岸、
X69n1346_p0242b16║不居中流，一箇箇出來，似箇衲僧去。文殊把篙立其
X69n1346_p0242b17║頭，普賢把[木*(刀/巴)]正其尾，千手眼菩薩兩旁搖櫓，不退轉
X69n1346_p0242b18║菩薩看風使帆。山僧只知洗脚上船，日中一飯、夜中
X69n1346_p0242b19║一宿，煙消日出天地寬，欵乃一聲山水綠。好大哥！
X69n1346_p0242b20║到東禪，陞座問話畢，師云：山龜有殻，自謂畢生安樂
X69n1346_p0242b21║於泥塗；眾手攻之，盖是豐干饒舌於其始。致使藏頭
X69n1346_p0242b22║露尾、藏尾露頭，左回右避皆莫能得。一朝忽地憋僺
X69n1346_p0242b23║和殻一時趯脫，淨倮倮地把箇窮性命子盡情拋在
X69n1346_p0242b24║眾人前，又却無一星事，乃呵呵大笑云：莫道無事，好
X69n1346_p0242c01║自出山。便安排一段禪，要來東寺對大禪師與諸耆
X69n1346_p0242c02║舊東道西說：數日參州，人事袞袞。今日到來，捫摸胸
X69n1346_p0242c03║中，一字也記不得，更說甚三關、五關？只這一關也不
X69n1346_p0242c04║消得。他日望州亭、烏石嶺驀劄相逢，莫道而今放過。
X69n1346_p0242c05║（李侍郎以小雲菴請師不出東禪，有頌寄師云：山龜有殼藏頭尾，七十二鑽爭奈何？云云。）
X69n1346_p0242c06║上堂，舉：真覺一日問備：頭陀何不遍參去？備云：達磨
X69n1346_p0242c07║不來東土，二祖不往西天。真覺肯之。師舉了，呵呵大
X69n1346_p0242c08║笑云：後來叢林中盡謂此語奇特，殊不知這老漢至
X69n1346_p0242c09║今塔下坐堆堆地，只為當時恁麼。如今若有人道：達
X69n1346_p0242c10║磨不來東土，二祖不往西天。直是喫棒趂出。何故？當
X69n1346_p0242c11║時肯之，而今却打趂出院，具眼者辨取。
X69n1346_p0242c12║結夏，小參。百川異流，同歸於海；萬區分義，總成乎實。
X69n1346_p0242c13║所以，十方雲水共夏雪山。其間有已證、未證，有義學、
X69n1346_p0242c14║玄學，莫不皆是以大圓覺為我伽藍，身心安居，無雜
X69n1346_p0242c15║無壤。乃喝一喝，云：且道：這一喝是作一喝用？是不作
X69n1346_p0242c16║一喝用？是探竿影草、是金剛王寶劒、是踞地師子。未
X69n1346_p0242c17║具透關眼者，莫道不疑好。（敘辭畢）乃云：古者道：未徹底
X69n1346_p0242c18║人，參句不如參意；既徹底人，得意不如得句。古人與
X69n1346_p0242c19║麼曲為，今時不風流處亦自風流。汝輩後生家入眾
X69n1346_p0242c20║參禪，切在子細，不得掠虗。第一，須得悟；既悟，須要行；
X69n1346_p0242c21║既行，須要徹；既徹，方且似箇衲僧，不為分外。山僧百
X69n1346_p0242c22║醜千拙、口吻稚鈍，別無新鮮語句、攢花簇錦、四六八
X69n1346_p0242c23║六與諸兄弟咂啖，只是一口靈鋒寶劒。但有來者，不
X69n1346_p0242c24║消一刜。且作麼生入得雪峯門？喝一喝，下座。
X69n1346_p0243a01║結夏，上堂。少室九年，守株待兔；神光三拜，緣木求魚。
X69n1346_p0243a02║馬祖即心是佛，劈頭便錯；盤山非心非佛，末後猶乖。
X69n1346_p0243a03║臨濟入門便喝，可煞著忙；德山入門便棒，未遇作家。
X69n1346_p0243a04║趙州關子，強生節目；溈山水牯，慙惶殺人。雲門顧鑒，
X69n1346_p0243a05║也是尋常；雪峯輥毬，至今未了。皆是從上不得勦絕，
X69n1346_p0243a06║致使後來為之帶累。而今雪峯門下莫有逈超今古、
X69n1346_p0243a07║絕類離倫底麼？向結夏十五日道將一句來，直饒道
X69n1346_p0243a08║得，也是河裏失錢河裏摝。喝一喝，下座。
X69n1346_p0243a09║安撫龍學侍郎齋僧，請上堂。僧問：昔日李相國訪藥
X69n1346_p0243a10║山，問：如何是道？山云：雲在青天水在缾。此理如何？
X69n1346_p0243a11║　師云：薰風自南來。　僧云：猶來一句無多子，作略還
X69n1346_p0243a12║他老乍家。　師云：草木生光輝。　僧云：只如相國道：
X69n1346_p0243a13║鍊得身形似鶴形，千株松下兩函經。我來問道無餘
X69n1346_p0243a14║說，雲在青天水在缾。又作麼生？　師云：一字入公門，
X69n1346_p0243a15║九牛拽不出。　僧云：直得千載英風動寰宇，至今流
X69n1346_p0243a16║落在叢林。　師云：側身穿市過，仰面看天行。　僧云：
X69n1346_p0243a17║可謂好風來不盡，真照用無窮。　師云：真箇。　乃云：
X69n1346_p0243a18║羣靈一源，名之曰佛。輝騰今古，逈絕見知。圓滿十虗，
X69n1346_p0243a19║寧有方所？迷之則迷作眾生，悟之則悟成諸佛。生佛
X69n1346_p0243a20║似有差殊，此箇本無增減。在天而天，處人而人。在比
X69n1346_p0243a21║丘則比丘中尊，在居士則居士中尊，在婦女則婦女
X69n1346_p0243a22║中尊，在宰官則宰官中尊。隨其所在，悉皆尊上。乃舉
X69n1346_p0243a23║起拂子云：而今在山僧拂子頭上又喚作甚麼？這裏
X69n1346_p0243a24║荷負得去，衲僧面前切忌拈出。且道衲僧家別有甚
X69n1346_p0243b01║麼長處？記得楊億侍郎問廣惠云：承和尚有言，一切
X69n1346_p0243b02║罪業皆因財寶所生，勸人疎於財寶，而況南閻浮提
X69n1346_p0243b03║眾生以財為命，邦國以財聚人，教中有財法二施，何
X69n1346_p0243b04║得勸人疎於財寶？惠曰：幡竿尖上銕龍頭。侍郎云：海
X69n1346_p0243b05║𠿞馬子似驢大。惠曰：楚雞不是丹山鳳。侍郎云：佛滅
X69n1346_p0243b06║二千年，比丘少慙愧。大眾！你禪和家尋常問著口似
X69n1346_p0243b07║紡車，還知此二人落處麼？今日不惜眉毛，因齋慶讚，
X69n1346_p0243b08║向你諸人道雪峯是張侍郎，請三十年後不得錯舉。
X69n1346_p0243b09║施主散經，請上堂。是法不可示，言辭相寂滅。釋迦老
X69n1346_p0243b10║子向這裏轉得一步，便向靈山會上四十九年演出
X69n1346_p0243b11║一大藏教，彌滿龍宮海藏，流布天上人間。達磨大師
X69n1346_p0243b12║向這裏著得一隻眼，便解從南天竺國十萬里得得
X69n1346_p0243b13║而來，少林面壁九年，單傳心印，不立文字。天下老和
X69n1346_p0243b14║尚向這裏出得一頭地，便解向曲木繩床上播揚大
X69n1346_p0243b15║教，流出胸襟，盖天盖地。三段不同，今當第一。乃竪起
X69n1346_p0243b16║拄杖，云：一時穿却。卓一下，云：甚處去也？（敘辭畢）乃云：生
X69n1346_p0243b17║死若是有，從古至今無人能免生死；若是無，從古至
X69n1346_p0243b18║今無人能免生死；若是亦有亦無、非有非無，悉皆無
X69n1346_p0243b19║有免者。既然如是，又且如何免得？只有箇悟之一字，
X69n1346_p0243b20║除此無門，除此無路。你諸人而今忽若立地悟去，莫
X69n1346_p0243b21║道生死以至十方虗空悉皆消殞，只恐你根思遲回，
X69n1346_p0243b22║未能瞥脫。山僧與你說箇喻子：喻如人睡著，身在床
X69n1346_p0243b23║上安穩自在，無端忽於夢中見有毒蛇猛虎競來吞
X69n1346_p0243b24║噉，中心怕怖，慞惶馳走，正當馳走之處，忽然眼開。生
X69n1346_p0243c01║死之法亦復如是，忽有箇衲僧出來道：大小雪峯長
X69n1346_p0243c02║老受施主如此供養，却向法座上只說得一箇夢。乃
X69n1346_p0243c03║呵呵大笑，云：元來癡人面前不得說夢。
X69n1346_p0243c04║東禪和尚到，上堂。大眾！善知識者如天甘露，或但聞
X69n1346_p0243c05║名而不得飲；善知識者如旱時雨，或但渴望不蒙其
X69n1346_p0243c06║澤；善知識者如金剛王寶劒，若有見者偷心永斷；善
X69n1346_p0243c07║知識者如當門師子，若有見者疑心永息。今者山門
X69n1346_p0243c08║多幸，伏承東禪堂上和尚大禪師象駕見臨，山僧與
X69n1346_p0243c09║此一眾如飯飲甘露、渴得甘雨，而況禪師某之故人，
X69n1346_p0243c10║三十年江湖上、叢林戶知不在更說，只有一事須當
X69n1346_p0243c11║對眾說破。此者置千五百斤銕枷於山僧項上，乃是
X69n1346_p0243c12║此老下毒手，夜來方丈內種種撫存、種種誨諭，又似
X69n1346_p0243c13║大斧斫了手摩挲，而今只得歡喜忍受。下座，即與知
X69n1346_p0243c14║事大眾同伸拜請登于此座，使現前一眾知臨濟金
X69n1346_p0243c15║剛王、汾陽當門師子、列聖鈴鎚、佛祖命脉到今不斷。
X69n1346_p0243c16║祖忌，上堂。老子參禪太辛苦，九上洞山三投子，德山
X69n1346_p0243c17║棒下桶底脫，鰲山店頭用不著，自從成道至于今，鼈
X69n1346_p0243c18║鼻傷人毒無藥。毒無藥，賴是當時欠一著。且道欠那
X69n1346_p0243c19║一著？今日開山真覺和尚忌晨，山門截日，計口之後，
X69n1346_p0243c20║凡事不如昔，山僧不免將無作有，且要不墜家聲，以
X69n1346_p0243c21║百億四天下為一壇場、以百億須彌山為一盤酸餡、
X69n1346_p0243c22║以百億四天下為一柸䬪飥、以百億日月為一筵燈
X69n1346_p0243c23║燭，雖然供養微薄，且是不從外求。遽起身作女人拜，
X69n1346_p0243c24║云：曾郎萬福，莫怪空疎。
X69n1346_p0244a01║上堂。雪峯五月五日，不假神符妙術，只有頂門一錐。
X69n1346_p0244a02║乃卓主丈，云：銕佛也須汗出。
X69n1346_p0244a03║施主請普說，師云：說則不普，普則不說，若有所說，終
X69n1346_p0244a04║非普說。氷窟開花，炎天落雪，明眼高流，須善時節。且
X69n1346_p0244a05║道而今是甚麼時節？莫是黃昬戌麼？莫是灯燭交輝、
X69n1346_p0244a06║人天普集麼？若與麼，違時失候不少。今夜三信女請
X69n1346_p0244a07║普說，為其大夫人壽。記得閩王問壽山禪師云：壽山
X69n1346_p0244a08║年多少？山云：與虗空同壽。王云：虗空年多少？山云：與
X69n1346_p0244a09║壽山同壽。師云：壽山不妨奇特，要且年高倒耄。奴郎
X69n1346_p0244a10║不辨，玉石不分，只知與虗空同壽，殊不知虗空更是
X69n1346_p0244a11║兒孫。
X69n1346_p0244a12║靈溪，請上堂。三世諸佛向這裏出頭不得，一大藏教
X69n1346_p0244a13║著一字不得，天下老師口向這裏百雜碎。此真覺和
X69n1346_p0244a14║尚三百年前說底法，直至于今不移毫髮。雖然如是，
X69n1346_p0244a15║真覺只解把住，不解放行。山僧今日因靈溪開經設
X69n1346_p0244a16║齋，放一線道，從教一切處光明燦爛去。乃竪起主丈，
X69n1346_p0244a17║云：三世諸佛向這裏坐寶蓮華，成等正覺，說法度人。
X69n1346_p0244a18║一大藏教向這裏字義炳然，言言見諦，不勞翻譯。天
X69n1346_p0244a19║下老師口向這裏多說少說，縱橫十字說，了無剩法。
X69n1346_p0244a20║乃呵呵大笑，云：嘉州大像聞與麼說話，忽變作嬌尸
X69n1346_p0244a21║迦，把將南閻浮提、東弗于逮、西瞿耶尼、北鬱單越束
X69n1346_p0244a22║作一枝筆，向太虗空中大書七字，云：毗盧法寶大經
X69n1346_p0244a23║卷，世間有眼者看不見，有口者誦不出，獨有雪峯山
X69n1346_p0244a24║中一千五百衲子一箇箇見得誦得。若信不及，山僧
X69n1346_p0244b01║更與你重說偈言：上大人，丘乙己，化三千，七十士。爾
X69n1346_p0244b02║小生，八九子，佳作仁，可知禮也。卓主丈，下座。
X69n1346_p0244b03║靈溪請普說，師云：山僧許多日中鳴皷上堂小參普
X69n1346_p0244b04║說，你看山僧口中舌在麼？乃大開口云：在麼？若道在
X69n1346_p0244b05║也，皷弄人家男女未有了日；若道爛也，皷弄人家男
X69n1346_p0244b06║女未有了日。山僧而今別也，你諸人今夜須別作箇
X69n1346_p0244b07║眼目始得。雖然如是，多處添些子，少處減些子，總不
X69n1346_p0244b08║見得。記得汾陽和尚有四轉語：如何是接初機句？你
X69n1346_p0244b09║是行脚僧。如何是驗衲僧句？西方日出卯。如何是正
X69n1346_p0244b10║令行句？千里持來呈舊面。如何是立乾坤句？北俱盧
X69n1346_p0244b11║洲長粳米，食者無貪亦無嗔。汾陽自謂：將此四轉語，
X69n1346_p0244b12║驗天下衲僧。大愚芝云：將此四轉語，被天下衲僧勘
X69n1346_p0244b13║破。大眾！有是父，必有是子。山僧今夜亦有四轉語：如
X69n1346_p0244b14║何是接初機句？金剛杵打銕山摧。如何是驗衲僧句？
X69n1346_p0244b15║岳陽船子洞庭波。如何是正令行句？夜叉屈膝眼睛
X69n1346_p0244b16║黑。如何是立乾坤句？經來白馬寺，僧至赤烏年。山僧
X69n1346_p0244b17║這四轉語：一轉語，賓中有主；一轉語，主中有賓；一轉
X69n1346_p0244b18║語，賓中常賓；一轉語，主中常主。而今眾中莫有分得
X69n1346_p0244b19║出底麼？靈溪今夜末後殷懃，此四轉語若分未得，且
X69n1346_p0244b20║留與靈溪送路。逗到明朝後日，船到瓜山岸下，院中
X69n1346_p0244b21║兄弟、山前檀越竟來問訊，未審大師作麼生舉？還舉
X69n1346_p0244b22║得麼？（良久，云：）但道我親到雪峯來。
X69n1346_p0244b23║聖節，上堂。大眾！還相委悉麼？此是普光明殿蓮華師
X69n1346_p0244b24║子之座，人天普集、凡聖交參所說之法。（臣）僧今日幸
X69n1346_p0244c01║遇　天申聖節，不敢秘藏，盡情舉唱，直得如天普覆、
X69n1346_p0244c02║似地普擎，窮古今、亘萬世而不移，消劫石、空芥城而
X69n1346_p0244c03║無盡。以此仰祝　皇帝壽山堅固，如不動妙高之山；
X69n1346_p0244c04║福海汪洋，等甚深功德之海。溢目風光彌法界，祥雲
X69n1346_p0244c05║瑞氣樂昇平。
X69n1346_p0244c06║小參。二百年前，風穴和尚於選佛場中曾立箇䇿問，
X69n1346_p0244c07║至今未有人答得。我此一眾盡是選佛底俊流，一操
X69n1346_p0244c08║直取狀元，山僧今夜不免向糞掃堆頭斬新拈出，與
X69n1346_p0244c09║汝諸人答看。參學眼目，臨機直須大用現前，勿自拘
X69n1346_p0244c10║於小節。設使言前薦得，猶是滯殻迷封；縱然句下精
X69n1346_p0244c11║通，未免觸途狂見。汝等諸人應是從前學解明昧兩
X69n1346_p0244c12║岐，如今為汝一時掃却，直須箇箇如師子兒吒沙地
X69n1346_p0244c13║哮吼一聲，壁立千仞，誰敢正眼覷著？覷著即瞎却渠
X69n1346_p0244c14║眼，此是風穴和尚與麼道。而今莫有吒沙地底師子
X69n1346_p0244c15║兒麼？試出來哮吼一聲。不見道：驚羣之句須向驚羣
X69n1346_p0244c16║處舉揚，奇特之事須向奇特人拈出，平生慶快只在
X69n1346_p0244c17║如今，過後思賢不為英俊。有麼？有麼？如無，山僧老大
X69n1346_p0244c18║衰颯，不免作少年調度，與你諸人代筆去也。驀拈主
X69n1346_p0244c19║丈劃一劃，乃橫按喝一喝，云：風穴老漢合喫三十痛
X69n1346_p0244c20║棒，𣤩瞎貶向二銕圍山，自餘釋迦、元和、佛陀是甚麼
X69n1346_p0244c21║碗躂丘？擲主丈，下座。
X69n1346_p0244c22║上堂。千五百眾雪山住，無麵軟餅裹露柱。橫咬竪咬
X69n1346_p0244c23║飽便休，莫倚他門傍他戶。以拂子擊繩床，下座。
X69n1346_p0244c24║上堂：月生一，上下四維無等匹。月生二，須彌拽脫虗
X69n1346_p0245a01║空鼻。月生三，明正為南方盡南。乃拈起主丈云：善財
X69n1346_p0245a02║童子來也。卓一下云：元來却是觀世音菩薩。
X69n1346_p0245a03║施主請上堂。三世諸佛同此一音，演出一大藏教。一
X69n1346_p0245a04║大藏教不用箇元字脚，出生三世諸佛。經即諸佛，諸
X69n1346_p0245a05║佛即經，無二無二分，無別無斷故。乃拈起主丈云：這
X69n1346_p0245a06║箇是山僧主丈子，佛之與經在甚麼處？卓一下云：大
X69n1346_p0245a07║啟毗盧樓閣門，亞竪摩醯頂門眼。乃舉：僧問臨濟和
X69n1346_p0245a08║尚：如何是三眼國土？濟云：我與汝入淨妙國土，著清
X69n1346_p0245a09║淨衣說法身佛；入無差別國土，著無差別衣說報身
X69n1346_p0245a10║佛；入解脫國土，著光明衣說化身佛。大眾，臨濟小廝
X69n1346_p0245a11║兒分身、法、報、化，著却三種衣，至今脫不下。山僧今日
X69n1346_p0245a12║不著三種衣、不說三身佛，只以信女所施法衣搭在
X69n1346_p0245a13║肩上如法而說，汝等諸人亦當如法而聽。乃拈起袈
X69n1346_p0245a14║裟角普示大眾（良久云）：須是金色頭陀始得。
X69n1346_p0245a15║南臺道友請小參：見聞如幻翳，三界若空花。聞復翳
X69n1346_p0245a16║根除，塵消覺圓淨。乃拈起主丈云：見麼？卓一下云：聞
X69n1346_p0245a17║麼？既有見有聞，則如幻如翳。作麼生得聞復翳根除，
X69n1346_p0245a18║塵消覺圓淨去？饒你淨極光通達，寂照含虗空，却來
X69n1346_p0245a19║觀世間，猶如夢中事。到雪峯門下沙彌童行堂中，未
X69n1346_p0245a20║到著你在。不見真覺和尚示眾云：望州亭與汝相見
X69n1346_p0245a21║了也，烏石嶺與汝相見了也，僧堂前與汝相見了也。
X69n1346_p0245a22║大眾，古人三處待人不為不厚，其柰禮煩即亂、水煩
X69n1346_p0245a23║即濃。山僧不然，但有來者，現成以一座雪峯山待之，
X69n1346_p0245a24║忽若把得便坐，斷佛祖出頭不得，也許伊具一隻眼；
X69n1346_p0245b01║忽若把得便行，到處裏流通將去，也許伊具一隻眼。
X69n1346_p0245b02║更有一隻眼留待諸人，後次入山別有理論。久立。
X69n1346_p0245b03║祈雨，上堂。拈起主丈，云：主丈子，黑似漆，不用時，唯靠
X69n1346_p0245b04║壁，用著時，甚生力。日月合其明，天地合其德，積陰為
X69n1346_p0245b05║之暘，亢陽為之澤。而今是亢陽，須雨之時，主丈子惺
X69n1346_p0245b06║惺著。乃卓一下，云：向道是龍剛不信，待興雷雨始知
X69n1346_p0245b07║驚。
X69n1346_p0245b08║病僧請小參，兼謝護國禪師。堪笑堪嗟，可悲可喜，板
X69n1346_p0245b09║齒生毛，猢猻沒尾。盡大地如許廣濶，覔箇舉話底人
X69n1346_p0245b10║也難得。莫道會禪，今者八州管內只有護國老較些
X69n1346_p0245b11║子。山僧頃年甌阜疎山眉毛相結，是時已輸其先；而
X69n1346_p0245b12║今象骨丹山鼻孔相拄，又落其後。是伊何曾動著一
X69n1346_p0245b13║步？山僧用盡氣力終趕不上。你諸人且道：病在甚麼
X69n1346_p0245b14║處？今晨本擬請此老為諸人點出這病痛，盖為法座
X69n1346_p0245b15║粧嚴未畢，況此老是架五鳳樓手段，別處頓放他不
X69n1346_p0245b16║得，不比雪峯上大人禪，到處裏得說便說。所以前日
X69n1346_p0245b17║室中問：兄弟！你還會上大人麼？祗對者甚多，悟明者
X69n1346_p0245b18║極少，理既多途，禪尤多病。有般隨語生解阿師便道：
X69n1346_p0245b19║丘乙己。或道：可知禮也。或一向道不會，或一向高禪
X69n1346_p0245b20║將去，如此之類皆病非法。山僧今夜因病僧請說法，
X69n1346_p0245b21║與汝諸人一一拈出佛病、祖病、心病、禪病、奇特病、平
X69n1346_p0245b22║實病、依他病、獨脫病、八苦交煎、四百四病、八萬四千
X69n1346_p0245b23║塵勞煩惱之病。乃卓主丈一下，云：向這裏一時百雜
X69n1346_p0245b24║碎，諸病既除，不妨快活。且道：那箇是法？而今莫有道
X69n1346_p0245c01║得底麼？如無，還我上大人來。
X69n1346_p0245c02║請護國，上堂。今朝七月初一，寶盖新粧、法座新漆，二
X69n1346_p0245c03║者既新，須得大手段、震大法雷、霪大法雨，方顯此座
X69n1346_p0245c04║之高廣。雪峯只是萬百年陳故上大人禪，且與諸人
X69n1346_p0245c05║作箇定場，別更有賽。大眾！正宗難續、正法難聞、正士
X69n1346_p0245c06║難見、正道難行，而今要行正道、見正士、聞正法、續正
X69n1346_p0245c07║宗。下座，同伸拜請護國澹菴和尚陞于此座，使現前
X69n1346_p0245c08║一眾咸知黃龍草堂正法眼藏向這瞎驢邊滅。
X69n1346_p0245c09║上堂，舉：真覺和尚道：枯木藏龍，雷動必驚。驚者少，不
X69n1346_p0245c10║驚者多。大眾，真覺好龍，要且爪牙未備、頭角不全。何
X69n1346_p0245c11║故？若是爪牙備、頭角全，終不肯向多多少少處計較。
X69n1346_p0245c12║山僧不然，枯木藏龍，雷動必驚。乃卓主丈一下，云：驚
X69n1346_p0245c13║者雲騰致雨，不驚者露結為霜。
X69n1346_p0245c14║上堂，舉：僧問睦州和尚：以一重去一重即不問，不以
X69n1346_p0245c15║一重去一重時如何？州云：昨日㘽茄子，今日種冬瓜。
X69n1346_p0245c16║好諸兄弟！只是未有人承當，後來叢林中或作即事
X69n1346_p0245c17║即真會却、或作時節因緣商量，却孤負先聖、埋沒己
X69n1346_p0245c18║靈。而今雪峯山中參禪會便會，切不得妄有主張。昨
X69n1346_p0245c19║日㘽茄子，今日種冬瓜作麼生？若也會去，前此相煩
X69n1346_p0245c20║亮禪乞茄歸來未曾陳謝；若也不會，妙湛和尚忌晨
X69n1346_p0245c21║正當今日。
X69n1346_p0245c22║解夏，小參。兄弟！時光易失，剎那剎那、念念念念、一時
X69n1346_p0245c23║一時、一日一日，直至九十日為一夏。汝等後生家九
X69n1346_p0245c24║十日中出入息內過却幾恒河，明朝又是解夏也。今
X69n1346_p0246a01║夜鳴鐘擊皷，聚集少時，已證入、未證入？已諦當、未諦
X69n1346_p0246a02║當？今者幸遇我空王如來垂慈，咸放十字街頭。廖胡
X69n1346_p0246a03║子聞與麼道，醉夢中打兩个筋斗起來，連呌數聲：快
X69n1346_p0246a04║活，快活。雪嶺泥牛出海，方山鼻孔遼天，引得猪肉桉
X69n1346_p0246a05║頭鄧、屠魚行內李媼說禪說道眼空四海，閻老子鋪
X69n1346_p0246a06║席頓然蕭索，冷地裏怒得頷腮下癭大如斗。山僧主
X69n1346_p0246a07║丈子却呵呵大笑道：你這一隊窮鬼子且莫空自歡
X69n1346_p0246a08║喜、妄自煩惱，須知道江南兩浙春寒秋熱。喝一喝，卓
X69n1346_p0246a09║主丈，下座。
X69n1346_p0246a10║上堂。雪峯山中解夏，三門開放兩邊。去底觀音勢至，
X69n1346_p0246a11║來底文殊普賢。問訊問訊文殊普賢，珍重珍重觀音
X69n1346_p0246a12║勢至。是你這一火子，老老大大，來來去去，有甚了期？
X69n1346_p0246a13║來底且與老僧做街坊，去底且與老僧做化主。何故？
X69n1346_p0246a14║來底去底總不放過。會麼？扶竪天下大叢林，須是這
X69n1346_p0246a15║般菩薩子。好大哥！
X69n1346_p0246a16║小參。今夜是幹楞嚴會，四人兄弟請小參，不免因風
X69n1346_p0246a17║吹火散，夏三日也。諸兄弟！深山裏秋來轉見寂寞，山
X69n1346_p0246a18║僧而今發心作个主人，管領你諸兄弟些小又不得，
X69n1346_p0246a19║不如每人與你一座雪峯山去。只如許多人，一箇雪
X69n1346_p0246a20║峯山又如何分得徧？會麼？但辨肯心，管取具足。今日
X69n1346_p0246a21║雪峯不比往時，兄弟若不是有力量人，大家出手扶
X69n1346_p0246a22║持，立見厨寒無煙、鐘魚不鳴。空上座雖然住院，只是
X69n1346_p0246a23║箇禪和子去住尋常，其柰先聖道場要人整頓，不是
X69n1346_p0246a24║小事。你輩兄弟當此時節，如同船遇風，胡越可使為
X69n1346_p0246b01║左右手，況祖師門下客、自家家裏人，其忍坐視，恬不
X69n1346_p0246b02║為意。大丈夫勇於為義，大家出來，一似夏內大佛殿
X69n1346_p0246b03║上諷楞嚴呪相似，異口同聲吼一上，無見頂相、無為
X69n1346_p0246b04║心佛，應念現前呪道圓成。又如鋸火一般，火無定位，
X69n1346_p0246b05║但不緩慢、不中輟，則火事現前。做化主亦復如是，他
X69n1346_p0246b06║州異縣各不相識，只當人辨一片真實心，從之者沛
X69n1346_p0246b07║然如水就下，則化道成辨。兄弟！諷呪要進前、鋸火要
X69n1346_p0246b08║著力、化主要發心，且道踞師子床坐在眾人前底又
X69n1346_p0246b09║要个甚麼？你兄弟！今夜這裏立地，忽若一時悟去，山
X69n1346_p0246b10║僧磨墨與你寫疏。
X69n1346_p0246b11║上堂：雪峯一說，應時應節，赫日炎天，紛紛雨雪。是何
X69n1346_p0246b12║之說？稱鎚是銕。
X69n1346_p0246b13║西禪懶菴和尚遺書至，上堂：石霜山中獨虎，生得三
X69n1346_p0246b14║脚驢兒。走過萍實楚江，踢倒湖南長老。由是子子孫
X69n1346_p0246b15║孫，承承繼繼。吞底是栗棘蓬，透底是金剛圈。西禪懶
X69n1346_p0246b16║菴和尚，楊岐遠孫，妙喜長子。三恢法席，一味是懶。宗
X69n1346_p0246b17║風益振，佛日彌光。今者法門不幸，遽爾真歸。真即不
X69n1346_p0246b18║無，且道懶作何面目？若見不得，下座更往靈前燒香
X69n1346_p0246b19║作禮，教這懶菴老子無著懶處。
X69n1346_p0246b20║送南泉入菴，上堂。容吞舟之鱗，必有滔天之水；起摩
X69n1346_p0246b21║霄之翼，須得持世之風。南泉慈覺大禪師，佛海吞舟
X69n1346_p0246b22║之鱗，祖天摩霄之翼，今者自忘其大，來入雪山。雪山
X69n1346_p0246b23║既無滔天之水，又無持世之風，將容之則無所，欲起
X69n1346_p0246b24║之則無力。幸而去此善法堂不遠，有臥雲老人舊隱
X69n1346_p0246c01║之東菴，伏望禪師不忘廼祖，暫此韜藏。然雖如是，空
X69n1346_p0246c02║上座終是疑著。何故？只恐藏之藏不得。
X69n1346_p0246c03║上堂。守住本覺，無繩自縛。解得他去，猶隔西天。快人
X69n1346_p0246c04║一言，快馬一鞭。而今有箇入得仲秋漸凉，山僧敢保
X69n1346_p0246c05║伊應時納祐。喝一喝，下座。
X69n1346_p0246c06║上堂。拈主丈云：寒山舞，拾得笑，豐干一曲無羗調。囉
X69n1346_p0246c07║囉哩，哩哩囉，近日秋林落葉多。卓一卓，下座。
X69n1346_p0246c08║葉尚書宅請上堂。以生論死，死無當生之死；以死論
X69n1346_p0246c09║生，生無即死之生。生無即死之生，非生也；死無當生
X69n1346_p0246c10║之死，非死也。非死非生，圓同大虗，無欠無餘，良由取
X69n1346_p0246c11║捨，所以不如。以如今不了，故現在晨昏千營萬計，匍
X69n1346_p0246c12║匐三界、纏綿死生，見不超色、聞不出聲。是故，如來明
X69n1346_p0246c13║見三界之相無有生死、若退若出，亦無在世及滅度
X69n1346_p0246c14║者，非實非虗、非如非異，不如三界見於三界。釋迦老
X69n1346_p0246c15║子與麼說話，大似看窟竉著木榍，不落生死底句要
X69n1346_p0246c16║且未曾道著。雪峯今日於判院朝奉小祥之晨因風
X69n1346_p0246c17║吹火，一要照看釋迦老子面皮厚多少，二要顯發判
X69n1346_p0246c18║院朝奉本地風光，三要使其子子孫孫於無盡大光
X69n1346_p0246c19║明藏中受用無盡。乃以拂子於空中點一點，云：還相
X69n1346_p0246c20║委悉麼？三要印開朱點窄，不容擬議主賓分。以拂子
X69n1346_p0246c21║擊繩床，下座。
X69n1346_p0246c22║大風雨後，上堂。臨濟三回喫六十棒，普化兩度趯倒
X69n1346_p0246c23║飯床，定上座空拳築殺尿床鬼子，周金剛白棒佛來
X69n1346_p0246c24║也打，一似大風雨，皷蕩直無前，衲僧所得法用處亦
X69n1346_p0247a01║如是。雖然如是，黃潦無源，朝滿夕除即不問你，衲僧
X69n1346_p0247a02║家金剛眼睛因甚爛如泥？喝一喝，卓主丈，下座。
X69n1346_p0247a03║到幽巖，上堂。問答罷，乃噓一聲，自云：作甚麼雪峯入
X69n1346_p0247a04║雷峯來？大似小巫逢大巫，神氣俱盡。神氣既盡，又將
X69n1346_p0247a05║甚麼陞于此座？說如是法，不借主人威光，如何兩得
X69n1346_p0247a06║相見？乃取主丈卓一下，云：果然得渠力，洎不入山來。
X69n1346_p0247a07║又連卓兩下，云：一等是聒譟主人。
X69n1346_p0247a08║出歸上堂，舉雲門和尚示眾云：只這个帶累殺人。雲
X69n1346_p0247a09║門尋常氣宇如王，作恁麼說話，大似貧恨一身多。山
X69n1346_p0247a10║僧不然，只這个快活殺人。何故？大雨方歸屋裏坐，業
X69n1346_p0247a11║風吹又遶山行。然雖如是，也是乞兒見小利不傷物
X69n1346_p0247a12║義一句作麼生道？
X69n1346_p0247a13║上堂，舉世尊於靈山會上拈花示眾時，迦葉尊者破
X69n1346_p0247a14║顏微笑。世尊云：吾有正法眼藏、涅槃妙心，分付摩訶
X69n1346_p0247a15║迦葉大眾。迦葉幸自好眼彩，剛被釋迦老子瞎却。而
X69n1346_p0247a16║今莫有逈超先聖、別立玄風底麼？出來救取迦葉。如
X69n1346_p0247a17║無，到處瞎人眼，卒未有了日。
X69n1346_p0247a18║上堂，舉：君不見絕學無為閑道人，𮨇視左右云：在甚
X69n1346_p0247a19║麼處？不除妄想不求真，喚來與老僧洗脚，無明實性
X69n1346_p0247a20║即佛性。退後！退後！洗脚也不中，幻化空身即法身。便
X69n1346_p0247a21║喝。永嘉大師項上三百斤銕枷拈了也，如今還有知
X69n1346_p0247a22║永嘉落處底麼？如無，三十年後莫道雪峯龍頭虵尾。
X69n1346_p0247a23║上堂，舉：保寧和尚示眾云：保寧飯食麤惡，別無精妙
X69n1346_p0247a24║品饌供養諸人。既到這裏，開單展鉢，須是喫得這無
X69n1346_p0247b01║滋味始得；若喫不得，且莫怪大眾。保寧先代叢林早
X69n1346_p0247b02║是供養如法，比之雪峯今日大不干事。你諸人纔入
X69n1346_p0247b03║雪峯門，便是墮在那洛伽中坐，臥底是熱銕床、喫底
X69n1346_p0247b04║是熱銕丸、飲底是熱銕汁，有甚麼滋味到你尚自不
X69n1346_p0247b05║知不覺，何況保寧無滋味？無滋味，有滋味，上方香積
X69n1346_p0247b06║無根蔕。莫似將錢買李，只揀赤邊咬，臘月三十日怪
X69n1346_p0247b07║雪峯不得。
X69n1346_p0247b08║香林寺，請上堂。大無外，小無內，無內無外，七處九會。
X69n1346_p0247b09║是聖是凡，重重無礙，捩轉鼻孔，須彌粉碎。乃拈拄杖
X69n1346_p0247b10║竪起，云：看，看！西天摩竭陀國人見你雪峯山中禪和
X69n1346_p0247b11║子參禪不易，總來山僧拄杖頭舞雲韶之曲供養你
X69n1346_p0247b12║諸人，更與你舉悉怛多般怛羅無上神呪曰：懷州牛
X69n1346_p0247b13║喫禾，益州馬腹脹，天下覔醫人，灸猪左膊上。乃呵呵
X69n1346_p0247b14║大笑，云：將謂摩竭陀國人，元來只是杜順和尚。卓拄
X69n1346_p0247b15║杖一下。　復舉：外道問佛：不問有言，不問無言。世尊
X69n1346_p0247b16║據坐，外道讚嘆云：世尊大慈大悲，開我迷雲，令我得
X69n1346_p0247b17║入。禮拜而去。阿難問：外道有何所見，禮拜讚嘆而去？
X69n1346_p0247b18║世尊云：如世良馬見鞭影而行。大眾，山僧而今也不
X69n1346_p0247b19║據坐良久，亦不大慈大悲，亦不開汝迷雲，還有入得
X69n1346_p0247b20║底麼？乃喝一喝，云：不可總作外道見解。
X69n1346_p0247b21║上堂。禪家流，見也見得是，道也道得著。語妙，山僧不
X69n1346_p0247b22║如；機鋒，山僧不及。既不如，又不及，為甚却道他未在？
X69n1346_p0247b23║不省這个意，修行徒苦辛。
X69n1346_p0247b24║上堂：法法本來法，無法無非法。何於一法中，有法有
X69n1346_p0247c01║不法？上是天，下是地，那个是本來法？飢有飯，困有睡，
X69n1346_p0247c02║熱則隨處取凉，寒則歸寮向火。何於一法中，有法有
X69n1346_p0247c03║不法？山僧與麼注解，明眼人應是笑怪。既開這門戶，
X69n1346_p0247c04║只要人解笑。今日十月初一，是个寮內與伊開个火
X69n1346_p0247c05║爐子，不敢望你向火𦦨上轉大法輪，只等你瞌睡時
X69n1346_p0247c06║和鼻孔燒却，方始好笑。喝一喝，云：笑个甚麼？
X69n1346_p0247c07║上堂，拈起拄杖云：雲門大師道：凡夫實謂之有，二乘
X69n1346_p0247c08║㭊謂之無，緣覺謂之幻有，菩薩當體即空。衲僧見拄
X69n1346_p0247c09║杖但喚作拄杖，行但行、坐但坐，總不得動著。師舉了，
X69n1346_p0247c10║乃呵呵大笑云：這个是雲門大師孩視你天下衲僧
X69n1346_p0247c11║處，既把你與麼安排著，更教你不得動著叵耐。乃卓
X69n1346_p0247c12║拄杖一下，舉起云：凡夫、聲聞、緣覺、菩薩、衲僧，雲門一
X69n1346_p0247c13║時穿了也，動得底一任動著。擲拄杖下座。
X69n1346_p0247c14║上堂，僧問：一漚起湛海，不搖清徹底，漂漂海上出沒
X69n1346_p0247c15║間，成壞猶來一彈指。拈了也。正當與麼時，亡僧遷化
X69n1346_p0247c16║向甚麼處去？　師云：大眾證明。　僧云：與麼則隨分
X69n1346_p0247c17║著衣喫飯去，了無別事。　師云：你向甚麼處見亡僧？
X69n1346_p0247c18║　僧云：遍界不能逃形質，一毫頭上現全身。　師云：
X69n1346_p0247c19║埋沒亡僧不少。　僧云：記得玄沙問真覺和尚：亡僧
X69n1346_p0247c20║遷化向甚麼處去？覺云：如氷歸水。玄沙不肯，真覺却
X69n1346_p0247c21║問：子又作麼生？沙云：如水歸氷。意旨如何？　師云：總
X69n1346_p0247c22║未得脫洒在。　僧云：如何是脫洒底句？　師云：銕索
X69n1346_p0247c23║橋頭大目溪。　僧禮拜，　師云：若作脫洒會，入地獄
X69n1346_p0247c24║如箭。　師乃云：洞山道：天晴盖却屋，乘時刈却禾，輸
X69n1346_p0248a01║納王租了，皷腹唱謳歌。古人住山得與麼了事，得與
X69n1346_p0248a02║麼快活。雪峯有屋盖未了，有禾收未上，有租未納破，
X69n1346_p0248a03║方待皷腹謳歌，而顗都莊又遷化。苦！苦！敢問大眾：一
X69n1346_p0248a04║等是出家兒，一等是住山人，為甚苦樂不同？會麼？曹
X69n1346_p0248a05║溪波浪如相似，無限平人被陸沉。喝一喝，下座。
X69n1346_p0248a06║上堂。低頭不見地，仰面不見天，欲知白牛處，但看髑
X69n1346_p0248a07║髏前。以拄杖卓東邊，云：真覺和尚這邊立地。向上一
X69n1346_p0248a08║路，千聖不傳。學者勞形，如猿捉影。以拄杖卓西邊，云：
X69n1346_p0248a09║盤山和尚這邊立地。咄咄咄，力囗希。禪子訝，中眉垂。
X69n1346_p0248a10║以拄杖卓中間云：雲門和尚這裏立地。這三个老漢，
X69n1346_p0248a11║且道那个今日合得雪峯胡餅喫？點得出底，試與雪
X69n1346_p0248a12║峯點出看。三玄宗旨。要且不是萬病丸，一語不玄流
X69n1346_p0248a13║俗阿。師便下座。及巡寮，徧問兄弟，祗對者非一。師云：
X69n1346_p0248a14║有口不得胡餅喫人多。
X69n1346_p0248a15║上堂，舉：洞山和尚示眾云：須知有佛向上事。僧便問：
X69n1346_p0248a16║如何是向上事？山云：非佛。雲門大師道：名不得，狀不
X69n1346_p0248a17║得，所以言非。後來妙喜老子道：我這裏不然，如何是
X69n1346_p0248a18║佛向上事？拽拄杖劈脊便打，免教伊在佛向上倒跟。
X69n1346_p0248a19║大眾，洞山大開却口，了合不得，被人問著，盡力只道
X69n1346_p0248a20║得个非佛。更有雲門跛阿師無特操，又却隨邪逐惡。
X69n1346_p0248a21║只有妙喜較些子，撿點將來，棒頭少硬。這三个老漢
X69n1346_p0248a22║要作善知識則可，若是佛，向上事總未夢見。而今還
X69n1346_p0248a23║有夢見底麼？喝一喝，下座。
X69n1346_p0248a24║上堂。一漚未起，古帆未挂，風信不來，無人舉棹。正當
X69n1346_p0248b01║與麼時，如何辨的？忽有个漢向這裏一覷，覷破却來
X69n1346_p0248b02║觀世間，好个則劇術。這則劇術，或在家則為童孺、為
X69n1346_p0248b03║士夫，出家則為苦行、為比丘，迷之則迷入四生六道，
X69n1346_p0248b04║悟之則悟成諸佛菩薩。在諸佛菩薩則不增，在四生
X69n1346_p0248b05║六道則不減，在比丘亦不優，在苦行亦不劣。既是不
X69n1346_p0248b06║劣不優、不增不減，乃拈起拄杖云：這拄杖子因甚出
X69n1346_p0248b07║頭來？指天指地道：天上天下，唯我獨尊。會麼？良久云：
X69n1346_p0248b08║家肥生孝子，國覇有謀臣。　乃舉：甘贄行者於南泉
X69n1346_p0248b09║設粥，泉白槌云：請大眾為狸奴白牯念摩訶般若波
X69n1346_p0248b10║羅蜜。甘贄禮拜出去。眾下堂，遂問典座：甘贄行者在
X69n1346_p0248b11║甚麼處？座云：當時禮拜便出去。泉乃打破粥鍋。這公
X69n1346_p0248b12║桉諸方，味之如嚼生銕。山僧今日因行者設粥，與大
X69n1346_p0248b13║眾頌出：狸奴白牯念摩訶，甘贄南泉不較多，打破粥
X69n1346_p0248b14║鍋何處去？空山風雨夜𮨱𮨱。
X69n1346_p0248b15║上堂。雪峯修已廢之寮，立仍舊為其名。記得法眼禪
X69n1346_p0248b16║師道：但於行住坐臥、著衣喫飯、朝參暮請，一切仍舊。
X69n1346_p0248b17║諸佛如來於仍舊中得。敢問大眾：得个甚麼？若有所
X69n1346_p0248b18║得，則不仍舊；若無所得，亦不仍舊；若得無所得，無得
X69n1346_p0248b19║為得，轉不仍舊。而今若要仍舊，先將法眼和尚一棒
X69n1346_p0248b20║打殺與狗子喫却，次將所立之牌一掣掣下，拋向糞
X69n1346_p0248b21║掃堆頭，然後入此寮中，與八人禪客耳朵裏㘽田、床
X69n1346_p0248b22║脚下種菜。雖然未是作家，且教直歲歡喜。山僧與麼
X69n1346_p0248b23║為人，拾得口了喫水。
X69n1346_p0248b24║上堂：釋迦出世，擔雪填河。達磨西來，望雲種樹。自後
X69n1346_p0248c01║馬祖、石頭、德山、臨濟、天下老和尚，乘虗接響，競出頭
X69n1346_p0248c02║來，說心說性，行棒行喝，盡是亂世英雄、太平姧賊，衲
X69n1346_p0248c03║僧分上總用不著。且道衲僧尋常用个甚麼？今日初
X69n1346_p0248c04║一下座，略到諸寮問訊。
X69n1346_p0248c05║上堂，舉藥山道：我有一句子，待特牛生兒即道。後來
X69n1346_p0248c06║圓鑑道：我有一句子，待無舌人問即道。此二人尊宿
X69n1346_p0248c07║可謂肥不露肉、瘦不露骨，是即是，又似太深遠。山僧
X69n1346_p0248c08║不然，我有一句子開口見膽，是即是，又似太淺近。若
X69n1346_p0248c09║向二老句下薦得，路逢死虵莫打殺；若向山僧句下
X69n1346_p0248c10║薦得，入地獄如箭射。喝一喝，下座。
X69n1346_p0248c11║上堂。山僧入城有三段奇特事，今日歸來，鳴皷陞堂，
X69n1346_p0248c12║舉似大眾：第一、南臺江水穿過方山鼻孔；第二、萬歲
X69n1346_p0248c13║塔與報恩塔鬪額；第三、山前李胡子騎箇蹇驢兒從
X69n1346_p0248c14║皷門下出來道：看馬！看馬！山僧簥裏坐。却記得洞山
X69n1346_p0248c15║和尚道：一大藏教只是箇之字。只此奉聞，伏希聰悉。
X69n1346_p0248c16║光孝禪師至，上堂。僧問：象骨岩高人不到，到者須是
X69n1346_p0248c17║弄虵手。棱師備師不柰何，喪身失命知多少？既遇作
X69n1346_p0248c18║者到來，未審和尚如何祇接？　師云：煑茶山下水，燒
X69n1346_p0248c19║鼎洞中樵。　僧云：與麼則麤茶喫一椀，淡話說雨聲。
X69n1346_p0248c20║　師云：禮繁則亂。　僧云：記得藥山道：我有一句子，
X69n1346_p0248c21║待特牛生兒即向汝道。而今生也請師道。　師云：面
X69n1346_p0248c22║皮三寸未為厚。　僧云：和尚道則太煞道，學人要且
X69n1346_p0248c23║未甘。　師云：進前渾不覺，退後始愁人。　僧云：圓鑑
X69n1346_p0248c24║又道：我有一句子，待無舌人問即道。又作麼生？　師
X69n1346_p0249a01║云：前頭較些子，後頭打不著。　僧云：和尚曾道：我有
X69n1346_p0249a02║一句子，開口見膳。為甚麼却難會？　師云：會得打折
X69n1346_p0249a03║尔脚。　僧云：莫不會便是麼？　師便打，　乃云：大野
X69n1346_p0249a04║雲凝，千峯寒色。飛鴻斷路，古道難登。不謂光孝堂上
X69n1346_p0249a05║禪師遠揚法斾，來訪寂寥。感激之懷，言莫能盡。下座
X69n1346_p0249a06║當與知事大眾同伸拜請，陞于此座，以副眾望。大眾，
X69n1346_p0249a07║古者道：欲得英俊，仍須四事俱備，方顯宗師蹊徑。一
X69n1346_p0249a08║者祖師巴鼻，二具金剛眼睛，三有師子爪牙，四得衲
X69n1346_p0249a09║僧殺活拄杖。得此四事，縱橫變態，任運卷舒，高聳人
X69n1346_p0249a10║天，壁立千仞。儻不諧此，守死而善道者，敗軍之兆。禪
X69n1346_p0249a11║師法門宿將，佛日真子，而此四事乃其家常茶飯，其
X69n1346_p0249a12║柰雪峯山中禪和或未之聞。伏望不悋慈悲，略垂隻
X69n1346_p0249a13║手。
X69n1346_p0249a14║冬至夜，小參。拈拄杖卓一下，云：毗盧大樓閣，八字打
X69n1346_p0249a15║開了也。不論久參初學，普請入來，一入則一切入，一
X69n1346_p0249a16║了則一切了，便能坐斷毗盧頂，不稟釋迦文。當恁麼
X69n1346_p0249a17║時，彌勒收身避路，雪峯留口喫飯。何故？盖是諸人如
X69n1346_p0249a18║實而證，如實而入，如實而了，如實而見，即心即佛用
X69n1346_p0249a19║不著，非心非佛用不著，五位三路用不得，德山棒、臨
X69n1346_p0249a20║濟喝用不著，但有言說總用不著，既用不著又說不
X69n1346_p0249a21║得。雪峯今夜鳴鐘擊皷聚集諸人，不可只麼休去。即
X69n1346_p0249a22║心佛，非心佛，歷世明明無別物。即此真心是我心，我
X69n1346_p0249a23║心猶是權機出。或五位，或三路，施設隨機巧回互。不
X69n1346_p0249a24║觸當今是本宗，展手通玄亡佛祖。德山棒，臨濟喝，獨
X69n1346_p0249b01║出乾坤解橫抹。從頭誰敢亂區分，多口阿師不能說。
X69n1346_p0249b02║前頭為甚麼用不著、說不得？後頭為甚麼說得、用得？
X69n1346_p0249b03║莫是舌頭無骨麼？莫是得底人道火不燒口麼？莫是
X69n1346_p0249b04║我為法王，於法自在麼？若與麼，止宿草菴，且居門外。
X69n1346_p0249b05║乃靠却拄杖，云：某朴拙無堪，只可置之岩穴，業緣未
X69n1346_p0249b06║盡，承乏于茲。自春歷夏，今又冬至，勞他執事兄弟推
X69n1346_p0249b07║誠竭力，共建法幢，荷他方來兄弟忍飢食淡，同此道
X69n1346_p0249b08║聚。法門衰弱，無甚此時，正賴有高遠志見兄弟出來，
X69n1346_p0249b09║大家扶竪此心，誠所渴望。雪峯山中寒又寒、寂寞又
X69n1346_p0249b10║寂寞，今日有些果子不能等，到夜又先喫了。只記得
X69n1346_p0249b11║洞山與泰首座喫果子次，洞山道：有一物，上拄天、下
X69n1346_p0249b12║拄地，黑似漆，常在動用中，動用中收不得。且道過在
X69n1346_p0249b13║甚麼處？首座云：過在動用中。山令侍者掇退果卓。山
X69n1346_p0249b14║僧當時若作泰首座，待他問：過在甚麼處？只向他道：
X69n1346_p0249b15║著甚死急？待他擬開口，趯翻果卓便行。直饒洞山全
X69n1346_p0249b16║機，也較三十里。
X69n1346_p0249b17║上堂。雪峯禪無星子，只見陞堂打皷，賺得大眾上來，
X69n1346_p0249b18║近日山中有虎。乃喝一喝，云：長至令晨，顛言倒語。
X69n1346_p0249b19║上堂。佛以一音演說法，眾生隨類各得解。乃拈起拄
X69n1346_p0249b20║杖，云：山僧拄杖變作釋迦老子了也。卓一下，云：說則
X69n1346_p0249b21║不妨說，且作麼生解？若也解得，燈籠合掌；若也不解，
X69n1346_p0249b22║露柱證明。擲拄杖，下座。
X69n1346_p0249b23║上堂：祖師心印，堪作何用？無位真人，屎也不直。獨步
X69n1346_p0249b24║青霄，徒誇好手。和泥合水，罕遇同流。敢問諸人，生相
X69n1346_p0249c01║慶，死相吊，出相送，入相迎底一句作麼生道？若道不
X69n1346_p0249c02║得，下座，更詣諸寮問訊。
X69n1346_p0249c03║上堂，舉：趙州和尚示眾云：老僧有時拈起一枝草，作
X69n1346_p0249c04║丈六金身。後來翠岩道：趙州老漢誑赫閭閻。若是翠
X69n1346_p0249c05║岩拈起一枝草，只喚作一枝草。師呵呵大笑，云：殺人
X69n1346_p0249c06║須見血，為人須為徹。這兩个老漢，一人失之太奢，一
X69n1346_p0249c07║人失之太儉。汝等諸人千聞不如一見。乃拈起拄杖，
X69n1346_p0249c08║云：且道是丈六金身？是一枝草？快與！快與！擲拄杖，下
X69n1346_p0249c09║座。
X69n1346_p0249c10║秀峯和尚到，上堂，舉泉大道訪慈明，明云：片雲橫谷
X69n1346_p0249c11║口，游人甚處來？泉顧視左右云：夜來何處火，燒出故
X69n1346_p0249c12║人墳？明云：未在，更道始得。泉作虎聲，明打一坐具，泉
X69n1346_p0249c13║推明就坐，明却作虎聲，泉云：某甲參七十餘人善知
X69n1346_p0249c14║識，今日始遇作家。大眾，大道遇作家，何似雪峯今日
X69n1346_p0249c15║遇作家？
X69n1346_p0249c16║上堂，拈拄杖云：大眾！雲門大師來也。卓一下云：臘月
X69n1346_p0249c17║二十五。
X69n1346_p0249c18║上堂，舉：一拳拳倒黃鶴樓，一趯趯翻鸚鵡洲。有意氣
X69n1346_p0249c19║時添意氣，不風流處也風流。俊哉俊哉，快活快活，一
X69n1346_p0249c20║似十七八歲少年作狀元相似。誰管你天，誰管你地。
X69n1346_p0249c21║心王不妄動，六國一時通。罷拈三尺劒，休弄一張弓。
X69n1346_p0249c22║自在自在，快活快活，恰似七八十老人作宰相相似。
X69n1346_p0249c23║風以時，雨以時。五穀植，萬民安。乃竪起拄杖，云：大眾！
X69n1346_p0249c24║這兩箇并山僧拄杖子，共作得一箇。衲僧到雪峯門
X69n1346_p0250a01║下，但知隨例飡䭔子，也得三文買草鞋。喝一喝，卓拄
X69n1346_p0250a02║杖，下座。
X69n1346_p0250a03║上堂，舉：疎山一日訪岩頭，頭見來乃佯睡，山立地良
X69n1346_p0250a04║久，拍繩床一下，岩頭云：作甚麼？山云：和尚且瞌睡。拂
X69n1346_p0250a05║袖便行，岩云：三十年弄馬騎，今日被驢子撲。後來死
X69n1346_p0250a06║心道岩頭水泄不通，被疎山輕輕一拶，直得瓦解氷
X69n1346_p0250a07║消。大眾！大小死心只具一隻眼，殊不知疎山這手藏
X69n1346_p0250a08║之懷袖，佛眼看不見，及乎忍俊不禁，却被瞌睡漢覷
X69n1346_p0250a09║破。
X69n1346_p0250a10║上堂：啐啄之機，暫時活計。清虗之理，不可依憑。執之
X69n1346_p0250a11║失度，必入邪路。東海鯉魚打一棒，陝府銕牛兩角折
X69n1346_p0250a12║即不問，你諸人水不洗水一句作麼生道？若道不得，
X69n1346_p0250a13║五九盡日又逢春。
X69n1346_p0250a14║上堂。一刀兩斷，未稱衲僧；就下平高，難為作者。古人
X69n1346_p0250a15║到這裏，口似匾擔，善則甚善？要且無出身路。雪峯到
X69n1346_p0250a16║這裏又作麼生？良久，云：後五日看。
X69n1346_p0250a17║退院，上堂。拈起一張弓，架起一隻箭，等閑一發定。天
X69n1346_p0250a18║山即不問，你拋了弓，擲下箭，撒手到家人不識，鵲噪
X69n1346_p0250a19║鴉鳴栢樹間又作麼生？且得天下太平。便歸東菴。
X69n1346_p0250a20║秉炬
X69n1346_p0250a21║胞胎未具已前，早與麼；既具之後，至於生、至於老、至
X69n1346_p0250a22║於病、至於死，也與麼；而今大眾相送，舁置涅槃臺上，
X69n1346_p0250a23║也則與麼。三段既皆與麼，又甚處得祖師巴鼻來？徹
X69n1346_p0250a24║上座，與麼也不得，不與麼也不得，與麼不與麼總不
X69n1346_p0250b01║得。若向這裏出得一頭地，誰敢喚你作亡僧？其或未
X69n1346_p0250b02║然，火把子沒人情。
X69n1346_p0250b03║亡僧遷化氷歸水，真覺祖師甚處得這消息來？亡僧
X69n1346_p0250b04║遷化水歸氷，玄沙備頭陀甚處得這消息來？正當今
X69n1346_p0250b05║日，還你如氷歸水。拈却如水歸氷，顧視大眾云：亡僧
X69n1346_p0250b06║遷化向甚麼處去？若道不得，待你諸人似才上座時，
X69n1346_p0250b07║即向你道。
X69n1346_p0250b08║象骨峯前，虗空撲落。烏石嶺頭，紅旗閃爍。涅槃臺上，
X69n1346_p0250b09║西方極樂。山僧手中，末後一著。乃以火炬指大眾，又
X69n1346_p0250b10║指亡僧云：開眼也著，合眼也著。
X69n1346_p0250b11║無位真人赤身露體，走過烏石嶺頭，跌倒白雲堆裏，
X69n1346_p0250b12║乃竪起火把云：不是這光明炬，其餘扶伊不起。
X69n1346_p0250b13║法語
X69n1346_p0250b14║一切處是道流，放身命處；一切處是道流，調心處；一
X69n1346_p0250b15║切處是道流，受用無盡之藏。一切處即非一切處，是
X69n1346_p0250b16║名一切處。多見學道人心量狹劣，只於一機一境上
X69n1346_p0250b17║得少為足，便剛然休去，長連床上飽飯噇眠，一切不
X69n1346_p0250b18║理，自謂快活。窮鬼子！似這般底，有甚用處？打殺百千
X69n1346_p0250b19║萬箇無罪過。如今雪峯門下，誰敢一箇箇是師子兒
X69n1346_p0250b20║吒沙地？眼似銅鈴，輕輕點著。上門上戶，咬人火急。雖
X69n1346_p0250b21║然如是，猶在半途。末後一句，始到牢關。乞食歸來，未
X69n1346_p0250b22║怕爛却。
X69n1346_p0250b23║至道無難，求之者自作艱難；真心本淨，行之者自為
X69n1346_p0250b24║染污。所以日用之中，千差萬別，自取流轉，不知何者
X69n1346_p0250c01║為心，何者為道。若是箇猛利漢，當其流轉之時，一悟
X69n1346_p0250c02║悟去，便解道心之與道，元來只是雪峯烏石嶺達禪
X69n1346_p0250c03║持入五羊徧以示人，當有聞絃賞音者耳。
X69n1346_p0250c04║從上達人於道，或已悟，或未悟，率多入闤闠中游履，
X69n1346_p0250c05║不獨依止山林，如盤山、保壽、長汀、普化之流，究竟於
X69n1346_p0250c06║中成就己事。故達磨祖師曰：若從事上得解者，氣力
X69n1346_p0250c07║壯；從事中見法者，即處處不失念。若是與麼人，放在
X69n1346_p0250c08║八達衢頭，或逆或順，種種運為，跳踉顛蹶，悉顯不思
X69n1346_p0250c09║議大解脫力。今天台珠道人久捿雪嶺，老僧乍住，無
X69n1346_p0250c10║可官領。他從此南行，過七城，有番禺大府，其中善男
X69n1346_p0250c11║信女，多具大乘種性，汝當於彼大作佛事，所謂鎮海
X69n1346_p0250c12║明珠者，非汝而誰？行矣，勉之！
X69n1346_p0250c13║英俊道流，到處與人相見，不消一覷是有是無、是邪
X69n1346_p0250c14║是正，更無毫髮許透漏。若假一言半句定當，然後方
X69n1346_p0250c15║知是欺負你了也。今時一種風範，直是好笑，如袖紙
X69n1346_p0250c16║燒香、求偈頌、覔法語之類是也。更有一般瞎老師，不
X69n1346_p0250c17║弁來機，便向他雪色紙上屙一堆學家珍藏，以為護
X69n1346_p0250c18║身符子。苦哉！苦哉！秦溪鵬道人昔甞見之披秀，今又
X69n1346_p0250c19║訪余東山。將歸，故効今時袖中出紙，意在換東山眼
X69n1346_p0250c20║睛。東山識得渠，將錯就錯，也向上頭屙一堆子。不獨
X69n1346_p0250c21║使鵬厭惡唾罵，且要今時求法語禪和看見，知是屎
X69n1346_p0250c22║臭氣，別有生涯。呵呵！
X69n1346_p0250c23║東山老漢有少業緣未盡，昨出頭來一時償却，而今
X69n1346_p0250c24║安樂一菴不辜你輩兄弟，自是你兄弟家不識好惡，
X69n1346_p0251a01║將謂東山有多少奇特，到伊競來鑽刺，又要我以洗
X69n1346_p0251a02║脚水驀頭驀面潑，還識羞麼？說佛說祖、舉古舉今、向
X69n1346_p0251a03║上向下、有句無句、與麼不與麼，是洗脚水潑你。不著
X69n1346_p0251a04║佛求，不著法求，不著僧求。向父母未生已前，會取風
X69n1346_p0251a05║塵草動。悉究端倪，是安排你向尿坑裏著。衲僧家用
X69n1346_p0251a06║處，如擊石火，似閃電光，聲前喝，句後棒，略露些子鋒
X69n1346_p0251a07║鋩。擬不擬，當頭一钁，剔起便行，是把撮馬糞漢。待他
X69n1346_p0251a08║即心非心，就理就事，五位三路，全提半提，雙明單說，
X69n1346_p0251a09║有玄有要，有賓有主，有縱有奪，有圓相，有默論。凡有
X69n1346_p0251a10║言說無言說，皆是喚狗與食，向搕𢶍堆頭埋却你。我
X69n1346_p0251a11║而今忍不住，把將從上佛佛祖祖、天下老和尚留下
X69n1346_p0251a12║許多潑你底惡水、埋却你底搕𢶍，挈作一桶，瀉放大
X69n1346_p0251a13║目溪裏，流出西峽門去也，更無一法盖得你。等得你
X69n1346_p0251a14║一箇箇出來，如師子子吒沙地哮吼一聲，狐群膽落，
X69n1346_p0251a15║豈不快哉？是你如今出門三步，忽有人問東山住菴：
X69n1346_p0251a16║近日說甚麼法？又如何祗對？對得對不得，盡是滅胡
X69n1346_p0251a17║種。去！去！
X69n1346_p0251a18║拈古
X69n1346_p0251a19║世尊纔生下，一手指天，一手指地，周行七步，目顧四
X69n1346_p0251a20║方云：天上天下，唯我獨尊。雲門云：我當時若見，一棒
X69n1346_p0251a21║打殺與狗子喫，貴圖天下太平。
X69n1346_p0251a22║東山曰：雲門好手，只是無大人相。
X69n1346_p0251a23║世尊臨入涅槃，文殊請佛再轉法輪。世尊咄云：文殊，
X69n1346_p0251a24║吾四十九年住世，未曾說一字，汝請再轉法輪，是吾
X69n1346_p0251b01║曾轉法輪耶？
X69n1346_p0251b02║東山曰：且道世尊從文殊請，不從文殊請？
X69n1346_p0251b03║文殊一日令善財採藥，云：是藥者採將來。善財遍採，
X69n1346_p0251b04║無不是藥，却來白云：無不是藥。殊云：是藥採將來。善
X69n1346_p0251b05║財乃拈一枝草度與文殊，殊提起示眾云：此藥能殺
X69n1346_p0251b06║人，亦能活人。
X69n1346_p0251b07║東山曰：善財拈來，只是尋常草木。文殊提起，未為
X69n1346_p0251b08║出格神醫。後人望風，乃高其價。東山謂伊兩人，未
X69n1346_p0251b09║免俱在草裏。
X69n1346_p0251b10║達磨謂門人曰：時將至矣，汝等盍各言所得？時有道
X69n1346_p0251b11║副對曰：如我所見，不執文字，不離文字，而為道用。磨
X69n1346_p0251b12║云：汝得吾皮。尼總持曰：如我所解，如慶喜見阿閦佛
X69n1346_p0251b13║國，一見更不再見。磨云：汝得吾肉。道育曰：四大本空，
X69n1346_p0251b14║五陰非有，而我見處，無一法可當情。磨云：汝得吾骨。
X69n1346_p0251b15║慧可出禮拜，依位而立。磨云：汝得吾髓。乃傳衣付偈。
X69n1346_p0251b16║大陽明安云：且道更有一人出來得箇甚麼？乃云：不
X69n1346_p0251b17║得，不得。又云：意況不到。
X69n1346_p0251b18║東山曰：明安枉費許多分疎，若是那一人，便肯出
X69n1346_p0251b19║來。
X69n1346_p0251b20║布袋和尚常負一布袋并破席於通衢往來，袋中鉢
X69n1346_p0251b21║盂、木履、魚飯、菜肉、瓦石、土木諸般總有，或於稠人處
X69n1346_p0251b22║打開云：看！看！又拈起問人：這箇喚作甚麼？
X69n1346_p0251b23║東山曰：長汀子些兒活計，到處裏賣弄。我當時若
X69n1346_p0251b24║見欄腮皷兩掌，奪下這破布袋，看他如何變豹？
X69n1346_p0251c01║忠國師一日喚侍者，侍者應喏，如是三喚三應。國師
X69n1346_p0251c02║云：將謂吾辜負汝，却是汝辜負吾。
X69n1346_p0251c03║東山曰：我尋常只是因風吹火，國師費許多氣力
X69n1346_p0251c04║作甚麼？
X69n1346_p0251c05║甘贄行者因化主至，乃問：是甚處？云：藥山。者云：還將
X69n1346_p0251c06║得藥來麼？主云：未審有甚麼病？者欣然取銀百兩施
X69n1346_p0251c07║之，復云：山中有人，此物乃回。主尋歸山納疏，藥山問：
X69n1346_p0251c08║子何遽歸？主即敘前話，山云：急送還他，子遭賊了也。
X69n1346_p0251c09║主及送還，者云：山中有人。更添銀施之。
X69n1346_p0251c10║東山曰：賊物是人怕，藥山老漢亦自小膽。若是東
X69n1346_p0251c11║山，即便收下，何故且教甘贄這老賊疑三十年？
X69n1346_p0251c12║南泉示眾云：王老師賣身去也，還有人買麼？時有僧
X69n1346_p0251c13║出眾云：某甲買。師云：不作貴，不作賤，你作麼生買？僧
X69n1346_p0251c14║無對。趙州云：明年與和尚作領布衫、臥龍球。云：和尚
X69n1346_p0251c15║屬某甲。澄源代云：是何道理？明招便拍傍僧背云：好
X69n1346_p0251c16║著不著去。雪竇云：雖然作家競買，要且不解輸機。且
X69n1346_p0251c17║道南泉還肯麼？雪豆也擬酬箇價，直令南泉進且無
X69n1346_p0251c18║門，退亦無路。良久，云：別處容和尚不得。
X69n1346_p0251c19║東山曰：南泉一身，諸老競買。雖然，各各買下，未見
X69n1346_p0251c20║有箇用得。東山今日不費一錢，買得？用得？驀拈拄
X69n1346_p0251c21║杖竪起，云：南泉來也。卓一下拄，行三五步，乃問僧：
X69n1346_p0251c22║南泉豈不是在池州？僧云：是。山便打。
X69n1346_p0251c23║南泉同歸宗、麻谷去禮覲國師，路次，於地上𦘕一圓
X69n1346_p0251c24║相云：道得即去。宗便於圓相中坐，谷便作女人拜。師
X69n1346_p0252a01║云：與麼則不去也。宗云：是甚麼心行？師於是相喚回。
X69n1346_p0252a02║東山曰：一人賓中有主，一人主中有賓，一人不落
X69n1346_p0252a03║賓主。若也甄明得出，許你親見國師。
X69n1346_p0252a04║南泉同魯祖、歸宗、杉山喫茶次，魯祖提起盞云：世界
X69n1346_p0252a05║成時，便有這箇。泉云：今人只識這箇，不識世界。宗云：
X69n1346_p0252a06║是。泉云：師兄莫同此見麼？宗却拈起盞云：向世界未
X69n1346_p0252a07║成時道得麼？泉作掌勢，宗以面作承掌勢。
X69n1346_p0252a08║東山曰：這一火子喫茶也不了，識甚世界，好與三
X69n1346_p0252a09║十棒。
X69n1346_p0252a10║百丈再參馬祖，侍立次，祖以目視禪床角拂子，師云：
X69n1346_p0252a11║即此用？離此用？祖曰：你向後開兩片皮，將何為人？師
X69n1346_p0252a12║取拂竪起，祖曰：即此用？離此用？師挂拂舊處，祖振威
X69n1346_p0252a13║一喝，百丈直得三日耳聾。雪豆云：奇怪諸禪德！如今
X69n1346_p0252a14║列其派者甚多，究其源者極少，總道百丈於喝下大
X69n1346_p0252a15║悟，還端的也無？然刁刀相似，魚魯參差，若是明眼漢，
X69n1346_p0252a16║瞞他一點不得。只如馬祖道：你向後開兩片皮，將何
X69n1346_p0252a17║為人？百丈竪起拂子，為復如虫禦木？為復啐啄同時？
X69n1346_p0252a18║諸人要會三日耳聾麼？大冶精金，應無變色。
X69n1346_p0252a19║東山曰：挂拂舊處，彼此休去。百丈兒孫，不到今日。
X69n1346_p0252a20║大冶精金，應無變色。雪豆著甚處死急？
X69n1346_p0252a21║趙州到黃檗，檗見來，便閉却門。州云：救火！救火！檗便
X69n1346_p0252a22║出，擒住云：道！道！州云：賊過後張弓。
X69n1346_p0252a23║東山曰：黃檗從來有此一著。
X69n1346_p0252a24║紫湖禪師於門下立牌，大書云：紫湖有狗，上取人頭，
X69n1346_p0252b01║中取人腰，下取人足，擬議則喪身失命。或新到纔相
X69n1346_p0252b02║看，師便喝云：看狗！僧纔回首，師便歸方丈。雪豆云：眾
X69n1346_p0252b03║中總道這僧著一口，著即著了也，爭柰這僧在？若具
X69n1346_p0252b04║知方眼，救得這僧，設使紫湖出世，咬殺百千萬箇，有
X69n1346_p0252b05║甚益我？當時若見，先斫下牌，然後入院，待這老漢喝
X69n1346_p0252b06║云：看狗！與伊放出焦尾大虫。如今諸人要見麼？日勢
X69n1346_p0252b07║稍晚，歸堂。
X69n1346_p0252b08║東山曰：我行脚時，但有狗處無不驗過，不學雪豆
X69n1346_p0252b09║恃賴焦尾大虫斫牌入院，我只恁麼與尋常新到
X69n1346_p0252b10║一般。待伊喝云：看狗也。則回首；待伊纔歸方丈也。
X69n1346_p0252b11║則拂袖便行。出門，人問：如何？對曰：山僧已與驗過。
X69n1346_p0252b12║太原孚上座參雪峯，纔上法堂，顧視雪峯，便下看知
X69n1346_p0252b13║事。至明日，入方丈作禮云：昨日觸悞和尚。峯云：知是
X69n1346_p0252b14║般事。便休。
X69n1346_p0252b15║東山曰：雪峯見德山時事，向甚麼處去也？大小太
X69n1346_p0252b16║原孚，只具一隻眼。
X69n1346_p0252b17║香嚴示眾云：如人在千尺懸崕，口含樹枝，手無所攀，
X69n1346_p0252b18║脚無所蹈。忽有人問西來意，不對則違他所問，若對
X69n1346_p0252b19║又喪身失命。當恁麼時，如何即是？時有虎頭上座云：
X69n1346_p0252b20║上樹即不問，未上樹請和尚道。嚴呵呵大笑。雪豆云：
X69n1346_p0252b21║樹上道即易，樹下道即難，老僧上樹也，致將一問來。
X69n1346_p0252b22║東山曰：樹上樹下，道易道難，總涉廉纖，如今好問
X69n1346_p0252b23║又不問。
X69n1346_p0252b24║睦州和尚因秀才相看，云：會二十四家書。師以拄杖
X69n1346_p0252c01║空中點一點，云：會麼？才罔措，師云：又道會二十四家
X69n1346_p0252c02║書，永字八法也不識。
X69n1346_p0252c03║東山曰：沙門種子，胸中初無點墨，動著筆頭，便見
X69n1346_p0252c04║心肝五臟，這措大因甚特地罔措？
X69n1346_p0252c05║睦州示眾云：裂開也在我，揑聚也在我。有僧問：如何
X69n1346_p0252c06║是裂開？師云：三九二十七，菩提涅槃，真如解脫，即心
X69n1346_p0252c07║即佛。我且與麼，你又作麼生？僧云：某甲不與麼道。師
X69n1346_p0252c08║云：盞子落地，揲子成七八片。雲峯悅云：相罵饒汝接
X69n1346_p0252c09║觜，相唾饒汝潑水。
X69n1346_p0252c10║東山曰：雲峯饒伊不是好心，我直向你道，睦州至
X69n1346_p0252c11║竟欠一著在。若人見得，許你頂門具眼。
X69n1346_p0252c12║臨濟會下，兩堂首座忽舉頭相顧，各下一喝，臨濟云：
X69n1346_p0252c13║賓主歷然。承天宗云：臨濟此語，走殺天下衲僧。我即
X69n1346_p0252c14║不然，一對無孔鐵鎚。
X69n1346_p0252c15║東山曰：承天自住山則可，若要發明臨濟主賓句，
X69n1346_p0252c16║東山未敢相許。
X69n1346_p0252c17║臨濟因趙州到院，在後架洗脚次，師便問：如何是祖
X69n1346_p0252c18║師西來意？州云：恰值山僧洗脚。師近前作聽勢，州云：
X69n1346_p0252c19║會即便會，㗖啄作麼？師便歸方丈。州云：三十年行脚，
X69n1346_p0252c20║今日為人下注脚。
X69n1346_p0252c21║東山曰：臨濟㗖啄，趙州注脚。兩箇老漢，放過一著。
X69n1346_p0252c22║臨濟示眾云：有一無位真人，常從汝等諸人面門出
X69n1346_p0252c23║入，未證據者看看。時有僧出問：如何是無位真人？師
X69n1346_p0252c24║下繩床搊住云：道！道！僧無語，師托開云：無位真人是
X69n1346_p0253a01║甚麼乾屎橛？雪峯云：臨濟大似白拈賊。
X69n1346_p0253a02║東山曰：若是白拈賊，必應好手，為甚麼向這僧面
X69n1346_p0253a03║前一無所得？
X69n1346_p0253a04║臨濟侍德山次，山云：今日困。師云：這老漢𥧌語作麼？
X69n1346_p0253a05║山便打，師掀倒繩床。雪豆云：二員作者具啐啄同時
X69n1346_p0253a06║眼、有啐啄同時用，雪豆擬向飢鷹爪下奪肉、餓虎口
X69n1346_p0253a07║裏爭飡，敢謂德山、臨濟俱是瞎漢，有人辨得，天下橫
X69n1346_p0253a08║行。雲峯悅云：奇怪諸禪德，看此二員作家，一拶一捺，
X69n1346_p0253a09║略露風規，大似把手上高山。雖然如是，未免旁觀者
X69n1346_p0253a10║哂。喝一喝。
X69n1346_p0253a11║東山舉了，呵呵大笑曰：說甚麼作家相見，啐啄同
X69n1346_p0253a12║時。說甚麼一拶一捺，略露風規。都來只是兩个風
X69n1346_p0253a13║顛漢。
X69n1346_p0253a14║金峯示眾云：金峯二十年前有老婆心，二十年後無
X69n1346_p0253a15║老婆心。時有僧問：如何是二十年前有老婆心？峯云：
X69n1346_p0253a16║問凡答凡，問聖答聖。僧云：如何是二十年後無老婆
X69n1346_p0253a17║心？峯云：問凡不答凡，問聖不答聖。
X69n1346_p0253a18║東山曰：金峯至竟老婆心。
X69n1346_p0253a19║黃檗一日捧鉢坐南泉位，泉入堂見，問：長老甚年中
X69n1346_p0253a20║行道？檗云：威音王已前。泉云：猶是王老師兒孫在。蘗
X69n1346_p0253a21║過第二位坐，泉休去。雲峯悅云：後來叢林中商量，或
X69n1346_p0253a22║道黃檗有陷虎之機，南泉有殺虎之威。若作與麼說
X69n1346_p0253a23║話，誠實苦哉！殊不知這老賊有年無德，喫飯坐處也
X69n1346_p0253a24║不依本分。若雲峯門下說甚威音王，已前王老師更
X69n1346_p0253b01║大，直須喫棒趂出。妙喜曰：何待問他甚年行道，纔入
X69n1346_p0253b02║僧堂，見他在主位坐，便捧鉢向第二位坐，直饒黃檗
X69n1346_p0253b03║有陷虎之機，擬向甚處施設？
X69n1346_p0253b04║東山曰：進以禮，退以禮，古人事無一向。雲峯盡法
X69n1346_p0253b05║無民，妙喜設心最毒。山僧今日放低一頭地，與你
X69n1346_p0253b06║諸人理論。乃高聲召大眾，眾舉頭，師云：各請歸堂，
X69n1346_p0253b07║莫教失却鉢位。
X69n1346_p0253b08║予政和初，甞從石鞏新公得馬祖四家錄，其後載
X69n1346_p0253b09║臨濟與婆子問答語。婆問濟：甚麼處去？濟云：鳳林
X69n1346_p0253b10║去。婆云：恰值鳳林不在。濟云：甚麼處去？婆便行。濟
X69n1346_p0253b11║召婆，婆回首，濟便行。予甞喜其用處如師子象王，
X69n1346_p0253b12║回旋反擲，自在無畏，不墮常情。今統要中與近開
X69n1346_p0253b13║四家錄皆作婆回首。濟云：誰道不在？語既嫩弱，意
X69n1346_p0253b14║又淺近，謂是出於臨濟，豈不重欺古人？必昧者更
X69n1346_p0253b15║之，務救前語。殊不知蕪纇先德，疑悞後學，為害至
X69n1346_p0253b16║大。今古本淪亡殆盡，恐後來不悟其非，因拈至此，
X69n1346_p0253b17║乃附之卷末云。
X69n1346_p0253b18║頌古
X69n1346_p0253b19║不是風兮不是幡，祖師端的廣南蠻。夜深趂得曹溪
X69n1346_p0253b20║渡，失却番禺兩岸山。
X69n1346_p0253b21║馬師瞎却亮師眼，一入西山更不返。我有二十二藤
X69n1346_p0253b22║條，寄與山中這擔板。
X69n1346_p0253b23║楚王城畔水東流，淮海維楊是九州。蘆管一聲春夢
X69n1346_p0253b24║破，斜陽還在樹梢頭。
X69n1346_p0253c01║說似一物則不中，箇是南岳讓和尚，東山早曾與麼
X69n1346_p0253c02║來，帶累同行俱喫棒。
X69n1346_p0253c03║新婦騎驢阿家牽，潦倒禪翁雪滿顛。不解爐頭煨死
X69n1346_p0253c04║火，客來偏愛出人前。
X69n1346_p0253c05║大食波斯飲百柸，停柸把抱萬人魁。送風使過黃牛
X69n1346_p0253c06║峽，不問瞿塘灔澦堆。
X69n1346_p0253c07║德山棒，臨濟喝，寸刃未施先敗闕。叢林盡謂是上機，
X69n1346_p0253c08║明眼衲僧也大屈。
X69n1346_p0253c09║龐公慙愧全無，馬祖慈悲心大。直饒吸盡西江，東山
X69n1346_p0253c10║未向伊道。
X69n1346_p0253c11║引鼻拽回野鴨，元來却是家雞。不管晦明風雨，纔到
X69n1346_p0253c12║五更便啼。
X69n1346_p0253c13║身披麤布伽梨，手把大木槵子。天寒坐火爐頭，動是
X69n1346_p0253c14║說虵說虎。
X69n1346_p0253c15║我手何似佛手，拈起扇子擗口。打落帝釋花冠，却是
X69n1346_p0253c16║寒山掃箒。
X69n1346_p0253c17║我脚何似驢脚，車輪頓生八角。三千剎海波澄，一陣
X69n1346_p0253c18║西風葉落。
X69n1346_p0253c19║人人盡有生緣。落花流出桃源。過後再尋無處，滿簑
X69n1346_p0253c20║烟雨漁村。
X69n1346_p0253c21║佛手驢脚生緣，三山影落中天。武帝多方學道，王喬
X69n1346_p0253c22║端坐神仙。
X69n1346_p0253c23║一等作野狐，堂堂大丈夫。徐行青草岸，踏破洞庭湖。
X69n1346_p0253c24║靈雲失脚，玄沙落壍，三十年氷河發焰。
X69n1346_p0254a01║是法非思量分別之所能解
X69n1346_p0254a02║錢塘潮頭來，成都藥市集，叵尀汝州風，吹落老僧笠。
X69n1346_p0254a03║南瞻部洲鉏地，東弗于逮種麥，西瞿耶尼拽磨，北鬱
X69n1346_p0254a04║單越喫麵。
X69n1346_p0254a05║百書不如一歸家，千聞不如一見面。既歸既見復何
X69n1346_p0254a06║為，解道德山無佛殿。
X69n1346_p0254a07║泥人煅就九轉丹，石女一喫乘飛鸞。天門九重彈指
X69n1346_p0254a08║間，再拜天帝除天官。瓜期既及風馭還，海變桑田知
X69n1346_p0254a09║幾番。又尋東山訪平安，去時與偈墨未乾。
X69n1346_p0254a10║𣤩瞎大地眾生眼，奪其一切資生物，盡情推入大火
X69n1346_p0254a11║坑，聽從阿耨池中出。然後為念普安慰真言：唵，摩尼
X69n1346_p0254a12║佛，㖃屈聿。
X69n1346_p0254a13║看洞山初和尚語
X69n1346_p0254a14║兩頭蚯蚓呈三要，五眼胡孫念八還。老蚌吞除龍樹
X69n1346_p0254a15║月，瞎驢撞出趙州關。
X69n1346_p0254a16║頌。草堂老師付頂相讚。後圓相[(○@牛)/((○@牛)*(○@牛))]因禪人請
X69n1346_p0254a17║益。
X69n1346_p0254a18║六國朝閶闔，三山插杳冥。禪流相借問，冬後一陽生。
X69n1346_p0254a19║覧妙喜和尚衡陽示眾
X69n1346_p0254a20║海蚌直儱侗，不類海蠡兒。開口便見膽，也好與一槌。
X69n1346_p0254a21║真讚
X69n1346_p0254a22║雪峯禪師
X69n1346_p0254a23║⊕：㘞！咸通已前正與麼㖿，紹興之後端的別。別！別！松
X69n1346_p0254a24║山撐破秋空月，毬門有路沒遮欄，五月取霜六月雪。
X69n1346_p0254b01║草堂老師
X69n1346_p0254b02║隨隨昔昔，是這箇賊。簸土揚塵，馳南走北。一棒打殺，
X69n1346_p0254b03║狗也不喫。後來不肖兒孫，箇箇一摸脫出。
X69n1346_p0254b04║造橋道者并諸化士寫求
X69n1346_p0254b05║去一得三，添六成四。有口無舌，有眼無鼻。寫得十成，
X69n1346_p0254b06║以何為是。掛在大目溪頭，恰似守橋土地。
X69n1346_p0254b07║這漢一生擔版，垂老出來住院。清真氣味全消，惡業
X69n1346_p0254b08║因緣頓現。說禪罔聖欺凡，乞食走州歷縣。試看幀上
X69n1346_p0254b09║傳來，輥得成甚觜面。
X69n1346_p0254b10║咄！這老凍齈是甚麼面孔？似馬頭又圓，謂驢耳不聳，
X69n1346_p0254b11║有毒鱉鼻虵，無底破漆桶，徧處持來攪聒人，十分是
X69n1346_p0254b12║箇滅胡種。
X69n1346_p0254b13║幽岩禪師
X69n1346_p0254b14║一字不著劃，古錦寫回文。寒山指拾得，斗柄插雷門。
X69n1346_p0254b15║偈語
X69n1346_p0254b16║圓悟禪師入滅說偈燒香（時在疎山作）
X69n1346_p0254b17║濯錦江心一漚發，清漲四溟波浪濶。引得風流小玉
X69n1346_p0254b18║歸，無限龍魚遭攪聒。紫羅帳裏明月珠，把作栗蒲撩
X69n1346_p0254b19║亂𥻦。一方孤逈峭巍巍，十字縱橫活鱍鱍。我昔墮渠
X69n1346_p0254b20║齏甕中，倔強依前淹不殺。而今寰宇幸清平，誰道岷
X69n1346_p0254b21║峨在天末。昨夜西風撼太虗，石牛驚走泥牛喝。一吸
X69n1346_p0254b22║滄溟徹底乾，憍梵鉢提長吐舌。大悲千眼擘不開，無
X69n1346_p0254b23║言童子空忉怛。炷香為壽阿僧祗，紹興五年八月八。
X69n1346_p0254b24║南華利侍者持昺和尚語至疎山，請校入版，
X69n1346_p0254c01║乃作偈送之，謁序于徐大資（師川）。
X69n1346_p0254c02║曹溪大士出現世，誰其侍者道人利。雷轟電激槌拂
X69n1346_p0254c03║間，涓滴無遺水傳器。而今底事難覆藏，盖是火後莖
X69n1346_p0254c04║茅長。未言字字負此老，且要浩浩流諸方。最初有箇
X69n1346_p0254c05║譊訛處，徧示知音著何語。東山有語人未知，請問東
X69n1346_p0254c06║湖老居士。
X69n1346_p0254c07║送莫內翰
X69n1346_p0254c08║驚世文章夢裏花，出塵悟解眼中沙。怪來不打這皷
X69n1346_p0254c09║苗，親見江西老作家。
X69n1346_p0254c10║一槌從使口如鼻，百煉誰知方入圓。莫怪野人高索
X69n1346_p0254c11║價，從來佛祖不曾傳。
X69n1346_p0254c12║黃龍室內三關語，趙老青州一布衫。何事臨分無別
X69n1346_p0254c13║說，則川龐老是同參。
X69n1346_p0254c14║試問同參參底事，華亭秋晚水如天。離鈎三寸無人
X69n1346_p0254c15║會，風起蘆花落釣船。
X69n1346_p0254c16║今者叢林走大聲，不言無眼只無睛。願公善保千鈞
X69n1346_p0254c17║重，莫管他家熱椀鳴。
X69n1346_p0254c18║次韻韓伯修學士讀楞嚴見寄
X69n1346_p0254c19║琉璃甕中走却鱉，驚起波斯一夜尋。天曉不知何所
X69n1346_p0254c20║見，大悲菩薩是觀音。
X69n1346_p0254c21║次游教授韻呈草堂老師
X69n1346_p0254c22║霜髮垂垂老不休，銕船無底更隨流，兒孫莫訝得魚
X69n1346_p0254c23║少，盖謂翁翁是直鈎。
X69n1346_p0254c24║北鬱之南瞻部洲，縱觀誰是老人流。大千一網平收
X69n1346_p0255a01║了，坐看兒童亂下鈎。
X69n1346_p0255a02║辭草堂老師歸閩
X69n1346_p0255a03║短笻初把探深深，展盡神機被陸沈，搦殺未償當日
X69n1346_p0255a04║恨，翻身誰識此時心？不離左右金為土，別有生涯土
X69n1346_p0255a05║作金，既去後來應請問，莫言曾到此山陰。
X69n1346_p0255a06║送夢石歸妙峯德雲菴
X69n1346_p0255a07║紹聖五年戊寅冬，王母吞却嘉州像。覺來捫腹喜且
X69n1346_p0255a08║驚，一朝生出這和尚。銳頭長身碧兩瞳，眾聚說法聲
X69n1346_p0255a09║如鐘。少年蹈斷象骨路，出處大類飛山翁。老而益健
X69n1346_p0255a10║難近傍，德山縮手臨濟讓。善財盡力無處尋，又是經
X69n1346_p0255a11║行別峯上。
X69n1346_p0255a12║南詢歌
X69n1346_p0255a13║南詢士，標致殊，發言落落中疎疎，瘦藤一握銕相似，
X69n1346_p0255a14║孤身萬里雲不如。作者前，致一問，分明直得繩床震，
X69n1346_p0255a15║失脚踏翻樓閣門，通身不掛毗盧印。佛祖言，甚熱椀，
X69n1346_p0255a16║一劒當頭百非剗，大展禪宗定古今，火裏蝍蟟三隻
X69n1346_p0255a17║眼。
X69n1346_p0255a18║空王子
X69n1346_p0255a19║空王之子空而靈，拈起鉢飯忘了羹。一生看經不識
X69n1346_p0255a20║字，總十二部為一句。一生說禪不動口，噴啑也成師
X69n1346_p0255a21║子吼。阿呵呵，黃面瞿曇爭柰何。咄咄咄，是甚衲僧臭
X69n1346_p0255a22║皮襪。
X69n1346_p0255a23║又用前韻送僧
X69n1346_p0255a24║空王子，出空門，敏於選佛訥於言。老少同科無異學，
X69n1346_p0255b01║盡傾阿耨作詞源。龍虎榜，輝乾坤，一字元無作麼分。
X69n1346_p0255b02║汝見是汝為第一，我見是我作狀元。有驚群，有獨脫，
X69n1346_p0255b03║可中丹桂和根㧞。把作枯柴竈裏燒，誰能更著空王
X69n1346_p0255b04║褐。只如劒，成家活，不犯鋒鋩有生殺。莫似章分句解
X69n1346_p0255b05║徒，望却龍門頭枿枿。
X69n1346_p0255b06║禪人求偈
X69n1346_p0255b07║禪家流，悟自己，開眼曹溪十萬里，況行機路守心空，
X69n1346_p0255b08║病渴移家陽𦦨裏。渴轉渴，水又非，擡頭不覺鴈南飛，
X69n1346_p0255b09║文殊堂裏萬菩薩，大唐國內無禪師。或行棒，或行喝，
X69n1346_p0255b10║棒喝交馳如電掣，不容眨眼入思惟，忽把虗空敲出
X69n1346_p0255b11║骨。地神惡，天神悅，陝府銕牛得一橛，且等東山睡覺
X69n1346_p0255b12║來，大掌連腮咄咄咄。
X69n1346_p0255b13║送僧
X69n1346_p0255b14║蜀川老覺家潼川，懷中交子是銕錢，三年聽講大慈
X69n1346_p0255b15║寺，執卷問之不識字。三年參禪大隋山，盖龜劫火猶
X69n1346_p0255b16║顢頇，瞿塘忽放銕船下，不問灔澦堆如馬。逆風使過
X69n1346_p0255b17║荊湖南，焦茘林中來放憨，同風莫倚閩與蜀，飲水更
X69n1346_p0255b18║須防蠱毒。
X69n1346_p0255b19║支提天冠千眷屬，龜山蔡柳兩尊宿。總在參禪屋角
X69n1346_p0255b20║頭，開眼光光互相燭。參禪自是雲水儔，四顧坤維有
X69n1346_p0255b21║高躅。勝妙光中不肯留，六六要明三十六。當其行，歌
X69n1346_p0255b22║一曲，春草青兮春水綠。東山老矣夫何言，縱有言兮
X69n1346_p0255b23║不堪讀。
X69n1346_p0255b24║東山送人只一句，纔擬欽承喝出去，而今更向紙上
X69n1346_p0255c01║求，大似因鷹拏死兔。猷禪猷禪知不知？堅坐守之無
X69n1346_p0255c02║了時，趂取西風霜未落，泐潭百丈在江西。
X69n1346_p0255c03║煨芋
X69n1346_p0255c04║後生偷笑東山老，事無是非總曰好。布伽梨裏老病
X69n1346_p0255c05║身，山芋頭煨紅軟火。日暖婆娑林下行，天寒堆危火
X69n1346_p0255c06║邊坐。人問祖室今安危，對道我此煨芋好。
X69n1346_p0255c07║與暠副寺
X69n1346_p0255c08║衲僧之勇惟法戰，銕作渾身猶百煉，不知誰是最讎
X69n1346_p0255c09║家？直入南方行一轉。上門上戶眼如鈴，有麼？有麼？機
X69n1346_p0255c10║如電，剔起便行何處尋？聲前句後新羅箭。
X69n1346_p0255c11║送二僧之衡陽
X69n1346_p0255c12║閩蜀同風果同風，袈裟拔出鞋袋中，相逢古寺話俄
X69n1346_p0255c13║頃，怪我稱鎚落深井。不憂佛日居衡陽，不憂無人振
X69n1346_p0255c14║頺綱，却憂秋高霜月冷，銕牛夜度飛猿嶺。
X69n1346_p0255c15║衡陽老子一僧耳，打雨罵風無別伎。海上禪流未識
X69n1346_p0255c16║渠，將謂三頭仍六臂。兩川邁往初不然，我喜其行重
X69n1346_p0255c17║說偈。披秀菴前癩狗兒，要見衡陽只這是。
X69n1346_p0255c18║寄支提禪師
X69n1346_p0255c19║遠聽天冠化寺鐘，孤煙明滅暮山重。念携掛壁木上
X69n1346_p0255c20║座，問訊長沙岑大虫。大虫聲威動海宇，老不與世同
X69n1346_p0255c21║其波。卷藏風月付一室，落日春山狐兔多。威而不怒
X69n1346_p0255c22║默常吼，寂子觸之遭毒手。東山又似不知時，更來許
X69n1346_p0255c23║露其家醜。
X69n1346_p0255c24║又送出閩
X69n1346_p0256a01║老人入我閩中居，如山有玉淵有珠。老人一日出山
X69n1346_p0256a02║去，崖不自靈淵亦枯。我問天冠千眷屬，如何不留老
X69n1346_p0256a03║尊宿。飛鸞水急海天橫，一道清輝照四明。
X69n1346_p0256a04║送深書記
X69n1346_p0256a05║東海鯉魚吞却海，西河師子口門大。金剛喚起足行
X69n1346_p0256a06║神，還却趙州行脚債。
X69n1346_p0256a07║吹毛不是凡間銕，百匝千重唯一決，出頭天外笑呵
X69n1346_p0256a08║呵，喜得空生不曾說。
X69n1346_p0256a09║與符侍者
X69n1346_p0256a10║秀峯三聖堂中，符也曾職其事。節制火筯香匙，使得
X69n1346_p0256a11║燈籠露柱。聖僧頸上下來，天台山中入去。通玄不是
X69n1346_p0256a12║人間，忽雨忽晴忽霧。出門且莫怱怱，道取末後一句。
X69n1346_p0256a13║謝丹山秀首座竹笻
X69n1346_p0256a14║老身一衲百無營，病骨人驚太瘦生，多謝枝笻解扶
X69n1346_p0256a15║我，松陰石上聽溪聲。
X69n1346_p0256a16║山中久住成老宿，雲水五湖來弟兄。放下茶甌答了
X69n1346_p0256a17║話，把得拄杖東西行。
X69n1346_p0256a18║葉居士施直裰求頌
X69n1346_p0256a19║廣南葉順居士，施我褐紬直裰，比之七斤布衫，這个
X69n1346_p0256a20║猶難提掇。天寒雪落便披，日暖風和即脫，脫著畢竟
X69n1346_p0256a21║是誰？慚愧觀音菩薩。
X69n1346_p0256a22║送行上人歸塔慧力空印和尚靈骨于西山
X69n1346_p0256a23║古佛大塔廣，量廓虗空界。凡聖位其中，如光無雜壞。
X69n1346_p0256a24║出生與入滅，一一得自在。眾生迷本心，當處自留礙。
X69n1346_p0256b01║良哉空印師，火後靈骨在。憑誰密安置，有子如行輩。
X69n1346_p0256b02║山為碧玉環，水作青羅帶。巍巍鎮巍巍，永下諸天拜。
X69n1346_p0256b03║與沔上人
X69n1346_p0256b04║參禪無悟處，如何得安樂？置之空劫前，即為空劫縛。
X69n1346_p0256b05║任運日用中，拶著無不錯。懵然百不理，柰此一絡索。
X69n1346_p0256b06║勇猛積勳修，翻成大過惡。端坐審思惟，不如更行脚。
X69n1346_p0256b07║東山老病漢，聞之為喜躍。願爾發足時，出門便蹈著。
X69n1346_p0256b08║與虗上人
X69n1346_p0256b09║止渴須是水，止飢須是飯。參禪須是悟，成佛不待旦。
X69n1346_p0256b10║伽陀有底急，休來問老漢。既來無柰何，拄杖驀頭攛。
X69n1346_p0256b11║與性上人
X69n1346_p0256b12║汝知東山空，胸中無窖子。說禪瞎人眼，書偈汙人紙。
X69n1346_p0256b13║不知禪家流，於空何所取。脚要汝自行，死要汝自死。
X69n1346_p0256b14║道不假他成，佛豈離自己。唯有老趙州，平生一則語。
X69n1346_p0256b15║既是其中人，東山與之舉。
X69n1346_p0256b16║病起
X69n1346_p0256b17║老僧頭風，一月兩發。見粥便嘔，見飯便噦。死又不死，
X69n1346_p0256b18║活又不活。使他諸人，冷地忙殺。觀音勢至，候飢候渴。
X69n1346_p0256b19║文殊普賢，左提右掇。纔方起來，便翻著襪。不問是非，
X69n1346_p0256b20║乃棒乃喝。呵呵雲門，君子可八。
X69n1346_p0256b21║與妙菴主
X69n1346_p0256b22║至道之宗，備在爾躬。求之則遠，守之不通。不求不守，
X69n1346_p0256b23║奇哉靈叟。極離極微，應心應手。觸目晴嵐，到處成菴。
X69n1346_p0256b24║捶呵彌勒，不與同龕。石虎擡頭，泥牛入海。驀劄相逢，
X69n1346_p0256c01║一場風采。
X69n1346_p0256c02║No. 1346-B
X69n1346_p0256c03║金翅擘海，直取龍吞。燕雀鷹鸇，徒誇羽翰。撥轉關棙
X69n1346_p0256c04║子，宛如珠走盤，明眼衲僧著眼看。
X69n1346_p0256c05║癸酉至節　　　　　　梅陽妙喜老漢題
X69n1346_p0256c06║No. 1346-C
X69n1346_p0256c07║與皷山書中一段語附
X69n1346_p0256c08║雪峯空禪師頃在雲居、雲門相聚，老漢見渠不自欺
X69n1346_p0256c09║是箇佛法中人，故一味以本分鉗鎚似之，後來自在
X69n1346_p0256c10║別處打發。大法既明，向所受過底鉗鎚一時得受用，
X69n1346_p0256c11║方知妙喜不以佛法當人情。去年送得一冊語錄來，
X69n1346_p0256c12║造次顛沛，不失臨濟宗旨，令送在眾寮中與衲子輩
X69n1346_p0256c13║看。老漢因掇筆書其後，特為發揚，使本分衲子為將
X69n1346_p0256c14║來說法之式。若使老漢初為渠拖泥帶水，說老婆禪
X69n1346_p0256c15║眼開後，定罵我無疑（云云）。
X69n1346_p0256c16║頂相讚附
X69n1346_p0256c17║慧空抓著吾痒處，吾甞劄著伊痛處。痛處痒，痒處痛，
X69n1346_p0256c18║不與千聖同途，豈與衲僧共用？莫言掃帚竹裏無錢
X69n1346_p0256c19║筒，篙枝叢內無梁棟。雖然，家醜不可外揚，也要諸方
X69n1346_p0256c20║眼目定動。而今各自不得已，一任𦘕出這般不唧𠺕
X69n1346_p0256c21║底老凍齈，但將懸向壁角落頭，使來者瞻之仰之，晝
X69n1346_p0256c22║夜六時，燒兜樓婆、畢力迦、沈水旃檀之香，作七代祖
X69n1346_p0256c23║翁之供。
X69n1346_p0256c24║福州雪峯東山慧空禪師。本郡人，族陳氏。十四圓頂
X69n1346_p0257a01║出嶺，偕妙喜同參圓悟于雲居。已而復道，聚雲門菴。
X69n1346_p0257a02║及禮六祖，歸抵疎山，參侍草堂，日臻玄奧。服勤有年，
X69n1346_p0257a03║入閩久之。紹興癸酉，安撫龍學侍郎張公（宗元）致禮，
X69n1346_p0257a04║敦請開法郡之雪峯。徇緣一載，退歸東菴。戊寅三月
X69n1346_p0257a05║十三日示寂，壽六十三，臘四十八。
X69n1346_p0257a06║貞和己丑仲冬寓于龜山雲居僧妙葩命工
X69n1346_p0257a07║刊行
X69n1346_p0257a08║No. 1346-D
X69n1346_p0257a09║羅湖野錄曰：福州空首座在江西雲門菴。一日，妙喜
X69n1346_p0257a10║老師問其香嚴上樹話，對以好對春風唱鷓鴣。及徵
X69n1346_p0257a11║之，是樹上語，是樹下語，空罔然。尋避宼之曹谿，復趨
X69n1346_p0257a12║臨川疎山。時草堂清和尚在焉，因看前話有所證，自
X69n1346_p0257a13║謂頓見妙喜用處。遂歸閩，寓古田秀峰，道望四馳，而
X69n1346_p0257a14║屢却名剎之招。東禪淨禪師有偈調之曰：山龜有殻
X69n1346_p0257a15║藏頭尾，七十二鑽不奈何。恰似秀峰空首座，嘉招不
X69n1346_p0257a16║肯出煙蘿。答曰：敢將不出以為高，朽索其如六馬何？
X69n1346_p0257a17║賴有舀谿長柄杓，不妨霜月在松蘿。空之偈句，風韻
X69n1346_p0257a18║高妙，於事理尤為圓融。如贈撮藥道人曰：當陽拈出
X69n1346_p0257a19║大家看，來處分明去處端。總是諸人自遮護，先生毫
X69n1346_p0257a20║髮不相謾。又貽修漏道者曰：是處叢林走一遭，敲甎
X69n1346_p0257a21║打瓦不辭勞。忽然踏著通天竅，始覺從前立處高。又
X69n1346_p0257a22║雪中和僧偈曰：蓋覆乾坤似有功，洞然明白又無蹤。
X69n1346_p0257a23║其如未識無蹤處，玉屑霏霏落眼中。曾侍郎吉甫甞
X69n1346_p0257a24║有詩寄之曰：江西句法空公得，一向逃禪挽不回。深
X69n1346_p0257b01║密伽陀妙天下，無人知道派中來。其為名公擊節如
X69n1346_p0257b02║此。
X69n1346_p0257b03║No. 1346-E
X69n1346_p0257b04║余昔刊東山外集，喜其機用橫放，欲刊內集而未得。
X69n1346_p0257b05║善本堂中首座珍藏久之，亦有志于茲。因循閱紀一
X69n1346_p0257b06║月，因話閒，慨然募眾繡梓流通。眾中豈無具眼衲僧？
X69n1346_p0257b07║向鉗鎚妙密處一觸觸著，便知道妙喜老人所謂造
X69n1346_p0257b08║次顛沛，不失臨濟宗旨之語不虗。其或未然，劍去久
X69n1346_p0257b09║矣。
X69n1346_p0257b10║時癸卯王正上元　　三關老雪　覺性　書