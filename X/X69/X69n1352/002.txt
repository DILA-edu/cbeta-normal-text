X69n1352_p0312c07║
X69n1352_p0312c08║
X69n1352_p0312c09║
X69n1352_p0312c10║白雲端和尚語錄卷二
X69n1352_p0312c11║
X69n1352_p0312c12║舒州興化禪院語錄
X69n1352_p0312c13║參學小師　處凝　編
X69n1352_p0312c14║師開堂日，祝　聖白槌罷，乃云：便恁麼散去，祖𦦨高
X69n1352_p0312c15║輝了也。若也未然，不免平高就下。所以道：吾大聖人
X69n1352_p0312c16║之道，不在有言，不在無言，不關有言，不關無言。只者
X69n1352_p0312c17║箇赫然獨耀，逈出古今，寄古今間，應時而作。今日還
X69n1352_p0312c18║有知時之士麼？出事與興化相見。　僧問：朝蓋親臨
X69n1352_p0312c19║於法會，西來密意請師宣。師云：五挎歌中搥法皷，箇
X69n1352_p0312c20║中消息少人知。僧云：恁麼則清風匝地。師云：聽不著。
X69n1352_p0312c21║僧云：三十年後有人舉此話在。師云：好。僧禮拜。僧問：
X69n1352_p0312c22║一言頓悟，於當人何益？一言不悟，於當人何損？仰無
X69n1352_p0312c23║諸佛，俯無眾生，轉身一句作麼生道？師云：誰知蓆帽
X69n1352_p0312c24║下，元是昔愁人。僧云：恁麼則聖凡收不得，堯舜不知
X69n1352_p0313a01║名。師云：只知其一，不知其二。僧云：謝師證明。師云：莫
X69n1352_p0313a02║錯認定盤星。僧應喏。師云：三十年後更須自看。僧禮
X69n1352_p0313a03║拜。　師乃云：達磨大師初來此土時，未有人相委，於
X69n1352_p0313a04║少林寺端然宴坐，凡經九年。一日，二祖立雪齊腰，達
X69n1352_p0313a05║磨曰：汝當何來？二祖云：請師安心。達磨曰：汝將心來，
X69n1352_p0313a06║為汝安心。二祖良久，對曰：覓心了不可得。達磨曰：與
X69n1352_p0313a07║汝安心竟。大眾，且道什麼處是達磨為二祖安心處？
X69n1352_p0313a08║若言覓心了不可得，無一法可當情處，是為他安心
X69n1352_p0313a09║處。祇如恁麼道底消息從什麼處來？若言恁麼道底，
X69n1352_p0313a10║是為他安心處。不見道：意為大患，理為大障。直得意
X69n1352_p0313a11║理掃盡，豁然便是本鄉。山僧有頌云：終始覓心無可
X69n1352_p0313a12║得，寥寥不見少林人。滿庭舊雪重知冷，鼻孔依前搭
X69n1352_p0313a13║上唇。正當恁麼時，乾坤大地都是箇解脫門，釋迦老
X69n1352_p0313a14║子向者裏無措手分。一大藏教祇下得箇注脚，然後
X69n1352_p0313a15║移身換步，應物投機，却能流出一大藏教。所以道：善
X69n1352_p0313a16║言言者，言所不能言；善跡跡者，跡所不能跡。要放行
X69n1352_p0313a17║也，萬卉常春；要把定也，大地無塵。然雖如是，未稱衲
X69n1352_p0313a18║僧家風。且道如何是衲僧家風？良久，云：千峰勢到嶽
X69n1352_p0313a19║邊止，萬派聲歸海上消。
X69n1352_p0313a20║上堂，云：秋江清淺時，白鷺和煙島，良哉觀世音，全身
X69n1352_p0313a21║下荒艸。大眾！興化今日有例攀例。
X69n1352_p0313a22║新正，上堂。僧問：孟春猶寒即不問，如何是興化境？師
X69n1352_p0313a23║云：家家盡看夜胡兒。僧云：白雲常展瀟湘畔，滿堂清
X69n1352_p0313a24║眾盡霑恩。師云：你無分。僧禮拜，　師乃云：年去年來
X69n1352_p0313b01║來去間，迎新送舊幾多般，街頭撞見張三伯，元正啟
X69n1352_p0313b02║祚太無端。喃喃猶道孟春寒，城上角聲成一片，大家
X69n1352_p0313b03║齊賀萬年歡。
X69n1352_p0313b04║因嗣者點茶，上堂云：拈花付囑，土上加泥；斷臂安心，
X69n1352_p0313b05║水中捉月。且道作麼生得此脉到今日不墜？良久，云：
X69n1352_p0313b06║青山不鎻長飛勢，滄海合知來處高。
X69n1352_p0313b07║上堂。云：法尚應捨，何況非法？拈起拄杖，云：者箇拄杖
X69n1352_p0313b08║且作麼生捨？又作麼生說箇非法？良久，云：敲落鼻孔，
X69n1352_p0313b09║露出眼睛。擊禪牀一下。
X69n1352_p0313b10║上堂。云：一法不明，瞖汝眼睛。拈起拄杖云：者箇豈不
X69n1352_p0313b11║是眼睛？八萬四千法門無一點影子，八萬四千法門
X69n1352_p0313b12║門門解脫，作麼生瞖得伊？只如每日見山見水，分別
X69n1352_p0313b13║青黃赤白，不是伊又作麼生見？乃卓拄杖一下，云：瞎。
X69n1352_p0313b14║因請藏主上堂，舉一僧在經堂內長坐，一日藏主問：
X69n1352_p0313b15║上座何不看經？僧云：某甲不識字。藏主云：何不問人？
X69n1352_p0313b16║其僧鞠躬叉手云：未審是什麼字？藏主無語。大眾！藏
X69n1352_p0313b17║主雖然無語，爭奈其聲如雷？者僧雖不識字，要且點
X69n1352_p0313b18║畫分明。且道是什麼字？良久，云：玉篇裏尋取。
X69n1352_p0313b19║上堂，僧問：父母未生時，鼻孔在什麼處？師云：花須連
X69n1352_p0313b20║夜發，莫待曉風吹。僧云：特伸請益。師云：換却眼睛。僧
X69n1352_p0313b21║云：恁麼則和尚有長處也。師云：喫棒得也未？僧禮拜。
X69n1352_p0313b22║師乃云：古者道：賊來須打，客來須看。禮之常道：賊來
X69n1352_p0313b23║須打。且道作麼生打？人面似賊，賊面似人，半夜三更
X69n1352_p0313b24║有什麼辨處？然雖如是，也不得放過。以拄杖擊一下。
X69n1352_p0313c01║上堂云：尋常向你道，未在也無別意。只是要諸人喫
X69n1352_p0313c02║粥喫飰，須是自家拈匙放筯便得飽。若取別人辦，只
X69n1352_p0313c03║是虗飽。﨟月三十日，贏得一場乾嚥唾。然雖如是，莫
X69n1352_p0313c04║教忘却口。
X69n1352_p0313c05║舒州白雲山海會禪院語錄
X69n1352_p0313c06║參學小師　法演　編
X69n1352_p0313c07║師開堂日，宣疏白槌已，乃顧視座下云：皷聲未動已
X69n1352_p0313c08║前，山僧未陞座已前，好箇古佛樣子。若人向此時薦
X69n1352_p0313c09║得，可謂古釋迦不前，今彌勒不後。更待聽三寸舌頭
X69n1352_p0313c10║上帶出來底，早是參差，須有掃參差之手，方能救得
X69n1352_p0313c11║完全。今日還有麼？出來看。　僧問：世尊出世，度人已
X69n1352_p0313c12║畢，和尚六度開堂，度得多少人？師云：行到水窮處，坐
X69n1352_p0313c13║看雲起時。僧云：恁麼則皇帝萬歲。師云：人人盡願。僧
X69n1352_p0313c14║應諾禮拜。　僧問：朝蓋臨筵於法會，請師不恡震雷
X69n1352_p0313c15║音。師云：一琴彈古調，百里賀新聲。僧云：一句逈然去
X69n1352_p0313c16║也。師云：你作麼生聞？僧云：相識滿天下。師哂之，　乃
X69n1352_p0313c17║云：善言言者，言所不能言；善跡跡者，跡所不能跡。每
X69n1352_p0313c18║日開口動舌，無非是言，作麼生說箇言所不能言？既
X69n1352_p0313c19║喚作言，即便是跡，作麼生說箇跡所不能跡？到者裏，
X69n1352_p0313c20║一大藏教用一字不著；到者裏，一大藏教一字用得
X69n1352_p0313c21║著。為什麼先用不著，又却用得著？且道譊訛在甚處？
X69n1352_p0313c22║不見道：千峰勢到嶽邊止，萬派聲歸海上消。自古自
X69n1352_p0313c23║今，向其間鑽仰者，如稻麻竹葦實，端的透徹，百千中
X69n1352_p0313c24║無一二。若果然透得者，十二時中不妨慶快，應機接
X69n1352_p0314a01║物，利樂有情，將盡乾坤星辰日月、盡大地艸木叢林，
X69n1352_p0314a02║都在一箇出入遊戲之具。所以古者道：玉轉珠迴祖
X69n1352_p0314a03║佛言，精通猶自污心田，老盧只解長舂米，何得黃梅
X69n1352_p0314a04║萬古傳？山僧在菴中亦有示徒道：直下雖然沒許般，
X69n1352_p0314a05║透如未盡活還難，海門昨夜狂風起，無限波濤一掃
X69n1352_p0314a06║乾。恁麼地，先與人開却大路，然後兩手掇向人前，有
X69n1352_p0314a07║靈利底，不用一毫頭氣力便提得去。今日還有麼？若
X69n1352_p0314a08║道提不去，敢問諸人：十二時中應用施為、分賢別愚、
X69n1352_p0314a09║是是非非，是箇什麼？
X69n1352_p0314a10║上堂。云：佛法二字，掉去他方世界，未為分外。一日兩
X69n1352_p0314a11║度鉢盂溼，少一點不得。不見道：常聞一飽忘百飢，今
X69n1352_p0314a12║日山僧身便是。乃云：不審，不審。
X69n1352_p0314a13║郭長官入山，師上堂云：夜來枕上作得箇山頌，謝功
X69n1352_p0314a14║父大儒廬山二十年之舊，今日遠訪白雲之懃，當須
X69n1352_p0314a15║舉與大眾，請已後分明舉似諸方。此頌豈唯謝功甫
X69n1352_p0314a16║大儒，直要與天下有鼻孔衲僧脫却著肉汗衫，莫言
X69n1352_p0314a17║不道。乃云：上大人，丘乙己，化三千，七十士。爾小生，八
X69n1352_p0314a18║九子，佳作仁，可知禮也。
X69n1352_p0314a19║上堂，僧問：冬至一陽生。遂提起坐具，云：且道者箇作
X69n1352_p0314a20║麼生？師拍禪床一下，僧云：爭奈風吹日炙何？師云：答
X69n1352_p0314a21║話得也未？僧撫掌兩下，師云：只得半橛。僧云：將謂真
X69n1352_p0314a22║箇。師云：猶較些子。僧禮拜，　師乃云：今日一陽之節
X69n1352_p0314a23║恁麼道，且道是世諦流布？為當別有所歸？若向者裏
X69n1352_p0314a24║分得去，一陽生後，四時八節，萬象森羅，與諸人同光。
X69n1352_p0314b01║還有人分得麼？白雲今日不免為你分看。乃云：晷運
X69n1352_p0314b02║推移，日南長至，應時納祜，慶無弗宜。
X69n1352_p0314b03║中峰長老至，師上堂，僧問：紅葉辭枝即不問，逢場作
X69n1352_p0314b04║戲事如何？師云：無孔笛子兩邊吹。僧云：恁麼則在處
X69n1352_p0314b05║謌謠樂太平。師云：誰是知音者？僧云：囉邏哩，囉邏哩。
X69n1352_p0314b06║師云：猶在半途。僧云：和尚分明記取。師云：也得。僧禮
X69n1352_p0314b07║拜，　師乃云：九九八十一，幾人能解筭？兩箇五百文，
X69n1352_p0314b08║元來是一貫。到者裏添得一文麼？若有添得一文，即
X69n1352_p0314b09║便滿路光生，拔出古今，爭奈自古自今、千箇萬箇，只
X69n1352_p0314b10║愛足頭底白雲，今日為你添看。乃云：下座。與知事、首
X69n1352_p0314b11║座、大眾請中峰和尚昇座一徧。
X69n1352_p0314b12║上堂，僧問：千聖不求嫌自己，往來消息為誰通？師云：
X69n1352_p0314b13║同途不同步。僧云：爭奈眾眼難瞞？師云：一脚在前，一
X69n1352_p0314b14║脚在後。僧云：若不隔流水，還應過別山。師云：礚著腦
X69n1352_p0314b15║門。僧云：和尚不得忘却。師便打，僧禮拜，　師乃云：一
X69n1352_p0314b16║稱南無佛，皆已成佛道。彈指一下，云：且道者箇是多
X69n1352_p0314b17║少？莫是一即一切、一切即一？若恁麼會，有甚分曉？且
X69n1352_p0314b18║道如何即是？乃云：相逢盡道休官去，林下何曾見一
X69n1352_p0314b19║人？拍禪牀一下。
X69n1352_p0314b20║上堂，僧問：淨名杜口行私路，和尚如何為闡揚？師云：
X69n1352_p0314b21║東行不見西行利。僧云：恁麼則一出一沒。師云：在什
X69n1352_p0314b22║麼處？僧便喝，師云：猶在者裏。僧云：莫道不逢人。師云：
X69n1352_p0314b23║更須子細。　師乃云：此事有一人擔得起，價直三千
X69n1352_p0314b24║大千世界；有一人擔不得，不直半文錢。且道三千大
X69n1352_p0314c01║千世界即是？不直半文錢即是？乃云：不見道：知恩方
X69n1352_p0314c02║解報恩
X69n1352_p0314c03║上堂，云：揚眉瞬目，拈槌竪拂，彈指謦欬，盡是鐃鈎搭
X69n1352_p0314c04║索。且道海會今日還免過也無？乃云：家家觀世音，處
X69n1352_p0314c05║處彌陀佛。
X69n1352_p0314c06║上堂，云：初秋夏末不思議，舉步移身可自知。四海盡
X69n1352_p0314c07║歌堯舜化，爭如雲外囉邏哩。
X69n1352_p0314c08║上堂，舉：洞山悟本和尚云：初秋夏末，直須向萬里無
X69n1352_p0314c09║寸艸處去。有僧舉到劉陽菴主，菴主云：出門便是艸。
X69n1352_p0314c10║師云：若見得庵主，便見得洞山老人；若見洞山老人，
X69n1352_p0314c11║便見得庵主。洞山却易見，庵主却難見，為他不為住
X69n1352_p0314c12║持之絆。不見道：雲在嶺頭閒不徹，水流㵎下太忙生。
X69n1352_p0314c13║上堂，僧問：不重己靈求解脫，往來消息為誰通？師云：
X69n1352_p0314c14║不知。僧云：一言已出，駟馬難追。師云：作麼生分？僧云：
X69n1352_p0314c15║傍觀者哂。師云：果然未分。僧云：慣從五鳳樓前過，手
X69n1352_p0314c16║握金鏘賀太平。師云：咄！咄！僧禮拜，　師乃云：十方同
X69n1352_p0314c17║聚會，箇箇學無為，此是選佛場，心空及第歸。每日動
X69n1352_p0314c18║用施為，說黃道白，若喚作心，即無及第之時；若不喚
X69n1352_p0314c19║作心，亦無及第之時。且道作麼生得心空及第去？良
X69n1352_p0314c20║久，云：向道是龍剛不信，果然奪得錦標歸。
X69n1352_p0314c21║上堂，僧問：大地雪漫漫，相逢盡道寒，為什麼過這裏
X69n1352_p0314c22║不得？師云：眼裏分身看。僧云：恁麼則片片不落別處。
X69n1352_p0314c23║師云：又道過不得。僧云：將謂胡鬚赤，更有赤鬚胡。師
X69n1352_p0314c24║云：元來却是。僧禮拜，　師乃云：石頭和尚問讓和尚：
X69n1352_p0315a01║不求諸聖解脫，不重己靈時如何？讓云：汝問太高生，
X69n1352_p0315a02║何不向下問？石頭云：乍可永劫沈淪，不求諸聖解脫。
X69n1352_p0315a03║雪竇拈云：三十棒教誰喫？師云：大眾！誰知雪竇老人
X69n1352_p0315a04║留者拄杖子，今日與白雲？既然如此，也要大家知。卓
X69n1352_p0315a05║拄杖一下。
X69n1352_p0315a06║上堂，云：百丈道：汝等為我開田，吾為汝等說大義。僧
X69n1352_p0315a07║開田了，白云：開田已竟，請和尚說大義。百丈行數步，
X69n1352_p0315a08║退身而立，展開兩手。師云：大眾！百丈說大義只止於
X69n1352_p0315a09║此，當時再參馬祖底向甚處去也？若言更有在，未免
X69n1352_p0315a10║與蛇畵足。且道作麼生見得百丈老人立地處？乃云：
X69n1352_p0315a11║客來無茶點，蒿湯備禮儀。
X69n1352_p0315a12║上堂，云：若端的得一迴汗出來，也向一莖艸上便現
X69n1352_p0315a13║瓊樓玉殿；若未端的得一迴汗出，縱有玉殿瓊樓，却
X69n1352_p0315a14║被一莖艸蓋却。且道作麼生得汗出去？良久，云：自有
X69n1352_p0315a15║一雙窮相手，不曾容易舞三臺。
X69n1352_p0315a16║上堂，舉：僧問北禪和尚：夾山打典座，意旨如何？賢便
X69n1352_p0315a17║打。其僧擬議，賢却問僧：會麼？僧云：不會。賢云：廢却我
X69n1352_p0315a18║多少鹽醋？師云：且道北禪還見得古人麼？若道向棒
X69n1352_p0315a19║下見，夾山大似掉棒打月；若不恁麼見，且道棒在誰
X69n1352_p0315a20║手裏？乃打禪牀，下座。
X69n1352_p0315a21║上堂，云：拈一放一，自古自今。且道作麼生是拈一放
X69n1352_p0315a22║一底句？乃云：青林暗換葉，紅蘃續開花。
X69n1352_p0315a23║上堂，云：興化和尚向克賓維那道：汝不久當作唱導
X69n1352_p0315a24║之師去。克賓云：我不入你這保社。興化云：會了不入？
X69n1352_p0315b01║不會了不入？克賓云：總不恁麼。興化便打，乃云：大眾！
X69n1352_p0315b02║克賓維那法戰不勝，罸錢五貫，設飰一堂，至來日齋
X69n1352_p0315b03║時，又抽單趂出院。克賓後來出世，却為興化燒香。叢
X69n1352_p0315b04║林自古自今，盡道克賓維那知恩方解報恩，恁麼說
X69n1352_p0315b05║話，可謂埋沒古人，土上加泥。且道作麼生見得克賓
X69n1352_p0315b06║維那？要會麼？雖為興化燒香，要且自要熏天炙地。更
X69n1352_p0315b07║聽一頌：明明熱處為斯人，若為斯人即陸沈，要見賓
X69n1352_p0315b08║公拈起處，熏天炙地到如今。
X69n1352_p0315b09║上堂，云：功高二儀而不仁，明踰日月而彌昏，肇法師
X69n1352_p0315b10║只得半邊。且道作麼生是完全者？乃云：左眼半斤，右
X69n1352_p0315b11║眼八兩。
X69n1352_p0315b12║上堂，云：馬大師道：即心即佛。又道：非心非佛。諸人即
X69n1352_p0315b13║今要見馬大師麼？處處綠楊堪繫馬，家家門首透長
X69n1352_p0315b14║安。
X69n1352_p0315b15║上堂，云：開口有時道不著，開口有時道得著，著與不
X69n1352_p0315b16║著爭幾何？祥麟只有一隻角。
X69n1352_p0315b17║上堂，云：彈指謦欬，揚眉瞬目，無不是這箇古人，為什
X69n1352_p0315b18║麼却道萬古碧潭空界月，再三勞摝始應知？要會麼？
X69n1352_p0315b19║九九八十一。
X69n1352_p0315b20║上堂，云：田地穩密底，古佛家風在；神通遊戲底，今佛
X69n1352_p0315b21║現光明。且道：即今是古？是今？乃云：上馬見路，職到威
X69n1352_p0315b22║成。
X69n1352_p0315b23║上堂。云：古人留下一言半句，未透時撞著鐵壁相似，
X69n1352_p0315b24║忽然一日覰得透後，方知自己自是鐵壁。且道如今
X69n1352_p0315c01║作麼生透？乃云：鐵壁，鐵壁。
X69n1352_p0315c02║上堂云：一句道得盡，與祖佛為師；一句道不盡，與人
X69n1352_p0315c03║天為師。今日作麼生道？乃云：有水皆含月，無山不帶
X69n1352_p0315c04║雲。
X69n1352_p0315c05║上堂，僧問：與我相似，共你無緣，且道今日有緣無緣？
X69n1352_p0315c06║師云：相逢不飲酒，山花也笑人。僧云：恁麼則相識滿
X69n1352_p0315c07║天下，知心能幾人？師云：知心底事作麼生道？僧云：不
X69n1352_p0315c08║是冤家不聚頭。師云：猶較些子。僧禮拜，　師乃云：既
X69n1352_p0315c09║到這裏，還免得人道養子之緣麼？免得免不得，凜凜
X69n1352_p0315c10║清風格，尀耐善財童，辜負他彌勒。
X69n1352_p0315c11║上堂，云：一二三四五，剩得太多；六七八九十，又却少
X69n1352_p0315c12║些子。且道作麼生得向定盤星上秤得恰好去？乃云：
X69n1352_p0315c13║到頭霜夜月，任運落前溪。
X69n1352_p0315c14║上堂，云：有為雖偽，棄之即道業不成；無為雖真，著之
X69n1352_p0315c15║即慧性不明。古人若向者裏借路，經從盡大地，盡在
X69n1352_p0315c16║脚跟下；若向長安城裏，即賺殺一船人。諸人要見白
X69n1352_p0315c17║雲病老麼？乃云：時把一聲歸去笛，夜深吹過汨羅灣。
X69n1352_p0315c18║上堂。云：明明知道只是這箇，為什麼透不過？只為見
X69n1352_p0315c19║人開口時便喚作言句，見人閉口時便喚作良久默
X69n1352_p0315c20║然。又道：動轉施為，開言吐氣，盡十方世界內無不是
X69n1352_p0315c21║自己。所以道：在途中隱隱，猶懷舊日嫌。豈不見雲門
X69n1352_p0315c22║大師道：聞聲悟道，見色明心。遂舉起手，云：觀世音菩
X69n1352_p0315c23║薩把箇錢來買餬餅。放下手，云：元來却是饅頭。又不
X69n1352_p0315c24║見山僧在法華時，甞有示眾道：無業禪師道：一毫頭
X69n1352_p0316a01║聖凡情念未盡，未免入驢胎馬腹裏去。大眾！直饒一
X69n1352_p0316a02║毫頭聖凡情念頓盡，亦未免入驢胎馬腹裏去。瞎漢！
X69n1352_p0316a03║但恁麼看取。
X69n1352_p0316a04║掛院額，上堂。僧問：天得一以清，地得一以寧，君王得
X69n1352_p0316a05║一以治天下，衲僧得一堪作什麼？師云：苗從地斷。僧
X69n1352_p0316a06║云：恁麼則寒來向火，飢來喫飯也。師云：十萬八千。僧
X69n1352_p0316a07║云：是。師云：大眾見你。僧禮拜，　師乃云：龍舒海會有
X69n1352_p0316a08║新聞，金牓高懸耀白雲，樓閣不消彈指入，眉毛眼睫
X69n1352_p0316a09║要須分。眉毛眼睫有長有短，直饒道：不長不短，未出
X69n1352_p0316a10║常見。更道：長長短短，雪上加霜。且道：如何即是？乃云：分。
X69n1352_p0316a11║上堂，舉：溈山問仰山：甚處來？仰山云：田中來。溈山云：
X69n1352_p0316a12║田中有多少人？仰山插鍬子叉手而立。溈山云：今日
X69n1352_p0316a13║南山大有人刈茅。仰山㧞鍬便行。師云：仰山恁麼祗
X69n1352_p0316a14║對，不妨數目分明，只是插得鍬子太深。溈山也只是
X69n1352_p0316a15║要兩箇五百是一貫，且不是得箇驢兒便歡喜。何謂
X69n1352_p0316a16║如此？家肥生孝子，國覇有謀臣。
X69n1352_p0316a17║上堂，云：開口時，末上一句正道著；舉步時，末上一步
X69n1352_p0316a18║正踏著。為甚鼻孔到底不正？只為尋常見他頑了，所
X69n1352_p0316a19║以不肯發心。白雲今日勸諸人發却去。乃云：一
X69n1352_p0316a20║上堂，云：本是釣魚船上客，偶除鬚髮著袈裟，祖佛位
X69n1352_p0316a21║中留不得，夜來依舊宿蘆花。依舊宿蘆花，有誰可共？
X69n1352_p0316a22║明月滿船無處問，沙鷗時呌兩三聲。
X69n1352_p0316a23║上堂云：雲門舉：夾山道：一塵纔起，大地全收。鳥窠拈
X69n1352_p0316a24║布毛，便有人醒去。大眾，甚處不是雲門？雖然如是，更
X69n1352_p0316b01║須穿過鼻孔。卓拄杖一下。
X69n1352_p0316b02║上堂，云：直下分明承當得了，被人道箇不是，便見參
X69n1352_p0316b03║差。不然，亂有承當；不然，忘前失後。且道病在甚處？只
X69n1352_p0316b04║為未有透得時節，只這箇不是泄盡天機，並無一點
X69n1352_p0316b05║滲漏。良久，云：不是，不是。
X69n1352_p0316b06║上堂，舉：雲門道：終日喫飰，不曾咬著一粒米。為什麼
X69n1352_p0316b07║終日喫飰，不曾咬著一粒米？若道咬著，即與雲門相
X69n1352_p0316b08║違。不唯與雲門相違，自己向甚處去也？若道不曾咬
X69n1352_p0316b09║著，又作麼生得肚裏飽？要會麼？三德六味，施佛及僧。
X69n1352_p0316b10║法界有情，普仝供養。
X69n1352_p0316b11║上堂，云：絲毫有趣皆能進，畢竟無歸若可當，逐日退
X69n1352_p0316b12║身行興盡，忽然得見本爺娘。且作麼生是本爺娘？乃
X69n1352_p0316b13║云：萬福，萬福。
X69n1352_p0316b14║上堂，云：法法本來法，無法無非法，何於一法中，有法
X69n1352_p0316b15║有不法？大眾！披袈裟底是僧，戴冠子底是道士，褁帽
X69n1352_p0316b16║子底是秀才。又道：非僧、非俗、非男女等相。又作麼生？
X69n1352_p0316b17║良久，云：一氣不言含有像，萬靈何處謝無私？
X69n1352_p0316b18║上堂，舉：甘贄行者常接待，凡有僧問行者：接待不易。
X69n1352_p0316b19║行者云：譬如餧驢餧馬。琅邪覺和尚云：快把飯來。大
X69n1352_p0316b20║眾！琅邪有不犯之手。雖然如是，白雲即不然，譬如餧
X69n1352_p0316b21║驢餧馬，願行者長似今日。
X69n1352_p0316b22║上堂，云：一切障礙即究竟覺，釋迦老子不唧溜，無用
X69n1352_p0316b23║處被白雲拄杖子穿過鼻孔也。且道還可恕也無？乃
X69n1352_p0316b24║云：文殊自文殊，解脫自解脫。卓拄杖一下。
X69n1352_p0316c01║上堂，云：世間一切伎倆手頭弄得熟後，自然方有餘
X69n1352_p0316c02║態。且道衲僧伎倆手頭弄得熟後有多少餘態？良久，
X69n1352_p0316c03║吹一聲，下座。
X69n1352_p0316c04║上堂，云：舉起來便有親有疎，且道那箇是親？那箇是
X69n1352_p0316c05║疎？良久，云：嶮。
X69n1352_p0316c06║上堂，云：彌勒真彌勒，分身千百億。乃卓拄杖三下：時
X69n1352_p0316c07║時示時人，時人自不識。卓拄杖，下座。
X69n1352_p0316c08║上堂，云：太平堅不住，終老白雲間。第一便宜處，門前
X69n1352_p0316c09║有好山。等閒行一徧，勝服大還丹。為什麼勝服大還
X69n1352_p0316c10║丹？乃噫氣兩聲。
X69n1352_p0316c11║上堂，舉：龍牙和尚云：一切名山到因脚，辛苦年深與
X69n1352_p0316c12║襪著，如今老大不能行，手裏把柄破木杓。師云：龍牙
X69n1352_p0316c13║老人可謂熟處難忘。
X69n1352_p0316c14║上堂，舉：僧問楊歧：如何是不動尊？楊歧云：大眾齊著
X69n1352_p0316c15║力。白雲即不然，如何是不動尊？禮拜著。
X69n1352_p0316c16║上堂，舉：洞山和尚云：天晴蓋却屋，乘時刈却禾。輸賦
X69n1352_p0316c17║皇祖了，皷腹唱謳歌。大眾！且道洞山聰禪老何似白
X69n1352_p0316c18║雲老？
X69n1352_p0316c19║黃梅楊長官請上堂，僧問：炎雲乍捲，玉露初垂，賢宰
X69n1352_p0316c20║臨筵，請師說法。師云：松柏唯高唯斂。僧云：便恁麼去
X69n1352_p0316c21║時如何？師云：汝見青青見什麼？僧云：歲久見人心。師
X69n1352_p0316c22║云：更子細道看。僧云：却請和尚道。師云：恁麼禪客且
X69n1352_p0316c23║在半途。乃云：自古自今，說理說事者如稻麻竹葦，會
X69n1352_p0316c24║禪者更比比然，俱是討一箇家裏人，如天上揀月相
X69n1352_p0317a01║似。黃梅賢宰楊次公聞名十載有餘，夜來忽蒙訪及，
X69n1352_p0317a02║元來却是一箇本分家裏人，杓柄長短、鍋子大小，雖
X69n1352_p0317a03║然未曾一一點過，看他數目也甚分明，可謂如在東
X69n1352_p0317a04║溪日，花開葉落時，幾擬將黃金鑄作鍾子期。昨來當
X69n1352_p0317a05║塗郭公甫來，曾舉上大人一徧，今日次公來，更須舉
X69n1352_p0317a06║一徧。夜凉堂上忽聞人呌喚：黃梅楊長官，來到白雲
X69n1352_p0317a07║畔，久聞竊我宗，未得當面斷。一夜燈火前，行過舊公
X69n1352_p0317a08║案，所犯一一招，也要眾人看。鼻直權骨高，一箇沒量
X69n1352_p0317a09║漢，何日履亨衢？吾道聊輝煥。共唱太平歌，掃盡天下
X69n1352_p0317a10║亂，文章不礙他，兼能大衍筭，兩箇五伯文，依前是一
X69n1352_p0317a11║貫。
X69n1352_p0317a12║上堂，僧問：禁足九旬今已滿，蠟人輕重請師分。師云：
X69n1352_p0317a13║自己施為猶不可，誰能更去管閒人？僧云：恁麼則斤
X69n1352_p0317a14║兩分明。師云：相逢盡道休官去，林下何曾見一人？僧
X69n1352_p0317a15║云：六六三十六。師云：更道看。僧云：一二三。師云：大眾
X69n1352_p0317a16║證明。乃云：白雲又得一夏，說盡靈山舊話。雖然移東
X69n1352_p0317a17║補西，直到如今話覇。
X69n1352_p0317a18║上堂云：吾本來茲土，傳法救迷情。祖師豈不知有一
X69n1352_p0317a19║花開五葉，結果自然成？因風吹火，用力不多。
X69n1352_p0317a20║上堂，云：忌口自然諸病減，多情未免有時勞。貧居動
X69n1352_p0317a21║便成違順，祇得清閒一味高。雖然如是，莫謂無心云
X69n1352_p0317a22║是道，無心猶隔一重關。
X69n1352_p0317a23║上堂，云：諸人每日見底、諸人每日用底，如從天上降
X69n1352_p0317a24║下、地中涌出，緜緜然無絲毫間斷，可謂古釋迦不前、
X69n1352_p0317b01║今彌勒不後。白雲病老，打底不遇作家，到底飜成骨
X69n1352_p0317b02║董。
X69n1352_p0317b03║上堂。云：圓成沈識海。既是圓成，為甚却沈識海？遂拈
X69n1352_p0317b04║拄杖，云：只為喚者箇作拄杖子。且道如何得依舊位
X69n1352_p0317b05║去？乃竪起拄杖，云：拄杖子，拄杖子。
X69n1352_p0317b06║上堂，云：叮嚀損君德，無依真有功。任從滄海變，終不
X69n1352_p0317b07║為君通。者箇是黃泥，那箇是白石。
X69n1352_p0317b08║上堂，云：從來共住不知名齪漢，任運相將只麼行。一
X69n1352_p0317b09║脚在前，一脚在後，自古上賢猶不識端的，也未造次
X69n1352_p0317b10║凡流，豈可明錦上更添花？
X69n1352_p0317b11║上堂，舉：僧報趙州和尚：大王來看和尚。趙州云：大王
X69n1352_p0317b12║萬福。僧云：大王未來。趙州云：又道大王來也。其僧罔
X69n1352_p0317b13║措。師云：其僧雖然罔措，爭奈王令已行？王令已行，即
X69n1352_p0317b14║海晏河清。且道海宴河清一句作麼生道？乃云：野老
X69n1352_p0317b15║不知堯舜力，𭽸𭽸打皷祭江神。
X69n1352_p0317b16║上堂，舉：僧問六祖：黃梅意旨是什麼人得？六祖云：會
X69n1352_p0317b17║佛法人得。僧云：師還得否？祖云：我不得。僧云：為什麼
X69n1352_p0317b18║不得？祖云：我不會佛法。大眾！還識祖師麼？
X69n1352_p0317b19║上堂，舉：長沙和尚遊山迴，首座問：和尚甚處去來？長
X69n1352_p0317b20║沙云：始隨芳艸去，又逐落花迴。首座云：大似春意。長
X69n1352_p0317b21║沙云：也勝秋露滴芙蕖。大眾，且道長沙在春夏秋冬
X69n1352_p0317b22║中，不在春夏秋冬中？要會麼？一氣不言含有象，萬靈
X69n1352_p0317b23║何處謝無私。
X69n1352_p0317b24║上堂，舉僧問洞山和尚：寒暑到來如何迴避？洞山云：
X69n1352_p0317c01║何不向無寒暑處去？僧云：如何是無寒暑處？洞山云：
X69n1352_p0317c02║寒時寒殺闍黎，熱時熱殺闍黎。洞山老人偏向枯木上
X69n1352_p0317c03║生春，作麼生下手？白雲：今日與你下手。今日是開鑪。
X69n1352_p0317c04║上堂，舉：百丈和尚云：汝等為我開田，吾為汝等說大
X69n1352_p0317c05║義。一日，眾開田了，云：開田已竟，請和尚說大義。百丈
X69n1352_p0317c06║展開兩手，行數步。大眾！百丈如是說大義，諸人還記
X69n1352_p0317c07║得麼？今日白雲重為諸人說過：常憐百丈解開田，今
X69n1352_p0317c08║古行人手裡傳。誰道舌頭曾不動，五音六律太周旋。
X69n1352_p0317c09║上堂，云：大道只在目前，要且目前難覩，欲識大道真
X69n1352_p0317c10║體，不離聲色言語。拈起拄杖，云：者箇是拄杖子，阿那
X69n1352_p0317c11║箇是大道真體？將箇什麼識？想你者一隊漆桶，臈月
X69n1352_p0317c12║三十日只認得驢鞍橋作阿爺下頷。乃喝云：去。
X69n1352_p0317c13║上堂云：言之者失其真，知之者返其愚，有之者乖其
X69n1352_p0317c14║性，無之者傷其軀。若也會得，因風吹火，用力不多；若
X69n1352_p0317c15║也不會，秋水共長天一色。然雖如是，有時乘好月，不
X69n1352_p0317c16║覺過滄州。
X69n1352_p0317c17║演首座受四面請，上堂云：年年秋暑甚如初，何事清
X69n1352_p0317c18║凉特有餘？盡是當人心地感，不虗把手在龍舒。且道
X69n1352_p0317c19║把手一句作麼生道？良久云：行到水窮處，坐看雲起
X69n1352_p0317c20║時。
X69n1352_p0317c21║上堂。云：秋色凄清，早晚愈凉，信知節氣不相饒。林間
X69n1352_p0317c22║學道之士，飢則喫飯，寒則添衣，殊不知世間有苦樂
X69n1352_p0317c23║者。且道如何得知苦樂去？乃云：只知事逐眼前過，不
X69n1352_p0317c24║覺老從頭上來。
X69n1352_p0318a01║興道者開田迴，上堂云：三歲區區弄水泥，捎裩擗袴
X69n1352_p0318a02║又扶犁，滿倉収稻方歸院，一任禪和韗肚皮。且道韗
X69n1352_p0318a03║底是禪？是飯？乃云：因風吹火，用力不多。
X69n1352_p0318a04║上堂。云：少一滴不得，剩一滴不得，且道是什麼人分
X69n1352_p0318a05║上事？良久，云：日日日東上，夜夜月西流。
X69n1352_p0318a06║上堂，云：文字一般樣，語話一般樣，聲勢一般，理趣一
X69n1352_p0318a07║般，為什麼却道他未在？乃云：只為鼻孔大，頭向下。
X69n1352_p0318a08║
X69n1352_p0318a09║白雲端和尚語錄卷二