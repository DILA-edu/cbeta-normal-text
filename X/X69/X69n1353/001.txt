X69n1353_p0328c01║
X69n1353_p0328c02║
X69n1353_p0328c03║
X69n1353_p0328c04║
X69n1353_p0328c05║No. 1353-A
X69n1353_p0328c06║
X69n1353_p0328c07║兄三佛師，雙峯蹉脚。浴湯熱沸，慧光燦發。甘心惡輩
X69n1353_p0328c08║瞋怒，忍鎧十重。齩不破鐵酸餡，吞得下栗棘蓬。歙谿
X69n1353_p0328c09║玉振，潭水金舂。今把遺編付棃棗，搏桑夜半日即紅。
X69n1353_p0328c10║前大乘　密山敬　拜題
X69n1353_p0328c11║
X69n1353_p0328c12║
X69n1353_p0328c13║
X69n1353_p0328c14║
X69n1353_p0328c15║No. 1353-B
X69n1353_p0328c16║ 潭州開福報慈禪寺道寧師語錄序
X69n1353_p0328c17║
X69n1353_p0328c18║宣義郎致仕　昭山譚章　撰
X69n1353_p0328c19║如來正法眼，傳三十三世，抵曹溪得讓，讓得馬祖，而
X69n1353_p0328c20║後為臨濟宗。六傳至慈明，實振發之。慈明之子曰楊
X69n1353_p0328c21║岐會．黃龍南．翠巖真，皆所謂師子兒，能哮吼一方，弭
X69n1353_p0328c22║伏百獸者。會接白雲端，端接五祖演，演坐東山，時謂
X69n1353_p0328c23║大滿。後身孤峻，少許可。所得之嗣二：勤一、遠一、寧爾。
X69n1353_p0328c24║　師即寧也，敏悟堅恪，徧參諸方，蒙演印記。信緣由
X69n1353_p0329a01║湖湘，居天寧第一座。大觀中，　待制席公帥潭，以開
X69n1353_p0329a02║福遴選，遂出世。禪徒大集，眾盈五百。來者縱銅頭銕
X69n1353_p0329a03║額，遇之粉碎；巧口辯舌，到則如啞。一柱杖劃斷古今
X69n1353_p0329a04║葛藤，一拂子指開大千障礙。行住坐臥，無非妙用；語
X69n1353_p0329a05║默動靜，悉為佛事。雖歷年未久，而利人為多。故其告
X69n1353_p0329a06║寂偈云：住院經五年，都慮如頃刻。然則四十九年不
X69n1353_p0329a07║是過也。門人善果編次語句，姑記梗槩云。
X69n1353_p0329a08║
X69n1353_p0329a09║潭州
X69n1353_p0329a10║今請城下崇寧禪寺首座僧道寧前去開福，
X69n1353_p0329a11║充長老住持，為　國開堂演法，祝延
X69n1353_p0329a12║聖壽者。
X69n1353_p0329a13║伏以
X69n1353_p0329a14║電光石火，難追微咲之機；禪版蒲團，已泄無言之意。
X69n1353_p0329a15║雖即心即佛，而未始有物；然非說非示，則無以證空。
X69n1353_p0329a16║必藉其人，以開茲旨。　寧師長老，靈根宿植，祖葉傳
X69n1353_p0329a17║芳。旁開不二之門，期化大千之界。宗風所屬，僉議攸
X69n1353_p0329a18║歸。宜從抑志之求，特赴久虗之座。泥牛木馬，將入海
X69n1353_p0329a19║而嘶風；跛鼈盲龜，免沒沉而觸木。謹疏。
X69n1353_p0329a20║大觀三年二月　　日　　　　　　　疏
X69n1353_p0329a21║朝請郎去徽猷閤待制知潭州軍州
X69n1353_p0329a22║　事兼荊湖南路安撫鈐轄席　震
X69n1353_p0329a23║皇叔節度使華原郡王　在京
X69n1353_p0329a24║
X69n1353_p0329b01║
X69n1353_p0329b02║
X69n1353_p0329b03║
X69n1353_p0329b04║
X69n1353_p0329b05║No. 1353
X69n1353_p0329b06║潭州開福禪寺第十九代寧和尚語錄卷上
X69n1353_p0329b07║
X69n1353_p0329b08║住大溈山嗣法小師　善果　集
X69n1353_p0329b09║師開堂日，拈香云：此一瓣香，虔祝
X69n1353_p0329b10║今上皇帝聖壽無窮。此一瓣香，奉為　知府待制、諸
X69n1353_p0329b11║位監司、闔郡官僚常居祿位。此一瓣香，佛祖不知名，
X69n1353_p0329b12║人天共瞻仰。信手拈來，半斤八兩。今對人天眾前，更
X69n1353_p0329b13║不囊藏被葢。奉為蘄州五祖山第十二代演禪師，爇
X69n1353_p0329b14║向爐中，以醻法乳。遂就座。道林圓悟和尚白槌云：法
X69n1353_p0329b15║筵龍象眾，當觀第一義。師曰：若是第一義，且作麼生
X69n1353_p0329b16║觀？良久云：摩竭陀國，此令已行。不昧宗風，共相證據。
X69n1353_p0329b17║其或未然，有疑請問。僧問：雲門一曲即不問，如何是
X69n1353_p0329b18║報慈一曲？師曰：今朝是三月初一。僧云：還許學人和
X69n1353_p0329b19║也無？師曰：你作麼生和？僧撫掌。師曰：料掉沒交涉。僧
X69n1353_p0329b20║云：有意氣時添意氣，不風流處也風流。師曰：北禪門
X69n1353_p0329b21║下客。僧云：衲僧分上有打破虗空底鉗鎚、喝散白雲
X69n1353_p0329b22║底意氣，為什麼今日却無轉身一路？師曰：非子境界。
X69n1353_p0329b23║僧云：未審是什麼人境界？師曰：等閒垂手處，帀地古
X69n1353_p0329b24║風清。僧云：不因伸此問，爭辨法王機？師曰：未敢相許。
X69n1353_p0329c01║師乃曰：至道玄微，名言路絕。真源湛寂，物我皆如。
X69n1353_p0329c02║所以道：未離兜率，早降王宮。未出母胎，度人已畢。明
X69n1353_p0329c03║明大事圓成，寂寂該通法界。及乎毗藍園內，七步周
X69n1353_p0329c04║行。已涉離微，那堪四顧。然而仙陀罕遇，同氣難諧。曲
X69n1353_p0329c05║徇人情，觀機利物。三乘五教，流布塵寰。根機差殊，昇
X69n1353_p0329c06║降有異。雖是一音而演唱，眾生隨類各得解。六凡四
X69n1353_p0329c07║生，因此而彰。造旨忘言，超諸戲論。便道：始從鹿野苑，
X69n1353_p0329c08║終至䟦提河。如是二中間，未甞說一字。諸禪德！只如
X69n1353_p0329c09║龍宮海藏，文義炳然。為什麼却道未甞說一字？還有
X69n1353_p0329c10║分付處也無？這裏見得，混融今古，透出聖凡。不待龍
X69n1353_p0329c11║華三會中，立地教君參古佛。僧祇抹過，直趣菩提。照
X69n1353_p0329c12║用現前，一時驗取。其或心眼矇矓，不免重下註脚。要
X69n1353_p0329c13║會麼？當秊無說親聞處，帀地清風徧九垓。（謝詞不錄。）
X69n1353_p0329c14║師在崇寧寺受請，法座前拈帖示眾曰：幸然無一事，
X69n1353_p0329c15║剛地起波瀾。既到如斯，難為迴避。敢問諸人：大地不
X69n1353_p0329c16║容鍼，此從何處來？還委悉麼？青山藏不得，明月却相
X69n1353_p0329c17║容。度與維那讀罷，乃　拈衣曰：鷄足山中唯傳迦葉，
X69n1353_p0329c18║黃梅席上獨付老盧。時緣既至，落在山僧手裏。大眾
X69n1353_p0329c19║還知麼？纓絡聚中騰瑞氣，華縵影裏奪芳春。遂披衣
X69n1353_p0329c20║指座，曰：此燈王座，曠劫穹隆。若是要高昇大，不觀
X69n1353_p0329c21║時節。然雖恁麼，別有一般君未見，白蓮華向半天開。
X69n1353_p0329c22║斂衣就座，乃曰：寶座既登，清風四起。要津把斷，凡聖
X69n1353_p0329c23║俱亡。放一線道，別露風規。具眼禪人，一任施設。僧問：
X69n1353_p0329c24║點鐵成金即不問，轉凡成聖事如何？師曰：棒頭有眼
X69n1353_p0330a01║明如日，要識真金火裏看。僧云：數日靈禽庭畔噪，果
X69n1353_p0330a02║然太守命慇懃。師曰：好個阿師，向語脈裏轉却。僧云：
X69n1353_p0330a03║菩提果熟天然異，優鉢華開別是春。師曰：一語傷人，
X69n1353_p0330a04║千刀攪腹。師乃曰：門裏出身易，身裏出門難。易難不
X69n1353_p0330a05║到處，普請大家看。乃豎起拂子，曰：還見麼？若謂見，云
X69n1353_p0330a06║何為見？見在即凡，宛同流浪。若謂不見，云何不見？行
X69n1353_p0330a07║脚高士，眼在什麼處？見與不見，若為明辨？這裏徹去，
X69n1353_p0330a08║三世如來、六代祖師平生關棙，瓦解冰消。苟或未然，
X69n1353_p0330a09║待把少林無孔笛，為君吹起小陽春。下座。（謝詞不錄。）
X69n1353_p0330a10║當夜小參：全機不用，同道方知；照用雙行，何人委悉？
X69n1353_p0330a11║所以芭蕉和尚示眾云：你有拄杖子，我與你拄杖子；
X69n1353_p0330a12║你無拄杖子，我奪你拄杖子。師曰：芭蕉垂範，今古罕
X69n1353_p0330a13║遇知音。後來覺海禪師拈云：你有拄杖子，我奪你拄
X69n1353_p0330a14║杖子；你無拄杖子，我與你拄杖子。覺海禪師大似量
X69n1353_p0330a15║才補職，度脚買靴，要見芭蕉，還應未可。若是新報慈
X69n1353_p0330a16║即不然，你有拄杖子，我與你拄杖子。君子愛財，取之
X69n1353_p0330a17║有道：你無拄杖子，我奪你拄杖子。恩深轉無語，懷抱
X69n1353_p0330a18║自分明。忽有個漢出問云：離此二途，如何是報慈拄
X69n1353_p0330a19║杖子？良久，云：如今卓向須彌頂，六臂三頭未許看。久
X69n1353_p0330a20║立，珍重！
X69n1353_p0330a21║送宣老住慈雲。靈山密旨，少室玄宗，五葉一華，分布
X69n1353_p0330a22║塵剎。造其旨者，游刃萬機，卷舒無礙；失其趣者，談真
X69n1353_p0330a23║罔象，見解偏枯。豈不見城中聖箭，鼓山尚涉崎嶇；國
X69n1353_p0330a24║師肘後靈符，耽源猶疑去住。大眾，只如新報慈，當此
X69n1353_p0330b01║之際又且如何？雖然水泄不通，未免因行掉臂。乃豎
X69n1353_p0330b02║起拂子曰：還見麼？龜毛拂子聊相贈，直與行人指路
X69n1353_p0330b03║頭。
X69n1353_p0330b04║當日上堂：報慈古寺，先聖道場。門枕湘江，必多釣客。
X69n1353_p0330b05║況是風恬浪靜，正好垂綸。有麼？僧出云：下坡不走，快
X69n1353_p0330b06║便難逢。師曰：果然。僧問：如何是賓中賓？師曰：今秊貧
X69n1353_p0330b07║似去秊貧。僧云：如何是賓中主？師曰：兵隨印轉，將逐
X69n1353_p0330b08║符行。僧云：如何是主中賓？師曰：脫珍御服，著敝垢衣。
X69n1353_p0330b09║僧云：如何是主中主？師曰：橫身當宇宙，誰是出頭人？
X69n1353_p0330b10║僧云：四賓主諙蒙師指，向上玄關事若何？師曰：一陣
X69n1353_p0330b11║兩陣清風生，吹散白雲千萬片。僧云：擲鉢峰巒秀，名
X69n1353_p0330b12║高萬古傳。師曰：前後收來君不見，殷勤付與後人看。
X69n1353_p0330b13║師乃曰：若也全提祖令，直須大地荒凉；稍若就下
X69n1353_p0330b14║平高，且作我家牆壍。所以道：向上一路，千聖不傳；擬
X69n1353_p0330b15║議之間，互為賓主。其為主也，把斷要津，聖凡俱喪，天
X69n1353_p0330b16║魔膽裂，獨步坤維；其為賓也，山河大地，艸木叢林，萬
X69n1353_p0330b17║象森羅，全彰玅體。雖然如是，不落賓主一句又作麼
X69n1353_p0330b18║生道？良久，云：一片白雲橫宇宙，普天無處不垂陰。（謝詞
X69n1353_p0330b19║不錄）
X69n1353_p0330b20║當夜，小參。全機敵勝，今古稀逢，啐啄同時，非為好手，
X69n1353_p0330b21║鋒鋩匪露，方稱丈夫，不是當家，徒誇作略。豈不見趙
X69n1353_p0330b22║州路逢婆子，乃問云：向什麼處去？婆云：偷趙州笋去。
X69n1353_p0330b23║州云：忽逢趙州時如何？婆便掌，州休去。後雪竇拈云：
X69n1353_p0330b24║好掌更下兩掌，也無勘處。師曰：諸禪德！且道謷訛在
X69n1353_p0330c01║什麼處？報慈今夜試與諸人評議看：一人慣行棧閣，
X69n1353_p0330c02║飽歷邊庭，不施寸刃，海晏河清；一人先鋒有作，殿後
X69n1353_p0330c03║無追，貪他一盃酒，失却滿船魚。且道報慈為人落在
X69n1353_p0330c04║那裏？還委悉麼？劒為不平離寶匣，藥因救病出金缾。
X69n1353_p0330c05║次日，謝知事，上堂。僧問：唯一堅密身，一切塵中現。提
X69n1353_p0330c06║起坐具，云：這個是塵？那個是堅密身？師曰：放下著。僧
X69n1353_p0330c07║云：此猶是學人疑處。師曰：你疑處作麼生？僧云：適來
X69n1353_p0330c08║問底。師曰：不堪為種艸。師乃曰：適來這僧問：唯一堅
X69n1353_p0330c09║密身，一切塵中現。山僧如是答，且道這僧知有？不知
X69n1353_p0330c10║有？若道知有，爭肯恁麼問？若道不知有，爭解與麼問？
X69n1353_p0330c11║諸禪德！到這裏云何辨白？知與不知，全無伎倆，明明
X69n1353_p0330c12║教意宣揚，款款為君敲唱。乃豎起拂子，曰：大眾！這個
X69n1353_p0330c13║是堅密身，一切塵甚麼處得來？若向這裏瞥地，非唯
X69n1353_p0330c14║煙霄獨步，亦乃外護叢林；其或未然，不免重下註脚。
X69n1353_p0330c15║要會麼？風攪長空，春雲四起，六臂三頭，徒誇唇觜，帀
X69n1353_p0330c16║地普天，全非伴侶，等閒拈出與君看，直下分明須薦
X69n1353_p0330c17║取。乃拋下拂子，歸方丈。
X69n1353_p0330c18║小參。諸佛祕訣，羣生本源，海藏龍宮，宣揚莫既。何故？
X69n1353_p0330c19║真常無相，玅有全該，剎剎塵塵，周徧法界，豈勞熏習，
X69n1353_p0330c20║體用昭彰？直下歸來，復有何事？豈不見僧問溈山：如
X69n1353_p0330c21║何是祖師西來意？溈山默然，僧拂袖出去。到雪峰，峰
X69n1353_p0330c22║乃問：近離甚處？僧云：溈山。峰云：溈山有何言句示徒？
X69n1353_p0330c23║僧云：某甲曾問：如何是祖師西來意？溈山默然，峰云：
X69n1353_p0330c24║汝肯伊否？僧云：某甲不肯伊。峰云：溈山古佛，速去禮
X69n1353_p0331a01║拜懺悔。後玄沙聞，云：山頭老漢蹉却溈山公案。僧乃
X69n1353_p0331a02║問：和尚尊意如何？沙云：大小溈山被這僧一問百雜
X69n1353_p0331a03║碎。師曰：諸禪德！這僧奔南走北即且置，只如玄沙恁
X69n1353_p0331a04║麼道，為復是讚嘆語？是不肯語？五湖衲子、四海高流，
X69n1353_p0331a05║試辨白看。這裏見諦，非唯宗眼分明，亦乃坐却天下
X69n1353_p0331a06║老和尚舌頭。雖然如是，不入洪波裏，爭見弄潮人？
X69n1353_p0331a07║上堂，示眾：沒絃琴韻，罕遇知音；無影林中，難尋足迹；
X69n1353_p0331a08║同聲同氣，方辨端倪；不是當家，徒勞側耳。豈不見南
X69n1353_p0331a09║泉問黃檗云：定慧等學，明見佛性。此理如何？檗云：十
X69n1353_p0331a10║二時中不依倚一物。泉云：莫便是長老見處麼？檗云：
X69n1353_p0331a11║不敢。泉云：漿水錢且止，艸鞵錢教什麼人還？檗休去。
X69n1353_p0331a12║師曰：諸禪德！南泉、黃檗大似埋兵掉鬬，兩陣交鋒，還
X69n1353_p0331a13║有優劣麼？若道有，此人未具行脚眼在；若道無，此人
X69n1353_p0331a14║未具行脚眼在。總不恁麼，又且如何？要會麼？玉印不
X69n1353_p0331a15║離天子手，金箱豈可庶人知？
X69n1353_p0331a16║施主請上堂。飲光門下，徒誇微笑之機；少室巖前，謾
X69n1353_p0331a17║說安心之法。爭似呈橈舞棹，畵舫輕舟，萬里無雲，長
X69n1353_p0331a18║天一色，蘆灣月渚，漁父拋綸，煙島波心，沙禽戲日，閒
X69n1353_p0331a19║烹綠茗，滿酌流霞，蕩蕩皇風，平平帝道，數聲歸笛離
X69n1353_p0331a20║春浦，一片孤帆過洞津，到岸捨舟常式事，何須更問
X69n1353_p0331a21║渡頭人？諸禪德！報慈如斯舉唱，還有為人處麼？若道
X69n1353_p0331a22║有，那裏是有處？若道無，擊鼓昇堂，辜他請主。到這裏
X69n1353_p0331a23║如何剖露？還委悉麼？良久，云：人歸大國方成器，水到
X69n1353_p0331a24║滄溟始是波。
X69n1353_p0331b01║上堂。碁逢敵手，密行難藏；琴遇知音，希聲乃布。摩竭
X69n1353_p0331b02║正令，同道方知；揑聚放開，悟迷一決。豈不見乾峰示
X69n1353_p0331b03║眾云：舉一不得舉二，放過一著落在第二。雲門出云：
X69n1353_p0331b04║昨日有人從天台來，却往徑山去。峰乃云：典座來日
X69n1353_p0331b05║不要普請。下座。師曰：一人為眾竭力，禍出私門；一人
X69n1353_p0331b06║眼放電光，照破四天下。且道那句是賓？那句是主？若
X69n1353_p0331b07║人辨得，艸鞵跟子斷，透過祖師關；其或未然，點鐵化
X69n1353_p0331b08║為金玉易，勸人除却是非難。
X69n1353_p0331b09║因事，上堂。父母所生口，何妨為子說？莫將閒事掛心
X69n1353_p0331b10║頭，便是人間好時節。忽有個漢聞開福恁麼道，出眾
X69n1353_p0331b11║來指住，云：老老大大，俗氣不除。師呵呵大笑，曰：子只
X69n1353_p0331b12║見風清月白，焉知洞裏花香？何故？曾看江上弄潮人，
X69n1353_p0331b13║未聞愛水嫌波浪。
X69n1353_p0331b14║師一日上堂示眾曰：千聖不傳，諸祖祕語。不惜眉毛，
X69n1353_p0331b15║為君親舉。衲子擡眸，白雲萬里。
X69n1353_p0331b16║上堂。報慈一要，凡聖同玅，犬吠驢鳴，龍吟虎嘯。道吾
X69n1353_p0331b17║樂神，師巫祭廟，雨過山青，雲收日照。拾得與寒山，不
X69n1353_p0331b18║覺呵呵笑。諸禪德！且道笑個什麼？休！休！他秊自有知
X69n1353_p0331b19║音，豈待今朝說破？
X69n1353_p0331b20║冬至，上堂。晷運推移，日南長至。分明一道恩光，照徹
X69n1353_p0331b21║十方三世。全彰諸祖玄關，漏泄衲僧巴鼻。靈雲剛道
X69n1353_p0331b22║無疑，彌勒徒誇授記。爭如李四張三，相賀街頭巷尾。
X69n1353_p0331b23║不是海印發光，亦非楞嚴三昧。林下高人休要瞌睡，
X69n1353_p0331b24║令余暗裏笑舒眉，直是清風動天地。
X69n1353_p0331c01║小參。宗門奧旨，造者還稀，體用無私，隨流得玅。有時
X69n1353_p0331c02║互為主伴，敲唱玄風；有時對面藏身，難窺影迹。要津
X69n1353_p0331c03║把斷，凡聖迷源，利物垂慈，等閒入艸。豈不見？臺山路
X69n1353_p0331c04║上有一老婆，凡有僧問：臺山路向什麼處去？婆云：驀
X69n1353_p0331c05║直去。僧纔去，婆云：好個阿師又與麼去。趙州聞，乃去
X69n1353_p0331c06║問：臺山路向什麼處去？婆云：驀直去。州纔去，婆云：好
X69n1353_p0331c07║個阿師又與麼去。州回寺告眾云：我為你勘破這老
X69n1353_p0331c08║婆了也。師曰：蕩蕩無迃曲，明明透古今，問無別語，答
X69n1353_p0331c09║豈異音？那裏是勘破處？還委悉麼？一人張帆，一人把
X69n1353_p0331c10║柁，鐵笛橫吹，漁歌唱和，啐啄同時，知音幾個？順水逆
X69n1353_p0331c11║流歸去來，到岸方諳不恁麼。不恁麼，為君宣，甜如砂
X69n1353_p0331c12║蜜，苦似黃連，若不同牀臥，焉知被底穿？
X69n1353_p0331c13║上堂。解語非干舌，能言不是聲。非聲非舌用，方乃號
X69n1353_p0331c14║圓成。玅造如如旨，還家罷問程。諸禪德！這裏薦得，不
X69n1353_p0331c15║待三祇劫滿、六度功圓，古佛堂中一時參畢。其如疑
X69n1353_p0331c16║情未脫、見解偏枯，設使辯若滿慈、智過鶖子，辭鋒展
X69n1353_p0331c17║弄、敲唱臨機，縱奪卷舒、遊戲三昧，於本分事中雲泥
X69n1353_p0331c18║有隔。何故？正令已行君不會，通身是口卒難陳。
X69n1353_p0331c19║因官在寺和籴，上堂。數日寺門浩浩，全身走入荒艸。
X69n1353_p0331c20║五湖高士安禪，休要別處尋討。廊下喏諾分明，堦前
X69n1353_p0331c21║斛斟叫噪。勞生日用無私，般若光中虗老。燈籠暗地
X69n1353_p0331c22║攢眉，露柱低頭懊惱。令予冷眼偷看，不覺呵呵笑倒。
X69n1353_p0331c23║諸禪德，且道笑個什麼？三錢買個鄭州棃，元來是青
X69n1353_p0331c24║州棗。下座。
X69n1353_p0332a01║上堂。春山青，春水淥，啼鳥落花清耳目，一帶平原畵
X69n1353_p0332a02║不成，玅印無覊豈拘束？諸禪德！豈不見古人道：聞聲
X69n1353_p0332a03║悟道，見色明心，瞥然玅會，輝古騰今。古人恁麼道，也
X69n1353_p0332a04║是抱橋柱澡洗，未出常流。開福道：聞聲不悟道，見色
X69n1353_p0332a05║豈明心？大冶紅爐裏，真鍮不愽金。忽有人道：開福恁
X69n1353_p0332a06║麼道，何曾夢見古人？師乃呵呵大笑，云：將謂胡鬚赤，
X69n1353_p0332a07║更有赤鬚胡。擊禪牀，下座。
X69n1353_p0332a08║上堂，舉：石霜遷化，眾請首座住持。虔侍者曰：首座須
X69n1353_p0332a09║會先師意，方可住持。首座曰：先師有什麼意？虔曰：先
X69n1353_p0332a10║師道：休去，歇去，一念萬秊去，如古廟裏香爐，冷湫湫
X69n1353_p0332a11║地去，作一條白練去。作麼生會？首座曰：只是明一色
X69n1353_p0332a12║邊事。虔曰：若恁麼會，不可住他院。首座曰：汝但燒香
X69n1353_p0332a13║著，香煙絕處，我若脫去，便會先師意。香煙絕處脫不
X69n1353_p0332a14║得，乃不會先師意。香煙纔絕，首座脫去。師曰：諸禪德！
X69n1353_p0332a15║難中之難，玅中之玅，千聖攢眉，是何關要？大眾且道：
X69n1353_p0332a16║首座會先師意？不會先師意？若道會先師意，爭奈虔
X69n1353_p0332a17║侍者撫背一下，曰：坐脫立亡即不無，要且未會先師
X69n1353_p0332a18║意。若道不會先師意，其如首座良哉？快便攃手前行，
X69n1353_p0332a19║利害在什麼處？要會麼？路遠夜行休把火，大家吹滅
X69n1353_p0332a20║暗中行。
X69n1353_p0332a21║上堂，示眾：薰風乍扇，雲霧頓開，杲日騰空，森羅互顯，
X69n1353_p0332a22║如鏡照像，不礙光輝。汝等諸人二六時中發宣前塵，
X69n1353_p0332a23║憑何印可？這裏薦得，無明界內古佛家風，荊棘林中
X69n1353_p0332a24║衲僧巴鼻，大地山河借你出氣。雖然恁麼，借水獻花
X69n1353_p0332b01║常式事，傍觀猶笑老婆心。擊禪牀。
X69n1353_p0332b02║上堂。宗門玅旨，海口難宣，簡要提撕，知音罕遇，事無
X69n1353_p0332b03║一向，理出多門。豈不見道：有句無句，如藤倚樹，樹倒
X69n1353_p0332b04║藤枯，句歸何處？良久，云：會麼？深秋簾外千家雨，落日
X69n1353_p0332b05║樓前一笛風。
X69n1353_p0332b06║上堂：春風浩浩，春鳥喃喃，山花開似錦，㵎水湛如藍。
X69n1353_p0332b07║大圓鏡裏扣己而參，便恁麼去也太無端。何也？文殊
X69n1353_p0332b08║去後無消息，休問前三與後三。擊禪牀。
X69n1353_p0332b09║謝監莊，上堂。僧問：千兵易得，一將難求時如何？師曰：
X69n1353_p0332b10║好手須還欒布作，韓光空望立功勳。僧云：有意氣時
X69n1353_p0332b11║添意氣，不風流處也風流。師曰：掃蕩煙塵回首日，端
X69n1353_p0332b12║然至化賀昇平。復曰：枯木巖前，道人不顧；塵勞界內，
X69n1353_p0332b13║衲子興悲。戀著玄關，全虧大用；灰身滅智，豈是良圖？
X69n1353_p0332b14║裂破面門，救諸苦趣；為祥為瑞，今正是時。號令既行，
X69n1353_p0332b15║云何話會？撈龍趂鳳男兒事，淺種深耕效仰山。
X69n1353_p0332b16║開爐，上堂。曙色纔分煙氣消，嚴風括地不相饒，爐中
X69n1353_p0332b17║幸有無煙炭，莫學丹霞把佛燒。燒即不無，云何委悉？
X69n1353_p0332b18║恩大不知何以報，寥寥千載古風清。
X69n1353_p0332b19║上堂。大道無私，要由心悟。心無形狀，全物而彰。玅契
X69n1353_p0332b20║斯關，萬緣俱備。所以聞聲悟道，見色明心。聞見寂然，
X69n1353_p0332b21║是何面目？直饒這裏見得倜儻分明，向衲僧分上天
X69n1353_p0332b22║地懸遠。何故？罷攀雲外三秋果，休弄澄潭月一輪。
X69n1353_p0332b23║上堂，舉：南泉、麻浴、歸宗三人訪國師，至中路，南泉於
X69n1353_p0332b24║地上畫一圓相云：道得即去。歸宗於圓相中坐，麻浴
X69n1353_p0332c01║便作女人拜，泉云：與麼則不去也。歸宗云：是何心行？
X69n1353_p0332c02║師曰：同阬無異土，千古少人知，月下休相喚，還從舊
X69n1353_p0332c03║路歸。
X69n1353_p0332c04║上堂。人從卞州來，不得東京信。陜路既相逢，到底難
X69n1353_p0332c05║親覲。撫掌笑呵呵，解佩空王印。豈不見昔有秀才善
X69n1353_p0332c06║通奧義，愽覧古今，乃問長沙和尚：某曾看大佛名經，
X69n1353_p0332c07║但見諸佛鴻名，未審居何國土？長沙云：黃鶴樓崔顥
X69n1353_p0332c08║題後，先輩曾題也未？秀才云：未曾題。長沙云：得閒無
X69n1353_p0332c09║事，題取一篇也無妨。師曰：先賢垂範，早涉離微。言無
X69n1353_p0332c10║展事，句裏藏機。百千諸佛知何處，黃鶴樓前握手歸。
X69n1353_p0332c11║上堂。夏雨落緜緜，民歌堯舜天，千山增翠色，萬壑鎖
X69n1353_p0332c12║青煙。唯有禪家無一事，饑來喫飯困來眠。要會麼？路
X69n1353_p0332c13║逢死蛇莫打殺，沒底藍子盛將歸。
X69n1353_p0332c14║小參，示眾。陰雲彌四野，心地長塵埃，試請回光看，生
X69n1353_p0332c15║從何處來？這裏信得及，風幡非動，直徹圓伊，更待商
X69n1353_p0332c16║量，辜他先聖。雖然恁麼，未透玄關者，何妨決眾疑？僧
X69n1353_p0332c17║問：麤言及細語，皆歸第一義，喚和尚作一頭水牯牛
X69n1353_p0332c18║得否？師曰：老僧牽犂拽杷有分。僧云：和尚是大善知
X69n1353_p0332c19║識，為什麼却作牛？師曰：未足醻恩。僧云：穿却鼻孔了
X69n1353_p0332c20║也。師曰：一任卜度。師曰：真淨界中，纖塵不立，撮要提
X69n1353_p0332c21║綱，難諧剖析。馬祖升堂，百丈卷席，佛祖洪規，人天正
X69n1353_p0332c22║脈，檢點將來，弄巧成拙。何故？大鵬展翅摩霄漢，肯效
X69n1353_p0332c23║搏風鷂子兒。
X69n1353_p0332c24║謝直歲街坊，上堂。叢林浩浩，誰是知音？馬祖堂中，盤
X69n1353_p0333a01║山回首；雲門會裏，明教翻身。彼此一時，孰分優劣？大
X69n1353_p0333a02║眾！入𫑮不露迹，隨處是家風，淺種與深耕，秋冬收顆
X69n1353_p0333a03║粒。從他五湖衲子端坐無疑，日高一盋和羅飯，禪道
X69n1353_p0333a04║是非都不知。雖然如是，塵中辨主，鬧裏求人，兩手扶
X69n1353_p0333a05║犂钁頭邊事又且如何？要會麼？陋巷不騎金鐙馬，回
X69n1353_p0333a06║來却著破襴衫。
X69n1353_p0333a07║上堂：數日霶霃雨，今朝髣髴晴。煙雲消散盡，天地廓
X69n1353_p0333a08║然清。簷前鵲噪，林裏鶯鳴。嶺外牧童歌野徑，江邊漁
X69n1353_p0333a09║父釣長鯨。禪家高臥無餘事，渴飲饑飱賀大平。諸禪
X69n1353_p0333a10║德，兩彩一賽，凡聖齊收。若作佛法商量，大似抱贓叫
X69n1353_p0333a11║屈。
X69n1353_p0333a12║上堂：報慈一言，千聖不傳，即時玅會，火裏生蓮。然雖
X69n1353_p0333a13║如是，路遙知馬力，歲久見人心。
X69n1353_p0333a14║謝藏主，上堂。琉璃殿上，古佛舒光。明月堂前，曇華布
X69n1353_p0333a15║影。不用南訽彌勒，何須東覓文殊。華藏門開，任君瞻
X69n1353_p0333a16║仰。或舒或卷，塵塵普現色身。或放或收，處處毗盧境
X69n1353_p0333a17║界。不舒不卷，寂爾無根。不放不收，是真常住。絲毫無
X69n1353_p0333a18║礙，統攝聖凡。自利兼他，古今不墜。然雖恁麼，當人分
X69n1353_p0333a19║上又如何？還會麼？夜半不須敲玉戶，天明鳳子笑銜
X69n1353_p0333a20║花。
X69n1353_p0333a21║上堂。透脫玄關，更無凝滯，一瞖落眼，空華亂墜。豈不
X69n1353_p0333a22║見僧問趙州：學人乍入叢林，乞師指示。州云：喫粥了
X69n1353_p0333a23║也未？僧云：喫粥了也。州云：洗鉢盂去。其僧言下有省。
X69n1353_p0333a24║師曰：趙州可謂塑不就，畵不成，鋒𨦵不動，海晏河清。
X69n1353_p0333b01║五湖衲子，抖擻精神，為君通一線，教子快平生。要會
X69n1353_p0333b02║麼？夜來春睡重，一覺到天明。
X69n1353_p0333b03║施主請上堂，僧問：以字不成，八字不是，未審是什麼
X69n1353_p0333b04║字？師曰：會麼？僧云：不會。師曰：少林幾度暗思量，維摩
X69n1353_p0333b05║未敢輕開口。僧云：海藏龍宮收不得，毗盧界內若為
X69n1353_p0333b06║尋？師曰：退後子細看。僧云：此事且止，只如檀那特施
X69n1353_p0333b07║法衣，有何利益？師曰：因果位中留不住，恒河沙劫報
X69n1353_p0333b08║無窮。師乃曰：衲子玄關，群生命脈，鋒鋩未兆，便好承
X69n1353_p0333b09║當，文彩纔彰，翻成影事。何也？空劫已前，乾坤未剖，凝
X69n1353_p0333b10║然一片，非聖非凡，不涉熏脩，豈從外有？洎乎世界安
X69n1353_p0333b11║立，四聖雜居，憎愛情生，悟迷相返，妄認四大為自身
X69n1353_p0333b12║相，譬彼病目見空中花，造種種業，受種種報，枉流諸
X69n1353_p0333b13║趣，曠劫于今。繇是世尊不離兜率，下降閻浮，四十九
X69n1353_p0333b14║秊、三百餘會，演無量義，分布塵剎，抍物導迷，應病與
X69n1353_p0333b15║方，明師罕值，真藥未逢。賴遇程君為不請友，捐潤屋
X69n1353_p0333b16║珍寶，屆開福道場，命五湖衲子看閱毗盧大藏，欲使
X69n1353_p0333b17║禪人不動舌頭，五千四十八卷彈指一時周足，直得
X69n1353_p0333b18║須彌起舞，海水騰波，天雨四花，地搖六種，因收果海，
X69n1353_p0333b19║果徹因源，因果兩忘，是真常住。儻或端倪未辨，依前
X69n1353_p0333b20║重說偈言：你等諸人發卷看時，急須著眼，三世諸佛
X69n1353_p0333b21║全分法身盡在裏許。何故？焚香提起經來讀，便是拈
X69n1353_p0333b22║華付囑心，此外別求玄玅解，悠悠千古少知音。以拂
X69n1353_p0333b23║子擊禪牀，下座。
X69n1353_p0333b24║接新帥回，上堂。選得幽居愜野情，終秊無送復無迎，
X69n1353_p0333c01║有時直上孤峰頂，月下披雲嘯一聲。好諸禪德！先賢
X69n1353_p0333c02║道超物表，德貫坤維，只解全身遠害，不能同死同生。
X69n1353_p0333c03║報慈雖是晚流，豈敢辜他古德？有時松蘿影裏，凡聖
X69n1353_p0333c04║同途；有時車馬叢中，人天共轍。同途共轍，玅入幽微，
X69n1353_p0333c05║凡聖人天，要門匪異，機輪轉處，誰是知音？要會麼？幾
X69n1353_p0333c06║度因時節，徘徊帶雨歸。
X69n1353_p0333c07║上堂。摩竭掩室，非是通方。淨名杜詞，未為作略。總不
X69n1353_p0333c08║恁麼，罕遇知音。方便門中，隨宜舉唱。豈不見僧問趙
X69n1353_p0333c09║州云：和尚秊多少？州云：蘇州有。僧云：和尚何姓？州云：
X69n1353_p0333c10║常州有。師曰：諸禪德，趙州貴買賤賣，千古罕聞。寥寥
X69n1353_p0333c11║叢席之間，至今無人酬價。大眾要會麼？蘇州有，常州
X69n1353_p0333c12║有，月白風清，天長地久。路著舊鄉關，金毛善哮吼。父
X69n1353_p0333c13║慈子孝少人知，回首面南看北斗。
X69n1353_p0333c14║謝莊主，上堂。丈夫兒，自家斷，日用無私休計算，被他
X69n1353_p0333c15║指點謾商量，到底死生打不辨，長生路上少人行，輪
X69n1353_p0333c16║轉脩途空懊嘆。萬境中，須這漢，出沒卷舒無繫縛，淺
X69n1353_p0333c17║種深耕誰委知？溈山水牯騎來慣，頭角分明在目前，
X69n1353_p0333c18║五湖衲子擡眸看。諸禪德，還見麼？玉笛一聲風雨寒，
X69n1353_p0333c19║萬兩黃金終不換。
X69n1353_p0333c20║溈山先馳至呈書，師看罷，乃集眾上堂，法座前拈起
X69n1353_p0333c21║書曰：大眾！適來先馳至方丈，未容集眾，先達圓封。山
X69n1353_p0333c22║僧接書，乃問先馳：遠涉塵泥即不問，此處相逢事若
X69n1353_p0333c23║何？馳云：文彩已彰。山僧曰：此是多秊曆日，畢竟事如
X69n1353_p0333c24║何？馳云：重言不當吃。山僧曰：一狀領過。馳云：消得多
X69n1353_p0334a01║少？山僧曰：念你遠來，且坐喫茶。諸禪德！且道是相見
X69n1353_p0334a02║不是相見？這裏見得，非唯與先馳出氣，亦乃斬新日
X69n1353_p0334a03║月、特地乾坤；其或未然，別有一般人未見，待教衲子
X69n1353_p0334a04║盡知音。度與維那宣罷，　陞座曰：釋主拈花，強生枝
X69n1353_p0334a05║節；頭陀微笑，眼裏添塵。目擊道存，翻成途轍；隔江招
X69n1353_p0334a06║扇，早涉崎嶇。總不恁麼，又且如何？勸君不用鐫頑石，
X69n1353_p0334a07║路上行人口似碑。擊禪牀。
X69n1353_p0334a08║施主請上堂。僧問：純陀獻供，果證無生。檀越脩崇，獲
X69n1353_p0334a09║何福報？師曰：直下明玄旨，三輪體自空。僧云：信心檀
X69n1353_p0334a10║越傳將去，學人三拜不虗施。師曰：但得雪消去，自然
X69n1353_p0334a11║春到來。師乃曰：實際理地，華藏海中，無一法從內而
X69n1353_p0334a12║出，無一法從外而入。如珠在掌，隨眾類以分形；似鏡
X69n1353_p0334a13║當臺，映森羅而照體。塵勞界內，兼濟流通；枯木巖前，
X69n1353_p0334a14║寂然常住。如斯舉唱，未稱衲僧。不負檀那，云何敷演？
X69n1353_p0334a15║良久，云：石人翫月瞻星斗，木女臨谿趂鳳歸。
X69n1353_p0334a16║上堂。宗門奧旨，祖室玄樞，不遇當人，翻成影響。豈不
X69n1353_p0334a17║見芭蕉示眾云：你有拄杖子，我與你拄杖子；你無拄
X69n1353_p0334a18║杖子，我奪你拄杖子。師曰：芭蕉和尚銅頭鐵頟，眼放
X69n1353_p0334a19║電光，撿點將來，也是憐兒不覺醜。何故？有則與易，無
X69n1353_p0334a20║則奪難，兩語無病，直透祖關。若也辨得，天上人間還
X69n1353_p0334a21║知落處麼？著眼看，休比擬，幾回拋向眾人前，八臂那
X69n1353_p0334a22║吒提不起。以拂子擊禪牀。
X69n1353_p0334a23║謝藏主典座，上堂。衲僧蹊徑，千眼莫窺，鳥道無私，經
X69n1353_p0334a24║行豈礙？要關在手，通變剎那，一味醍醐，莫嫌淡薄。有
X69n1353_p0334b01║時毗盧藏內優鉢華開，嗅之不聞，是何境界？靈山髣
X69n1353_p0334b02║髴，少室依稀，抖擻提撕，人天兼濟。如斯舉唱，尚涉迃
X69n1353_p0334b03║迴，玅契圓常，若為剖露？要會麼？解使清風迎送客，薄
X69n1353_p0334b04║𠜱明月待高賢。拂子擊禪牀，下座。
X69n1353_p0334b05║上堂。僧問：如何是體中玄？師曰：三界緜緜。僧云：如何
X69n1353_p0334b06║是句中玄？師曰：攢花蔟錦。僧云：如何是玄中玄？師曰：
X69n1353_p0334b07║千聖覓無蹤。僧云：如何是第一要？師曰：門外山童笑。
X69n1353_p0334b08║僧云：如何是第二要？師曰：直下無遮障。僧云：如何是
X69n1353_p0334b09║第三要？師曰：買賣交關㝡為玅。僧云：三玄三要蒙師
X69n1353_p0334b10║旨，向上更有事也無？師曰：有時閒把杖頭挑，無限行
X69n1353_p0334b11║人看不見。師乃曰：縱橫問答有來由，緣木求魚卒未
X69n1353_p0334b12║休，若妙旨尋知見會，還同撥火覓浮漚。何故？達磨九
X69n1353_p0334b13║秊面壁，早涉離微，皮髓分張，法流寰海，致使兒孫各
X69n1353_p0334b14║將知解蘊在胷中，以為己見。看看祖道凋零，對此實
X69n1353_p0334b15║堪傷憫，要窮此事，直似頑石逢春不變，方有少分相
X69n1353_p0334b16║應。此外別求，是誰之咎？雖然恁麼，平生肝膽向人傾，
X69n1353_p0334b17║相識還同不相識。
X69n1353_p0334b18║上堂。諸佛子，著眼看，嚴霜曉露，徹骨清寒，帀地普天，
X69n1353_p0334b19║通同實際。休問得皮得髓，徒誇見淺見深，從來一道
X69n1353_p0334b20║恩冤，何以自家退屈？山僧對此，忍俊不禁，閒引少林
X69n1353_p0334b21║無孔笛，為君吹起小陽春。乃以拂子空中一點，曰：還
X69n1353_p0334b22║見麼？還聞麼？若道見，作麼生見？若道聞，作麼生聞？於
X69n1353_p0334b23║此兩楹之間，云何剖露？要會麼？滿眼覰不見，滿耳聽
X69n1353_p0334b24║不聞，一堂風冷淡，千古意分明。
X69n1353_p0334c01║上堂。秋風秋雨頗相宜，萬水千山木葉飛。堪笑靈雲
X69n1353_p0334c02║回首處，何須花發始忘機。何故？諸禪德，秋風蕭索，秋
X69n1353_p0334c03║山葉落，秋雨霖漓，秋天寥廓。祖師心印全彰，靈雲鼻
X69n1353_p0334c04║孔穿却。分明一道恩光，曠劫無形寂寞。五湖衲子急
X69n1353_p0334c05║歸來，休向途中亂穿鑿。莫穿鑿，體用從來非自他，作
X69n1353_p0334c06║者不求無病藥。擊禪牀。
X69n1353_p0334c07║因事上堂，僧問：長安夜夜家家月，幾處笙歌幾處愁？
X69n1353_p0334c08║師曰：總是闍棃分上事。僧云：和尚也不要疑著。師曰：
X69n1353_p0334c09║一言已出，駟馬難追。師乃曰：事久多變，信知有矣。何
X69n1353_p0334c10║故？雪後始知松柏操，事難方見丈夫心。諸禪德還委
X69n1353_p0334c11║悉麼？設使智過鶖子、辯若滿慈，到這裏無你開口處、
X69n1353_p0334c12║無你議論處。既然恁麼，畢竟如何？要會麼？大樹大皮
X69n1353_p0334c13║裹，小樹小皮纏。
X69n1353_p0334c14║上堂。金烏當午，文彩全彰；玉兔沈輝，影像俱寂。通同
X69n1353_p0334c15║實際，一體無諸；不落今時，識情罔測。混融凡聖，佛眼
X69n1353_p0334c16║難窺。所以道：髑髏常干世界，鼻孔摩觸家風。本色衲
X69n1353_p0334c17║僧，云何辨白？瞥然契悟，大事圓明，方稱丈夫，不辜行
X69n1353_p0334c18║脚。更待擎拳合掌，比擬商量，毗婆尸佛早留心，直至
X69n1353_p0334c19║而今不得玅。以拂子擊禪牀。
X69n1353_p0334c20║謝知事，上堂。靈山標榜，五指舒光；少室真規，斷肱立
X69n1353_p0334c21║雪。塵中辨主，盤山蹤迹猶存；杓柄舀來，象骨家風尚
X69n1353_p0334c22║在。流通密旨，建立法幢，全藉高人，方能巨濟。然後玄
X69n1353_p0334c23║關大啟，四海一家，任他六臂三頭，到此也應拱手。何
X69n1353_p0334c24║故？須彌頂上非凡木，白藕峰前得處高。
X69n1353_p0335a01║上堂，僧問：如何是法身體？師曰：拂子點頭。進云：如何
X69n1353_p0335a02║是法身用？師曰：大地絕纖埃。進云：二句已蒙師指示，
X69n1353_p0335a03║向上還有事也無？師曰：無。進云：為什麼却無？師曰：凡
X69n1353_p0335a04║聖收來盡，君今何處尋？師乃曰：淨法界身本無出沒，
X69n1353_p0335a05║大悲願力示現受生。又道：諸佛不出世，亦無有涅槃。
X69n1353_p0335a06║非為謗佛，亦乃未具行脚眼在。若道不入涅槃，三界
X69n1353_p0335a07║大師即今在何處？這裏見得，時時無間，步步相隨，出
X69n1353_p0335a08║沒卷舒，古今不墜。苟或未然，不免重下註脚：幽徑野
X69n1353_p0335a09║花紅似火，遶門流水碧如藍。
X69n1353_p0335a10║上堂。全提正令，帀地風生；把定要津，孰分優劣？三玄
X69n1353_p0335a11║料簡，未稱衲僧；五位君臣，殊乖道體。平實無事，誑謼
X69n1353_p0335a12║閭閻；入理深談，黏皮帶骨。何故？纖毫不動，空劫已前；
X69n1353_p0335a13║數量難該，憑何話會？諸禪德還委悉麼？幾回拋向眾
X69n1353_p0335a14║人前，千眼大悲覰不見。擊禪牀。
X69n1353_p0335a15║施主請上堂，僧問：蓮花未出水時如何？師曰：人天合
X69n1353_p0335a16║掌。僧云：出水後如何？師曰：不礙往來看。僧禮拜歸眾，
X69n1353_p0335a17║師乃曰：正法眼藏，十聖那知？祕密玄風，三賢罔測。靈
X69n1353_p0335a18║機湛寂，體玅希夷，不落今時，豈該數量？撈籠品類，陶
X69n1353_p0335a19║鑄群情，三世諸佛，異口同宣。六代祖師，亞肩垂示，琅
X69n1353_p0335a20║圅玉偈，徧滿龍宮。海角天涯，潛敷奧義，或瞻或禮，迥
X69n1353_p0335a21║脫根塵。若見若聞，俱成種智，回光照徹，契本幽微。印
X69n1353_p0335a22║古印今，非前非後，圓伊獨露，方號流通。超出化門，是
X69n1353_p0335a23║真常住，衲僧孔竅，放過一著。檀那分上，又且如何？要
X69n1353_p0335a24║會麼？壽山隱隱侵雲際，福海滔滔似鏡平。
X69n1353_p0335b01║上堂。祖師玅旨，覿面無私，該括古今，何嘗欠少？自是
X69n1353_p0335b02║根機不等，見有差殊，方便門開，為君舉唱。有時遊山
X69n1353_p0335b03║翫水，步步風生；有時市肆茶坊，塵塵三昧；有時南山
X69n1353_p0335b04║起雲，北山下雨；有時饑來喫飯，困即打眠。諸禪德！放
X69n1353_p0335b05║行把住，誰是仙陀？一劄回頭，萬機俱罷。始知多秊曆
X69n1353_p0335b06║日如能用，免被巡官指上推。然雖如是，早涉離微。不
X69n1353_p0335b07║涉離微一句作麼生道？要會麼？銀漢縱分千派浪，瓊
X69n1353_p0335b08║林終是一般花。
X69n1353_p0335b09║上堂。有利無利，不離行市，師子嚬呻，象王游戲，洎乎
X69n1353_p0335b10║檢點將來，未是衲僧巴鼻。如何是衲僧巴鼻？且看禪
X69n1353_p0335b11║人爭鋒競銳。有麼？僧出云：未必善因而招惡果。師曰：
X69n1353_p0335b12║大似擔枷過狀。僧問：真玉泥中異，不撥萬機塵時如
X69n1353_p0335b13║何？師曰：老僧不敢正眼覰著。僧禮拜。師曰：何不進語？
X69n1353_p0335b14║師乃曰：此之一事，不可以有心知，不可以無心得。言
X69n1353_p0335b15║詮杳隔，聰辯莫究其端倪；寂默奚為？智訥安能湊泊？
X69n1353_p0335b16║直是千眼莫窺其迹，二聽那曉其音，三玄料簡謾施
X69n1353_p0335b17║功，五位君臣徒話會。從前知解，傾蕩掃除，略露風規，
X69n1353_p0335b18║急須著眼。以拂子劃一劃，曰：還見麼？石火一揮天外
X69n1353_p0335b19║去，君今猶看月邊星。以拂子擊禪牀。
X69n1353_p0335b20║結夏，上堂。僧問：如何是十五日已前事？師曰：五眼覰
X69n1353_p0335b21║不見。進云：如何是十五日已後事？師曰：特地少人知。
X69n1353_p0335b22║進云：還許學人點破也無？師曰：也不消得。師乃曰：此
X69n1353_p0335b23║土西天，斯晨禁足。依舊夜短晝長，是處山青水淥。都
X69n1353_p0335b24║來一箇虗空，不用強生節目。爭如攃手便歸來，六六
X69n1353_p0335c01║元來三十六。還會麼？殷勤為報道中人，戀著玄關即
X69n1353_p0335c02║拘束。
X69n1353_p0335c03║上堂：毗盧影裏，般若光中，互為主伴，法界融通。白雲
X69n1353_p0335c04║片片，帝網重重，形分萬派，月印寒空。道人活計，古佛
X69n1353_p0335c05║家風，自他兼濟，無功之功。諸禪德，高著眼，莫狐疑，卷
X69n1353_p0335c06║舒自在，今正是時。路逢劒客須呈劒，不是詩人莫獻
X69n1353_p0335c07║詩。
X69n1353_p0335c08║發化主，上堂。雲容靉靆，舒卷長空，乍雨乍晴，為祥為
X69n1353_p0335c09║瑞。敷榮萬物，積翠千山，大事皎然，輝騰今古。英靈衲
X69n1353_p0335c10║子使合知時，懞懂禪人云何話會？還委悉麼？數片白
X69n1353_p0335c11║雲生宇宙，普天無處不垂陰。擊禪牀。
X69n1353_p0335c12║上堂。僧問：如何是先照後用？師曰：風行艸偃。進云：如
X69n1353_p0335c13║何是先用後照？師曰：水到渠成。進云：如何是照用同
X69n1353_p0335c14║時？師曰：雲龍纔會合，甘霖灑乾坤。進云：如何是照用
X69n1353_p0335c15║不同時？師曰：雲散水流去，廓然天地清。進云：未審向
X69n1353_p0335c16║上更有事也無？師曰：向下問將來。師乃曰：出家佛子，
X69n1353_p0335c17║物外高流。挈錫𢹂缾，訪尋知識。須是踏著自己穩實
X69n1353_p0335c18║田地，方解茆菴石室。折脚鐺兒，煑粥煎茶。接待往來，
X69n1353_p0335c19║隨家豐儉。未到如斯境界，不可虗延歲月。二六時中，
X69n1353_p0335c20║收視返聽。子細揣摩，是何面目？豈不見僧問龍牙和
X69n1353_p0335c21║尚：見個什麼便休歇去？牙云：如賊入空室。師曰：好諸
X69n1353_p0335c22║禪德，還委悉麼？曠劫洞然，孤光皎潔。不涉功勳，是何
X69n1353_p0335c23║時節？布帒癡憨，豐干饒舌。大悲千眼覓無蹤，體玅虗
X69n1353_p0335c24║玄百非絕。下座。
X69n1353_p0336a01║謝藏主，上堂。涅槃城裏，求是安身；十字街頭，何妨出
X69n1353_p0336a02║手？放行把住，通變由人。五位君臣，徒誇作略；三玄賓
X69n1353_p0336a03║主，謾逞鋒機。直截無私，殊乖玅用。設使四十九秊、三
X69n1353_p0336a04║百餘會，琅圅玉偈、海藏龍宮，檢點將來，呼為切脚。敢
X69n1353_p0336a05║問諸禪德：且道切個什麼字？還委悉麼？儒門弟子無
X69n1353_p0336a06║人識，碧眼胡僧笑點頭。
X69n1353_p0336a07║慈雲法嗣。書到，拈起示眾曰：白藕峰前，纖塵不立；報
X69n1353_p0336a08║慈門下，水泄難通。既是纖塵不立、水泄不通，且道這
X69n1353_p0336a09║個什麼處得來？還委悉麼？五葉一華分布後，寥寥千
X69n1353_p0336a10║古散清風。乃度與維那。宣罷，遂　昇座曰：永嘉一宿，
X69n1353_p0336a11║道播寰區；招扇隔江，法流四海。乾坤未剖，誰是知音？
X69n1353_p0336a12║空劫已前，何人印可？向上一路，千聖不傳；透脫斯關，
X69n1353_p0336a13║方能玅用。慈雲靉靆，舒卷湘江；不假風雷，霶霈甘澤。
X69n1353_p0336a14║三艸二木，并獲敷榮。畢竟指歸，自何而得？還知麼？青
X69n1353_p0336a15║山不鎖長飛勢，滄海合知來處高。
X69n1353_p0336a16║次日，謝專使上堂，僧問：古者道：解與師齊，減師半德；
X69n1353_p0336a17║見過於師，方堪傳授。未審和尚如何？師曰：雲起千峰
X69n1353_p0336a18║曉。僧云：養子方知父慈。師曰：風高萬木秋。僧云：和尚
X69n1353_p0336a19║尋常斬釘截鐵，今日為甚帶水拖泥？師曰：個中如瞥
X69n1353_p0336a20║地，船子下楊州。師乃曰：全提密印，千聖迷蹤；肘後靈
X69n1353_p0336a21║符，三賢結舌。平高就下，乃可宣揚；略露風規，急須著
X69n1353_p0336a22║眼。豈不見玄沙令僧馳書往雪峰，峰開緘，見是三張
X69n1353_p0336a23║白帋，峰乃提起示眾云：會麼？不見道：君子千里同風。
X69n1353_p0336a24║僧迴，舉似玄沙，沙云：山頭老漢蹉過也不知。諸禪德！
X69n1353_p0336b01║雪峰父子或舒或卷，今古無倫；或抑或揚，凡聖罔測。
X69n1353_p0336b02║重關壁立，誰解流通？檢點將來，總被這僧勘破。且道
X69n1353_p0336b03║謷訛在什麼處？還委悉麼？龍向洞中銜雨出，鳳從花
X69n1353_p0336b04║裏帶香歸。
X69n1353_p0336b05║施主設粥，請上堂。諸禪德！從前日月，依舊山川，瀉碧
X69n1353_p0336b06║堆青，輝騰今古，曾無間斷，豈有虧盈？不見僧問趙州：
X69n1353_p0336b07║學人乍入叢林，乞師指示。州云：喫粥了也未？僧云：喫
X69n1353_p0336b08║粥了也。州云：洗鉢盂去。僧從此大悟。大眾！且道那裏
X69n1353_p0336b09║是這僧悟處？還委悉麼？幾般雲色出峰頂，一㨾泉聲
X69n1353_p0336b10║落檻前。
X69n1353_p0336b11║小參。師曰：便與麼散去，早涉廉纖，更待商量，遞相埋
X69n1353_p0336b12║沒。何故？言無展事，語不投機，承言者喪，滯句者迷。不
X69n1353_p0336b13║見德山入門便棒，臨濟入門便喝，忽有個漢出來擔
X69n1353_p0336b14║荷報佛深恩。然雖如是，報慈今夜也不得放過。拍膝
X69n1353_p0336b15║一下，曰：還委悉麼？歷歷分明，堂堂顯露，師子翻身，象
X69n1353_p0336b16║王回顧。若能這裏會觀瞻，瞥轉玄關無別事。豈不見
X69n1353_p0336b17║僧問古報慈云：情生智隔，想變體殊。只如情未生時
X69n1353_p0336b18║如何？報慈云：隔。僧云：情既未生，又隔個什麼？報慈云：
X69n1353_p0336b19║梢郎子未遇人在。前日黃龍新師叔道：報慈也是小
X69n1353_p0336b20║慈妨大慈。這僧還同受屈梢郎子未遇人在。今時人
X69n1353_p0336b21║住往作是非會，却不作是非會，如何理論？良久，云：天
X69n1353_p0336b22║上有星皆拱北，人間無水不朝東。師曰：黃龍師叔美
X69n1353_p0336b23║則美矣，善則未善。山僧則不然。何也？報慈一隔，佛祖
X69n1353_p0336b24║命脈，放去收來，聖凡罔測。隔不隔？若為陳？擔取詩書
X69n1353_p0336c01║歸舊隱，野花啼鳥一般春。擊禪牀。
X69n1353_p0336c02║上堂。千尺絲綸直下浮，蘆灣深處浪花麤，撈蝦摝蜆
X69n1353_p0336c03║無心戀，還有金鱗上釣無？搖頭擺尾，躍浪𧘂波，不顧
X69n1353_p0336c04║絲綸，便請吞鈎。有麼？時有僧問：如何是句到意不到？
X69n1353_p0336c05║師曰：瑞艸本無根，信手拈來用。僧云：如何是意到句
X69n1353_p0336c06║不到？師曰：領取鈎頭意，莫認定盤星。僧云：如何是意
X69n1353_p0336c07║句俱到？師曰：大悲不展手，通身是眼睛。僧云：如何是
X69n1353_p0336c08║意句俱不到？師曰：君向瀟湘我向秦。師乃曰：摩竭正
X69n1353_p0336c09║令，未免崎嶇；少室垂慈，早傷風骨；腰囊挈錫，辜負平
X69n1353_p0336c10║生；煉行灰心，遞相鈍致。爭似春雨晴，春山青，白雲三
X69n1353_p0336c11║片五片，黃鳥一聲兩聲？千眼大悲看不足，王維雖巧
X69n1353_p0336c12║畵難成。直饒便恁麼，猶是涉途程。諸禪德！不涉途程
X69n1353_p0336c13║一句作麼生道？良久，云：人從卞州來，不得東京信。
X69n1353_p0336c14║施主懺藏經，請陞座。長老未離方丈裏，鼓聲先為剖
X69n1353_p0336c15║圓音，眼聞耳見非他事，何必驅馳向外尋？諸禪德！是
X69n1353_p0336c16║眼作麼生解聞？是耳作麼生解見？這裏薦得，毗盧界
X69n1353_p0336c17║內古佛舒光，荊棘林中敷揚般若，匪移跬步坐大道
X69n1353_p0336c18║場。如或波中捉月、緣木求魚，未息狂心，請垂詰問。僧
X69n1353_p0336c19║問：如何是臨濟全機？師曰：向什麼處去來？僧云：如何
X69n1353_p0336c20║是雲門鑒咦？師曰：少人知。僧云：如何是法眼聲色？師
X69n1353_p0336c21║曰：攢花蔟錦。僧云：如何是溈仰父子？師曰：兩口無一
X69n1353_p0336c22║舌。僧云：如何是曹洞五位君臣？師曰：團團無縫罅。師
X69n1353_p0336c23║乃曰：靈山瞬目，早是周遮；良馬窺鞭，豈為英俊？巖間
X69n1353_p0336c24║宴坐，天帝散花，無說無聞，藏頭露影。少林面壁，計較
X69n1353_p0337a01║未成，立雪斷肱，辜他衲子。黃梅呈頌，勝負偏枯，半夜
X69n1353_p0337a02║傳衣，瞞人不少。從上來事合作麼生？豈假人天眾前
X69n1353_p0337a03║搖唇鼓舌、競銳爭鋒、互立主賓、交參問答？檢點將來，
X69n1353_p0337a04║彌天過犯。雖然恁麼，不因檀信方敲唱，爭見龍華會
X69n1353_p0337a05║裏人？久立眾慈，伏惟珍重。
X69n1353_p0337a06║上堂。行脚高士撥艸瞻風，未透目前關，難明心地印。
X69n1353_p0337a07║豈不見先賢道：要識諸佛心，但向眾生心行中識取；
X69n1353_p0337a08║要識常住不凋性，但向萬物遷變處會取。諸禪德！一
X69n1353_p0337a09║言已出，駟馬難追，撥轉玄關，通同實際。這裏信得及，
X69n1353_p0337a10║塵勞界內豁開千聖玄機，榮謝境中頓證多生面目，
X69n1353_p0337a11║迥超覺岸，不假熏脩。其或疑情未脫，見解偏枯，莫將
X69n1353_p0337a12║三歲竹，擬比萬秊松。擊禪牀。卷上