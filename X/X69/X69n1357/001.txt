X69n1357_p0451c01║
X69n1357_p0451c02║
X69n1357_p0451c03║
X69n1357_p0451c04║
X69n1357_p0451c05║
X69n1357_p0451c06║
X69n1357_p0451c07║佛果圜悟真覺禪師心要目次
X69n1357_p0451c08║
X69n1357_p0451c09║卷上（始）
X69n1357_p0451c10║示華藏明首座寄張宣撫相公（二章）
X69n1357_p0451c11║示圓首座示裕書記
X69n1357_p0451c12║示隆知藏法王沖長老
X69n1357_p0451c13║示法濟禪師示杲書記
X69n1357_p0451c14║示報寧靜長老示開聖隆長老
X69n1357_p0451c15║示普賢文長老示鼎州德山靜長老
X69n1357_p0451c16║示潭州智度覺長老示蜀中鷲峰長老
X69n1357_p0451c17║示顯上人示諫長老
X69n1357_p0451c18║示元禪客示杲禪人
X69n1357_p0451c19║示蘊初監寺示一書記
X69n1357_p0451c20║跋一書記法語示宗覺禪人
X69n1357_p0451c21║示光禪人示民禪人
X69n1357_p0451c22║示才禪人示璨上人
X69n1357_p0451c23║卷上（終）
X69n1357_p0451c24║示璨上人示寧副寺
X69n1357_p0452a01║示詳禪人示慧禪人
X69n1357_p0452a02║示若虗庵主修道者示良蘆頭禪人
X69n1357_p0452a03║示許奉議示諧知浴
X69n1357_p0452a04║示印禪人示信侍者
X69n1357_p0452a05║示祖印沙彌示民知庫
X69n1357_p0452a06║送自聞居士出京示湧道者
X69n1357_p0452a07║示實上人示樞禪人
X69n1357_p0452a08║示實禪老示瑛上人
X69n1357_p0452a09║示泉上人祖思禪人
X69n1357_p0452a10║示傑上人示成修造
X69n1357_p0452a11║示逾上人示淨禪人
X69n1357_p0452a12║示堅道者示尚禪人
X69n1357_p0452a13║示瑛上人示昇禪人
X69n1357_p0452a14║示民上人示心道者
X69n1357_p0452a15║示照道人示倫上人
X69n1357_p0452a16║示正上人示性然居士
X69n1357_p0452a17║示慧空知客示張直殿
X69n1357_p0452a18║示胡尚書悟性勸善文示張宣機學士
X69n1357_p0452a19║示同龕居士傅申之示黃聲叔
X69n1357_p0452a20║示曾待制示呂學士寄蜀守蘇仲虎
X69n1357_p0452a21║卷下（始）
X69n1357_p0452a22║示黃太尉鈐轄送雷公達教授
X69n1357_p0452a23║巨濟了然朝奉示張仲友宣教
X69n1357_p0452a24║示德文居士示興祖居士
X69n1357_p0452b01║示超然居士示魏學士
X69n1357_p0452b02║示嘉仲賢良示方清老
X69n1357_p0452b03║示李宜父示韓通判
X69n1357_p0452b04║示張國太示張子固
X69n1357_p0452b05║示元賓示曾少尹
X69n1357_p0452b06║示蔣待制示寧禪人
X69n1357_p0452b07║示勝上人示琛上人
X69n1357_p0452b08║示英上人示照禪人
X69n1357_p0452b09║示鑑上人示祖上人
X69n1357_p0452b10║示宴禪人示從大師
X69n1357_p0452b11║示祖禪人示諸上人
X69n1357_p0452b12║示楊州僧正淨慧大師示覺禪人
X69n1357_p0452b13║示自禪人示有禪人
X69n1357_p0452b14║卷下（終）
X69n1357_p0452b15║示月禪人示本禪人示達禪人示印禪人
X69n1357_p0452b16║示妙覺大師示仁書記
X69n1357_p0452b17║答怡然道人答黃通判示禪人
X69n1357_p0452b18║示詔副寺示燈上人示禪人示魯叟
X69n1357_p0452b19║示禪者示禪人示遠猷奉議
X69n1357_p0452b20║示嚴殊二道人示道明
X69n1357_p0452b21║示侍者法榮示道人
X69n1357_p0452b22║示仲宣維那示中竦知藏
X69n1357_p0452b23║示錢次道學士示處謙首座
X69n1357_p0452b24║示悟侍者示馮希蒙
X69n1357_p0452c01║示華嚴居士示無住道人
X69n1357_p0452c02║示元長禪人示丹霞佛智裕禪師
X69n1357_p0452c03║與耿龍學書批示楊無咎居士
X69n1357_p0452c04║示成都雷公悅居士（二章）示張持滿朝奉
X69n1357_p0452c05║示吳教授示禪人示韓朝議示曾待制
X69n1357_p0452c06║示宗覺大師
X69n1357_p0452c07║
X69n1357_p0452c08║
X69n1357_p0452c09║
X69n1357_p0452c10║
X69n1357_p0452c11║No. 1357
X69n1357_p0452c12║佛果圜悟真覺禪師心要卷上始
X69n1357_p0452c13║
X69n1357_p0452c14║嗣法　子文　編
X69n1357_p0452c15║示華藏明首座　（住江寧府天寧）
X69n1357_p0452c16║祖師直示，豈有如許蹊徑？只貴向上人聊聞舉著，剔
X69n1357_p0452c17║起便行，明眼覰來，早是鈍置。古者道：舉一隅不以三
X69n1357_p0452c18║隅反者，吾不與也。箇箇須是舉一明三，目機銖兩，轉
X69n1357_p0452c19║轆轆地，踈通俊快，始稱提持。豈不見良遂見麻谷，第
X69n1357_p0452c20║一番見谷，便入方丈閉却門，渠疑著。及至第二次，谷
X69n1357_p0452c21║驟步去菜園裏，渠便瞥地，乃謂谷曰：和尚莫謾良遂，
X69n1357_p0452c22║若不來見和尚，洎被十二本經論賺過一生。看渠恁
X69n1357_p0452c23║地，不妨省力。既歸，謂徒曰：諸人知處，良遂摠知；良遂
X69n1357_p0452c24║知處，諸人不知。信知渠知處有不通風，諸人卒未薦
X69n1357_p0453a01║得，可謂真師子兒。要作他家種草，直須更出他一頭
X69n1357_p0453a02║地始得。
X69n1357_p0453a03║達磨游梁入魏，落草尋人，向少林冷坐九年，深雪之
X69n1357_p0453a04║中覔得一箇，及至最後問得箇什麼，却只禮三拜，依
X69n1357_p0453a05║位而立，遂有得髓之言。至令守株待兔之流，競以無
X69n1357_p0453a06║言禮拜依位為得髓深致，殊不知劒去久矣。爾方刻
X69n1357_p0453a07║舟，豈曾夢見祖師？若是本色真正道流，要須超情離
X69n1357_p0453a08║見，別有生涯，終不向死水裏作活計，方承紹得他家
X69n1357_p0453a09║基業。到箇裏，直須知有從上來事，所謂善學柳下惠，
X69n1357_p0453a10║終不師其迹。是故古人道：一句合頭語，萬劫繫驢橛。
X69n1357_p0453a11║誠哉！
X69n1357_p0453a12║破有法王出現世間，隨眾生欲種種說法，將知所說
X69n1357_p0453a13║皆為方便，只為破執、破疑、破解路我見，並無許多惡
X69n1357_p0453a14║覺、惡見，佛亦不必出現，而況說種種法耶？
X69n1357_p0453a15║古人得旨之後，向深山茆茨石室，折脚鐺子煑飯喫，
X69n1357_p0453a16║十年二十年，大忘人世，永謝塵寰。今時不敢望如此，
X69n1357_p0453a17║但只韜名晦迹，守本分，作箇骨律錐老衲，以自所契
X69n1357_p0453a18║所證，隨己力量受用，消遣舊業，融通宿習。或有餘力，
X69n1357_p0453a19║推以及人，結般若緣，鍊磨自己脚跟純熟。譬如閑荒
X69n1357_p0453a20║草裏，撥剔一箇半箇同知有，共脫生死，轉益未來，以
X69n1357_p0453a21║報佛祖深恩。抑不得已，霜露果熟，推將出世，應緣順
X69n1357_p0453a22║適，開拓人天，終不操心於有求。何況依倚貴勢，作流
X69n1357_p0453a23║俗阿師舉止，欺凡罔聖，苟利圖名，作無間業。縱無機
X69n1357_p0453a24║緣，只恁度世，亦無業果，真出塵羅漢也。
X69n1357_p0453b01║僧問天皇：如何是戒定慧？皇云：我這裏無恁閑家具。
X69n1357_p0453b02║又問德山：如何是佛？山云：佛是西天老比丘。又問石
X69n1357_p0453b03║頭：如何是道？答云：木頭。如何是禪？云：碌塼。僧問雲門：
X69n1357_p0453b04║如何是超佛越祖之譚？答云：餬餅。又問趙州：如何是
X69n1357_p0453b05║祖師西來意？云：庭前栢樹子。又問清平：如何是有漏？
X69n1357_p0453b06║答云：笊籬。又問無漏？答云：木杓。問三角：如何是三寶？
X69n1357_p0453b07║答云：禾粟豆。是皆前世本分宗師，脚蹋實地，本分垂
X69n1357_p0453b08║慈之語。若隨他語，即成辜負。若不隨他語，又且如何
X69n1357_p0453b09║領略？除非具金剛正眼，即知落處耳。
X69n1357_p0453b10║此門瞥脫契證，却是素來未曾經人壞持拍盲，百不
X69n1357_p0453b11║知一。旦以利根種性，孟八郎便透，直下承當，要用便
X69n1357_p0453b12║用，要行即行，無如許般心行純熟，頓放著所在，便得
X69n1357_p0453b13║休歇安樂，終日飽齁齁地，不妨真正最難整理。是半
X69n1357_p0453b14║前落後，認得瞻視光影，聽聞不隨聲，守寂湛之性，便
X69n1357_p0453b15║為至寶。懷在胷中，終日昭昭靈靈，雜知雜解，自擔負
X69n1357_p0453b16║我，亦有見處。曾得宗師印證，惟只增長我見，便雌黃
X69n1357_p0453b17║古今，印證佛祖，輕毀一切，問著即作伎倆，黏作一堆，
X69n1357_p0453b18║殊不知末上便錯認定槃星子也。及至與渠作方便，
X69n1357_p0453b19║解黏去縛，便謂移換人、捩轉人，作恁麼心行，似此有
X69n1357_p0453b20║甚救處？除是驀地自解知非，却將來須放得下，為善
X69n1357_p0453b21║知識。遇著此等，須是大手脚與烹鍊，救得一箇半箇
X69n1357_p0453b22║得徹，不妨飜邪成正，却是箇沒量大人。何故？只為病
X69n1357_p0453b23║多諳藥性。
X69n1357_p0453b24║得底人心機泯絕，照體已忘，渾無領覽，只守閑閑地，
X69n1357_p0453c01║而諸天捧花無路，魔外潛覰，不見深深海底行，漏盡
X69n1357_p0453c02║意解，所作平常，似三家村裏無以異。直下放懷，養到
X69n1357_p0453c03║恁麼處，亦未肯住在。纔有纖毫，便覺如泰山，似礙塞
X69n1357_p0453c04║人，便即擺撥。雖淳是理地，亦無可取。若取著，即是見
X69n1357_p0453c05║刺。所以道：道無心合人，人無心合道。豈肯自衒？我是
X69n1357_p0453c06║得底人，原他深不欲人知，喚作絕學無為，與古為儔，
X69n1357_p0453c07║真道人也。
X69n1357_p0453c08║德山一日齋晚，老子持鉢自方丈下來，雪峯云：鐘未
X69n1357_p0453c09║鳴，鼓未響，托鉢向什麼處去？山低頭，遂回。巖頭聞，云：
X69n1357_p0453c10║大小德山未會末後句在。德山謂：汝不肯老僧那？巖
X69n1357_p0453c11║頭遂密啟其意。山次日陞座，與尋常迥殊，巖頭拊掌
X69n1357_p0453c12║謂大眾云：且喜老漢會末後句。雖然如是，只得三年。
X69n1357_p0453c13║此箇公案，叢林解會極多，然少有的確透得者，有以
X69n1357_p0453c14║謂真有此句，有以謂父子唱和實無此句，有以謂此
X69n1357_p0453c15║句須密傳授，不免只是話會，增長機路，去本分甚遠。
X69n1357_p0453c16║所以道：醍醐上味，為世所珍，遇此等人，飜成毒藥。
X69n1357_p0453c17║他參活句，不參死句。活句下薦得，永劫不忘；死句下
X69n1357_p0453c18║薦得，自救不了。若要與祖佛為師，須明取活句。韶陽
X69n1357_p0453c19║出一句，如利刀剪却，臨際亦云：吹毛用了急還磨。此
X69n1357_p0453c20║豈陰界中事？亦非世智辯聰所及，直是深徹淵源，打
X69n1357_p0453c21║落從前，依他作解，明昧逆順，以金剛正印印定，麾金
X69n1357_p0453c22║剛王寶劒，用本分手段。所以道：殺人須是殺人刀，活
X69n1357_p0453c23║人須是活人劒。既殺得人，須活得人；既活得人，須殺
X69n1357_p0453c24║得人。若只孤單，則偏墮也。垂手之際，却看方便，勿使
X69n1357_p0454a01║傷鋒犯手，著著有出身之路，八面玲瓏照破他，方與
X69n1357_p0454a02║下刃，亦須緊密始得，稍寬緩即落七落八也。只自己
X69n1357_p0454a03║等閑尚不留毫髮許，設有亦斬作三段，何況此宗門
X69n1357_p0454a04║從上牙爪？遇其中人纔拈出，若投機則共用，不投機
X69n1357_p0454a05║則剗却，以是為要，無不了底事，切在力行之。
X69n1357_p0454a06║華藏明首座，自錦官夾山鍾阜，從余游十餘年，其情
X69n1357_p0454a07║理勝解，悉已拈去。入此門來，照用機智解路，靡不打
X69n1357_p0454a08║摒，惟向上一著，室中百煅千煉。比出，佐民老以謂違
X69n1357_p0454a09║去朝夕，欲得筆語，因條列數章以付之。
X69n1357_p0454a10║寄張宣撫相公
X69n1357_p0454a11║疇昔受知於此道，極深且久，豈假言句可通？然格外
X69n1357_p0454a12║超宗，在大達大觀，所操持雖千變萬化，不出掌握中，
X69n1357_p0454a13║世法佛法曾無以異，唯日用照了鏡心像迹，初不遺
X69n1357_p0454a14║鑒，廼大定也。是故維摩取飯，香積借座，燈王摶妙喜
X69n1357_p0454a15║世界如陶家輪，納須彌於芥子中，吸劫火於腹內，由
X69n1357_p0454a16║反覆掌蓋中，既虗而靈，寂而照，此外事物出沒轉旋，
X69n1357_p0454a17║不假他力，所謂證不可思議，咸即方寸片田地爾。矧
X69n1357_p0454a18║建功立業，蘊德操誠，左右逢原，秉金剛寶劒，拈殺活
X69n1357_p0454a19║杖子，指揮之際，皆此妙也。望期之言表意外，雖千萬
X69n1357_p0454a20║里猶目擊耳。
X69n1357_p0454a21║又
X69n1357_p0454a22║自古聖賢以過量傑出，如植大根噐，獨證此大因緣，
X69n1357_p0454a23║以悲願力發揮，直指萬有同體，至淵至奧一段事，不
X69n1357_p0454a24║立階梯，頓超獨得。從空劫已前，湛然不動，印定群靈
X69n1357_p0454b01║根脚，亘古今，絕思慮，出聖凡，越知見，初不動搖，淨倮
X69n1357_p0454b02║倮，活鱍鱍，見在一切有情無情，莫不圜具。是故釋迦
X69n1357_p0454b03║初生，即指天地大哮吼，當頭拈出，次以明星，末後拈
X69n1357_p0454b04║花，只貴具此正眼底領略。自爾四七二三密傳，不知
X69n1357_p0454b05║有者以謂有多少妙用神機，只言隨波逐流，初不究
X69n1357_p0454b06║其根本。若鞠其至趣，不消一劄。昔李駙馬見石門，門
X69n1357_p0454b07║謂曰：此大丈夫事，非將相所能為。李即便領，以頌自
X69n1357_p0454b08║陳：學道須是鐵漢，著手心頭便拌。直趣無上菩提，一
X69n1357_p0454b09║切是非莫管。蓋上智利根，天機已具，唯務確實透徹，
X69n1357_p0454b10║當受用時，握大機，發大用，先機而動，絕物而轉。巖頭
X69n1357_p0454b11║云：却物為上，逐物為下。若論戰也，箇箇力在轉處，若
X69n1357_p0454b12║能於物上轉得疾，則一切立在下風，並歸自掌握，擒
X69n1357_p0454b13║縱卷舒，悉可點化。居常自處泰然安靜，不掛纖末於
X69n1357_p0454b14║方寸，動而應機，自秉璿璣，回轉變通，得大自在，萬彚
X69n1357_p0454b15║萬緣，皆迎刃而解，莫不如破竹，勢從風而靡。所以立
X69n1357_p0454b16║處既真，用時有力，況總領英雄，驅貔虎之士，攘巨𡨥，
X69n1357_p0454b17║撫萬姓，安社稷，佐中興之業，皆只仗此一著子，撥轉
X69n1357_p0454b18║上頭關鍵，萬世不拔之功，與古佛同見同聞，同知同
X69n1357_p0454b19║用。四祖云：非心不問佛。德山云：佛只是箇無事人。永
X69n1357_p0454b20║嘉云：不離當處常湛然，覔即知君不可見。無位真人，
X69n1357_p0454b21║常從面門出入，皆此蘊也。
X69n1357_p0454b22║今樞密大丞相已領之於言外，透出於聲前，而山野
X69n1357_p0454b23║剩語，忉忉納敗缺，猥蒙鈞慈見照，以此遂忘老農、老
X69n1357_p0454b24║圃、老馬之智而獻芹焉。
X69n1357_p0454c01║示圓首座
X69n1357_p0454c02║得道之士，立處既孤危峭絕，不與一法作對，行時不
X69n1357_p0454c03║動纖塵，豈止入林不動草，入水不動波？蓋中已虗寂，
X69n1357_p0454c04║外絕照功，翛然自得，徹證無心，雖萬機頓赴，豈能撓
X69n1357_p0454c05║其神、干其慮哉？平時只守閑閑地，如癡似兀，及至臨
X69n1357_p0454c06║事物，初不作伎倆，準擬剸割，風旋電轉，靡不當機，豈
X69n1357_p0454c07║非素有所守也？是故古德道：如人學射，久久方中。悟
X69n1357_p0454c08║則剎那履踐功夫，須資長遠。如鵓鳩兒出生下來，赤
X69n1357_p0454c09║骨𩪸地，養來餧去，日久時深，羽毛既就，便解高飛遠
X69n1357_p0454c10║舉。所以悟明透徹，政要調伏。只如諸塵境界，常流於
X69n1357_p0454c11║中，窒礙到得底人分上，無不虗通，全是自家大解脫
X69n1357_p0454c12║門。終日作為，未甞作為，了無欣厭，亦無倦怠，度盡一
X69n1357_p0454c13║切而無能所，況生厭墮耶？苟性質偏枯，尤當增益所
X69n1357_p0454c14║不能，放教圓通以謳和，攝化開權，俯仰應接，俾高低
X69n1357_p0454c15║遠邇，略無差悞。行常不輕行，學忍辱仙人，遵先佛軌
X69n1357_p0454c16║儀，成就三十七品助道法，堅固四攝，行到大用現前，
X69n1357_p0454c17║喧寂一致，如下水船，不勞篙棹，混融含攝，圓證普賢
X69n1357_p0454c18║行願，乃世出世間大善知識也。古德云：三家村裏，須
X69n1357_p0454c19║自箇叢林。蓋無叢林處，雖有志之士，亦喜自便。到恁
X69n1357_p0454c20║麼，尤宜執守，唯在強勉，以不倦終之。至於喧靜亦復
X69n1357_p0454c21║爾，喧處周旋應變，於中虗寂；靜處能不被靜縛，則隨
X69n1357_p0454c22║所至處，皆我活業。唯中虗外順，有根本者能然。
X69n1357_p0454c23║大凡為善知識，當慈悲柔和，善順接物，以平等無諍
X69n1357_p0454c24║自處。彼以惡來，及以惡聲名色加我，非理相干，訕謗
X69n1357_p0455a01║毀辱，但退步自照，於己無歉。一切勿與較量，亦不動
X69n1357_p0455a02║念嗔恨，只與直下坐斷如初，不聞不見，久久魔孽自
X69n1357_p0455a03║消。爾若與之較，則惡聲相反，豈有了期？又不表顯自
X69n1357_p0455a04║己力量，與常流何以異？切力行之，自然無思不服。
X69n1357_p0455a05║椎拂之下，開發人天，俾透脫生死，豈小因緣？應恬和
X69n1357_p0455a06║詞色，當機接引勘對，辨其由來，驗其存坐，攻其所偏
X69n1357_p0455a07║墜，奪其所執著，直截指示，令見佛性，到大休大歇安
X69n1357_p0455a08║樂之場。所謂抽釘拔楔，解黏去縛，切不可將實法繫
X69n1357_p0455a09║綴人，令如是住，如是執，勿受別人移倒。此毒藥也，令
X69n1357_p0455a10║渠喫著，一生擔板賺悞，豈有利益耶？
X69n1357_p0455a11║佛祖出興，特唱此段大因緣，謂之單傳心印，不立文
X69n1357_p0455a12║子語句，接最上機，只貴一聞千悟，直下承當了修行，
X69n1357_p0455a13║不求名聞利養，唯務透脫生死。今既作其兒孫，須存
X69n1357_p0455a14║它種草，看他古來大有道之士，動是降龍伏虎，神明
X69n1357_p0455a15║授戒，攻苦食淡，大忘人世，永謝塵寰，三二十年折脚
X69n1357_p0455a16║鐺兒煑飯喫，遁迹埋名，往往坐脫立亡。於中一箇半
X69n1357_p0455a17║箇，諸聖推出，建立宗風，無不秉高行，務報佛恩，流通
X69n1357_p0455a18║大法。始出一言半句，出於抑不得已，明知是接引入
X69n1357_p0455a19║理之門，敲門瓦子，其體裁力用，不妨為後昆模範，當
X69n1357_p0455a20║宜師法之，轉相勉勵，追復古風，切忌希名苟利，茲深
X69n1357_p0455a21║祝也。
X69n1357_p0455a22║馬祖昔歸鄉，以簸箕之譏，畏難行道，因再出峽，緣會
X69n1357_p0455a23║江西。大隋昔歸鄉，先於龍懷路口，三載茶湯結眾緣，
X69n1357_p0455a24║遂隱於木菴，道行於蜀。香林昔歸鄉，潛神隱照於水
X69n1357_p0455b01║晶宮，成四十年一片事，撥正智門老祚尋出，雪竇大
X69n1357_p0455b02║雲門正宗或留再出，皆以緣斷。今既萬里西歸，但存
X69n1357_p0455b03║行脚本志，亦不必拘去留也。
X69n1357_p0455b04║慈明昔辭汾陽，祝云：修造自有人，且與佛法為主。自
X69n1357_p0455b05║爾五據大剎，不動一椽，唯提振臨際正宗，遂得楊岐、
X69n1357_p0455b06║黃龍、翠巖三大士，而子孫徧寰海，果不辜所付授。蓋
X69n1357_p0455b07║古人擇可以荷擔之士，不輕如此。信嚴飾壯麗，梵苑
X69n1357_p0455b08║未足以奇佛法也。
X69n1357_p0455b09║佛道懸曠，久受勤苦，乃可得成。祖師門下，斷臂立雪，
X69n1357_p0455b10║腰石舂碓，擔麥推車，事園作飯，開田疇，施湯茶，般土
X69n1357_p0455b11║拽磨，皆抗志絕俗，自強不息，圖成功業者乃能之，所
X69n1357_p0455b12║謂未有一法從嬾墮懈怠中生。既以洞達淵源，至難
X69n1357_p0455b13║至險，人所不能達者尚能，而於涉世應酬，屈節俯仰，
X69n1357_p0455b14║而謂不能，此不為非不能也。當稍按下雲頭，自警自
X69n1357_p0455b15║䇿，庶幾方便門寬曠，不亦善乎。
X69n1357_p0455b16║示裕書記　（住杭州靈隱佛智禪師）
X69n1357_p0455b17║脚蹋實地，到安穩處，時中無虗棄底工夫，綿綿不漏
X69n1357_p0455b18║絲毫，湛寂凝然，佛祖莫知，魔外無捉摸，是自住無所
X69n1357_p0455b19║住大解脫。雖歷無窮劫，亦只如如地，況復諸緣耶？安
X69n1357_p0455b20║住是中，方可建立，與人拔楔抽釘，亦只令渠無住著
X69n1357_p0455b21║去，此謂之大事因緣。如來有密語，迦葉不覆藏。迦葉
X69n1357_p0455b22║不覆藏，乃如來真密語也。當不覆藏即密，當密即不
X69n1357_p0455b23║覆藏，此豈可與繫情量、立得失、存窠臼作解？會者，舉
X69n1357_p0455b24║也。要須透脫到實證之地，向出格超宗頂𩕳上領始
X69n1357_p0455c01║得。既已領略，應當將護遇上根大器，方可印授耶？
X69n1357_p0455c02║秉拂。據位稱宗師，若無本分作家手段，未免賺悞方
X69n1357_p0455c03║來，引他入草窠裏打骨董去也。若具金剛正眼，須灑
X69n1357_p0455c04║灑落落，唯以本分事接之，直饒見與佛齊，猶有佛地
X69n1357_p0455c05║障在。是故，從上來行棒行喝、一機一境、一言一句，意
X69n1357_p0455c06║在鉤頭，只貴獨脫，切忌依草附木，所謂驅耕夫之牛、
X69n1357_p0455c07║奪飢人之食。若不如是，盡是弄泥團漢。
X69n1357_p0455c08║方來衲子有夙根作工夫，驀地得入者，不遇真正宗
X69n1357_p0455c09║師，返引他作露布，墮在機境中，無繩自縛，半前落後，
X69n1357_p0455c10║似是不是，最難整理。要須識其病脉，辨其落著，徵其
X69n1357_p0455c11║所偏墜而發起之，俾捨執著住滯，然後示以本分正
X69n1357_p0455c12║宗，使無疑惑，了然得大解脫，居大寶宅，自然趂亦不
X69n1357_p0455c13║去，可以洪濟大法傳續祖燈，堪報不報之恩也。
X69n1357_p0455c14║黃龍老南禪師，昔未見石霜，會一肚皮禪，翠巖憫之，
X69n1357_p0455c15║勸謁慈明，只窮究玄沙語，靈雲未徹處，應時瓦解冰
X69n1357_p0455c16║消，遂受印可三十年，只以此印拈諸方解路瘥病，不
X69n1357_p0455c17║假驢駞藥，緊要處豈有許多佛法也。
X69n1357_p0455c18║大宗師為人，雖不立窠臼路布，久之學徒妄認，亦成
X69n1357_p0455c19║窠臼路布也。益以無窠臼為窠臼，無路布作路布也，
X69n1357_p0455c20║應須及之令盡，無令守株待兔，認指為月。
X69n1357_p0455c21║鑒在機先，風塵草動亦照其端倪，況應酬擾擾哉。非
X69n1357_p0455c22║𮌎次虗靜，無一法當情，安能圓應無差，先機照物耶。
X69n1357_p0455c23║此皆那伽在定之効也。
X69n1357_p0455c24║臨濟金剛王寶劒，德山末後句，藥嶠一句子，秘魔杈，
X69n1357_p0456a01║俱𦙁指，雪峯輥毬，禾山打鼓，趙州喫茶，楊岐栗棘蓬，
X69n1357_p0456a02║金剛圈，皆一致耳。契證得，直下省力，一切佛祖言教，
X69n1357_p0456a03║無不通達，唯在當人善自洪持耳。
X69n1357_p0456a04║示隆知藏　（住蘇州虎丘）
X69n1357_p0456a05║有祖以來，唯務單傳直指，不喜帶水拖泥，打露布，列
X69n1357_p0456a06║窠窟，鈍置人。蓋釋迦老子三百餘會，對機設教，立世
X69n1357_p0456a07║垂範，大段周遮，是故最後省要接最上機。雖自迦葉
X69n1357_p0456a08║二十八世，少示機關，多顯理致，至於付授之際，靡不
X69n1357_p0456a09║直面提持，如倒剎竿，盋水投針，示圓相，執赤幡，把明
X69n1357_p0456a10║鑑說，如鐵橛子傳法偈。達磨六宗與外道立義，天下
X69n1357_p0456a11║太平，翻轉我天爾狗，皆神機迅捷，非擬議思量所測。
X69n1357_p0456a12║洎到梁游魏，尤復顯言，教外別行，單傳心印，六代傳
X69n1357_p0456a13║衣，所指顯著。逮曹谿大鑒詳示，說通宗通，歷涉既久，
X69n1357_p0456a14║具正眼大解脫宗匠，變格通塗，俾臣滯名相，不墮理
X69n1357_p0456a15║性言說，放出活卓卓地，脫灑自由妙機，遂見行棒行
X69n1357_p0456a16║喝，以言遣言，以機奪機，以毒攻毒，以用破用。所以流
X69n1357_p0456a17║傳七百餘年，枝分派列，各擅家風，浩浩轟轟，莫知紀
X69n1357_p0456a18║極。鞠其歸著，無出直指人心，心地既明，無絲毫隔礙，
X69n1357_p0456a19║去勝負、彼我、是非、知見、解會，透到大休大歇安穩之
X69n1357_p0456a20║場，豈有二致哉？所謂百川異流，同歸于海。要須是箇
X69n1357_p0456a21║向上根器，具高識遠見，有紹隆佛祖志氣，然後能深
X69n1357_p0456a22║入閫奧，徹底信得及，直下把得住，始可印證，堪為種
X69n1357_p0456a23║草。捨此切宜寶祕慎詞，勿容易放行也。
X69n1357_p0456a24║五祖老人平生孤峻，少許可人，乾嚗嚗地壁立，只靠
X69n1357_p0456b01║此一著。常自云：如倚一座須彌山，豈可落虗弄滑頭
X69n1357_p0456b02║謾人？把箇沒滋味鐵酸𨃰，劈頭拈與學者令咬嚼。須
X69n1357_p0456b03║到渠桶底子脫，喪却如許惡知惡見，胷次不掛絲毫，
X69n1357_p0456b04║透得淨盡，始可下手煅煉，方禁得拳踢。然後示以金
X69n1357_p0456b05║剛王寶劒，度其果能履踐負荷，淨然無一事，山是山，
X69n1357_p0456b06║水是水，更應轉向那邊千聖籠羅不住處，便契廼祖
X69n1357_p0456b07║以來所證傳持正法眼藏。及至應用為物，仍當驅耕
X69n1357_p0456b08║夫之牛，奪飢人之食，證驗得十成無滲漏，即是本分
X69n1357_p0456b09║道流也。
X69n1357_p0456b10║摩竭陀國親行此令，少林面壁全提正宗，而時流錯
X69n1357_p0456b11║認，遂向泯默，以為無縫罅、無摸索，壁立萬仞。殊不知
X69n1357_p0456b12║本分事恣情識摶量，便為高見，此大病也。從上來事，
X69n1357_p0456b13║本無如是。巖頭云：只露目前些子箇。如擊石火、閃電
X69n1357_p0456b14║光，若明不得，不用疑著。此是向上人行履處，除非知
X69n1357_p0456b15║有，莫能知之。
X69n1357_p0456b16║趙州喫茶去，祕魔擎杈，雪峰輥毬，禾山打鼓，俱胝一
X69n1357_p0456b17║指，歸宗拽石，玄沙未徹，德山棒，臨際喝，並是透頂透
X69n1357_p0456b18║底，直截剪斷葛藤，大機大用，千差萬別，會歸一源，可
X69n1357_p0456b19║以與人解黏去縛。若隨語作解，即須與本分草料。譬
X69n1357_p0456b20║如十斛驢乳，只以一滴師子乳滴之，悉皆迸散。要脚
X69n1357_p0456b21║跟下傳持，相繼綿遠，直須不徇人情，勿使容易，乃端
X69n1357_p0456b22║的也。
X69n1357_p0456b23║末後一句，始到牢關。誠哉是言，透脫死生，提持正印，
X69n1357_p0456b24║全是此箇時節。惟是蹋著向上關捩子者，便諳悉耶。
X69n1357_p0456c01║法王沖長老
X69n1357_p0456c02║從上宗乘，高超直證，師資契會，斷不等閑。所以二祖
X69n1357_p0456c03║立雪斷臂，黃梅負舂，自餘服勤三十二十載，豈容易
X69n1357_p0456c04║印可哉。蓋觀機逗教，百煅千煉，纔有偏執疑情，盡為
X69n1357_p0456c05║決破，俾徹底放下得平穩，履踐轉換到撲不破之地，
X69n1357_p0456c06║如皮可漏子相似，禁當得然後放出，接物利生。此非
X69n1357_p0456c07║小小因緣，纔一不周，即模子不正，脫得出來，七凹八
X69n1357_p0456c08║凸，取笑作者。是故古德唯務周正，八面玲瓏，內於己
X69n1357_p0456c09║行持潔清如冰玉，外則圓通謳和覧群情善回互如
X69n1357_p0456c10║陂澤。立參之際，一一以本分事敲點，待其領略，即放
X69n1357_p0456c11║手段與琢磨。譬如一器水傳一器，切忌滲漏其間，驅
X69n1357_p0456c12║耕奪飢，神鬼莫測，只憑仗一大解脫，更不生異類相
X69n1357_p0456c13║中頭角，妥貼無為，真五戒十善出塵阿羅漢也。達磨
X69n1357_p0456c14║有言：行解相應，名之曰祖。
X69n1357_p0456c15║行脚超方，本為生死事大，接物利生為大。善知識止
X69n1357_p0456c16║發明大事因緣，此相須相資之理，自古以然。唯堪任
X69n1357_p0456c17║荷負大法器，乃能於壁立萬仞宗師鑪韛鉗鎚中煅
X69n1357_p0456c18║煉成就，始末真正，除是不出，一出必驚群動眾定也。
X69n1357_p0456c19║蓋緣承當處既不莽鹵，付授時亦不率易，如讓師在
X69n1357_p0456c20║曹溪八年，馬祖之與觀音、德嶠之與龍潭、仰山之於
X69n1357_p0456c21║大圓、臨濟之於斷際，皆不下一二十載，是故一言一
X69n1357_p0456c22║句、一機一境，金聲玉振，後世莫能窺覰，惟超證到乎
X69n1357_p0456c23║大同之地，自然必其落處。憶昔馬祖為西堂云：子曾
X69n1357_p0456c24║看教麼？藏云：教豈異耶？祖云：不然，子已後為人，若東
X69n1357_p0457a01║道西說。藏云：某病須自養，豈敢為人？祖云：子末年必
X69n1357_p0457a02║大興於世。已而果然。細詳古人，豈不是大徹大悟向
X69n1357_p0457a03║上一段大因緣，絕言像、離分別，硬糾糾處唯己自知，
X69n1357_p0457a04║獨樂安閑休歇去處？然馬師尚激勵如此，正欲圓通
X69n1357_p0457a05║轉變，不守一隅，泥著一處，須該括古今，踐履融攝，混
X69n1357_p0457a06║圓無際，貴利物之時八面受敵，撥得草窟裏一箇半
X69n1357_p0457a07║箇焦尾堪作種草，豈非方便作報佛祖恩德事業耶？
X69n1357_p0457a08║要須打辦精神，垂手方便，一著著須有出身之機，免
X69n1357_p0457a09║瞎人眼，迷果謬因，却不利益，此最為知識要徑也。
X69n1357_p0457a10║黃龍老南大禪師甞有語：端居丈室，以本分事接方
X69n1357_p0457a11║來人，乃長老之職也。其餘細事，付之知事，無不辦者。
X69n1357_p0457a12║誠哉！然用人之際，必須慎擇委任，令不敗事始得。大
X69n1357_p0457a13║溈真如云：住山無巧，只貴善用人。思之！思之！
X69n1357_p0457a14║諺語云：伎倆不如帳㨾。只如百丈大智，創立規繩，千
X69n1357_p0457a15║古撲它底不破。今時但謹遵守，自己率先，不違他雅
X69n1357_p0457a16║範，則眾人無有不從去也。
X69n1357_p0457a17║最後折倒衲子，透脫死生，須知有千聖羅籠，不住截
X69n1357_p0457a18║斷命根底一著始得。古德大有道：能擒縱，善殺活，得
X69n1357_p0457a19║大解脫，知識無不用之。非知之難見，於行事當機瞥
X69n1357_p0457a20║脫，斷得行，方始久遠得力也。
X69n1357_p0457a21║楊岐祖師倡起金剛圈、栗棘蓬，用辨龍蛇擒虎兕。若
X69n1357_p0457a22║本色是他家裏人，等閑拈出，便坐斷衲子舌頭也。
X69n1357_p0457a23║示法濟禪師　（住泗洲普照勝長老）
X69n1357_p0457a24║釋迦文多子，塔前分半座，已密授此印。爾後拈花第
X69n1357_p0457b01║二重公案，至於付金襴，雞足山中候彌勒，是多少節
X69n1357_p0457b02║文也。達磨迢迢自西竺游梁歷魏，冷坐少林深雪之
X69n1357_p0457b03║中，有箇斷臂老子解覰破，不免漏泄分付伊，謂之單
X69n1357_p0457b04║傳密記。子細推之，一場敗闕，自此便喧傳西來旨意。
X69n1357_p0457b05║世間隨流，將錯就錯，滿地流行，分五家七宗，遞立門
X69n1357_p0457b06║戶提唱，就實窮之，端的成得什麼邊事？是故從上達
X69n1357_p0457b07║人，不喫這般茶飯。且如何却是諦當？將知六合外著
X69n1357_p0457b08║得眼，早自別也。況無邊香水海，浮幢王剎表，下視底
X69n1357_p0457b09║乃少知落著實處。所以道，此大丈夫事，撲迭掀豁，步
X69n1357_p0457b10║驟作略，唯同風契證，始善弘荷，終不摋沙摋土，遂與
X69n1357_p0457b11║釋迦金色碧眼神光共一坐具地，等閑垂手，殺人活
X69n1357_p0457b12║人，初無窠臼，只貴緊峭，萬苦千辛，至嶮至毒，下得斷
X69n1357_p0457b13║命手脚，然後不虗印授也。白雲師公云：神仙祕訣，父
X69n1357_p0457b14║子不傳。
X69n1357_p0457b15║示杲書記　（住杭州徑山）
X69n1357_p0457b16║臨濟正宗，自馬師、黃檗闡大機、發大用，脫籠羅、出窠
X69n1357_p0457b17║臼，虎驟龍馳、星飛電激，卷舒擒縱皆據本分，綿綿的
X69n1357_p0457b18║的到風穴、興化，唱愈高、機愈峻，西河弄師子、霜華奮
X69n1357_p0457b19║金剛王，非深入閫奧、親授印記，莫知端倪，徒自名邈，
X69n1357_p0457b20║只益戲論。大抵負冲天氣宇，格外提持，不戰屈人兵、
X69n1357_p0457b21║殺人不眨眼，尚未髣髴其趣向，況移星換斗、轉天輪、
X69n1357_p0457b22║迴地軸耶？是故示三玄、三要、四料簡、四賓主，金剛王
X69n1357_p0457b23║寶劒踞地，師子一喝不作一喝用，探竿影草一喝分
X69n1357_p0457b24║賓主照用，一時行許多絡索、多少學家摶量注解，殊
X69n1357_p0457c01║不知我王庫中無如是刀，及弄將出來看底只是眨
X69n1357_p0457c02║眼，須是他上流契證驗認、正按旁提，還本分種草，豈
X69n1357_p0457c03║假梯媒？只如寶壽開堂，三聖推出一僧，壽便打，聖云：
X69n1357_p0457c04║你與麼為人，非但瞎却這僧，瞎却鎮州一城人眼去
X69n1357_p0457c05║在。壽擲下拄杖便歸方丈。興化見同參來便喝，僧亦
X69n1357_p0457c06║喝，化又喝，僧復喝，化云：你看這瞎漢。直打出法堂。侍
X69n1357_p0457c07║僧問：這僧有何相觸悞？化云：是他也有權有實，我將
X69n1357_p0457c08║手向伊面前橫兩遭却不會。似此瞎漢不打，更待何
X69n1357_p0457c09║時？看他本色宗風迥然超絕，不貴作略，只羨他眼，正
X69n1357_p0457c10║要扶荷正宗、提持宗眼，須是透頂透底、徹骨徹髓，不
X69n1357_p0457c11║涉廉纖、迥然獨脫，然後的的相承，可以起此大法幢。
X69n1357_p0457c12║然此大法炬也，繼馬祖、百丈、首山、楊岐不為叨竊耳。
X69n1357_p0457c13║示報寧靜長老
X69n1357_p0457c14║靈山單傳，少室密付，要卓卓絕類離倫，驗風塵草動，
X69n1357_p0457c15║眼光睒睒，逐青（去上）隔山，已識起倒，吞聲削迹，不留毫
X69n1357_p0457c16║末，而能鼓逆水波，運截流機，上門上戶，咬人火急，如
X69n1357_p0457c17║俊鷹快鷂，迷影捎空，背摩青霄，眨眼便過，點著便來，
X69n1357_p0457c18║挨著便去，不妨峭淨。所以流此正宗，標準異世也。箇
X69n1357_p0457c19║箇須是殺人不眨眼，然後入作。只如黃檗老漢生知
X69n1357_p0457c20║此段，纔行脚天台，見羅漢凌波絕瀑流，即欲打殺。及
X69n1357_p0457c21║抵百丈，聞舉馬師一喝，三日耳聾，乃退身吐舌，知是
X69n1357_p0457c22║大機之用，豈單見淺聞所擬議？或其後接臨濟祖師，
X69n1357_p0457c23║全體用此，不惜眉毛，成就克家之子，覆蔭天下人。有
X69n1357_p0457c24║志之士，應飽諳熟練，使越格超宗，然後所以奪飢人
X69n1357_p0458a01║食，驅耕夫牛，紹繼先規，不迷向背。細處直是涓滴照
X69n1357_p0458a02║透，寬廣時千聖亦尋他不著，始是向上種草。祖峰老
X69n1357_p0458a03║師常云：釋迦、彌勒猶是他奴，至竟他是阿誰？那容向
X69n1357_p0458a04║此亂下鍼錐？除非知有，則較些子也。大凡奮丈夫氣
X69n1357_p0458a05║槩，要超軼上流，合下手便教羅籠不得、呼喚不回，利
X69n1357_p0458a06║物應機，莫非灑灑落落，不向草窠裏輥、鬼窟裏弄情
X69n1357_p0458a07║魂，將玄妙理性揚眉瞬目、舉手動脚下合頭語，以實
X69n1357_p0458a08║法繫綴人家男女，一盲引眾盲，成何方便？既已據位
X69n1357_p0458a09║稱師，固不可容易，只自己分上滴水滴凍、孤迥危峭，
X69n1357_p0458a10║如師子兒遨遊，意氣驚群，出沒縱擒，卒難測度，驀然
X69n1357_p0458a11║踞地返擲，百獸奔馳喪膽，豈非殊勝奇特耶？還是與
X69n1357_p0458a12║麼人，三千里外已審端倪了也。是故巖頭道：如水上
X69n1357_p0458a13║按葫蘆子相似，等閑蕩蕩地拘牽惹絆，不得觸著捺
X69n1357_p0458a14║著，則蓋天蓋地長養履踐。得到此地，始可與靈山、少
X69n1357_p0458a15║室分一線路，黃蘗、臨濟、巖頭、雪峰互為賓主，風行草
X69n1357_p0458a16║偃，亦不虗出頭播揚三十二十年，他家自有同流共
X69n1357_p0458a17║證明、通人相將護也。誰言卞璧無人鑒？我道驪珠到
X69n1357_p0458a18║處晶。
X69n1357_p0458a19║示開聖隆長老
X69n1357_p0458a20║開聖堂頭隆老，政和中相從於湘西道林，膠漆相投，
X69n1357_p0458a21║箭鋒相直，由是深器之。既而復相聚於鍾阜大鑪鞴
X69n1357_p0458a22║中，禁得鉗鎚。了此段因緣，日近日親，向從上來，乃佛
X69n1357_p0458a23║乃祖，越格超宗，萬千人羅籠不住處，毛頭針竅間，廓
X69n1357_p0458a24║徹虗通，包容百千萬億無邊香水剎海，拄杖點發列
X69n1357_p0458b01║聖命脉，吹毛刃上，截斷路布，據曲彔木床，與人㧞楔
X69n1357_p0458b02║抽釘，解黏去縛，得大自在，仍來夷門分座，共相扶立
X69n1357_p0458b03║久之。況箇一著臨濟正法眼藏，綿綿到慈明楊岐，須
X69n1357_p0458b04║風吹不入、水灑不著底刢利漢，負殺人不眨眼氣槩，
X69n1357_p0458b05║高提正印，罵祖呵佛，猶是餘事。直令盡大地人通頂
X69n1357_p0458b06║透底，絕死生窠窟，灑灑落落，到無為無事大達之場，
X69n1357_p0458b07║乃為種草。
X69n1357_p0458b08║示普賢文長老
X69n1357_p0458b09║佛祖以心傳心，蓋彼彼頴悟透脫，如兩鏡相照，非言
X69n1357_p0458b10║象所拘，高超格量，箭鋒相拄，初無異緣，乃受道妙。嗣
X69n1357_p0458b11║祖繼燈，絕意路，出思惟，脫情識，到蕩蕩然寬通自在
X69n1357_p0458b12║處，逗到擇人付囑，亦要氣異，羽毛頭角體裁全具，然
X69n1357_p0458b13║後不墜家聲，得從上爪牙方相應副，所以數百年紹
X69n1357_p0458b14║續，愈久愈光顯，所謂源流深長也。今則頗失故步，多
X69n1357_p0458b15║擅家風，存窠窟，作路布，自既不出徹，轉以為人，則如
X69n1357_p0458b16║老鼠入牛角，漸漸尖小，安得宏綱不委于地哉？
X69n1357_p0458b17║老漢昔初見老師吐呈，所得皆眼裏耳裏機鋒，語句
X69n1357_p0458b18║上悉是佛法心性玄妙，只被此老子舉乾曝嚗兩句
X69n1357_p0458b19║云：有句無句，如藤倚樹。初則擺撼用伎倆，次則立諭
X69n1357_p0458b20║說道理，後乃無所不至，拈出悉皆約下，遂不覺泣下，
X69n1357_p0458b21║然終莫能入得。再四懇提耳，乃垂示云：你但盡你見
X69n1357_p0458b22║解作計較，待一時蕩盡，自然省也。隨後云：我早為你
X69n1357_p0458b23║說了也。去！去！向衣單下體究，了無縫罅。因入室，信口
X69n1357_p0458b24║胡道，乃責云：你胡道作麼？即心服真明眼人，透見我
X69n1357_p0458c01║𮌎中事，然竟未入得。尋下山，越二載回，始於頻呼小
X69n1357_p0458c02║玉：元無事處，桶底子脫。纔始覰見前時所示真藥石
X69n1357_p0458c03║也，自是迷時透不得，將知真實諦當處。如良遂道：諸
X69n1357_p0458c04║人知處，良遂總知；良遂知處，諸人不知。誠哉！是言也。
X69n1357_p0458c05║雪峰問德山：從上宗乘中事，學人還有分也無？德山
X69n1357_p0458c06║以杖擊之云：你道什麼？峰云：我在德山棒下，似脫却
X69n1357_p0458c07║千重萬重貼肉汗衫。臨濟被黃檗三擊之，到大愚問：
X69n1357_p0458c08║有過無過？愚云：黃檗與麼老婆，你更來覔過在。濟猛
X69n1357_p0458c09║省，不覺云：元來黃檗佛法無多子。此二老皆叢林傑
X69n1357_p0458c10║出者，並於棒下發明，後來大振此宗，為世梯航。學者
X69n1357_p0458c11║宜回思之，豈是麤淺邪？而近世有謂以杖接人，皆墮
X69n1357_p0458c12║機境，直須究了心性，談極玄妙，向時中綿綿密密，有
X69n1357_p0458c13║針有線，方可入細。只如一大藏教，五教三宗，析微發
X69n1357_p0458c14║隱，剖露至真實際，徹佛地理性，豈不為細？何假祖師
X69n1357_p0458c15║西來？將知法流既久，多生異見，不得真傳，乃將醍醐
X69n1357_p0458c16║而作毒藥，豈德山、雪峰、黃檗、臨濟之咎哉？諺曰：索短
X69n1357_p0458c17║不到深泉。
X69n1357_p0458c18║魯祖見僧只面壁，南泉云：我有時向道：直須向父母
X69n1357_p0458c19║未生已前究取，尚不得一箇半箇。他恁麼驢年去，二
X69n1357_p0458c20║老並躅齊眉，不是不知有，因甚却恁麼地說話？還究
X69n1357_p0458c21║到魯祖節文處麼？若究到，則見南泉如水入水；若不
X69n1357_p0458c22║諳此，乃分疎魯祖，僻執南泉圓轉，隨他語脉路布，卒
X69n1357_p0458c23║摸索不著在。
X69n1357_p0458c24║石鞏彎弓發箭，祕魔擎杈驗人，俱胝只豎一指，無業
X69n1357_p0459a01║唯言莫妄想。禾山打鼓，雪峰輥毬，趙州喫茶，玄沙蹉
X69n1357_p0459a02║過，佛法豈有如許耶？若一一作方便，下合頭語，便論
X69n1357_p0459a03║劫千生也未夢見在。若真實蹋著曹溪正路，則坐觀
X69n1357_p0459a04║成敗，覰見這一隊漏逗也。
X69n1357_p0459a05║子文監寺留此軸，今數年矣。近退院稍閑，因為出此。
X69n1357_p0459a06║所有蓋天蓋地，絕出聖賢一著。子公久參自如，良遂
X69n1357_p0459a07║知之矣。建炎三年閏八月十一日，雲居東堂書。
X69n1357_p0459a08║示鼎州德山靜長老
X69n1357_p0459a09║長老道林相從，迺宿昔有大緣，撥轉上頭關，一語便
X69n1357_p0459a10║契，圓照無遺。從上來莫不皆以是大機大用，龍象蹴
X69n1357_p0459a11║蹋，非驢所堪。若不具此手段，云何與人解黏去縛，抽
X69n1357_p0459a12║釘拔楔？此本分事也。但只一向操持，驅耕奪飢，廼活
X69n1357_p0459a13║句也。一切語言，機要事理，明暗語默，擒縱殺活，皆在
X69n1357_p0459a14║下文，不消一揑。唯黃檗、臨濟、睦州、雲門、溈仰、雪峰、玄
X69n1357_p0459a15║沙，尤得妙也。山僧室中，不曾蹋著此關，斷定不放過。
X69n1357_p0459a16║付授之際，尤在牢實，切忌依稀便骨董也。寧可無人
X69n1357_p0459a17║承當，有則須是箇中人始得。
X69n1357_p0459a18║示潭州智度覺長老
X69n1357_p0459a19║至道簡易而淵奧，初不立階梯，壁立萬仞，謂之本分
X69n1357_p0459a20║草料。是故摩竭掩室行正令，毗耶杜詞揭本宗，尚有
X69n1357_p0459a21║作家漢未放過，何況涉妙窮玄，說心論性，被貼肉汗
X69n1357_p0459a22║衫子黏著，脫拆不下，則轉見郎當。爾少室曹溪風範
X69n1357_p0459a23║迥殊，臨濟德山作略剔脫，龍馳虎驟，地轉天旋，不妨
X69n1357_p0459a24║慶快人，了不拖泥水。從上來大達大悟，纔信徹極致
X69n1357_p0459b01║處，即如快鷹俊鷂，迷風曜日，背摩青霄，直下透脫，使
X69n1357_p0459b02║二六時中無纖毫障隔，八達七通，卷舒擒縱，聖位尚
X69n1357_p0459b03║不居，豈肯處凡流？𮌎次蕩然，該今括古，拈一莖草作
X69n1357_p0459b04║丈六金身，拈丈六金身作一莖草，初無勝劣取舍，惟
X69n1357_p0459b05║在當機活卓卓地，有時奪人不奪境，有時奪境不奪
X69n1357_p0459b06║人，有時人境俱奪俱不奪，出格超宗，十成蕭灑，豈是
X69n1357_p0459b07║只貴籠罩人，蓋覆移換走作人？要當撲實頭，顯示無
X69n1357_p0459b08║依倚，無為無事大解脫，各各本分事。所以古人風塵
X69n1357_p0459b09║草動便先照了，纔出毫芒即與剗斷，尚不得一半，豈
X69n1357_p0459b10║可彼此草裏輥相牽相拽，機關語句上論量揀擇作
X69n1357_p0459b11║窠臼，埋沒人家男女軒，知是開眼尿牀，他明眼人終
X69n1357_p0459b12║不做箇般路布。大丈夫意氣驚群，須圖正紹，臨際本
X69n1357_p0459b13║宗，一喝一棒，一機一境，當陽勦絕。豈不見道：吹毛用
X69n1357_p0459b14║了急還磨。
X69n1357_p0459b15║示蜀中鷲峰長老
X69n1357_p0459b16║多子塔前，曾分半座；葱嶺西畔，隻履獨𢹂。臨濟以瞎
X69n1357_p0459b17║驢命惠然，夾嶠因青山委洛浦。雖源分派別，要一脉
X69n1357_p0459b18║出自曹溪，擇大器利根，俾掃蹤滅跡。是故從上來，龍
X69n1357_p0459b19║馳虎驟，換斗移星，閃電中別殽訛，石火裏分皁白。不
X69n1357_p0459b20║論瞢底，惟務俊流，懸肘後符，廓頂門眼，立起綱宗，單
X69n1357_p0459b21║提正令。源不深則流不長，功不積則用不妙。是以西
X69n1357_p0459b22║河弄師子，要超宗越格；而楊岐吞栗棘蓬，取奔流度
X69n1357_p0459b23║刃。既入箇選佛場，闡向上關捩子，應須一滴水、一滴
X69n1357_p0459b24║凍，硬著鐵脊梁，荷擔此大任。己躬下諦實，為人處無
X69n1357_p0459c01║偏，纔落世緣，便涉漏逗。祖峰老師橫點頭，白雲祖翁
X69n1357_p0459c02║渾圝吞棗，常為警䇿。如臨深履薄，便可以向百尺竿
X69n1357_p0459c03║頭進千百步，懸崖上跳萬億遭，廼真皮可漏，方驗撲
X69n1357_p0459c04║不破，蓋大雄的的種草也。慎之！
X69n1357_p0459c05║示顯上人　（住蘇州崑山惠嚴）
X69n1357_p0459c06║見處通透，用處明白，當旋機電卷，結角羅紋，槃錯縱
X69n1357_p0459c07║橫，自能回轉無凝滯。亦不立見，亦不存機，滔滔地風
X69n1357_p0459c08║行草偃蓋根脚。悟入時，徹淵源，修證得，無回互。會尚
X69n1357_p0459c09║不可得，豈況不會？二六時中，只恁無繫無絆，初不存
X69n1357_p0459c10║能所，我人何有於佛法哉？此無心無為無事境界，豈
X69n1357_p0459c11║世間聦明利智、辯慧多聞、無根本人能測量耶？達磨
X69n1357_p0459c12║西來，豈將得此法來？他惟直指各各當人本有之性，
X69n1357_p0459c13║令出徹明淨，不為如許惡知惡覺、妄想計較所染污。
X69n1357_p0459c14║參須實參，得真正道。師不引入草窠裏，直截契證，脫
X69n1357_p0459c15║却貼肉汗衫子，令𮌎次虗豁，無一毫凡情聖量，亦不
X69n1357_p0459c16║向外馳求，湛然真實，千聖莫能排遣。得一片淨倮倮
X69n1357_p0459c17║田地，透出空劫，那邊威音王猶是兒孫，何況更從他
X69n1357_p0459c18║覔？有祖以來，作家漢莫不如是。且如六祖新州一鬻
X69n1357_p0459c19║薪人，目不體字，逗至於大滿相見，一面披襟，著著透
X69n1357_p0459c20║脫。雖則聖賢混迹，要以方便顯示。此段不隔賢愚，皆
X69n1357_p0459c21║已本有。今既廁跡禪流，日逐冥心體究，知此大緣不
X69n1357_p0459c22║從人得，只在猛利擔荷增進，日損日益，如精金百煉
X69n1357_p0459c23║千煅，出塵之要，利生之本，尤須七穿八穴，到無疑安
X69n1357_p0459c24║穩，得大機大用之處。此工夫正在密作用中，只日於
X69n1357_p0460a01║萬緣交參，紅塵擾攘，順違得失，摐然羅列於中，出沒
X69n1357_p0460a02║不被他所轉，能轉於他，活鱍鱍地水灑不著，乃是自
X69n1357_p0460a03║己力量。至於靜嘿虗凝，亦非兩種，乃至奇言妙句，險
X69n1357_p0460a04║機絕境，亦只一槩平之，了無得失，皆為我用。似此磨
X69n1357_p0460a05║琢久之，生死之際脫然，視世間閑名破利，如風過游
X69n1357_p0460a06║塵，夢幻空花耳。翛然度世，豈非出塵大阿羅漢耶？
X69n1357_p0460a07║骨剉。和尚一生有問，只以骨剉也酬之，如鐵彈子，不
X69n1357_p0460a08║妨緊峭。若善體究，真祖師門下師子兒。
X69n1357_p0460a09║忠國師問本淨禪師：汝見一切奇言妙句時如何？淨
X69n1357_p0460a10║云：無一念心愛。國師云：是汝屋裏事。參學到此，乃是
X69n1357_p0460a11║淨潔乾嚗嚗地不受人瞞者。只山僧恁麼道，也合與
X69n1357_p0460a12║本分卓料。
X69n1357_p0460a13║示諫長老　（住蜀中無為山）
X69n1357_p0460a14║趙州云：我在南方三十年，除粥飯二時是雜用心處。
X69n1357_p0460a15║將知古德為此箇事，不將作等閑，直是鄭重。所以操
X69n1357_p0460a16║修覰捕到徹底分明，於一機一境、一句一言悉不落
X69n1357_p0460a17║虗，是故世法佛法打成一片。今時要湊泊著實，須是
X69n1357_p0460a18║猛利奮發、倒腸換肚，莫取惡知惡見、莫雜毒食，一味
X69n1357_p0460a19║純正真淨妙明，直下蹋著本地風光，到安穩大解脫
X69n1357_p0460a20║之地，坐斷報化佛頭，凜凜孤危，風吹不入、水灑不著，
X69n1357_p0460a21║正體現成，日用有力量，聞聲見色不生取舍，著著有
X69n1357_p0460a22║出身之路。豈不見僧問九峰：見說和尚親見延壽，是
X69n1357_p0460a23║否？峰云：山前麥熟也。未識得渠親切，近處便見衲僧
X69n1357_p0460a24║巴鼻，所謂殺人刀、活人劒，但請長時自著眼看，到出
X69n1357_p0460b01║格時自然知落處也。
X69n1357_p0460b02║示元禪客　（住成都府廣孝）
X69n1357_p0460b03║趙州道：佛之一字，吾不喜聞。且道他為甚如此？莫是
X69n1357_p0460b04║佛為一切智人，渠不喜聞耶？軒知不是這箇道理。既
X69n1357_p0460b05║不如此，何以不喜聞之？若是明眼人，聊聞便知落處。
X69n1357_p0460b06║請問落在什麼處？試吐露看。魯祖見僧來便面壁，是
X69n1357_p0460b07║為人不為人？節文在什麼處？若要與他投機，作何趣
X69n1357_p0460b08║向即得？
X69n1357_p0460b09║百丈大智每上堂說法竟，復召大眾，眾回首，丈云：是
X69n1357_p0460b10║什麼？藥山自云：百丈下堂句。且道用接何人？如何領
X69n1357_p0460b11║覧？
X69n1357_p0460b12║示杲禪人　（住杭州徑山）
X69n1357_p0460b13║杲衲子根性猛利，負笈海上，徧訪宗匠，受知於舊相
X69n1357_p0460b14║無盡公，深器重之。負俊邁之氣，不肯碌碌小了，標誠
X69n1357_p0460b15║相從，一言投機，頓脫向來羈鞅。雖未倒底領略，要是
X69n1357_p0460b16║昂藏，不受人抑勒快漢。原其所自，蓋由傅公殿撰發
X69n1357_p0460b17║渠本因，遂冒嚴凝蹔之咸平來告行，且乞法語。予因
X69n1357_p0460b18║示之：衲子當痛以死生為事，務消知見解礙，徹證佛
X69n1357_p0460b19║祖所傳付大因緣，勿好名聞，退步就實，竢行解道德
X69n1357_p0460b20║充實，愈潛遁而愈不可匿，諸聖天龍將推出人爾。況
X69n1357_p0460b21║以歲月淹練琢磨，待如鐘在扣、如谷應聲、如精金出，
X69n1357_p0460b22║萬煅鑪冶，萬世不易，萬年一念，向上巴鼻在掌握中，
X69n1357_p0460b23║草偃風行，豈不綽綽然有餘裕哉？仍持此紙似傅翁，
X69n1357_p0460b24║相與作證履踐，貴長久不變耶。
X69n1357_p0460c01║示蘊初監寺　（住蘇州明因）
X69n1357_p0460c02║只道與你說一句子，早是著惡水潑人，何況更瞬目
X69n1357_p0460c03║揚眉、敲床豎拂？是什麼下喝行棒軒？知是平地上骨
X69n1357_p0460c04║堆。更有不識好惡底，問佛問法、問禪問道，請相為、乞
X69n1357_p0460c05║相接，求向上向下佛法知見、語句道理，是乃泥裏洗
X69n1357_p0460c06║土、土裏洗泥，幾時得脫灑去？有般底聞與麼道，便作
X69n1357_p0460c07║計較云：我會也。佛法本來無事，人人無不具足，終日
X69n1357_p0460c08║喫飯著衣，何曾欠少來？便向無事平常界裏打住，殊
X69n1357_p0460c09║不知豈有恁麼事來？故知須是本分其中人，方諳從
X69n1357_p0460c10║上宗乘本分。若實有悟入處，識起倒、知進退，別休咎、
X69n1357_p0460c11║離滲漏，日近日親，轉更豹變，不守窟宅，跳出圈圚，不
X69n1357_p0460c12║疑天下老漢舌頭，一似生鐵鑄就，正好著力修行供
X69n1357_p0460c13║養，然後可以然無盡燈、行無間道，舍身舍命撈摝群
X69n1357_p0460c14║生，令他各出樊籠去執縛，佛病祖病俱瘥，解脫深坑
X69n1357_p0460c15║已出，作箇無為無事快活道人去。然自既得度，須不
X69n1357_p0460c16║廢行願，思度一切，忍苦捍勞，向薩婆若海為舟為航，
X69n1357_p0460c17║始有少分相應，慎勿做骨羸錐、露柱燈籠，打淨潔毬
X69n1357_p0460c18║子自了得，濟甚事？是故古德須勉人行箇一條路，堪
X69n1357_p0460c19║報不報之恩。如今諸方多有靈利衲子，要直透得徹，
X69n1357_p0460c20║有底探頭太過、要易會，纔知些趣向便欲出頭，又是
X69n1357_p0460c21║一等蹉過。有推而不出亦未圓通，知時節因緣而不
X69n1357_p0460c22║失機會，乃通方之士也。
X69n1357_p0460c23║示一書記　（住四明雪竇）
X69n1357_p0460c24║英靈衲子，蘊卓識奇姿，慷慨隳冠，視身世浮名，如游
X69n1357_p0461a01║塵浮雲谷響，以宿昔大根器，知有此段超生出死，絕
X69n1357_p0461a02║聖越凡，乃三世如來所證金剛正體，歷代祖師單傳
X69n1357_p0461a03║妙心，跂步蹴蹋，作香象金翅，要馳驟飛騰於億千萬
X69n1357_p0461a04║類之上，截流摩霄，豈肯為鴻鵠燕雀局促於高低勝
X69n1357_p0461a05║負，較目前電光石火間被轉利害耶？是故古之大達，
X69n1357_p0461a06║不記細故，不圖淺近，發志便欲高超佛祖，荷擔一切
X69n1357_p0461a07║所不能承當，重任普津，濟四生九類，拔苦與安，破障
X69n1357_p0461a08║道愚昧，折無明顛狂毒箭，拈出法眼見刺，使本地風
X69n1357_p0461a09║光澄霽，空劫已前面目明顯，悉心竭力，不憚寒暑，刻
X69n1357_p0461a10║意尚行，向三條椽下，死却心猿，殺却意馬，直使如枯
X69n1357_p0461a11║木朽株相似，驀地穿透，豈從他得發覆藏？然暗室明
X69n1357_p0461a12║燈，擬䑯航於津要，證大解脫，不起一念，頓成正覺。且
X69n1357_p0461a13║通箇入理之門，然後升普光明場，踞無漏清淨殊勝
X69n1357_p0461a14║偉特法空之座，口海瀾翻，奮無礙四辯才，立一機，垂
X69n1357_p0461a15║一句，現一勝相，普使凡聖有情無情，俱仰威光，受庇
X69n1357_p0461a16║庥，尚未是絕功勳處，更轉那頭？千聖羅籠不住，萬靈
X69n1357_p0461a17║景仰無門，諸天無路捧花，魔外那能旁覰？放却知見，
X69n1357_p0461a18║卸却玄妙，颺却作用，惟飢餐渴飲而已。初不知有心
X69n1357_p0461a19║無心，得念失念，何況更戀著從前學解玄妙理性，分
X69n1357_p0461a20║劑名相，桎梏知見，佛見法見，動地掀天，世智辯聦，自
X69n1357_p0461a21║纏自縛，入海筭沙，有何所靠耶？等是大丈夫應務，敵
X69n1357_p0461a22║勝驚群，滿自己本志願，乃為本分大心大見大解脫，
X69n1357_p0461a23║無為無事，真道人也。
X69n1357_p0461a24║跋一書記法語
X69n1357_p0461b01║予政和末抵瑯邪，會一師若故舊，喜其志道不群，因
X69n1357_p0461b02║作前偈。及應詔大梁，遂得游從，日以此段咨扣益勤，
X69n1357_p0461b03║數百眾中乃肯斆力，復示以後語。建炎元祀，將之東
X69n1357_p0461b04║南，因為重書，而復系之以䟦，為他日再會之識，且以
X69n1357_p0461b05║相分。雖道人本分相知，千萬里外不隔毫末，而古者
X69n1357_p0461b06║多於此時節行正令。趙州云：有佛處不得住，無佛處
X69n1357_p0461b07║急走過。石室云：莫一向去，已後却來我邊。洞山萬里
X69n1357_p0461b08║無寸草，大慈帶取老僧去。歸宗時寒，途中善為曹山
X69n1357_p0461b09║去，亦不變異。悟本飛猿嶺峻好看，皆直截不覆藏，唯
X69n1357_p0461b10║務百川。明宗當陽領略，則南州北縣何處不逢？渠末
X69n1357_p0461b11║後慇懃，未免重拈一遍。且作麼生是諦當處？楖𣗖撗
X69n1357_p0461b12║擔不顧人，直入千峰萬峰去。
X69n1357_p0461b13║示宗覺禪人
X69n1357_p0461b14║宗門，接利根上智，提持出生死，絕知見，離言說，越聖
X69n1357_p0461b15║凡道妙，豈淺識小見，理道機境，解路上作活計者所
X69n1357_p0461b16║能擬議？要須如龍似虎，殺人不眨眼漢，用瞥脫快利
X69n1357_p0461b17║力量，聊聞舉著，剔起便行，外棄世間縛著，內捨聖凡
X69n1357_p0461b18║情量，直得孤迥迥，峭巍巍，不依倚絲毫，當陽薦透，全
X69n1357_p0461b19║身擔荷，佛來也炫惑不動。況祖師宗匠，語句機鋒，一
X69n1357_p0461b20║刀截斷，更不顧藉，自餘諸雜，甚譬如閑，方可攀上流，
X69n1357_p0461b21║少分相應也。不見永嘉纔跨曹溪，便師子吼，丹霞聞
X69n1357_p0461b22║馬師示選佛場，當下決破，逗到二師之前，逆流投契，
X69n1357_p0461b23║亮坐主四十二本經論，言下冰消，德山吹紙燭，便燒
X69n1357_p0461b24║疏鈔，臨濟六十棒，後乃翻擲，並皆透脫，不知曾入室
X69n1357_p0461c01║幾回，請益幾次。近時學道之士，不道他不用工夫，多
X69n1357_p0461c02║只是記憶公案，論量古今，持擇言句，打葛藤，學路布，
X69n1357_p0461c03║幾時得休歇？如斯只贏得一場骨董，推源窮本。蓋上
X69n1357_p0461c04║梢不遇作家，自己不負大丈夫志氣，曾不退步就己，
X69n1357_p0461c05║打辦精神，放下從前已後勝妙知見，直截獨脫，領取
X69n1357_p0461c06║本分大事因緣，是故半前落後，不分不曉。若只恁麼，
X69n1357_p0461c07║縱一生勤苦，亦未夢見在。是故昔人云：菩提離言說，
X69n1357_p0461c08║從來無得人。德山道：我宗無語句，亦無一法與人。趙
X69n1357_p0461c09║州道：佛之一字，吾不喜聞。看他早是摋土塗糊人了
X69n1357_p0461c10║也。若更於棒頭求玄，喝下覔妙，瞠眉努眼，舉手動足，
X69n1357_p0461c11║展轉落野狐窠窟去也。此宗惟貴悟明，到銀山鐵壁，
X69n1357_p0461c12║萬仞孤峭，擊石火，閃電光，擬不擬便墮坑落穽。所以
X69n1357_p0461c13║從上護惜箇一著子，同到同證，無你撮摸處。既能辦
X69n1357_p0461c14║心，能舍緣，累修行，依知識。若更不耐心，向千難萬難
X69n1357_p0461c15║不可湊泊處放下身心，體究教徹底，誠為可惜。只如
X69n1357_p0461c16║千生百劫到今，還有間斷也無？既無間斷，疑箇甚生
X69n1357_p0461c17║死去來？軒知屬緣，於本分事了無交涉。五祖老師常
X69n1357_p0461c18║說：我在此五十年，見却千千萬萬禪和，到禪床角頭，
X69n1357_p0461c19║只是覔佛做，說佛法，並不曾見箇本分衲子。誠哉！看
X69n1357_p0461c20║却今時，只說佛法底也難得，何況更求本分人？時節
X69n1357_p0461c21║澆季，去聖愈遠，大唐國裏胡種看看滅也。或得一箇
X69n1357_p0461c22║半箇有操持，不敢望似已前龍象，但只知履踐趣向，
X69n1357_p0461c23║頭正尾正，早是火中出蓮。切宜撥退諸緣，便能識破
X69n1357_p0461c24║古來大達大悟底蘊，隨處休歇，行密行，諸天無路，捧
X69n1357_p0462a01║花魔外覔行蹤，不見是真出家了徹。自己如有福報
X69n1357_p0462a02║因緣出來，垂一隻手，亦不為分外，但辦肯心，必不相
X69n1357_p0462a03║賺。只老僧恁麼，也是普州人送賊。
X69n1357_p0462a04║示光禪人
X69n1357_p0462a05║欲得親切，第一不用求，求而得之，已落解會。況此大
X69n1357_p0462a06║寶藏，亘古亘今，歷歷虗明，從無始劫來，為自己根本，
X69n1357_p0462a07║舉動施為，全承他力。唯是休歇到一念不生處，則便
X69n1357_p0462a08║透脫，不墮情塵，不居意想，迥然超絕，則徧界不藏，物
X69n1357_p0462a09║物頭頭，渾成大用，一一皆從自己𮌎襟流出。古人謂
X69n1357_p0462a10║之運出家財，一得永得，受用豈有窮極耶？但患體究
X69n1357_p0462a11║處根脚不牢，不能徹證，直須猛截諸緣，令無纖毫依
X69n1357_p0462a12║倚，放身捨命，直下承當，無第二箇。縱使千聖出來，亦
X69n1357_p0462a13║不移易，隨時任運，喫飯著衣，長養聖胎，不存知解，可
X69n1357_p0462a14║不是省要徑截殊勝法門耶？
X69n1357_p0462a15║示民禪人
X69n1357_p0462a16║先聖一麻一麥，古德攻苦食淡，潔志於此，廢寢忘餐，
X69n1357_p0462a17║體究專確，要求實證，豈計所謂四事豐饒者哉。及至
X69n1357_p0462a18║道不及古，便有法輪未轉，食輪先轉之議。由是叢林
X69n1357_p0462a19║呼長老為粥飯頭，得非與古一倍相返耶。然隨緣變
X69n1357_p0462a20║異門，且行第二段。北山延接方來，道人惟仰南畒。今
X69n1357_p0462a21║秋適會大稔，請覺民禪客覰收刈。臨行乞言，因示以
X69n1357_p0462a22║前段因緣，貴崇本及末，乃為兼利並照，圜悟通達之
X69n1357_p0462a23║人本分事也，勉行之乃善。
X69n1357_p0462a24║大凡學道探玄，須以大信根深信此事不在言語文
X69n1357_p0462b01║字一切萬境之上，確實惟於自己根脚放下從前作
X69n1357_p0462b02║知作解狂妄之心，直令絲毫不掛念，向本淨無垢寂
X69n1357_p0462b03║滅圓妙本性之中徹底承當，能所雙忘，言思路絕，廓
X69n1357_p0462b04║然明見本來面目，使一得永得，堅固不動，然後換步
X69n1357_p0462b05║移身，出言吐氣，並不落陰魔境界，則一切佛法端坐
X69n1357_p0462b06║現前，遂契行坐皆禪，脫去生死根本，永離一切蓋纏，
X69n1357_p0462b07║成箇灑灑無事道人，何須向紙上尋他死語。
X69n1357_p0462b08║百草頭上有祖師，夾山指出令人薦。寬平田中有大
X69n1357_p0462b09║義，百丈展手要人知。若能顆粒圓成，即是單傳心印。
X69n1357_p0462b10║更或彌望，但然使證第一聖諦。且出草一句作麼生
X69n1357_p0462b11║道？滿船明月載將歸。
X69n1357_p0462b12║示才禪人
X69n1357_p0462b13║俱胝見僧及答問，惟豎一指，蓋通上徹下，契證無疑，
X69n1357_p0462b14║瘥病不假驢駞藥也。後人不諳來脉，隨例豎箇指頭，
X69n1357_p0462b15║漫不分皂白，大似將醍醐作毒藥，良可憐愍。若是真
X69n1357_p0462b16║的見透底，始知鄭重，終不作等閑，所謂千鈞之弩，不
X69n1357_p0462b17║為鼷鼠發機。是故須具頂𩕳上眼，方可入作。後來玄
X69n1357_p0462b18║沙拈曰：俱胝承當處莽鹵，只認得一機一境。有般拍
X69n1357_p0462b19║盲底，隨語作解，便抑屈俱胝，以謂實然。殊不知焦塼
X69n1357_p0462b20║打著連底凍，到這裏直須子細，切忌顢頇。只俱胝臨
X69n1357_p0462b21║化去，自言：我得天龍一指頭禪，一生用不盡。豈徒然
X69n1357_p0462b22║哉？曹溪大鑑微時，乃新州鬻樵人也，碌碌數十年。一
X69n1357_p0462b23║旦聞客誦經，發其本願，棄母出鄉，遠謁黃梅。纔見數
X69n1357_p0462b24║語間，投機隱迹碓坊八箇月，暨與秀師呈偈，始露鋒
X69n1357_p0462c01║鋩，黃梅尋舉衣盂授之。是時群眾趂逐，競欲奪取，而
X69n1357_p0462c02║蒙山先及於庚嶺，舉之不勝，方悟非可以力爭，稽首
X69n1357_p0462c03║乞發藥。大鑒示以不思善惡處本來面目，即便知歸。
X69n1357_p0462c04║以時未至，復遁於四會獵人中。久之，然後出番禺，吐
X69n1357_p0462c05║風幡心動之語，印宗伸師禮為之落髮。登具，即開大
X69n1357_p0462c06║法要，董二千眾，聲徹九重，命貴近降紫泥，確然不應。
X69n1357_p0462c07║度龍象數十人，皆大宗師，何其韙哉？雖聖賢應世，存
X69n1357_p0462c08║亡進退，舉照無遺，然步驟趣向，從微至著，攷之不斷
X69n1357_p0462c09║世緣而示妙規，百世之下無與為等，到今徧寰海皆
X69n1357_p0462c10║其子孫。每仰洪範，輙欲擬其毫末，亦不可得。欲望後
X69n1357_p0462c11║進有力量者勉之，聊述梗槩耳。
X69n1357_p0462c12║現定見聞覺知，是法法離見聞覺知。若著見聞覺知，
X69n1357_p0462c13║即是見聞覺知，非達法也。大凡達法之士，超出見聞
X69n1357_p0462c14║覺知，受用見聞覺知，不住見聞覺知，直下透脫，渾是
X69n1357_p0462c15║本法。此法非有非無，非語非默，而能現有現無，現語
X69n1357_p0462c16║現默，長時亘然，不變不異。是故雲門云：不可說時便
X69n1357_p0462c17║有，不說時便無去也。思量時便有，不思量時便無去
X69n1357_p0462c18║也。直須妙達此法，令得大用。長時語默縱橫，悉令般
X69n1357_p0462c19║若現前，何必更論在善知識身邊為親，在田野間作
X69n1357_p0462c20║為是疎。一往直前，自然觸處逢渠也。
X69n1357_p0462c21║乃佛乃祖，仰重此一端的事，布在群機之中，高低貴
X69n1357_p0462c22║賤，未甞向背，百種千頭，作為天真，歷落圓陁陁地。若
X69n1357_p0462c23║特地作佛法玄妙見則虧，儻能不起見，只麼淨倮倮
X69n1357_p0462c24║却全彰。所以道：入林不動草，入水不動波，山是山，水
X69n1357_p0463a01║是水，僧是僧，俗是俗。見拄杖子，只喚作拄杖子，謂之
X69n1357_p0463a02║覿體。若向箇裏覰得透，從朝至暮，從暮至朝，無絲毫
X69n1357_p0463a03║透漏，全為我用，一一非分外，渾是本分事，脚跟下未
X69n1357_p0463a04║得諦當，亦不移易絲毫許，豈非端的現成機要耶？
X69n1357_p0463a05║直截省要，只消箇現成公案，浩浩作為，自晝及夜，縱
X69n1357_p0463a06║橫十字，喧靜語默，全體運用，一時覰破，從頭與批判
X69n1357_p0463a07║將去，不妨快哉。
X69n1357_p0463a08║此事若在言語裏，則合一句，語便殺定，更不移改也。
X69n1357_p0463a09║云何千句萬句終無窮竭？將知不在言語裏，要假語
X69n1357_p0463a10║句以顯發此事。靈利漢當須直體此意，超證透語句
X69n1357_p0463a11║底，使活鱍鱍地，便能將一句作百千句用，將百千句
X69n1357_p0463a12║作一句用也。更疑甚麼即心即佛，非心非佛，不是心，
X69n1357_p0463a13║不是佛，亦不是物，以至心不是佛，智不是道，東山水
X69n1357_p0463a14║上行，日午打三更，後園驢喫草，北斗裏藏身，一串穿
X69n1357_p0463a15║却。嚴陽尊者問趙州：一物不將來時如何？州云：放下
X69n1357_p0463a16║著。進云：某甲一物不將來，未審教放下箇什麼？州云：
X69n1357_p0463a17║看汝放不下。言下大悟。後來黃龍頌：一物不將來，兩
X69n1357_p0463a18║肩擔不起，明眼人難謾，言下忽知非，退步墮深坑，心
X69n1357_p0463a19║中無限喜，如貧得寶，毒惡既忘懷，沒交涉蛇虎，為知
X69n1357_p0463a20║己異類等解，寥寥千百年，清風猶未已。放下著。若以
X69n1357_p0463a21║常情論之，他道：一物不將來。云何却向道放下著？將
X69n1357_p0463a22║知法眼照於細微，為他拈出大病，令他知羞慚去。他
X69n1357_p0463a23║尚不覺，更復進問，再與點過，直得瓦解冰消，方始倒
X69n1357_p0463a24║底一時脫去，遂至伏猛虎、馴毒蛇，豈非內感外應耶？
X69n1357_p0463b01║龐居士渾家向火，居士驀云：難！難！十石油麻樹上攤。
X69n1357_p0463b02║龐婆云：易！易！百草頭上祖師意。靈照云：也不難，也不
X69n1357_p0463b03║易，飢來喫飯困來睡。尋常舉向人，多是愛靈照道得
X69n1357_p0463b04║省力，嫌龐翁龐婆說難說易，只是作隨語解，殊不本
X69n1357_p0463b05║其宗猷，所以言迹之興，異途之所由生也。若能忘言
X69n1357_p0463b06║體意，方見此三人各出一手，共提箇沒底藍兒撈蝦
X69n1357_p0463b07║摝蜆，著著有殺人之機，處處有出身之路。
X69n1357_p0463b08║示璨上人
X69n1357_p0463b09║達磨西來，不立文字語句，唯直指人心。若論直指，只
X69n1357_p0463b10║人人本有，無明殻子裏全體應現，與從上諸聖不移
X69n1357_p0463b11║易絲毫許。所謂天真自性，本淨明妙，含吐十虗，獨脫
X69n1357_p0463b12║根塵一片田地。惟離念絕情，迥超常格，大根大智，以
X69n1357_p0463b13║本分力量，直下就自根脚下承當，如萬仞懸崖，撒手
X69n1357_p0463b14║放身，更無顧藉，教知見解礙倒底脫去。似大死人已
X69n1357_p0463b15║絕氣息，到本地上大休大歇，口鼻眼耳初不相知，識
X69n1357_p0463b16║見情想皆不相到，然後向死火寒灰上頭頭上明，枯
X69n1357_p0463b17║木朽株間物物斯照，乃契合孤迥迥、峭巍巍，更不須
X69n1357_p0463b18║覔心覔佛，築著磕著元非外得。古來悟達百種千端，
X69n1357_p0463b19║只這便是。是心不必更求心，是佛何勞更覔佛？儻於
X69n1357_p0463b20║言句上作路布，境物上生解會，則墮在骨董袋中，卒
X69n1357_p0463b21║撈摸不著。此忘懷絕照，真諦境界也。
X69n1357_p0463b22║荒田不揀，信手拈來，明明百草頭，明明祖師意。何況
X69n1357_p0463b23║青青翠竹，鬱鬱黃花，墻壁瓦礫，以無情說法；水鳥樹
X69n1357_p0463b24║林，演苦空無我。是由依一實際，發無緣慈，於寂滅大
X69n1357_p0463c01║寶光，顯無作勝妙力。長慶云：撞著道伴交肩過，一生
X69n1357_p0463c02║參學事畢。
X69n1357_p0463c03║南塔云：我拈片木葉入城，便是移一坐仰山去也。故
X69n1357_p0463c04║香嚴擊竹，靈雲見桃花，資福剎竿頭，道吾神杖子，大
X69n1357_p0463c05║仰插鍬，地藏種田，無非發揚箇金剛正體，使當人不
X69n1357_p0463c06║動步，參見大解脫真善知識，行不言化，得無礙辯，則
X69n1357_p0463c07║森羅萬象、百草顛頭長時徧參，無不普攝圓融法界，
X69n1357_p0463c08║坐斷報化佛頭，坐臥行藏超證徧行三昧，何必覺城
X69n1357_p0463c09║東際、樓閣門前，熊耳、曹源陞堂入室，然後為親近傳
X69n1357_p0463c10║證耶？
X69n1357_p0463c11║惠超咨和尚：如何是佛法？眼云：汝是惠超。超乃省悟。
X69n1357_p0463c12║所謂出乎爾者，反乎爾者也。
X69n1357_p0463c13║唐朝古德英禪師，微時事田，運槌擊塊次，見一大土
X69n1357_p0463c14║塊，戲以槌猛擊之，應時粉碎，驀地大悟，自此散誕為
X69n1357_p0463c15║不測人，頗彰神異。有老宿拈云：山河大地被這僧一
X69n1357_p0463c16║擊百雜碎，獻佛不假香多。誠哉是言。
X69n1357_p0463c17║
X69n1357_p0463c18║佛果圜悟真覺禪師心要卷上始