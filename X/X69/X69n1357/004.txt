X69n1357_p0487b03║
X69n1357_p0487b04║佛果圜悟真覺禪師心要卷下終
X69n1357_p0487b05║
X69n1357_p0487b06║嗣法　子文　編
X69n1357_p0487b07║示月禪人
X69n1357_p0487b08║昔曹山別悟本，問：向甚處去？山云：不變異處去。本云：
X69n1357_p0487b09║不變異處豈有去耶？山云：去亦不變異。悟本領之。蓋
X69n1357_p0487b10║其透得綿密無間隔，得大安穩，無所不通，是故機路
X69n1357_p0487b11║灑落，千人萬人籠羅不住，至於發言直截，了無凝滯。
X69n1357_p0487b12║若胷次稍有解會，隨處執著，則豈能句下便恁剪斷？
X69n1357_p0487b13║善體此意，真不變異，雖千生萬劫，亦只如如頭緒紛
X69n1357_p0487b14║然，一一當陽皆無變異，豈非得如空際大定耶？所以
X69n1357_p0487b15║道：妙體本來無處所，通身那更有縱由。則去亦不變
X69n1357_p0487b16║異之旨明矣。
X69n1357_p0487b17║釋迦老子道：我今為汝保任此事，終不虗也。將知徹
X69n1357_p0487b18║佛知見淵源，無不皆實。履踐到實處，凡所舉止，悉不
X69n1357_p0487b19║落虗。一一透頂透底，邁古超今。求其形相，毫末了不
X69n1357_p0487b20║可得。極其諦當，則喫飯著衣，四威儀中，全體成現。要
X69n1357_p0487b21║須保任鄭重，如獲至寶，將護長養，便得大力量。以之
X69n1357_p0487b22║度世利物，靡所不堪，方為佛子。不辜釋迦老子苦口，
X69n1357_p0487b23║謂之知恩報恩也。
X69n1357_p0487b24║示本禪人
X69n1357_p0487c01║常獨行，常獨步，達者同游涅槃路。此蓋不與萬法為
X69n1357_p0487c02║侶之大旨也。況自己本有根脚，生育聖凡，含吐十虗，
X69n1357_p0487c03║無一法不承他力，無一事不從他出，豈有外物為障
X69n1357_p0487c04║為隔？但恐自信不及，便把不住去。若洞明透脫，只一
X69n1357_p0487c05║心不生，何處更有如許多？所以道：靈光獨耀，迥脫根
X69n1357_p0487c06║塵。要須直下承當從本以來自有底活卓卓妙體，然
X69n1357_p0487c07║後於一切時、一切處，無不逢渠，無不融攝，喫飯著衣，
X69n1357_p0487c08║凡百作為，世出世間，皆非外得。既達此矣，只守平常，
X69n1357_p0487c09║不生諸見，說什麼一口吸盡西江水？設使百千諸佛、
X69n1357_p0487c10║無量祖師，顯現無邊恠異神變，不消一劄。但恁麼信
X69n1357_p0487c11║及見徹，行脚事豈不辦耶？
X69n1357_p0487c12║示達禪人
X69n1357_p0487c13║大道正體，不在混沌未分及杳冥恍惚處，亦不是故
X69n1357_p0487c14║作深䆳隱蔽，令人不可窮，不可測量。蓋至明非明，至
X69n1357_p0487c15║妙非妙，直下簡易。若是宿根純靜，聊聞舉著，便知落
X69n1357_p0487c16║處，更不向外馳求，向根脚下千了百當，全體現成，乃
X69n1357_p0487c17║至觸境遇緣，悉皆透頂透底，坐得斷，把得住，作得主，
X69n1357_p0487c18║終不取他人舌頭路，布及古今言教機境公案，將為
X69n1357_p0487c19║極則。是故從上作家，唯只提持此段，要人自承當擔
X69n1357_p0487c20║荷，豈曾更立堦梯地位，漸次如之。若彼來今時，兄弟
X69n1357_p0487c21║不道他全不用心，要是不得省力，具大根大器大機
X69n1357_p0487c22║大用，一聞千悟，徹骨徹髓，痛領將去，纔一蹉却毫髮，
X69n1357_p0487c23║便入解會理路言詮意識根塵中去。所以脫他藥網
X69n1357_p0487c24║不出，未免漠漠懷疑，便更下鈍工，十年五載終莫能
X69n1357_p0488a01║果決。尋常每勸兄弟，須奮猛利心，棄却從前學路得
X69n1357_p0488a02║失窠臼，似向萬仞懸崖撒手，拌捨性命，從他氣息一
X69n1357_p0488a03║點也無。如大死底人，餉間甦醒起來，謾你不得也。却
X69n1357_p0488a04║為已到脚蹋實地處，寬若太虗，明如杲日，更不消造
X69n1357_p0488a05║化，一切自圓成，二六時中與千聖交參，俱為殊勝奇
X69n1357_p0488a06║特脫灑，信口開，信脚行，更疑箇甚？豈不見古宿指人
X69n1357_p0488a07║道：由悟達法離見聞。若也真的悟去，更憂甚佛不解
X69n1357_p0488a08║語？切須向日用中不起異見，放教𮌎中灑灑落落，打
X69n1357_p0488a09║辦精神自覰見，久之須有信入處。若只守閑，閉眉合
X69n1357_p0488a10║眼，要參露柱燈籠，也須知有佛種性底，終不向死水
X69n1357_p0488a11║裏折倒，但辦肯心，必不相賺。
X69n1357_p0488a12║菩提離言說，從來無得人。具摩醯正眼，靈利衲子聊
X69n1357_p0488a13║聞舉著，即便覰透，終不作限量，墮在解脫深坑中。有
X69n1357_p0488a14║般底容有路布，即謂離言說。真言說無得人，乃實證
X69n1357_p0488a15║之人，當面蹉却，被葛藤纏倒，終不明得從上來事。是
X69n1357_p0488a16║故此宗雖務冥契密付，既作諸佛苗裔，應須紹續門
X69n1357_p0488a17║風，明全提正印深機，脫生死塵勞惡作執縛。永嘉乃
X69n1357_p0488a18║云：大丈夫，秉慧劒，般若鋒兮金剛焰。豈容擬議於其
X69n1357_p0488a19║間哉？
X69n1357_p0488a20║生死為大事，真透脫去，不以為大。何故？以無怖畏，諦
X69n1357_p0488a21║了實證，如如不動，視萬有起滅，中外根株，洞然明白，
X69n1357_p0488a22║始末齊平，初無得喪，而常執此大明普照，若揭日月
X69n1357_p0488a23║而行，如師子王游戲自在，促百千劫為一念，衍一念
X69n1357_p0488a24║為百千劫，須彌納芥子中，大千擲方外，皆我心常分，
X69n1357_p0488b01║何有淨穢去來為罣礙，生死得喪為繄累哉？古德云：
X69n1357_p0488b02║生也猶如著衫，死也還同脫袴。不以生死為大變可
X69n1357_p0488b03║知矣。
X69n1357_p0488b04║示印禪人
X69n1357_p0488b05║參問之要，當人不論曉夕以為事，長令念茲在茲自
X69n1357_p0488b06║覰捕，驀然絕情識、忘思量，一旦桶底子脫，心上更不
X69n1357_p0488b07║見心，佛上豈假作佛？得大休歇場，虗閑寂靜，無相無
X69n1357_p0488b08║為，無執無住，祖師言教更不明別事，所謂了得身心
X69n1357_p0488b09║本性空，斯人與佛何殊別？但自體究，終有箇入處，却
X69n1357_p0488b10║來證據，乃是了事人也。子細看之。
X69n1357_p0488b11║初機晚學，乍爾要參，無捫摸處。先德垂慈，令看古人
X69n1357_p0488b12║公案，蓋設法繫住其狂思橫計，令沉識慮到專一之
X69n1357_p0488b13║地，驀然發明心非外得，向來公案乃敲門瓦子矣。只
X69n1357_p0488b14║如龐居士問馬大師：不與萬法為侶底是什麼人？馬
X69n1357_p0488b15║云：待汝一口吸盡西江水，即向汝道。但靜默沉審，然
X69n1357_p0488b16║後舉看，攸久之間，須知落處去。若以語言詮注語言，
X69n1357_p0488b17║只益多知，無緣入得此箇法門解脫境界。諦信！諦信！
X69n1357_p0488b18║以悟為則，勿嫌遲晚。
X69n1357_p0488b19║疾苦在身，宜善攝心，不為外境所搖，中心亦不起念。
X69n1357_p0488b20║常以生死事大，無常迅速為意，不可斯須恣縱。唯嗔
X69n1357_p0488b21║一法，於三業為大過患。儻有順違，切勿令生。常虗己
X69n1357_p0488b22║正心，觀外來觸，如虗舟飄瓦，則物我俱寂，到不動地。
X69n1357_p0488b23║爾思之，諦思之。
X69n1357_p0488b24║示妙覺大師
X69n1357_p0488c01║學道先於擇師，既得真正具頂門眼善知識，依其決
X69n1357_p0488c02║擇死生大事，須猛勇放下身心，忘情體究，當資悟入，
X69n1357_p0488c03║發明從本以來獨脫無滯礙本分事，日損日日損，履
X69n1357_p0488c04║踐到無疑至實大休歇之場。此所謂具眼參學，有勝
X69n1357_p0488c05║負、存窠臼，雖一往超勝，不知有不存誠、不學道、不求
X69n1357_p0488c06║出離者，然於此宗未得深造，猶在半塗，亦為可憫。大
X69n1357_p0488c07║凡出家離俗，要洪聖道度一切人，而無度人得道之
X69n1357_p0488c08║迹，方可超詣向上人行履處。且向上人肯自謂會佛
X69n1357_p0488c09║法、能證妙果、越佛超祖，不酌然的無是理，蓋只覔箇
X69n1357_p0488c10║毫髮許能所解悟證入，亦了不可得，豈況熾然生見
X69n1357_p0488c11║刺耶？是故古德道：他得底人只守閑閑，王老師只要
X69n1357_p0488c12║癡鈍去。豈不見渠每每埀示：三世諸佛不知有，狸奴
X69n1357_p0488c13║白牯却知有。直饒得渾脫狸奴白牯去，也未合向裏
X69n1357_p0488c14║存坐在。要須恁麼恁麼，更恁麼撒手向那邊去始得。
X69n1357_p0488c15║夾山道：任你碧潭清似鏡，終教明月下來難。將知纔
X69n1357_p0488c16║及不盡，並是影響，棒打石人頭，曝嚗論實事去。究竟
X69n1357_p0488c17║看著衣喫飯，雖不是別人，且要脫貼肉汗衫子，不得
X69n1357_p0488c18║即留滯也。既脫却貼肉衫子，管取是一員無為無事
X69n1357_p0488c19║出塵得度大道之人耶？
X69n1357_p0488c20║示仁書記
X69n1357_p0488c21║雪峰為人，如金翅鳥擘海，直取龍吞。豈唯雪峰？從上
X69n1357_p0488c22║大有道之士蘊兼利並照老作家手段者，莫不皆然。
X69n1357_p0488c23║蓋不直截、不盡力，如銀山鐵壁，峭㧞則鈍置去。是故
X69n1357_p0488c24║臨濟、德山行棒行喝下毒手脚，正欲大心、大器、大根
X69n1357_p0489a01║者向上承當，應不令人只認目前光影、口頭聲色也。
X69n1357_p0489a02║所以道：向上一路，千聖不傳。若是箇漢，聊聞舉著便
X69n1357_p0489a03║透徹去，終不守他窠臼、取他死語也。且行棒行喝落
X69n1357_p0489a04║在什麼處？若不明得直取龍吞意，則又紛紛紜紜去
X69n1357_p0489a05║也。大丈夫漢己靈猶不重，何況取他人路布為自己
X69n1357_p0489a06║胷襟？直須不受人瞞，昂藏特立，截却從來依倚，擺撥
X69n1357_p0489a07║理性玄妙動用，作略體本分事。既體得到本分處，只
X69n1357_p0489a08║曲肱而枕，亦是箇大快活人。若不了，泯然、冥然、迢然
X69n1357_p0489a09║恁麼去，纔回頭覰捕，有纖毫疑間則沒關涉也。豈不
X69n1357_p0489a10║見臨濟道：元來黃蘗佛法無多子。參！
X69n1357_p0489a11║答怡然道人
X69n1357_p0489a12║宿承光賁，小參。以此道為懷，況利根上智廓然自得，
X69n1357_p0489a13║以極清淨本源而能玲瓏照了、徹透鑒覺，不出戶庭
X69n1357_p0489a14║已驗過諸方。而老僧淺陋，乃沐知照，許令擊揚，既同
X69n1357_p0489a15║風密契，因不自踈外，於此事盡底裏羅列一句一言、
X69n1357_p0489a16║一機一境，皆絕唱之深致也。非心性玄妙、語默關涉、
X69n1357_p0489a17║葛藤路布，直是透頂透底。蓋色騎聲，坐斷報化佛頭，
X69n1357_p0489a18║不落是非得失，唯徹根源清淨正眼，雖思念寂滅明
X69n1357_p0489a19║惠，脫去籠羅，超然獨證頂𩕳上一著，此時豈有纖毫
X69n1357_p0489a20║道理？亦不立空劫已前、威音已後，到箇裏諸天捧花
X69n1357_p0489a21║無路、外道潛覰不見，淨倮倮、赤灑灑乃本地風光、本
X69n1357_p0489a22║來面目，直得佛覰不見，謂之向上一路，千聖不傳，除
X69n1357_p0489a23║非其中人則一舉便知落處矣。
X69n1357_p0489a24║答黃通判
X69n1357_p0489b01║承別紙踐履，是誠有意於實諦，不徒資談柄之浮根，
X69n1357_p0489b02║尚口語之淺學矣。況此段大緣，人人根本，洞然融通，
X69n1357_p0489b03║包括群有，不滅不生，亘今亘古，常在日用之中，而以
X69n1357_p0489b04║無始妄習翳障，強作知解，不能獨脫爾。明公今既息
X69n1357_p0489b05║心，絕力體究，離諸妄緣，了如如性，要見諸相非相，若
X69n1357_p0489b06║確然專一，下些攸久工夫，定須有所契證。如佛所謂：
X69n1357_p0489b07║若見諸相非相，即見如來。此直諸相當體，了不可得，
X69n1357_p0489b08║全是自心，及為非相，則於如如而來，如如而去，無二
X69n1357_p0489b09║無別，脫體全真，契妙明真心，本來清淨，只自己本來
X69n1357_p0489b10║面目是也。固非使人撥諸相為非相，向外馳求也。然
X69n1357_p0489b11║此心本來澄湛，物我一如，境之與心，初無兩種，要心
X69n1357_p0489b12║冥境寂，然後有所證入，及至證入之後，證亦非證，入
X69n1357_p0489b13║亦非入，翛然通透，如桶底子脫，始契無生無為，閑閑
X69n1357_p0489b14║妙道正體。今作息念澄慮工夫，乃是入道門徑，但辦
X69n1357_p0489b15║此心，當有深證爾。古德道：若不安禪息定，到這裏總
X69n1357_p0489b16║須茫然去逗，至透得到徹頭處，玄亦不立，佛祖亦不
X69n1357_p0489b17║立，乃向上大機大用，其中人行履處，又且更須知有
X69n1357_p0489b18║始得。
X69n1357_p0489b19║此事不在言句中。雲門云：若在言句中，一大藏教豈
X69n1357_p0489b20║是無言，何假祖師西來？將知祖師之來，唯論直指人
X69n1357_p0489b21║心，不立文字語句，但忘懷體究，令澄湛綿密，到一念
X69n1357_p0489b22║不生，脫却向來知解，作略機境，計較道理，忘心直證，
X69n1357_p0489b23║然後於日用之中，以此正印印定一切諸相，則非異
X69n1357_p0489b24║相，則築著磕著，無非真淨明妙大解脫境界也。然既
X69n1357_p0489c01║了此，却依尋常諸佛諸祖所垂示正因正果，將世間
X69n1357_p0489c02║雜染害道諸不善業，脫然打摒怗怗地修行，念茲在
X69n1357_p0489c03║茲三十二十年枯淡此心此身，即成就堅固法身也。
X69n1357_p0489c04║切恐撥無因果，作豁達空，作無礙見，解此毒刺也。切
X69n1357_p0489c05║望體究，圖深證耳。
X69n1357_p0489c06║示禪人
X69n1357_p0489c07║大凡截生死流，濟無為岸，無他奇特，只貴當人根器
X69n1357_p0489c08║猛利，揭自胷㦗，了一切有為有漏，如虗空花，元無實
X69n1357_p0489c09║性，以照了之心，返自觀省，翻覆覰捕，審諦諦審，久之
X69n1357_p0489c10║當有趣入之證。蓋此段並非他物，亦非他人能著力
X69n1357_p0489c11║令自己省發，如人負千斤擔子，當由己有如許力量，
X69n1357_p0489c12║方能堪可，若氣小力弱，則被他壓倒去也。所以道：大
X69n1357_p0489c13║人具大見，大智得大用。大丈夫漢打辦精彩，豈可向
X69n1357_p0489c14║山鬼窟子裏作活計？有甚出徹之期？應須發不可測、
X69n1357_p0489c15║不可量，荷負大事，超情離見，卓絕頴邁之志，直下透
X69n1357_p0489c16║脫，擺撥無始以來妄想輪迴、彼我得失、是非榮辱、穢
X69n1357_p0489c17║濁之心，令淨穢兩邊都不依怙，翛然獨脫，不依倚一
X69n1357_p0489c18║物，向千聖未有消息時，生佛世間、出世間不曾顯露
X69n1357_p0489c19║處，一念不生，前後際斷，蹋著本地風光，明見本來面
X69n1357_p0489c20║目，承當得直下牢固，無毫髮見刺，內外融通，蕩蕩然
X69n1357_p0489c21║得大安穩，乃轉身吐氣於這邊來，自然日用之中，凡
X69n1357_p0489c22║百施為之際，一一朝宗返本，豈是分外事耶？雖喫飯
X69n1357_p0489c23║著衣，修世間法，無不如如，無不通透，無不與所證正
X69n1357_p0489c24║體相應，更論甚高低向背？纔生見刺，即刺却命根。爾
X69n1357_p0490a01║祖師及古宿德，行棒行喝，作用百千億種，無他志元，
X69n1357_p0490a02║只令人自透脫，自休歇。如大死人，豈只了自己度世
X69n1357_p0490a03║便休，勉有餘乃不忘悲願，推此以發未悟，居人間世，
X69n1357_p0490a04║汎然若不繫之舟，喚作無心道人。今既未能頓了頓
X69n1357_p0490a05║明，且放教若身若心空勞勞地，虗寂既久，驀地打破
X69n1357_p0490a06║漆桶，到桶底子脫處也不難，況自具猛利根性，荷負
X69n1357_p0490a07║佛事，作為殊特奇勝之緣，此豈借別人力耶？是故古
X69n1357_p0490a08║者道：學道須是鐵漢，著手心頭便拌。
X69n1357_p0490a09║示詔副寺
X69n1357_p0490a10║昔雪山童子為半偈捨全軀，可祖斷臂，立雪沒胯，求
X69n1357_p0490a11║一句子。老盧八箇月負舂，象骨飯頭擔桶杓，同巖頭、
X69n1357_p0490a12║事園、欽山補紐，而九上洞山，三到投子，只為究此段。
X69n1357_p0490a13║其餘効勤勠力，臥雪眠霜，攻苦食淡，蓋不可勝數。鞠
X69n1357_p0490a14║其趣向，初不為名聞、苟利養，並以死生大事為懷，紹
X69n1357_p0490a15║隆佛祖種草作務。是故雖埋光雪林，聲迹不到人間，
X69n1357_p0490a16║往往有終老至死，脫然獨得，如鳥出籠，了然明證，萬
X69n1357_p0490a17║世不移。至如傳記所載，太山毫芒十一，於百千萬特
X69n1357_p0490a18║少分爾。其為高隱深遁，流轉溝壑，長往不顧，豈有涯
X69n1357_p0490a19║量哉？是故諸佛垂世，祖師西來，大意全機，超情識，越
X69n1357_p0490a20║詮表，逾影迹，出聖量，豈細事耶？唯大有志之士，宿薰
X69n1357_p0490a21║種勝，根力不群，然後能堪此任。雖頭目髓腦，不自愛
X69n1357_p0490a22║惜，況小小艱勤哉？往時大達之士，得旨之後，深關牢
X69n1357_p0490a23║藏，起順違方便，故意作害，現怒罵鞭叱，百種千端，要
X69n1357_p0490a24║試驗學人。待其經苦楚不動心，乃與一拶一挨，垂片
X69n1357_p0490b01║言纖機，如大飢困人得食，如醍醐甘露灌注，珍重忻
X69n1357_p0490b02║快，拳拳不失，成就大法器，踐履向上人道徑，猶須爛
X69n1357_p0490b03║骨董地熟，始可委付。如讓祖之於曹溪八年，始道得
X69n1357_p0490b04║箇說似一物即不中稜。師至雪嶺十五載，坐破七箇
X69n1357_p0490b05║蒲團，靈雲三十年，涌泉四十祀，德山、臨濟皆依師門，
X69n1357_p0490b06║歲月甚久。蓋此道迺千聖不傳之妙，豈可以輕心慢
X69n1357_p0490b07║心而趣入哉？永嘉云：粉骨碎身未足酬，一句了然超
X69n1357_p0490b08║百億。霜華諸道者在大溈執務，一日庫前自篩米大
X69n1357_p0490b09║圓過，拾遺一粒米，謂云：道者勿輕此粒，百千粒從此
X69n1357_p0490b10║粒生。諸迺返徵：百千粒既從此粒生，和尚且道這一
X69n1357_p0490b11║粒從甚處生？大圓拂袖而去。晚小參，謂眾云：大眾！米
X69n1357_p0490b12║裏有虫。趙州到桐城，路逢投子挈一油瓶，遂云：久嚮
X69n1357_p0490b13║投子，只見賣油翁。投子云：公且不識投子。州云：如何
X69n1357_p0490b14║是投子？投子提起油瓶云：油油米裏虫，何似油裏虫？
X69n1357_p0490b15║若參得投子，即見石霜。何故？豈不見道眾裏有人？衲
X69n1357_p0490b16║僧家第一須得具金剛眼，第二須得金剛寶劒，第三
X69n1357_p0490b17║須得柱杖子，第四須得衲僧巴鼻，直饒一一透得，更
X69n1357_p0490b18║須知有末後句始得。
X69n1357_p0490b19║示燈上人
X69n1357_p0490b20║要直截透脫，須先深信自己根脚下有此一段，輝騰
X69n1357_p0490b21║今古，迥絕知見，淨倮倮，沒依倚，常在目前，無毫髮相，
X69n1357_p0490b22║寬同太虗，明逾杲日。天地萬物有成壞，此箇無變無
X69n1357_p0490b23║移，古人謂之不與萬法為侶底人，亦號如來正徧知
X69n1357_p0490b24║覺。但諦實承當，使一念不生，徹透本來，元不動搖，長
X69n1357_p0490c01║時無間，若行若住，百種作為，初不妨礙，歷歷孤明，一
X69n1357_p0490c02║機一境，一句一言，皆含法界，稱本真如，情想計度，無
X69n1357_p0490c03║起滅處。以此正印一印印定，自然隨方逐圓，悉非二
X69n1357_p0490c04║種。他自古明見佛性得道之士，運用作為未甞不在
X69n1357_p0490c05║觀塵緣境界，無塵緣可得，鞠歸一真實際。如此退步，
X69n1357_p0490c06║一日之功便抵一劫。是故南泉道：王老師十八上便
X69n1357_p0490c07║會作活計，不是揭搦強為。蓋任運騰騰，寬通自在，天
X69n1357_p0490c08║龍鬼神覔他起心行處不得。此無心人行履直下深
X69n1357_p0490c09║嚴，若能休歇，知見解礙，將來便有徹證之分，亦解作
X69n1357_p0490c10║活計去。要須揭志勉強，然後無行不圓，於曹溪路上
X69n1357_p0490c11║得無間力用也。
X69n1357_p0490c12║示禪人
X69n1357_p0490c13║利根種智，聊聞舉著，徹底透頂，直下承當，了無別法，
X69n1357_p0490c14║撒手便行，豈復更有遲凝？正如秉利劒當門，阿誰敢
X69n1357_p0490c15║近？到箇裏，凜凜神威，佛祖莫能近傍，吞爍羣靈，豈不
X69n1357_p0490c16║是得大解脫？更不立向上向下，超然獨證。是故從上
X69n1357_p0490c17║人立一機，垂一言，謂之垂鉤四海，只釣獰龍。到箇裏，
X69n1357_p0490c18║不論如之若何，要箭鋒相拄，一擊便過，纔涉擬議，則
X69n1357_p0490c19║千里萬里去也。只如達磨面壁，少林九年，唯有可祖
X69n1357_p0490c20║默契。如今要立地明得也不難，但辦撥却從前作解
X69n1357_p0490c21║種種機智，不立毫末，使胷中淨倮倮，聖凡不存，彼我
X69n1357_p0490c22║不拘，一念不生，單刀直入，更覔甚佛？高步毗盧頂，不
X69n1357_p0490c23║稟釋迦文，破的破機，超宗出格，引頭方外看，誰是我
X69n1357_p0490c24║般人，始可作種草。然後向千人萬人羅籠不住處，不
X69n1357_p0491a01║辱一條線，硬糾糾地壁立千仞，等閑拈一毫芒，便見
X69n1357_p0491a02║畐塞十虗。拈示同風同德，而不期自會，不言而知，互
X69n1357_p0491a03║作主賓，建宗立旨，雖相去遠隔河沙，長如目擊，可透
X69n1357_p0491a04║向上機，了生死事，報恩立法，俾群靈一一如是，方稱
X69n1357_p0491a05║箇大丈夫，作奇特緣，了殊勝事。昔裴相之與黃檗，李
X69n1357_p0491a06║習之之與藥山，楊大年之與廣慧，李都尉之與慈照，
X69n1357_p0491a07║無不以此投機。既已投機，復資此以履踐，外空諸見，
X69n1357_p0491a08║內絕心智，徹底平常，騰騰任運，為內外護流通大法。
X69n1357_p0491a09║所謂要知恁麼事，須是恁麼人，若是恁麼人，始解恁
X69n1357_p0491a10║麼事。
X69n1357_p0491a11║示魯叟
X69n1357_p0491a12║佛法如大海，萬有包含，不可以形器數量所能測度，
X69n1357_p0491a13║一一俱無邊際。若欲造入，須辦箇沒量大智見，窮法
X69n1357_p0491a14║界等虗空，盡未來不退轉，跂步超越，合下如鐵石堅
X69n1357_p0491a15║固，然後廓頂門正眼，慎擇真實具本分作家手段大
X69n1357_p0491a16║宗師，息心依附，將死生大事託之，無透脫超證不已。
X69n1357_p0491a17║第一先得不落窠窟，而能直截明見本來面目，蹋著
X69n1357_p0491a18║本地風光，深根固蒂，信得及，了得徹，虗寂靈明，不動
X69n1357_p0491a19║不變為基址，情念計較俱不生，直得空豁豁地，前後
X69n1357_p0491a20║際斷，與諸聖不移易絲毫許，諦了自己。其次展轉退
X69n1357_p0491a21║步，一切不留，而能於毛端現剎海，納須彌於芥中，拈
X69n1357_p0491a22║起向上機，提持祖佛，令到此正好著力。及去今時玄
X69n1357_p0491a23║妙理性，妙句奇言，掀天作略擺撥盡，方始體得那邊
X69n1357_p0491a24║意旨，幾時更肯道我會佛法，能活脫逞機用也？若履
X69n1357_p0491b01║踐得攸久，分明無事安樂人矣。將知聖賢撗身為此，
X69n1357_p0491b02║臨事不為立功，能逞我見，意在令人人無疑、無為、無
X69n1357_p0491b03║事去。今雖富春秋、居貴富，而以夙昔願力高識遠見，
X69n1357_p0491b04║要學此道，潔清身意，不捨世緣，乃修淨行，初段早已
X69n1357_p0491b05║真正也。要辦長久不退之心，縱逢一切違緣，處之如
X69n1357_p0491b06║食餳蜜，養得純熟，便是大解脫人。佛法與世諦豈有
X69n1357_p0491b07║二種耶？推此直前，何往不利？古人道：千里同風。蓋不
X69n1357_p0491b08║言而照、不面而知，豈假繁詞哉？是故毗耶大士一默、
X69n1357_p0491b09║文殊贊善瘥病，不假驢駞藥，意在鉤頭，應須領取，向
X69n1357_p0491b10║獨行獨步處靠實考究，看從何而起、自何而來，去縛
X69n1357_p0491b11║解黏，不真何待？無業只說箇莫妄想，俱胝只豎一指，
X69n1357_p0491b12║天皇胡餅、趙州喫茶、雪峰輥毬、禾山打鼓，渾無別事。
X69n1357_p0491b13║參。
X69n1357_p0491b14║示禪者
X69n1357_p0491b15║達磨祖師觀此土有大乘根器，由是自天竺西來，傳
X69n1357_p0491b16║教外旨，直指人心，不立文字語句。蓋文字語句乃末
X69n1357_p0491b17║事，恐執泥之即不能超證，所以破執著、去玄妙、離聞
X69n1357_p0491b18║見、出意表，如擊石火、閃電光，一念不生，直下透却根
X69n1357_p0491b19║塵，向各各根脚下承當領覧。此一段大因緣，翛然獨
X69n1357_p0491b20║脫，不依倚一物，含吐十虗，湛然澄寂，契悟本來妙心。
X69n1357_p0491b21║此心能生一切世間及出世法，唯宿薰種性，略聞提
X69n1357_p0491b22║取，即知落處，更不從別處流出。全心即佛，全佛即人，
X69n1357_p0491b23║人佛無二，一道清虗，豈有得失、是非、違順、好惡、長短
X69n1357_p0491b24║來？有為有漏，如幻如夢，了無一塵長久。是故蘊才智、
X69n1357_p0491c01║有力量底，即能發一念真正菩提心，不為諸緣所牽、
X69n1357_p0491c02║貴富所拘，動是歷歲月不退不轉，埋頭向前，念茲在
X69n1357_p0491c03║茲，回光返照，諦了從上來威音那邊萬緣根本。纔覰
X69n1357_p0491c04║得透，即身心泰然，二六時中更不放舍，直候徹證，乃
X69n1357_p0491c05║能事畢矣。況當人合下性靜，純一慈善，無如許惡覺
X69n1357_p0491c06║惡知，而復相續綿綿體究，豈不善哉？古人道：百草頭
X69n1357_p0491c07║邊薦取。只如從朝至莫，是箇什麼？但念念覰捕，心心
X69n1357_p0491c08║無住，攸久純熟，只見光輝。觀一切法空，不曾有實，唯
X69n1357_p0491c09║此一心，亘今亘古，可以透脫死生。學此道者，不得其
X69n1357_p0491c10║門，只為情在解上，觸途成滯。若一切盡情，打疊𮌎中，
X69n1357_p0491c11║不存纖微，自然七通八達也。但長時無間，消遣將去，
X69n1357_p0491c12║淨念聖解，尚令不生，何況觸情而動，作眾不善耶？親
X69n1357_p0491c13║近善知識，只貴提誘與己，作增上緣。世尊記當來一
X69n1357_p0491c14║牛吼地，有善知識遞相擊勸，相與行持，體此妙道矣。
X69n1357_p0491c15║鏡清云：汝等十二時中，須管帶始得。趙州云：我使得
X69n1357_p0491c16║十二時。佛言：若能轉物，即同如來。既已久存誠，唯務
X69n1357_p0491c17║向前，得不退轉。等閑要當心中不留一物，直下似箇
X69n1357_p0491c18║無心底人，如癡兀不生勝解，養來養去，觀生死甚譬
X69n1357_p0491c19║如閑，便與趙州、南泉、德山、臨濟同一見也。切自保任，
X69n1357_p0491c20║端居此無生無為大安樂之地，乃甚善耶？
X69n1357_p0491c21║示禪人
X69n1357_p0491c22║西方大聖人出迦維羅，作無邊量妙用，顯發剎塵莫
X69n1357_p0491c23║數難思議殊特正因，以啟迪群靈。其方便順逆開遮，
X69n1357_p0491c24║餘言遺典，盈溢寶藏。及至下梢，始露一消息，謂之教
X69n1357_p0492a01║外別行，單傳心印。金色老子已來，的的綿綿，只論直
X69n1357_p0492a02║指人心，見性成佛，不立階梯，不生知見，利根上智，向
X69n1357_p0492a03║無明窟子裏瞥破，煩惱根株中活脫，應時超證，得大
X69n1357_p0492a04║解脫。是故竺乾四七，東土二三，皆龍象蹴蹋，師勝資
X69n1357_p0492a05║強，機境言句，動用語默，有上上乘根器，格外領略，當
X69n1357_p0492a06║下業障冰消，直截承荷。於餘時自能管帶，打作一片，
X69n1357_p0492a07║度世絕流，頓契佛地。尚不肯向死水裏浸，却唱出透
X69n1357_p0492a08║玄妙，越佛祖，削去機緣，剗斷路布，如桉太阿，凜凜神
X69n1357_p0492a09║威，阿誰敢近？作家漢確實論量，纔有向上向下勝妙
X69n1357_p0492a10║理性，作用纖毫，即叱之不是。從來種草，直下十成，煅
X69n1357_p0492a11║煉得熟，踐履得實，始與略放過，猶恐異時落草，負累
X69n1357_p0492a12║人瞎却正法眼。嗟見一流拍盲野狐種族，自不曾夢
X69n1357_p0492a13║見祖師，却妄傳達磨，以胎息傳人，謂之傳法救迷情。
X69n1357_p0492a14║以至引從上最年高宗師，如安國師、趙州之類，皆行
X69n1357_p0492a15║此氣。及誇初祖隻履普化空棺，皆謂此術有驗，遂至
X69n1357_p0492a16║渾身脫去，謂之形神俱妙。而人間厚愛此者，怕臘月
X69n1357_p0492a17║三十日，慞惶競傳歸真之法，除夜望影，喚主人翁以
X69n1357_p0492a18║卜日月，聽樓鼓，驗玉池，覘眼光，以為脫生死法。真誑
X69n1357_p0492a19║諕閭閻，揑偽造窠，貽高人嗤鄙。復有一種，假託初祖
X69n1357_p0492a20║胎息說、趙州十二時別歌、龐居士轉河車頌，遞互指
X69n1357_p0492a21║授，密傳行持，以圖長年。及全身脫去，或希三五百壽，
X69n1357_p0492a22║殊不知此真妄想愛見，本是善因，不覺墮在荒草。而
X69n1357_p0492a23║豪傑俊頴之士，高談大辯，下視祖師者，往往信之。豈
X69n1357_p0492a24║知失故步，𦘕虎成狸，遭有識大達，明眼覰破。居常眾
X69n1357_p0492b01║中，惟默觀憫憐，豈釋迦文與列祖體裁止如是耶？曾
X69n1357_p0492b02║不自回照始末，則居然可知矣。海內學此者，如稻麻
X69n1357_p0492b03║竹葦，其高識遠見，自不因循。恐乍發意，未入閫奧，揭
X69n1357_p0492b04║志雖專，跂步雖遠，遇增上慢導，入此邪見林，末上一
X69n1357_p0492b05║錯，永沒回轉，其流浸廣，莫之能遏。因出此顯言，庶有
X69n1357_p0492b06║志願於大解脫、大總持可以辨之，而同入無生大薩
X69n1357_p0492b07║婆若海，汎小舟，濟接群品，俾正直妙道流於無窮，豈
X69n1357_p0492b08║不快哉！
X69n1357_p0492b09║示遠猷奉議
X69n1357_p0492b10║從上徑截，一路直㧞，超昇無出，直指人心，見性成佛。
X69n1357_p0492b11║但此心淵奧，脫去聖凡階級，只貴利根上智，於無明
X69n1357_p0492b12║具縛窠窟中，不動纖毫，直下頓契，廓徹靈明，與有情
X69n1357_p0492b13║無情、有性無性同體，與大法相應，發起作用，透古超
X69n1357_p0492b14║今，騎聲蓋色，虗而靈，寂而照，無量無礙不思議大解
X69n1357_p0492b15║脫，一一七穿八穴，了無回互，便識落著。所以乃佛乃
X69n1357_p0492b16║祖，謂之單傳密付，如印印空，如印印泥，如印印水，萬
X69n1357_p0492b17║德照然，十方坐斷，獨證獨超，初無依倚。若起見作相，
X69n1357_p0492b18║則沒交涉也。今時大有具種性之士，能始末覰破幻
X69n1357_p0492b19║緣幻境，猛勇奮志向箇邊來。亦有久存誠探賾者，然
X69n1357_p0492b20║患缺方便力，止以知見解會為明了。殊不知全坐子
X69n1357_p0492b21║但是識心，縱解到佛邊，窮到修證盡頭處，不出指蹤
X69n1357_p0492b22║在。是故古來作家宗師，不貴人作解會，唯許人舍知
X69n1357_p0492b23║見，𮌎中不留毫髮許，蕩然同太虗空，攸久養得成熟，
X69n1357_p0492b24║此即是本地風光，本來面目也。到此亘古亘今之地，
X69n1357_p0492c01║脫離生死，有甚難耶？如裴相國、龐居士㨾，直以信得
X69n1357_p0492c02║及，便得力受用自在，塵緣夢境，豈從別處生？若脚下
X69n1357_p0492c03║諦實，二六時中，更轉一切物，而無能相等閑，空勞勞
X69n1357_p0492c04║地，不生心動念，隨自天真，平懷常實，便是從䆠游幹
X69n1357_p0492c05║斡，悉皆照透，承阿誰恩力？既識得渠，則如下水船相
X69n1357_p0492c06║似，略左右照顧，扶持將去，自然速疾於般若相應。此
X69n1357_p0492c07║禪流所謂自做工夫，觸處無有虗棄底時節，綿綿長
X69n1357_p0492c08║久，辦不退轉心，不必盡棄世間有漏有為，然後入無
X69n1357_p0492c09║為無事。當知元非兩種，若懷去取，則打作兩橛也。一
X69n1357_p0492c10║切時一切處，唯以此為實在力，行之當截斷眾流，得
X69n1357_p0492c11║大安樂矣。
X69n1357_p0492c12║示嚴殊二道人
X69n1357_p0492c13║參須實參，見須實見，用須實用，證須實證。若纖毫不
X69n1357_p0492c14║實，即落虗也。此實地乃三世諸佛所證，歷代祖師所
X69n1357_p0492c15║傳，惟此一實，謂之脚蹋實地。初則須大悟，若只認門
X69n1357_p0492c16║頭戶底，作窠窟說路，布立機境，照用取捨解會，則不
X69n1357_p0492c17║徹也。此透生死要徑，到﨟月三十日，一千二百斤擔
X69n1357_p0492c18║子，須是自有力量，荷負得行，方可翛然獨脫。是故無
X69n1357_p0492c19║業國師垂示：臨終之際，若一毫凡聖情量未盡，纖毫
X69n1357_p0492c20║思慮未忘，便乃輕重五陰去也。古人以生死事大，是
X69n1357_p0492c21║以訪道尋師決擇，豈可只學語言，理會古人公案，下
X69n1357_p0492c22║得三五百轉好語，便當得也。將知聰明黠慧，皆為障
X69n1357_p0492c23║道之本，要須冥然扣寂，不怕放教身心如土木瓦礫，
X69n1357_p0492c24║驀然翻却業根種子，便乃知非見學佛學法，如中毒
X69n1357_p0493a01║藥相似，然後透出佛法，乃體得本分事也。此非小緣
X69n1357_p0493a02║就分，是久參之士，尤宜放下，不擔著禪道，不輕毀上
X69n1357_p0493a03║流，愈透徹愈低細，愈高明愈韜晦，作箇百不知百不
X69n1357_p0493a04║會無用處底人，行不動塵，言不驚眾，澹然安閑，常行
X69n1357_p0493a05║恭敬，始堪保任於一切違順境界，心不動搖，志無改
X69n1357_p0493a06║易，達磨謂之一相三昧。一行三昧，切宜履踐純熟，以
X69n1357_p0493a07║至古今作用機緣，便七達八通，亦不留在𮌎次，等閑
X69n1357_p0493a08║蕩蕩地，觸著便轉，捺著便動，拘牽惹絆，不得居千人
X69n1357_p0493a09║萬人之中，如無一人相似。不是強為任運如此，更須
X69n1357_p0493a10║如末後一語始得。參
X69n1357_p0493a11║示道明
X69n1357_p0493a12║此道至玄玅深䆳，是以佛祖不容擬議，要直截承當，
X69n1357_p0493a13║超出見聞色聲之表，單契密領，謂之教外別行。然得
X69n1357_p0493a14║之奧，用之徹，脫去理障，烹煆淨盡，到極則之地，須遇
X69n1357_p0493a15║大達善決擇之士，剔撥猛咬斷綫索，始能無佛無祖
X69n1357_p0493a16║窠窟。只平白汎汎地，於日用之間，透頂透底擔荷，無
X69n1357_p0493a17║一法當情，無一念可得，等閑作為，向一切境界之中，
X69n1357_p0493a18║圓融無際，亦無圓可融，亦無融可圓，始行無間道中，
X69n1357_p0493a19║游歷絕功勛處，喚作平常心不可得。似此脚蹋實地，
X69n1357_p0493a20║無落虗底工夫，綿綿密密，便掃田掠地，拈筯把匙，種
X69n1357_p0493a21║種作為，皆入場屋。是故地藏呵僧云：南方說禪浩浩
X69n1357_p0493a22║地，便道爭如我箇裏，種田博飯喫。准此而推，忍苦捍
X69n1357_p0493a23║勞，繁興大用，雖麤淺中，皆為至實。惟貴心不易移，一
X69n1357_p0493a24║往直前，履踐將去，生死亦不柰我何，何況餘事。永嘉
X69n1357_p0493b01║道上士，一決一切了，信矣。
X69n1357_p0493b02║示侍者法榮
X69n1357_p0493b03║學道之人，能矻矻孜孜，以生死之事居懷，晝三夜三，
X69n1357_p0493b04║不憚勞苦，事善知識，求一言半語發藥，雖遭呵斥種
X69n1357_p0493b05║種惡境，而力向前，非自宿昔薰成自然種智，必且猶
X69n1357_p0493b06║豫，或則退悔。能於此恬然，初無動搖，其志願亦頗難
X69n1357_p0493b07║得。然此本有之性，現定見聞知覺，父母緣不可生，境
X69n1357_p0493b08║界緣不可奪。若隨向來知解，即墮業識。若猛擺撥，棄
X69n1357_p0493b09║著一邊，只守虗靜，到一念不生之地，掀翻解路，不落
X69n1357_p0493b10║機緣，直下了了，無毫髮疑間，便截徑承當，無第二頭，
X69n1357_p0493b11║則玄妙理性尚自脫去，況隨世間事物所轉耶？是故
X69n1357_p0493b12║古人即心即佛，得大力量，向上上不立佛祖，如紅鑪
X69n1357_p0493b13║猛𦦨處透徹，但把得住作得主，便住山去。此須十年
X69n1357_p0493b14║工夫，一色專注，便可趣向入也。趙州云：你向衣單下
X69n1357_p0493b15║坐十年，若不會禪，截取老僧頭去。斷定不在言句機
X69n1357_p0493b16║境上，只要心休意歇，便徹底安樂耶？
X69n1357_p0493b17║示道人
X69n1357_p0493b18║當人脚跟下一段事，本來圓湛，不曾動搖。威音王佛
X69n1357_p0493b19║前，直至如今，廓徹靈明，如如平等。只為起見生心，分
X69n1357_p0493b20║別執著，便有情塵煩惱擾攘。若以利根勇猛，身心直
X69n1357_p0493b21║下頓休，到一念不生之處，即是本來面目。所以古人
X69n1357_p0493b22║道：一念不生全體現。此體乃金剛不壞正體也。六根
X69n1357_p0493b23║纔動被雲遮，此動乃妄想知見也。多見聰明之人，以
X69n1357_p0493b24║妄心了了，放此妄心不下，逗到歇至不動處，不肯自
X69n1357_p0493c01║承當本性，便喚作空豁豁地，却擬棄有著空，是大病。
X69n1357_p0493c02║若有心棄一邊，著一邊，便是知解，不能徹底見性。此
X69n1357_p0493c03║性非有不須棄，此性非空不須著。要當離却棄著有
X69n1357_p0493c04║無，直下怗怗地，圓湛虗凝，翛然安穩，便能自信此真
X69n1357_p0493c05║淨妙心。餉間被世緣牽拖，便能覺得不隨他去。覺即
X69n1357_p0493c06║把得住，不覺即隨他去。直須長時虗閑，自做工夫，消
X69n1357_p0493c07║遣諸妄，使有箇自家省悟之處始得。昔人云：不離當
X69n1357_p0493c08║處常湛然，覔即知君不可見耶。
X69n1357_p0493c09║示仲宣維那
X69n1357_p0493c10║嶺外祖師曹溪，乃佛種也。發迹新城，開法番禺，如日
X69n1357_p0493c11║照世，如麟鳳呈祥，海內莫不宗仰。厥後揭揚大巔、三
X69n1357_p0493c12║平，龍象間出，㧞昌黎見刺，為世明炬，是知彼有人焉。
X69n1357_p0493c13║蓋絕俗離倫，真克家種草也。其跂步志業，如天之高，
X69n1357_p0493c14║那肯碌碌遁行逐隊耶？昔興化謂克賓：你不久為唱
X69n1357_p0493c15║導之。師云：我不入者保社。化徵云：會了不入？不會了
X69n1357_p0493c16║不入？賓云：沒交涉。乃行令罰錢出院。多少人墮在常
X69n1357_p0493c17║情，不然作奇特機關。豈知他家通霄正路，只管望風
X69n1357_p0493c18║摶摸，要須是箇中人，方可與曹溪、大巔、三平、興化、克
X69n1357_p0493c19║賓羽毛相似也。且作麼生是箇中人？鳳凰直入烟霄
X69n1357_p0493c20║外，誰怕林間野雀兒？
X69n1357_p0493c21║示中竦知藏
X69n1357_p0493c22║巖頭道：大凡扶宗唱教，意在未屙時一覰便透，縱然
X69n1357_p0493c23║理論，亦沒痕迹。良哉！真作家手段也。明眼漢纔入門
X69n1357_p0493c24║來，已辨深淺，更待鼓兩片皮弄泥團，豈有了期？雪峰
X69n1357_p0494a01║問投子：一槌便成時如何？云：不是性懆漢。不假一槌
X69n1357_p0494a02║時如何？云：不快漆桶。他古人自有如是風範，要離泥
X69n1357_p0494a03║水，截葛藤，嚙鏃破的，雷卷風旋，乘機當陽，劈面快與，
X69n1357_p0494a04║乃稱臨濟宗風。亦不辜方來依扣，以言破言，以迹剗
X69n1357_p0494a05║迹，不墮死水，逴得便行，驅耕牛，奪飢食，意在出生死，
X69n1357_p0494a06║越聖凡，平人我，融染淨，承當輝天照地大解脫，自利
X69n1357_p0494a07║利他，紹聖種族。不見道：二祖不往西天，達磨不來東
X69n1357_p0494a08║土。與人去縛解黏，拔屑抽釘，正在密室中，不將實法
X69n1357_p0494a09║繫綴人，從頭與伊槌將去，一人半箇眼目定動，堪作
X69n1357_p0494a10║種草。若求義路，立解會治，擇語句，商較古今，寧可無
X69n1357_p0494a11║人掃地？此乃據曲彔床本職事也。時中勤勤垂手，繼
X69n1357_p0494a12║之不勌，若只管推嬾，則失却本宗，辜負先聖。白雲師
X69n1357_p0494a13║翁云：未透時一似鐵壁，及至透得，元來鐵壁便是自
X69n1357_p0494a14║己。也須作得鐵壁定始得，然後著著有出身之機，始
X69n1357_p0494a15║副巖頭點破綱宗體段也。九尾野狐多戀窟，金毛師
X69n1357_p0494a16║子解翻身。
X69n1357_p0494a17║示錢次道學士
X69n1357_p0494a18║人人脚跟具有此一段大事，佛與眾生無異無別。但
X69n1357_p0494a19║佛覺證圓融，群靈染惑遂相懸遠。是故諸聖出興，獨
X69n1357_p0494a20║唱此大法，謂之直指人心，見性成佛。特接上機要，利
X69n1357_p0494a21║根種性，覿面相呈，更不擬議，逴得便行。所以靈山立
X69n1357_p0494a22║却牓㨾，才拈起花，迦葉便笑。若更論他如之若何，則
X69n1357_p0494a23║蹉過也。器量既等，無虗授者，自爾源源到今，得證契
X69n1357_p0494a24║悟如恒河沙。只如俱胝見天龍得一指，鳥窠吹布毛，
X69n1357_p0494b01║侍者大悟，豈有許多路布言詮，返惑亂其真性？舉要
X69n1357_p0494b02║而指，唯是靈利上智，以透脫根塵、截斷生死為意，向
X69n1357_p0494b03║日用中高著眼，覰破萬緣，一切勝劣境界了無一實，
X69n1357_p0494b04║惟有本來靈明大解脫，亘古洞今，長時活鱍鱍地，一
X69n1357_p0494b05║念契合，得無𦊱礙，便放下人我知見、世智辯聦、喜慍
X69n1357_p0494b06║得失種種執著，坦然一切平懷。初不妨日逐作用，築
X69n1357_p0494b07║著磕著俱為本地風光，應物現形，不將不迎，湛然真
X69n1357_p0494b08║寂，逗到臘月三十日便了當得，所謂把得住，作得主。
X69n1357_p0494b09║豈不見老龐長養臨行謂于頔相公：但願空諸所有，
X69n1357_p0494b10║慎勿實諸所無。枕公膝乃行。楊侍郎透徹圓融，立節
X69n1357_p0494b11║立朝，下梢啟手足，乃云：漚生與漚滅，二法本來齊。要
X69n1357_p0494b12║識真歸處，趙州東院西。不是向結交頭得力也。大凡
X69n1357_p0494b13║存誠向慕，本不希聞見談柄，正欲確然清身潔意，內
X69n1357_p0494b14║守虗閑，外廓聞見，密運慧刃，剸割情慾，返照回光，如
X69n1357_p0494b15║靈雲見桃花，香嚴聞擊竹，以至不是風動，不是幡動。
X69n1357_p0494b16║仁者心動，非風鈴鳴，我心鳴耳。
X69n1357_p0494b17║示處謙首座
X69n1357_p0494b18║先德垂機立教，初不等閑，必使萬世仰法為標準。是
X69n1357_p0494b19║故摩竭掩室，少林冷坐，毗耶杜詞，善現宴寂。蓋有為
X69n1357_p0494b20║而為，如北辰據位，百川潮宗，虎視龍驟，風回雲合。知
X69n1357_p0494b21║有者，默識其趣向，不做道理，便可直領深入其閫奧，
X69n1357_p0494b22║即體裁步驟，自然𭰞合。當其初立，似若適會，及已成
X69n1357_p0494b23║形聲，則不可掩，卓卓驚世，漸漸日新。至於德嶠縱白
X69n1357_p0494b24║木棒，濟北振奮雷喝，俱胝只立一指頭，秘魔擎箇鐵
X69n1357_p0494c01║杈子，象骨輥三毬，禾山四打鼓，國師水椀，溈阜牧牛，
X69n1357_p0494c02║俱逗逸群，絕類作略。而西園燒浴，金牛召飯，天皇餅，
X69n1357_p0494c03║趙州茶，極於細微，洞徹淵奧，不負時機，超宗出格，真
X69n1357_p0494c04║麒麟頭角，師子爪牙，異世仰之，不可跂及。逮發一句，
X69n1357_p0494c05║施一機，尤不可意象名模也。有志之士，未發足已蘊
X69n1357_p0494c06║此作，驀地超方遇緣，豈局促籠檻，為循循頻頻之黨
X69n1357_p0494c07║哉？所以於不已中，聊發所蘊，追配古人高風，自不凡
X69n1357_p0494c08║爾。然遇賞音，即不徒然，當使垂之竹帛，亦無忝也，故
X69n1357_p0494c09║予心腹而為表出之。
X69n1357_p0494c10║示悟侍者
X69n1357_p0494c11║雲門示眾云：和尚子莫妄想，山是山，水是水，僧是僧，
X69n1357_p0494c12║俗是俗。時有僧問：學人見山是山，見水是水時如何？
X69n1357_p0494c13║雲門以手面前劃一劃云：佛殿為什麼從箇裏去？舊
X69n1357_p0494c14║時在眾參，見說無事禪底相傳云：山是山，水是水。平
X69n1357_p0494c15║實更無如許事，撥去玄妙理性，免得鑿空聒撓心腸。
X69n1357_p0494c16║所以雲門慈悲，開一線路指示者僧，便領覽得出來
X69n1357_p0494c17║問，雲門便用後面高禪茶糊鶻突伊，遂以手劃云：佛
X69n1357_p0494c18║殿為什麼從者裏去？此廼移換它也。所以大凡只說
X69n1357_p0494c19║實話是正禪，纔指東劃西是換你眼睛，但莫信它，但
X69n1357_p0494c20║向道：我識得你。苦哉！苦哉！頓却山僧在無事界裏得
X69n1357_p0494c21║二年餘，然𮌎中終不分曉，後來驀地在白雲桶底子
X69n1357_p0494c22║脫方猛覰，見這情解死殺一切人，生縛人家男女，向
X69n1357_p0494c23║無事界裏𮌎中一似黑漆，只管長無明業識，貪名取
X69n1357_p0494c24║利作地獄業，自謂：我已無事了也。細原雲門意，豈只
X69n1357_p0495a01║如此哉？將知醍醐上味，遇此翻成毒藥。若是真實到
X69n1357_p0495a02║雲門田地，安肯如此死殺？則其提振處，併將佛祖大
X69n1357_p0495a03║用大機顯示，則以手劃云：佛殿為甚從者裏去？千聖
X69n1357_p0495a04║應須倒退，便是具大解脫知見底，也須飲氣吞聲。山
X69n1357_p0495a05║僧抑不得已，聊且露些，只知音知耳。大凡參學，須實
X69n1357_p0495a06║究到絕是非、離得失、去情塵、脫知見，然後可以入此
X69n1357_p0495a07║流矣。參。
X69n1357_p0495a08║云憑希蒙
X69n1357_p0495a09║厭三界火宅，蘊爽邁風度，潔清緣業，從方外游，乃給
X69n1357_p0495a10║孤淨名裴公老龐趣向，豈非英傑偉特，驚群敵聖者
X69n1357_p0495a11║哉。然此段由威音七佛已前，下及窮未來際，萬有十
X69n1357_p0495a12║虗，把斷包攝，悉無透漏，要一舉便明，拈著便了，早是
X69n1357_p0495a13║鈍置也。所以丹霞生知，龐老通方，目機銖兩，勘辨諸
X69n1357_p0495a14║禪，高步叢林，平沉數萬珠金，脫却幞頭，一味向無間
X69n1357_p0495a15║道中行，寧可鬻笊籬，赤日裏臥街，曾無歉怍。及至逢
X69n1357_p0495a16║人逆拈倒用，莫非蹋上頭關捩作略。如今既操此志，
X69n1357_p0495a17║根性氣度，幸自不凡，唯務退損，精修長久，不變不轉，
X69n1357_p0495a18║乃克全體受用。只如剗佛殿前草，騎聖僧頂，燒木佛
X69n1357_p0495a19║一口，吸盡西江水，不昧本來人，皆圜機活脫，出沒隱
X69n1357_p0495a20║顯，唯上流作家，識其起倒，自餘立亡坐往，俱為餘韻，
X69n1357_p0495a21║真所謂三界外人，豈火宅所能羅籠也。但使銀山長
X69n1357_p0495a22║壁立，不須入草更求人。
X69n1357_p0495a23║示華嚴居士
X69n1357_p0495a24║平常心是道，纔趣向即乖，到箇裏正要脚蹋實地，坦
X69n1357_p0495b01║蕩蕩，圓陀陀，孤迥危峭，不立毫髮知見，倒底放下，澄
X69n1357_p0495b02║澄絕照，壁立萬仞，喚甚作心作佛，作玄作妙？一往直
X69n1357_p0495b03║前，不起見，不生心，如猛火聚，不可近傍，似倚天長劒，
X69n1357_p0495b04║孰敢攖鋒？養得純和冲淡，透徹無心境界，便可截生
X69n1357_p0495b05║死流，居無為舍，端如癡兀拍盲，罔分皂白，猶較些子，
X69n1357_p0495b06║所謂絕學閑閑真道人也。了了回光，深深契寂，廼絕
X69n1357_p0495b07║滲漏，自然與向上人不謀而同，不言而喻。若作聦明，
X69n1357_p0495b08║立知見，懷彼我，分勝負，則轉沒交涉。此唯尚猛利，快
X69n1357_p0495b09║割斷懸崖撒手，棄捨得性命，便當下休歇，只大休處
X69n1357_p0495b10║是究竟合殺處爾。
X69n1357_p0495b11║示無住道人
X69n1357_p0495b12║維摩經依無住本立一切法，金剛經應無所住而生
X69n1357_p0495b13║其心。古德云：一切無心無住著，世出世法莫不皆爾。
X69n1357_p0495b14║使有住則膠固，豈復能變通耶？日月住則無晝夜，四
X69n1357_p0495b15║時住則失歲功。唯其無住，乃所以流於無窮。是故住
X69n1357_p0495b16║於無所住，所以轉凡成聖，即無作無為無住妙用，於
X69n1357_p0495b17║萬有中得大解脫。既達此理，見此道，唯力行不倦，乃
X69n1357_p0495b18║真道人也。
X69n1357_p0495b19║示元長禪人
X69n1357_p0495b20║佛語心為宗，達磨傳此者矣。而馬師為虵𦘕足，慈悲
X69n1357_p0495b21║落草，乃云：諸人欲識佛語心麼？已是漏逗了也。更言：
X69n1357_p0495b22║只如今語便是佛語，此語出於自心便是佛心。若舉
X69n1357_p0495b23║揚正宗，作如是話會，如何出得作家八十四人邪？是
X69n1357_p0495b24║故從上來行正令底視之，如將惡水澆潑人，成甚模
X69n1357_p0495c01║㨾？應知這老子太煞屈曲，事不獲已。然今學者尚看
X69n1357_p0495c02║他底不破，只管落語言執解會，認光影做窠窟，好不
X69n1357_p0495c03║性僺也。可中有箇生鐵鑄就，手裏握得頑石粉碎，眼
X69n1357_p0495c04║目定動，擬議不來，一綽便透，更說甚佛語心如之？若
X69n1357_p0495c05║彼直饒千佛萬祖躬親動地放光，如雲如雨，行棒行
X69n1357_p0495c06║喝，雷奔電激，不消箇熱，不釆等閑，凡不收，聖不管，更
X69n1357_p0495c07║喚甚作生死菩提、涅槃煩惱？不如飢來喫飰，困來打
X69n1357_p0495c08║眠，此乃稍稍類他家種草也。所以地藏道：你南方佛
X69n1357_p0495c09║法浩浩地，爭如我種田，愽飰喫十成。是以此為事，徹
X69n1357_p0495c10║到無事，如斬一綟絲，一斬一切斬，把斷世界，不漏絲
X69n1357_p0495c11║毫，諸見不生，了無滲漏，以長歲月，不動不退，靠之自
X69n1357_p0495c12║然成辦。香林四十年方打成一片，溈山三十載牧一
X69n1357_p0495c13║頭水牯，既有此志，深宜長久，乃能堪報不報之恩，是
X69n1357_p0495c14║真出家大解脫衲子也。
X69n1357_p0495c15║示丹霞佛智裕禪師
X69n1357_p0495c16║祖師宗風，步驟闊遠，逈出教乘，丹提正印。靈山拈瞬
X69n1357_p0495c17║而飲光笑領，龍猛示圓相而提婆中的，少林覓心而
X69n1357_p0495c18║二祖超證，盧老說偈而大滿付衣鉢。人皆以為密傳，
X69n1357_p0495c19║鞠其端倪，乃是納敗。豈造妙深極之旨，止如是而已。
X69n1357_p0495c20║要須如天之高，地之厚，海之淵，虗空之廣，尚未髣髴。
X69n1357_p0495c21║信過量大解脫人，回天轉地，吸海枯竭，喝散虗空，奮
X69n1357_p0495c22║大機，顯大用，於無邊香水浮幢剎外，斬魔外見網，摧
X69n1357_p0495c23║佛祖化權，揭示不可示，拈提不可提之奧，尚未為的。
X69n1357_p0495c24║則雪峯鼇山得道，雲巖始終不知有，乃戲論爾。應須
X69n1357_p0496a01║生䥫鑄就心肝，殺人不眨眼手段，乃可略露風規，貴
X69n1357_p0496a02║慧命流於無窮，差可人意耳。
X69n1357_p0496a03║建炎三年閏月十一日，前雲居圜悟禪師克勤書。
X69n1357_p0496a04║與耿龍學書批
X69n1357_p0496a05║妙喜示來教，見矻矻於此，意況甚濃，真不忘悲願也。
X69n1357_p0496a06║而以宗正眼照破義路，情解透見肝膽，何明眼如此？
X69n1357_p0496a07║正宗久寂寥，後昆習窠臼、守箕裘，轉相鈍致，舉世莫
X69n1357_p0496a08║覺其非，大家隨語生解，祖道或幾乎息矣。不有超卓
X69n1357_p0496a09║頴悟之士，何以規正哉？此皆正念，乃真外護也。時節
X69n1357_p0496a10║擾擾，山居領眾亦未可保全，尚未有可乘之便為轉
X69n1357_p0496a11║身之許爾。杲佛日一夏遣參徒踏逐山後古雲門高
X69n1357_p0496a12║頂，欲誅茆隱遁，其志甚可尚。今令謙去，山叟為書數
X69n1357_p0496a13║語及疏頭，亦與輟長財成之，可取一觀也。渠欲奉鋤，
X69n1357_p0496a14║正在高裁也。　克勤　啟上。
X69n1357_p0496a15║示楊無咎居士
X69n1357_p0496a16║佛祖出興于世，以大悲願力，起無緣慈，唯務引接利
X69n1357_p0496a17║智上根，具大器量，堪委任大解脫上上勝妙玄機，作
X69n1357_p0496a18║人所不能為，超群絕眾，可以彈指證無生，可以立地
X69n1357_p0496a19║越果海。眼觀東西，意在南北，如快鷹俊鷂，戞戞騰雲，
X69n1357_p0496a20║迷風曜日，捎玉兔，拂金雞，英靈掀豁。乃拈當頭末上
X69n1357_p0496a21║一著子，似電閃星飛，不容擬議。待伊全體脫去籠羅，
X69n1357_p0496a22║直下不費一毫指點，遂乃披襟透頂，透底領略，即兩
X69n1357_p0496a23║手分付。是故體裁步驟，如獰龍之得水，似猛虎之靠
X69n1357_p0496a24║山，雲突突，風颭颭，傾人肝膽，耀人心目，方可謂之本
X69n1357_p0496b01║家種草。所以維摩大士大集會魔王，現首楞嚴，定魔
X69n1357_p0496b02║界行，不污菩薩之儔，與夫文殊、普賢、金色頭陀之類，
X69n1357_p0496b03║皆離倫㧞萃，而一旦舉花密傳，豈常事哉？以至達磨
X69n1357_p0496b04║西來，神光瞥地，自爾多沒量大人，特達精通，只向動
X69n1357_p0496b05║用瞬揚，語默舒卷，縱擒與奪顯發底裏，長時已思不
X69n1357_p0496b06║露，等閑兀兀地，若百不知百不會底人。及乎挨拶著，
X69n1357_p0496b07║便見驚群動眾。雖然，鞠其至趣，初無如許多事，唯直
X69n1357_p0496b08║下明妙，一切無心而已。苟能棄去學解執著，放教閑
X69n1357_p0496b09║閑地，聖諦亦不為，自然契合從上來綱宗，便可入此
X69n1357_p0496b10║選佛場中，轉度未度，轉化未化，得不是再來人間世，
X69n1357_p0496b11║不依倚一物，無為絕學，真正出格大道人耶？
X69n1357_p0496b12║詔使觀察楊公無咎，高識遠見，博學多能，而於祖
X69n1357_p0496b13║道尤深造詣，智鑒機警，未舉先知，未言先透。在
X69n1357_p0496b14║都下日獲參陪，茲㳂
X69n1357_p0496b15║帝命，使宣撫司再會錦官，持辱道照臨，還索葛藤，
X69n1357_p0496b16║因出此納敗云。
X69n1357_p0496b17║示成都雷公悅居士
X69n1357_p0496b18║如今照了本心，圓融無際。色聲諸塵，那可作對。逈逈
X69n1357_p0496b19║獨脫，虗靜明妙。要須徹底提持，勿令浮淺直下。高而
X69n1357_p0496b20║無上，廣不可極。淨躶躶，圓垛垛，無漏無為。千聖依之
X69n1357_p0496b21║作根本，萬有由之建立。應須斗頓，回光自照。令絕形
X69n1357_p0496b22║段，分明圓證。萬變千化，無改無移。謂之金剛王，謂之
X69n1357_p0496b23║透法身。餉間行住坐臥，無不透徹。物物頭頭，靡有間
X69n1357_p0496b24║隔。喚作乾白露淨，單明自心。不可只麼守之，守住便
X69n1357_p0496c01║落窠窟。却須猛割猛斷，十分棄捨。轉捨轉明，轉遠轉
X69n1357_p0496c02║近。抵死打疊，令斷却命去。始是絕氣息人，方解向上
X69n1357_p0496c03║行履。若論向上行履，唯己自知，知亦不立。釋迦彌勒，
X69n1357_p0496c04║文殊普賢，德山臨濟，不敢正眼覰著，豈不是奇特底
X69n1357_p0496c05║事。一棒上，一喝下，一句一言，若細若麤，若色若香，一
X69n1357_p0496c06║時穿透，方稱無心境界。養得如嬰兒相似，純和冲淡。
X69n1357_p0496c07║雖在塵勞中，塵勞不染。雖居淨妙處，淨妙收它不住。
X69n1357_p0496c08║隨性任緣，飢飡渴飲。善尚不起念，惡豈可復為。所以
X69n1357_p0496c09║道，隨緣消舊業，更莫造新殃。
X69n1357_p0496c10║又示：
X69n1357_p0496c11║道貴無心，禪絕名理，唯忘懷泯絕，乃可趣向。回光內
X69n1357_p0496c12║燭，脫體通透，更不容擬議，直下桶底子，脫入此大圓
X69n1357_p0496c13║寂照勝妙解脫門。一了一切了，只守閑閑地，初不分
X69n1357_p0496c14║彼我勝劣，才有毫芒見刺，即痛剗之，放教八達七通，
X69n1357_p0496c15║自由自在，長養綿密，千聖亦覷不見。自己尚似冤家，
X69n1357_p0496c16║只求得遠離不隈傍，翛然澄靜，虗而靈，寂而照，猛勇
X69n1357_p0496c17║斷割，徹底無纖毫撓𮌎次，王老師謂之作活計。趙州
X69n1357_p0496c18║除粥飯二時是雜用心，悠久踐履使純熟，乃令從上
X69n1357_p0496c19║來無心體道，密密作用，自見工夫，到下梢結角頭，自
X69n1357_p0496c20║然如懸崖撒手，豈不快哉！
X69n1357_p0496c21║示張持滿朝奉
X69n1357_p0496c22║克勤自出峽止訥堂，唯念茲在茲，相從者多不告倦，
X69n1357_p0496c23║所為利他，乃自利也。要須根本明徹，理地精至，純一
X69n1357_p0496c24║無雜，纔有是非，粉然失心。若踏正脉，諸天捧花無路，
X69n1357_p0497a01║魔外潛覷不見，深深海底行，高高峯頂立，始得不驚
X69n1357_p0497a02║群動眾，謂之平常心本源，天真自性也。雖居千萬人
X69n1357_p0497a03║中，如無一人相似，此豈麤浮識想、利智聦慧所能測
X69n1357_p0497a04║哉？示諭：綿密無間，寂照同時，歲月悠久，打成一片，而
X69n1357_p0497a05║根本愈牢，密密作用，誠無出此。應當當處全真，則彼
X69n1357_p0497a06║我遐邇，觸處皆渠，剎剎塵塵，皆在自己大圓鏡中，愈
X69n1357_p0497a07║綿愈密，則與能轉換也。故雲門道：直得乾坤大地無
X69n1357_p0497a08║纖毫過患，猶為轉物，不見一色，始是半提。直得如此，
X69n1357_p0497a09║更須知有全提時節始得。所以德山棒、臨際喝，皆徹
X69n1357_p0497a10║證無生，透頂透底，融通自在，到大用現前處，方能出
X69n1357_p0497a11║沒，欲人全身擔荷外，退守文殊、普賢大人境界。巖頭
X69n1357_p0497a12║道：他得底人，只守閑閑地。二六時中，無欲無依，自然
X69n1357_p0497a13║超諸三昧。德山亦云：汝但無事於心，於心無事，則虗
X69n1357_p0497a14║而靈，寂而照。若毫端許言之本末者，皆為自欺。此既
X69n1357_p0497a15║已明，當須履踐。但只退步，愈退愈明，愈不會愈有力
X69n1357_p0497a16║量。異念纔起，擬心纔生，即猛自割斷，令不相續，則智
X69n1357_p0497a17║照洞然，步步踏實也。豈有高低憎愛，違順揀擇於其
X69n1357_p0497a18║間哉。無明習氣，旋起旋消，悠久間自無力能擾人也。
X69n1357_p0497a19║古人以牧牛為喻，誠哉所謂要久長人爾。直截省要，
X69n1357_p0497a20║最是先忘我見。使虗靜恬和，任運騰騰，騰騰任運，於
X69n1357_p0497a21║一切法皆無取捨。向根根塵塵，應時脫然自處。孤運
X69n1357_p0497a22║獨照，照體獨立，物我一如，直下徹底，無照可立。如斬
X69n1357_p0497a23║一綟絲，一斬一切斬，便自會作活計去也。佛見法見
X69n1357_p0497a24║尚不令起，則塵勞業識，自當氷消瓦解，養得成實。如
X69n1357_p0497b01║癡似兀而峭措，祖佛位中收攝不得，那肯入驢胎馬
X69n1357_p0497b02║腹裏也。
X69n1357_p0497b03║趙州道：我見千百億箇盡是覔作佛漢子，於中覔箇
X69n1357_p0497b04║無心底難得。又云：我在南方三十年，除粥飯二時是
X69n1357_p0497b05║雜用心處，香林四十年方成一片，湧泉四十年尚自
X69n1357_p0497b06║走作，南泉十八上解作活計。信知從上古人，無不皆
X69n1357_p0497b07║如此密密履踐，安可計得失、長短、取捨、是非、知解也？
X69n1357_p0497b08║同學之中，唯龍門、智海昔常熟與究明，但逢緣遇境，
X69n1357_p0497b09║莫不管帶，何止此生而已？窮未來際，證無量聖身，也
X69n1357_p0497b10║未是他泊頭處，但一味退步，切莫作限量也。
X69n1357_p0497b11║示吳教授
X69n1357_p0497b12║佛祖以禪道設教，唯務明心達本，況人人具足，各各
X69n1357_p0497b13║圓成，但以迷妄背此本心，流轉諸趣，枉受輪回，而其
X69n1357_p0497b14║根本初無增減。諸佛以為一大事因緣而出，蓋為此
X69n1357_p0497b15║也。祖師以單傳密印而來，亦以此也。若是宿昔蘊大
X69n1357_p0497b16║根利智，便能於脚跟直下承當，不從他得，了然自悟，
X69n1357_p0497b17║廓徹靈明，廣大虗寂，從無始來亦未曾間斷，清淨無
X69n1357_p0497b18║為，妙圓真心，不為諸塵作對，不與萬法為侶，長如十
X69n1357_p0497b19║日並照，離見超情，截却生死浮幻，如金剛王堅固不
X69n1357_p0497b20║動，乃謂之即心即佛，更不外求，唯了自性，應時與佛
X69n1357_p0497b21║祖契合，到無疑之地，把得住，作得主，可不是徑截大
X69n1357_p0497b22║解脫耶？
X69n1357_p0497b23║探究此事，要透死生，豈是小緣？應當猛利，誠忘信重，
X69n1357_p0497b24║如救頭然，始有少分相應。多見參問之士，世智聦明，
X69n1357_p0497c01║只圖資談柄，廣聲譽，以為高上趣向，務以勝人。但增
X69n1357_p0497c02║益我見，如以油投火，其炎益熾。直到﨟月三十日，茫
X69n1357_p0497c03║然繆亂，殊不得纖毫力。良由最初已無正因，所以末
X69n1357_p0497c04║後勞而無功。是故古德勸人參涅槃堂裏禪，誠有旨
X69n1357_p0497c05║也。生死之際，處之良不易。唯大達超證之士，奮利根
X69n1357_p0497c06║勇猛，一往截斷則無難。然此段雖由自己根力，亦假
X69n1357_p0497c07║方便。於常時些子境界中，轉得行，打得徹，不存解，不
X69n1357_p0497c08║立見，凜然全體現成，踐履將去，養得純熟。到緣謝之
X69n1357_p0497c09║時，自然無怖畏。只有清虗瑩徹，無一法當情，如懸崖
X69n1357_p0497c10║撒手，棄捨得無留戀。一念萬年，萬年一念，覔生了不
X69n1357_p0497c11║可得，豈有死也？是故古德坐脫立亡，行化倒蛻，能得
X69n1357_p0497c12║勇徤，皆是平昔淘汰得淨潔。香林四十年得成一片，
X69n1357_p0497c13║湧泉四十年尚有走作。石霜勸人休去歇去，如古廟
X69n1357_p0497c14║裏香爐去。永嘉云：體即無生，了本無速。盖業業競競，
X69n1357_p0497c15║念茲在茲，方得無礙自在。既捨生之後，得意生身，隨
X69n1357_p0497c16║自意趣，後報悉以理遣，不由業牽，所謂透脫生死耶？
X69n1357_p0497c17║報緣未謝，於人間世上有如許參涉交牙，應須處之，
X69n1357_p0497c18║使綽綽然有餘裕始得。人生各隨緣分，不必厭喧求
X69n1357_p0497c19║靜。但令中虗外順，雖在閙市沸湯中，亦恬然安穩。才
X69n1357_p0497c20║有纖毫見刺，則打不過也。
X69n1357_p0497c21║示禪人
X69n1357_p0497c22║末後一句都通穿過，有言無言，向上向下，權實照用，
X69n1357_p0497c23║卷舒與奪，不消箇勘破了也。誰識趙州這巴鼻，須是
X69n1357_p0497c24║吾家種草始得。
X69n1357_p0498a01║示韓朝議
X69n1357_p0498a02║乃佛乃祖直指此大法，於人人跟脚下洞照，如千日
X69n1357_p0498a03║並出，但趣外奔逸，久不能自信有如是大威德光明，
X69n1357_p0498a04║唯務作聦明、立知見，向業惑中以謂出乎等𢑱衒耀
X69n1357_p0498a05║自得，向人間世所習古今博究廣觀謂窮極底蘊，殊
X69n1357_p0498a06║不知螢火之光豈比太陽？所以古之奇傑之士、頴脫
X69n1357_p0498a07║之性，就近而論，如裴相國、楊大年之儔投誠放下，就
X69n1357_p0498a08║宗師決擇剗去浮塵知見，大徹大悟始能超軼，與老
X69n1357_p0498a09║禪碩德抗行履踐，到臨合殺結角頭自解撒手，克證
X69n1357_p0498a10║大解脫，豈小事哉？今既明敏不減前輩，平時學業才
X69n1357_p0498a11║力邁往於世路，久之雖知宗門有此段緣，謂不出我
X69n1357_p0498a12║所宗尚，殊不著意以夙昔大緣相值歐峯，經年會聚，
X69n1357_p0498a13║一聞舉揚即起深信，迴光返照𮨇人間世，如夢如幻
X69n1357_p0498a14║隨大化變滅，乃虗妄爾。唯此千劫不壞不移易一切
X69n1357_p0498a15║聖賢根本，乃造物之淵源，印定自己，若一發明七通
X69n1357_p0498a16║八達，何往不自得哉？是知宿世亦曾薰炙，遇緣而彰
X69n1357_p0498a17║見於行事，豈非自信耶？然能自撿點，二六時中學佛
X69n1357_p0498a18║法已是雜用心，則去却佛法乃真淨界中行李矣。但
X69n1357_p0498a19║請依此一切不雜，即純一洞然，無愛憎，離取捨，不分
X69n1357_p0498a20║彼我，不作得失，一切法坦然，皆我家不思議處，淨妙
X69n1357_p0498a21║圓明受用之物。爾須令此心長時現前，不墮沉昏，不
X69n1357_p0498a22║生聰慧，入平等安閑寂靜境界。那有惡作業緣，識情
X69n1357_p0498a23║干撓，得此本妙光明也？只恐臨境界面前，都盧忘失，
X69n1357_p0498a24║依前紛亂，則不堪也。古人修行，亦只以自所證入時
X69n1357_p0498b01║中照了，截斷塵勞教活，卓卓地悠久，三二十年純熟，
X69n1357_p0498b02║超出生死不為難。著力在行處，不只空高談說之而
X69n1357_p0498b03║已。古云：說得一丈，不如行得一尺。盖定慧之力，回轉
X69n1357_p0498b04║業緣，正要惺惺地勇猛果決，千百生中當受用。其餘
X69n1357_p0498b05║古人機緣語句，不必盡要會之，但一著分明，則著著
X69n1357_p0498b06║如此，千變萬化，豈移變得渠力用哉？內心既虗，外緣
X69n1357_p0498b07║亦寂，著衣喫飯，本自天真，不勞凋琢。若或立勝見負，
X69n1357_p0498b08║我能即禍事也。切須照管，勿作此態。由是可入無我
X69n1357_p0498b09║真實，平等如如，不動不變，淨妙清涼穩密田地矣。誌
X69n1357_p0498b10║公云：不起纖毫修學心，無相光中常自在。
X69n1357_p0498b11║示曾待制
X69n1357_p0498b12║禪非意想，道絕功勳。若以意想參禪，如鑽冰求火，堀
X69n1357_p0498b13║地覔天，只益勞神。若以功勳學道，如土上加泥，眼裏
X69n1357_p0498b14║撒沙，轉見困頓。儻歇却意識，息却妄想，則禪河浪止，
X69n1357_p0498b15║定水波澄。去却功用，休却營為，則大道坦然，七通八
X69n1357_p0498b16║達。是故僧問石頭：如何是禪？頭云：碌磚。僧云：如何是
X69n1357_p0498b17║道？云：木頭。此豈意想功勳所能辯哉？除非直下頓領，
X69n1357_p0498b18║截流便透，則禪道歷然。才擬作解，則千里萬里。要是
X69n1357_p0498b19║向來世智辯聰，頓然放却，消遣令盡，自然於此至實
X69n1357_p0498b20║之地，自證自悟，而不留證悟之迹，翛然玄虗，通達乃
X69n1357_p0498b21║善。
X69n1357_p0498b22║馬大師甞舉楞伽經以佛語心為宗，無門為法門，乃
X69n1357_p0498b23║云：諸人要識佛語心麼？只你如今語便是心，心便是
X69n1357_p0498b24║佛。故云：佛語心乃是宗也，此宗無門乃是法門。古人
X69n1357_p0498c01║大煞老婆，拖泥涉水，若一舉便透，猶較些子，或窮研
X69n1357_p0498c02║義理，卒模𢱢不著。
X69n1357_p0498c03║示宗覺大師
X69n1357_p0498c04║佛語心為宗，宗通說亦通。既謂之宗門，豈可支離去
X69n1357_p0498c05║本逐末，隨言語機境作窠窟？要須徑截超證，透出心
X69n1357_p0498c06║性玄妙勝淨境界，直徹綿密，穩審向上大解脫、大休
X69n1357_p0498c07║大歇之場，等閑雖似空豁豁地，而力用圓證不拘限
X69n1357_p0498c08║量，千人萬人羅籠不住。所以迦文老人久嘿斯要，三
X69n1357_p0498c09║百餘會略不明破，但隨機救拔，候時節到來，乃於靈
X69n1357_p0498c10║山露面皮拈出，獨有金色頭陀上他鈎鈎，謂之教外
X69n1357_p0498c11║別行。若諳此旨，則威音已前漏逗了也。點撿將來，雖
X69n1357_p0498c12║隨類化身，千般伎倆、萬種機緣，無不皆是箇一著子。
X69n1357_p0498c13║此豈單見淺聞、存知解、墮機括者所測量？是故從上
X69n1357_p0498c14║來行棒行喝、輥毬擎叉、喫荼打鼓、插鍬牧牛、彰境智、
X69n1357_p0498c15║據坐掩門、喚回叱咄與掌下踏，莫不皆于此。唯本色
X69n1357_p0498c16║衲子自既了悟透徹，又復遇大宗師惡手段淘汰煅
X69n1357_p0498c17║煉，到師子咬人、不隨藥忌、直截軒豁處，方可一舉便
X69n1357_p0498c18║知落處，如獅子入窟出窟、踞地返擲，何人可測量哉？
X69n1357_p0498c19║此門不論挹泥涉水、草裏輥、打葛藤、眼麻眯、三搭不
X69n1357_p0498c20║回者，唯是八面受敵，未舉先知、未言先契，自然水乳
X69n1357_p0498c21║相合，得坐披衣，養得純熟，待霜露果熟出頭來便與
X69n1357_p0498c22║麼用，始合祖先本因地發行一周佛事。所以道：要窮
X69n1357_p0498c23║恁麼事，須是恁麼人；若是恁麼人，不愁恁麼事。
X69n1357_p0498c24║佛果圜悟真覺禪師心要卷下終（畢）