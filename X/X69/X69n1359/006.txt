X69n1359_p0528b01║應菴和尚語錄卷第六
X69n1359_p0528b02║
X69n1359_p0528b03║明州天童山景德禪寺語錄
X69n1359_p0528b04║嗣法門人　（守詮）　等編
X69n1359_p0528b05║入寺，上堂。云：風行草偃，水到渠成，正令既行，十方坐
X69n1359_p0528b06║斷。若也向上論去，語默不及處、棒喝未施前，總是依
X69n1359_p0528b07║草附木漢；事不獲已，且作死馬醫。所以道：隨處作主，
X69n1359_p0528b08║遇緣即宗。法幢隨處建立，展臨濟三玄戈甲、會曹洞
X69n1359_p0528b09║五位君臣，敲倡雙行，殺活自在。拈一莖草，穿天下衲
X69n1359_p0528b10║僧鼻孔；布縵天網，要打衝浪錦鱗。是則是，便與麼去，
X69n1359_p0528b11║達磨一宗掃土而盡。驀拈拄杖劃一劃，云：劍為不平
X69n1359_p0528b12║離寶匣，藥因救病出金瓶。以拄杖卓一卓（謝詞不錄）。
X69n1359_p0528b13║復舉：僧問當山第一代啟禪師云：學人卓卓上來，請
X69n1359_p0528b14║師的的。啟云：我這裏一屙便了，有甚麼卓卓的的？僧
X69n1359_p0528b15║云：和尚恁麼答話，更買草鞋行脚始得。啟喚僧近前，
X69n1359_p0528b16║僧乃近前，啟云：老僧恁麼道，過在什麼處？其僧擬議，
X69n1359_p0528b17║啟便打，師云：啟禪師故是本分鉗鎚，塞新天童口未
X69n1359_p0528b18║得在。這僧雖深入閫奧，要且未具透關眼。下座。
X69n1359_p0528b19║上堂，舉：僧問趙州：如何是毗盧圓相？州云：自小出家，
X69n1359_p0528b20║不曾眼華。師云：趙州見處偏枯。若有人問天童：如何
X69n1359_p0528b21║是毗盧圓相？祇對佗道：大底大，小底小。且道與趙州
X69n1359_p0528b22║還有優劣也無？具擇法眼，試檢點看。
X69n1359_p0528b23║上堂，舉：昔日崔郎中問趙州和尚云：大善知識還入
X69n1359_p0528b24║地獄也無？州云：老僧末上便入。崔云：既是大善知識，
X69n1359_p0528c01║為甚却入地獄？州云：老僧若不入，爭救得郎中？　師
X69n1359_p0528c02║云：善知識者是大因緣，臨垂手時著著有出身之路。
X69n1359_p0528c03║何故如此？不入虎穴，爭得虎子？
X69n1359_p0528c04║上堂云：禪！禪！更不相煎，坐底自坐，眠底自眠，大家安
X69n1359_p0528c05║樂，無法可傳。禪！禪！曹洞五位，臨濟三玄，大年三十夜，
X69n1359_p0528c06║脚踏地，頭頂天。禪！禪！不直半文錢，海枯終見底，人死
X69n1359_p0528c07║脚皮穿。
X69n1359_p0528c08║施主請上堂。當機不昧，千眼頓開。智鑑洞明，十虗普
X69n1359_p0528c09║應。直得如天普葢、似地普擎、如日普照、如風普吹，無
X69n1359_p0528c10║一絲毫許為緣為對、為死為生、為去為來。所以道：一
X69n1359_p0528c11║切法不生，一切法不滅。若能如是解，諸佛常現前。又
X69n1359_p0528c12║道：未達境唯心，起種種分別。達境唯心已，分別即不
X69n1359_p0528c13║生。於分別不生法中，識取不變動、清淨本然、周徧法
X69n1359_p0528c14║界、本來面目。若了得去，天地未分、生佛未立已前，乃
X69n1359_p0528c15║至劫火洞然、大千俱壞，於中無一絲毫動搖、無一絲
X69n1359_p0528c16║毫起滅、無一絲毫增減、無一絲毫榮辱。若能恁麼，便
X69n1359_p0528c17║知得亡者曠大劫來至于今日，生死去來了不可得。
X69n1359_p0528c18║且道超然㧞萃一句作麼生道？九蓮開合處，百寶自
X69n1359_p0528c19║莊嚴。
X69n1359_p0528c20║官客入山，上堂云：釋迦老子道：吾有正法眼藏，涅槃
X69n1359_p0528c21║妙心，分付摩訶大迦葉。恁麼說話，大似傍若無人。豈
X69n1359_p0528c22║不見陳操尚書，一日訪資福，福見來，以手𦘕一圓相。
X69n1359_p0528c23║尚書云：弟子恁麼來，早是不著便，那堪更𦘕圓相。資
X69n1359_p0528c24║福便歸方丈，閉却門。後來雪竇道：尚書祇具一隻眼。
X69n1359_p0529a01║真如喆和尚云：資福雖是本分鉗鎚，爭柰尚書是煅
X69n1359_p0529a02║了底精金。師云：雖然如是，若到天童門下，未放過在。
X69n1359_p0529a03║當時待尚書道：弟子恁麼來，早是不著便，那堪更𦘕
X69n1359_p0529a04║圓相。天童則大開東閣，明窻下如法安排。何故？門內
X69n1359_p0529a05║有君子，門外君子至。
X69n1359_p0529a06║上堂。良工未出，玉石不分；巧冶無人，金沙混雜。縱使
X69n1359_p0529a07║無師自悟，向天童門下何啻朝打三千、暮打八百？驀
X69n1359_p0529a08║拈拄杖，云：喚作拄杖，玉石不分；不喚作拄杖，金沙混
X69n1359_p0529a09║襍。其間一箇半箇善別端由，管取平步青雲；苟或未
X69n1359_p0529a10║然，以拄杖卓一卓，云：急著眼看。
X69n1359_p0529a11║上堂，舉：慈明示眾云：一切賢聖皆以無為法而有差
X69n1359_p0529a12║別，前是案山、後是主山。且道無為法在什麼處？良久，
X69n1359_p0529a13║云：向下文長，付在來日。師云：天童也著一隻眼，一切
X69n1359_p0529a14║賢聖皆以無為法而有差別，東弗于逮、西瞿耶尼、南
X69n1359_p0529a15║贍部洲、北鬱單越，到處去來，不如在此。
X69n1359_p0529a16║劉氏請上堂，云：四月初八佛生日，天下叢林皆浴佛。
X69n1359_p0529a17║佛身充滿太虗空，何處更有虗空覔？見前僧俗等金
X69n1359_p0529a18║軀，長短方圓皆顯赫。放光動地二六時，從本至今無
X69n1359_p0529a19║間隔。今有檀越女弟子，劉氏同男王承直。曠大劫來
X69n1359_p0529a20║植善根，所行真實如菩薩。當知功德福無涯，回向癸
X69n1359_p0529a21║未誕生日。唯願歲君嚮此誠，諸天星曜同昭格。資持
X69n1359_p0529a22║劉氏從此去，壽同趙州百二十。更祈不盡大功勳，保
X69n1359_p0529a23║男察判官崇極。子子孫孫福祿昌，無量福田咸併集。
X69n1359_p0529a24║此月十四往臨安，龍天當護為般挈。三江九堰聰明
X69n1359_p0529b01║神，稽首歸依助英傑。全家既達九重城，母子忻懽仰
X69n1359_p0529b02║天力。
X69n1359_p0529b03║舉：傑首座立，僧上堂云：一棒一條痕，一摑一手血，臨
X69n1359_p0529b04║濟老瞎驢，至今猶未瞥。須彌頂上浪拍天，大洋海水
X69n1359_p0529b05║無一滴。偉哉本色人，頂門亞三隻，辨龍蛇百草頭，擒
X69n1359_p0529b06║虎兕一毫力，穿大地人鼻孔，坐斷衲僧搖舌。雖然，猶
X69n1359_p0529b07║未撥動向上一竅在。且作麼是向上一竅？問取堂中
X69n1359_p0529b08║首座傑。
X69n1359_p0529b09║上堂：五月五日端午節，天童為汝開真訣。駈釋迦，逐
X69n1359_p0529b10║彌勒，佛病、祖病、毛病頓清涼，魍魎邪神俱殄滅。相從
X69n1359_p0529b11║唯喜本色人，非我同流誰與別？拄杖子，非列挈，公心
X69n1359_p0529b12║一字更無說，千古萬古休饒舌。
X69n1359_p0529b13║上堂，舉懷禪師云：青蘿夤緣，直上寒松之頂；白雲澹
X69n1359_p0529b14║泞，出沒太虗之中。南山起雲，北山下雨。會麼？甜瓜徹
X69n1359_p0529b15║蒂甜，苦瓠連根苦。師云：天童也下一著：青蘿夤緣，直
X69n1359_p0529b16║上寒松之頂；白雲澹泞，出沒太虗之中。狗子尾巴書
X69n1359_p0529b17║梵字，野狐窟宅梵王宮。
X69n1359_p0529b18║應庵和尚小參
X69n1359_p0529b19║住湖州顯忠資福禪寺門人（守詮）等編
X69n1359_p0529b20║廣德軍趙中大施法衣，請小參。僧問：判府中大所施
X69n1359_p0529b21║法衣，彌勒千尺之軀披來不短，釋迦丈六金身搭來
X69n1359_p0529b22║不長，和尚用之恰恰相稱，未審此意如何？師云：逼塞
X69n1359_p0529b23║虗空。進云：恁麼則葢覆大千去也。師云：天上天下。進
X69n1359_p0529b24║云：直得竪窮三際，橫亘十方。師云：一句道著。進云：者
X69n1359_p0529c01║一句甚處得來？師云：者一句也無來處。進云：只如韓
X69n1359_p0529c02║文公問大顛和尚：弟子公務事繁，佛法省要處乞師
X69n1359_p0529c03║一言。大顛默然。意旨如何？　師云：斬釘截鐵。進云：只
X69n1359_p0529c04║如侍者敲禪床三下，大顛云：作什麼？者云：先以定動，
X69n1359_p0529c05║後以智拔。文公忽然大悟。又作麼生？師云：入地獄如
X69n1359_p0529c06║箭。進云：和尚門風高峻，弟子向侍者邊得箇入處，還
X69n1359_p0529c07║契大顛也無？師云：家醜莫外揚。進云：青山不鎻長飛
X69n1359_p0529c08║勢，滄海合知來處高。師云：無錢沽酒。僧禮拜，師云：何
X69n1359_p0529c09║不進語？　師乃舉：教中道：若以色見我，以音聲求我，
X69n1359_p0529c10║是人行邪道，不能見如來。乃喝一喝，云：諸人還聞麼？
X69n1359_p0529c11║要且不是聲。提起袈裟角，云：諸人還見麼？要且不是
X69n1359_p0529c12║色。既不向聲色上辨，向什麼處見如來？若道二六時
X69n1359_p0529c13║中一動一靜、一語一默、折旋俯仰處見如來，即是認
X69n1359_p0529c14║賊為子；若道不向二六時中動靜語默、折旋俯仰處
X69n1359_p0529c15║辨，正是癡狂外邊走。到者裏若是明眼漢，瞞它一點
X69n1359_p0529c16║不得。豈不見本仁和尚道：尋常不欲向聲前句後鼓
X69n1359_p0529c17║弄人家男女，要且聲不是聲、色不是色。時有僧出問：
X69n1359_p0529c18║如何是聲不是聲？仁云：喚作色得麼？曰：如何是色不
X69n1359_p0529c19║是色？仁云：喚作聲得麼？且道為你說、答你話，若辨得
X69n1359_p0529c20║出，於佛法中不妨有箇入處。雪竇拈云：本仁也甚奇
X69n1359_p0529c21║恠，要且貪觀天上。既非聲前句後，從什麼處入？師拈
X69n1359_p0529c22║云：雪竇到者裏，盡其神通無插手處。只如道：既非聲
X69n1359_p0529c23║前句後，從什麼處入？往往十箇有五雙蹉過。還知薦
X69n1359_p0529c24║福落處麼？一箭落雙鵰。了智上人遠自廣德持判府
X69n1359_p0530a01║中大回施俸資，特就今辰齋僧營辦種種佛事，及捨
X69n1359_p0530a02║法衣一頂與山僧受用。乃命小參，舉揚正法眼藏、涅
X69n1359_p0530a03║槃妙心，集此無涯上善，並用祝陪台筭，并諸寶眷福
X69n1359_p0530a04║壽延鴻、不盡功德，四恩總報、三有齊資，法界有情同
X69n1359_p0530a05║圓種智。判府中大雖未參識，竊聞深知有此一段大
X69n1359_p0530a06║事，雖相去千有餘里，而未甞隔一絲毫許，正所謂千
X69n1359_p0530a07║里同風也。既作宗門外護，而又於此道不倦，信知於
X69n1359_p0530a08║過去無量塵沙劫中熏習得熟，纔出頭來一撥便轉，
X69n1359_p0530a09║豈在忉忉也？然做工夫別無佗術，只要有大信根，具
X69n1359_p0530a10║大種智，知有此事，於二六時中，行住坐臥處，切切提
X69n1359_p0530a11║撕，看是什麼道理。但恁麼推來推去，推到無依倚處，
X69n1359_p0530a12║驀地撞著，更不費絲毫氣力，便是從孃肚裏出來底，
X69n1359_p0530a13║未嘗別有一物與你，也與它從上佛祖同一受用。正
X69n1359_p0530a14║如斬一綟絲，一斬一切斬；如染一綟絲，一染一切染。
X69n1359_p0530a15║前後際斷，三祇劫空，覔其虗空，了不可得。全體是箇
X69n1359_p0530a16║金剛正體，了無出沒。在諸佛分上，不曾添一絲毫；在
X69n1359_p0530a17║凡夫身中，不曾減一絲毫。如水洗水，似金愽金。有時
X69n1359_p0530a18║拈一莖草作丈六金身，有時將丈六金身作一莖草，
X69n1359_p0530a19║擒縱自在，殺活自由。者箇話頭，乃從靈山會上黃面
X69n1359_p0530a20║老子處來，佛佛祖祖，以心契心，至於今日，未嘗有一
X69n1359_p0530a21║絲毫許錯悞，謂之正法眼藏，涅槃妙心。未有天地，未
X69n1359_p0530a22║有日月，未有人倫已前，此心亦逼塞虗空。逮乎天地
X69n1359_p0530a23║既分，有日月人倫，此心亦逼塞虗空。所以道：生也恁
X69n1359_p0530a24║麼，死也恁麼，要且生死籠罩它不得。何故？為它著著
X69n1359_p0530b01║有出身之路。不見教中道：若在長者，長者中尊，為說
X69n1359_p0530b02║勝法；若在居士，居士中尊，斷其貪著；若在剎利，剎利
X69n1359_p0530b03║中尊，教以忍辱；若在婆羅門，婆羅門中尊，除其我慢；
X69n1359_p0530b04║若在大臣，大臣中尊，教以正法；若在王子，王子中尊，
X69n1359_p0530b05║示以忠孝；若在內宮，內宮中尊，化正宮女；若在庶民，
X69n1359_p0530b06║庶民中尊，令興福力；若在梵天，梵天中尊，誨以勝慧；
X69n1359_p0530b07║若在帝釋，帝釋中尊，示現無常；若在護世，護世中尊，
X69n1359_p0530b08║護諸眾生。此葢從清淨微妙根本智中，廣發如是勝
X69n1359_p0530b09║妙方便大解脫門，又謂之金剛正體，又謂之頂王三
X69n1359_p0530b10║昧，又謂之浮幢王剎海，又謂之第一義。至於楊岐和
X69n1359_p0530b11║尚以金剛圈、栗棘蓬揭示學者，洞明少室直指之由，
X69n1359_p0530b12║其變通逸格超量，得大自在，與一切人抽釘拔楔，解
X69n1359_p0530b13║粘去縛，令各各自證透頂透底，要且不可以心知，不
X69n1359_p0530b14║可以識識。長沙和尚道：我若舉揚宗教，法堂前草深
X69n1359_p0530b15║一丈。事不獲已，所以向諸人道：盡十方世界是沙門
X69n1359_p0530b16║眼，盡十方世界是沙門全身，盡十方世界是自己光
X69n1359_p0530b17║明，盡十方世界在自己光明裏，盡十方世界無一人
X69n1359_p0530b18║不是自己。我常向諸人道：三世諸佛共盡法界眾生，
X69n1359_p0530b19║是摩訶般若光。光未發時，汝等諸人向什麼處委？光
X69n1359_p0530b20║未發時，尚無佛無眾生消息。既無佛無眾生消息，且
X69n1359_p0530b21║道大地山河、日月星辰、人畜草芥、纖洪長短，從什麼
X69n1359_p0530b22║處得來？還知落處麼？天上有星皆拱北，人間無水不
X69n1359_p0530b23║朝東。
X69n1359_p0530b24║檀越散藏經，請小參，云：釋迦老子道：始從鹿野苑，終
X69n1359_p0530c01║至䟦提河，於是二中間，未甞說一字。祇如一大藏教
X69n1359_p0530c02║從甚處得來？這裏若覰得徹去，便知釋迦老子落處；
X69n1359_p0530c03║既知落處，便具看經眼目。豈不見昔有一婆子請趙
X69n1359_p0530c04║州看經，州遶禪床一匝，婆云：此來請和尚看全藏，如
X69n1359_p0530c05║何祇轉半藏？如此看經忒煞省力，更不用鎚鍾擊磬、
X69n1359_p0530c06║歌贊佛乘，五千餘軸不在彈指頃，一切了畢，須是恁
X69n1359_p0530c07║麼看經始得。若肚裏著箇元字脚，便被黑豆子換却
X69n1359_p0530c08║眼睛了也，更隨人舌頭轉一藏半藏，有甚了期？大丈
X69n1359_p0530c09║夫漢直須一刀兩段，方知一句一偈、一文一義，無不
X69n1359_p0530c10║從自己𮌎中流出，葢天葢地，至於折旋俯仰、動作施
X69n1359_p0530c11║為，皆是如來清淨妙輪轉轆轆地。所以道：從無住本，
X69n1359_p0530c12║立一切法。昔有僧見老宿看經次，乃問：如何是看經
X69n1359_p0530c13║眼？老宿竪起拳頭，看佗用處不妨嶮峻。且如何領會？
X69n1359_p0530c14║若喚作看經眼，又是拳頭；若喚作拳頭，又失却看經
X69n1359_p0530c15║眼。到這裏，不假三寸舌辨明得出，方信道：終日著衣，
X69n1359_p0530c16║未甞挂一縷絲；終日喫飯，未甞咬破一粒米；終日看
X69n1359_p0530c17║經，不曾道著箇元字脚。如是，則不唯看經眼目分明，
X69n1359_p0530c18║至於所獲利益不可思議。其或未然，報恩更為諸人
X69n1359_p0530c19║下箇切脚：毗盧遮那清淨海，充滿三千與大千。
X69n1359_p0530c20║虞七員外請小參。僧問：道高龍虎伏，德重鬼神欽。常
X69n1359_p0530c21║年無此事，今夏有知音。正恁麼時如何？師云：知音知
X69n1359_p0530c22║後更誰知？僧云：這知音還是王老師向上事也無？師
X69n1359_p0530c23║云：喚作向上事也得。僧云：恁麼則向上向下總由和
X69n1359_p0530c24║尚去也。師云：老僧從來不曾脫空。僧云：祇如大盡三
X69n1359_p0531a01║十日，小盡二十九，豈不是脫空？師云：汝還脫得也未？
X69n1359_p0531a02║僧云：從朝至暮，不曾動著舌頭。師云：未見脫空在。又
X69n1359_p0531a03║僧問：國清炙茄，光孝煎茄，是同是別？師云：飽便休。僧
X69n1359_p0531a04║云：至道無難，唯嫌揀擇。師云：自領出去。　師乃云：是
X69n1359_p0531a05║真精進，是名真法供養如來。爾時靈山一會儼然未
X69n1359_p0531a06║散，豈不是今日恁麼時節？雖然，不言我家醋淡，葢為
X69n1359_p0531a07║天人各有一坐具地，侵佗一絲毫也不得。光孝恁麼
X69n1359_p0531a08║提唱，須是箇人始得。還有獨脫底麼？出來與光孝相
X69n1359_p0531a09║見。其或未然，是法住法位，世間相常住。復云：老僧自
X69n1359_p0531a10║到光孝，首荷七員外令閤喜道人、令嗣祖道昆仲、舉
X69n1359_p0531a11║家學般若眷屬，無不勠力外護，自非夙昔有大因緣，
X69n1359_p0531a12║安能若是耶？然而與人相聚，莫非身心真實。心若真
X69n1359_p0531a13║實，至於動轉施為、行住坐臥、一語一默，無不真實。豈
X69n1359_p0531a14║不見古人道：祇箇心心心是佛，十方世界最靈物。縱
X69n1359_p0531a15║橫妙用可憐生，一切不如心真實。所以山河大地、日
X69n1359_p0531a16║月星辰、人畜草芥，皆依真實而現相好。然真實之義，
X69n1359_p0531a17║即是從上佛祖清淨大解脫門。祇看當人各各所行
X69n1359_p0531a18║如何，其間一生為善者，至於多生為善者，無量劫來
X69n1359_p0531a19║為善者，其殊勝果報歷歷現前。苟為不善者，其不善
X69n1359_p0531a20║境界亦常歷歷現前。信之，善惡報應毫髮無差。且如
X69n1359_p0531a21║衲僧家親近善知識，悠久辦一片真實身心，窮己躬
X69n1359_p0531a22║大事，無有不成辦底道理。是故從上佛祖、天下老和
X69n1359_p0531a23║尚，無不以真實顯示。豈不見疎山矮師叔在溈山會
X69n1359_p0531a24║下，聞示眾云：行脚高士直須向聲色裏睡眠、聲色裏
X69n1359_p0531b01║坐臥始得。是時踈山出問云：如何是不落聲色句？溈
X69n1359_p0531b02║山竪起拂子。踈山云：此是落聲色句。溈山便歸方丈。
X69n1359_p0531b03║踈山不契，遂辭香嚴。嚴云：何不且住？踈云：某甲與和
X69n1359_p0531b04║尚無緣。嚴云：有何因緣不契？試舉看。踈山遂舉前話。
X69n1359_p0531b05║嚴云：某甲有箇語。踈云：道什麼？嚴云：言發非聲，色前
X69n1359_p0531b06║不物。踈云：元來此中有人。乃囑香嚴云：師兄向後有
X69n1359_p0531b07║住處，某甲却來相見。諸人要識言發非聲，色前不物
X69n1359_p0531b08║麼？便是釋迦老子道：一人發真歸源，十方虗空悉皆
X69n1359_p0531b09║消殞底螢火之光也。然踈山痒處既被香嚴抓著，豈
X69n1359_p0531b10║止溈山檢點，千古之下具大眼目尊宿皆不放過。溈
X69n1359_p0531b11║山至晚乃問香嚴：問聲色話底矮闍梨在麼？嚴云：已
X69n1359_p0531b12║去也。溈山云：向子道什麼？嚴云：某甲亦曾對佗來。溈
X69n1359_p0531b13║云：試舉看。嚴云：言發非聲，色前不物。溈云：佗道什麼？
X69n1359_p0531b14║嚴云：佗深肯之。溈山失笑云：我將謂這矮子有長處，
X69n1359_p0531b15║元來祇在這裏。看溈山下這一著，不妨驚天動地，惜
X69n1359_p0531b16║乎土曠人稀。溈山又云：此子向去設有住處，近山無
X69n1359_p0531b17║柴燒，近水無水喫，爛泥裏有刺。然古人之言必不妄
X69n1359_p0531b18║矣。在今天下討一箇言發非聲，色前不物底，正如掘
X69n1359_p0531b19║地覔天，何況要會溈山說話，不言可知矣。雖然，切忌
X69n1359_p0531b20║鑽龜打瓦。大底宗師據曲彔床，不是細事。山野自出
X69n1359_p0531b21║世來，隨所住處非不為兄弟激揚此事，然未甞動著
X69n1359_p0531b22║箇一著子。頃住薦福，偶然二三百衲子相聚，因而略
X69n1359_p0531b23║露鋒鋩，遂惹起無限風波。自後一向隨宜施設，終不
X69n1359_p0531b24║將真珠作豌豆糶却也。古人有見賢思齊之說，在今
X69n1359_p0531c01║日去聖時遙，邪師過謬，非眾生咎，是佗本色道流。做
X69n1359_p0531c02║工夫底祇向脚跟下推究，推來推去，驀然推徹，豈不
X69n1359_p0531c03║是大力量人？苟推未徹，語意活脫，終不為閑言市語、
X69n1359_p0531c04║魍魎魑魅語、邪師印證語、有箇見處語、知是般事語，
X69n1359_p0531c05║硬配在生滅斷常坑子裏，所謂善知識者是大因緣。
X69n1359_p0531c06║老僧行脚走遍江西、湖南，及乎到圓悟師翁爐鞴中，
X69n1359_p0531c07║更開口不得，正如就地彈雀相似。是佗為人不妄下
X69n1359_p0531c08║手，至下手時，峻峭無道理與人湊泊，後到先師處，稍
X69n1359_p0531c09║知觸淨，方見圓悟師翁說話分曉。葢尊宿為人，古今
X69n1359_p0531c10║難得其人，是佗本分手段逈別，比其和泥合水，阿師
X69n1359_p0531c11║豈可同日而語耶？昔高安白水仁禪師示眾云：尋常
X69n1359_p0531c12║不欲向聲前句後鼓弄人家男女，何故？且聲不是
X69n1359_p0531c13║聲，色不是色。時有僧問：如何是聲不是聲？仁云：喚作
X69n1359_p0531c14║色得麼？僧云：如何是色不是色？仁云：喚作聲得麼？僧
X69n1359_p0531c15║禮拜，仁云：且道為你說答你話？若向這裏見得，溈山
X69n1359_p0531c16║道：這矮子將謂別有長處，元來祇在這裏。箇些子明
X69n1359_p0531c17║白便見得。白水仁禪師道：且道為你說答你話？無不
X69n1359_p0531c18║透頂透底。刢利漢聞恁麼舉，豈止醍醐灌頂？苟或未
X69n1359_p0531c19║然，參須實參，悟須實悟，閻羅大王不怕多語。久立。
X69n1359_p0531c20║檀越張子明裝佛慶懺請小參，示眾云：如來密語，初
X69n1359_p0531c21║不覆藏，覿體無私，當陽顯示。祇如一大藏教從甚處
X69n1359_p0531c22║得來？非頂門具眼、肘後有符，又安能洞明這一著子？
X69n1359_p0531c23║祇今坐立儼然，各各頂天立地、含齒戴髮，且作麼生
X69n1359_p0531c24║說箇初不覆藏底道理？莫是一動一靜、告往知來是
X69n1359_p0532a01║麼？莫是折旋俯仰、周徧一切處是麼？莫是一語一默、
X69n1359_p0532a02║坐臥談笑是麼？若把這箇作不覆藏底，無異吹毛覔
X69n1359_p0532a03║縫、撥火求漚，殊不知正是業識忙忙，無本可據。豈不
X69n1359_p0532a04║見長沙和尚道：學道之人不識真，祇為從前認識神，
X69n1359_p0532a05║無量劫來生死本，癡人喚作本來人。是佗古人見得
X69n1359_p0532a06║如來密語徹底無疑，等閑拈一機、示一境，無不透頂，
X69n1359_p0532a07║透底終不向夢幻殻子裏顛倒、肉團心識上揑恠也。
X69n1359_p0532a08║又有僧問古德：學人有一問在和尚處時如何？古德
X69n1359_p0532a09║云：設有，也斬為三段。看佗得底人趯出來不妨烜赫，
X69n1359_p0532a10║何甞有一𮈔頭許與學者作道理？直是乾嚗嚗地如
X69n1359_p0532a11║一座須彌山相似，世間一切逆順境界搖撼不動、善
X69n1359_p0532a12║惡因緣籠罩無門，豈不是大丈夫、格外道人也？敢問
X69n1359_p0532a13║諸人：祇如釋迦老子未入母胎時，三十二相、八十種
X69n1359_p0532a14║好又向什麼處塑裝？這裏見得徹去，便見得大心檀
X69n1359_p0532a15║越張子明同妻趙氏裝嚴釋迦老子最初一念起處。
X69n1359_p0532a16║祇如子明未起裝嚴最初一念，釋迦老子又在甚處？
X69n1359_p0532a17║切忌向夢幻殻子裏顛倒、肉團心識上揑怪。到這裏，
X69n1359_p0532a18║莫問釋迦老子如之若何，但直下了却最初一念。此
X69n1359_p0532a19║念若了，未入母胎底也不是、入母胎後也不是、從母
X69n1359_p0532a20║胎出底也不是、塑底也不是、裝底也不是、最初一念
X69n1359_p0532a21║也不是、了却最初一念也不是，然後張子明與妻趙
X69n1359_p0532a22║氏、男宗朝、舉家眷等却有與釋迦老子相見分。既是
X69n1359_p0532a23║從頭俱不是了，又向什麼處相見？還委悉麼？將此身
X69n1359_p0532a24║心奉塵剎，是則名為報佛恩。喝一喝，下座。
X69n1359_p0532b01║小參罷，復舉：茗溪示眾云：吾有大病，非世所醫。看佗
X69n1359_p0532b02║古人吐露箇消息，不妨烜赫。其實無它，祇是踏著向
X69n1359_p0532b03║上關捩子拈出來，便該天括地，近傍不得。是佗往日
X69n1359_p0532b04║有知音，後來僧持問曹山：未審是什麼病？山知佗落
X69n1359_p0532b05║處，便道：攢簇不得底病。這箇便是知音也。豈似而今
X69n1359_p0532b06║無地頭恣意乱道，纔見人問：未審是什麼病？便打入
X69n1359_p0532b07║葛藤窠裏，恰如拽鋸相似，你拖去，我又拽來，幾時得
X69n1359_p0532b08║歇？於本參中有甚麼交涉？這般病，諸人皆有之，祇是
X69n1359_p0532b09║不會病，灼然攢簇不得；既不會病，變成毛病去；既成
X69n1359_p0532b10║毛病，祇是業識忙忙，無本可據，到年窮歲盡，總無得
X69n1359_p0532b11║力處，豈不哀哉？若踏著攢簇不得底病，便有超生離
X69n1359_p0532b12║死之由。這僧又問：一切眾生還有此病也無？山云：有。
X69n1359_p0532b13║僧云：既有，因什麼不病？山云：眾生若病，即非眾生，者
X69n1359_p0532b14║僧也會推勘。又問：曹山和尚還有此病也無？山云：老
X69n1359_p0532b15║僧正覔起處不得，不妨嶮峻。這一句子，難道非曹山
X69n1359_p0532b16║如何啟口？雖然，正覔起處不得，諸方具正知正見者，
X69n1359_p0532b17║其護惜珍育，為出世妙訣，不肯容易發露與人。若向
X69n1359_p0532b18║薦福門下，正是大病，謂之貼肉汗衫，謂之解脫深坑，
X69n1359_p0532b19║又謂之死水，又謂之墨汁，又謂之明白。你諸人若病
X69n1359_p0532b20║到覔起處不得，但來問薦福，當為顯示，諸方柰你何
X69n1359_p0532b21║不得。何故？葢正坐此病。這僧又問：一切諸佛還有此
X69n1359_p0532b22║病也無？山云：有。僧云：為什麼不病？山云：為伊惺惺。此
X69n1359_p0532b23║老人是曹洞正傳，有回互傍參不犯底手段，臨機八
X69n1359_p0532b24║面，得大自在，豈守窠臼，瞎學者眼？諸道流既來此間
X69n1359_p0532c01║相聚，二六時中急著精彩，時不待人。儒者尚云：朝聞
X69n1359_p0532c02║道，夕死可矣。況衲子乎？
X69n1359_p0532c03║傳法寺智都僧正請鳴鍾
X69n1359_p0532c04║師示眾云：頑銅鈍鐵，美玉精金，大冶紅爐，一模鑄就，
X69n1359_p0532c05║不假毗沙門天王神力，豈從須彌頂𩕳上持來？器重
X69n1359_p0532c06║千鈞，樓高百尺，啟圓通三昧，發清淨妙音，直須眼處
X69n1359_p0532c07║承當，莫向耳邊領略。鑊湯爐炭，不用吹而自滅；刀山
X69n1359_p0532c08║劒樹，何待喝而後摧？昬夢頓除，沉迷了悟，萬象森羅
X69n1359_p0532c09║俱作舞，大千沙界一時聞。大眾！且道末上一槌落在
X69n1359_p0532c10║什麼處？劫石有消日，洪音無盡時。
X69n1359_p0532c11║
X69n1359_p0532c12║應菴和尚語錄卷第六