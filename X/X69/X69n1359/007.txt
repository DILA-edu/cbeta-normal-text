X69n1359_p0532c13║
X69n1359_p0532c14║
X69n1359_p0532c15║
X69n1359_p0532c16║應菴和尚語錄卷第七
X69n1359_p0532c17║嗣法門人　（守詮）　等編
X69n1359_p0532c18║法語上
X69n1359_p0532c19║示徽禪人
X69n1359_p0532c20║達磨西來，直指人心，見性成佛，不妨直截省要。正眼
X69n1359_p0532c21║看來，已是七錯八錯了也。事不獲已，且作死馬醫。祇
X69n1359_p0532c22║者直指底心，便是黃面老子四十九年橫說竪說不
X69n1359_p0532c23║著處，至精至妙，罕有達此正脉者。此心傳授不得，唯
X69n1359_p0532c24║自證自悟，到無迷悟處，祇是平常著衣喫飯，更無許
X69n1359_p0533a01║多玄解義路貫塞胷次，蕩蕩地，閑閑地。祖師道：一種
X69n1359_p0533a02║平懷，泯然自盡，方得大受用。至於臨生死之際，湛然
X69n1359_p0533a03║凝寂，更無毫髮走作，祇恁麼地，如一坐須彌山相似，
X69n1359_p0533a04║豈不要哉！近年來參學兄弟，雖號行脚，恰如冷水澆
X69n1359_p0533a05║石一般，到所在挂搭，祇是妄想記憶，諍勝負以當平
X69n1359_p0533a06║生，真可憐憫。若是正因行脚人，終不恁麼地。看佗從
X69n1359_p0533a07║上古聖，挾複子，出叢林，入保社，親近真正善知識，十
X69n1359_p0533a08║年二十年，退步就己，寒灰枯木，密密地究竟根蒂下，
X69n1359_p0533a09║一些子要著實處，方可隨緣任運，名為了事衲僧。行
X69n1359_p0533a10║脚高人，若心地不洞明，如何歇得？十二時中，起心動
X69n1359_p0533a11║念，匝匝地如千波萬浪相似，如何消融得去？到這裏，
X69n1359_p0533a12║若無透脫處，祇是一箇無所知盜、常住飯劫賊，臨濟
X69n1359_p0533a13║和尚謂之禿兵是也。劫來劫去，劫得渾身赤骨聿地，
X69n1359_p0533a14║忽然緣謝，所有平生機智聰慧，向眼光落時，一點也
X69n1359_p0533a15║用不著。設使累生作得恒沙功業，愈無超生死之期，
X69n1359_p0533a16║祇得人天福報，報盡依舊無出頭處。若要窮虗空劫，
X69n1359_p0533a17║盡未來際，受用不盡，須是直下心空。既未能徹證此
X69n1359_p0533a18║道，當須稟大宿，誓擇本分宗師，放下複子，盡此一報
X69n1359_p0533a19║身，窮究此公案，無有不契證者。第恐如存若亡，口頭
X69n1359_p0533a20║雖說參禪，肚裏全不肯做。若此，不如歸一頭，存誠看，
X69n1359_p0533a21║教作白淨業，將來不失人身。古德云：說得一丈，不如
X69n1359_p0533a22║行得一寸是也。且如今列剎相望，呼為善知識，傳直
X69n1359_p0533a23║指底心宗。畢竟此心如何傳？是何形狀？近來出一等
X69n1359_p0533a24║魔，教中謂之惡友，各說異解，以為利人。或者指示教
X69n1359_p0533b01║人休去歇去，都莫思量，纔起動念，速為除去；或者教
X69n1359_p0533b02║人一向無事，香不燒，拜不禮；或者一向令人理會古
X69n1359_p0533b03║今去，恰如箇杜撰座主；或者將從上老宿赤心提持
X69n1359_p0533b04║處，謂之建立門庭；或者見學家來室中下得一轉語
X69n1359_p0533b05║相似，打半日又問一句，學者又進語合得佗著，便謂
X69n1359_p0533b06║此兄弟有箇入頭處。且道此幾等利人，還契得直指
X69n1359_p0533b07║心麼？灼然是無星子交涉。所以佛鑒和尚道：今之善
X69n1359_p0533b08║知識，多是曲指人心，說性成佛。此之是也。臨濟正脉，
X69n1359_p0533b09║自百丈於馬師喝下遞代至今，非但契證諸大祖師
X69n1359_p0533b10║命根，亦乃徹證不可說不可說百千萬億阿僧祇佛
X69n1359_p0533b11║祖命脉，絲髮不差。百丈得黃蘗，黃蘗得臨濟，臨濟付
X69n1359_p0533b12║三聖，乃云：誰知吾正法眼藏，向這瞎驢邊滅却。祇這
X69n1359_p0533b13║箇說話，若見得徹去，何更有臨濟宗耶？德徽上人以
X69n1359_p0533b14║道義相從，頗追古風，不倦窮究衲衣下事，誠謂之不
X69n1359_p0533b15║虗行脚也。若要易會，祇向十二時中起心動念處。但
X69n1359_p0533b16║即此動念，直下頓豁，了不可得，如大虗空亦無虗空
X69n1359_p0533b17║形段，表裏一如，智境雙泯，玄解俱亡，三際平等。到此
X69n1359_p0533b18║田地，謂之絕學無為閑道人也，更須知有五祖道底
X69n1359_p0533b19║始得。上人既炷香誠懇，因書以付其行。紹興十一年
X69n1359_p0533b20║八月望日。
X69n1359_p0533b21║示希禪人
X69n1359_p0533b22║古來老知識發心行脚時，為生死二字不破，動餘萬
X69n1359_p0533b23║里尋真善知識，決擇此事十年二十年，廢却世間一
X69n1359_p0533b24║切閑雜骨董，念茲在茲，未甞片時不在裏許，尚恐走
X69n1359_p0533c01║作不得，此事成辨。長慶和尚在雪峯、玄沙往來二十
X69n1359_p0533c02║年，坐破蒲團六七箇，豈不是大根器？尚不能徹證。盖
X69n1359_p0533c03║古人參學不肯小小了却，直是今生參不得便休，終
X69n1359_p0533c04║不敢取次承當。嗟呼！深不容易也。一日見卷簾，豁然
X69n1359_p0533c05║漆桶破，命根嚗地斷，便說箇頌子：也大差，也大差，卷
X69n1359_p0533c06║起簾來見天下。有人問我解何宗，拈起拂子劈口打。
X69n1359_p0533c07║此便是達磨直指底心，更無秋毫許領覽悟解，方可
X69n1359_p0533c08║為佛種草也。
X69n1359_p0533c09║每見今時兄弟做工夫，不在沉掉處，便在惺惺處。坐
X69n1359_p0533c10║地中其沉掉，則猶若醉酒之人行於長途也；飲其惺
X69n1359_p0533c11║惺，則聞見逸於心腑，以為究竟法也。但捨二岐而致
X69n1359_p0533c12║之一處，常爾提撕，豁然徹去，不是分外事。
X69n1359_p0533c13║近日叢林有一等參學者，不自去真實履踐己躬，堅
X69n1359_p0533c14║愛宗師說禪病，禪又何甞有病來？祇為胡亂領覽，強
X69n1359_p0533c15║記為諦實，於本參學中實無得力處。所以宗師家用
X69n1359_p0533c16║一些子本分草料，謂之解黏去縛，令學者知非，而反
X69n1359_p0533c17║食宗師說病之語益於胷次，以為究竟法，深可憐憫
X69n1359_p0533c18║也。如今若要此事易辦，但念念無雜，純一真實，久久
X69n1359_p0533c19║自然徹法源底也。
X69n1359_p0533c20║示國清初化主
X69n1359_p0533c21║古來道流，痛念死生未明，立大志如金石，放複著處，
X69n1359_p0533c22║所求真正善知識，決擇父母未生前一段大事，豈肯
X69n1359_p0533c23║容易哉？動經二三十年，灰却攀緣，滅却意想，孜孜冷
X69n1359_p0533c24║地裏，一朝豁然漆桶墮，喪却眼前光影，應是從前祭
X69n1359_p0534a01║鬼家具，依草附木神祇，一切氷消瓦解，全是自己本
X69n1359_p0534a02║地風光，如倚天長劒，誰敢正眼覰著？覰著即瞎却。所
X69n1359_p0534a03║以臨濟入門便喝，德山入門便棒，魯祖見僧面壁，俱
X69n1359_p0534a04║胝見僧豎指。至於從上若佛若祖，天下有眼底老和
X69n1359_p0534a05║尚，全以本分草料，覿面提持，如斷命刀子相似。若是
X69n1359_p0534a06║識痛痒漢，便知落處。其如皮下無血，眼裏無珠底，且
X69n1359_p0534a07║留待彌勒下生，為佗說破。
X69n1359_p0534a08║示湛禪人
X69n1359_p0534a09║明果門下，無禪可說，無道可傳。祇有一口劒，不問佛
X69n1359_p0534a10║來祖來，聖來凡來，拈起便斬。若解向劒刃下翻得身
X69n1359_p0534a11║底，一任出一叢林，入一保社，把禪床上老漢與一拶。
X69n1359_p0534a12║若見口裏水漉漉地，腰包便行，豈不快哉。若也未能
X69n1359_p0534a13║徹證，扶荷也不得草草，深宜子細。神鼎諲和尚道，參
X69n1359_p0534a14║須實參，悟須實悟，閻羅大王不怕多語也。
X69n1359_p0534a15║不負平生行脚初志，盡此報身，靠却本色人，一二十
X69n1359_p0534a16║年間，忽然遭佗毒手，頂門裂，眼睛落，光影盡，伎倆除，
X69n1359_p0534a17║活鱍鱍地，吒吒呀呀，如師子王去住自由，哮吼自在，
X69n1359_p0534a18║豈不是大丈夫意氣，做大丈夫事業，方謂之出群英
X69n1359_p0534a19║特之士也。
X69n1359_p0534a20║白雲端和尚道：悟了須遇人始得，若不遇人，祇是一
X69n1359_p0534a21║箇無尾巴猢猻，纔弄出人便笑。深信此道者，萬中無
X69n1359_p0534a22║一，誠可憐憫。
X69n1359_p0534a23║示清禪人洎出隊兄弟
X69n1359_p0534a24║黃面老子未出母胎時，便用一條斷貫索穿天下人
X69n1359_p0534b01║鼻孔，及乎出頭，也用者索子。四十九年口吧吧地，也
X69n1359_p0534b02║祇用者索子。又道四十九年未甞道著一字，也只用
X69n1359_p0534b03║者索子。末後拈花，迦葉微笑，以正法眼藏分付摩訶
X69n1359_p0534b04║大迦葉，也祇用者索子。列派已來，迄至于今，烹佛煉
X69n1359_p0534b05║祖，也祗用者索子。近日者索子，看看無人解拈動。設
X69n1359_p0534b06║有解拈動，恰如深夜伸手捉物，雖執其物，知它是青
X69n1359_p0534b07║黃赤白、長短大小，初不分曉。何故？盖為來處不諦當，
X69n1359_p0534b08║遂致瞞瞞頇頇。若來處諦當，便見三世諸佛說夢、六
X69n1359_p0534b09║代祖師說夢、天下老和尚說夢，夢見黃面老失却斷
X69n1359_p0534b10║貫索子。既失却了，且道汝諸人將什麼受用？者些子
X69n1359_p0534b11║如縵天鐵網相似，透得過者，八面通途；透不過者，且
X69n1359_p0534b12║向諸上人手中乞命。
X69n1359_p0534b13║示崇侍者開元和尚語錄
X69n1359_p0534b14║祖師西來，直指人心，見性成佛，向衲僧門下，恰似掘
X69n1359_p0534b15║地活埋人也。事不獲已，且作死馬醫，說箇佛，說箇祖，
X69n1359_p0534b16║說箇心，說箇性，如將蜜果換苦葫蘆之說也。若是大
X69n1359_p0534b17║丈夫漢，一刀兩段，退步就己，向一念未生已前，豁然
X69n1359_p0534b18║覷透本來面目，洞明十虗，廓徹無間，便與釋迦老子
X69n1359_p0534b19║不別，謂之頂王三昧，謂之烈焰聚，謂之金剛王寶劒，
X69n1359_p0534b20║謂之踞地師子，謂之塗毒鼓，謂之種種名。當恁麼時，
X69n1359_p0534b21║誰為生死，誰為去來，誰為善惡，誰為逆順，誰為是非，
X69n1359_p0534b22║誰為天堂地獄，誰為四生六道，盡大地是箇解脫門，
X69n1359_p0534b23║全體是箇無位真人受用物。豈不見臨濟和尚道：赤
X69n1359_p0534b24║肉團上有一無位真人，常在汝等諸人面門出入，未
X69n1359_p0534c01║證據者看看。時有僧出，臨濟下禪床，欄胷擒住云：速
X69n1359_p0534c02║道，速道。僧擬議，濟托開云：無位真人是什麼乾屎橛。
X69n1359_p0534c03║此便是達磨源流也。臨濟得此三昧，如大雲雨，如百
X69n1359_p0534c04║千萬雷，變通逸格，其唱愈高。三聖得此三昧，其和愈
X69n1359_p0534c05║峻。至於興化南院、首山風穴、汾陽慈明、楊岐白雲、東
X69n1359_p0534c06║山圜悟，皆得臨濟正裔，見徹本心，妙其三昧，誠謂教
X69n1359_p0534c07║外別傳，直指之要不辜也。此庵老人始發大志游方，
X69n1359_p0534c08║首造蔣山，謁圜悟禪師，契此三昧，深藏眾底二十餘
X69n1359_p0534c09║年，未有明辨得出者。盖其平生徹證，超出過量，履踐
X69n1359_p0534c10║穩密，未易一言半句急於人知也。紹興四五年間，此
X69n1359_p0534c11║三昧敗露，光明燭世，如大日輪昇太虗空。有眼者見
X69n1359_p0534c12║其光明清淨，無壞無雜，山河大地依此光明發生萬
X69n1359_p0534c13║物，日月星辰依此光明炳曜癡昧，地獄天堂依此光
X69n1359_p0534c14║明而住，善惡一切群動依此光明頭出頭沒，衲僧依
X69n1359_p0534c15║此光明啟大爐鞴，提弈世鉗鎚，碎聖凡窠窟，斷佛祖
X69n1359_p0534c16║命根。命根若斷，覔其光明來處了不可得。盤山和尚
X69n1359_p0534c17║道：心月孤圓，光吞萬像。光非照境，境亦非存。光境俱
X69n1359_p0534c18║亡，復是何物？雲門和尚道：盡大地是光，喚什麼作自
X69n1359_p0534c19║己？若識得光去，境亦不可得，有什麼屎光境？光境既
X69n1359_p0534c20║不可得，復是何物？學道流向箇裏如何支準？若是打
X69n1359_p0534c21║破漆桶底漢，便知二老落處。既知二老落處，且道在
X69n1359_p0534c22║光明裏不在光明裏？若道在光明裏，雲門又道有什
X69n1359_p0534c23║麼屎光境？若道不在光明裏，盤山又道光吞萬像。所
X69n1359_p0534c24║以道，打破漆桶後，須是遇人始得。若不遇人，到箇裏
X69n1359_p0535a01║失却透關眼。若是打破漆桶，曾經本色宗匠爐鞴中
X69n1359_p0535a02║出來，如百煉真金，如猛虎插翼，如金翅吞龍，方謂之
X69n1359_p0535a03║真法王種草也。
X69n1359_p0535a04║示通修造
X69n1359_p0535a05║昔大隋和尚參七十餘員善知識，具大眼目，祇一二
X69n1359_p0535a06║而已，其佗皆具正知見。香林見雲門十八年作侍者，
X69n1359_p0535a07║凡一言半句，錄於紙衣下。舉此兩端，深知古人為法
X69n1359_p0535a08║誠切，到透處烜爀，逈出羅籠機關表裏情解之外，所
X69n1359_p0535a09║謂師子王不妄哮吼也。近世宗門淡薄，病在於何？病
X69n1359_p0535a10║在當人不自信處。且此病從何而起？盖從因地不正
X69n1359_p0535a11║而起。因地既不正，雖致身叢林，視叢林猶驛舍；雖說
X69n1359_p0535a12║參禪，聞禪似鴨聽雷。舉此兩端，亦見今人與古人相
X69n1359_p0535a13║違也。其間設有因邪打正，方知佛祖深恩難報，則知
X69n1359_p0535a14║二大宗師不誣矣。
X69n1359_p0535a15║示璋供頭
X69n1359_p0535a16║本色道流，夙有般若種智，纔出頭來，其氣槩勁直，於
X69n1359_p0535a17║最初一步卓然超絕，與泛泛者不同。盖末上親近真
X69n1359_p0535a18║正宗匠，至於一言半句，終不妄誕。然此一段事，初非
X69n1359_p0535a19║明悟知見可擬，又豈是世智辯聰而能彷彿者哉？是
X69n1359_p0535a20║故羅山云：上士脚纔跨門，便知宗旨，猶怕繩床上老
X69n1359_p0535a21║漢瞌睡，更回頭與一探。若是作家，暫挂瓶盂，亦恐繩
X69n1359_p0535a22║床上老漢瞌睡未醒，口裏水漉漉地，不是泊船處，便
X69n1359_p0535a23║去俗人家寄宿去。看佗透底人，驀露箇消息，直使天
X69n1359_p0535a24║下衲僧無絲頭許湊泊，亦不令守住無湊泊蹊徑，所
X69n1359_p0535b01║謂驅耕奪食手段，誠間世而出，又安可與時輩和泥
X69n1359_p0535b02║合水，瞎學者眼耶？
X69n1359_p0535b03║示圓鍾頭
X69n1359_p0535b04║釋迦老子已前、曹溪大鑒之後、諸大老宿已來，的的
X69n1359_p0535b05║相承、密密符契，亦不出乎當人二六時中一動一靜、
X69n1359_p0535b06║一語一默之間。果能不昧初志，於此直下頓見本地
X69n1359_p0535b07║風光，則與從上佛祖把手共行同一受用，提持千聖
X69n1359_p0535b08║近傍不得底、萬靈景仰無門處。頂𩕳上一著子，不獨
X69n1359_p0535b09║與一切人解黏去縛，至於四生九有、三途六趣，俾各
X69n1359_p0535b10║徹證根本，箇箇洞明正知正見，豈不是大丈夫成就
X69n1359_p0535b11║大丈夫事？臨濟道：我二十年前在黃蘗先師處，三度
X69n1359_p0535b12║問佛法的的大意，三度被打如蒿枝拂相似。如今更
X69n1359_p0535b13║思一頓喫，誰為下手？時有僧出云：某甲下手。臨濟拈
X69n1359_p0535b14║拄杖度與，其僧擬接，臨濟便打。看佗顯示此箇大法，
X69n1359_p0535b15║不妨超宗異目，豈似而今依草附木之輩，恣縱無主
X69n1359_p0535b16║孤魂，坐在第八識裏團量？佗向上人大機大用，正如
X69n1359_p0535b17║螢火燒須彌山之說。歸宗年來寂寞太甚，也思得六
X69n1359_p0535b18║十棒喫，誰為下手？忽然圓上座出來道：法圓下手。祇
X69n1359_p0535b19║向伊道：待你鑄鍾了，則分付拄杖子。
X69n1359_p0535b20║示章修造
X69n1359_p0535b21║佛眼叔祖初領淮右龍門，殘僧破屋而已。不逾年，天
X69n1359_p0535b22║下英特之士屨滿矣。未及數稔，一寺鼎新，於是東山
X69n1359_p0535b23║之道大振天下。建炎末、紹興初，兵火民物糜滅幾盡，
X69n1359_p0535b24║獨龍門存焉。盖此老人般若智勝，行願宏博，而世數
X69n1359_p0535c01║豈能動毫芒耶？昔甞示徒云：你為我修造，我為你說
X69n1359_p0535c02║禪，我將金彈子愽你。泥彈子好言語，理上也透，事上
X69n1359_p0535c03║也透，所謂理事融徹，會盡諸法無生。雖不呵佛罵祖，
X69n1359_p0535c04║佛祖安能迹其前？雖不行棒行喝，棒喝安敢措其用？
X69n1359_p0535c05║當知佛眼叔祖之道，太虗空不可等量，玄妙泯默豈
X69n1359_p0535c06║可圖度哉？是故參學人若覷得泥彈子透，便知金彈
X69n1359_p0535c07║子落處；若覷得金彈子透，便知泥彈子落處。者箇臨
X69n1359_p0535c08║濟吹毛劒，若善操持，大功不宰；儻或躊躇，未免自傷
X69n1359_p0535c09║己命。
X69n1359_p0535c10║示政化士
X69n1359_p0535c11║巖頭和尚道：大凡唱教，須從無欲中流出三句，祇是
X69n1359_p0535c12║理論，咬去咬住，欲去不去，欲住不住，或時一向不去，
X69n1359_p0535c13║或時一向不住。誠哉是言也！從上具大眼目宗師，皆
X69n1359_p0535c14║得箇些子說話，所以掀天動地，孤峻處湊泊佗不得，
X69n1359_p0535c15║平實處捫摸佗不著，逆順中覷佗不見，謂之衲僧巴
X69n1359_p0535c16║鼻。圓悟師翁凡示學者曰：我有一句到你，老僧自著
X69n1359_p0535c17║喫棒；若無一句到你，你便自陷地獄。看佗得箇些子
X69n1359_p0535c18║說話底事分，正如金翅擘海，直取龍吞無異也。又道：
X69n1359_p0535c19║夫為善知識據曲彔床，若無擒虎兕、辨龍蛇眼，未免
X69n1359_p0535c20║被覺者吞却。己謂宗門祇如是也。豈不見明招到泉
X69n1359_p0535c21║州坦長老處，坦云：夫參學，一人所在亦須到，半人所
X69n1359_p0535c22║在亦須倒。明招便問：一人所在即不問，如何是半人
X69n1359_p0535c23║所在？坦無語。後却令小師問明招云：你欲識半人所
X69n1359_p0535c24║在麼？也祇是箇弄泥團漢。歸宗將謂明招：曾見作家
X69n1359_p0536a01║來，必有驚人之句，如何却作野犴鳴？且道節角在什
X69n1359_p0536a02║麼處？
X69n1359_p0536a03║示茂先二化士
X69n1359_p0536a04║一大藏教，且不是黃面老人說底；直指人心，且不是
X69n1359_p0536a05║達磨大師傳底。祇者兩著，殃害天下衲子，求生不得
X69n1359_p0536a06║生，求死不得死。正擬議間，驀地被人推轉，一刀兩段，
X69n1359_p0536a07║血濺梵天。向歸宗門下，猶是掇洗脚水底漢，未曾夢
X69n1359_p0536a08║見我先祖意旨在。豈不見臨濟在黃蘗問佛法的的
X69n1359_p0536a09║大意，三度被打六十拄杖。興化久參臨濟，末後見大
X69n1359_p0536a10║覺，至脫衲衣處，忽然大悟，親見臨濟在黃蘗喫棒底
X69n1359_p0536a11║意旨。欲紹此箇門風，初無佗術，別沒聱訛，一味硬却
X69n1359_p0536a12║脊梁，竪教透去，則盡大地人性命，祇把斷貫索穿却，
X69n1359_p0536a13║更無一箇漏網底，豈不是大丈夫漢成大丈夫事也？
X69n1359_p0536a14║示鑒化士
X69n1359_p0536a15║叢林英俊之士，氣宇不群，凡所至處，終不妄通消息。
X69n1359_p0536a16║設吐露一言半句，必有來由，雖有未徹底領略，却受
X69n1359_p0536a17║人整頓，盖智識精明使其然也。唯是拍盲者，不問是
X69n1359_p0536a18║不是，祇信彩撒將去，貴人說伊會祇對，不知正是折
X69n1359_p0536a19║本經紀也。仰山在百丈時，口吧吧地，丈云：汝佗後遇
X69n1359_p0536a20║人在。後到溈山，山云：子在百丈，問一答十，是否？仰云：
X69n1359_p0536a21║不敢。山云：佛法向上道將一句來。仰山擬開口，被喝
X69n1359_p0536a22║出。如是三問三擬答，皆遭喝出。仰山低頭垂淚云：先
X69n1359_p0536a23║師向我道：佗後遇人。今日便是也。從此發心，入山看
X69n1359_p0536a24║牛三年。一日，溈山入山，見在樹下坐禪，以拄杖點背
X69n1359_p0536b01║一下，仰山回首，溈山云：寂子道得也未？仰云：雖道不
X69n1359_p0536b02║得，要且不借別人口。溈山云：子會也。所謂動絃別曲，
X69n1359_p0536b03║葉落知秋。至於臨濟，在黃蘗處三遭痛棒，後來出世，
X69n1359_p0536b04║示眾云：我當時在先師處喫棒，如蒿枝拂相似。凡養
X69n1359_p0536b05║子要如二大老，始可起宗也。祇如臨濟、仰山悟去，成
X69n1359_p0536b06║得什麼邊事？若檢點得出，許你入阿字法門。
X69n1359_p0536b07║示感化士
X69n1359_p0536b08║道人之心，其直如絃，在在處處，若倚天長劒。世間富
X69n1359_p0536b09║貴驕奢，五欲八風，入作無門，名利是非，四生九有，籠
X69n1359_p0536b10║罩不住，得到這田地，便是取黃面老子命根時節也。
X69n1359_p0536b11║豈祇一生兩生堅勁行願所致？乃是積劫熏煉，種智
X69n1359_p0536b12║純熟，至於歷諸勤苦，然後乃可引跂大方，超然獨步
X69n1359_p0536b13║者也。古云：無一法從懈怠懶惰中生。又云：久受勤苦，
X69n1359_p0536b14║乃可得成。此真實語、不誑語、不妄語也。果一旦透去，
X69n1359_p0536b15║千人萬人羅籠不住，呼喚不回，它時異日，孤峯頂上
X69n1359_p0536b16║呵佛罵祖，則不忝矣。豈可飽食終日，成群作隊，說黃
X69n1359_p0536b17║道黑，略無少念，回光反照？我今此身四大，所謂髮毛
X69n1359_p0536b18║爪齒、皮肉筋骨、髓腦垢色，皆歸於地；涕唾膿血、津液
X69n1359_p0536b19║涎沫、大小便利，皆歸於水；煖氣歸火；動轉歸風。四大
X69n1359_p0536b20║各離，今者妄身當在何處？箇裏急著精彩。若作地水
X69n1359_p0536b21║火風商量，釋迦老子盡塵沙劫無出頭分；不作地水
X69n1359_p0536b22║火風商量，如將魚目而比明珠。二途不涉，無異𦘕餅
X69n1359_p0536b23║充饑，三十棒歸宗自喫，不干諸方事。
X69n1359_p0536b24║示禧莊主
X69n1359_p0536c01║頂門一機，千聖罔措。思而知第二頭，不思而知第三
X69n1359_p0536c02║首，要在當人直截荷負，卸却從前學解，明昧兩岐，到
X69n1359_p0536c03║淨裸裸處，更須轉向那邊，見佛殺佛，見祖殺祖，向衲
X69n1359_p0536c04║僧門下，猶是奴兒婢子邊事。大丈夫漢，莫向禪床角
X69n1359_p0536c05║老和尚口邊，覔禪覔道，覔玄覔妙，𡎺向臭皮袋裏，為
X69n1359_p0536c06║究竟法，不亦謬乎？睦州凡見僧云：見成公案，放你三
X69n1359_p0536c07║十棒。俱胝見僧竪指，秘魔見僧擎杈，至於玄沙未徹，
X69n1359_p0536c08║從上諸宿德，無不的的痛處提持，如大火聚，孰敢近
X69n1359_p0536c09║傍？近傍則燎却面門。又如金翅擘海，直取龍吞，更無
X69n1359_p0536c10║回互。有如是氣槩，具如是英特，方可稱為大丈夫事。
X69n1359_p0536c11║莫祇守老鼠見解，弄三寸光，巡門傍戶，見人道好，從
X69n1359_p0536c12║之於好，見人道惡，從之於惡，誠可憐憫。麻谷一日持
X69n1359_p0536c13║錫至章敬，遶禪床一匝，振錫一下，卓然而立。敬云：是，
X69n1359_p0536c14║是。又持錫至南泉，遶禪床一匝，振錫一下，卓然而立。
X69n1359_p0536c15║泉云：不是，不是。谷云：章敬道是，和尚為什麼道不是？
X69n1359_p0536c16║南泉云：章敬是是，汝不是。此是風力所轉，終成敗壞。
X69n1359_p0536c17║參學人到此，如何緇素？若善參詳，好惡自分耳。
X69n1359_p0536c18║示嚴教授宣教
X69n1359_p0536c19║達磨大師未離西土，已是七錯八錯。既把不定，遂航
X69n1359_p0536c20║海游梁，歷魏九年。少林露箇消息，謂之單傳直指，其
X69n1359_p0536c21║納敗愈甚。事不獲已，將錯就錯，以心契心，初無毫末
X69n1359_p0536c22║許得底道理，所證祇證自本法。且如何說箇本法？莫
X69n1359_p0536c23║是以心契心為本法耶？以無所得心為本法耶？不是
X69n1359_p0536c24║心、不是佛、不是物為本法耶？總恁麼為本法耶？總不
X69n1359_p0537a01║恁麼為本法耶？若如此領略，正如刻糞作栴檀形，盡
X69n1359_p0537a02║未來際祗作屎臭氣。縱饒辯似懸河，機如掣電，也是
X69n1359_p0537a03║掉棒打月。者些子須是悟底人，方知落處。而今說箇
X69n1359_p0537a04║悟，是治顛倒語。從上若佛若祖，觀一切眾，為從無明
X69n1359_p0537a05║流入顛倒，從顛倒流入諸趣。路頭既錯，改頭換面，造
X69n1359_p0537a06║種種業，謂之從迷背悟。若夙植善根，從善知識言下，
X69n1359_p0537a07║心地開通，覷徹本來面目，便謂之返迷入悟。然而迷
X69n1359_p0537a08║時又何甞減一絲頭？悟時何甞添一絲頭？迷時則迷
X69n1359_p0537a09║悟底，悟時則悟迷底。迷悟既徹，生死根斷，直下如紅
X69n1359_p0537a10║爐上一點雪相似。佛也祖也，凡也聖也，逆也順也，好
X69n1359_p0537a11║也惡也，長也短也，至於得失是非，俱著不得。於著不
X69n1359_p0537a12║得處，事事著得。譬如虗空，具含眾像，於諸境界，無所
X69n1359_p0537a13║分別。又如虗空，普遍一切，於諸國土，平等隨入。塵塵
X69n1359_p0537a14║剎剎，全是箇大解脫門。佛法世法，打成一片。便是從
X69n1359_p0537a15║前未舉意參禪時，身心一般，肚裏更無許多惡知惡
X69n1359_p0537a16║解，所謂悟了還同未悟時是也。到此境界，方謂之不
X69n1359_p0537a17║疑之地。亦甞面諭不疑有兩種：見徹本法，到究竟大
X69n1359_p0537a18║安樂處，故是不言，尚恐坐著；有一般拍盲不疑，自謂
X69n1359_p0537a19║從本無迷，今亦無悟，及乎徵詰無迷悟處，又却去不
X69n1359_p0537a20║得，豈不是拍盲不疑？此是焦穀敗芽、斷佛命根、出佛
X69n1359_p0537a21║身血之輩，烏可與語哉？古來老尊宿窮究此一大事，
X69n1359_p0537a22║不是容易，直是子細，安似今時長老擔夯得重。何謂
X69n1359_p0537a23║如此？有般底得箇見處了便休，更不就人決擇，被人
X69n1359_p0537a24║拈起一件物頓在面前，分踈不下，便渾崙吞却，口頭
X69n1359_p0537b01║雖說不疑，肚裏畢竟有塊物不能消化，此便是生死
X69n1359_p0537b02║根本也；有一般底得箇見處，坐著見處，見地不脫，一
X69n1359_p0537b03║向說玄說妙，廣陳蹊徑，謂之為人，此便是喪達磨正
X69n1359_p0537b04║宗魔子也；有一般底做工夫到箇靜處，身心稍稍輕
X69n1359_p0537b05║安，一向坐在無人之鄉，見人說著好事便生煩惱，返
X69n1359_p0537b06║言禪道本無所說，所以雲門道一切處不明，面前有
X69n1359_p0537b07║物者是也，此病最苦；有一般底得箇見處，蕩蕩地無
X69n1359_p0537b08║佛無祖無諸聖，一向無將去行盜行淫、飲酒食肉，謂
X69n1359_p0537b09║之無礙禪，此是地獄種子也，永嘉云豁達空，撥因果，
X69n1359_p0537b10║莾莾蕩蕩招殃禍，此之是也；有一般底見處，泯默無
X69n1359_p0537b11║聞，一味噇却常住飯了，祇管死葛怛地，守却被位等
X69n1359_p0537b12║箇悟處，此便是深山大澤中一間破屋下泥團，謂之
X69n1359_p0537b13║無轉智大王，徒消信施耳。其實本分參學者，初無許
X69n1359_p0537b14║多棲泊處，渠自有超宗異目生涯。且如嚴陽尊者問
X69n1359_p0537b15║趙州：一物不將來時如何？趙州云：放下著。趙州知佗
X69n1359_p0537b16║病正在這裏，便與放出毒手去貼肉汗衫，非此手段
X69n1359_p0537b17║不可救也。嚴陽尊者既不領略，又問：既是一物不將
X69n1359_p0537b18║來，放下箇什麼？趙州又對佗道：放不下，擔取去。者一
X69n1359_p0537b19║句子更是辛辣過，如喫痛棒。從上古尊宿履踐此事，
X69n1359_p0537b20║直是透到無秋毫子過患處，方敢據位為人師範，豈
X69n1359_p0537b21║似今時衒聲利輩亂瞎人眼也？面諭為人一著子，須
X69n1359_p0537b22║是自得之。古云：得之於心，應之於手。臨機初不費絲
X69n1359_p0537b23║毫氣力，剔將出來活鱍鱍地，左之右之皆在吾網中，
X69n1359_p0537b24║不可說這一箇公案是為人處，那箇公案不是為人
X69n1359_p0537c01║處，切忌作此解。殊不知當臺明鏡，妍醜自分耳。羅山
X69n1359_p0537c02║老漢道：我這裏祇有一口劒，劒下有分身之意，亦有
X69n1359_p0537c03║出身之路。從上老宿弄將出來，千差萬別，無不從脚
X69n1359_p0537c04║跟下流出，變通逸格，殺活自在。巖頭道：若論戰也，箇
X69n1359_p0537c05║箇力在轉處。豈不綽綽然有餘裕哉？
X69n1359_p0537c06║示達化士
X69n1359_p0537c07║德山未遇人時，𡎺一肚皮葛藤，流入八萬四千毛竅，
X69n1359_p0537c08║化為精魅魍魎，各各放無量神通。及見龍潭，一點也
X69n1359_p0537c09║用不著，然後知非，乃云：從今日去，更不疑天下老和
X69n1359_p0537c10║尚舌頭也。信之。此事初不在聰慧多聞處，亦不在澄
X69n1359_p0537c11║澄湛湛處，亦不在長坐不臥處，亦不在寂寂惺惺處。
X69n1359_p0537c12║若是其中人，動絃別曲，葉落知秋。其如未能究竟，當
X69n1359_p0537c13║如德山見龍潭一番子，方可入爐鞴，受鉗鎚也。
X69n1359_p0537c14║
X69n1359_p0537c15║應菴和尚語錄卷第七