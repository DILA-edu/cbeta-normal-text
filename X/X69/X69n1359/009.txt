X69n1359_p0543a14║
X69n1359_p0543a15║
X69n1359_p0543a16║
X69n1359_p0543a17║應菴和尚語錄卷第九
X69n1359_p0543a18║
X69n1359_p0543a19║法語下
X69n1359_p0543a20║示諒禪人
X69n1359_p0543a21║東林門下無禪道佛法，無向上向下，無之乎者也，無
X69n1359_p0543a22║得失勝負。雖聚衲子，唯以金剛圈、栗棘蓬，跳者不可
X69n1359_p0543a23║著力跳，吞者不可著力吞，但退步冷地裏，驀然體得
X69n1359_p0543a24║如晝錦還鄉，千人萬人中一人半人而已。其間肚皮
X69n1359_p0543b01║熱底，祇得仰仰羨羨，要且覔佗從來處不得，祇是人
X69n1359_p0543b02║人脚跟下本分事，即非強生節目。是故從上老作家，
X69n1359_p0543b03║非不以此本分事揭示來學，祇貴各各猛著精彩，直
X69n1359_p0543b04║截荷負，深入先達閫奧。臨濟金剛王寶劒、德山末後
X69n1359_p0543b05║句、藥嶠一句子、秘魔叉俱𦙁指、雪峰輥毬、趙州勘破、
X69n1359_p0543b06║女子出定、靈雲見桃花、玄沙未徹，此皆一致爾。苟有
X69n1359_p0543b07║一絲頭及之不盡，則禍生也。大底英特之士，不在忉
X69n1359_p0543b08║怛巖頭道利根底一咬便斷，知佗多少省力，然後見
X69n1359_p0543b09║佛殺佛、見祖殺祖，猶是衲僧門下脫白沙彌。可中逸
X69n1359_p0543b10║格超量，豈影響之流而能近傍哉？祇如坐斷天下人
X69n1359_p0543b11║舌頭底，還有出身處也無？試請諸方代一轉語看。
X69n1359_p0543b12║示潮上人
X69n1359_p0543b13║黃面老子四十九年說一藏之乎者也，其間是是非
X69n1359_p0543b14║非、長長短短，故不勞餘力。洎至末後，看佗無折合，却
X69n1359_p0543b15║對百萬眾前拈花付囑，其誣之罪不輕。至於達磨西
X69n1359_p0543b16║來，直指人心，見性成佛，果然聽事不真，喚鍾作甕。設
X69n1359_p0543b17║使具大丈夫氣槩，有潑天大生涯，二六時中脚跟下
X69n1359_p0543b18║放光動地，愈沒交涉。這些子沒人情，痛下毒手，打翻
X69n1359_p0543b19║從上佛祖機關、玄妙理性、師授子承、口耳傳習之弊，
X69n1359_p0543b20║如紅爐上一點雪，且不是本地風光，亦非衲僧巴鼻。
X69n1359_p0543b21║更說百丈耳聾、臨濟三頓、興化脫下衲衣、雲門拶脚
X69n1359_p0543b22║折、雪峰輥毬、趙州勘破、狗子無佛性、明眼人落井，以
X69n1359_p0543b23║諸大老敲甎打瓦，轉見狼藉。苟非明悟此旨，切忌莾
X69n1359_p0543b24║鹵承當。盖參學初無佗術，祇要放得下一味無心去，
X69n1359_p0543c01║自然合道。近來有一種不通方謬漢，或以壁立萬仞
X69n1359_p0543c02║為尊貴、或以泯默無聞為極則、或以一切語言文字
X69n1359_p0543c03║為變通，如此之類，實可哀哉！且道東林見處如何？今
X69n1359_p0543c04║年八月十八日，清光看壓海潮來。
X69n1359_p0543c05║示行者了無
X69n1359_p0543c06║出家乃大丈夫事，何待削髮然後親近知識？盧祖微
X69n1359_p0543c07║時，鬻薪於市，聞客誦經，激其本願。謁黃梅大滿，一見
X69n1359_p0543c08║投機，隱於碓坊。因聞秀寫偈，略露鋒鋩，授衣南渡。至
X69n1359_p0543c09║庾嶺，為蒙山道人，以不思善惡本初面目，斂念知歸。
X69n1359_p0543c10║尋抵番禺，顯風幡不動，動自於心之語，聞了駭然。看
X69n1359_p0543c11║佗祖師從微至著，揭示本法，盖非它術，乃自心之達
X69n1359_p0543c12║耳，豈待削髮而後見善知識是也。
X69n1359_p0543c13║示行者了心
X69n1359_p0543c14║割愛辭親，為如來種，學出世法，了世間相，即是實相
X69n1359_p0543c15║矣。所謂是法住法位，世間相常住，吾知之矣，汝知之
X69n1359_p0543c16║乎？事佛之要，勞形苦骨，長年不倦，為眾之念，臥草眠
X69n1359_p0543c17║霜，至死不厭，能行是者，是真出家。
X69n1359_p0543c18║示檀越徐將仕
X69n1359_p0543c19║鷲嶺拈花，少林直指，黃梅夜半，大庾嶺頭。自爾曹溪
X69n1359_p0543c20║之後，此道大振，無非是祇今當人頂𩕳上二六時中
X69n1359_p0543c21║受用底一著子，或為佛、或為祖、或為寶公、或為十二
X69n1359_p0543c22║面、或為三十二應身、或為千手眼，通其變則虗空為
X69n1359_p0543c23║口、萬像為舌，盡未來際說甚隨類示權、應機赴感，卒
X69n1359_p0543c24║莫能窮詰其本，豈特寶公倒退三千里，便是黃面老
X69n1359_p0544a01║子也無安身立命處。雖然，恁麼也得、不恁麼也得，恁
X69n1359_p0544a02║麼不恁麼無不中的。至於天下老和尚，據曲彔木床
X69n1359_p0544a03║揭示本法，與一切人解黏去縛、抽釘拔楔，施向上鉗
X69n1359_p0544a04║鎚、碎衲僧窠臼，其間一箇半箇皮下有血，遇本色人
X69n1359_p0544a05║輕輕一劄，直下頓脫從前學解，明昧兩歧卓然挺特，
X69n1359_p0544a06║觸目遇緣曾無二致，以是願力現殊勝相，或為宰官、
X69n1359_p0544a07║或為居士、或為長者、或為比丘，各各契所得心，廓大
X69n1359_p0544a08║解脫門，俾一切品類已知有未曾有，悉皆洞明超生
X69n1359_p0544a09║離死、絕塵絕迹一段奇特大事，到大休大歇、十成絕
X69n1359_p0544a10║滲漏處，四生九有、五欲八風頓然清淨，使各各頂門
X69n1359_p0544a11║金剛眼正開大施門，濟所未濟、應所未應，豈不是大
X69n1359_p0544a12║丈夫具超群逸挌、點鐵成金底大手段也？
X69n1359_p0544a13║示檀越鄭承務
X69n1359_p0544a14║上根大智，點著便知落處，又豈在搖脣鼓舌，然後謂
X69n1359_p0544a15║之指南？誠發明眼人一笑耳。是故西天四七，唐土二
X69n1359_p0544a16║三，唯以心契心，初無心可得。若向無心處作道理，還
X69n1359_p0544a17║同有心。然心之說易會難明，所以祖師道：無心無可
X69n1359_p0544a18║得，說得不明法。若了心非心，始解心心法。看佗祖師
X69n1359_p0544a19║揭示從上佛祖所契心法，豈是和泥合水，未得謂得
X69n1359_p0544a20║耶？縱饒風吹不入，水灑不著，尚恐涉脣吻，落路布，則
X69n1359_p0544a21║隨後與之痛上錐劄，俾之脫去所得所證之妙，到千
X69n1359_p0544a22║人萬人羅籠不住處，亦未是好手。更須轉向那邊撥
X69n1359_p0544a23║動，向上關捩，初不傷鋒犯手，悉使盡大地人各各活
X69n1359_p0544a24║鱍鱍地，豈不是大丈夫具大丈夫事業？苟有絲頭許
X69n1359_p0544b01║及之不盡，未免打入葛藤窠裏，成群作隊，造地獄業，
X69n1359_p0544b02║將謂吾佛祖之道止此而已。大抵參學末上，須就有
X69n1359_p0544b03║道宗師禁得辣手段，受得惡拳趯，透到休歇安隱之
X69n1359_p0544b04║地，其逆順境界，喜怒哀樂，五欲八風，悉皆清淨不可
X69n1359_p0544b05║思議大解脫門，則何往而不利哉？
X69n1359_p0544b06║示珣禪人
X69n1359_p0544b07║東山演祖云：四來兄弟各各呈見解，及乎徵問子細，
X69n1359_p0544b08║有者喚作禪道會，有者不喚作禪道會，要且本分事
X69n1359_p0544b09║全無些些。誠哉此言！臨濟正傳無出此也。又道：世人
X69n1359_p0544b10║殺佛殺祖，造無間業，一念回心，却許懺悔，唯參問未
X69n1359_p0544b11║達其由，畢竟成謗般若，永劫無由出期。學者當事斯
X69n1359_p0544b12║語，以悟為則，若是學解傳習口耳之流，此報難逃耳。
X69n1359_p0544b13║白雲太師祖道：直須悟始得，悟後須遇人始得。你道
X69n1359_p0544b14║既悟了便休，又何必須遇人？若悟了遇人底，臨垂手
X69n1359_p0544b15║方便之時，著著自有出身之路，不瞎學人眼；若是悟
X69n1359_p0544b16║得箇乾蘿蔔底，不唯瞎却學人眼，兼自已動便傷鋒
X69n1359_p0544b17║犯手了也。嗄！昔年便有箇乾蘿蔔底，甜却牙齒，東道
X69n1359_p0544b18║西說，而今乾底也無，濕底又沒，教緇素箇什麼即得？
X69n1359_p0544b19║有時冷地看來，恰如患啞箇，直是好笑，其為人手段
X69n1359_p0544b20║固遠之遠矣。
X69n1359_p0544b21║示振禪人
X69n1359_p0544b22║少室生涯，若未踏著，如履刀山劒樹，其艱難萬狀。禪
X69n1359_p0544b23║人從此多退志，遂為廢人耳。盖乎平生操稟不彌確，
X69n1359_p0544b24║履踐若存亡，縱使親見釋迦老子，亦無柰你何。箇事
X69n1359_p0544c01║須是具大丈夫意氣，把從前學解明昧兩歧，直下一
X69n1359_p0544c02║刀兩段，祇向十二時中、紅塵堆裏、逆順界中，忽然信
X69n1359_p0544c03║脚踏著舊時活路，通上徹下，全是自家出身要徑，豈
X69n1359_p0544c04║不至哉！且如石鞏問西堂：汝還解捉得虗空麼？西堂
X69n1359_p0544c05║云：捉得。鞏云：作麼生捉？西堂以手撮虗空，鞏云：你不
X69n1359_p0544c06║解捉虗空。西堂云：師兄作麼生捉？石鞏把西堂鼻孔
X69n1359_p0544c07║拽，西堂作忍痛聲云：大殺拽人鼻孔，直得脫去。鞏云：
X69n1359_p0544c08║直須恁麼捉始得。看佗古人得處超量，用時勦絕，等
X69n1359_p0544c09║閑𡎺著，如大火聚，豈有許多搕𢶍？雖然，也是喚鍾作
X69n1359_p0544c10║甕，
X69n1359_p0544c11║示慧禪人
X69n1359_p0544c12║黃面老子初生下時，便道：天上天下，唯我獨尊。後來
X69n1359_p0544c13║雲門道：我當時若見，一棒打殺與狗子喫却，貴圖天
X69n1359_p0544c14║下太平。此便是初生下帶來一星蠱毒子。雲門中之，
X69n1359_p0544c15║便知落處，拈來用得恰好。居常以此事告示學者：既
X69n1359_p0544c16║作黃面老種草，須會祖翁說話始得。若不如此，盡是
X69n1359_p0544c17║掠虗漢。一日，雲門普請般柴，擲下云：一大藏教，祇說
X69n1359_p0544c18║這箇。看佗古人顯示，頂𩕳上一著如同電拂，利根底
X69n1359_p0544c19║一覰便透。其或尚留觀聽，坐在見聞，向衲僧門下，何
X69n1359_p0544c20║啻白雲萬里？
X69n1359_p0544c21║示如化士
X69n1359_p0544c22║昔水潦和尚問馬祖：如何是西來的的意？祖乃當胸
X69n1359_p0544c23║踏倒。水潦忽然大悟，起來拊掌大笑云：也大奇！也大
X69n1359_p0544c24║奇！百千妙義，無量法門，只向一毫端上識得根元去
X69n1359_p0545a01║也。看佗英特之士，一等踏破草鞋，見善知識，終不半
X69n1359_p0545a02║前落後，直是操鐵石心，到大休歇處，驀地箭鋒相拄，
X69n1359_p0545a03║如龍得水，似虎靠山，故是慶快，不妨孤峻。究竟論之，
X69n1359_p0545a04║也祇是明見本來自受用，現成金剛正體，亦不足為
X69n1359_p0545a05║之差也。此體未明時，謂之地水火風無明妄想顛倒。
X69n1359_p0545a06║近世有等尊宿，凡示學徒，但云地水火風無明妄想
X69n1359_p0545a07║顛倒外，別有一段事，此真可憐憫也。便是西天九十
X69n1359_p0545a08║六種，亦不作此見解。本色道流，或聞或見，得不寒心
X69n1359_p0545a09║毛竪？晚之學者，宜速遠離此患，乃可為如來種草也。
X69n1359_p0545a10║示伸化士
X69n1359_p0545a11║衲僧家活計最徑截，不用起一毫頭氣力，立地成佛
X69n1359_p0545a12║作祖。盖緣近時學道人探頭太過，將謂別有道理，一
X69n1359_p0545a13║味向意根下妄通消息，被情識機關流入生滅法中，
X69n1359_p0545a14║執生滅法為安樂究竟處，其錯之甚。所以道：無以生
X69n1359_p0545a15║滅心說實相法。譬如有人妄號帝王，自取誅滅，況復
X69n1359_p0545a16║法王，如何妄竊信之？上祖門風峻絕，豈容依倚棲泊
X69n1359_p0545a17║者哉？唯是有力大人，方能臨危不悚，直下頓徹本法，
X69n1359_p0545a18║如大火聚，誰敢當頭覰著？
X69n1359_p0545a19║臻上人為百丈持鉢求語
X69n1359_p0545a20║佛祖緊要處，毫髮不容，驀地踏著此脉，却有共語分。
X69n1359_p0545a21║近時參問道流，多是執我見為究竟法，略不信有好
X69n1359_p0545a22║事，纔入本色爐鞴中，則討頭不見也。盖緣末上不遇
X69n1359_p0545a23║人承當處，莾鹵坐在得失窠子裏，怕人動著，恐輸却
X69n1359_p0545a24║禪。或者云：我見處一切是了，長老家却言不是。此祇
X69n1359_p0545b01║是用心行，要羅籠我、拽轉我，但自把得定便休。此膏
X69n1359_p0545b02║肓之疾，固不足發藥，參學人切忌此耳。
X69n1359_p0545b03║示曇禪人
X69n1359_p0545b04║少室家風，祇要當人端的，喪却本來面目，然後方可
X69n1359_p0545b05║入作。若不如是，盡是依草附木精靈。德山、道吾三十
X69n1359_p0545b06║年提持此事，未甞見有一箇獨脫出來底。圓鑑和尚
X69n1359_p0545b07║道：直饒獨脫出來，也是依草附木精靈。看二老揭示
X69n1359_p0545b08║直指之要，豈有一絲頭許與人領覽？至於自得之妙，
X69n1359_p0545b09║向衲僧門下猶是貼肉衫子，除非大達之士乃可髣
X69n1359_p0545b10║髴耳。
X69n1359_p0545b11║靈源不昧，萬古徽猷。入此門來，莫存知解。又道：若有
X69n1359_p0545b12║一毫頭凡聖情念未盡，未免入驢胎馬腹裏去。古人
X69n1359_p0545b13║懸塗毒皷，祇要求箇會擊底人。儻善擊之，少室家風
X69n1359_p0545b14║一任擎展。
X69n1359_p0545b15║示茂化士
X69n1359_p0545b16║見性周遍，聞性亦然。洞徹十方，無內無外。所以道：隨
X69n1359_p0545b17║緣無作，動寂常真。如是施為，全真智用。是故巖頭初
X69n1359_p0545b18║參德山，執坐具上法堂，瞻視德山云：作什麼？巖頭便
X69n1359_p0545b19║喝。德山云：老僧過在什麼處？巖頭云：兩重公案。德山
X69n1359_p0545b20║云：者箇師僧稍似行脚人。然則父慈子孝，其柰來處
X69n1359_p0545b21║未諦。當參學人者裏撿點得出，便知二老人如是施
X69n1359_p0545b22║為，全真智用，少室高風未至寂寥哉！祇如巖頭便喝，
X69n1359_p0545b23║為復理合如是？為復別有生涯？近世禪者被人拈來
X69n1359_p0545b24║詰著，多是渾崙吞箇棗，死在得失窠裏。白雲太師祖
X69n1359_p0545c01║道：須是具緇素眼始得。若不具緇素眼，未免瞞頇佛
X69n1359_p0545c02║性，儱侗真如。且作麼生是緇素眼？破木杓。
X69n1359_p0545c03║示璫化士
X69n1359_p0545c04║學道人莫空依草附木，過生打辨，精神透教徹去。老
X69n1359_p0545c05║黃龍未見慈明時，一肚皮禪，口似紡車，及其見之，挺
X69n1359_p0545c06║然超詣。大哉此老，有是起必死之疾手段也。
X69n1359_p0545c07║長慶參雪峰、玄沙，往來三十年，非不精究此道，然未
X69n1359_p0545c08║登太山，豈敢小天下也？一日，見卷簾猛省，有頌云：也
X69n1359_p0545c09║大差，也大差，卷起簾來見天下。有人問我解何宗，拈
X69n1359_p0545c10║起拂子劈口打。是謂登太山耶？錯。
X69n1359_p0545c11║示琚化士
X69n1359_p0545c12║祖師西來，特唱此事，祇貴言外領略，直下透頂透底，
X69n1359_p0545c13║何待禪床角頭朝呪暮呪，然後為佛法禪道？正是瞎
X69n1359_p0545c14║人眼，又不可舍師承而自求，自求而得，真九十六種
X69n1359_p0545c15║眷屬也。長慶拈拄杖云：識得這箇，參學事畢。雲門道：
X69n1359_p0545c16║識得這箇，為什麼不住？二老漢優則同優，劣則同劣，
X69n1359_p0545c17║垂手處足可稱尊。若是入理深談，猶欠悟在。
X69n1359_p0545c18║示照知殿
X69n1359_p0545c19║大道坦然，本無迷悟。良由眾生顛倒，從妄而興，背覺
X69n1359_p0545c20║合塵，起諸差別，遂有四生、六趣、九有，致使流浪三界，
X69n1359_p0545c21║無有休息，如汲井輪，互有高下，皆謂之迷。儻能於其
X69n1359_p0545c22║間聞一善言，見一善行，一念知非，直下頓至如來不
X69n1359_p0545c23║動之地，此謂之悟也。然迷悟之由，且初自何而起？謂
X69n1359_p0545c24║從心起，心不自心；謂從妄起，妄不自妄。則心之與妄，
X69n1359_p0546a01║其安在哉？當知十方虗空生汝心內，如片雲點太清
X69n1359_p0546a02║裏。如是見徹，即知十方虗空不可得故。虗空既不可
X69n1359_p0546a03║得，山高海深，纖洪長短，目前摐然，又如何消遣？箇是
X69n1359_p0546a04║萬仞崖前一涉子，纔入顧藉衲衣下事，無緣究竟也。
X69n1359_p0546a05║思之。
X69n1359_p0546a06║示一化士
X69n1359_p0546a07║東寺和尚道：心不是佛，智不是道，劍去久矣，爾方刻
X69n1359_p0546a08║舟。此正如善射者，不問中與不中，盖妙在意前，發必
X69n1359_p0546a09║中矣。參學人亦復如是，欲期洞明大法，須辦䥫石，身
X69n1359_p0546a10║心悠久，自然諦徹。透到大休大歇處，亦不問生之與
X69n1359_p0546a11║死也，聞菩提涅槃、真如佛性，如風過樹耳。箇些子若
X69n1359_p0546a12║打不脫，直是礙塞人，從朝至暮，恰如打殺人了，未曾
X69n1359_p0546a13║還命在。此是做工夫到好處也，不久漆桶破也，捉獲
X69n1359_p0546a14║白拈賊也，自納敗闕也，収捨不上也，破家散宅也，沒
X69n1359_p0546a15║著死屍處也。衲僧家到得箇田地後，是則是，快活無
X69n1359_p0546a16║憂。若不就本色宗匠鉗鎚，便打入撥無因果隊裏去，
X69n1359_p0546a17║卒牽挽不回。永嘉云：豁達空，撥因果，莾莾蕩蕩，招殃
X69n1359_p0546a18║禍於宗門，所害非輕。豈不見僧問古德云：上無攀仰，
X69n1359_p0546a19║下絕己躬時如何？古德云：放下著起膏肓之疾。無出
X69n1359_p0546a20║此也。
X69n1359_p0546a21║示淳化士
X69n1359_p0546a22║從上佛祖無一念心要做大漢，生死大事方得成辦，
X69n1359_p0546a23║然後大漢自然而至，始謂之釋迦種草也。若有一念
X69n1359_p0546a24║馳求成佛作祖底心，此謂之焦芽敗種，無復發生也。
X69n1359_p0546b01║年來學道人，凡見尊宿，不問如之若何，祇要人道佗
X69n1359_p0546b02║有箇見處便歡喜。殊不知歡喜底，便是討閻羅王鐵
X69n1359_p0546b03║棒打鬼骨臀欵子也。若是箇漢，祇要人道你未在，却
X69n1359_p0546b04║堪持論。
X69n1359_p0546b05║示延壽雲長老
X69n1359_p0546b06║從上宗師是第一等放下底人，纔出頭來，掀天括地，
X69n1359_p0546b07║至竟緣何如此？祇是末上一念正當，其邪師魔外籠
X69n1359_p0546b08║罩不住，便有超宗越格，氣宇不亂。親近至世間起滅，
X69n1359_p0546b09║了然無寄，唯以生死作頭底。正作頭底時，不見有死
X69n1359_p0546b10║及不死底。此是古人做工夫處，向這裏斷，要徹底明
X69n1359_p0546b11║白，擴而充之，然後禁得辣。手段到千變萬化處，尚恐
X69n1359_p0546b12║討頭腦不見，何況半陰半陽，半晴半雨，而欲獨步大
X69n1359_p0546b13║方，無復得也。箇一著子，自古自今，一箇半箇透得底，
X69n1359_p0546b14║如鷹挐鷰雀，似鶻捉鳩，有甚費氣力處？回視從前參
X69n1359_p0546b15║得底，悟得底，學得底，淹浸得底，直是慚惶殺人，始知
X69n1359_p0546b16║從上宗師是第一等放下底人，方得這箇柄𣠽入手，
X69n1359_p0546b17║便有掀天括地分。所謂間世英特之士，無出此也。
X69n1359_p0546b18║近世道流不務本，但貴肚皮裏記持多、口裏有可說，
X69n1359_p0546b19║祇對士大夫資談柄、快神思，謂之禪道。此大妄語所
X69n1359_p0546b20║招重報，千佛出世不通懺悔。是佗古人初無道理，一
X69n1359_p0546b21║味古朴，百醜千拙，要是肚裏非常惺惺，盖渠專於道
X69n1359_p0546b22║故也。一旦驀地咬斷五色索子，跳出解脫深坑，透過
X69n1359_p0546b23║悟迷兩字，不妨慶快乎。昔忠國師示學者云：身心一
X69n1359_p0546b24║如，身外無餘。雲門云：山河大地何處有耶？看佗下箇
X69n1359_p0546c01║註脚，逈然超絕，一鎚下便要平步青霄。雖然，直饒恁
X69n1359_p0546c02║麼，也是依草附木。
X69n1359_p0546c03║示覺禪人
X69n1359_p0546c04║菩提離言說，從來無得人。德山道：我宗無語句，亦無
X69n1359_p0546c05║一法與人。趙州道：佛之一字，吾不喜聞。看佗恁麼吹
X69n1359_p0546c06║沙走石，早是瞎人眼了。更向棒頭上討活路，一喝下
X69n1359_p0546c07║覔出身句，無異捕鼠口求象牙也。所以從上護惜箇
X69n1359_p0546c08║一著子，二六時中，直是無絲頭子虗棄。做到無捫摸
X69n1359_p0546c09║處，湊泊無門時，却須放下，令教虗靜澄湛，應干從前
X69n1359_p0546c10║知解道理，惡知惡見，悉皆入作不得，便是入道要徑
X69n1359_p0546c11║也。一旦洞明脚跟下事，徹底透脫去，亦不辜負釋迦
X69n1359_p0546c12║老子苦口丁寧。所謂師子兒，眾隨後，三歲便能大哮
X69n1359_p0546c13║吼。若是野犴逐法王，百年妖恠虗開口。
X69n1359_p0546c14║示達禪人
X69n1359_p0546c15║本分衲子，蘊超今越古底氣宇，抱成佛作祖底英槩，
X69n1359_p0546c16║直下斷與生死做頭底，到詞窮理盡處，死生關脫，如
X69n1359_p0546c17║萬仞崖頭撒手，豈肯顧藉？至絕氣息時，全體活鱍鱍，
X69n1359_p0546c18║覷透從上大眼目，宗師放手脚，弄出驚群動眾底餘
X69n1359_p0546c19║態，如珠走盤，如盤走珠，顯示佛祖拈不出生機一路，
X69n1359_p0546c20║如龍得水，似虎靠山，向棒喝未施前，坐斷電光石火，
X69n1359_p0546c21║在機用普應間，不妨風行草偃。雖萬化千變，其實湛
X69n1359_p0546c22║然凝寂，初無依倚，一味單提，接最上機，不立階梯，豈
X69n1359_p0546c23║居陰界？謂之宗乘，教外別行，撥轉關捩，不容擬議。至
X69n1359_p0546c24║於拈花鷲嶺，直指少林，曹溪脫印子，亦不出最初一
X69n1359_p0547a01║念。又曰：頂𩕳上一著是佗得底，二六時不露鋒鋩，等
X69n1359_p0547a02║閑趯出，十有五雙蹉過。古德云：此事唯我能知是也。
X69n1359_p0547a03║示曇禪人
X69n1359_p0547a04║上古老衲心眼未明，火急就有道而正之。一旦心眼
X69n1359_p0547a05║洞明，以本願力晦迹山林，辦累生計，揩磨心識，使及
X69n1359_p0547a06║之淨盡，無纖毫過患。至遇境逢緣，視之如墻壁瓦礫，
X69n1359_p0547a07║絕無一念。世間心若太虗空，湛然凝寂，謂之金剛正
X69n1359_p0547a08║體，淨裸裸地、圓陀陁地。然後以無功用行，雖無心應
X69n1359_p0547a09║世，而應世之心常而無間；雖無心濟物，而濟物之心
X69n1359_p0547a10║霈然無窮。當知上古老衲就有道而正之，契證之妙，
X69n1359_p0547a11║皎如十日並照，豈造次承荷者哉？
X69n1359_p0547a12║示徐伯壽道友
X69n1359_p0547a13║佛祖閫域深奧無際，盖古今固難其人，苟非上根大
X69n1359_p0547a14║智，孰可造詣者哉？要在頓信誠確，然後乃見覷捕。至
X69n1359_p0547a15║覰捕之時，不可以有心求，切勿以無心會，又不可離
X69n1359_p0547a16║有無而別作勝解也，亦不可即有無而求出離也。學
X69n1359_p0547a17║道人但能於此著精彩，唯是所示之要，久之不患不
X69n1359_p0547a18║徹證也。龐居士問馬大師云：不與萬法為侶者是什
X69n1359_p0547a19║麼人？馬祖云：待汝一口吸盡西江水，即向汝道。龐公
X69n1359_p0547a20║言下大悟，便云：十方同聚會，箇箇學無為，此是選佛
X69n1359_p0547a21║場，心空及第歸。此豈不是透生死截徑、打破牢關底
X69n1359_p0547a22║意氣？儻涉道理，即打入野狐隊裏去也。大抵斷要洞
X69n1359_p0547a23║明此事，須是決烈之志，向二六時中、六根門頭常時
X69n1359_p0547a24║放教淨裸裸地，雖處紅塵閙市、酒肆茶坊，如在清淨
X69n1359_p0547b01║大解脫門、無為境界，堪然凝寂，如一座須彌山相似，
X69n1359_p0547b02║五欲八風搖撼不動，千魔萬難籠罩無門，祇者便是
X69n1359_p0547b03║得力做工夫、入道之蹊徑也。直下從脚跟下推究將
X69n1359_p0547b04║去，至成佛地，方見得不願作佛之元由也。從上老宿
X69n1359_p0547b05║喧天動地，祇用箇些子，在佛祖謂之頂王三昧，在衲
X69n1359_p0547b06║僧謂之祖師巴鼻，在平江人謂之頑賴。須知頑之一
X69n1359_p0547b07║字是眾妙之門，入得此門，千足萬足耳。
X69n1359_p0547b08║令人胡氏求法語
X69n1359_p0547b09║向上一路非男女等相，但直下著精彩，二六時中覷
X69n1359_p0547b10║捕，驀地穿透，即是令人無量劫來受用底事。今日現
X69n1359_p0547b11║行不曾移易一絲頭，又豈可別有道理也？既信得此
X69n1359_p0547b12║段大事因緣及，便徹底放下趂康健，直教生死兩字
X69n1359_p0547b13║洞然明白，豈不快哉？大底人生到老稀之年，是時節
X69n1359_p0547b14║至矣。應家務事掉與人荷負者，貴得脚跟下輕便，臨
X69n1359_p0547b15║時去住自由。
X69n1359_p0547b16║胡六七娘求法語
X69n1359_p0547b17║祖師道：心自本來心，本心非有法。有法有本心，非心
X69n1359_p0547b18║非本法。胡氏六七娘，要見祖師妙心至容易事，但祗
X69n1359_p0547b19║退步，向行住坐臥處、喫茶喫飯處、語言三昧處、觀世
X69n1359_p0547b20║煩惱處，猛著力一提提取，便是祖師所契之心，與自
X69n1359_p0547b21║所證之心，無二無二分，無別無斷，故威光烜赫，得大
X69n1359_p0547b22║自由，豈不是出格真道人也。
X69n1359_p0547b23║胡令人宅萬二小娘子求法語
X69n1359_p0547b24║世尊有密語，迦葉不覆藏，箇是從上佛祖得力處。善
X69n1359_p0547c01║知識！劈頭拈出，不問是男是女，纔宿有靈種底，一見
X69n1359_p0547c02║便知落處，豈在忉怛然後知歸耶？古之凌行婆、鄭十
X69n1359_p0547c03║三娘，皆見諸大老宿悉證無生法忍，吳氏千一娘有
X69n1359_p0547c04║信佛之心，但將此心朝夕推究驀徹去，當知世尊密
X69n1359_p0547c05║語不覆藏之句，祇是自己無盡寶藏也。
X69n1359_p0547c06║書
X69n1359_p0547c07║答翔鳳山顯忠資福詮長老法嗣書
X69n1359_p0547c08║老僧自幼出家，正因也。方袍圓頂，正因也。念死生未
X69n1359_p0547c09║明，撥草瞻風，親近真善知識，正因也。至於出世領眾，
X69n1359_p0547c10║今三十餘年，未甞毫髮厚己也。方丈之務，未甞少怠
X69n1359_p0547c11║也。晝夜精懃，未甞敢懈也。念眾之心，未甞斯須忘也。
X69n1359_p0547c12║護惜常住之念，未甞敢私也。行解雖未及古人，隨自
X69n1359_p0547c13║力量行之，亦不負愧也。痛心佛祖慧命懸危，甚於割
X69n1359_p0547c14║身肉也。念報佛祖深恩，寢食不遑安處也。念方來為
X69n1359_p0547c15║道衲子，心地未明，不啻倒懸也。雖未能盡古人之萬
X69n1359_p0547c16║一，然此心不欺也。長老隨時吾三四載，凜然卓卓可
X69n1359_p0547c17║喜。去年夏末命悅眾，是吾知長老也。吾謝鍾山，寓宣
X69n1359_p0547c18║城昭亭。未幾，赴姑蘇光孝。方兩月，長老受鳳山之請，
X69n1359_p0547c19║道由姑蘇，首來相見，道義不忘如此也。別後杳不聞
X69n1359_p0547c20║耗，正思念間，懷淨上人來，承書并信物，方知入院之
X69n1359_p0547c21║初，開堂為吾燒香，乃知不負之心昭廓也。今既為人
X69n1359_p0547c22║天眼目，與前來事體不同也。果能如吾自幼出家為
X69n1359_p0547c23║僧，行脚親近真善知識，以至出世住持其正因行藏，
X69n1359_p0547c24║如此行之，則吾不妄付授也，又何患宗門寂寥哉。至
X69n1359_p0548a01║祝無以表信，拂子一枝，法衣一頂，幸収之。紹興壬午
X69n1359_p0548a02║七月初七日，住平江光孝應庵老僧　某書復。
X69n1359_p0548a03║
X69n1359_p0548a04║應菴和尚語錄卷第九