X70n1390_p0437c10║
X70n1390_p0437c11║
X70n1390_p0437c12║
X70n1390_p0437c13║希叟和尚廣錄卷第四
X70n1390_p0437c14║
X70n1390_p0437c15║小參
X70n1390_p0437c16║結夏，小參。（拈主丈云）二千年前，摩竭提國（卓下云）親
X70n1390_p0437c17║行此令，車不橫推，理無曲斷。二千年後，靜深堂上（卓
X70n1390_p0437c18║云）小店新開，阿魏無真，水銀無假，當場辨的，應用無
X70n1390_p0437c19║虧。垂一機坐，斷天下人舌頭；使一星毒，入天下人骨
X70n1390_p0437c20║髓。以此禁足，朝遊檀特，暮宿羅浮；以此護生，地絕昆
X70n1390_p0437c21║虫，水無鱗介。然雖如是，（靠丈云）且靠一邊。何故？善賈
X70n1390_p0437c22║之家，不停死貨。
X70n1390_p0437c23║舉德山示眾云：今夜小參不答話，問話者三十棒。（當
X70n1390_p0437c24║門懸白澤）時有僧出禮拜，山便打。（賞不避仇讎）僧云：
X70n1390_p0438a01║話也未問，因甚便打某甲？（淚出痛腸）山云：汝是甚處
X70n1390_p0438a02║人？（入泥入水）僧云：新羅人。（不勞再勘）山云：未跨船舷，
X70n1390_p0438a03║好與二十棒。（貪行荒草裏，不覺露沾衣）拈云：德山前
X70n1390_p0438a04║頭較些子，後頭笑殺人。子細看來，可謂少年曾決龍
X70n1390_p0438a05║蛇陣，老大還同稚子歌。
X70n1390_p0438a06║法華，小參。鈯斧埋藏歲月深，巖居日與白雲隣，業風
X70n1390_p0438a07║無柰重飄鼓，又作擔柴賣筊人。事到於斯，難為回避，
X70n1390_p0438a08║只得草鞋緊峭、楖𣗖橫擔，踏翻玲瓏二十里之松濤，
X70n1390_p0438a09║來看洞庭七二峰之蘿月。嗚咿樵唱，欵乃漁歌，鼓舞
X70n1390_p0438a10║昇平，樂無為化。且道承誰恩力？（掛拂子，云：）切忌妄通
X70n1390_p0438a11║消息。
X70n1390_p0438a12║舉：教中道：森羅及萬像，一法之所印。（師拈云）黃面瞿
X70n1390_p0438a13║曇，一乘席上三百六十骨節、八萬四千毛竅，盡情撒
X70n1390_p0438a14║向諸人面前，直至而今収拾不上。新法華雖無較長
X70n1390_p0438a15║短淺深之手，要斷二千餘年未了公案。（以拂子空中
X70n1390_p0438a16║撥，云）森羅萬像甚處得來？（擊禪床一下，云）一法向甚
X70n1390_p0438a17║處著？（擲下拂子，云）道泰不傳天子令，時清休唱太平
X70n1390_p0438a18║歌。
X70n1390_p0438a19║冬夜，小參。無陰陽地，長惡根株，枝梃不萠，花開無影。
X70n1390_p0438a20║結團團果，非青、黃、赤、白形其色，非甜、酸、苦、澁充其滋。
X70n1390_p0438a21║春陽昫嫗不足以育生，霜雪憑陵豈賴其成熟？原其
X70n1390_p0438a22║用，非楊岐、栗蓬之可擬；雜其真，非黃蘗、蜜果之可儔。
X70n1390_p0438a23║圓陁陁，獨露於萬像之中；赤灑灑，孤標於八紘之表。
X70n1390_p0438a24║輕如毫末重如山，賤似黃金貴如土。法華包藏既久，
X70n1390_p0438b01║今遇書雲：令節打破慳囊，和盤托出，供養諸人去也。
X70n1390_p0438b02║（以拂子打一圓相，云：）還見麼？覰之，眼睛枯；嗅之，腦門
X70n1390_p0438b03║裂；味之，咽喉結；食之，髑髏乾。若是舌頭無骨底，信手
X70n1390_p0438b04║拈來不妨吞吐。忽有箇漢出來道：長老甚好，供養太
X70n1390_p0438b05║麤。惡生只向他道：蟠桃只解供王母，霜橘從教占洞
X70n1390_p0438b06║庭。
X70n1390_p0438b07║舉：洞山與泰首座喫果子公案，（師拈云）這則公案，古
X70n1390_p0438b08║今多少人咬嚼？多是渾圇吞，少見百雜碎。法華於眾
X70n1390_p0438b09║口分飡處，試咬一箇看，掇退果卓不無？洞山未免倚
X70n1390_p0438b10║勢欺人，不顧傍觀者哂。法華當時若見他道：有一物
X70n1390_p0438b11║黑似漆。即以手掩其口云：低聲！低聲！非惟塞斷洞山
X70n1390_p0438b12║咽喉，亦免後人粘牙綴齒，具眼者辨取。
X70n1390_p0438b13║歲夜，小參。千聖樞機，群情杻械，盡底掀翻，未為脫洒。
X70n1390_p0438b14║（拈主丈）主杖子，四十餘年撥草瞻風，參尋知識，究明
X70n1390_p0438b15║此事，逗到﨟月三十日，依舊黑𥻘皴地，引得馬當庿
X70n1390_p0438b16║大王忍俊不禁，向碧玉盤中、青螺影裏布扶疎梅月
X70n1390_p0438b17║奏、蕭瑟松風泛、漁浦雪航鳴、樵家玉斧，將家私盡情
X70n1390_p0438b18║花擘了也。拄杖子，（喏），還會麼？惺惺著，囱前雖點舊年
X70n1390_p0438b19║燈，樓上已吹新歲角。（卓下云）錯。
X70n1390_p0438b20║舉東山空和尚與夢石分歲，云：歲暮人人有所分，翁
X70n1390_p0438b21║今分歲亦隨羣，餅翻溪上團團月，膾縷簷間細細雲。
X70n1390_p0438b22║漱壑醴泉珠萬斛，堆盤珠柳雪千斤，兩翁一飽風顛
X70n1390_p0438b23║在，倦僕饑童總未聞。（師拈云）雪峰大開東閤，宴樂佳
X70n1390_p0438b24║賓，則固是超羣逸格；點檢將來，未免將常住物當自
X70n1390_p0438c01║己人情。法華家貧，難辦素食，勉強效顰，與諸人分歲
X70n1390_p0438c02║去也。草舍開張小小筵，炊無米飯爨無烟，通身飽煖
X70n1390_p0438c03║憨憨睡，夢到滄洲白鳥邊。
X70n1390_p0438c04║結制，小參。布袋結，包括乾坤無漏泄。禁網開，靈禽異
X70n1390_p0438c05║獸撞頭來。釋迦老子不善用心，以大圓覺為伽籃，平
X70n1390_p0438c06║地擠人墮坑落壍。法華不欲助桀為虐，向脫落無覊
X70n1390_p0438c07║處闢通天活路，與諸人開粥共夏。（拄杖畫一畫，云：）萬
X70n1390_p0438c08║緣畫斷，一物不為。東廊西廡，飽飯閑嬉。聽殷都料斫
X70n1390_p0438c09║木形瓦棺之用，任馬泥水磨磚泄南嶽之機。是亦不
X70n1390_p0438c10║管，非亦不知，佛法身心爛似泥。（卓下，云：）任運獨超千
X70n1390_p0438c11║里外，松蘿不與月輪齊。
X70n1390_p0438c12║舉：達磨見武帝，帝問云：如何是聖諦第一義？（八角蒺
X70n1390_p0438c13║藜當面擲。）祖云：廓然無聖。（銕網漫空。）帝云：對朕者誰？
X70n1390_p0438c14║（砒霜本是毒。）祖云：不識。（截耳臥堦。）帝不契。（買石得雲
X70n1390_p0438c15║饒。）祖遂渡江。（善為道路。）復拈云：老胡殫千金之產，學
X70n1390_p0438c16║屠龍之伎，伎成無以施其巧。雖然，誰知冷灰裏，九轉
X70n1390_p0438c17║透瓶香？聊呈一頌：宮花壓𩯭墜烏雲，傾國風流宛勝
X70n1390_p0438c18║秦；玉笛插藏人不見，夜深吹起鳳樓春。（眾中莫有遞
X70n1390_p0438c19║相品弄者麼？自顧眎左右，云：）有。（拍膝，云：）邪法難扶。
X70n1390_p0438c20║解制，小參。布袋頭開，東去西去；滿目荒榛，一身塵土。
X70n1390_p0438c21║破草鞋等閑踢出，後彌勒、前釋迦；折拄杖信手挑來，
X70n1390_p0438c22║胡張三、黑李四。瞎頂門眼辯龍蛇，透險崕機擒虎兕。
X70n1390_p0438c23║朝遊南嶽，暮宿天台；晝往西天，夜歸東土。此猶是衲
X70n1390_p0438c24║僧尋常行履處，爭柰法華橫點頭，未敢輕許。何故？鴻
X70n1390_p0439a01║飛冥冥，弋人何慕？
X70n1390_p0439a02║舉：洞山示眾云：秋初夏末，東西去去，直須向萬里無
X70n1390_p0439a03║寸草處去。劉陽庵主道：出門便是草。（拈云）一人平地
X70n1390_p0439a04║上險崖，一人險崖中平地，點撿將來，總欠一著。聊呈
X70n1390_p0439a05║一頌：
X70n1390_p0439a06║萬里無寸草，出門便是草。支笻寂寞中，望斷無人到。
X70n1390_p0439a07║結夏，小參。緊結布袋頭，森羅萬象一時収；高掛主丈
X70n1390_p0439a08║子，火冷雲深無覔處。契此翁用盡神通，拖不行、把不
X70n1390_p0439a09║去，未免飲氣吞聲，向大寂光中禁足護生，怗然而住。
X70n1390_p0439a10║住大住，地變荒榛，晴天飛雹雨。德山、臨濟回避無門，
X70n1390_p0439a11║雲門、趙州隱身無路。又說甚平等性智，金裹爛泥團；
X70n1390_p0439a12║身心安居，水浸黃楊樹。開粥共夏，餿飯祭閑神；圓覺
X70n1390_p0439a13║伽藍，蒿籬關猛虎。有來由、無本據，總是熟睡饒譫語。
X70n1390_p0439a14║契此翁諾兜率內院即得，乳竇峰前斫額望汝。（拍床，
X70n1390_p0439a15║云：）牢記取。
X70n1390_p0439a16║舉：藥山示眾云：我有一句，待特牛兒生即向汝道。（銕
X70n1390_p0439a17║索鎻長江，豈知魚變化？）有僧出云：特牛生兒了也，自
X70n1390_p0439a18║是和尚不道。（倒用司農印。）藥山喚侍者：點燈來。（閉目
X70n1390_p0439a19║食蝸牛，一場酸澁苦。）其僧抽身歸眾。（虎斑終不似人
X70n1390_p0439a20║斑。）　拈云：藥山老兒向千聖頂𩕳輥出百花毬，直是
X70n1390_p0439a21║不形文采。爭奈這僧機如掣電、眼似流星，等閑一擊
X70n1390_p0439a22║百雜碎。待點得燈來，片帆已過東海。
X70n1390_p0439a23║為行者立參。貪傳無底鉢，㘽松道者七歲重來；愛吟
X70n1390_p0439a24║落韻詩，寒山𤺊兒半生清苦。甘贄手親行襯，累南泉
X70n1390_p0439b01║打破粥鍋；老盧眼不識書，摵黃梅非臺鏡。窮伎倆，一
X70n1390_p0439b02║時拈弄；惡聲響，千古流傳。人苟存尊堯鄙桀之心，豈
X70n1390_p0439b03║無希顏慕藺之作？務在克遵師訓，更須痛念己躬。鹽
X70n1390_p0439b04║車馬，展驥可期；陶壁梭，化龍有日。切宜謹守，無致故
X70n1390_p0439b05║違；三十竹篦，莫言不道。　復頌云：
X70n1390_p0439b06║槽廠安身不記年，一心希慕嶺南能。肩頭颺下潑柴
X70n1390_p0439b07║擔，要汝來傳佛祖燈。
X70n1390_p0439b08║晚參。旃檀藂林，旃檀圍繞，破驢脊上足蒼蠅；獅子窟
X70n1390_p0439b09║宅，獅子嚬呻，窮伎倆不勞拈出。我此一眾，身無所倚，
X70n1390_p0439b10║心無所緣，真實具存，了無枝葉。等閑開口，聲振梵天；
X70n1390_p0439b11║信手拈來，香浮宇宙。文殊師不能控禦，束手墮懸崖；
X70n1390_p0439b12║南堂老豈解提持，謾献遼束豕。屏息狐狸之形，掃除
X70n1390_p0439b13║荊棘之林，威震祖庭，光揚法席。於斯告報趙婆，沽醋
X70n1390_p0439b14║取笑諸方。眾中莫有純一無雜、不受塗糊底麼？如無，
X70n1390_p0439b15║（拈主丈）拄杖子未免引諸人全身入草去也。（卓一下）
X70n1390_p0439b16║欲窮圓澤意，須到葛洪川。
X70n1390_p0439b17║解夏，小參。小小青山，藂藂翠竹，野景無多，怡然縱目。
X70n1390_p0439b18║明覺老人向獨脫無依處，閑坐解疎慵，為靜勝所縛。
X70n1390_p0439b19║（拈丈）。主丈子，同轍不同途，見山不是山，居竹不見竹，
X70n1390_p0439b20║業識忙忙卒未休。（卓一下）。忙中解唱陽春曲，花簇簇，
X70n1390_p0439b21║錦簇簇，聽不足，玩不足。（卓一下）。欵乃一聲山水綠，只
X70n1390_p0439b22║如聲色純真，動靜一致，於衲僧分上還有小分相應
X70n1390_p0439b23║也無？（靠主丈良久）。還我九十日飯錢來。
X70n1390_p0439b24║為新歸堂兄弟，晚參。畫地為牢，已是傷風敗教；結繩
X70n1390_p0439c01║為政，明知散朴離淳。既云拂跡成痕，因甚鑿空安柄？
X70n1390_p0439c02║老臊胡，左搓芒繩縛鬼子，越禁者多；後掘地窖陷平
X70n1390_p0439c03║人，突圍不少。積年塵鏡假揩磨，始見光明；蹊田特牛
X70n1390_p0439c04║去鞭繩，豈能畊稼？切忌知而故犯，務在遵而力行，雖
X70n1390_p0439c05║無罪貫三千條，只要罰油十六兩。聊陳管見，以曉後
X70n1390_p0439c06║來，塞却耳根，分明聽取。（說規矩不錄）。頌。
X70n1390_p0439c07║一莖草外隱全形，翳盡藂林活眼睛，破綻莫教輕捉
X70n1390_p0439c08║著，堂前高挂贖金名。
X70n1390_p0439c09║冬至，小參。一拳拳倒黃鶴樓，一剔剔翻鸚鵡洲，發許
X70n1390_p0439c10║多無明多麼？萬機休罷無餘事，肱枕蘿囱臥白雲，踏
X70n1390_p0439c11║破籬門捉起來。打！總恁麼，祖師門下苔封古徑、荒草
X70n1390_p0439c12║離離，有甚麼共語處？（拈主丈）主丈子忍俊不禁，向陰
X70n1390_p0439c13║陽未判、動靜未分已前闢開線路，與諸人應時納祐
X70n1390_p0439c14║去也。（卓一下）群陰剝，水退石稜生，山空霜木落。（卓一
X70n1390_p0439c15║下）一陽生，氷河新發焰，石笋暗抽莖。（畫一畫）陰陽削
X70n1390_p0439c16║跡，（又畫一）動靜無痕，皓老布裩拈來赫歷，赤洞山菓
X70n1390_p0439c17║子咬破渾崙吞。熈熈焉，陶陶焉，雲外不知堯舜化，飯
X70n1390_p0439c18║餘曝背傍晴簷。雖然如是，（擲丈）不直分文。
X70n1390_p0439c19║除夜，小參。聖諦廓然無，一葦橫江闊。少林立雪，凍折
X70n1390_p0439c20║牛腰；庾嶺爭衣，行甚驢脚？活馬駒於金鷄粟下養虎
X70n1390_p0439c21║危身，死臨濟於黃蘗棒頭助桀為虐。古路斷碑皺剝，
X70n1390_p0439c22║水上紅旗閃爍。開畬鍬子，鈍銕無鋒；安心石頭，碔砆
X70n1390_p0439c23║難琢。這一絡索盡情拋却，年窮歲盡各有生涯，又誰
X70n1390_p0439c24║把他人潑笊籬？漏木杓，高燒柮，榾禦春寒，飽和羅飯。
X70n1390_p0440a01║村田樂，衲衣下事休拈著。輕拈著，（拍膝云）樓上已吹
X70n1390_p0440a02║新歲角。
X70n1390_p0440a03║眾寮，晚參。說規矩。妙斵去漫，巧運風斤之手；專工修
X70n1390_p0440a04║月，細無玉斧之痕。木之就規矩，在梓匠輪輿；金可作
X70n1390_p0440a05║瓶盤，假洪爐烹煉。學道謹鞭羊之戒，希賢思𦘕虎之
X70n1390_p0440a06║羞。蠅附驥，千里可期；葛倚松，九霄有望。馬勝熱威儀
X70n1390_p0440a07║攝眾，忍不步趨；婆羅門聚會無殊，速須敬遠。隄防六
X70n1390_p0440a08║賊守心城，莫使穿窬；掃蕩群邪行正路，須教透徹。百
X70n1390_p0440a09║丈頹綱，要人提掇；楊岐破屋，要汝支撑。灼然皮下有
X70n1390_p0440a10║血人，終不隨他語脉轉。倘能深信，彼此無辜；其或未
X70n1390_p0440a11║然（拍膝一下），啼得血流無用處，不如緘口過殘春。
X70n1390_p0440a12║頌。　千丈巖頭太險生，無端更掘陷人阬，深深疊石
X70n1390_p0440a13║防頹岸，要汝臨崖撒手行。
X70n1390_p0440a14║結夏，小參。（拈主丈）。隔墻見角知是牛，隔林見烟知是
X70n1390_p0440a15║火，衲僧門下挈水提瓶不可放過。（卓一下）。擊碎神駒
X70n1390_p0440a16║白玉鞭，（畫一畫）。掣開古殿黃金鎻。偃三玄戈甲，掃蕩
X70n1390_p0440a17║祲氛；去五位君臣，肅雍清庿。止原夢二子，休逞神通；
X70n1390_p0440a18║叱跛脚阿師，不須話墮。百法明門關閉了，四壁蕭然
X70n1390_p0440a19║無一窖。又教誰？九旬禁足，癩馬繫枯樁；三月安居，瞎
X70n1390_p0440a20║驢牽石磨。月娟娟，山悄悄，笑拍闌干唱竹枝，哩哩囉
X70n1390_p0440a21║囉無人和。（卓一下）。遏雲聲斷千峰曉。
X70n1390_p0440a22║晚參。普說慈明骨董箱，荷斯文重寄，眼中金屑萬重；
X70n1390_p0440a23║楊岐三脚驢，躐先聖靈踪，脚下泥深三尺。原其攛身
X70n1390_p0440a24║軍伍，喫苦吞辛，縮項嗟噓，忍寒受餓，故有展戈矛、吞
X70n1390_p0440b01║栗棘，前不搆村、後不迭店，貽千古法門之誚。後世劈
X70n1390_p0440b02║琴煑鶴，漫紫削，方漢楚，割鴻溝，爭圖王覇？棄骨董，
X70n1390_p0440b03║箱如爛繒弊屣，視三脚驢如疥狗泥猪，圾垃成堆，誰
X70n1390_p0440b04║肯正眼覰著？致令象頭檀特九十六種不了妙覺，未
X70n1390_p0440b05║入正修，窮空不歸，還入輪轉底，乘閒而入，覆巢破卵，
X70n1390_p0440b06║剝床及膚，殆無所容膝。眾中若有个漢，牙如劒樹，口
X70n1390_p0440b07║似血盆，欲不報平，奮不顧身，怒臂援溺，烟塵不動，殲
X70n1390_p0440b08║厥渠魁，逐大軍於藕絲孔中，䇿元勳於凌烟閣上。如
X70n1390_p0440b09║關羽斬顏良，目無萬軍之敵；臥龍擒孟獲，面施七縱
X70n1390_p0440b10║之機。盤珠坂丸，了無留影；疾風凌雨，豈待褰裳？俊哉！
X70n1390_p0440b11║俊哉！快活！快活！諸禪德！決欲擔荷此事，若非渾鋼打
X70n1390_p0440b12║就，生銕鑄成，翻轉面皮，爺也不識。脚尖踢倒三世佛，
X70n1390_p0440b13║鼻息衝破五須彌，力負萬鈞，眼生三角，少室門墻，鮮
X70n1390_p0440b14║覰崖涘。前所謂慈明攛身軍伍，一見汾陽，便有奪槍
X70n1390_p0440b15║殺賊之意，千鈞弩發，乃云：自到師席，每見垂示，皆世
X70n1390_p0440b16║俗鄙事，佛法二字，略無所聞。（滿川龍虎舉，猶自說平
X70n1390_p0440b17║基。）汾陽知是个漢，不肯放過，略施鼠伎，怒罵云：是何
X70n1390_p0440b18║禿子，敢裨販老僧耶？（折許多氣力作麼？誅龍之器，惜
X70n1390_p0440b19║用揮蛇。）慈明驚走聲救（將謂有多少奇特），汾陽掩其
X70n1390_p0440b20║口曰：喚作罵耶？明大悟（消得龍王多少風，買錢得金，
X70n1390_p0440b21║一場富貴），又被胡僧覰破六人成大器（〔豆〕娘顏本醜，
X70n1390_p0440b22║那更飾黃金）。明就辭歸里（照顧溪邊老婆子，善為道
X70n1390_p0440b23║路），幸自可怜生。無端汾陽矢上加尖，念一道五天神
X70n1390_p0440b24║呪：梵語不成，唐言不是，天無頭（劈面便唾，年衰鬼弄）
X70n1390_p0440c01║人，吉州城畔展戈矛（著甚死急，頂戴燒鐘十萬斤）。將
X70n1390_p0440c02║軍疋馬林下過（草賊大敗，士元貪展驥，不顧髑髏乾），
X70n1390_p0440c03║袁州城裏閙啾啾（一家有事百家忙）。後住南泉，以楊
X70n1390_p0440c04║岐充監寺（臭肉來蠅，不是冤家不聚頭），窮煎餓炒，透
X70n1390_p0440c05║金圈，吞栗棘，日求升合度朝昏（鬼家活業，餿飯祭閑
X70n1390_p0440c06║神，不勞拈出）。一日際晚，慈明出遊（龍得水時添意氣，
X70n1390_p0440c07║虎逢山色更威獰，脚跟不點地），岐乃撾皷請歸立參
X70n1390_p0440c08║（折逼人作麼？毒蛇須是乞兒捉），明乃示悔（鴉臭當風
X70n1390_p0440c09║立，掩耳而退），叢林因有晚參之名。山僧比來謬玷師
X70n1390_p0440c10║席，居萬峰頂，白雲往來，野鳥啁哳，無𣸪故時，敗人意
X70n1390_p0440c11║中事，得與五湖四海學般若龍象，開粥共夏，晝看飛
X70n1390_p0440c12║瀑，夜倚團蒲，坐臥經行，不知身在圓覺枷藍，現成受
X70n1390_p0440c13║用。若起一毫分別之想，便墮聖凡閫域；若墮聖凡閫
X70n1390_p0440c14║域，便分生死路歧；若分生死路岐，便入邪魔群隊，如
X70n1390_p0440c15║蚕作繭，自縈自纏，障閉出身之路。回視骨董箱，輕若
X70n1390_p0440c16║鴻毛輕，盡力舉之不動；三脚驢，俊若神駒俊，盡力鞭
X70n1390_p0440c17║之不行。病在伊何？病在偷心未死。所以道：臨際兒孫，
X70n1390_p0440c18║不受鑑覺；若受鑑覺，自救不了。豈有宗門奇特事耶？
X70n1390_p0440c19║到者裏，直須盡情放下，將從前學得底、參得底、悟得
X70n1390_p0440c20║底，聖凡閫域、生死路岐、邪魔群隊，束作一束，颺在大
X70n1390_p0440c21║洋海外更海外，空勞勞地別立生涯，將一莖草作丈
X70n1390_p0440c22║六金身，將丈六金身作一莖草，隨緣放曠，任運騰騰，
X70n1390_p0440c23║凡亦不知，聖亦不會，三間茆屋分雲住，十里松門伴
X70n1390_p0440c24║月遊。其或未然，中峰雖在猨啼處，不問樵家路轉迷。
X70n1390_p0441a01║告香。萬法是心光，諸緣惟性曉，本無迷悟人，只要今
X70n1390_p0441a02║日了。釋迦老子、達磨大師、天下老和尚，逾城栖雪，向
X70n1390_p0441a03║壁觀心，擔板輥毬，擎杈竪指，潛行密用，險布危分，列
X70n1390_p0441a04║派分宗，千差萬別，逗到臈月三十日結角羅紋處，是
X70n1390_p0441a05║了耶？不了耶？幸自可怜生，無端龜毛拂子，老無定力，
X70n1390_p0441a06║刺腦膠盆，剛要從公定當。（竪起拂子云）這箇不是萬
X70n1390_p0441a07║法，喚甚麼作心光？（擊床云）者箇不是諸緣，作麼生惟
X70n1390_p0441a08║性曉？悟是誰悟？迷是誰迷？（畫一畫）悟迷無影迹，佛祖
X70n1390_p0441a09║絕離微，松風瑟瑟，蘿月依依，對客高堂清話歇。（挂主
X70n1390_p0441a10║丈云）冷和雲影掛松枝，了不了兮誰得知？（散說不錄）
X70n1390_p0441a11║解夏小參。百二十日夏，今宵已足期，蠟人輕檢點，不
X70n1390_p0441a12║見兩莖眉。致令明覺老人誾誾含笑，水邊林下瘦䇿
X70n1390_p0441a13║閑戲，將乳峰白石、偃盖蒼松、錦鏡清光、珠林翠色，揍
X70n1390_p0441a14║成瀑布一聯詩。那斯祁力㘞希新，翻音律逸格風規，
X70n1390_p0441a15║梵語華言該不著，賡酬惟有夜虫知。（拍床云）不遇寒
X70n1390_p0441a16║山舉向誰？
X70n1390_p0441a17║冬節，小參。揑聚大千指甲上塵塵法界，踢出古佛脚
X70n1390_p0441a18║尖頭步步寒花，臨際兒孫不受鑑覺，玲瓏八面自回
X70n1390_p0441a19║合，峭峻一方誰敢窺？盤珠坂丸了無留影，說甚陰極
X70n1390_p0441a20║陽生、道消道長？赫赤布裩隨時換替，豈容皓老書名？
X70n1390_p0441a21║團欒菓子信手拏撮，未許洞山知味。剗斷去路，截斷
X70n1390_p0441a22║葛藤，飯餘散步出松門，遠看青山近飛瀑。雖然如是，
X70n1390_p0441a23║不是一番寒徹骨，爭得梅花撲鼻香？
X70n1390_p0441a24║除夜，小參。屋中有主從君住，尺箠當猛虎，奮呼而操
X70n1390_p0441b01║擊；無主外來俱得路，徒手遇蜥蜴，變色而却步（拈丈）。
X70n1390_p0441b02║主丈子爛游湖海四十餘年，硬葛怛，黑𥻘皴，翻轉銕
X70n1390_p0441b03║面皮，親爺也不識。塞破臨際血盆口，孰教伊旱地轟
X70n1390_p0441b04║雷？搥折德山麁䊪梨，免致得孤峰結草。自餘斷碑橫
X70n1390_p0441b05║古路，水上立紅旗，撼茶原夢，弄鬼精魂，說識論心，隨
X70n1390_p0441b06║邪倒見，擎杈竪指，臭霧漫天，擔板輥毬，祲氛塞路（卓
X70n1390_p0441b07║一下），不消一劄，瓦解氷消。眾中驀有箇漢出來道：主
X70n1390_p0441b08║丈子峻機妙用則不無，只如﨟月三十日，一點氣使
X70n1390_p0441b09║不著，又且如何擺撥（又卓一下）？來年尚有新條在，惱
X70n1390_p0441b10║亂春風卒未休。
X70n1390_p0441b11║為行者立參。負石舂粇，盧行者十成鈍置；吟詩捉飯，
X70n1390_p0441b12║寒山子一世顛狂。這不唧𠺕漢，鈍置藂林；惟大闡提
X70n1390_p0441b13║人，別行活路。安排鍬钁，旋㘽冬嶺之松；淬礪鋒鋩，快
X70n1390_p0441b14║剗春庭之草。澡心清潔，潑凡夫成佛不為難；苦口叮
X70n1390_p0441b15║嚀，老和尚怜兒不覺醜。急須悔過，莫返為冤，冀汝淨
X70n1390_p0441b16║行人，速下菩提種。
X70n1390_p0441b17║晚參。利劒斬虗空，萬象鳴嚗嚗；蒿籬關猛虎，大地暗
X70n1390_p0441b18║昬昬。衲僧行履，如火燒氷、如蛇噀毒，無你近傍處、無
X70n1390_p0441b19║你啗啄處，氣吞牛斗三千丈。俊哉，俊哉！頭戴燒鍾十
X70n1390_p0441b20║萬斤。快活，快活！耕破山前地，穴鼻牛拽斷繩頭；踏斷
X70n1390_p0441b21║天下人，良馬駒過由鞭影。呼臨濟，提瓶挈水；呵德山，
X70n1390_p0441b22║捧硯脫靴。上門上戶眼如鈴，有麼？有麼？機如電。嫌佛
X70n1390_p0441b23║不肯做，自己生冤家；膝下有黃金，肯受人籠絡？灼然
X70n1390_p0441b24║如是，衲僧門下本色大闡提人；其或未然，前路驀然
X70n1390_p0441c01║逢著虎，莫謂翁翁不道來。
X70n1390_p0441c02║結夏，小參。握靈蛇，簸弄乾坤，韓信臨朝底；抱金匱，深
X70n1390_p0441c03║藏巖谷，諸葛困茅廬（拈主丈）。主丈子忍俊不禁，從公
X70n1390_p0441c04║定當（卓一下），貶向二銕圍山了也。盡法無民，放開線
X70n1390_p0441c05║路，向飛雪巖前，現前清眾，遵行古制，創立新規，以大
X70n1390_p0441c06║圓覺，喫蒙汗藥，為我伽藍，馬廐牛欄，身心安居，繫縛
X70n1390_p0441c07║盲驢，平等性智，鴨鷄無氣，黃面老子，積世家私，一時
X70n1390_p0441c08║潑撒了也。且道九十日內諸人將何受用（靠主丈）？萬
X70n1390_p0441c09║壑深雲千峰月，枕肱無事放憨眠，莫道無事好。
X70n1390_p0441c10║中夏，晚參。普說金鷄一粒粟，馬駒踏殺天下人，莫嚇
X70n1390_p0441c11║我堂堂行九逵，嚼嚙金勒，便有天閑十二氣象。黃蘗
X70n1390_p0441c12║三頓棒，臨濟未是白拈賊，灼然灼然，跳籬驀墻，脫間
X70n1390_p0441c13║漏架，重關巨闢，劫盡家財，說甚青氈？吾家舊物。慈明
X70n1390_p0441c14║易身軍伍，遭汾陽怒罵，連聲求救（消得龍王多少風）。
X70n1390_p0441c15║骨董箱荷，斯文重寄，一縷繫千鈞。厥後黃龍奮卓犖
X70n1390_p0441c16║不羣之志，築滿一肚皮，閑言長語，到處領眾行脚（前
X70n1390_p0441c17║不搆村，後不迭店）。將謂秦無人，擲枕子，打雲峰，汞銀
X70n1390_p0441c18║入煆即流，真不掩偽，曲不藏直，向聞棒聲合喫處，不
X70n1390_p0441c19║消一劄，久佩泐潭冬瓜印子，一時百雜碎（遲八刻）。醜
X70n1390_p0441c20║人醜舉止，佛手驢脚，欲隱彌露，引得展大旗，拖条布
X70n1390_p0441c21║裙屎臭氣。無眼山翁拳分背，觸塵飛翳天難掃，去猫
X70n1390_p0441c22║捕鼠，巧盡拙生。選佛得甲科，從緣入無失，醯酸蚋聚，
X70n1390_p0441c23║肉臭蠅攢，邪法難扶，如何得是？楊岐聽喃喃幽鳥，深
X70n1390_p0441c24║村荒草，把手共行（赤眼撞著火柴頭）。住單丁破院，布
X70n1390_p0442a01║雪珠滿床，縮項嗟吁，凍餓不死，弄蹄驢子，踏躐白雲，
X70n1390_p0442a02║絕後再甦。聞驅儺笑，略伸怒臂，一拳拳倒黃鶴樓，一
X70n1390_p0442a03║踢踢翻鸚鵡洲，直得通身汗下，向一莖草上現瓊樓
X70n1390_p0442a04║玉殿（鬼家活計，不勞拈出）。有般漢出得醬甕，不解澡
X70n1390_p0442a05║身，皷喙呀唇，咬人火急，摵摩尼珠百雜碎（將謂天雄
X70n1390_p0442a06║附子，元來草木烏頭）。貧無四壁，強書白契，賤賣田園，
X70n1390_p0442a07║松竹清風，盡情狼籍（有甚共語處）。頻呼小玉，識得家
X70n1390_p0442a08║私，子湖看狗舌如鉗，撥火窮神歸破墮（家貧生出〔豆〕
X70n1390_p0442a09║娘兒）。似者一火不唧𠺕底，衲僧門下掘窖深埋，有甚
X70n1390_p0442a10║麼罪過？盡法無民，留取一箇半箇，縱饒驕陽七載、洪
X70n1390_p0442a11║水九年，盡大地寸草不生，別甑炊香不到得無飯喫。
X70n1390_p0442a12║緣他一副英靈骨未出母胎，已是渾金鑄就、璞玉䥴
X70n1390_p0442a13║成，輕若鴻毛輕、重若丘山重。看渠等閑垂一機、示一
X70n1390_p0442a14║境，如萬丈洪崖轉圓石相似，饒你通身手眼亦無窺
X70n1390_p0442a15║覰處、亦無近傍處，不枉為達磨兒孫。諸禪德！一等擘
X70n1390_p0442a16║破黃面皮，拋離父母，瞻風撥草，訪友尋師，何不學如
X70n1390_p0442a17║是作略，真實究取己躬一段光明，令脚跟如十日並
X70n1390_p0442a18║照，斫額望鄉關，大涉程途在？所以雲門大師道：直得
X70n1390_p0442a19║盡乾坤大地無絲毫過患，猶是轉句。不見一法始是
X70n1390_p0442a20║半提，須知更有全提底時節。且道如何是全提底時
X70n1390_p0442a21║節？莫是半夜逾城、六秊栖雪，正覺山前明星換眼麼？
X70n1390_p0442a22║且喜沒交涉。莫是九年面壁、斷臂安心，半夜傳衣、非
X70n1390_p0442a23║風幡動麼？且喜沒交涉。莫是打牛打車，磨磚作鏡，野
X70n1390_p0442a24║鴨飛過，驀鼻牽回麼？且喜沒交涉。莫是棒如雨點，喝
X70n1390_p0442b01║似雷奔，輥毬斫牌，擎叉竪指麼？且喜沒交涉。古人見
X70n1390_p0442b02║你奔馳不能休歇去，不得已掉出一柄鈆刀子，與汝
X70n1390_p0442b03║一刀兩段，令汝洒洒落落去。爭柰以病為藥，三箇成
X70n1390_p0442b04║團，四箇作塊，聚頭浩浩摶量。者箇公案又如何？那箇
X70n1390_p0442b05║公案又如彼？轉增業火，日夜烹煎，欲往西秦，却之東
X70n1390_p0442b06║魯。譬如州縣捉劫賊相似，圖形𦘕影，多立賞金，看者
X70n1390_p0442b07║百千。及乎賊在面前，却又不識。若要真正全提，須向
X70n1390_p0442b08║生佛未具，父母未生，機境未形，心行未到，豁開正路，
X70n1390_p0442b09║掉臂便行，方有自由分，則不墮佛法卑種類。所謂佛
X70n1390_p0442b10║法卑種類，盜名竊服，寄活吾門，名利戰鏖，恣情裨販
X70n1390_p0442b11║者不預焉。指其稍有鎡基，稍蘊志識，可為上而反趍
X70n1390_p0442b12║下也。或因微識理路，流浪半途，不肯進前，便謂萬法
X70n1390_p0442b13║掃空，而忽無因果。或於古人方䇿上，諸方口皮邊，逴
X70n1390_p0442b14║得一言半句，攢花簇錦，四六文章，築在肚皮中，貼在
X70n1390_p0442b15║額頭上，到處輕忽上流，造無間業。或顯己長，談彼短；
X70n1390_p0442b16║或重久習，薄初機；或尊偏見，斥圓聞；或喪冲機，矜俊
X70n1390_p0442b17║辯。不如取笑識者，其病伊何？只緣不立大志，發大願，
X70n1390_p0442b18║全無真實，惟務浮虗，如插春枝於浮壤，一時非不發
X70n1390_p0442b19║榮，不久則枯矣。此利根之病，不可不知。若鈍根者，於
X70n1390_p0442b20║無事角，力守頑空，全無孔竅，執為木偶，不知非木偶，
X70n1390_p0442b21║執為墻壁，不知非墻壁，見神見鬼，忽笑忽啼，一魔著
X70n1390_p0442b22║心，萬藥難解。若是利根底，背法堂著草鞋而去，隔江
X70n1390_p0442b23║見招扇而趍；鈍根底，坐破七箇蒲團，捲簾見天下，方
X70n1390_p0442b24║許具衲僧些子氣息。若到乳峰門下，主丈不在，苕箒
X70n1390_p0442c01║柄各與三十。且道：賞伊？罸伊？向下文長，付在來日。珍
X70n1390_p0442c02║重！
X70n1390_p0442c03║解夏，小參。乳峯絕頂，法歲云周，禁足護生，裂開禁網，
X70n1390_p0442c04║燒畬種粟，颺下鋤頭。折主丈壁根頭，憨眠□覺；破草
X70n1390_p0442c05║鞋笆籬上，乾晒重修。只待金風肅野，玉露漙秋，鴈過
X70n1390_p0442c06║長空，影沈寒水，鷗盟古渡，雪點蘋洲。東入天台，南尋
X70n1390_p0442c07║衡岳，朝遊檀特，暮宿羅浮。洒洒落落，優優悠悠，驗蠟
X70n1390_p0442c08║人氷誰管得？憐鵝護雪罷休休。休休！今古山河元一
X70n1390_p0442c09║統，何須漢楚割鴻溝？（拍禪床）。
X70n1390_p0442c10║瑞巖，小參。綠蘿深處臥雲烟，觸戰蠻征事悄然，臨老
X70n1390_p0442c11║無端重出醜，借婆裙子拜婆年。似恁麼，有甚共語處？
X70n1390_p0442c12║若恁麼，有些提掇處。用則行，舍則藏，無適無莫，遇緣
X70n1390_p0442c13║則宗，祖翁門戶綠苔封，盡大地人難插脚。（拈丈畫一
X70n1390_p0442c14║畫，云：）裂破了也，從這裡入，石馬石人齊皷舞，㵎聲清
X70n1390_p0442c15║奏太平歌。稍涉遲疑，仰謝十二峰，分照月如剪。
X70n1390_p0442c16║為行者立參。侵𩯭霜寒，荷钁剩㘽無影樹；墜腰石冷，
X70n1390_p0442c17║和糠舂出古菱花。累周家女泣淚太多，想黃梅僧短
X70n1390_p0442c18║氣不少。有為者必若是，彼人也何畏哉？入芝蘭室，久
X70n1390_p0442c19║久齅無香；行霧露中，時時衣有潤。勤謹溫良，何妨共
X70n1390_p0442c20║飯？頑嚚悖逆，斷請抽單。青燈繼晷，寒山子務學必求
X70n1390_p0442c21║師；黃葉止啼，瑞巖老人怜兒不覺醜。切宜遵守，慎勿
X70n1390_p0442c22║犯違。庶曹溪絕潢潦之流，俾良田純粳稻之種。生苕
X70n1390_p0442c23║箒專要掃脚蹟，黑竹篦且不順人情。出廐良駒，見鞭
X70n1390_p0442c24║影即行千里；摩雲俊翼，假風力直上九天。冀汝清淨
X70n1390_p0443a01║人，同埴菩提果。　頌。
X70n1390_p0443a02║拋捨箕裘要出家，學盧行者去擔柴。脊梁不具黃金
X70n1390_p0443a03║骨，碓米坊中被活埋。
X70n1390_p0443a04║結夏，小參。萬法是心光，諸緣惟性曉，本無迷悟人，祇
X70n1390_p0443a05║要今日了。懿德山王聞如是語，誾誾而咲，即而問曰：
X70n1390_p0443a06║既無迷悟，了个甚麼？瑞巖被渠一問，有口如槌、有舌
X70n1390_p0443a07║如結，直得山河大地、明暗色空、草木昆虫、洪纖長短、
X70n1390_p0443a08║無限威光一時囊括了也，向九十日截斷離微、掃除
X70n1390_p0443a09║玄妙，潛鞭密練、晦德窒聰，不敢移易一絲毫。雖然，鳳
X70n1390_p0443a10║縈金網、龍悕碧潭，瞥轉玄樞，別尋活路，三三兩兩松
X70n1390_p0443a11║根石上唱紫芝歌，宴樂昇平，快活快活。正恁麼時，且
X70n1390_p0443a12║道承誰恩力？（以拂子擊床，云：）握手欲言言不及，月移
X70n1390_p0443a13║花影上闌干。
X70n1390_p0443a14║趙侍郎請為眾開室，普說提綱。拶透險崖機，瑞芝峰
X70n1390_p0443a15║冷無香色；揭示截流句，剪月池怒漲波濤。鼻無竅，嗅
X70n1390_p0443a16║之髑髏乾；眼無筋，覰之魂魄喪。具足凡夫法，凡夫不
X70n1390_p0443a17║知；具足聖人法，聖人不會。知不知？會不會？璞玉渾金，
X70n1390_p0443a18║泥團土塊。到者裏，三世諸佛、歷代祖師、天下老和尚
X70n1390_p0443a19║放一頭低俯，順時宜去也。何故？坐中盡是江南客，何
X70n1390_p0443a20║必樽前唱鷓鴣？
X70n1390_p0443a21║冬夜，小參。群陰剝，小人道消，千林木落；一陽生，君子
X70n1390_p0443a22║道長，石笋抽芽（拈丈）。主丈子出陰陽之表，居消長之
X70n1390_p0443a23║前，行一步（卓一下），大地揭翻無寸土；示一機（卓一下），
X70n1390_p0443a24║虗空消殞絕離微。不學魯史青黃點畫，不將宮線長
X70n1390_p0443b01║短針錐，無思無慮，無事無為，向晴窗曝暖，看野梅花
X70n1390_p0443b02║放，疎影橫枝。清絕境，太平時（靠丈），靜倚松根眠覺醒，
X70n1390_p0443b03║閑歌一曲囉囉哩，不是知音說向誰？
X70n1390_p0443b04║除夜，小參。臘月三十日，﨟月二十九，等是歲華終，無
X70n1390_p0443b05║事窮相守。舉行糊餅，團團海月圓；細縷凍雲，絲絲氷
X70n1390_p0443b06║玉瘦。衲衣下事，簇火商量；今古誵訛，盡情分剖。香林
X70n1390_p0443b07║臘月火燒山，用盡精神不知有。若知有，臈月扇子帀
X70n1390_p0443b08║地風生，﨟月蓮花普天香透。分付正法眼，老臊胡活
X70n1390_p0443b09║陷平人；還我犀牛兒，一國師外揚家醜。（以拂畫一畫，
X70n1390_p0443b10║云：）一畫畫斷，別有機籌，紛紛不解靈蛇毒，王不留莖
X70n1390_p0443b11║草爛秋。
X70n1390_p0443b12║結夏，小參。大地踏翻無寸土，昆虫介甲絕行踪，護生
X70n1390_p0443b13║禁足元勛在，圓覺伽藍一掃空。个是諸方普請邊事，
X70n1390_p0443b14║瑞巖老不以筋力為能，隨分與現前三兄五弟飽和
X70n1390_p0443b15║羅飯、唱太平歌，要坐便坐，苔石擁雲深；要行便行，笻
X70n1390_p0443b16║枝敲月冷。佛法身心爛似泥，蠻觸戰塵無半點。驀有
X70n1390_p0443b17║箇漢出來道：瑞巖恁麼與九十日內克期取證，還有
X70n1390_p0443b18║些少相應也無？（喝一喝）。莫將黃屋富，換我草廬貧。
X70n1390_p0443b19║解夏，小參。瑞巖頻喚主人翁，徹底惺惺不若聾，裂盡
X70n1390_p0443b20║見聞行活路，鄉關猶隔海千重。若是性燥漢，翻轉銕
X70n1390_p0443b21║面皮，爺來也不識。掣開禁網，擊碎伽藍主，杖頭不撥
X70n1390_p0443b22║一塵，南嶽天台交點過，草鞋尖踢出箇佛，驢腮馬頷
X70n1390_p0443b23║得人憎。放行也得、把住也得，如十八歲男兒作狀元
X70n1390_p0443b24║相似。俊哉，俊哉！快活，快活！雖然，酷暑逢秋雖爽意，金
X70n1390_p0443c01║風肅殺又愁人。
X70n1390_p0443c02║歲夜，小參。瑞巖徹骨窮，㝡苦冤憎會，廚無糝聚蠅，將
X70n1390_p0443c03║何物分歲？擬烹露地牛，催納筋角反為憂；擬取鳳凰
X70n1390_p0443c04║髓，傷賀太平祥瑞氣；擬吞栗棘蓬，塞斷咽喉氣不通；
X70n1390_p0443c05║擬包鐵餕餡，欠紫絲頭難措辦。不如據見定，隨家豐
X70n1390_p0443c06║儉，泉𣂏聖井，盤簇靈芝，繪縷綠雲，餅翻剪月，飯後更
X70n1390_p0443c07║煎茶一盞，且無冤債與他償。驀有个漢出來道：長老
X70n1390_p0443c08║深明因果，滴水氷生，因甚將常住物作自己人情？只
X70n1390_p0443c09║向他道：舉世人貧食周粟，相逢難話首陽薇。
X70n1390_p0443c10║行堂，小參。石嶺雲深，荷钁剩㘽無影樹；碓坊月冷，和
X70n1390_p0443c11║糠舂出古菱花。齷齪漢，鈍置先世門風；伶俐底，不墮
X70n1390_p0443c12║從來窠臼。穩跨聖僧項，透丹霞剗草之機；直入圓通
X70n1390_p0443c13║門，悟大士尋聲之旨。冥心激勵潑凡夫，立地成佛不
X70n1390_p0443c14║為難；苦口叮嚀老和尚，嚼飯不覺醜。自宜警䇿，勿犯
X70n1390_p0443c15║規繩。　頌。
X70n1390_p0443c16║不業農商不業儒，緇田弗下寸根株，驢年斫倒菩提
X70n1390_p0443c17║樹，羞見新州箇老盧。
X70n1390_p0443c18║晚參。十二時不雜用心（黑牛臥死水），四十年打成一
X70n1390_p0443c19║片（癩馬繫枯樁），坐頑石喚醒主人翁（黃丹塗鬼面），荷
X70n1390_p0443c20║破箱滿盛閑骨董（苕箒𦘕蛾眉）。前不搆村，後不迭店，
X70n1390_p0443c21║隔海望扶桑，大欠風帆在。若是黃金肌骨，生銕肝腸，
X70n1390_p0443c22║未出母胎，已作獅子吼。潛行密用，險布危分，爛嚼虗
X70n1390_p0443c23║空吐出滓，揭翻大地無寸土。驅耕奪食，塞路斷橋，控
X70n1390_p0443c24║石霜角虎眼光，搖百步之威未完牙爪；跨陝府銕牛
X70n1390_p0444a01║脚力，負萬鈞之重猶帶鞭繩。糞坑頭倒卓諸祖師，草
X70n1390_p0444a02║鞋尖踢出三世佛，如斯作略，衲僧門下少分相應。自
X70n1390_p0444a03║餘不真履踐，唯事浮華，肚裏黑漫漫，脚跟浮逼逼，猖
X70n1390_p0444a04║狂失守，頑鈍無知，有甚共語處？我此一眾雖無枝葉，
X70n1390_p0444a05║尚帶玄微，離心意識參，出聖凡路學，常提殺活劒，不
X70n1390_p0444a06║稟釋迦文，竪淑世光明幢，當忍死以俟。美則美矣，且
X70n1390_p0444a07║不涉途程，到家一句又作麼生？（拍床云）剛被子規知
X70n1390_p0444a08║此意，臨風啼血染花梢。
X70n1390_p0444a09║結夏，小參。圓覺伽藍，十方通暢，凡聖同居，任情往來。
X70n1390_p0444a10║無端老臊胡現小家相，劄定牢關，剛要九十日內護
X70n1390_p0444a11║生禁足，驗蠟人氷。乃呵呵大咲，云：殊不知，坑灰未冷
X70n1390_p0444a12║山東亂，劉項元來不讀書。瑞巖忝良弓之子，必學為
X70n1390_p0444a13║箕，家法森嚴，豈容踰越？未免別通線路，與諸人開粥
X70n1390_p0444a14║共夏去也。（以拂子搖拽，云：）松下掃除青草徑，（畫一畫，
X70n1390_p0444a15║云：）磵邊開闢綠陰亭，飯餘握手閑行坐，（擊一下：）唱曲
X70n1390_p0444a16║山歌賀太平。遏雲古調，流水新聲，眼裏無筋聽不足，
X70n1390_p0444a17║（又擊，云：）臨風擊碎聖凡情。
X70n1390_p0444a18║解夏，小參。萬般施設不如常，文不驚人又久長，如常
X70n1390_p0444a19║恰似秋風至，無意凉人人自凉。（拈主丈，云：）主丈子也
X70n1390_p0444a20║如常，九十日內深藏壁角，穩貼貼地，且無一點撑觸
X70n1390_p0444a21║處，無端把不定，見湖海參玄上士，縈纏禁網，困守蠟
X70n1390_p0444a22║人。（以丈畫，云：）八面裂開，（卓一下：）從頭擊碎，使一身無
X70n1390_p0444a23║繫著，六用絕瘢痕，作箇洒洒落落人去也。如斯施設，
X70n1390_p0444a24║且道是如常不如常？（靠丈，云：）莫把是非來辨我，浮生
X70n1390_p0444b01║穿鑿不相關。
X70n1390_p0444b02║至節，小參。萬法本閑，而人自閙。（拈主丈）主丈子退藏
X70n1390_p0444b03║於密，嬾行芳草徑，高臥白雲根，千眼覔他踪跡不得，
X70n1390_p0444b04║無端失脚閙藍，光陰飄忽，三見書雲，無片時閒暇。幸
X70n1390_p0444b05║無柏庭友于同此貧樂，爛煨黃獨，熟煑青藜，看早梅
X70n1390_p0444b06║鏤月，瘦影橫斜，聽枯葉舞風，清聲陸續，隨時消遣，不
X70n1390_p0444b07║墮斷常。且道與洞山道有一物常在動用中，動用中
X70n1390_p0444b08║収不得，相去幾何？（喝云）莫將華屋富，換我草廬貧。雖
X70n1390_p0444b09║然如是，（擲丈云）不直分文。
X70n1390_p0444b10║結制，小參。三代結繩為政，已是朴散淳離；九旬畫地
X70n1390_p0444b11║為牢，轉見情亡義斷。瑞巖素來不喜助桀為虐，今夏
X70n1390_p0444b12║隨分與三兄五弟，向白雲深處、古木陰中信步閑行，
X70n1390_p0444b13║草鞋尖不曾踢出箇佛；曲肱高臥，木枕子未甞推出
X70n1390_p0444b14║示人。喫和蘿飯，飽即休；唱村田樂，倦即止。若說平等
X70n1390_p0444b15║性智，鴉鳴鵲噪，半點不相瞞；圓覺伽藍，水淥山青，絲
X70n1390_p0444b16║毫無隔碍。外無所倚，內無所緣，優哉悠哉，快活快活。
X70n1390_p0444b17║到這裏，直饒盡大地草木藂林一一變作閻家老子，
X70n1390_p0444b18║要索飯錢無開口處。何故？中書堂裏經綸事，問著樵
X70n1390_p0444b19║蘇怎得知？
X70n1390_p0444b20║解制，小參。十方同聚會（臭肉泊蒼蠅），箇箇學無為（困
X70n1390_p0444b21║龍臥死水），此是選佛場（誤賺人不少），心空及第歸（謝
X70n1390_p0444b22║三娘秤金）。恁麼告報，眾中莫有橫點頭底麼？若有，九
X70n1390_p0444b23║十日夏，尅期取證，功不浪施；如無，夏末秋初，東去西
X70n1390_p0444b24║去，拄杖頭撥著一箇半箇挈水提瓶，草鞋尖踢出一
X70n1390_p0444c01║人兩人喚來洗脚。如斯舉止，未免芝峰橫點頭在。何
X70n1390_p0444c02║故？（良久，擊拂，云：）長江流不盡，秋露滴無窮。
X70n1390_p0444c03║冬夜，小參。揭榜僧堂，鬼面貼卦，掇退果卓，倚勢欺人，
X70n1390_p0444c04║驢腮馬頷得人憎，諸方不具羅籠手。鸕鷀語鶴，小人
X70n1390_p0444c05║道消，君子道長，管他閑事作麼？這四塊捩鼻木，古今
X70n1390_p0444c06║多少人被渠碍塞，有氣出不得。芝峰今夜不惜鈆刀，
X70n1390_p0444c07║盡情花擘了也。眾中莫有知香別臭底麼？若有，野梅
X70n1390_p0444c08║知得先春信，不待凝寒已放花；如無，喫果子時，切忌
X70n1390_p0444c09║渾崙吞却棗。
X70n1390_p0444c10║除夜，小參。住院二十餘年，年年做箇分歲，邇來赤骨
X70n1390_p0444c11║律窮，到此如何理會？擬烹露地牛，恐遭官禁罪；擬炊
X70n1390_p0444c12║無飯米，欠納秋苗稅。事不獲已，未免將常住物作自
X70n1390_p0444c13║己人情去也。剪月為殽，擘芝為膾，一飽忘百飢，遊戲
X70n1390_p0444c14║諸塵外。如斯管宴，且道還契諸人意也無？（拍膝，云）噁！
X70n1390_p0444c15║官局既無銷食藥，何妨鼓腹樂清貧？　頌。
X70n1390_p0444c16║東村王老夜燒錢，拈引山雲海月魂，貧極瑞巖輕助
X70n1390_p0444c17║薦，儘教無佛處稱尊。
X70n1390_p0444c18║結制小參。瑞巖喚醒主人翁，把手經行禁網中，踏斷
X70n1390_p0444c19║綱宗開活眼，笑聽山鳥話家風。莫是半夜逾城、六年
X70n1390_p0444c20║栖雪麼？（人貧智短）莫是少林面壁、分髓分皮麼？（馬瘦
X70n1390_p0444c21║毛長）莫是打牛打車、行棒行喝麼？（黃丹塗鬼面）莫是
X70n1390_p0444c22║暗抽橫骨、密度金針麼？（苕箒畫蛾眉）自餘插鍬叉手，
X70n1390_p0444c23║惟識惟心，險布危分，潛行密用，總是熟睡饒譫語。於
X70n1390_p0444c24║本參中，隔海望鄉關，大涉波濤在，不若盡情颺下，穩
X70n1390_p0445a01║帖帖地同此安居，飢來喫飰困來眠，遠看青山近流
X70n1390_p0445a02║水。（喝云）莫道無事好。
X70n1390_p0445a03║除夜小參。五十三年行脚，走遍天涯海角，早知唐喪
X70n1390_p0445a04║光陰，悔不閉門獨活。古松下苔石憨眠，野溪邊笻枝
X70n1390_p0445a05║倒卓，幽鳥啼春水奏流，湊成一曲村田樂。樂則不無，
X70n1390_p0445a06║且道臘月三十日事如何擺撥？（乃搖手云）休話著。（以
X70n1390_p0445a07║丈畫云）都拈却，作者好求無病藥。（卓丈云）鐵牛掣斷
X70n1390_p0445a08║黃金索。
X70n1390_p0445a09║法語（卍姑入此目）
X70n1390_p0445a10║示曄庵主再住庵法語
X70n1390_p0445a11║臥松蘿下，塊石枕頭，喚起來打爛。煨黃獨不顧紫泥，
X70n1390_p0445a12║養拙未尊其餘。皷破钁活埋佛祖，竪麤拳勘驗龍蛇。
X70n1390_p0445a13║總是無風帀帀之波，萬里望鄉關日莫途遠。若是衲
X70n1390_p0445a14║活僧，千聖頭邊別行一路，爭肯臥松蘿埋身鬼窟，煨
X70n1390_p0445a15║黃獨把定死蛇？皷破钁弄鬼精魂，竪麁拳呈醜伎倆。
X70n1390_p0445a16║柴門掩月，茆舍鋪雲，磵水鳴琴，松風度曲。萬機休罷，
X70n1390_p0445a17║一物不為，花鳥迷踪，聖凡絕迹。何天書可到？何佛眼
X70n1390_p0445a18║可覰？任方來用盡神機，向甚處嗅佗氣息？燁上人久
X70n1390_p0445a19║諳此味，知有千聖向上不傳一路，盡情颺下，別立生
X70n1390_p0445a20║涯。朅來法華開粥共夏，正茲商略古人不恰好處，痛
X70n1390_p0445a21║加針砭，故疾發作，犯禁抽單，炷香覔語，為庵中道伴，
X70n1390_p0445a22║信筆示之。倘能深究東山出醬甕、入虀甕、還丹點銕
X70n1390_p0445a23║之語，摵南泉摩尼珠、百雜碎白雲無文之印，奪歸掌
X70n1390_p0445a24║握，回視從上住庵諸老透關眼、囓鏃機，當甚馬[序-予+氣]孛？
X70n1390_p0445b01║雖然，再從覺城山下過，棒折也未放你在。若只數松
X70n1390_p0445b02║窠、揖強榦，辜負己靈，甘為流俗，非獨望古人於九霄
X70n1390_p0445b03║之外枯樹生耳，不免少一番不得。上人其勉之。
X70n1390_p0445b04║重慶元東山造經歸蜀求語
X70n1390_p0445b05║錦官經論場，雖西竺聖師奪外道赤幡，瀉懸河辯，未
X70n1390_p0445b06║易彷彿。因是周金剛奮不平之氣，肩擔疏鈔，誓掃南
X70n1390_p0445b07║方魔子，未跨龍潭，過現未來心，一點百雜碎，吹滅紙
X70n1390_p0445b08║燭，止啼之金變為灰燼。老東山窮自知之理，發蓬蒿
X70n1390_p0445b09║箭，鎻斷岷峨吳楚老宿㗋襟，會聖庵前聞如來密語，
X70n1390_p0445b10║生平礙膺，掃無踪迹，摵碎南泉摩尼珠，貫花之文削
X70n1390_p0445b11║無形影。蜀罹犬戎之厄，一大藏教片文隻字悉秘龍
X70n1390_p0445b12║宮，使後進決志流通者，漠漠長河，舍舟亥濟。元公恍
X70n1390_p0445b13║然興嘆，萬里南來，一肩擔荷，庶復見漢官威儀，踐立
X70n1390_p0445b14║芳塵，殊途同歸，初無東西異轍之分矣。中流一壺，遇
X70n1390_p0445b15║若千金，於教門豈小補哉？更能窮自知之要，飲水防
X70n1390_p0445b16║咽，則古今東山一夢兩覺。朅來玉乳峰前，夜雨青燈，
X70n1390_p0445b17║細論委曲，其志可嘉，需語為途中道伴。予既跋群英
X70n1390_p0445b18║餞行軸，茲不重贅，攄山偈以贈。五千黃葉止兒啼，不
X70n1390_p0445b19║異渝江碧落碑，古篆分明無贋本，具看經眼不難窺。
X70n1390_p0445b20║示希革侍者歸江陵省親
X70n1390_p0445b21║在昔東山多英傑，圓通訥却萬乘之詔，以大覺行其
X70n1390_p0445b22║尊法，有體卍庵顏，脫身戈甲，嬰妙喜鋒，珊瑚枕上兩
X70n1390_p0445b23║行泪，一轉語，報佛祖恩足矣。要知斯文重寄，非眼生
X70n1390_p0445b24║三角，力負萬鈞，鮮能荷擔。所以道：離心意識參，出聖
X70n1390_p0445c01║凡路學，已是𦘕影圖形，搜尋六賊，欲覔真贓，卒難入
X70n1390_p0445c02║手。須向威音王已前，生佛未具，一揑百雜碎，方有入
X70n1390_p0445c03║作分。若慕臨際𤺊兒，脫間漏架，跳籬驀墻，肋下𡎺拳，
X70n1390_p0445c04║攔腮贈掌，斫額望鄉關，白雲千萬里。革侍者。髫齓出
X70n1390_p0445c05║家，尋師訪道，奮志效圓通、卍庵之作，每恨不逢樵子
X70n1390_p0445c06║逕，未識葛洪家。朅來玉乳峰前，背法堂、著草鞋，上門
X70n1390_p0445c07║上戶眼如鈴，有麼？有麼？機如電，不消山僧輕輕噴嚏，
X70n1390_p0445c08║寒毛卓竪緊捉烏藤，革、轍二門必期打透。頻呼小玉，
X70n1390_p0445c09║認即非聲；扯破犀牛，見即非色。稍知蹊徑，痛欲加鞭，
X70n1390_p0445c10║秋風裝衣，遽有江陵省親之舉。臨行需語，為途中道
X70n1390_p0445c11║伴，因謂：學道如初，成佛有餘。驊騮墮地，抱千里之志，
X70n1390_p0445c12║不可半塗而息；大鵬展翅，乘九萬之風，豈戀槍榆之
X70n1390_p0445c13║樂？當思圓通、卍庵一等喫花瑞菜，春陽姁嫗、霜雪憑
X70n1390_p0445c14║陵，信口吐出，如優曇旃蔔撲鼻馨香。原其所自，無非
X70n1390_p0445c15║離心意、出聖凡，項上生銕三百斤打硬做成，任是古
X70n1390_p0445c16║佛也合低頭甘聽處分。到者裏，森羅萬象、介甲昆虫
X70n1390_p0445c17║總是生身父母，春水滿澤、夏雲奇峰、秋月揚輝、冬松
X70n1390_p0445c18║孤秀，時時順色、日日承顏，冷面相看少曾間隔。豈不
X70n1390_p0445c19║思大義渡頭放暮頋一著子，日月星辰為之撲落，放
X70n1390_p0445c20║一線道緊繫草鞋？若到江陵有問，千丈巖前切不得
X70n1390_p0445c21║道：奉化到山四十里，興盡早回；革、轍向上有事在，要
X70n1390_p0445c22║汝東針西劄。予忍死而俟。
X70n1390_p0445c23║題圓正法不屈韃𡨥就座與寺俱焚并與小
X70n1390_p0445c24║師正受法語（丁酉燒成都府時）
X70n1390_p0446a01║達人大觀，視生死如游戲園林，入佛入魔，盤珠坂丸，
X70n1390_p0446a02║了無留影，豈威武可屈，諸塵可受耶？無相禪師踞正
X70n1390_p0446a03║法閫奧，善用此機，當羯胡虐焰亘天，志烈秋霜，義不
X70n1390_p0446a04║受辱，談咲危坐，同須彌燈王入無聲三昧，五熱炙身，
X70n1390_p0446a05║懸若符契。古謂大冶精金無變色，信不誣矣。受禪人
X70n1390_p0446a06║親承箴訓，終不向語脉轉却，須知聲色堆頭，別有通
X70n1390_p0446a07║天活路，信脚錯踏翻，和光明藏、解脫門盡情掃却，受
X70n1390_p0446a08║與不受，總非他物，爭肯閉目藏睛，耽小家活計，葬精
X70n1390_p0446a09║靈鬼窟？雖然如是，且道乃師一期戲劇，向火焰上轉
X70n1390_p0446a10║大法輪，三世諸佛立地聽，是受耶？不受耶？咄！清平世
X70n1390_p0446a11║界，切忌訛言。
X70n1390_p0446a12║示日本平將軍法語
X70n1390_p0446a13║士大夫處身富貴，不被富貴所籠罩，又能擘破娘生
X70n1390_p0446a14║銕面皮，銘心此道，非夙具般若種智，何以臻此？所患
X70n1390_p0446a15║不能𢬵死做真實工夫，多見思量計較，將心待悟，擬
X70n1390_p0446a16║心休歇，喜人密證，欲人稱贊，才起此念，便是生死根
X70n1390_p0446a17║本。況此事一超，直入如來地，不歷地位堦差，豈以輕
X70n1390_p0446a18║心、慢心、螢火之見可擬議哉？須是撞个無面目漢，痛
X70n1390_p0446a19║與打併，使𮌎次無元字脚，道佛一字，嗽口三年，方有
X70n1390_p0446a20║少分相應。若打祖師門下過，喫痛棒有分。豈不見李
X70n1390_p0446a21║都尉參石門得道，乃云：參禪須是銕漢，著手心頭便
X70n1390_p0446a22║判，直趣無上菩提，一切是非莫管。此是士大夫參禪
X70n1390_p0446a23║樣子，往往以思量計較為窟。它聞恁麼說話，便道：莫
X70n1390_p0446a24║落空否？譬如過海，波濤怒作，舟未翻，先自驚懼，忙跳
X70n1390_p0446b01║下水去，此深可怜愍。閤下灼然欲究明此段大事，直
X70n1390_p0446b02║須將從前思量計較、求證悟、待休歇底心盡情颺下，
X70n1390_p0446b03║百不知、百不會，致君澤民游刃兒戲，驀地喚醒，如睡
X70n1390_p0446b04║夢覺、如蓮花開，掀髯一咲，豈不快哉？然後以斯道覺
X70n1390_p0446b05║斯民，引大地人下成佛種，庶不負靈山付囑，亦不枉
X70n1390_p0446b06║東南閻浮提打一遭，佛法東流入海。因承大願力，隱
X70n1390_p0446b07║菩薩相，示宰官身，為內外護。至祝！至祝！山野生于西
X70n1390_p0446b08║蜀，失脚南方五十餘載，參見四十餘員，具大眼目、真
X70n1390_p0446b09║實履踐、大名宗匠，恨未能究徹向上巴鼻，以此疾心，
X70n1390_p0446b10║久聞鈞譽，穹護法城，時為舞蹈。遠隔滄溟，無由瞻見，
X70n1390_p0446b11║惟切斗山之仰，昨承建長鄉老禪師賜書，為閤下需
X70n1390_p0446b12║語。三思前輩大老與士大夫交游未深，不知造蘊，不
X70n1390_p0446b13║敢輕易通信，恐悞於人，況小僧耶？溫、英二兄裝軸，懇
X70n1390_p0446b14║言甚切，不獲已，老草奉呈，萬丐目至。
X70n1390_p0446b15║示小師居簡住三大士廟庵
X70n1390_p0446b16║収書得知，與三大士共香火，始為之笑，又為之喜。笑
X70n1390_p0446b17║者衲僧家，千聖頂𩕳瞥轉玄樞，氣食萬牛，嫌佛不肯
X70n1390_p0446b18║做，一旦緘封不密，被鬼神覰見。乃云：修行無力，大隋
X70n1390_p0446b19║南泉一狀領過，肯向精靈鬼窟倚青蝦蟆定吉凶，惑
X70n1390_p0446b20║亂人家男女，翫祭鬼神，殘羮餿飯，辜負己靈，造無間
X70n1390_p0446b21║業。喜者，古庿香爐，鬼家活計，灼然提點得到。死火寒
X70n1390_p0446b22║灰，臭烟蓬㶿，乾坤聚墨，日月韜光。赴村齋避暴風卒
X70n1390_p0446b23║雨，與老興化把手共行，早是郎當不？小枕撈波，夜宿
X70n1390_p0446b24║帋錢堆裏；踢出神前，酒臺盤將蜆子。老乞兒倒卓屎
X70n1390_p0446c01║坑頭，未為獨脫漢。終日拈香擇火，不知身是道場，鬼
X70n1390_p0446c02║面神頭，千變萬化。到這裏，却須盡底掀翻，向生佛未
X70n1390_p0446c03║具、朕兆未分已前，別立生涯，不行千聖閫域，方有自
X70n1390_p0446c04║由分。若只循途守轍，未免依前被三大士驅役。丈夫
X70n1390_p0446c05║自有衝天志，寧不思之？
X70n1390_p0446c06║序說（卍姑入此目）
X70n1390_p0446c07║坦講師求子直序
X70n1390_p0446c08║在昔老臊胡，踰海越漠，以直指人心之說，惑亂大唐
X70n1390_p0446c09║人家男女，殊不知未發足竺乾時，早已迃曲了也。立
X70n1390_p0446c10║雪斷臂，平地活埋，打牛打車，騰虵繞足，支分五派，置
X70n1390_p0446c11║之勿論。天台智者，入思大室，橫飛捷出，志烈秋霜，於
X70n1390_p0446c12║真精進法供養中，克證旋陀羅三昧，窮直指之妙，一
X70n1390_p0446c13║乘席上宗。通說通，心言直，故始終地位，無委曲相。繩
X70n1390_p0446c14║繩數百年，履坦途，由直徑，冒其氏者，不可以一二數。
X70n1390_p0446c15║豈敬直內，義方外，彷彿而語坦。上人以子直為字，切
X70n1390_p0446c16║有慕焉。大象截流，由基神箭，發無不中，行無不到，稍
X70n1390_p0446c17║涉遲回，鷂子已過新羅國。
X70n1390_p0446c18║左上人逢源說
X70n1390_p0446c19║般若真源，純清絕代，濫觴西竺，滴水氷生。達磨大師
X70n1390_p0446c20║揚其波，流入震旦少室峰前，淵涵靈照，雪冷霜凝，飲
X70n1390_p0446c21║者死心，攪之斷臂，已是無風帀帀之波。曹溪決其正，
X70n1390_p0446c22║肆其瀾，派列支分，盈塞湖海，欲究其源，無非自得。左
X70n1390_p0446c23║上人以逢源為字，深有慕焉，求予剩語。因謂曰：參禪
X70n1390_p0446c24║學道，須得其源。若得其源，則語默動靜，折旋俯仰，苦
X70n1390_p0447a01║樂逆順，得失是非，等印妙心，處處逢渠，如影隨形，無
X70n1390_p0447a02║毫髮間。始信孟軻氏居安資深，左右逢源之言不妄
X70n1390_p0447a03║矣。如不逢源，撓撓勞生，坐化異類，吾無取諸。上人其
X70n1390_p0447a04║審之。
X70n1390_p0447a05║三峰彪侍者求仲文說
X70n1390_p0447a06║霧豹澤毛，七日不下食，盖變其文也。若是石霜角虎，
X70n1390_p0447a07║糙暴生獰，文采未彰時，怒視耽耽，威墮地千里腥，嘯
X70n1390_p0447a08║生風萬木折，奚俟鞹文炳蔚，然後能噬物哉？彪侍者
X70n1390_p0447a09║妙年英發，負食牛之氣，以仲文為字，深有取焉。插翅
X70n1390_p0447a10║出林，反目睨母，肆藂林無窮之害，文不在茲也。如其
X70n1390_p0447a11║肉醉藍田，堅石沒羽，匪同日而語。上人其勉之，當刮
X70n1390_p0447a12║目以待。
X70n1390_p0447a13║是上人求竹房語
X70n1390_p0447a14║清陰十畝，碧玉萬竿，瀟洒門庭，天然幽致。道人飽和
X70n1390_p0447a15║羅飯，䔧床瓦枕，夢繞華胥，山鳥綿蠻，臨風喚醒，雲疏
X70n1390_p0447a16║鏤月，簷角蒙烟，靜報平安，清無俗語。縷柏香燃古篆，
X70n1390_p0447a17║約枯梅老檜，講歲寒之盟，橫琴膝上，三歎遺音，桂影
X70n1390_p0447a18║半江，誦唐人僧在翠微之句，怡然神與境會，心與道
X70n1390_p0447a19║融，視整整錦綳，森森玉節，鳳巢密葉，雪壓寒梢，揭示
X70n1390_p0447a20║真如，闢開戶牖，雖香嚴一擊忘所知，多福三莖四莖
X70n1390_p0447a21║曲，蕩盡家私，無以加此。是上人取竹房為號，乞語於
X70n1390_p0447a22║予，不覺醜露。倘姁嫗憑凌一其操，榮枯長短虗其心，
X70n1390_p0447a23║閴爾六窗，空然一室，則坐臥經行，惟汝之適。如或摘
X70n1390_p0447a24║葉尋枝，扶籬摸壁，未免此君有屈無雪處。
X70n1390_p0447b01║境上人太虗說
X70n1390_p0447b02║六合之外，聖人存而不論。三間茆屋隨緣住，十里松
X70n1390_p0447b03║門獨自遊。六合之內，聖人論而不議。四五百條花柳
X70n1390_p0447b04║巷，二三千座管絃樓。是皆桎身蛙井，未覩鯤溟。衲僧
X70n1390_p0447b05║家，沒意智，一著子，踞千聖頂，握萬化機。寂寥非內，寬
X70n1390_p0447b06║廓非外。如太虗空，迥無邊表。森羅萬象，一印頓圓。心
X70n1390_p0447b07║佛眾生，三輪普現。摩竭提國，法空為座，癩馬繫枯樁。
X70n1390_p0447b08║嵩山少室，併息諸緣，黑牛臥死水。周金剛無心無事，
X70n1390_p0447b09║虗而靈，空而妙，黼黻太過。王老師真達不疑，廓然寥
X70n1390_p0447b10║豁。豈強是非，度量不少。擲劒揮空，空輪無跡。揑目生
X70n1390_p0447b11║花，太青受點。含生不來，望空啟告。真不思議境，非出
X70n1390_p0447b12║頭天外，孰能睥睨哉？境上人揭太虗為號，深有取焉。
X70n1390_p0447b13║灼然於一切境，如石女兒心行處，滅虗徹靈明，金塵
X70n1390_p0447b14║密透，則野色更無山隔斷，天光直與水相通。苟涉錙
X70n1390_p0447b15║銖，六合雲生，笑破虗空口。
X70n1390_p0447b16║西寺恭論師房寒泓序
X70n1390_p0447b17║灌谿漚麻池水，得臨際一杓。揚波皷浪，彌滿江湖。劈
X70n1390_p0447b18║箭機先，孰探深淺。雪峰古磵寒泉，非趙州一疏。壅脉
X70n1390_p0447b19║塞源，停含穢惡。瞪目見底，難辨濁清。世皆謂二老得
X70n1390_p0447b20║一十八灘濫觴之正。愚竊觀之，一人力皷狂瀾，一人
X70n1390_p0447b21║生淹死水。大寂源流，略覰涯涘。曾未知玉囦瑩徹，光
X70n1390_p0447b22║透十虗。鏡水凝寒，影融萬象。攪無痕迹，放含沙毒射
X70n1390_p0447b23║人。湛不搖中，噀蒼龍氣吞海。截流機無以施其伎，犯
X70n1390_p0447b24║牛斗難以尋其源。烹雪乳者結咽喉，驟冰稜者竦毛
X70n1390_p0447c01║骨。雖臨際趙州有逆水之波，逗河之手，主丈生獰，靠
X70n1390_p0447c02║壁有分，又應能濡其涓滴哉。恭上人禪房虗僻，鑿方
X70n1390_p0447c03║池於風簷之側，雅扁寒泓。清志乎澡心，淵意乎浴德。
X70n1390_p0447c04║無事開窗卷箔，鑒止凝神。梅印月以影橫斜，竹弄風
X70n1390_p0447c05║而陰𤨏碎。崖洗秋而玉瘦，泉濺沫以珠跳。吟入鏤冰，
X70n1390_p0447c06║觀空擲礫。塵無濯纓之染，名無洗耳之慚。洞見從上
X70n1390_p0447c07║諸老，肺腸如[餤-火]。倉公上池之水，無絲毫間，洋洋焉自
X70n1390_p0447c08║樂乎天真。信鮫龍雲雨，非池中物也。求予剩語，因書
X70n1390_p0447c09║以勉。如曰：供宴逸之玩，雖東風解凍，於牣魚躍，同靈
X70n1390_p0447c10║沼與民之樂，吾無取焉。上人其擇之。
X70n1390_p0447c11║涓禪人碧磵序
X70n1390_p0447c12║湛如藍揭示法身，凝不流生淹死水。放開線道，便見
X70n1390_p0447c13║滔滔聒聒，漱石穿崖，色後聲前，皷弄人家男女。雪峰
X70n1390_p0447c14║瞪目不見底，坐在澄澄湛湛，至今未有出身之路。南
X70n1390_p0447c15║堂靈光逐處精，認得昭昭靈靈，到底不知截流之機。
X70n1390_p0447c16║雖云正脉流通，望曹溪一滴，猶隔雲泥在。餘波末流，
X70n1390_p0447c17║窮其源、冐其氏者，不可以一二數。涓禪人雅號碧磵，
X70n1390_p0447c18║意有慕焉，求予剩語，不覺醜露灼能。聲不是聲，色不
X70n1390_p0447c19║是色，眼耳互為佛事，則東西絕岸，花紅深淺，鳥語綿
X70n1390_p0447c20║蠻，總是自家行履處。若夫透清波路，過獨木橋，切忌
X70n1390_p0447c21║脚跟浮逼逼。
X70n1390_p0447c22║欽西堂號實泉求語
X70n1390_p0447c23║實際理地，不受一塵。線路放開，和泥合水。來源有自，
X70n1390_p0447c24║豈可掠虗。在昔新州，賣柴漢眼。不識橫畫，用質直心。
X70n1390_p0448a01║折匾擔頭，撥開正脉。濫觴湖海，變化魚龍。浩浩湯湯，
X70n1390_p0448a02║莫知紀極。若是蕩而忘返，力鼓狂瀾。執而不通，生淹
X70n1390_p0448a03║死水。欲與同波，玄沙道底。欽禪老以實泉為號，意在
X70n1390_p0448a04║澡心浴德，一洗澆浮，劈箭機先，不容作偽。秋涵古磵，
X70n1390_p0448a05║月印清溪，脚踏實地人，便請截流去。
X70n1390_p0448a06║㑃牛說示普和侍者
X70n1390_p0448a07║祖父田園荒廢日久，此職耕者罪不勝誅，及詢所因，
X70n1390_p0448a08║非農之過，乃牛不任用也。稟性悖㑃，蹊田亂群，大棒
X70n1390_p0448a09║打不回，麤繩拽不轉，不喫欄邊草，剛要犯人苗，踏裂
X70n1390_p0448a10║嶺上白雲，一片兩片三四片，觸倒溪邊牧竪，十人廿
X70n1390_p0448a11║人千百人，雖懶安用盡神機？南泉搜窮智略，春風
X70n1390_p0448a12║百草頭，不能收放得□□，業風吹上玉乳峰來，眼光
X70n1390_p0448a13║掣電，角力摧山，意在一口，吸盡飛雪亭前斷崕瀑布
X70n1390_p0448a14║水不消，半寸捩鼻木，調伏麤惡心，涓滴蒙汗湯，斷除
X70n1390_p0448a15║邪僻性，力盡神疲，穩帖帖地，安眠石上，遊戲松根，耕
X70n1390_p0448a16║以其時，行不由徑，顛騎亦得，倒騎亦得，淳乎又淳，良
X70n1390_p0448a17║可愛矣。烏𣡶角韵，羗笛聲幽，無象太平，人牛俱樂，風
X70n1390_p0448a18║清萬壑，月朗千峰，影跡雙忘，乾坤晏肅。和侍者號㑃
X70n1390_p0448a19║牛，需予剩語，因事以遺之。
X70n1390_p0448a20║
X70n1390_p0448a21║希叟和尚廣錄卷第四