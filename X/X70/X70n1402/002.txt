X70n1402_p0726b13║
X70n1402_p0726b14║
X70n1402_p0726b15║
X70n1402_p0726b16║
X70n1402_p0726b17║
X70n1402_p0726b18║
X70n1402_p0726b19║
X70n1402_p0726b20║
X70n1402_p0726b21║
X70n1402_p0726b22║天目中峯和尚普應國師法語
X70n1402_p0726b23║
X70n1402_p0726b24║示正聞禪人
X70n1402_p0726c01║本色。出家兒須得坐披衣，乃可受人天供養。以教中
X70n1402_p0726c02║言坐，則謂諸法空；言衣，則謂柔和忍辱。以禪宗言坐，
X70n1402_p0726c03║則謂一念不退轉；言衣，則謂洞悟自心，不帶枝葉。苟
X70n1402_p0726c04║或不爾，則寸絲滴水，定當慎償。從上佛祖，眼不耐見，
X70n1402_p0726c05║開此箇甘露法門，非求安逸也，非求閑散也，非求高
X70n1402_p0726c06║尚其事而播美名，非求積聚滋多而規惡利也。古人
X70n1402_p0726c07║三衣一鉢外，皆目之為長物，乃頻頻說淨而不蓄斂
X70n1402_p0726c08║也。惟清苦自鍊，不敢犯佗苗稼，動佗心念，密護妄情，
X70n1402_p0726c09║深調禪味，則其大辨若訥，大巧如拙，誓在萬人之下，
X70n1402_p0726c10║不居一物之先，謙以降其身，不專己所長，而眇視於
X70n1402_p0726c11║不能者也。惟恐一念不存乎道，不克乎己，不利於物，
X70n1402_p0726c12║不究於心也。其參學之正念，念念䇿勳，不到古人田
X70n1402_p0726c13║地，雖大節莫變，大難莫奪，必期其高超遠到而後已。
X70n1402_p0726c14║審如是，則終身不動亦得，偏界遊行亦得，俱無所間
X70n1402_p0726c15║然也。正聞禪人出紙求語警䇿，乃信筆以示之。誠能
X70n1402_p0726c16║不違此說，則得坐披衣何忝哉。西天目山幻住道者
X70n1402_p0726c17║書于環山精舍，時延祐甲寅八月二十八日也。
X70n1402_p0726c18║又
X70n1402_p0726c19║古人學道之有靈驗者，蓋偷心死盡故也。便偷心一
X70n1402_p0726c20║毫死不盡，則萬劫無有自成之理。直而論之，死得一
X70n1402_p0726c21║分偷心，則是學得一分道，死得偷心五分，則是學得
X70n1402_p0726c22║五分道，偷心全無，則全體是道。蓋偷心之障道，猶飛
X70n1402_p0726c23║埃遊塵之覆鏡光也。今人惟知有道可成，而不知有
X70n1402_p0726c24║偷心可盡，或偷心之未盡，而欲道之有所成，是猶坐
X70n1402_p0727a01║臥於水中，求其不濕，天下古今無是理也。昔永明和
X70n1402_p0727a02║尚痛言情生智隔，想變體殊，使會成公案，祖父家珍
X70n1402_p0727a03║不得受用也。謂情生想變者，即吾所言偷心之異名
X70n1402_p0727a04║也。一切時要教情不生，一切處必欲想不變，會須真
X70n1402_p0727a05║箇把生死大事橫于胸中，塞于意下，情方欲生而遭
X70n1402_p0727a06║其障，想將擬變而遭其奪矣。你若不以生死大事切
X70n1402_p0727a07║於胸中，看箇話頭，必於悟證，但一向遏捺它情想之
X70n1402_p0727a08║不生不變，是猶元氣既葬，而事吐故納新，奚為哉。古
X70n1402_p0727a09║人有參禪無秘訣，只要生死切，斯言誠貫通三際，學
X70n1402_p0727a10║道之大本。苟不以生死無常為己重任，而孜孜欲會
X70n1402_p0727a11║禪會道而參究之，是猶使辟穀五事，其畊穫而不知
X70n1402_p0727a12║非所務也。前輩三十年、五十年志益堅，念尤切，行逾
X70n1402_p0727a13║加，而莫肯斯須少間者，非師友䇿發，叢林從臾，言說
X70n1402_p0727a14║排遣，方便誘進而然。蓋其根本只是一箇痛念生死
X70n1402_p0727a15║之志願，未由果遂，使今生不了，復何時而有自了之
X70n1402_p0727a16║理哉？進道之念，或自不真切，縱佛祖果有革凡入聖
X70n1402_p0727a17║之神異，不翅令阿羅漢之起三毒，雖強而為之，決不
X70n1402_p0727a18║能悠久者必矣。有人於此，必欲會道而學之，而不能
X70n1402_p0727a19║照破目前浮幻不實之境緣，時遭其引起妄念，攀緣
X70n1402_p0727a20║不息。且妄念既興，雖學道之力如丘山，將見日遭其
X70n1402_p0727a21║斵葬無餘矣。楞嚴謂：狂心未歇，歇即菩提。何謂狂心？
X70n1402_p0727a22║但離却痛念生死之事，提箇所參底話，盡形究竟之
X70n1402_p0727a23║外，應有百千超卓世表之所為，皆不能出此狂心之
X70n1402_p0727a24║譏耳。少林謂：外絕諸緣，內心無喘，心如墻壁，乃可入
X70n1402_p0727b01║道。然入道且置之不問，此心還曾如墻壁也未？如其
X70n1402_p0727b02║未然，欲望其道有所入，多見其不自忖矣。參禪盡一
X70n1402_p0727b03║生不會，學道盡一生不明，但不輕放捨此以參以學
X70n1402_p0727b04║之正念，管取有高超遠到之時。苟或捨其正念，妄以
X70n1402_p0727b05║情識穿鑿，以佗言為己解，縱會盡古今，坐斷佛祖，無
X70n1402_p0727b06║乃妄陳狂見，自取過咎，甚非真實道流之所為也。聞
X70n1402_p0727b07║禪人出紙求做工夫細大，予因無客信筆，不覺葛藤
X70n1402_p0727b08║如許。爾如有志，則予亦不為虗設矣。勉之。西天目山
X70n1402_p0727b09║幻住老頭陀書。
X70n1402_p0727b10║示懷正禪人
X70n1402_p0727b11║本色道流，真正以生死大事為任，十二時中更無斯
X70n1402_p0727b12║須忘念，單單只向自己躬下著到。雖面前縱有百千
X70n1402_p0727b13║般殊勝事、百千般順意事、百千般魔難事，四面八方
X70n1402_p0727b14║之所圍遶，終不為其奪，亦不為其所障，自然念念不
X70n1402_p0727b15║忘，心心不間。設使暫忘暫間，須臾須依舊接續將去，
X70n1402_p0727b16║也不受人排遣，也不受人勸誘，也不受人籠絡，也不
X70n1402_p0727b17║受人欺瞞也。蓋自家真心一發，決欲取證，也不問在
X70n1402_p0727b18║孤峯絕頂，也不問在閙市聚洛，不問在熟處，也不問
X70n1402_p0727b19║在生處，乃至一切處俱不問著，但只是有路可上高
X70n1402_p0727b20║人也行。當知道人家一箇安身處，雖則一動一靜，皆
X70n1402_p0727b21║根於定業宿緣，非苟然爾。當知非苟然處，其實如夢
X70n1402_p0727b22║如幻，如影如響。如今往往學道之士，且不真實向生
X70n1402_p0727b23║死大事上用心，最先立定脚頭，不討箇分曉，却要向
X70n1402_p0727b24║夢幻影響中念念分別，即此分別不已處，早是生死
X70n1402_p0727c01║與交接儞了也，更欲超越，又何啻却步之求前矣？然
X70n1402_p0727c02║學道非小因緣，乃世間無大極之大事，倘或不能發
X70n1402_p0727c03║此大志願，向前做箇倒斷，則何有益於理哉？儞看古
X70n1402_p0727c04║人操志於此，便先將一條窮性命斷送入無魂必死
X70n1402_p0727c05║之鄉，盡此一報身，貧亦得，苦亦得，病亦得，難亦得，手
X70n1402_p0727c06║雖不握三尺利劍，只是無物敢嬰其前，是謂大丈夫
X70n1402_p0727c07║決定事業，步驟不俗者如此爾。錦川懷正上人棄家
X70n1402_p0727c08║山成見受用，有志于道，良可加敬，因出紙求語，就寫
X70n1402_p0727c09║此以遺之，併為說偈：參禪最要心懷正，正令全提只
X70n1402_p0727c10║麼參，參到了無依倚處，前三三與後三三。
X70n1402_p0727c11║示規禪人
X70n1402_p0727c12║古者云：守規循矩，無繩自縛。欲不循矩守規，亦不能
X70n1402_p0727c13║迯無繩自縛之譏。要得不墮箇兩頭，只請向二六時
X70n1402_p0727c14║中，參此萬法歸一，一歸何處話。參到極則之處，自縛
X70n1402_p0727c15║繩豁然而有契悟，日在規禪人勉之。幻住老書。
X70n1402_p0727c16║示業海淨禪人（嗣法於師）
X70n1402_p0727c17║男子大丈夫負一片撥天志氣，捨塵勞，離愛網，出叢
X70n1402_p0727c18║林，入保社，單單為一段生死無常極大事，所以從上
X70n1402_p0727c19║諸佛諸祖大起哀憫，垂言立教而救之，良有以也。正
X70n1402_p0727c20║此法道澆漓之際，扶宗樹教未敢相免，若只究明自
X70n1402_p0727c21║己，也須脚跟下靠得那一著子真實穩當始得，也須
X70n1402_p0727c22║是自己身心放得一切下始得。若放得下，靠得穩，盡
X70n1402_p0727c23║此一生與麼去，為己為人摠在裏許。脫或不爾，雖今
X70n1402_p0727c24║日四體安逸，百事現成，即是它時異日千重百匝之
X70n1402_p0728a01║䥫圍山也。設使縱其情欲，隨其有心流落，今時又豈
X70n1402_p0728a02║止䥫圍山而已哉？只如今夏轉眼是半夏了也，還曾
X70n1402_p0728a03║觸物無礙？還曾打成一片麼？不然，則前半夏已過，後
X70n1402_p0728a04║半夏亦爾，與麼在叢林中過百千萬億夏，正是癡狂
X70n1402_p0728a05║外邊走。更有一箇㝡急末後句，真實相為，不辭舉似：
X70n1402_p0728a06║光陰身世渾如幻，生死無常莫等閑。
X70n1402_p0728a07║示雙運寺寶監寺
X70n1402_p0728a08║男子大丈夫，各各有一所無盡價寶藏，晝夜放光動
X70n1402_p0728a09║地，無量劫來到今日，未曾毫髮為間為斷，自是你舉
X70n1402_p0728a10║心動念處，為一點無明當頭一障障住了也，所以窮
X70n1402_p0728a11║劫孤露，不得受用。於是三世開士說一大藏教，分明
X70n1402_p0728a12║是特為你未識此寶者曲垂方便耳。今則要與此寶
X70n1402_p0728a13║一念相應，直須放捨身心及一切差別情念，十二時
X70n1402_p0728a14║中單單提起箇萬法歸一、一歸何處話，行疑坐疑，猛
X70n1402_p0728a15║利無間，若不徹悟，至死不休。然此寶不在四大身中，
X70n1402_p0728a16║亦不在三界二十五有之內，但只管切切在念、孜孜
X70n1402_p0728a17║用心，忽爾向用心不及處冷地省著，便見楊岐三脚
X70n1402_p0728a18║驢、石窓破盞燈，摠是輪王庫藏中物，利濟無盡。正恁
X70n1402_p0728a19║麼時，忽然有人問伊索此寶，未審如何抵對？大德辛
X70n1402_p0728a20║丑幻住（某甲）書。
X70n1402_p0728a21║示田侍者
X70n1402_p0728a22║父母非我親，誰是㝡親者？莫問親不親，俱要一切捨。
X70n1402_p0728a23║捨教內也空，外也空，單單提起四大分散時，向何處
X70n1402_p0728a24║安身立命話？工夫綿密不通風，如是三十年，忽爾自
X70n1402_p0728b01║省平。田婆打牛一下，舉眼無親道自隆。
X70n1402_p0728b02║示本色道人
X70n1402_p0728b03║要做本色道人，別無佗巧便，單單只要不惜身命，忘
X70n1402_p0728b04║死向前，猛做一回。做到著力不得處，用心不得時，正
X70n1402_p0728b05║好用心。久久與麼捱，與麼行，十箇有五雙，管取心空
X70n1402_p0728b06║及第去。如今多是根浮脚淺，無主宰，無正見，無力量，
X70n1402_p0728b07║無作略，輕遇著一些子逆順境界，便被佗攙奪去，便
X70n1402_p0728b08║乃著力不得，用心不得。殊不知著力不得，便是眼光
X70n1402_p0728b09║落地時著力不得。那時既無著力處，便是出牛胎入
X70n1402_p0728b10║馬腹底路頭也。今日眼眨眨地用心不得，便是儞臘
X70n1402_p0728b11║月三十夜無用心處底影子現前也。那時無用心處，
X70n1402_p0728b12║未免大開兩眼，被佗生死無常熱瞞去也。本色道人
X70n1402_p0728b13║既無父母之奉，妻子之養，征役之勞，口體之費，單單
X70n1402_p0728b14║一條性命，㝡先要與之拈向壁角落頭。只有箇要了
X70n1402_p0728b15║生死底心，提起箇所參話頭，今日也只如是做，明日
X70n1402_p0728b16║也只如是做，莫問三生六十劫也只如是做，縱使䥫
X70n1402_p0728b17║圍山高仞，也柰何你一箇堅固不退轉不變易底心
X70n1402_p0728b18║不得，管取一念超越無疑矣。你信此事不及，靠此事
X70n1402_p0728b19║不穩，踏此事不實，把此事不定，敢保你無所濟，知此
X70n1402_p0728b20║事者必矣。古之所謂但辨肯心，決不相賺。
X70n1402_p0728b21║示禪人
X70n1402_p0728b22║行之力則到必遠，學之苦則悟必深。學者當謀遠大
X70n1402_p0728b23║之計，莫期淺近之功。無上大道高越泰華、廣逾十虗，
X70n1402_p0728b24║一切有情本來具足，自非聖賢器量而欲窮其高、盡
X70n1402_p0728c01║其大者，猶跛足之鼈望千里之程，豈朝夕可能達哉？
X70n1402_p0728c02║所以古先聖人知其不可強，乃有漸而頓、頓而圓之
X70n1402_p0728c03║義，曉然載於典籍矣。今之學者不究其本，但朝登諸
X70n1402_p0728c04║祖之門，便欲暮收諸祖之効，其操心只大矣，其用志
X70n1402_p0728c05║亦遠。却不思無量劫流入諸趣，多生習妄集聚此身，
X70n1402_p0728c06║動是五欲八風更相涉入，互為主伴。且如從生已來，
X70n1402_p0728c07║五味煎其口腹、輕安覆其肌體、聲色蠧其心志、浮偽
X70n1402_p0728c08║盜其真實，乃至起滅取捨頃刻萬狀，所謂本具足者
X70n1402_p0728c09║將斵葬無餘矣。往往以浮薄斵葬之質而欲載其渾
X70n1402_p0728c10║全無雜之道，猶敗漏之舟使其力勝萬斛而過東海，
X70n1402_p0728c11║望其不傾不覆其可得哉？或曰：德山見滅紙燭而領
X70n1402_p0728c12║大法，盤山聞歌薤露而悟徹厥旨，彼皆不離見聞，而
X70n1402_p0728c13║逈脫常情，徹見源底，何其易也？抑亦豈假勞形死心，
X70n1402_p0728c14║祛情塞妄，然後而得哉？噫！如德山携鈔疏過南方，為
X70n1402_p0728c15║嫗所難，驟見龍潭，志亦苦矣。盤山遍歷諸方，至於歌
X70n1402_p0728c16║舞之際，正念炳然，心亦切矣。但見其悟道之易，而不
X70n1402_p0728c17║知心處積慮，未甞易也。要知今日之所易，即昔日之
X70n1402_p0728c18║所難；今日之所難，即後日之所易也。倘今日之不難，
X70n1402_p0728c19║則後日安有易於今日者矣？學者悟此，終不肯懷自
X70n1402_p0728c20║畫之見耳。世有客作下賤之人，為主所使，勞形竭力，
X70n1402_p0728c21║不敢自怠，少有過隙，則怒罵鞭叱，靡所不至，未甞猒
X70n1402_p0728c22║離，何其忘嗔怨之若是耶？無佗，為利所攝而然也。倘
X70n1402_p0728c23║加嗔怨，則主將見逐，必失利養，而志瞋怨也。學道之
X70n1402_p0728c24║士，少為境所觸，便生退墮，然以利配道，霄壤不侔，何
X70n1402_p0729a01║求利之切，而求道之略耶？當悟此以勉之。
X70n1402_p0729a02║示禪人
X70n1402_p0729a03║上人若要超生死，日用單提那著子。莫問得力不得
X70n1402_p0729a04║力，萬劫千生只如此。提不起處猛提撕，舉不起時須
X70n1402_p0729a05║舉起。切莫住輕安，輕安不是西來旨。切莫頋危亡，纔
X70n1402_p0729a06║頋危亡迷正理。更須不得坐在靜閑閑忙中，見聞知
X70n1402_p0729a07║覺裏。但只常教一念絕所依，非但忘嗔亦忘喜。等閑
X70n1402_p0729a08║和箇忘亦忘，信脚踏飜東海水。非不非，是不不，差之
X70n1402_p0729a09║毫𨤲，失之千里。
X70n1402_p0729a10║示禪人（雄藏主）
X70n1402_p0729a11║做工夫只是一箇信心，信知有此一段大事。提起所
X70n1402_p0729a12║參話，晝夜只是與麼參去。政當參時，也無純一不純
X70n1402_p0729a13║一，得力不得力底道理。純一得力，摠是妄覺，非工夫
X70n1402_p0729a14║邊實有此事。提起話參時，只是一箇沒柰何，總無第
X70n1402_p0729a15║二箇境界。今日參不得，今日不柰何，明日參不得，明
X70n1402_p0729a16║日不柰何，乃至三十年參不得，三十年只是一箇沒
X70n1402_p0729a17║柰何。或未到悟明之際，若有半點柰何之心，皆墮情
X70n1402_p0729a18║計，非真工夫也。此事要與生死大事為對，不是世間
X70n1402_p0729a19║可學可求可用心之事。參禪如咬䥫橛子相似，政當
X70n1402_p0729a20║咬時，有甚柰何處？你若耐得許多沒柰何，便是有力
X70n1402_p0729a21║量，真辨道人操志也。海東雄上主求語警䇿，乃筆以
X70n1402_p0729a22║告之。
X70n1402_p0729a23║示禪人
X70n1402_p0729a24║參禪，只要所參之疑情驀然破碎，直下洞無界限，胷
X70n1402_p0729b01║中自有一種天然妙慧，永不墮古人途轍，是謂一了
X70n1402_p0729b02║永了，一證永證，都不存一點知見解會。如人到家，信
X70n1402_p0729b03║手拈來，莫非舊物，要用便用，自然與古人符合。你若
X70n1402_p0729b04║不曾恁麼洞然神悟一回，都不許你將古人相似語
X70n1402_p0729b05║言起心湊泊，著意和會，直饒你湊泊得渾崙，和會得
X70n1402_p0729b06║一體，墮在知解網中。若要一念子直捷，透頂透底，解
X70n1402_p0729b07║脫自在，決無是處。於是只要你於未悟之際，提箇所
X70n1402_p0729b08║參話，莫問三十年、二十年，真參實究，不存半點氣息，
X70n1402_p0729b09║如箇大死人一般，忘𥨊忘飡，兀兀地究到情妄俱盡，
X70n1402_p0729b10║不知不覺踏著故鄉田地，豁爾神悟，這箇消息自然
X70n1402_p0729b11║逈別。你可不痛以無量劫中死生大事為念，真實𢬵
X70n1402_p0729b12║長遠身心的實參究，斷無你悟底時節，不是小事。你
X70n1402_p0729b13║若只要會禪，註解道理，不妨取佗三祖信心銘．永嘉
X70n1402_p0729b14║證道歌及黃檗心要等廣說道理底文書，熟讀熟記
X70n1402_p0729b15║事，恣意高談闊論。若不自悟，摠是弄業識，結生死業，
X70n1402_p0729b16║說入輪迴網中去，於諸苦趣又從頭受過。如今諸方
X70n1402_p0729b17║多參此相似禪，只貴解說得通，不思心識情妄絞瀝
X70n1402_p0729b18║不乾，是謂惡知惡覺，古人謂之野狐涎唾，一點人心
X70n1402_p0729b19║則狂見萬端矣。子細，子細！你此去將所記底古語盡
X70n1402_p0729b20║情吐却，單單靠取箇所參話，遠𢬵一生兩生，脚踏實
X70n1402_p0729b21║地參去，此事要斷你生死命根，定可逐旋解、逐旋參，
X70n1402_p0729b22║墮在業識中，佛也不救。
X70n1402_p0729b23║示禪人
X70n1402_p0729b24║參禪並無一切造作，只要一箇為生死大事，正念真
X70n1402_p0729c01║切，提起所參話，也不要與精進昏散較量多少，將心
X70n1402_p0729c02║較量，轉成散亂去也。但去尋箇穩便處住了，不問年
X70n1402_p0729c03║深月遠，但有一日精神參取一日，久久不變不異，不
X70n1402_p0729c04║知不覺，自然有開悟之時。如未獲開悟，切不得將心
X70n1402_p0729c05║意識向一切佛法道理上卜度，不怕道業不成也。勉
X70n1402_p0729c06║之！老幻如此說云。
X70n1402_p0729c07║示禪人
X70n1402_p0729c08║參。趙州因甚道箇無字？大要緊只向話頭上堅立志
X70n1402_p0729c09║願參，起大疑情參。除所參話頭上用心之外，更不可
X70n1402_p0729c10║向情意識中把定名言法相起念領覽，喚作幻起滅，
X70n1402_p0729c11║即此指幻生幻滅底一念子，覿體是生死根源。又將
X70n1402_p0729c12║意識和會佗古人道無明實性即佛性等語，即在胸
X70n1402_p0729c13║中皆是識量分別，甚非真正參究。如今須是將從前
X70n1402_p0729c14║解底古人相似語言一剪剪斷，令胸中無一點知解，
X70n1402_p0729c15║單單只靠取趙州因甚道箇無字話，生與同生，死與
X70n1402_p0729c16║同死，直待情妄泯，知解消，不知不覺驀爾向絕見聞
X70n1402_p0729c17║處冷冷地眼開，方是到家消息。此事不是容易會底，
X70n1402_p0729c18║但𢬵取一片久遠不退轉身心，不患其不相應。你若
X70n1402_p0729c19║無此久遠堅密志願，欲求悟，動念馳求，轉入邪路，記
X70n1402_p0729c20║取記取。
X70n1402_p0729c21║示禪人
X70n1402_p0729c22║參禪是真實心地法門，決定要了生死大事。當知一
X70n1402_p0729c23║念疑惑，即落魔界。政做工夫時，心念雜亂，妄想紛然，
X70n1402_p0729c24║不問是善是惡，是真是妄，摠不要管佗，但只向話頭
X70n1402_p0730a01║上著，到於所參話上一靠，靠住其昏散紛飛之雜念，
X70n1402_p0730a02║久之自息。如不息時，亦不要強去遏捺佗，但是你做
X70n1402_p0730a03║工夫之正念綿密便了。其做工夫之正念堅密，自然
X70n1402_p0730a04║念消，念消則超然頓悟有期。既悟了，自然有箇見處，
X70n1402_p0730a05║可謂來生後生，妄與不妄。及與大慧和上，大悟小悟，
X70n1402_p0730a06║有許多沒許多，自然了於自心處，不著問人也。你如
X70n1402_p0730a07║今未悟，且不要閑思量這箇雜事，只添得你昏散愈
X70n1402_p0730a08║多。
X70n1402_p0730a09║示禪人
X70n1402_p0730a10║參禪學道，有甚巴鼻。生死無常，不是兒戲。坐斷情識，
X70n1402_p0730a11║揩磨志氣。永絕愛染，永忘嗔恚。勿起狂心，妄談佛智。
X70n1402_p0730a12║看箇話頭，冷氷氷地。但盡此生，勿暫拋弃。擬求速悟，
X70n1402_p0730a13║轉落魔魅。但不懈怠，何須猛利。此事本無難與易。但
X70n1402_p0730a14║存正見不癡顛，何患不明西祖意。
X70n1402_p0730a15║示禪人
X70n1402_p0730a16║做工夫只要以生死大事蘊于胸中，提起話頭，孜孜
X70n1402_p0730a17║而參，密密而究，但令心不妄緣，情無異見，不問勇猛
X70n1402_p0730a18║不勇猛，成片不成片，寬著長遠身心做將去，久久自
X70n1402_p0730a19║會悟明，決定不落別處。你若離此正念之外，於能所
X70n1402_p0730a20║造作知解心中，瞥生一念，較量是與非，得與失，皆屬
X70n1402_p0730a21║妄緣，非正念也。
X70n1402_p0730a22║示海東諸禪人
X70n1402_p0730a23║今朝明朝，新歲舊歲，生死無常，隨群逐隊，世法與佛
X70n1402_p0730a24║法都不要理會，單單一箇所參話，頓在蒲團禪板邊。
X70n1402_p0730b01║誰管你三十年、二十年，滅却身心，死却意氣，精進上
X70n1402_p0730b02║加精進，勇銳中添勇銳，捱到情忘見盡時，箇箇心空
X70n1402_p0730b03║真及第。幻住某甲新正第四日，奉為海東諸禪人說。
X70n1402_p0730b04║重陽示海東諸禪人
X70n1402_p0730b05║今朝九月九，黃花處處有。所參那一句，但𢬵長遠守。
X70n1402_p0730b06║守到心孔開，決定無前後。東海鯉魚飛上天，驚起法
X70n1402_p0730b07║身藏北斗。
X70n1402_p0730b08║示海東可翁然禪人（住京師南禪寺）
X70n1402_p0730b09║山河大地，不礙眼光。明暗色空，消歸自己。舉心動念，
X70n1402_p0730b10║不是別人。見色聞聲，本來成現。自是不歸歸便得，五
X70n1402_p0730b11║湖烟景有誰爭。此等說話，稍負聰明者，舉皆知有，只
X70n1402_p0730b12║許你記得多，說得熟。若要與脚跟下生死情妄，十成
X70n1402_p0730b13║脫略，不勝其霄壤相遠矣。不惟生死岸邊，便只是白
X70n1402_p0730b14║日青天，大開兩眼，對聲對色，遇順遇逆，一念子起滅
X70n1402_p0730b15║轉見，消融不過。直饒對是非順逆，一一消化得過，亦
X70n1402_p0730b16║是弄精魂，作主宰，鬼家活計，有甚用處。如今在處教
X70n1402_p0730b17║人參禪，多只是參此等禪，惟貴言通，不求心悟。若是
X70n1402_p0730b18║此箇至靈之心，不曾向真實田地上洞悟一回，任你
X70n1402_p0730b19║將聰明之姿，向釋迦達磨，以至臨濟德山肚裏，一時
X70n1402_p0730b20║辰走過千百遭，徹見心肺，政是癡狂外邊走也。真實
X70n1402_p0730b21║有志，要為死生之者，斷斷不肯踏此途轍，單單靠取
X70n1402_p0730b22║一箇所參底無義味話頭，頓在面前，如大死人相似。
X70n1402_p0730b23║惟有一箇真參實究之心，都不起一點要會禪會道
X70n1402_p0730b24║底妄想，縱使政於參處，釋迦、彌勒盡將三昧傾吐入
X70n1402_p0730c01║你心腹，亦與當時吐却情願，盡其形命，不了佛法，決
X70n1402_p0730c02║不於未悟之前，妄將意識向它人奇特施設，沾取一
X70n1402_p0730c03║點，誤入識田，是謂野狐涎唾，能使人眼見空花，癡狂
X70n1402_p0730c04║外邊走，大不濟事。你若參到百年後，了然於己躬下
X70n1402_p0730c05║無所趣向，政是第一等清淨好人。你但信心不退，來
X70n1402_p0730c06║世後世決定還你有箇真正悟明底時節。你若急性，
X70n1402_p0730c07║便要會禪，只這箇急性底，便是真入輪迴網羅中，無
X70n1402_p0730c08║間然也。老溈山謂：此宗難得其妙，切須子細用心。老
X70n1402_p0730c09║幻如此說，只要人決了死生大事，不要人只管將心
X70n1402_p0730c10║識向義路上穿鑿古今。你若放箇生死不過，當恁麼
X70n1402_p0730c11║脚踏實地行取；你若只要會禪，佛也為你不得。然可
X70n1402_p0730c12║翁求語警䇿老幻（某甲）書。
X70n1402_p0730c13║又
X70n1402_p0730c14║古者謂：神光獨耀，萬古徽猷。入此門來，莫存知解。楞
X70n1402_p0730c15║嚴亦謂：知見立知，即無明本。知見無見，斯即涅槃。從
X70n1402_p0730c16║上若佛若祖，掃蕩學者之知解，非得已也。蓋知此道
X70n1402_p0730c17║是一相平等法門，厚若地擎，廓如天布，無你容心處，
X70n1402_p0730c18║無你留意處，無你著力處，乃至無你蹲坐處，只貴於
X70n1402_p0730c19║未屙已前逴得便行，擬涉思惟即沒交涉。今時人見
X70n1402_p0730c20║與麼說，便將意識領覽入知解網中，不求真正悟明。
X70n1402_p0730c21║你若不曾真正向脚跟下劃然開悟一回，任你遍將
X70n1402_p0730c22║傳燈錄中相似語言，以心意識荷負將去，依它作解，
X70n1402_p0730c23║一味說此事本來具足，佛與眾生元無欠少，尋常著
X70n1402_p0730c24║衣喫飯，摠是成現三昧。你更擬心別求佛法，却成好
X70n1402_p0731a01║肉剜瘡，說得也相似。爭奈你不曾向情忘識盡處悟
X70n1402_p0731a02║明，以其不悟，說愈親而識愈熾也。若是真正要究明
X70n1402_p0731a03║死生大事底，都不肯於未悟時妄存知解，妄會佛法，
X70n1402_p0731a04║一切時中單單靠取箇所參底無義味話，如咬生鉄
X70n1402_p0731a05║橛相似，朝咬不斷暮咬，今年咬不斷便𢬵取，來年咬
X70n1402_p0731a06║愈咬不斷但𢬵取，不退轉、無間斷咬去，更說甚三十
X70n1402_p0731a07║年、五十年咬到極則處？管取有箇卒地折、嚗地斷底
X70n1402_p0731a08║時節，但堅操此要咬斷底信心不變不易，更有甚麼
X70n1402_p0731a09║不了辦底大事？自是你趣道之正念不堅不密，未曾
X70n1402_p0731a10║向所參話上立得脚牢，偶見人說相似般若，又乃將
X70n1402_p0731a11║心學解，苟存此等謬見，若要真正悟明，是謂却步求
X70n1402_p0731a12║前，無是理也。可翁首座負聰明之姿，有決了死生之
X70n1402_p0731a13║大志，無端㝡初沾惹了一種相似知解，三餘年留山
X70n1402_p0731a14║中，近方信得及，不為知解所惑，茲忽起鄉念、立大志，
X70n1402_p0731a15║盡其晚年力究深窮，以期正悟，復出紙再求警䇿，由
X70n1402_p0731a16║是引前語以告之，更有箇㝡末後句兩手分付，不於
X70n1402_p0731a17║悟處期超越，徒向聞邊守見知，記取記取。
X70n1402_p0731a18║示靈叟古首座（住豐州萬壽）
X70n1402_p0731a19║參禪要決了生死疑情。此疑既決，則一切是非差別
X70n1402_p0731a20║同時俱決。既如是決了，方知本來無一物。於無一物
X70n1402_p0731a21║處，也無疑者，也無生死者，亦無決者，亦無受如是說
X70n1402_p0731a22║者，一切收歸自己，不思善，不思惡，法性本來平等。到
X70n1402_p0731a23║這裏，更說有微塵許是佛是法、是禪是道，皆墮妄緣。
X70n1402_p0731a24║且禪道佛法尚是妄，又何疑與不疑非妄者哉？　你
X70n1402_p0731b01║若實未曾向己躬下打徹一回，洞見源底，便向塵勞
X70n1402_p0731b02║虗妄心中恣生妄見，將他本來無一物之語，以情意
X70n1402_p0731b03║識和會卜度，便道無三界可出，無涅槃可證，說得也
X70n1402_p0731b04║相似。只是和箇說底都成妄見，擬將妄見要脫佗生
X70n1402_p0731b05║死，不異抱薪救火，轉加熾燄，無有是處。　你若真實
X70n1402_p0731b06║要做工夫，先將箇生死無常大事頓在胸中，無斯須
X70n1402_p0731b07║少間單單提箇話頭，盡此一報身驀直做向前去，切
X70n1402_p0731b08║不得要前思後筭，做得上也與麼做，做不上也與麼
X70n1402_p0731b09║做，久久不變不易，工夫熟，伎倆忘，諸妄消，不覺不知，
X70n1402_p0731b10║以之悟入也。　夫無熟與不熟，疑情無起與不起，古
X70n1402_p0731b11║人謂參禪無秘訣，只要生死切。你一箇為生死大事
X70n1402_p0731b12║之心，至切至真，只從箇真切心上總是疑情，自然不
X70n1402_p0731b13║加排遣，做作久久，此為生死切心不間，則首尾一貫，
X70n1402_p0731b14║更何法可以為留為礙者哉？　你一箇為生死正念，
X70n1402_p0731b15║不真不切，但只管強提話頭，猛起疑情，決定不會開
X70n1402_p0731b16║悟。但強得一時，疑得一時，其強之之心少退，則疑之
X70n1402_p0731b17║之情與之俱失矣。　但當工夫做不純一處，都不要
X70n1402_p0731b18║強起疑情，只消把生死無常思量一遍看，看到無可
X70n1402_p0731b19║柰何，別無方便可以破除。惟有一箇話頭，又猛提起
X70n1402_p0731b20║與之做去，做得上也與麼做，做不上也與麼做，做到
X70n1402_p0731b21║不柰何處，便是工夫熟時，亦不可做熟，想只是粘頭
X70n1402_p0731b22║綴尾做去。倘如是做，如不徹證，則無此理也。說難說
X70n1402_p0731b23║易，皆當人以己量而分，其實絕無有難易之說。且如
X70n1402_p0731b24║德山見吹滅紙燭，便解承當；靈雲見桃花，應時領略。
X70n1402_p0731c01║如此機緣，是易耶？難耶？當知在德山、靈雲分上則易，
X70n1402_p0731c02║在佗人分上則不易也。你若實不以生死大事為己
X70n1402_p0731c03║重任，決意咨參，願求正悟，縱使將千七百公案一一
X70n1402_p0731c04║注解，教你便會，可謂易也。殊不知會語則易，要透佗
X70n1402_p0731c05║死生情妄，則難之又難矣。但能信取一箇話頭，密密
X70n1402_p0731c06║參取，亦不必問其難易，久之心明性徹，則難之與易，
X70n1402_p0731c07║不勝其贅矣。　無字與燒撒了，那箇是我性，已是兩
X70n1402_p0731c08║重。使我示你箇話頭，則不勝紛雜，工夫轉見多端。你
X70n1402_p0731c09║今日只將前面兩箇話頭上，那箇看得熟？只將箇看
X70n1402_p0731c10║得熟底，立定脚頭，便與麼𢬵死𢬵生，一念萬年，與之
X70n1402_p0731c11║做去。做之不已，一處透，千處萬處一時透，做到兩忘
X70n1402_p0731c12║迷悟、雙泯聖凡之際，回觀千七百，則閑言長語，特翳
X70n1402_p0731c13║眼金屑耳。子細！子細！我三年不寫字，亦不與人說話，
X70n1402_p0731c14║以兄遠訪，不覺葛藤如此，更不多及也。
X70n1402_p0731c15║示海東淵首座
X70n1402_p0731c16║工夫上說起疑情。當知疑情初無指授，亦無體段，亦
X70n1402_p0731c17║無知覺，亦無把柄，亦無趣向，亦無方便，亦無做作安
X70n1402_p0731c18║排等事，更無別有道理可以排遣得教你起疑。其所
X70n1402_p0731c19║謂疑者，但只是你為自己躬下一段生死大事未曾
X70n1402_p0731c20║明了，單單只是疑此生死大事因甚麼遠，從無量劫
X70n1402_p0731c21║來流轉迨今是甚麼巴鼻，又因甚麼從今日流入盡
X70n1402_p0731c22║未來際決定有甚了期，只這箇便是疑處。從上佛祖
X70n1402_p0731c23║皆從此疑，疑之不已，自然心路絕，情妄消，知解泯，能
X70n1402_p0731c24║所忘，不覺忽然相應，便是疑情破底時節也。在前古
X70n1402_p0732a01║人也不曾去看話頭，參公案上蒲團做模樣，只是切
X70n1402_p0732a02║切於生死大事上疑著，三千里五千里撞見箇人未
X70n1402_p0732a03║脫草鞋，便驀直問我為生死事大，無常迅速，千人萬
X70n1402_p0732a04║人都是如此出家，如此行脚，如此求人，如此學道，初
X70n1402_p0732a05║不為第二件事，設有亦不為也。後代以來，宗門下不
X70n1402_p0732a06║合有許多露布葛藤，往往脚未跨門，便被此一等語
X70n1402_p0732a07║言引誘將去，墮在葛藤窠臼中，喚作佛法，喚作禪道，
X70n1402_p0732a08║流入知解羅網中不得出頭，惟益多聞乃所知障，於
X70n1402_p0732a09║道實不曾有交涉。於是近代尊宿眼不耐見叢林中
X70n1402_p0732a10║有此一病弊，待你未開口時，但只把一則無義味話
X70n1402_p0732a11║頭撇在學人面前，只要你放舍一切身心世間諸緣
X70n1402_p0732a12║雜念，并禪道佛法語言文字等，只教你向此話頭上
X70n1402_p0732a13║起大疑情參。取去。正當參。時，也不是要明佛法了參，
X70n1402_p0732a14║也不是要會。禪道了參，也不是要求一切知解了參，
X70n1402_p0732a15║其所用心參。者，單。單只是不柰自己有箇生死無常
X70n1402_p0732a16║大事何。所以參。到話頭破處，則生死大事與之俱破；
X70n1402_p0732a17║生死大事明處，則一切語言文字與之俱明。離死生
X70n1402_p0732a18║外，別無話頭；離話頭外，別無生死。雖則從。上古人只
X70n1402_p0732a19║疑生死了悟道，今之人只疑話頭了悟道，其所疑之
X70n1402_p0732a20║事，似或有異，其悟之道，其實無古無今，無雜無異也。
X70n1402_p0732a21║正當疑話頭時，也莫求方便，須信參。禪無方便；也莫
X70n1402_p0732a22║求趣向，須知參。禪無趣向；也莫求把柄，須知參。禪無
X70n1402_p0732a23║把柄。其所言方便者，即箇話頭，便是方便；即箇話頭，
X70n1402_p0732a24║便是趣向，便是把柄。但只要信得及，靠得穩，此生參。
X70n1402_p0732b01║箇話頭，決定要就此話頭上打徹。如打未徹，初無障
X70n1402_p0732b02║礙，只是自家欠一種猛利，欠一種堅。固，欠一種不退
X70n1402_p0732b03║轉，欠一種信得及，把得定耳。但能把得箇參。話頭底
X70n1402_p0732b04║正念住，也莫管佗昏沉散亂、也莫管佗動靜語默、也
X70n1402_p0732b05║莫管佗生老病死、也莫管佗苦樂順逆、也莫管佗成
X70n1402_p0732b06║就不成就等，乃至除却箇參話頭底正念之外，縱是
X70n1402_p0732b07║三世佛、歷代祖同時現前，以第一義諦無上法要傾
X70n1402_p0732b08║入我心腹中，亦須當時與嘔却，亦莫管佗。蓋此事不
X70n1402_p0732b09║在佛祖上、不在境緣上、不在文字上、不在知解上，但
X70n1402_p0732b10║只在你一箇信得生死無常大事極處，所以不柰箇
X70n1402_p0732b11║生死何。參古人話頭。除却參古人話頭底一念子外，
X70n1402_p0732b12║更擬向第二念中尋討，大似撥波求水爾。古人道：密
X70n1402_p0732b13║在爾邊，又何曾有一法與人為見聞、為持守？惟今日
X70n1402_p0732b14║教你看箇話頭，早是不得已也。更若離此話頭外別
X70n1402_p0732b15║作思惟計較，展轉沒交涉，久後工夫熟、時節至、疑情
X70n1402_p0732b16║破，須知疑者、參者乃至和箇話頭打歸自己，更無一
X70n1402_p0732b17║法當情，亦無一法為了、為不了。故教中謂：森羅萬象，
X70n1402_p0732b18║一法之所印。只箇一法亦無討處，其何話頭之有哉？
X70n1402_p0732b19║但辨肯心，決不相賺。海東淵禪人日居僧堂中，因看
X70n1402_p0732b20║話頭處未通，出紙求指示，乃直筆以此答之云爾。
X70n1402_p0732b21║示無地立禪人
X70n1402_p0732b22║回光返照四字，是獨脫凡情，超入大悟之域底境界。
X70n1402_p0732b23║你工夫未到此箇田地，且光作麼生回？照作麼生返？
X70n1402_p0732b24║你若未到真正悟明之地，但有可回可返之理，皆是
X70n1402_p0732c01║自瞞。以其悟得徹處，則其心光不待回而回，覺照不
X70n1402_p0732c02║待返而返矣，以無所待故也。無光可回，亦無照可返，
X70n1402_p0732c03║是謂一行三昧。從上佛祖摠向這裏垛跟，甚非意識
X70n1402_p0732c04║情妄所可到者？如今有等癡人，靜僻處収視聽、絕見
X70n1402_p0732c05║聞，如木石相似，喚作回光返照。似恁麼照得，三十年
X70n1402_p0732c06║念念要脫佗生死不得，但將箇趙州因甚道箇無字，
X70n1402_p0732c07║猛利一提提起，日而參、夜而究、行而疑、坐而拶，政當
X70n1402_p0732c08║如是看時，切不得作回光返照想。但參究不得處，政
X70n1402_p0732c09║是放身捨命時，久久純熟，忽爾開悟，曾不自知，而回
X70n1402_p0732c10║光返照畢矣。若更作回光返照會，依舊不曾悟在。立
X70n1402_p0732c11║無地禪人求警䇿語（某甲）為書。
X70n1402_p0732c12║示夫上主
X70n1402_p0732c13║據如所言，十二時中，作主不得。不識離却所參話頭
X70n1402_p0732c14║外，又喚甚麼作主？當知即箇話頭，便是你主。但常令
X70n1402_p0732c15║此所參底話頭，不離心念，便是作得主，亦不可起作
X70n1402_p0732c16║得主想。古人大意上，初不曾有作主之說。如溈山謂：
X70n1402_p0732c17║強作主宰，莫徇人情。乃一時發人之精進之詞，非道
X70n1402_p0732c18║也。　又謂：昏沉散亂，是非逆順等上看話頭之說。此
X70n1402_p0732c19║說初無難曉底道理，自是你曉不得，強生知見。且如
X70n1402_p0732c20║正看話頭之頃，忽爾昏散順逆等境現前，便當奮起
X70n1402_p0732c21║精神，向昏散順逆中看。久久昏散順逆，情妄自消耳。
X70n1402_p0732c22║有人見此昏散順逆等現前，便乃瞥生疑妄，謂畢竟
X70n1402_p0732c23║別有何方便，可以去此昏散等習。又乃歸咎於根器
X70n1402_p0732c24║宿業，及種種境緣。才起此心，則於昏散上重加昏散，
X70n1402_p0733a01║順逆中又添順逆也。所以教你昏沉散亂時，只就昏
X70n1402_p0733a02║沉散亂上看。也不是別有何物可看，亦不是看昏沉
X70n1402_p0733a03║散亂是何物。亦不教你於昏散順逆等，別尋巴鼻。只
X70n1402_p0733a04║教你便就昏散等上，單單提起話頭自看，永不放捨。
X70n1402_p0733a05║亦不妄起第二念，分別此是昏散順逆等，此非昏散
X70n1402_p0733a06║順逆等。大凡做工夫，只要悟話頭，不要你排遣昏散
X70n1402_p0733a07║等。你但痛念生死無常大事，單單提箇話頭，起大疑
X70n1402_p0733a08║情，以求正悟。惟是生死念切，自然話頭綿密，於看話
X70n1402_p0733a09║頭綿密處，昏散等自然不現。凡是做工夫時，見有昏
X70n1402_p0733a10║散等，即是你念生死之心不切，看話頭之念不密耳。
X70n1402_p0733a11║　又言於話頭上起疑，恐落思量之說，差矣。古人只
X70n1402_p0733a12║為箇生死大事未決，三十年、二十年、三千里、一萬里，
X70n1402_p0733a13║逢人便問：我為生死大事，何曾看話頭起疑來？雖不
X70n1402_p0733a14║看話頭起疑，而一箇生死大事未決之心，便是古人
X70n1402_p0733a15║疑處。近代參學之士，苦不以生死為事，況是宗門繁
X70n1402_p0733a16║盛，語言滋多，脚未跨門，先以記持語言為務，把箇為
X70n1402_p0733a17║生死之正念，一隔隔斷。於是近代尊宿，不得已將箇
X70n1402_p0733a18║沒義味話頭，瞥在你八識田中，教你去却一切知解，
X70n1402_p0733a19║單單只向此話之所未曉處疑著。其所疑者，如撞著
X70n1402_p0733a20║箇銀山鉄壁相似，面前更無寸步可進。纔起第二念，
X70n1402_p0733a21║便是落思量，但不起第二念，即是疑情。其疑情中，自
X70n1402_p0733a22║然截斷一切知見解會等病。忽爾你於所疑處觸翻，
X70n1402_p0733a23║方知如古人一言半句，真箇是大火聚，吹毛劍，不可
X70n1402_p0733a24║犯也。但辨信心，無事不了。
X70n1402_p0733b01║示宗己禪人（住常州法雲禪寺，號復庵，法嗣于師。）
X70n1402_p0733b02║趙州因甚道箇無字？此八箇字是八字關，字字要著
X70n1402_p0733b03║精彩看。你若依稀彷彿，半困半醒，似有似無，恁麼參
X70n1402_p0733b04║去，驢年也不會發明。參禪全是一團精神，你若精神
X70n1402_p0733b05║稍緩，便被昏散二魔引入亂想狂妄窟中，作顛倒活
X70n1402_p0733b06║計，參到精神不及處，驀忽猛省，方知只箇精神亦無
X70n1402_p0733b07║著處，便見自己即宗，惟宗即己，宗外無己，己外無宗，
X70n1402_p0733b08║惟己與宗，俱成𥧌語。己禪人求警䇿之語，乃直筆以
X70n1402_p0733b09║似之，就為說偈：趙州因甚道無字？自己與宗都莫論。
X70n1402_p0733b10║盡力直教參到底，便於無佛處稱尊。
X70n1402_p0733b11║示雄禪人（法嗣于師）
X70n1402_p0733b12║四大分散時，向何處安身立命？　你若真實要悟明
X70n1402_p0733b13║自己，但於十二時中，單單提起此箇話頭，粘頭綴尾，
X70n1402_p0733b14║不斷頭，驀直做向前去。政當做時，都不要將一切語
X70n1402_p0733b15║言文字、義路道理等來取證。做工夫時，不要別覔休
X70n1402_p0733b16║歇，亦不要配合古人做工夫上是同是別。才生此心，
X70n1402_p0733b17║都落知解，永不與道相應。　第一須是放得從前知
X70n1402_p0733b18║見解會底禪道佛法淨盡。　第二須把生死大事頓
X70n1402_p0733b19║于胸中，念念如救頭然，若不頓悟，決定不休。　第三
X70n1402_p0733b20║須是作得主定，但是久遠不悟，都不要起第二念，向
X70n1402_p0733b21║外別求。任是生與同生，死與同死，有此真實志願，把
X70n1402_p0733b22║得定，管取心空，及第有日矣。雄禪人但與麼信取好。
X70n1402_p0733b23║又
X70n1402_p0733b24║此道無向背，絕商量。你擬心，則千里萬里沒交涉；你
X70n1402_p0733c01║若不擬心，亦無你湊泊處。做工夫看箇話頭，身心勇
X70n1402_p0733c02║猛，打成一片，如銀山鐵壁相似。既是成一片，身與心，
X70n1402_p0733c03║人與境，覿體混融，不容有所知。苟或知是一片，則又
X70n1402_p0733c04║是兩片三片了也，安有混融之理哉？如今真實做處，
X70n1402_p0733c05║都不要問一片不一片，但有一日精神參取一日，歲
X70n1402_p0733c06║久月深不自知，而以之悟入，決不相賺。只憑你一片
X70n1402_p0733c07║決定信心，除却箇趙州因甚道箇無字外，見人說禪
X70n1402_p0733c08║說道，便與劈面唾。生死無常，不是小事，𢬵取三二十
X70n1402_p0733c09║年脚踏實地死工夫捱將去，不怕甕中走却鱉。雄禪
X70n1402_p0733c10║人但恁麼信教及，一任東山西水去。
X70n1402_p0733c11║又
X70n1402_p0733c12║若真箇打成一片時，亦不知如銀山鐵壁。既知是銀
X70n1402_p0733c13║山鐵壁，即不可謂之打成一片。　如今莫問成一片
X70n1402_p0733c14║不成一片，但將所參話頭，只管粘頭綴尾，念念參取。
X70n1402_p0733c15║參到意識盡處，知解泯時，不覺不知，自然開悟。　政
X70n1402_p0733c16║當開悟時，迷與悟，得與失，是與非等，一齊超越。更不
X70n1402_p0733c17║須問人求證據，自然穩怗怗地，無許多事也。子細子
X70n1402_p0733c18║細。要到這箇時節，須放教胸中開闊，歲月久長可也。
X70n1402_p0733c19║又
X70n1402_p0733c20║勞自己之力，安佗人之念，是菩薩用心。但存此心向
X70n1402_p0733c21║道，則道無有不相應者。　老氏謂：知其雄，守其雌，為
X70n1402_p0733c22║天下溪。為天下溪，常德不離。謂雄者安己而勞佗，謂
X70n1402_p0733c23║雌者安佗而勞己也。猶水聚而為谿，常德之在躬而
X70n1402_p0733c24║不可離也。　做工夫無邪正、曲直、難易之差，但念無
X70n1402_p0734a01║常，慎勿放逸，則步步皆正而不邪也。但信自心作佛
X70n1402_p0734a02║而不向外馳求，自然心心質直而不致乎曲矣。但是
X70n1402_p0734a03║工夫做不上，疑情疑不起，乃至百千障緣同時現前，
X70n1402_p0734a04║此箇要究明大事之心，凝然不加搖動，則於理易會
X70n1402_p0734a05║而不難矣。　但是道業邊遇一切難入之處，俱是自
X70n1402_p0734a06║心作障，此心若肯得盡，直至佛祖地位，更無別有所
X70n1402_p0734a07║謂障礙之者。其學道之正念，但自肯得盡，誰管三十
X70n1402_p0734a08║年、二十年，自然穩怗怗地，無半點疑惑，安有自肯而
X70n1402_p0734a09║復有障礙自外而至者耶？守雌之心，念念無間，真積
X70n1402_p0734a10║力久，不加造作，養之既專，守之亦力，道緣克備，觸處
X70n1402_p0734a11║皆真，任運無差，於法自在，直造世雄之域而不自知
X70n1402_p0734a12║也。偉也哉！偉也哉！雄禪人寄單山中，以鄉中老成者
X70n1402_p0734a13║未有寄單之地，乃讓而佗之，其為義之心與道相須
X70n1402_p0734a14║而遠矣。出帋求語，為一切處警䇿，故直筆以遺之。老
X70n1402_p0734a15║幻（某甲）書。
X70n1402_p0734a16║示日本元禪人（住京師真如禪寺，號古先，法嗣於師。）
X70n1402_p0734a17║此心迷成生死，悟成涅槃。然生死之迷，固是難遣，殊
X70n1402_p0734a18║不知悟之涅槃，猶是入眼金塵。當知般若如大火聚，
X70n1402_p0734a19║不許一切湊泊。你做工夫之心，不肯真切，不能於㝡
X70n1402_p0734a20║初一念上，拍盲坐斷。十二時中，硬剝剝如大死人相
X70n1402_p0734a21║似，靠箇所參話，一切斬斷。每於坐不斷處，而生異計，
X70n1402_p0734a22║作難想，作易想，引起差別，情妄紛然，交接于懷，不能
X70n1402_p0734a23║隨處剪斷，立十種重願。必欲憑此願力，剪斷浮思幻
X70n1402_p0734a24║想，如石壓草，便立千種重願，也壓不得，轉見踈闊。
X70n1402_p0734b01║你不思生死無常，是無始時一段最大因緣，必欲相
X70n1402_p0734b02║應，都無異方便。惟有一箇所參話，直下但辨取一片
X70n1402_p0734b03║不退轉、不改易、不遷變底決定正念，生與同生，死與
X70n1402_p0734b04║同死。設使於未悟之際，千釋迦、萬彌勒傾出四大海，
X70n1402_p0734b05║佛法入你耳根，總是虗妄塵勞，皆非究竟。但是你一
X70n1402_p0734b06║箇正念靠不穩，其顛倒狂妄，千途萬轍，了無休歇期。
X70n1402_p0734b07║子細子細，元禪人勉之。
X70n1402_p0734b08║示聖門哲禪人（住京師真如禪寺，後號明叟，嗣師。）
X70n1402_p0734b09║昔僧問馬祖：如何是佛？祖云：即心是佛。此一句話直
X70n1402_p0734b10║是軟頑，一切人是說，箇箇領略得去。及至問伊道：那
X70n1402_p0734b11║箇是你心？你便東指、西指，認色、認空，說道、說理，展轉
X70n1402_p0734b12║沒交涉也。且心既不可指，你又喚甚麼作佛？索性沒
X70n1402_p0734b13║討頭處，須知此事端的是悟始得。你若不曾悟去，任
X70n1402_p0734b14║你盡世認箇即心是佛，及至眼光落地時，討箇心也
X70n1402_p0734b15║不見、討箇佛也不見，甘受輪迴，悔將無及。如是喚作
X70n1402_p0734b16║參禪者，你鄉裏人比比皆是，爭似將箇趙州因甚道
X70n1402_p0734b17║箇無字話立定脚頭，一氣拍盲參向前去？若不親到
X70n1402_p0734b18║大徹大悟之地，決定不休。能如是立志參究，久之頓
X70n1402_p0734b19║悟，則知即心是佛與箇無字總成剩語。聖門哲禪人
X70n1402_p0734b20║求語。警䇿老幻（某甲）書。
X70n1402_p0734b21║示字海文侍者
X70n1402_p0734b22║從上佛祖，痛以死生大事因緣，未由決了，積劫於菩
X70n1402_p0734b23║提海中，深熏熟鍊，不捨寸陰，乃至於菩提法中，捨弃
X70n1402_p0734b24║百千萬億形命，視富貴恩愛，不翅飛埃之過目。一念
X70n1402_p0734c01║子孜孜矻矻，提起古人無義味話頭，向三條椽下，七
X70n1402_p0734c02║尺單前，忘寒忘暑，癈寢癈飡，其不至大發明大休歇
X70n1402_p0734c03║之地不已也。具如是體裁，一箇箇透頂透底，首尾一
X70n1402_p0734c04║貫，然後以所得處，就人爐鞴中，重煆再鍊，必使纖塵
X70n1402_p0734c05║淨盡，脫白清潔，於生死涅槃岸上，游戲自在，是謂心
X70n1402_p0734c06║空及第者。豈似今人脚跟浮淺，不肯死心死志，向真
X70n1402_p0734c07║實田地，硬立脚頭，以求真脫，只貴於冊子上記持，口
X70n1402_p0734c08║耳邊染習，惟欲會禪便了。殊不知死生大事，於脚跟
X70n1402_p0734c09║下，依舊黑漫漫，不惟無有益，而害之矣。字海文侍者
X70n1402_p0734c10║求語，警䇿其入道之徑云。
X70n1402_p0734c11║又
X70n1402_p0734c12║做工夫只要信得及，從最初一念信教及之，如是三
X70n1402_p0734c13║十年，永不生第二念。愈參不得，愈加精進；愈做不上，
X70n1402_p0734c14║愈加勇猛。你於做不上、參不得處，瞥生一念，疑惑妄
X70n1402_p0734c15║見，起種種情解，若凡若聖等，都墮落生死坑穽底根
X70n1402_p0734c16║本參禪。但參不得時，不要說根器鈍，不要說業障重，
X70n1402_p0734c17║不要說時節晚，不要說不遇人，大意只是你一箇為
X70n1402_p0734c18║生死底正念不真不切。此心若真切，說甚麼三十年？
X70n1402_p0734c19║便是三十生也不生驚怖，密□切地打捱向前。古人
X70n1402_p0734c20║道：釣竿斫盡重栽竹，不計功程得便休。或你不具此
X70n1402_p0734c21║等體裁，參禪學道總是倒見，真正道流所宜守者。文
X70n1402_p0734c22║侍者勉之！老幻作如是說。
X70n1402_p0734c23║示定林了一上人
X70n1402_p0734c24║若了一，萬事畢。且一作麼生了？若要覔箇了處，一切
X70n1402_p0735a01║用心皆是平地風波，都無你了處。但將一箇趙州因
X70n1402_p0735a02║甚道箇無字頓在胸中，默默地𢬵此一生堅密身心
X70n1402_p0735a03║與之𤺊捱將去。政當𤺊捱時，不得你了會，亦不得你
X70n1402_p0735a04║不了會，了與不了都是妄見。你若住此妄見中，展轉
X70n1402_p0735a05║無你了處。但只將箇所參話橫于胸中，今日也恁麼
X70n1402_p0735a06║參，明日也恁麼參，於所參處應有一切殊勝奇特境
X70n1402_p0735a07║界現前，總是魔恠，更不得第二念認著及與遣除，乃
X70n1402_p0735a08║至分別取捨以為則。但有此心，俱落意地，要脫佗生
X70n1402_p0735a09║死根塵也大難。但是三十年、二十年不獲悟明，惟加
X70n1402_p0735a10║堅密，𢬵得生與同生、死與同死，於所參話一念子靠
X70n1402_p0735a11║教穩怗怗地、不動不搖，久之異情不起、妄念平沉，於
X70n1402_p0735a12║無所覺知處驀忽猛省，方知至一之道於未行脚時
X70n1402_p0735a13║已甞了了，政不待別有所了而了也，是謂定林。你若
X70n1402_p0735a14║不曾恁麼真正悟明一回，便恁麼喚作了也不得，喚
X70n1402_p0735a15║作一亦不得，更要喚作定林，大遠在予說不虗。一禪
X70n1402_p0735a16║人道念綿密，年齒方盛，儘有發越祖道之姿，但辨肯
X70n1402_p0735a17║心，決不相賺。
X70n1402_p0735a18║又
X70n1402_p0735a19║二由一有，一亦莫守，眨得眼來，早成窠臼。此事那裏
X70n1402_p0735a20║討半點商量分，直下知歸，已涉途程了也。參禪但未
X70n1402_p0735a21║能向朕兆未分已前拍盲按下，且不可忩忩草草，你
X70n1402_p0735a22║便𢬵取一生去理會，此生不辨，又𢬵取來生結果，此
X70n1402_p0735a23║事是你通身具足底，更過三十生，亦不怕虧損一毫，
X70n1402_p0735a24║惟要真實於死工夫邊豁然悟一遍，便是心空及第
X70n1402_p0735b01║之時。你若不能死盡偷心，擬將心識向它文字語言
X70n1402_p0735b02║上撮掠，墮落意地，縱使會得道，會得禪，不知是癡狂
X70n1402_p0735b03║外邊走。一禪人年齒壯盛，有真參之志，再來山中求
X70n1402_p0735b04║警䇿，古所謂但辨肯心不相賺，復何警䇿之云乎哉。
X70n1402_p0735b05║勉之。
X70n1402_p0735b06║示意禪人
X70n1402_p0735b07║佛法全體是你具足底，你才瞥生一念，要向佛法上
X70n1402_p0735b08║著到，早已墮落意地，永劫不與佛法相應。你若真正
X70n1402_p0735b09║不肯放過生死大事，又不向一念未起時披襟荷負，
X70n1402_p0735b10║但將箇四體分散時向何處安身立命話，隨你一切
X70n1402_p0735b11║處住坐，密密參取。正當參時，但是從前記憶得底經
X70n1402_p0735b12║教義理，并古今宗乘中公案語言，并不得記半箇字
X70n1402_p0735b13║在胸中，亦不得將半箇字掛在口皮邊，十二時中兀
X70n1402_p0735b14║兀如大死人相似。只如此單提所參話參取，久之不
X70n1402_p0735b15║退，自有箇超然頓悟底時節。你若未親到此箇正悟
X70n1402_p0735b16║底時節，只要將心意識向相似語言上和會知解，任
X70n1402_p0735b17║你解得一擔禪道佛法，是名咂噉野狐涎唾，萬劫無
X70n1402_p0735b18║你了辨處意。禪人！記取，記取。
X70n1402_p0735b19║示因禪人
X70n1402_p0735b20║但信教自己及提起所參話，寬著程限，𢬵取久遠參
X70n1402_p0735b21║去，自然有人悟入之時。不可於正參時生一切疑慮
X70n1402_p0735b22║之心，又不可生一切速求開悟之心。譬如行路，力極
X70n1402_p0735b23║則自到了。　止參話頭做工夫時，但有一切見聞知
X70n1402_p0735b24║覺奇特殊勝應驗等事，皆是魔緣，但不生心隨逐，久
X70n1402_p0735c01║則自解。你若瞥生一念樂著之情，從此墮入魔境，自
X70n1402_p0735c02║謂發明，却成狂亂。　悟道如人到家，面前物境既是
X70n1402_p0735c03║故家，一一自然穩當明白，更無纖毫疑惑之念。苟存
X70n1402_p0735c04║半點疑惑，決定不是故家，便須𢬵去別參。或不爾，則
X70n1402_p0735c05║謾成異見矣。
X70n1402_p0735c06║參無字，只要向無字上起疑情。參道：趙州因甚道箇
X70n1402_p0735c07║無字？十二時中只與麼參。正當參時，不問有思量分
X70n1402_p0735c08║別，無思量分別，有思量無思量，屬妄想。如今只要你
X70n1402_p0735c09║單單向所參話上起疑情，乃至總不要一切境緣上
X70n1402_p0735c10║作分別想，但離却所參話外別起一念，不問是佛念
X70n1402_p0735c11║法念，俱是非正念，皆生死種子。　真實做工夫底人，
X70n1402_p0735c12║十二時中念念如救頭然，如一人與萬人敵相似，那
X70n1402_p0735c13║討閑工夫向身命世緣上著到？亦有甚工夫要求人
X70n1402_p0735c14║開發？更有甚閑工夫要問人討言句、覔解會？更有一
X70n1402_p0735c15║等人，三日不得人開發，便乃心下茫然，無所施其巧。
X70n1402_p0735c16║這箇總是逐妄流轉，不是做工夫底人。大率做工夫
X70n1402_p0735c17║底人，如做賊要偷人金帛相似，行時行要偷，坐時坐
X70n1402_p0735c18║要偷，閑時閑要偷，忙時忙要偷，更那肯露此要偷之
X70n1402_p0735c19║心？要人看見，愈要偷得切，則愈藏機得密，心心爾，念
X70n1402_p0735c20║念爾，久之不退，管取到古人地位。豈似伊十二時中
X70n1402_p0735c21║做主不定，只要隨它妄想流轉，強作主宰，走在蒲團
X70n1402_p0735c22║做模樣，念念馳求，不肯休歇，那討相應底時節，記取
X70n1402_p0735c23║記取！光影如流，速宜自省。
X70n1402_p0735c24║示然禪人
X70n1402_p0736a01║參禪但信得一箇話頭及，便只參一箇，但是正參底
X70n1402_p0736a02║也用。趙州因甚道箇無字話外，更有一歸何處話現
X70n1402_p0736a03║前？你但莫采它，久之自然忘去也。你如今但𢬵取一
X70n1402_p0736a04║片長遠身心去參，切不可要求速得成就。若存速成
X70n1402_p0736a05║就之念，久久引入知解網中去也。參禪但存了一箇
X70n1402_p0736a06║痛為死生大事底正念，守箇所參話，三十年、二十年
X70n1402_p0736a07║乃至一生，只與麼去，永不要起一念要求速悟之心。
X70n1402_p0736a08║此心才生，即是妄念，永不與道相應也。　你但不要
X70n1402_p0736a09║求速悟，你底工夫熟，時節至，譬之行路，雖不期到，但
X70n1402_p0736a10║行步不歇不斷，自然到也。然禪人但恁麼信去，莫要
X70n1402_p0736a11║學別人求速悟底走入邪路去，你可將此話就說與
X70n1402_p0736a12║你許多鄉中人知之。
X70n1402_p0736a13║示妙然禪人
X70n1402_p0736a14║參禪只要信得及，便就話頭上參去，都不要將意識
X70n1402_p0736a15║向一與萬上卜度。你若卜度道一是何物，萬是何物，
X70n1402_p0736a16║直饒你指點得明明白白，政是癡狂外邊走，永劫不
X70n1402_p0736a17║與道相應。你若信得及處，也不要問一是何處之一，
X70n1402_p0736a18║萬是何處之萬，你只管一便只是一，萬便只是萬，但
X70n1402_p0736a19║向一歸何處下立定脚頭，一念萬年參將去，參到心
X70n1402_p0736a20║空及第，大悟徹時，即一而萬，惟萬而一，一不是萬，萬
X70n1402_p0736a21║不是一，了然於胸中矣。你若未悟，任你將一與萬說
X70n1402_p0736a22║得花簇簇，總不出箇顛倒妄想，然上人信之。
X70n1402_p0736a23║示玄禪人
X70n1402_p0736a24║趙州因甚道無字？但於十二時中，密密舉起大疑情
X70n1402_p0736b01║參去，都不疑它與庭前栢樹子并須彌山話是同是
X70n1402_p0736b02║別。你若將意識向話頭上較量，展轉引入業識網羅
X70n1402_p0736b03║中，永劫無你悟處。參禪要斷生死命根，別無方便。你
X70n1402_p0736b04║但截斷種種知見解會，單單靠取箇所參話，不問年
X70n1402_p0736b05║深歲遠，盡情靠將去，不怕不悟。你若一念子靠不穩，
X70n1402_p0736b06║凡見做不相應處，多生解會。安有解會之心，能斷生
X70n1402_p0736b07║死命根之理？　你鄉里人，從來無人說做工夫底道
X70n1402_p0736b08║理，多只是向理路上知解將去。直饒解得釋迦肚裏
X70n1402_p0736b09║破，正是業識茫茫，都無是處。溈山道：此宗難得其妙，
X70n1402_p0736b10║切須子細用心，大不容易。但辨久遠真實心參去，決
X70n1402_p0736b11║不相賺。　趙州道：為伊有業識在。這一語是趙州金
X70n1402_p0736b12║剛眼睛，不說學人有業識。你若向業識上會，和趙州
X70n1402_p0736b13║金剛眼睛同時瞎却。　你如今不要問有業識無業
X70n1402_p0736b14║識，只是單單提起前話，不轉頭，不起念，參所久之，自
X70n1402_p0736b15║然悟去。別不要生一點知見，也不要問大疑小疑，起
X70n1402_p0736b16║與不起。才存此見，已是早轉頭起念了也。
X70n1402_p0736b17║示牧上人（病中）
X70n1402_p0736b18║遺教經云：譬如牧牛，執杖視之，勿令犯人苗稼。溈山
X70n1402_p0736b19║謂：一回入草去，驀鼻拽回來。百丈云：子真牧牛也。當
X70n1402_p0736b20║知四大是身病，六根是心病，一箇話頭要你參究是
X70n1402_p0736b21║禪病，一念洞明、當處超越是佛病。細而言之，但涉見
X70n1402_p0736b22║聞解會皆是病源，而況偶乖攝養、四體違和，這箇是
X70n1402_p0736b23║病中之病也。如今要醫治此病，初無難事，但只將箇
X70n1402_p0736b24║趙州因甚道箇無字頓在枕頭邊、席上子，此是萬金
X70n1402_p0736c01║神藥，更要此藥靈驗，別無方便，但放教胸中冷氷氷
X70n1402_p0736c02║地、空寂寂地，百不思、百不慮，佛來祖來總與置之那
X70n1402_p0736c03║畔，不要把正眼覷著，直得胸中前無思、後無筭，表裏
X70n1402_p0736c04║如枯木寒灰，便是無常殺鬼現前，總與一齊坐斷。如
X70n1402_p0736c05║是操守，是謂真牧、是謂良醫、是謂涅槃堂裏禪、是謂
X70n1402_p0736c06║出家行脚之本據也。更有一句未暇指陳，待伊藥病
X70n1402_p0736c07║兩忘，却向你道牧上人病中求語警䇿，乃筆此以警
X70n1402_p0736c08║之。
X70n1402_p0736c09║示逸禪人
X70n1402_p0736c10║疑。情無大小，但疑之重，是謂大疑；疑之輕，是謂小疑。
X70n1402_p0736c11║何謂重？但說著箇生死事大，便自頓在胸中，要放下
X70n1402_p0736c12║也放不得。如大飢之人要求食相似，自然放不過，雖
X70n1402_p0736c13║欲不舉，不自由而舉之也，是謂重，故名大疑。此大疑
X70n1402_p0736c14║之下，自然癈𥨊忘飡，身心一如，亦不知是大疑，自然
X70n1402_p0736c15║疑之不休息也。如古人看無字，立庭中，急雨至，身上
X70n1402_p0736c16║皆濕，亦不知身上有雨濕。因傍僧喚。醒，乃知身上為。
X70n1402_p0736c17║雨濕。此是工夫純熟，忘境忘緣，此便是大疑。當大疑
X70n1402_p0736c18║之時，你胸中方有一念子，知道是大疑，早是錯了，也
X70n1402_p0736c19║不成大疑。此大疑之境界，不屬。你要得，直須是你心
X70n1402_p0736c20║中為。生死大事之正念真切，無一點安排計較，日久
X70n1402_p0736c21║月深，都無間斷，自然現前，直是無你著力處。你做工
X70n1402_p0736c22║夫都無方便，也無商量處，只要你一箇為。生死底正
X70n1402_p0736c23║念真切，久久自然超越。你曉。不得做工夫，以至生出
X70n1402_p0736c24║許多知解。　如今都不要生一切解會，亦不要說道
X70n1402_p0737a01║我根性微劣，亦不要言我於般若緣淺，亦不要問人
X70n1402_p0737a02║求善巧方便，委曲開示，但有一點異見都魔外。十二
X70n1402_p0737a03║時中，單。單靠取箇趙州，因甚道箇無字話頭？今日參。
X70n1402_p0737a04║不得，今日靠取；明日參。不得，明日靠取；乃至今年明
X70n1402_p0737a05║年，今生明生，亦都不要問久遠。但是參。不透時，只與
X70n1402_p0737a06║麼靠將。去。除了你自辨長遠身心做工夫去底正念，
X70n1402_p0737a07║便是釋迦達磨傾吐禪道，入你心腹，也救你不得。記
X70n1402_p0737a08║取！記取！
X70n1402_p0737a09║示英禪人
X70n1402_p0737a10║禪宗有一等聰利之人，始焉於師家語言下解會得
X70n1402_p0737a11║相似，便爾承當。當時師家不暇攻其悟不悟，一時放
X70n1402_p0737a12║過，於是一以自己所入處展轉教人，於是不要疑話
X70n1402_p0737a13║頭，只貴現成領略，互相帶累，入知見網中，說時似同，
X70n1402_p0737a14║行處了無交涉。　有一等初根愚鈍，見說參禪須看
X70n1402_p0737a15║話頭，起大疑情，方頓悟入，於是硬剝剝地，三十二十
X70n1402_p0737a16║年靠取箇所參底話頭，首尾一貫，不肯放捨，久之情
X70n1402_p0737a17║妄頓消，盡然開悟。後來凡遇學人請益，必欲令人看
X70n1402_p0737a18║話頭，起疑情，做工夫。似此等師家為人，雖曰難於進
X70n1402_p0737a19║入，却始終不壞人根性。　自有宗門已來，雖云直指
X70n1402_p0737a20║人心，其涉入門戶，千途萬轍，各各不同。蓋師家據一
X70n1402_p0737a21║箇直指之理，狥人根性，及自家悟入之由不同，所以
X70n1402_p0737a22║誘引不同。原其至理究竟之處，一皆了脫死生大事
X70n1402_p0737a23║為期，餘無可為者。眾生識性多差，不能一屙便休。又
X70n1402_p0737a24║有悟後又要見人之說，或有得箇入處又要履踐之
X70n1402_p0737b01║說，此皆是悟處不能一蹋到底，尚帶異執，不能與人
X70n1402_p0737b02║解粘去縛，於是有見人履踐。若約一悟永悟底，斷無
X70n1402_p0737b03║此說也。古人雖不看公案，起疑情，但於未悟時用心，
X70n1402_p0737b04║與今人徹底不同。若教今人不做工夫，箇箇都坐在
X70n1402_p0737b05║顛倒網裏。　古人有云：依它作解，障自悟門。圓覺經：
X70n1402_p0737b06║末世眾生希望成道，毋令求悟，惟益多聞，增長我
X70n1402_p0737b07║見。
X70n1402_p0737b08║又
X70n1402_p0737b09║死生大事，是無量劫前流浪至今，非一朝夕所成者。
X70n1402_p0737b10║今日要將此無量劫前所流浪生死根塵，和底一翻
X70n1402_p0737b11║翻轉，甚非易事也。須以決定志氣，盡形命為期。此生
X70n1402_p0737b12║或不了辨，便𢬵取來生後世，與之打捱。當知此事，無
X70n1402_p0737b13║你著力處，無你急性處，無你用情處。轉著力，轉迷悶；
X70n1402_p0737b14║愈急性，愈紛飛；益用情，益昏散。但只要一切處密密
X70n1402_p0737b15║切切，把定一箇所參底話頭，一切處不得放捨，不得
X70n1402_p0737b16║間斷，只與麼徐徐切覷捕將去。第一不要指立期限，
X70n1402_p0737b17║第二不要避喧求寂，第三不要揀擇境緣，第四不要
X70n1402_p0737b18║住心待悟，第五不要計筭功程，第六不要別覔方便，
X70n1402_p0737b19║第七不要遇難而憂，第八不要逢順而喜，第九不要
X70n1402_p0737b20║瞥生畏怯，第十不要取捨依違。離此十事，謹守箇四
X70n1402_p0737b21║大分散時，向何處安身立命？話盡平生，乃至未來際，
X70n1402_p0737b22║只如此做向前，此回更做不上，不可再換所參話也。
X70n1402_p0737b23║英禪人宜勉之。
X70n1402_p0737b24║示廓禪人
X70n1402_p0737c01║昔少林對梁王曰：廓然無聖，直下生死永盡、無常永
X70n1402_p0737c02║滅，無禪可參、無道可參。雖然，你便與麼領略，墮在毒
X70n1402_p0737c03║海，萬劫無你出處。要與此道相應，也須是悟明始得。
X70n1402_p0737c04║你真正要求悟明，但將箇趙州因甚道箇無字，𢬵取
X70n1402_p0737c05║一生真實身心、鐵石志氣，向三根椽下放捨平生見
X70n1402_p0737c06║聞知解，冷氷氷地硬立脚頭做去，討箇分曉。古人謂：
X70n1402_p0737c07║參禪一著，要敵生死。不是說了便休，既休不得，也須
X70n1402_p0737c08║做箇倒斷，方能一切處廓然開悟也。廓禪人但如是
X70n1402_p0737c09║參取。
X70n1402_p0737c10║又
X70n1402_p0737c11║趙州道箇無字，不是有無之無；趙州道箇有字，不是
X70n1402_p0737c12║有無之有。宗師家一期方便，教人看箇無字，自此一
X70n1402_p0737c13║人傳虗，萬人傳實，只要向話上討箇分曉，初不作有
X70n1402_p0737c14║無會。你今朝但辨一片真實信心，教及單單靠取箇
X70n1402_p0737c15║無字，驀直如此參去，縱使無字上三十年參不透，忽
X70n1402_p0737c16║老趙州再出世來說與你道：你如今若參有字，便教
X70n1402_p0737c17║你悟道。你若是箇真正痛為生死發決定信心底人，
X70n1402_p0737c18║聞如此說，應時便與喝退，寧可向無字上不悟，決不
X70n1402_p0737c19║肯隨人語轉了求悟。你若隨人語轉了求得悟來，正
X70n1402_p0737c20║是癡狂外邊走，斷斷不了生死。宜知
X70n1402_p0737c21║示榮藏主
X70n1402_p0737c22║提撕話頭，時言無味，你擬喚甚麼作味？言味且置，你
X70n1402_p0737c23║又向何處進取一步？要求味及要進步，皆是根本妄
X70n1402_p0737c24║想。你擬存此心，要做工夫，究明死生，展轉沒交涉。你
X70n1402_p0738a01║如今要知味麼？但於所參話上綿綿密密去，不要別
X70n1402_p0738a02║求方便，做得做不得，只麼參到頭去，即此便是滋味，
X70n1402_p0738a03║即此便是進步底道理。除此別要求味、求進步，總是
X70n1402_p0738a04║顛倒妄想，萬劫無你了處。古人學道，但只為箇生死
X70n1402_p0738a05║事大，無常迅速，也無話頭得參，更問如何？更覔如何？
X70n1402_p0738a06║劈脊便棒，欄腮便掌，已是老婆心，更有甚較量分？亦
X70n1402_p0738a07║有甚語話分？今時人自信不及，不柰你何，把箇無義
X70n1402_p0738a08║味話與你參究，更嫌沒滋味，更要討進步處，大似開
X70n1402_p0738a09║眼說夢。榮上主隨眾雙徑，向道之心堅篤，出紙求語
X70n1402_p0738a10║警䇿，乃直筆以示之云：爾
X70n1402_p0738a11║示澄禪人
X70n1402_p0738a12║心本澄湛，元無污染工夫，亦無做不做之異。一切施
X70n1402_p0738a13║為，只要悟明自心耳。此心不屬一切安排，須是悟始
X70n1402_p0738a14║得。或未由正悟，任你萬般玄解、千種思惟，如人以手
X70n1402_p0738a15║撮摩大虗，安得大虗之體遭你摩撮？一切時提起所
X70n1402_p0738a16║參話，密密無間斷參取。正當參時，都不要作一切計
X70n1402_p0738a17║較摶量，只如箇枯木死灰，絕氣息守將去，守到情消
X70n1402_p0738a18║識盡處，忽爾開悟，那時澄湛不澄湛？如啞子得夢，惟
X70n1402_p0738a19║自知耳。更須和此所知之念同時掃蕩，始慶快也。澄
X70n1402_p0738a20║禪人求語警䇿幻住（某甲）書。
X70n1402_p0738a21║示海東空上人
X70n1402_p0738a22║佛祖不耐見你有一種生死情識，如燈焰，似水涓，無
X70n1402_p0738a23║暫停時。其所不停處，不著聲，便著色；不著空，便著有；
X70n1402_p0738a24║不著功用，便著無為；不著聖，便著凡。念念不停，隨處
X70n1402_p0738b01║取著，以其所著處，便是刀斫不斷、鋸解不開底生死。
X70n1402_p0738b02║當知此生死情識，是於畢竟無中成究竟有，自纏自
X70n1402_p0738b03║縛，未甞有斯須少間。如今真箇要了此一段不少間
X70n1402_p0738b04║斷底生死，直下便發起一片真正決定不間斷底心，
X70n1402_p0738b05║提起古人話頭，密密地與之究竟將去。此一段工夫，
X70n1402_p0738b06║真實無你湊泊處，無你馳求處，無你和會處，亦無你
X70n1402_p0738b07║彈避處，惟有此真實信心者，乃能趣入。近代尊宿，多
X70n1402_p0738b08║是不本生死大事，為學者之要務，往往只欲其速會
X70n1402_p0738b09║禪道，未免將箇單頭淺近之語，誘其自知解而入。縱
X70n1402_p0738b10║使知得十成，解得明白，若不曾於生死情識上獨脫
X70n1402_p0738b11║一回，總是癡狂外邊走。而況學者又自無決定志氣，
X70n1402_p0738b12║每每先向工夫上做幾時，久無趣入，不知不覺，瞥起
X70n1402_p0738b13║異心，隨人落草，但覺口裏水漉漉，說得花簇簇，只是
X70n1402_p0738b14║與道全乖，俱無是處。今古之下，只要求一人三十年、
X70n1402_p0738b15║二十年，不變不異，不動不搖，乃至呼喚不回，羅籠不
X70n1402_p0738b16║住，不著此，不著彼，不著聖，不著凡，雖曰不著一切，而
X70n1402_p0738b17║亦不作不著一切想，孤逈逈，峭巍巍，前念也與麼，後
X70n1402_p0738b18║念也與麼，單單只有一箇要決了生死無常底心，孜
X70n1402_p0738b19║孜爾，兀兀爾，趂之不去，撼之不搖，提起箇四大分散
X70n1402_p0738b20║時，向何處安身立命？只就此話下逼起疑情，決定要
X70n1402_p0738b21║知安身立命處著落。政與麼做時，忽若有人將百千
X70n1402_p0738b22║禪道佛法灌注入你心中，也須直下便與嘔出，寧可
X70n1402_p0738b23║盡此一報身不悟，決不肯於未悟時染習他禪道佛
X70n1402_p0738b24║法知見解會一毫髮許，亦不於未悟時起一毫髮許
X70n1402_p0738c01║心念要會禪道佛法。蓋禪道佛法無你會處，見聞知
X70n1402_p0738c02║覺無你避處，虗妄情識無爾斷處，生死無常無你了
X70n1402_p0738c03║處。你若擬起一毫髮心念，要會要避，要斷要了，愈不
X70n1402_p0738c04║相應去也。所以此事古人喻之如大火聚，除非是箇
X70n1402_p0738c05║真實猛利大丈夫，不顧性命，奮身直入，更不擬議，亦
X70n1402_p0738c06║無一點異見，單單只要決了生死無常，久久純熟，不
X70n1402_p0738c07║覺不知打成一片，等閑豁開正眼，洞見本源，方知禪
X70n1402_p0738c08║道佛法不待會而會，見聞知覺不待忘而忘，虗妄情
X70n1402_p0738c09║識不待斷而斷，生死無常不待了而了矣。即此謂之
X70n1402_p0738c10║參學事畢，撒手到家底時節。到此更要你掀翻見網，
X70n1402_p0738c11║打破法窟，抹過那邊，揚身物外，方堪為克家種草。你
X70n1402_p0738c12║若悟了，更只坐在悟處，一切處粘手綴脚，無你大解
X70n1402_p0738c13║脫分。然古人一生取辨，豈肯徇緣徇境，含藏偷心，暗
X70n1402_p0738c14║搖識海，而虗延歲月者哉？說則詞繁，記得古人道：努
X70n1402_p0738c15║力今生須了却，莫教永劫受餘殃。斯言盡之矣，予復
X70n1402_p0738c16║何言？海東空上人出紙覔語，為進道之徑，乃忘其多
X70n1402_p0738c17║言，以筆之云。
X70n1402_p0738c18║
X70n1402_p0738c19║天目中峯和尚普應國師法語