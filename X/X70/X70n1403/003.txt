X70n1403_p0777c03║
X70n1403_p0777c04║師子林天如和尚語錄卷之三
X70n1403_p0777c05║
X70n1403_p0777c06║小師　善遇　編
X70n1403_p0777c07║法語
X70n1403_p0777c08║示用菴照上人
X70n1403_p0777c09║佛法徧在一切處，一切處不容尋討。舉足下足菩提
X70n1403_p0777c10║場，認得分明還不是。滿眼滿耳處沒蹤沒由，沒蹤沒
X70n1403_p0777c11║由處滿眼滿耳。古人此等語言，大似一手擡一手搦，
X70n1403_p0777c12║待汝自家瞥地慶快平生，奈何千萬人中求一箇半
X70n1403_p0777c13║箇覿體承當了不可得。此無他，欲明恁麼事，須是恁
X70n1403_p0777c14║麼人。若是越格丈夫，有移天關轉地軸底手段，就銀
X70n1403_p0777c15║山銕壁裏點開達磨眼睛，向石火電光中爍破瞿曇
X70n1403_p0777c16║面目，拈起龜毛拂子吞却百億蘇迷盧，倒轉兔角杖
X70n1403_p0777c17║頭傾出無邊香水海。有時遇賤即貴，迦葉糞掃衣價
X70n1403_p0777c18║直百千萬；有時遇貴即賤，輪王髻中寶不直半文錢。
X70n1403_p0777c19║到者裏方有少分相應，既得相應，方知三世諸佛、歷
X70n1403_p0777c20║代祖師與自己同一處安身立命。既知佛祖落處，方
X70n1403_p0777c21║知佛祖用處；既知佛祖用處，方知宗門下神出鬼沒、
X70n1403_p0777c22║敲東擊西、以句剗句、以機奪機，設平地牢關、布縵天
X70n1403_p0777c23║網子，如金翅擘海、如香象截流、如師子教兒懸厓一
X70n1403_p0777c24║拶，乃至打草驚蛇、據欵結案，盡是將自得不傳之妙
X70n1403_p0778a01║轉作為人方便，信手拈來、當頭覷破，似空合空無一
X70n1403_p0778a02║毫滲漏，如鏡照鏡無半點誵訛，如巨靈擘破太華山，
X70n1403_p0778a03║腕頭不費纖毫力，始可稱為摟空如來藏、拶碎祖師
X70n1403_p0778a04║關底越格大丈夫也。是則固是，只如臨濟大師道：有
X70n1403_p0778a05║時先照後用，有時先用後照，有時照用同時，有時照
X70n1403_p0778a06║用不同時。此四句中，有一句指鹿為馬，有一句按牛
X70n1403_p0778a07║喫草，有一句鬼門上貼卦，有一句口縫未開。說破了
X70n1403_p0778a08║也，你還作麼生定當？若也定當不出，切忌渾侖吞棗，
X70n1403_p0778a09║辜負先德，埋沒己靈。且將如上許多閑絡索拈向一
X70n1403_p0778a10║邊，只就本參事上密切體究，一切時一切處猛著精
X70n1403_p0778a11║彩，看他是箇甚麼道理？閑忙靜閙，動轉施為，畢竟承
X70n1403_p0778a12║誰恩力？政當體究之時，不得墯古人窠臼，不得受諸
X70n1403_p0778a13║聖羅籠，不得避喧求靜，不得捨事就理。前輩斥云：死
X70n1403_p0778a14║水浸石頭，鬼窟作活計。緣木求魚，撥波覓水，乃學者
X70n1403_p0778a15║之大病也。須是具辨龍蛇之眼，毫髮不受人瞞；用擒
X70n1403_p0778a16║虎兕之手，斯須不容放過。勘辨既明，把捉既定，却不
X70n1403_p0778a17║妨向塵勞世網中大抹高揮，熾然作用；亦不妨向語
X70n1403_p0778a18║言文字上東咬西嚼，傳唱敷揚。著著是你得力時，頭
X70n1403_p0778a19║頭有箇出身路。豈不見道：大道只在目前，要且目前
X70n1403_p0778a20║難覩。欲識大道真體，不離聲色言語。恁麼提掇得行，
X70n1403_p0778a21║挨拶得去，忽然洗面，摸著鼻孔。當知照用四句空拳
X70n1403_p0778a22║嚇小兒，臨濟大師在汝脚跟下蹲坐。吳門用菴照上
X70n1403_p0778a23║人志明大法，初苦咨參，出紙求語，不覺引起葛藤。紙
X70n1403_p0778a24║長未盡，復說三偈以盡之：一、是句亦剗非亦剗，臨濟
X70n1403_p0778b01║滅却正法眼。拍盲曾築大愚拳，不識睦州會擔板。二、
X70n1403_p0778b02║老婆心是葛藤窠，佛法從來也沒多。一揑虗空成粉
X70n1403_p0778b03║碎，眼前留得舊山河。三、真照無私用不虧，同時先後
X70n1403_p0778b04║不同時。鬼家活計掀翻了，氣殺曹州小𤺊兒。
X70n1403_p0778b05║示能大拙長老蜀中歸山
X70n1403_p0778b06║拙到無可拙處，謂之大拙。纖毫拙不盡者，到不得大
X70n1403_p0778b07║拙田地。此之大拙，却非大巧。若拙之拙，亦非巧盡拙
X70n1403_p0778b08║出之拙，且非百不能、百不會之拙，仍非奴郎不辨、菽
X70n1403_p0778b09║麥不分之拙，又非掘地覓天、敲氷取火之拙者也。今
X70n1403_p0778b10║時大方宗匠為師為徒者，一箇箇具大智慧、具大機
X70n1403_p0778b11║變，拙之一字素不願聞，若望其一到大拙田地，盡恒
X70n1403_p0778b12║沙劫不可得矣。且莫說今時，只如從上諸佛也到不
X70n1403_p0778b13║得，歷代諸祖也到不得，天下老和尚也到不得，凡諸
X70n1403_p0778b14║學佛之流要悟禪悟道底，盡其智能、竭其伎倆都到
X70n1403_p0778b15║不得，則上座作此等批判、具此等見解，莫說到不得，
X70n1403_p0778b16║夢也夢不見在。如今大拙能長老若必欲名實相應，
X70n1403_p0778b17║親到者箇田地，須是先將諸佛諸祖併許多到不得
X70n1403_p0778b18║底老凍儂束作一束，送向千山萬山、青松白雲、半間
X70n1403_p0778b19║草屋之下，深深掘箇地爐，就冷灰底一窖埋却，莫留
X70n1403_p0778b20║絲毫影跡，莫露絲毫氣息，却不妨向冷灰之上燒糞
X70n1403_p0778b21║火、煨芋頭，飢則噇教飽，飽則信步行，徤則盤膝坐，困
X70n1403_p0778b22║則伸脚眠，拚取一生殘性命，只恁麼絕學無為拙將
X70n1403_p0778b23║去。拙去拙來，拙到無可拙處，忽然蹉脚踏翻冷灰，觸
X70n1403_p0778b24║著佛祖鼻孔，同時打箇噴嚏起來道：如今埋沒我不
X70n1403_p0778c01║得也。那時曰巧曰拙，未免掩口一咲，亦未免遙向三
X70n1403_p0778c02║千里外痛罵老拙一頓在。
X70n1403_p0778c03║示如維那
X70n1403_p0778c04║苦樂逆順，道在其中。此乃龍門和尚赤心赤膽，痛為
X70n1403_p0778c05║學人警䇿之語也。蓋世間境緣，非苦即樂，非順即逆，
X70n1403_p0778c06║盡大地人，遭他籠罩，無出頭分。故學道之士，往往因
X70n1403_p0778c07║此四種，退失初心，喪壞法體者，亦不為不多矣。原夫
X70n1403_p0778c08║曰苦曰逆，只是箇不如意底境界，能使人起憎起嫉，
X70n1403_p0778c09║起怨起惡，如值冤讐，多方迴避，如遭繫縛，百計求脫，
X70n1403_p0778c10║引發種種煩惱，將一片道心，等閑颺却。曰樂曰順，只
X70n1403_p0778c11║是箇如意底因緣，能使人起愛起貪，起染起著，如嗜
X70n1403_p0778c12║醇酒，不覺沉酣，如貪宴寢，不覺睡著，轉入轉深，將一
X70n1403_p0778c13║片道心，等閑忘却。却不知樂是苦因，順為逆本，四者
X70n1403_p0778c14║相依，互為出沒，皆世相變遷之常事耳。不應遇順樂
X70n1403_p0778c15║則生欣，逢逆苦則反欣為怨，怨欣取舍，鈎鎻連環，道
X70n1403_p0778c16║念何從而在哉。當思樂緣苦境，亦不偶然，總是宿業
X70n1403_p0778c17║所招，繫乎定分，不容苟求而得，苟避而免也。又當思
X70n1403_p0778c18║遇苦遇樂，雖屬定分，然亦浮幻不實，暫有還無，以智
X70n1403_p0778c19║眼觀之，妄起妄滅，如樹頭風，如谷中響，如空裏華耳，
X70n1403_p0778c20║於吾道何所礙焉。間有知是世相，知為定分，知屬浮
X70n1403_p0778c21║幻底，向閑時冷處也說得圓融，儘有主宰。及乎真境
X70n1403_p0778c22║現前，依舊分踈不下，擺撥不行。總而言之，只是見地
X70n1403_p0778c23║未徹，劄脚未穩，道念輕微故爾。道念者何？了生死明
X70n1403_p0778c24║大法之念也。其真實以是念橫在𮌎次間者，如握金
X70n1403_p0779a01║剛王寶劒，萬丈寒光，威凜凜地，聖來凡來，恨不得一
X70n1403_p0779a02║揮百雜碎。當此之時，處佛國天堂不見其順樂，居魔
X70n1403_p0779a03║宮虎穴不見其逆苦，又有甚麼利便不利便、如意不
X70n1403_p0779a04║如意處可得而分別哉？近時參玄上士，雖於逆順門
X70n1403_p0779a05║頭具得隻眼，又或被一種虗名聲、閑學解當頭瞞却，
X70n1403_p0779a06║殊不知此等作為也是道在其中始得。苟非道在其
X70n1403_p0779a07║中，直饒學解過人，聲名蓋世，亦未免遭先聖呵斥，以
X70n1403_p0779a08║為癡狂外邊走，埋沒祖師心，可不畏乎？莫若屏絕外
X70n1403_p0779a09║緣，單存正念，𢬵取窮徹骨、苦到底、守卑微於萬人之
X70n1403_p0779a10║下，更𢬵取唇生醭、舌生毛，一丁不識，百事不能，只恁
X70n1403_p0779a11║麼捱將去，異時驀忽向垃圾堆頭拈出一句半句，驚
X70n1403_p0779a12║天動地，其聲名腥薌自不容其掩矣。倘或不然，則依
X70n1403_p0779a13║前被苦樂逆順穿却鼻孔去也，其中何道在之有哉？
X70n1403_p0779a14║示樂真居士（狄同知）
X70n1403_p0779a15║吾佛世尊之道，如杲日之在中天，光無私照，照無不
X70n1403_p0779a16║覩，初非恠詭僻異之術，亦非險峻幽深之事。蓋其立
X70n1403_p0779a17║言垂化，原始要終，無非教人為善而已。為善者何？治
X70n1403_p0779a18║心而已。治心者何？捨邪從正而已。心也者，從古逮今，
X70n1403_p0779a19║聖凡貴賤，一切生靈之所共稟者也。充而論之，天地
X70n1403_p0779a20║以之而建立，陰陽以之而運行，風雨晦明以之而變
X70n1403_p0779a21║化，草木萬類以之而發生。其於人也，在眼為見，在耳
X70n1403_p0779a22║為聞，在鼻為嗅，在舌為甞，乃至俯仰折旋，行住坐臥，
X70n1403_p0779a23║一靜一動，一語一默，喜怒哀樂之情，取舍向背之行，
X70n1403_p0779a24║皆心之所為也。窮其神妙，如經所謂現寶剎於毛端，
X70n1403_p0779b01║轉法輪於塵裏，擲大千於方外，納須彌於芥中，百千
X70n1403_p0779b02║三昧，靡不由之而變現也。心體本一，惟於應事接物
X70n1403_p0779b03║之際，或失主宰，遂有邪正真妄之分焉。真心者何？本
X70n1403_p0779b04║來清淨，無所汙染，本來解脫，無所繫礙，妙應隨緣，縱
X70n1403_p0779b05║橫自在之謂也。妄心者何？由迷真覺，隨念變遷，識想
X70n1403_p0779b06║紛飛，根塵膠擾，而顛倒錯亂，靡所不至之謂也。譬若
X70n1403_p0779b07║鏡焉，本體明淨，胡來胡現，漢來漢現，妍𡟎萬應，毫髮
X70n1403_p0779b08║無差。或不能護其本真，而汙以妄垢，日積日厚，則本
X70n1403_p0779b09║明本淨者隱矣。既有妄心，則所趨所為，悉名妄業。既
X70n1403_p0779b10║有妄業，則有妄報。業報相隨，若形影之不相離。然則
X70n1403_p0779b11║三塗五苦，生死輪迴，不可得而免矣。究其背真向妄，
X70n1403_p0779b12║一至于此。倘無治法，則其害何窮。是故吾佛思所以
X70n1403_p0779b13║治之，演出一大藏教，曲垂種種方便者，皆去妄就真
X70n1403_p0779b14║之法也。亦猶磨鏡之方藥焉，使其日治日磨，垢盡明
X70n1403_p0779b15║現而後已。苟知治心如治鏡，則人皆可使為聖賢之
X70n1403_p0779b16║歸。使人人為聖賢之歸，則吾佛治心之道，豈恠詭僻
X70n1403_p0779b17║異之術，險峻幽深之事哉。世之昧者，或主乎先入之
X70n1403_p0779b18║言，局於一偏之見，不能刮目佛書，留心佛道。既不知
X70n1403_p0779b19║信，而反見謗。是猶盲者之謗日，孰能加損於無私之
X70n1403_p0779b20║照哉。自佛法流東以來，受其惠者盈天下。爾後時殊
X70n1403_p0779b21║事異，法久弊生。依文解義者多，力行脩治者少。是以
X70n1403_p0779b22║達磨一來，掃空陳弊，直指人心，不立文字。貴在機先
X70n1403_p0779b23║言外，脫體承當。謂之教外別傳，極其省要痛快者也。
X70n1403_p0779b24║自此別傳之宗，布滿海內。而名公鉅儒，亦皆幡然從
X70n1403_p0779c01║之。如裴相國．張相國．白侍郎．柳刺史．楊內翰．楊次公．
X70n1403_p0779c02║趙清獻公．富鄭公．黃太史．蘇翰林輩，皆不離富貴功
X70n1403_p0779c03║名、文章事業，而能發明直指之道，氣吞佛祖，聲撼乾
X70n1403_p0779c04║坤，豈非一生取辦而千古慶快者哉！今廣平西村狄
X70n1403_p0779c05║相公，亦深信吾宗者。泰定乙丑、丙寅間，余寓吳門幻
X70n1403_p0779c06║住菴，西村丁母憂，廬墓於閶關外，其孝行盛稱于時。
X70n1403_p0779c07║余甞為撰廬墓序，多引儒典之言，而西村以佛法見
X70n1403_p0779c08║問，余乃許之曰：他日為西村言之未晚也。由是燕鴻
X70n1403_p0779c09║南北，曠不相聞者十有六年矣。近余重到幻住，而西
X70n1403_p0779c10║村亦自京還，年登五十，富貴方來，忽出長紙二幅，求
X70n1403_p0779c11║語進道，舉向來相許之言，似索余之宿逋也。然我宗
X70n1403_p0779c12║無語句，亦無一法與人，惟在乎自參自悟自得耳。其
X70n1403_p0779c13║自參自悟之方，先須照破世間虗名浮利、恩愛豪華，
X70n1403_p0779c14║萬境萬緣同一夢幻。次須痛念流光如箭，時不待人，
X70n1403_p0779c15║生死岸頭無本可據，然後將宗門中省要處念念提
X70n1403_p0779c16║撕。政當提撕之時，於脩身齊家、聽訟治獄、禮樂刑政
X70n1403_p0779c17║之宣行、案牘簡書之酬酢，總不相妨，總是下手得力
X70n1403_p0779c18║處。果能如是，功不浪施，念無虗棄，驀忽剖破藩籬，摸
X70n1403_p0779c19║著佛祖巴鼻，豈復讓於裴、張、蘇、黃輩哉！今西村之索
X70n1403_p0779c20║我者，我已償其逋矣。發明直指之道，吾亦有望於西
X70n1403_p0779c21║村。他日重逢，吾將索公之逋也。公當力行之，深造之。
X70n1403_p0779c22║示真殿主
X70n1403_p0779c23║僧問趙州：如何是佛？州云：殿裏底。此一轉語，輕若遊
X70n1403_p0779c24║空絲，不費纖毫氣力；快若吹毛劒，掃空萬別千差。從
X70n1403_p0780a01║上佛祖到者裏，石火電光把捉不住；正法眼藏到者
X70n1403_p0780a02║裏，瓦解氷消提掇不起。十方空索索，一法不當情，無
X70n1403_p0780a03║粘不解而無縛不除矣。近代學語之流，不識古人舌
X70n1403_p0780a04║頭落處，見他道箇殿裏底，便乃橫生擬議，或謂佛是
X70n1403_p0780a05║觸目現成，有情無情同一覺體；或謂佛是惟心所造，
X70n1403_p0780a06║木雕泥塑能顯法身；或謂此是傍邊指點，聲前意外
X70n1403_p0780a07║別露真機；或謂此是格外提持，即相離相而非離非
X70n1403_p0780a08║即。點檢將來，都是錯會。既是錯會，未免粘上增粘、縛
X70n1403_p0780a09║上加縛，帶累古德靈妙之言，翻成戲論，豈不是屈事？
X70n1403_p0780a10║直饒離却如上錯會，別資一路意解得行，爭奈遇緣
X70n1403_p0780a11║觸境，依舊透脫不過。此無他，只是自己分上不曾透
X70n1403_p0780a12║頂透底，脫略一回，大似隔靴抓痒，於事何濟？如今要
X70n1403_p0780a13║脫略一回也無難事，只消就本參親切處猛著精神，
X70n1403_p0780a14║橫看竪看，忽爾看破，方知殿裏底話，乃至如上四種
X70n1403_p0780a15║橫議，一切處瞞你不得了也。吳興真禪人，頑石和尚
X70n1403_p0780a16║之子，掛錫大乘，充殿主之職，其為眾為己之心打成
X70n1403_p0780a17║一片，誠慕道衲子也。傳頑石之命，過余求語，於是示
X70n1403_p0780a18║以前說，而奉饒一偈云：如何是佛殿裏底？三世如來
X70n1403_p0780a19║眼花起。燈籠露柱咲顏開，咲破虗空半邊觜。咄！
X70n1403_p0780a20║示蜀中果講主
X70n1403_p0780a21║即文字之謂教，離文字之謂禪。禪非外教而禪，教非
X70n1403_p0780a22║外禪而教。教乃有文字之禪，禪乃無文字之教。曰禪
X70n1403_p0780a23║曰教，名異實同。蓋同一治心之善權方便耳。佛說一
X70n1403_p0780a24║切法，為度一切心。我無一切心，何用一切法。亦如醫
X70n1403_p0780b01║方萬品，為病證萬差而設。苟去其病，則溫涼虗實之
X70n1403_p0780b02║劑，何所施焉。彼未達方便之理者，乃各私其所宗。教
X70n1403_p0780b03║則以記持誦習，依文解義為尚。禪則以拍盲枯坐，不
X70n1403_p0780b04║涉義路為高。各執一是，彼此相非。苟非徹悟自心，親
X70n1403_p0780b05║見佛祖善權之意者，其是非何自而息哉。昔德山和
X70n1403_p0780b06║尚，以聰敏智辯，講貫金剛奧義，氣吞江海。及乎出峽，
X70n1403_p0780b07║初見龍潭，遽云：龍又不現，潭又不見。早已摸索不著
X70n1403_p0780b08║矣。至夜參吹滅紙燭處，打失眼睛，始肯道：窮諸玄辯，
X70n1403_p0780b09║若一毫置於太虗。竭世樞機，似一滴投於巨壑。由是
X70n1403_p0780b10║拈一條白棒，打風打雨。此豈記持誦習，依文解義之
X70n1403_p0780b11║境界也哉。又如圓悟和尚，早味禪旨，眼空諸方。萬里
X70n1403_p0780b12║南來諸大老，莫不歎異而首肯之。既而見東山演祖，
X70n1403_p0780b13║備呈所解，祖曰：勤上座，你說底是法座頭禪，濟不得
X70n1403_p0780b14║事。圓悟不肯其說，拂袖便行。後至金山寺，於熱病中
X70n1403_p0780b15║檢點平生所解底，並無得力處，乃自省悔。再參東山，
X70n1403_p0780b16║因聞頻呼小玉之話有疑，未幾聞鷄聲，廓爾脫略，始
X70n1403_p0780b17║悟前非。此又豈拍盲枯坐者所能至是哉？夫此二老，
X70n1403_p0780b18║其初也，自謂俊鷹快鷂，不受羅籠，賴遇本色宗匠，以
X70n1403_p0780b19║惡辣手與之揭開頂門正眼，然後如象王擺脫羈鎻，
X70n1403_p0780b20║海上橫行；如獰龍奮迅于九霄，興雲布雨，等若遊戲。
X70n1403_p0780b21║當是時也，心法雙泯，藥病兩忘，佛來祖來，退步有分，
X70n1403_p0780b22║尚何教禪之足論哉？蜀中果講主，前二大老之里人
X70n1403_p0780b23║也，舍教而禪，篤志于進。天目夏罷，將理歸楫，求語為
X70n1403_p0780b24║別，舉此似之。脫或勇憤不禁，脚蹉手跌，觸翻灩澦堆，
X70n1403_p0780c01║踏斷三巴路，圓悟、德山亦當望塵而拜，爾其勉之。
X70n1403_p0780c02║示昱藏主
X70n1403_p0780c03║佛祖無上妙道，初非強生節目，且非異端揑恠，又非
X70n1403_p0780c04║甚高難行之事，只是你日用常行，見成受用底，強而
X70n1403_p0780c05║名之，喚作自性天真佛，又喚作自己主人公。近而言
X70n1403_p0780c06║之，你一切時一切處，用釋迦老子眼睛耳朵見色聞
X70n1403_p0780c07║聲，用達磨大師舌根鼻孔出言吐氣。極而論之，十方
X70n1403_p0780c08║諸佛諸祖，各各赤窮性命，盡在你掌握之中，揑聚放
X70n1403_p0780c09║開，無不由你。你若果有者箇操略，管取諸佛諸祖，向
X70n1403_p0780c10║你面前納欵有分，就你手裏乞命無由。你若未具超
X70n1403_p0780c11║宗越格底眼目，又無縛虎拏龍底手段，未免一切處
X70n1403_p0780c12║一切時，見色被色礙，聞聲被聲礙，以至出言吐氣，皆
X70n1403_p0780c13║是白日青天，開眼𥧌語。是故圓覺經云：由有無始，本
X70n1403_p0780c14║起無明，生已主宰，一切眾生，生無慧目，身心等性，皆
X70n1403_p0780c15║是無明。誠哉是言也。既自失其主宰，又且聽命於無
X70n1403_p0780c16║明，由是不能轉物，為物所轉，一箇娘生髑髏，被他穿
X70n1403_p0780c17║却，一條死活命根，被他管却，你却甘心向黑暗稠林
X70n1403_p0780c18║中，粘手綴脚，無自由分，就滔天苦海裏，頭出頭沒，無
X70n1403_p0780c19║解脫期。教中說為真可憐愍，勞他古佛世尊不忍坐
X70n1403_p0780c20║視拖泥帶水，多設方便為你解粘去縛，下而諸祖不
X70n1403_p0780c21║惜眉毛，示汝一機一境、一挨一拶，如擊石火、如閃電
X70n1403_p0780c22║光、如疾𦦨過風、如奔流度刃、如金剛圈、如銕酸餡，百
X70n1403_p0780c23║種千般一一控你箇出身之路。你若是箇銅頭銕額
X70n1403_p0780c24║漢，撥著便轉，如師子兒向萬仞懸厓一拶便解翻身，
X70n1403_p0781a01║哮吼一聲，百獸腦裂，始有少分衲僧氣槩。豈不見臨
X70n1403_p0781a02║濟大師三度問黃檗佛法的的大意，三遭痛棒，後被
X70n1403_p0781a03║大愚點著，不覺打破漆桶，却道：元來黃檗佛法無多
X70n1403_p0781a04║子。者箇便是一拶翻身底樣子，從此海上橫行，作陰
X70n1403_p0781a05║涼樹子蓋覆天下兒孫。後來白雲端和尚云：一拳拳
X70n1403_p0781a06║倒黃鶴樓，一踢踢飜鸚鵡洲。有意氣時添意氣，不風
X70n1403_p0781a07║流處也風流。者箇是通身痛快，不忝為臨濟兒孫底
X70n1403_p0781a08║樣子。吾受業師孫昱藏主勵志參禪，果能奮發勇往，
X70n1403_p0781a09║莫道白雲、臨濟，當知達磨大師、釋迦老子盡在你脚
X70n1403_p0781a10║尖頭，切忌等閑蹉過。
X70n1403_p0781a11║示大休永菴主
X70n1403_p0781a12║大休大歇，乃佛祖力行親到之處，謂之大寂滅海，謂
X70n1403_p0781a13║之實際理地，謂之絕學無為閑道人，皆大休之異名
X70n1403_p0781a14║也。如是大休，在乎悟證，却非說了便休。古者謂不學
X70n1403_p0781a15║佛法，惟務休心。休得一分心，學得一分佛法。休心至
X70n1403_p0781a16║于究竟，即是學佛法至于究竟。然則佛法別無可學，
X70n1403_p0781a17║惟以休心為學也。原夫諸佛眾生，同具大心之體，徧
X70n1403_p0781a18║周沙界，無動無遷，如太虗空，具含萬象。曰祖曰佛，靡
X70n1403_p0781a19║不由之而建立，其孰能休之哉？今夫所謂休者，虗妄
X70n1403_p0781a20║攀緣，輪迴生死之心耳。曠古迨今，馳求不息，如燈𦦨
X70n1403_p0781a21║𦦨，似水涓涓。此心不休，則悟證之理絕矣。休心之法，
X70n1403_p0781a22║須具頂門正眼，照破塵勞業識，然後盡情放下，乃至
X70n1403_p0781a23║放下又放下，和箇放下也放下。縱使根塵同消，勞慮
X70n1403_p0781a24║永息，廓爾悟徹，全體現前，此猶是小休小歇之地。直
X70n1403_p0781b01║待掀翻窠臼，掃絕階梯，迷悟兩忘，與奪自在，不守一
X70n1403_p0781b02║途方便，轉身異類中行，熾然作用而靡涉思惟，不動
X70n1403_p0781b03║真機而圓應法界。夫如是，始有大休分。華亭永上人，
X70n1403_p0781b04║天目斷厓和尚之徒也。既以大休為號，直須名也大
X70n1403_p0781b05║休，實也大休，說也大休，行也大休。念念休，步步休，得
X70n1403_p0781b06║休便休，一休永休。永休須是永大休，不至大休誓不
X70n1403_p0781b07║休。
X70n1403_p0781b08║示壽上人
X70n1403_p0781b09║一大藏教掛網張風，千七百則掉棒打月，者箇說話
X70n1403_p0781b10║為學者覿面全提，最為的當。倘非性燥衲僧打破娘
X70n1403_p0781b11║生腦蓋，向無依倚處著得隻眼者，到者裏承當不得，
X70n1403_p0781b12║未免返被葛藤教網纏繞脚跟，觸途成滯，或將心意
X70n1403_p0781b13║識領取一知半解，粘皮綴骨，障自悟門，謂之雜毒入
X70n1403_p0781b14║心，如遭魔魅所魘。又如認賊為子，既為魔賊之所攝
X70n1403_p0781b15║持，乃向六根門頭弄光弄影，口裏邪言崇語惱亂好
X70n1403_p0781b16║人，他日三寸氣消，非持似落湯螃蠏，要且閻家老漢
X70n1403_p0781b17║打筭飯錢，毫𨤲不肯放過在。且如宗門垂手，機用不
X70n1403_p0781b18║同，其最痛快、最直截者，無如臨濟、德山。臨濟見僧入
X70n1403_p0781b19║門便喝，德山見僧入門便棒，政是盡底掀翻，和盤托
X70n1403_p0781b20║出，向他未喝未棒已前直下領略，早是劒去久矣，何
X70n1403_p0781b21║況當面蹉過，却來背地搏量，將一棒一喝喚作門庭
X70n1403_p0781b22║施設、又喚作隨機應用、又喚作一期方便，塞斷學者
X70n1403_p0781b23║喉吻。似此要見臨濟、德山，非但三生六十劫，抑且使
X70n1403_p0781b24║二老聞之，槌胸有分矣。大抵學者當以生死未了為
X70n1403_p0781c01║要緊大事，其餘惡知惡解，如經蠱毒之鄉，水也莫沾
X70n1403_p0781c02║他一滴，只就所參話上徹頭徹尾打成一片，雖在廣
X70n1403_p0781c03║眾中龍蛇混處、魔佛交參，戲咲怒罵、逆順縱橫，著著
X70n1403_p0781c04║有箇轉身處，驀忽黑漆桶子連底脫去，等閑開口動
X70n1403_p0781c05║舌、蓋天蓋地，總是自己胸襟流出，却將一大藏教千
X70n1403_p0781c06║七百則點檢佛祖敗闕，方是衲僧奇特處，豈肯墯他
X70n1403_p0781c07║途轍，效今時儱侗者哉？廣德東山壽上人，銕山和尚
X70n1403_p0781c08║之孫也，倘依吾說而力行之，則異時大振乃祖家聲
X70n1403_p0781c09║為不難矣。
X70n1403_p0781c10║示權藏主
X70n1403_p0781c11║古德云：參禪須是起疑情，大疑大悟，小疑小悟，不疑
X70n1403_p0781c12║不悟。然此疑情，初無指授，亦無方便安排做作等事，
X70n1403_p0781c13║只為自己生死未明，曠劫至今，展轉流浪，生既不知
X70n1403_p0781c14║來處，死又不知去處，此豈不是真切起疑情處乎？從
X70n1403_p0781c15║上佛祖，雖不參公案話頭，惟切切於生死事上疑著，
X70n1403_p0781c16║疑之不已，自然情念消，心路絕，知解泯，能所忘，不覺
X70n1403_p0781c17║不知，忽然明得，便是打破疑團，透脫生死底時節也。
X70n1403_p0781c18║近代宗師，為見學者不守正念，不具正信，反於生死
X70n1403_p0781c19║之疑，不真不切，由是教參話頭，貴令放捨一切見聞
X70n1403_p0781c20║覺知，乃至世出世間諸緣雜務，單單起大疑情參去，
X70n1403_p0781c21║離話頭外，別無生死，離生死外，別無話頭，話頭既透，
X70n1403_p0781c22║生死亦明。然則從上佛祖，因疑生死悟道，近代學人，
X70n1403_p0781c23║因疑話頭悟道，所疑雖似不同，而所悟之道，無不同
X70n1403_p0781c24║也。今之參禪不靈驗者，病在不起疑情處，疑情不起，
X70n1403_p0782a01║病在生死不切處，因此不疑不切，遂與話頭日踈日
X70n1403_p0782a02║遠矣。且如兜率道：撥草瞻風，只圖見性。即今上人，性
X70n1403_p0782a03║在甚處？既見得性，要脫生死，眼光落地，作麼生脫？脫
X70n1403_p0782a04║得生死，要知落處，四大分離，向甚處去？如上三關，還
X70n1403_p0782a05║曾一一透得也無？若也未透，未免虗生浪死。果能於
X70n1403_p0782a06║此透得，無一絲毫滯礙，乃至參底疑底透底，和箇話
X70n1403_p0782a07║頭，打歸自己，更無一法當情，亦無一法為了為不了，
X70n1403_p0782a08║方許親到不疑之地。
X70n1403_p0782a09║示定上人
X70n1403_p0782a10║衲僧自己衣單下一著子，包括天地，洞貫古今，雖曰
X70n1403_p0782a11║昭昭在前，無一絲毫漏透，爭奈湊泊他不得，捫摸他
X70n1403_p0782a12║不著。所以三世諸佛費盡口業，橫說竪說說不定；歷
X70n1403_p0782a13║代諸祖用盡工夫，逆行順行行不定。佛祖既定不得，
X70n1403_p0782a14║未免誤賺學者，心路轉多，話頭轉雜，千差萬別，由此
X70n1403_p0782a15║而生，永無定當之日矣。考夫佛祖之意，豈肯特地賺
X70n1403_p0782a16║人？蓋為者一著子，不受人差排，不受人指註，你要恁
X70n1403_p0782a17║麼，他却不恁麼，你不恁麼，他却恁麼，雖有百千神通，
X70n1403_p0782a18║要定定不得。故其所說所行，不過一期方便，萬不得
X70n1403_p0782a19║已而然耳。然則諸佛言教，諸祖機緣，流布世間，總是
X70n1403_p0782a20║鬼神茶飯，在學者自己分上，有何交涉哉？金陵定上
X70n1403_p0782a21║人，負大丈夫志誓，欲定當者一著子，其志誠可嘉也。
X70n1403_p0782a22║且佛祖說底行底，猶自用不著，何況近時藂林，近時
X70n1403_p0782a23║宗師，近時榜樣，與夫山野之語，其可取而用哉？你若
X70n1403_p0782a24║果有丈夫志氣，要定也不難，但將從昔至今閑雜骨
X70n1403_p0782b01║董，盡情掃向一壁，揑定拳頭，咬定牙關，立定脚頭，單
X70n1403_p0782b02║單靠定自己，向頂門上突出金剛正眼，把他定不得
X70n1403_p0782b03║底，通上徹下，密密覷捕，忽然被你覷破。當知佛祖說
X70n1403_p0782b04║底行底，總是自家活計，由我橫拈倒用，說定也得，說
X70n1403_p0782b05║不定也得。我為法王，於法自在，豈不是真大丈夫，能
X70n1403_p0782b06║了大丈大事，而出類拔萃者哉？你若離却自己，別靠
X70n1403_p0782b07║一著，以求解會，斷斷不敢相許。
X70n1403_p0782b08║示記禪人
X70n1403_p0782b09║祖師道：參須真參，悟須實悟，閻羅大王，不怕多語。又
X70n1403_p0782b10║云：毫釐繫念，三途業因，瞥爾情生，萬劫羈鎻。此已是
X70n1403_p0782b11║痛心苦口，血滴滴地為你說警䇿了也，又何待別有
X70n1403_p0782b12║所求哉？蓋參禪要了生死，要脫三界輪迴，要透諸祖
X70n1403_p0782b13║玄關，然後逆行順化，接物利生，此豈等閑細事？所以
X70n1403_p0782b14║須真參而實悟也。你若參而不真，悟而不實，未免大
X70n1403_p0782b15║開兩眼，坐在鬼窟裏，引起一種邪見邪解，說黃道黑，
X70n1403_p0782b16║非惟謗正法輪，亦且於生死輪迴根本上愈深愈重，
X70n1403_p0782b17║愈無解脫之時矣。若是實悟底人，如魚飲水，如啞子
X70n1403_p0782b18║得夢，呈似人不得，說向人不得，如斬一握絲，一斬一
X70n1403_p0782b19║切斷，又如十字街頭撞著親爺相似，一見便見，一識
X70n1403_p0782b20║便識，豈待開口問人，然後定其是否哉？今之學者，但
X70n1403_p0782b21║患其不真參，毋患其不實悟，設或久參而不獲悟者，
X70n1403_p0782b22║但使其真參之心愈真愈實，愈久愈不退轉，自然有
X70n1403_p0782b23║箇消息來也。善記禪者，以見解差別來求警䇿，我有
X70n1403_p0782b24║四句，你且牢牢記取：參教透了悟教圓，佛祖拈他向
X70n1403_p0782c01║一邊，莫學渠儂昧因果，妄談般若罪彌天。
X70n1403_p0782c02║示心源聚維那
X70n1403_p0782c03║識心達本源，故號為沙門。吾佛垂訓垂誡，簡要切當，
X70n1403_p0782c04║雖一大藏教，泛引曲喻，瀾翻潮湧，浩無邊涯，究其指
X70n1403_p0782c05║歸，未有外乎此者也。既為佛之徒，心苟不識，源苟不
X70n1403_p0782c06║達，能不愧於沙門之號乎？性為心之源，心為法之源，
X70n1403_p0782c07║歷觀諸器世間，高下洪纖之萬物，苦樂逆順之萬事，
X70n1403_p0782c08║善惡無記之萬念，無一法不自心源變現。譬若為江
X70n1403_p0782c09║為河，為湖為海，皆謂之水，而世豈有無源之水哉？心
X70n1403_p0782c10║源本空，萬法妄變，故學者因念慮事物，積妄成迷，內
X70n1403_p0782c11║外交奔，流蕩忘返，求其知有心源者鮮矣。夫欲識達
X70n1403_p0782c12║心源，別無奇術，惟於念慮洶湧之際，用截流機，當頭
X70n1403_p0782c13║坐斷，向事物蔽交之時，具透關眼，徹底照破，倐爾洞
X70n1403_p0782c14║見心源，如口唇邊摸得鼻孔，自然千穩百當，不待問
X70n1403_p0782c15║人矣。政當恁麼時，前無釋迦，後無彌勒，上無攀仰，下
X70n1403_p0782c16║絕己躬，喚作心源，早是描𦘕虗空，更言識達，何異重
X70n1403_p0782c17║加五彩？明眼人前，不直一咲。
X70n1403_p0782c18║示信維那
X70n1403_p0782c19║僧問歸宗：如何是佛？歸宗云：向你道，你還信否？僧云：
X70n1403_p0782c20║和尚重言，焉敢不信？歸宗云：即你便是。僧云：如何保
X70n1403_p0782c21║任？歸宗云：一翳在目，空花亂墜。者僧可謂具大信力，
X70n1403_p0782c22║纔聞舉著，便乃直下承當，得大受用去也。今時學者
X70n1403_p0782c23║根器不齊，於即你便是之談，人人知得，人人解得，人
X70n1403_p0782c24║人說得，只是承當不得，及乎教他提話頭，話頭提不
X70n1403_p0783a01║起，教他做工夫，工夫做不上，病勢轉深，藥頭轉不靈
X70n1403_p0783a02║驗。此無他，正信之心不真不切故爾。信為根本，一切
X70n1403_p0783a03║佛法由此發生；信為門戶，一切聖賢由此趣入。謂信
X70n1403_p0783a04║者何？信有三種：第一、須信自己與諸佛諸祖本同一
X70n1403_p0783a05║體，一切現成，若非悟證一回，只是箇迷妄凡夫，生死
X70n1403_p0783a06║岸頭決定不了；第二、須信佛祖留下一言半句，灼然
X70n1403_p0783a07║有箇悟處，若非真參實究，勇猛精進，決定無自悟之
X70n1403_p0783a08║理；第三、須信世間名利妄想攀緣，政是障道之本，若
X70n1403_p0783a09║非和座掀翻，掃蹤滅跡，決定無參學之分。有能如是
X70n1403_p0783a10║信得穩穩當當，如一座鐵山相似，一切妄緣妄境穿
X70n1403_p0783a11║鑿不入，搖撼不動，管取日用自然得力，而發明大事
X70n1403_p0783a12║有日矣。
X70n1403_p0783a13║示孫養拙居士
X70n1403_p0783a14║養拙居士置身於諸緣膠擾之間，用心於八面應酬
X70n1403_p0783a15║之際，其正念不為物轉，日究楞嚴．圓覺二經，而以了
X70n1403_p0783a16║義為問。了義者，非偏小權宜之教，乃為圓頓上機，稱
X70n1403_p0783a17║性而說，推窮妄想，開示真心，極盡根源，發揚秘奧，一
X70n1403_p0783a18║法無餘之謂也。楞嚴云：一切眾生，從無始來，生死相
X70n1403_p0783a19║續，皆由不知常住真心，性淨明體，用諸妄想，此想不
X70n1403_p0783a20║真，故有輪轉。蓋妄想乃輪轉生死之根本，亦名攀緣
X70n1403_p0783a21║心，亦名顛倒想。如是妄想，只在諸人六根門頭，情境
X70n1403_p0783a22║交接之處。且如眼之見色，隨色起想，耳之聞聲，隨聲
X70n1403_p0783a23║起想，皆由迷却常住真心，隨境而轉，境順則愛，境逆
X70n1403_p0783a24║則憎，由愛起貪，由憎起瞋，由此妄貪妄瞋，熏成妄業，
X70n1403_p0783b01║由此妄業，招感妄報，遂於三界之內，七趣之中，妄妄
X70n1403_p0783b02║相因，妄生妄死，上從無始劫來，下入盡未來際，妄受
X70n1403_p0783b03║輪轉，無有了期。故吾佛七處徵心者，徵此妄想之心
X70n1403_p0783b04║也；八還辨見者，辨此妄想之見也。已而多方引喻，種
X70n1403_p0783b05║種發明，自五陰．六入．十二處．十八界，至于七大，廣破
X70n1403_p0783b06║因緣自然生滅等法，無非窮其妄想，示其真心，必欲
X70n1403_p0783b07║眾生返妄歸真，頓悟佛性而後已。然真妄同源，初無
X70n1403_p0783b08║二體，特因迷倒而有分別。迷則依真起妄，如結水以
X70n1403_p0783b09║成冰；悟則返妄歸真，猶消冰而為水也。圓覺云：一切
X70n1403_p0783b10║眾生，種種幻化，皆生如來圓覺妙心。猶如空花，從空
X70n1403_p0783b11║而有，幻花雖滅，空性不壞。眾生幻心，還依幻滅，諸幻
X70n1403_p0783b12║盡滅，覺心不動。其序亦云：迷之則生死始，悟之則輪
X70n1403_p0783b13║迴息。二經所談，同一了義，同一指趣，其要在乎悟心
X70n1403_p0783b14║耳。故凡學道之士，須求正悟，倘得正悟，即妄皆真，觸
X70n1403_p0783b15║處融通，隨機解脫。盡虗空，徧法界，山川草木，日月烟
X70n1403_p0783b16║雲，萬法縱然，法法皆楞嚴之妙體也；聲色藂中，是非
X70n1403_p0783b17║海裏，愛憎任性，取捨隨緣，萬念交馳，念念皆圓覺之
X70n1403_p0783b18║妙心也。回觀二經微言奧義，以及一大藏教，諸祖禪
X70n1403_p0783b19║詮，所有礙膺之事，可一咲而釋之矣。況爾養拙二字，
X70n1403_p0783b20║亦一返妄歸真之方也。誠能去巧用拙，存養功深，則
X70n1403_p0783b21║正悟之期，可坐而待也。山僧不惜舌長，重說一偈，以
X70n1403_p0783b22║為懸記：圓覺楞嚴示密因，道人養拙契天真。礙無礙
X70n1403_p0783b23║境俱超越，不歷僧祇獲法身。
X70n1403_p0783b24║示性空達禪人
X70n1403_p0783c01║妙圓覺性，本自空寂。平等清淨，廓若太虗。非體狀可
X70n1403_p0783c02║以指陳，非方所可以趣向，非門路可以進入，非五彩
X70n1403_p0783c03║可以描摹。寥寥乎無一物之可取，蕩蕩乎無一法之
X70n1403_p0783c04║可施。超越古今，離諸生滅，莫可得而形容思議之也。
X70n1403_p0783c05║由業之所感，緣之所會，從畢竟無，成畢竟有。一物既
X70n1403_p0783c06║立，萬法隨生。自是萬境發現，萬象橫陳。大地山河，微
X70n1403_p0783c07║塵剎土，靡不有焉。其所有者，非覺性之本有，乃情識
X70n1403_p0783c08║與緣業交遘而妄有也。妄有者，如夢幻影響，如陽𦦨
X70n1403_p0783c09║空花，充塞世間，亂生亂滅。以目前觀之，不可謂無。究
X70n1403_p0783c10║其始終，則非實有也。蓋情識從覺性轉變而生。情識
X70n1403_p0783c11║如形，緣業如影。情識一生，緣業即現。未有形而不現
X70n1403_p0783c12║影者，未有影而不隨形者。吾之覺性，雖能變現情識，
X70n1403_p0783c13║而不與情識俱變。故曰：覺性如虗空，平等不動轉。亦
X70n1403_p0783c14║如大圓鏡體，本淨本空，而妍醜諸像，隨至而彰。雖諸
X70n1403_p0783c15║像有妍醜，有去來，而鏡體未甞隨其妍醜去來。夫是
X70n1403_p0783c16║之謂性空也。故十方如來，體此性空，成無上覺。一切
X70n1403_p0783c17║菩薩，依此性空，圓脩聖道。無邊眾生，迷此性空，沉墜
X70n1403_p0783c18║生死。於生死中，種種憎愛，種種執著，從情識而起緣
X70n1403_p0783c19║業，從緣業而動情識。互相膠擾，返覆纏綿，積生積劫，
X70n1403_p0783c20║三界往還，而不知有性空之解脫也。於是諸佛菩薩，
X70n1403_p0783c21║世起而救之。形於語言，現於行事。推明緣業於塵勞
X70n1403_p0783c22║煩惱之中，開示情識於見聞覺知之頃。令其即妄明
X70n1403_p0783c23║真，共達性空之理耳。能達是理者，當機活脫，正念炳
X70n1403_p0783c24║然。於法於塵，無染無著。不離覺知聞見，轉而為清淨
X70n1403_p0784a01║智觀。不舍煩惱塵勞，發而為神妙功用。審如是，則吾
X70n1403_p0784a02║性空之道，將與諸佛菩薩，覿體無別矣。豈止於能達
X70n1403_p0784a03║而已哉。
X70n1403_p0784a04║示西資會道友
X70n1403_p0784a05║淨土惟心，心外無土。此惟心之土，其東無東，其西無
X70n1403_p0784a06║西，四維上下，含攝無餘。所謂十方微塵佛剎者，吾淨
X70n1403_p0784a07║土中之剎也。三世恒沙諸佛者，吾淨土中之佛也。極
X70n1403_p0784a08║樂世界彌陀世尊，亦吾淨土中之一剎一佛而已。諸
X70n1403_p0784a09║法不有之謂淨，諸法不無之謂土。即真即俗，非一非
X70n1403_p0784a10║多，用常繁興，體自清淨。染而非染，脩而非脩，本無心
X70n1403_p0784a11║念之可繫。往而非往，生而非生，亦何方所之可指哉。
X70n1403_p0784a12║由眾生不達惟心，局乎現量，機根不等，證悟懸殊。故
X70n1403_p0784a13║於一淨土中，標列四種，曰常寂光，曰實報，曰方便，曰
X70n1403_p0784a14║同居。同居又二，曰穢，曰淨。常寂為總，餘土為別。常寂
X70n1403_p0784a15║則一，餘土則多。彼彌陀極樂，則又同居淨土之一耳。
X70n1403_p0784a16║而釋迦世尊，獨指彼佛為繫念之主，偏指彼土為往
X70n1403_p0784a17║生之方者，以彌陀願重，偏接娑婆眾生，亦令眾生繫
X70n1403_p0784a18║心一處，想念易成。近則可感同居淨報，遠則可為上
X70n1403_p0784a19║三土之因也。由是一代時教中，丁寧指示勸往者，不
X70n1403_p0784a20║知凡幾矣。如引六方諸佛廣長舌贊，則證其往生之
X70n1403_p0784a21║信也。如寶積經中，印許淨飯王，及七萬釋種，同生極
X70n1403_p0784a22║樂，則示其往生之驗也。又如華嚴末會，普賢勸進善
X70n1403_p0784a23║財及海會大眾，以大願王導歸安養。至如觀佛三昧
X70n1403_p0784a24║經，文殊自敘宿因，謂得念佛法門，常生淨土，則又主
X70n1403_p0784b01║伴助揚，弘其往生之教也。此皆信解圓宗之眾，超登
X70n1403_p0784b02║地位之人，尚願託生彼國。然則中根下器，容不信且
X70n1403_p0784b03║慕乎？東土自匡廬遠公及天台賢首歷代聖師，得承
X70n1403_p0784b04║是教，自行化他，曰僧曰俗，往生應驗者，傳記紛然，不
X70n1403_p0784b05║可得而勝數矣。惟禪學之士，間有疑焉。故永明壽禪
X70n1403_p0784b06║師稟單傳直指之道，而亦兼以淨土化人，乃作四料
X70n1403_p0784b07║揀偈，其略曰：有禪無淨土，十人九蹉路；無禪有淨土，
X70n1403_p0784b08║萬脩萬人去。此豈自貶其禪耶？蓋隨機設化，或抑或
X70n1403_p0784b09║揚，亦且使禪者知淨土之不必疑也。至若天衣懷．真
X70n1403_p0784b10║歇了．死心新．長蘆賾．圓照本諸大禪老，兼行淨土之
X70n1403_p0784b11║化，不約而同，是皆善達惟心，不局乎禪者也。今晦室
X70n1403_p0784b12║彰公於天目西菴月建西資會，會諸禪侶，舉百丈茶
X70n1403_p0784b13║毗十念之規，推廣為三時繫念佛事，斯蓋得於永明
X70n1403_p0784b14║諸老之意者歟！徑山元叟和尚．中竺一溪諸公，各贈
X70n1403_p0784b15║言以贊之，余不獲辭，遂引惟心之說以相證云。
X70n1403_p0784b16║示周仲翔居士
X70n1403_p0784b17║物有同類而不同其分者，本乎一定之天也。大鵬一
X70n1403_p0784b18║舉九萬里，翱翔雲漢之表，視九州為隘，而斥鷃之飛
X70n1403_p0784b19║不過尋丈，翱翔乎蓬蒿之間而已，亦各極其力，各盡
X70n1403_p0784b20║其分耳。在人亦然，其富貴、貧賤、窮達、得喪之分定于
X70n1403_p0784b21║天，毫髮不容其損益也。昧是分者，或求榮而舍辱，趨
X70n1403_p0784b22║利而避害，下則攀緣其上，近則覬覦其遠，至於勞心
X70n1403_p0784b23║焦思，有終其生而不得遂其志者，非惟不遂其志，亦
X70n1403_p0784b24║且增其業本也。以是知天定之分非天定也，乃吾業
X70n1403_p0784c01║力所致而定也。業力感於前，定分應於後，業猶因也，
X70n1403_p0784c02║分猶果也，由其業力之萬差，故分之優劣豈得而同
X70n1403_p0784c03║哉？業感之分固不能同，其妙圓真覺之道則未甞不
X70n1403_p0784c04║同也。夫道也者，包天地，亘古今，聖凡愚智，靡不具有，
X70n1403_p0784c05║反而求之，無所不達。彼達道者，盡其性以安其分，處
X70n1403_p0784c06║卑汙貧賤恬如也，無能移其守，視富貴聲利澹如也，
X70n1403_p0784c07║無所動其心，既不為物欲之所誘，故不為業力之所
X70n1403_p0784c08║牽，逍遙乎萬物之初，翱翔乎三界之外，氣類不足以
X70n1403_p0784c09║拘之，勢分不足以齊之，翔雲漢而隘九州者，又焉足
X70n1403_p0784c10║以知此哉？
X70n1403_p0784c11║示止照長老
X70n1403_p0784c12║由澄諸念，靜慧發生，諸如來心，於中顯現。是語也，止
X70n1403_p0784c13║照之謂歟？夫萬法同歸之性海，體合聲消，常澄常湛。
X70n1403_p0784c14║或受動於八境之風，則情濤識浪，洶涌萬端，非止無
X70n1403_p0784c15║以澄其澄、湛其湛也。一性圓彰之法界，見亡物泯，常
X70n1403_p0784c16║顯常明。稍蒙昏於二障之塵，則惑霧迷雲，交參萬態，
X70n1403_p0784c17║非照無以顯其顯、明其明也。群動既息，一波不生，萬
X70n1403_p0784c18║象昭然，無雜無礙，則照不離乎止中。重昏既清，一翳
X70n1403_p0784c19║不起，十方廓爾，無動無搖，則止不居乎照外。止猶定
X70n1403_p0784c20║也，照猶慧也。以止而照，定為慧之發；以照而止，慧為
X70n1403_p0784c21║定之依。慧發不枯，止足以資照之用；定依不乏，照足
X70n1403_p0784c22║以成止之功。止止而遺其照，或墯為沉空滯寂之非；
X70n1403_p0784c23║照照而遺其止，或流為察覺審觀之弊。蓋止固止乎
X70n1403_p0784c24║動，亦乃動之根，故遺照之止，非墯空寂則散亂生焉。
X70n1403_p0785a01║照固照乎昏，亦乃昏之本，故遺止之照，非流覺觀則
X70n1403_p0785a02║沉迷現矣。是故止照相須，無容其偏廢也。然則是止
X70n1403_p0785a03║也，非本具之止，依動靜以彰其功；是照也，非自由之
X70n1403_p0785a04║照，假昏明以顯其用。既未離乎功用，豈得謂之真止
X70n1403_p0785a05║真照者哉？若夫止功不立，照用俱忘，然後即動即靜
X70n1403_p0785a06║為真照之止，即昏即明為真止之照。真照之止混乎
X70n1403_p0785a07║動靜，則百千諸佛入正定於情濤識浪之間，而不害
X70n1403_p0785a08║其為體合聲消者也。真止之照融乎昏明，則八萬行
X70n1403_p0785a09║門昭正智於惑霧迷雲之際，而不礙其為見亡物泯
X70n1403_p0785a10║者也。至是則諸念不澄而澄，靜慧不生而生，諸如來
X70n1403_p0785a11║心不現而現矣。雖欲以太虗之體、千日之光喻之者，
X70n1403_p0785a12║又何翅霄壤也哉？曲江真相鑑長老以止照須余語
X70n1403_p0785a13║槩論及此，鑑其擇焉。
X70n1403_p0785a14║示曹妙淨居士（問三教戒殺因緣）
X70n1403_p0785a15║戒殺者，勸人莫殺物命也。物在性命，不可殺也。報償
X70n1403_p0785a16║之理，如影隨形，殺之必受其報也。裴公美曰：血氣之
X70n1403_p0785a17║屬必有知，凡有知者必同體。張橫渠曰：民吾同胞，物
X70n1403_p0785a18║吾與也。歷觀古君子之言，蓋謂物之與人，同稟靈知
X70n1403_p0785a19║之性也。物雖不若人之最靈，然其愛身惜命之情，畏
X70n1403_p0785a20║死貪生之念，則與人無少異也。靈知既同，情念又同，
X70n1403_p0785a21║故謂之同體也，故謂之吾與也。吾與者，吾儕輩也。既
X70n1403_p0785a22║為同體之儕輩，其可殺而食之乎？奈何最靈之人，不
X70n1403_p0785a23║能禁口腹之欲，不能推同體之思，不顧其愛身之情，
X70n1403_p0785a24║不憐其畏死之念，往往故殺而食之。殺彼之身以養
X70n1403_p0785b01║我身，害彼之命以活我命，仁恕之心，果安在哉？孔子
X70n1403_p0785b02║曰：山梁雌雉，時哉時哉！子路共之，三嗅而作。朱晦菴
X70n1403_p0785b03║引邢氏註曰：時哉，言雉之飲啄得其時，子路不達，以
X70n1403_p0785b04║為時物而共具之。孔子不食，三嗅其氣而起。孔子之
X70n1403_p0785b05║不食者，蓋有所不忍也。孟子曰：見其生，不忍見其死；
X70n1403_p0785b06║聞其聲，不忍食其肉。肉尚不忍食，死尚不忍見，其能
X70n1403_p0785b07║忍於故殺之乎？孔孟，聖賢也。聖賢仁恕之心，於斯見
X70n1403_p0785b08║矣。老子曰：馳騁田獵，令人心發狂。又曰：射飛逐走，發
X70n1403_p0785b09║蟄驚栖，縱暴殺傷，非理烹宰。如是等罪，司命隨其輕
X70n1403_p0785b10║重，奪其紀筭，筭盡則死，死有餘責，乃殃及子孫。凡孔
X70n1403_p0785b11║老二教之聖賢，立法化世，雖曰不同，而好生惡殺之
X70n1403_p0785b12║言，無不同也。至如吾佛世尊，則又以業報因果，生死
X70n1403_p0785b13║輪迴之事，詳示而嚴戒之。佛之教曰：造業為因，受報
X70n1403_p0785b14║為果，死死生生，隨業受報，互相酬償，如輪之回轉也。
X70n1403_p0785b15║其言十善，則以不殺生為最先；其言十惡，則以殺生
X70n1403_p0785b16║為最重。殺生之業，死墯地獄，地獄罪畢，復墯餓鬼，餓
X70n1403_p0785b17║鬼罪畢，復墯畜生，於畜生中，方還宿報。殺害者還其
X70n1403_p0785b18║殺害，食噉者還其食噉，還報既畢，縱得人身，或短命，
X70n1403_p0785b19║或多病，乃至盲聾瘖瘂，疥癩㿈疽，種種不如意事，是
X70n1403_p0785b20║皆殺業之餘報也。故經云：假使百千劫，所作業不亡，
X70n1403_p0785b21║因緣會遇時，果報還自受。此理昭然可鑒，佛語豈欺
X70n1403_p0785b22║人哉？又曰：若殺物命，即如殺佛。蓋諸佛菩薩，誓度眾
X70n1403_p0785b23║生，以誓願力，隨類化身，故羽毛鱗甲之中，皆有菩薩
X70n1403_p0785b24║聖賢之身也。何況一切生靈，皆具佛性，汝若殺之，即
X70n1403_p0785c01║是殺佛殺聖賢也。又曰：若害物命，即如害父母眷屬。
X70n1403_p0785c02║何以言之？汝從久遠劫來，受無量無數生死。每一受
X70n1403_p0785c03║生，皆有父母兄弟姊妹眷屬。此無量無數之父母眷
X70n1403_p0785c04║屬，輪迴於生死之中，未能解脫。或作大身眾生，或作
X70n1403_p0785c05║小身眾生。水陸飛行，滿眼皆是。改頭換面，各不相識。
X70n1403_p0785c06║汝若害之，即是害父母眷屬也。縱不自殺，而令人代
X70n1403_p0785c07║殺，是亦令人以害吾眷屬也。哀哉！痛哉！既告以殺業
X70n1403_p0785c08║輪迴之報，又喻以聖賢眷屬之身。可謂示之詳，而戒
X70n1403_p0785c09║之嚴矣。達是理者，佛言可不信乎？信是言者，物命其
X70n1403_p0785c10║可殺乎？凡今之人，或於血肉之貪，未能頓斷者，且食
X70n1403_p0785c11║三淨之肉，漸制其情，漸減其業也。三淨者，吾佛所謂
X70n1403_p0785c12║不見殺．不聞殺．不疑為我殺。如是三種，名為淨肉，權
X70n1403_p0785c13║許食之。此乃為迷情太重，貪欲太深者，曲垂方便之
X70n1403_p0785c14║言耳。其餘或在家，或出家，稱為聖賢之弟子者，當推
X70n1403_p0785c15║仁恕之心，當起慈悲之念。血肉之貪，理宜頓絕。殺害
X70n1403_p0785c16║之業，理宜頓斷。然後可以頓空罪報，頓脫輪迴，而頓
X70n1403_p0785c17║造佛祖聖賢之域也。古德云：凡欲殺生者，當作自身
X70n1403_p0785c18║觀。自身不可殺，物命無兩般。戒之哉！戒之哉！物命決
X70n1403_p0785c19║不可殺也。
X70n1403_p0785c20║示慈護侍者
X70n1403_p0785c21║師子無法教兒，直向懸崖一拶，要從拶處飜身，死活
X70n1403_p0785c22║不容眼眨。此數語可喻吾宗參學之法也。從上尊宿
X70n1403_p0785c23║以峻機密用垂手接人，往往絕其門路、去其窠臼，不
X70n1403_p0785c24║容湊泊、不許躋攀，又如推落千丈井中，不假寸繩令
X70n1403_p0786a01║他自出，何甞有一法與人？學者能如是自參自究、自
X70n1403_p0786a02║死自活，方許他做得半箇參方問道底真正種草。舍
X70n1403_p0786a03║此之外，或以和會機緣引人落草、或以穿鑿知解瞎
X70n1403_p0786a04║人眼睛，甚至半青半黃打入魔家眷屬。古人道：醍醐
X70n1403_p0786a05║上味為世所珍，遇斯等人飜成毒藥。此宗門之大患，
X70n1403_p0786a06║學者當深防而嚴戒者也。余受業寺師孫慈護侍者
X70n1403_p0786a07║來師子林，隨群逐隊將一年，忽浩然有歸志，出是軸
X70n1403_p0786a08║求䇿勵之語，因引前喻，復示之偈曰：老古錐，沒頭腦，
X70n1403_p0786a09║一味隨人顛倒，也不會打草驚蛇，也不會按牛喫草。
X70n1403_p0786a10║師子林中師子兒，大者大兮小者小，趂之不去招不
X70n1403_p0786a11║來，增亦非多減非少。我無一法教渠，教是外邊之繞，
X70n1403_p0786a12║待渠萬仞懸崖，自解飜身便了，地黑天昏吼一聲，珊
X70n1403_p0786a13║瑚枝上日杲杲。
X70n1403_p0786a14║示同參
X70n1403_p0786a15║道有同學，禪有同參。同參底是禪，同學底是道。且道
X70n1403_p0786a16║先師意是同是別？文字失於學問，參究缺於悟明。且
X70n1403_p0786a17║道先師此語是褒是貶？世尊三昧，迦葉不知。迦葉三
X70n1403_p0786a18║昧，阿難不知。且道則上座鼻孔是橫是直？生不知來
X70n1403_p0786a19║處，死不知去處。且道生死是何物？受生死底是何人？
X70n1403_p0786a20║宗師家沒奈何，說箇生死，早是無事生事。又說參禪
X70n1403_p0786a21║學道，分明剜肉醫瘡。指望你靈機自發，自討箇轉身
X70n1403_p0786a22║路。你既自無機變，未免累他傷鋒犯手。有時打破乞
X70n1403_p0786a23║兒飯椀，有時見你瞌睡送箇枕頭，有時用錐錐你，有
X70n1403_p0786a24║時用鈎鈎你，有時以楔出楔，有時以毒攻毒，有時將
X70n1403_p0786b01║烏豆換你眼睛，有時用砒礵活你性命，盡是應變神
X70n1403_p0786b02║機，何曾有定法？要在學者自識病根，自知變證，自生
X70n1403_p0786b03║轉智，自得妙用。善於用者，老鼠屎勝過龍肝。不善用
X70n1403_p0786b04║者，師子乳不如驢尿。所以道：燒却醫書，方做得盧醫
X70n1403_p0786b05║扁鵲。因甚學者不參言外活意？往往說生死著生死，
X70n1403_p0786b06║說禪道著禪道，說參學著參學，說佛祖著佛祖，恰似
X70n1403_p0786b07║箇黐膠團子，東粘西惹，轉不乾淨。宗師到此，弓折箭
X70n1403_p0786b08║盡，却說達磨是老臊胡，釋迦老子是乾屎橛，十二分
X70n1403_p0786b09║教是拭瘡疣紙，別無禪道可學。有可學者，盡落邪魔
X70n1403_p0786b10║外道，不如無事好。學者聞之，又向無事處墮坑落壍，
X70n1403_p0786b11║左也不得，右也不得，只道茆長短，焉知地不平。老漢
X70n1403_p0786b12║一生參學，遭却多少誤賺。曾經巴峽猿啼苦，聽著驢
X70n1403_p0786b13║鳴也斷腸。今日沒興撞著你，又來說生說死，說迷說
X70n1403_p0786b14║悟。且如演若達多，迷頭狂走。迷時頭本不失，悟時頭
X70n1403_p0786b15║非外得。一悟一迷，與頭有甚交涉。當知此事如太虗
X70n1403_p0786b16║空，絲毫增減他不得。生死迷悟，與他有甚相干。縱饒
X70n1403_p0786b17║你實證實悟，倘絲毫證悟之見未忘，政是地獄種子，
X70n1403_p0786b18║先師意未夢見在。若遇咬猪狗底手脚，痛棒打折你
X70n1403_p0786b19║驢腰，不為過分。你如今要會先師意，有甚麼難。但將
X70n1403_p0786b20║生死迷悟等，三檐兩桶酸臭惡水，盡底傾飜，不留涓
X70n1403_p0786b21║滴。然後痛加精采，直下點檢。看一動一靜，一語一默，
X70n1403_p0786b22║一條性命，畢竟在甚麼人手裏。吽吽，者裏却不是戲
X70n1403_p0786b23║處。點檢不出，痛棒打折你驢腰。點檢得出，痛棒打折
X70n1403_p0786b24║你驢腰。離此二句，別有消息。痛棒打折你驢腰，為甚
X70n1403_p0786c01║如此。為你未會先師意在。且道先師意，畢竟作麼生。
X70n1403_p0786c02║咄。
X70n1403_p0786c03║
X70n1403_p0786c04║師子林天如和尚語錄卷之三