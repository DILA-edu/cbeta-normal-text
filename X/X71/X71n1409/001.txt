X71n1409_p0109c01║
X71n1409_p0109c02║
X71n1409_p0109c03║
X71n1409_p0109c04║
X71n1409_p0109c05║No. 1409-A
X71n1409_p0109c06║ 育王月江和尚語錄敘
X71n1409_p0109c07║
X71n1409_p0109c08║余初游方時，月江禪師已出世說法，雖辱交三十餘
X71n1409_p0109c09║年，而以不及預參徒、久親爐鞴為恨。至治間，奉
X71n1409_p0109c10║旨金山陞座，獲聆提唱，而驚其若河漢之無極也。比
X71n1409_p0109c11║者其徒如月以師語錄示余，始取讀之，脫然如病之
X71n1409_p0109c12║遇耆域，不假湯液丸劑、鍼砭灸熨，而[聲-耳+亥]欬呼吸之頃，
X71n1409_p0109c13║已疾去而平復，百骸調適而併忘其有身矣。於是持
X71n1409_p0109c14║神定氣，𣸪㳂涯涘以深入性海，其大無外，其細無內，
X71n1409_p0109c15║內無自心，外無萬境，上而十地滿覺，下而三界廿五
X71n1409_p0109c16║有，皆聖凡影響，化儀設施。在性海中，非有非無，非存
X71n1409_p0109c17║非亡，非取非捨，非來非去，如虗空具含諸相，如大地
X71n1409_p0109c18║容載萬物，無自他之間，無今古之殊。乃於其中縱橫
X71n1409_p0109c19║游戲，卷舒自在，行棒行喝，揚眉瞬目，動靜語默，嬉咲
X71n1409_p0109c20║怒罵，無非妙用。或與而奪，或縱而擒，或與無町畦，倐
X71n1409_p0109c21║而崖絕，敲空作響，言於無言，撥火覔漚，作於無作。其
X71n1409_p0109c22║稱性而說也，雷雨八荒；其稱性而用也，埏埴萬化。噫！
X71n1409_p0109c23║何此老作大法施神通三昧有如是耶？以吾淺陋觀
X71n1409_p0109c24║之，猶所得叵量，又豈無大乘根器，一聞一見而親證
X71n1409_p0110a01║實悟，以續慧命而傳正法眼？如古塔主之讀雲門錄，
X71n1409_p0110a02║有足徵矣。
X71n1409_p0110a03║至元六年庚辰歲三月龍翔住山比丘大訢拜書
X71n1409_p0110a04║
X71n1409_p0110a05║No. 1409-B
X71n1409_p0110a06║ 月江和尚語錄序
X71n1409_p0110a07║
X71n1409_p0110a08║前雞足山師弟比丘　正澄　述
X71n1409_p0110a09║原夫真理無當，至音絕常。然理無不周，音無不備，擴
X71n1409_p0110a10║而充之，必待曠世開士出焉。師之語要，真理至音之
X71n1409_p0110a11║謂乎。廓洪機之自在也，若海潮之灑雪；迅玄辯之自
X71n1409_p0110a12║然也，類天鼓之訇霆。乾乾綱宗，罔究終始。至若空谷
X71n1409_p0110a13║答響，洪鐘應擊，固虗通之任扣，奚眹迹之能彰。今茲
X71n1409_p0110a14║編集，非師之本意也。禪徒摭而成帙，蓋滄溟之涓渧，
X71n1409_p0110a15║泰華之毫芒耳。聊陳序引，用識歲時。至治三年癸亥
X71n1409_p0110a16║孟陬日。
X71n1409_p0110a17║
X71n1409_p0110a18║
X71n1409_p0110a19║
X71n1409_p0110a20║月江和尚語錄目次
X71n1409_p0110a21║
X71n1409_p0110a22║卷上
X71n1409_p0110a23║序　（笑隱　清拙）
X71n1409_p0110a24║碧雲禪寺錄
X71n1409_p0110b01║澱山禪寺錄
X71n1409_p0110b02║南禪興國禪寺錄
X71n1409_p0110b03║澱山禪寺再住錄
X71n1409_p0110b04║何山宣化禪寺錄
X71n1409_p0110b05║道場禪寺錄
X71n1409_p0110b06║阿育王山廣利禪寺錄
X71n1409_p0110b07║卷中
X71n1409_p0110b08║拈古頌古
X71n1409_p0110b09║普說法語
X71n1409_p0110b10║卷下
X71n1409_p0110b11║佛祖讚自讚
X71n1409_p0110b12║偈頌題跋
X71n1409_p0110b13║䟦　（空遠　古林　東嶼　靈石）
X71n1409_p0110b14║
X71n1409_p0110b15║
X71n1409_p0110b16║
X71n1409_p0110b17║
X71n1409_p0110b18║No. 1409
X71n1409_p0110b19║月江和尚語錄卷上
X71n1409_p0110b20║
X71n1409_p0110b21║月江和尚初住常州路碧雲禪寺語錄
X71n1409_p0110b22║平江路太平禪寺住持門人　居簡　編
X71n1409_p0110b23║師於元貞元年乙未十一月二十日受請入寺，指。
X71n1409_p0110b24║山門云：三門俱開，門門可入。通方上士，把手同歸。
X71n1409_p0110c01║拈摠統所䟽。握古刀尺，秉大權衡。珠回玉轉，雷動風
X71n1409_p0110c02║行。登座，拈香云：此一瓣香，共祝
X71n1409_p0110c03║今上皇帝萬歲萬萬歲。次，拈香云：爇向爐中，供養我
X71n1409_p0110c04║見住徑山興聖萬壽禪寺佛慧定智禪師虎巖大和
X71n1409_p0110c05║尚，用酬法乳之恩。遂就座。僧問云：師唱誰家曲？宗風
X71n1409_p0110c06║嗣阿誰？師云：有眼無耳朵，六月火邊坐。進云：官不容
X71n1409_p0110c07║鍼，私通車馬。師云：且望闍黎善傳。進云：三聖道：我逢
X71n1409_p0110c08║人則出，出則不為人。意旨如何？師云：臂長衫袖短。進
X71n1409_p0110c09║云：興化道：我逢人則不出，出則便為人。又作麼生？師
X71n1409_p0110c10║云：脚瘦草鞋寬。進云：和尚出世，為復為人不為人？師
X71n1409_p0110c11║云：心不負人，面無慚色。僧禮拜。師乃云：諸佛出世，見
X71n1409_p0110c12║兔放鷹；祖師西來，像席打令。若據衲僧門下，正好一
X71n1409_p0110c13║坑埋却。所以，印上座尋常見佛、見祖，如生冤家；聞道、
X71n1409_p0110c14║聞禪，如風過樹。今日不著便，被人推入者水牯牛羣
X71n1409_p0110c15║隊裏，不免拋三放兩，簸土揚塵，揭開千聖頂門，擊碎
X71n1409_p0110c16║今時窠窟。拈拄杖，云：芭蕉和尚來也。你有拄杖子，與
X71n1409_p0110c17║你主丈子；你無主丈子，奪却你主丈子。卓主丈，云：分
X71n1409_p0110c18║開華岳連天秀，放出黃河一派清。
X71n1409_p0110c19║復舉：閩王請羅山開堂，羅山纔登座，以手斂僧伽黎，
X71n1409_p0110c20║顧視大眾，便下座。閩王近前，執羅山手云：靈山一會，
X71n1409_p0110c21║何異今日？羅山云：將謂你是箇俗漢。師云：好諸禪德！
X71n1409_p0110c22║君臣道合，照用同時，得失兩忘，是非泯絕。只如羅山
X71n1409_p0110c23║道：將謂你是箇俗漢。又作麼生？棋逢敵手難藏行，琴
X71n1409_p0110c24║遇知音正好彈。
X71n1409_p0111a01║上堂：黃面老漢二千年前將一條無絲線索子，把盡
X71n1409_p0111a02║十方世界海情與無情脚跟下一結結定，喚作安居
X71n1409_p0111a03║禁足法門，至今未有箇剔脫得底。者裏莫有天然氣
X71n1409_p0111a04║槩、逸格變通底衲僧麼？我要問你，因甚聞鍾聲披七
X71n1409_p0111a05║條？
X71n1409_p0111a06║上堂，舉：浮石示眾云：山僧開箇卜鋪，斷人貧富生死。
X71n1409_p0111a07║僧便問：離却貧富生死，不落五行，請師直指。石云：金
X71n1409_p0111a08║木水火土。拈云：從上若佛若祖，天下老和尚摠是箇
X71n1409_p0111a09║賣卜漢。浮石與麼指示，只是罕遇知音。者僧擬透重
X71n1409_p0111a10║關，不覺撞頭磕額。只如浮石道：金木水火土作麼生
X71n1409_p0111a11║會？識取鈎頭意，莫認定盤星。
X71n1409_p0111a12║上堂：斬釘截鐵，出眼中屑。百丈耳聾，黃蘗吐舌。
X71n1409_p0111a13║上堂，舉東山空和尚示眾云：千五百眾雪峯住，無面
X71n1409_p0111a14║軟餅褁露柱，橫咬竪咬飽便休，莫倚他門傍他戶。山
X71n1409_p0111a15║僧即不然，翻著襴衫歌雪曲，倒携蓆帽趕村齋。只知
X71n1409_p0111a16║隨例飡䭔子，也得三文買草鞋。
X71n1409_p0111a17║上堂，舉拂子云：百千法門、無量妙義摠在拂子頭上，
X71n1409_p0111a18║還見麼？擊拂子云：大食國裏擊皷鳴鐘，新羅國中和
X71n1409_p0111a19║南不審，且道趙州和尚因甚八十行脚？
X71n1409_p0111a20║上堂：碧雲九十日內與諸人守護心城，內不放出，外
X71n1409_p0111a21║不放入，西天此土摠在者裏。䗶人冰，鐵彈子，無位真
X71n1409_p0111a22║人是什麼乾屎橛？喝！
X71n1409_p0111a23║聖節，州中滿散。陞座。乾坤交泰，日月光華，和氣氤氳，
X71n1409_p0111a24║慶雲紛郁。是故聖人乘大願輪，示現受生，降跡閻浮，
X71n1409_p0111b01║垂衣而治。居九五至尊至貴，統十方為瑞為祥，跨千
X71n1409_p0111b02║古以傳芳，掩百王而騰實，恩籠九域，仁被八區，扇盤
X71n1409_p0111b03║媧太古之淳風，播羲軒無私之至化。所以道莫其德，
X71n1409_p0111b04║德音其德，克明克明，克類克長，克君王此大國，克順
X71n1409_p0111b05║克比，自然□龍吟霧起，虎嘯風從，醴泉涌而嘉禾生，
X71n1409_p0111b06║鳳凰來而麒麟現，福流恒河沙界，壽等百億彌盧。正
X71n1409_p0111b07║與麼時，畢竟如何舉唱？竪拂子。拈起少林無孔笛，臨
X71n1409_p0111b08║風吹出萬年歡。
X71n1409_p0111b09║上堂：知見立知，即無明本。知見無見，斯即涅槃。無漏
X71n1409_p0111b10║真淨，云何是中更容他物？拈云：釋迦老子十二劑，骨
X71n1409_p0111b11║頭百雜碎了也。渾家不管興亡事，贏得和雲占洞庭。
X71n1409_p0111b12║上堂，舉：雲門云：眼睫橫亘十方，眉毛上透乾坤，下透
X71n1409_p0111b13║黃泉，須彌塞却你咽喉。還有人會得麼？若有人會得，
X71n1409_p0111b14║拽取占波共新羅鬪頟。拈云：雲門大師前頭嚇殺人，
X71n1409_p0111b15║後頭笑殺人，若人知得，笑須三十年。
X71n1409_p0111b16║月江和尚住松江澱山禪寺語錄
X71n1409_p0111b17║湖州路何山宣化禪寺住持門人妙心編
X71n1409_p0111b18║師於大德七年癸卯七月十二日受
X71n1409_p0111b19║行宣政院請，入寺至
X71n1409_p0111b20║佛殿云：過去佛是現在佛弟子，現在佛是誰弟子？提
X71n1409_p0111b21║坐具云：一舉四十九。
X71n1409_p0111b22║拈院疏。宣流善政，𠃔合至公。一句全提，群機普應。拈
X71n1409_p0111b23║香祝
X71n1409_p0111b24║聖罷，遂就座。僧問云：曇花重現，覺苑春回，正與麼時，
X71n1409_p0111c01║請師祝　聖。師云：堯仁如天。進云：如何是第一義？師
X71n1409_p0111c02║云：此是第二義。進云：與麼則喝散大眾去也。師云：獅
X71n1409_p0111c03║子咬人，韓盧逐塊。僧禮拜。師乃云：當陽大坐，正令全
X71n1409_p0111c04║提，日照天臨，河清海晏。塵塵剎剎，全彰諸佛妙門；物
X71n1409_p0111c05║物頭頭，摠是普光境界。廓示人天正眼，運轉根本法
X71n1409_p0111c06║輪，以此續佛慧命，以此傳持祖燈，以此毗贊國風，以
X71n1409_p0111c07║此助揚至化。拈主丈云：五鳳樓前吹玉笛，萬年松下
X71n1409_p0111c08║擊金鐘。卓主丈一下。
X71n1409_p0111c09║復舉：僧問投子：如何是一大事因緣？子云：尹司空請
X71n1409_p0111c10║老僧開堂。師拈云：釋迦老子以佛法付囑國王、大臣、
X71n1409_p0111c11║有力檀那，令法久住；投子和尚剖洪音於太古、霈法
X71n1409_p0111c12║雨於靈區，直得雲漢昭回、金湯惟固。今日忽有人問
X71n1409_p0111c13║澱山：如何是一大事因緣？只對他道：曹朝請請山僧
X71n1409_p0111c14║開堂。且道與古人是同？是別？拈主丈卓一下，但見皇
X71n1409_p0111c15║風成一片，不知何處是封疆？
X71n1409_p0111c16║徑山佛慧先師遺書至，拈香：初秋七月有二日，毗嵐
X71n1409_p0111c17║捲空海水立，吹倒凌霄第一峯，直得神號并鬼泣。若
X71n1409_p0111c18║謂先師滅度，苦屈蒼天；若謂先師不滅度，蒼天苦屈。
X71n1409_p0111c19║攔腮一掌，肋下三拳，于今冷地思量著，悔不當初雪
X71n1409_p0111c20║此冤。
X71n1409_p0111c21║法旨至，上堂。僧問：　西天佛子，　大元帝師，聲震五
X71n1409_p0111c22║天，化敷八表。正與麼時，誰是知恩者？師云：法雷普震
X71n1409_p0111c23║群龍喜，慧日纔開大地明。進云：獅子吼處兒增徤，法
X71n1409_p0111c24║雨霶時木向榮。師云：日月無私。進云：忠國師因唐肅
X71n1409_p0112a01║宗問：如何是十身調御？國師云：檀越蹋毗盧頂上行，
X71n1409_p0112a02║意作麼生？師云：瞻仰有分。進云：帝云：此意如何？國師
X71n1409_p0112a03║云：莫認自己清淨法身。未審如何委悉？師云：赤心報
X71n1409_p0112a04║主。進云：只如今晨法旨遐宣，人天敬仰，和尚將何報
X71n1409_p0112a05║答？師云：雲從龍，風從虎。進云：知恩方解報恩。便禮拜。
X71n1409_p0112a06║師乃云：大用現前，大機圓應，如天普盖，似地普擎，似
X71n1409_p0112a07║月照於千江，如春行於萬國。我本無心有所希求，今
X71n1409_p0112a08║此法王大寶自然而至，直得雲行雨施，雷厲風蜚，揚
X71n1409_p0112a09║法化而萬方寧靜，震玄音而四海晏清，魔外自此而
X71n1409_p0112a10║潛踪，人天由茲而交慶。正與麼時，畢竟功歸何所？願
X71n1409_p0112a11║同寶掌千千歲，萬古長為
X71n1409_p0112a12║帝者師。
X71n1409_p0112a13║歲旦，上堂。歲之元，日之元，萬化從元而始，大地依元
X71n1409_p0112a14║而住。從上若佛若祖、天下老和尚，河傾海涌，說此元
X71n1409_p0112a15║字不出；三千大千世界以至華藏世界海，窮此元字
X71n1409_p0112a16║不盡。山僧只作一句道與諸人。便下座。
X71n1409_p0112a17║元夕，上堂。然燈前，然燈後，古今無表裏，虗空無背面。
X71n1409_p0112a18║西天阿蘭那寺燈花落地，燒著帝釋眉毛。是汝諸人
X71n1409_p0112a19║還覺面門熱麼？
X71n1409_p0112a20║上堂：將死雀就地彈底，如麻似粟。喝起向虗空裏打
X71n1409_p0112a21║底，罕逢作者。山僧一條拄杖不曾輕輕拈出，若非上
X71n1409_p0112a22║上人來，如何起動得伊？須知佛法不是小事。
X71n1409_p0112a23║上堂，舉：龐居士云：十方同聚會，箇箇學無為，此是選
X71n1409_p0112a24║佛場，心空及第歸。拈云：蝦蟇跳上梵天，蚯蚓抹過東
X71n1409_p0112b01║海。
X71n1409_p0112b02║青苗會滿，散，上堂。國以民為本，民以食為天，衲僧以
X71n1409_p0112b03║慧為命，以禪悅為食。山僧與諸人連日同遊毗盧遮
X71n1409_p0112b04║那性海，歷徧百一十城，所參底知識、所得底法門無
X71n1409_p0112b05║不了知。且道柔軟勝味主稼神與無量主稼神所譚
X71n1409_p0112b06║何法？拈主丈卓一下，云：歸堂喫茶。
X71n1409_p0112b07║上堂：玄沙不出嶺，保壽不渡河。二祖不往西天，達磨
X71n1409_p0112b08║不來東土。如是安居，如是禁足。澱山門下，朝打三千，
X71n1409_p0112b09║暮打八百。
X71n1409_p0112b10║上堂：大凡一問一答，一拶一挨，也須是本色道流，始
X71n1409_p0112b11║堪持論。你將雲門半片胡餅來，我與你半箇須彌山。
X71n1409_p0112b12║你將趙州一琖茶來，我與你一渧大海水。若是眼裏
X71n1409_p0112b13║著不得須彌山，耳裏著不得大海水，莫錯恠別人好。
X71n1409_p0112b14║上堂：南來北來，上載下載。廬陵米作麼價？草鞋錢教
X71n1409_p0112b15║誰還？不探驪頷，安得驪珠？不入虎穴，爭得虎子？拍禪
X71n1409_p0112b16║牀便起。
X71n1409_p0112b17║上堂，僧問：鐘樓上念讚，牀脚下種菜，意旨如何？師云：
X71n1409_p0112b18║無意旨。進云：風不鳴條，雨不破塊，好箇太平時節。師
X71n1409_p0112b19║云：知恩者少。師乃云：風不鳴條，雨不破塊。鐘樓上念
X71n1409_p0112b20║讚，牀脚下種菜。夜來天帝釋在中庭，與德山、臨濟相
X71n1409_p0112b21║爭佛法，引德深妙神惡發，把須彌山一槌擊碎。山僧
X71n1409_p0112b22║夢中驚覺，不覺起來，撫掌呵呵大咲。且道咲箇什麼？
X71n1409_p0112b23║佛滅二千年，比丘少慚愧。
X71n1409_p0112b24║初祖忌，拈香。南天不是生緣，東土亦非化境，𦵇嶺迢
X71n1409_p0112c01║迢絕去蹤，少林寂寂無寒影。且道祖師今日還來也
X71n1409_p0112c02║無？拈起香，云：五葉花敷劫外春，一曲希聲與誰聽？
X71n1409_p0112c03║上堂：洞山麻三斤，趙州栢樹子，蚊子上鐵牛，無你下
X71n1409_p0112c04║觜處。衲僧家今日三，明日四，但知隨例飡䭔子，也得
X71n1409_p0112c05║三文買草鞋。
X71n1409_p0112c06║上堂，拈主丈云：主丈子二千年前靈山會上親聞如
X71n1409_p0112c07║來金口叮嚀，向二千年後令諸比丘據菩薩乘，脩寂
X71n1409_p0112c08║滅行。只今往三十三天，以至遍歷無邊香水海，復遶
X71n1409_p0112c09║須彌山三帀，還歸本處，普為諸人說安居偈云：人皆
X71n1409_p0112c10║畏炎熱，我愛夏日長，薰風自南來，殿閣生微凉。卓主
X71n1409_p0112c11║丈，喝一喝。
X71n1409_p0112c12║上堂，僧問：如何是新年頭佛法？師云：大雪滿長安。進
X71n1409_p0112c13║云：忽然日出時如何？師云：賺殺闍黎。師乃云：新元布
X71n1409_p0112c14║令，四序開端，千山雪白，萬壑雲寒，大地山河齊稽首，
X71n1409_p0112c15║紫宸殿上曉排班。
X71n1409_p0112c16║上堂：諸方以棒喝為佛事，普光棒喝束之高閣；諸方
X71n1409_p0112c17║建大將旗鼓，普光旗鼓置之一壁。但有來者，只是尋
X71n1409_p0112c18║常相見，自然賓主歷然。會麼？金輪天子勑，草店家風
X71n1409_p0112c19║別。
X71n1409_p0112c20║月江和尚住松江南禪興國禪寺語錄
X71n1409_p0112c21║湖州路顯慈禪寺住持門人　大機　編
X71n1409_p0112c22║佛殿三十二相，八十種好，麻三斤，乾屎橛，殿裏底九
X71n1409_p0112c23║九八十一便禮拜。
X71n1409_p0112c24║小參，僧問：法隨法行，法幢隨處建立，是阿誰分上事？
X71n1409_p0113a01║師云：普。進云：今日得聞於未聞去也。師云：劄。師乃云：
X71n1409_p0113a02║摩竭室中不通水泄，毗耶城裏線路放開。有時孤峯
X71n1409_p0113a03║頂上嘯月眠雲，有時十字街頭和泥合水。所以山僧
X71n1409_p0113a04║住澱山，只見澱山境界：湖光㶑灔，樹影婆娑，㵎草巖
X71n1409_p0113a05║花，樵歌漁唱。來興國，只見興國家風：潮通百浦，月照
X71n1409_p0113a06║萬家，鶴唳雲間，鸎吟古木。百城烟水無二，文殊樓閣
X71n1409_p0113a07║門開。誰名彌勒擊拂子，波斯鼻孔長。
X71n1409_p0113a08║上堂。一夏九十日，等閑過了。或以䗶人為驗，或以鐵
X71n1409_p0113a09║彈子為驗。是猶眾盲摸象，族庖解牛，皆未見全象全
X71n1409_p0113a10║牛底道理。雪竇道，全象全牛翳不殊，從來作者共名
X71n1409_p0113a11║模。如今要見黃頭老，剎剎塵塵在半塗。明覺老人得
X71n1409_p0113a12║一橛。
X71n1409_p0113a13║佛涅槃，上堂。提智慧刀，破煩惱網。拔生死類，置涅槃
X71n1409_p0113a14║城。不無黃面老人，爭奈貴價精神賤價賣。
X71n1409_p0113a15║開元古林和尚至，上堂。僧問：兩鏡相照，中間無像時
X71n1409_p0113a16║如何？師云：闍黎在什麼處見？進云：趙州和尚到黃蘗，
X71n1409_p0113a17║蘗見來閉却方丈門，意旨如何？師云：大開東閤。進云：
X71n1409_p0113a18║趙州於法堂上叫云：救火！救火！意作麼生？師云：即日
X71n1409_p0113a19║共惟。進云：蘗開門扭住云：道！道！又且如何？師云：莫恠
X71n1409_p0113a20║坐來頻勸酒，自從別後見君稀。僧云：趙州道：賊過後，
X71n1409_p0113a21║張弓𡁠。師云：賓主交驩。進云：只如今日開元和尚相
X71n1409_p0113a22║見有何言句？師云：大眾諦觀。進云：與麼則聞於未聞
X71n1409_p0113a23║也。師云：天高地逈。師乃云：作家相見，如擊石火、似閃
X71n1409_p0113a24║電光，擬議不來，白雲萬里。今日師僧纔見通箇寒暄、
X71n1409_p0113b01║道箇萬福，把作尋常，及乎指鹿為馬、將日作月，拋出
X71n1409_p0113b02║陝府鐵牛、驚倒嘉州大像，便乃點頭嚥唾，以為奇特。
X71n1409_p0113b03║喝一喝：明眼人前，一場敗闕。
X71n1409_p0113b04║剃僧付衣入淨妙國土，說法身佛著清淨衣；入無差
X71n1409_p0113b05║別國土，說報身佛著無差別衣；入解脫國土，說化身
X71n1409_p0113b06║佛著光明衣。若有一人不在此衣之下者，我誓不成
X71n1409_p0113b07║正覺。
X71n1409_p0113b08║上堂，舉：德山一日飯遲，托鉢至法堂，雪峯見云：者老
X71n1409_p0113b09║漢！鐘未鳴，鼓未響，托鉢向甚處去？德山低頭歸方丈。
X71n1409_p0113b10║峯舉似巖頭，頭云：老漢未會末後句。德山聞得，喚巖
X71n1409_p0113b11║頭云：汝不肯老僧那？巖頭密啟其意。德山來日上堂，
X71n1409_p0113b12║與尋常不同，巖頭至僧堂前撫掌云：且喜老漢會末
X71n1409_p0113b13║後句。雖然如是，只得三年。三年後果化去。拈云：德山
X71n1409_p0113b14║老漢尋常據條白棒，佛祖近傍無門，因甚被雪峰輕
X71n1409_p0113b15║輕一拶，便見脚忙手亂？總道巖頭密啟其意，殊不知
X71n1409_p0113b16║正是掩耳偷鈴。山僧道：若論末後句，莫道德山、巖頭
X71n1409_p0113b17║敢保西天四七、東土二三未夢見在。
X71n1409_p0113b18║月江和尚再住澱山禪寺語錄
X71n1409_p0113b19║溫州路天寧禪寺住持門人　慧忠　編
X71n1409_p0113b20║入寺，上堂。大方無外，大圓無內，無內無外，聖凡普會。
X71n1409_p0113b21║竪起拂子，看看恒沙國土、恒沙世界百寶莊嚴，只今
X71n1409_p0113b22║盡向拂子頭上出現。恒沙諸佛各各坐天華臺，四眾
X71n1409_p0113b23║圍繞來集於此，吹法螺、擊法鼓，異口同音作獅子吼。
X71n1409_p0113b24║舉起也，千身彌勒；動用也，隨處釋迦。文殊放金色光
X71n1409_p0113c01║明，普賢現白銀世界。西天四七、東土二三、天下老和
X71n1409_p0113c02║尚，各各於一毫端現寶王剎，坐微塵裏轉大法輪，山
X71n1409_p0113c03║河大地、日月星辰、明暗色空，一印印定。山僧適自雲
X71n1409_p0113c04║間佛國回至此普光王世界，得與恒沙諸佛、現前大
X71n1409_p0113c05║眾兩得相見。所謂過去諸如來，斯門已成就；現在諸
X71n1409_p0113c06║菩薩，今各入圓明；未來脩學人，當依如是法。是法住
X71n1409_p0113c07║法位，世間相常住。無端陝府鐵牛忍俊不禁，𨁝跳上
X71n1409_p0113c08║三十三天，築著帝釋鼻孔。觀世音菩薩將錢買胡餅，
X71n1409_p0113c09║放下手却是饅頭。喝一喝。上來講贊無限良因，堪報
X71n1409_p0113c10║不報之恩，共助無為之化。
X71n1409_p0113c11║初祖忌拈香。跨水逢羊，恓恓渡江。星馳電卷，虎驟龍
X71n1409_p0113c12║驤。廓然無聖，豈是南天梵語。與安心竟，且非東土文
X71n1409_p0113c13║章。堪嘆來時顏似玉，去時不道𩯭如霜。
X71n1409_p0113c14║佛慧忌拈香。高高凌霄，深深冷泉。瞪目不見底，仰面
X71n1409_p0113c15║不見顛。也不曾入虎穴得虎子，也不曾拗龍角下龍
X71n1409_p0113c16║淵。雖是兩無交涉，到頭飲水知源。插香好兒，終不使
X71n1409_p0113c17║爺錢。
X71n1409_p0113c18║羅漢開光明，上堂，舉應菴和尚入羅漢五臟偈云：黃
X71n1409_p0113c19║面老人乾屎橛，參隨一火爛泥團，心肝膓胃皆條直，
X71n1409_p0113c20║蔬飯茶花照膽寒。佛法雖然未夢見，神通却許入雲
X71n1409_p0113c21║端，應須痛念歸宗寺，時復持盂下翠巒。山僧今日開
X71n1409_p0113c22║光明，亦有一偈：莫論佛法與神通，放出光明爍太空。
X71n1409_p0113c23║振錫松林朝解虎，持盂石室夜降龍。改頭換面休瞞
X71n1409_p0113c24║我，抹彩塗金嚇你儂。大振千年湖上寺，眉毛之下起
X71n1409_p0114a01║清風。
X71n1409_p0114a02║上堂，僧問：淨法界身本無出沒，因甚今朝佛法？師云：
X71n1409_p0114a03║這漢洗鉢水也消不得。進云：學人會也。師云：你作麼
X71n1409_p0114a04║生會？進云：大悲願力示現受生。師云：念言語漢。師乃
X71n1409_p0114a05║云：三界無法，何處求心？四大本空，佛依何住？淨飯國
X71n1409_p0114a06║王是聖父，摩耶夫人是聖母。甲寅年四月八日，悉達
X71n1409_p0114a07║太子向毗藍園中無憂樹下降生。從上所供，竝皆詣
X71n1409_p0114a08║實。
X71n1409_p0114a09║上堂，僧問：如何是諸佛出身處？師云：澱湖水滿也未？
X71n1409_p0114a10║進云：如何是吹毛劍？師云：井底揚塵。進云：如何是露
X71n1409_p0114a11║地白牛？師云：斫頟望曹溪。進云：如何是透法身句？師
X71n1409_p0114a12║云：者販私鹽賊。師乃云：白日青天，開眼作夢底，如麻
X71n1409_p0114a13║似粟，與我拈取夢中事來看。你見我與麼道，便道：老
X71n1409_p0114a14║漢休寐語。且你不夢時，目前是箇什麼？伏惟尚享。
X71n1409_p0114a15║上堂：東弗于逮打鼓，南瞻部州上堂，西瞿耶尼聞鐘，
X71n1409_p0114a16║北鬱單越作舞，忉利居日月之上，四禪無風火之灾。
X71n1409_p0114a17║且道帝釋宮中所說何法？一牛飲水，五馬不嘶。
X71n1409_p0114a18║斷江和尚至，上堂：天平山上白雲泉，雲自無心水自
X71n1409_p0114a19║閑。何必奔衝下山去，又添波浪向人間。大眾，圓鑑和
X71n1409_p0114a20║尚來也，曇花易見，知識難逢。斷絃須是鸞膠續，佛祖
X71n1409_p0114a21║齊教立下風。
X71n1409_p0114a22║上堂，僧問：牛頭未見四祖，因甚百鳥㗸花獻？師云：世
X71n1409_p0114a23║情偏向有錢家。進云：見後因甚不㗸花？師云：人義盡
X71n1409_p0114a24║從貧處斷。師乃云：凡夫色礙，二乘空礙，菩薩色空無
X71n1409_p0114b01║礙。嘉州大像騎個蹇驢兒走入陝府，鐵牛鼻孔裏拜
X71n1409_p0114b02║白安居，撞見寒山、拾得，跳出來撫掌呵呵大笑，云：佛
X71n1409_p0114b03║法不是者個道理。畢竟是什麼道理？任從滄海變，終
X71n1409_p0114b04║不為君通。
X71n1409_p0114b05║上堂：日裏僧駄像，夜裏像駄僧。黃昏候日出，天曉打
X71n1409_p0114b06║三更。
X71n1409_p0114b07║新都寺撒骨。如何是佛？新婦騎驢阿家牽。如何是佛？
X71n1409_p0114b08║三脚驢子弄蹄行。撞破生死牢關，踏著通天活路。地
X71n1409_p0114b09║歸地，水歸水，火歸火，風歸風。橫身三界外，何處覓行
X71n1409_p0114b10║蹤？
X71n1409_p0114b11║上堂。夜來撾鼓升堂，喚作小參；今日陞堂撾鼓，謂之
X71n1409_p0114b12║示眾。示眾、小參，初無二說；夜來、今日，豈有兩般？拍禪
X71n1409_p0114b13║牀，云：一把柳絲收不得，和烟搭在玉闌干。喝一喝。
X71n1409_p0114b14║䨥林和尚至，上堂。夫善知識者，如優曇花時一現耳；
X71n1409_p0114b15║善知識者，如天甘露時一降爾；善知識者，如塗毒鼓
X71n1409_p0114b16║時一聞爾。撾塗毒鼓，聞者皆喪；洒天甘露，飲者清涼；
X71n1409_p0114b17║開優曇花，見者欣悅。大眾！傅大士道：空手把鋤頭，步
X71n1409_p0114b18║行騎水牛，人從橋上過，橋流水不流。作麼生會？若也
X71n1409_p0114b19║會得，許你親見明極和尚。
X71n1409_p0114b20║開爐上堂，舉雪峯示眾云：世界闊一丈，古鏡濶一丈。
X71n1409_p0114b21║玄沙指火爐云：火爐濶多少？峯云：如古鏡濶。沙云：者
X71n1409_p0114b22║老漢脚跟未點地在。師云：雪峯、玄沙兩父子摻閩音，
X71n1409_p0114b23║直是難會。澱山輙為頌出：世界古鏡火爐，門上休釘
X71n1409_p0114b24║桃符，洞賓失却寶劍，果老踏碎葫蘆。古鏡火爐世界，
X71n1409_p0114c01║一段風光沒賽，盧公逴得衣盂，佛法依然不會。火爐
X71n1409_p0114c02║世界古鏡，知佗是凡是聖？丹霞煖氣烘烘，院主眉鬚
X71n1409_p0114c03║落盡。
X71n1409_p0114c04║小參
X71n1409_p0114c05║結制。妙湛總持不動尊，首楞嚴王世希有，銷我億劫
X71n1409_p0114c06║顛倒想，不歷僧祗獲法身。山僧威音王已前出家，威
X71n1409_p0114c07║音王已前行脚，行脚則與諸人同行脚，出家則與諸
X71n1409_p0114c08║人同出家，不知過了多多少少、長期短期？諸人瞞山
X71n1409_p0114c09║僧一點不得，山僧亦瞞諸人一點不得。傅大士云：夜
X71n1409_p0114c10║夜抱佛眠，朝朝還共起，起坐鎮相隨，語默同居止。若
X71n1409_p0114c11║也會得，許你參學事畢；其或未然，大事替汝不得，小
X71n1409_p0114c12║事各自抵當。
X71n1409_p0114c13║解夏。一拽石，二搬土，發機須是千鈞弩。然則千鈞之
X71n1409_p0114c14║弩，不為鼷鼠而發機。百丈再參馬祖，祖震威一喝，直
X71n1409_p0114c15║得三日耳聾。臨濟到太愚，便道黃蘗佛法無多子。高
X71n1409_p0114c16║亭望見德山，隔江招手，橫趍而去。玄沙見雪峰，輥三
X71n1409_p0114c17║箇木毬，便作斫牌勢。是皆具啐啄同時眼，有啐啄同
X71n1409_p0114c18║時用。如金翅擘海，直取龍吞。又如獅子王哮吼，獅子
X71n1409_p0114c19║兒聞之，悉皆勇徤。如青天礔礰，無你回避處。如卒風
X71n1409_p0114c20║暴雨，無你栖泊處。若是守株待兔，緣木求魚，堅守䗶
X71n1409_p0114c21║人，克期取證三生六十劫。
X71n1409_p0114c22║解夏。諸兄弟！秋初夏末，出一藂林，入一藂林。或有旃
X71n1409_p0114c23║檀藂林，旃檀圍繞；或有荊棘藂林，荊棘圍繞；或有荊
X71n1409_p0114c24║棘藂林，旃檀圍繞；或有旃檀藂林，荊棘圍繞。者四種
X71n1409_p0115a01║藂林，畢竟出那箇藂林，入那箇藂林？雲門大師道：平
X71n1409_p0115a02║地上死人無數，過得荊棘林者是好手。雲門只知其
X71n1409_p0115a03║一，不知其二，荊棘林有什麼難過？澱山道：平地上活
X71n1409_p0115a04║人無數，過得旃檀林者是好手。且道旃檀林有什麼
X71n1409_p0115a05║難過？來晨自恣，各請下一轉語。
X71n1409_p0115a06║冬至。威音王已前無師自悟底一段奇特大事，不在
X71n1409_p0115a07║西天，不在東土，不在天上，不在人間，三世諸佛脩證
X71n1409_p0115a08║不到，一大藏教詮註不及，歷代祖師、天下老和尚摸
X71n1409_p0115a09║索不著，不逐陰陽消長，不隨寒暑推遷，日日日東上，
X71n1409_p0115a10║日日日西沒，循環三百六十，幾箇解知窠窟？惟有七
X71n1409_p0115a11║百甲子老禪翁向老鼠孔裏鑽出來，却道：我使得十
X71n1409_p0115a12║二時辰。更有一千五百人善知識，項上擔百二十斤
X71n1409_p0115a13║鐵枷，向望州亭叫道：土曠人稀，相逢者少。驀拈主丈
X71n1409_p0115a14║劃一劃，云：威音王已前且置，即今事作麼生？卓主丈，
X71n1409_p0115a15║云：龍吟雪解千山凍，虎嘯風回萬壑春。
X71n1409_p0115a16║結制。無上法王有大陀羅尼門，名為圓覺，流出一切
X71n1409_p0115a17║清淨真如，菩提涅槃及波羅密。三世諸佛向者裏瞌
X71n1409_p0115a18║睡未醒，歷代祖師向者裏自救不了，天下老和尚向
X71n1409_p0115a19║者裏出頭不得。驀拈主丈。得念失念，無非解脫。成法
X71n1409_p0115a20║破法，俱名涅槃。智慧愚癡，通為般若。三家村裏臭胡
X71n1409_p0115a21║孫，價增十倍。驪龍頷下明珠，分文不直。主丈子朝遊
X71n1409_p0115a22║南岳，暮往天台，不守如來禁制，貶向二鐵圍山。諸人
X71n1409_p0115a23║九十日中，切忌認賊為子。卓主丈一下。
X71n1409_p0115a24║解制。石頭和尚云：言語動用沒交涉。藥山和尚云：直
X71n1409_p0115b01║得非言語動用亦沒交涉。南方禁夏不禁冬，北方禁
X71n1409_p0115b02║冬不禁夏，一句子針劄不入，一句子石上栽花。雞寒
X71n1409_p0115b03║上樹，鴨寒下水，一塵飛而翳天，一芥墮而覆地，一葉
X71n1409_p0115b04║落而知秋。衲僧家主丈頭上青草連天，劉陽、洞山在
X71n1409_p0115b05║你脚底。
X71n1409_p0115b06║至節。乾坤之內，宇宙之間，中有一寶，不隨陰極陽生，
X71n1409_p0115b07║不逐晝明夜暗。釋迦老子三百餘會不曾說著，缺齒
X71n1409_p0115b08║老胡面壁九年不曾覰著。佛祖既不奈何，衲僧如何
X71n1409_p0115b09║緇素？洞山掇退果卓，慈明揭牓堂前，仰山叉手進前，
X71n1409_p0115b10║香嚴進前叉手。喝一喝，云：直饒動地雨花，何似歸堂
X71n1409_p0115b11║向火？
X71n1409_p0115b12║冬至。今夜謂之冬至。小參。畢竟參箇什麼。為復是參
X71n1409_p0115b13║毗盧師。參法身主。為復是參諸善知識。參山河大地。
X71n1409_p0115b14║參明暗色空。若參山河大地。明暗色空。切忌墮坑落
X71n1409_p0115b15║壍。若參諸善知識。未免瞎驢趂大隊。若參毗盧師。法
X71n1409_p0115b16║身主。何異鏡裏逃形。水中捉月。有底道。信燈籠參燈
X71n1409_p0115b17║籠。信露柱參露柱。信自己參自己。你若參燈籠。燈籠
X71n1409_p0115b18║罩却你眼睛。你若參露柱。露柱磕碎你腦門。你若參
X71n1409_p0115b19║自己。自己如生冤家。且作麼生參得是。你諸人尋常
X71n1409_p0115b20║向高高山頂立。深深海底行。到者裏也好出來決擇
X71n1409_p0115b21║看。直饒向威音那畔。空劫已前。一畫未形。陰陽未兆
X71n1409_p0115b22║之際。道得一句。行得一步。衲僧門下。天地懸殊。
X71n1409_p0115b23║月江和尚住湖州何山宣化禪寺語錄
X71n1409_p0115b24║門人　可橖　祖安　具德　宗滿　編
X71n1409_p0115c01║師於至治二年壬戌五月十八日受。
X71n1409_p0115c02║行宣政院請入寺。指山門云：走遍四天下底人，不知
X71n1409_p0115c03║有入門句；三門下香爐，却知有入門句。還會麼？昆侖
X71n1409_p0115c04║奴，著鐵袴。
X71n1409_p0115c05║佛殿。日面月面，桃花李花，燒香禮拜，釆奔齪家。
X71n1409_p0115c06║據室譬如擲劍揮空，莫問及之不及。臨濟德山，過者
X71n1409_p0115c07║邊立。
X71n1409_p0115c08║拈江湖疏。魯多君子，秦豈無人。美玉精金，陽春白雪。
X71n1409_p0115c09║指法座云：登山須到頂，入海須到底，坐斷上頭關，清
X71n1409_p0115c10║風來未已。便陞座。祝
X71n1409_p0115c11║聖畢，就座。道場和尚白槌云：法筵龍象眾，當觀第一
X71n1409_p0115c12║義。師云：大凡激揚向上宗乘，也須是箇人始得。你若
X71n1409_p0115c13║橫吞巨海，我即背負須彌；你若按劍上來，我即亞鎗
X71n1409_p0115c14║相待。莫有當機不讓者麼？僧問：遠離澱阜，來鎮妙峯，
X71n1409_p0115c15║祝贊一言，請師舉唱。師云：天高群象正，海闊百川朝。
X71n1409_p0115c16║進云：如何是正法眼藏？師云：金雞唱徹扶桑曉。進云：
X71n1409_p0115c17║如何是金剛正體？師云：露。進云：如何是文殊、普賢大
X71n1409_p0115c18║人境界？師云：不勞再問。進云：如何是第一義諦？師云：
X71n1409_p0115c19║夜叉把火。僧禮拜。師乃云：天下無二道，綿歷萬世，卓
X71n1409_p0115c20║爾常存。聖人無兩心，日應萬幾，巍然不動。彌綸天地，
X71n1409_p0115c21║混茫太虗，不見其眹。鼓橐陰陽，陶鑄萬物，不宰其功。
X71n1409_p0115c22║諸佛出世謂之一大事因緣，祖師西來謂之第一義
X71n1409_p0115c23║諦，又謂之大總持門，謂之金剛正體，謂之頂王三昧，
X71n1409_p0115c24║謂之浮幢王剎海，謂之文殊普賢大人境界。大覺世
X71n1409_p0116a01║尊於靈山會上拈一枝華普示大眾，金色頭陀便乃
X71n1409_p0116a02║破顏微咲，彌勒大士於一時中成就五百億天子，同
X71n1409_p0116a03║證無生法忍。歷代祖師、天下老和尚各各出興，廓示
X71n1409_p0116a04║人天正眼，闡揚直指真宗。獨坐大雄峯，放你三頓棒，
X71n1409_p0116a05║麻三斤，乾屎橛，庭前栢樹子，鎮州蘿蔔頭，莫非此道
X71n1409_p0116a06║此心之所發現。如阿伽陀藥，能療一切難醫之病。如
X71n1409_p0116a07║獅子筋琴，一鼓則羣音頓絕。一一騰今煥古，頭頭玉
X71n1409_p0116a08║轉珠回，直得天成地平，河清海晏。正與麼時，且謳歌
X71n1409_p0116a09║鼓腹共樂無為一句又作麼生道？堯舜不章民自化，
X71n1409_p0116a10║大家齊唱太平歌。
X71n1409_p0116a11║復舉：大通智勝佛，十劫坐道場，佛法不現前，不得成
X71n1409_p0116a12║佛道，鈍根阿師。釋迦老子，三大阿僧祇劫脩行，直得
X71n1409_p0116a13║明星現時，方始悟道，鈍根阿師。涅槃會上，廣頟屠兒，
X71n1409_p0116a14║放下屠刀，立地成佛，鈍根阿師。二員古佛，放過即不
X71n1409_p0116a15║問，只如廣頟屠兒成佛，名作什麼？道場和尚白云：諦
X71n1409_p0116a16║觀法王法，法王法如是。便下座。
X71n1409_p0116a17║至晚，小參。僧問：一塵入正受，諸塵三昧起時如何？師
X71n1409_p0116a18║云：小溪深處是何山？進云：一鏃破三關是什麼人？師
X71n1409_p0116a19║云：殘兵敗甲。進云：至道無難，惟嫌揀擇，此意如何？師
X71n1409_p0116a20║云：者田厙奴。進云：百草頭上祖師意作麼生會？師云：
X71n1409_p0116a21║沒用處。進云：乞師方便。師喝云：退後！退後！師乃云：馬
X71n1409_p0116a22║駒踏殺天下人，江北江南知音者少；瞎驢滅却正法
X71n1409_p0116a23║眼，人間天上意氣偏多。是佗直下兒孫，終不隈刀避
X71n1409_p0116a24║箭。法隨法行，法幢隨處建立。譬如壯士展臂，不假他
X71n1409_p0116b01║力；善舞太阿，不傷其手。所以出一藂林，入一保社，自
X71n1409_p0116b02║然金聲玉振，雷厲風飛。無繫蟻之絲，偏要打鳳羅龍；
X71n1409_p0116b03║無聚蠅之糝，足以生凡育聖。拈主丈：者裏莫有同聲
X71n1409_p0116b04║相應、同氣相求底衲僧麼？卓主丈，云：六月賣松風，人
X71n1409_p0116b05║間恐無價。
X71n1409_p0116b06║復舉保福與長慶遊山，福以手指云：即者裏便是妙
X71n1409_p0116b07║峯頂。慶云：是即是，可惜許。後舉似鏡清，清云：若不是
X71n1409_p0116b08║孫公，便見髑髏遍野。雪竇頌云：玅峰孤頂草離離，拈
X71n1409_p0116b09║得分明付與誰？不是孫公辨端的，髑髏著地幾人知？
X71n1409_p0116b10║拈云：者兩箇老漢游山也不了，然魚行水濁、鳥飛毛
X71n1409_p0116b11║落，又爭恠得佗傍觀檢點？還會麼？大黠小癡螗捕蟬，
X71n1409_p0116b12║有餘不足夔憐蚿，退食歸來北窓夜，一江風月闖漁
X71n1409_p0116b13║舡。
X71n1409_p0116b14║上堂：病僧半夏居溪寺，湖海禪流合自知。一陣西風
X71n1409_p0116b15║起林末，䗶人跨得鐵牛歸。
X71n1409_p0116b16║開爐，上堂。三世諸佛，火燄上說法；歷代祖師，炭庫裏
X71n1409_p0116b17║藏身；天下老和尚，冰稜上走馬。何山僧堂內一萬三
X71n1409_p0116b18║千箇炭團，明眼衲僧數不出？
X71n1409_p0116b19║上堂，僧問：教中道：真法供養如來。如何是真法？師云：
X71n1409_p0116b20║闍黎合喫山僧手中棒。僧云：謝師供養。師云：再犯不
X71n1409_p0116b21║容。便打。師乃云：是真精進，是名真法供養如來。僧問
X71n1409_p0116b22║雲門：如何是透法身句？門云：北斗裏藏身。豈不是真
X71n1409_p0116b23║法供養？又問：如何是超佛越祖之談？門云：胡餅。豈不
X71n1409_p0116b24║是真法供養？僧問古德：如何是佛法大意？德云：山前
X71n1409_p0116c01║麥熟也未？豈不是真法供養？擊拂子，一舉四十九。
X71n1409_p0116c02║元旦，上堂：長春殿上金鐘動，萬歲山前玉漏遲。祝贊
X71n1409_p0116c03║歸來日卓午，不知身在鳳凰池。
X71n1409_p0116c04║元宵上堂，拈主丈卓一下：過去燈明佛，本光瑞如此；
X71n1409_p0116c05║現在燈明佛，本光瑞如此；未來燈明佛，本光瑞如此。
X71n1409_p0116c06║拈燈籠來佛殿裏，將山門安燈籠上。卓主丈喝一喝：
X71n1409_p0116c07║上堂。今日乃如來大師入滅之辰，諸人還知麼？摩胸
X71n1409_p0116c08║告眾，槨露雙趺。迦葉顰眉，波旬起舞。人天號慟，大眾
X71n1409_p0116c09║嗚呼。血現如波羅奢華，聲震乎大千沙界。八壜舍利
X71n1409_p0116c10║流布天上人間，一箇金棺拋在拘尸城外。千張白㲲，
X71n1409_p0116c11║百尺香樓，烟滅灰飛，珠回玉轉。示金剛之正體，轉㝡
X71n1409_p0116c12║後之法輪。所以道：山河及日月，時至皆歸盡。未甞有
X71n1409_p0116c13║一法，不被無常吞。汝等諸人為佛弟子，當勤精進，圖
X71n1409_p0116c14║報佛恩。但念無常，慎勿放逸。
X71n1409_p0116c15║上堂，僧問：祖師道：心隨萬境轉，轉處實能幽時如何？
X71n1409_p0116c16║師云：春風吹解玉壺冰。進云：隨流認得性，無喜亦無
X71n1409_p0116c17║憂，又作麼生？師云：趙州東院西。師乃云：心隨萬境轉，
X71n1409_p0116c18║轉處實能幽。隨流認得性，無喜亦無憂。竪起拂子：者
X71n1409_p0116c19║箇是拂子，喚什麼作心？目前是露柱，喚什麼作性？轉
X71n1409_p0116c20║山河大地歸自己即易，轉自己歸山河大地即難。露
X71n1409_p0116c21║柱吞却乾坤，祖師在你脚底。
X71n1409_p0116c22║金山大會歸，上堂。僧問：金山說法動王臣，六趣昏迷
X71n1409_p0116c23║脫苦輪，浩浩千人萬人海，憑師一句報
X71n1409_p0116c24║皇恩。今日歸來，請師說法。師云：我不敢輕於汝等，汝
X71n1409_p0117a01║等皆當作佛。進云：靈山授記，何異今日？師云：大似不
X71n1409_p0117a02║曾齋。進云：與麼則大眾沾恩，學人禮謝。便禮拜。師乃
X71n1409_p0117a03║云：靈山會上以佛法付囑國王大臣，外護流通，令法
X71n1409_p0117a04║久住，驗在今日。此際金山大會誠非小緣，山僧得與
X71n1409_p0117a05║四十一人善知識、一千五百比丘僧同入如來大光
X71n1409_p0117a06║明藏，各說不二法門，共揚第一義諦。如帝網珠交光
X71n1409_p0117a07║相羅，光光互攝，無壞無雜；如入毗盧樓閣，一切諸佛
X71n1409_p0117a08║境界悉皆現前；如入龍王宮殿，百寶莊嚴悉皆具足；
X71n1409_p0117a09║如入薝蔔之林，唯聞薝蔔之香，不聞餘香；如入迦陵
X71n1409_p0117a10║頻伽群中，唯聞頻伽之音，不聞餘音；譬如虗空普徧
X71n1409_p0117a11║一切，於諸境界平等隨入。山僧所見如是。且諸人九
X71n1409_p0117a12║十日內在大光明藏中安居，大光明藏自恣，畢竟所
X71n1409_p0117a13║見與山僧是同是別？良久：縱然為客樂，不似在家貧。
X71n1409_p0117a14║端午，上堂。古有良醫名曰耆婆，或以一草治眾病、或
X71n1409_p0117a15║以眾草治一病、或以一草治一病、或以眾草治眾病，
X71n1409_p0117a16║在耆婆用之何如耳。及乎耆婆死，百草皆泣。耆婆既
X71n1409_p0117a17║能以百草治一切眾生之病，因甚耆婆病無藥可醫？
X71n1409_p0117a18║為復是百草不醫耆婆之病？為復是耆婆之病非□
X71n1409_p0117a19║草之可醫？請大眾下一轉語。
X71n1409_p0117a20║朝廷念藏經滿散，上堂：十方如來諸大開士為聽法
X71n1409_p0117a21║故，各持千莖金色蓮花奉供堪忍世界釋迦世尊，請
X71n1409_p0117a22║轉法輪度諸群品。竪起拂子，只今千莖金色蓮花自
X71n1409_p0117a23║九重頒降而來，落在何山手中？以此奉供一切佛陀，
X71n1409_p0117a24║則放眉間光照大千界；以此奉供達摩，則了達一切
X71n1409_p0117b01║諸法空相；以此奉供一切僧伽，則心華發明續佛慧
X71n1409_p0117b02║命；以此奉供日月星辰，則晝夜舒光破諸幽暗；以此
X71n1409_p0117b03║奉供天龍藥叉，則各隨本願擁護正法；以此奉供十
X71n1409_p0117b04║大山王，則須彌岌嶪；以此奉供四大海若，則海水騰
X71n1409_p0117b05║波。擊拂子，風以時，雨以時，五糓登，萬民樂，一塵一佛
X71n1409_p0117b06║國，一葉一釋迦，堪報不報之恩，以助無為之化。
X71n1409_p0117b07║上堂：百丈祖師剏立規繩，如懸萬石之鐘，大扣大鳴，
X71n1409_p0117b08║小扣小鳴；如駕千鈞之弩，一發一中，百發百中。故我
X71n1409_p0117b09║兩序賢佐深領厥旨，如龍得水，似虎靠山，進退合宜，
X71n1409_p0117b10║主賓相得。當念大法垂秋，各出隻手扶樹宗綱，令法
X71n1409_p0117b11║久住。
X71n1409_p0117b12║上堂。古人道：風不鳴條、雨不破塊即且止，作麼生打
X71n1409_p0117b13║得箇翻車筋斗到梵天去？古人道：說得一丈，不如行
X71n1409_p0117b14║取一尺；說得一尺，不如行取一寸。山僧不敢望汝諸
X71n1409_p0117b15║人打箇翻車筋斗到梵天去，今辰是七月初一，大家
X71n1409_p0117b16║普請向山前行道一遭，也教知有祖翁田地四至分
X71n1409_p0117b17║明，鉢盂裏飯是米做。
X71n1409_p0117b18║元旦，上堂。從文殊門入者，墻壁瓦礫為汝發機；從觀
X71n1409_p0117b19║音門入者，蝦蟇蚯蚓為汝發機；從普賢門入者，不動
X71n1409_p0117b20║步而到。只今三門俱開，畢竟從何門而入？元正啟祚，
X71n1409_p0117b21║萬物咸新。伏惟文殊、普賢、觀音大士，各各起居輕利。
X71n1409_p0117b22║喝一喝。
X71n1409_p0117b23║上堂，舉雲門問首座：山河大地與自己是同是別？坐
X71n1409_p0117b24║云：同。門云：一切物命、飛蛾蟻子與自己是同是別？坐
X71n1409_p0117c01║云：同。門云：好好借問，何得干戈相待？師拈云：針劄不
X71n1409_p0117c02║入、水洒不著則不無，首座石上栽花、空中挂劒，還是
X71n1409_p0117c03║雲門始得。
X71n1409_p0117c04║元宵，上堂。十五日已前，風不鳴條，雨不破塊。十五日
X71n1409_p0117c05║已後，燈籠跳入露柱，佛殿走出山門。正當十五日，人
X71n1409_p0117c06║天交接，坐立儼然，如倚天長劍，凜凜神威，似鐵牛之
X71n1409_p0117c07║機，羅籠不住。清凉山中萬菩薩到處覓不得，元來總
X71n1409_p0117c08║在者裏。拈主丈卓一下，下座。
X71n1409_p0117c09║初祖忌拈香。竺土大仙心，東西密相付。梁王挽不回，
X71n1409_p0117c10║魏主推不去。聖諦廓然，是何章句？直指單傳，無本可
X71n1409_p0117c11║據。玉簫吹出鳳城春，靈踪更在猨啼處。
X71n1409_p0117c12║因副寺入塔，只者裏是正因出家者之所住處，是護
X71n1409_p0117c13║惜常住如護眼睛者之所住處，是髑髏識盡生死兩
X71n1409_p0117c14║忘者之所住處。脚踏金船海月高，無根樹下蹲龍虎。
X71n1409_p0117c15║上堂，僧問：世尊升座，文殊白槌，世尊便下座，是什麼
X71n1409_p0117c16║人境界？師云：石筍抽條長丈二。進云：趙州繞禪牀，還
X71n1409_p0117c17║當得轉藏也無？師云：風吹不入，水洒不著。師乃云：若
X71n1409_p0117c18║也舉揚宗旨，須彌直教粉碎；若也說佛說祖，海水便
X71n1409_p0117c19║須枯竭。趙州遶禪牀，與汝轉藏竟。文殊才白槌，世尊
X71n1409_p0117c20║便下座。明月夜光，多逢按劍；焦桐古調，自有知音。
X71n1409_p0117c21║至節上堂：一冬二冬，叉手當𦚾。百一十城，大人境界。
X71n1409_p0117c22║一毛孔內，古佛家風。拈拄杖卓一下：龍袖拂開全體
X71n1409_p0117c23║現，象王行處絕狐踪。
X71n1409_p0117c24║上堂，舉：僧問雪峯：元正一日，四相盡朝，未審王有何
X71n1409_p0118a01║祗待？峯云：四相隨年老，真王不預春。頌云：萬國衣冠
X71n1409_p0118a02║萬國春，昆虫草木悉歸仁。
X71n1409_p0118a03║大元扶得真天子，還是商山四老人。
X71n1409_p0118a04║上堂：古德道：菩提涅槃，真如佛性，名異體同；真心妄
X71n1409_p0118a05║心，佛智世智，名同體異。鎔瓶盤釵釧為一金，攪酥酪
X71n1409_p0118a06║醍醐為一味。春色無高下，花枝自短長。
X71n1409_p0118a07║兩班進退。上堂：何山門下，以萬象森羅為聽徒，以草
X71n1409_p0118a08║木藂林為輔弼。主賓互用，左右逢原。賓則始終賓，主
X71n1409_p0118a09║則始終主。青蘿夤緣，直上寒松之頂。白雲淡泞，出沒
X71n1409_p0118a10║太虗之中。
X71n1409_p0118a11║端午，上堂。拈主丈：者一莖草等閑拈出，照見天下人
X71n1409_p0118a12║心肝五臟、佛病祖病、一切魔病悉皆消滅，文殊、善財
X71n1409_p0118a13║總摸索不著。卓主丈，下座。
X71n1409_p0118a14║高麗真長老至，上堂：達磨不來東土，二祖不往西天，
X71n1409_p0118a15║保壽不渡河，玄沙不出嶺，各人脚跟下好與三十棒
X71n1409_p0118a16║拽取。占波國與新羅國鬪頟即且置，且道金剛山與
X71n1409_p0118a17║水晶宮耳語箇什麼？擊拂子：一葉落，天下秋。
X71n1409_p0118a18║小參□□□　自然等　編
X71n1409_p0118a19║結制。無上法王有大陀羅尼門，圓而無內，方而無外，
X71n1409_p0118a20║無內無外，聖凡普會。若入得此門，則百千三昧門、百
X71n1409_p0118a21║千總持門、百千解脫門一時證入，二六時中、四威儀
X71n1409_p0118a22║內撞倒燈籠、磕破露柱，且莫麤心好。睦州和尚道：未
X71n1409_p0118a23║得箇入頭，須得箇入頭；若得箇入頭，不得孤負老僧。
X71n1409_p0118a24║雪峯和尚道：盡大地是個解脫門，把手拽不入。且道
X71n1409_p0118b01║古人意在什麼處？今時道流多是自生退屈、自生難
X71n1409_p0118b02║易，未證謂證、未得謂得，聞聲被聲礙、見色被色礙、見
X71n1409_p0118b03║空被空礙、見山被山礙、見水被水礙、見佛被佛礙、見
X71n1409_p0118b04║魔被魔礙，欲得獨步大方，直須高超三界。何謂三界？
X71n1409_p0118b05║貪是欲界、嗔是色界、癡是無色界。你一念貪便被水
X71n1409_p0118b06║溺、你一念嗔便被火燒、你一念癡便被風飄，若離得
X71n1409_p0118b07║者三種，便是出三界外。人聞聲不被聲礙、見色不被
X71n1409_p0118b08║色礙、見空不被空礙、見山不被山礙、見水不被水礙、
X71n1409_p0118b09║見佛不被佛礙、見魔不被魔礙、說長期短期不被長
X71n1409_p0118b10║期短期礙、說安居禁足不被安居禁足礙，一切處自
X71n1409_p0118b11║由、一切處無礙。拍禪牀，云：如人上山，各自努力。
X71n1409_p0118b12║解夏。黃金真人鐵面具，開眼覰著，凜凜風生。遠山作
X71n1409_p0118b13║眉紅杏腮，開得口來，早成話墮。東弗于逮打鼓，南瞻
X71n1409_p0118b14║部洲小參。西瞿耶尼安居，北鬱單越自恣。日月居忉
X71n1409_p0118b15║利之上，四禪無風火之災。汝等諸人坐在清凉界中，
X71n1409_p0118b16║那裏知得江南兩浙春寒秋熱。喝一喝。
X71n1409_p0118b17║結夏。只此處便是妙峯孤頂，龍蛇混雜，凡聖同居。南
X71n1409_p0118b18║來者上間安排，北來者下間安著。鼻孔廝拄，赤肉相
X71n1409_p0118b19║挨。壁立萬仞底軟似綿團，和泥合水底渾鋼打就。耳
X71n1409_p0118b20║裏著得無邊香水海，眼裏著得百億須彌盧。九十日
X71n1409_p0118b21║內，佛眼也覰佗不破。只如大通智勝佛，十劫坐道場，
X71n1409_p0118b22║因甚不得成佛道？待小溪水逆流，即向汝道。
X71n1409_p0118b23║結夏清機，歷掌三十三天撲帝鐘；大用現前，當陽打
X71n1409_p0118b24║動關南鼓。衲僧家舉一步，踏翻四大香水海，不喚作
X71n1409_p0118c01║禁足得麼？動一念，推倒百億須彌盧，不喚作安居得
X71n1409_p0118c02║麼？所以道：若立一塵，野老顰蹙；不立一塵，野老謳歌。
X71n1409_p0118c03║百草頭上罷却干戈，閙市門頭識取自己。一月普現
X71n1409_p0118c04║一切水，一切水月一月攝。成就八萬四千塵勞門，彈
X71n1409_p0118c05║指三生六十劫。
X71n1409_p0118c06║冬至。三世諸佛不知有，羊頭車子推明月。狸奴白牯
X71n1409_p0118c07║却知有，沒底船兒載曉風。洞明格外真規，漏泄劫前
X71n1409_p0118c08║消息。有句無句，如藤倚樹。樹倒藤枯，句歸何處。矮師
X71n1409_p0118c09║叔三千里賣却布單即不問，老大溈因甚放下泥盤
X71n1409_p0118c10║呵呵大咲。擊拂子。九九陽生第一爻，冬至寒食一百
X71n1409_p0118c11║五。
X71n1409_p0118c12║歲除，云：日遷月化，歲去年來，天寒人寒，各宜保愛。常
X71n1409_p0118c13║啼菩薩賣却心肝，教誰學般若？善財童子走得脚生
X71n1409_p0118c14║瘡，至今無消息。山前王大公一百二十歲，騎一頭水
X71n1409_p0118c15║牯牛，從南村至北村，過東村至西村，報道：漸漸雞皮
X71n1409_p0118c16║鶴髮，看看行步龍鍾，惟有徑路脩行，但看一頭水牯。
X71n1409_p0118c17║水牯，水牯，四蹄踏土皮，好鞔鼓角，好吹鳴哩。鳴！且道
X71n1409_p0118c18║是何曲調？臘月二十九。
X71n1409_p0118c19║月江和尚住湖州道場禪寺語錄
X71n1409_p0118c20║門人　慧觀　壽椿　德粹　等　編
X71n1409_p0118c21║師於天曆二年八月十五日，受請入寺。指山門云：此
X71n1409_p0118c22║是千聖共行底門戶，諸人得箇入處，不得孤負山僧。
X71n1409_p0118c23║祖堂。石從空裏立，火向水中焚，祖師肉猶煖在。
X71n1409_p0118c24║陞座，拈香祝
X71n1409_p0119a01║聖畢，就座云：我本無心有所希求，今此寶藏自然而
X71n1409_p0119a02║至，莫有窺藩而入、據䁀而甞者麼？僧出，問：輟妙峯之
X71n1409_p0119a03║祖席，踞虎阜之道場，如何是不動尊？答云：八十翁翁
X71n1409_p0119a04║輥繡毬。僧云：今日開堂，願聞祝贊。答云：一人有慶，兆
X71n1409_p0119a05║民賴之。僧云：如何是雲峰境？答云：堦前合抱香入雲，
X71n1409_p0119a06║屋底清池照瑤席。僧云：如何是境中人？答云：鼻孔撩
X71n1409_p0119a07║天不受穿。僧云：人境已蒙師指示，向上玄關事若何？
X71n1409_p0119a08║答云：玉本無瑕，雕文喪德。僧禮拜。師乃云：道場山頂
X71n1409_p0119a09║何山麓？事屬一家，江月照兮松風吹面目。現在五百
X71n1409_p0119a10║年來，據此牀座者莫不龍驤虎驟、電卷星蜚，總是鶻
X71n1409_p0119a11║眼鷹睛、銅頭鐵頟，及乎山僧到來，已是落七落八了
X71n1409_p0119a12║也。喝一喝：神光不昧，萬古徽猷，入此門來，莫存知解。
X71n1409_p0119a13║所以道：我若真正舉揚宗教，正須法堂前草深一丈。
X71n1409_p0119a14║然事無一向，理出多端，且向建化門中通箇消息。竪
X71n1409_p0119a15║起拂子，云：看，看！瓦礫堆頭，黃金滿地，一莖草上，玉殿
X71n1409_p0119a16║崢嶸，塵塵是解脫之場，剎剎有通霄之路，諸山宿德
X71n1409_p0119a17║常為苦海津梁，兩序耆年永作山門柱石，重光祖道，
X71n1409_p0119a18║大振玄風，翠竹黃華均沾至化，樵歌漁唱共樂升平。
X71n1409_p0119a19║正與麼時，畢竟功歸何所？擊拂子：一統乾坤新日月，
X71n1409_p0119a20║大千沙界舊山河。
X71n1409_p0119a21║復舉：僧問百丈：如何是奇特事？丈云：獨坐大雄峯。僧
X71n1409_p0119a22║禮拜，丈便打。頌云：大雄峯頂坐巍巍，兔角拈來好𦘕
X71n1409_p0119a23║眉。談咲據他獅子窟，阿誰奪我鳳凰池？一天明月照
X71n1409_p0119a24║瑤席，滿院秋風生桂枝。稽首祝
X71n1409_p0119b01║君無量壽，大家同樂太平時。
X71n1409_p0119b02║當晚小參，僧問：靈山話月，曹溪指月，此意如何？答云：
X71n1409_p0119b03║清平時節，切忌訛言。僧云：馬大師三人翫月又作麼
X71n1409_p0119b04║生？答云：一波纔動萬波隨。僧云：一人道正好供養，一
X71n1409_p0119b05║人道正好修行，一人拂袖歸眾，未審孰優孰劣？答云：
X71n1409_p0119b06║大家吹滅暗中行。僧云：馬大師道：經歸藏，禪歸海，惟
X71n1409_p0119b07║有普願獨超物外。為復是褒是貶？答云：鐵蒺藜槌，轉
X71n1409_p0119b08║弄轉危。僧禮拜。師乃云：百丈以前無住持事，惟是穴
X71n1409_p0119b09║處巖居，㵎飲木食，所以孤峯萬仞，鳥道虗玄，碧落青
X71n1409_p0119b10║霄，道人活計。好箇太平氣象，無端立規立矩，分主分
X71n1409_p0119b11║賓，大朴既漓，淳風乃散，致使架大屋，著閑漢，三百五
X71n1409_p0119b12║百閙浩浩地，九九百百半青半白。德山、臨濟逞自己
X71n1409_p0119b13║之查梨，雲門、趙州索遼天之高價，後代兒孫接響承
X71n1409_p0119b14║虗，喚鐘作甕，要扶竪他佛祖門風，直是天地懸隔。何
X71n1409_p0119b15║如我雲峰門下碩德耆年各出隻手，擬將夜摩覩史
X71n1409_p0119b16║之宮移向雪峰瑤席之上？山僧乍入門來，聞得者箇
X71n1409_p0119b17║消息，不覺手舞足蹈，遂呵呵大笑云：敗壞多年苕帚
X71n1409_p0119b18║樁，等閑拈起定宗綱。君臣道合風雲會，不比諸方孟
X71n1409_p0119b19║八郎。擊拂子。
X71n1409_p0119b20║復舉：盤山示眾云：心月孤圓，光吞萬象。光非照境，境
X71n1409_p0119b21║亦非存。光境俱忘，復是何物？拈云：盤山老人向威音
X71n1409_p0119b22║王已前拈出一段奇特大事，直是風吹不入，水洒不
X71n1409_p0119b23║著。山僧擬著隻眼，要與盤山相見。擊拂子：此夜一輪
X71n1409_p0119b24║滿，清光何處無？
X71n1409_p0119c01║留兩序，上堂。禮非玉帛而不表，樂非鐘鼓而不傳。叢
X71n1409_p0119c02║林股肱得人，三代禮樂盡在是矣。拈主丈去，過去諸
X71n1409_p0119c03║如來風行草偃，現在諸菩薩玉振金聲，未來脩學人
X71n1409_p0119c04║少你一分不得。卓主丈一下。
X71n1409_p0119c05║開爐，上堂。南方火爐頭，有則無賓主。話輕如太華，重
X71n1409_p0119c06║若鴻毛。三世諸佛說不到，六代祖師提不起，天下老
X71n1409_p0119c07║和尚摸索不著。山僧不惜眉毛，為諸人說破。良久，云：
X71n1409_p0119c08║一牛飲水，五馬不嘶。
X71n1409_p0119c09║法堂、僧堂成，上堂。僧問：古人云：若據真正舉揚，法堂
X71n1409_p0119c10║前直須草深一丈始得。此意如何？師云：長劍倚天寒。
X71n1409_p0119c11║進云：寧可閑却七間僧堂，不怕佛法爛却。又作麼生？
X71n1409_p0119c12║師云：拋磚引玉。進云：且道牧石老禪一力建造法堂、
X71n1409_p0119c13║僧堂，與古人是同？是別？師云：不向如來行處行。僧禮
X71n1409_p0119c14║拜。師乃云：極大同小，不見邊表；極小同大，忘絕境界。
X71n1409_p0119c15║山僧以十方剎土為伽藍，以無邊法界為堂宇，以森
X71n1409_p0119c16║羅萬象為參徒，以八部天龍為眷屬，進一步踢著須
X71n1409_p0119c17║彌燈王鼻孔，退一步踏著陳如尊者脊梁，直饒金牛
X71n1409_p0119c18║舞飯而來，趙州靠杖即出，正是魯般門下弄斤斧。要
X71n1409_p0119c19║見斬新日月、特地乾坤，須是我牧石老禪始得。委悉
X71n1409_p0119c20║麼？驚群須是英靈漢，敵勝還他獅子兒。
X71n1409_p0119c21║請執事上堂，僧問：如何是理無碍法界？答云：頭陀石
X71n1409_p0119c22║被莓苔褁。僧云：如何是事無碍法界？答云：掬水月在
X71n1409_p0119c23║手，弄花香滿衣。僧云：如何是理事無碍法界？答云：巢
X71n1409_p0119c24║知風，穴知雨。僧云：如何是事事無碍法界？答云：石從
X71n1409_p0120a01║空裏立，火向水中焚。僧云：恁麼則昔日祖師，今朝和
X71n1409_p0120a02║尚。答云：不可借他鼻孔出氣。僧云：謝師答話。拂袖歸
X71n1409_p0120a03║眾。師乃云：理法界，事法界，理事無碍法界，事事無礙
X71n1409_p0120a04║法界。舉拂子云：者箇是什麼法界？若也不會，更與汝
X71n1409_p0120a05║指出。經歸藏，禪歸海，是藏主法界。客來須看，賊來須
X71n1409_p0120a06║打。是知客法界。栽菜根向上。二年同一春。是典座法
X71n1409_p0120a07║界。刈得三百箇祖師頭。是直歲法界。作麼生是長老
X71n1409_p0120a08║法界。碧眼胡僧笑點頭。此時山僧都不會。擊拂子。
X71n1409_p0120a09║上堂：新年佛法，如何指南？清池瑤席，覿面相參。普賢
X71n1409_p0120a10║高繫象王袴，妙德長拖獅子衫。且道無位真人還受
X71n1409_p0120a11║歲也無？明破則不堪。
X71n1409_p0120a12║上堂。僧問：日月居忉利之上，四禪無風火之灾，未審
X71n1409_p0120a13║是何人境界？答云：胡張三，黑李四。僧云：只如燈明如
X71n1409_p0120a14║來走入露柱裏藏身，和尚為什麼不知？答云：陳蒲鞋，
X71n1409_p0120a15║周金剛。僧云：雲門大師因甚却向山門頭合掌，佛殿
X71n1409_p0120a16║裏燒香？答云：牛頭南，馬頭北。僧禮拜。師乃云：好箇元
X71n1409_p0120a17║宵節，無油不點燈，乾坤新雨露，雲水舊師僧。石虎翻
X71n1409_p0120a18║身轉，泥牛盡力耕，太平無一事，日午打三更。
X71n1409_p0120a19║佛涅槃，上堂，舉唐順宗問佛光滿禪師云：佛從何方
X71n1409_p0120a20║來？滅向何方去？既言常在世，佛今在何處？答云：佛從
X71n1409_p0120a21║無為來，滅向無為去。法身等虗空，常在無心處。帝大
X71n1409_p0120a22║悅。師云：法身廣大等虗空，生滅何須較異同？夾道桃
X71n1409_p0120a23║花風雨後，馬蹄何處避殘紅？
X71n1409_p0120a24║上堂，舉：僧問廣德周和尚云：阿逸多不斷煩惱、不脩
X71n1409_p0120b01║禪定，佛說此人成佛無疑。此理如何？周云：鹽又盡，炭
X71n1409_p0120b02║又無。僧云：鹽盡炭無時如何？周云：愁人莫向愁人說，
X71n1409_p0120b03║說向愁人愁殺人。頌云：行看山兮坐看山，春風花鳥
X71n1409_p0120b04║自關關。善財別後無人到，樓閣門開盡日閑。
X71n1409_p0120b05║法座新成，上堂：大眾！此處即是毗盧遮那如來所處
X71n1409_p0120b06║憍尸迦須彌山頂善法之堂，此座即是普光明藏獅
X71n1409_p0120b07║子之座，此盖即是寶積長者所獻之盖，徧覆三千大
X71n1409_p0120b08║千世界。其座高出八萬四千由旬，其堂高一十六萬
X71n1409_p0120b09║由旬，一一軒窓、一一欄檻、一一莊嚴藏交光相羅，如
X71n1409_p0120b10║寶絲網、如普賢毛孔、如彌勒樓閣，諸佛剎海一一現
X71n1409_p0120b11║前，無壞無雜。所謂：諸佛曾來入此堂，是故此堂最嚴
X71n1409_p0120b12║淨；諸佛曾來坐此座，是故此座最吉祥；諸佛曾受此
X71n1409_p0120b13║寶盖，是故此盖最殊特。須知此堂、此座、此盖，不從天
X71n1409_p0120b14║降、不從地涌，皆從我山中牧石老禪根本智中之所
X71n1409_p0120b15║流出，竪窮三際則三際圓融，橫亘十方則十方通暢。
X71n1409_p0120b16║擊拂子：虗空可量風可擊，無能盡說佛功德。
X71n1409_p0120b17║浴佛，上堂。僧問：佛身無為，不墮諸數，因甚向王宮降
X71n1409_p0120b18║生？答云：莫謗瞿曇好。僧云：爭奈指天指地何？答云：黃
X71n1409_p0120b19║葉止兒啼。僧云：未諗諸佛出世為什麼邊事？答云：离
X71n1409_p0120b20║婁行處浪滔天。師乃云：若人欲入佛境界，當淨其意
X71n1409_p0120b21║如虗空，遠離妄想及諸取，令心所向皆無碍。諸禪德
X71n1409_p0120b22║拈起勺子，便被勺子碍；浴得者箇浴不得，𨚗箇便被
X71n1409_p0120b23║那箇碍；浴得那箇浴不得，者箇便被者箇礙。作麼生
X71n1409_p0120b24║得所向皆無碍去？向悉達太子未出母胎以前，道將
X71n1409_p0120c01║一句來。
X71n1409_p0120c02║陀羅麻室利皇后賜衣，上堂：迦葉上行衣，輪王髻中
X71n1409_p0120c03║寶。得來本自無心，披處短長恰好。且如何是報德酬
X71n1409_p0120c04║恩底句？昨夜日輪開桂花，今朝月窟生芝草。
X71n1409_p0120c05║都寺辦齋，上堂。雲門喫胡餅，咬著帝釋鼻孔。雲峯喫
X71n1409_p0120c06║餕餡，咬著憍梵鉢提舌頭。諸人二時上堂，喫粥喫飯
X71n1409_p0120c07║合作麼生？忽然咬破一箇鐵餕餡，方知帝釋鼻孔只
X71n1409_p0120c08║是憍梵鉢提舌頭，憍梵鉢提舌頭只是帝釋鼻孔。不
X71n1409_p0120c09║見道，一切智智清淨，無二無二分，無別無斷故。喝一
X71n1409_p0120c10║喝。
X71n1409_p0120c11║上堂，僧問：如何是千尺舍那之身？師云：肥不露肉，瘦
X71n1409_p0120c12║不露骨。進云：如何是丈六紫磨金色之身？師云：切忌
X71n1409_p0120c13║認奴作郎。進云：和尚且莫壓良為賤。師云：山僧從來
X71n1409_p0120c14║柳下惠。師乃云：有時拈龜毛拂子作丈六金身，有時
X71n1409_p0120c15║將丈六金身作龜毛拂子，七顛八倒，簸土揚塵，是你
X71n1409_p0120c16║諸人還知雲峯落處麼？當機覿面提，覿面當機疾，堪
X71n1409_p0120c17║笑鬪雞人，水牛也不識。
X71n1409_p0120c18║雪中，上堂。僧問達磨：少林九年面壁，二祖立雪齊腰，
X71n1409_p0120c19║必竟為什麼邊事？答云：罕逢穿耳客，多是刻舟人。進
X71n1409_p0120c20║云：二祖道：弟子心未寧，乞師安心。此意如何？答云：閙
X71n1409_p0120c21║市裏拋碌磚。進云：達磨道：將心來，與汝安。又作麼生？
X71n1409_p0120c22║答云：陸地上駕鐵船。進云：二祖道：內外覓心了不可
X71n1409_p0120c23║得。磨云：與汝安心竟。為復是有心可安？無心可安？答
X71n1409_p0120c24║云：點鐵化為金玉易，勸君除却是非難。僧便禮拜。師
X71n1409_p0121a01║乃云：白牛露地，南泉無處尋蹤；香象渡河，普賢失其
X71n1409_p0121a02║境界。寒凜凜，玉樓起粟；白皚皚，銀海生花。古佛堂前，
X71n1409_p0121a03║燈籠起舞；夜明簾外，露柱交參。顯揚少室宗風，揭示
X71n1409_p0121a04║新年佛法。太陽溢目，依然水綠山青；大地春回，直得
X71n1409_p0121a05║河清海晏。拍禪牀，野老不知堯舜力，鼕鼕打皷樂豐
X71n1409_p0121a06║年。
X71n1409_p0121a07║佛涅槃，上堂。僧問：始從鹿野苑，終至䟦提河，於是二
X71n1409_p0121a08║中間，未甞談一字。此理如何？師云：無孔鐵槌當面擲。
X71n1409_p0121a09║進云：爭奈一大藏教何？師云：識取鈎頭意，莫認定盤
X71n1409_p0121a10║星。進云：白雲乍可來青嶂，明月難教下碧天。師云：引
X71n1409_p0121a11║不著。師乃云：釋迦老子四十九年三百餘會，大似幻
X71n1409_p0121a12║師，幻出山河大地、草木叢林、城邑聚落、人畜草木，皆
X71n1409_p0121a13║與實相不相違背。末後復作幻虎，還食幻師。幻師既
X71n1409_p0121a14║滅，諸幻隨滅；諸幻既滅，幻滅亦滅。良久，拍禪牀云：雙
X71n1409_p0121a15║林樹下少人行，多子塔前閙如市。
X71n1409_p0121a16║上堂，舉：僧問洞山：如何是古佛心？山云：巢知風，穴知
X71n1409_p0121a17║雨。師頌云：巢知風，穴知雨，一句明明為君舉。森羅萬
X71n1409_p0121a18║象盡交參，渤海新羅齊鼓舞。報諸人，休莽鹵，古德有
X71n1409_p0121a19║言兮，先天為心祖。
X71n1409_p0121a20║結制，上堂。僧問：有句無句，如藤倚樹，此意如何？師云：
X71n1409_p0121a21║無齒大虫當路坐。進云：疎山問：忽若樹倒藤枯，句歸
X71n1409_p0121a22║何處？溈山呵呵大笑又作麼生？師云：曹娥讀夜碑。進
X71n1409_p0121a23║云：後來明招為佗點破，還端的也無？師云：臨厓看滸
X71n1409_p0121a24║眼，特地一場愁。進云：今日學人問和尚：樹倒藤枯，句
X71n1409_p0121b01║歸何處？未審和尚如何指示？師喝一喝，僧禮拜。師乃
X71n1409_p0121b02║云：雪峯領眾到浮江寄夏，自失一隻眼；西院留天平
X71n1409_p0121b03║商量兩錯，不惜幾莖眉；雲峰有年無德，也不留人過
X71n1409_p0121b04║夏，商量兩錯，生風起草；也不領徒諸方寄夏，帶水拖
X71n1409_p0121b05║泥；也不探龍宮，蹋番巨海；也不入虎穴，踢倒須彌；只
X71n1409_p0121b06║是飲水定渴，喫飯療飢。禪客相逢只彈指，此心能有
X71n1409_p0121b07║幾人知？
X71n1409_p0121b08║上堂。玄沙和尚道：者一片田地分付諸人多少時也？
X71n1409_p0121b09║須知者一片田地非七寶之所成就，晝夜常放無量
X71n1409_p0121b10║𤥖光，不以日月所照為明，三世諸佛踏不著，六代祖
X71n1409_p0121b11║師行不到，明眼衲僧覰不見。現前一眾，二六時中，行
X71n1409_p0121b12║住坐臥，折旋俯仰，忽然蹉脚踏著，打箇翻車筋斗，甦
X71n1409_p0121b13║醒起來，方知道：元來平似鏡，誰道爛如泥？
X71n1409_p0121b14║七月旦行道，上堂。僧問：朝離東土，暮往西天，是什麼
X71n1409_p0121b15║人？師云：十字街頭石敢當。進云：昨日有人從天台來，
X71n1409_p0121b16║因甚向南岳去？師云：鮎魚上竹竿。進云：有一人常在
X71n1409_p0121b17║途中，不離家舍；有一人常在家舍，不離途中。且道孰
X71n1409_p0121b18║優孰劣？師云：兔馬有角，牛羊無角。進云：恁麼則庭前
X71n1409_p0121b19║一葉落，天下盡知秋。師云：知時別宜，堪作闍黎。僧禮
X71n1409_p0121b20║拜。師乃云：三十年來住子胡，二時粥飯氣力麁，無事
X71n1409_p0121b21║下山行一轉，借問時人會也無？子胡大似年老心孤。
X71n1409_p0121b22║雲峰則不然，三四年來住道場，二時粥飯氣力強，普
X71n1409_p0121b23║請下山行一轉，萬頃田疇𥝧稏香。
X71n1409_p0121b24║上堂，僧問：達磨面壁，意旨如何？師云：餿飯泥茶爐。進
X71n1409_p0121c01║云：六祖踏碓又作麼生？師云：兔子喫牛嬭。進云：一人
X71n1409_p0121c02║道不識，一人道不會，意在什麼處？師云：鳳林吒之。僧
X71n1409_p0121c03║禮拜。師乃云：達磨不識九年面壁，六祖不會長年踏
X71n1409_p0121c04║碓。帶累兒孫，東倒西儡。新婦騎驢阿家牽，張公喫酒
X71n1409_p0121c05║李公醉。好大哥！
X71n1409_p0121c06║上堂：一二三四五六七，地水火風空覺識。一微塵內
X71n1409_p0121c07║有真空，三世如來從此出。不是心，不是佛，不是物，大
X71n1409_p0121c08║方獨步更由誰？頂門放出遼天鶻。
X71n1409_p0121c09║上堂，僧問：夜來小參，和尚舉：僧問投子：大死底人却
X71n1409_p0121c10║活時如何？投子云：不許夜行，投明須到。意旨如何？師
X71n1409_p0121c11║云：冬至前後，沙飛石走。進云：正堂和尚頌云：我疑千
X71n1409_p0121c12║年蒼玉精，化為一片秋水骨。海神欲護護不得，一夜
X71n1409_p0121c13║鰲頭忽擎出。未審正堂和尚具什麼眼目？師云：急須
X71n1409_p0121c14║著眼看仙人，莫看仙人手中扇。進云：只如和尚頌云：
X71n1409_p0121c15║陽氣發時無硬地，秦時𨍏輅鑽生花。淮西古佛舌無
X71n1409_p0121c16║骨，爛嚼虗空吐出查。不妨與投子把手共行。師云：山
X71n1409_p0121c17║僧無此語，莫謗山僧好。進云：學人罪過。便禮拜。師乃
X71n1409_p0121c18║云：雲門一曲，臈月二十五。雲峯一曲，仲冬二十五。葭
X71n1409_p0121c19║管動飛灰，日輪正卓午。昨夜東海鯉魚，吞却南山猛
X71n1409_p0121c20║虎。驚得文殊普賢，走入堂前露柱。喝一喝。
X71n1409_p0121c21║上堂，僧問：新年頭佛法，鏡清道有，明教道無，未審古
X71n1409_p0121c22║人意旨如何？師云：一對無孔鐵槌。進云：學人問和尚：
X71n1409_p0121c23║新年頭還有佛法也無？未審和尚如何指示？師云：露
X71n1409_p0121c24║柱開花，燈籠結果。僧便禮拜。師乃云：一年之計在春，
X71n1409_p0122a01║一日之計在寅。正月建寅，元日屬寅，元正啟祚，萬物
X71n1409_p0122a02║咸新。僧堂新，牀榻臥具新，飲食湯藥新，一堂禪衲如
X71n1409_p0122a03║鳳如麟，箇箇握靈蛇之寶，人人懷滄海之珍。且道佛
X71n1409_p0122a04║法還有新舊也無？喝一喝。
X71n1409_p0122a05║請頭首上堂。善哉三下板，知識盡來參，既善知時節，
X71n1409_p0122a06║吾今不再三。古人與麼道，大似按牛頭喫草。雲峰則
X71n1409_p0122a07║不然，善哉三下板，收足上蒲團，脊梁生鐵鑄，透過祖
X71n1409_p0122a08║師關，一氣轉一大藏教，背手拈却須彌山。七處徵心，
X71n1409_p0122a09║無心可覓；八還辨見，無見可還。夢入天宮猶未醒，金
X71n1409_p0122a10║雞啼上玉闌干。
X71n1409_p0122a11║行化歸，上堂。僧問：昔日寶公令人傳語思大：和尚何
X71n1409_p0122a12║不下山教化眾生？一向目視雲漢作麼？此意如何？師
X71n1409_p0122a13║云：雲在嶺頭閑不徹，水流㵎下太忙生。進云：思大道：
X71n1409_p0122a14║三世諸佛被我一口吞盡，有什麼眾生可化？且道思
X71n1409_p0122a15║大具什麼眼目？師云：咭嘹舌頭三千里。進云：和尚下
X71n1409_p0122a16║山教化眾生，與古人是同？是別？師云：常在途中不離
X71n1409_p0122a17║家。僧禮拜。師乃云：有佛處不得住，無佛處急走過，三
X71n1409_p0122a18║千里外逢人不得錯舉。趙州老人大似抱橋柱澡洗，
X71n1409_p0122a19║把纜放船，山僧一出四十餘日，有佛處與佗錐破卦
X71n1409_p0122a20║文，無佛處也曾勘過，歷了三州五縣，逢人也曾錯舉
X71n1409_p0122a21║來，只是土曠人稀，知音者少。摘楊花，摘楊花，青山忽
X71n1409_p0122a22║憶便歸去，塵世要看還下來。
X71n1409_p0122a23║上堂：性覺妙明，本覺明妙。截斷衲僧命根，撥開向上
X71n1409_p0122a24║一竅。牛皮鞔露柱，露柱啾啾呌。凡耳聽不聞，諸聖呵
X71n1409_p0122b01║呵咲。虗空𨁝跳舞三臺，熨斗煎茶不同銚。
X71n1409_p0122b02║馬𡺸西堂至，上堂。僧問：端獅子道：村裏獅子村裏弄，
X71n1409_p0122b03║眉毛眼睫一時動。開得口，直儱侗，不要人取奉。假饒
X71n1409_p0122b04║弄到帝王前，也是一場乾打閧。此意如何？師云：真獅
X71n1409_p0122b05║子兒，善獅子吼。進云：只如蟭螟虫向蚊子眼睫上作
X71n1409_p0122b06║窠，向十字街頭呌道：土曠人稀，相逢者少。又且如何？
X71n1409_p0122b07║師云：我不曾見者差異眾生。僧禮拜。師乃云：喚醒馬
X71n1409_p0122b08║耆千載夢，招回船子一帆風，何如晏坐獅子窟，哮吼
X71n1409_p0122b09║一聲天地空？華藏海，十三重，都盧收在一塵中，若是
X71n1409_p0122b10║機輪能獨脫，看他八面自玲瓏。
X71n1409_p0122b11║浴佛，上堂。僧問：淨法界身，本無出沒；大悲願力，示有
X71n1409_p0122b12║去來。敢問：悉達太子承誰恩力？師云：衲僧主丈子。進
X71n1409_p0122b13║云：未審主丈子有何長處？師云：扶過斷橋水，伴歸明
X71n1409_p0122b14║月村。進云：畢竟悉達太子與衲僧主丈子是一？是二？
X71n1409_p0122b15║師云：三尺一丈六，且同携手歸。僧禮拜。師乃云：天上
X71n1409_p0122b16║天下無如佛，十方世界亦無比，世間所有我盡見，一
X71n1409_p0122b17║切無有如佛者。此是釋迦世尊翹足三七日贊底沙
X71n1409_p0122b18║佛之偈，超過彌勒九十一劫，撿點將來，好不丈夫。只
X71n1409_p0122b19║今莫有超彌勒、越釋迦者麼？設有，也好與三十棒。回
X71n1409_p0122b20║向畢，復云：兜率宮中閑不得，却來生此苦娑婆，指天
X71n1409_p0122b21║指地成何事？添得叢林攪閙多。儱儱侗侗，婆婆和和，
X71n1409_p0122b22║千年無影樹，今時沒底靴。
X71n1409_p0122b23║上堂。麻三斤，乾屎橛，䗶人冰，鵝護雪，猫有歃血之功，
X71n1409_p0122b24║虎有起屍之德，趙州親見老南泉，林際未是白拈賊。
X71n1409_p0122c01║青苗會，上堂。僧問：有一經卷藏在一微塵中，量等三
X71n1409_p0122c02║千大千世界，作麼生出得此經？師云：鯨吞海水盡，露
X71n1409_p0122c03║出珊瑚枝。進云：必竟此經作何形狀？師云：白月則現，
X71n1409_p0122c04║黑月則隱。進云：學人擬破微塵，出此經卷，還得否？師
X71n1409_p0122c05║云：未敢相許。進云：未審什麼人出得此經？師云：胡張
X71n1409_p0122c06║三，黑李四。僧禮拜。師乃云：常啼菩薩賣却心肝學般
X71n1409_p0122c07║若則易，破一微塵出大經卷則難；破一微塵出大經
X71n1409_p0122c08║卷則易，攝大千經卷入一微塵則難。一掬之水可以
X71n1409_p0122c09║漲滔天之浪，一簣之土可以成九仞之山。也不易，也
X71n1409_p0122c10║不難，青山長伴白雲閑。
X71n1409_p0122c11║謝育王專使上堂，舉東山謝積善專使偈云：積善山
X71n1409_p0122c12║中僧，有膽如天大，敢持居士書，來覓空上座。跨門不
X71n1409_p0122c13║肯休，著了方知道，歸語晉江人，大虫褁紙帽。雲峰亦
X71n1409_p0122c14║成一偈。玉几山中人，老眼光爍爍。遠持教府文，與我
X71n1409_p0122c15║長柄勺。柄長把不下，還歸舊處著。寄語甬東人，莫莫
X71n1409_p0122c16║莫莫莫。
X71n1409_p0122c17║上堂：十五日已前，迦葉糞掃衣價直百千萬；十五日
X71n1409_p0122c18║已後，輪王髻中𤥖不直半分錢；正當十五日，雪峰百
X71n1409_p0122c19║二十斤鐵枷輕如山嶽、重若鴻毛。若有荷擔得去，老
X71n1409_p0122c20║僧分半院與他住；其或未然，千江有水千江月，萬里
X71n1409_p0122c21║無雲萬里天。
X71n1409_p0122c22║赴育王，上堂。拖犁拽杷幾經年，鼻孔遼天不受穿，業
X71n1409_p0122c23║債依然逃不得，又吹鐵笛過鄞川。
X71n1409_p0122c24║小參
X71n1409_p0123a01║門人　思敬　良圭　景行等　編
X71n1409_p0123a02║結夏。宿靜奢摩他，如鏡照諸像。如幻三摩提，如苗漸
X71n1409_p0123a03║增長。禪那唯寂滅，如彼器中鍠。二千年前，婆伽婆與
X71n1409_p0123a04║十二大士入于神通大光明藏，說此三種法門，令末
X71n1409_p0123a05║世比丘依此修行，不墮邪見。大似牛皮鞔露柱，露柱
X71n1409_p0123a06║啾啾叫。凡耳聽不聞，諸聖呵呵笑。今有比丘某甲，於
X71n1409_p0123a07║雲峰頂上與現前大眾踞菩薩乘，修寂滅行，同入實
X71n1409_p0123a08║相住持。雖不依此三種修行，却要九十日內箇箇心
X71n1409_p0123a09║空及第。拍膝云：三面狸奴脚踏月，兩頭白牯手拏烟。
X71n1409_p0123a10║戴冠老兔立庭栢，脫殻烏龜飛上天。
X71n1409_p0123a11║冬至。若論此事，眨上眉毛，早已蹉過。鐵馬驟冰稜，不
X71n1409_p0123a12║涉唇吻，道將一句來，石牛欄古路。戢玄機於未兆，藏
X71n1409_p0123a13║冥運於即化，固是罕遇其人。會萬物歸自己，與天地
X71n1409_p0123a14║而同根，又是阿誰分上事？諸方將謂仰山進前叉手，
X71n1409_p0123a15║香嚴叉手進前，甚生極則。殊不知，大似楊廣失驝駞，
X71n1409_p0123a16║韓信臨朝底。雲峰有年無德，山寺荒凉，幸而四海禪
X71n1409_p0123a17║流來此相伴，未免向八德池邊宏開瑤席，紫羅帳裏
X71n1409_p0123a18║暗撒真珠，共慶書雲令節。還委悉麼？若教嫫母臨明
X71n1409_p0123a19║鏡，也道不勞紅粉施。拈主丈卓一下。
X71n1409_p0123a20║月江和尚住四明阿育王山廣利禪寺語錄
X71n1409_p0123a21║門人　本真　紹宗　文闡　編
X71n1409_p0123a22║師於元統元年九月十五日受請入寺，指山門云：大
X71n1409_p0123a23║解脫門八字打開了也，彈指下喝總不消得。
X71n1409_p0123a24║拈廣教府疏。揮魯陽戈，重光佛日，廣大教門，斯為第
X71n1409_p0123b01║一。
X71n1409_p0123b02║指法座，云：壁立萬仞，不必高升；合水和泥，聊通一線。
X71n1409_p0123b03║陞座祝贊罷，就座云：若論第一義諦，譬如虗空，體非
X71n1409_p0123b04║羣相，而不拒彼諸相發揮。莫有向虗空裏釘橛者麼？
X71n1409_p0123b05║僧出問：摩騰入漢，已涉繁詞；達磨西來，不依本分。和
X71n1409_p0123b06║尚今日開堂，願聞祝贊。師云：黃河如帶，太山如礪。進
X71n1409_p0123b07║云：與麼則。
X71n1409_p0123b08║皇恩佛恩，一時報畢。師云：大家齊唱太平歌。進云：只
X71n1409_p0123b09║如大覺禪師為九峰一疏而來，和尚可謂古今一揆。
X71n1409_p0123b10║師云：漳泉福建，頭匾似扇。進云：向上還有事也無？師
X71n1409_p0123b11║云：逢人不得錯舉。師乃云：佛法徧在一切處，一切山
X71n1409_p0123b12║河及國土，無他方此土之殊，無過現未來之異。雲門
X71n1409_p0123b13║大師云：你諸人擔鉢囊行脚，不知有佛法；佛殿上鴟
X71n1409_p0123b14║吻，却知有佛法。上是天，下是地，日月星辰，森羅萬象，
X71n1409_p0123b15║各依定位，喚什麼作佛法？馬大師道：我自從胡亂後，
X71n1409_p0123b16║三十年不曾少鹽醬。喚作佛法得麼？大梅云：任你非
X71n1409_p0123b17║心非佛，我只是即心即佛。喚作佛法得麼？楊岐云：金
X71n1409_p0123b18║剛捲要你透，栗棘蓬要你吞。喚作佛法得麼？東山五
X71n1409_p0123b19║祖云：我向白雲門下咬破一個鐵餕餡，直是百味具
X71n1409_p0123b20║足。喚作佛法得麼？且喜沒交涉。須知生佛未具已前，
X71n1409_p0123b21║八萬四千舍利光明常在你諸人面門出入，自是諸
X71n1409_p0123b22║人不覺不知，當面諱却。山僧到者裏說箇什麼即得？
X71n1409_p0123b23║所以道：我若坐時你須立，我若立時你須坐。你若野
X71n1409_p0123b24║干鳴，我即獅子吼；你若獅子吼，我即野干鳴。可以光
X71n1409_p0123c01║揚佛日，大振玄風，建立法幢，發揮宗旨。即辰秋高氣
X71n1409_p0123c02║清，伏惟諸山和尚、合山大眾各各起居輕利。拈主丈。
X71n1409_p0123c03║浙東山，浙西水，四海五湖皇化裏。卓主丈一下。
X71n1409_p0123c04║復舉：世尊一日升座，迦葉白槌云：世尊說法竟。世尊
X71n1409_p0123c05║便下座。拈云：古今皆謂世尊三昧，迦葉不知，因甚世
X71n1409_p0123c06║尊一詞不措，迦葉便乃白椎？古人且置，今日事作麼
X71n1409_p0123c07║生？久立，珍重。
X71n1409_p0123c08║小參，僧問：師唱誰家曲？宗風嗣阿誰？師云：風吹石臼
X71n1409_p0123c09║念摩訶。進云：恁麼則已得真人好消息，人間天上更
X71n1409_p0123c10║無疑。師云：水底捉麒麟。進云：如何是奪人不奪境？師
X71n1409_p0123c11║云：西天人不會唐言。進云：如何是奪境不奪人？師云：
X71n1409_p0123c12║有馬騎馬，無馬步行。進云：如何是人境兩俱奪？師云：
X71n1409_p0123c13║新羅打皷大唐齋。進云：如何是人境俱不奪？師云：閙
X71n1409_p0123c14║市裏拋碌磚。進云：人境已蒙師指示，向上宗乘事若
X71n1409_p0123c15║何？師云：有水皆含月，無山不帶雲。進云：只如楊岐祖
X71n1409_p0123c16║師道：踏著秤槌硬似鐵，啞子得夢向誰說？須彌頂上
X71n1409_p0123c17║浪滔天，大洋海底遭火熱。明什麼邊事？師云：如驢覰
X71n1409_p0123c18║井，如井覰驢。僧云：謝師答話。師乃云：寶劍出匣，孰敢
X71n1409_p0123c19║嬰鋒？明鏡當臺，舉無遺照。雪峰杓頭邊舀得一千五
X71n1409_p0123c20║百人，善知識只好無佛處稱尊；妙喜竹篦下打翻萬
X71n1409_p0123c21║七千指，活衲僧僅免死水裏浸却。山僧素非建大將
X71n1409_p0123c22║旗鼓手段，又無青天白日轟礔礰之機，只是近離清
X71n1409_p0123c23║苕，過了三江九偃，到得古貿山中，直是眼不見鼻孔。
X71n1409_p0123c24║此際更深夜靜，月白風清，不免唱箇脫空歌子，使現
X71n1409_p0124a01║前一眾與我中峯老祖兩得相見。赤日晒來乾絡索，
X71n1409_p0124a02║秋風吹起又新鮮，幾向江邊問消息，鷺鷥踏却釣魚
X71n1409_p0124a03║船。喝一喝。
X71n1409_p0124a04║復舉首山和尚示眾云：咄哉巧女兒，攛梭不解織，貪
X71n1409_p0124a05║看闘雞人，水牛也不識。又云：咄哉拙郎君，巧妙無人
X71n1409_p0124a06║識，打破鳳林關，著靴水上立。師云：二人同心，其義斷
X71n1409_p0124a07║金。前住當山，此菴和尚拈云：總有來處。拈主丈云：上
X71n1409_p0124a08║大人，丘一己，化三千，七十士。師云：唵齒臨唵部臨莎
X71n1409_p0124a09║訶。
X71n1409_p0124a10║開爐進退兩序上堂，僧問：如何是金佛不度爐？師云：
X71n1409_p0124a11║蘇盧蘇盧。進云：如何是木佛不度火？師云：悉利悉利。
X71n1409_p0124a12║進云：如何是泥佛不度水？師云：趙州東院西。進云：如
X71n1409_p0124a13║何是真佛內裏坐？師云：嵩山破竈墮。僧禮拜。師乃云：
X71n1409_p0124a14║東邊是知事，西邊是頭首，獅子兒哮吼，龍馬駒𨁝跳。
X71n1409_p0124a15║火爐闊一丈，古鏡闊一丈，古佛塔廟前，面南看北斗。
X71n1409_p0124a16║臘八，上堂。僧問：半夜逾城時如何？答云：國清才子清，
X71n1409_p0124a17║家富小兒嬌。僧云：雪山六年所成者何事？答云：癡人
X71n1409_p0124a18║面前不得說夢。僧云：古今皆謂見明星悟道，還諦當
X71n1409_p0124a19║也無？答云：一犬吠虗，千猱啀實。師乃云：我觀大地眾
X71n1409_p0124a20║生具有如來智慧德相，但以妄想執著而不證得。釋
X71n1409_p0124a21║迦老子與麼道，大似蟭螟虫向蚊子眼睫上作窠，向
X71n1409_p0124a22║十字街頭叫道：土曠人稀，相逢者少。檢點將來，也是
X71n1409_p0124a23║噇酒糟漢。
X71n1409_p0124a24║上堂，舉：五祖和尚示眾云：白雲不會說禪，山門開向
X71n1409_p0124b01║兩邊。有人動著關捩，兩片東扇西扇。五祖老人盖為
X71n1409_p0124b02║慈悲之故，有落草之談。育王不會說禪，屋破覰見青
X71n1409_p0124b03║天。等閑從頭盖覆，寧免紙褁麻纏？但願有錢留客醉，
X71n1409_p0124b04║也勝騎馬傍人門。
X71n1409_p0124b05║上堂，僧問：如何是一生二？師云：元首明，股肱良。進云：
X71n1409_p0124b06║如何是二生三？師云：黃河三千年一度清。進云：如何
X71n1409_p0124b07║是三生萬物？師云：山河無隔礙，光明處處透。進云：只
X71n1409_p0124b08║如新年頭佛法，還有者箇消息也無？師云：樊噲踏鴻
X71n1409_p0124b09║門。僧作禮。師乃云：有問新年事，東君總未知，燈籠纔
X71n1409_p0124b10║起舞，露柱便掀眉。雪嶺泥牛吼，雲門木馬嘶，樵歌與
X71n1409_p0124b11║漁唱，同共樂無為。
X71n1409_p0124b12║道濟忠長老通嗣書，上堂：自從胡亂後，三十年不曾
X71n1409_p0124b13║少鹽醬，江西信息通也。任你非心非佛，我只是即心
X71n1409_p0124b14║即佛，大梅梅子熟也。此乃從上古德風規、叢林榜樣，
X71n1409_p0124b15║只如石頭道：書亦不達，信亦不通。又作麼生？有人道
X71n1409_p0124b16║得，與你鈯斧子。
X71n1409_p0124b17║上堂，舉：僧問五祖：一大藏教是箇切脚，且道切什麼
X71n1409_p0124b18║字？祖云：鉢羅娘。應菴問密菴：如何是正法眼？密菴云：
X71n1409_p0124b19║破沙盆。師拈云：閩蜀同風，肚裏有虫。
X71n1409_p0124b20║到雪竇，眾請上堂，僧問：迅瀑千尋，懸厓萬仞，和尚從
X71n1409_p0124b21║什麼處來？答云：官不容針，私通車馬。進云：一日，水空
X71n1409_p0124b22║和尚訪大顛和尚，顛把住坐具云：不用通寒暄，不用
X71n1409_p0124b23║通來處。此意如何？答云：嶮。進云：水空云：擬欲恁麼，又
X71n1409_p0124b24║恐人情不足。還契佗大顛意也無？答云：錦包特石，綿
X71n1409_p0124c01║褁蒺䔧。進云：大顛放手云：還足也未？水空提起坐具
X71n1409_p0124c02║云：若通時暄，又恐迷來處。大顛云：暫時相見也無妨。
X71n1409_p0124c03║又作麼生？答云：虎頭虎尾一時收。進云：只如和尚入
X71n1409_p0124c04║山與雪竇和尚相見，較之古人是同是別？答云：竹密
X71n1409_p0124c05║不妨流水過，山高豈礙白雲飛？進云：謝師答話。師乃
X71n1409_p0124c06║云：向上一路，千聖不傳，釋迦、彌勒仰望不及；向上一
X71n1409_p0124c07║路，千聖不然，德山、臨濟窺覰無門。故我明覺祖師昔
X71n1409_p0124c08║日向妙高臺上唱出陽春白雪，直得須彌岌嶪，海水
X71n1409_p0124c09║騰波，十方世界風凜凜地。育王今晨得得入山瞻禮
X71n1409_p0124c10║慈容，特蒙堂頭禪師闡揚二覺之家風，傾瀉千尋之
X71n1409_p0124c11║雪瀑，復令山野陞于此座，舉唱宗乘。然則客聽主裁，
X71n1409_p0124c12║又說箇什麼即得？擊拂子：就樹摘將黃葉去，入山推
X71n1409_p0124c13║出白雲來。
X71n1409_p0124c14║復舉：堂頭禪師適來舉臨濟栽松次，黃檗問云：深山
X71n1409_p0124c15║中栽許多松作麼？濟云：一與山門作境致，二與後人
X71n1409_p0124c16║作標榜。道了，以钁頭築地三下。檗云：雖然，子已喫吾
X71n1409_p0124c17║三十棒了也。濟又以钁打地，作噓噓聲。檗云：吾宗到
X71n1409_p0124c18║汝，大興於世。溈山問仰山云：當時黃檗只囑一人，別
X71n1409_p0124c19║更有在？仰山云：有，祇是年代深遠，不欲舉似和尚。溈
X71n1409_p0124c20║山云：但舉看，吾也要知。仰山云：一人指南，令行吳越，
X71n1409_p0124c21║遇大風則止。應菴和尚拈云：黃檗道：雖然如是，子已
X71n1409_p0124c22║喫吾三十棒了也。養子之緣固當如是。臨濟正令雖
X71n1409_p0124c23║行，可惜向钁頭邊甘自活埋；仰山見解未出常流，豈
X71n1409_p0124c24║止遇大風則止？當時何不道：直待虗空界盡，此話方
X71n1409_p0125a01║始大行。豈不是頭正尾正？師乃召大眾云：黃檗、臨濟
X71n1409_p0125a02║兩父子，開口不在舌頭上。溈山、仰山勺卜聽虗聲。老
X71n1409_p0125a03║應菴擘開太華，放出黃河。石室翁燃犀炬，照開滄海。
X71n1409_p0125a04║育王見處，也要諸人共知。一人指南，令行吳越。太虗
X71n1409_p0125a05║空中，不消釘橛。藕絲竅裏騎大鵬，等閑挨落天邊月。
X71n1409_p0125a06║久立眾慈，伏惟珍重。
X71n1409_p0125a07║冬至，上堂。僧問：吾本來茲土，傳法救迷情，意旨如何？
X71n1409_p0125a08║師云：大虫褁紙帽，好咲又驚人。進云：一花開五葉，結
X71n1409_p0125a09║果自然成，又作麼生？師云：冬至寒食一百五。師乃云：
X71n1409_p0125a10║晷運推移，日南長至，明明百草頭，明明祖師意，三更
X71n1409_p0125a11║夜半唱巴歌，無端驚起梵王睡。喝一喝，下座。
X71n1409_p0125a12║臘八，上堂。二千年前臘月八，黃面瞿曇雙眼活。阿僧
X71n1409_p0125a13║祇劫喫鹽多，苦行六年添得渴。凍不殺，餓不殺，脚頭
X71n1409_p0125a14║脚底乾坤闊。
X71n1409_p0125a15║上堂：護聖青山和尚至，一池荷葉衣無盡，數樹松花
X71n1409_p0125a16║食有餘，剛被世人知住處，又移茅舍入深居。大梅祖
X71n1409_p0125a17║師將大地撮來如粟米粒大，於其中間開拓三千大
X71n1409_p0125a18║千世界，向一莖草上現出玉殿瓊樓，建立百千殊勝
X71n1409_p0125a19║法幢，直得三世諸佛、歷代祖師、天下老和尚莫不望
X71n1409_p0125a20║風斫頟，直饒龐居士牙如劍樹、口似血盆，到佗面前
X71n1409_p0125a21║盡力只道個百雜碎核子裏滋味，依然未夢見在。還
X71n1409_p0125a22║委悉麼？青山不鎖長飛勢，滄海合知來處高。
X71n1409_p0125a23║大覺禪師忌拈香，代圓通應詔而起，為九峰草疏而
X71n1409_p0125a24║來，對使者焚却龍腦之鉢，創蒙堂如筑黃金之臺，此
X71n1409_p0125b01║是大覺老人平生受用不盡底三昧。雖相去二三百
X71n1409_p0125b02║載，而聲光煒燁，猶百千之迅雷。稽首僧伽真古佛，鄮
X71n1409_p0125b03║峰千古碧崔嵬。
X71n1409_p0125b04║上堂：不著佛求，不著法求，不著僧求。燈籠發咲，露柱
X71n1409_p0125b05║點頭。雲門拈出胡餅，投子道箇油油。腰纏十萬貫，騎
X71n1409_p0125b06║鶴上揚州。
X71n1409_p0125b07║重建，上塔。緣化歸，上堂。僧問：釋迦如來有八萬四千
X71n1409_p0125b08║真身舍利，因甚南瞻部洲只有一顆？師云：天上天下，
X71n1409_p0125b09║唯吾獨尊。進云：莫是惟一堅密身，一切塵中現麼？師
X71n1409_p0125b10║云：閙市裏虎。進云：大權菩薩因甚以手加頟？師云：行
X71n1409_p0125b11║船全在把梢人。進云：不得春風花不開，花開全藉春
X71n1409_p0125b12║風力。師云：將謂無人證明。僧禮拜而退。師乃云：鐵輪
X71n1409_p0125b13║王使鬼神功，靈墖飛來鄮嶺東。有客不隨流水去，磬
X71n1409_p0125b14║敲疎雪細雲中。乃竪拂子云：看看，大權菩薩歸也，與
X71n1409_p0125b15║耶舍尊者只今在山僧拂子頭上相見。尊者云：菩薩
X71n1409_p0125b16║一出月餘，四大輕安否？世事可忍否？眾生易度不？菩
X71n1409_p0125b17║薩云：你在屋裏受人天供養，坐致太平，茄子瓠子那
X71n1409_p0125b18║裏得知？阿育王聞得出來道：你二人何必之乎者也？
X71n1409_p0125b19║若無我釋迦如來真身舍利寶塔，縱有神通妙用，也
X71n1409_p0125b20║無施展處。三人撫掌呵呵大笑。且道咲箇什麼？夜靜
X71n1409_p0125b21║水寒魚不食，滿船載得月明歸。
X71n1409_p0125b22║上堂：教中道：一切障礙，即究竟覺。得念失念，無非解
X71n1409_p0125b23║脫。成法破法，皆名涅槃。智慧愚癡，通為般若。拈云：夜
X71n1409_p0125b24║半放烏雞，驚起梵王睡。便下座。
X71n1409_p0125c01║上堂。薰風自南來，殿閣生微凉，老玅喜錯認驢鞍橋
X71n1409_p0125c02║作阿爺下頷帶，累多少人向者裏卜度？還知諸佛出
X71n1409_p0125c03║身處麼？黃河三千年一度清。卓主丈，下座。
X71n1409_p0125c04║上堂，舉：僧問歸宗：如何是佛？宗云：我不辭向汝道，只
X71n1409_p0125c05║恐你不信。僧云：和尚誠言，安敢不信？宗云：即汝便是。
X71n1409_p0125c06║僧云：如何保任？宗云：一翳在眼，空花亂墜。頌云：三尺
X71n1409_p0125c07║劒為安國計，五言詩是上天梯。青霄有路終須到，金
X71n1409_p0125c08║榜無名誓不歸。
X71n1409_p0125c09║為行者，福吉下火，吉㐫悔吝，成住壞空，死中得活，腰
X71n1409_p0125c10║石負舂，火裏蝍蟟，吞却大虫。
X71n1409_p0125c11║上堂，舉：僧問趙州：如何是道？州云：墻外底。僧云：我不
X71n1409_p0125c12║問者箇道。州云：你問什麼道？僧云：問大道。州云：大道
X71n1409_p0125c13║透長安。頌云：大道透長安，古今行不到。鮎魚上竹竿，
X71n1409_p0125c14║大虫看水磨。推出江西馬簸箕，踢倒嵩山破竈墮。
X71n1409_p0125c15║上堂：朝忩匇，暮匇忩。鉢盂開口，只要噇空。南泉打破
X71n1409_p0125c16║鍋子，甘贄禮拜蒸籠。擊拂子，萬里八九月，一身西北
X71n1409_p0125c17║風。
X71n1409_p0125c18║初祖忌拈香。跨水逢羊，歷魏遊梁，八九年冷坐全無
X71n1409_p0125c19║巴鼻，三五回中毒也好恓惶。若謂是十萬里西來傳
X71n1409_p0125c20║佛心印，無鼻孔漢將什麼聞香？
X71n1409_p0125c21║為華監寺下火。推倒涅槃城，打破華胥國。楊岐一頭
X71n1409_p0125c22║驢，𨁝跳乾坤窄。五蘊山頭，火光爍爍。
X71n1409_p0125c23║上堂：立春之日，百事大吉。門上釘桃符，籬頭吹篳篥。
X71n1409_p0125c24║林下參玄人，有口只挂壁。泥牛鞭起趂春耕，通身總
X71n1409_p0126a01║是黃金骨。
X71n1409_p0126a02║元宵，上堂。僧問：我此法門名無盡燈，冥者皆明，明終
X71n1409_p0126a03║不盡。如何是無盡燈？師云：天際日上月下，檻前山深
X71n1409_p0126a04║水寒。進云：還許學人續焰聯芳也無？師云：莫妄想。僧
X71n1409_p0126a05║喝一喝，便歸眾。師云：弄泥團漢有什麼限？師乃云：今
X71n1409_p0126a06║朝正月十五，處處村歌社舞，曲彔牀上老僧，隨分說
X71n1409_p0126a07║佛說祖。雪峰輥毬，禾山打皷，驚起東海鯉魚，吞却南
X71n1409_p0126a08║山猛虎。報諸人，休莽鹵，我見燈明佛，本光瑞如此。
X71n1409_p0126a09║上堂，舉：法眼和尚示眾云：欲識佛性義，當觀時節因
X71n1409_p0126a10║緣。古人方便不少，不見石頭和尚因看肇論云：會萬
X71n1409_p0126a11║物為己者，其惟聖人乎？他家便道：聖人無己，靡所不
X71n1409_p0126a12║己。有一片言語喚作參同契，末上云：竺土大仙心無
X71n1409_p0126a13║過。此語中間也只隨時說話。拈云：若是真正舉揚竺
X71n1409_p0126a14║土大仙心，者一句子也不消得。諸人要會聖人無己、
X71n1409_p0126a15║靡所不己麼？問取露柱。
X71n1409_p0126a16║小參
X71n1409_p0126a17║門人　寶生　文藻　編
X71n1409_p0126a18║結夏。瑯瑘點出五病，西院商量兩錯，井蛙不足以語
X71n1409_p0126a19║東海，夏虫不可以語冰霜。若是捎空俊鶻，便合乘時；
X71n1409_p0126a20║止濼困魚，徒勞激浪。是故從上若佛若祖、天下老和
X71n1409_p0126a21║尚，莫不向刀山劍樹上、鑊湯爐炭中成等正覺，拔濟
X71n1409_p0126a22║有情。若約山僧看來，也是秤鎚蘸醋。喝一喝。
X71n1409_p0126a23║解夏。秋初夏末，兄弟家東去西去，如壯士展臂不假
X71n1409_p0126a24║佗力，如獅子遊行不求伴侶。盖為人人脚跟下有條
X71n1409_p0126b01║通天活路，三世諸佛、六代祖師、天下老和尚與你把
X71n1409_p0126b02║手共行。豈不見雲門大師問洞山：近離甚處？查渡夏
X71n1409_p0126b03║在甚處？湖南報慈幾時離彼八月二十五？雲門云：放
X71n1409_p0126b04║你三頓棒。次日上方丈問云：昨日蒙和尚放三頓棒，
X71n1409_p0126b05║不知過在甚處？雲門云：飯袋子，江西湖南便恁麼去。
X71n1409_p0126b06║洞山於言下大悟。雲門提出倚天長劒，凜凜神鋒不
X71n1409_p0126b07║易，洞山敢將赤身衝佗白刃。正與麼時如何？金烏啄
X71n1409_p0126b08║破瑠璃殻，玉兔挨開碧海門。
X71n1409_p0126b09║除夕。絕學無為閑道人，只管三十六旬為一歲；不懼
X71n1409_p0126b10║生死老和尚，任佗臘月三十日到來。如鐘在簴，待扣
X71n1409_p0126b11║則鳴；似鏡臨臺，物來斯照。老僧行年在坎，窮鬼揶揄。
X71n1409_p0126b12║囊無繫蟻之絲，廚絕聚蠅之糝。塵說、剎說、熾然說，無
X71n1409_p0126b13║法可說；內空、外空、畢竟空，一切皆空。凍鎖寒林，燒盡
X71n1409_p0126b14║丹霞木佛；春回煖律，喚醒陝府鐵牛。萬人藂裏打駈
X71n1409_p0126b15║儺，百戲棚頭抽傀儡。畢竟成得箇什麼邊事？擊拂子。
X71n1409_p0126b16║相逢不遇調羮手，孤負梅花又一年。
X71n1409_p0126b17║
X71n1409_p0126b18║月江和尚語錄卷上