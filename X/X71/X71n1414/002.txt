X71n1414_p0304b13║
X71n1414_p0304b14║
X71n1414_p0304b15║
X71n1414_p0304b16║了菴和尚語錄卷第二
X71n1414_p0304b17║
X71n1414_p0304b18║住嘉興路本覺禪寺語錄
X71n1414_p0304b19║參學比丘　可興　文康　等編
X71n1414_p0304b20║元統元年臘月二十六日入寺，指山門云：門門有路，
X71n1414_p0304b21║達者猶迷。捩轉天關，是誰知有？喝一喝。
X71n1414_p0304b22║佛殿性覺妙明，本覺明妙，脫却鶻臭衫，卸下膩脂帽，
X71n1414_p0304b23║三世十方稱善導。
X71n1414_p0304b24║祖堂。文不文，武不武，佛不佛，祖不祖。馬頷對驢腮，五
X71n1414_p0304c01║五二十五。
X71n1414_p0304c02║據室，橫按拄杖，云：有正偏不犯底手，具啐啄同時底
X71n1414_p0304c03║用，總須列在下風。卓拄杖，喝一喝。
X71n1414_p0304c04║廣教府䟽。親承佛旨，示作王臣，以廣教化，以福斯民。
X71n1414_p0304c05║其知有者，不在重拈，未辯來風，試聽宣讀。
X71n1414_p0304c06║山門疏。未入門來，有一句子。既到者裡，半字全無。畢
X71n1414_p0304c07║竟如何？蘇盧蘇盧。
X71n1414_p0304c08║指法座云：高步毗盧頂，不稟釋迦文。是你諸人常行
X71n1414_p0304c09║三昧，山僧曲順時宜，和泥合水去也。遂陞座，拈香祝
X71n1414_p0304c10║聖罷，就座。上首白椎云：法筵龍象眾，當觀第一義。師
X71n1414_p0304c11║云：第一義諦，非智所知。一椎擊碎，徧界流輝。格外明
X71n1414_p0304c12║宗，出眾相見。僧問：突雲雛鳳應昌時，炳霧文彪百世
X71n1414_p0304c13║師。格外有機提祖令，好風先發領南枝。為國開堂，願
X71n1414_p0304c14║聞祝贊。師云：瑞氣逢嘉運，靈苗觸處生。進云：萬歲山
X71n1414_p0304c15║頭松不老，千秋㵎底水長清。師云：須彌頂上擊金鐘。
X71n1414_p0304c16║進云：祝聖已蒙師指示，向上宗乘事若何？師云：三歲
X71n1414_p0304c17║孩兒抱華鼓，莫來攔我毬門路。進云：不因楊得意，爭
X71n1414_p0304c18║識馬相如？師云：三生六十劫。復有僧出，師喝云：問話
X71n1414_p0304c19║且止，只知問禪問道，要且不知問頭來處。且道問頭
X71n1414_p0304c20║從什麼處來？竪起拂子云：還見麼？山僧拂子變作釋
X71n1414_p0304c21║迦世尊，起道樹，詣鹿苑，為五比丘轉四諦法輪，然後
X71n1414_p0304c22║周旋三百法會之中，乃至多子塔前，以實相無相微
X71n1414_p0304c23║妙法門付囑摩訶迦葉，傳付將來，無令斷絕，能事既
X71n1414_p0304c24║畢，還復本形。大眾，若喚作山僧拂子，又是釋迦世尊；
X71n1414_p0305a01║若喚作釋迦世尊，又是山僧拂子；若道山僧拂子便
X71n1414_p0305a02║是釋迦世尊，釋迦世尊即是山僧拂子，未免顢頇佛
X71n1414_p0305a03║性，儱侗真如。且作麼生分得去？若分得去，便可向無
X71n1414_p0305a04║中唱有，有中唱無，一為無量，無量為一，小中現大，大
X71n1414_p0305a05║中現小，於一毫端現寶王剎，坐微塵裡轉大法輪，提
X71n1414_p0305a06║祖師印，駕鉄牛機，或則先照後用，或則先用後照，或
X71n1414_p0305a07║則照用同時，或則照用不同時。你要識先照後用麼？
X71n1414_p0305a08║如蛇有角。你要識先用後照麼？似虎無齒。你要識照
X71n1414_p0305a09║用同時麼？背負須彌，肩橫日月。你要識照用不同時
X71n1414_p0305a10║麼？掀翻地軸，蹈斷天關。喝一喝。便與麼隔關山，不與
X71n1414_p0305a11║麼絕遮攔，四海五湖皇化裡，吾家曲子萬年懽。擊拂子。
X71n1414_p0305a12║復舉：保壽開堂，三聖推出一僧，保壽便打，三聖云：與
X71n1414_p0305a13║麼為人，瞎却鎮州一城人眼去在。保壽擲下拄杖，便
X71n1414_p0305a14║歸方丈。師云：用劈箭機，發千鈞弩，固是兵隨印轉，將
X71n1414_p0305a15║逐符行。且畢竟成得什麼邊事？拍禪床，云：天南并地
X71n1414_p0305a16║北，一舉一時收。
X71n1414_p0305a17║小參，僧問：承師有言：未入門時有一句子。畢竟是什
X71n1414_p0305a18║麼一句？師云：盡力吐不出。進云：既到者裡，因什麼半
X71n1414_p0305a19║字全無？師云：相逢自有知音知，何必清風動天地？進
X71n1414_p0305a20║云：遠離中山，來赴本覺，作麼生是不動尊？師云：嗟汝
X71n1414_p0305a21║在途經日久，思量未曉却沉迷。進云：豈無方便？師云：
X71n1414_p0305a22║任從滄海變，終不為君通。進云：將謂少林消息斷，一
X71n1414_p0305a23║華重綻劫前春。便禮拜，師乃云：萬仞崖頭通一線，佛
X71n1414_p0305a24║手未收驢脚現，平田放出焦尾蟲，那吒眼開菩薩面。
X71n1414_p0305b01║所以道：機輪轉處，作者猶迷；正令當行，十方坐斷。直
X71n1414_p0305b02║得你面前無我、我面前無你，自然聲和響順、形直影
X71n1414_p0305b03║端，敲唱雙行、主賓道合，又說甚麼雲月是同、溪山各
X71n1414_p0305b04║異？要知坐斷天下人舌頭，只消無舌人解語。驀拈拄
X71n1414_p0305b05║杖，云：拄杖子走遍四天下，氣宇如王，因甚到山僧手
X71n1414_p0305b06║中却與新婦見阿家相似？還會麼？龍吟霧起，虎嘯風
X71n1414_p0305b07║生，和氣一團春萬里，梅花枝上月三更。卓拄杖一下。
X71n1414_p0305b08║復舉：風穴初參南院，問云：入門須辨主，端的請師分。
X71n1414_p0305b09║院以左手拍膝一下，穴便喝；院以右手拍膝一下，穴
X71n1414_p0305b10║又喝。院舉左手云：者箇且從闍梨。又舉右手云：者个
X71n1414_p0305b11║作麼生？穴云：瞎。院拈拄杖，穴云：作什麼倒奪打和尚
X71n1414_p0305b12║去？莫言不道。院擲下拄杖云：今日被黃面浙子鈍置
X71n1414_p0305b13║一上。穴云：大似持鉢不得，詐道不飢。院云：上座莫曾
X71n1414_p0305b14║到此間麼？穴云：是何言與？院云：好好相借問。穴云：也
X71n1414_p0305b15║不得放過。院云：且坐喫茶。精金躍冶，正要鉗鎚；赤驥
X71n1414_p0305b16║追風，豈資鞭影？是佗南院末上大殺傷慈，直到下捎
X71n1414_p0305b17║分疏不下。本覺者裡設有人問：入門須辨主，端的請
X71n1414_p0305b18║師分。便與連夜趕出。何故？當門不用栽荊棘，後代兒
X71n1414_p0305b19║孫惹著衣。久立。
X71n1414_p0305b20║小參，僧問：有物先天地，無形本寂寥，能為萬象主，不
X71n1414_p0305b21║逐四時凋。且道是什麼物？師云：杲日當天，盲人摸地。
X71n1414_p0305b22║進云：爭奈頂門上輝大寶光，脚跟下縱橫十字？師便
X71n1414_p0305b23║喝，僧亦喝，師云：我喝，汝亦喝。僧無語，師云：放過一著。
X71n1414_p0305b24║乃云：年窮歲盡，黃梅石女子母團圞；日往月來，少室
X71n1414_p0305c01║鉄牛甞甘水草。嶺南獦獠唱巴歌，聲聲總是無生調。
X71n1414_p0305c02║好大眾！九衢人靜，大野風清，燈籠與露柱爭光，耐重
X71n1414_p0305c03║對金剛𨁝跳。也無玄，也無妙，快活須明者一竅。擊拂
X71n1414_p0305c04║子，云：昨日街頭賣杏華，一年春事都來了。喝一喝。
X71n1414_p0305c05║復舉：北禪小參，云：今夜年窮歲盡，無可與諸人分歲，
X71n1414_p0305c06║未免烹箇露地白牛，燒榾柮火，煑野菜羮，唱村田樂，
X71n1414_p0305c07║且恁麼過。何故？免得倚他門戶傍他墻，剛被時人喚
X71n1414_p0305c08║作郎。便下座，歸方丈。時有僧隨後喚云：和尚！州中有
X71n1414_p0305c09║公人到來。禪云：作什麼？僧云：勾納筋角。禪遽捋下帽
X71n1414_p0305c10║子擲於地，僧便拾之，禪擒住，云：捉賊！捉賊！僧即以帽
X71n1414_p0305c11║覆禪頂，云：天寒，且還和尚。禪呵呵大笑，顧維那，云：作
X71n1414_p0305c12║麼生？那云：潭州紙貴，一狀領過。師云：大、小北禪只解
X71n1414_p0305c13║捉賊，不解殺賊，莫有定當得出者麼？久立，珍重。
X71n1414_p0305c14║上堂。新年換舊年，打破又完全。衲僧雖不薦，鼻孔已
X71n1414_p0305c15║遼天。看看，蟭螟睫上放夜市，大蟲舌上打鞦韆。喝一
X71n1414_p0305c16║喝。
X71n1414_p0305c17║上堂，顧視大眾，云：會即便會，不會便休。剔起眉毛，白
X71n1414_p0305c18║雲萬里。便下座，歸方丈。侍者云：何不更道取兩句？師
X71n1414_p0305c19║便掌，云：識甚好惡？
X71n1414_p0305c20║元宵進退兩序上堂：以字既不成，八字亦不是。侍者
X71n1414_p0305c21║參得禪，畢竟誰相委？三脚驢子弄蹄行，八臂那吒䦨
X71n1414_p0305c22║不住。覺皇殿上慶賞元宵，妙觸宣明成佛子住。擊拂
X71n1414_p0305c23║子云：相逢不飲空歸去，洞裡桃花解笑人。
X71n1414_p0305c24║復舉藥山謂雲巖云：與我喚沙彌來。岩云：和尚喚佗
X71n1414_p0306a01║作什麼？山云：我有个折脚鐺子，要伊提上挈下。岩云：
X71n1414_p0306a02║與麼則與和尚共出隻手。應庵和尚云：藥山道頭，雲
X71n1414_p0306a03║岩知尾，雖然頭尾兩全，要且不識羞耻。師云：老應菴
X71n1414_p0306a04║只知其一，不知其二，然儉生不孝，義出豐年。彼時藥
X71n1414_p0306a05║山一个折脚鐺子，只消雲岩提上挈下，已自有餘，較
X71n1414_p0306a06║之本覺今日，若非兩班賢佐叶力扶持，便見灰寒火
X71n1414_p0306a07║冷，以故不蓄莖虀粒米，直教來者飽齁齁地去，豈不
X71n1414_p0306a08║出他古人？還委悉麼？雪後始知松栢操，事難方見丈
X71n1414_p0306a09║夫心。
X71n1414_p0306a10║俊書記至，上堂：隔山見煙，早知是火；隔墻見角，便知
X71n1414_p0306a11║是牛。雲間棒頭，洞山打失鼻孔；慈明室裡，積翠換却
X71n1414_p0306a12║髑髏。人平不語，水平不流。欲窮千里目，更上一層樓。
X71n1414_p0306a13║上堂。桃華紅，李花白，燕語鶯啼，山清水碧。聲不是聲，
X71n1414_p0306a14║色不是色，作者相逢，破塵破的。觀音菩薩將錢買胡
X71n1414_p0306a15║餅，放下手却是饅頭，管取一大藏中收他不得。下座。
X71n1414_p0306a16║天壽節，啟建，上堂。我此法印，為欲利益世間故說，在
X71n1414_p0306a17║所遊方勿妄宣傳，豁開無上妙門，普請大家證入，便
X71n1414_p0306a18║乃如貧得寶、如民得王、如病得醫、如炬除暗，頭頭物
X71n1414_p0306a19║物普現威權，剎剎塵塵全彰海印。拍禪床，云：天上有
X71n1414_p0306a20║星皆拱北，人間無水不朝東。
X71n1414_p0306a21║上堂。般若如大火聚，般若如金剛𦦨，般若如塗毒鼓。
X71n1414_p0306a22║無你近傍分，無你敁挅分，無你趣向分。豈不見趙州
X71n1414_p0306a23║問南泉云：如何是道？泉云：平常心是道。州云：還假趣
X71n1414_p0306a24║向否？泉云：擬向即乖。州云：不擬爭知是道？泉云：道不
X71n1414_p0306b01║属知，不属不知。知是妄覺，不知是無記。若真達不疑
X71n1414_p0306b02║之道，廓然蕩豁如大虗空，豈可強是非耶？好大眾，古
X71n1414_p0306b03║人千門萬戶一時打開了也，靈利底便合乘時搆取。
X71n1414_p0306b04║待你眨得眼來，何翅白雲千里萬里？拍禪床，云：滿地
X71n1414_p0306b05║落花春已過，綠陰空鎖舊莓苔。
X71n1414_p0306b06║浴佛，上堂。淨法界身，本無出沒。萬象平沉，虗空突兀。
X71n1414_p0306b07║大悲願力，示現受生。寸絲不掛，天下橫行。以拂子擊
X71n1414_p0306b08║禪床，云：志士苦日短，愁人知夜長。
X71n1414_p0306b09║上堂。袖裡金椎一擊開，大千沙界絕纖埃，祖師不會
X71n1414_p0306b10║渾閑事，直往流沙去不回。乃高聲喚云：來也，來也。大
X71n1414_p0306b11║眾擡首，師云：僧堂覷破香積厨，螭吻咬殺佛殿脊。
X71n1414_p0306b12║上堂，舉：圓悟與佛燈過溪次，驀將佛燈推向水中，便
X71n1414_p0306b13║問：牛頭未見四祖時如何？燈云：潭深魚聚。又問：見後
X71n1414_p0306b14║如何？燈云：樹高招風。又問：見與未見時如何？燈云：伸
X71n1414_p0306b15║脚只在縮脚裡。師云：佛燈得即得，未免帶水拖泥；圓
X71n1414_p0306b16║悟高即高，爭奈使心用行？雖然，不入驚人浪，難逢稱
X71n1414_p0306b17║意魚。
X71n1414_p0306b18║天壽聖節滿散上堂，指法座云：踞天寧之寶座，提鷲
X71n1414_p0306b19║嶺之宗綱，任是須彌燈王，也須倒退三舍。便陞座，拈
X71n1414_p0306b20║香云：功德林中掀天馥郁，華藏海內特地芬芳，拈來
X71n1414_p0306b21║則瑞靄九重，爇處乃懽騰萬國，當虹流電繞之日，是
X71n1414_p0306b22║河清海晏之時。本覺臣僧清欲奉為本路眾官爇向
X71n1414_p0306b23║爐中，祝延
X71n1414_p0306b24║今上皇帝聖躬萬歲萬歲萬萬歲陛下，恭願道超堯
X71n1414_p0306c01║舜、德邁羲軒，空芥城而聖曆彌昌，拂劫石而皇基益
X71n1414_p0306c02║壯。遂就座，召眾云：一問一答是影子邊事，一棒一喝
X71n1414_p0306c03║是影子邊事，乃至揚眉瞬目、竪拂敲床，辨似維摩、智
X71n1414_p0306c04║如妙德，總是影子邊事。作麼生是本體邊事？莫有向
X71n1414_p0306c05║千聖著眼不及處道得底麼？問答罷，師乃云：列聖叢
X71n1414_p0306c06║中闡化權，掃除空有示真傳，一言截斷千江口，萬仞
X71n1414_p0306c07║峯頭始得玄。直得如天溥蓋，似地溥擎，如日普照，如
X71n1414_p0306c08║風普吹，無一物不是真乘，無一法不是妙用，舉足下
X71n1414_p0306c09║足總是圓覺伽藍，護生殺生莫非平等性智，便乃張
X71n1414_p0306c10║起濟岸帆，撥動度人舟，於三界海內不著此岸，不著
X71n1414_p0306c11║彼岸，不住中流，運載四生，梯航九有，豈不是大力量
X71n1414_p0306c12║人成就大力量事？故我　當今聖主離兜率，降王宮，
X71n1414_p0306c13║出母胎，建皇極，金輪御而萬國寧，玉燭調而四時序，
X71n1414_p0306c14║普天率土共仰
X71n1414_p0306c15║皇恩，草木昆虫均霑帝澤，到者裡不謂不知而不容，
X71n1414_p0306c16║不謂知之而含育，蕩蕩乎無能名焉，皜皜乎其可尚
X71n1414_p0306c17║已。所謂靈山付囑，正在於斯，一句全提，大家薦取，還
X71n1414_p0306c18║委悉麼？洪鈞妙力先天地，葉葉華華總是春。
X71n1414_p0306c19║復舉：同光帝謂興化和尚云：朕收中原得一寶，只是
X71n1414_p0306c20║無人肯酬價。化云：略借一看。帝遂托起幞頭脚示之。
X71n1414_p0306c21║化云：君王之寶，誰敢酬價？師云：折錐探地脉。後來雪
X71n1414_p0306c22║豆云：不是興化作家，洎乎高價酬却。師云：斫額望扶
X71n1414_p0306c23║桑。本覺莫有長處麼？聽取一頌：敲出鳳凰五色髓，擊
X71n1414_p0306c24║碎驪龍明月珠，千古華山山脚下，只應潘閬倒騎驢。
X71n1414_p0307a01║久立尊官，伏惟珍重。
X71n1414_p0307a02║上堂，舉：松源和尚示眾云：古者道：拈起也，天回地轉；
X71n1414_p0307a03║放下也，草偃風行。冶父則不然，拈起也，乾坤黯黑；放
X71n1414_p0307a04║下也，瓦礫生光。忽有一箇半箇驀然𭣟瞎頂門，達磨
X71n1414_p0307a05║一宗未至寂寥在。師云：老松源只見錐頭利，不見鑿
X71n1414_p0307a06║頭方。壽山即不然，拈起也，南山起雲；放下也，北山下
X71n1414_p0307a07║雨。不拈不放時如何？三級浪高魚化龍，痴人猶戽夜
X71n1414_p0307a08║塘水。下座。
X71n1414_p0307a09║散青苗會，上堂。四十九年無法可說，一代時教玉轉
X71n1414_p0307a10║珠回。透得過者，不滯兩邊；透不過者，無繩自縛。壽山
X71n1414_p0307a11║有條活路，與諸人共行。竪起拂子，云：還見麼？始從鹿
X71n1414_p0307a12║野苑，終至䟦提河，於是中間密雲彌布，徧覆三千大
X71n1414_p0307a13║千世界，其澤普澍，率土充洽，山川嶮谷，幽䆳所生，卉
X71n1414_p0307a14║木叢林，諸藥草等，甘蔗蒲萄，百穀苗稼，悉皆充足。幸
X71n1414_p0307a15║自可憐生，無端雲門手中扇子𨁝跳上天，築著帝釋
X71n1414_p0307a16║鼻孔，東海鯉魚打一棒，雨似盆傾。擊拂子，云：錦上鋪
X71n1414_p0307a17║花又一層。
X71n1414_p0307a18║報國希白和尚訃至，上堂。未達境惟心，起種種分別；
X71n1414_p0307a19║達境惟心已，分別則不生。於不生法中獨露本來面
X71n1414_p0307a20║目，直是離相、離名，絕對、絕待，破塵、破的，透色、透聲。故
X71n1414_p0307a21║我報國和尚得此三昧，兩處住山，單傳正印，掃除邪
X71n1414_p0307a22║解，扶樹此宗。能事既畢，撒手那邊，末後全提，甚生光
X71n1414_p0307a23║彩？且道：與他摩胸告眾、槨示雙趺，是同？是別？拍禪床，
X71n1414_p0307a24║云：羚羊掛角千峯上，更有羚羊在上峯。
X71n1414_p0307b01║解夏，小參。昔本不曾結，今也何須解？解結本無心，無
X71n1414_p0307b02║縛無脫者。恁麼，恁麼，森羅萬象徹底孤危，大地山河
X71n1414_p0307b03║通上嶮峻；不恁麼，不恁麼，大陽門下日日三秋，明月
X71n1414_p0307b04║堂前時時九夏。恁麼中有不恁麼，不恁麼中却恁麼，
X71n1414_p0307b05║一切智通無障礙，拈燈籠來佛殿裡，將山門安燈籠
X71n1414_p0307b06║上。敢問大眾：九十日內還得相應也未？其或未然，山
X71n1414_p0307b07║僧却有箇方便。驀拈拄杖，卓一下，云：西風一陣來，落
X71n1414_p0307b08║葉兩三片。
X71n1414_p0307b09║復舉：明招行脚時，到泉州興教坦和尚處，坦上堂云：
X71n1414_p0307b10║行脚高士，一人所在亦須到，半人所在亦須到。明招
X71n1414_p0307b11║便問：一人所在即不問，如何是半人所在？坦無語。後
X71n1414_p0307b12║來却令小師問明招：如何是半人所在？招云：你要識
X71n1414_p0307b13║半人所在麼？也只是个弄泥團漢。應菴和尚拈云：我
X71n1414_p0307b14║聞獨眼龍，果然只具一隻眼。今日忽有衲僧問：如何
X71n1414_p0307b15║是半人所在？劈脊便棒。更問：如何是一人所在？便與
X71n1414_p0307b16║趕出。何故？一不做，二不休。師云：等是弄泥團漢。應菴
X71n1414_p0307b17║老人較些子，復成一頌，舉似大眾：興教提持不受謾，
X71n1414_p0307b18║明招隨例弄泥團。棒頭有眼明如日，要識真金火裡
X71n1414_p0307b19║看。
X71n1414_p0307b20║上堂。僧問：洞山云：秋初夏末，東去西去，須向萬里無
X71n1414_p0307b21║寸草處去。意旨如何？師云：渾鋼打就，生鐵鑄成。進云：
X71n1414_p0307b22║只如石霜聞云：何不道出門便是草？又作麼生？師云：
X71n1414_p0307b23║一箇砑郎當，一箇福建子。師乃云：十五日已前，透底
X71n1414_p0307b24║金剛圈；十五日已後，吞底栗棘蓬；正當十五日，解開
X71n1414_p0307c01║布袋口，衲子路頭通。卓拄杖，云：有星皆拱北，無水不
X71n1414_p0307c02║朝東。
X71n1414_p0307c03║中秋，客至，上堂。靈山指月，曹溪話月，馬祖、百丈、西堂、
X71n1414_p0307c04║南泉翫月。盤山道：心月孤圓，光吞萬象。光非照境，境
X71n1414_p0307c05║亦非存。光境俱亡，復是何物？癩馬繫枯樁。洞山道：光
X71n1414_p0307c06║境未亡，復是何物？黑牛臥死水。育王師翁云：月在水
X71n1414_p0307c07║中撈不上，徒勞𭣟碎水中天。夜深山寺開門睡，月自
X71n1414_p0307c08║飛來在面前。用盡自己心，笑破他人口。本覺今日中
X71n1414_p0307c09║秋，靈山上客垂訪，適值滿天風雨，既無可修行，又無
X71n1414_p0307c10║可供養，終不拂袖便行，未免相與憑危闌、倚曲檻，推
X71n1414_p0307c11║出手面一輪，直是清光萬里。三關不立，開鑿人天；四
X71n1414_p0307c12║句頓除，光揚祖道。擊拂子，云：八萬四千非鳳毛，三十
X71n1414_p0307c13║三人入虎穴。
X71n1414_p0307c14║開爐，上堂。古鏡闊狹，火爐淺深。柴炭全無，光𦦨萬丈。
X71n1414_p0307c15║無賓主話，不用商量。殺活靈機，何須舉唱。語是誑，默
X71n1414_p0307c16║是謗，語默向上有事在。懷州牛喫禾，益州馬腹脹。天
X71n1414_p0307c17║下覓醫人，灸猪左膊上。喝一喝，下座。
X71n1414_p0307c18║祖忌拈香。行解相應，宗說俱通。眼空四海，氣吐長虹。
X71n1414_p0307c19║未離西乾，好椎一頓。既來東土，聊且相容。一華開五
X71n1414_p0307c20║葉，隨分得春風。
X71n1414_p0307c21║客至，上堂。達磨西來，不立文字，直指人心，見性成佛。
X71n1414_p0307c22║者箇說話是人知有，只如一大藏教五千四十八卷，
X71n1414_p0307c23║是佛說？是魔說？定當得出，不妨小玉聲中承虗接響，
X71n1414_p0307c24║琉璃殿上簸土揚塵，拈三條篾束取肚皮，到處住山
X71n1414_p0308a01║去。其或未然，且聽壽山拄杖現神變相。卓拄杖，金椎
X71n1414_p0308a02║影動，寶劍光寒，一鏃三關隨手破，謝郎不在釣漁船。
X71n1414_p0308a03║上堂，僧問：如何是佛？師云：面前案山子。進云：法即不
X71n1414_p0308a04║問，如何是僧？師云：三頭兩面得人憎。僧禮拜，師却問
X71n1414_p0308a05║云：如何是法？僧云：明年更有新條在，惱亂春風卒未
X71n1414_p0308a06║休。師云：洎不問過。師乃云：相逢不拈出，舉意便知有，
X71n1414_p0308a07║撥轉上頭關，大作師子吼。展開驢脚，伸出佛手，握金
X71n1414_p0308a08║剛椎，碎？窠臼，東土西乾何似生？个个看來日中斗。
X71n1414_p0308a09║冬至，小參。僧問：陰極陽生則不問，祖師門下事如何？
X71n1414_p0308a10║師云：石笋抽條長丈二。進云：牛頭未見四祖時如何？
X71n1414_p0308a11║師云：華陰山前百尺井。進云：見後如何？師云：祝融峯
X71n1414_p0308a12║頂萬年松。進云：去此二途，願聞法要。師云：休將閑學
X71n1414_p0308a13║解，埋沒祖師心。師乃云：前佛性命、後佛紀綱總在者
X71n1414_p0308a14║裡，把住則六陰充塞、放行則一陽復生，不說笋迸石
X71n1414_p0308a15║頭、不說華開鐵樹，只教行者擊鼓。小參。且免諸人大
X71n1414_p0308a16║家瞌睡，委悉麼？眼若不睡，諸夢自除；心若不異，萬法
X71n1414_p0308a17║一如。拈須彌山秤作二兩，東頭賣賤、西頭賣貴，任是
X71n1414_p0308a18║本色衲僧，到此也無辨處。豈不見臨濟問黃檗佛法
X71n1414_p0308a19║的的大意，三度被打六十，拄杖如蒿枝拂相似，及至
X71n1414_p0308a20║高安灘上便解知歸。興化道：我在南方行脚一遭，拄
X71n1414_p0308a21║杖頭未甞撥著一箇會佛法底。逗到大覺堂前，卸下
X71n1414_p0308a22║衲衣，痛領一頓，却言：我於此時親見臨濟先師在黃
X71n1414_p0308a23║檗喫棒底意旨。諸禪德！全鋒敵勝，未是作家；遺劍刻
X71n1414_p0308a24║舟，豈堪持論？雖然，若不藍田射石虎，幾乎悞殺李將
X71n1414_p0308b01║軍。
X71n1414_p0308b02║復舉無業國師云：若一毫凡聖情念未盡，不免入驢
X71n1414_p0308b03║胎馬腹裡。白雲端和尚云：設使一毫凡聖情念淨盡，
X71n1414_p0308b04║也不免入驢胎馬腹裡。師云：一毫頭凡聖情念未盡，
X71n1414_p0308b05║入驢胎馬腹則固是，一毫頭凡聖情念淨盡，因什麼
X71n1414_p0308b06║亦入驢胎馬腹？要見無業則易，要見白雲則難。咄！解
X71n1414_p0308b07║用不須雙刃劍，延齡何必九還丹？
X71n1414_p0308b08║上堂。南泉斬猫，趙州戴草鞋而出；興化法戰，克賓設
X71n1414_p0308b09║饡飯便行。是皆發揮本有靈光，要且不借別人鼻孔
X71n1414_p0308b10║出氣。所以前日首座說法，高聳人天；今朝道伴相過，
X71n1414_p0308b11║光揚宗眼。且道山僧鼓兩片皮成得什麼邊事？拍禪
X71n1414_p0308b12║床，從前汗馬無人識，只要重論蓋代功。
X71n1414_p0308b13║臘八，上堂。二千年前，正覺山前明星現時，釋迦世尊
X71n1414_p0308b14║成等正覺。二千年後，本覺山中明星現時，我此一眾
X71n1414_p0308b15║成箇什麼？喝一喝：覺即了，不施功，定慧圓明不滯空。
X71n1414_p0308b16║東㵎水流西㵎水，南山燒炭北山紅。
X71n1414_p0308b17║泉心濮司判薦亡，請小參。問答罷，師乃云：惟心淨土
X71n1414_p0308b18║露堂堂，自性彌陀不覆藏。直下豁開千聖眼，更於何
X71n1414_p0308b19║處覓西方？所以道：欲識佛性義，當觀時節因緣。時節
X71n1414_p0308b20║若至，其理自彰。即今時節已至，作麼生說箇自彰底
X71n1414_p0308b21║道理？莫是痛念父母、養育劬勞底是麼？莫是棄官辭
X71n1414_p0308b22║祿、菽水盡懽底是麼？莫是慎終追遠、懷報罔極底是
X71n1414_p0308b23║麼？莫是出離生死、超越彼岸底是麼？莫是娑婆報盡、
X71n1414_p0308b24║淨土緣興底是麼？莫是蓮臺托質、華開見佛底是麼？
X71n1414_p0308c01║莫是聞佛說法、證無生忍底是麼？莫是既得忍已、思
X71n1414_p0308c02║念度生底是麼？莫是功圓果滿、成佛菩提底是麼？莫
X71n1414_p0308c03║是所作已辦、入般涅槃底是麼？且喜沒交涉。釋迦老
X71n1414_p0308c04║子道：一念普觀無量劫，無去無來亦無住。如是了知
X71n1414_p0308c05║三世事，超諸方便成十力。者裡悟去，便知成法、破法
X71n1414_p0308c06║皆名涅槃，智慧、愚痴通為般若，菩薩、外道所成就法
X71n1414_p0308c07║同是菩提，無明真如無異境界，諸戒定慧及淫怒痴
X71n1414_p0308c08║俱是梵行，地獄天宮皆為淨土，有性無性齊成佛道。
X71n1414_p0308c09║如是則故安人吳氏妙善，八十二年前生本不曾生，
X71n1414_p0308c10║八十二年後滅本不曾滅，生滅二緣離，長空輝一月。
X71n1414_p0308c11║故母安人既如是，孺人錢氏亦如是，孺人錢氏既如
X71n1414_p0308c12║是，現前大眾亦如是，現前大眾既如是，十方法界若
X71n1414_p0308c13║聖若凡、若僧若俗、若男若女、情與無情悉亦如是。如
X71n1414_p0308c14║是之法，佛祖密付，莫分彼我，彼我無差，法王法道恢
X71n1414_p0308c15║廓無涯。好大眾，淨極光通達，寂照含虗空。却來觀世
X71n1414_p0308c16║間，猶如夢中事。三世諸佛是夢，六代祖師是夢，天下
X71n1414_p0308c17║老和尚是夢，見前大眾是夢，生底是夢，死底是無，說
X71n1414_p0308c18║底是夢，聽底是夢，真如解脫是夢，菩提涅槃是夢，無
X71n1414_p0308c19║明煩惱是夢，六道輪回是夢，夢破塵勞一物無，焦磚
X71n1414_p0308c20║打著連底凍。正與麼時，只如二安人獨脫無依、超然
X71n1414_p0308c21║邁往一句又作麼生道？擊拂子云：國土動搖迎勢至，
X71n1414_p0308c22║寶華彌滿送觀音。
X71n1414_p0308c23║上堂。今朝正月十五，壽山㧞貧作富，曜滿月之心燈，
X71n1414_p0308c24║掩繁星於霄路，非唯與新舊兩序慶賀元宵，抑且要
X71n1414_p0309a01║謝雲峯座元遠勤垂顧。驀拈拄杖卓一下，云：夜明簾
X71n1414_p0309a02║外舞三臺，別有一機恢佛祖。喝一喝。
X71n1414_p0309a03║佛涅槃，上堂。釋迦老子道：一切法不生，一切法不滅。
X71n1414_p0309a04║若能如是解，諸佛常現前。及至雙林示滅，却摩胸告
X71n1414_p0309a05║眾云：汝等善觀吾紫磨金色之身，瞻仰取足，勿令後
X71n1414_p0309a06║悔。何也？今日則有，明日則無。又云：若謂吾滅度，非吾
X71n1414_p0309a07║弟子；若謂吾不滅度，亦非吾弟子。且作麼生委悉？拍
X71n1414_p0309a08║禪床，云：海枯終見底，人死不知心。
X71n1414_p0309a09║上堂。一大藏教是箇切脚，畢竟正文無人道著。你要
X71n1414_p0309a10║識正文麼？上大人，丘乙己，化三千，七十士，爾小生，八
X71n1414_p0309a11║九子，佳作仁，可知禮也。眾中忽有箇衲僧出來道：恁
X71n1414_p0309a12║麼提唱，實謂聞所未聞。山僧不免分付維那明窻下
X71n1414_p0309a13║安排。忽若更道：恁麼提唱，料掉沒交涉。山僧亦不免
X71n1414_p0309a14║分付明窻下安排。何故？直鈎釣鯨鼇，曲鈎釣龜鼈，金
X71n1414_p0309a15║雞啼上玉闌干，別有佳聲繼前哲。喝一喝。
X71n1414_p0309a16║秀峯長老募緣建塔至，上堂，舉：玄沙侍雪峯行次，峯
X71n1414_p0309a17║指面前云：者一片地好造箇無縫塔。沙云：高多少？峯
X71n1414_p0309a18║顧視上下，沙云：人天福報不無。和尚若是靈山授記，
X71n1414_p0309a19║未夢見在。峯云：爾又作麼生？沙云：七尺八尺。師云：一
X71n1414_p0309a20║人平地上掘坑，一人虗空裡釘橛。後來琅瑘云：家肥
X71n1414_p0309a21║生孝子，國覇有謀臣。師云：隨風倒柁漢。今日秀峯長
X71n1414_p0309a22║老正要造个無縫塔，遠遠過我，不免贈个塔樣。良久，
X71n1414_p0309a23║云：會麼？高而無上，廣莫可極；淵而無下，深不可測。浩
X71n1414_p0309a24║浩波光，重重山色。一道清虗亘古今，八面香風惹衣
X71n1414_p0309b01║裓。擊拂子，下座。
X71n1414_p0309b02║上堂。一喝分賓主，三玄辨正宗。祖師門下客，無處不
X71n1414_p0309b03║融通。只如道毗廬藏中有大經卷，量等三千大千世
X71n1414_p0309b04║界，書寫三千大千世界中事。藏在一微塵中，只者一
X71n1414_p0309b05║塵從甚處得來？良久，云：南天台，北五臺。便下座。
X71n1414_p0309b06║清明，上堂。冬至寒食一百五，今朝正是三月六。山又
X71n1414_p0309b07║綠，水又綠，一聲欵乃漁家曲。山僧昨日偶爾郊行，作
X71n1414_p0309b08║得一偈，舉似大眾：華冠不整舍那衣，禿帚還隨破畚
X71n1414_p0309b09║箕。五个老婆三个醜，一雙紅杏換消梨。下座。
X71n1414_p0309b10║砌墻，栽松，上堂。兔不遲，烏不速，九十春光頓周足，今
X71n1414_p0309b11║朝物候啟朱明，依然一水當門綠。黃金為墻，白銀為
X71n1414_p0309b12║屋，還他有力量人，作此無窮勝福。豈不見黃檗謂臨
X71n1414_p0309b13║濟云：深山裡栽許多松作什麼？濟云：一為山門作境
X71n1414_p0309b14║致，二為後人作標榜。道了，以钁打地三下，檗云：吾宗
X71n1414_p0309b15║到汝大興於世。古既如是，今豈不然？所以，雲屋都寺
X71n1414_p0309b16║打開寶藏，運出家珍，磨塼底磨塼、礲石底礲石，直從
X71n1414_p0309b17║根脚做倒下梢，峻似銀山、堅如鐵壁，風吹不入、雨打
X71n1414_p0309b18║不濕，窮天地、亘萬世而不撓不搖。正恁麼時，且功成
X71n1414_p0309b19║不處一句又作麼生道？擊拂子，云：千峯勢到岳邊止，
X71n1414_p0309b20║萬派聲歸海上消。
X71n1414_p0309b21║浴佛，上堂。釋迦世尊未離兜率猶較些子，及乎駕日
X71n1414_p0309b22║輪香象入大術胎中，右脇誕生，七手八脚一時呈露，
X71n1414_p0309b23║却道：天上天下，唯我獨尊。何異蟭螟蟲向蚊子眼睫
X71n1414_p0309b24║上作窠，於十字街頭揚聲大呌云：土曠人稀，相逢者
X71n1414_p0309c01║少。二千年後有个折脚老比丘忍俊不禁，道：我當時
X71n1414_p0309c02║若見，一棒打殺與狗子喫却，貴圖天下太平。然雖賊
X71n1414_p0309c03║過後張弓，抑且救得一半，只那一半落在本覺手裡，
X71n1414_p0309c04║不免深掘坑子與伊埋却，復牽牛踏過，直教光芒淨
X71n1414_p0309c05║盡、痕跡全無。何故？不見道：父為子隱，子為父隱？直在
X71n1414_p0309c06║其中矣。
X71n1414_p0309c07║小參。雨歇江天，時當初夏，槐陰日永，柳岸風清。會四
X71n1414_p0309c08║海禪流，結靈山聖制，頓轡於華嚴法界，燕坐於圓覺
X71n1414_p0309c09║妙場。知幻即離，不作方便；離幻即覺，亦無漸次。盡大
X71n1414_p0309c10║地撮來如粟米粒大，拋向面前，拈斷貫索，穿却衲僧
X71n1414_p0309c11║鼻孔，直得鷹揚虎視、電激星馳，逢佛殺佛、逢祖殺祖、
X71n1414_p0309c12║逢羅漢殺羅漢。所以道：護生須是殺，殺盡始安居，會
X71n1414_p0309c13║得个中意，鐵船水上浮。竪起拂子，云：德山、臨濟、雲門、
X71n1414_p0309c14║趙州總在者裡說安居法，只是鬪唇合觜，愛討便宜，
X71n1414_p0309c15║據令而行，不消一擊。擊拂子，云：咄，咄，咄！力囗希，昔年
X71n1414_p0309c16║覔火和煙得，今日擔泉帶月歸。
X71n1414_p0309c17║復舉臨濟問黃檗云：如何是佛法的的大意，三度被
X71n1414_p0309c18║打六十拄杖？遂辭黃檗，檗云：高安大愚處去。徑造大
X71n1414_p0309c19║愚，愚問云：甚處來？濟云：黃檗來。愚云：有何言句？濟云：
X71n1414_p0309c20║某甲三問佛法的的大意，三度被打六十拄杖，不知
X71n1414_p0309c21║過在什麼處？愚云：黃檗恁麼老婆心切。濟大悟云：元
X71n1414_p0309c22║來黃檗佛法無多子。愚乃搊住云：適來道不知過在
X71n1414_p0309c23║甚處，如今又道佛法無多子，是多少？濟向大愚肋下
X71n1414_p0309c24║築三拳，愚拓開云：汝師黃檗，非干我事。濟便回黃檗，
X71n1414_p0310a01║檗問云：返太速乎？濟云：只為老婆心切。檗云：者大愚
X71n1414_p0310a02║老漢待來與伊一頓。濟云：說什麼待來，即今便與。遂
X71n1414_p0310a03║鼓一掌，檗笑云：者風顛漢却來者裡捋虎須。參堂去。
X71n1414_p0310a04║白雲端和尚頌云：一拳拳倒黃鶴樓，一躍躍翻鸚鵡
X71n1414_p0310a05║洲。有意氣時添意氣，不風流處也風流。黃龍南和尚
X71n1414_p0310a06║舉了，極口稱讚。時真淨云：端兄見處與某甲一般。龍
X71n1414_p0310a07║云：你見處作麼生？淨擬開口，龍便喝云：端會你不會？
X71n1414_p0310a08║師云：真淨未曾開口，黃龍因什麼道他不會？聽取一
X71n1414_p0310a09║頌：萬煅爐中烈𦦨紅，點金成鐵顯全功。一椎擊碎渾
X71n1414_p0310a10║閑事，三世如來在下風。
X71n1414_p0310a11║上堂。僧問：舉一不得舉二，放過一著落在第二時如
X71n1414_p0310a12║何？師云：懷州牛喫禾，益州馬腹脹。進云：雲門扇子𨁝
X71n1414_p0310a13║跳上天，築著帝釋鼻孔；東海鯉魚打一棒，雨似盆傾。
X71n1414_p0310a14║又作麼生？師云：西川斬𦘕像，陝府人頭落。僧禮拜。師
X71n1414_p0310a15║乃舉：五祖演和尚云：諸莊旱澇不以為憂，一堂兄弟
X71n1414_p0310a16║不會狗子佛性話，深為可憂。師云：重處偏墜。松源和
X71n1414_p0310a17║尚云：久聚兄弟正路行者有，只是不能用黑豆法，難
X71n1414_p0310a18║以荷負正宗佛法，到此平沉，苦屈苦屈。師云：同坑無
X71n1414_p0310a19║異土，克由尀耐二大老，把他諸人埋向萬仞坑裡。若
X71n1414_p0310a20║據山僧見處，黑豆法有甚難用？僧問洞山：如何是佛？
X71n1414_p0310a21║山云：麻三斤。豈不是黑荳法？僧問雲門：殺父殺母，佛
X71n1414_p0310a22║前懺悔；殺佛殺祖，什麼處懺悔？門云：露。豈不是黑荳
X71n1414_p0310a23║法？乾峯示眾云：舉一不得舉二，放過一著落在第二。
X71n1414_p0310a24║雲門出眾云：昨日有人從徑山來，却往天台去。峯云：
X71n1414_p0310b01║典座明日不得普請。豈不是黑荳法？者裡悟去，山僧
X71n1414_p0310b02║性命在諸人手裡；若也蹉過，諸人性命却在山僧手
X71n1414_p0310b03║裡。卓拄杖云：路遙知馬力，歲久見人心。
X71n1414_p0310b04║上堂。前半夏已去，後半夏未來，正當今日，謂之中夏。
X71n1414_p0310b05║大眾，過去已往，未來未至，即今事作麼生？莫是二邊
X71n1414_p0310b06║俱莫立，中道不須安麼？者般說話是你諸人嚼過了
X71n1414_p0310b07║底殘羮剩飯，因什麼拶著十个五雙鼻孔，索頭在別
X71n1414_p0310b08║人手裡？且道利害在什麼處？一翳在眼，空華亂墜。今
X71n1414_p0310b09║朝五峯先生到來，山僧下榻延致，雖然儒釋兩歧，必
X71n1414_p0310b10║竟理歸一揆。卓拄杖，云：薰風作意松翠凉，白鳥不飛
X71n1414_p0310b11║天在水。
X71n1414_p0310b12║上堂，僧問：牛頭未見四祖時如何？師云：處處綠楊堪
X71n1414_p0310b13║繫馬。又問：見後如何？師云：家家門首透長安。進云：見
X71n1414_p0310b14║與未見時如何？師云：鮎魚上竹竿，俊鶻趂不及。僧禮
X71n1414_p0310b15║拜，師乃云：豁開大解脫門，普請大家證入，鮎魚上竹
X71n1414_p0310b16║竿，俊鶻趂不及。便下座。
X71n1414_p0310b17║上堂。今朝六月十五，準擬說些禪道，及乎法鼓一鳴，
X71n1414_p0310b18║肚裡一時忘了。只記得慈明和尚云：南山北嶺松，北
X71n1414_p0310b19║嶺南山草，一雨濶無邊，根苗壯枯槁。好大哥，三百法
X71n1414_p0310b20║會之中會會，說到者裡，自是後代兒孫根思遲回，當
X71n1414_p0310b21║面蹉過。別別，茫茫普熱，紛紛下雪，引得學語之流隨
X71n1414_p0310b22║例掉棒打月。喝一喝，下座。
X71n1414_p0310b23║玄學處士姜公對靈，小參。法身無相，會萬善以莊嚴；
X71n1414_p0310b24║法眼無瑕，截群機而洞照。三乘由之而建立，五性自
X71n1414_p0310c01║此而區分。開權實頓漸之門，絕生死輪迴之逕。高超
X71n1414_p0310c02║物表，妙出聲前。玄所不能玄，學所不能學。雖居有為
X71n1414_p0310c03║界示無為法，而不滅壞有為之相；雖居無為界示有
X71n1414_p0310c04║為法，而不分別無為之性。可以津濟四生，梯航九有；
X71n1414_p0310c05║可以修因證果，報德酬恩。無事不圓，無法不備。正與
X71n1414_p0310c06║麼時，是你諸人要見玄學處士回機轉位、超凡入聖
X71n1414_p0310c07║處麼？拍禪床，云：三世十方歸一念，紫金臺上覺花新。
X71n1414_p0310c08║上堂，拈拄杖顧視大眾，云：眼中見色，耳裡聞聲，圓通
X71n1414_p0310c09║門戶，觸處施呈。你擬向个裡覔什麼盌？以拄杖趕散。
X71n1414_p0310c10║師會下有僧云：和尚自有禪，只不為我說。又云：不是
X71n1414_p0310c11║說不得，自是不肯說。師聞，云：把定死蛇頭，有禪不肯
X71n1414_p0310c12║說。滅却臨濟宗，何人敢饒舌？別！別！那吒頂上喫蒺䔧，
X71n1414_p0310c13║金剛脚下流出血。
X71n1414_p0310c14║上堂，僧問：說法不應機，總是非時語，作麼生得應機
X71n1414_p0310c15║去？師云：夜半起來失却牛，天明起來失却火。師乃云：
X71n1414_p0310c16║百不知，百不會，天上人間豈堪對？見得徹，提得去，吉
X71n1414_p0310c17║了舌頭三千里。金不愽金，水不洗水，夜來月上長珊
X71n1414_p0310c18║瑚，狸奴倒上菩提樹。
X71n1414_p0310c19║師一日云：文殊、普賢起佛見、法見，貶向二鐵圍山則
X71n1414_p0310c20║固是，且道釋迦老子還有過也無？良久，云：休。
X71n1414_p0310c21║上堂：頭上是天，脚下是地，南北東西依舊位。中間突
X71n1414_p0310c22║出須彌盧，八寶七珍光煒煒。放便倒，扶便起，蟭螟睫
X71n1414_p0310c23║上放夜市。老胡落賺沒人知，急携隻履流沙去。喝！
X71n1414_p0310c24║小參。二千年前有一轉語，四月十五日已前與諸人
X71n1414_p0311a01║舉了也，所以九十日內只貴見成。雖不行棒行喝，棒
X71n1414_p0311a02║喝初不離其機；雖不說證說修，修證豈足究其用？直
X71n1414_p0311a03║得盡乾坤大地如个鐵橛子，拋來擲去，轉換自由，今
X71n1414_p0311a04║夜與汝脫却籠頭，別資一路。豈不見洞山和尚云：秋
X71n1414_p0311a05║初夏末，東去西去，須向萬里無寸草處去，末後最殷
X71n1414_p0311a06║勤。石霜云：出門便是草，截斷脚跟。雖然如是，還知落
X71n1414_p0311a07║處麼？拍禪床，云：晝見日，夜見星，妙高山色青又青，掀
X71n1414_p0311a08║翻海岳求知己，撥亂乾坤見太平。
X71n1414_p0311a09║復舉：文殊三處度夏，迦葉欲白椎擯之，乃見百千文
X71n1414_p0311a10║殊在前。世尊云：迦葉！汝欲擯那箇文殊？迦葉休去。師
X71n1414_p0311a11║云：世尊扶強不扶弱，好與一椎。本覺者裡若有个般
X71n1414_p0311a12║破規越矩底漢，却須變大地作黃金、攪長河為酥酪，
X71n1414_p0311a13║特榻延之。何故？莫怪坐來頻勸酒，自從別後見君希。
X71n1414_p0311a14║上堂，僧問：如何是通宗通途？師云：東去西去。進云：如
X71n1414_p0311a15║何是叶帶叶路？師云：南來北來。僧退，師乃云：世界恁
X71n1414_p0311a16║麼廣闊，因什麼坐在者裡動不得？拈拄杖，云：東去西
X71n1414_p0311a17║去，南來北來，金色尊者，獨上高臺。卓拄杖，下座。
X71n1414_p0311a18║病起，上堂：昨日病，前日病，病病相尋，無有自性。坐斷
X71n1414_p0311a19║淨名舌頭，倒行摩竭正令。擊拂子，野狐窟裡產狻猊，
X71n1414_p0311a20║獼猴各佩軒轅鏡。
X71n1414_p0311a21║中秋，上堂。久矣不上堂，口邊生白醭，侍者來燒請法
X71n1414_p0311a22║香，拈出秦時舊𨍏輅。金剛腦後下一錐，空裡磨盤生
X71n1414_p0311a23║八角，寒山撫掌笑呵呵，夜來月向西邊落。喝一喝。
X71n1414_p0311a24║復舉：長沙與仰山翫月次，山云：人人盡有者箇，只是
X71n1414_p0311b01║用不得。沙云：恰是倩汝用。仰山云：作麼生用？長沙近
X71n1414_p0311b02║前與一蹈，蹈倒。仰山起來云：師叔！直下是箇大蟲。師
X71n1414_p0311b03║云：奇怪！諸禪德！仰山大似勾賊破家，當時待他道：恰
X71n1414_p0311b04║是倩汝用。便與一蹈，蹈倒，直饒岑大蟲有師子爪牙，
X71n1414_p0311b05║到此也無用處。久立。重九，客至，上堂。兩兩不成雙，三
X71n1414_p0311b06║三自成九，本色住山人，何處尋窠臼？卓拄杖，云：離四
X71n1414_p0311b07║句，絕百非，驢前馬後，莫亂針錐。
X71n1414_p0311b08║上堂。摩竭掩室，毗耶杜詞。咬定牙關，不通水泄。本覺
X71n1414_p0311b09║者裡，但管飢來喫飯，困來打眠。熱則取凉，寒則向火。
X71n1414_p0311b10║今朝十月初一早間，喚奴子深開地爐，滿堆黃葉。方
X71n1414_p0311b11║外高人到來，且貴大家暖熱。只如丹霞燒木佛，因什
X71n1414_p0311b12║麼院主眉須墮落？請大眾下一轉語。
X71n1414_p0311b13║祖忌拈香。此土西天，單傳直指。護得眉毛，打失版齒。
X71n1414_p0311b14║隻履空棺，謾神謔鬼。可憐無事人，未能笑得你。
X71n1414_p0311b15║上堂：舉一不得舉二，放過一著，落在第二。相罵饒你
X71n1414_p0311b16║接觜，相唾饒你潑水。南泉斬猫作麼生？良久：人貧智
X71n1414_p0311b17║短，馬瘦毛長。
X71n1414_p0311b18║小參。即心即佛，非心非佛，不是心，不是佛，不是物，拈
X71n1414_p0311b19║起鐵蒺䔧，打破山鬼窟，是柱不見柱，非柱不見柱，是
X71n1414_p0311b20║非已去了，是非裡薦取，脚跟下色線猶存，是句亦剗，
X71n1414_p0311b21║非句亦剗，臨濟白拈，睦州擔板，似者一火，太平奸賊，
X71n1414_p0311b22║亂世英雄，總只無佛處稱尊，若在如今，一時與伊生
X71n1414_p0311b23║按過。拈拄杖，畫一畫，云：山是山，水是水，僧是僧，俗是
X71n1414_p0311b24║俗，大盡三十日，小盡二十九，夜短晝長，陰消陽長，是
X71n1414_p0311c01║人知有，只如一畫未形已前，吉凶悔吝向什麼處著？
X71n1414_p0311c02║到者裡，饒你似鶻捉鳩，未免撈天摸地，若只今日三、
X71n1414_p0311c03║明日四，坐消信施，仰愧龍天，閻羅殿前打鬼骨臀有
X71n1414_p0311c04║日在。卓拄杖，云：達磨九年面壁，二祖三拜傳心，老盧
X71n1414_p0311c05║腰石負舂，究竟高登祖位，選佛若無如是眼，宗風那
X71n1414_p0311c06║得到如今？
X71n1414_p0311c07║復舉：僧問六祖：黃梅衣鉢什麼人得？祖云：會佛法底
X71n1414_p0311c08║人得。僧云：和尚還得麼？祖云：我不得。僧云：為什麼不
X71n1414_p0311c09║得？祖云：我不會佛法。師云：腦後見腮，莫與往來。久立。
X71n1414_p0311c10║上堂。夜來擊鼓小參，為存家教；今日陞堂說法，慶賀
X71n1414_p0311c11║書雲。要知祖意西來，但聽山呼萬歲。下座。
X71n1414_p0311c12║上堂。僧問：蟭螟蟲吞却虎時如何？師云：賞你大膽。進
X71n1414_p0311c13║云：恁麼且退身三步。師云：章泉福建，頭匾似扇。僧擬
X71n1414_p0311c14║議，師便打，云：一任舉似諸方。乃云：一法若有，毗盧墮
X71n1414_p0311c15║在凡夫；萬法若無，普賢失其境界。金圈栗棘，覿面施
X71n1414_p0311c16║呈；擔板阿師，水中撈月。五祖和尚云：山僧有時擬為
X71n1414_p0311c17║你吞却，又為咽喉小；擬為你吐却，又為牙齒礙。還有
X71n1414_p0311c18║為人處也無？喝！相逢不在頻頻舉，達者須知暗裡驚。
X71n1414_p0311c19║上堂。舉一明三，目機銖兩。萬仞峯頭，衝開雪浪。乾闥
X71n1414_p0311c20║婆王奏樂，山河大地盡作琴聲。直得須彌岌嶪，海水
X71n1414_p0311c21║波騰。迦葉起舞，世尊證明。是你諸人因什麼一向瞌
X71n1414_p0311c22║睡？喝一喝，下座。
X71n1414_p0311c23║小參。金烏飛，玉兔走，暑往寒來總仍舊，不涉春緣別
X71n1414_p0311c24║有條，今朝臘月二十九。祖祖相傳，佛佛授手，一句全
X71n1414_p0312a01║提，萬機通透。三聖問雪峯：透網金鱗以何為食？峯云：
X71n1414_p0312a02║待汝出得網來即向汝道。三聖云：一千五百人善知
X71n1414_p0312a03║識，話頭也不識。峯云：老僧住持事煩，真不掩偽，曲不
X71n1414_p0312a04║藏直，合水和泥，巖標岳立。永嘉大師道：師子兒，眾隨
X71n1414_p0312a05║後，三機便能大哮吼。若是野干逐法王，百年妖怪虗
X71n1414_p0312a06║開口，便是者箇道理也。者箇道理，山僧不敢謾你諸
X71n1414_p0312a07║人；那箇道理，諸人也莫謾山僧好。何故？諸人知處，良
X71n1414_p0312a08║遂總知；良遂知處，諸人不知。喝！丫鬟女子𦘕蛾眉，鸞
X71n1414_p0312a09║鏡臺前語似癡，自說玉顏難比並，却來架上著羅衣。
X71n1414_p0312a10║擊拂子。
X71n1414_p0312a11║看藏經，上堂。以字不成，八字不是。玉轉珠回，煇天鑑
X71n1414_p0312a12║地。所以道，法王法力超群生，能以法財施一切。能善
X71n1414_p0312a13║分別諸法相，於第一義而不動。敢問大眾，釋迦老子
X71n1414_p0312a14║四十九年三百餘會，橫說竪說，直說曲說，充滿虗空，
X71n1414_p0312a15║周遍法界。且道是第一義，是第二義？汝等比丘欽奉
X71n1414_p0312a16║　聖旨，頒降御香，一七日中三輪同轉，是動不動？者
X71n1414_p0312a17║裡下得一轉語，便見波斯匿王問世尊：勝義諦中還
X71n1414_p0312a18║有世俗諦否？若言其有，知不應二。若言其無，知不應
X71n1414_p0312a19║一。一二之義，其義云何？世尊云：大王，汝於龍光佛時
X71n1414_p0312a20║曾問此義，我今無說，汝亦無聞。無說無聞，是名一義。
X71n1414_p0312a21║二義豁開戶牖，萬里不掛片雲。堯風蕩蕩，舜日熈熈。
X71n1414_p0312a22║行者讓途，耕者讓畔。且因齋慶讚一句作麼生道？拈
X71n1414_p0312a23║起少林無孔笛，大家吹出萬年懽。
X71n1414_p0312a24║復舉：東印度國王請般若多羅祖師齋次，乃問云：諸
X71n1414_p0312b01║人盡轉經，尊者為什麼不轉經？尊者云：貧道出息不
X71n1414_p0312b02║涉萬緣，入息不居陰界，常轉如是經百千萬億卷，豈
X71n1414_p0312b03║止一卷兩卷？師云：大王重處偏墜，尊者薄處先穿。山
X71n1414_p0312b04║僧即不然，待問：諸人盡轉經，尊者因甚不轉經？但對
X71n1414_p0312b05║云：請陛下高垂天鑑，設或得魚忘筌，靈山付囑有在。
X71n1414_p0312b06║還委悉麼？御樓觀射獵，不是刈茅田。
X71n1414_p0312b07║上堂：今朝進退兩序，恰值上元佳節。況是大朴師兄
X71n1414_p0312b08║到來，畢竟如何施設？教中道：譬如暗中寶，無燈不能
X71n1414_p0312b09║見。佛法無人說，雖慧莫能了。壽山不免倒用。太湖三
X71n1414_p0312b10║萬六千頃渺瀰之口，洞庭七十一二朵峭巍之舌，已
X71n1414_p0312b11║說見說當說。圓融不礙行布，行布不礙圓融。借婆衫
X71n1414_p0312b12║子拜婆年，井底蝦蟇吞却月。擊拂子。
X71n1414_p0312b13║上堂：即色明心，附物顯理。驢作驢鳴，犬作犬吠。三世
X71n1414_p0312b14║諸佛不知有，六代祖師不知有。建立半滿偏圓，掃除
X71n1414_p0312b15║權實空有。水底藏身被火燒，一一面南看北斗。卓拄
X71n1414_p0312b16║杖。
X71n1414_p0312b17║佛涅槃，上堂。今朝二月十五，萬象森羅起舞。世尊入
X71n1414_p0312b18║般涅槃，壽山擊動法鼓。大眾若道世尊滅度，是謗佛；
X71n1414_p0312b19║若道世尊不滅度，是謗法；若道諸人不會此理，是謗
X71n1414_p0312b20║僧。謗佛、謗法、謗僧，合入無間地獄。到者裡，出身猶可
X71n1414_p0312b21║易，脫體道應難。直須高高峯頂立不露頂，深深海底
X71n1414_p0312b22║行不濕脚，然後荊棘林裡坐、荊棘林裡臥，開佛知見、
X71n1414_p0312b23║示佛知見，令諸眾生悟佛知見、入佛知見。喝！知見立
X71n1414_p0312b24║知，即無明本；知見無見，斯即涅槃。拍禪床，云：一把柳
X71n1414_p0312c01║絲收不得，和煙搭在玉闌干。
X71n1414_p0312c02║開山忌，上堂：平地上死人無數，過得荊棘林是好手。
X71n1414_p0312c03║今朝三月十五，正是夏前春後。饒你不住兩頭，當處
X71n1414_p0312c04║也成窠臼。拈拄杖：即今慧靜禪師向拄杖頭上，吹無
X71n1414_p0312c05║孔笛，鼓沒絃琴。非唯戞玉鏗金，直是移星換斗。卓拄
X71n1414_p0312c06║杖，喝一喝。
X71n1414_p0312c07║上堂。師子吼，無畏說，百獸聞之皆腦裂，香象奔波失
X71n1414_p0312c08║却威，天龍寂聽生欣悅。左擊拂子云：者箇不是師子
X71n1414_p0312c09║吼。右擊拂子云：者箇不是無畏說。諸人耳在一聲中，
X71n1414_p0312c10║一聲徧在諸人耳，不是寂聽生欣悅。恁麼恁麼，卷舒
X71n1414_p0312c11║立方外乾坤；不恁麼不恁麼，縱橫掛域中日月。恁麼
X71n1414_p0312c12║中有不恁麼，不恁麼中却恁麼。下座。詣大佛殿啟建
X71n1414_p0312c13║天壽聖節。
X71n1414_p0312c14║上堂，僧問：國師三喚侍者，意旨如何？師云：老不歇心。
X71n1414_p0312c15║進云：國師因甚却道：將謂吾孤負汝？元來却是汝孤
X71n1414_p0312c16║負吾。師云：頭上著枷，脚下著杻。進云：伯牙與子期，不
X71n1414_p0312c17║是閑相識。師云：矮子看戲。僧禮拜，師乃云：三界無法，
X71n1414_p0312c18║何處求心？掀翻藏海，別闡玄音。諸方按牛頭喫草，者
X71n1414_p0312c19║裡行自己叢林，不說負吾負汝，不說照古照今，只貴
X71n1414_p0312c20║一念相應，自然萬境平沉。五祖和尚云：如馬前廝撲，
X71n1414_p0312c21║如辟歷閃電，會即大富貴，不會空對面。喝一喝。
X71n1414_p0312c22║浴佛，上堂。大眾！還見釋迦老子麼？未離兜率，滿面塵
X71n1414_p0312c23║埃；既出母胎，通身泥土。饒你山河大地、草木叢林盡
X71n1414_p0312c24║為衲僧，一一衲僧有無量杓，一一杓中有無量香水
X71n1414_p0313a01║海，直從今日洗至窮劫，還得淨潔也無？者裡眼親手
X71n1414_p0313a02║辦，倒轉杓頭，便見垢相永離，十方清淨。其或未然，釋
X71n1414_p0313a03║迦老子有沒量罪過，山僧有沒量罪過，不干諸人事。
X71n1414_p0313a04║下座。
X71n1414_p0313a05║小參。山僧自來嘉禾，今夜是第三度，為諸人說安居
X71n1414_p0313a06║法。好大眾！香煙起處，燈燭交輝；法鼓鳴時，人天普集。
X71n1414_p0313a07║便爾散去，含元殿上覔甚長安古佛堂前？此時參畢，
X71n1414_p0313a08║更待說佛、說祖，舉古、舉今，堅守蠟人如鵝護雪，大似
X71n1414_p0313a09║屈辱諸人，直饒捩轉面皮、伸出毛手，打破野狐窟宅、
X71n1414_p0313a10║掀翻荊棘叢林，也是舍己從人、斬頭覔活，恁麼也不
X71n1414_p0313a11║得、不恁麼也不得，目前無法，意在目前，不是目前法，
X71n1414_p0313a12║非耳目之所到。喝一喝，云：還知落處麼？臨濟大師道：
X71n1414_p0313a13║我此一喝如金剛王寶劍、我此一喝如踞地師子、我
X71n1414_p0313a14║此一喝如探竿影草、我此一喝不作一喝用，聖凡情
X71n1414_p0313a15║盡、能所俱忘，拈一莖草作丈六金身、將丈六金身作
X71n1414_p0313a16║一莖草，與麼也得、不與麼也得。敢問大眾：適間為什
X71n1414_p0313a17║麼不得？如今為什麼却得？得不得、是不是，差之毫𨤲
X71n1414_p0313a18║失千里，歸雲誰使就青山？落花自得隨流水。喝一喝。
X71n1414_p0313a19║復舉：僧問睦州：高揖釋迦，不拜彌勒時如何？州云：昨
X71n1414_p0313a20║日有人問，趕出了也。僧云：和尚恐某甲不實那？州云：
X71n1414_p0313a21║拄杖不在，苕帚柄聊與三十。師云：睦州老漢只解高
X71n1414_p0313a22║高峯頂立，不能深深海底行。忽有問山僧：高揖釋迦，
X71n1414_p0313a23║不拜彌勒時如何？只消道且坐喫茶，畢竟是賞是罰？
X71n1414_p0313a24║具眼者辨取。珍重！
X71n1414_p0313b01║上堂：本覺今朝結夏，為汝約法三章：一者、日裡一餐；
X71n1414_p0313b02║二者、夜間一寢；三者、山門頭、佛殿裡，東行西行，不得
X71n1414_p0313b03║蹈破常住塼。卓拄杖，下座。
X71n1414_p0313b04║師一日坐次，有僧云：堂中有數人兄弟舉皓布裩法
X71n1414_p0313b05║身頌，各人下語，未審契得師意也無？師云：好箇消息，
X71n1414_p0313b06║且舉看。僧一一舉了，師云：相罵饒你接觜，相唾饒你
X71n1414_p0313b07║潑水。要會法身頌，更參三十年。僧云：即今問底是法
X71n1414_p0313b08║身？是色身？師云：驢前馬後漢。僧便喝，師云：驢前馬後
X71n1414_p0313b09║漢，亂叫喚作什麼？便打出。
X71n1414_p0313b10║上堂。霏霏梅雨洒危層，五月山房冷似氷，莫謂乾坤
X71n1414_p0313b11║乖大信，未明心地是炎蒸。老雪竇大似和麩糶麫，貴
X71n1414_p0313b12║在一時。本覺近日喜雨，歡動雷聲。拈拄杖，云：夜來木
X71n1414_p0313b13║上座向山僧道：明日待我與諸人設箇家燕，一要慶
X71n1414_p0313b14║賀好雨、二要暖熱大眾、三要捩正天下衲僧鼻孔。卓
X71n1414_p0313b15║拄杖，云：莫怪空踈，伏惟珍重。下座。
X71n1414_p0313b16║室中問僧云：道得也打，道不得也打。僧擬議，師便打。
X71n1414_p0313b17║復問僧云：你道好打麼？僧擬開口，師便打出。復問僧
X71n1414_p0313b18║云：適來打得者兩箇僧是麼？僧云：是。師便打出。
X71n1414_p0313b19║上堂：森羅及萬象，一法之所印。新羅國裡打鼓，大元
X71n1414_p0313b20║國裡上堂。阿耨達池龍王請佛齋，賓頭盧尊者亦預
X71n1414_p0313b21║其數。
X71n1414_p0313b22║上堂，顧視大眾云：便與麼休得也未？眾擬議，便下座。
X71n1414_p0313b23║上堂。毗盧藏中有大經卷，主伴互融，理事俱顯。及乎
X71n1414_p0313b24║點讀開科，多是討頭不見。山門保護青苗，為汝提掇
X71n1414_p0313c01║一遍。卓拄杖，乃合掌，云：稽首文殊、普賢，却須管取一
X71n1414_p0313c02║百四十大願。下座。
X71n1414_p0313c03║上堂。一葉落，天下秋，是人知有。一塵起，大地收，置而
X71n1414_p0313c04║不問。騎却聖僧，蹈倒水潦，是第幾機？卓拄杖云：龍生
X71n1414_p0313c05║金鳳子，衝破碧琉璃。
X71n1414_p0313c06║小參。萬里無寸草，出門便是草，嘉州大象驀翻身，陝
X71n1414_p0313c07║府鐵牛驚絕倒。逢人不出，賣狗懸羊；打破鏡來，天荒
X71n1414_p0313c08║地老。是則金沙混雜，非則玉石俱焚，不有本分鉗鎚，
X71n1414_p0313c09║難明向上一竅。卓拄杖，云：一曲少林無孔笛，從來多
X71n1414_p0313c10║是逆風吹。
X71n1414_p0313c11║進退頭首，上堂。宗門中有四種賓主，臨濟大師已甞
X71n1414_p0313c12║點出。若也脚未跨門，一一辨得，非唯不久當作唱導
X71n1414_p0313c13║之師，抑且不繆為吾家種草。其或奴郎不辨、玉石不
X71n1414_p0313c14║分，要稱衲僧未得在。豈不見忠國師睡次，丹霞適至，
X71n1414_p0313c15║乃問侍者耽源云：國師在麼？源云：在即在，只是不見
X71n1414_p0313c16║客。霞云：太深遠生。源云：莫道上座佛眼也覰不見。霞
X71n1414_p0313c17║云：龍生龍子，鳳生鳳兒。遂去。國師睡起，源舉似前話，
X71n1414_p0313c18║國師打二十拄杖趂出。丹霞聞，云：不繆為南陽。國師
X71n1414_p0313c19║喝一喝，云：不解作客，勞煩主人。雖然，不因夜來鴈，爭
X71n1414_p0313c20║見海門秋？
X71n1414_p0313c21║上堂：藥山久不上堂，院主椎鐘擊鼓。分明盡底掀翻，
X71n1414_p0313c22║猶道一詞不措。本覺據令提綱，不作者般調度。今朝
X71n1414_p0313c23║月旦拈香，撥開向上一路。誰言射虎不真，枉發千鈞
X71n1414_p0313c24║之弩。
X71n1414_p0314a01║九日，上堂。三四五六七八九，碧眼胡僧不知有，三更
X71n1414_p0314a02║收得夜明符，天曉起來成漏逗。籬下黃華爛熳開，龍
X71n1414_p0314a03║山落帽霑風埃，令人長憶龐居士，天上人間不可陪。
X71n1414_p0314a04║阿呵呵！會也麼？若也不會，山僧更道兩句去也：石頭
X71n1414_p0314a05║一箇住山斧，古往今來稱獨步，馬師胡亂三十年，誰
X71n1414_p0314a06║道少鹽還少醋？喝一喝。
X71n1414_p0314a07║上堂。諸方今日開爐，本覺辭眾退院，耆舊上下相留，
X71n1414_p0314a08║又把船頭撥轉。所以道：動若行雲，止猶谷神。既無心
X71n1414_p0314a09║於彼我，豈有象於去來？去來不以象，故無器而不形；
X71n1414_p0314a10║動靜不以心，故無感而不應。拍禪床，云：一等共行山
X71n1414_p0314a11║下路，眼頭各自看風煙。
X71n1414_p0314a12║祖忌拈香。西天著不得，東土著不得。破六宗謾有多
X71n1414_p0314a13║言，對梁王全無朕迹。坐久成勞忽轉身，春風滿地花
X71n1414_p0314a14║狼藉。
X71n1414_p0314a15║上堂。良久，顧視大眾，云：會麼？山僧無說，汝等無聞，無
X71n1414_p0314a16║說無聞是第一義。驀拈拄杖卓一下，云：鶴有九皐難
X71n1414_p0314a17║翥翼，馬無千里謾追風。擲下拄杖，下座。
X71n1414_p0314a18║舟中值冬至，二三友請小參。一道虗明，總是自家田
X71n1414_p0314a19║地；初爻既兆，全彰劫外乾坤。無去來動靜之殊，無取
X71n1414_p0314a20║舍是非之異。可以騎聲盖色，可以隨流入流，可以泛
X71n1414_p0314a21║華亭半葉之舟，可以盡澤國煙波之勝。不舉任公之
X71n1414_p0314a22║釣，非同濠上之遊。擊拂子，云：劈口一橈，已傷鹽醋；離
X71n1414_p0314a23║鈎三寸，休更回頭。拍膝，云：永夜月明天在水，鴈聲飛
X71n1414_p0314a24║過白蘋洲。
X71n1414_p0314b01║上堂。三日前、五日後，直須揮劍；若不揮劍，漁父栖巢。
X71n1414_p0314b02║古人恁麼道，猶欠悟在。山僧道：三日前、五日後，執之
X71n1414_p0314b03║失度，必入邪路；放之，自然體無去住。拍禪床，云：但行
X71n1414_p0314b04║平等事，何用問前程？
X71n1414_p0314b05║臘八，上堂：深山巖崖，有甚佛法？冷坐六年，全無合殺。
X71n1414_p0314b06║豁開正眼定乾坤，十方世界阿剌剌。喝一喝：箭穿紅
X71n1414_p0314b07║日影，誰是射鵰人？
X71n1414_p0314b08║上堂：今日要上堂，夜來先作夢。破的那羅延，百發而
X71n1414_p0314b09║百中。卓拄杖，便下座。
X71n1414_p0314b10║小參，僧問：承言者喪，滯句者迷，不涉二途，如何進步？
X71n1414_p0314b11║師云：鐵壁銀山萬仞高。進云：恁麼則瞻仰有分。師云：
X71n1414_p0314b12║自是不歸歸便得，五湖煙景有誰爭？僧禮拜，師乃云：
X71n1414_p0314b13║破顏一笑豈徒然？從此靈山有正傳，面目見前如薦
X71n1414_p0314b14║得，春風不在老梅邊。喝！寐語作麼？我所得智慧，微妙
X71n1414_p0314b15║最第一，眾生諸根鈍，著樂癡所盲，殊不知我王庫內
X71n1414_p0314b16║無如是刀。岩頭和尚云：若欲播揚大教，直須向自己
X71n1414_p0314b17║胸中流出將來，與我蓋天蓋地。咄哉！魍魎妖精欺胡
X71n1414_p0314b18║謾漢。雪峯云：師兄今日始是鼇山成道：一盲引眾盲，
X71n1414_p0314b19║相牽入火坑。雖然恁麼，且作麼生是他成底道？莫有
X71n1414_p0314b20║道得底麼？若也道得，萬古長空，一朝風月，薄批細切，
X71n1414_p0314b21║儘可與諸人分歲；其或未然，倚他門戶傍他墻，剛被
X71n1414_p0314b22║時人喚作郎，又爭怪得。
X71n1414_p0314b23║復舉：德山和尚一日謂臨濟云：今日困。濟云：者老漢
X71n1414_p0314b24║寐語作麼？山拈拄杖，濟便掀倒禪床。師云：是則是兩
X71n1414_p0314c01║員猛將，然雖力敵勢均，其奈無風起浪，千古之下未
X71n1414_p0314c02║免招人撿點。還委悉麼？堯舜不彰民自化，相逢何必
X71n1414_p0314c03║動干戈？
X71n1414_p0314c04║元旦，上堂。元正啟祚，萬物咸新，莫有不涉春緣者麼？
X71n1414_p0314c05║時有僧出云：打鼓弄琵琶，相逢兩會家，望　闕賀正，
X71n1414_p0314c06║願聞法要。師云：八方開壽域，一氣轉洪鈞。進云：不涉
X71n1414_p0314c07║春緣，乞師舉唱。師云：花須連夜發，莫待曉風吹。進云：
X71n1414_p0314c08║如何是德山棒？師云：義出豐年。進云：如何是臨濟喝？
X71n1414_p0314c09║師云：儉生不孝。僧禮拜，師乃云：月生一，三世如來從
X71n1414_p0314c10║此出；月生二，突出西來祖師意；月生三，森羅萬象競
X71n1414_p0314c11║頭參。拍禪床，云：皇基磅礴三千界，寶曆開端億萬年。
X71n1414_p0314c12║元宵，上堂。釋迦老子道：一人發真歸元，十方虗空悉
X71n1414_p0314c13║皆消殞。五祖和尚道：一人發真歸元，十方虗空築著
X71n1414_p0314c14║磕著。若向築著磕著處會得，只會得祖師禪，不會如
X71n1414_p0314c15║來禪；若向悉皆消殞處會得，只會得如來禪，要且未
X71n1414_p0314c16║會祖師禪在。山僧道：一人發真歸元，十方虗空性相
X71n1414_p0314c17║平等。且道是如來禪？是祖師禪？喝一喝，云：一釋迦，二
X71n1414_p0314c18║元和，三佛陀，自餘是什麼盌脫丘一个？擊拂子，云：今
X71n1414_p0314c19║日燒燈令節，山門進退，兩序大耆舊欽敬堂供佛齋
X71n1414_p0314c20║僧，水陸𭁷陽，森羅萬象，無不周足。因齋慶贊，有个頌
X71n1414_p0314c21║子舉似諸人：休誇水上掛燈毬，妙德奇勳合預修。珍
X71n1414_p0314c22║重法筵龍象眾，莫將容易度春秋。
X71n1414_p0314c23║上堂，僧出眾云：學人上來。擬伸一問，師云：鷂子過新
X71n1414_p0314c24║羅。便下座。佛涅槃，上堂：老胡七十九，傀儡線索斷。飲
X71n1414_p0315a01║光尊者來，槨裡雙趺現。如蛇入竹筒，曲性終難斷。公
X71n1414_p0315a02║案既見成，如何為批判？不若燒香供養渠，從教人道
X71n1414_p0315a03║無思筭。
X71n1414_p0315a04║上堂：有一句到你針頭削鐵，無一句到你錦上鋪花。
X71n1414_p0315a05║狗子尾巴書卍字，野狐窟宅梵王家。
X71n1414_p0315a06║上堂：毗盧頂上一轉語，萬象森羅為君舉。昨夜三更
X71n1414_p0315a07║失却牛，天明大棒打老鼠。喝！
X71n1414_p0315a08║上堂，僧問：佛未出世時如何？師云：釋迦自釋迦。進云：
X71n1414_p0315a09║出世後如何？師云：彌勒自彌勒。進云：承師有言：釋迦
X71n1414_p0315a10║不受然燈記。畢竟受什麼人記？師云：自家肚皮自家
X71n1414_p0315a11║畫。僧禮拜，師乃云：天上天下無如佛，十方世界亦無
X71n1414_p0315a12║比，世間所有我盡見，一切無有如佛者。釋迦老子塵
X71n1414_p0315a13║沙劫前將者一杓惡水潑他先聖，及至成佛，復受一
X71n1414_p0315a14║切人潑。所以道：假饒經百劫，所作業不忘，因緣會遇
X71n1414_p0315a15║時，果報還自受。下座。浴佛諷經謹白。
X71n1414_p0315a16║小參。見兔放鷹，見月忘指，大用現前，不存規矩。須彌
X71n1414_p0315a17║山突出諸人額角邊，大海水灌入諸人鼻孔裡。鏗金
X71n1414_p0315a18║戞玉，病在膏肓；截鐵斬釘，猶掛脣齒。踞虎頭，收虎尾，
X71n1414_p0315a19║第一句下明宗旨。人間五百年，彼天為一晝夜，彌勒
X71n1414_p0315a20║大士於一時間成就五百億天子，證無生法忍。象王
X71n1414_p0315a21║蹴蹈，非驢所堪；雪曲應稀，徒勞側耳。山中今日結制：
X71n1414_p0315a22║炊無米飯，飽不飢人，開無礙門，示解脫道。東方來者
X71n1414_p0315a23║東方坐，西方來者西方坐，南方來者南方坐，北方來
X71n1414_p0315a24║者北方坐。東方來者燒楓香供養伊，西方來者燒餅
X71n1414_p0315b01║香供養伊，南方來者燒檀香供養伊，北方來者燒沉
X71n1414_p0315b02║香供養伊。且總不與麼來時又作麼生？拈拄杖敲香
X71n1414_p0315b03║臺，云：金果早朝猿摘去，玉華晚後鳳衘歸。
X71n1414_p0315b04║上堂：黃檗沒伎倆，臨濟不唧𠺕。高安灘上多口師，末
X71n1414_p0315b05║後為渠出隻手。然雖路見不平，也是推門入臼。喝！
X71n1414_p0315b06║上堂，僧問：直指人心，見性成佛，意旨如何？師云：胡地
X71n1414_p0315b07║冬抽筍。進云：心不是佛，智不是道，又作麼生？師云：六
X71n1414_p0315b08║月黃河連底凍。僧禮拜，師乃云：大眾記取者僧問頭。
X71n1414_p0315b09║便下座。
X71n1414_p0315b10║上堂。聞聲悟道，見色明心。鵲噪鴉鳴，風動塵起。癡人
X71n1414_p0315b11║面前，不得說夢。僧問趙州：如何是祖師西來意？州云：
X71n1414_p0315b12║庭前栢樹子。深山藏獨虎，淺草露群蛇。一年一度天
X71n1414_p0315b13║中節，細切菖蒲泛釅茶。下座。
X71n1414_p0315b14║滿散青苗經，上堂。佛以一音演說法，眾生隨類各得
X71n1414_p0315b15║解。靈山會上，退席五千；逝多林中，半聾半啞。眼空四
X71n1414_p0315b16║海，必有商量；心洞十方，孰辨真假？卓拄杖，云：綠楊陰
X71n1414_p0315b17║裡戴嵩牛，芳草渡頭韓幹馬。喝一喝，下座。
X71n1414_p0315b18║上堂，舉：風穴在郢州衙內陞座云：祖師心印，狀似鐵
X71n1414_p0315b19║牛之機，去即印住，住即印破。只如不去不住，印即是？
X71n1414_p0315b20║不印即是？時有盧陂長老出眾云：某甲有鐵牛之機，
X71n1414_p0315b21║請師不搭印。穴云：慣釣鯨鯢澄巨浸，却嗟蛙步蹍泥
X71n1414_p0315b22║沙。陂佇思，風穴打一拂子云：長老何不進語？陂擬開
X71n1414_p0315b23║口，風穴又打一拂子。時牧主云：元來佛法與王法無
X71n1414_p0315b24║二。風穴云：見个什麼道理？牧主云：當斷不斷，反招其
X71n1414_p0315c01║亂。師云：焦塼打著連底凍。雖然，不是盧陂長老，爭見
X71n1414_p0315c02║得風穴老人？不是風穴老人，爭識得牧主个漢？拈拄
X71n1414_p0315c03║杖云：者一隊漢，鼻孔眼睛總與穿却了也。是你諸人
X71n1414_p0315c04║有事近前，無事珍重。
X71n1414_p0315c05║上堂，舉師祖問南泉：摩尼珠人不識，如來藏裡親收
X71n1414_p0315c06║得珠即不問，如何是藏？泉云：王老師與汝往來者是
X71n1414_p0315c07║藏。祖云：直得不往來時如何？泉云：亦是藏。又問：如何
X71n1414_p0315c08║是珠？泉喚師祖，祖應諾，忽然大悟。師云：千鈞之弩不
X71n1414_p0315c09║為鼷鼠發機，者僧悟去正是紅爐上一點雪。本覺門
X71n1414_p0315c10║下又作麼生？不貪香餌味，可謂碧潭龍。
X71n1414_p0315c11║小參。方見立春又是冬至，百歲光陰不消彈指間過
X71n1414_p0315c12║了，是你諸人二六時中還曾恁麼猛省也未？盡大地
X71n1414_p0315c13║是个解脫門，把手拽不入。周金剛據一條白棒，佛來
X71n1414_p0315c14║也打、祖來也打，及乎撞著一个毛頭星到來，接住與
X71n1414_p0315c15║他一送，依舊有舌如結、有口如啞。如今冷地思量，者
X71n1414_p0315c16║一火魍魎妖精知他是真是假？所以本仁和尚示眾
X71n1414_p0315c17║云：老僧尋常不欲向聲前句後鼓弄人家男女。何故？
X71n1414_p0315c18║要且聲不是聲、色不是色，高懸羊頭賣狗肉。時有僧
X71n1414_p0315c19║問：如何是聲不是聲？也好與一拶。仁云：喚作色得麼？
X71n1414_p0315c20║渾鋼打就，生鐵鑄成。僧云：如何是色不是色？矢在弦
X71n1414_p0315c21║上，不得不發。仁云：喚作聲得麼？一狀領過。又云：且道
X71n1414_p0315c22║與你說、答你話，有人辨得，許你有个入處。是何心行？
X71n1414_p0315c23║雖然，曾為蕩子偏憐客，自愛貪杯惜醉人。
X71n1414_p0315c24║冬至，上堂。一冬二冬，叉手當胸，逢場作戲，遇緣即宗。
X71n1414_p0316a01║打瓦鼓，應黃鍾，風從虎兮雲從龍。下座。
X71n1414_p0316a02║臘八，上堂。老胡三更失却牛，天明起來捨得馬，從茲
X71n1414_p0316a03║要騎即便騎，到處要下即便下。佛殿上螭吻忍俊不
X71n1414_p0316a04║禁，肆口說禪，不覺觸著山門頭金剛惡發，把耐重子
X71n1414_p0316a05║一摑，撞倒金香爐下鐵崑崙，蹈翻鴛鴦湖不留涓滴，
X71n1414_p0316a06║却向山僧拂子頭上慶讚云：佛道懸曠，久受勤苦，乃
X71n1414_p0316a07║可得成。喝云：被山僧一喝，直得懡懡㦬㦬依位而立。
X71n1414_p0316a08║趙州栢樹子却低聲近前向他道：人無遠慮，必有近
X71n1414_p0316a09║憂。下座。詣大佛殿諷經，謹白。
X71n1414_p0316a10║除夜，進退兩序，小參。天寒歲晚，衲衣下事正好提撕；
X71n1414_p0316a11║夜暗晝明，頂𩕳神光何妨顯露？以之建立化門，以之
X71n1414_p0316a12║闡揚宗旨，以之布楊岐金圈，以之據南泉鉢位，以之
X71n1414_p0316a13║回屋頭春色，以之植陰凉大樹，以之續照世燈，以之
X71n1414_p0316a14║成佛子住，以之撥轉如來妙輪，以之揭示衲僧巴鼻。
X71n1414_p0316a15║掀翻海岳，誰是知音？把斷要津，點頭自許。一不得有，
X71n1414_p0316a16║二不得無，三十三天撲帝鐘，八臂那吒擎鐵柱。阿呵
X71n1414_p0316a17║呵！釋迦老子與天帝釋相爭佛法甚閙，王老師忍俊
X71n1414_p0316a18║不禁，打二十拄杖趂出。是則令不虗行，其奈將真珠
X71n1414_p0316a19║作豌豆糶却本覺？雖是死馬醫，就中要妙。拈拄杖，卓
X71n1414_p0316a20║一下，云：文殊、普賢，寒山、拾得，疥狗、泥猪，者白拈賊。喝
X71n1414_p0316a21║一喝。
X71n1414_p0316a22║元旦，上堂。元正啟祚，上馬見路。萬物咸新，觸處通津。
X71n1414_p0316a23║共惟頭首大眾，雖是死蛇，却要活弄。各各道體，起居
X71n1414_p0316a24║萬福。師子哮吼，象王回旋。虎拜稽首，　天子萬年。
X71n1414_p0316b01║元宵，上堂。十五日已前，明不見暗。十五日已後，暗不
X71n1414_p0316b02║見明。正當十五日，譬如一室中然一燈，外懸十鏡，燈
X71n1414_p0316b03║鏡交輝，重重無盡，喚作境智互融，事理俱備，不妨奇
X71n1414_p0316b04║特。若約衲僧分上，正是抱橋柱澡洗，把纜放船，有甚
X71n1414_p0316b05║共語處？豈不見臨濟會下，兩堂首座相見，同時下喝，
X71n1414_p0316b06║直是賓主歷然。若也見得，非唯慶快平生，光揚宗眼，
X71n1414_p0316b07║便可向高高峯頂行船，深深海底走馬，利劍提來斬
X71n1414_p0316b08║萬機，將報不平繞天下。喝！
X71n1414_p0316b09║上堂：小盡二十九，大盡三十日。從頭撿點來，今朝二
X71n1414_p0316b10║月一。春山疊亂青，春水漾虗碧。寥寥天地間，獨立望
X71n1414_p0316b11║何極。老明覺向者裡打開寶藏，運出家珍。其奈坐在
X71n1414_p0316b12║尊貴中，致使諸人當面蹉過。喝一喝。
X71n1414_p0316b13║無想仲謀和尚至，上堂：興化接同參，傷鹽仍費醋。本
X71n1414_p0316b14║覺遇知己，目擊而道存。棒喝既不施，權實將焉措？石
X71n1414_p0316b15║上與松根，相對意自足。為復古人非？為復今人是？到
X71n1414_p0316b16║此休論是與非，畢竟古今無二致。須彌頂上擊金鐘，
X71n1414_p0316b17║下載清風殊未已。喝一喝。
X71n1414_p0316b18║上堂。前佛性命，後佛紀綱。竪拂子，云：總在拂子頭上。
X71n1414_p0316b19║拈起也，風生百谷；放下也，水肅千江。今朝啟建　聖
X71n1414_p0316b20║節，合作麼生舉唱？擊拂子，云：臥龍纔奮迅，丹鳳便翱
X71n1414_p0316b21║翔。
X71n1414_p0316b22║上堂，舉：古德云：忍！忍！三世如來從此盡；饒！饒！萬禍千
X71n1414_p0316b23║殃從此消；默！默！無上菩提從此得。慈受和尚云：會得
X71n1414_p0316b24║此三種語了，好个不快活漢。山僧正是得人一牛，還
X71n1414_p0316c01║人一馬，潑水相唾，插觜廝罵。卓拄杖，云：平出！平出！師
X71n1414_p0316c02║云：老慈受雖則一期逞俊，未免落賺後人。本覺即不
X71n1414_p0316c03║然，三種內，三種外，土塊泥團，南金大貝，衲帔蒙頭萬
X71n1414_p0316c04║事休，他家自有通人愛。
X71n1414_p0316c05║上堂。春日晴，黃鶯鳴，大藏小藏，鼻孔眼睛。木馬嘶，泥
X71n1414_p0316c06║牛舞，壽山不打者破鼓。便下座。
X71n1414_p0316c07║浴佛，上堂。釋迦老子未離兜率，已降王宮，好與三十
X71n1414_p0316c08║棒；未出母胎，度人已畢，好與三十棒；本覺與麼判斷，
X71n1414_p0316c09║也好與三十棒。釋迦老子過處，本覺固自知之；本覺
X71n1414_p0316c10║過處，諸人還知麼？良久，拍禪床，云：携取詩書歸舊隱，
X71n1414_p0316c11║野花啼鳥一般春。
X71n1414_p0316c12║小參。三期不立見全勳，一念纔差喪本真，拈却髑髏
X71n1414_p0316c13║前妄想，大千都是法王身。諸禪德！過去諸如來，斯門
X71n1414_p0316c14║已成就；見在諸菩薩，今各入圓明；未來修學人，當依
X71n1414_p0316c15║如是法。如是之法，不假外求，求而得之，亦非得也。所
X71n1414_p0316c16║以，少室西來，只說不立文字，直指人心，見性成佛，初
X71n1414_p0316c17║無勾章棘句、疊妙重玄與你咬嚼。山僧分明與你道
X71n1414_p0316c18║了，是你信也好？不信也好？信則平步青霄，不信則通
X71n1414_p0316c19║身泥水。然雖如是，却須知通身泥水處有平步青霄
X71n1414_p0316c20║底道理，平步青霄時有通身泥水底消息。豈不見金
X71n1414_p0316c21║峯和尚云：山僧二十年前有老婆心，二十年後無老
X71n1414_p0316c22║婆心。時有僧問：如何是二十年前有老婆心？峯云：問
X71n1414_p0316c23║凡答凡，問聖答聖。又問：如何是二十年後無老婆心？
X71n1414_p0316c24║峯云：問凡不答凡，問聖不答聖。喝一喝，云：當時若有
X71n1414_p0317a01║人下得者一喝，非唯勦斷者老漢脚跟，抑亦可以開
X71n1414_p0317a02║鑿天下後世衲僧眼目。阿呵呵！會也麼？人皆苦炎熱，
X71n1414_p0317a03║我愛夏日長，薰風自南來，殿閣生微凉。無本據，有商
X71n1414_p0317a04║量。卓拄杖：水向石邊流出冷，風從花裡過來香。
X71n1414_p0317a05║上堂。今朝四月十五，本覺與現前大眾同依如來大
X71n1414_p0317a06║光明藏，以一彈指頃而為長期，於其中間修習過、現、
X71n1414_p0317a07║未來三世諸佛所有法門，發揮開示悟入之機，遠離
X71n1414_p0317a08║作止任滅之病，所謂作無所作、為無所為、修無所修、
X71n1414_p0317a09║證無所證，直得諸天散華無路、外道潛覰無門，坐斷
X71n1414_p0317a10║報化佛頭，超出聖凡途轍。便與麼去，著衣喫飯蓋是
X71n1414_p0317a11║尋常。且舌頭不出口一句又作麼生道？擊拂子：野老
X71n1414_p0317a12║不知堯舜力，鼕鼕打鼓祭江神。
X71n1414_p0317a13║上堂：一大藏教，束之高閣。長期短期，無繩自縛。莫更
X71n1414_p0317a14║紛紛紜紜，直須洒洒落落。楊岐一頭驢，只有三隻脚。
X71n1414_p0317a15║潘閬倒騎歸，跌殺黃番綽。五味拈來饡秤錘，別有香
X71n1414_p0317a16║風滿寥廓。喝！
X71n1414_p0317a17║復舉：道吾和尚云：高不在絕頂，富不在福嚴，樂不在
X71n1414_p0317a18║天堂，苦不在地獄。相識滿天下，知心能幾人？大慧和
X71n1414_p0317a19║尚云：高在絕頂，富在福嚴，樂在天堂，苦在地獄。誰知
X71n1414_p0317a20║席帽下，元是昔愁人？師云：二大老，一人高高處觀之
X71n1414_p0317a21║不足，一人低低處平之有餘。唱教門中，足可觀光；若
X71n1414_p0317a22║約衲僧門下，猶欠悟在。本覺又作麼生？但將飯向無
X71n1414_p0317a23║心盌，自有人提折脚鐺。
X71n1414_p0317a24║上堂。五月五，天中節，不書符，不揑訣，放教心地坦然
X71n1414_p0317b01║平，百怪千妖自消滅。豈不見文殊一日令善財採藥，
X71n1414_p0317b02║善財云：無不是藥者。文殊云：是藥採將來。善財拈一
X71n1414_p0317b03║莖草度與文殊，文殊接得，示眾云：此藥亦能殺人，亦
X71n1414_p0317b04║能活人。天童華和尚云：大小文殊被善財換却眼睛。
X71n1414_p0317b05║大眾！應菴老人可使為百世宗師，要且只知其一，不
X71n1414_p0317b06║知其二。山僧道：一手不獨拍，兩手鳴摑摑，擔板禪和
X71n1414_p0317b07║氣食牛，擡頭只道乾坤窄。喝！
X71n1414_p0317b08║上堂。舉：龐居士訪洛浦，拜起云：仲夏毒熱，孟冬薄寒。
X71n1414_p0317b09║洛浦云：莫錯。士云：龐公年老。浦云：何不寒時道寒？熱
X71n1414_p0317b10║時道熱？士云：患聾作麼？浦云：放你三十棒。士云：啞却
X71n1414_p0317b11║我口，瞎却你眼。師云：洛浦本是大人，龐公自愛小道。
X71n1414_p0317b12║若也據令而行，合與本分草料。雖然如是，放過也好。
X71n1414_p0317b13║會麼？饒人不是癡漢。
X71n1414_p0317b14║上堂：今朝六月初一日，陞座拈香祝　聖君。一句當
X71n1414_p0317b15║陽須薦取，祖師元是嶺南人。
X71n1414_p0317b16║小參。今朝七月十四，正是休夏自恣，鼓聲既已說法，
X71n1414_p0317b17║諸人何不瞥地？好，諸禪德！鐘中無鼓響，鼓中無鐘聲，
X71n1414_p0317b18║鐘鼓不交參，句句無前後。便是釋迦老子再出頭來，
X71n1414_p0317b19║長說、短說，直說、曲說，密說、顯說，總不出者个道理。文
X71n1414_p0317b20║殊三處度夏，也不出者个道理。迦葉欲擯文殊，也不
X71n1414_p0317b21║出者箇道理。古有老宿一夏不與人說話，也不出者
X71n1414_p0317b22║个道理。僧云：不敢望和尚說佛法，得聞正因二字也
X71n1414_p0317b23║難得，也不出者箇道理。老宿云：若論正因，一字也無。
X71n1414_p0317b24║與麼道了，扣齒云：適來無端不合與麼道，也不出者
X71n1414_p0317c01║了道理。隣壁老宿聞云：好一釜羮被兩顆鼠糞汙却，
X71n1414_p0317c02║也不出者个道理。雪竇云：誰家鍋釜裡無一顆兩顆，
X71n1414_p0317c03║也不出者个道理。仰山鉏一片畬、種一籮粟，也不出
X71n1414_p0317c04║者个道理。溈山日中一䬸、夜裡一寢，也不出者个道
X71n1414_p0317c05║理。洞山云：秋初夏末，兄弟東去西去，直須向萬里無
X71n1414_p0317c06║寸草處去，也不出者个道理。石霜云：出門便是草，也
X71n1414_p0317c07║不出者个道理。是你橫擔拄杖、緊絆草鞋，朝遊天台、
X71n1414_p0317c08║暮歸檀特，也不出者个道理。且道者个道理從什麼
X71n1414_p0317c09║處得來？得恁麼奇特、得恁麼廣大、得恁麼靈驗、得恁
X71n1414_p0317c10║麼自在。卓拄杖，鴛鴦繡出從君看，不把金針度與人。
X71n1414_p0317c11║復舉：僧問六祖云：黃梅衣鉢什麼人得？祖云：會佛法
X71n1414_p0317c12║人得。僧云：和尚還得麼？祖云：我不得。僧云：和尚因什
X71n1414_p0317c13║麼不得？祖云：我不會佛法。大慧和尚云：大眾還見祖
X71n1414_p0317c14║師面目麼？若也不見，山僧為你指出。乃云：蕉芭蕉芭，
X71n1414_p0317c15║有葉無丫，忽然一陣秋風起，恰似東京大相國寺三
X71n1414_p0317c16║十六院東廊下王和尚破袈裟。必竟如何？歸堂喫茶。
X71n1414_p0317c17║師云：祖師面目，妙喜老漢已為指出；妙喜面目，諸人
X71n1414_p0317c18║還見麼？拍禪床：唵摩呢噠唎吽㗶吒。久立。
X71n1414_p0317c19║上堂：佛歡喜，僧自恣。香象渡河，截流而去。有利無利，
X71n1414_p0317c20║不離行市。拄杖頭邊，別有天地。卓拄杖，喝一喝。
X71n1414_p0317c21║上堂：真諦以言非有，俗諦以言非無，真俗不二，是名
X71n1414_p0317c22║聖諦第一義。拈拄杖：者个是拄杖子，阿那个是聖諦
X71n1414_p0317c23║第一義？卓拄杖：得之於心，伊蘭作栴檀之樹；失之於
X71n1414_p0317c24║旨，甘露乃蒺䔧之園。
X71n1414_p0318a01║上堂：以字不成，八字不是。大用現前，丹霄獨步。無偏
X71n1414_p0318a02║無黨，皇道蕩蕩。無黨無偏，皇道平平。卓拄杖：月中仙
X71n1414_p0318a03║桂和根㧞，海底驪龍摘角牽。
X71n1414_p0318a04║上堂：八月秋，何處熱？達磨老臊胡，有語非干舌。齧鏃
X71n1414_p0318a05║破關，斬釘截鐵，父子雖親不傳，未是神仙妙訣。喝一
X71n1414_p0318a06║喝。
X71n1414_p0318a07║上堂。眉間掛劍，血濺梵天；大用現前，一椎兩當。普化
X71n1414_p0318a08║街中木鐸，盤山猪肉案頭。驀拈拄杖卓一下，云：有時
X71n1414_p0318a09║乘好月，不覺過滄洲。
X71n1414_p0318a10║源首座至，上堂：二由一有，一亦莫守；一心不生，萬法
X71n1414_p0318a11║無咎。首座有長處，何須更開口？萬仞峯頭把釣竿，一
X71n1414_p0318a12║掣六鼇頻入手。松間石上，不妨暫且盤桓；佛祖位中，
X71n1414_p0318a13║自是推門入臼。大眾還委悉麼？豐城寶劍未出匣，夜
X71n1414_p0318a14║夜寒光射牛斗。
X71n1414_p0318a15║上堂，僧問：佛未出世時如何？師云：太平本是將軍致。
X71n1414_p0318a16║進云：出世後如何？師云：不許將軍見太平。僧禮拜，師
X71n1414_p0318a17║乃云：九九九，釋迦老子不知有，翻轉面皮伸出毛，手
X71n1414_p0318a18║握金剛椎碎窠臼，突出無位真人，一一面南看北斗，
X71n1414_p0318a19║應菴老人一時逞俊，未免以己妨人。本覺則不然，九
X71n1414_p0318a20║九九，狸奴白牯却知有，展開驢脚伸出佛手，把住黃
X71n1414_p0318a21║絹幼婦，放行外甥虀臼，鐵鞭擊碎珊瑚枝，驚起土星
X71n1414_p0318a22║犯牛斗。喝一喝。
X71n1414_p0318a23║開爐，上堂。丹霞和尚一日到古寺，適值天寒，取木佛
X71n1414_p0318a24║燒火，向院主呵云：何得燒我木佛？丹霞以拄杖撥灰，
X71n1414_p0318b01║云：燒取舍利。院主云：木佛安有舍利？丹霞云：既無舍
X71n1414_p0318b02║利，更請兩尊燒之。院主自後眉須墮落。山僧當時若
X71n1414_p0318b03║作院主，待他道：既無舍利，更請兩尊燒之。便與蹈向
X71n1414_p0318b04║火中，免見千古之下引得一類學語之流，隨例道：大
X71n1414_p0318b05║用現前，不存軌則。喝一喝。
X71n1414_p0318b06║小參。六爻沉伏，一氣潛回，雖是死蛇，解弄也活。拈一
X71n1414_p0318b07║機而機機普應，用一法而法法全彰，廓人天未證之
X71n1414_p0318b08║門，揭佛祖不傳之妙，浮幢剎外把斷要津，賢聖劫中
X71n1414_p0318b09║位居第一。有一句到你，不萌枝上，綠覆層陰；無一句
X71n1414_p0318b10║到你，無影樹頭，花敷五葉。別別，細不容針，大通車轍，
X71n1414_p0318b11║缺齒胡僧笑點頭，衲僧眼裡添金屑。喝一喝。
X71n1414_p0318b12║上堂：一喝分賓主，照用一時行。乃喝一喝，云：是賓是
X71n1414_p0318b13║主？是照是用？又喝一喝：是非已去了，一喝沒交涉。否
X71n1414_p0318b14║極泰來，君子可八。
X71n1414_p0318b15║謝秉拂，冬齋，上堂。法離見聞，言詮罔及；道非色相，智
X71n1414_p0318b16║照洞然。首座用處即是藏主用處，藏主用處即是都
X71n1414_p0318b17║寺用處。一即三，三即一，木馬火中嘶，黃昏候日出。你
X71n1414_p0318b18║諸人向个裡著得眼，便見都寺用處要且不是藏主
X71n1414_p0318b19║用處，藏主用處要且不是首座用處。還會麼？曹溪波
X71n1414_p0318b20║浪如相似，無限平人被陸沉。
X71n1414_p0318b21║德藏大用法師至，上堂：一法若有，毗盧墮在凡夫。萬
X71n1414_p0318b22║法若無，普賢失其境界。海底泥牛吼月，山頭木馬追
X71n1414_p0318b23║風。不唯透色透聲，直是破塵破的。是你諸人向者裡
X71n1414_p0318b24║打得徹去，賴有德藏與汝證明。其或未然，山僧未免
X71n1414_p0318c01║別資一路。拈拄杖卓一下：巨靈擡手無多子，分破華
X71n1414_p0318c02║山千萬重。
X71n1414_p0318c03║復云：昨晚德藏和尚賜訪，熏爐茗椀，夜雨連床，話盡
X71n1414_p0318c04║海月山雲，不覺揭翻金剛大士天靈蓋。釋迦老子忍
X71n1414_p0318c05║俊不禁，遽然說偈曰：若以色見我，以音聲求我，是人
X71n1414_p0318c06║行邪道，不能見如來。世尊恁麼說固是希有，若約衲
X71n1414_p0318c07║僧門下，天地懸殊。大眾還委悉麼？聲色元非我，如來
X71n1414_p0318c08║復是誰？蕭蕭風雨夜，相對眼如眉。下座。
X71n1414_p0318c09║上堂。正覺山前明星見時，釋迦世尊與大地眾生一
X71n1414_p0318c10║時成佛。祖師門下蹉口道著佛字，漱口三年，前行不
X71n1414_p0318c11║到，末後太過，各與二十拄杖。忽有一个不顧危亡底
X71n1414_p0318c12║漢出來道：本覺與麼判斷，也合喫二十拄杖。山僧却
X71n1414_p0318c13║須分付明窻下安排。何故？佛滅二千年，比丘少慚愧。
X71n1414_p0318c14║上堂：正旦值庚申，成湯德日新。　皇元開鳳曆，八萬
X71n1414_p0318c15║四千春。
X71n1414_p0318c16║開山忌，值客至，上堂。三月十有五，打動鼓山鼓，大海
X71n1414_p0318c17║既波騰，須彌亦掀舞。真淨和尚道：是日已過，命亦隨
X71n1414_p0318c18║減，如少水魚，斯有何樂？唯二乘禪定寂滅之樂是為
X71n1414_p0318c19║真樂，學般若菩薩法喜禪悅之樂是為真樂，三世諸
X71n1414_p0318c20║佛四無量心慈悲喜捨之樂是為真樂。石霜普會云：
X71n1414_p0318c21║休去，歇去，冷湫湫地去。是為二乘寂滅之樂。雲門云：
X71n1414_p0318c22║一切智通無障礙。拈起扇子，云：釋迦老子來也。是為
X71n1414_p0318c23║法喜禪悅之樂。德山棒、臨濟喝，是為三世諸佛慈悲
X71n1414_p0318c24║喜捨之樂。除此三種樂外，不為樂也。且道歸宗一眾
X71n1414_p0319a01║在三種內？三種外？良久，云：今日莊主設饡飯、俵䞋錢，
X71n1414_p0319a02║參退僧堂內，普請喫茶去。師乃喝一喝，云：真淨老人
X71n1414_p0319a03║若無後語，又如何做得他臨濟兒孫？雖然，已是黠兒
X71n1414_p0319a04║落節。本覺今日一眾不在三種內、不在三種外，也無
X71n1414_p0319a05║莊主設饡飯、俵䞋錢，適值慧靜禪師忌辰，大家喫一
X71n1414_p0319a06║箸麫去。且道與他古人還有優劣也無？擊拂子，云：鶴
X71n1414_p0319a07║飛千尺雪，龍臥一潭氷。
X71n1414_p0319a08║小參。僧問：蠟人氷、鐵彈子即且置，如何是金剛圈、栗
X71n1414_p0319a09║棘蓬？師云：我早知你吞透不下。進云：豈無方便？師喝
X71n1414_p0319a10║云：捧上不成龍。僧禮拜，師乃云：舉一不得舉二，放過
X71n1414_p0319a11║一著落在第二。小參。鼓鳴，大眾齊至，較之生佛未具
X71n1414_p0319a12║已前，豈有者般消息？涅槃會上廣額屠兒放下屠刀，
X71n1414_p0319a13║立地成佛，懸崖撒手，自肯承當，絕後再蘇，欺君不得。
X71n1414_p0319a14║所以龐居士道：十方同聚會，个个學無為，此是選佛
X71n1414_p0319a15║場，心空及第歸。便是者个消息也。後來此菴元和尚
X71n1414_p0319a16║舉到此是選佛場處，乃喝一喝。時或菴體和尚忽然
X71n1414_p0319a17║打破漆桶，便道：商量極處見題目，途路窮邊入試場，
X71n1414_p0319a18║拈起毫端風雨快，者回不作探花郎。好與三十棒。何
X71n1414_p0319a19║故？九逵公子遊華慣，未第貧儒感慨多，冷地看他人
X71n1414_p0319a20║富貴，等閑無奈幞頭何。喝一喝。
X71n1414_p0319a21║禮首座至，上堂。法昌一力撾鼓，功臣萬象說禪。二老
X71n1414_p0319a22║徐六擔板，未免各見一邊。本覺虗心閱世，一切任之
X71n1414_p0319a23║自然。或則逆風把柁，或則順水行船，總不妨事。所以
X71n1414_p0319a24║道：寂寥非內，寬廓非外。寂寥非內也，一毫穿眾穴；寬
X71n1414_p0319b01║廓非外也，眾穴一毫收。豈不見趙州會下二僧相推，
X71n1414_p0319b02║不肯作第一座？主事白趙州，州云：總教作第二座。主
X71n1414_p0319b03║事云：教誰作第一座？州云：裝香著。主事云：裝香了也。
X71n1414_p0319b04║州云：戒香、定香、慧香、解脫香。應菴老祖云：趙州下一
X71n1414_p0319b05║椎，不妨驚群動眾。子細撿點將來，大似泥裡洗土塊。
X71n1414_p0319b06║若是薦福門下，不用相推，第一座也有人，第二座也
X71n1414_p0319b07║有人，第三座也有人。雖然，不免從頭註過：第一座鐵
X71n1414_p0319b08║眼銅睛覰不破，第二座陽春白雪無人和，第三座真
X71n1414_p0319b09║實身心同達磨。且道與趙州是同是別？若也會得，許
X71n1414_p0319b10║你具一隻眼；若也不會，也許你具一隻眼。有个衲僧
X71n1414_p0319b11║出來道：總不恁麼時如何？對他道：切忌向鬼窟裡作
X71n1414_p0319b12║活計。隨機應變，本分作家。裂半分三，輸他敏手。到箇
X71n1414_p0319b13║裡，政如披圖經而升高臺，據王令以蒞萬國。非唯放
X71n1414_p0319b14║收在我，抑且遐邇不遺。山僧如斯舉唱，要且不是扶
X71n1414_p0319b15║他先作、簧鼓後人。何故？面前自有五百眾中老作家
X71n1414_p0319b16║為汝作證。還信得及麼？擊拂子：棋逢敵手難藏行，琴
X71n1414_p0319b17║遇知音不厭彈。
X71n1414_p0319b18║上堂。山中二三日，啟建青苗會。開眼與合眼，總是法
X71n1414_p0319b19║性海。三賢固不知，十聖何曾會？唯有主稼神，證此大
X71n1414_p0319b20║三昧。各乘本願力，普應眾生界。眾生界無盡，此願亦
X71n1414_p0319b21║不退。稽首毗盧師，和南觀自在。時有僧出云：久嚮本
X71n1414_p0319b22║覺，元來是箇座主。師云：你只識箇座主，要且不識本
X71n1414_p0319b23║覺。僧便問：如何是本覺？師劈脊便棒，云：烈𦦨豈容蚊
X71n1414_p0319b24║蚋泊？擲下拄杖，便歸方丈。
X71n1414_p0319c01║永福頴首座至，上堂：離四句，絕百非，摩訶衍法，夢裡
X71n1414_p0319c02║提持。敢問大眾：夢裡覺裡是同是別？若也道得倜儻
X71n1414_p0319c03║分明，非唯小釋迦無遁形之地，便可將鄱陽三百里
X71n1414_p0319c04║水面納向鴛鴦湖一滴之中，直是不寬不隘、無欠無
X71n1414_p0319c05║餘。還委悉麼？驚群須是英靈漢，敵勝還他師子兒。
X71n1414_p0319c06║小參。秋風凉，秋夜長，三期已滿，作麼商量？以字不成，
X71n1414_p0319c07║八字不是，黃牛角指天，四脚垂過鼻。我首座出世也，
X71n1414_p0319c08║我首座牧牛也，我首座行脚也，我首座來也，是法住
X71n1414_p0319c09║法位，世間相常住。威音已前道得正是第二句，還我
X71n1414_p0319c10║第一句來。擊拂子，云：三要印開朱點窄，不容擬議主
X71n1414_p0319c11║賓分。
X71n1414_p0319c12║復舉：僧問雲門：秋初夏末，前程忽有人問，作麼祗對？
X71n1414_p0319c13║門云：大眾退後。僧云：過在什麼處？門云：還我九十日
X71n1414_p0319c14║飯錢來。師云：者僧貪程太速，雲門薄處先穿。有問本
X71n1414_p0319c15║覺：只向道：十里長亭，五里短堠，過在什麼處？勸君更
X71n1414_p0319c16║盡一盃酒，西出陽關無故人。
X71n1414_p0319c17║重陽永福子有和尚歸，上堂。開甘露門，據甘露室，令
X71n1414_p0319c18║諸眾生食甘露味，永福禪師即其人也。茲者龍歸舊
X71n1414_p0319c19║窟，鳳返丹山，草木叢林頓增光彩，本覺法弟何幸如
X71n1414_p0319c20║之？所謂物宜求新，人宜求舊，無端陳蒲鞋，手握赤梢
X71n1414_p0319c21║鯉，倒跨三脚驢，跳出雲峯破桶篐中，揚聲大叫云：欲
X71n1414_p0319c22║上座！你只見錐頭利，不見鑿頭方，豈不聞佛法大事，
X71n1414_p0319c23║靜退小節？山僧被渠一問，直得無言可對、無理可伸，
X71n1414_p0319c24║只記得汾陽和尚道：三玄三要事難分，得意忘言道
X71n1414_p0320a01║易親，一句明明該萬象，重陽九日菊華新。喝一喝，下
X71n1414_p0320a02║座。
X71n1414_p0320a03║路官馬知事至，上堂。久雨不晴，天道晦冥。浸爛鼻孔，
X71n1414_p0320a04║滴穿眼睛。山僧正是煩惱不暇，忽然聽得尚書履聲，
X71n1414_p0320a05║呼童掃榻，喚僧點燈，抵掌劇談半餉，悶中不覺惺惺。
X71n1414_p0320a06║起來豁開戶牖，萬里不掛片雲。今朝月望陞高座，一
X71n1414_p0320a07║炷清香祝　聖君。
X71n1414_p0320a08║復云：十五日已前未開口，一句正道著；十五日已後
X71n1414_p0320a09║未舉足，一步正蹈著；正當十五日，開口不在舌頭上，
X71n1414_p0320a10║伸脚只在縮脚裡。喝一喝，三級浪高魚化龍，癡人猶
X71n1414_p0320a11║戽野塘水。
X71n1414_p0320a12║祖忌拈香。三乘教外，直指單傳。手携隻履，脚蹈兩船。
X71n1414_p0320a13║萬里西風卷沙漠，不知竇八布衫穿。
X71n1414_p0320a14║雞足西堂至，上堂。雞足峯前風悄然，能仁堂下浪黏
X71n1414_p0320a15║天，騰身抹過青霄外，一曲胡笳奏未圓。山僧數日拋
X71n1414_p0320a16║離大眾，昨晚歸來得與飲光尊者相見，既曰情忘彼
X71n1414_p0320a17║我，自然道叶主賓，提起陳年葛藤，直是牽拽不斷。眾
X71n1414_p0320a18║中莫有一刀兩段底衲僧麼？良久，云：設有，也是草裡
X71n1414_p0320a19║漢。
X71n1414_p0320a20║小參。天地闔闢，陰陽消長，衲僧門下有甚伎倆？放下
X71n1414_p0320a21║拂子，拈起拄杖，佛來魔來總與一棒，從教靈山會上
X71n1414_p0320a22║退席五千，善法堂前草深一丈，且貴正眼流通，作个
X71n1414_p0320a23║人天榜樣。所以，五六年來雖則與諸人眉毛廝結，其
X71n1414_p0320a24║實水米無交。明朝節屆書雲：不免合水和泥，打開東
X71n1414_p0320b01║山家燕，先舉雲門胡餅，次烹趙州釅茶，然後掇出洞
X71n1414_p0320b02║山果卓。只如道：有一物，上拄天、下拄地，常在動用中，
X71n1414_p0320b03║動用中收不得。且道：是什麼物？良久，云：粗䬸易飽，細
X71n1414_p0320b04║嚼難飢。
X71n1414_p0320b05║復舉：僧問風穴：古曲無音韻，如何和得齊？穴云：木雞
X71n1414_p0320b06║啼子夜，芻狗吠天明。大慧和尚云：者黃面浙子恁麼
X71n1414_p0320b07║答話，要做他臨濟兒孫也未得在。或有問徑山：古曲
X71n1414_p0320b08║無音韻，如何和得齊？只向他道：木雞啼子夜，芻狗吠
X71n1414_p0320b09║天明。師云：前行不到，末後太過，要見條理始終，須是
X71n1414_p0320b10║金聲玉振。聽取一頌：木雞啼，芻狗吠，兩箇老凍膿，各
X71n1414_p0320b11║長三尺喙。古曲無音和得齊，安用兒孫作臨濟？喝一
X71n1414_p0320b12║喝。
X71n1414_p0320b13║上堂：節序推遷，又見一陽來復；靈光洞耀，依然體露
X71n1414_p0320b14║真常。撥開向上玄關，突出眼睛鼻孔。釋迦彌勒猶是
X71n1414_p0320b15║他奴，且道他是阿誰？擊拂子，云：嶺梅殘雪後，雲𩯭未
X71n1414_p0320b16║梳時。
X71n1414_p0320b17║上堂。三世諸佛說不到，六代祖師傳不到，天下老和
X71n1414_p0320b18║尚見不到。夜來首座、藏主一一為諸人說了也，山僧
X71n1414_p0320b19║贏得口喫飯。且山僧喫飯，諸人還得飽也無？者裡道
X71n1414_p0320b20║得一句，直教凡聖混融、彼我不二，豈不快哉？其或未
X71n1414_p0320b21║然，一曲自歌山自綠，此情不與白雲知。擊拂子，下座。
X71n1414_p0320b22║小參。去年臘月三十日，今年臘月二十九。少處不減
X71n1414_p0320b23║多不添，年去年來總仍舊。舊者不去新不來，新舊何
X71n1414_p0320b24║妨自前後？所以道：礙處非墻壁，通處勿虗空。若能與
X71n1414_p0320c01║麼會，心色本來同。喝。止止不須說，我法妙難思。諸增
X71n1414_p0320c02║上慢者，聞必不敬信。喝。當時五千比丘禮佛而退，豈
X71n1414_p0320c03║不是皮下有血、眼裡有筋？豈似如今諸方三百五百
X71n1414_p0320c04║聚面團頭如勾闌瓦子相似，黑漆拄杖到者裡有屈
X71n1414_p0320c05║無叫處？眾中莫有滴猊血、化驢乳、煎鸞膠、續斷絃者
X71n1414_p0320c06║麼？良久，卓拄杖：空將未歸意，說與欲行人。喝一喝。
X71n1414_p0320c07║復舉：溈山示眾云：如許多人，只得大機，不得大用。仰
X71n1414_p0320c08║山乃舉似山下一菴主云：只如和尚恁麼道，意旨如
X71n1414_p0320c09║何？菴主云：你再舉看。仰山擬舉，被菴主一蹈蹈倒。仰
X71n1414_p0320c10║山歸，舉似溈山，山呵呵大笑。師云：溈山老漢垂萬里
X71n1414_p0320c11║勾，駐千里烏騅，却向平田淺草中抹住一箇焦尾大
X71n1414_p0320c12║蟲。諸人要識仰山麼？也是官路販私鹽。久立。
X71n1414_p0320c13║元旦，上堂。古人道：拈起也，天回地轉，應須拱手歸降；
X71n1414_p0320c14║放下也，草偃風行，必合全身遠害。本覺即不然，拈起
X71n1414_p0320c15║也，群機普應；放下也，萬化咸新。不拈不放時如何？擊
X71n1414_p0320c16║拂子：百年難一遇，元日子時春。
X71n1414_p0320c17║元宵，南山和尚至，上堂：盡法界是一真燈，徧塵區是
X71n1414_p0320c18║一佛剎。靈利漢一蹈蹈翻，非唯可以觀光上國，獨步
X71n1414_p0320c19║大方便，乃控佛祖宏機，廓人天幽跡。好大眾，頭峭五
X71n1414_p0320c20║岳，眼生三角，左刮龜毛，右截兔角。焦尾忽乘雲雷飛，
X71n1414_p0320c21║金毛亂觸日月落。月裡仙人巧𦘕眉，九逵擺動黃金
X71n1414_p0320c22║鐸。喝一喝。
X71n1414_p0320c23║浴佛，上堂。釋迦已滅，彌勒未生。今朝正當四月八日，
X71n1414_p0320c24║天下叢林無有不浴佛者。畢竟浴底是什麼佛？佛真
X71n1414_p0321a01║法身猶若虗空，應物見形如水中月。且作麼生說个
X71n1414_p0321a02║浴底道理？豈不見遵布衲在藥山會中作殿主，浴佛
X71n1414_p0321a03║次，藥山云：你只浴得者个，且浴不得那个。遵布衲云：
X71n1414_p0321a04║把將那箇來？藥山休去。藥山休去，天下人摸索不著，
X71n1414_p0321a05║將謂遵布衲平地上贏得一籌，殊不知正是黠兒落
X71n1414_p0321a06║節。雖然，易分雪裡粉，難辨黑中煤。
X71n1414_p0321a07║小參。長期短期，日面月面，一毛端上乾坤，石火光中
X71n1414_p0321a08║閃電。你有拄杖子，與你拄杖子；你無拄杖子，奪却你
X71n1414_p0321a09║拄杖子。人平不語，水平不流。山僧十三年前海上參
X71n1414_p0321a10║尋，只是遇茶喫茶、遇飯喫飯，寒則向火、熱則取凉，朝
X71n1414_p0321a11║悠悠、暮悠悠，不知白盡少年頭，逗到被人推出住山
X71n1414_p0321a12║把人杓柄，寧免顢顢頇頇、儱儱侗侗，有時半夜穿針、
X71n1414_p0321a13║有時空中覔縫？若非現前尊眾戮力贊成，便見將東
X71n1414_p0321a14║作西、指南為北，草滿法堂、苔封古屋。所以，今夏堂中
X71n1414_p0321a15║兄弟雖曰不多，盡是諸方羅籠不住、呼喚不回底漢，
X71n1414_p0321a16║掃除異見稠林，拈却佛病祖病，那更永福禪師在此
X71n1414_p0321a17║輔車與脣齒相依？卓拄杖，一曲少林無孔笛，逆風吹
X71n1414_p0321a18║了順風吹。
X71n1414_p0321a19║復舉：教中道：以大圓覺為我伽藍，身心安居，平等性
X71n1414_p0321a20║智。乃竪拂子：豈不是圓覺伽藍？擊拂子：豈不是平等
X71n1414_p0321a21║性智？一一明妙，一一天真。你若擬心動念，即沒交涉。
X71n1414_p0321a22║且不擬心不動念時如何？狗子尾巴書卍字，野狐窟
X71n1414_p0321a23║宅梵王宮。
X71n1414_p0321a24║小參。一玄門，三要路，一一當機巧分布，門門具足一
X71n1414_p0321b01║切門，一切門中賓主句。喝一喝：是賓是主？若也辨得，
X71n1414_p0321b02║可謂動絃別曲，葉落知秋；其或未然，不免別資一路
X71n1414_p0321b03║好。大眾，甬道呈祥，瑤堦獻瑞，老檜舞樓閣之風，層壇
X71n1414_p0321b04║壯林泉之美，方來之士豁爾心開，作者之功夫豈虗
X71n1414_p0321b05║棄？豈不見臨濟大師往在河北建立黃檗宗旨，克符
X71n1414_p0321b06║普化，便乃戮力相成，是皆法運當興，人天叶贊。山僧
X71n1414_p0321b07║繆此承乏，豈敢妄擬前脩？莫非諸德痛念法道湮微，
X71n1414_p0321b08║宗壇委地，各施敏手，相與扶持，追還百代典刑，振起
X71n1414_p0321b09║一方叢席。時當自恣，事有變通，用舍行藏，各得其所。
X71n1414_p0321b10║卓拄杖，云：龍得水時添意氣，虎逢山色長威獰。
X71n1414_p0321b11║上堂。菩薩覺成就故，不與法縛、不求法脫、不厭生死、
X71n1414_p0321b12║不愛涅槃、不敬持戒、不憎毀禁、不重久習、不輕初學。
X71n1414_p0321b13║何以故？一切究竟覺，彼此成佛故。大眾！如是則無結、
X71n1414_p0321b14║無解，無修、無證，無取、無舍，無得、無失，無是、無非，無長、
X71n1414_p0321b15║無短。又說什麼萬里無寸草，出門便是草？卓拄杖，云：
X71n1414_p0321b16║野色更無山隔斷，天光直與水相通。
X71n1414_p0321b17║子有和尚赴仰山，上堂。最初機，末後句，把斷要津，還
X71n1414_p0321b18║同遊戲。豈不見小釋迦一日坐次，大禪佛到，翹一足
X71n1414_p0321b19║云：西天二十八祖也與麼，唐土六祖也與麼，和尚也
X71n1414_p0321b20║與麼，某甲也與麼。小釋迦下禪床，打四藤條。後來雪
X71n1414_p0321b21║豆云：藤條未到折，因什麼只打四下？圓悟云：胡餅討
X71n1414_p0321b22║甚麼汁？大眾！斬釘截鐵，本分宗師；虎驟龍驟，天然氣
X71n1414_p0321b23║宇。山僧今日幸遇新仰山，發軔之初，不免借帔拜年，
X71n1414_p0321b24║就窠打劫。一要見前一眾，飽足觀光；二要專使參隨，
X71n1414_p0321c01║普資忻慰；三要新仰山展九萬里之脩程，追數百年
X71n1414_p0321c02║之勝軌。拍禪床，滿堂無限白蘋風，明明不自秋江起。
X71n1414_p0321c03║古林和尚忌拈香，不垂巴陵三轉語，不作楊岐女人
X71n1414_p0321c04║拜。以香扣爐，云：只將此箇報深恩，大似藏身露衣帶。
X71n1414_p0321c05║貴賈精神休賤賣，漆桶自來多不快。留取雙眉蓋眼
X71n1414_p0321c06║睛，鳳臺老人相體解。
X71n1414_p0321c07║小參，僧問：達磨未來時，還有者个消息也無？師云：是
X71n1414_p0321c08║什麼消息？僧提起坐具，師云：兔子喫牛嬭。僧拂袖便
X71n1414_p0321c09║行，師云：莫謾山僧好。乃云：莫更有問話者麼？有則逆
X71n1414_p0321c10║風把柁，無則順水張帆，任他八面四方，管取縱橫得
X71n1414_p0321c11║妙。豈不見德山小參不答話，問話者三十棒？時有僧
X71n1414_p0321c12║出，劈脊便棒，僧云：某甲話也未問，因什麼便打？德山
X71n1414_p0321c13║云：你是甚處人？僧云：新羅人。山云：未跨船舷，好與三
X71n1414_p0321c14║十棒，臨危不悚，真大丈夫。後來雪豆云：你要識新羅
X71n1414_p0321c15║僧麼？也只是撞著露柱底瞎漢，車不橫推，理無曲斷。
X71n1414_p0321c16║東山演祖云：山僧今夜為大眾與他古人相見去也，
X71n1414_p0321c17║待他道：今夜不答話，問話者三十棒。只向伊道：某甲
X71n1414_p0321c18║話也不問，棒也不喫。且道還契他德山老人麼？到者
X71n1414_p0321c19║裡也須是箇漢始得。宗師眼目須至恁麼，山僧今夜
X71n1414_p0321c20║有問即答，也不行棒，也不下喝，一條古路坦然平，今
X71n1414_p0321c21║古何人敢闌過？捎清風，拂明月，萬煅爐中拈得雪，和
X71n1414_p0321c22║盤托出示諸人，幾箇衲僧能辨別？擊拂子，庭前鐵樹
X71n1414_p0321c23║本無華，強被一陽輕漏泄。
X71n1414_p0321c24║復舉雪峯示眾云：若論此事，如一面明鏡相似，胡來
X71n1414_p0322a01║胡現，漢來漢現。時有僧問：忽遇明鏡來時如何？峯云：
X71n1414_p0322a02║胡漢俱隱。師云：古人可謂隱顯無礙，去來自由。山僧
X71n1414_p0322a03║即不然，忽遇明鏡來時如何？只向他道：禮拜了退。且
X71n1414_p0322a04║道與他古人相去多少？若也道得，自然不坐在明鏡
X71n1414_p0322a05║裡；若道不得，且向胡漢邊著到。久立。
X71n1414_p0322a06║臘八，上堂。毛頭星現出山來，此日平生眼豁開，大地
X71n1414_p0322a07║眾生總成佛，與誰携手上高臺？
X71n1414_p0322a08║除夜，小參。如來無禪，祖師無意，明眼衲僧討甚巴鼻？
X71n1414_p0322a09║一年三百六十日、七十二候、二十四氣一時過了，明
X71n1414_p0322a10║朝依舊孟春猶寒，即今夜靜更深，諸人正好休去、歇
X71n1414_p0322a11║去。若真箇休歇得去，佛也不奈你何、祖也不奈你何，
X71n1414_p0322a12║更說什麼生魔、死魔、煩惱魔、五陰魔、天魔、鬼魔？便好
X71n1414_p0322a13║出三界、破魔網，與他眾魔同一手，作諸勞侶。外道六
X71n1414_p0322a14║師是汝之師，汝師所墮，汝亦隨墮，毀於佛、謗於法，不
X71n1414_p0322a15║入眾數。阿呵呵！會也麼？自從舞得三臺後，拍拍元來
X71n1414_p0322a16║總是歌。
X71n1414_p0322a17║復舉：五祖和尚云：祖師說不著，佛眼看不見，四面老
X71n1414_p0322a18║婆心，為君通一線。便下座。師云：貪觀白浪，失劫手橈，
X71n1414_p0322a19║莫有撿點得出者麼？久立，珍重。
X71n1414_p0322a20║上堂：元正改旦，一句全提。萬機休罷，千聖不携。紫煙
X71n1414_p0322a21║籠　帝闕，睿筭與天齊。
X71n1414_p0322a22║元宵，上堂。若論此事，正如一燈分為千燈，燈燈相續，
X71n1414_p0322a23║無有窮盡。在東則為知事，在西則為頭首，在方丈則
X71n1414_p0322a24║為住持，在閑寮則為耆舊。至於三條椽下、七尺單前，
X71n1414_p0322b01║經行坐臥、卷舒出沒，莫不以此燈而為佛事。一明一
X71n1414_p0322b02║切明，一用一切用，重重主伴，歷歷交參，無黨無偏，無
X71n1414_p0322b03║新無故，只貴見成受用，到頭不涉安排，任是疥狗泥
X71n1414_p0322b04║猪，少他一分不得。擊拂子：一氣不言含有象，萬靈何
X71n1414_p0322b05║處謝無私？
X71n1414_p0322b06║
X71n1414_p0322b07║了菴和尚語錄卷第二