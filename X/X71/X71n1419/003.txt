X71n1419_p0522b05║
X71n1419_p0522b06║
X71n1419_p0522b07║
X71n1419_p0522b08║慧文正辯佛日普照元叟端禪師語錄卷第三
X71n1419_p0522b09║
X71n1419_p0522b10║住杭州路靈隱景德禪寺語錄
X71n1419_p0522b11║門人　祖銘等　編
X71n1419_p0522b12║諸山疏提起云：合郡宿德名員，以此穿天下衲僧鼻
X71n1419_p0522b13║孔，西天四七出不得，東土二三出不得。
X71n1419_p0522b14║方外䟽。杳杳冥冥，其中有精。恍恍惚惚，其中有物。未
X71n1419_p0522b15║舉先知底，固不在言。只者錦標玉軸，甚處得來。塞却
X71n1419_p0522b16║耳根，分明聽取。
X71n1419_p0522b17║佛誕上堂，舉應庵和尚頌云：草本無端拈出來，更加
X71n1419_p0522b18║注脚放癡獃，西天此土誰知己？夜半優曇火裏開。師
X71n1419_p0522b19║云：應庵與麼道，大似看錮鏴著生鐵。山僧別資一路，
X71n1419_p0522b20║要與黃面老人相見。寶覺真空，無是非是，悲願弘深，
X71n1419_p0522b21║上下分指。七十九年中，妖怪從茲起，瞎眼波斯滿大
X71n1419_p0522b22║唐，懵袋亂呈知幾幾？
X71n1419_p0522b23║上堂。無不無，有不有，金毛師子變作狗。南辰昨夜唱
X71n1419_p0522b24║巴歌，驚起法身藏北斗。卓拄杖，下座。
X71n1419_p0522c01║上堂，舉：教中道：居一切時不起妄念，於諸妄心亦不
X71n1419_p0522c02║息滅，住妄想境不加了知，於無了知不辨真實。師云：
X71n1419_p0522c03║松直棘曲，鵠白烏玄。昨日有人從天台來，却往南嶽
X71n1419_p0522c04║去。
X71n1419_p0522c05║斷江首座至，上堂。山僧昔年行脚，駐足茲山，育王橫
X71n1419_p0522c06║川和尚一偈寄云：清□長短聲，獨自倚廊柱，三際俱
X71n1419_p0522c07║不來，一片冷泉水。非惟無眾生，無佛亦無己，短句與
X71n1419_p0522c08║長吟，遣興適意爾。夜半落霜華，日輪正卓午，寥寥天
X71n1419_p0522c09║地間，只有寒山子。好大眾！有祖以來，提持衲僧頂𩕳
X71n1419_p0522c10║上一著子，如擊石火、閃電光，搆得搆不得，未免喪身
X71n1419_p0522c11║失命，總出不得。者箇老和尚今日因其得法，上足斷
X71n1419_p0522c12║江首座垂訪，舉似諸人，大家薦取。
X71n1419_p0522c13║上堂。擁之令聚而不聚，撥之令散而不散，側耳欲聞
X71n1419_p0522c14║而不聞，瞪目欲見而不見。卓拄杖，云：無量劫來生死
X71n1419_p0522c15║本，癡人喚作本來人。
X71n1419_p0522c16║上堂。深山古寺，枯木死灰，逈絕異緣，了無它念。耳畔
X71n1419_p0522c17║松風瑟瑟，門前㵎水潺潺。正恁麼時，就中還有奇特
X71n1419_p0522c18║也無？擊拂子，云：一月纔過便休夏，脚綳高打任東西。
X71n1419_p0522c19║解夏，示眾。參玄上士撥草瞻風動踰萬里，只為生死
X71n1419_p0522c20║兩字不破，明朝又七月十五日了也。還猛省麼？莫麤
X71n1419_p0522c21║心胡亂領覧，莫騁眼下一期口快，莫悠悠漾漾虗度
X71n1419_p0522c22║光陰，他時後日沒人替代。儞英邵武云：媒一身之禍，
X71n1419_p0522c23║造萬劫之殃，未是苦也；向袈裟下失却人身，實為苦
X71n1419_p0522c24║也。忽一日世緣告終，只箇肉團心昬了散了，刀斫也
X71n1419_p0523a01║不痛、火燒也不疼，驢胎馬腹、龍畜良賤總竟不知，豈
X71n1419_p0523a02║不是袈裟下失却人身？如今眾中有般惡友，將古人
X71n1419_p0523a03║垂慈處向第八識裏妄生，穿鑾者是、玄妙機關者是、
X71n1419_p0523a04║向上爪牙者是、一乘圓頓者是，將錯就錯，借路經過，
X71n1419_p0523a05║依他出、語他語，印板上打來、模子裏脫出，如把屎塊
X71n1419_p0523a06║向自口含了吐過，與別人點𮌎點肋、稱楊稱鄭，以謂
X71n1419_p0523a07║無敵於天下。還破得他生死麼？灼然是一點也用不
X71n1419_p0523a08║著。儞諸人幸自與佛祖不別，何故甘心下劣，枉受沈
X71n1419_p0523a09║淪？你但歇却攀緣、染淨、凡聖、取舍、有無諸念，拈却四
X71n1419_p0523a10║大、五蘊、十二處、十八界、和合諸入，有什麼生可貪、死
X71n1419_p0523a11║可怖、破與不破來？儞若向外馳求，別要出他生死，一
X71n1419_p0523a12║夏又一夏、一秋又一秋，便到彌勒下生也未有成辦
X71n1419_p0523a13║時節。珍重！
X71n1419_p0523a14║上堂，舉：僧問趙州：狗子還有佛性也無？州云：無。又僧
X71n1419_p0523a15║問趙州：狗子還有佛性也無？州云：有。師云：若以無為
X71n1419_p0523a16║究竟，後來因甚道有？若以有為諦當，前面因甚道無？
X71n1419_p0523a17║者裏捉敗趙州，許儞天上天下。
X71n1419_p0523a18║上堂，舉趙州初參南泉，問：如何是道？泉云：平常心是
X71n1419_p0523a19║道。州云：還假趣向不？泉云：擬向即差。州云：不擬焉知
X71n1419_p0523a20║是道？泉云：道不屬知，不屬不知。知是妄覺，不知是無
X71n1419_p0523a21║記。若真達不疑之道，猶如太虗，廓然虗豁，豈可強是
X71n1419_p0523a22║非耶？州於言下大悟。師云：南泉被趙州一問，直得分
X71n1419_p0523a23║疎不下；趙州被南泉一坐，至今擡身不起。兩箇漢總
X71n1419_p0523a24║有過處，諸人檢點得出，許儞真達不疑之道。
X71n1419_p0523b01║開爐上堂，舉雪峯示眾云：世界闊一丈，古鏡闊一丈。
X71n1419_p0523b02║玄沙問云：火爐闊多少？峯云：如古鏡闊。沙云：者老漢
X71n1419_p0523b03║脚跟未點地在。師云：古鏡即是火爐，火爐即是古鏡，
X71n1419_p0523b04║不是雪峯老漢，爭得頭正尾正？鷲峯今日忽有人問：
X71n1419_p0523b05║火爐闊多少？只向道：隨家豐儉。
X71n1419_p0523b06║至節，上堂。羣陰剝盡，一陽復生，千卉萬彚，無不發生。
X71n1419_p0523b07║拈拄杖，云：拄杖多年挂屋壁，夜來頭角也崢嶸。
X71n1419_p0523b08║佛成道日，上堂，舉：世尊於雪山夜覩明星，豁然大悟，
X71n1419_p0523b09║乃云：奇哉！一切眾生具有如來智慧德相，但以妄想
X71n1419_p0523b10║執著，不能證得。師云：者老和尚一時錯認魚目以為
X71n1419_p0523b11║明珠，直至如今飜成話𣠽，靈鷲峯前明星爛爛，與昔
X71n1419_p0523b12║日雪山略無少異。我此一眾莫有豁然大悟者麼？良
X71n1419_p0523b13║久，云：家無白澤之圖，必無如是妖怪。
X71n1419_p0523b14║為尼能上座下火。生緣既了，能事既畢，四大五蘊則
X71n1419_p0523b15║且置性，比丘尼轉一念成阿羅漢，畢竟有何憑據？擲
X71n1419_p0523b16║下火，云：炎炎火一團，觸著燒殺儞。
X71n1419_p0523b17║元旦，上堂：歲律新還舊，人生古又今，西來無一事，切
X71n1419_p0523b18║忌錯留心。
X71n1419_p0523b19║請典座，上堂。草木衰謝，春至自榮；眾生顛倒，妄盡自
X71n1419_p0523b20║覺。僧問三平：如何是有漏？平云：笊籬。如何是無漏？平
X71n1419_p0523b21║云：木杓亂走，衲僧一任圖度。
X71n1419_p0523b22║佛誕，上堂。黃面老子初生下時，一手指天，一手指地，
X71n1419_p0523b23║周行七步，目顧四方，云：天上天下，唯我獨尊。與麼說
X71n1419_p0523b24║話，如將金輪寶位直授凡庸，其奈土曠人稀，相逢者
X71n1419_p0523c01║少。雲門云：我當時若見，一棒打殺與狗子喫却，貴圖
X71n1419_p0523c02║天下太平，因風吹火。雪竇云：徐行踏斷流水聲，縱觀
X71n1419_p0523c03║寫出飛禽跡，畫虎成狸。山僧恁麼抑揚，意在於何？珊
X71n1419_p0523c04║瑚枕上兩行淚，半是思君半恨君。
X71n1419_p0523c05║上堂：春山青，春水綠，在處風光皆溢目。百歲都盧能
X71n1419_p0523c06║幾何？誰道光陰非迅速？朝悠悠，暮碌碌，輒莫隨時但
X71n1419_p0523c07║馳逐。衲衣之下本來人，要在識渠真面目。喝一喝。
X71n1419_p0523c08║上堂，僧問：大通智勝佛，十劫坐道場，佛法不現前，不
X71n1419_p0523c09║得成佛道。西天廣額旃陀羅放下屠刀，因甚便道我
X71n1419_p0523c10║是千佛一數？師云：水流江漢去，雲向帝鄉歸。又問：文
X71n1419_p0523c11║殊是七佛之師，出女子定不得；罔明是初地菩薩，為
X71n1419_p0523c12║什麼却出得？師云：一對無孔鐵槌。乃云：不是心，不是
X71n1419_p0523c13║佛，不是物，著衣喫飯有什麼難？恁麼也不得，不恁麼
X71n1419_p0523c14║也不得，恁麼不恁麼總不得，著衣喫飯莫道不難。拈
X71n1419_p0523c15║拄杖云：無事晚來江上望，三三兩兩釣魚舟。
X71n1419_p0523c16║冬至，上堂。靈機廓徹，萬法無私。智鑑洞明，十虗無間。
X71n1419_p0523c17║轉一陽出六陰之內，驅六陰入一陽之中。塵塵普應，
X71n1419_p0523c18║剎剎全彰。道泰時清，民康物阜。拍禪牀，云：五色祥雲
X71n1419_p0523c19║連鳳闕，一輪紅日耀龍樓。
X71n1419_p0523c20║上堂，僧問：如何是正法眼藏？師云：十字街頭石敢當。
X71n1419_p0523c21║僧云：莫只者便是麼？師云：月似彎弓，少雨多風。乃云：
X71n1419_p0523c22║月似彎弓，少雨多風；獰龍戲海，孤鶴翹松。正法眼藏，
X71n1419_p0523c23║瞎驢邊滅却；黃梅衣盋，付與盧公。拈起簸箕別處舂，
X71n1419_p0523c24║熨斗煎茶銚不同。
X71n1419_p0524a01║上堂，舉：僧問鏡清：新年頭還有佛法也無？清云：有。僧
X71n1419_p0524a02║云：如何是新年頭佛法？清云：元正啟祚，萬物咸新。僧
X71n1419_p0524a03║云：謝師答話。清云：鏡清今日失利。僧又問智門：新年
X71n1419_p0524a04║頭還有佛法也無？門云：無。僧云：年年是好年，為甚麼
X71n1419_p0524a05║却無？門云：張公喫酒李公醉。僧云：老老大大，龍頭蛇
X71n1419_p0524a06║尾。門云：智門今日失利。師云：二尊宿與麼答話，脚跟
X71n1419_p0524a07║下好各與三十棒。何故？為他不合向有無裏鼓弄人
X71n1419_p0524a08║家男女。
X71n1419_p0524a09║上堂，舉：趙州訪上庵主，云：有麼？有麼？庵主竪起拳頭，
X71n1419_p0524a10║州云：水淺不是泊船處。拂袖便行。又訪下庵主，云：有
X71n1419_p0524a11║麼？有麼？庵主亦豎起拳頭，州云：能殺能活，能縱能奪。
X71n1419_p0524a12║便禮拜。師云：者箇公案，諸方錯判者甚多。山僧論實
X71n1419_p0524a13║不論虗，上庵主截鐵斬釘，下庵主和泥合水，大小趙
X71n1419_p0524a14║州識甚好惡？
X71n1419_p0524a15║涅槃，上堂，拈拄杖：釋迦老子即今在山僧拄杖頭上
X71n1419_p0524a16║放無量妙寶光明，出無量妙寶音聲，摩𮌎普告大眾
X71n1419_p0524a17║云：汝等諦觀吾紫磨金色之身，今日則有，明日則無，
X71n1419_p0524a18║瞻仰取足，毋令後悔。諸人若也諦信得及，拄杖子功
X71n1419_p0524a19║不浪施；脫或未然，釋迦老子入般涅槃久矣。擲下拄
X71n1419_p0524a20║杖。
X71n1419_p0524a21║上堂，舉：鏡清問僧：櫩外是什麼聲？僧云：雨滴聲。清云：
X71n1419_p0524a22║眾生顛倒，迷己逐物。師云：鏡清有年無德，愛討便宜；
X71n1419_p0524a23║者僧逐色隨聲，合受屈辱。當時見他問：櫩外是什麼
X71n1419_p0524a24║聲？便好與一喝，更或如何若何，拂袖而去。直饒鏡清
X71n1419_p0524b01║有生擒活捉之機，也無用處。
X71n1419_p0524b02║
X71n1419_p0524b03║慧文正辯佛日普照元叟端禪師語錄卷第三