X71n1426_p0780a01║
X71n1426_p0780a02║
X71n1426_p0780a03║No. 1426-2
X71n1426_p0780a04║真歇和尚拈古
X71n1426_p0780a05║
X71n1426_p0780a06║示眾云：截斷千差岐路，已是平地喫交；併却咽喉
X71n1426_p0780a07║唇吻，未免扶籬摸壁。若更開蝦蟆口，說心、說性、說
X71n1426_p0780a08║禪、說道，盡是誑諕諸人，滅胡種族。從上來事合作
X71n1426_p0780a09║麼生？不涉廉纖，試請舉看。
X71n1426_p0780a10║舉信心銘
X71n1426_p0780a11║拈云：這野狐精喚作什麼說話？不是心、不是佛、不是
X71n1426_p0780a12║物，信箇什麼？淨躶躶、赤洒洒，勿可把，更銘箇什麼？三
X71n1426_p0780a13║祖大師不識好惡，道箇心字，已是錯下名言，污却口
X71n1426_p0780a14║了也。直饒漱口三千年、洗耳八萬劫，已是藤蛇繞足、
X71n1426_p0780a15║露布纏身，那堪更成群作隊來？這裏要人說破，且喜
X71n1426_p0780a16║沒交涉。雖然如是，舉一不得舉二，放過一著有箇商
X71n1426_p0780a17║量處。試問諸人：現今四大六根、內外虗幻、徹底空寂，
X71n1426_p0780a18║面前明明了了、彌滿天地，復是何物？恁麼信得去，便
X71n1426_p0780a19║是自己本地風光、本來面目，晝夜放光動地，常在面
X71n1426_p0780a20║前出入。若也思量擬議、佇思停機，且向禪牀角頭伏
X71n1426_p0780a21║聽處分。
X71n1426_p0780a22║至道無難　　唯嫌揀擇
X71n1426_p0780a23║拈云：住！住！纔有語言，是揀擇？是明白？三祖大師平生
X71n1426_p0780a24║心肝五臟一提提起，呈似諸人了也。還搆得麼？只這
X71n1426_p0780b01║至道，無難言端。語端，非但趙州五年分疎不下，直得
X71n1426_p0780b02║天下老和尚倒戈卸甲，向這裏納敗闕。如今欲得透
X71n1426_p0780b03║頂透底、徹骨徹髓地參透這一轉公案麼？但剝去從
X71n1426_p0780b04║前依草附木、千種萬般伎倆計較、知見解會、露布葛
X71n1426_p0780b05║藤一時吐却，向自己命脉上試點撿看。若一覷覷得，
X71n1426_p0780b06║便請高掛鉢囊，抝折主丈許。你是箇無為無事底閑
X71n1426_p0780b07║道人，若也意根未斷、見解不忘，向開口處卜度漿水
X71n1426_p0780b08║錢、草鞋錢，大責還人在。寂菴凭麼告報，也有三十棒
X71n1426_p0780b09║過在什麼處？父母所生口，終不為子說。
X71n1426_p0780b10║但莫憎愛　　洞然明白
X71n1426_p0780b11║拈云：是誰恁麼道？良久，云：無人識得渠。雖然如是，不
X71n1426_p0780b12║求諸聖、不重己靈，憎箇什麼？愛箇什麼？而今一般底，
X71n1426_p0780b13║將依師語、相似語、格則語、合頭語，口傳心授，印板上
X71n1426_p0780b14║次第排布，參來參去，參得一肚皮禪，三年兩歲依前
X71n1426_p0780b15║忘却，到處爭勝負？彼此人我，無明亘天，作麼生得無
X71n1426_p0780b16║憎愛去？諸人者，要會洞然明白麼？竪起拂子，云：慚惶
X71n1426_p0780b17║殺人。
X71n1426_p0780b18║毫𨤲有差　　天地懸隔
X71n1426_p0780b19║拈云：不妨道著，只是不知落處大小。大法眼修山主
X71n1426_p0780b20║尚似依本畫葫蘆，何況你如今也隨例舉一徧便當
X71n1426_p0780b21║此事？禪和子須是悟始得。有者道：差之毫𨤲，失之千
X71n1426_p0780b22║里。此是無心境界，擬心即差，動念即乖。若恁麼注解
X71n1426_p0780b23║將去，只羸得一場口滑。三祖大師肚裏無許多事，只
X71n1426_p0780b24║是覿面相呈，兩手分付。只如毫𨤲有差，天地懸隔，你
X71n1426_p0780c01║畢竟道落在什麼處？僧擬開口，師便打。
X71n1426_p0780c02║欲得現前　　莫存順逆
X71n1426_p0780c03║拈云：道什麼？良久，云：一時著了也，一隊漢更諱不得。
X71n1426_p0780c04║現前是什麼？堆山積岳與我拈得一絲毫來。豈不見？
X71n1426_p0780c05║溈山二十年不參禪，不學道，只是養得一頭水牯牛，
X71n1426_p0780c06║常在目前露躶躶地。若得凭麼？逆也不見，順也不見，
X71n1426_p0780c07║頭頭物物一時坐斷，喚作常光現前，念念不昧。若只
X71n1426_p0780c08║單明自己，不了目前，此人亦只具一隻眼；若只單了
X71n1426_p0780c09║目前，不明自己，此人亦只具一隻眼。諸人者如何相
X71n1426_p0780c10║應去？大地雪漫漫，冬來依舊寒。
X71n1426_p0780c11║違順相爭　　是為心病
X71n1426_p0780c12║拈云：如今恁麼者多，不恁麼者少，成羣作隊，如麻如
X71n1426_p0780c13║粟。沒量大人總作這箇見解，不是憎便是愛，不知憎
X71n1426_p0780c14║愛是心，違順是我。你自虗妄顛倒，自憎自愛，自違自
X71n1426_p0780c15║順，互相毀謗，各黨宗風，說是說非，誇玄誇妙，這箇總
X71n1426_p0780c16║是執法，總是執心病。參禪只要安樂，你肚裏有許多
X71n1426_p0780c17║病痛，如何救得別人？禪和子明明向你道：或是或非
X71n1426_p0780c18║人不識，逆行順行天莫測。還會麼？莫將閑學解，埋沒
X71n1426_p0780c19║祖師心。
X71n1426_p0780c20║不識玄旨　　徒勞念靜
X71n1426_p0780c21║拈云：機幾乎坐殺這漢，只管無繩自縛作什麼？者箇
X71n1426_p0780c22║是大解脫門、自在三昧，步步活、機機活，圓轉無窮，閙
X71n1426_p0780c23║浩浩處識得，方始八面玲瓏、七穿八穴。你却向黑山
X71n1426_p0780c24║下死郎當地有什麼交涉？饒你得到精明湛不搖處，
X71n1426_p0781a01║猶未去它識陰在，此是靜想不脫、己見不明，一向坐
X71n1426_p0781a02║在無事界中，喚作打淨潔毬子。殊不知勞慮永斷得
X71n1426_p0781a03║法界淨，即彼淨解為自障疑，此乃得在於神靜、失在
X71n1426_p0781a04║於物虗，錯認定盤星，只管喚作無心境界，且喜沒交
X71n1426_p0781a05║涉，正是業識茫茫外道見解。西天九十六種，最下一
X71n1426_p0781a06║種也須勝你。諸人者要會玄旨麼？良久，云：只有照壁
X71n1426_p0781a07║月，更無吹葉風。
X71n1426_p0781a08║圓同大虗　　無欠無餘
X71n1426_p0781a09║拈云：即此物，非它物，無眹迹，沒涯岸，如羚羊掛角，似
X71n1426_p0781a10║鳥道虗玄，五色不能染，五音不能亂，萬象不能雜，森
X71n1426_p0781a11║羅不能參，圓陀陀，孤逈逈，圓滿無際，在凡夫喚作凡
X71n1426_p0781a12║夫法，在聖人喚作聖人法，本無欠少，無餘剩，在什麼
X71n1426_p0781a13║處？勘破了也。
X71n1426_p0781a14║良由取捨　　所以不如
X71n1426_p0781a15║拈云：錯。又云：本無欠少，取箇什麼？本無餘剩，捨箇什
X71n1426_p0781a16║麼？既是圓同大虗，在在皆有，不可更取；在在皆無，不
X71n1426_p0781a17║可更捨。古人也向你道：前面明歷歷地沒形影者，便
X71n1426_p0781a18║是你一心之法。你現今將法聽法、以心覔心底現成
X71n1426_p0781a19║了也，你更嫌箇什麼？一般底參不透，便道：我今生不
X71n1426_p0781a20║會捨却此事，隨分看經持課，且恁麼過日。殊不知，坐
X71n1426_p0781a21║臥經行、大小便利常隨你後，看經持課、禮拜燒香常
X71n1426_p0781a22║隨你後，作麼生捨？直是取不得。捨不得，不可得中只
X71n1426_p0781a23║麼得。要見祖師麼？應須恁麼會，方始契如如。
X71n1426_p0781a24║示眾云：斬釘截䥫，門前草深一丈；破二作三，平地
X71n1426_p0781b01║上死人無數。而今提起殺活杖子，向百草頭上七
X71n1426_p0781b02║穿八穴，倒用橫拈，眾手淘金，誰是得者？
X71n1426_p0781b03║莫逐有緣　　勿住空忍
X71n1426_p0781b04║拈云：瞎漢向什麼處去？誰教你墮坑落塹？你識得有
X71n1426_p0781b05║緣麼？者箇是你無量劫來生死業根、顛倒識性，如今
X71n1426_p0781b06║昏昏地打入髑髏中、皮袋裡，晝夜攀緣不曾休歇。你
X71n1426_p0781b07║既識不破，一向逐它貪愛取捨、造業受報，向輪回生
X71n1426_p0781b08║死海裡頭出頭沒。你如今要不逐有緣麼？須是截斷
X71n1426_p0781b09║意根、淨躶躶地，眼前萬境一時休歇，自然有箇安樂
X71n1426_p0781b10║處。一般底聞著人說，又一向背六塵境、撥去萬象，心
X71n1426_p0781b11║住空寂、坐空劫中，守枯木岩前孤危死底，喚作休歇
X71n1426_p0781b12║處，且喜沒交涉。殊不知機不離位，墮在毒海，直饒八
X71n1426_p0781b13║萬劫大定，只是箇魂不散底死人、落空亡外道。豈不
X71n1426_p0781b14║見同安道：迢迢空劫不能收，豈與塵機作繫留？須是
X71n1426_p0781b15║塵勞不染、淨妙不收，有緣空忍二俱透脫，方知有向
X71n1426_p0781b16║上事。汝且作麼生是向上事？暗裏抽橫骨，明中坐舌
X71n1426_p0781b17║頭。
X71n1426_p0781b18║一種平懷　　泯然自盡
X71n1426_p0781b19║拈云：皮膚脫落盡，唯有一真實，輝古騰今，明如杲日，
X71n1426_p0781b20║現今面前赤洒洒地。還見麼？喚作平常心，返常合道
X71n1426_p0781b21║無。汝計較處，橫參竪參，到佛祖道不得處，如狸奴白
X71n1426_p0781b22║牯，李四張三，空有二邊，泯然自盡。到得恁麼田地，眼
X71n1426_p0781b23║如眉毛，口似鼻孔，方解穩坐。諸人者如何得相應去？
X71n1426_p0781b24║良久，云：羌笛數聲踈雨後，冐烟吹過夕陽村。
X71n1426_p0781c01║止動歸止　　止更彌動
X71n1426_p0781c02║拈云：話成兩橛，汝只管業識茫茫，迷頭認影作什麼？
X71n1426_p0781c03║動是何物？靜是什麼物？不可有兩箇，此事唯一無二。
X71n1426_p0781c04║你要止其動、歸其靜，即沒交涉。殊不知行住坐臥、見
X71n1426_p0781c05║聞覺知、語默動靜，當體即真，無形無相、無眹無迹，此
X71n1426_p0781c06║則動無動相，全體是止，止即靜也。雖然，無形無相、無
X71n1426_p0781c07║眹無迹，明明歷歷，常在見聞覺知、語默動用處，光爍
X71n1426_p0781c08║爍地纖毫不昧，此則靜全是動也。汝如今要止其動
X71n1426_p0781c09║用，一向歸其靜處，殊不知靜轉動也。禪和子！靜即是
X71n1426_p0781c10║動，你止它作什麼？是以聖人空洞𮌎懷，無識無知，雖
X71n1426_p0781c11║居動用之中，常處無為之境。只如不涉動靜一句作
X71n1426_p0781c12║麼生道？拍禪床，云：百雜碎。
X71n1426_p0781c13║唯滯兩邊　　寧知一種
X71n1426_p0781c14║師打云：只為赤肉團要抵我棒，不識痛痒，死在棒下，
X71n1426_p0781c15║只管著動著靜，迷己逐物，被世間有相無相根塵流
X71n1426_p0781c16║浪將去，到幾時知有此事？要會麼？僧擬議，師云：打得
X71n1426_p0781c17║百千萬箇，堪作什麼？
X71n1426_p0781c18║一種不通　　兩處失功
X71n1426_p0781c19║拈云：果然扶籬摸壁，脚忙手亂，動全靜、靜全動，唯一
X71n1426_p0781c20║無二。汝這癡鈍漢既打不透，向動處作工夫又認賊
X71n1426_p0781c21║為子，向靜處作工夫又斬頭覔活，只管墮坑落塹，一
X71n1426_p0781c22║不成、二不是，見解偏枯、情境滲漏，莫道兩處失功，直
X71n1426_p0781c23║是頭頭蹉過。你若一處透，千處萬處一時透，且道是
X71n1426_p0781c24║那箇一處？良久，云：路上有花兼有酒，一程分作兩程
X71n1426_p0782a01║行。
X71n1426_p0782a02║遣有沒有　　從空背空
X71n1426_p0782a03║拈云：有什麼救處？且問你：有什麼物從你遣？試與我
X71n1426_p0782a04║拈一絲毫來看。盡乾坤大地都盧是箇主人公，只是
X71n1426_p0782a05║箇衲僧受用家事，喚作妙用，喚作妙有，你作麼生遣？
X71n1426_p0782a06║你若撥萬象去塵境，遣却萬有即迷妙有，落在斷見
X71n1426_p0782a07║禪和子，但子細思量看。你既撥萬象去塵境，墮在空
X71n1426_p0782a08║劫中，又却背其真空，而不知萬法當鉢即是真空，觸
X71n1426_p0782a09║物本來無相，橫拈倒用，有什麼忌諱？大都不明心地
X71n1426_p0782a10║遣萬有即迷妙有，從斷空即背真空，但止其動便是
X71n1426_p0782a11║遣有，要歸其靜便是從空。此中說有說空，前來說動
X71n1426_p0782a12║說止，動即是止，有即是空，名異軆同，更無它法。且道
X71n1426_p0782a13║過在什麼處？貪觀天上月，失却手中珠。
X71n1426_p0782a14║多言多慮　　轉不相應
X71n1426_p0782a15║拈云：且低聲，你纔開口便沒交涉了也，須是拈起無
X71n1426_p0782a16║孔䥫鎚，直教盡大地人喪身失命。若不恁麼，打在葛
X71n1426_p0782a17║藤窠裏，如跛鱉盲龜入空谷相似，幾時得出去？禪和
X71n1426_p0782a18║子！此事若在言句中，一大藏教豈是無言？何必拈花
X71n1426_p0782a19║微笑，傳正法眼藏？你要會麼？合取皮袋直下搆取，更
X71n1426_p0782a20║莫思前筭後，擬議思量，便打入鬼窟裡去。所以，情生
X71n1426_p0782a21║智隔，想變體殊，要須語路處絕、心行處滅，畢竟成得
X71n1426_p0782a22║什麼邊事？一夜落花雨，滿城流水香。
X71n1426_p0782a23║絕言絕慮　　無處不通
X71n1426_p0782a24║拈云：什麼處得者消息來？良久，云：寧可截舌，不犯國
X71n1426_p0782b01║諱。復云：萬機頓削，千聖不携，視自己尤若冤家，以佛
X71n1426_p0782b02║祖便為弟子。德山、臨濟有棒有喝，開口瞠眼，到這裡
X71n1426_p0782b03║都使不著。雖然如是，莫守寒岩異草青，坐看白雲宗
X71n1426_p0782b04║不妙。
X71n1426_p0782b05║歸根得旨　　隨照失宗
X71n1426_p0782b06║拈云：便恁麼去，直得三世諸佛、六代祖師、天下老和
X71n1426_p0782b07║尚口似匾檐，已是落七落八，何況明宗旨、𮗿得失、論
X71n1426_p0782b08║根本、說照用，幾時得休歇去？禪和子！你如今擬開口
X71n1426_p0782b09║要話會，墮在言句，便是究妙失宗，機昧終始，喚作語
X71n1426_p0782b10║滲漏，喚作隨照失宗，只被口頭聲色、見聞知解流轉
X71n1426_p0782b11║將去。只如古人道：葉落歸根，來時無口。又作麼生說？
X71n1426_p0782b12║須彌頂上無根樹，不犯春風花自開。
X71n1426_p0782b13║須臾返照　　勝却前空
X71n1426_p0782b14║拈云：你待翻欵，那前來道：遣有沒有，從空背空。如今
X71n1426_p0782b15║却道：須臾返照，勝却前空。將謂你這漢不瞥地前頭，
X71n1426_p0782b16║不了萬法全真，遣有沒有。如今會一切色法當軆即
X71n1426_p0782b17║真，更不遣有。既會萬法為自己，無一法可當情，照徹
X71n1426_p0782b18║千差，直下便是須臾之頃返色歸真，更不離而觀空，
X71n1426_p0782b19║即當軆而無相，喚作見色便見心，所以勝却前空。參
X71n1426_p0782b20║到這箇田地，關棙子一轉，日用之間阿轆轆地更無
X71n1426_p0782b21║回避處。直饒恁麼，已是自埋。
X71n1426_p0782b22║前空轉變　　皆由妄見
X71n1426_p0782b23║拈云：自知即得，前來只管背境觀空，去生滅念，澄湛
X71n1426_p0782b24║身心，絲毫不見，唯覺上下四維空空地，將謂奇特，殊
X71n1426_p0782c01║不知是你心想所現。若離想心，此空還滅，此則識心
X71n1426_p0782c02║雖不著有，轉變著空，空想當情，亦是妄現。所以莾莾
X71n1426_p0782c03║蕩蕩，撥無因果，棄有著空，避溺投火，子細思量，一狀
X71n1426_p0782c04║領過。
X71n1426_p0782c05║不用求真　　唯須息見
X71n1426_p0782c06║拈云：現成公案，你求它作麼？見聞也真、聲色也真、動
X71n1426_p0782c07║靜也真、語默也真，即今日用見聞覺知純真，直得亘
X71n1426_p0782c08║大劫、滿天地，填溝塞壑，千差萬化，全躰一真，不動纖
X71n1426_p0782c09║毫，一時成現，更無欠少。應你有見、空見、佛見、法見，一
X71n1426_p0782c10║切見解淨淨掃却，這裏淨躶躶、赤洒洒，自然到穩密
X71n1426_p0782c11║田地。忽然釋迦老子道：吾不見時何不見？吾不見之
X71n1426_p0782c12║處又作麼生？良久，云：是何心行？
X71n1426_p0782c13║二見不住　　慎勿追尋
X71n1426_p0782c14║拈云：猶掛唇吻在這裏，要你有見、空見一時打脫，作
X71n1426_p0782c15║箇大無事人，更莫追念、更不尋求，轉踈、轉親，轉近、轉
X71n1426_p0782c16║遠，轉轉棄捨、轉轉隨後來，直得灰頭土面一念玄去，
X71n1426_p0782c17║更不受食，已隨在尊貴了也。如何得不墮尊貴處？一
X71n1426_p0782c18║片月生海，幾家人上樓。
X71n1426_p0782c19║纔有是非　　紛然失心
X71n1426_p0782c20║師和聲打，復云：什麼處去也？良久，云：芳草渡頭尋不
X71n1426_p0782c21║見，夜來依舊宿芦花。
X71n1426_p0782c22║示眾，云：高高峯頂立，橫穿竪穿，天下衲僧髑髏；坐
X71n1426_p0782c23║斷主人翁，千人萬人，羅籠不住。如今案牛頭喫草，
X71n1426_p0782c24║氈上挹猫兒，若也騎虎頭，二俱成瞎漢。還有不受
X71n1426_p0783a01║殘羮餿飯底麼？
X71n1426_p0783a02║二由一有　　一亦莫守
X71n1426_p0783a03║拈云：你共誰說？還會麼？一切空有，一切動靜，一切得
X71n1426_p0783a04║失，一切取捨，一切憎愛，一切是非，都盧只是主人翁，
X71n1426_p0783a05║無二無別。古人不得已，喚作一大事因緣，一路涅槃
X71n1426_p0783a06║門，一乘方便法，一言盡十方，一句超萬象。千句萬句，
X71n1426_p0783a07║只是一句；千法萬法，只是一法。得到一處，亦須轉却；
X71n1426_p0783a08║若也守住其一，便是繫驢橛。所以雲門大師道：直得
X71n1426_p0783a09║乾坤大地無纖毫過患，猶是轉句；不見一色，始是半
X71n1426_p0783a10║提。更須知有全提時節，禪和子不妨誵訛。你要會麼？
X71n1426_p0783a11║須向萬仞崖前打箇筋斗，直下命根斷去，方得少分
X71n1426_p0783a12║相應。
X71n1426_p0783a13║一心不生　　萬法無咎
X71n1426_p0783a14║師良久，云：山是山，水是水，天是天，地是地，有什麼過？
X71n1426_p0783a15║著衣喫飯，掃地煎茶，東游西翫，大小便利，有什麼過？
X71n1426_p0783a16║但除其病，不除其法，不改舊時人，只改舊時行履處。
X71n1426_p0783a17║作麼生是即今行履處？掬水月在手，弄花香滿衣。
X71n1426_p0783a18║無咎無法　　不生不心
X71n1426_p0783a19║拈云：一串穿却，一提提起，八面玲瓏，峭措無賽，直得
X71n1426_p0783a20║三祖大師無隱身之地。諸人者！還知落處麼？最好是
X71n1426_p0783a21║一條界破青山色。
X71n1426_p0783a22║能隨境滅　　境逐能沈
X71n1426_p0783a23║拈云：光境俱忘，復是何物？還知麼？能照是心，所照是
X71n1426_p0783a24║境，境因心起，心因境生，心無念而境空，境無相而心
X71n1426_p0783b01║寂，故得能隨境滅，境逐能沈，理智冥符，人牛不見，直
X71n1426_p0783b02║得桃花零落盡，何處見靈雲？
X71n1426_p0783b03║境由能境　　能由境能
X71n1426_p0783b04║拈云：因誰致得？心全是境，則境由能境；境全是心，則
X71n1426_p0783b05║能由境能。能由境能，則奪境不奪人；境由能境，則奪
X71n1426_p0783b06║人不奪境。所以，在境全境，則不奪山青水碧、天高地
X71n1426_p0783b07║厚、七縱八橫、千變萬化；在心全心，則乾坤大地、百雜
X71n1426_p0783b08║碎。
X71n1426_p0783b09║欲知兩段　　元是一空
X71n1426_p0783b10║師連聲打云：說什麼兩段三段？只要喫棒，我要與祖
X71n1426_p0783b11║師相見。你莫道人境俱奪，聖凡坐斷，亦無人，亦無佛，
X71n1426_p0783b12║大千沙界海中漚，一切聖賢如電拂。饒你道得十成，
X71n1426_p0783b13║未免喫棒。
X71n1426_p0783b14║一空同兩　　齊含萬象
X71n1426_p0783b15║拈云：有利無利，不離行市；恁麼不恁麼，㹅在裏許。無
X71n1426_p0783b16║相而相，無形而形，無為而為，無作而作，同能同所，同
X71n1426_p0783b17║境同心，照用齊行，人境俱不奪。雖然如此，主丈子吞
X71n1426_p0783b18║却乾坤了也，山河大地甚處得來？劫火洞然毫末盡，
X71n1426_p0783b19║青山依舊白雲中。
X71n1426_p0783b20║不見精粗　　寧有偏黨
X71n1426_p0783b21║拈云：人平不語，水平不流，主丈子平時如何？直饒攪
X71n1426_p0783b22║酥酪醍醐為一味，鎔瓶盤釵釧作一金，天地同根，萬
X71n1426_p0783b23║物一躰，無黨無偏，無精無粗，也未為奇特。諸人者！作
X71n1426_p0783b24║麼生是奇特事？山花開似錦，磵水湛如藍。
X71n1426_p0783c01║示眾云：奔流渡刃，啐啄同時；石火電光，殺活自在。
X71n1426_p0783c02║直得雞寒上樹、鴨寒下水，已是喪身失命。還有不
X71n1426_p0783c03║顧生死底麼？試請出來葛藤窠裏看。
X71n1426_p0783c04║大道躰寬　　無易無難
X71n1426_p0783c05║拈云：土曠人稀，相逢者少。良久，云：可煞寬大。十方虗
X71n1426_p0783c06║空生其中，猶如片雲點大清裡。欲識大道真躰麼？志
X71n1426_p0783c07║公云：不離聲色言語。你如今箇箇能言解語、見色聞
X71n1426_p0783c08║聲，大道真躰在什麼處？豈不見僧問趙州：如何是道？
X71n1426_p0783c09║州云：墻外底。僧云：不問這箇道。州云：你問什麼道？僧
X71n1426_p0783c10║云：大道。州云：大道透長安。趙州老人言語太直，三祖
X71n1426_p0783c11║大師開口見膽，志公和尚舌頭無骨。來說是非者便
X71n1426_p0783c12║是是非人，三箇草賊一時捉敗。作麼生斷遣本州牢
X71n1426_p0783c13║城？
X71n1426_p0783c14║小見狐疑　　轉急轉遲
X71n1426_p0783c15║拈云：自領出去。又云：阿誰教你著忙？向你道：直下無
X71n1426_p0783c16║事，滿肚是疑，不肯退步承當，只管向前勞形苦神，急
X71n1426_p0783c17║要成辦。殊不知轉急轉遲，轉轉用心，轉轉勿交涉，直
X71n1426_p0783c18║饒練磨經三無數大劫，只成得有為功行，不知一念
X71n1426_p0783c19║無心便超三乘權學。不見趙州道：我見百千萬人盡
X71n1426_p0783c20║是覔作佛漢子，於中求無心底人難得禪和。子如何
X71n1426_p0783c21║得不疑去？良久，云：天共白雲曉，水和明月流。
X71n1426_p0783c22║執之失度　　必入邪路
X71n1426_p0783c23║拈云：瞎漢放下著，此事如大火聚，擬之即死，有什麼
X71n1426_p0783c24║窠臼途轍、依倚趣向？你而今有依倚途轍、窠臼趣向，
X71n1426_p0784a01║己見不亡，躭著其事，爭人我？覔勝負？鼻孔遼天，不肯
X71n1426_p0784a02║天下人盡是邪見，被些子禪道使得，沒奈何揑搦做
X71n1426_p0784a03║一團在這裡，如何得不入邪路？去年梅，今歲柳，顏色
X71n1426_p0784a04║馨香只依舊。
X71n1426_p0784a05║放之自然　　體無去住
X71n1426_p0784a06║拈云：放箇什麼？須是明眼人始得。這裏禪道佛法奇
X71n1426_p0784a07║特玄妙，一點也用不著，只是打睡隨分普請，擇菜喫
X71n1426_p0784a08║茶說話。且恁麼過時，天下老和尚拈槌竪拂盡是作
X71n1426_p0784a09║夢，說禪說道總是寐語。你道據什麼道理？有道理堪
X71n1426_p0784a10║作什麼？
X71n1426_p0784a11║任性合道　　逍遙絕惱
X71n1426_p0784a12║拈云：大無事境界，須是大無事人方能荷擔。古人養
X71n1426_p0784a13║來養去，純純地如嬰兒相似，東西不辯，南北不分，六
X71n1426_p0784a14║根門頭一時休歇，自然虗明自照；了了地無諸分別
X71n1426_p0784a15║念想，任性隨緣，佛法世法不相惱亂，根塵四大、動靜
X71n1426_p0784a16║語默一齊卸却，更無絲毫繫絆，終日只守虗閑閑地。
X71n1426_p0784a17║且道成得什麼邊事？良久，云：到頭霜夜月，任運落前
X71n1426_p0784a18║溪。
X71n1426_p0784a19║繫念乖真　　昏沈不好
X71n1426_p0784a20║拈云：瞎睡漢！而今髑髏中、皮袋裡，昏昏地念念流注、
X71n1426_p0784a21║念念現前，作麼生得不乖天真之道？喚作飲無明酒，
X71n1426_p0784a22║醉在聲色煩惱窟中，昏昏沈沈地臥大法身於生死
X71n1426_p0784a23║長夜，到幾時得醒悟去？直到驢年也未夢見在。
X71n1426_p0784a24║不好勞神　　何用疎親
X71n1426_p0784b01║拈云：迷頭認影作什麼？擬心即差，何況有疎親、有揀
X71n1426_p0784b02║擇，顛倒知見、取捨解會，心路搜求、意根揑搦，有什麼
X71n1426_p0784b03║交涉？此事只要妄情體證，向用心不得處冥加觀察，
X71n1426_p0784b04║何必勞心神、苦思慮，終日昏昏地？饒你參到彌勒下
X71n1426_p0784b05║生，只是參得一肚妄想，莫怪相賺，只恐不是。古人道：
X71n1426_p0784b06║擬將心意學玄宗，大似西行却向東。
X71n1426_p0784b07║欲趣一乘　　勿惡六塵
X71n1426_p0784b08║拈云：嫌箇什麼？十方佛土中，唯有一乘法。何處得六
X71n1426_p0784b09║塵境來？你試與我拈一絲毫來看。內身外境，虗空大
X71n1426_p0784b10║地，咸是妙明真心中所現之物。塵塵爾，念念爾，無有
X71n1426_p0784b11║一法，定有自躰。什麼處得見聞聲色來？但能外遣世
X71n1426_p0784b12║界，內脫身心，直下照了，圓融無際，自然得大解脫。諸
X71n1426_p0784b13║人者，要見祖師麼？山虗風落石，樓靜月侵門。
X71n1426_p0784b14║示眾云：道無定亂，法離見知，言句相投，都無實儀。
X71n1426_p0784b15║從上諸聖，心如白月，口似醉人，以無味之談塞斷
X71n1426_p0784b16║人口，握金剛寶劍截斷葛藤，句句論當機，要人覿
X71n1426_p0784b17║面搆取。還有信得及底麼？
X71n1426_p0784b18║六塵不惡　　還同正覺
X71n1426_p0784b19║拈云：一言道盡，裂破古今，外不見山河大地，內不見
X71n1426_p0784b20║四大五蘊，色不是色，聲不是聲，聞不是聞，見不是見。
X71n1426_p0784b21║竪拂子云：還見這箇麼？雪竇道：主丈子是塵。有什麼
X71n1426_p0784b22║過？過既無，應合辯主。所以糞掃堆頭，丈六金身，拈放
X71n1426_p0784b23║一邊；赤肉團上，壁立千仞，放過一著。直饒四方八面，
X71n1426_p0784b24║正好連架打。遂擲下拂子云：我也不可盲枷瞎棒去
X71n1426_p0784c01║也。
X71n1426_p0784c02║智者無為　　愚人自縛
X71n1426_p0784c03║拈云：一狀領過。又云：也不得草草。色香味觸外，六塵
X71n1426_p0784c04║境本無，自躰盡是衲僧轉身處、證明處、成道處。明眼
X71n1426_p0784c05║漢終日綿密受用，無漏無為，有什麼過？未知有者，心
X71n1426_p0784c06║外見法，被見聞聲色、眼前萬境一時縛住，而不知萬
X71n1426_p0784c07║法本無，唯人自閙。禪和子，你但見凡見聖、見女見男，
X71n1426_p0784c08║盡是染污心中虗妄顛倒。據實而論，無一絲毫計為
X71n1426_p0784c09║對為緣，自是你無事生事，髑髏前自家見鬼，引得許
X71n1426_p0784c10║多事如蚕作蠒，自纏自縛。不見四祖問三祖求解脫
X71n1426_p0784c11║法門，祖云：誰縛汝？禪和子，作麼生會佗道誰縛汝？良
X71n1426_p0784c12║久，云：領取鈎頭意，莫認定盤星。
X71n1426_p0784c13║法無異法　　妄自愛著
X71n1426_p0784c14║拈云：爭怪得別人？你而今從生至死只是這箇，千法
X71n1426_p0784c15║萬法只是一法，更有什麼異來？你只管愛這箇、嫌那
X71n1426_p0784c16║箇，著這箇、棄那箇。既有愛著，即取一邊，徒增夢境。以
X71n1426_p0784c17║自性淘自性，轉失真原，盡是自家虗妄顛倒。禪和子
X71n1426_p0784c18║作麼生會它法無異法？良久，云：一言盡十方，絲毫未
X71n1426_p0784c19║舉揚。
X71n1426_p0784c20║將心用心　　豈非大錯
X71n1426_p0784c21║拈云：爭怪得別人？你四大解聽得法麼？既是赤肉團
X71n1426_p0784c22║不解聽法，聽法者復是何物？現今以法聽法、將心覔
X71n1426_p0784c23║心、將禪覔禪，擔一擔佛法，更來這裏覔人說佛法，豈
X71n1426_p0784c24║不是大錯？怕你道不著，還識羞麼？騎一頭牛却來問
X71n1426_p0785a01║人：牛在什麼處？莫辜負人好。
X71n1426_p0785a02║迷生寂亂　　悟無好惡
X71n1426_p0785a03║拈云：說迷說悟有什麼了期？只這箇是人人分上有
X71n1426_p0785a04║此一段空寂之躰，徹上徹下，明皎皎地，無定亂，離見
X71n1426_p0785a05║知，超凡聖，越情量。若一念迷情，忽背此空寂之體，即
X71n1426_p0785a06║被散亂心想一時隔礙，不能現前。若一念不生，前後
X71n1426_p0785a07║際斷，悟此空寂之體裏許，喚作實際理地，不受一塵，
X71n1426_p0785a08║更有什麼好之與惡？只如不涉迷悟又作麼生？常憶
X71n1426_p0785a09║江南三月裏，鷓鴣啼處百花香。
X71n1426_p0785a10║一切二邊　　妄自斟酌
X71n1426_p0785a11║拈云：誰教你亂走？而今說聖、說凡，說迷、說悟，說好、說
X71n1426_p0785a12║惡，說有、說無，說定、說亂，說心、說境，說得、說失，說是、說
X71n1426_p0785a13║非，但是對待之法，皆是二邊。若將此二邊卜度，胡亂
X71n1426_p0785a14║斟酌，盡是戲亂箇般若擬心，已沒交涉，何況更在開
X71n1426_p0785a15║口處？但有言句，都無實義。還知麼？巨鼇不在江湖裏，
X71n1426_p0785a16║堪笑時人把釣竿。
X71n1426_p0785a17║夢幻空華　　何勞把捉
X71n1426_p0785a18║拈云：放下著無一絲毫事，你生許多計較作什麼？一
X71n1426_p0785a19║切萬境是夢，一切萬象作幻，一切萬法是空花，無纖
X71n1426_p0785a20║毫可得。只為你業識茫茫，妄執四大肉團上臭骨頭、
X71n1426_p0785a21║死髑髏為我自身，引得許多勞攘，終日逐眼前萬境，
X71n1426_p0785a22║只管作夢流轉將去。禪和子！如何得醒醒去？良久，云：
X71n1426_p0785a23║青天白日。
X71n1426_p0785a24║得失是非　　一時放却
X71n1426_p0785b01║拈云：放到那裏，若有一物便教你放下，既如夢幻空
X71n1426_p0785b02║花又作麼生？禪和子而今要你放下，得失是非直是
X71n1426_p0785b03║費力，須是悟一悟也不消你放下，自然知是一場夢
X71n1426_p0785b04║幻。大都心若無事，萬法一如。你若心頭勞癢，是是非
X71n1426_p0785b05║非、得得失失在眼前，又作麼生會它道一時放却底
X71n1426_p0785b06║道理？良久，云：但得雪消去，自然春到來。
X71n1426_p0785b07║示眾，云：把定乾坤眼，綿綿不漏絲毫，離見起情，純
X71n1426_p0785b08║清絕點，擬議即差，開口即墮，瞬目揚眉，白雲萬里。
X71n1426_p0785b09║到這裏，你作麼生轉身吐氣？
X71n1426_p0785b10║眼若不睡　　諸夢自除
X71n1426_p0785b11║拈云：寐語作什麼？三世諸佛說夢，六代祖師說夢，天
X71n1426_p0785b12║下老和尚說夢。揚眉瞬目，拈槌竪拂，盡是說夢。且道
X71n1426_p0785b13║因誰致得？只為一切眾生，無始劫來，臥大法身於生
X71n1426_p0785b14║死，長夜夢受六道，輪迴生死。譬如世人睡眠困重，五
X71n1426_p0785b15║根五動，第六意識虗妄，偏許種種夢境。此境實無，但
X71n1426_p0785b16║是識變。正當夢時，不可為無。及其醒悟，心境消落，空
X71n1426_p0785b17║無所有。所以道：夢裡明明有六趣，覺後空空無大千。
X71n1426_p0785b18║當知覺乃是夢。若眼開不睡，則無夢境。若心不起，則
X71n1426_p0785b19║無生死。六趣輪迴，皆由心作。三祖大師恁麼說，寂菴
X71n1426_p0785b20║恁麼說，諸人與麼聽。且道是夢是覺？喝云：惺惺著。
X71n1426_p0785b21║心若不異　　萬法一如
X71n1426_p0785b22║拈云：一時道了也。還會麼？直得動靜一如、語默一如、
X71n1426_p0785b23║見聞一如、迷悟一如、聖凡一如，眾緣萬境全體一真，
X71n1426_p0785b24║更無心外法，亦無法外心，應須恁麼會，方始契如如。
X71n1426_p0785c01║諸人者，眼睡則有夢境，心著便是輪迴，眼不睡則夢
X71n1426_p0785c02║境自除，心不異則諸緣空寂。本來既無一物，花柳一
X71n1426_p0785c03║任青紅，燕語鶯吟，盡是道人活計。然雖如是，大似春
X71n1426_p0785c04║意在景。噫！
X71n1426_p0785c05║一如體玄　　兀爾忘緣
X71n1426_p0785c06║拈云：合取皮袋。良久，云：直是裩無襠、袴無口，頭上青
X71n1426_p0785c07║灰三五斗，也未夢見在。饒你東西不辯、南北不分，眼
X71n1426_p0785c08║似眉毛、口如鼻孔，養得如嬰兒純純地，也未夢見在。
X71n1426_p0785c09║還會麼？風定花猶落，鳥啼山更幽。
X71n1426_p0785c10║萬法齊觀　　歸復自然
X71n1426_p0785c11║拈云：了了見無一物，天地一指，萬物一馬，懷六合於
X71n1426_p0785c12║胸中而靈鑑有餘，鑑萬象於方寸而其神常虗，不動
X71n1426_p0785c13║纖毫，一時成現，孤明獨照，歷劫坦然，返本還源，歸根
X71n1426_p0785c14║復命，到這裏方合自然天真之道。若能如是，是真出
X71n1426_p0785c15║家。
X71n1426_p0785c16║泯其所以　　不可方比
X71n1426_p0785c17║拈云：若更開口，堪作什麼？所以道：萬象既泯，全體露
X71n1426_p0785c18║現。正當恁麼時，說似一物即不中，喚作一物即不可，
X71n1426_p0785c19║類不齊，不稱斷，混不得，亘古今。如人飲水，冷暖自知，
X71n1426_p0785c20║不可說示於人。諸人者要會麼？鷺鶿立雪非同色，明
X71n1426_p0785c21║月芦花不似它。
X71n1426_p0785c22║止動無動　　動止無止
X71n1426_p0785c23║拈云：這箇些子如大火聚，擬之即死，你作麼生卜度？
X71n1426_p0785c24║要會麼？止即是動。且靜時全靜是動，所以動無動相；
X71n1426_p0786a01║動時全動是靜，所以靜無靜相。你而今動用見聞、所
X71n1426_p0786a02║作所為，千差萬別，是箇什麼？若覷得見當體無形狀、
X71n1426_p0786a03║無眹迹，便是動無動相。雖無形狀、無眹迹，又却常在
X71n1426_p0786a04║動用中撑天拄地，此則靜無靜相。若言其動，狀似䥫
X71n1426_p0786a05║牛之機；若言其靜，應物現形。不可以動靜言說二邊
X71n1426_p0786a06║卜度，是以從上古佛掩室扗詞，不敢喘息。若喘息之
X71n1426_p0786a07║間，白雲萬里。
X71n1426_p0786a08║兩既不成　　一何有尔
X71n1426_p0786a09║師云：拈却了也。動靜是二，也勿交涉；動靜是一，也勿
X71n1426_p0786a10║交涉。修山主道：二破不成一，一法鎮長存。若人一一
X71n1426_p0786a11║會，永劫受沈淪。須知此事絕戲論，無你下口處。淨躶
X71n1426_p0786a12║躶，赤洒洒地，赤肉團上，壁立千仞。還見麼？良久，云：只
X71n1426_p0786a13║在此山中，雲深不知處。
X71n1426_p0786a14║示眾云：田地穩密底人，如羚羊掛角，眹迹不留；神
X71n1426_p0786a15║通遊戲底人，似枯木開花，別迎春色。忽若布漫天
X71n1426_p0786a16║網子，施陷虎之機，便見七花八裂。還有透得荊棘
X71n1426_p0786a17║林底麼？
X71n1426_p0786a18║究竟窮極　　莫存軌則
X71n1426_p0786a19║拈云：百尺竿頭如何進步得到究竟處？辭窮理極，身
X71n1426_p0786a20║喪力盡，深窮之處不存一絲毫、玄妙不存一絲毫、奇
X71n1426_p0786a21║特不存一絲毫，佛法道理大用現前，有什麼軌則？掃
X71n1426_p0786a22║地煎茶，把針補衲，隨分著衣喫飯，堪報不報之恩，更
X71n1426_p0786a23║有什麼禪可參、道可學？雖然如此，也須是實到此田
X71n1426_p0786a24║地始得。
X71n1426_p0786b01║契心平等　　所作俱息
X71n1426_p0786b02║拈云：水長船高，泥多佛大，什麼處是不平等？透得過、
X71n1426_p0786b03║見得徹，運得此心平等受用，無始劫來妄狂顛倒自
X71n1426_p0786b04║然歇滅，語默動靜綿綿無間，念念在裏許，念念常不
X71n1426_p0786b05║昧，所作所為悉皆頓息，萬境萬差一時坐斷，一一轉
X71n1426_p0786b06║歸，盡是自己無作妙用力。諸人者，若點撿得出，實不
X71n1426_p0786b07║虧人；倘不如此，向後大費力在。
X71n1426_p0786b08║狐疑淨盡　　正信調直
X71n1426_p0786b09║拈云：拶破面門識得麼？明明向你說了也。為什麼不
X71n1426_p0786b10║知落處？只為你肚裏有禪，所以不快活。你而今只管
X71n1426_p0786b11║將古人言句玄妙公案築在肚皮裏，將謂平生參學
X71n1426_p0786b12║事畢，殊不知盡是頑涎涕涶，古人喚作運糞入污汝
X71n1426_p0786b13║心田。確實而論，無一點墨，若記箇元字脚，萬劫作野
X71n1426_p0786b14║狐精。伶利漢聞舉著，一時吐却淨洗娘生口，直教心
X71n1426_p0786b15║地空婁婁地，自然不疑，開口便見膽。你尋常也道我
X71n1426_p0786b16║信得及，只是主張不曾有悟，不是正信。要會麼？江上
X71n1426_p0786b17║晚來堪畫處，漁人披得一蓑歸。
X71n1426_p0786b18║一切不留　　無可記憶
X71n1426_p0786b19║拈云：直得堆山積岳，爭可不留？還知落處麼？你但虗
X71n1426_p0786b20║洞𮌎懷，無識無知，心如墻壁瓦礫，大死底人相似。一
X71n1426_p0786b21║向絕想絕念，無絲毫氣息，直下命根斷去，終日雖在
X71n1426_p0786b22║動用之中，自然常處無為之境。良久，云：不合恁麼道。
X71n1426_p0786b23║虗明自照　　不勞心力
X71n1426_p0786b24║拈云：縮却舌頭，別舉來看。良久，云：這箇境界無人識
X71n1426_p0786c01║得，不是你暫時作箇道理，便當此事。它古人歇來歇
X71n1426_p0786c02║去，口如臘月扇子，心似枯木寒灰，十度發言，九度休
X71n1426_p0786c03║去。諸人者，不是強為，任運如此，誵訛在什麼處？江月
X71n1426_p0786c04║照，松風吹，永夜清霄何所為？
X71n1426_p0786c05║非思量處　　識情難測
X71n1426_p0786c06║拈云：隨後來也。你道是什麼？這箇喚作現成公案到
X71n1426_p0786c07║地頭，語直是峭，措直是奇特。豈不見僧問雲門：如何
X71n1426_p0786c08║是非思量處？門云：識情難測。雪竇道：這僧下坡不走，
X71n1426_p0786c09║雲門快便難逢。直得問處如函，答處如蓋，函蓋相應，
X71n1426_p0786c10║乾坤把定，猶未夢見三祖在。且道利害在什麼處？影
X71n1426_p0786c11║搖千尺龍蛇動，聲撼半天風雨寒。
X71n1426_p0786c12║示眾云：隱密全該，現成公案；高低普應，日用無窮。
X71n1426_p0786c13║徒誇偃流掃影之機，謾說劍刃鋒鋩之辯。結草乖
X71n1426_p0786c14║道人之志，彫沙無鏤玉之談。須是向上人，方明向
X71n1426_p0786c15║上事。還有透關底麼？
X71n1426_p0786c16║真如法界　　無自無它
X71n1426_p0786c17║拈云：且莫茶胡，這箇是什麼事，教你恁麼道？有者道：
X71n1426_p0786c18║無妄曰真，不變曰如，一心是法，隨緣差別是法界，此
X71n1426_p0786c19║一真如躰不變是理法界，隨緣差別事法界，理無間
X71n1426_p0786c20║事是理事無礙法界，一一事法界融通無盡是事事
X71n1426_p0786c21║無礙法界。你若恁麼注解，要見三祖大師，驢年也未
X71n1426_p0786c22║許你。古人道：青青翠竹，盡是真如。又作麼生？豈不見
X71n1426_p0786c23║鹽官問座主：講什麼經？主云：華嚴經。官云：華嚴有幾
X71n1426_p0786c24║種法界？主云：略說有四種，廣說重重無盡。官竪起拂
X71n1426_p0787a01║子云：者箇是第幾種？主罔措。官云：思而知，慮而解，日
X71n1426_p0787a02║下孤燈，果然失照。諸人者還知麼？一著不到處，滿盤
X71n1426_p0787a03║空用心。
X71n1426_p0787a04║要急相應　　唯言不二
X71n1426_p0787a05║拈云：猶嫌少在，那纔落唇吻，便是死門，更無活路。只
X71n1426_p0787a06║是這句子，千聖開口不得，盡力要道，亦道不出、道不
X71n1426_p0787a07║得。不見文殊問維摩：如何是不二法門？維摩對它道
X71n1426_p0787a08║什麼？直得目瞪口呿，四稜蹋地。無邊法門、無邊妙義，
X71n1426_p0787a09║不消一點一時明得。雖然如是，更須知有一人呵呵
X71n1426_p0787a10║大笑。若識得此人，管取不著草鞋錢。
X71n1426_p0787a11║不二皆同　　無不包容
X71n1426_p0787a12║拈云：一口吞盡，更無滲漏。任是河沙妙德普蘊其中，
X71n1426_p0787a13║百千道光皆從斯起。法法平等，佛佛道齊。入不二法
X71n1426_p0787a14║門，聖凡同躰。包納大虗，含容萬象。只在諸人現今立
X71n1426_p0787a15║地，不動纖毫，一時成現。恁麼承當去，已是不著便。過
X71n1426_p0787a16║在什麼處？禹力不到處，河聲流向向。
X71n1426_p0787a17║十方智者　　皆入此宗
X71n1426_p0787a18║拈云：天下衲僧跳不出，三世諸佛也入此宗，六代祖
X71n1426_p0787a19║師也入此宗，天下老和尚皆入此宗，現大神通、作大
X71n1426_p0787a20║佛事，或下棒下喝、作舞輥毬、竪拂竪拳、拽石搬土，一
X71n1426_p0787a21║言一句、一機一境，盡從此宗出。直饒一出一入，應變
X71n1426_p0787a22║無窮，也是周婆道底。
X71n1426_p0787a23║宗非促延　　一念萬年
X71n1426_p0787a24║拈云：萬里神光，透頂透底，促則只是一念，延則豈止
X71n1426_p0787b01║萬年？空劫已前更已前，也不離今時日用。若能觀彼
X71n1426_p0787b02║久遠，猶如今日，古今通，始終同，表裏情亡，三世淨盡，
X71n1426_p0787b03║一條白練，一念萬年，只是箇無孔䥫槌一色邊事。須
X71n1426_p0787b04║知雲外千峯上，別有靈松帶露寒。
X71n1426_p0787b05║無在不在　　十方目前
X71n1426_p0787b06║拈云：定動精神，一時包褁，縱是周徧十方，心目前無
X71n1426_p0787b07║法不在，一切處意在目前。若也一時坐斷，無遠無近，
X71n1426_p0787b08║無在無不在，乃至或取或放，或縱或擒，不由別人，只
X71n1426_p0787b09║是自己本有如是神通變化。若能自證自用，自擔自
X71n1426_p0787b10║荷，自作活計，羅籠不住，呼喚不回，便能如是透網金
X71n1426_p0787b11║鱗，得大自在。只如不是目前機，亦非目前事，又作麼
X71n1426_p0787b12║生？大眾擬議，師云：速禮三拜。
X71n1426_p0787b13║示眾云：異類中行，方解無情說法；命根斷去，自然
X71n1426_p0787b14║不受人瞞。要開空劫之門，須掣無鑐之鎻。天曉不
X71n1426_p0787b15║露，夜半正明，無端打破畫餅，便見許多狼籍。還有
X71n1426_p0787b16║洗得脫底麼？
X71n1426_p0787b17║極小同大　　妄絕境界
X71n1426_p0787b18║拈云：可煞奇特。主丈子是小是大？拈起則普天匝地、
X71n1426_p0787b19║塞壑填溝，豈不是極小同大？一毫頭上虗空大地一
X71n1426_p0787b20║時總現，豈不是極小同大？坐微塵裏轉大法輪，無邊
X71n1426_p0787b21║香水海、寶王剎也只向一毫端、一微塵上歷歷現前，
X71n1426_p0787b22║豈不是極小同大？等閑竪起一指，逼塞虗空無涯無
X71n1426_p0787b23║岸，豈不是極小同大？又作麼生說妄絕境界底道理？
X71n1426_p0787b24║良久，云：達磨不會，大難，大難。
X71n1426_p0787c01║極大同小　　不見邊表
X71n1426_p0787c02║拈云：大地載不起、虗空包不盡底一段大事，只是在
X71n1426_p0787c03║諸人眼中曰見、耳中曰聞，豈不是極大同小？眼根也
X71n1426_p0787c04║徧法界、耳根也徧法界，有什麼邊表？據實而論，盡十
X71n1426_p0787c05║方世界只是箇火爐、只是箇主丈子、只在諸人眉毛
X71n1426_p0787c06║眼睫上，豈不是極大同小？它古人向你道：盡大地撮
X71n1426_p0787c07║來如粟米粒大，拋向面前漆桶；不會，依前竪窮橫徧。
X71n1426_p0787c08║恁麼去也，還會麼？過橋村酒美，隔岸野花香。
X71n1426_p0787c09║有即是無　　無即是有
X71n1426_p0787c10║拈云：一欵便招，更莫思前慮後。一般底便說：言語性
X71n1426_p0787c11║空，有無不可得。又道：有無只是名字，皆是分別。我口
X71n1426_p0787c12║裏舉處便是，豈更有二來？又道：有之與無從什麼處
X71n1426_p0787c13║起？只管認口頭聲色。你恁麼會，入地獄如箭。只如僧
X71n1426_p0787c14║問趙州：狗子還有佛性也無？州云：有。僧云：既有，為什
X71n1426_p0787c15║麼撞入這皮袋？州云：為伊知而故犯。又僧問：狗子還
X71n1426_p0787c16║有佛性也無？州云：無。僧云：一切眾生皆有佛性，狗子
X71n1426_p0787c17║為什麼無？州云：為伊有業識在。而今兄弟皆道：後面
X71n1426_p0787c18║是蓋覆語，緊要只在有無處。苦哉！滅胡種族有什麼
X71n1426_p0787c19║交涉？要見三祖趙州麼？收取詩書歸舊院，落花啼鳥
X71n1426_p0787c20║一般春。
X71n1426_p0787c21║若不如是　　必不須守
X71n1426_p0787c22║拈云：猶較些子，却許你具一隻眼。又云：恁麼恁麼，無
X71n1426_p0787c23║位真人常在面門出入，無晝無夜，無動無靜，念念進
X71n1426_p0787c24║向，念念現前，念念相應，念念守護，有之與無，自然一
X71n1426_p0788a01║串穿却。你若狂狗逐塊，隨語生解，便是挽家散宅，落
X71n1426_p0788a02║在今時，不能與主人翁相應，如何得不落今時？良久，
X71n1426_p0788a03║云：月色靜中見，松聲清夜聞。
X71n1426_p0788a04║一即一切　　一切即一
X71n1426_p0788a05║拈云：舌頭無骨，一任七穿八穴提起，盡大地人性命
X71n1426_p0788a06║也只消一句子。有者道：一是一心，一切是萬法，萬法
X71n1426_p0788a07║唯一心，一心全萬法。且喜沒交涉。若恁麼開講，做座
X71n1426_p0788a08║主即得，於衲僧門下更參，百千萬年未許你在。且作
X71n1426_p0788a09║麼生是衲僧門下事？踏著稱槌硬似䥫。
X71n1426_p0788a10║但能如是　　何慮不畢
X71n1426_p0788a11║拈云：猶欠一著在，畢竟事作麼生？禪和子多道：一即
X71n1426_p0788a12║一切，一切即一；法即是心，心即是法。但恁麼會，參學
X71n1426_p0788a13║事無不了畢，且莫錯會好。它祖師是大無事底人，肚
X71n1426_p0788a14║裏有許多葛藤，堪作什麼？諸人者，你作麼生會？它道：
X71n1426_p0788a15║但能如是，何慮不畢？良久，云：三人證龜成鼈。
X71n1426_p0788a16║信心不二　　不二信心
X71n1426_p0788a17║拈云：慚惶殺人。又云：識什麼好惡？要你髑髏前喃喃
X71n1426_p0788a18║地是什麼？莫是信之與心更無有二麼？且莫顛言倒
X71n1426_p0788a19║語，恁麼恁麼，珊瑚枝枝撐著月。參得透，見得徹，只消
X71n1426_p0788a20║箇信心不二。不二信心，直得函蓋乾坤，把定世界。雖
X71n1426_p0788a21║然如是，若不得，流水還應過別山。
X71n1426_p0788a22║言語道斷　　非去來今
X71n1426_p0788a23║師噓一聲，云：三祖大師弓折箭盡，雖然末後全提納，
X71n1426_p0788a24║一場敗關不同小小撿。點得出，語盡山雲海月情；點
X71n1426_p0788b01║撿不出，依前不會還飛去。有般底便主張道：言語道
X71n1426_p0788b02║斷，非去來今，便是至道無難，唯嫌揀擇。至道無難，唯
X71n1426_p0788b03║嫌揀擇，便是言語道斷，非去來今。最初是末後句，末
X71n1426_p0788b04║後是最初句。若恁麼，依前打入鬼窟裏去。諸人者，應
X71n1426_p0788b05║是三世諸佛、六代祖師、天下老和尚，無邊法門、無量
X71n1426_p0788b06║妙義。我今忍俊不禁，只要一句子與你說破。休，休！著
X71n1426_p0788b07║甚來由閑話古，與今特地一場愁。古人直得口邊白
X71n1426_p0788b08║醭、眼開懶閉，諸人被寂菴推東劃西、強生分別，且道
X71n1426_p0788b09║與古人如何？雖然如是，也要諸人知有，非但三祖大
X71n1426_p0788b10║師弓折箭盡，寂菴亦是鎗折力乏、家破人亡。畢竟如
X71n1426_p0788b11║何？各請歸去休，莫待雨霖頭。
X71n1426_p0788b12║真歇和尚拈古（終）
X71n1426_p0788b13║
X71n1426_p0788b14║當紹興間，妙喜、正統、東山，詆訾默照、寂菴。是舉可
X71n1426_p0788b15║謂入其室，操其戈，取其矛，擊其盾。覽者當自得之。
X71n1426_p0788b16║（義遠）敬䟦。