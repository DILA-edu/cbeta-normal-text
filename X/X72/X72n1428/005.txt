X72n1428_p0146b03║
X72n1428_p0146b04║
X72n1428_p0146b05║靈竺淨慈自得禪師錄卷第五
X72n1428_p0146b06║
X72n1428_p0146b07║師初參見天童宏智禪師，問曰：如何是舌上妙味？智
X72n1428_p0146b08║曰：此是甘露門。師曰：還出入否？智曰：來往不遮。師曰：
X72n1428_p0146b09║為甚在人人口中？智曰：見聞之妙，超彼聲色。師便禮
X72n1428_p0146b10║拜。智曰：近日離何處？師曰：和尚不知乎？智曰：且在這
X72n1428_p0146b11║裡談話。師便歸客位。自此依止十七年，從天童至長
X72n1428_p0146b12║蘆，而請師主首座，眾皆異之矣。
X72n1428_p0146b13║師因到徑山，見了和尚，問曰：井底蝦䗫吞却月，三更
X72n1428_p0146b14║不借夜明簾。意旨如何？了曰：你還體得麼？師曰：吾是
X72n1428_p0146b15║所生身，爭怪得和尚？了曰：親見作家來。師便作禮。了
X72n1428_p0146b16║曰：今日始逢人毒手。
X72n1428_p0146b17║師因到大洪，見顯和尚，問：從上諸聖未曾為人說著，
X72n1428_p0146b18║和尚又作麼生？顯曰：老僧又恁麼。師曰：柰何這箇？顯
X72n1428_p0146b19║曰：任嫌著。師曰：若如是，學人見伊無分乎？顯曰：且坐
X72n1428_p0146b20║而喫茶。師曰：什麼心行？顯呵呵大笑，師乃作禮。
X72n1428_p0146b21║師因到石門見聰和尚，問曰：至一氣以後而機前承
X72n1428_p0146b22║當時如何？聰曰：蹉過了也。師曰：和尚蹉過，某甲蹉過
X72n1428_p0146b23║乎？聰曰：老僧罪過。師便禮拜。聰曰：他不受人禮。師曰：
X72n1428_p0146b24║道什麼？聰笑然矣。
X72n1428_p0146c01║師因到雲居，見西和尚問曰：某甲兼聞和尚不會禪，
X72n1428_p0146c02║是也否？居曰：是。師曰：為什麼不會？居默然。師乃歸知
X72n1428_p0146c03║客寮，西令侍者送偈曰：雲居不會禪，洗足上床眠。不
X72n1428_p0146c04║覺枕子落，打破常住甎。師開見，乃有答偈曰：和尚不
X72n1428_p0146c05║知禪，困來便打眠。泥牛喫水草，木馬咬瓦甎。侍者持
X72n1428_p0146c06║偈呈西，西曰：是什麼？侍者擬開口，西乃打。侍者於此
X72n1428_p0146c07║忽然大悟。師聞得曰：可惜痛棒放過。
X72n1428_p0146c08║師因到蔣山，見照和尚，問曰：了了無悟法，為什麼有
X72n1428_p0146c09║付受？山曰：無悟法故。師曰：落在什麼處？山曰：喫茶去。
X72n1428_p0146c10║師曰：猶不逃金鎻之難。山乃休，師乃作禮。
X72n1428_p0146c11║師因到法雲，見仙和尚。仙曰：何處來？師曰：自足下來。
X72n1428_p0146c12║仙曰：足下多少人？師作蹈勢。仙曰：蹉過也不知。師曰：
X72n1428_p0146c13║果然，果然。
X72n1428_p0146c14║師因到夾山，見勤和尚，問曰：和尚得臨濟佛法，至今
X72n1428_p0146c15║住此山，如何是自家底眼？勤和聲而便喝。師曰：某甲
X72n1428_p0146c16║被和尚一喝。勤曰：見何人來？師曰：天童覺和尚。勤曰：
X72n1428_p0146c17║恁麼不作家？師又和聲乃喝。勤曰：真獅子兒能獅子
X72n1428_p0146c18║吼。師拂袖出去。
X72n1428_p0146c19║師因到雪峯，見如和尚。如曰：來往客何處來？師曰：自
X72n1428_p0146c20║天童來。如曰：將得何物來？師揖曰：看。如曰：勘破了也。
X72n1428_p0146c21║師曰：露！露！如打掌曰：草賊大敗。師曰：是老賊。如曰：天
X72n1428_p0146c22║童有何言句示徒？師曰：和尚又如何？如曰：賊心未除。
X72n1428_p0146c23║師曰：果然！果然！如曰：還吾一句子來。師便作禮。
X72n1428_p0146c24║師因到靈隱，見性和尚，問曰：如何是洞上家傳？性曰：
X72n1428_p0147a01║偏正曾不離本位，無生豈涉語因緣？師曰：此是傍參
X72n1428_p0147a02║邊事，如何是向上一句？性曰：不見異類中行耶？師乃
X72n1428_p0147a03║作禮。性曰：不是異類中行麼？師乃微笑而去。性曰：且
X72n1428_p0147a04║在這裡喫茶著。
X72n1428_p0147a05║師因到育王見禪和尚，禪曰：近離何處？師曰：靈隱。禪
X72n1428_p0147a06║曰：還見性禪師麼？師舉前話，禪曰：回互宛轉則不無，
X72n1428_p0147a07║老僧常用箇手段，別有人不肯。師曰：是何人？禪擬開
X72n1428_p0147a08║口，師曰：早是外人。禪不覺吐舌，師曰：請和尚一兩則。
X72n1428_p0147a09║禪曰：逢知音稀。師曰：忽有人問，和尚如何祗對？禪默
X72n1428_p0147a10║然，師乃禮拜。
X72n1428_p0147a11║師因到金山，見青和尚，問曰：如何是祖師西來意？青
X72n1428_p0147a12║曰：此是祖師西來意。師曰：別有一句也否？青曰：莫妄
X72n1428_p0147a13║想。師曰：慚愧！青曰：少林妙訣，何人受傳來？師曰：不墮
X72n1428_p0147a14║教經者。青曰：你又如何？師曰：此是功行之事。青曰：是！
X72n1428_p0147a15║是！師曰：謝答話。
X72n1428_p0147a16║師因到雲蓋，見靈和尚。靈曰：何處僧？師曰：近離金山。
X72n1428_p0147a17║靈曰：金山法道如何？師展開兩手。靈曰：是什麼消息？
X72n1428_p0147a18║師揖曰：和尚不知字。靈曰：謝你箇答話。師曰：謝即不
X72n1428_p0147a19║無，爭柰那箇何？靈曰：將得那箇來麼？師澄然去。靈曰：
X72n1428_p0147a20║不是，不是。師再不言。
X72n1428_p0147a21║師因到開福，見寧和尚，問曰：如何是父母未生前本
X72n1428_p0147a22║來面目？寧曰：你是禪和子。師曰：是什麼用處？寧曰：堦
X72n1428_p0147a23║下有盤石一片。師乃作禮。寧曰：侍者點茶來與尊賓。
X72n1428_p0147a24║師和聲乃喝。寧曰：用賊為什麼須喫茶去？師曰：某甲
X72n1428_p0147b01║罪過。寧乃歸方丈。
X72n1428_p0147b02║師因到大慈，見翌和尚。翌見師來，面壁而坐。師乃打
X72n1428_p0147b03║侍者三掌，侍者呵呵大笑。師曰：見與師齊，減師半。德
X72n1428_p0147b04║智過師，方堪傳授。其問甚諦當。侍者無語。翌回首，師
X72n1428_p0147b05║曰：龍頭蛇尾漢。翌曰：雖然與麼，子細商量。師曰：一見
X72n1428_p0147b06║更不用再見。翌曰：太麤生。師曰：和尚又如何？翌良久，
X72n1428_p0147b07║師推倒出去。翌曰：三十年來，未曾逢如是作家。
X72n1428_p0147b08║師因到百丈見明和尚，明曰：此山嶮峻無人到，子為
X72n1428_p0147b09║什麼得到？師曰：三千里外知有和尚，故來而已。明曰：
X72n1428_p0147b10║把茅蓋頭，老僧用底。師曰：恐是尚掛唇吻。明曰：錯。師
X72n1428_p0147b11║曰：和尚慈悲許一句。明曰：錯。師曰：錯！錯！明乃歸方丈，
X72n1428_p0147b12║師乃出去。明又令侍者曰：今日稍晚矣，且留一宿。師
X72n1428_p0147b13║曰：還許一句也否？乃出去。
X72n1428_p0147b14║師因到天台見慈和尚，慈曰：何處來？師曰：百丈來。慈
X72n1428_p0147b15║曰：謝你遠來。師曰：非遠近底事如何？慈乃喝。師曰：落
X72n1428_p0147b16║在什麼處？慈又喝，師乃喝。慈曰：甚是作家。師曰：壓良
X72n1428_p0147b17║莫成賤。慈曰：仰之彌高，鑽之彌堅。師曰：謝和尚印可。
X72n1428_p0147b18║慈曰：正是實語。
X72n1428_p0147b19║師因到五臺禮文殊，有院主問：上坐為禮他，為禮自
X72n1428_p0147b20║乎？師乃禮文殊，院主呵呵大笑。師以坐具劈面擲，院
X72n1428_p0147b21║主吐舌驚。師曰：不丈夫！院主乃作禮。師曰：不丈夫！院
X72n1428_p0147b22║主休去，師乃去。
X72n1428_p0147b23║師因到峩嵋禮普賢，有院主問：何處來？師曰：五臺來。
X72n1428_p0147b24║院主曰：太高生，太高生。師曰：爭敢辭勞。院主曰：行脚
X72n1428_p0147c01║多少時？師曰：五年。院主曰：不關往來，是什麼物？師以
X72n1428_p0147c02║掌打院主面，院主微笑，師乃休。
X72n1428_p0147c03║師因到補陀岩禮觀音，有院主問：近離何處？師曰：峨
X72n1428_p0147c04║嵋往來之客。院主曰：峨嵋還有普賢麼？師曰：面目堂
X72n1428_p0147c05║堂。院主曰：年多少？師曰：被院主一問，通身汗流。院主
X72n1428_p0147c06║迎師歸院，令宿。師曰：院主參見何人來？院主曰：吾曾
X72n1428_p0147c07║見佛果和尚來。師曰：親參見作家。院主曰：如何是作
X72n1428_p0147c08║家手段？師乃打院主。主乃作禮，師又打。院主曰：一十
X72n1428_p0147c09║三年住此山，未曾逢正師，今日始逢作家。
X72n1428_p0147c10║師因到一庵主處，主問曰：來來去去作什麼？師曰：蹈
X72n1428_p0147c11║著庵主鼻孔來。主曰：老僧鼻孔如何蹈著？師乃與一
X72n1428_p0147c12║掌，主乃喝。師曰：瞎漢！主曰：慚愧！師乃問訊：
X72n1428_p0147c13║師因到峯庵主處，主曰：老僧夢見參洞下大尊宿，正
X72n1428_p0147c14║當昨夜子時也。今朝見上座，子甚奇怪。師曰：癡人面
X72n1428_p0147c15║前莫原夢。主曰：原看，原看。師乃展開兩手。主曰：如是，
X72n1428_p0147c16║如是。
X72n1428_p0147c17║師因到瑩庵主處，問曰：和尚何不出世？主曰：老僧不
X72n1428_p0147c18║用出不出邊事。師曰：如何是向上玄路？主曰：千聖也
X72n1428_p0147c19║道不得。師乃作禮而去。
X72n1428_p0147c20║師因到義庵主處，問曰：如何是庵中主人？公主揖曰：
X72n1428_p0147c21║坐客位。師曰：今日始逢衲子。主曰：你作什麼來？師曰：
X72n1428_p0147c22║一物不將來。主曰：這箇𦗚。師乃休。主曰：喫茶去。
X72n1428_p0147c23║師因到捿庵主處，主曰：淨慈雲眾，久望師來，未請主
X72n1428_p0147c24║宰。師曰：何故如是？主曰：長蘆了和尚．天童覺和尚兩
X72n1428_p0148a01║員古佛共作證明故。師曰：吾五年間得二師授記，行
X72n1428_p0148a02║脚而已，未曾疑著。主曰：和尚早歸天童，若歸便得。淨
X72n1428_p0148a03║慈請主，師曰：到也只客邊事。主曰：主事又如何？師良
X72n1428_p0148a04║久，主曰：猶是兒孫邊。師曰：果然。主乃作禮。
X72n1428_p0148a05║
X72n1428_p0148a06║靈竺淨慈自得禪師錄卷第五