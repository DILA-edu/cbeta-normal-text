X72n1435_p0325c10║
X72n1435_p0325c11║
X72n1435_p0325c12║無異禪師廣錄卷第二十三
X72n1435_p0325c13║
X72n1435_p0325c14║住博山法孫　弘瀚　彚編
X72n1435_p0325c15║首座法孫　弘裕　同集
X72n1435_p0325c16║宗教答響三
X72n1435_p0325c17║吳觀我太史問廣瀹。於過去世種少善根，得聞向上
X72n1435_p0325c18║一路，無柰障緣深厚，念力麤浮，雖有疑情，不能相續。
X72n1435_p0325c19║又恨病魔羈𮩸，未遑參請。諸方親覩過量大人不思
X72n1435_p0325c20║議用，獨憨山、朗目兩唱導師，大費婆心，曲垂鞭影，終
X72n1435_p0325c21║是數他珍寶，不救饑貧。二六時中，欲求少分相應，了
X72n1435_p0325c22║不可得。何幸未充耳根，遙嚮博山玄化卒業警語，不
X72n1435_p0325c23║覺神馳，再嘆：奇哉！飲光尊者猶有嫡骨兒孫，以文字
X72n1435_p0325c24║解脫傳佛心印，身無羽翼，不能奮飛，將無失之剎那，
X72n1435_p0326a01║恨之永劫。敢因現空上首飛錫之便，焚盥勒楮，敬問
X72n1435_p0326a02║巾缾，願大師放額顱眼光，照我神髓，如所應作而提
X72n1435_p0326a03║獎之。小刻二種，皆心意識卜度依通，非實境界，而就
X72n1435_p0326a04║中滲漏，亦不無和尚下鉗錘處矣。南望翹心，悲仰悲
X72n1435_p0326a05║仰。
X72n1435_p0326a06║師云：艤初遊石頭城，聞憨達朗三大師心切，歸依為
X72n1435_p0326a07║侍受業。師南詢，得入壽昌先和尚室，蒙示以船子公
X72n1435_p0326a08║案。祁寒溽暑，廢寢忘餐者幾六年。三大師淨其意識，
X72n1435_p0326a09║殊不能記辭。先和尚住博山今二十五載，數年禪者
X72n1435_p0326a10║憧憧，獲居士頌古并諸傳記，讀之灑然，始知有菩薩
X72n1435_p0326a11║現居士身說法，歡喜無量，恨未得面晤教言為歉耳。
X72n1435_p0326a12║五月八日，於信州橋菴見空持居士翰教至，如旱逢
X72n1435_p0326a13║甘雨，大慰未見之懷。三復竭思，不能釋手，此亦希世
X72n1435_p0326a14║之緣也。來翰謂向上一路，雖有疑情，不熊相續。又云
X72n1435_p0326a15║如所應作而提獎之。艤於此疑信相半，謂居士通身
X72n1435_p0326a16║佛法，而復求應作之語，大似居海者向人覓水，人所
X72n1435_p0326a17║難信。又如埋兵索戰，將謂彼不能勝而自必勝之。又
X72n1435_p0326a18║謂居士是菩薩示現，其謙退虗懷，為眾請法，應如是
X72n1435_p0326a19║乎？然向上一路，難以措辭。纔開口時，白雲萬里，惟疑
X72n1435_p0326a20║情一事，頗為能入。果不能相續，是生死心不切耳。其
X72n1435_p0326a21║切之一字，是如所應作。此是為居士無夢說夢，好肉
X72n1435_p0326a22║剜瘡，諒不以實法會去，不免就身打劫。將夢中境界，
X72n1435_p0326a23║不妨一一剖㭊，使未知者知，已知者亦何妨助法喜
X72n1435_p0326a24║也。悟解二種，開有多門，具在別柬，希居士審察之，不
X72n1435_p0326b01║以煩凟為咎。若論著向上一路，只須大喝一聲，以火
X72n1435_p0326b02║燼之，揚向他方世界，毋使淨白地上受此塵滓穢壤
X72n1435_p0326b03║耳。聊此復言，餘容緣晤不宣。
X72n1435_p0326b04║悟之一字，祖師門下呼為毒藥，迹尚不留，況其悟耶？
X72n1435_p0326b05║今不避犯諱藉言之，使智愚有所料揀，宗教有所分
X72n1435_p0326b06║疎，行者不陷於險阻岐徑，實途中助耳。
X72n1435_p0326b07║復次，論禪者有二種悟門：一者從文字語言中得解
X72n1435_p0326b08║悟，二者從己分上參究得徹悟。夫解悟者力弱，徹悟
X72n1435_p0326b09║者力強。解悟者如聞人說物，徹悟者如親眼見物。聞
X72n1435_p0326b10║見雖一，疑與不疑，實霄壤之遠也。
X72n1435_p0326b11║復次，從文字中解未得徹悟者，有二種障：一者、文字
X72n1435_p0326b12║障，二者、理障。文字障者，如人食蜜，愈食愈甜，於十二
X72n1435_p0326b13║分教深求諦理，生死分中了無交涉，是謂之障。理障
X72n1435_p0326b14║者，於實際理地相似了了，如通身是寶，不得實用，於
X72n1435_p0326b15║生死分中亦無交涉，是謂之障。
X72n1435_p0326b16║復次，從文字中解未得徹悟者，有二種慢：一者、我慢，
X72n1435_p0326b17║二者、增上慢。我慢者，謂我今已悟，眾生在迷，如我見
X72n1435_p0326b18║處，人所不知，由此起慢。增上慢者，謂我已入聖位，上
X72n1435_p0326b19║無佛可求，下無眾生可度，佛之一字，吾不喜聞，由此
X72n1435_p0326b20║起慢。
X72n1435_p0326b21║復次，從文字中解未得徹悟者，有二種怯弱心：一者、
X72n1435_p0326b22║我見理已極，行不能逮，賢聖位中未得親履實踐，由
X72n1435_p0326b23║此起怯弱心。二者、我見地已與佛同實，不得佛之果
X72n1435_p0326b24║用，神通光明於我何有？由此起怯弱心。
X72n1435_p0326c01║復次，從文字中解，未得徹悟者，有二種安隱想：一者，
X72n1435_p0326c02║謂實際理地不受一塵，山河大地不礙眼光。又云：圓
X72n1435_p0326c03║同大虗，無欠無餘。大圓體中，求其生死去來，了不可
X72n1435_p0326c04║得。由此起安隱想。二者，見理雖明，不能親證。諸教乘
X72n1435_p0326c05║中，多於淨土，惟念佛往生，甚為妥當。由此起安隱想
X72n1435_p0326c06║（已上俱為禪病）。
X72n1435_p0326c07║復次，果徹悟不為文字作解者，有二種實受用：一者、
X72n1435_p0326c08║得諸佛化儀；二者、得諸佛果用。化儀者，謂諸佛淨穢
X72n1435_p0326c09║土中，菩薩眷屬、聲聞眷屬，香雲、花雲、幢幡寶葢雲，及
X72n1435_p0326c10║天龍八部，與我同等，無二、無別。如不爾者，是未徹悟
X72n1435_p0326c11║故、是理有分劑故。二者、得諸佛果用，謂三十二相、八
X72n1435_p0326c12║十種好，乃至九十七種，及清淨法身，并神通、光明、說
X72n1435_p0326c13║法等，與我同等，無二、無別。如不爾者，是未徹悟故、是
X72n1435_p0326c14║理有分劑故。
X72n1435_p0326c15║復次，果徹悟不為文字作解者，具足諸菩薩無作妙
X72n1435_p0326c16║行，謂過去諸菩薩、未來諸菩薩、現在諸菩薩，不可說
X72n1435_p0326c17║不可說劫數所行玅行，謂時同、處同、身同、行同，於一
X72n1435_p0326c18║剎那頃、一微塵許悉皆具足。如不爾者，是未徹悟故、
X72n1435_p0326c19║是理有分劑故。
X72n1435_p0326c20║復次，果徹悟不為文字作解者，與十二類眾生同一
X72n1435_p0326c21║體性，自身入他身，他身入自身；一身入多身，多身入
X72n1435_p0326c22║一身；彼世界入此世界，此世界入彼世界；世界入自
X72n1435_p0326c23║身，自身入世界；入自身不見有世界，入世界不見有
X72n1435_p0326c24║自身；互攝互融，無壞無雜。復於眾生分中同一悲仰，
X72n1435_p0327a01║又於眾生分中起同體大悲，謂善與惡悉無自性，皆
X72n1435_p0327a02║自心現量。既無心外之境，以無作用興慈運悲，不妨
X72n1435_p0327a03║於無性體中而解脫無性眾生也。如不爾者，是未徹
X72n1435_p0327a04║悟故，是理有分劑故。
X72n1435_p0327a05║復次，果徹悟不為文字作解者，與十二類眾生同一
X72n1435_p0327a06║幻化故。謂緣生無性，生本無生，無性緣生，眾生何有？
X72n1435_p0327a07║實如幻化，吾與之居。如不爾者，是未徹悟故，是理有
X72n1435_p0327a08║分劑故。（已上是悟心者實受用，非解者能知也。）
X72n1435_p0327a09║復次，從語言中作解，未得徹悟者，流出無邊狂解。有
X72n1435_p0327a10║以日用事無別，惟吾自偶偕而生狂解；有以隨流認
X72n1435_p0327a11║得性，無喜亦無憂而生狂解；有以神通并妙用，運水
X72n1435_p0327a12║及搬柴而生狂解；有以本來無一物，何處惹塵埃而
X72n1435_p0327a13║生狂解；有以對境心數起，菩提作麼長而生狂解；有
X72n1435_p0327a14║以山河及大地，全露法王身而生狂解；有以無明實
X72n1435_p0327a15║性即佛性，幻化空身即法身而生狂解；有以入門便
X72n1435_p0327a16║打而生狂解；有以答問機緣，口頭快便而生狂解；有
X72n1435_p0327a17║以不必參究，直下承當而生狂解；有以入門便罵而
X72n1435_p0327a18║生狂解；有以習學詩賦詞章、工巧技業而生狂解；有
X72n1435_p0327a19║以放下又放下，開口即錯而生狂解。嗟呼！醍醐上味
X72n1435_p0327a20║為世所珍，遇斯等人反成毒藥。良以正法傾頺，邪魔
X72n1435_p0327a21║熾盛，相續眷屬彌滿世間。於生死分中留心者，不可
X72n1435_p0327a22║不先燭破此虗妄境界也。更有三句葛藤，不可不為
X72n1435_p0327a23║居士說破。古德云：如何是禪？猢猻上樹尾連顛。如何
X72n1435_p0327a24║是禪？猛火著油煎。如何是禪？碌磚。即此是祖師傳的
X72n1435_p0327b01║葛藤。然雖如是，分明向汝道，相續也大難。
X72n1435_p0327b02║余集生冏卿問：先輩云：五宗自溈山而下，取人甚嚴，
X72n1435_p0327b03║於是溈仰、法眼先絕。絕乎？否耶？洞山數傳至太陽，法
X72n1435_p0327b04║不輕授，年且八十矣。嘆無可繼，遂以衣履別寄浮山，
X72n1435_p0327b05║遠求法器，而僅得投子一人。當此之時，洞下不絕如
X72n1435_p0327b06║綫。及投子得芙蓉，而玄風再振，弘衍至今。今之師雲
X72n1435_p0327b07║門、臨濟而未至者，皆翻然舍而宗之。儻所稱取之嚴
X72n1435_p0327b08║者得之必精，得之精者傳之必遠，非耶？夫曹洞一脈
X72n1435_p0327b09║愈微而愈不泯有如此，豈臨濟一脈轉捷而轉失傳
X72n1435_p0327b10║乎？邇來修忌三祇，覺希一宿，翕習成風，至有纔著袈
X72n1435_p0327b11║裟便行棒喝者。問之，則曰：臨濟宗也。臨濟宗固如是
X72n1435_p0327b12║乎？坡公云：借君拍板與捫槌，我也逢場作戲。至目鉗
X72n1435_p0327b13║鎚為戲劇，學人之過與？抑亦其師之過耶？請師昌言
X72n1435_p0327b14║之。
X72n1435_p0327b15║師云：吾宗遡自達磨大師傳佛心印，觀我東震旦有
X72n1435_p0327b16║大乘氣象，受二十七祖般若多羅尊者讖云：震旦雖
X72n1435_p0327b17║濶無別路，要假兒孫脚下行。特特航海而來，初見梁
X72n1435_p0327b18║武問答時，便不順些子人情，如用一把鐵掃帚相似。
X72n1435_p0327b19║乃至九年面壁為法，求人神光，立雪齊腰，猶呵為輕
X72n1435_p0327b20║心慢心，欲冀真乘，徒勞勤苦。良以師嚴則道尊，因真
X72n1435_p0327b21║則果正，是以斷臂安心，忘身為法，以及負舂槽廠，不
X72n1435_p0327b22║避陸沉，方得大法流行，龍象競出。然六祖雖曰得道
X72n1435_p0327b23║者如林，其正傳者惟青原、南嶽二大士耳。馬大師一
X72n1435_p0327b24║足蹋殺天下，一口吸盡西江，是何等根性行業？而印
X72n1435_p0327c01║心後尚侍嶽師一十五載，日益玄奧，及至開堂，猶命
X72n1435_p0327c02║僧驗過，曰：三十年不曾少鹽醬。嶽始然之。古人如此
X72n1435_p0327c03║嚴密，載在方冊者歷歷可考，豈敢畏絕嗣而授諸非
X72n1435_p0327c04║器乎？溈仰、雲門、傳燈列譜雖稱斷絕，而流裔受派者
X72n1435_p0327c05║至今猶存。法眼一宗至永明壽大師，高麗嗣法者三
X72n1435_p0327c06║十六人，其德澤滋盛，流溢遐遠，又不可以識心測之，
X72n1435_p0327c07║謂其斷續也。洞山五傳至太陽玄，玄寄直裰皮履於
X72n1435_p0327c08║遠公處，而得投子青，青得芙蓉楷，楷得丹霞淳，淳得
X72n1435_p0327c09║長蘆了，了得天童珏，珏得雪竇鑑，乃至　國初萬松
X72n1435_p0327c10║秀、雪庭裕，展轉相傳，至我壽昌先和尚，實曹洞正傳，
X72n1435_p0327c11║其源深流遠如此。臨濟至風穴，將墜於地，而得首山
X72n1435_p0327c12║念，念得汾陽昭，昭得石霜圓，中興於世，乃至　國初
X72n1435_p0327c13║天如則、楚石琦，光明烜赫，至於天奇絕，以四家頌古，
X72n1435_p0327c14║悉皆詮釋，宗風由此一變，識者惜焉。葢宗乘中事，貴
X72n1435_p0327c15║在心髓相符，不獨在門庭相紹。故論其絕者，五宗皆
X72n1435_p0327c16║絕；論其存者，五宗皆存。果得其人，則見知聞知，先後
X72n1435_p0327c17║一揆，絕何甞絕？苟非其人，則乳添水而味薄，烏三寫
X72n1435_p0327c18║而成馬，存豈真存？如居士所問，取之嚴者，得之必精；
X72n1435_p0327c19║得之精者，傳之必遠。余意正然，不意居士亦見及此，
X72n1435_p0327c20║所以寧不得人，勿授非器。不得人者，嗣雖絕而道真，
X72n1435_p0327c21║自無傷於大法；授非器者，名雖傳而實偽，欺於心、欺
X72n1435_p0327c22║於佛、欺於天下，一盲引眾盲，相牽入火坑，將來鑊湯
X72n1435_p0327c23║爐炭、劒樹刀山，知是幾多劫數？有智之士寧可碎身
X72n1435_p0327c24║如微塵，決不肯造此無間業也。今行棒行喝，豈但曰
X72n1435_p0328a01║初披袈裟，即白衣居士例皆如此。殊不知古之所是，
X72n1435_p0328a02║乃今之所非，如德山入門便棒，傳燈所載曾打幾人？
X72n1435_p0328a03║又如臨濟大師一語中具三玄，一玄中具三要，四料
X72n1435_p0328a04║揀、四賓主，皆於言句中勘人，未甞以棒盲加。且一語
X72n1435_p0328a05║中具三玄三要，則一棒一喝悉當具三玄三要之旨。
X72n1435_p0328a06║既一喝可分五教，一棒須具三玄，正應用時必有差
X72n1435_p0328a07║別，其殺活縱奪貴在當機，豈沿街遍戶皆以棒喝為
X72n1435_p0328a08║應用耶？若不審來機，一槩用打，是妄立門庭，便成戲
X72n1435_p0328a09║論，引動一班狂妄學人墮落意坑見塹，硬作主宰，錯
X72n1435_p0328a10║下承當，圖彼冬瓜印子，貪人禮拜供養，誑惑無識，各
X72n1435_p0328a11║各自謂成無上道報，終決沉生死苦海，正所謂邪師
X72n1435_p0328a12║過謬，非眾生咎。然在真為生死之人具眼參方，必不
X72n1435_p0328a13║被其所賺。嗚呼！時丁末世，貴在辯正邪、別真偽，須向
X72n1435_p0328a14║本分中商量徹底，莫向法嗣上較論斷續也。
X72n1435_p0328a15║劉心城大參，問：千里餐風，連宵逼拶，大師大慈，石人
X72n1435_p0328a16║墮淚。無奈迷雲，展轉濃重，索性全抒狂臆，以當發露
X72n1435_p0328a17║懺悔。惟師慈父，容此驕子，不惜懡㦬，逐欵批答，令玄
X72n1435_p0328a18║立地轉關，頓破葛藤絡索，豈愛剝皮析骨，詶此法乳
X72n1435_p0328a19║深恩？
X72n1435_p0328a20║師云：宗乘冷落，舉眼無親。今天下稱知識者，莫不云
X72n1435_p0328a21║秉達磨大師單傳之旨，交馳棒喝，彌滿世間，豈但叢
X72n1435_p0328a22║林？即街頭傭竪悉妄言悟入，皆邪師過謬，非眾生咎。
X72n1435_p0328a23║余禪暇及此，髮竪心寒，恨不能以智鋒慧刃掃除魔
X72n1435_p0328a24║黨，以報佛恩，非敢以生滅心造地獄業。因破夏往還，
X72n1435_p0328b01║幸金陵諸宰官居士護持正法，方解制緣，遇居士以
X72n1435_p0328b02║法門為問，心甚快然。然宗教殊途，皆歸一致，都城趨
X72n1435_p0328b03║入，遲速不同，非敢以宗抑教、以教抑宗，真有所抑，即
X72n1435_p0328b04║是魔人。且達磨何人耶？智者何人耶？敢妄加穿鑿，為
X72n1435_p0328b05║分優劣乎？所趨向者，就審初機，為其指迷，不由迂徑，
X72n1435_p0328b06║當隨問隨答，不辜居士來意耳。貴在格外相詶，希勿
X72n1435_p0328b07║以言句取則，領略在未問之先，則居士無問、博山無
X72n1435_p0328b08║答，大圓覺中不挂一元字脚。居士信斯語否？
X72n1435_p0328b09║問：蒙大師垂示，一口氣不來，向甚麼處去？言思路絕，
X72n1435_p0328b10║難咬難嚼。㘞地一聲，虗空粉碎。此誠最上極則。玄雖
X72n1435_p0328b11║凡下，戊午己未，曾亦兩年著脚。庚申劇病，竟入地獄。
X72n1435_p0328b12║一句彌陀，如湯沃雪，何至今日轉打之遶？此段機緣，
X72n1435_p0328b13║亦非孟浪，似於夙劫曾作佛隴（即天台）兒孫。每讀妙宗
X72n1435_p0328b14║鈔所云：取舍之極，與無取捨同。覺得實實可作生西
X72n1435_p0328b15║拄杖，實不妨與宗門向上極則，谿山各別，雲月是同。
X72n1435_p0328b16║葢台教全以葛藤掃葛藤，以解路絕解路。四教六即，
X72n1435_p0328b17║十乘四弘，才提一句，動成二十七萬一千餘句。而宗
X72n1435_p0328b18║旨只一心三觀，然非二十七萬一千餘句。此一心三
X72n1435_p0328b19║觀，一句不得分明。所以多句不離一句，併此一句，亦
X72n1435_p0328b20║無名字相貌可得。不待樹倒藤枯，早已句歸何處？玄
X72n1435_p0328b21║如未死，五六年後，與乾三先生，圓頂方袍，手捧三大
X72n1435_p0328b22║部，向博山堂下，遶佛三匝，禮師足已，叉手而立。惟望
X72n1435_p0328b23║大師，另出手眼，俯為接待。
X72n1435_p0328b24║師云：居士於宗乘中既兩年著脚，仍以一句彌陀銷
X72n1435_p0328c01║除地獄，如湯沃雪，似非孟浪，前後參差。果志慕空宗，
X72n1435_p0328c02║何不以金剛猛𦦨爍之？仍待一句彌陀，不得實用，於
X72n1435_p0328c03║斯可見。居士既全是知解，與佛隴密契，不問可知。謂
X72n1435_p0328c04║妙宗所云：取捨之極，與無取捨同。居士即今有取捨
X72n1435_p0328c05║耶？無取捨耶？若有取捨同之一字，即是妄言。縱硬作
X72n1435_p0328c06║主宰，謂其不礙，其奈取捨何？雖百劫千生，不能脫此
X72n1435_p0328c07║窠臼。自云淨潔，亦不作淨潔想。譬如著白衣人入墨
X72n1435_p0328c08║池中，自云：我不染墨。豈但謾人，實自謾耳。生西要旨，
X72n1435_p0328c09║貴在一心不亂。居士即今果不亂乎？如未究竟，生死
X72n1435_p0328c10║熾然。縱許十念往生，此亦初心方便。假有毫釐繫念，
X72n1435_p0328c11║是究竟法耶？非究竟法耶？如不究竟，則拄杖子折矣。
X72n1435_p0328c12║不可不知。若謂台教以葛藤掃葛藤者，與不絆葛藤，
X72n1435_p0328c13║優劣若何？果是智人，自當料揀。多句不離一句，以一
X72n1435_p0328c14║句入多句，可乎？若可者，譬如尋水，先得其源。如得其
X72n1435_p0328c15║源，枝派蔓流，不愁不到。若向枝蔓上尋去，雖心中了
X72n1435_p0328c16║了，余保終其身而不能到也。妄云早已，句歸何處？是
X72n1435_p0328c17║見卵而求時夜，不亦太早計乎？
X72n1435_p0328c18║問：蒙大師垂示云：一念識心即不思議境，非證法華
X72n1435_p0328c19║三昧，莫望領取。又云：智者大師玅悟處，不在三大部，
X72n1435_p0328c20║在禮法華時。卓哉我師！誰謂大宗師非即大教主耶？
X72n1435_p0328c21║玄輩凡愚則妄。據智者大師所云：圓頓者，初緣實相，
X72n1435_p0328c22║造境即中，無不真實；繫緣法界，一念法界，一色一香，
X72n1435_p0328c23║無非中道。便確信得過不思議境，非但凡愚有分，即
X72n1435_p0328c24║熾然婬、殺、盜、妄，其事相不得不攝於一戒。而即此婬、
X72n1435_p0329a01║殺、盜、妄一念當體，即煩惱、即菩提、即生死、即涅槃，實
X72n1435_p0329a02║信得過、實把得牢，依此圓教、修此圓行而不了生死，
X72n1435_p0329a03║智者大師欺人、賺人，恐無是處。
X72n1435_p0329a04║師云：余謂一念識心即不思議境智，大師妙悟，不在
X72n1435_p0329a05║三大部。此即實語，誠非臆見。如一念具三千，是思大
X72n1435_p0329a06║師親證處，非從學問中來。如云即空、即假、即中，是因
X72n1435_p0329a07║緣所生法，并一色、一香等語，乃從學問中來，實非大
X72n1435_p0329a08║師悟處。居士雖信得過，皆是識心領略，既非悟入，識
X72n1435_p0329a09║解障心，如油入麵，永無出期，不可不審。謂殺、盜、婬、妄
X72n1435_p0329a10║性惡即真，殊不知即真體中無殺、盜、婬、妄，當體煩惱，
X72n1435_p0329a11║當體空寂，緣生無性，等於空花，菩提、涅槃皆為賸語，
X72n1435_p0329a12║非作故無，本性無故。而復云依此圓教，修此圓行，正
X72n1435_p0329a13║所謂無夢說夢，不識大師行布而非行布，圓融而非
X72n1435_p0329a14║圓融，過在學人，非在教也。吾宗門中非不看教，祇不
X72n1435_p0329a15║滯斯解，如單刀直入，直斬顏，良為快意耳。
X72n1435_p0329a16║問：蒙大師垂示云：才開解路，便落生死。敢不服膺？然
X72n1435_p0329a17║所云不思議境者，即空、即解、即中也。此三諦只在現
X72n1435_p0329a18║前一念識心，一念最劣，三諦一心，最頓最圓，最尊貴
X72n1435_p0329a19║無上。雖復證入甚難，而性惡法門，全性起修，全修在
X72n1435_p0329a20║性，修性不二，直斷無明，至於見思塵沙。譬如冶鐵，粗
X72n1435_p0329a21║垢先去，非本所期，自然先落。此一念直超三阿僧祇，
X72n1435_p0329a22║當生便可證圓住位，直截頓頓，品位彌超，似又不獨
X72n1435_p0329a23║輕輕便便了一生死而已。大師大慈，願不有慮。
X72n1435_p0329a24║師云：才開解路，便落生死。如永明大師云：圓宗所示，
X72n1435_p0329b01║皆是未了文字，性離始名解脫。看宗鏡錄者，誰肯謂
X72n1435_p0329b02║性離也？皆識上生識，心上求心，愈生愈求，轉覓轉遠。
X72n1435_p0329b03║圓覺云：以思惟心，測度如來圓覺境界，如取螢火燒
X72n1435_p0329b04║須彌山，終不能著。如不思惟者，以何法門謂之捷徑？
X72n1435_p0329b05║少林云：心如墻壁，乃可入道。亦不論性善性惡，全性
X72n1435_p0329b06║全修，祇將一句話頭，深追力究，如喪考妣，識解何生？
X72n1435_p0329b07║果得迸開，光明煥發，如紅爐烈𦦨，見思塵沙，豁爾氷
X72n1435_p0329b08║消。若斫樹去根，枝葉復生，無有是處。況向上一路，及
X72n1435_p0329b09║盡玄微，去粗存細，似多著一翻心力也。極細根苗，卒
X72n1435_p0329b10║難頓盡，直超品位，非行莫齊，言解相應，無有是處。台
X72n1435_p0329b11║教學人，似不可以圓教自負，不求妙悟。蒸沙之語，豈
X72n1435_p0329b12║欺我哉？
X72n1435_p0329b13║問：藏通別圓四教，智師剏立四教，有五頌，位次分明，
X72n1435_p0329b14║又不墮明白裏。後四頌則且置，只首一頌云：七賢七
X72n1435_p0329b15║位藏初機，通教位中一二齊，別信并圓五品位，見思
X72n1435_p0329b16║初伏在凡居。凡居者，凡聖同居土，四淨土之一也。七
X72n1435_p0329b17║賢者，五停心、別念處、總念處、四加行，共七位也。四加
X72n1435_p0329b18║行位則且置，只總別念處中一觀身不淨，五停心中
X72n1435_p0329b19║一數息觀，便開出八背捨、六妙門、十六特勝觀、練熏
X72n1435_p0329b20║修等世出世禪門妙訣。一經開會，一一無非不思議
X72n1435_p0329b21║圓妙法門，的的當當，穩穩貼貼，保得一念識心眼光
X72n1435_p0329b22║落地時，決無失脚。又何況即漸即頓，即藏即通，即別
X72n1435_p0329b23║即圓，廉纖葛藤，無一可取，無一可捨，所謂太虗空中
X72n1435_p0329b24║之乎者也。將錯就錯，西方極樂大師大慈願，不有慮。
X72n1435_p0329c01║師云：四教五頌，位次分明等語，乃至一經開會，一一
X72n1435_p0329c02║無非不思議圓妙法門，具在三大部中，此不繁引。而
X72n1435_p0329c03║云的的當當，穩穩貼貼，此是智者大師見，非學人見
X72n1435_p0329c04║也。居士謂：保得一念識心，眼光落地，決不失脚。居士
X72n1435_p0329c05║用那箇心保得？若用識心，識心隔陰，則不能知宿命
X72n1435_p0329c06║具通，恐一生難辦臨終善惡。如人負債，強者先牽，毫
X72n1435_p0329c07║𨤲念起，豈但說？即如寒拾見溈山，那事都不記了。西
X72n1435_p0329c08║方極樂，亦是寐語也。
X72n1435_p0329c09║問：蒙大師垂示，有大居士問云：只提話頭，三乘十二
X72n1435_p0329c10║部可盡廢耶？答：何作恁麼見地？三乘自為三乘人說。
X72n1435_p0329c11║豈不見圓覺經云：惟除頓覺人，併法不隨順。玄奉此
X72n1435_p0329c12║示，豈復疑云：只提話頭，三大部可盡廢耶？然而三大
X72n1435_p0329c13║部中併三乘人，一總收為圓人；頓覺併四教、十乘、六
X72n1435_p0329c14║即、四弘，雖復的的當當，不許一字誵訛，而實無一法
X72n1435_p0329c15║可容隨順。所以荊溪一部金剛錍總托一夢，懸符我
X72n1435_p0329c16║師。昨解制上堂所云一一皆夢中事，而金剛錍末後
X72n1435_p0329c17║一句云：忽然夢覺，問者答者，所問所答，都無所得。然
X72n1435_p0329c18║則宗耶？教耶？誰非一夢耶？然而三大部及金剛錍畢
X72n1435_p0329c19║竟與三乘十二部俱不可廢，大師亦復何曾欲廢三
X72n1435_p0329c20║乘十二部及三大部金剛錍耶？凡愚護玄，一口氣未
X72n1435_p0329c21║斷時，願以三大部金剛錍作廣額。屠兒一把殺猪刀，
X72n1435_p0329c22║臨終放下，恃有大師加被在；即未放下時，亦有凡愚
X72n1435_p0329c23║願力在。
X72n1435_p0329c24║師云：一句話頭，聰明學人卒難領略，謂識解多故，猿
X72n1435_p0330a01║騰雀躍，無暫停息。欲收為圓，人稱頓覺者，譬如妄號
X72n1435_p0330a02║帝王，非敢向人說也，實無一法可容隨順，大似掩耳
X72n1435_p0330a03║偷鈴。倘放下一言一字，如食美味，念念不忘，況教理
X72n1435_p0330a04║耶？思之可見，不待博山重加註脚。古人所謂：不得水
X72n1435_p0330a05║精珠，難澄濁水；不得宗門中慧炬，實難破千萬劫之
X72n1435_p0330a06║重昏。況夢中之夢，金剛錍三大部恐未易與居士作
X72n1435_p0330a07║屠刀也。
X72n1435_p0330a08║問：台宗圓頓，尊貴無上，則且置。縱使廉纖落索，實不
X72n1435_p0330a09║如禪宗直截透脫。而夙業深重之護玄，終不妨舍易
X72n1435_p0330a10║從難，辭甘受苦。何以故？請先借世緣，自忖自卜。玄實
X72n1435_p0330a11║生性薄劣，初叨第，力辭館選。甫作令，亟徙寒氈。所至
X72n1435_p0330a12║無不骯𩪝重圍，笑拌頭顱。一生從喫辛喫苦中，自歌
X72n1435_p0330a13║自舞，乃至生死大事法門，豈同兒戲？而於時所從，尚
X72n1435_p0330a14║參究極則。既有我大師全提正令，何須凡下免冑趨
X72n1435_p0330a15║風？惟念達磨既開少室之宗，智師始剏佛隴之統。而
X72n1435_p0330a16║五家宗派，烈日中天。三觀密藏，方沉闇室。一炎一冷，
X72n1435_p0330a17║不可同年而語。遂於辭炎趨冷，千辛萬苦之護玄，不
X72n1435_p0330a18║覺痂嗜偏投。每嘅大蘇妙悟以後，荊溪四明一輩，孤
X72n1435_p0330a19║燈寒𦦨，僅不絕於幽溪。即中一綫師資，嬰杵有懷，魂
X72n1435_p0330a20║銷色黯。持此願王，泥犁不避。無心擇便，有分奔波。牛
X72n1435_p0330a21║順羊逆，佇師殺奪。
X72n1435_p0330a22║師云：台宗圓頓，最尊無上。敢問台宗所宗者，何為最
X72n1435_p0330a23║尊無上也？若謂一心圓極之理，當求之在心，非求教
X72n1435_p0330a24║也。我達磨大師傳佛心印，航海而來，斥諸名相，故云
X72n1435_p0330b01║直指人心，見性成佛。其機感契悟，如人飲水，冷煖自
X72n1435_p0330b02║知，雖入不思議境，而心行處滅。向上一路，千聖不傳，
X72n1435_p0330b03║說著箇佛字，猶為賸語，非同教家自生難易，有圓、有
X72n1435_p0330b04║頓、有依傍也。有識性者，孰不能習教？惟宗門下實難
X72n1435_p0330b05║得人。居士何不念祖師命脈繫如懸絲，正要得深入
X72n1435_p0330b06║教乘者了明大法，傳祖師心印，開眾生慧眼，實博山
X72n1435_p0330b07║之至望也。
X72n1435_p0330b08║問：離心意識參。既離心意識，將甚麼參？參箇甚麼？
X72n1435_p0330b09║師云：心意識作麼生離？只將一句話頭真參實究，如
X72n1435_p0330b10║喪考妣相似，心意識要起起不得，何用離耶？即此心
X72n1435_p0330b11║意識豈但要離？如紅爐點雪，求其蹤跡了不可得。且
X72n1435_p0330b12║道參箇甚麼？居士就將此是箇甚麼便好討箇下落？
X72n1435_p0330b13║如不會者，不妨疑著。良久，云：散盡閒雲清野壑，海天
X72n1435_p0330b14║大燎亮月明中。
X72n1435_p0330b15║問：何物凡愚，蒙師不棄，殷勤答問，析剝難詶。柰凡愚
X72n1435_p0330b16║既非格外人，安得領在未問先？大師答而無答，凡愚
X72n1435_p0330b17║問而復問，惟我大慈，幸卒教之。一、蒙示云：即今若有
X72n1435_p0330b18║取捨，同之一字，即是妄言。玄復疑：妙宗宗旨，正謂取
X72n1435_p0330b19║舍，愈有愈無，斯為圓妙。若無之始無，不落小乘耶？
X72n1435_p0330b20║師云：愈有愈無，斯為圓妙。殊不知天台借路還家，終
X72n1435_p0330b21║不墮有無窠臼。有無二字，實圓妙中影響，非始無也。
X72n1435_p0330b22║若膠柱鼓瑟，豈但小乘？而凡夫熾然心行，欲擬之圓
X72n1435_p0330b23║妙，大似捫空搥響，縱經多劫，終無得理。有智之士，寧
X72n1435_p0330b24║不痛思者歟？
X72n1435_p0330c01║問：一蒙示以葛藤掃葛藤與不絆葛藤者，優劣若何？
X72n1435_p0330c02║玄復疑不絆葛藤豈非向上極則？若以較台宗二而
X72n1435_p0330c03║不二、不二而二，正爭此葛藤之有無。惟我大師實云：
X72n1435_p0330c04║非敢以宗抑教、以教抑宗，豈復置一優劣耶？若謂劣
X72n1435_p0330c05║在人不在教，教理則不廢葛藤，咎豈獨在人耶？
X72n1435_p0330c06║師云：不絆葛藤者，實在人，非在教也。譬如生在王家，
X72n1435_p0330c07║天然之貴，不假他營。若以功能較之，優劣實霄壤也。
X72n1435_p0330c08║楞嚴經云：阿難縱能宣說十二部經典，不如一日修
X72n1435_p0330c09║無漏業。華嚴又云：如日當空照，童稚閉其目，自言何
X72n1435_p0330c10║不覩，多聞亦如是。此是教家料揀教與人優劣，不待
X72n1435_p0330c11║擬議而泮然氷釋矣。今時習教理者，何不提綱挈領
X72n1435_p0330c12║而楷定法則？經之過歟？人之過歟？
X72n1435_p0330c13║問：一蒙示云：多句不離一句，須得水源。若尋枝蔓，妄
X72n1435_p0330c14║云句歸何處，不太早計耶？玄竊聞台宗專用六識，謂
X72n1435_p0330c15║之去丈就尺，去尺就寸，又謂伐樹得根，尋水得源，豈
X72n1435_p0330c16║不懸合我師宗旨，溯水源而掃枝蔓耶？既得其本，即
X72n1435_p0330c17║蔓是本；既尋其源，即流是源。一句多句，多句一句，似
X72n1435_p0330c18║無復遲早之可判也。
X72n1435_p0330c19║師云：台宗專用六識，正類吾宗門中騎賊馬趂賊。謂
X72n1435_p0330c20║以馬為根也，為源也，可乎？若以馬為根源，是謂之昧
X72n1435_p0330c21║却主人翁，可謂奴即不辯也。圭峯云：識如幻夢，但是
X72n1435_p0330c22║一心。八識當與一刀，況其餘耶？若論圓極之理，當得
X72n1435_p0330c23║其根，毋尋枝葉；當得其源，毋滯漫流也。得其根者，一
X72n1435_p0330c24║枝皆木；得其源者，一滴皆水。若以枝葉漫流為根本
X72n1435_p0331a01║源流者，何啻據淮泗？而曰即阿耨達池，不亦太早計
X72n1435_p0331a02║乎？
X72n1435_p0331a03║問：一蒙示云：一念識心，保無失脚。用那箇心保得？若
X72n1435_p0331a04║用識心，識心隔陰，即不能知。宿命具通，恐一生難辦。
X72n1435_p0331a05║大師慈悲，警䇿至此，可容凡愚未得謂得，以地獄為
X72n1435_p0331a06║兒戲乎？然台宗專用六識，既是一家宗旨，止觀懸合。
X72n1435_p0331a07║首楞嚴云：憶佛念佛，現前當來，必定見佛。即謂憶念，
X72n1435_p0331a08║亦用六識，確為無過。故圓人雖極圓頓，而至何位，斷
X72n1435_p0331a09║何惑，證何理，往判諸教諸位，無不通達。學人分中，正
X72n1435_p0331a10║不必宿命神通，即教中明用六識，六識明知位次。若
X72n1435_p0331a11║能依教修行，學人縱必不能自保，而教理可作保人，
X72n1435_p0331a12║凡愚人作凡愚朴實語。惟望大師哀憐攝受，而卒教
X72n1435_p0331a13║之。
X72n1435_p0331a14║師云：台宗借用，皎如日星，自是居士錯會耳。豈不聞
X72n1435_p0331a15║念空真念，生即無生？若以六識為主宰，譬如蒸沙作
X72n1435_p0331a16║飯，沙非飯本。楞嚴斥能推者為心，又令微細揣摩。居
X72n1435_p0331a17║士認定六識，不待別求寂常心性，正類乎認賊為子，
X72n1435_p0331a18║不亦謬乎？如止觀圓頓義者，初緣實相造境，即中無
X72n1435_p0331a19║不真實。從實相中出止觀二義云：法性寂然曰止，寂
X72n1435_p0331a20║而常照曰觀。貴在起行，不滯解門。如南嶽大師九旬
X72n1435_p0331a21║常坐，一時圓證，非解也。又如法性經云：滅非真諦，因
X72n1435_p0331a22║滅會真。滅尚非真，況意識耶？所引憶佛念佛等語，念
X72n1435_p0331a23║空真念與自得心開，還存得意識也無？若以解心判
X72n1435_p0331a24║教，便為究竟。天台不必觀心，南嶽何勞常坐？惑終不
X72n1435_p0331b01║斷，理豈入圓？縱經多劫修行，止是說心說性之人，道
X72n1435_p0331b02║火何曾燒口？說食豈能充饑？勿自瞞頇，思之可見也。
X72n1435_p0331b03║
X72n1435_p0331b04║無異禪師廣錄卷第二十三