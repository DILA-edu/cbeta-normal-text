X72n1437_p0427b13║
X72n1437_p0427b14║
X72n1437_p0427b15║永覺和尚廣錄卷第八
X72n1437_p0427b16║
X72n1437_p0427b17║嗣法弟子　道霈　重編
X72n1437_p0427b18║佛事
X72n1437_p0427b19║鼓山天王殿上梁
X72n1437_p0427b20║棟隆斯吉，橫開解脫之門；護法儼臨，永作金湯之固。
X72n1437_p0427b21║示眾生歸元之路，防僧海外侮之侵，自然海晏河清，
X72n1437_p0427b22║風和日煖。更有究竟圓滿一句作麼生道？坐斷千峯
X72n1437_p0427b23║平若掌，頓教大地盡黃金。
X72n1437_p0427b24║鼓山大雄殿上梁
X72n1437_p0427c01║白雲峯下紫雲屯，金殿崔嵬奉至尊。石鼓一聲天地
X72n1437_p0427c02║震，靈源澎湃喜長存。
X72n1437_p0427c03║新建禪堂成掛鐘板
X72n1437_p0427c04║石鼓峯頭，是何時節？峻嶺老寒松，清風拂白月。室內
X72n1437_p0427c05║一孤燈，庭前三尺雪。洞上至今水逆流，亘古亘今無
X72n1437_p0427c06║斷絕。分付渠儂為舉揚，金口木舌分明說。
X72n1437_p0427c07║寶善掛鐘板
X72n1437_p0427c08║寶山深處舊叢林，此日飜成特地新，堂內誰能輕擬
X72n1437_p0427c09║議？簾前報告要分明。掛鐘板畢，復云：簾前報告要分
X72n1437_p0427c10║明，獅吼爭同野干鳴？忽得一聲山海震，直教大地盡
X72n1437_p0427c11║醒醒。遂擊。
X72n1437_p0427c12║天寧寺禪堂掛鐘板
X72n1437_p0427c13║觀世音耳中有眼，憍陳如舌上生苔，若要那事分明，
X72n1437_p0427c14║全憑此老打開。二百餘年曾放下，而今偶爾舉將來，
X72n1437_p0427c15║一聲直透威音外，露柱燈籠笑滿腮。
X72n1437_p0427c16║落髮
X72n1437_p0427c17║金刀揮處露堂堂，腦後須㬰放異光，直使魔宮俱震
X72n1437_p0427c18║裂，衲僧鼻孔正昂藏。
X72n1437_p0427c19║堦前剗草障雲消，烈火光中發異苗，箇箇頭顱元似
X72n1437_p0427c20║佛，不勞彈指出塵囂。
X72n1437_p0427c21║付衣
X72n1437_p0427c22║托衣，云：會麼？此非娘生褌袴，亦非婆與衣衫，多子塔
X72n1437_p0427c23║前共談斯事，黃梅夜半默自傳來。昔日大庾嶺頭不
X72n1437_p0427c24║堪提掇，今朝苕溪岸畔正好承當。若夫一線相通，便
X72n1437_p0428a01║已全身披搭，未能脫體風流，權且依例信受。
X72n1437_p0428a02║為聞谷大師起龕
X72n1437_p0428a03║八角磨磐隨日轉，三脚驢兒逐電過。一生唱此無腔
X72n1437_p0428a04║曲，直至於今誰敢和。恭惟聞谷大師之靈，奪白馬令，
X72n1437_p0428a05║續雲棲案。白雲峯下，見鬼見神。苕溪岸畔，入泥入水。
X72n1437_p0428a06║陶家輪撥轉向上機關，破沙盆托出從前佛祖。平生
X72n1437_p0428a07║好向放行中把住，直令窺伺無門。今日請向把住中
X72n1437_p0428a08║放行，共喜追送有路。祇如放行一句作麼生道？泥牛
X72n1437_p0428a09║吼出江干道，踏破前山幾片雲。
X72n1437_p0428a10║為聞谷大師掛真
X72n1437_p0428a11║挂角羚羊善躲身，直教千聖總難尋，今朝落在山僧
X72n1437_p0428a12║手，不免掀開示箇人。遂挂真云：聻！雙瞳烱烱如秋日，
X72n1437_p0428a13║炤破山河沒點塵。
X72n1437_p0428a14║為聞谷大師封塔
X72n1437_p0428a15║以手打圓相，云：出而聖，入而神，不離這箇；騎虎頭，把
X72n1437_p0428a16║虎尾，還渠作家。恭惟真寂開山聞谷大師之靈，倒行
X72n1437_p0428a17║臨濟令，別顯少林機。把斷虗空，幻出人間佛事；掀飜
X72n1437_p0428a18║大地，放開腦後神光。慣好欺聖瞞凡，直要藏身沒影。
X72n1437_p0428a19║祇為婆心太切，未能剿絕於生前；所以贜物尚存，還
X72n1437_p0428a20║須葢覆於身後。今日兜著冤家，不免重下毒手。這裏
X72n1437_p0428a21║全身都放下，直教千載祇知名。
X72n1437_p0428a22║壽昌老人誕日拈香
X72n1437_p0428a23║強把虗空計鳥跡，老人生來今八十。生耶死耶總不
X72n1437_p0428a24║道，蜜在口邊誰會喫。洞庭蒼茫本無葢，鐵牛渾身自
X72n1437_p0428b01║流汁。可憐荷山不肖兒，兩眼何曾識得一。當年曾誤
X72n1437_p0428b02║犯其鋒，劈頭毒手打不息。直至於今痛未休，此恨綿
X72n1437_p0428b03║綿何有極。今朝拈出這瓣香，不覺薰著露柱鼻。
X72n1437_p0428b04║壽昌老人忌日拈香
X72n1437_p0428b05║鋤頭柄下機橫絕，鐔津舟上日初曦。狹路相逢躲不
X72n1437_p0428b06║過，却憶當年負痛時。既有當年，須有今日。今日事作
X72n1437_p0428b07║麼生？遂燒香。
X72n1437_p0428b08║博山和尚忌日拈香
X72n1437_p0428b09║三載相依何所求，抱毒歸來恨未休。石鼓山頭重會
X72n1437_p0428b10║處，不妨舉出報冤仇。
X72n1437_p0428b11║掃玄沙宗一大師塔拈香
X72n1437_p0428b12║七百年來老毒龍，今朝撥草問前蹤。湘南潭北誰能
X72n1437_p0428b13║見，不是冤家定不逢。
X72n1437_p0428b14║聞谷大師三週忌日拈香
X72n1437_p0428b15║昔年寶善菴裏曾分一片旃檀，今朝苕溪岸頭權借
X72n1437_p0428b16║三冬曲盝，雖然南斗六、北斗七，要也前三三、後三三，
X72n1437_p0428b17║祇如前後異同之外別有相見處麼？燒香，云：聻。
X72n1437_p0428b18║翠雲菴昌和尚忌日拈香
X72n1437_p0428b19║莫言嫩桂久昌昌，此日凋零冷似霜。絕筆不禁尼父
X72n1437_p0428b20║淚，登堂空濕沼公裳。千鈞巨鼎憑誰舉，一髮如絲有
X72n1437_p0428b21║幾長。最是傷心無限處，一年一度獨燒香。
X72n1437_p0428b22║重修佛心才禪師塔拈香
X72n1437_p0428b23║五百年前公非我，五百年後我非公。莫道古今成永
X72n1437_p0428b24║隔，鼓山依舊白雲中。即今祖塔重新，千載相通一句
X72n1437_p0428c01║作麼生道？遂燒香。
X72n1437_p0428c02║為馬頭山了喻靜主舉火
X72n1437_p0428c03║生前不相識，祇緣青嶂幾重；去後却相逢，獨有紅蓮
X72n1437_p0428c04║一朵。恭惟竹菴了喻常禪師，澄神澹泊，毓德清真。堅
X72n1437_p0428c05║閉石關，不許紅塵侵几席；深藏竹塢，惟饒翠色映袈
X72n1437_p0428c06║裟。野菜可飱，何須問蘇州有常州有；把茅堪隱，那管
X72n1437_p0428c07║渠驢頭北馬頭南。去歲丟開杓柄長，今朝一任皮囊
X72n1437_p0428c08║破。祇此喻還了也未？以火把打圓相，云：火𦦨與君重
X72n1437_p0428c09║說法，要見烟消灰滅時。
X72n1437_p0428c10║為吼峯上人下火
X72n1437_p0428c11║相隨來也，祇為這箇。決志便行，不離這箇。好似蚖蛇
X72n1437_p0428c12║戀窟，到此始知大錯。即今末後一句作麼生道？吼峯
X72n1437_p0428c13║上人惺惺著，烈火光中一轉身，獅子吼斷黃金索。
X72n1437_p0428c14║為長揖法師舉火
X72n1437_p0428c15║颯颯秋風正爾思，忽傳蹵破碧琉璃。孤峯坐斷渾閑
X72n1437_p0428c16║事，生鐵烹成莫自奇。塵界已知長揖去，皮囊須了未
X72n1437_p0428c17║生時。今朝一句聊相贈，勝熱門頭別有機。
X72n1437_p0428c18║送眾僧靈骨入塔
X72n1437_p0428c19║石鼓山頭徹骨寒，大家相送出林巒；唯有髑髏全不
X72n1437_p0428c20║識，却如鐵壁與銀山。蕩然獨露金剛體，唯願諸人仔
X72n1437_p0428c21║細觀。諸髑髏還知麼？生耶？死耶？俱不道折角泥牛出
X72n1437_p0428c22║荒草。以手指云：髑髏裏面眼睛開，夜半樹頭紅日杲；
X72n1437_p0428c23║無縫塔裏好藏身，萬聖千賢無處討。
X72n1437_p0428c24║以手指骨云：烈火堆中煅煉來，世界身心俱放下，炭
X72n1437_p0429a01║裏藏身幾箇知，不須更說無生話。
X72n1437_p0429a02║為我聞老宿舉火
X72n1437_p0429a03║以火把順打○，云：如是之法，我從佛聞。以火把逆打
X72n1437_p0429a04║○，云：如是之法，佛從我聞。復作⊕，云：如是之法，誰從
X72n1437_p0429a05║誰聞？我聞老宿即今還聞也未？我既不立，聞亦不存，
X72n1437_p0429a06║九十六年消息斷，好看峯頭月一輪。今朝更有末後
X72n1437_p0429a07║句，請參勝熱婆羅門。
X72n1437_p0429a08║為超塵上座舉火
X72n1437_p0429a09║閻浮一夢誰先覺，到此方知全是錯。今朝相送出石
X72n1437_p0429a10║門，雲收雨散山川廓。山川廓，欲何託。放下娑婆破布
X72n1437_p0429a11║衫，從茲直證西方樂。
X72n1437_p0429a12║為興琨上人入塔
X72n1437_p0429a13║屴崱峯頭祖令寒，灰飛烟滅髑髏乾，藏身不是無蹤
X72n1437_p0429a14║跡，箇裏從來不許看。
X72n1437_p0429a15║為性泰菴主入塔
X72n1437_p0429a16║漏盡香銷燭亦殘，尚留贓物待今安。衲僧自有藏身
X72n1437_p0429a17║訣，潭北湘南一任看。
X72n1437_p0429a18║為智光上座舉火
X72n1437_p0429a19║猛火炎炎六月蓮，親參勝熱到門前。四大本空何所
X72n1437_p0429a20║有，任君鼻孔自遼天。
X72n1437_p0429a21║為本智西堂舉火
X72n1437_p0429a22║空山晦跡久忘年，笑看浮雲幾變遷。尋常愛說無生
X72n1437_p0429a23║偈，今日無生更躍然。一點靈光超法界，說甚威音那
X72n1437_p0429a24║畔前。爍破多生夢幻影，騰騰火內現金蓮。
X72n1437_p0429b01║入塔
X72n1437_p0429b02║本智上座。歇盡馳求，養恬守默。三十餘年，為眾作則。
X72n1437_p0429b03║不重子才，只重子德。今日何歸，湘南潭北。
X72n1437_p0429b04║為旭華勤舊舉火
X72n1437_p0429b05║知君宿有鼓山緣，出俗盟心復湧泉，晝夜勤勞三十
X72n1437_p0429b06║載，鐵石身心不變遷。梵剎重興功第一，氷霜雅操許
X72n1437_p0429b07║君全，臨行贈汝光明種，逈然直下出三千。
X72n1437_p0429b08║入塔
X72n1437_p0429b09║旭華上座。剛骨擎天，實心若鐵，勤勞苦功，未甞少歇。
X72n1437_p0429b10║再造湧泉，千古為烈，今日休歸，證甘露滅。
X72n1437_p0429b11║為照空侍者舉火
X72n1437_p0429b12║二十四載，執侍相依，實心實行，知彰知微。今朝唱箇
X72n1437_p0429b13║還鄉曲，出籠銀鶴向天飛。雖是一具黃金骨，也須親
X72n1437_p0429b14║見勝熱一會始得。
X72n1437_p0429b15║為洞生上座舉火
X72n1437_p0429b16║生也空，死也空，却似無端加一重。生亦如，死亦如，亦
X72n1437_p0429b17║成點染非吾宗。雖然如是，怎奈贓私尚在。必須勝熱
X72n1437_p0429b18║門中過，方得高歌天外峯。
X72n1437_p0429b19║入塔
X72n1437_p0429b20║雲聲普徧，誰是知音？雖然未得大用，也是久鍊黃金。
X72n1437_p0429b21║今日到此，形銷影滅，正是炭裏藏身。
X72n1437_p0429b22║為跬存上座舉火
X72n1437_p0429b23║跬步必存，受鵝湖之囑付；寸心不昧，奉石鼓之毗尼。
X72n1437_p0429b24║規圓矩方，堪作後來龜鑑；言信行果，實為先輩典刑。
X72n1437_p0429c01║至于今日又作麼生？直須爍破者些兒，便可高超安
X72n1437_p0429c02║養界。
X72n1437_p0429c03║送秀生靜主入塔
X72n1437_p0429c04║尚志弗易，清脩無染。學道者多，似君者鮮。今日到此
X72n1437_p0429c05║歸休，不受世塵一點。
X72n1437_p0429c06║為卓生禪人舉火
X72n1437_p0429c07║生也無來，死亦無去，來去既無，中有何住？即云：應如
X72n1437_p0429c08║是住，尚欠末後一句。作麼生是末後一句？遂下火。
X72n1437_p0429c09║問答
X72n1437_p0429c10║問：壽昌和尚以何法為人？師曰：莫謗先師好。進云：和
X72n1437_p0429c11║尚以何法為人？師云：未敢辜負。進云：恁麼則不為人
X72n1437_p0429c12║也。師云：因汝致得。進云：今日所說又是箇甚麼？師云：
X72n1437_p0429c13║韓獹逐塊。
X72n1437_p0429c14║僧問：如何是君？師云：一人居五位，端拱自無為。曰：如
X72n1437_p0429c15║何是臣？師云：調和憑智力，經綸在萬方。曰：如何是君
X72n1437_p0429c16║視臣？師云：帝德本無私，恩波出九重。曰：如何是臣向
X72n1437_p0429c17║君？師云：羣星皆拱北，天極體常如。曰：如何是君臣道
X72n1437_p0429c18║合？師云：殿虗無影跡，香雲繞御筵。
X72n1437_p0429c19║問：如何是學人自己？師云：拄杖是楖栗。進云：學人不
X72n1437_p0429c20║問拄杖。師便打。進云：過在甚麼處？師云：不識痛痒漢。
X72n1437_p0429c21║問：博山云：大圓鏡裏說箇禪字，早是痕生。然則無痕
X72n1437_p0429c22║一句作麼生道？師云：無痕亦是痕。
X72n1437_p0429c23║僧問：古㵎寒泉水作麼色？師云：覷著者瞎。
X72n1437_p0429c24║問：箭鋒相拄底應機，乃纖毫無差邊，方言語不相諳，
X72n1437_p0430a01║如何辯他子細？師云：待他開口，堪作甚麼？
X72n1437_p0430a02║問：格外明機底。問：南則以北為酬，饑餒急切相投，未
X72n1437_p0430a03║審如何賑濟？師云：一粒鼠粘子，大地沒饑人。
X72n1437_p0430a04║問：妙用縱橫底，臨機辯若懸河。毗耶城裏彼上人來，
X72n1437_p0430a05║未審若為酬對？師云：舌根下一句教渠如何吞吐？
X72n1437_p0430a06║問：寒灰枯木底，到這裏寂寞無言。家中給侍之人，日
X72n1437_p0430a07║用如何指授？師云：誰教渠坐在死水裏？
X72n1437_p0430a08║問：覿面相逢時如何？師便打。
X72n1437_p0430a09║僧問：臨濟家事可得聞麼？師云：得。問：如何是賓中賓？
X72n1437_p0430a10║師云：乞食到門前。曰：如何是賓中主？師云：家事總茫
X72n1437_p0430a11║然。曰：如何是主中賓？師云：入水見長人。曰：如何是主
X72n1437_p0430a12║中主？師云：王令不容情。
X72n1437_p0430a13║問：如何是鼓山境？師云：海岸峯高鳥絕棲。進云：如何
X72n1437_p0430a14║是境中人？師云：倚杖雲中嘯一聲。
X72n1437_p0430a15║問：舉心即錯，動念即乖。二六時中，如何履踐？師云：舉
X72n1437_p0430a16║心即錯，動念即乖。
X72n1437_p0430a17║問：寶月懸空，因甚不著地？師云：太尊貴生。
X72n1437_p0430a18║問：百尺竿頭如何進步？師云：妄想作麼？進云：恁麼則
X72n1437_p0430a19║無進步處也。師云：醉漢不堪扶。
X72n1437_p0430a20║問：夜深月落，古路雲橫，無人共誰啐啄？師云：死水不
X72n1437_p0430a21║藏龍。問：主人不出戶，如何見客？師云：自有侍者在。
X72n1437_p0430a22║問：如何是西來意？師云：老僧今日舌頭落。進云：和尚
X72n1437_p0430a23║將何為人？師云：賴遇闍黎取起來。進云：當陽指出無
X72n1437_p0430a24║生路，縱橫天地任優遊。師云：閒言語。
X72n1437_p0430b01║問：如何是臨濟炤？師云：然犀鬼莫逃。曰：如何是臨濟
X72n1437_p0430b02║用？師云：揮戈定太平。曰：如何是炤用同時？師云：百步
X72n1437_p0430b03║穿楊箭。
X72n1437_p0430b04║僧問：有智之臣因甚不用？師云：無渠著力處。
X72n1437_p0430b05║師夢中有僧請益三玄，師云：汝問來。問：如何是第一
X72n1437_p0430b06║玄？師云：開口便見舌。曰：如何是第二玄？師云：開口不
X72n1437_p0430b07║見舌。曰：如何是第三玄？師云：兩口無一舌。僧禮拜，師
X72n1437_p0430b08║呵呵大笑。
X72n1437_p0430b09║問：洪波萬丈時如何？師云：淹殺闍黎。進云：犀牛角在
X72n1437_p0430b10║手。師便喝，僧拂袖歸眾，師呵曰：偷心漢！
X72n1437_p0430b11║僧問：既是無垢淨光院，因甚又作浴堂？師云：淨地恐
X72n1437_p0430b12║迷人。
X72n1437_p0430b13║僧問：如何是佛？師云：破木杓。曰：如何是法？師云：惡語
X72n1437_p0430b14║言。曰：如何是僧？師云：擔枷帶鎖漢。
X72n1437_p0430b15║僧問：如何是道？師云：東去洛陽三十里。曰：如何是禪？
X72n1437_p0430b16║師云：劈破虗空作兩邊。曰：如何是心？師云：未曾開口
X72n1437_p0430b17║見猶親。
X72n1437_p0430b18║僧問：牛頭未見四祖時如何？師云：破驢脊上足蒼蠅。
X72n1437_p0430b19║進云：見後如何？師云：鐵牛背上無蚊蚋。
X72n1437_p0430b20║僧問：我有一百問，請師一句答。師曰：答。僧曰：畢竟如
X72n1437_p0430b21║何答？師云：却成兩句了也。
X72n1437_p0430b22║僧問：某甲昨日一問，今日請和尚答。師曰：昨日答汝
X72n1437_p0430b23║竟。僧曰：今日又如何？師云：兩重公案。
X72n1437_p0430b24║僧問：行住坐臥不離這箇，如何是那箇？師云：仁者自
X72n1437_p0430c01║生分別。進云：不分別時如何？師云：現分別在。僧便喝，
X72n1437_p0430c02║師笑而不顧。又問：昨日夜叉頭，今朝菩薩面時如何？
X72n1437_p0430c03║師云：又是自生分別。僧禮退。
X72n1437_p0430c04║僧問：如何是一？師云：我聽得不清。僧便高聲問：如何
X72n1437_p0430c05║是一？師云：却是你聽得不清。
X72n1437_p0430c06║僧問：如何是西來意？師云：鴉鳴鵲噪。問：如何是箇中
X72n1437_p0430c07║人？師云：眼橫鼻直。
X72n1437_p0430c08║僧出禮拜，師云：一任設施。僧便問：如何是和尚為人
X72n1437_p0430c09║一句？師云：草賊大敗。
X72n1437_p0430c10║僧出禮拜，師云：猶較些子。僧擬進語，師云：白雲萬里。
X72n1437_p0430c11║僧云：豈無方便？師云：尚嫌少在。
X72n1437_p0430c12║僧問：如何是獨露無私一句？師曰：須彌山。進云：還許
X72n1437_p0430c13║學人趣向也無？師便喝。
X72n1437_p0430c14║僧問：如何是第一義？師云：問底是第二義。僧曰：無問
X72n1437_p0430c15║無答時如何？師便打。僧曰：過在什麼處？師云：大好無
X72n1437_p0430c16║問無答。
X72n1437_p0430c17║僧問：如何是奪人不奪境？師云：此是臨濟事，闍黎且
X72n1437_p0430c18║止。曰：如何是奪境不奪人？師云：我此中無這樣事。曰：
X72n1437_p0430c19║如何是人境兩俱奪？師云：老翁去後空山寂。曰：如何
X72n1437_p0430c20║是人境俱不奪？師云：少年春日對芳叢。曰：人境已蒙
X72n1437_p0430c21║師指示，向上宗乘事若何？師云：燈籠說去，露柱傳來。
X72n1437_p0430c22║僧問：如何是諸佛出身處？師云：撲鼻杏花香。曰：如何
X72n1437_p0430c23║是免生死底人？師云：要免作麼？
X72n1437_p0430c24║僧問：摩耶夫人乃諸佛之母，未知那箇是夫人之母？
X72n1437_p0431a01║師云：多箇頭作麼？
X72n1437_p0431a02║僧問：世尊初降，目顧周行，指天指地，惟我獨尊。後雲
X72n1437_p0431a03║門欲打殺與狗子吃，未知雲門是甚麼心行？師云：世
X72n1437_p0431a04║尊垛生招箭，雲門止響揚聲。
X72n1437_p0431a05║僧問：自達祖西來，只是覔箇不受惑底人。後分皮髓
X72n1437_p0431a06║時，還有不受惑者麼？師曰：一狀領過。
X72n1437_p0431a07║僧來參，師曰：自何來？僧曰：黃蘗來。師曰：還帶得黃蘗
X72n1437_p0431a08║棒來否？僧便作行棒勢。師曰：果然龍生龍子。僧無語。
X72n1437_p0431a09║師曰：三十棒汝自領去。
X72n1437_p0431a10║僧來參，便喝，師亦喝；僧復喝，師亦喝；僧又喝，師曰：饒
X72n1437_p0431a11║你更喝八萬四千，不如還我未喝前一句來。僧無語，
X72n1437_p0431a12║師云：杜撰禪和，好與三十棒。
X72n1437_p0431a13║僧問：善才童子參德雲比丘，為甚却在別峯相見？師
X72n1437_p0431a14║云：相見定是別峯。
X72n1437_p0431a15║僧問：單刀直入魔軍陣，戰勝何曾殺一人？既是戰勝，
X72n1437_p0431a16║為甚麼不殺一人？師云：你擬殺箇甚麼？
X72n1437_p0431a17║僧問：風穴道：金沙灘頭馬郎婦。意旨如何？師曰：惱亂
X72n1437_p0431a18║眾生。
X72n1437_p0431a19║僧問：一人在險道中行，後人持刃逼殺，前是虎狼衝
X72n1437_p0431a20║齩，兩傍萬丈深坑。正恁麼時，進退不得，有何方便令
X72n1437_p0431a21║不喪身失命？師云：也祇是一場幻夢。
X72n1437_p0431a22║僧問：真非真恐迷，我常不開演。不開演箇甚麼？師曰：
X72n1437_p0431a23║任你拈出，也只是箇破草鞋。
X72n1437_p0431a24║僧問：急水灘頭波浪急，誰人過此得無虞？師云：誰知
X72n1437_p0431b01║平地裏，也更有波濤？
X72n1437_p0431b02║海岸居士請齋于宗鏡堂，僧問：如何是宗？師云：籬根
X72n1437_p0431b03║破草鞋。曰：如何是鏡？師云：黑漆桶。曰：打破鏡來時如
X72n1437_p0431b04║何？師云：相見了也。曰：見後如何？師云：切忌道著。僧問：
X72n1437_p0431b05║如何是向？師云：無你背處。曰：如何是奉？師云：無你忽
X72n1437_p0431b06║處。曰：如何是功？師云：無你歇處。曰：如何是共功？師云：
X72n1437_p0431b07║無你分處。曰：如何是不共功？師云：無你合處。曰：如何
X72n1437_p0431b08║是不涉功勳一句？師云：無你問處。
X72n1437_p0431b09║僧問：如何是黃龍三關？師云：苕溪一關也未過在。進
X72n1437_p0431b10║云：如何是苕溪關？師云：萬里望崖州。進云：恁麼則銀
X72n1437_p0431b11║山鐵壁，飛鳥不度。師云：誰向汝恁麼道？僧無語。師云：
X72n1437_p0431b12║咦！
X72n1437_p0431b13║僧問：如何是函葢乾坤句？師云：一點不漏。曰：如何是
X72n1437_p0431b14║截斷眾流句？師云：一滴不存。曰：如何是隨波逐浪句？
X72n1437_p0431b15║師云：看風使帆。曰：三句外還有句也無？師云：有。曰：如
X72n1437_p0431b16║何是三句外一句？師云：禮拜著。僧禮拜，師云：是甚麼？
X72n1437_p0431b17║僧無語，歸眾。
X72n1437_p0431b18║僧問：世尊纔陞座，文殊便云：法王法如是。如何是如
X72n1437_p0431b19║是之法？師云：合取兩片皮。
X72n1437_p0431b20║問：馬祖上堂，百丈卷席，和尚上堂，肯容掀座否？師云：
X72n1437_p0431b21║效顰不是西子。
X72n1437_p0431b22║問：昔日永明，今朝永覺。經云：覺明為咎。請判是咎非
X72n1437_p0431b23║咎？師云：你作得箇座主。
X72n1437_p0431b24║問：佛之一字，我不喜聞。早晚佛聲不絕，還聒耳否？師
X72n1437_p0431c01║云：終無別樣。
X72n1437_p0431c02║問：出則不為人，和尚為人否？師云：老僧無意必。
X72n1437_p0431c03║問：棒喝交馳，盡落古人圜繢。和尚將何殺活當機？師
X72n1437_p0431c04║云：諸方火塟，這裏活埋。
X72n1437_p0431c05║問：先真寂大師遷化向何處去也？師云：如今來也。還
X72n1437_p0431c06║知麼？
X72n1437_p0431c07║問：洞山三十年鬼神尋不見，安平真人却來和尚處
X72n1437_p0431c08║乞戒，此與古人是同是別？師云：拯溺須臨水，嘯月却
X72n1437_p0431c09║登峯。
X72n1437_p0431c10║僧問：和尚昔到溫陵，海水再潮，人人驚異。今到武林，
X72n1437_p0431c11║還有異事也無？師云：好事不如無。
X72n1437_p0431c12║僧問：說黃道黑，鈍置渠儂；豎拂拈槌，眼中著屑。去此
X72n1437_p0431c13║二途，畢竟如何為人？師云：且合兩片皮。
X72n1437_p0431c14║問：法華經云：一稱南無佛，皆已成佛道。為甚麼趙州
X72n1437_p0431c15║道：念佛一聲，潄口三日？師云：一任顛倒。
X72n1437_p0431c16║問：若人識得心，大地無寸土，爭奈目前峯巒奇秀？師
X72n1437_p0431c17║云：是甚麼？
X72n1437_p0431c18║問：古人道：皮膚脫落盡，惟有一真實。未審將甚麼喚
X72n1437_p0431c19║作真實？師云：破木杓。
X72n1437_p0431c20║問：從門入者不是家珍，如何是自己胸襟流出底？師
X72n1437_p0431c21║云：天不葢，地不載。
X72n1437_p0431c22║問：古人云：若向一句中薦得，堪與佛祖為師。未審是
X72n1437_p0431c23║那一句？師云：也是堦下漢。
X72n1437_p0431c24║居士問雲門大師云：法身有三種病、兩種光，且道是
X72n1437_p0432a01║甚麼病？是甚麼光？師云：眼底重加屑。
X72n1437_p0432a02║問：和尚在鼓山，因甚不肯陞座？今在匋裏，因甚說黃
X72n1437_p0432a03║道白？師云：莫向語默中覓取老僧。
X72n1437_p0432a04║僧問：如何是奪人不奪境？師云：燈月交輝處，公子醉
X72n1437_p0432a05║扶歸。曰：如何是奪境不奪人？師云：出門一長嘯，杳然
X72n1437_p0432a06║天地空。曰：如何是人境兩俱奪？師云：仙人既羽化，丹
X72n1437_p0432a07║竈亦坵墟。曰：如何是人境俱不奪？師云：上林花似錦，
X72n1437_p0432a08║每帶馬蹄香。
X72n1437_p0432a09║問：那叱太子析肉還母，析骨還父，然後現本身為父
X72n1437_p0432a10║母說法。敢問如何是本身？師曰：析肉骨還父母的是
X72n1437_p0432a11║誰？
X72n1437_p0432a12║問：一口吸盡吳越水時如何？師曰：吸向甚處去？僧無
X72n1437_p0432a13║語。師云：急須吐却。
X72n1437_p0432a14║問：大地無寸土時如何？師曰：闍黎在什麼處住下？僧
X72n1437_p0432a15║無語。師曰：好箇大地無寸土。
X72n1437_p0432a16║僧參，問：獨坐當軒者是誰？師起身出位，探頭云：道什
X72n1437_p0432a17║麼？僧復問：獨坐當軒者是誰？師便搖手。僧云：原來和
X72n1437_p0432a18║尚不解作主。師笑之，僧便出。師顧侍僧云：分明記著。
X72n1437_p0432a19║僧問：學人不識路頭，乞師指示。師云：汝從那裏來？曰：
X72n1437_p0432a20║寶壽來。師云：大好不識路頭。
X72n1437_p0432a21║僧問：如何是金剛大義？師云：擬著即禍生。進云：不擬
X72n1437_p0432a22║時如何？師云：無你躲跟處。
X72n1437_p0432a23║問：壽昌和尚如何為人？師云：壽昌橋下水流東。曰：今
X72n1437_p0432a24║日苕溪又作麼生？師云：決無異味。曰：未審是什麼味？
X72n1437_p0432b01║師云：試咂咂看。僧擬進語，師便喝，僧禮拜，師云：這一
X72n1437_p0432b02║喝何曾落地在？僧無語，師云：淹殺這漢。
X72n1437_p0432b03║師自寶善歸，僧問：還帶得寶來麼？師展兩手。僧擬議，
X72n1437_p0432b04║師曰：去！你不是辨寶底。
X72n1437_p0432b05║僧問：如何是寶？師曰：無人著價。曰：如何是善？師曰：千
X72n1437_p0432b06║聖行不得。曰：更有向上事也無？師曰：有。曰：如何是向
X72n1437_p0432b07║上事？師曰：不名寶善。
X72n1437_p0432b08║二僧登大頂歸，師問：還到大頂麼？一僧曰：到。師曰：見
X72n1437_p0432b09║箇什麼？曰：海曠天空。師曰：你祇在二頂住脚，何得妄
X72n1437_p0432b10║語？曰：大頂事作麼生？師便打。又問一僧：你到大頂見
X72n1437_p0432b11║箇什麼？曰：與這裏一般。師曰：作麼生是一般底事？僧
X72n1437_p0432b12║便喝。師曰：這一喝是學來底，別道看。僧無語，師亦打。
X72n1437_p0432b13║僧問：鳳凰池上還有鳳鳴否？師曰：鳴則不無，祇恐闍
X72n1437_p0432b14║黎不聞。曰：聞時如何？師曰：喪却闍黎。
X72n1437_p0432b15║問：先興聖國師云：直下猶難會，尋言轉更賖。若論佛
X72n1437_p0432b16║與祖，特地隔天涯。意旨如何？師曰：切忌從他覓。曰：畢
X72n1437_p0432b17║竟從何處覓？師曰：覓亦不可得，不覓亦不曾失。曰：恁
X72n1437_p0432b18║麼則無事去也。師曰：千年鬼窟。曰：恁麼則某甲如坐
X72n1437_p0432b19║荊棘林中，請和尚救拔。師便打。
X72n1437_p0432b20║問：凡有言句，盡屬染污。如何得不染污？師曰：大小鼓
X72n1437_p0432b21║山被汝一問，直得口如鼻孔。曰：恁麼則無言也。師曰：
X72n1437_p0432b22║是何言歟？曰：作麼生？師曰：鼻孔如口。
X72n1437_p0432b23║問：古云相逢不拈出，舉意便知有時如何？師舉手曰：
X72n1437_p0432b24║如今拈出也知有也未？僧無語。師曰：脫空作麼？
X72n1437_p0432c01║問：文彩未生時如何？師曰：闍黎恁麼問，蚤是生了也。
X72n1437_p0432c02║曰：不恁麼時如何？師云：亦是生也。
X72n1437_p0432c03║僧問：如何是古曲？師曰：今人不得聞。曰：聞者如何？師
X72n1437_p0432c04║曰：不是今人。
X72n1437_p0432c05║問：向上一著，千聖不傳。和尚如何傳？師曰：若傳則瞎
X72n1437_p0432c06║却闍黎。曰：不傳又安得到於今？師曰：渠無今古。
X72n1437_p0432c07║問：擬心即差，不擬時如何？師曰：你擬向這裏跺跟麼？
X72n1437_p0432c08║曰：如何得體會去？師曰：體會什麼？僧又擬問，師便喝
X72n1437_p0432c09║出。
X72n1437_p0432c10║問：古帆未掛時如何？師曰：古帆。曰：古帆已掛時如何？
X72n1437_p0432c11║師曰：古帆。曰：如何是古帆？師曰：不是今時物。
X72n1437_p0432c12║問：如何是賓中賓？師曰：野老不知朝。曰：如何是賓中
X72n1437_p0432c13║主？師曰：閙市逢天子。曰：如何是主中賓？師曰：御門見
X72n1437_p0432c14║臣下。曰：如何是主中主？師曰：宮內不聞聲。
X72n1437_p0432c15║問：如何是和尚為人一句？師曰：鐵崑崙。曰：學人如何
X72n1437_p0432c16║趣向？師曰：何曾背來？曰：學人初入叢林，請師方便。師
X72n1437_p0432c17║曰：方便久矣。
X72n1437_p0432c18║僧問：洞上宗風即不問，不落五宗一句作麼生道？師
X72n1437_p0432c19║曰：葱嶺西。曰：達摩西來又作麼生？師曰：無風起浪。曰：
X72n1437_p0432c20║起後如何？師曰：鴛鴦枕上雙行淚，半是思君半恨君。
X72n1437_p0432c21║問：如何是和尚家風？師曰：一堂風冷淡，千古意分明。
X72n1437_p0432c22║曰：忽有客來，將何祗待？師曰：滿盤無米飯，三杯不濕
X72n1437_p0432c23║湯。
X72n1437_p0432c24║問：如何是不墮凡聖句？師曰：靈源洞口石將軍。曰：如
X72n1437_p0433a01║何是無間古今句？師曰：年年江水向東流。曰：如何是
X72n1437_p0433a02║不渉事理句？師曰：崑崙入海無音耗。
X72n1437_p0433a03║僧問：如何是鼓山鼓？師曰：一聲直透威音外。曰：此鼓
X72n1437_p0433a04║誰人能打？師曰：無手人行杖。曰：何人得聞？師曰：屴峯
X72n1437_p0433a05║側耳。
X72n1437_p0433a06║僧問：久嚮師風，請垂一接。師曰：不接。曰：和尚出世為
X72n1437_p0433a07║人，如何不接？師曰：鐵壁，鐵壁。曰：學人便恁麼承當時
X72n1437_p0433a08║如何？師曰：你承當箇什麼？僧無語。師曰：放汝三十棒。
X72n1437_p0433a09║問：如何是高高山頂立？師曰：我道是墮頂漢。曰：如何
X72n1437_p0433a10║是深深海底行？師曰：我道是埋沒漢。曰：如何是閨閣
X72n1437_p0433a11║中物？師曰：高高山頂，深深海底。曰：若是則如何保任？
X72n1437_p0433a12║師曰：保任箇什麼？曰：此事。師曰：此事是什麼？僧下喝，
X72n1437_p0433a13║師曰：喝則不無，別道看。僧再下喝，師便打趂去。
X72n1437_p0433a14║僧問：大道玄邈，如何趣向？師曰：與闍黎隔多少？曰：雖
X72n1437_p0433a15║然不隔，爭奈迷何？師曰：既是迷，爭知不隔？僧無語。師
X72n1437_p0433a16║曰：祇這不隔，迷却了也。僧禮拜。
X72n1437_p0433a17║問：如何是不跨石門一句？師曰：前江潮正滿。曰：恁麼
X72n1437_p0433a18║則徧界不能藏也。師曰：是什麼？僧曰：某甲今日舌頭
X72n1437_p0433a19║短。師曰：放汝三十棒。
X72n1437_p0433a20║問：古云：一步密移玄路轉。如何是密移一步？師曰：石
X72n1437_p0433a21║牛夜出山前路。曰：移後如何？師曰：金鳳朝穿碧落雲。
X72n1437_p0433a22║僧問：萬法歸一，一歸何處？師曰：眉毛下。
X72n1437_p0433a23║問：觸波瀾不散，隨扣擊無虧，亦是生死岸頭事，如何
X72n1437_p0433a24║透得過？師曰：識得不涉聲色底麼？
X72n1437_p0433b01║問：虗空粉碎，大地平沉。未審向什麼處安身立命？師
X72n1437_p0433b02║曰：喚什麼作身命？
X72n1437_p0433b03║問：婆生七子，六箇不遇知音，這一箇也不消得拋向
X72n1437_p0433b04║水去。未委年高老大，靠誰養老？師云：終是靠人不得。
X72n1437_p0433b05║問：眉間赤為父報仇，自喪其身，後來此劒不知是何
X72n1437_p0433b06║人得去？師曰：家家門前火把子。
X72n1437_p0433b07║問：一朝蛇入布裩襠，是甚麼時節？師曰：急。
X72n1437_p0433b08║問：梅花漏洩春消息，花在枝頭，春在什麼處？師云：甕
X72n1437_p0433b09║裏何曾走却鼈？
X72n1437_p0433b10║問：洞上密意，乞師略通消息。師云：硬如綿，軟如銕。
X72n1437_p0433b11║問：百尺竿頭須進步，未審這一步作麼生進？師云：金
X72n1437_p0433b12║龍出海，白浪滔天。
X72n1437_p0433b13║問：不可以有心求，不可以無心得，不可以語言會，不
X72n1437_p0433b14║可以寂默通，畢竟如何即得？師云：要不悶，守本分。
X72n1437_p0433b15║僧問：家裏人方識家裏事，作麼生是家裏事？師云：夜
X72n1437_p0433b16║半烏鷄頭戴雪。
X72n1437_p0433b17║問：不見一色猶是半提，如何是全提底時節？師云：木
X72n1437_p0433b18║馬火中嘶。
X72n1437_p0433b19║問：末後一句，始到牢關。作麼生是末後一句？師云：千
X72n1437_p0433b20║聖不奈何。
X72n1437_p0433b21║僧問：眼光落地時向什麼處去？師云：海為龍世界，空
X72n1437_p0433b22║是鶴家鄉。
X72n1437_p0433b23║師有偈勉善侍者云：從來佛法無多子，縱橫妙用有
X72n1437_p0433b24║多門。末後一關如踢破，大地山河一口吞。者便問：如
X72n1437_p0433c01║何是末後一關？師良久，者禮拜而出。
X72n1437_p0433c02║問：如何是向？師曰：幼子常思母，一飯未能忘。曰：如何
X72n1437_p0433c03║是奉？師曰：手捧瑠璃鏡，何甞更顧他？曰：如何是功？師
X72n1437_p0433c04║曰：老農清夜坐，披襟待月來。曰：如何是共功？師曰：羣
X72n1437_p0433c05║影高低現，一鏡本無私。曰：如何是功功？師曰：銷兵放
X72n1437_p0433c06║馬後，鼓腹樂昇平。
X72n1437_p0433c07║問：如何是類墮？師曰：綠楊芳草岸，穩臥醉春風。曰：如
X72n1437_p0433c08║何是隨墮？師曰：朝隨芳草去，暮踏落花回。曰：如何是
X72n1437_p0433c09║尊貴墮？師曰：黃屋簾垂後，堦下不聞聲。
X72n1437_p0433c10║問：祖師西來即不問，如何是隻履西歸？師呵呵大笑
X72n1437_p0433c11║云：賣草鞋漢。
X72n1437_p0433c12║問：如何是大人相？師云：蟻子。進云：此人上來與和尚
X72n1437_p0433c13║相見時作麼生？師云：一脚䠕死。
X72n1437_p0433c14║問：古人道：參學之要，祇是箇最初句與末後句。若透
X72n1437_p0433c15║得，則參學事畢。請問和尚，如何是最初句？師曰：摸著
X72n1437_p0433c16║鼻孔。曰：如何是末後句？師云：拈却鼻孔。曰：最初句與
X72n1437_p0433c17║末後句相去多少？師便咄。
X72n1437_p0433c18║問：向去底人因甚不居正位？師云：死水不藏龍。曰：却
X72n1437_p0433c19║來底人因甚不住偏方？師云：有為終不貴。
X72n1437_p0433c20║師因失跌，僧問：昔宣律師因行道失跌，天人為之捧
X72n1437_p0433c21║足。今和尚因晒經失跌，天人向甚麼處去？師云：汝但
X72n1437_p0433c22║問取天人。
X72n1437_p0433c23║昔僧問保福云：龍披袈裟，一縷金翅鳥不能吞。今僧
X72n1437_p0433c24║全披，因什又被虎吞却？福作忍痛聲。僧請師別語，師
X72n1437_p0434a01║別云：袈裟有時護不及。僧云：因甚護不及？師云：二祖
X72n1437_p0434a02║往鄴都。
X72n1437_p0434a03║受戒三問
X72n1437_p0434a04║戒必師師相授請問威音王從何人受戒
X72n1437_p0434a05║戒光從口出非青黃赤白畢竟作何色
X72n1437_p0434a06║破戒比丘不墮地獄既是破戒因甚不墮
X72n1437_p0434a07║室中六問
X72n1437_p0434a08║五虎攢羊如何救得此羊出去
X72n1437_p0434a09║離却語默動靜別通箇消息來
X72n1437_p0434a10║苕溪一滴味異眾流未審是甚麼味
X72n1437_p0434a11║真寂門前烟波浩渺不假舟楫如何得渡
X72n1437_p0434a12║眼空宇宙脚踏毗盧的人因甚猶在半途
X72n1437_p0434a13║倒挂須彌逆旋日月的人因甚猶遭痛棒
X72n1437_p0434a14║
X72n1437_p0434a15║永覺和尚廣錄卷第八