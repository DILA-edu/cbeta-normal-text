X72n1439_p0592a01║
X72n1439_p0592a02║
X72n1439_p0592a03║
X72n1439_p0592a04║
X72n1439_p0592a05║No. 1439-A
X72n1439_p0592a06║ 自序
X72n1439_p0592a07║
X72n1439_p0592a08║余住山方三年，其上堂語要，林涵齋居士已序而刊
X72n1439_p0592a09║行之。後見法門流獘日深日下，至不忍聞見，遂辭說
X72n1439_p0592a10║法之任，自甘與二三有志衲子栽田博飯而已，盖不
X72n1439_p0592a11║欲混入羣隊也。而諸檀信為法心深，競齎香供入山，
X72n1439_p0592a12║強請陞座。弗獲已，隄岸復決，滾滾不休。書記仍錄成
X72n1439_p0592a13║鉅帙，而監院源公請梓流通。余曰：此乃博飯喫底閑
X72n1439_p0592a14║言語耳，安用刻為？源曰：政當使天下有鼻孔衲僧嗅
X72n1439_p0592a15║著飯氣，腦門迸裂，虗心果腹而去，其於法門之獘庶
X72n1439_p0592a16║有振乎？余聞其言，又不免隨風倒柁，乃以餐香名之，
X72n1439_p0592a17║而自書諸簡首曰：釋迦掩室，已涉廉纖；淨名杜辭，葛
X72n1439_p0592a18║藤滿地。山僧今日向虗空裏安橛、陸地上生波，木札
X72n1439_p0592a19║羮、鐵釘飯一齊拈出，可謂是真精進、是名真法供養
X72n1439_p0592a20║也。若有咀嚼得下者，負吾、負汝二俱免矣；如或不然，
X72n1439_p0592a21║山僧自山僧、闍黎自闍黎，且喜不相帶累。
X72n1439_p0592a22║旹
X72n1439_p0592a23║康熙六年臘月十日　為霖道人題于聖箭堂
X72n1439_p0592a24║
X72n1439_p0592b01║
X72n1439_p0592b02║No. 1439-B
X72n1439_p0592b03║ 自序
X72n1439_p0592b04║
X72n1439_p0592b05║余觀今日法門流獘，力辭上堂，盖不欲混入羣隊也。
X72n1439_p0592b06║而諸檀信為法心深，競賷香供入山，強請陞座。弗獲
X72n1439_p0592b07║已，隄岸復決，滾滾不休。書記錄成鉅帙，而監院源公
X72n1439_p0592b08║請梓流通。余曰：此博飯喫底閑言語耳，安用刻為？源
X72n1439_p0592b09║曰：政當使天下有鼻孔衲僧嗅著飯氣，腦門迸裂，虗
X72n1439_p0592b10║心果腹而去，其於法門之獘庶有振乎？余善其言，乃
X72n1439_p0592b11║以餐香名之，而自書諸簡首。
X72n1439_p0592b12║為霖道人題于聖箭堂
X72n1439_p0592b13║
X72n1439_p0592b14║
X72n1439_p0592b15║
X72n1439_p0592b16║
X72n1439_p0592b17║鼓山餐香錄目次
X72n1439_p0592b18║
X72n1439_p0592b19║卷上
X72n1439_p0592b20║自序上堂小參
X72n1439_p0592b21║卷下
X72n1439_p0592b22║紀賢傳記序題䟦
X72n1439_p0592b23║疏文偈贊
X72n1439_p0592b24║銘佛事
X72n1439_p0592c01║
X72n1439_p0592c02║
X72n1439_p0592c03║
X72n1439_p0592c04║
X72n1439_p0592c05║No. 1439
X72n1439_p0592c06║鼓山為霖和尚餐香錄卷上
X72n1439_p0592c07║
X72n1439_p0592c08║書記　太泉　錄
X72n1439_p0592c09║上堂
X72n1439_p0592c10║副都統朱公諱延禧請上堂。今日伏承副都統朱公
X72n1439_p0592c11║入山設供，請山僧陞座演法。我佛法中別無奇特，祇
X72n1439_p0592c12║貴當人認得自性，脫去生死，立地成佛。葢本有之性
X72n1439_p0592c13║覿體圓明，祇因一念差池，便爾多生隔越。既已迷己
X72n1439_p0592c14║為物，亦復認物為己。內則縛于身心，外則惑于世界。
X72n1439_p0592c15║種種取舍，皆是輪迴。雖然如是，眉毛祇在眼上，舌頭
X72n1439_p0592c16║不出口裏。若能一念回光，便可直下搆取。祇如回光
X72n1439_p0592c17║一句作麼生道？了得身心本性空，斯人與佛何殊別？
X72n1439_p0592c18║擊拂子，下座。
X72n1439_p0592c19║信士周持怛設齋，請上堂。僧問：唯一堅密身，一切塵
X72n1439_p0592c20║中現。如何是堅密身？師云：未開口前薦取。進云：如何
X72n1439_p0592c21║是塵中現？師云：何得當面諱却？僧禮拜，師乃云：一念
X72n1439_p0592c22║無生，頓證無時之法；三心有住，永沉有漏之軀。所以，
X72n1439_p0592c23║昔日雪竇和尚作為道日損偈云：三分光陰二早過，
X72n1439_p0592c24║靈臺一點未揩磨。貪生逐日區區去，喚不回頭怎奈
X72n1439_p0593a01║何？雪竇此偈，葢為世人不知謀道，虗度光陰，故下此
X72n1439_p0593a02║瞑眩，可謂徹困婆心。山僧今日不免從頭註破：三分
X72n1439_p0593a03║光陰二早過，甕裏何曾走却龞？靈臺一點未揩磨，還
X72n1439_p0593a04║瞞得渠麼？貪生逐日區區去，脚頭脚底喚不回頭怎
X72n1439_p0593a05║奈何？真箇衲僧。大眾，若向雪竇言下悟去，暫息化城，
X72n1439_p0593a06║得二乘寂滅之樂；向山僧言下悟去，直登寶所，得菩
X72n1439_p0593a07║薩法喜之樂。更有一人踏倒化城、踢飜寶所，且道又
X72n1439_p0593a08║得箇甚麼？破衲蒙頭萬事休，此時山僧都不會。
X72n1439_p0593a09║善女人高寂覲預修功德，請上堂。庾嶺一鋪功德，無
X72n1439_p0593a10║量劫來成就，今日一回拈出，便見光輝宇宙。不須雪
X72n1439_p0593a11║點紅爐，一切萬法仍舊，春水盈盈競流，春山疊叠挺
X72n1439_p0593a12║秀，春鳥關關和鳴，春樹葱葱鬱茂。若能直下便見，即
X72n1439_p0593a13║是瞿曇之後，更作佛法商量，此人却不唧𠺕。乃舉拂，
X72n1439_p0593a14║召大眾，云：見麼？是大神呪？是大明呪？擊案，下座。
X72n1439_p0593a15║元復大德同眾檀護設齋，請上堂。千山萬山，祇是一
X72n1439_p0593a16║山；千水萬水，祇是一水。直饒行徧天涯，何曾出得這
X72n1439_p0593a17║裏？元復大德將往粵東，今日特同眾位檀護上山設
X72n1439_p0593a18║供，與山僧言別。記得古教云：觀方知彼去，去者不至
X72n1439_p0593a19║方。既去，為什麼不至方？既不至方，如何又去？這裏見
X72n1439_p0593a20║得，則步步踏著實地，處處總是家鄉，自然聲和響順，
X72n1439_p0593a21║草偃風行，六國無虞，一人有慶。是事且止，祇如今日
X72n1439_p0593a22║眾檀護設供，畢竟功歸何所？密密善根盤性地，滔滔
X72n1439_p0593a23║福海湧靈源。
X72n1439_p0593a24║優婆夷吳太素預修功德，請上堂。人天果報不須求，
X72n1439_p0593b01║求得飜成特地愁。萬行収歸那邊去，回程堪作度人
X72n1439_p0593b02║舟。祇如那邊作麼生去？今日普請大眾，為太素優婆
X72n1439_p0593b03║夷念摩訶般若波羅蜜多。吽吽，珍重。
X72n1439_p0593b04║石航上座同徒思哲求戒，請上堂。以戒為師，依戒而
X72n1439_p0593b05║住，金口垂慈，最後明誨。何者為戒？六祖大師云：本性
X72n1439_p0593b06║無非自性戒。須知上至諸佛、下至蠢動，無不各具此
X72n1439_p0593b07║性，亦無不各具此戒。風聲鳥語，皆演迦文律儀；山色
X72n1439_p0593b08║江光，盡闡舍那心地。所以先師云：如何是五戒？梅花
X72n1439_p0593b09║鬬雪開。如何是沙彌戒？石笋破蒼苔。如何是比丘戒？
X72n1439_p0593b10║黃河連底凍。如何是菩薩戒？膏雨足霶𩃱。諸人向者
X72n1439_p0593b11║裏徹去，則盡乾坤大地、森羅萬象皆是當人自己性
X72n1439_p0593b12║戒光明，又何待披衣展具、登壇羯磨然後為得戒耶？
X72n1439_p0593b13║如或未然，山僧狗尾續貂，不免更資一路。如何是五
X72n1439_p0593b14║戒？基築金剛際，堅深莫動搖。如何是沙彌戒？蓮花方
X72n1439_p0593b15║出水，徧界已流香。如何是比丘戒？橫身三界外，任運
X72n1439_p0593b16║自騰騰。如何是菩薩戒？步步踏紅塵，通身無影像。大
X72n1439_p0593b17║眾會麼？謹護浮囊渡苦海，莫隨羅剎乞微塵，因風到
X72n1439_p0593b18║岸方辭筏，始是靈山一會人。珍重。
X72n1439_p0593b19║妙湛上座同一雨上人請上堂。溫陵妙湛上座久依
X72n1439_p0593b20║博山法席，必稔聞博山家風。昔博山老人常教人看
X72n1439_p0593b21║箇一口氣不來，畢竟向甚麼處去？此語大有為人處。
X72n1439_p0593b22║今日因風吹火，不免花擘一上。一口氣不來，三世諸
X72n1439_p0593b23║佛已活埋向甚麼處去？黃鶯啼在綠楊樹，明暗雙雙
X72n1439_p0593b24║是甚麼？好看秤鎚解鐵鋸。是事且止，博山老人即今
X72n1439_p0593c01║在諸人面前葛藤，諸人還記得話頭麼？呵呵！若是陶
X72n1439_p0593c02║淵明，攢眉便歸去。擊拂子，下座。
X72n1439_p0593c03║蓮乘菴主領徒剃度求戒，請上堂。昔世尊不度女人
X72n1439_p0593c04║出家，阿難為佛姨母，大愛道，慇懃致請，佛乃開許，遂
X72n1439_p0593c05║令佛正法五百歲衰微。雖然，非阿難無以知世尊密
X72n1439_p0593c06║意，非世尊無以度脫女人。自是以來，諸女人輩于佛
X72n1439_p0593c07║法中出家悟道證果者不可勝紀。豈不見諸尼受記
X72n1439_p0593c08║于靈山，總持得肉于少室，末山機鋒亞出，灌溪服膺
X72n1439_p0593c09║妙總，契悟穩密，大慧印可。足見妄緣有差別，實性非
X72n1439_p0593c10║男女，但能一念回光，方知成佛元舊。今日西峯菴主
X72n1439_p0593c11║蓮乘度弟子傳潔一長母子出家，特領到鼓山圓頂
X72n1439_p0593c12║受戒。姑無論其得道得果，但現脫女人之累、預參三
X72n1439_p0593c13║寶之尊，已是火中蓮花，不易得也。從今已去，宜各發
X72n1439_p0593c14║出世心、修出世行，亭亭物外，不染世緣。更當以布施
X72n1439_p0593c15║解脫自心、以持戒淨治自心、以忍辱坦蕩自心、以精
X72n1439_p0593c16║進堅固自心、以禪定安樂自心、以智慧明利自心，自
X72n1439_p0593c17║他兼利，福智圓明，作苦海之慈航、為法門之柱石，可
X72n1439_p0593c18║謂真佛弟子、真報佛恩。現前諸尼宜共勉勵。珍重。
X72n1439_p0593c19║培慈菴主同優婆夷于太靜請上堂，舉清凉大法眼
X72n1439_p0593c20║禪師示眾云：三通鼓罷，簇簇上來。人事法事，一時周
X72n1439_p0593c21║畢。師云：甜瓜徹蒂甜。淨居尼慧溫禪師示眾云：三通
X72n1439_p0593c22║鼓罷，簇簇上來。拄杖不在，苕菷柄聊與三十。師云：苦
X72n1439_p0593c23║瓜連根苦。山僧則不然，三通鼓罷，簇簇上來。風動雲
X72n1439_p0593c24║起，水流花開。
X72n1439_p0594a01║般若菴主文演、文熈請上堂。眾生心處處緣，唯不能
X72n1439_p0594a02║緣于大般若，以大般若非心意識所緣境界。所以，古
X72n1439_p0594a03║德常教人離心意識參，出凡聖路學。祇如心意識作
X72n1439_p0594a04║麼生離？凡聖路作麼生出？喝一喝，云：箇中若明得這
X72n1439_p0594a05║一喝，心意識、凡聖路是什麼熱椀鳴聲？正與麼時，諸
X72n1439_p0594a06║人還見大般若麼？鬱鬱黃花迎曉日，青青翠竹引清
X72n1439_p0594a07║風。下座。
X72n1439_p0594a08║佛誕日，弟子鄧興安保母禮塔送妹出家，請上堂。年
X72n1439_p0594a09║年有箇四月八，摩耶夫人生悉達，今年四八更希奇，
X72n1439_p0594a10║釋迦全身現寶塔。孝順之子奉重來，祝親福壽等須
X72n1439_p0594a11║彌，頂禮八萬四千拜，拜拜見佛實難思。母氏多生植
X72n1439_p0594a12║善本，捨女出家登戒品，法門肉骨般若緣，此意世人
X72n1439_p0594a13║誰猛省？我今說偈聊讚歎，佛天歡喜光燦爛，普照法
X72n1439_p0594a14║界諸有情，悉令究竟達彼岸。喝一喝，下座。
X72n1439_p0594a15║參領周公，法諱上蓮，同信士楊上宗送法華經板到
X72n1439_p0594a16║山流通，請上堂。釋迦老子未出世前，大地眾生成佛
X72n1439_p0594a17║已竟。及至出世後四十九年，三百餘會費盡周遮，逗
X72n1439_p0594a18║到法華會上從頭受記，反似隔了一重。雖然如是，無
X72n1439_p0594a19║奈窮子背父、醉客迷珠，祇得將錯就錯，令渠開示悟
X72n1439_p0594a20║入佛之知見，以暢出世本懷。且如何是開佛知見？打
X72n1439_p0594a21║破虗空成幾片。如何是示佛知見？當陽指出娘生面。
X72n1439_p0594a22║如何是悟佛知見？餬餅饅頭元是麫。如何是入佛知
X72n1439_p0594a23║見？全身已坐空王殿。諸人若能向山僧四轉語中直
X72n1439_p0594a24║下領荷得去，今日世尊全身向板頭上出現，普為諸
X72n1439_p0594b01║人受記了也。如或未然，珍重流通大法寶，廣長舌相
X72n1439_p0594b02║永敷宣。
X72n1439_p0594b03║弟子姚太岳率眾善友設齋，請，上堂。得人身難，值佛
X72n1439_p0594b04║法難，具信心難。大眾，人身已得，佛法已值，信心已具，
X72n1439_p0594b05║可謂火中蓮花也。雖然，且道信箇什麼？莫信佛麼？相
X72n1439_p0594b06║好難形。莫信法麼？名句莫顯。莫信僧麼？世外騰騰。此
X72n1439_p0594b07║三寶中若能如是知、如是見、如是信解，不生法相。以
X72n1439_p0594b08║拂子打圓相，云：我今為汝保任此事，終不虗也。復舉
X72n1439_p0594b09║拂子召大眾，云：會麼？王令已行天下徧，桃花處處笑
X72n1439_p0594b10║春風。
X72n1439_p0594b11║信士李玉率眾善友請上堂。清信弟子李玉于福城
X72n1439_p0594b12║建菴造像，孳孳為善，求福不回。今日又率眾善友上
X72n1439_p0594b13║鼓山飯僧，請山僧說法。古德云：佛法有什麼事行得？
X72n1439_p0594b14║即是灼然。若果能行得，有什麼事？祇如佛法作麼生
X72n1439_p0594b15║行？會麼？布施是行，持戒、忍辱、精進、禪定、智慧是行。布
X72n1439_p0594b16║施度慳貪，持戒度毀犯，忍辱度瞋恚，精進度懈怠，禪
X72n1439_p0594b17║定度散亂，智慧度愚痴，無量百千行門皆歸六度。雖
X72n1439_p0594b18║然，有箇漢本不慳、不犯、不瞋、不懈、不亂、不痴，教他行
X72n1439_p0594b19║箇什麼？鵰弓已掛鯨波息，萬里歌謠慶一人。
X72n1439_p0594b20║東魯望雲上座設齋，請上堂。舉天親菩薩從彌勒內
X72n1439_p0594b21║院下，無著菩薩問曰：人間四百年，彼天為一晝夜。彌
X72n1439_p0594b22║勒于一時中成就五百億天子，證無生法忍。未審說
X72n1439_p0594b23║什麼法？天親曰：祇說這箇法。祇是梵音清雅，令人樂
X72n1439_p0594b24║聞。師云：彌勒如實而說，天子如實而證，無著如實而
X72n1439_p0594c01║問，天親如實而答。今日或有人問鼓山望雲上座：請
X72n1439_p0594c02║和尚說法。未審說什麼法？亦答云：祇說這箇法。更問：
X72n1439_p0594c03║如何是這箇法？擊拂子云：會麼？不見道：梵音清雅，令
X72n1439_p0594c04║人樂聞。還有證無生法忍者麼？喚來好與痛棒。
X72n1439_p0594c05║何玉吾居士祈嗣保安，請上堂。三界上下法，我說皆
X72n1439_p0594c06║是心，離于諸心法，更無有可得。今日福城弟子何知
X72n1439_p0594c07║祚同室方氏齋僧求福，福生了也，福從何來？旱地金
X72n1439_p0594c08║蓮朵朵開。禮懺懺罪，罪滅了也，罪從何去？長江日夜
X72n1439_p0594c09║向東注。罪滅福生宗胤繁，枝枝子結菩提樹。雖然，更
X72n1439_p0594c10║有一句子，罪福該不得，生滅沒相干底。驀拈拄杖，召
X72n1439_p0594c11║大眾，云：祇這箇，上拄天，下拄地，黑似漆，常在動用中，
X72n1439_p0594c12║動用中收不得。有人提得去，天下橫行；如或不然，可
X72n1439_p0594c13║謂百姓日用而不知。卓一卓，喝一喝。
X72n1439_p0594c14║光孝寺惠如、勉之、空生、惺凡、機先眾道友設齋，請上
X72n1439_p0594c15║堂。舉：寶誌公云：以我身空諸法空，千品萬彚悉皆同。
X72n1439_p0594c16║雲門拈云：你諸人立不見立，行不見行，四大五蘊不
X72n1439_p0594c17║可得，何處見有山河大地來？是你諸人每日把鉢盂
X72n1439_p0594c18║噇飯，喚什麼作飯？何處更有一粒米來？師云：雲門祇
X72n1439_p0594c19║為慈悲之故，乃有落草之談。若能直下知歸佛法，更
X72n1439_p0594c20║有何事？雖然，山僧不恁麼道：以我身空諸法空，千品
X72n1439_p0594c21║萬彚悉皆同。一切智智清淨，無二無二分，無別無斷
X72n1439_p0594c22║故。長連床上吃飯，北俱盧洲洗澡，脚踏五須彌，身穿
X72n1439_p0594c23║百衲襖，却被十字街頭屠狗旃陀羅冷地裏覷見，提
X72n1439_p0594c24║起剛刀，高聲唱云：一稱南無佛，皆共成佛道。會麼？大
X72n1439_p0595a01║眾無事，歸堂好。
X72n1439_p0595a02║孝男陳太育薦妣，請上堂。道剛優婆夷家居省緣，勤
X72n1439_p0595a03║修淨業。至年七十，正念分明，念佛尅期而化。茲當首
X72n1439_p0595a04║七，其男太育率眾孝眷特送靈龕到山，如法闍維，安
X72n1439_p0595a05║塟報親塔中。仍禮懺飯僧，用薦冥福。更請山僧陞于
X72n1439_p0595a06║此座，舉唱宗乘，資助往生。大眾還知麼？諸佛于眾生
X72n1439_p0595a07║心內建立水月道場，接化眾生而歸淨土。眾生于諸
X72n1439_p0595a08║佛心內執持虗聲名號，念幻佛而願往生。啐啄無差，
X72n1439_p0595a09║感應道合。正與麼時，金蓮臺上嬰兒誕生，白玉堦前
X72n1439_p0595a10║彌陀受記。風吟寶樹，波動金渠。並天樂以鏗鏘，共契
X72n1439_p0595a11║經而符響。鏡魔永伏，夢果圓成。陳氏母一生之能事
X72n1439_p0595a12║畢矣。雖然如是，眾中還有獨超方外、不涉斯美者麼？
X72n1439_p0595a13║若有，彌陀老人點首不暇，觀音、勢至讚歎莫窮。如或
X72n1439_p0595a14║不然，五濁泥深千萬丈，大家把手上高山。
X72n1439_p0595a15║佛歡喜日，比丘尼興昌同徒法智請上堂。昨日山僧
X72n1439_p0595a16║晝𥨊夢一僧入方丈，禮拜起問曰：本來無一物，教學
X72n1439_p0595a17║人參箇什麼？山僧答云：祇參箇無一物底。僧曰：無一
X72n1439_p0595a18║物底作麼生參？山僧道：參亦無。僧云：莫落空否？山僧
X72n1439_p0595a19║道：祇這怕落空底，擬空向什麼處去？僧語塞。山僧復
X72n1439_p0595a20║謂之曰：參禪要到四稜著地始用得著，若只驢前馬
X72n1439_p0595a21║後鼓弄唇舌，脚根下浮逼逼地一推便倒，有什麼堪
X72n1439_p0595a22║共語處？僧亦無語，逡巡而退，及醒起來方知是夢。今
X72n1439_p0595a23║日對大眾前更說箇夢話，敢問大眾：參禪到什麼處
X72n1439_p0595a24║是四稜著地？祇這四稜著地一句作什麼生商量？莫
X72n1439_p0595b01║是透得古人幾則公案解拈解頌麼？莫是識得經論
X72n1439_p0595b02║中一二吃緊言句麼？莫是于六根門頭認得箇昭昭
X72n1439_p0595b03║靈靈底，便解擎拳竪指、瞬目揚眉麼？莫是以箇見處
X72n1439_p0595b04║融會萬法，即萬法融會箇見處麼？莫是藏睛閉目、攝
X72n1439_p0595b05║念歸空、一切蕩盡麼？如斯見解，擬求大道，譬如烝砂
X72n1439_p0595b06║作飯、掘地覔天，徒自疲勞，于己何益？豈不見九峯虔
X72n1439_p0595b07║和尚云：擬將心意學禪宗，大似西行却向東。不惟不
X72n1439_p0595b08║能到家，最初出門時早已錯却路頭了也。或有箇漢
X72n1439_p0595b09║聞山僧與麼道，便問：四稜著地一句，却請和尚道。此
X72n1439_p0595b10║正所謂矮子觀場，隨人上下，轉見不堪。雖然如是，今
X72n1439_p0595b11║對人天眾前不可空却口，不免乘便下坡，略與大眾
X72n1439_p0595b12║通箇消息。今朝七月十五，諸佛歡喜，眾僧自恣，監院
X72n1439_p0595b13║化眾啟建盂蘭盆無遮大會，普度法界有情。有溫陵
X72n1439_p0595b14║比丘尼興昌同徒法智，特特遠來求受戒法，即午設
X72n1439_p0595b15║齋供眾，請上堂，舉揚般若，用開覺路。伏願興昌、法智
X72n1439_p0595b16║及現前一會人等，人人飽餐甘露、飫飲醍醐，進道無
X72n1439_p0595b17║魔、修心有地，燈籠露柱共作證盟，白牯黧奴齊成佛
X72n1439_p0595b18║道。伏惟大眾。久立，便下座。
X72n1439_p0595b19║一脉監院五十初度，弟子等炤羅等法設齋，請上堂。
X72n1439_p0595b20║觀河無異見，祇露一斑；誕下便稱尊，猶存數量。須知
X72n1439_p0595b21║當人分上一片穩密田地，絕數量，無邊表，迎之不見
X72n1439_p0595b22║其首，隨之罔眺其後，巨浸稽天而不溺，劫火洞然而
X72n1439_p0595b23║不壞。要是恁麼人，方知有恁麼事。既知恁麼事，一任
X72n1439_p0595b24║頭頭上明、物物上用，隨處作主，遇緣即宗，四五百條
X72n1439_p0595c01║花柳巷信步行來，二三千處管絃樓彈指便入，無罣
X72n1439_p0595c02║無礙，非古非今。雖然如是，苟非其人，斫額有分。復云：
X72n1439_p0595c03║山僧出世三載，承一脉源公監院事，始得化儀略備，
X72n1439_p0595c04║法化流行。葢源公盡始盡終，實心實行，忘身事眾，克
X72n1439_p0595c05║己成功，經霜雪而不改，歷風雨而不變，方楊岐之于
X72n1439_p0595c06║慈明、石窓之于弘智，庶幾無愧矣。今日正逢五秩初
X72n1439_p0595c07║度，弟子等炤等法及合山大眾雍雍穆穆，遞相慶賀，
X72n1439_p0595c08║山僧有條攀條，也要慶讚一上。歲月遷流不變易，如
X72n1439_p0595c09║如不動秪這是，知命知非且勿論，真實身心第一義。
X72n1439_p0595c10║大眾久立，下座。
X72n1439_p0595c11║開爐，上堂。昨夜霜風刮地來，煖簾掛起地爐開，直饒
X72n1439_p0595c12║鐵額銅睛漢，白汗須教出一回。葢為諸人分上有一
X72n1439_p0595c13║片淨白田地，無始劫來常在其中食息起居，只為不
X72n1439_p0595c14║知不信，不免起模畵樣、長期短期，令汝參究，開佛祖
X72n1439_p0595c15║知見、徹生死根源，要認箇界至明白，不為六賊侵占、
X72n1439_p0595c16║向外飄零。既認得已，方知此地是當人自己無始劫
X72n1439_p0595c17║來本所住處、本所受用，不曾變易一絲毫、不曾減少
X72n1439_p0595c18║一絲毫，便好定國安邦、興家立業，發大伏藏賑濟一
X72n1439_p0595c19║切，始不負出家行脚之志。眾中還有認得界至明白
X72n1439_p0595c20║者麼？若有，即今日解制亦不分外；如或未然，切須抖
X72n1439_p0595c21║擻精神，用心體究，看他是什麼道理？以悟為期，勿限
X72n1439_p0595c22║時節，一期不悟、一期不休，一年不悟、一年不休，一生
X72n1439_p0595c23║不悟、一生不休，拚取兩生、三生，無有不悟去。須是具
X72n1439_p0595c24║此大根器、大力量、大志願，于此門中方堪入作。若只
X72n1439_p0596a01║學時輩參鮮魚禪、說道理、呈伎倆，亟亟然求售于人，
X72n1439_p0596a02║此則非吾家種草，不勞相見，惟同志者共相體悉。
X72n1439_p0596a03║師誕日，林舜游居士設齋，請上堂。今日乃山僧賤誕，
X72n1439_p0596a04║伏承林舜游居士入山設供致祝，并請為大眾說法。
X72n1439_p0596a05║秪如壽作麼生祝？法作麼生說？大眾還見目前虗空
X72n1439_p0596a06║麼？虗空還有時日歲月麼？還有晝夜明暗麼？還有邊
X72n1439_p0596a07║際分量麼？還有彼此隔礙麼？諸人若端的識得虗空
X72n1439_p0596a08║落處，便識得自己落處；識得自己落處，便識得山僧
X72n1439_p0596a09║落處。與從上佛祖、天人羣生、山河國土落處，權衡造
X72n1439_p0596a10║化，爐錘萬物，亘古亘今，不變不易。豈不見趙州祖師
X72n1439_p0596a11║云：未有世界，早有此性。世界壞時，此性不壞。時有僧
X72n1439_p0596a12║問：如何是此性？州云：四大五蘊。僧云：這箇是壞的。如
X72n1439_p0596a13║何是此性？州云：四大五蘊。大眾，趙州于貧女宅中掘
X72n1439_p0596a14║開寶藏，力士額上剖出明珠，覿體施呈，更有何事？諸
X72n1439_p0596a15║人向這裏直下領荷得去，今日舜游居士一場佛事
X72n1439_p0596a16║功不浪施。如或不然，更聽頌出：人人一具金剛骨，赤
X72n1439_p0596a17║肉團中萬仞高。今日為君親指出。卓拄杖，云：撑天拄
X72n1439_p0596a18║地不徒勞。下座。
X72n1439_p0596a19║本照耆德請上堂。黃梅本照朗公以三十年道舊，特
X72n1439_p0596a20║遣徒孫知化嘉禾，不遠數百里而來，設供請法為山
X72n1439_p0596a21║僧慶誕，不免乘時及節為諸人露箇消息。昨夜虗空
X72n1439_p0596a22║迸裂，無端墮下小兒，為渠安年立歲也是當面糊塗。
X72n1439_p0596a23║雖然，不免將錯就錯，道箇天上天下惟我獨尊，祇得
X72n1439_p0596a24║八表欽承、十方嚮順，山河國土屈身低影。正與麼時，
X72n1439_p0596b01║還有行正令底跛脚阿師麼？若有，山僧與渠結箇同
X72n1439_p0596b02║參；如或不然，且與木人同接拍，高聲唱起太平歌。乃
X72n1439_p0596b03║卓拄杖，云：吽，吽。便下座。
X72n1439_p0596b04║太超、太志、太靜剃度，請上堂。太超等三人始因持血
X72n1439_p0596b05║盆，素報父母恩，遂入佛門，知有出家事，逗到今日，乃
X72n1439_p0596b06║割愛入山，懇求剃度受戒。釋迦老子云：孝名為戒。夫
X72n1439_p0596b07║為人子者，果能至心致孝于父母，則全體戒、定、慧，又
X72n1439_p0596b08║何待剃除鬚髮、披著袈裟、登壇羯磨，然後為出家得
X72n1439_p0596b09║戒耶？雖然，也須認得箇真父母始得。不然，徒僕僕于
X72n1439_p0596b10║敬養、戀戀于恩情，但結世間生死業耳，又何益于孝
X72n1439_p0596b11║之道耶？若認得真父母，便具真孝道；具真孝道，便是
X72n1439_p0596b12║真出家、真受戒、真報父母恩也。且如何是諸人真父
X72n1439_p0596b13║母？良久，云：徧身紅爛臥荊棘，三世諸佛莫扶持，十二
X72n1439_p0596b14║時中勤孝順，瞥生一念即傷伊。
X72n1439_p0596b15║等志剃度，上堂。三界升沉事可嗟，剃除鬚髮著袈裟，
X72n1439_p0596b16║一塵不染恒清淨，的是人間優鉢花。大眾，且道袈裟
X72n1439_p0596b17║下是箇什麼？謾言抖擻不下，早已全體披露，晨朝洗
X72n1439_p0596b18║面摩頭，方知頂相元具。
X72n1439_p0596b19║佛成道日，總戎許公送法衣到山飯僧，請上堂。師陞
X72n1439_p0596b20║座，舉衣示眾云：大眾！此衣是漳州府總戎許公諱天
X72n1439_p0596b21║竉同夫人沈氏法名太樹施與山僧說法。且道：此衣
X72n1439_p0596b22║與昔日世尊所傳金襴袈裟是同？是別？若道是同，今
X72n1439_p0596b23║古各不相到；若道是別，線路原自相通。要會麼？通身
X72n1439_p0596b24║披著無絲縷，却似晴霞映碧空。遂披衣據座，乃云：雪
X72n1439_p0596c01║山六載忍饑凍，一覩明星佛便成，却道眾生皆具足，
X72n1439_p0596c02║祇因妄想墮凡情。大眾！且道：這妄想作麼生斷？良久，
X72n1439_p0596c03║云：待釋迦老子作凡夫時為諸人道破。
X72n1439_p0596c04║一相耆宿同均頌道友設齋，請上堂。一相耆宿問：古
X72n1439_p0596c05║者道：撥草瞻風，祇圖見性。請問和尚：即今性在什麼
X72n1439_p0596c06║處？師云：老師即今在什麼處立地？進云：識得自性，方
X72n1439_p0596c07║脫生死。眼光落地時作麼生脫？師展兩手。進云：脫得
X72n1439_p0596c08║生死，方知去處。四大分離時向什麼處去？師云：面前
X72n1439_p0596c09║是佛殿。進云：謝師指示。禮拜，歸位。師乃云：今日乃一
X72n1439_p0596c10║相老師同均頌道友以三十餘年道舊特入山相訪，
X72n1439_p0596c11║請陞座為大眾舉揚。且山僧昔居受業時，親受一相
X72n1439_p0596c12║老師激勸，心銘之久矣。茲辱枉顧，雖彼此老大，非復
X72n1439_p0596c13║昔時顏面，而促膝清談，勸然敘舊，宛如昨日。可見這
X72n1439_p0596c14║一段光明亘古亘今，不變不易。大眾！還知有這一段
X72n1439_p0596c15║光明麼？若知得，便可坐斷三際，逈離生滅，一真獨露，
X72n1439_p0596c16║湛寂凝然，參禪見性也在這裏、脫生死也在這裏、去
X72n1439_p0596c17║處也在這裏。如或不然，更為指注一上。遂舉拂子，云：
X72n1439_p0596c18║祇這箇，還見麼？昔也如是見，今也如是見。復擊拂子，
X72n1439_p0596c19║云：還聞麼？昔也如是聞，今也如是聞，今昔雖則異時，
X72n1439_p0596c20║見聞何曾有別？秪如不落見聞一句作麼生道？瑞氣
X72n1439_p0596c21║生嘉運，林花結早春。
X72n1439_p0596c22║池心宇道友募眾修禮大悲懺法，請上堂。今日福城
X72n1439_p0596c23║有一大心凡夫池心宇，為閩中連年兵戈弗息、諸難
X72n1439_p0596c24║競起、生靈塗炭、觸目悲酸，乃特倡緣募眾于鼓山，請
X72n1439_p0597a01║諸禪德修禮大悲懺法。葢欲哀感觀世音菩薩慈悲
X72n1439_p0597a02║願力，保持世界、覆護眾生，共躋昇平、同資仁壽。即此
X72n1439_p0597a03║一念，與觀世音大慈悲心一體同觀、無二無別，如天
X72n1439_p0597a04║普葢、似地普擎，一切眾生盡在其中，承其庥廕、受其
X72n1439_p0597a05║度脫。須知此心不獨心宇有之，一切眾生悉皆具足，
X72n1439_p0597a06║祇為封于我執、纏于愛見，故不能擴充耳。若使人人
X72n1439_p0597a07║就心宇一念中擴充去，即是觀世音菩薩全體出現，
X72n1439_p0597a08║與大地眾生慈心相向、慈眼相視，在在處處啟慈悲
X72n1439_p0597a09║門、弘慈悲化，自然天下太平、民康物阜，一人高拱無
X72n1439_p0597a10║為、萬邦咸資至澤，匪有假于他術，乃自心之常分爾。
X72n1439_p0597a11║雖然如是，猶是功勳邊事，更須知有當人尊貴一路
X72n1439_p0597a12║始得。且如何是尊貴一路？當陽突出無人識，笑倒南
X72n1439_p0597a13║無觀世音。
X72n1439_p0597a14║大悲懺圓滿，善友李望山、李弘通、于明𡋛、王今眾、王
X72n1439_p0597a15║岐崗、林文若、張道素、郭瞻卿、陳輝生設齋，請上堂。古
X72n1439_p0597a16║今日月，古今山河，浮雲變易，總不干它。然則觀世音
X72n1439_p0597a17║菩薩用許多手眼，成得甚麼邊事？不因柳毅傳書信，
X72n1439_p0597a18║何緣得到洞庭湖？拈拄杖，云：觀世音菩薩來也，通身
X72n1439_p0597a19║是？徧身是？差之毫釐失千里。分付諸人急著眼，看是
X72n1439_p0597a20║甚麼？卓一卓，云：觀音妙智力，能救世間苦。又卓一卓，
X72n1439_p0597a21║下座。
X72n1439_p0597a22║朗虗上人報親，請上堂。人人有箇本爹娘，如影隨形
X72n1439_p0597a23║處處彰。無奈眾生自違背，今朝突出在中央。前是佛
X72n1439_p0597a24║殿，後是法堂，左是廚庫，右是僧堂。且道中間底本爹
X72n1439_p0597b01║娘是何面目？良久，云：切忌觸諱。
X72n1439_p0597b02║陳允泉善友薦親，請上堂。僧問：今日允泉善友薦親，
X72n1439_p0597b03║請和尚說法，與那叱太子柝骨還父、柝肉還母，現本
X72n1439_p0597b04║身為父母說法，是同？是別？師云：你但識取本身。進云：
X72n1439_p0597b05║恁麼則伊親得度去也。師云：如何是你本身？進云：將
X72n1439_p0597b06║此深心奉塵剎。師云：猶屬影響在。師乃云：今日陳允
X72n1439_p0597b07║泉善友遠自溫陵來，乞山僧一語以薦拔父母。秪如
X72n1439_p0597b08║允泉父母為存耶？亡耶？若存，安用薦拔？若亡，又薦拔
X72n1439_p0597b09║阿誰？唯存與亡，如何理論？須知存者無所存，但是幻
X72n1439_p0597b10║存；亡者無所亡，亦唯幻亡。存亡既皆是幻，則非幻者
X72n1439_p0597b11║豈存亡可得而隱顯耶？且如何是非幻者？豈不見祖
X72n1439_p0597b12║師云：泡幻同無礙，如何不了悟？達法在其中，非今亦
X72n1439_p0597b13║非古。即今現前大眾身心與歷劫以來本生父母，若
X72n1439_p0597b14║存若亡，同時放光，互相攝入，還有了悟者麼？若了悟
X72n1439_p0597b15║得，不惟允泉父母薦拔已竟，即諸人父母悉皆薦拔，
X72n1439_p0597b16║無有遺餘。如或不然，明朝生悉達，更請問摩耶？
X72n1439_p0597b17║佛誕日，信女蔣傳果預修，請上堂。福城信女蔣傳果，
X72n1439_p0597b18║預佈來生大福田，更請山僧轉法輪，欲求無上大智
X72n1439_p0597b19║慧。以慧修福是真福，以福修慧是真慧，福慧圓成兩
X72n1439_p0597b20║足尊，世出世間無與等。福是自心之妙德，慧是自心
X72n1439_p0597b21║之妙光，若人了達于心地，一切福慧自圓滿。只如當
X72n1439_p0597b22║人心地作麼生了？不見道：天上天下，唯我獨尊。
X72n1439_p0597b23║心閑上座病中請上堂，僧問：香雲繚繞，鐘鼓鏗鏘，如
X72n1439_p0597b24║何是和尚今日為人一句？師云：闍黎已道竟。進云：言
X72n1439_p0597c01║前薦得，掘地覔天；句後承當，掉棒打月。不前不後，請
X72n1439_p0597c02║師方便。師竪拂子，進云：若將耳聽終難會，眼處聞聲
X72n1439_p0597c03║始得知。師云：髑髏外道將一句來。僧拂袖歸眾，師云：
X72n1439_p0597c04║好與三十棒。師乃云：心閑上座居福州羅山之彌陀
X72n1439_p0597c05║殿有年，絕俗清修，克己營建，近因抱病，決志還山，請
X72n1439_p0597c06║山僧陞座。夫一切眾生皆有身心之病，身病謂四相，
X72n1439_p0597c07║心病為三毒，無奈眾生不知，恃血氣之剛盛，逐聲色
X72n1439_p0597c08║而莫返，世醫拱手，莫可救療，惟病者知之，方堪下藥。
X72n1439_p0597c09║且道下什麼藥？須知病即是藥。何者？葢以病故，始知
X72n1439_p0597c10║此身是苦、是空、是無常、是無我，即能返窮此身生所
X72n1439_p0597c11║從來、死所去處，窮之不已，豁然明悟，來去不疑，積劫
X72n1439_p0597c12║未了之事一旦了矣。古德云：病者，眾生之良藥。豈不
X72n1439_p0597c13║信然耶？雖然，猶是藥病相治，更須知有本分事始得。
X72n1439_p0597c14║豈不見溈山問道吾：什麼處去來？吾云：看病來。溈云：
X72n1439_p0597c15║有幾人病？吾云：有病底，有不病底。溈云：不病底莫是
X72n1439_p0597c16║智頭陀麼？吾云：病與不病總不干他事。速道，速道。溈
X72n1439_p0597c17║云：道得也與他沒交涉。大眾，你看二尊宿一拶一捺，
X72n1439_p0597c18║略露風規，傾盡家私，更無餘蘊，不但病不干他事，不
X72n1439_p0597c19║病亦不干他事，道不得與他沒交涉，道得亦與他沒
X72n1439_p0597c20║交涉。且道他畢竟是阿誰？參。
X72n1439_p0597c21║開明上人請上堂。是風動，是旛動，萬象森羅一時漏
X72n1439_p0597c22║洩；非風動，非旛動，三世諸佛無地藏身。仁者心動，大
X72n1439_p0597c23║小祖師只知開口易，不覺舌頭長。竪拂子，云：且道這
X72n1439_p0597c24║箇是什麼？即午開明上人設齋，山僧留取口吃飯。擊
X72n1439_p0598a01║拂子，下座。
X72n1439_p0598a02║重陽孝子陳正謨薦考輝宇居士，請上堂。陳輝宇居
X72n1439_p0598a03║士平生持齋念佛，好善樂施，去年七十五歲垂誡子
X72n1439_p0598a04║孫，一一分明，翛然化去，其信進之力葢可知矣。茲當
X72n1439_p0598a05║小祥，其子正謨等特遵遺命上鼓山飯僧，請山僧陞
X72n1439_p0598a06║座，也要討箇阿爹本命元辰下落。古者道：紅輪決定
X72n1439_p0598a07║沉西去，未委靈魂往那方？須知滔天白浪著力者能
X72n1439_p0598a08║有幾人？充國黃金拈出底始是好手。還委悉麼？年年
X72n1439_p0598a09║九月九，徧地菊花香。
X72n1439_p0598a10║西隱寺僧頓超同善友鄭茂衡、林天章等放生掩骼，
X72n1439_p0598a11║滿懺飯僧，請上堂。徧野髑髏，高唱無生之曲；臨危物
X72n1439_p0598a12║命，全提殺活之機。子產固所未知，文王亦復未見，却
X72n1439_p0598a13║被福城眾多師僧善友一肩領荷。既領荷已，乃復上
X72n1439_p0598a14║鼓山，炊無米飯，煑不濕羮，普供大眾，仍請山僧下一
X72n1439_p0598a15║轉語，用申慶讚。且道下什麼語即得？要知麼？天下太
X72n1439_p0598a16║平，同躋仁壽。
X72n1439_p0598a17║文之上座請上堂。秋風凉，秋夜長，未歸客，思故鄉。拍
X72n1439_p0598a18║禪床，云：這裏是什麼所在？大家總在裏許，切忌開眼
X72n1439_p0598a19║尿床。復舉：文殊菩薩一日令善財採藥，曰：是藥者採
X72n1439_p0598a20║將來。善財徧觀大地無不是藥，却來白曰：無有不是
X72n1439_p0598a21║藥者。文殊曰：是藥者採將來。善財乃于地上拈一莖
X72n1439_p0598a22║草度與文殊，文殊接得呈起，示眾曰：此藥亦能殺人，
X72n1439_p0598a23║亦能活人。師云：盡大地是病，盡大地是藥，以如是藥
X72n1439_p0598a24║治如是病，無欠無餘，自然恰好。善財可謂善採，文殊
X72n1439_p0598b01║可謂善用，若有服之者，直令佛法禪道人我貢高，是
X72n1439_p0598b02║非憎愛諸病頓起，通身慶快，許渠作箇洒落底衲僧。
X72n1439_p0598b03║雖然，也只醫得箇有病的，忽遇箇無病的來作麼生
X72n1439_p0598b04║醫？莫將無事為無事，往往事從無事生。
X72n1439_p0598b05║師到南山，二勝和尚請上堂。賣松風於臘月，煞不知
X72n1439_p0598b06║時；撾布鼓于雷門，尤堪捧腹。雖然，祇得將錯就錯，向
X72n1439_p0598b07║虗空裏打箇筋斗，貴得主賓道合，正脉流通。拈拄杖，
X72n1439_p0598b08║云：滿口道不出，信手拈得來。卓一卓，云：瞎驢正法眼，
X72n1439_p0598b09║滅却又重開。開後如何？良久，云：不是我堂頭道兄，和
X72n1439_p0598b10║尚誰共相委？又卓一卓，下座。
X72n1439_p0598b11║師到上生寺，淨悟耆德同信士朱繼禧、劉信篤、葉子
X72n1439_p0598b12║珍等設齋，請上堂。師陞座，拈香云：此一瓣香供養妙
X72n1439_p0598b13║應和尚。復拈香云：此一瓣香供養曹山寂祖。伏願竈
X72n1439_p0598b14║花再發，覺苑重春，駕寶筏于迷津，扇真風于末運。就
X72n1439_p0598b15║座云：妙應和尚、曹山寂祖兩箇老古錐，無端向這一
X72n1439_p0598b16║片地上撞出頭來，一人為兄在國歡搖頭，一人為弟
X72n1439_p0598b17║在上生擺尾，攪渾世界，反覆陰陽，仔細檢點來，猶是
X72n1439_p0598b18║冬行春令。山僧為寂祖脚下兒孫，今日到來，雖則祖
X72n1439_p0598b19║翁家業契券分明，要且未敢顧著。何也？孟春猶寒，伏
X72n1439_p0598b20║惟珍重。
X72n1439_p0598b21║泉州開元寺職事石航達際思聖宅出，諸上座送師
X72n1439_p0598b22║還山。設齋，請上堂。圓同太虗，無欠無餘。山僧離鼓山
X72n1439_p0598b23║到開元，則開元有山僧，鼓山無山僧；離開元還鼓山，
X72n1439_p0598b24║則鼓山有山僧，開元無山僧。作麼生說箇無欠無餘
X72n1439_p0598c01║底道理？莫是云雲無心以出岫，鳥倦飛而知還麼？錯！
X72n1439_p0598c02║莫是云去去實不去，來來實不來麼？錯！莫是云動若
X72n1439_p0598c03║行雲，止猶谷神麼？錯！畢竟如何得不錯去？咄！不勞說
X72n1439_p0598c04║夢。擊拂子，下座。
X72n1439_p0598c05║毫光上人誕日設齋，請上堂。若是無生無不生，鐵牛
X72n1439_p0598c06║閒步火中行。軒轅甲子知多少，露柱分明與竝庚。且
X72n1439_p0598c07║道露柱畢竟年多少？塵沙劫又塵沙劫，數盡塵沙算
X72n1439_p0598c08║不清。
X72n1439_p0598c09║思聖靜主還山掃塔，請上堂。白塔青山裏，全身大定
X72n1439_p0598c10║中，死生俱不道，夜半日頭紅。正與麼時，還有真見先
X72n1439_p0598c11║師面目者麼？若有，鼓山門下不至寂寥；如或不然，白
X72n1439_p0598c12║浪滔天，正好著力。
X72n1439_p0598c13║池心宇道友募眾修第二壇大悲懺法，請上堂。僧問：
X72n1439_p0598c14║如何是大悲心？師云：分明流出。進云：觀音菩薩來也。
X72n1439_p0598c15║師云：向汝道什麼？進云：伏惟萬福。師云：歸位著。師乃
X72n1439_p0598c16║云：觀世音菩薩一片大悲心，現出千手眼，在娑婆險
X72n1439_p0598c17║惡道中施大無畏與大安樂，而眾生不知。由不知故，
X72n1439_p0598c18║菩薩之悲心愈重，或現蚌蛤中、或現牛膽裏、或作馬
X72n1439_p0598c19║郎婦、或作誌公身，種種方便，處處接引。無奈眾生之
X72n1439_p0598c20║痴迷猶甚，乃於自心中自相吳越、自動干戈，帶累無
X72n1439_p0598c21║限平人墮坑落壍，其苦有不可勝言者。福城池心宇
X72n1439_p0598c22║道友觸目興感，起同體之悲，發願募眾修禮大悲懺
X72n1439_p0598c23║法三年，普為大地人懺愆請福，祈致昇平，正打著觀
X72n1439_p0598c24║音老人痛處。今當第二期擇吉告始，特設齋請山僧
X72n1439_p0599a01║陞座，舉揚此一段因緣，也要大家同知此事、同發此
X72n1439_p0599a02║心、同修此行、同證此法。大眾，還知心宇這一念落處
X72n1439_p0599a03║麼？天高羣象正，海濶百川朝。
X72n1439_p0599a04║孝子王岐崗薦嚴，請上堂。本生真父母，刀斧砍不開，
X72n1439_p0599a05║生死存亡處，了不隔纖埃。要知不隔底事麼？王岐崗
X72n1439_p0599a06║善友，關中人，僑居福省有年，至誠惻怛，勇於福田尊
X72n1439_p0599a07║人遇寶公，年九十二歲卒於家。岐崗聞訃，哀慟欲絕，
X72n1439_p0599a08║又以弗克送終為恨，乃特上鼓山飯僧，請山僧舉唱
X72n1439_p0599a09║宗乘，用酬罔極。須知岐崗舉念處，遇寶公已覿面相
X72n1439_p0599a10║見了也，非生死所能隱顯，豈閩、陝所能間隔耶？不惟
X72n1439_p0599a11║岐崗父子如是，乃至一切諸佛及諸眾生、山河國土
X72n1439_p0599a12║皆與岐崗同一體性，無二、無二分，無別、無斷故。正與
X72n1439_p0599a13║麼時，還委悉麼？將此深心奉塵剎，是則名為報父恩。
X72n1439_p0599a14║珍重。
X72n1439_p0599a15║自圓上座六十初度，請上堂。自圓問：諸佛為一大事
X72n1439_p0599a16║因緣出現于世，欲令眾生開示悟入佛之知見。請問：
X72n1439_p0599a17║如何是佛之知見？師云：墨漆桶裏放光明。進云：是法
X72n1439_p0599a18║住法位，世間相常住。如何是常住？師云：前是佛殿，後
X72n1439_p0599a19║是法堂。進云：此舍唯有一門，而復狹小時如何？師云：
X72n1439_p0599a20║且從這裏出去。進云：分明一句超然了，頓脫心猿露
X72n1439_p0599a21║白牛。師云：正好耕田。進云：掀飜剎海光輝面，宛轉須
X72n1439_p0599a22║彌暗點頭。師云：用許多閒氣力作麼？進云：雲收夜半
X72n1439_p0599a23║金烏現，等閒照見夜行人。師云：看取脚跟下。圓禮拜，
X72n1439_p0599a24║師乃云：自圓上座親從先師得度後，在紫霞洞裏得
X72n1439_p0599b01║箇飜身處，始知飯是米做，從此二十年來自歌自笑，
X72n1439_p0599b02║不妨做箇灑落道人，為什麼却被十二時辰轉喚今
X72n1439_p0599b03║日作六旬初度耶？須知夜明簾外別是家風，枯木堂
X72n1439_p0599b04║前另般春色，兩曜之所不到，四序之所不遷，芥城莫
X72n1439_p0599b05║比其數，劫石難並其堅，唯有靈源洞口石將軍許他
X72n1439_p0599b06║結箇同年。且道：石將軍有什麼長處？獨立空山無箇
X72n1439_p0599b07║事，太平歲月自綿綿。
X72n1439_p0599b08║清明弟子答響利生送本師洞白關主印之上座進
X72n1439_p0599b09║塔設齋，請上堂。師云：坐斷死關，洞然明白；銷融寶印，
X72n1439_p0599b10║廓爾圓彰。分明日午打三更，誰道藏身沒蹤跡？只得
X72n1439_p0599b11║二邊不住，中道不居。正當恁麼時，且道洞白、印之二
X72n1439_p0599b12║上座在什麼處安身立命？年年寒食清明際，杜宇花
X72n1439_p0599b13║開血滿山。
X72n1439_p0599b14║信官陳貢軒祈福設齋，請上堂。當人自心本來清淨，
X72n1439_p0599b15║只因一念迷倒，遂於身口意三業起無量過咎。惟智
X72n1439_p0599b16║者能用一念覺悟，飜破迷倒，復還元淨之心。此心即
X72n1439_p0599b17║是佛心，一切煩惱業障本來空寂，一切善法功德悉
X72n1439_p0599b18║自具足，不假外求。迷悟兩途，實轉凡成聖之要道也。
X72n1439_p0599b19║更須知迷者由迷悟而迷，悟者由悟迷而悟。如人因
X72n1439_p0599b20║地而倒，還從地起。離地求起，終無是理。雖然如是，有
X72n1439_p0599b21║一人不屬迷、不屬悟，不是聖、不是凡，一切罪福因果
X72n1439_p0599b22║籠罩他不得。且道此人是何面目？良久，召大眾云：歸
X72n1439_p0599b23║堂去。
X72n1439_p0599b24║弟子心法薦，師請上堂。一切法不生，瑞草本無根；一
X72n1439_p0599c01║切法不滅，紅爐滿盛雪。若能如是解，覷破威音外，諸
X72n1439_p0599c02║佛常現前。大瑞菴主來也，白雲籠岳頂，明月落前川。
X72n1439_p0599c03║下座。
X72n1439_p0599c04║寶善監院青恒文之內瑩設齋，請上堂。時當末運，佛
X72n1439_p0599c05║法凋零，至人乘願再來，因時救弊，弘法利生，圖報佛
X72n1439_p0599c06║祖，不是為箇閒名字強求出頭，作一場戲劇，取笑世
X72n1439_p0599c07║諦也。昔掌石師翁佩白馬印，唱雲棲道：真寂、寶善兩
X72n1439_p0599c08║處開山，三十年來覔箇知音不可得，至晚歲始遇先
X72n1439_p0599c09║師一人，既徵智證之同，遂有寶戒之授，迄今又三十
X72n1439_p0599c10║餘年矣。山僧甞題師翁真贊曰：搖儀峯鼗鼓，賣雲棲
X72n1439_p0599c11║骨董，三十餘年入水泥，始遇先師同鼻孔，死生呼吸
X72n1439_p0599c12║共通風，聲光燭破閻浮夢，一滴苕溪水逆流。不知是
X72n1439_p0599c13║濟是洞，葢實錄也。山僧年十八歲，甫離受業，稟戒師
X72n1439_p0599c14║翁座下，親承提挈，復指令見先師于荷山，至今日為
X72n1439_p0599c15║先師灑掃山門，皆辱師翁所教詔也。茲寶善監院青
X72n1439_p0599c16║恒文之內瑩諸上座以方丈遷化，乃特齎眾護法書
X72n1439_p0599c17║幣遠來，請山僧一振頹綱，勿使先人遺化一旦墜地。
X72n1439_p0599c18║因思木本水源，理難固却，乃舉出先師、師翁相見一
X72n1439_p0599c19║段因緣，也要大家知他二老落處，不可只作矮子觀
X72n1439_p0599c20║場，隨人上下也。敢問大眾：二大老節文畢竟在什麼
X72n1439_p0599c21║處？有二僧競下語，師云：未在。乃云：木人把板雲中拍，
X72n1439_p0599c22║石女含笙水底吹。或有人問：和尚又作麼生？不免向
X72n1439_p0599c23║他道：爭敢違背？下座。
X72n1439_p0599c24║大悲懺圓滿，弟子林太鼎、陳太育設齋，請上堂。聞聲
X72n1439_p0600a01║悟道，見色明心，水不洗水，金不博金。只如雲門云：觀
X72n1439_p0600a02║世音菩薩將錢買餬餅，放下手元來却是饅頭。又作
X72n1439_p0600a03║麼生？喝云：早知飯是米，何須更忍饑？復云：呪圓三七，
X72n1439_p0600a04║功滿一期，因齋慶讚，無願不隨。四海波澄無一事，普
X72n1439_p0600a05║天共樂太平時。下座。
X72n1439_p0600a06║佛誕日，福城優婆夷弟子鄭道實同男林太鼎設齋，
X72n1439_p0600a07║請上堂。師拈拄杖卓一卓，云：悉達今朝恁麼來，火中
X72n1439_p0600a08║菡萏又重開，徧空徧界香風起，異種靈苗觸處栽。祇
X72n1439_p0600a09║這箇，九龍吐水還洗得著麼？雲門行棒還打得回麼？
X72n1439_p0600a10║直饒通身是眼也鑑不出，通身是口讚莫及。且道是
X72n1439_p0600a11║箇什麼得恁麼奇特？還委悉麼？常在闤闠中，要且無
X72n1439_p0600a12║人識。又卓一卓，下座。
X72n1439_p0600a13║智楞上座請上堂，師拈拄杖，云：山僧不會說禪，終日
X72n1439_p0600a14║閉門打眠，賴有這箇上座，却能為我敷宣。卓一卓，云：
X72n1439_p0600a15║下不在地，上不在天，中不在內，傍不在邊，露躶躶，赤
X72n1439_p0600a16║洒洒，沒可把。若有人拈得出，一任天下橫行，不見一
X72n1439_p0600a17║毛頭許法為障為礙；若拈不出，被他迷却路頭，東撞
X72n1439_p0600a18║西磕。苦哉！佛陀耶！即今還有拈得出者麼？卓一卓，云：
X72n1439_p0600a19║珍重。
X72n1439_p0600a20║孝男黃知雄等奉薦考妣，請上堂。先聖道：三界上下
X72n1439_p0600a21║法，我說皆是心；離于諸心法，更無有可得。要識心麼？
X72n1439_p0600a22║天堂是？地獄是？成佛作祖亦是？如夜來做夢相似，人
X72n1439_p0600a23║在床上，夢境千差；及至于醒，了無所得；設使未醒，亦
X72n1439_p0600a24║非實有。到這裏，只貴當人識得床上本人，則醒與不
X72n1439_p0600b01║醒、得與不得皆成剩語。敢問大眾：畢竟如何識得這
X72n1439_p0600b02║箇本人去？良久，云：不識，不識。復云：上來舉揚大法功
X72n1439_p0600b03║德，奉為孝男黃知雄、知權等資薦嗣考文林郎黃公
X72n1439_p0600b04║晉、叔妣孺人郭氏懺悔愆尤，莊嚴報地。伏願幽關頓
X72n1439_p0600b05║破，顯清淨光明之身；極樂高超，證阿鞞䟦致之地。
X72n1439_p0600b06║信官黃建五入山建盂蘭盆勝會，請上堂。堂上老親
X72n1439_p0600b07║真活佛，慇懃敬養福無邊。更資亡母諸親屬，一切同
X72n1439_p0600b08║登極樂天。大眾須知，建老這一念廣大心起自孝道，
X72n1439_p0600b09║且道這孝又從什麼處起？若也識得起處，不唯現世
X72n1439_p0600b10║父母福樂百年，過去七世父母生天，乃至盡法界、虗
X72n1439_p0600b11║空界一切蠢動含識皆攝入無緣慈中，一時俱證無
X72n1439_p0600b12║生法忍去也。還委悉麼？老衲親從方丈出，登堂對眾
X72n1439_p0600b13║闡宗風。乃舉拂子召大眾云：是什麼？更若凝眸，不勞
X72n1439_p0600b14║相見。
X72n1439_p0600b15║興茂庄主誕日，弟子等純林、等志等設齋，請上堂。三
X72n1439_p0600b16║緣和合之謂身，兩曜推遷之謂壽。似浮雲起于太虗，
X72n1439_p0600b17║若洪波瀉于巨壑。須知真身無相，等十界以同軀；真
X72n1439_p0600b18║壽不遷，即剎那而恒寂。非生非滅，非凡非聖，非內非
X72n1439_p0600b19║外，非減非增。便恁麼悟去，尚墮法身，猶存數量。所以
X72n1439_p0600b20║昔日僧問洞山：三身中阿那身不墮眾數？洞山云：吾
X72n1439_p0600b21║常于此切。僧後問曹山：吾常于此切意作麼生？曹山
X72n1439_p0600b22║云：要頭便斫去。又問雪峯，峯以拄杖劈口打，云：我亦
X72n1439_p0600b23║曾到洞山來。大眾且道：三大老意畢竟在什麼處？咄！
X72n1439_p0600b24║寧可截舌。雖然如是，祇如興茂庄主輔弼叢林三十
X72n1439_p0600c01║餘載，克勤克慎，實行實心。茲當九月朔旦，正值花甲
X72n1439_p0600c02║初周，因齋慶讚一句又作麼生？還委悉麼？採菊東籬
X72n1439_p0600c03║下，幽然見南山。
X72n1439_p0600c04║牛彔章京熊公，諱進學，禮千佛名經，飯僧，請上堂。懺
X72n1439_p0600c05║悔一門，諸佛共讚。等覺已降，無不力行。普賢為華嚴
X72n1439_p0600c06║長子，發十大願王，其第四願云：懺悔業障，況其他耶？
X72n1439_p0600c07║博地凡夫，未階聖果，處處貪著，無非是罪，其奈不知。
X72n1439_p0600c08║雖則不知，不是無罪。譬暗中書字，火滅字存，及至天
X72n1439_p0600c09║明，字終現耳。惟智者先覺，深自尅責，息心改行，以復
X72n1439_p0600c10║還本善。故釋迦老子垂誡云：諸惡莫作，眾善奉行。自
X72n1439_p0600c11║淨其心，是諸佛意。須知三世諸佛、歷代祖師，無有一
X72n1439_p0600c12║人不淨此心而成正覺者。只如淨心一句作麼生？本
X72n1439_p0600c13║來無一物，切忌自揚塵。打破閻浮界，獨露法王身。珍
X72n1439_p0600c14║重。
X72n1439_p0600c15║牛彔章京陳公，諱九州，偕男綬入山禮千佛名經，飯
X72n1439_p0600c16║僧，請上堂。千佛出世不為別事，要令大地眾生見自
X72n1439_p0600c17║本性、了却生死。何也？葢為人人有箇本性，只是不見；
X72n1439_p0600c18║雖則不見，不可是無。人人有箇生死，只不肯了；雖則
X72n1439_p0600c19║不了，不可是有。生死不有、本性不無，一時拈出布施
X72n1439_p0600c20║大眾。竪拂子，云：是甚麼？若向這裏直下見得，曠劫來
X72n1439_p0600c21║事只在如今，無邊生死一時盡淨，豈不慶幸？如或不
X72n1439_p0600c22║然，切須體究：這箇生死分明是有，鼓山長老為甚麼
X72n1439_p0600c23║道不有？這箇本性，本所不見、本所不聞，鼓山長老為
X72n1439_p0600c24║甚麼道不無？參來參去，一朝廓然開悟，譬如日輪升
X72n1439_p0601a01║空，無幽不燭，自家田地皆悉明了，然後發大伏藏，普
X72n1439_p0601a02║濟一切，綽有餘𥙿，可謂世出世間勝丈夫也，與他三
X72n1439_p0601a03║世千佛把手同行，又何忝哉？大眾！人身難得、大法難
X72n1439_p0601a04║聞，時不待人，切須努力。珍重。
X72n1439_p0601a05║宗聖善公誕日，弟子法願等設齋請上堂。當處出生，
X72n1439_p0601a06║隨處滅盡，更不流入第二念。只如吾人墮地以來，從
X72n1439_p0601a07║幼至壯，從壯至老，歲月日時，剎那流變，為是第二念
X72n1439_p0601a08║非第二念？良久，云：青蘿夤緣，直上寒松之頂；白雲淡
X72n1439_p0601a09║泞，出沒太虗之中。萬法本閑，唯人自閙。喝一喝，云：閙
X72n1439_p0601a10║箇甚麼？復云：末法澆漓，禪戒紛亂。先師出世，力振頺
X72n1439_p0601a11║綱。禪嗣壽昌，戒弘真寂。源流不紊，授受無差。年八十
X72n1439_p0601a12║時，甞舉壽昌一座大好山拋與道霈，大似一髮而引
X72n1439_p0601a13║千鈞，媿不勝其任矣。以真寂戒法付跬存諸公，各以
X72n1439_p0601a14║四句偈表信。其偈皆前二句敘自己心中所證法門，
X72n1439_p0601a15║後二句示付戒之意。無何，跬存、雪樵、莫違諸公俱先
X72n1439_p0601a16║掩化，而某公又妄拈宗乘，為先師所呵譴。今惟宗聖
X72n1439_p0601a17║善公在耳。善公奉侍先師巾瓶有年，親稟毗尼，教授
X72n1439_p0601a18║後學，必能遵先師之重囑，續真寂之芳猷，增佛壽命，
X72n1439_p0601a19║令法久住。今日善公五旬初度，正值先師忌辰。其徒
X72n1439_p0601a20║子法願等設齋請陞座，特舉出先師付託禪戒、匡扶
X72n1439_p0601a21║末法之意以告大眾，更不敢効封人之祝，溢美褒讚。
X72n1439_p0601a22║何也？不見道：吾禱久矣。伏惟珍重。
X72n1439_p0601a23║指修菴主為師慶壽設齋，請上堂。這箇四大，性本是
X72n1439_p0601a24║空，若不知空，不免道破。未入胞胎以前在什麼處？一
X72n1439_p0601b01║口氣不來，薪火相交，灰飛烟滅，又在甚麼處？前後既
X72n1439_p0601b02║無，中間豈有？中既不有，為什麼又喚作五十初度？不
X72n1439_p0601b03║見道：其如幻耳。祖師云：泡幻同無礙，如何不了悟？達
X72n1439_p0601b04║法在其中，非今亦非古。師乃起立，召大眾云：這箇豈
X72n1439_p0601b05║不是泡幻？喚什麼作無礙？這箇不是無礙，又喚什麼
X72n1439_p0601b06║作泡幻？這裏悟去，無邊剎境自他不隔于毫端，十世
X72n1439_p0601b07║古今始終不離于當念。如或不然，看他閒甲子，遷到
X72n1439_p0601b08║幾時休？剎那如寂靜，百川應倒流。
X72n1439_p0601b09║祖信菴主為師祝壽設齋，請上堂。一入信門，便登祖
X72n1439_p0601b10║位。且作麼生信？盡十方世界是一人，盡無量百千劫
X72n1439_p0601b11║是一壽。以如是壽，壽如是人，不長不短，不減不增。且
X72n1439_p0601b12║道人是何人？壽是何壽？還委悉麼？桃花流水杳然去，
X72n1439_p0601b13║別有天地非人間。
X72n1439_p0601b14║純一監院同陳輝生道友為師慶壽，請上堂。虗度浮
X72n1439_p0601b15║生半百年，知非知命總茫然。饑飡渴飲尋常過，笑破
X72n1439_p0601b16║虗空嘴半邊。似這般無出豁漢，不辨月之大小、歲之
X72n1439_p0601b17║閏餘，凡不收、聖不管，正好貶向無生國裏，直教覔箇
X72n1439_p0601b18║出頭地不得，安用為渠𦘕眉指目、攢花簇錦耶？雖然，
X72n1439_p0601b19║這漢却有箇長處，解向人道：飯是米做，鍋是鐵鑄。若
X72n1439_p0601b20║也不信，試向自己竈門前、口門邊一一檢點去。
X72n1439_p0601b21║兩序眾職事耆舊製師子法被，為師慶壽，請上堂。師
X72n1439_p0601b22║子叢林，師子圍繞，踞地底踞地，哮吼底哮吼，返擲底
X72n1439_p0601b23║返擲，滾毬的滾毬，直得威光凜凜，百獸潛蹤，紫氣騰
X72n1439_p0601b24║騰，羣妖遁跡，千古之下瞻之仰之，嘆莫能及。只如僧
X72n1439_p0601c01║問古德：師子搏象，全力著焉；師子搏兔，亦全力著焉。
X72n1439_p0601c02║未審全甚麼力？古德云：不欺之力。大眾！要知不欺之
X72n1439_p0601c03║力麼？喝一喝，云：末法風澆不可言，狐狼野犴塞乾坤，
X72n1439_p0601c04║赤心片片忘賓主，共荷如來正法門。大眾！珍重。
X72n1439_p0601c05║福城方、陳、林諸護法同池心宇道友率四眾為師祝
X72n1439_p0601c06║壽設齋，請上堂。今日乃山僧五十母難之辰，伏承眾
X72n1439_p0601c07║護法檀越、師僧道友各齎香雲、花雲、音樂雲、言辭雲
X72n1439_p0601c08║種種妙供而來供養，須知這一鋪功德不是錦上鋪
X72n1439_p0601c09║花，亦非冷竈放火，葢欲令人人知有未入父母胞胎
X72n1439_p0601c10║以前一著子。只如這一著子，還有歲月也無？還有壽
X72n1439_p0601c11║量也無？還有長短也無？那箇既無這箇，不可是有這
X72n1439_p0601c12║箇。那箇是一是二？還定當得出麼？豈不見昔日晏國
X72n1439_p0601c13║師問孚上座云：父母未生時，鼻孔在什麼處？孚云：老
X72n1439_p0601c14║兄先道。國師云：如今生也在什麼處？孚不肯，國師乃
X72n1439_p0601c15║問孚：作麼生？孚但搖扇，國師乃打孚一拳。大眾！國師
X72n1439_p0601c16║行拳與孚上座搖扇相去多少？須知二大老一人搖
X72n1439_p0601c17║頭、一人擺尾，無影樹上鬬春花，石鏡臺前辨妍醜。有
X72n1439_p0601c18║人向這裏會去，即午請喫齋；若也不會，即午亦請喫
X72n1439_p0601c19║齋。何故如此？大家有分。
X72n1439_p0601c20║林浦、林印、自曲水、太和、潘子起等眾位道友為師慶
X72n1439_p0601c21║壽設齋，請上堂。大衍之數五十，其用四十有九。趙州
X72n1439_p0601c22║擎茶，曹山奉酒，乾闥婆王獻樂來，無孔笛中歌本有。
X72n1439_p0601c23║恭賀無位真人千壽萬壽，只如無位真人還受也無？
X72n1439_p0601c24║匝地紅輪秀，海底不栽花。
X72n1439_p0602a01║林丹章道友募眾掩骼修薦，請上堂。吾人從無始來，
X72n1439_p0602a02║于生死界中捨身受身，不知其幾恒河沙劫。一一生
X72n1439_p0602a03║中，皆有父母諸親。盡觀大地，若男若女，若存若亡，無
X72n1439_p0602a04║有不是者。但改形易報，不復相識。茲者時值鼎革，殺
X72n1439_p0602a05║氣橫流，蒼生之沒於非命者多矣。所以壞棺棄屍，處
X72n1439_p0602a06║處狼藉。風吹日炙，雀噉鴉飡。無主無依，誰為憫念？有
X72n1439_p0602a07║福城善男子林丹章疚然在懷，乃特倡緣募眾，親為
X72n1439_p0602a08║收斂火塟，男女共計一千八百有奇。事竣，復大作佛
X72n1439_p0602a09║事以津濟之。可謂不見異相眾生，全成仝體眷屬。祈
X72n1439_p0602a10║國家之昇平，達恩親於仁壽。皆感應自然之理也。雖
X72n1439_p0602a11║然，更須知有七賢女因緣始得。昔世尊因七賢女遊
X72n1439_p0602a12║屍陀林，一女指屍謂諸姊云：屍在這裏，人向什麼處
X72n1439_p0602a13║去？一女云：作麼，作麼？諸姊諦觀，各各契悟。感帝釋散
X72n1439_p0602a14║花云：惟願聖姊有何所須，我當終身供給。女云：我家
X72n1439_p0602a15║七珍四事悉皆具足，惟要三般物：一、無根樹子一株；
X72n1439_p0602a16║二、無陰陽地一片；三、呌不響山谷一所。帝釋云：一切
X72n1439_p0602a17║所須悉皆有之，若三般物我實無得。女云：汝若無此，
X72n1439_p0602a18║爭解濟人？遂仝往見佛，白如上事。世尊云：憍尸迦！我
X72n1439_p0602a19║諸弟子大阿羅漢不解此義，唯有諸大菩薩乃解此
X72n1439_p0602a20║義。師召大眾云：一切法無生，一切法無滅，若能如是
X72n1439_p0602a21║解，諸佛常現前。七賢女各各開解了，一一現前了，便
X72n1439_p0602a22║就帝釋索三般物。帝釋云：我實無得。可謂和盤托出
X72n1439_p0602a23║了也。世尊云：我諸弟子大阿羅漢不解此義，唯有諸
X72n1439_p0602a24║大菩薩乃解此義。明瞞猶可，暗騙難當。今日有人問
X72n1439_p0602b01║鼓山林丹章道友所收一千八百髑髏在這裏，人向
X72n1439_p0602b02║什麼處去？竪拂子云：但向他道：總在山僧拂子頭上
X72n1439_p0602b03║坐寶蓮花，成等正覺去也。諸人還見麼？咄！切忌眼花。
X72n1439_p0602b04║淨慈堂尼怡然請上堂。維摩詰云：隨其心淨，則佛土
X72n1439_p0602b05║淨。此是淨義。妙法華云：以慈修身，善入佛慧。此是慈
X72n1439_p0602b06║義。夫以慈修身而入佛慧、以淨修身而淨佛土，如是
X72n1439_p0602b07║則一切戒、定、慧、福德、神通皆備于己，安用區區別求
X72n1439_p0602b08║耶？今日淨慈堂怡然上人特上鼓山乞戒、請法，為是
X72n1439_p0602b09║別求、非別求？噫！不因夜來鴈，怎見海門秋？
X72n1439_p0602b10║尼祖德請上堂：祖德比丘尼，求戒復求法，戒法原非
X72n1439_p0602b11║外，自心悉具足。心空即是戒，本來無一物；心真即是
X72n1439_p0602b12║法，歷劫不生滅。若能悟自心，戒法一時得。祇如自心
X72n1439_p0602b13║作麼生悟？日午打三更，夜半日頭出。參！
X72n1439_p0602b14║法光、法雨二上人請，上堂。佛出世，祖西來，法門處處
X72n1439_p0602b15║大張開，當陽拋擲這著子，要令窮子蚤歸來。俱胝指，
X72n1439_p0602b16║秘魔叉，雲門胡餅趙州茶，肯來覿面親分付，不來又
X72n1439_p0602b17║自隔天涯。今日法光、法雨二上人求戒請法，山僧又
X72n1439_p0602b18║作麼生？娘生兩眼原明淨，不用于中更撒沙。
X72n1439_p0602b19║慶城寺戒子樂道、寂照、祥光請上堂。昔世尊于菩提
X72n1439_p0602b20║樹下始成正覺，即立戒法。以戒是三學之首，萬行之
X72n1439_p0602b21║宗，世出世間所必由之要道也。何者？三塗以無戒而
X72n1439_p0602b22║墮，人天以有戒而生，乃至羅漢、辟支以戒而得，菩薩
X72n1439_p0602b23║以戒而修，佛果以戒而證。三塗者，即今不聞佛法，不
X72n1439_p0602b24║信因果，恣意造業，廣集眾罪者是也。人天者，即今堅
X72n1439_p0602c01║持五戒，奉行十善者是也。羅漢、辟支者，即今登壇白
X72n1439_p0602c02║四羯磨後，常行二百五十戒，進止清淨，為四真道行
X72n1439_p0602c03║者是也。菩薩者，即今發大心，立大願，行大行，志取無
X72n1439_p0602c04║上菩提者是也。佛果者，三聚圓滿，萬德具足，即我本
X72n1439_p0602c05║師釋迦世尊是也。可見十法界中，聖凡染淨，皆依此
X72n1439_p0602c06║戒而有差別。所謂誰能出不由戶，何莫由斯道也。今
X72n1439_p0602c07║日慶城、樂道、寂照、祥光等諸上座入山求戒，特請陞
X72n1439_p0602c08║座，為現前四眾人等開示如來立戒之意，并各審觀
X72n1439_p0602c09║因地發心，為求人天戒耶？為求羅漢、辟支戒耶？為求
X72n1439_p0602c10║菩薩戒耶？為求佛果戒耶？是在智者善自決擇耳。諸
X72n1439_p0602c11║仁者，人身難得，佛法難遇。今得人身，得遇佛法，出家
X72n1439_p0602c12║受戒，非是小緣。宜各於此發決定心，立決定志，修身
X72n1439_p0602c13║以戒，修心以慧，破生死於無始，圓佛果於一生，恩有
X72n1439_p0602c14║同資，自他均利，可謂真佛弟子，真報佛恩也。伏希大
X72n1439_p0602c15║眾各自勉勵，珍重。
X72n1439_p0602c16║佛成道日，道山室尼弘益、傳慧、傳毓、一賢等堅請上
X72n1439_p0602c17║堂。未覩明星是悉達，已覩明星是悉達，悉達何曾有
X72n1439_p0602c18║兩人？眾生起見自分別。當時之事即今日，今日之事
X72n1439_p0602c19║即當時，今日當時同一際，眾生起見自支離。不分別，
X72n1439_p0602c20║不支離，直下蓮花開汙泥，釋迦老子覷不見，黧奴白
X72n1439_p0602c21║牯笑嘻嘻。大眾！且道黧奴白牯與釋迦老子相去多
X72n1439_p0602c22║少？只許老胡會，不許老胡知。
X72n1439_p0602c23║蓮宗上人請上堂。蓮宗上人為法心切，昨日拜伏于
X72n1439_p0602c24║地，淚如雨注，求指示箇出生死底路頭。山僧向他道：
X72n1439_p0603a01║把生死來與汝出。這一轉語，如金剛王寶劍，覿面全
X72n1439_p0603a02║提。若能直下提起，一刀兩斷，豈不暢快平生？渠既不
X72n1439_p0603a03║會，今日不免從頭說破：有我是生死，達得我空，即出
X72n1439_p0603a04║生死；讚即喜、罵即瞋是生死，讚不喜、罵不瞋，達得讚
X72n1439_p0603a05║者受讚者、罵者受罵者二俱是夢，便出生死。此是一
X72n1439_p0603a06║條通天大路，若能驀直行去，歸到家中親見那箇無
X72n1439_p0603a07║生死底人了，然後飜身入生死界中，燃大法炬、駕大
X72n1439_p0603a08║法舟，渡苦海之沉迷、破大地之幽暗，始不負出家學
X72n1439_p0603a09║道之志也。敢問：那箇無生死底畢竟是阿誰？還委悉
X72n1439_p0603a10║麼？師姑元不是女人，但恁麼看取。
X72n1439_p0603a11║隣虗庵主為徒眾求戒，請上堂。一人有眼耳鼻舌身
X72n1439_p0603a12║意，聲色一毫不知；一人無眼耳鼻舌身意，聲色一毫
X72n1439_p0603a13║不昧。二人同到鼓山求戒，為授不知者？為授不昧者？
X72n1439_p0603a14║不知者教乞戒而不知，乞戒問名字而不知。名字如
X72n1439_p0603a15║何可授？不昧者本無音聲狀貌可見，又如何授？二俱
X72n1439_p0603a16║不授，則辜負來機。授又作麼生授？不見道：官不容針，
X72n1439_p0603a17║私通車馬。驀拈拄杖，連卓三卓，云：五戒、十戒、二百五
X72n1439_p0603a18║十戒、三聚戒，一時拈出了也。只如授者、受者即今在
X72n1439_p0603a19║甚麼處？直下來也，急著眼看。擲拄杖，下座。
X72n1439_p0603a20║慈聖庵惟祥上人請上堂。昔世尊于三乘中別開淨
X72n1439_p0603a21║土一門，謂之徑路修行，亦謂之橫出三界，葢謂念佛
X72n1439_p0603a22║往生甚易易也。今時念佛者多，往生者少，其故何也？
X72n1439_p0603a23║良由覷娑婆不破、信極樂不及耳。娑婆弊惡種種逼
X72n1439_p0603a24║迫，有什麼覷不破處？極樂依正種種殊勝，十方諸佛、
X72n1439_p0603b01║歷代祖師苦口叮嚀勸令往生，有什麼信不及處？若
X72n1439_p0603b02║真信不及、覷不破，則是盲冥無智癡眾生只顧目前、
X72n1439_p0603b03║不懼身後，他時後日其苦未有了在。唯有智者將娑
X72n1439_p0603b04║婆世界一一覷破了、極樂世界一一信得明白了，然
X72n1439_p0603b05║後放下萬緣，把這一句阿彌陀佛向四威儀中一心
X72n1439_p0603b06║念去，務使字字分明、句句相續，念到一心不亂、花開
X72n1439_p0603b07║見佛，則知念即是佛、佛即是念，念非是念、佛非是佛，
X72n1439_p0603b08║彌陀自己渾作一人，極樂娑婆打成一片，然後以如
X72n1439_p0603b09║是法度如是眾，期九蓮於上品、會三祗於一生，仰報
X72n1439_p0603b10║四恩、同資三有，始是真正佛子也。大眾，時不待人，各
X72n1439_p0603b11║自努力。珍重。
X72n1439_p0603b12║雲太紳善友報親，請上堂。人知有身，則知有父母；知
X72n1439_p0603b13║有父母，則能念報父母之恩。何者為身？何者為父母？
X72n1439_p0603b14║何者為報父母之恩？先佛世尊云：身從無相中受生，
X72n1439_p0603b15║猶如幻出諸形相。大眾，這箇幻出形相，豈不是當人
X72n1439_p0603b16║自己真身？這箇無相，豈不是當人真父母？識得真身，
X72n1439_p0603b17║即識得真父母；識得真父母，即能報父母之恩。雲太
X72n1439_p0603b18║紳善友幼背雙親，不勝哀感，乃特請山僧陞座，舉唱
X72n1439_p0603b19║宗乘，用酬罔極，即此一念，真身、真父母一時現前了
X72n1439_p0603b20║也。且道恩畢竟如何報？良久，云：撒手到家人不識，更
X72n1439_p0603b21║無一物獻尊堂。
X72n1439_p0603b22║池心宇道友為祈昇平，募眾修大悲懺，三年期滿，設
X72n1439_p0603b23║齋請上堂。僧問：聲色叢中一乘宗教如何施設？師竪
X72n1439_p0603b24║起拂子。進云：這箇即聲色，離聲色又作麼生？師又竪
X72n1439_p0603c01║起拂子。進云：恁麼則終無二體也。師云：一任分別。進
X72n1439_p0603c02║云：觀音菩薩來，和尚向甚處與他相見？師云：背後是
X72n1439_p0603c03║什麼？進云：這箇是學人底，和尚見底又作麼生？師云：
X72n1439_p0603c04║且喜闍黎到這裏。進云：更有箇覔不得底罪，和尚如
X72n1439_p0603c05║何為學人懺却？師云：元來不曾到這裏。進云：恁麼則
X72n1439_p0603c06║皮膚脫落去也。師云：也好箇消息。僧禮拜，云：大家證
X72n1439_p0603c07║明。師云：狼藉不少。乃云：人人安穩國土本無三災及
X72n1439_p0603c08║與八難，只因日用不知，向外馳逐，遂於無災難中妄
X72n1439_p0603c09║為災難所迫逼，觀世音老婆心切，處處捄護，特拈出
X72n1439_p0603c10║曠劫所得無上秘密之法，謂之廣大圓滿無閡大悲
X72n1439_p0603c11║心陀羅尼，令諸有緣聞名持誦，出諸難地，達於安穩，
X72n1439_p0603c12║故娑婆世界號之為具大慈悲者，又謂之為施無畏
X72n1439_p0603c13║者。池心宇道友善根宿植，福果圓成，體觀音之慈悲，
X72n1439_p0603c14║憫羣生之荼毒，倡緣募眾，依法修持，期滿三年，福茲
X72n1439_p0603c15║率土，果見四海澄渟，五穀豐稔，國泰家寧，民康物阜，
X72n1439_p0603c16║這一鋪功德可謂克始克終、盡善盡美了也。正與麼
X72n1439_p0603c17║時，還有直達安穩國土者麼？良久，云：常在於其中，經
X72n1439_p0603c18║行及坐臥。珍重。
X72n1439_p0603c19║瑞拙上座請上堂。聞聲悟道，見色明心。雲門云：觀世
X72n1439_p0603c20║音菩薩將錢買胡餅，放下手却是饅頭。大眾，胡餅、饅
X72n1439_p0603c21║頭是一？是二？若道是一，胡餅自胡餅，饅頭自饅頭；若
X72n1439_p0603c22║道是二，麫無兩般，有人定當得出。即午瑞拙上座設
X72n1439_p0603c23║齋出籠，饅頭一任橫咬竪咬，不妨下下咬著。何也？家
X72n1439_p0603c24║家觀世音，處處彌陀佛。如或不然，飲水須防噎，切忌
X72n1439_p0604a01║囫圇吞。
X72n1439_p0604a02║洪坤宇善友仝侄昌胤為求嗣設齋，請上堂。乾法天，
X72n1439_p0604a03║坤法地，天地法什麼？拈拄杖，云：只這箇生天、生地、生
X72n1439_p0604a04║人、生萬物，這箇廣大，天、地、人、萬物亦廣大；這箇無盡，
X72n1439_p0604a05║天、地、人、萬物亦無盡；這箇永久，天、地、人、萬物亦永久。
X72n1439_p0604a06║且道這箇是甚麼得恁麼奇特？但向己求，莫從他覔。
X72n1439_p0604a07║卓一卓。
X72n1439_p0604a08║雪溪上座誕日設齋，請上堂。雪溪上座平生屢感異
X72n1439_p0604a09║夢，一切皆驗，無一虗者。年四十七歲時，因患眼，夢見
X72n1439_p0604a10║摩利支天手持日月放大光明，眼得不壞。自是以來，
X72n1439_p0604a11║禮供諸天甚為虔懇，且更施金作佛、施藥治病，一切
X72n1439_p0604a12║福事踴躍力行，然一一皆自夢心流出。且道此夢為
X72n1439_p0604a13║是實？為非實？若道是實，分明是夢；若道非實，凡事皆
X72n1439_p0604a14║驗。這裏定當得明白，則知現前身心世界一切萬法
X72n1439_p0604a15║亦復如是。所以云：三世諸佛是夢，歷代祖師是夢，六
X72n1439_p0604a16║道含靈是夢。雪公今日六旬初度，又請山僧陞夢座、
X72n1439_p0604a17║說夢法、開夢眾。祇如破夢一句作麼生？咄！青天白日，
X72n1439_p0604a18║大家莫瞌睡。
X72n1439_p0604a19║洪省吾善友薦兄設齋，請上堂。僧問：南嶽云：修證即
X72n1439_p0604a20║不無，染汙即不得。不染汙中如何修證？師云：火裏蓮
X72n1439_p0604a21║花今正開。進云：廣額屠兒放下屠刀，便云：我是千佛
X72n1439_p0604a22║一數，不假修證，如何便成佛去？師云：莫謗廣額屠兒。
X72n1439_p0604a23║師乃拈拄杖，云：前日為坤宇祈嗣，拈出這箇；今日為
X72n1439_p0604a24║省吾薦兄永吾，又拈出這箇。葢為這箇能為萬象主，
X72n1439_p0604b01║不逐四時凋，雖然出生無盡，要且生滅變易他不得。
X72n1439_p0604b02║既生滅變易不得，則永吾現前與諸佛眾生、山河國
X72n1439_p0604b03║土同一體性，無二無別，靈然湛然，如如不動。如此又
X72n1439_p0604b04║薦㧞箇甚麼？只把一枝無孔笛，特向人間繚亂吹。卓
X72n1439_p0604b05║拄杖，云：吽，吽。下座。
X72n1439_p0604b06║程門許氏、陳氏為童男明壽祈福，求大悲懺，飯僧，請
X72n1439_p0604b07║上堂。觀音一片老婆心，救護閻浮願力深，等視羣生
X72n1439_p0604b08║如一子，須知處處現全身。竪拂子，云：觀世音菩薩來
X72n1439_p0604b09║也，應以三乘人天得度者悉皆現身而為說法，求長
X72n1439_p0604b10║壽得長壽、求富饒得富饒、求官位得官位，乃至求佛
X72n1439_p0604b11║果得佛果，一切所求若不果遂者，不得為大悲心也。
X72n1439_p0604b12║只如眾生能感之心與觀世音菩薩慈悲心地畢竟
X72n1439_p0604b13║是同是別？聞性圓明無內外，把手相將入普門。擊拂
X72n1439_p0604b14║子，云：珍重。
X72n1439_p0604b15║大悲懺三年圓滿，上堂。觀音大士不肯冷坐普陀岩
X72n1439_p0604b16║上，乃攛身入三界火宅中，東喚東應、西喚西應，如鐘
X72n1439_p0604b17║受扣、似谷答响，不爽毫髮，葢度生之願廣大無盡耳。
X72n1439_p0604b18║池心宇道友普為天下祈致昇平，乃募眾修大悲懺
X72n1439_p0604b19║法，三年告滿。凡四眾人等各施資財，敷陳供養，乃至
X72n1439_p0604b20║若見若聞，發一念信心、一瞻一禮者，皆攝入菩薩無
X72n1439_p0604b21║緣慈中，承其庥廕、受其度脫，不惟外難不侵，亦復內
X72n1439_p0604b22║障漸盡。何也？以眾生悲仰之心即菩薩慈悲之心，眾
X72n1439_p0604b23║生舉念處，菩薩全體出現，不前不後、不一不異。只如
X72n1439_p0604b24║山僧今日高登曲彔，因齋慶讚，觀世音又在甚麼處？
X72n1439_p0604c01║喝一喝，云：一聲徧入諸人耳，諸人耳在一聲中，露躶
X72n1439_p0604c02║躶兮赤洒洒，十方何處不圓通？驀召大眾，云：一齊作
X72n1439_p0604c03║禮。便下座。
X72n1439_p0604c04║徐太孝善友請上堂。為父飯僧，資冥福于既往；為母
X72n1439_p0604c05║禮懺，祝遐壽於將來。可謂兩彩一賽也。然二者皆起
X72n1439_p0604c06║於孝之一念。儒以孝為天經地義，佛以孝為戒。故云：
X72n1439_p0604c07║大孝釋迦尊，積因成正覺。是世出世間皆本于孝也。
X72n1439_p0604c08║祇如這一念，孝又從什麼處起？若也識得起處，則知
X72n1439_p0604c09║千佛萬佛同一父母，而佛佛無窮；千壽萬壽同一法
X72n1439_p0604c10║身，而壽壽無盡。如或不然，堂中活佛方花甲，定省溫
X72n1439_p0604c11║凊仔細看。
X72n1439_p0604c12║優婆夷姜法智禮懺求戒，請上堂。罪性不在內，不在
X72n1439_p0604c13║外，不在中間，懺箇什麼？壇場非戒，白四羯磨非戒，問
X72n1439_p0604c14║清淨教威儀非戒，又受箇什麼？這裏具得一隻眼，譬
X72n1439_p0604c15║如獅子出窟，百獸潛蹤，杲日昇空，千林失白，始可謂
X72n1439_p0604c16║真受戒、真懺悔也。且道具底是甚麼眼？夜半日頭紅，
X72n1439_p0604c17║照破三千界，任他無事人，塵中得自在。
X72n1439_p0604c18║優婆夷弟子胡益淨設齋，請，上堂。僧問：眾生受佛戒，
X72n1439_p0604c19║即入諸佛位。如何是佛位？師云：汝即今在甚麼處？進
X72n1439_p0604c20║云：只在這裏。師云：原來却是眾生。師乃云：以心持戒、
X72n1439_p0604c21║以戒持心，是心是戒、是戒是心；以心念佛、以佛念心，
X72n1439_p0604c22║是心是佛、是佛是心。如是持戒，即入佛位；如是念佛，
X72n1439_p0604c23║直登上品。只如不是心、不是佛、不是物又作麼生？畢
X72n1439_p0604c24║竟水須朝海去，到頭雲定覔山歸。擊拂子，下座。
X72n1439_p0605a01║佛誕日，心覺庵主請上堂，僧問：諸佛未出世，人人鼻
X72n1439_p0605a02║孔撩天，出世後為什麼杳無消息？師云：現成公案。進
X72n1439_p0605a03║云：雲門剛要一棒打殺，為是雪屈？為是酬恩？師云：也
X72n1439_p0605a04║是賊過後張弓。僧禮拜，師乃舉：大慧禪師浴佛示眾
X72n1439_p0605a05║云：毗藍園裏未曾生，雙林樹下何曾滅？不生不滅見
X72n1439_p0605a06║瞿曇，眼中又是重添屑。師云：大慧老人只解添屑，要
X72n1439_p0605a07║且不解出屑，山僧今日為他出却去也。毗藍園裏任
X72n1439_p0605a08║渠生，雙林樹下任渠滅，生滅熾然事本常，海底泥牛
X72n1439_p0605a09║嚼生鐵。驀召大眾云：莫道鼓山看孔著楔。下座。
X72n1439_p0605a10║善男子管世民、世貴設齋，請，上堂。僧問：世尊四十九
X72n1439_p0605a11║年未曾說一字，如何是世尊底佛法？師云：青山青，綠
X72n1439_p0605a12║水綠。進云：千七百則盡屬葛藤，如何是祖師底佛法？
X72n1439_p0605a13║師云：綠水綠，青山青。進云：今日和尚陞座，毒鼓雷轟，
X72n1439_p0605a14║如何是和尚底佛法？師云：青山青山，綠水綠水。進云：
X72n1439_p0605a15║學人則不然。師云：汝作麼生？進云：面前自有通霄路，
X72n1439_p0605a16║不許時人亂撒沙。師便打。師乃云：有為法中有時日
X72n1439_p0605a17║歲月，故壽量有盡；無為法中無時日歲月，故壽量無
X72n1439_p0605a18║盡。今日善男子管世民、世貴為老母李氏七旬初度，
X72n1439_p0605a19║飯僧請法，用申慶讚。且道：說有為法耶？說無為法耶？
X72n1439_p0605a20║舉拂子召大眾，云：見麼？掬水月在手，弄花香滿衣。擊
X72n1439_p0605a21║一擊，下座。
X72n1439_p0605a22║無盡上人剃度設齋請上堂，僧問：德山云：及盡去也，
X72n1439_p0605a23║直得三世諸佛口掛壁上。請問和尚：如何是及盡底
X72n1439_p0605a24║事？師云：三十棒赶出三門外去。進云：有一人呵呵大
X72n1439_p0605b01║笑，未審笑箇甚麼？師云：我也不知。進云：識得此人，參
X72n1439_p0605b02║學事畢。如何是此人？師良久，進云：某甲不恁麼道。師
X72n1439_p0605b03║云：汝作麼生？進云：溪聲便是廣長舌，山色無非清淨
X72n1439_p0605b04║身。師云：好箇門外漢。僧禮拜，師乃云：無盡上人年七
X72n1439_p0605b05║十有五，兒孫濟濟，頥指如意，一朝深悟浮幻，矢志出
X72n1439_p0605b06║家，諸子孫輩挽留不可，遂同送到鼓山剃度納戒，可
X72n1439_p0605b07║謂火中蓮花不易得也。須知出家者學無為法，無為
X72n1439_p0605b08║法中無老少、無遲速，所以羅睺羅七歲出家證阿羅
X72n1439_p0605b09║漢果，脅尊者八十歲出家亦證阿羅漢果，可見得之
X72n1439_p0605b10║在人不在年也。大眾且道：無為法作麼生學？還委悉
X72n1439_p0605b11║麼？二時展鉢家常事，未許他人易得知。
X72n1439_p0605b12║結夏，建州檀林道友為師祝壽設齋，請上堂。師拈拄
X72n1439_p0605b13║杖云：祇這箇，本來無形段，醜貌百千般，特地為拈出，
X72n1439_p0605b14║牛頭尾上安。有人提得去，促無量劫為一剎那，延一
X72n1439_p0605b15║剎那為無量劫，魔宮虎穴任意安居，酒肆婬坊隨緣
X72n1439_p0605b16║放曠。如或不然，但願蠟人似氷潔，長年坐斷白雲中。
X72n1439_p0605b17║卓拄杖下座。
X72n1439_p0605b18║孝男林太鼎為故考文若居士誕日首七設齋，請上
X72n1439_p0605b19║堂。福城文若林居士，父子積善世其家，一朝託疾忽
X72n1439_p0605b20║告終，見聞無不生悲嘆。七日以前居士死，七日以後
X72n1439_p0605b21║居士生，生時既已無所生，死時亦復何曾死？識得不
X72n1439_p0605b22║生不死人，無邊生死一時盡，生死盡處即飜身，何妨
X72n1439_p0605b23║在在常遊戲？奉覲彌陀諸聖眾，黃金臺上聞妙法，當
X72n1439_p0605b24║處果滿菩提圓，無佛世界而作佛。孝子太鼎以至孝，
X72n1439_p0605c01║請我陞座說此法，普願法界諸眾生，一時同入法性
X72n1439_p0605c02║海。喝一喝，下座。
X72n1439_p0605c03║孝子林太鼎請上堂。孝子林太鼎奉薦故考文若居
X72n1439_p0605c04║士請僧轉讀華嚴、法華、楞嚴、圓覺諸經圓滿，適值諸
X72n1439_p0605c05║佛懽喜、眾僧自恣之辰，特申表懺，仍請山僧陞座，不
X72n1439_p0605c06║免重宣一徧。華嚴云：華藏世界所有塵，一一塵中見
X72n1439_p0605c07║法界。如是則盡大地眾生生死去來全體法界，更何
X72n1439_p0605c08║有生死之可言？法華云：十方佛土中，唯有一乘法，無
X72n1439_p0605c09║二亦無三。如何是一乘法？滿鉢和羅飯，普供十方僧。
X72n1439_p0605c10║首楞嚴云：見與見緣并所想相，如虗空花本無所有。
X72n1439_p0605c11║此見及緣元是菩提妙淨明體，白雲投壑盡，青嶂倚
X72n1439_p0605c12║空高。圓覺云：有大陀羅尼門名為圓覺，流出一切清
X72n1439_p0605c13║淨真如、菩提涅槃及波羅蜜教授菩薩，任大也須從
X72n1439_p0605c14║地起，更高爭奈有天何？復云：上來稱揚如是大法功
X72n1439_p0605c15║德，伏願林文若居士三障肅清、二嚴備具，覲諸佛于
X72n1439_p0605c16║一念、剖大經于一塵，普共含生，齊成佛道。
X72n1439_p0605c17║左都督洪公秀宗居士設齋，請上堂。教中道：得人身
X72n1439_p0605c18║難，值佛法難，生信心難。又云：豪貴學道難。以豪貴之
X72n1439_p0605c19║人多迷聲色，不厭苦本，所以學道為難。且道學甚麼
X72n1439_p0605c20║道大道？豈不見僧問趙州和尚：如何是道？州云：門外
X72n1439_p0605c21║的。僧云：不問這箇道。州云：問甚麼道？僧云：大道。州云：
X72n1439_p0605c22║大道透長安。大眾！若識得趙州舌頭落處，則知舉世
X72n1439_p0605c23║茫茫，南來北往，步步踏著，處處是長安，時時覲天子，
X72n1439_p0605c24║安邦輔國，坐致太平。如或不然，試看日用憑誰力？擎
X72n1439_p0606a01║天拄地總由他。擊拂子，下座。
X72n1439_p0606a02║徒弟純祉、智雲薦濟宗上人，請上堂。師拈拄杖召大
X72n1439_p0606a03║眾，云：生也這箇，這箇不生，鐵牛眠古路；死也這箇，這
X72n1439_p0606a04║箇不死，石馬驟清風；不生不死也這箇，這箇能生能
X72n1439_p0606a05║死，青山常舉步，白日不移輪。卓一卓，云：即將這箇奉
X72n1439_p0606a06║為新寂比丘濟宗蠲除三障、具足二嚴，伏願正眼豁
X72n1439_p0606a07║開，直達歸元之路；迷雲吹散，高超勝義之天。即生滅
X72n1439_p0606a08║而證真常，轉塵勞而成正覺。又卓一卓，下座。
X72n1439_p0606a09║靈石監院履玄同眾法眷及省會福清陳、何、郭、魏、林、
X72n1439_p0606a10║周、敖、趙、陳、曾眾位檀護請上堂。靈石乃福清福地，寂
X72n1439_p0606a11║祖祖庭，廢興有時，運當來復。曹師首創，眾徒繼述，弟
X72n1439_p0606a12║兄一志，莫不人人以興復為念，故能感動眾位護法
X72n1439_p0606a13║檀越傾心護持，特請山僧開法。山僧自顧人微德薄，
X72n1439_p0606a14║不足為此山增重，苦口力辭者數矣，而僧眾檀護願
X72n1439_p0606a15║力益堅，毋容推諉。既事不獲已，只得冐昧祗承，期金
X72n1439_p0606a16║像寶殿落成之日，當為一撾石鼓，重振祖風，俾人人
X72n1439_p0606a17║知有自己脚跟下一段大事。可見佛祖出世，建法幢、
X72n1439_p0606a18║立宗旨，終不徒然也。祇如今日山僧祗承一句又作
X72n1439_p0606a19║麼生？拈拄杖，卓一卓，云：萬般存此道，一味信前緣。又
X72n1439_p0606a20║卓一卓，下座。
X72n1439_p0606a21║師到寶善，滄溟上座率眾請上堂。山僧到寶善已二
X72n1439_p0606a22║十日了也，四方緇素摩肩錯趾，競來供養，終日口吧
X72n1439_p0606a23║吧地葛藤不少。今日滄溟眾上座遠自延平來，敬陳
X72n1439_p0606a24║香積，高敷法座，考鐘伐鼓，虔請說法，又添一番狼藉。
X72n1439_p0606b01║雖然，喚什麼作法說？又作麼生說？却請木上座為諸
X72n1439_p0606b02║人通箇消息。拈拄杖，卓一卓，云：拄地撑天唯這箇，春
X72n1439_p0606b03║來秋往不抽枝，當陽拈出無人識，却憶頭陀一笑時。
X72n1439_p0606b04║又卓一卓，下座。
X72n1439_p0606b05║師到龍山，上堂。僧問：特為法門增顯耀，泝流千里訪
X72n1439_p0606b06║同參。即今曲彔高登踞，大眾誠聆一指南。師竪拂，云：
X72n1439_p0606b07║聞麼？進云：已知趨向路，歸家又若何？師云：上座即今
X72n1439_p0606b08║在甚麼處？僧便喝，師云：好喝。進云：恁麼則歸源無二
X72n1439_p0606b09║路，方便有多門。師喝，云：喚甚麼作方便？進云：可謂石
X72n1439_p0606b10║鼓真燈賴有續，曹源一派徧支那。師云：且歸位著。僧
X72n1439_p0606b11║問：佛因大事說法華，多寶如來虗半席。今日重登獅
X72n1439_p0606b12║子座，開權顯實事如何？師云：適來已八字打開了也。
X72n1439_p0606b13║進云：屴崱峯頭六種動，龍山耀古復輝今。師云：不妨
X72n1439_p0606b14║道著。師乃云：山僧昔年忝與龍山和尚同參天童老
X72n1439_p0606b15║人法席，當時即有共振古風之約，迄今垂三十載矣。
X72n1439_p0606b16║龍山久已丕顯宗風，化行宇內，而山僧方僻處海隅，
X72n1439_p0606b17║跛跛挈挈，殊愧不似今日得得入山瞻禮道範，共話
X72n1439_p0606b18║疇昔，足慰平生。又承監院、兩序敦請陞座，既辭不克，
X72n1439_p0606b19║不免借婆衫子拜婆年。大眾！還知麼？法運陵夷，真人
X72n1439_p0606b20║罕遇，晚近知識競共出頭，各各自謂成無上道，子細
X72n1439_p0606b21║撿點將來，總是棄金擔麻，唯有龍山聳壑昂霄，巋然
X72n1439_p0606b22║崛起，不墮眾數，實謂希有。且道龍山有甚長處？莫是
X72n1439_p0606b23║得太白不傳之秘訣，興翠巖久廢之叢林麼？莫是平
X72n1439_p0606b24║生持為法為人之志，在處建無作無為之功麼？莫是
X72n1439_p0606c01║智如鶖子，辨似滿慈麼？似則也似，是則未是，畢竟如
X72n1439_p0606c02║何？良久，云：天生一片無瑕玉，安用雕文始見奇？復云：
X72n1439_p0606c03║適來龍山和尚舉壽昌師翁大好山公案，興善云：好。
X72n1439_p0606c04║壽昌云：不好。好與不好，端的在什麼處？大眾！要知麼？
X72n1439_p0606c05║夜半正明，天曉不露，久立眾慈，伏惟珍重。
X72n1439_p0606c06║靖藩固山王公諱大用，奉薦太夫人郎氏請上堂。今
X72n1439_p0606c07║日乃固山王公為太夫人郎氏小祥之期，特入山飯
X72n1439_p0606c08║僧修薦，請山僧陞座，舉唱宗乘，用資覺地。夫人壽越
X72n1439_p0606c09║古稀、榮膺一品，子孫濟濟、福祿源源，世間種種云大
X72n1439_p0606c10║備矣。然而，死生晝夜之理必洞然於心，了無疑惑。今
X72n1439_p0606c11║日因齋慶讚，不免重為舉似，也要大家知有。還知麼？
X72n1439_p0606c12║生從何來？火裏青蓮朵朵開；死從何去？長江日夜向
X72n1439_p0606c13║東注。來者既已無所來，去者究竟何所去？去來來去
X72n1439_p0606c14║總如如，是則名為大幻住。所以云：譬如大幻師，幻出
X72n1439_p0606c15║諸男女，雖見諸根動，要以一機抽。十法界中，四聖六
X72n1439_p0606c16║凡、殊形異狀、萬別千差，總是幻出的男女。若識得彼
X72n1439_p0606c17║大幻師機括所在，則不為諸幻相所惑，雖現聖現凡
X72n1439_p0606c18║而聖凡不能繫、示生示死而生死不能拘，出沒往來
X72n1439_p0606c19║得大自在。敢問大眾：幻師機括畢竟在什麼處？驀拈
X72n1439_p0606c20║拄杖卓三下，云：權掛垢衣云是佛，却莊珍御復名誰？
X72n1439_p0606c21║又卓一卓，下座。
X72n1439_p0606c22║冬至日，溫陵黃孔固文學仝玄文上座為師慶壽設
X72n1439_p0606c23║齋，請上堂。僧問：古者道：諸佛出世及與涅槃，總不出
X72n1439_p0606c24║剎那際。未審和尚壽量還在剎那際裏？為別有生機
X72n1439_p0607a01║一路？師卓拄杖。進云：恁麼則同坑無異土也。師云：獨
X72n1439_p0607a02║有闍黎不在其數。進云：學人不恁麼。師云：汝作麼生？
X72n1439_p0607a03║進云：中九下七，諸佛數不出。師云：何曾出得？進云：和
X72n1439_p0607a04║尚還出得麼？師便打。進云：何曾出得？師云：更要一棒。
X72n1439_p0607a05║僧禮拜。僧問：和尚五十以前為人即不問，正當五十，
X72n1439_p0607a06║如何是和尚為人一句？師云：也好與一棒。進云：頂門
X72n1439_p0607a07║突出摩醯眼，照破三千及大千。師云：只恐不恁麼。師
X72n1439_p0607a08║乃云：諸佛出世及與涅槃，總不出剎那際三昧。須知
X72n1439_p0607a09║此剎那際，三世諸佛、歷代祖師以及蠢動含靈總在
X72n1439_p0607a10║裏許出出沒沒，自古及今無一人出得。若也出得，一
X72n1439_p0607a11║任天下橫行，生佛位中牢籠他不得；其或不然，來年
X72n1439_p0607a12║更有新條在，惱亂春風卒未休。卓拄杖一下，復云：羣
X72n1439_p0607a13║陰剝盡一陽回，無位真人恁麼來，垢面蓬頭人不識，
X72n1439_p0607a14║寒梅雪裏一枝開。且道：此人在剎那際裏耶？不在裏
X72n1439_p0607a15║耶？卓拄杖，云：天風伐石鼓，大地又聞雷。復卓拄杖，云：
X72n1439_p0607a16║珍重。
X72n1439_p0607a17║溫陵信官張諱良奕仝夫人黃氏酬願祈福，請上堂。
X72n1439_p0607a18║廓然無聖，覿體現前，實無功德，百福具備。攪長河為
X72n1439_p0607a19║酥酪，變大地作黃金，種種莊嚴，受用不盡，不從別處
X72n1439_p0607a20║得來，盡自箇中流出。且如何是箇中事？喝一喝，復云：
X72n1439_p0607a21║自心善願自心發，自心功德自心求，但得自心長不
X72n1439_p0607a22║昧，生生福慧永無休。
X72n1439_p0607a23║蘇載瞻居士施浴鍋飯僧，請上堂。僧問：古有十六開
X72n1439_p0607a24║士隨例入浴，各各悟道去，未審他悟箇什麼？師云：今
X72n1439_p0607b01║日蘇居士請汝沐浴。進云：振衣無別物，入水見長人。
X72n1439_p0607b02║師云：切勿露手脚。進云：手脚不濕。師云：又拖泥帶水。
X72n1439_p0607b03║僧問：靈源一滴水，浴此無垢人時如何？師云：今日正
X72n1439_p0607b04║開浴。進云：既不洗塵，亦不洗體，中間安然，又作麼生？
X72n1439_p0607b05║師云：不妨恁麼洗。進云：雖然，只浴得這箇，未審那箇
X72n1439_p0607b06║還受浴麼？師云：這箇、那箇是什麼？僧禮拜，師乃云：一
X72n1439_p0607b07║火功成雙鐵鑊，滿煎香水浴僧伽，身心垢膩從頭洗，
X72n1439_p0607b08║洗盡身心見阿爺。還有與麼人麼？若有，則不須䟦陀
X72n1439_p0607b09║悟因，安用古靈揩背？人人汗衫脫落，箇箇全體優游，
X72n1439_p0607b10║不唯諸垢併消，無垢一時洗却。今日蘇載瞻居士一
X72n1439_p0607b11║鋪功德可謂不浪施矣。如或不然，香水海中彌滿清
X72n1439_p0607b12║淨，普請大眾趂時隨例浴去。
X72n1439_p0607b13║雲太紳善友病中求懺飯僧，請上堂。昔維摩詰示疾
X72n1439_p0607b14║毗耶離城，諸來問疾者因以身病廣為說法。諸仁者！
X72n1439_p0607b15║是身無常、無強、無力、無堅，速朽之法不可信也。渠恁
X72n1439_p0607b16║麼道，只要諸人識得是妄耳。洞山不安，有僧問云：和
X72n1439_p0607b17║尚病，還有不病者麼？山云：有。僧云：不病者還來看和
X72n1439_p0607b18║尚否？山云：老僧看他有分。渠恁麼道，只要諸人識得
X72n1439_p0607b19║是真耳。拈拄杖召大眾，云：唯有這箇不屬真、不屬妄，
X72n1439_p0607b20║非病、非不病。且道這箇是甚麼？春秋渾不涉，枯榮豈
X72n1439_p0607b21║得該？世世為根本，蓮花火裏栽。卓一卓。
X72n1439_p0607b22║富沙鄭、謝、邵、潘眾護法道友為師慶壽，請上堂。今日
X72n1439_p0607b23║乃富沙眾位護法、檀信、師僧、道友特齎錦章香供入
X72n1439_p0607b24║山，為山僧慶壽。富沙桑梓之地，諸公桑梓之人，不免
X72n1439_p0607c01║說些桑梓的話。無相身中有相身，剎那不住自新新，
X72n1439_p0607c02║軒轅甲子循環數，數盡塵沙也未真。且道如何是真？
X72n1439_p0607c03║竪拂子，云：鴛鴦繡出從君看，不把金針度與人。擊拂
X72n1439_p0607c04║子，下座。
X72n1439_p0607c05║紫雲還一耆德七旬初度，齊己上人請上堂。四大為
X72n1439_p0607c06║身，歲月為壽。四大必壞，無實性也；歲月易往，不少住
X72n1439_p0607c07║也。況人生壽屆古稀，以至期頥者千百什一而已。紫
X72n1439_p0607c08║雲還一本公，以慈修身，善入佛慧，壽古稀矣。徒孫齊
X72n1439_p0607c09║己請山僧法施，葢欲以法供養，喚甚麼作法？先佛世
X72n1439_p0607c10║尊云：身從無相中受生。識得這無相的，便識得自己
X72n1439_p0607c11║真身。肇法師云：江河競注而不流。識得這不流的，便
X72n1439_p0607c12║識得自己真壽。真身不壞，徧法界以彌綸；真壽不遷，
X72n1439_p0607c13║盡劫石而常住。雖然如是，猶是止啼之說，不可謂本
X72n1439_p0607c14║法上有恁麼說話也。如何是本法？良久，云：洎乎錯下
X72n1439_p0607c15║註脚。
X72n1439_p0607c16║開明上人設齋，請上堂。舉世茫茫皆客作，不知衣裏
X72n1439_p0607c17║有明珠，為求衣食傭貧里，子細看來也大愚。今日綻
X72n1439_p0607c18║開衣線，揭出明珠，普示諸人去也。舉拂子，云：見麼？古
X72n1439_p0607c19║今常雨寶，永濟于昏衢。擊拂子，下座。
X72n1439_p0607c20║佛成道日，慶城寺戒子雪光、雪心、卉林、予霖、信生、潤
X72n1439_p0607c21║逸、靈源設齋，請上堂。僧問：未離兜率，已降王宮；未出
X72n1439_p0607c22║母胎，度人已畢。因甚麼又在雪山覩明星悟道？師云：
X72n1439_p0607c23║只為汝不薦。進云：一覩明星開正眼。如何是正眼？師
X72n1439_p0607c24║云：龍眼核。進云：恁麼則昔日雪山，今朝和尚。師云：禮
X72n1439_p0608a01║拜了歸位。又，僧問：妄無自性，全體即真。因甚世尊又
X72n1439_p0608a02║道眾生以妄想執著而不證得？師云：待離却妄想執
X72n1439_p0608a03║著，即向汝道。進云：捨妄歸真時如何？師云：莫妄想。進
X72n1439_p0608a04║云：恁麼則雲收霧捲家家月，樹倒藤枯處處秋。師云：
X72n1439_p0608a05║又妄想也。師乃云：釋迦老子未覩明星以前，眾生成
X72n1439_p0608a06║佛已竟；既覩明星之後，却云一切眾生皆具如來智
X72n1439_p0608a07║慧德相，但以妄想執著而不證得。從此三千餘年，帶
X72n1439_p0608a08║累兒孫奔南走北，參禪的參禪、受戒的受戒、修因的
X72n1439_p0608a09║修因、證果的證果，反又隔了一重。忽有箇漢聞恁麼
X72n1439_p0608a10║道，撩起便行，向星未覩、眼未開時一覷覷透，直教釋
X72n1439_p0608a11║迦老子無開口處、無展拓處，亦不分外。如或不然，不
X72n1439_p0608a12║免向他背後立，聽其處分。參禪須教實參，受戒須教
X72n1439_p0608a13║實受。因若不實，果必虗也。雖然如是，只如今日現前
X72n1439_p0608a14║大眾各各披衣執具，眼睜睜地、耳歷歷地、意了了地，
X72n1439_p0608a15║聽山僧曲彔床上說黃道白這一段風光，且道是未
X72n1439_p0608a16║覩明星以前耶？既覩明星以後耶？良久，云：將此深心
X72n1439_p0608a17║奉塵剎，是則名為報佛恩。
X72n1439_p0608a18║靈虗、慧林二上人送米到山，請上堂。今日靈虗、慧林
X72n1439_p0608a19║二上人在建寧縣募化齋米，送到鼓山供養。大眾，須
X72n1439_p0608a20║知有三種不易：一、化者不易，二、施者不易，三、受者不
X72n1439_p0608a21║易。化者、施者不易則固是，受者如何不易？亦有三種
X72n1439_p0608a22║為諸人點出：一者、烹以不熱火，二者、盛以無底鉢，三
X72n1439_p0608a23║者、納以空如來藏。三種具備，則能植檀那淨福，增佛
X72n1439_p0608a24║祖慧命，日用萬兩黃金亦不分外。如或不然，二時上
X72n1439_p0608b01║堂，切須照顧，不得咬破他家一粒米。
X72n1439_p0608b02║福省城守信官黃諱燕贊為太夫人張氏求福酬願，
X72n1439_p0608b03║請上堂。親恩罔極，佛力無邊。能孝于親，則能感于佛。
X72n1439_p0608b04║葢佛心、親心、人子之心，皆同一體。以一體故，所以消
X72n1439_p0608b05║厄難于至危，增福算于至大。感應道交，其捷如響。正
X72n1439_p0608b06║當今日，所願從心。因齋慶讚一句又作麼生？母子同
X72n1439_p0608b07║心歸正覺，生生福祿愈高崇。珍重。
X72n1439_p0608b08║薦雲太紳道人，上堂。三緣和合而幻生，這箇不生。四
X72n1439_p0608b09║大各離而幻滅，這箇不滅。不生不滅底離生滅底不
X72n1439_p0608b10║可得，生滅底離不生不滅底亦不可得。故華嚴經云，
X72n1439_p0608b11║一切法無生，一切法無滅。若能如是解，諸佛常現前。
X72n1439_p0608b12║須知現前底佛，非是外有相佛，乃當人自己本源自
X72n1439_p0608b13║性天真佛也。即以如是佛度雲太紳，出生死海，登涅
X72n1439_p0608b14║槃岸。生生常作津梁，處處同為法侶。
X72n1439_p0608b15║方伯何公為公郎太觀求福壽飯僧，請上堂。土饒果
X72n1439_p0608b16║碩，源遠流長，鳳生丹穴，玉出崑岡。所以大福德人發
X72n1439_p0608b17║大福德心，修大福德行，感大福德胤。葢心大福大，因
X72n1439_p0608b18║真果真。今日本省大方伯何公為公郎太觀飯僧求
X72n1439_p0608b19║增福壽一句作麼生？父子天真妙叶處，恒沙性德自
X72n1439_p0608b20║綿綿。
X72n1439_p0608b21║玄生上座求戒設齋，請上堂。昔世尊臨涅槃，誡飭弟
X72n1439_p0608b22║子依四念處住，以戒為師。末法出家者，如稻麻竹葦，
X72n1439_p0608b23║不知四念處為何事，戒為何物。佛法之衰，有由然矣。
X72n1439_p0608b24║今日玄生上座入山求戒，請陞座，不免拈出布施大
X72n1439_p0608c01║眾。何者四念處？謂身、受、心、法。觀身不淨，觀受是苦，觀
X72n1439_p0608c02║心無常，觀法無我，得此四念則不住生死。觀身真淨，
X72n1439_p0608c03║觀受真樂，觀心真常，觀法真我，得此四念則不住涅
X72n1439_p0608c04║槃。既不住生死，又不住涅槃，此無所住處，即是當人
X72n1439_p0608c05║放身命處。何者以戒為師？眾生無始以來，背覺合塵，
X72n1439_p0608c06║念念攀緣，心心造業。若無戒法轡勒，其心將無畔涯，
X72n1439_p0608c07║不知抵止。所謂攝心名戒，因戒生定，因定發慧，實成
X72n1439_p0608c08║佛之基本也。故經云：汝等比丘，於我滅後，當尊重珍
X72n1439_p0608c09║敬波羅提木叉，如闇遇明，貧人得寶。當知此則是汝
X72n1439_p0608c10║等大師。若佛住世，無異此也。凡出家者，能遵佛遺誡，
X72n1439_p0608c11║依四念處住，又能以戒為師，雖則現生不能悟道證
X72n1439_p0608c12║果，自然世世不落惡道，生生不失人身。再出頭來，一
X72n1439_p0608c13║聞千悟，定不虗也。雖然如是，更須知心體離念，念處
X72n1439_p0608c14║何施？自性無非，戒從何立？如是則雖終日持戒，而無
X72n1439_p0608c15║戒相可持；終日念處，而無念相可立。寂寥於萬化之
X72n1439_p0608c16║域，動用於一虗之中。能如是用心，可謂真佛弟子，真
X72n1439_p0608c17║報佛恩也。伏惟大眾，深自勉勵。珍重。
X72n1439_p0608c18║慧修上人請上堂。昔日，僧問馬祖云：和尚為甚麼道
X72n1439_p0608c19║即心即佛？祖曰：為止小兒啼。曰：啼止後如何？祖曰：非
X72n1439_p0608c20║心非佛。曰：除此二種人來，如何指示？祖曰：向伊道不
X72n1439_p0608c21║是物。曰：忽遇其中人來時如何？祖曰：且教伊體會大
X72n1439_p0608c22║道。大眾！古德為人言不浪發，此是無漸次中漸次。今
X72n1439_p0608c23║日快便難逢，為諸人一一頌出：即心即佛，為止兒啼，
X72n1439_p0608c24║粗餐一頓，了忘百饑。非心非佛，兒啼已止，奪却匕箸，
X72n1439_p0609a01║休糧方美。除是二人，向道不物，離相超名，剜心剖腹。
X72n1439_p0609a02║其中人來，教會大道，㵎底魚遊，林間鵲噪。召大眾云：
X72n1439_p0609a03║面目分明，各自證取。
X72n1439_p0609a04║弟子陳等榮、同室鄭傳願預修功德，請上堂。求福者
X72n1439_p0609a05║多，求道者少，強欲論道，却成不了。雖然如是，了也這
X72n1439_p0609a06║箇，不了也這箇。且道這箇是什麼？舉拂子，云：此是無
X72n1439_p0609a07║盡福德藏，今日為君親說破。擊拂子，下座。
X72n1439_p0609a08║傳璧、傳禪二上人求戒，請上堂。寒山道：無嗔即是戒，
X72n1439_p0609a09║心淨即出家。我性與你合，一切法無差。鼓山道：心空
X72n1439_p0609a10║即是戒，身空始出家。本來無一物，何處會千差？大眾，
X72n1439_p0609a11║且道與古人相去多少？試揀辨看。
X72n1439_p0609a12║祥光上人設齋，請，上堂。僧問：自性本空，戒從何有？只
X72n1439_p0609a13║如今戒即是？不戒即是？師云：空中看鳥跡，水底數魚
X72n1439_p0609a14║踪。僧作持鉢勢，云：這箇是戒？非戒？師云：未開口前薦
X72n1439_p0609a15║取。進云：本元自性天真佛，非色非空非古今。師云：不
X72n1439_p0609a16║勞註脚。僧禮拜，師乃云：空王殿上逈絕行蹤，明月堂
X72n1439_p0609a17║前暗傳春色，於無戒中立戒、無定中修定、無慧中發
X72n1439_p0609a18║慧，三學既具，萬德乃圓。所以道：修空花之佛事，伏鏡
X72n1439_p0609a19║裏之魔軍；建水月之道場，圓夢中之佛果。雖然如是，
X72n1439_p0609a20║只如花亡鏡破、月落夢惺時如何？夜明簾外排班立，
X72n1439_p0609a21║萬里謳歌賀太平。
X72n1439_p0609a22║閻浮菴主請上堂，師拈拄杖云：祇這箇離相離名、非
X72n1439_p0609a23║空非色，讚不得、毀不得，是不得、非不得，喚作佛，土上
X72n1439_p0609a24║加泥；喚作戒，無繩自縛；喚作心，提燈覔火。到這裏，三
X72n1439_p0609b01║世諸佛目瞪口呿，歷代祖師望風莫及。正恁麼時，如
X72n1439_p0609b02║何通信？靈源深處無人到，只聽數聲幽鳥啼。
X72n1439_p0609b03║佛誕日，信官李太陞同夫人周太貴掛旛飯僧祈福，
X72n1439_p0609b04║請上堂。釋迦老子來此世界八千返了也，無奈眾生
X72n1439_p0609b05║不了，所以今又重來入摩耶胎、出摩耶胎，指天指地，
X72n1439_p0609b06║四顧稱尊，打頭一著，已將無盡寶藏一時運出了也，
X72n1439_p0609b07║但不知眾中誰是領受者？後來有箇雲門和尚却云：
X72n1439_p0609b08║我當時若見，一棒打殺與狗子喫，貴圖天下太平。瑯
X72n1439_p0609b09║琊拈云：雲門可謂將此深心奉塵剎，是則名為報佛
X72n1439_p0609b10║恩。今日適值世尊降誕令辰，有信官李太陞同夫人
X72n1439_p0609b11║周太貴特入山中，高掛寶旛，廣陳妙供，聖凡普會，福
X72n1439_p0609b12║慧圓修，且道與雲門報恩是同是別？野色更無山間
X72n1439_p0609b13║斷，天光直與水相通。僧問：法身無相，報化非真，喚甚
X72n1439_p0609b14║麼作釋迦老子？師云：多了這一問。進云：恁麼則寸絲
X72n1439_p0609b15║不掛也。師云：切忌墮坑落壍。進云：快活，快活，今日撞
X72n1439_p0609b16║著這箇無面目漢。師云：救汝不得。進云：罪過，罪過。師
X72n1439_p0609b17║云：好自領去。
X72n1439_p0609b18║寧化縣弟子巫太禧飯僧，請上堂。僧問：未得的人如
X72n1439_p0609b19║何下手？師云：失箇什麼？進云：已得的人如何保任？師
X72n1439_p0609b20║云：又得箇甚麼？進云：隱顯幾微無少剩，繁與大用體
X72n1439_p0609b21║無虧。師云：汝試用看。僧擬議，師便喝。僧進語，師云：遲
X72n1439_p0609b22║了八刻。師乃云：歷盡溪灘到此間，飯僧求福轉人天。
X72n1439_p0609b23║善根世世常增長，不昧今生般若緣。如何是般若緣？
X72n1439_p0609b24║釋迦老子云：凡所有相，皆是虗妄。若見諸相非相，即
X72n1439_p0609c01║見如來。舉拂子，云：這箇是相，喚甚麼作非相？這箇是
X72n1439_p0609c02║非相，喚什麼作相？大眾，還見如來麼？若也見得，則知
X72n1439_p0609c03║貪瞋本空、福慧本有，不從別處得來，悉自天真具足。
X72n1439_p0609c04║若也未見，萬劫千生莫教忘却這箇。擊拂子，下座。
X72n1439_p0609c05║孝男林太鼎薦考文若居士小祥，請上堂。清虗之理，
X72n1439_p0609c06║畢竟無身，舉世茫茫無一人。理則如是，事作麼生？黧
X72n1439_p0609c07║奴白牯放光明。如理如事，死生路上無生路；不涉事
X72n1439_p0609c08║理，百尺寒潭清徹底。祇將此四轉語奉為孝男林太
X72n1439_p0609c09║鼎資薦，故考文若居士小祥之期增崇福慧。伏願豁
X72n1439_p0609c10║開正眼，頓破迷關，得不生不滅之心，了無去無來之
X72n1439_p0609c11║理。一得真常，永不退轉。
X72n1439_p0609c12║道友池、張、陳、林同徒子雲祥、杏林、碧曇、善慧、德泉送
X72n1439_p0609c13║雪溪上座靈龕茶毗，請上堂。雪溪上座居福州開元
X72n1439_p0609c14║鐵佛殿有年，藉醫術為布施之資、假福田為淨土之
X72n1439_p0609c15║本，今年六十，𥨊疾旬餘，付囑後事一一明白，乃命沐
X72n1439_p0609c16║浴更衣、鳴鐘念佛而化，可謂頭正尾正、因真果真也。
X72n1439_p0609c17║今日眾道友、徒子特奉遺命送龕到山茶毗入塔，仍
X72n1439_p0609c18║請山僧陞座，舉唱宗乘，用資覺地。還知麼？生也這箇，
X72n1439_p0609c19║這箇不生；死也這箇，這箇不死。識得不生不死底，即
X72n1439_p0609c20║識得常生常死底；識得常生常死底，即識得不生不
X72n1439_p0609c21║死的。故釋迦老子云：一切法常靜，無有起滅相。即今
X72n1439_p0609c22║萬法生滅熾然，作麼生說箇無生滅底道理？莫是云
X72n1439_p0609c23║當處出生、隨處滅盡麼？莫是生即不生、滅即不滅麼？
X72n1439_p0609c24║莫是生滅去來本如來藏、妙真如性麼？未在，未在。畢
X72n1439_p0610a01║竟如何？良久，云：不離當處常湛然，覔即知君不可見。
X72n1439_p0610a02║擊拂子，下座。
X72n1439_p0610a03║善女人溫今嚴請上堂。盡十方世界是故鄉田地，盡
X72n1439_p0610a04║大地眾生是同體眷屬，聖凡不異，生死無間，今古莫
X72n1439_p0610a05║移。何以故？今古一時，生死一體，凡聖一心故。只如今
X72n1439_p0610a06║日，善女人溫今嚴特上鼓山飯僧請法，薦拔父母、夫
X72n1439_p0610a07║主、宗親，為在裏許？不在裏許？現前一念離生滅，把手
X72n1439_p0610a08║同歸不二門，地獄天宮皆淨土，月穿潭底水無痕。
X72n1439_p0610a09║林丹章道友掩骼禮千佛名經，請上堂。僧問：不與萬
X72n1439_p0610a10║法為侶者是什麼人？師云：父母未生前會取。進云：父
X72n1439_p0610a11║母未生前是何面目？師云：即今是何面目？僧禮拜，師
X72n1439_p0610a12║云：不得錯認。師乃云：盡十方法界是箇髑髏，收向甚
X72n1439_p0610a13║麼處安葬？若安葬得明白，一切含靈悉皆度脫，三世
X72n1439_p0610a14║千佛為作證明；如或不然，過去千佛已過去了，未來
X72n1439_p0610a15║千佛猶未來，現在千佛當面錯過。還有不錯過者麼？
X72n1439_p0610a16║昔有秀才誦諸佛名經，問長沙和尚曰：百千諸佛但
X72n1439_p0610a17║見其名，未審居何國土？還化物也無？沙云：黃鶴樓崔
X72n1439_p0610a18║顥題後，先輩還曾題也未？才曰：未曾題。沙云：得閒題
X72n1439_p0610a19║取一篇好。大眾！秀才恁麼問、長沙恁麼答，大似善財
X72n1439_p0610a20║童子向妙高峯頂參德雲比丘，七日尋覔不著，後却
X72n1439_p0610a21║於別峰相見。要知相見底事麼？聽取一頌：崔顥題詩
X72n1439_p0610a22║黃鶴上，今來古往閙紛紛。擊拂子，云：三千諸佛一時
X72n1439_p0610a23║出，即此見聞非見聞。喝一喝，下座。
X72n1439_p0610a24║孝男王道行報親，請上堂。父精為骨，母血為肉，骨肉
X72n1439_p0610b01║合成，乃名為身。所以十月懷胎，三年乳哺，推乾就濕，
X72n1439_p0610b02║鞠育良苦。欲報父母深恩，須如那叱太子析骨還父、
X72n1439_p0610b03║析肉還母，然後現本身為父母說法始得。只如析却
X72n1439_p0610b04║骨肉還父母了，如何是自己本身？父母未生前薦取。
X72n1439_p0610b05║雖然，眾生從無始來出一皮袋、入一皮袋，生生死死，
X72n1439_p0610b06║輪迴不已。且道那一人在生死內？在生死外？咄！喚甚
X72n1439_p0610b07║麼作生死？即將此法敬為孝男王道行資薦。故考王
X72n1439_p0610b08║一寵、妣陳氏，早出苦輪，超生樂地。伏願竭生死海，登
X72n1439_p0610b09║涅槃山，同生諸佛會中，長作法門眷屬。
X72n1439_p0610b10║起大悲懺，弟子楊太明、池太長請上堂。觀音手眼通
X72n1439_p0610b11║身是，救護群生願力深，一卷陀羅無閡力，聲聲流出
X72n1439_p0610b12║大悲心。所以，向刀山則刀山自折，向火湯則火湯自
X72n1439_p0610b13║竭，向地獄則地獄自滅，向餓鬼則餓鬼自飽，向脩羅
X72n1439_p0610b14║則惡心調伏，向畜生則自得智慧。眾生日用起四趣
X72n1439_p0610b15║煩惱、造四趣惡業、受四趣苦果，但能一念至心稱名
X72n1439_p0610b16║持呪，觀世音即時現前，當處解脫。況風聲鳥語皆演
X72n1439_p0610b17║陀羅尼音，山色江光盡顯慈悲妙相？只如今日屴崱
X72n1439_p0610b18║峯頭，王侯共會，緇素同心，修禮大悲懺法，普為天下
X72n1439_p0610b19║祈致昇平，發菩提心，植成佛種。正當恁麼時，且道觀
X72n1439_p0610b20║世音在什麼處？拈拄杖，卓一卓，云：若將耳聽終難會，
X72n1439_p0610b21║眼處聞聲始得知。又卓一卓，下座。
X72n1439_p0610b22║信官、曾（諱）法孔、王（諱）梅、李（諱）士彥、李（諱）英、張（諱）伯升、
X72n1439_p0610b23║熊（諱）進學、宋（諱）仁、張（諱）國威、夏（諱）有德、夏（諱）繼旺，修
X72n1439_p0610b24║禮大悲懺法。設齋，請上堂。世尊云：豪貴學道難。葢為
X72n1439_p0610c01║豪貴之人多迷聲色、不知苦本、不求出要，所以學道
X72n1439_p0610c02║為難。今日現前列位大檀護宰官，雖身居祿位、心存
X72n1439_p0610c03║佛法，知有出世大事因緣，皆由往昔於三寶真淨田
X72n1439_p0610c04║中深植善根，故不昧耳。須知釋迦老子出世不為別
X72n1439_p0610c05║事，只要人人自己知有廣大圓滿無碍大悲之心，上
X72n1439_p0610c06║同諸佛、下合羣生，幹旋造化、生育萬物，一切功德無
X72n1439_p0610c07║不備具，無量劫來不曾動著一絲毫、不曾移易一絲
X72n1439_p0610c08║毫。既不曾動著、不曾移易，為什麼有聖凡、染淨乃至
X72n1439_p0610c09║貴賤、貧富、苦樂、憂喜種種差別耶？葢翳眼見空花耳。
X72n1439_p0610c10║故學道之士所貴拔去翳根，俾法眼清明，親見自家
X72n1439_p0610c11║田地、運出自己家珍，自利利他，受用無盡。只如拔去
X72n1439_p0610c12║翳根一句如何道？不見一法即如來，亦復名為觀自
X72n1439_p0610c13║在，險惡道中為津梁，世出世間無𦊱碍。下座。
X72n1439_p0610c14║程門信女許氏、陳氏為男子明壽，掛旛、飯僧、求懺，請
X72n1439_p0610c15║上堂。諸佛菩薩觀大地眾生猶如一子，保持覆護無
X72n1439_p0610c16║不備至。世人一切可偽，唯愛子一念無偽，以與佛菩
X72n1439_p0610c17║薩無緣慈悲同體無二，皆自真心流出，所謂家家阿
X72n1439_p0610c18║彌陀、處處觀世音也。今日程門信女許氏、陳氏為男
X72n1439_p0610c19║子明壽，高掛綵旛、廣陳香供，祈福基鞏固、命位昌隆，
X72n1439_p0610c20║幼齡災厄不侵、長大官星顯耀，有求皆遂，所願從心。
X72n1439_p0610c21║正當恁麼時，感應道交一句如何道？凡心纔舉處，觀
X72n1439_p0610c22║音出現時，福聚海無量，是故應頂禮。擊拂子，下座。
X72n1439_p0610c23║信女薛太持設齋，請，上堂。人身難得，佛法難遇。既得
X72n1439_p0610c24║人身，得遇佛法，須發真實心，依佛法修持始得。且道
X72n1439_p0611a01║佛法如何修持？娑婆苦海萬重波，一句彌陀直捷渡，
X72n1439_p0611a02║彼岸高登達本鄉，親見彌陀大慈父。見後如何？良久，
X72n1439_p0611a03║云：家業本完全，不用重分付。
X72n1439_p0611a04║觀音成道日，善女人太慈興樂設齋，請上堂。人人一
X72n1439_p0611a05║座洛伽山，屴崱聳雲際。大士巍然坐此間，相好自分
X72n1439_p0611a06║明。演說大悲圓滿呪，萬竅吼天風。普資恩有入玄關，
X72n1439_p0611a07║大地無空缺。諸人向這裏證入，則知觀世音即是自
X72n1439_p0611a08║己，自己即是觀世音。一卷大悲心呪，塵說剎說，古今
X72n1439_p0611a09║無間。以此求道，直取菩提。以此求福，萬德圓備。如或
X72n1439_p0611a10║不然，觀音今日方成道，蠢動含靈盡放光。普請大家
X72n1439_p0611a11║勤禮敬，塵塵盡露法中王。擊拂，下座。
X72n1439_p0611a12║大悲懺圓滿，弟子池太長、楊太明請上堂。僧問：法身
X72n1439_p0611a13║無為不墮諸數，因甚大悲菩薩現千手眼？師云：何曾
X72n1439_p0611a14║有一箇？進云：恁麼則金殿重重顯至尊。師云：不是這
X72n1439_p0611a15║箇道理。進云：爭奈人人本具。師云：如何是你千手眼？
X72n1439_p0611a16║僧以手作擎日月勢，師云：猶少一箇在。僧便喝，師云：
X72n1439_p0611a17║好與拄杖。師乃云：心、佛、眾生，三無差別。觀世音以無
X72n1439_p0611a18║緣慈於眾生心中放光說呪，眾生以大願力於菩薩
X72n1439_p0611a19║心中禮拜供養，如空合空、似水投水，廣大如法界、究
X72n1439_p0611a20║竟如虗空，盡未來際無有間斷。只如今日一期佛事
X72n1439_p0611a21║云週，因齋慶讚一句作麼生？弓矟已掛狼烟息，萬里
X72n1439_p0611a22║謳歌道太平。復舉：麻谷問臨濟：大悲千手眼，那箇是
X72n1439_p0611a23║正眼？濟搊住，云：大悲千手眼，作麼生是正眼？速道，速
X72n1439_p0611a24║道！谷拽濟下禪床却坐，濟問訊，云：不審。谷擬議，濟拽
X72n1439_p0611b01║谷下禪床却坐，谷便出去，師云：二尊宿各用手眼逞
X72n1439_p0611b02║神通，絲來線去只用得九百九十九眼，若是正眼未
X72n1439_p0611b03║曾夢見。且道畢竟如何是正眼？起立，良久，云：君不見。
X72n1439_p0611b04║便下座。
X72n1439_p0611b05║善女人王太淨設齋，請上堂。興化道：我聞前廊也喝，
X72n1439_p0611b06║後架也喝，喝得老僧上三十三天撲下來，一點氣息
X72n1439_p0611b07║也無。待我緩緩地蘇醒起來，向汝道箇未在。何也？我
X72n1439_p0611b08║未曾向紫羅帳裏撒真珠與諸人去在。興化老人恁
X72n1439_p0611b09║麼道，早是抱贓呌屈了也。山僧今日這裏二禪客出
X72n1439_p0611b10║來呈一問兩問，便爾胡喝亂喝，山僧總不見不聞。何
X72n1439_p0611b11║也？春鳥晝啼，秋蟲夜响，有甚麼較量處？雖然如是，山
X72n1439_p0611b12║僧與麼道，且道是真珠？是瓦礫？一任諸人自己檢點
X72n1439_p0611b13║去。復云：善女人王太淨厭娑婆之暴惡，慕極樂之殊
X72n1439_p0611b14║勝，篤修淨業，決志往生，葢有年矣。今日又特設齋，請
X72n1439_p0611b15║山僧陞座，指示箇西方的路頭。敢問大眾：西方路頭
X72n1439_p0611b16║在甚麼處？莫云：驀直去麼？莫云：看脚下麼？莫云：含元
X72n1439_p0611b17║殿裏問長安麼？今時人盡力道總不出此，還息得渠
X72n1439_p0611b18║疑情麼？內經云：緩則治其本，急則治其標。須知娑婆
X72n1439_p0611b19║世界六道輪迴，祇是箇愛字；極樂世界上善同會，祇
X72n1439_p0611b20║是箇淨字。所以古德云：愛不重不生娑婆，念不淨不
X72n1439_p0611b21║生極樂。大眾，要識西方路頭麼？唯憑一句彌陀佛，淨
X72n1439_p0611b22║却多生貪愛心，貪愛淨時極樂現。現後如何？良久，云：
X72n1439_p0611b23║娑婆當處自平沉。珍重。
X72n1439_p0611b24║王蓮實道者預修功德，請上堂。僧問：昨日和尚道：有
X72n1439_p0611c01║二禪客，胡喝亂喝。敢問如何是正喝？師云：不喝你。進
X72n1439_p0611c02║云：作家宗師，天然有在。師便打。進云：恁麼則掀倒禪
X72n1439_p0611c03║床去也。師云：杜撰禪和，如麻似粟。又打。師乃云：道者
X72n1439_p0611c04║王氏，法名傳悉，蓮實其道號也。生於貴胄，許於名門，
X72n1439_p0611c05║未成禮而夫子化去。時道者方在笄年，遂以堅貞自
X72n1439_p0611c06║矢，潔白修身，奉佛持齋，篤修淨業。至二十有六歲，始
X72n1439_p0611c07║于歸其家，撫嗣守節，今年已六十有一矣。即此清操，
X72n1439_p0611c08║已有天位，而道者志不在人天，願生淨土。所以今日
X72n1439_p0611c09║禮懺、飯僧種種功德，一一回向淨土，仍請山僧陞座，
X72n1439_p0611c10║發明淨土要旨，以為西方公據。還會麼？善業、惡業，皆
X72n1439_p0611c11║由心造；穢土、淨土，並自心生。故世尊云：直心是菩薩
X72n1439_p0611c12║淨土，菩薩成佛時，不諂眾生來生其國；深心是菩薩
X72n1439_p0611c13║淨土，菩薩成佛時，具足功德眾生來生其國；大乘心
X72n1439_p0611c14║是菩薩淨土，菩薩成佛時，大乘眾生來生其國；乃至
X72n1439_p0611c15║施、戒、忍、進、禪、智是菩薩淨土，菩薩成佛時，具足六度
X72n1439_p0611c16║眾生來生其國。故云：欲得淨土，當淨其心；隨其心淨，
X72n1439_p0611c17║則佛土淨。敢問大眾：心畢竟作麼生淨？還委悉麼？本
X72n1439_p0611c18║來無一物，何處惹塵埃？彌陀方脫口，淨土已花開。五
X72n1439_p0611c19║濁本來淨，三祇不假排。人人火宅內，俱坐實蓮臺。伏
X72n1439_p0611c20║惟珍重。
X72n1439_p0611c21║清流弟子馬太𥙿同母羅氏設齋，請上堂。母子慇懃
X72n1439_p0611c22║請法來，牢關又復為君開，敢言昨定今不定，三寸分
X72n1439_p0611c23║明是禍胎。驀拈拄杖，召大眾，云：這箇是法，三寸如何
X72n1439_p0611c24║商量？卓一卓，云：這箇無相，非眼所見故；這箇空寂，非
X72n1439_p0612a01║心所緣故；這箇真實，非四相所遷故；這箇離言，非口
X72n1439_p0612a02║所述故。所以，釋迦掩室於摩竭，只見一斑；淨名杜口
X72n1439_p0612a03║於毗耶，望空啟告；須菩提唱無說以顯道，捕影捉風；
X72n1439_p0612a04║帝釋絕聽而雨花，喚鐘作甕。正當恁麼時，且道如何
X72n1439_p0612a05║通信？道火何曾燒著口，撑天拄地定由他。又卓一卓，
X72n1439_p0612a06║下座。
X72n1439_p0612a07║清流縣慧雲、悟明、若淡、梅友、慧日、紹如、還照諸上座
X72n1439_p0612a08║設齋，請上堂。族姓子！於佛法中出家有何所益？只要
X72n1439_p0612a09║識得自己根源。如何是自己根源？凡所有相是皆虗
X72n1439_p0612a10║妄。大眾！好箇小歇場，不妨將息。若見諸相非相，即見
X72n1439_p0612a11║如來。竪拂子，云：還見麼？見即不無，爭奈金屑落眼。正
X72n1439_p0612a12║與麼時，到家一句如何道？夏木陰森白晝長，清溪一
X72n1439_p0612a13║帶明如鏡。擊拂子，下座。
X72n1439_p0612a14║緣生上人剃度，請上堂。投泥自溺，名曰凡夫；透得此
X72n1439_p0612a15║門，出塵羅漢。緣生上人捨三女為尼，棄室家削髮，即
X72n1439_p0612a16║此一著，便具大丈夫成佛作祖力量，非世間榮貴勳
X72n1439_p0612a17║業可得而較量也。故昔日崔趙公問徑山國一禪師
X72n1439_p0612a18║曰：弟子欲出家得否？徑山曰：出家乃大丈夫事，非將
X72n1439_p0612a19║相之所能為，豈不然耶？雖然如是，且道出家畢竟為
X72n1439_p0612a20║箇什麼？夫出家者，為無為法；無為法者，乃世出世間
X72n1439_p0612a21║萬法根本。若得此法，則能了無始不了生死，報累世
X72n1439_p0612a22║未報親恩，傳慧命於將來，度羣迷於末劫，始不負割
X72n1439_p0612a23║愛入山之初志也。緣生上人痛自勉勵，珍重。
X72n1439_p0612a24║謝飛卿居士掃塔，請上堂。先師遷化已十載矣，建州
X72n1439_p0612b01║弟子飛卿謝君敬齎香供入山掃塔，但不識先師靈
X72n1439_p0612b02║骨所在，特請山僧指點。只如青松鬱鬱、白塔峩峩，長
X72n1439_p0612b03║江日夜向東流，列岫朝昏常逞秀，為是先師靈骨、非
X72n1439_p0612b04║先師靈骨？若道是，頭上安頭；若道不是，撥波求水。正
X72n1439_p0612b05║與麼時，且道如何定當？茶傾三奠復三奠，萬象森羅
X72n1439_p0612b06║齊點頭，是耶？非耶？俱不道，未把真金去博鍮。
X72n1439_p0612b07║優婆夷弟子今記請上堂：大福德人發大福德心，修
X72n1439_p0612b08║大福德行，感大福德報。何者？以法性無盡故心無盡，
X72n1439_p0612b09║心無盡故行無盡，行無盡故果報亦無盡。所以懺罪
X72n1439_p0612b10║障而罪障潛消，求福壽而福壽愈廣，生生常遇三寶，
X72n1439_p0612b11║在在勤植福田，不為富貴所迷，不為塵勞所染，一一
X72n1439_p0612b12║皆自法性流出，可謂真實功德也。且道畢竟如何是
X72n1439_p0612b13║法性？十界聖凡無一物，山河大地自如如。珍重！
X72n1439_p0612b14║參領徐公，諱有才，請上堂。人人脚跟下一段大事，寬
X72n1439_p0612b15║越太虗，明逾日月，生天地，育聖凡，神通光明，福德智
X72n1439_p0612b16║慧，一切具足，不假外求。只是眾生日用不知，雖則不
X72n1439_p0612b17║知，未曾欠少。今日參領徐公入山設供請法，不免傍
X72n1439_p0612b18║資一路，也要諸人明箇入處。拈拄杖，卓一卓，云：大眾
X72n1439_p0612b19║會麼？三平和尚云：即此見聞非見聞，兩手分付；無餘
X72n1439_p0612b20║聲色可呈君，喪盡目前。箇中若了全無事，一得永得；
X72n1439_p0612b21║體用何妨分不分，一切臨時。又卓拄杖，云：珍重。
X72n1439_p0612b22║信官王諱惟明同夫人祁氏誕日，請上堂。如來出世
X72n1439_p0612b23║大因緣，要令人人悟性天。依性起修真實行，生生福
X72n1439_p0612b24║壽自綿綿。只如悟入自性一句如何道？日用堂堂無
X72n1439_p0612c01║別法，分明父母未生前。珍重！
X72n1439_p0612c02║優婆夷弟子何太雲禮華嚴經滿懺，請上堂。盡十方
X72n1439_p0612c03║世界是華藏法界，盡十方世界是毗盧遮那，盡十方
X72n1439_p0612c04║世界中若聖若凡、若依若正，乃至萬象森羅，是一部
X72n1439_p0612c05║華嚴大經。三界擾擾，湧法海之波瀾；六趣芸芸，燦性
X72n1439_p0612c06║天之星斗。忽有箇性燥漢向這裏撩起，便行推開樓
X72n1439_p0612c07║閣之門，徧遊法界之境，於一塵中至不可說佛剎微
X72n1439_p0612c08║塵數世界，一一世界親覲不可說佛剎微塵數諸佛，
X72n1439_p0612c09║一一佛所精修梵行，盡未來際無有間斷。一塵既爾，
X72n1439_p0612c10║一切塵亦然。所謂：塵塵爾，念念爾，法法爾。正眼看來，
X72n1439_p0612c11║猶如一夢。今有善女人何太雲於此經中起大信、發
X72n1439_p0612c12║大願、修大行，清淨三業，翹勤五悔，一字一禮，無空過
X72n1439_p0612c13║者。且道這一鋪功德畢竟如何回向？普賢萬行周沙
X72n1439_p0612c14║界，十願導歸極樂邦。親見彌陀蒙授記，塵塵禮敬法
X72n1439_p0612c15║中王。珍重。
X72n1439_p0612c16║小參
X72n1439_p0612c17║元宵，小參。舉：蔡君謨守福州，上元日令民間一家點
X72n1439_p0612c18║燈七盞，陳烈作燈長丈餘，大書其上云：富家一盞燈，
X72n1439_p0612c19║太倉一粒粟；貧家一盞燈，父子相對哭。風流太守知
X72n1439_p0612c20║不知？猶恨笙歌無妙曲。君謨見之，還輿罷燈，師云：蔡
X72n1439_p0612c21║端明冷竈放火，要且不知火種來處；陳處士痛處下
X72n1439_p0612c22║針，其奈先自傷手，直令千古之下傳為口實。山僧今
X72n1439_p0612c23║夜在石鼓峯頭與數百衲子同過上元，令人人各點
X72n1439_p0612c24║起一盞燈，雖則光明烜赫，要且不費油火，富也富不
X72n1439_p0613a01║著、貧也貧不到。且道這一盞是什麼燈？良久，云：鐵樹
X72n1439_p0613a02║花開明似日，時時照見夜行人。
X72n1439_p0613a03║小參，師云：結制來已數日也，那事作麼生？還有奈得
X72n1439_p0613a04║何底麼？出來道看。問答不錄。師乃云：古德云：小參謂
X72n1439_p0613a05║之家教。如今在孤峯頂上架數間大屋，聚數百衲子，
X72n1439_p0613a06║立成箇本分家風，且道教箇什麼？莫是教諸人參禪
X72n1439_p0613a07║麼？已是屈了諸人，諸人分上還欠少箇什麼？豈不見
X72n1439_p0613a08║昔歸宗會下有僧夜來呌云：我大悟也。歸宗次日上
X72n1439_p0613a09║堂云：昨夜大悟底僧出來。僧出曰：師姑元是女人做。
X72n1439_p0613a10║歸宗休去。大眾！這僧若不親到這箇田地，歸宗如何
X72n1439_p0613a11║肯休？諸人若的的識得這僧悟處，便識得自己立地
X72n1439_p0613a12║處；識得自己立地處，便識得從上諸佛諸祖立地處。
X72n1439_p0613a13║還有恁麼人麼？如無，山僧今夜狹路相逢，不免當頭
X72n1439_p0613a14║道破：師姑元是女人，眾生本來是佛。若能直下承當，
X72n1439_p0613a15║以拳擊案云：此物原非他物。還有直下承當者麼？好
X72n1439_p0613a16║與三十痛棒。
X72n1439_p0613a17║小參，師云：前日舉拳要諸人直下承當，殊不知你起
X72n1439_p0613a18║念承當，早已當面蹉過；若不承當，依舊沉淪。所以，此
X72n1439_p0613a19║事苟非其人，大難！大難！事不獲已，為諸人執認箇父
X72n1439_p0613a20║母所生血肉身心，所以令汝看箇父母未生前自己
X72n1439_p0613a21║本來面目；為汝被生死流轉所苦，所以令汝究生死
X72n1439_p0613a22║根源，看箇生從何來、死從何去。諸人若端的識得生
X72n1439_p0613a23║死來去處，便識得父母未生前本來面目；識得父母
X72n1439_p0613a24║未生前本來面目，便識得生死來去處。故古德云：參
X72n1439_p0613b01║須真參，悟須實悟。真參要有真參底工夫，實悟要有
X72n1439_p0613b02║實悟的言句。豈不見南嶽讓和尚初參六祖，祖問：什
X72n1439_p0613b03║麼處來？讓云：嵩山來。祖云：什麼物恁麼來？讓無語，遂
X72n1439_p0613b04║經八年。一日，向祖云：某甲有箇會處。祖云：作麼生？讓
X72n1439_p0613b05║云：說似一物即不中。祖云：還假修證否？讓云：修證則
X72n1439_p0613b06║不無，染污即不得。祖云：祇此不染污，是諸佛之所護
X72n1439_p0613b07║念。汝既如是，吾亦如是。大眾！你看讓和尚于六祖什
X72n1439_p0613b08║麼物恁麼來一語下過不得，遂經八年。你道渠八年
X72n1439_p0613b09║中做箇什麼？若不用心體究做真參底功夫，焉有後
X72n1439_p0613b10║來發明底時節與發明底言句？諸人要真實發明麼？
X72n1439_p0613b11║不妨更向什麼物恁麼來處看、向說似一物即不中
X72n1439_p0613b12║處看、向染污即不得處看。這三語中若透得過，生從
X72n1439_p0613b13║何來、死從何去與父母未生前、已生後全體顯露。還
X72n1439_p0613b14║委悉麼？快人一言、快馬一鞭，更不勞叨呾，大家且恁
X72n1439_p0613b15║麼看取。夜寒，珍重。
X72n1439_p0613b16║小參，師云：結制以來已經二七了也，諸人坐禪還曾
X72n1439_p0613b17║夢見坐禪底道理麼？若知得，昏散二魔藏身無地，定
X72n1439_p0613b18║慧兩輪覿體圓明。豈不見古南堂禪師有偈云：南堂
X72n1439_p0613b19║靜坐一爐香，終日凝然萬慮忘，不是息心除妄想，都
X72n1439_p0613b20║緣無事可商量。大眾，這箇無事處即是諸人放身命
X72n1439_p0613b21║處，還知麼？若知得，許汝從定門入。山僧續貂亦有一
X72n1439_p0613b22║偈：鼓山靜坐一爐香，譬如捉賊要見贓，裂破虗空無
X72n1439_p0613b23║一物，巍巍獨露法中王。大眾，還知有這箇法王麼？若
X72n1439_p0613b24║知得，許汝從慧門入。故古德云：定慧等學，明見佛性。
X72n1439_p0613c01║諸人但將此二偈仔細體究，這裏究得徹，則知南堂
X72n1439_p0613c02║底即是鼓山底，鼓山底即是南堂底；如或不能，且向
X72n1439_p0613c03║一門深拶入，免教岐路泣亡羊。
X72n1439_p0613c04║小參。師云：終日為諸人打葛藤，不向這裏討箇下落，
X72n1439_p0613c05║猶自打瞌睡，真不唧𠺕。且道病在什麼處？只為拋家
X72n1439_p0613c06║外走，年代深遠，忘却了也。每每共汝把手歸來，家業
X72n1439_p0613c07║完全，契券明白，到這裏猶自回頭轉腦，豈不大可哀
X72n1439_p0613c08║哉？如今事不獲已，不免貴買賤賣去。以兩手拋空，云：
X72n1439_p0613c09║掇向諸人面前了也，一任有眼者見、有耳者聞、有口
X72n1439_p0613c10║者道、有心者思，看什麼處不風光？什麼處不成現？雖
X72n1439_p0613c11║然，忽有箇漢眼耳不具、心口不全，到這裏作麼生接
X72n1439_p0613c12║引他？良久，云：慚愧。便歸方丈。
X72n1439_p0613c13║小參，師云：諸人到鼓山參禪，圖箇什麼？莫圖成佛麼？
X72n1439_p0613c14║頭上安頭；若不成佛，又落眾生界裏。葢成與不成是
X72n1439_p0613c15║兩頭語，須知當人自己有本分事在。如何是自己本
X72n1439_p0613c16║分事？良久，云：難，難，難，接竹點天徒自瞞；易，易，易，跑下
X72n1439_p0613c17║單來踏著地；也不難，也不易，倒騎鐵馬雲中戲。諸人
X72n1439_p0613c18║且道：此三語還有親疎也無？一串穿來拋那畔，笑倒
X72n1439_p0613c19║堂中老聖僧。參，僧問：萬法是心光，諸緣唯性曉，本無
X72n1439_p0613c20║迷悟人，祇要今日了。只如今日如何了？師云：何不直
X72n1439_p0613c21║下薦取？進云：本無迷悟人了箇什麼？師云：直了箇無
X72n1439_p0613c22║迷悟底。進云：恁麼則萬古碧潭空界月，再三撈摝始
X72n1439_p0613c23║應知。師云：如何是汝知底事？進云：草枯鷹眼疾，雪盡
X72n1439_p0613c24║馬蹄輕。師云：閒言語。
X72n1439_p0614a01║因事小參，師云：諸人出一叢林、入一叢林，箇箇道我
X72n1439_p0614a02║參禪學道，不知喚什麼作道？道作麼生學？不向這裏
X72n1439_p0614a03║體認明白，祇是箇隨羣吃飯漢，有什麼共語處？諸人
X72n1439_p0614a04║要知麼？何不看從上古人葛藤？豈不見昔日趙州問
X72n1439_p0614a05║南泉：如何是道？泉云：平常心是道。州云：還可趣向也
X72n1439_p0614a06║無？泉云：擬向即乖。州云：不擬爭知是道？泉云：道不屬
X72n1439_p0614a07║知、不屬不知，知屬妄覺、不知屬無記。若真達不疑之
X72n1439_p0614a08║道，猶如太虗廓然蕩豁，豈可強是非耶？州於言下大
X72n1439_p0614a09║悟。大眾，平常心是道，大好言語，會得者能有幾人？所
X72n1439_p0614a10║以云：百姓日用而不知，故君子之道鮮矣。今時學道
X72n1439_p0614a11║者只在知不知上做活計，知者一向搬弄神識、博學
X72n1439_p0614a12║多聞，向外打之遶；不知者一味遏捺妄想、攝念歸空，
X72n1439_p0614a13║向死水裏坐，總出他妄覺無記窠臼不得，何曾夢見
X72n1439_p0614a14║平常心來？諸人要識平常心是道麼？聽取一偈：渴飲
X72n1439_p0614a15║饑飡無別事，禪床角坐思悠哉，一板打著真痛處，不
X72n1439_p0614a16║覺連聲呌出來。諸人若向這裏薦得，方吃得山僧手
X72n1439_p0614a17║中棒；如或不然，對面不相識，休云親近來。
X72n1439_p0614a18║解制，小參。師云：今日解制，山僧有四問：一問：諸人在
X72n1439_p0614a19║這裏結制參禪，離却昏沉妄想，試將參底禪舉似山
X72n1439_p0614a20║僧看。二問：參禪要了生死，了生死的禪作麼生參？三
X72n1439_p0614a21║問：三月安居今已滿，畢竟將什麼抵還常住飯錢？四
X72n1439_p0614a22║問：人人有箇廣長舌相，橫說竪說，晝夜無間，拈却髑
X72n1439_p0614a23║髏道將一句來。此四問若答得的當，許有參學分；若
X72n1439_p0614a24║不的當，東去西去，被荒草裏毒蛇咬殺時，莫謂山僧
X72n1439_p0614b01║不曾說破。
X72n1439_p0614b02║中秋小參，師云：山僧在山中與大眾三度過中秋吃
X72n1439_p0614b03║茶說話，茶不知吃在那裏去了？話亦不知聽在那裏
X72n1439_p0614b04║去了？今夜又值中秋，吃茶又要山僧說話，不知說箇
X72n1439_p0614b05║什麼？莫說月麼？靈山指曹溪話、馬師父子翫寒山子
X72n1439_p0614b06║咏這片月，被這一隊弄影漢賣弄殆盡了也，更教山
X72n1439_p0614b07║僧說箇甚麼？雖然，不免將無作有，應箇時節。昔僧問
X72n1439_p0614b08║曹山：朗月當空時如何？山云：猶是階下漢。朗月當空，
X72n1439_p0614b09║幾人到此田地？曹山猶道是階下漢，你道過在什麼
X72n1439_p0614b10║處？不見道：清光照眼似迷家，明白轉身猶墮位。豈不
X72n1439_p0614b11║是此人過處？這僧却也伶俐，便進云：請師接上階。山
X72n1439_p0614b12║云：月落後來相見。祇如月落後如何相見？聽取一偈：
X72n1439_p0614b13║昨夜姮娥傳信息，金錢不許戲蝦蟇，大家推倒廣寒
X72n1439_p0614b14║殿，相邀來吃趙州茶。珍重。
X72n1439_p0614b15║孝男儲穀薦考懷遠將軍葵旭儲公，妣太淑人盛氏
X72n1439_p0614b16║請對靈小參。師云：若論佛法，祇要識得自己根源。若
X72n1439_p0614b17║識得自己根源，則生死海即是涅槃門，更無毛頭許
X72n1439_p0614b18║法為障為礙，以是一法非二法故。何者是自己根源？
X72n1439_p0614b19║趙州云：未有世界，早有此性。世界壞時，此性不壞。時
X72n1439_p0614b20║有僧便問：如何是此性？州云：四大五陰。僧云：這箇是
X72n1439_p0614b21║壞底。如何是此性？州云：四大五陰。這僧貪觀天上月，
X72n1439_p0614b22║失却手中珠。趙州心不負人，面無慚色。還知趙州不
X72n1439_p0614b23║負人處麼？更聽頌出：四大五陰，來去去來。如空忽雲，
X72n1439_p0614b24║如旱忽雷。來無所從，去無所至。寂然湛然，不離當處。
X72n1439_p0614c01║舉拂子云：會麼？切不得辜負山僧。
X72n1439_p0614c02║弟子黃太用薦親請對靈小參，師云：三界昇沉無別
X72n1439_p0614c03║法，祇因業力強安排，業由心起原無性，病眼空花見
X72n1439_p0614c04║有差。若能悟入無性理，一口吸盡西江水，本來面目
X72n1439_p0614c05║自昭然，更于何處覔生死？祇如無性理作麼生悟？黑
X72n1439_p0614c06║如日，明如漆，大地有波濤，四海無一滴。咄！且向這裏
X72n1439_p0614c07║直下超脫去。
X72n1439_p0614c08║小參，師云：今日溫陵弟子朱太雲於佛誕日特上鼓
X72n1439_p0614c09║山普請眾僧念佛，資薦考妣、宗親往生淨土，仍請山
X72n1439_p0614c10║僧說法開導。須知盡十方世界是箇極樂國土，何處
X72n1439_p0614c11║有五濁惡世？盡十方世界是當人自己，何處有阿彌
X72n1439_p0614c12║陀佛？若端的向這裏見得徹去，則太雲父母、宗親久
X72n1439_p0614c13║已向蓮花國裏成等正覺了也，又何有念佛往生之
X72n1439_p0614c14║可言？如或不然，且靠著一句阿彌陀佛作箇往生底
X72n1439_p0614c15║路引，豈不見十六觀經云：若人至心令聲不絕，具足
X72n1439_p0614c16║十念稱南無阿彌陀佛，稱佛名故，于念念中除八十
X72n1439_p0614c17║億劫生死之罪，臨命終時見金蓮花猶如日輪住其
X72n1439_p0614c18║人前，于一念頃即得往生極樂世界，既往生已，見佛
X72n1439_p0614c19║聞法、悟無生忍，然後方知道極樂原非別處、彌陀豈
X72n1439_p0614c20║是別人？到這裏即道箇念佛一聲、潄口三日有什麼
X72n1439_p0614c21║過？會麼？蓮花臺上化生時，即是如今這一念。
X72n1439_p0614c22║林遵魯茂才薦考秀軒公請對靈小參，師云：秀軒老
X72n1439_p0614c23║居士八十七年前來，從那一路而來？八十七年後去，
X72n1439_p0614c24║從那一路而去？若知來去處分明，則生死二字是什
X72n1439_p0615a01║麼陽𦦨空花？如或未然，不免道破：八十七年前來從
X72n1439_p0615a02║何來？咄！八十七年後去從何去？咄！會麼？生耶？死耶？俱
X72n1439_p0615a03║不道：觀音處處現全身。
X72n1439_p0615a04║小參，師云：孺人陳氏函壽謝世以來已經三載，茲屬
X72n1439_p0615a05║祥期，孝子曾功調、惟理、功碩等特上鼓山禮懺飯僧，
X72n1439_p0615a06║用薦冥福，仍請山僧詣靈開示。惟孺人諦聽：虗空無
X72n1439_p0615a07║際，孰東孰西？十界無人，誰凡誰聖？祇因一念不覺，便
X72n1439_p0615a08║爾眼見空花，隨業惑以升沉，仍因緣而鼓動，多生流
X72n1439_p0615a09║浪至今莫返。孺人若能向這裏豁開正眼，即路還家，
X72n1439_p0615a10║方知燈即是火、米即是飯，釋迦老子是什麼乾屎橛、
X72n1439_p0615a11║達磨原是老臊胡，更說什麼輪迴生死、菩提涅槃？如
X72n1439_p0615a12║或未然，孺人且看未生前一句，是男是女細參詳？一
X72n1439_p0615a13║朝親見渠儂面，鐵樹花開劫外香。珍重。
X72n1439_p0615a14║為法珍禪友對靈小參，師云：法珍禪友昔同參先師
X72n1439_p0615a15║座下，履道甚勤，自負知見，下視流輩。奈天不假年，齎
X72n1439_p0615a16║志而歿，眾皆惜之。其徒興昌、徒孫法智業已奉遺骨
X72n1439_p0615a17║入塔，茲復到山禮懺追薦，請山僧對靈說法，用報提
X72n1439_p0615a18║激之恩。當此之時，且道與法珍還有相見處否？若道
X72n1439_p0615a19║有相見，幽明逈隔；若道無相見，鼻孔原通。相見不相
X72n1439_p0615a20║見則且置，祇如法珍下世以來已經六載，天耶？人耶？
X72n1439_p0615a21║諸佛淨土耶？當有寄托。且道鼻孔裏這一竅寄托何
X72n1439_p0615a22║處？既無寄托，則亦無出沒、無動靜、無往來，有佛無佛，
X72n1439_p0615a23║性相常住，廣大如法界，究竟如虗空。雖然如是，猶是
X72n1439_p0615a24║增語。法珍當年親見底還有許多般也無？祇這一句
X72n1439_p0615b01║子，須還法珍自道始得。良久，云：大眾，莫道法珍無語
X72n1439_p0615b02║好。珍重！
X72n1439_p0615b03║為林常捷善友對靈小參。師云：生死二字，迷却幾多
X72n1439_p0615b04║人，亦悟却幾多人。何以迷却幾多人？為世人慧眼不
X72n1439_p0615b05║開，覷這生死不破，被他流轉劫劫波波，豈不是迷却
X72n1439_p0615b06║幾多人？何以悟却幾多人？若是夙有靈根底，直下覷
X72n1439_p0615b07║破這生死了不可得，得大自在，豈不是悟却幾多人？
X72n1439_p0615b08║是知生死二字實聖凡之要、迷悟之關也。祇如悟的
X72n1439_p0615b09║人生死空了，畢竟向什麼處去？良久，云：抉出眼中瞖，
X72n1439_p0615b10║還他舊面皮。本來無住著，幻寄寶蓮池。彌陀親授記，
X72n1439_p0615b11║眾聖共提携。上品上生處，趙州東院西。常捷善友但
X72n1439_p0615b12║向這裏超脫去。
X72n1439_p0615b13║不遠父林廷謙、若安父陳五斗、母何氏仝薦請對靈
X72n1439_p0615b14║小參，師云：不遠之父非若安之父，若安之母非不遠
X72n1439_p0615b15║之母，今夜同入如來大光明藏中互為賓主，祇得今
X72n1439_p0615b16║古一時、死生一際、聖凡一體、迷悟一道，于其中間求
X72n1439_p0615b17║其異相了不可得。不遠、若安父母能向這裏以海印
X72n1439_p0615b18║三昧一一印定，隨處作主，遇緣即宗，天上人間、他方
X72n1439_p0615b19║此界繁興大用，為物作則，淨躶躶、赤灑灑，更不見有
X72n1439_p0615b20║毛頭許法為障礙也。還知麼？全身已坐空王殿，不必
X72n1439_p0615b21║靈山問釋迦。
X72n1439_p0615b22║本徹禪人薦親請小參，師云：本徹為父母平生未聞
X72n1439_p0615b23║無生法，特請山僧開示無生法。若論無生法，父母死
X72n1439_p0615b24║不曾死，以死是幻死，求其死相了不可得；本徹生不
X72n1439_p0615c01║曾生，以生是幻生，求其生相了不可得。此不可得處
X72n1439_p0615c02║乃是當人本源自性，祇為無始劫來被他生滅相葢
X72n1439_p0615c03║覆，了不得現前。即今若能于生死不可得中直悟無
X72n1439_p0615c04║生法忍，則覿體圓明，永無遮障。還信得及麼？一悟無
X72n1439_p0615c05║生理，諸緣盡悄然，浮雲散何處？明月正當天。
X72n1439_p0615c06║陳輝生善友送母道剛優婆夷入塔，請對靈小參。師
X72n1439_p0615c07║云：道剛優婆夷！爾受我大乘菩薩心地戒，已入諸佛
X72n1439_p0615c08║位了也。還知麼？爾謝世以來已經半載，試自諦觀，畢
X72n1439_p0615c09║竟有世可謝？無世可謝？須知世不有，如何有世可謝？
X72n1439_p0615c10║世不無，如何無世可謝？何者？三界六道皆是自心之
X72n1439_p0615c11║所變現，猶如空花似有非實，原不可以有無計也。若
X72n1439_p0615c12║能于不可計中認得本源心地，則三界生死即時頓
X72n1439_p0615c13║空，三聚淨戒一念具足，破無明于曠劫、超佛果于多
X72n1439_p0615c14║生，皆自心之常分，非有假于他術。還知麼？性戒無非
X72n1439_p0615c15║亦無是，亘古亘今不變易，眾生一念受佛戒，頓超直
X72n1439_p0615c16║入如來地。
X72n1439_p0615c17║梵熙上人送師隱賢入塔，請小參，師云：師資恩重等
X72n1439_p0615c18║丘山，白骨持來塔此間，特請山僧弘法施，即令直下
X72n1439_p0615c19║入玄關。舉拂子云：隱賢上座見麼？一見更不再見。擊
X72n1439_p0615c20║案云：聞麼？一聞更不再聞。知麼？一知更不再知。何者？
X72n1439_p0615c21║法不見法，法不聞法，法不知法。還委悉麼？三門佛殿
X72n1439_p0615c22║長相對，四大金剛眼共覷。
X72n1439_p0615c23║梵熙上人薦師叔祖石燈請小參，師云：六十餘年唯
X72n1439_p0615c24║一夢，醒來天色已黎明，親見自家田地了，鞭起泥牛
X72n1439_p0616a01║火裏耕。祇如自家田地作麼生見？石燈上座還知麼？
X72n1439_p0616a02║見不見，虗空成兩片，生來死去本完全，箇裏何曾有
X72n1439_p0616a03║背面？咄！
X72n1439_p0616a04║元夕，小參。師云：昨夜除夕，監院脉師請為大眾開示。
X72n1439_p0616a05║山僧開十句法門：一、要具慚愧，無慚愧者，人神共惡
X72n1439_p0616a06║故；二、要知佛恩，辜恩負德，非佛弟子故；三、要念生死
X72n1439_p0616a07║苦，知厭離故；四、要發出世心，不著三界故；五、要深信
X72n1439_p0616a08║因果，果報不失故；六、要堅持戒律，成佛根本故；七、要
X72n1439_p0616a09║參禪念佛，明見自性，親覲諸佛故；八、要誦經學問，開
X72n1439_p0616a10║廓聞見，使見地圓融故；九、要建立行門，福慧相資故；
X72n1439_p0616a11║十、要願力廣大，有願必成故。大眾！試自揣摩，看此十
X72n1439_p0616a12║句中為具不具？若都無有，則是光頭百姓，非出家人
X72n1439_p0616a13║也。如此之輩，不是我同流，快出三門去好。今日元夕，
X72n1439_p0616a14║監院純師又請山僧為大眾開示。古德云：欲識佛性
X72n1439_p0616a15║義，當觀時節因緣。時節若至，其理自彰，不免應時及
X72n1439_p0616a16║節。為大眾舉一則古話：昔僧問鏡清：新年頭還有佛
X72n1439_p0616a17║法也無？清云：有。僧云：如何是新年頭底佛法？清云：元
X72n1439_p0616a18║正啟祚。進云：謝師答話。清云：山僧今日失利。鼓山道：
X72n1439_p0616a19║兩箇駝子相逢著，世上至今無直人。又僧問明教：新
X72n1439_p0616a20║年頭還有佛法也無？教云：無。僧云：年年是好年，為什
X72n1439_p0616a21║麼無？教云：張翁吃酒李翁醉。僧云：老老大大，龍頭蛇
X72n1439_p0616a22║尾。教云：山僧今日失利。鼓山道：玉本無瑕，雕文喪德。
X72n1439_p0616a23║今日有人問鼓山：新年頭還有佛法也無？答云：佛法
X72n1439_p0616a24║不在這裏，更問在什麼處？向他道：晝日熱如火，晚風
X72n1439_p0616b01║吼似雷。若云謝師答話，鼓山與他一盃茶；若云老老
X72n1439_p0616b02║大大，龍頭蛇尾，鼓山也與他一盃茶。何故如此？賞罰
X72n1439_p0616b03║分明。珍重！
X72n1439_p0616b04║安執事小參，師云：叢林百務各有攸司，惟賴大心衲
X72n1439_p0616b05║子同秉精誠，各出一隻手，煑飯底煑飯、煎茶底煎茶、
X72n1439_p0616b06║燒香底燒香、掃地底掃地，接引後來知識，直使渠眼
X72n1439_p0616b07║裏、耳裏、鼻裏、舌裏一一具足，無所乏少，一一通達，無
X72n1439_p0616b08║所壅滯，固是佛祖本分家風，亦是衲僧尋常行履。祇
X72n1439_p0616b09║如堂中憍陳如教他做什麼？長年打坐惟觀鼻，一任
X72n1439_p0616b10║人來不舉頭。
X72n1439_p0616b11║陳道尊薦妣太恭人周氏請對靈小參，師云：本省布
X72n1439_p0616b12║政司督糧道陳公諱台孫，率眾孝眷特上鼓山禮懺
X72n1439_p0616b13║飯僧，為故妣周氏太恭人資薦冥福，仍命山僧詣于
X72n1439_p0616b14║靈次，開示生死之理。太恭人還知麼？夫生若是實，何
X72n1439_p0616b15║得有死？既有死，生無生矣。死若是實，何得有生？既有
X72n1439_p0616b16║生，死無死矣。生無生、死無死，金剛正體覿露堂堂，于
X72n1439_p0616b17║其中間求其起滅，如栽兔角于馬頭、刮龜毛于蛇背，
X72n1439_p0616b18║焉有恁麼事？祇如太恭人即今承佛光明，全體顯現，
X72n1439_p0616b19║歷歷孤明，聽山僧說法底，且道是箇什麼？良久，云：昔
X72n1439_p0616b20║日，漸源侍道吾至一檀越家弔慰，源撫棺問曰：生耶？
X72n1439_p0616b21║死耶？吾云：生也不道，死也不道。源云：為什麼不道？吾
X72n1439_p0616b22║云：不道，不道。源不領。一日，聞童子誦觀音經云：應以
X72n1439_p0616b23║比丘身得度，即現比丘身。豁然大悟。太恭人還委悉
X72n1439_p0616b24║麼？生也不道，死也不道，夜半石人無影像，縱橫那辨
X72n1439_p0616c01║往來源？應以比丘身得度，即現比丘身，龍吟霧起，虎
X72n1439_p0616c02║嘯風生，祇如所現底身出沒隱顯，還有生死也無？乃
X72n1439_p0616c03║云：不道，不道。伏惟珍重。
X72n1439_p0616c04║陳子度文學薦妣張恭人請對靈小參，師云：今日孝
X72n1439_p0616c05║子陳楷伏為先妣張氏恭人謝世以來已經七載，每
X72n1439_p0616c06║懷鞠育之慈，深動風木之感，念非佛力，莫報母恩，乃
X72n1439_p0616c07║特上鼓山，徼靈于大悲，傾心于懺法，雪愆尤于既往，
X72n1439_p0616c08║植景福于將來。恭人須知，此福匪從外得，本自心生，
X72n1439_p0616c09║心無所生，福亦無作。若識得無生心體，則在在處處
X72n1439_p0616c10║恒轉根本法輪，剎剎塵塵盡闡舍那心地。雖則在天
X72n1439_p0616c11║同天，非天之所能攝；在人同人，非人之所能収。所以
X72n1439_p0616c12║道：有物先天地，無形本寂寥，能為萬物主，不逐四時
X72n1439_p0616c13║凋。恭人還知麼？無量劫來本如是，不曾移易一絲毫，
X72n1439_p0616c14║緣中薦得羣疑盡，始見從來立地高。
X72n1439_p0616c15║王傳悉薦慧雲庵主請對靈小參，師云：福城女弟子
X72n1439_p0616c16║王傳悉童年守節，今已白首矣，久依慧雲庵主篤修
X72n1439_p0616c17║淨業，茲值庵主遷化，不勝悲悼，乃特捐貲禮懺資薦，
X72n1439_p0616c18║仍請山僧對靈說法以報法恩。慧雲庵主還知麼？三
X72n1439_p0616c19║界眾生無有不被生死所困者，這箇生死非從外得，
X72n1439_p0616c20║乃自心造，故金剛藏云：生死皆由心所造，心若滅者
X72n1439_p0616c21║生死盡。祇如心作麼生滅？過去心不可得、未來心不
X72n1439_p0616c22║可得、現在心不可得，過去已滅、未來未至、現在空寂，
X72n1439_p0616c23║如是則心且不可得，喚什麼作生死？生死既空，涅槃
X72n1439_p0616c24║亦寂，所以云：三際求心心不有，心不有處妄元無，妄
X72n1439_p0617a01║元無處即菩提，生死涅槃本平等。這平等法中無今
X72n1439_p0617a02║無古、無悟無迷、無男無女、無罪無福、有佛無佛，性相
X72n1439_p0617a03║恒然，慧雲庵主須向這裏直下撒手還家，然後轉位
X72n1439_p0617a04║投機，頭頭上明、物物上顯，修空華佛事、建水月道場，
X72n1439_p0617a05║伏鏡裏魔軍、成夢中佛果。雖然如是，更有功位雙泯
X72n1439_p0617a06║一句，且待他日相逢再為道破。
X72n1439_p0617a07║中秋，小參。師云：今夜金風扇野，滿月流輝，微微疎雨
X72n1439_p0617a08║濕空階，漠漠輕雲漾秋漢。正與麼時，且道是阿誰分
X72n1439_p0617a09║上事？須知人人各有一片穩密田地，多年拋在荒草
X72n1439_p0617a10║裏，而今快便難逢，信手拈出，切忌有眼者見，只許無
X72n1439_p0617a11║心者知。雖然如是，三十年後切莫道鼓山以常住物
X72n1439_p0617a12║作人情。
X72n1439_p0617a13║廣宣上座薦男邵子賢茂才請對靈小參，師云：子賢
X72n1439_p0617a14║茂才惺惺著，今日尊翁廣宣上座以爾亡于盜賊，不
X72n1439_p0617a15║勝哀慟，乃特捐衣鉢禮懺資薦，仍請山僧詣于靈次
X72n1439_p0617a16║說法開導。還知麼？子路結纓，曾參易簀，同出聖門，因
X72n1439_p0617a17║果逈別。然因果二字雖是佛說，而孔門亦未嘗撥無
X72n1439_p0617a18║因果。大易積善餘慶，積不善餘殃，與洪範五福六極，
X72n1439_p0617a19║皆因果之說也。雖然，只如司馬子長有言：天道無親，
X72n1439_p0617a20║常與善人。若伯夷、叔齊可謂善人者，非耶？積仁潔行
X72n1439_p0617a21║如此而餓死。且七十子之徒，仲尼獨薦顏淵為好學，
X72n1439_p0617a22║然回也屢空，糟糠不厭，而卒蚤夭。天之報施善人，其
X72n1439_p0617a23║何如哉？盜蹠日殺不辜，肝人之肉，暴戾恣睢，聚黨數
X72n1439_p0617a24║千人，橫行天下，竟以壽終，是遵何德哉？此其尤大彰
X72n1439_p0617b01║明較著者也。若至近世，操行不軌，專犯忌諱，而逸樂
X72n1439_p0617b02║終身，富厚累世不絕，或擇地而蹈之時，然後出言，行
X72n1439_p0617b03║不由徑，非公正，不發憤，而遇禍災者，不可勝數也。余
X72n1439_p0617b04║甚惑焉。儻所謂天道，是耶？非耶？此司馬氏疑善惡無
X72n1439_p0617b05║徵，因果紊亂。殊不知我佛言果報有三世：一者現報，
X72n1439_p0617b06║謂現生作善作惡，現世即報；二者生報，謂隔生始報；
X72n1439_p0617b07║三者後報，謂隔越多生，然後方報。世人不知三報之
X72n1439_p0617b08║理，但見仁夭暴壽，逆吉義凶，而輙謂亡因果，虗罪福，
X72n1439_p0617b09║殊不知如影隨形，毫釐靡忒，縱經百千劫，亦不磨滅。
X72n1439_p0617b10║今子賢茂才，文行君子，慧齡妙質，一旦歿于非命，不
X72n1439_p0617b11║無司馬氏之惑。若知三報之說，則可以泮然氷釋矣。
X72n1439_p0617b12║雖然如是，更須知報由業感，業從心造，心本無生，一
X72n1439_p0617b13║切如幻。若能悟入無生心體，則一切業障、報障、煩惱
X72n1439_p0617b14║障，一時清淨，他方此界，天上人間，隨緣寄託，了無罣
X72n1439_p0617b15║碍。只如悟入一句作麼生？頂門放出摩醯眼，照破三
X72n1439_p0617b16║千及大千。珍重。
X72n1439_p0617b17║弟子如桂等請為本師得止公小參，師云：昧却本來
X72n1439_p0617b18║無，空中花亂起，生死去來身，循環何有已？雖然，得行
X72n1439_p0617b19║便行、得止便止，燈即是火、飯即是米，還知麼？即今來
X72n1439_p0617b20║聽山僧說法，求生不得、求死不得底，豈不是你自己？
X72n1439_p0617b21║咄！
X72n1439_p0617b22║孝男鄭鏡等薦考。鄭公玉生請對靈小參，師云：玉生
X72n1439_p0617b23║老居士！今日公郎鄭鏡、鈺、鋐、鐙等特上鼓山為老居
X72n1439_p0617b24║士奉薦冥福，仍請山僧詣靈說法。馬鳴祖師云：法者，
X72n1439_p0617c01║謂眾生心。須知此心生天、生地、生人、生萬物，而此心
X72n1439_p0617c02║未嘗有生，如夢被驅馳而身本不動，空包羣象而空
X72n1439_p0617c03║本無為。若達此無生心體，則死生路上直往直來，不
X72n1439_p0617c04║見一毛頭許法為障為礙。何以故？正眼豁開，非夢境
X72n1439_p0617c05║所能惑亂故。正與麼時，老居士還知落處麼？一性圓
X72n1439_p0617c06║明無得失，從緣悟入不由他，死生路上無生路，火裏
X72n1439_p0617c07║榮敷優鉢花。
X72n1439_p0617c08║孝女郭淑貞懺血盆齋，請說偈。師云：昔日目蓮曾啟
X72n1439_p0617c09║教，蘭盆報母得生天。特遵遺軌清齋滿，願薦雙親達
X72n1439_p0617c10║九蓮。
X72n1439_p0617c11║弟子戒如奉本師洪如仰公入塔，請小參。師云：在家
X72n1439_p0617c12║為父，出家為師，世出世間，其道離微。祇如一火功成
X72n1439_p0617c13║之後，携到石鼓山頭又為箇什麼？坐斷湘南潭北路，
X72n1439_p0617c14║蓮花臺上又生兒。
X72n1439_p0617c15║孝男黃知雄、知權等奉薦考妣請小參，師云：生死猶
X72n1439_p0617c16║如水上漚，隨風起滅不停流，從緣薦得無生理，性海
X72n1439_p0617c17║何妨自戲遊？祇如無生理作麼生薦？金剛努目常相
X72n1439_p0617c18║對，彌勒呵呵笑不休。
X72n1439_p0617c19║中秋，小參。師云：昨夜月缺而明，今夜月圓而暗，幾多
X72n1439_p0617c20║看月人，箇箇生嗟嘆。且道：廣寒宮裏還有圓缺也無？
X72n1439_p0617c21║還有明暗也無？還有欣戚也無？到這裏，直饒道：蟾蜍
X72n1439_p0617c22║無反照之功，玉兔無伴月之意，堯舜之君猶有化在。
X72n1439_p0617c23║祇如不落化門一句作麼生？大眾吃茶了，歸堂。
X72n1439_p0617c24║堂中小參，師云：適古標問山僧：如何是參禪用心處？
X72n1439_p0618a01║山僧答他道：你發心為生死便會用心，不發心為生
X72n1439_p0618a02║死便不會用心。又問：如何是參禪得力處？山僧道：你
X72n1439_p0618a03║為生死作工夫便得力，不為生死作工夫便不得力。
X72n1439_p0618a04║又問：如何是透關眼？山僧道：待汝透關了向汝道。渠
X72n1439_p0618a05║不肯不禮拜，便拂袖歸眾，被山僧痛打一上。大眾！且
X72n1439_p0618a06║道山僧如此答、如此打，還有為人處也無？若道有為
X72n1439_p0618a07║人處，辜負了古標；若道無為人處，又辜負了山僧。有
X72n1439_p0618a08║人向這裏定當得出，許他具眼，不然更為說箇譬喻：
X72n1439_p0618a09║如何是參禪用心處？如人行路步步不停。如何是參
X72n1439_p0618a10║禪得力處？如人行路步步到家。如何是透關眼？千人
X72n1439_p0618a11║萬人牢籠不住。但恁麼看取。
X72n1439_p0618a12║靈石、幻生、砥石、默雪諸戒子為師慶壽，請小參。師云：
X72n1439_p0618a13║眼若不睡，諸夢自除。如何是不睡眼？古今不昧。心若
X72n1439_p0618a14║不異，萬法自如。如何是不異心？幽靈絕待。以如是眼
X72n1439_p0618a15║鑒如是心，如空合空，似鏡照鏡，若見有毛端許生滅
X72n1439_p0618a16║之相，便是夢也。只如撲碎明鏡、裂破虗空時又作麼
X72n1439_p0618a17║生？寒梅占得春消息，雪裏橫斜競放花。
X72n1439_p0618a18║林丹章道友收骸資薦請對靈小參，師云：善男子！林
X72n1439_p0618a19║丹章募眾即福城四郊收葬無主髑髏，男女共計一
X72n1439_p0618a20║千八百餘人。事竣，復上鼓山大作佛事資薦，并薦本
X72n1439_p0618a21║門及預會眾姓、祖[示*彌]宗親，同資冥福，又請山僧對靈
X72n1439_p0618a22║說法。惟諸靈惺惺著，只這髑髏為是汝？非汝？若是日
X72n1439_p0618a23║炙風吹，為甚麼無知無識？若非是一點識神，為甚麼
X72n1439_p0618a24║躭躭不捨？還知麼？葢為無始一念迷根，于無身心中
X72n1439_p0618b01║妄執身心之相，所執之身屬四大，能執之心屬六塵。
X72n1439_p0618b02║離四大以觀身，如龜毛兔角；離六塵以觀心，似陽𦦨
X72n1439_p0618b03║空花。向這裏豁開正眼，親見本來面目，一塵了不可
X72n1439_p0618b04║得，更喚甚麼作身心生死？所以云：了了見，無一物，亦
X72n1439_p0618b05║無人，亦無物，大千沙界海中漚，一切賢聖如電拂。雖
X72n1439_p0618b06║然，既無一物，即今乘佛慈光臨茲法會，歷歷孤明，聽
X72n1439_p0618b07║山僧說法者又是箇甚麼？咄！更是箇甚麼？珍重！
X72n1439_p0618b08║除夕，小參。我輩在此袈裟下承佛庥廕，無父母妻子
X72n1439_p0618b09║之累、無官差私債之擾，衣食現成，百不干念，一年三
X72n1439_p0618b10║百六十日不覺不知恁麼過去。這裏若無一片真實
X72n1439_p0618b11║身心成辦道業、建立實行，豈惟一年？只恐一生亦只
X72n1439_p0618b12║恁麼過去，豈不賺誤自己、辜負佛恩耶？故世尊臨滅
X72n1439_p0618b13║度時諄諄垂誡云：當念無常之火燒諸世間，早求自
X72n1439_p0618b14║度。我輩端的能念無常、求自度，於出生死、度眾生何
X72n1439_p0618b15║有乎？大眾還知無常麼？
X72n1439_p0618b16║元宵，小參。天上一輪月，人間萬戶燈，清光成一片，瑞
X72n1439_p0618b17║氣自騰騰。不得作境會，不得作心會，不得作心境俱
X72n1439_p0618b18║忘會。畢竟如何？我見燈明佛，本光瑞如此。
X72n1439_p0618b19║孝男張慧光太中薦妣請對靈小參，師云：一切諸法
X72n1439_p0618b20║緣會而生，緣會而生則未生無有、緣離則滅，若其實
X72n1439_p0618b21║有，有則無滅。唯當人本有覺性，非因緣之所生，豈生
X72n1439_p0618b22║滅之能亂？只貴一念回機，直下便見。既明見已，則生
X72n1439_p0618b23║死二字即是常住大寂滅海，更何有生死之可言？只
X72n1439_p0618b24║如大猷優婆夷即今承佛光明來聽山僧說法，這一
X72n1439_p0618c01║點歷歷孤明底，為有生死也無？為有迷悟也無？不用
X72n1439_p0618c02║山僧重指注，好教這裏自參詳。
X72n1439_p0618c03║弘能師叔、雪鏡師弟、緣生、照升、父黃文繡、母王氏、照
X72n1439_p0618c04║選、父吳永年、母羅氏仝薦請對靈小參，師云：生來死
X72n1439_p0618c05║去本完全，箇裏何曾有間然？今日因風通一線，泥牛
X72n1439_p0618c06║踏破水中天。踏破後如何？弘能叔弟超真際，升選雙
X72n1439_p0618c07║親達寶蓮。
X72n1439_p0618c08║鋤雲上人薦親請對，靈小參，師云：鋤雲上人六歲喪
X72n1439_p0618c09║親，今年五十有餘歲，而慕親之念不衰，今日特捐衣
X72n1439_p0618c10║盂詣鼓山飯僧，奉薦冥福，仍請山僧詣靈說法。鋤雲：
X72n1439_p0618c11║父母須知，法本無相，非心意識所緣境故；法本離言，
X72n1439_p0618c12║言語道斷故；法無生滅，生死莫能染故；法無邊際，非
X72n1439_p0618c13║世間數量所能測故。葢自己即是法，法即是自己，說
X72n1439_p0618c14║無所說，聞何所聞？如是則曠大劫來生生死死、死死
X72n1439_p0618c15║生生，如旋火輪無有休息者，畢竟是箇什麼陽𦦨空
X72n1439_p0618c16║花？還委悉麼？父子天然真妙叶，一句全提喪古今。
X72n1439_p0618c17║孝男林太鼎薦考文若居士請對靈小參，師云：諸佛
X72n1439_p0618c18║從心得解脫，心者清淨名無垢，五道鮮潔不受染，有
X72n1439_p0618c19║解此者覺道成。三界眾生去來生死紛然雜亂，如何
X72n1439_p0618c20║解得箇清淨無染的道理？只如林公文若居士五十
X72n1439_p0618c21║九年前來、五十九年後去，正當五十九年中經營家
X72n1439_p0618c22║業，孝親教子，孜孜為善，求福不回，且道是染、是不染？
X72n1439_p0618c23║是解、是不解？若道不解即染、解即不染，此是生滅之
X72n1439_p0618c24║見未出常情，須知如摩尼珠圓映五色，若道染，表裏
X72n1439_p0619a01║洞徹；若道不染，煥然顯現。若也識得珠體，則解與不
X72n1439_p0619a02║解、染與不染皆為剩語。正與麼時，且道珠在什麼處？
X72n1439_p0619a03║良久，云：一顆圓明無內外，騰今耀古絕離微，三世諸
X72n1439_p0619a04║佛不知有，只許黧奴獨自知。
X72n1439_p0619a05║孝男王賀薦妣謝孺人請對靈，小參。師云：教中道：真
X72n1439_p0619a06║如淨境界，一泯未甞存。能隨染淨緣，遂成十法界。如
X72n1439_p0619a07║是則迷悟、聖凡、去來、生死，如夢、如幻、如影、如響。何者？
X72n1439_p0619a08║緣生之法，若言其有，性畢竟空；若言其無，煥然顯現。
X72n1439_p0619a09║有不得、無不得、增不得、減不得，不可得中一真法界
X72n1439_p0619a10║挺然獨露，更何有迷悟、聖凡、去來、生死之可言耶？永
X72n1439_p0619a11║嘉云：了了見，無一物，亦無人，亦無佛。大千沙界海中
X72n1439_p0619a12║漚，一切聖賢如電拂。擊拂子，云：謝孺人但向這裏直
X72n1439_p0619a13║下還源去。珍重。
X72n1439_p0619a14║信女張氏薦夫子請對靈小參，師云：謝君吉吾同亡
X72n1439_p0619a15║男新見，棄世以來已經三載矣。日推月遷，四大之幻
X72n1439_p0619a16║身不住；親老女幼，一生之恩愛難捐。慧眼未開，何由
X72n1439_p0619a17║超脫？孝妻張氏特入寶善修懺飯僧及諸佛事，用資
X72n1439_p0619a18║冥福，仍請山僧詣靈說法。教中道：未曾有一法不從
X72n1439_p0619a19║因緣生，是故一切法無不是空者。如是，則生也是空、
X72n1439_p0619a20║死也是空，直饒道箇不生不死也是空，須知此空是
X72n1439_p0619a21║千聖之洪源、萬靈之根本。吉吾父子無量劫來纏綿
X72n1439_p0619a22║生死，但向這裏直下解脫去。珍重。
X72n1439_p0619a23║玄文上座請為師父知白公對靈小參，師云：知白玄
X72n1439_p0619a24║公依子出家，淨業成就，今年八十有二歲，念佛刻期
X72n1439_p0619b01║坐化，其生西之驗明矣。今日其子太印特上鼓山飯
X72n1439_p0619b02║僧修薦，請山僧對靈說法，資助往生。公知麼？西方只
X72n1439_p0619b03║在目前，彌陀元是自己，只因讀熟上大人，末後自然
X72n1439_p0619b04║可知禮。只如公知後作麼生？蓮花臺上化生時，碧玉
X72n1439_p0619b05║階前親授記。
X72n1439_p0619b06║孝男薛毓棟奉薦故考大中大夫山東布政使司參
X72n1439_p0619b07║政薛公弱園居士請對靈小參，師云：嗚呼！弱老大居
X72n1439_p0619b08║士其遽往耶？為有不往者？憶去春訪我山中，雖未甞
X72n1439_p0619b09║傾倒底蘊，葢已目擊道存矣。至冬月，忽聞易簀之信，
X72n1439_p0619b10║眾皆咨嗟歎惜，獨山僧與居士嗒然相忘于言外。何
X72n1439_p0619b11║者？居士當年登高第、入詞林、出主文場、備歷外任、清
X72n1439_p0619b12║政有聞，人皆以為得，居士果何得乎？若有所得，即今
X72n1439_p0619b13║在什麼處？一旦世緣告終，眷屬官位一時頓棄，飄然
X72n1439_p0619b14║長往，人皆以為失，居士果何失乎？若有所失，則天上
X72n1439_p0619b15║人間、出入往來者是什麼？現前歷歷孤明、聽山僧打
X72n1439_p0619b16║葛藤底又是什麼？所以得者，若浮雲起于太虗；失者，
X72n1439_p0619b17║似浮漚散于巨海。浮漚雖散，巨海湛然；浮雲任起，長
X72n1439_p0619b18║空不動。這箇湛然不動底，眾生迷之為六道生死、菩
X72n1439_p0619b19║薩修之為六度萬行、諸佛證之為無上菩提。故云：迷
X72n1439_p0619b20║之則生死始，悟之則輪迴息。然迷悟在人，不在法也。
X72n1439_p0619b21║弱老居士向這裏直下承當，頓超生死去。只如承當
X72n1439_p0619b22║一句又作麼生？先佛世尊云：一切眾生性清淨，從本
X72n1439_p0619b23║無生無可滅；即此身心是幻生，幻化之中無罪福。居
X72n1439_p0619b24║士但恁麼薦取，伏惟珍重。
X72n1439_p0619c01║孝男趙孟垕、孟垐、孟至薦考元安居士請對靈小參，
X72n1439_p0619c02║師云：元安居士知麼？三緣和合而受身，身非我有；歲
X72n1439_p0619c03║月遷流而計壽，壽不我加。吾人自墮地以來，念念密
X72n1439_p0619c04║移、新新不住，直饒百歲、千歲、萬歲乃至八萬四千歲，
X72n1439_p0619c05║終歸于盡。良以世人不識真，乃認妄以為真；不識妄，
X72n1439_p0619c06║乃迷真以為妄。真身無相，徧法界以彌綸；真壽不遷，
X72n1439_p0619c07║歷億劫而常住。由不知此，故趦趄於六道、往復於生
X72n1439_p0619c08║死，如旋火輪無有休息。故釋迦老子云：一切眾生生
X72n1439_p0619c09║死相續，皆由不知常住真心，性淨明體，用諸妄想，此
X72n1439_p0619c10║想不真，故有輪轉。正當今日破妄歸真、頓超生死一
X72n1439_p0619c11║句如何道？無明實性即佛性，幻化空身即法身。元安
X72n1439_p0619c12║居士但恁麼薦取。
X72n1439_p0619c13║弟子文盛、文規薦師爍欣請對靈小參，師云：爍欣上
X72n1439_p0619c14║座遷化已來七日了也，且道七日以前是爍欣耶？七
X72n1439_p0619c15║日已後是爍欣耶？正當七日是爍欣耶？七日以前若
X72n1439_p0619c16║是，云何有死？七日以後若是，云何有生？前後既非，中
X72n1439_p0619c17║間豈是？所以云：過去心不可得，現在心不可得，未來
X72n1439_p0619c18║心不可得。眾生於不可得中輪迴生死，諸佛於不可
X72n1439_p0619c19║得中直證菩提，迷悟雖殊，總歸無得。這不可得處是
X72n1439_p0619c20║汝安身立命處，知麼？一場生死一場夢，無始來今尚
X72n1439_p0619c21║未惺，今日髑髏打脫了，箇中悟去最分明。
X72n1439_p0619c22║孝男林太鼎資薦考。文若居士小祥請對靈小參，師
X72n1439_p0619c23║云：古者道：百骸俱潰散，一物鎮長靈。且道是什麼物？
X72n1439_p0619c24║良久，云：三世諸佛不敢正眼覰著，歷代祖師結舌有
X72n1439_p0620a01║分。雖然，官不容針，私通車馬，三世諸佛以此坐微塵
X72n1439_p0620a02║裏轉大法輪，歷代祖師以此了悟心宗傳佛慧命，文
X72n1439_p0620a03║若居士以此逈出塵勞高登佛地。文若居士本與諸
X72n1439_p0620a04║佛諸祖同一鼻孔出氣，萬劫千生莫教忘却。
X72n1439_p0620a05║林宜甫居士薦室陳孺人請對靈小參，師云：眾生於
X72n1439_p0620a06║無身中受身，故於無生死中受生死，若非正眼豁開，
X72n1439_p0620a07║六道輪迴不已。只如正眼作麼生開？試看未入胞胎
X72n1439_p0620a08║以前，這生死在甚麼處？四大各離之後又在甚麼處？
X72n1439_p0620a09║前後既無，中間豈有？見有者，乃病眼見空華耳。故釋
X72n1439_p0620a10║迦老子云：知是空華，即無輪轉，亦無身心受彼生死，
X72n1439_p0620a11║非作故無，本性無故。且悟入本性一句如何道？本無
X72n1439_p0620a12║男女相，那有聖凡名？歷劫不生滅，現前無古今。孺人
X72n1439_p0620a13║但恁麼會取。
X72n1439_p0620a14║中秋，小參。師云：秋空一片月，照見幾多人，人顏自老
X72n1439_p0620a15║少，月色無故新。只這無故新的月，晦也未曾暗，朔也
X72n1439_p0620a16║未曾明，弦也未曾缺，望也未曾圓。世人只向明暗圓
X72n1439_p0620a17║缺上看月，只見月的影子，未見真月。如何是真月？良
X72n1439_p0620a18║久，云：腦後眼睛開，真光照天地。
X72n1439_p0620a19║孝女曹性曇、性節、孝孫曹鴻芝薦妣謝孺人請對靈
X72n1439_p0620a20║小參，師云：生死不是有，涅槃豈是空？要知端的意，夜
X72n1439_p0620a21║半日頭紅。謝孺人捐世以來五七了也，且道這一靈
X72n1439_p0620a22║真性、生死二字還變易得麼？若變易得，昭昭靈靈、隨
X72n1439_p0620a23║處作主的是甚麼？若變易不得，爭奈這箇皮袋東拋
X72n1439_p0620a24║西擲？這裏見得明白，則變易、不變易皆為剩語。何者？
X72n1439_p0620b01║葢一期生死渾如昨夢，了不可得。只這不可得，諸佛
X72n1439_p0620b02║證之為大涅槃、眾生迷之號生死始，孺人須向這裏
X72n1439_p0620b03║豁開慧眼、洞見根源去。正當恁麼時，且道孺人在甚
X72n1439_p0620b04║麼處？秋風吹竹戶，明月照嵓扉。
X72n1439_p0620b05║孝男張士詹、士眉、出繼男士弢薦考青方公請對靈
X72n1439_p0620b06║小參，師云：百年浮脆身，存舍勿憂喜，是身如水沫，聚
X72n1439_p0620b07║散無定止。了得此身空，即證金剛體，不生亦不滅，無
X72n1439_p0620b08║終亦無始。萬德悉圓具，三界難可比，一念忽歸源，當
X72n1439_p0620b09║處出生死。只如歸源底路頭在什麼處？良久，云：父母
X72n1439_p0620b10║未生前薦取。珍重。
X72n1439_p0620b11║為總督部院李公對靈小參，師云：恭惟本省總督李
X72n1439_p0620b12║公捐世以來六七了也，書吏鄭榗、葉世蔭等寅夕侍
X72n1439_p0620b13║公之側，公飲食教誨無不備至，念無以報高深，特上
X72n1439_p0620b14║鼓山禮懺飯僧，奉薦冥福，仍請山僧詣靈說法。嗚呼！
X72n1439_p0620b15║公之德澤在生民、功勳在社稷，一旦稅駕，朝野歎息。
X72n1439_p0620b16║然三界有漏之身莫不有死，何者？以局於形、囿於數
X72n1439_p0620b17║故也。雖然，須知有不死者。何者不死？為名不死耶？功
X72n1439_p0620b18║不死耶？名有時而刊、功有時而盡，唯有能建功立名
X72n1439_p0620b19║者，不生不滅、無去無來，為萬化之樞機、是生靈之大
X72n1439_p0620b20║本，雖示生而生所不能染、示死而死所不能變、現形
X72n1439_p0620b21║而形不能局、在數而數不能囿，廓然清淨、超然無礙，
X72n1439_p0620b22║眾生迷之則生死無窮、諸佛悟之則當處解脫，然迷
X72n1439_p0620b23║亦無所失、悟亦無所得，但有隱顯之異耳。故祖師云：
X72n1439_p0620b24║迷悟如隱顯，明暗不相離，今付隱顯法，非一亦非二。
X72n1439_p0620c01║公還知此法麼？神光一道輝天地，萬象森羅鏡裏觀。
X72n1439_p0620c02║伏惟珍重。
X72n1439_p0620c03║方聲木僉憲奉薦太封君廣巖老居士請對靈小參，
X72n1439_p0620c04║師云：太翁廣老居士富而能儉，貴而益謙，老而愈壯，
X72n1439_p0620c05║慈而且嚴，此世人所共知者也。至于明罪福而廣行
X72n1439_p0620c06║眾善，修禪淨而期登九蓮，禮誦勤勞，福慧深堅，此非
X72n1439_p0620c07║世人所得知者也。太翁謝世已來已經七七，即不生
X72n1439_p0620c08║淨土，人天福報世世具足，況太翁志不在人天而在
X72n1439_p0620c09║淨土耶？雖然如是，道霈更有進焉。昔日，盤山寶積禪
X72n1439_p0620c10║師一日出門，見人舁喪，謌郎振鈴唱云：紅輪決定沉
X72n1439_p0620c11║西去，未審靈魂往那方？幕下孝子哭云：哀！哀！盤山聞
X72n1439_p0620c12║之，身心踊躍，豁然大悟。且道渠悟箇什麼？哀！哀！太翁
X72n1439_p0620c13║向這裏直下領得曠劫來事，只在如今覿體圓明，了
X72n1439_p0620c14║無欠剩，其生死去來娑婆淨土是什麼陽𦦨空花？太
X72n1439_p0620c15║翁知麼？鼻孔只在唇皮上，不用區區更別尋。伏惟珍
X72n1439_p0620c16║重。
X72n1439_p0620c17║馬法秀東王公薦親，請對靈小參。師云：孝男王梅、孝
X72n1439_p0620c18║孫希聖、希賢、希尹為太封君。王公諱繼本，太夫人李
X72n1439_p0620c19║氏，謝世以來四十餘載，每懷鞠育之恩、昊天之德，未
X72n1439_p0620c20║申報答，深慟于衷。茲者榮膺綸旨之錫，光垂泉壤之
X72n1439_p0620c21║休，乃徼福于覺皇，歸誠于僧海，大作佛事，少盡孝思。
X72n1439_p0620c22║仍請山僧詣于靈次說法開導，惟靈諦聽。夫三界眾
X72n1439_p0620c23║生莫不有生死輪迴之苦，故世尊云：此娑婆界是其
X72n1439_p0620c24║難地。若欲出生死難地，直須拔去生死根本，到無生
X72n1439_p0621a01║死處。此無生死處，乃是當人安身立命處。只如生死
X72n1439_p0621a02║根本如何㧞？咄！喚什麼作生死？生也，等浮雲起于太
X72n1439_p0621a03║虗；死也，若浮漚散于巨海。或見有生死之相者，乃是
X72n1439_p0621a04║瞖眼見空花耳。只如無生死處畢竟如何到？竪拂子
X72n1439_p0621a05║云：會麼？佛子住此地，即是佛受用，常在于其中，經行
X72n1439_p0621a06║及坐臥。太君、太夫人但向這裏豁開正眼，直下超脫
X72n1439_p0621a07║去。珍重！
X72n1439_p0621a08║秀卿李公薦親請對靈小參，師云：孝男李英、孫希頴
X72n1439_p0621a09║為太君李公、永平太夫人董氏、王氏、宿氏、文氏謝世
X72n1439_p0621a10║已久，哀慕不忘，念非三寶之恩，難酬罔極之德，乃特
X72n1439_p0621a11║入鼓山飯僧修懺，大作佛事，用資神爽，仍請山僧說
X72n1439_p0621a12║法開導，惟靈諦聽。昔世尊於楞嚴會上謂阿難曰：妙
X72n1439_p0621a13║性圓明，離諸名相，本來無有世界眾生，因妄有生，因
X72n1439_p0621a14║生有滅，去滅名妄，滅妄名真。是知三界眾生因昧此
X72n1439_p0621a15║圓明妙性，乃于無名中立名，無相中立相，無眾生中
X72n1439_p0621a16║見眾生，無世界中見世界，起生滅之見，墮凡聖之情。
X72n1439_p0621a17║所以云：凡夫見諸法，但隨于相轉，不了法無相，以是
X72n1439_p0621a18║不見佛。若能以法界海慧照了諸相猶如虗空，親見
X72n1439_p0621a19║本來常住佛性，離名離相，不生不滅，無世界，無眾生，
X72n1439_p0621a20║可謂徹法底源，直達彼岸也。會麼？不見一法即如來，
X72n1439_p0621a21║始得名為觀自在。太君、太夫人但向這裏直下超悟
X72n1439_p0621a22║去。珍重。
X72n1439_p0621a23║小參，舉：先師道：釋子妄分禪、教、律，看來總是一心光。
X72n1439_p0621a24║師云：大眾！要識心光麼？禪，三界綿綿；教，紅塵浩浩；律，
X72n1439_p0621b01║蕭何不識。山僧恁麼批判，且道是分？是不分？若道分，
X72n1439_p0621b02║甚麼處是分？若道不分，怎奈禪、教、律三名不亂？有人
X72n1439_p0621b03║揀點得出，許伊具眼。雖然，忽有箇漢出來問：光未發
X72n1439_p0621b04║時，如何是心？咦！寧可截舌，不犯國諱。
X72n1439_p0621b05║孝男趙烱等薦考憲生公請對靈小參，師云：今日讀
X72n1439_p0621b06║憲生趙公傳，知公翩翩佳公子也，少以文學著、中以
X72n1439_p0621b07║德義著，公才足以調鼎鼐、行足以致君親，其排難解
X72n1439_p0621b08║紛、恤貧周給皆公之緒餘耳，一旦溘然奄化，無不人
X72n1439_p0621b09║人太息。孝男趙烱炌灼念無以酬罔極，特入鼓山飯
X72n1439_p0621b10║僧禮懺，奉薦冥福，仍請山僧對靈說法。公知麼？覺性
X72n1439_p0621b11║圓明，死生一夢，夢境千差，本人不動。葢眾生無始以
X72n1439_p0621b12║來夢眼未醒，驅馳于心識、轇轕于根塵，種種取舍皆
X72n1439_p0621b13║是輪迴，若非法王出世示還源之法，無由解脫。正與
X72n1439_p0621b14║麼時，且道還源底路頭在什麼處？舉拂子，云：會麼？蝴
X72n1439_p0621b15║蝶莊周都不識，只許儂家獨自知。
X72n1439_p0621b16║孝男趙𤆼煊薦考勉生公請對靈小參，師云：法本離
X72n1439_p0621b17║言，不可以言宣故；法無眾生，離眾生垢故；法無生死，
X72n1439_p0621b18║生死一夢故。如是則山僧作麼生說？勉生居士又作
X72n1439_p0621b19║麼生聽？會麼？木人嶺上呵呵笑，石女溪邊暗點頭。
X72n1439_p0621b20║
X72n1439_p0621b21║鼓山為霖和尚餐香錄卷上