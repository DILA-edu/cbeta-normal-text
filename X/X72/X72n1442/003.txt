X72n1442_p0694c13║
X72n1442_p0694c14║
X72n1442_p0694c15║旅泊菴稿（卷三）
X72n1442_p0694c16║
X72n1442_p0694c17║非家叟著弟子淨煥錄
X72n1442_p0694c18║雜著（序）
X72n1442_p0694c19║華嚴經疏論纂要序
X72n1442_p0694c20║大方廣佛華嚴經者，乃毗盧遮那世尊於菩提場始
X72n1442_p0694c21║成正覺，七處九會，稱性頓演，如來果海，羣生性源，及
X72n1442_p0694c22║因地六位菩薩修證之軌範也。夫說既稱性，則是恒
X72n1442_p0694c23║常之說，所謂眾生說，國土說，三世一切說，處窮法界，
X72n1442_p0694c24║時徹三際，旨趣宏深，言詮無盡，既非海墨所能書，抑
X72n1442_p0695a01║豈貝葉而可悉，但隨機見聞，廣略有異耳。按西域記，
X72n1442_p0695a02║此經有三本，上本有十箇三千大千世界微塵數偈，
X72n1442_p0695a03║一箇四天下微塵數品，中本有四十九萬八千八百
X72n1442_p0695a04║偈，一千二百品，下本有十萬偈，四十八品。葢摩訶衍
X72n1442_p0695a05║藏是文殊師利與阿難海於鐵圍山間結集此經，收
X72n1442_p0695a06║入龍宮，後龍樹菩薩入宮，見上中二本非閻浮提人
X72n1442_p0695a07║心力能持，遂記下本歸於人間。今傳來此方者，晉義
X72n1442_p0695a08║熙十四年北天竺三藏佛度䟦陀羅所譯六十卷（即支
X72n1442_p0695a09║法領所請之本三十四品八會），唐證聖元年于闐三藏實叉難陀所
X72n1442_p0695a10║譯凡八十卷，皆是十萬偈之略，以譯未盡，故其具本
X72n1442_p0695a11║言在遮拘槃國。然經雖未盡，義亦周圓，染指知味，存
X72n1442_p0695a12║乎其人。其八十卷經，清凉國師有疏鈔，棗栢長者有
X72n1442_p0695a13║論，世所盛行。疏鈔則窮源極委，章分句析，不唯是此
X72n1442_p0695a14║經標準，實乃如來世尊一代時教之標準也。論則廣
X72n1442_p0695a15║論佛意，會歸自心，不唯是此經閫奧，實乃宗門之閫
X72n1442_p0695a16║奧也。禪者喜讀論，而不知疏鈔之廣大精微；講者喜
X72n1442_p0695a17║讀疏鈔，而不知論之直捷痛快，兩者皆失之也。道霈
X72n1442_p0695a18║年二十五，始遇華嚴，如貧獲摩尼，饑餐王饍，悲喜踊
X72n1442_p0695a19║躍，無以云喻。昔人謂亡軀得其死所，竭思有其所歸，
X72n1442_p0695a20║斯言不我欺也。遂矢志生生，依經修證，自是涵泳經
X72n1442_p0695a21║文，研窮疏論，餘三十年，麤知門戶次第。但疏論異旨，
X72n1442_p0695a22║悟者難於和會；文言廣博，讀者憚于浩繁。于是不揣，
X72n1442_p0695a23║漫於疏論，纂其精要，合註本經。竊欲令大地含生，凡
X72n1442_p0695a24║厥有心者，同入斯門，啟自心文殊決擇玅慧，圓自性
X72n1442_p0695b01║普賢恒沙功德。願周法界，則毗盧是師；果辦一生，則
X72n1442_p0695b02║善財為友。於一毛端，頓周塵剎，參禮知識；于剎那際，
X72n1442_p0695b03║徧窮劫海，津濟羣生。仰報佛恩，少盡卑願云爾。
X72n1442_p0695b04║法華經集註序
X72n1442_p0695b05║夫玅法蓮華經者，乃一化之根本，五時之極唱，普記
X72n1442_p0695b06║眾生究竟成佛，此吾世尊出世之本懷，故曰如來。唯
X72n1442_p0695b07║為一大事因緣故，出現於世，欲令眾生開示悟入佛
X72n1442_p0695b08║之知見，豈徒然哉！陳隋間，天台智者大師證法華三
X72n1442_p0695b09║昧，得旋陀羅尼，親見靈山一會，儼然未散。南嶽思大
X72n1442_p0695b10║禪師見而印之曰：靈山同聽法華，宿緣所追，今再來
X72n1442_p0695b11║矣！非子莫證，非吾莫識，子所得者，名旋陀羅尼。大師
X72n1442_p0695b12║於是開闡法華，九旬談玅以釋經題，說文句以解經
X72n1442_p0695b13║文，著摩訶止觀以明玅行。至唐荊溪尊者作釋籤．文
X72n1442_p0695b14║句記．輔行以申明之，謂之三大部。當時大師縱無礙
X72n1442_p0695b15║之辦，升座演說，而弟子章安者，默識於心，結集成書，
X72n1442_p0695b16║以傳於世，天下古今皆其遵之，曰天台宗。故諺嘗有
X72n1442_p0695b17║云：天台之有章安，猶世尊之有阿難。非浪譽也。一經
X72n1442_p0695b18║大旨，大師所釋，不出權實本迹。權則九界三乘，實則
X72n1442_p0695b19║佛果圓乘。本謂久遠成佛，迹謂果後施化。前十四品
X72n1442_p0695b20║是迹門開權顯實，後十四品是本門開迹顯本。三周
X72n1442_p0695b21║七喻，而蓮喻為總，七喻為別，傾無餘蘊矣。三周者：初、
X72n1442_p0695b22║法說周，為上根人作三乘，一乘說舍利弗一人得悟，
X72n1442_p0695b23║即方便品所談是也。二、譬喻周，為中根人作三車，一
X72n1442_p0695b24║車說迦葉等四大弟子領解，即譬喻品所說是也。三、
X72n1442_p0695c01║因緣周，為下根人作宿世因緣，說千二百聲聞得記，
X72n1442_p0695c02║即化城喻品所明是也。迹門施化，終於三周。周者，終
X72n1442_p0695c03║也。終必對始。上根始於鹿苑稟小，終於法華得記。中
X72n1442_p0695c04║根例知。下根始於大通下種，終於因緣開會。三周之
X72n1442_p0695c05║說，大約如是。七喻者：一、火宅喻，喻三界不安隱。二、窮
X72n1442_p0695c06║子喻，喻小乘無大乘功德法財。三、藥草喻，喻有漏諸
X72n1442_p0695c07║善皆能除惡，而無漏之善為最。四、化城喻，喻二乘真
X72n1442_p0695c08║空涅槃，防見思之非，禦生死之敵。五、衣珠喻，喻王子
X72n1442_p0695c09║結緣下一乘了因之種。六、髻珠喻，喻中道實相，極果
X72n1442_p0695c10║所宗。以上六喻，皆喻迹門開權顯實也。七、醫子喻，喻
X72n1442_p0695c11║大醫王徧療一切眾生之病。唯此一喻，喻迹門開迹
X72n1442_p0695c12║顯本也。此乃大師親悟、親證、親口所說者，大旨總不
X72n1442_p0695c13║越是。後代機淺智劣，罔測高深，雖久在法門，而於三
X72n1442_p0695c14║大部有白首而不敢輕一展卷者，此佛法所以日衰，
X72n1442_p0695c15║而聖師所說竟付之野馬蠧魚，似於己無涉，為可歎
X72n1442_p0695c16║也。故近世碩師大德隨順機宜，依文解釋，以便初學。
X72n1442_p0695c17║凡有數家，若要解、若知音、若擊節及大窾箋註等，雖
X72n1442_p0695c18║門戶淺深有若不同，而其大綱原不背於天台，允稱
X72n1442_p0695c19║法壇鉅匠，足翼天台於不窮也。富沙謝晉公居士夙
X72n1442_p0695c20║植智種，欣樂玅法，杜門閱經，饜飫法味，乃取溫陵環
X72n1442_p0695c21║師要解．金庭潤師箋註合釋此經，務期理鬯文順，讀
X72n1442_p0695c22║者易於曉悟耳。蠅頭大字，躬自秉筆，書成全部，寄以
X72n1442_p0695c23║相示，且徵序言。余不恤煩瑣之誚，乃舉天台智者大
X72n1442_p0695c24║師所證所釋以為一經之大綱格，冠於篇首，俾讀者
X72n1442_p0696a01║尋流得源，優入聖域，庶不負居士一片渴法苦心，深
X72n1442_p0696a02║植菩提種子，窮極如來出世一大事因緣，同一授記，
X72n1442_p0696a03║究竟成佛云爾。
X72n1442_p0696a04║重刻僧護經序
X72n1442_p0696a05║僧護經者，佛子日用照心之明鏡也。九達靜主募眾
X72n1442_p0696a06║刊板，用廣流通，其利博哉。昔僧護尊者，稟和尚舍利
X72n1442_p0696a07║弗及世尊之命，為五百商人作說法師。既而入龍宮，
X72n1442_p0696a08║為四龍子，教授阿含。遊歷地獄，見諸罪相。又度五百
X72n1442_p0696a09║仙，證阿羅漢果。能事既畢，還歸佛所，說如上事。世尊
X72n1442_p0696a10║慰安已，一一示其宿因，明其現果。如面臨鏡，𡟎妍畢
X72n1442_p0696a11║露，無可隱遁者也。然獄中罪人，皆迦葉佛時出家者，
X72n1442_p0696a12║與眾中當事僧。何也？葢為出家者不修出家法，知眾
X72n1442_p0696a13║者無為眾之心故也。經中世尊重告僧護言：地獄中
X72n1442_p0696a14║出家者眾，白衣尠少。所以者何？出家之人，多喜犯戒，
X72n1442_p0696a15║不順毗尼，互相欺凌，私用僧物，或分飲食，不能平等。
X72n1442_p0696a16║是故汝今當勤持戒。乃至云：持戒最安樂，身不受諸
X72n1442_p0696a17║惱。睡眠得安隱，寤則心歡喜。以此觀之，持戒為出苦
X72n1442_p0696a18║之因，欺眾為取墮之本。故佛子不可不慎也。或問：地
X72n1442_p0696a19║獄實耶？虗耶？曰：性空故非實，業果不失故非虗。何以
X72n1442_p0696a20║知之？曰：以聖教量知之。維摩詰經寶積長者讚佛偈
X72n1442_p0696a21║曰：說法不有亦不無，以因緣故諸法生。無我無造無
X72n1442_p0696a22║受者，善惡之業亦不亡。其意謂世出世間，若依若正，
X72n1442_p0696a23║因緣所生，無有自性。無何等性？無我性，無造業性，無
X72n1442_p0696a24║受報性。世尊常依此義，說不有法，曰：未曾有一法，不
X72n1442_p0696b01║從因緣生，是故一切法，無不是空者。又世出世間，若
X72n1442_p0696b02║依若正，因緣所生，業果不失。世尊常依此義，說不無
X72n1442_p0696b03║法，曰：假使百千劫，所作業不忘，因緣會遇時，果報還
X72n1442_p0696b04║自受。雖業果不失，而舉體性空，雖舉體性空，而業果
X72n1442_p0696b05║不失。譬如夢事，雖了無真實，而受用宛然，雖受用宛
X72n1442_p0696b06║然，而了無真實。十法界皆爾，不獨地獄界也。然十界
X72n1442_p0696b07║起於因緣，因緣現於藏識，藏識之於真如，非一非異。
X72n1442_p0696b08║以非一故，凡聖岐分，因果不爽；以非異故，十界空寂，
X72n1442_p0696b09║因果無寄。葢藏識心相也，真如心體也，相似起滅，而
X72n1442_p0696b10║體無變易。故起信云：唯心相滅，非心體滅。行人日用，
X72n1442_p0696b11║果能洞明此旨，冥合自心，則雖不出世間，而不落世
X72n1442_p0696b12║間也。若然，則是經重刊，為不唐勞。苟若忽而不讀，讀
X72n1442_p0696b13║而不信，拋棄冷地，封野馬而養蠧魚，不知是何等故
X72n1442_p0696b14║紙。更或藉口性空，撥置因果，恣心所為，了無忌憚，此
X72n1442_p0696b15║輩如來，名為可憐愍者。雖以宿植微善，得於釋迦法
X72n1442_p0696b16║中，削髮披緇，而為沙門，乃反於法中造業，自取沉淪。
X72n1442_p0696b17║至彌勒佛時，恐未有出地獄分，亦如今日僧護所見，
X72n1442_p0696b18║等無有異，為可歎也。敬於經首，綜而序之，以告夫真
X72n1442_p0696b19║比丘僧，俾其知病識藥，明所趨避云爾。
X72n1442_p0696b20║重刻月上女經序
X72n1442_p0696b21║謝石公茂才刻月上菩薩經，印施流通，為報母也。其
X72n1442_p0696b22║緣起於郡隍，請懸明講師誦月上女經五百部，祈母
X72n1442_p0696b23║轉女身云。管東溟公以因緣序之於前，而龍山和尚
X72n1442_p0696b24║以劫初事䟦之於後。謝子一日持經見過，而咨以經
X72n1442_p0696c01║中大旨。余曰：眾生無始劫來，沉淪欲海，無由得出。月
X72n1442_p0696c02║上菩薩以同體大悲，示作端正女人，發其欲意，即曉
X72n1442_p0696c03║欲之重患，而令入離欲真際，所謂先以欲鈎牽，後令
X72n1442_p0696c04║入佛智者是也。經云：若有起欲來觀者，乃得清淨無
X72n1442_p0696c05║欲心。不其然乎？眾人欲意既息，即引向佛所，而途中
X72n1442_p0696c06║遇舍利弗．摩訶迦葉等，欲勘驗其得忍與否。月上縱
X72n1442_p0696c07║其無礙之辨，而直與本分相見，即維摩詰彈叱諸聲
X72n1442_p0696c08║聞人，令入大乘，無以異也。舍利弗問月上言：汝於今
X72n1442_p0696c09║者，行何乘也？為行聲聞乘？為行辟支佛乘？為行大乘？
X72n1442_p0696c10║月上報言：如舍利弗所證法者，為行聲聞乘？為行辟
X72n1442_p0696c11║支佛乘？為行大乘？舍利弗報彼女言：非也。月上！所以
X72n1442_p0696c12║者何？然彼法者，無可分別，亦無言說，非別非一，亦非
X72n1442_p0696c13║眾多。爾時，月上報言：舍利弗！是故不應分別諸法一
X72n1442_p0696c14║相、異相，無別、異相，於諸法中無有可住，故涅槃者實
X72n1442_p0696c15║無可滅。迹斯語也，政所謂佛祖位中留不住，夜深依
X72n1442_p0696c16║舊宿蘆花者也。舍利弗輩以女相求之，而欲試驗，豈
X72n1442_p0696c17║非捕風捉影者乎？月上既見佛，而記其往生極樂，供
X72n1442_p0696c18║養彌陀及賢劫中諸佛，然後成佛，即名月上。以此觀
X72n1442_p0696c19║之，今禪者徒執理性，而篾視淨土，不肯發願親覲諸
X72n1442_p0696c20║佛者，不唯失見佛之縱，恐相似悟頭，而於理性實未
X72n1442_p0696c21║曾大通也。更有甚者，直詆念佛求生淨土為下根，而
X72n1442_p0696c22║障人進修者，是月上亦下根人，而世尊記其往生極
X72n1442_p0696c23║樂，不亦謬乎？自誤誤人，其害匪細，故特表出之，以告
X72n1442_p0696c24║諸同志者。謝子懽忭踊躍再拜，請即次其說，以冠諸
X72n1442_p0697a01║經首，余不得而辭。
X72n1442_p0697a02║金剛經疏論纂要刊定記略序
X72n1442_p0697a03║金剛般若，生佛同具，雖有隱顯，而無減增。所以毋論
X72n1442_p0697a04║智愚，咸樂持誦，亦樂註釋，自古皆爾，不特今日。斯葢
X72n1442_p0697a05║本覺內熏之力，無師自然智之影響也。但師承未稟，
X72n1442_p0697a06║臆說空陳，期達佛心，反資異見。圭山所云：口諷牛毛，
X72n1442_p0697a07║心通麟角。此語殆不誣矣。昔西域有無著菩薩，位登
X72n1442_p0697a08║初地，因讀是經，罔辨涯涘，乃入日光定，上昇兜率，諮
X72n1442_p0697a09║請慈氏如來，為說偈八十行，以釋無著。以偈轉授弟
X72n1442_p0697a10║天親菩薩，各造論釋偈，傳譯震旦。而青龍．大雲等諸
X72n1442_p0697a11║法匠，各本之作疏，然而醇疵相半，是非弗一，後學無
X72n1442_p0697a12║所適從。有唐圭峯宗密禪師，乃依據二論，以定宗旨，
X72n1442_p0697a13║旁採諸疏，用補文義，命名纂要。其言簡古，其理精邃，
X72n1442_p0697a14║譬諸夫子𠜂詩定禮，足為萬世法程，一字不可加損。
X72n1442_p0697a15║至宋長水子璿法師，慮學者難通，乃因石壁師舊記
X72n1442_p0697a16║而刊定之，成七卷，援經引論，字分句釋，極為詳明。而
X72n1442_p0697a17║學者驚怖其言，猶河漢無極，不敢展卷，即老師宿衲，
X72n1442_p0697a18║亦罕一寓目。聖師玅論般若正宗，所以寂寥於世，僅
X72n1442_p0697a19║封閉龍藏而已。業是經者，唯於時註中討義路，鮮於
X72n1442_p0697a20║聖文內究真空，以訛傳訛，轉滋迷惑，良足悲哉！康熈
X72n1442_p0697a21║辛亥秋，余謝事鼓山，振錫擕瓶，任緣旅泊。至建州，為
X72n1442_p0697a22║眾所留，插艸聚沙，作空華佛事。至乙卯首夏工畢，歸
X72n1442_p0697a23║隱秦谿福山蘭若，而禪者孤月、曇美等追隨以至，優
X72n1442_p0697a24║婆塞謝大材、潘道靖、黃太廣、章道立、謝道本等亦復
X72n1442_p0697b01║負笈相從。諸君子儒宗柱石，斯文主盟，而欣慕大法，
X72n1442_p0697b02║有若雲水衲子。一日，相與請益金剛般若，余不敢別
X72n1442_p0697b03║開蹊徑，乃啟寶善大藏，請纂要刊定示之。其纂要簡
X72n1442_p0697b04║古難通處，則於刊定考之；刊定煩冗轇轕處，余則僭
X72n1442_p0697b05║為揀擇之。去取之下，務使言簡理盡，雅合佛心，巧逗
X72n1442_p0697b06║機宜而已。稿成，諸君子僉請曰：是疏記聖聖相傳，祖
X72n1442_p0697b07║祖相授，印先佛之心宗，開後學之智眼，宜亟鐫梓流
X72n1442_p0697b08║通，廣佈般若種子。余唯唯，而禪人坦然，願施鉅梨，啟
X72n1442_p0697b09║鑰禪友，任募刻貲。起手於丙辰秋九月，畢工於明年
X72n1442_p0697b10║春二月，是固仗諸聖師庥廕之恩，於兵戈亂離之際
X72n1442_p0697b11║咄嗟成辦，亦見當人金剛智慧炳炳烺烺，不容埋沒
X72n1442_p0697b12║也。或有問於余者曰：鼓山先師釋金剛經，棄二論而
X72n1442_p0697b13║不宗，而子宗之，何切切耶？余答曰：先師不宗二論而
X72n1442_p0697b14║不悖二論，是善宗二論者也。今人不見二論而妄逞
X72n1442_p0697b15║胸臆，其猶舍繩墨而裁曲直，拋權衡而定重輕，非愚
X72n1442_p0697b16║即狂矣。余為此懼，故特為拈出以告。夫真心學般若
X72n1442_p0697b17║者，余豈是古而非今哉？葢以聖心釋聖言，有終不容
X72n1442_p0697b18║棄者耳。問者唯而退，因併紀之，以誌一時緣起云。
X72n1442_p0697b19║金剛演古序
X72n1442_p0697b20║原夫般若功德不可思議者，由其照破世出世間諸
X72n1442_p0697b21║相，洞見性源故也。眾生隨順無明，長居此岸，流轉生
X72n1442_p0697b22║死。菩薩隨順般若，立登彼岸，高證涅槃。葢般若者，度
X72n1442_p0697b23║苦海之慈航，破長夜之明炬，諸佛所師，諸天敬奉，可
X72n1442_p0697b24║不信哉。世尊二十年中，為諸弟子廣談般若，搜窮二
X72n1442_p0697c01║我，直徹三空，微細淘汰。其大般若經凡六百卷，四處
X72n1442_p0697c02║一十六會。金剛般若當第二處，第九會，第五百七十
X72n1442_p0697c03║七卷。傳至此土，凡六譯。時所宗尚，皆弘秦本。天竺有
X72n1442_p0697c04║無著菩薩，位登初地，因讀此經，罔辨涯涘，乃入日光
X72n1442_p0697c05║定，上昇兜率，親從慈氏稟受八十行偈，以釋此經。又
X72n1442_p0697c06║將此偈轉授弟天親菩薩，各造論解釋。天親約斷疑
X72n1442_p0697c07║執以釋，無著約顯行位以釋。唐圭峯宗密禪師，撮二
X72n1442_p0697c08║論之精要科經，唯約天親釋義，即兼無著，亦傍求餘
X72n1442_p0697c09║論，採集諸疏，題云疏論纂要。有宋長水法師子璿，又
X72n1442_p0697c10║作刊定記七卷釋之。此金剛般若經真源的派，列聖
X72n1442_p0697c11║相傳，遡流及源，長水宗圭峯，圭峯宗二論，二論宗兜
X72n1442_p0697c12║率，兜率親稟靈山，言言有據，字字無差，如取家券而
X72n1442_p0697c13║治祖業，復何疑哉？後學安於寡聞，此古疏記有畢生
X72n1442_p0697c14║未曾寓目者，甚至恣己臆見，輒形註釋，毫釐之差，天
X72n1442_p0697c15║地懸隔，疑誤將來，其害匪細。寒輝闍黎禪晏之暇，以
X72n1442_p0697c16║是經為印心之明鏡，涵泳古疏記有年，但其文簡古，
X72n1442_p0697c17║不便初學，乃刪繁取要，又從而敷演挑剔之，名之曰
X72n1442_p0697c18║演古，俾讀者開卷瞭然，發四心而興萬行，破羣疑而
X72n1442_p0697c19║徹三空，其有功於學般若者甚大，故樂為序諸卷首。
X72n1442_p0697c20║佛祖三經指南序
X72n1442_p0697c21║佛祖之道，高而無上，深不可測，然造之必有門，行之
X72n1442_p0697c22║必有漸，求可為蒙學之指南，作千里之跬步者，其唯
X72n1442_p0697c23║三經歟？昔世尊始成道，機緣未熟，不堪大法，於是於
X72n1442_p0697c24║鹿苑中，隱實施權，循循善誘，三乘五乘咸備焉，四十
X72n1442_p0698a01║二章是也。諸乘既經，法華開顯，如來出世事畢，於是
X72n1442_p0698a02║於雙樹間，唱入無餘涅槃，扶律譚常，以為最後深誨
X72n1442_p0698a03║遺教是也。是二經者，時雖有始終，意實無二軌，但始
X72n1442_p0698a04║則近而詳，終則嚴而切，防妄情流逸，峻正法藩籬，謂
X72n1442_p0698a05║非如來開物之玅權，羣機必由之要道乎？第去聖既
X72n1442_p0698a06║遙，根器日劣，往往出家之士，亡失正因，於如來大師
X72n1442_p0698a07║始終明訓，不啻秦人視越人之肥瘠，所以圓顱方服，
X72n1442_p0698a08║雖類乎僧，而實去婆羅門不遠，此溈山警䇿所由作
X72n1442_p0698a09║也。葢其言撥亂反正，儆俗救弊，深得先佛之遺旨，可
X72n1442_p0698a10║翼二經於不墜，故古德合之，目為佛祖三經，以傳於
X72n1442_p0698a11║世。使後之學者，於佛祖高深之道，知所造詣，不至墮
X72n1442_p0698a12║於匪類，廢於半塗，則其為益豈不大哉！（霈）弱冠始禮
X72n1442_p0698a13║老和尚於荷山，和尚愍其愚鈍，首授是經，且俾力行，
X72n1442_p0698a14║迨今十餘年所矣。出入禪講，孜孜矻矻，不至於畔道
X72n1442_p0698a15║者，此三經力也。頃因山中無事，客有扣余者曰：昔大
X72n1442_p0698a16║洪遂禪師於兵火之餘，草衣木食，為學者釋三經，其
X72n1442_p0698a17║言簡，其理精，葢所謂藥因救病出金瓶也。今去大洪
X72n1442_p0698a18║之世五百有餘載，而世道、法道交相為病益烈，子能
X72n1442_p0698a19║發其蘊以藥之乎？余唯然，起曰：是余之志也，烏敢飾
X72n1442_p0698a20║讓？於是頓忘孤陋，黽勉從事，凡朞月而稿成，自署名
X72n1442_p0698a21║曰指南，葢欲使始發意者知所嚮往，不至迷誤失錯，
X72n1442_p0698a22║入於險道耳。若是藥病與否，則余葢不暇計云。旹歲
X72n1442_p0698a23║在乙酉正月上元日序。
X72n1442_p0698a24║中峯禪師施食科儀序
X72n1442_p0698b01║元天目中峯本禪師，撮瑜伽旨要，作施食科文。其法
X72n1442_p0698b02║簡而精，其儀軌略而備，其宣揚第一義諦，詳明痛切。
X72n1442_p0698b03║葢欲使天人神鬼，一言之下，頓破大夢，直徹性源，飽
X72n1442_p0698b04║餐甘露，立地成佛。食等法等，其功德利益，曷可思議。
X72n1442_p0698b05║萬曆間，壽昌無明師翁，北遊五臺，得於古寺殘經中，
X72n1442_p0698b06║如獲至寶，佩以南歸。凡遇節臘，及諸佛事，躬自登座，
X72n1442_p0698b07║如法修設，屢感徵應。但原本唯呪無印，唯法語無讚
X72n1442_p0698b08║詠。先師永覺老人，隱荷山日，重為治定，前後一一補
X72n1442_p0698b09║足。其歸依三寶，為眾生發菩提心讚，則引永嘉真覺
X72n1442_p0698b10║禪師發願文中成語，餘皆新製。其首又增香文香讚，
X72n1442_p0698b11║水文水讚，而科儀益大備，燦然可觀矣。後為俗僧，雜
X72n1442_p0698b12║以𦦨口唱誦，務取熱閙觀聽，乃亂其本真，大失作者
X72n1442_p0698b13║本意。惟東溪龍頭山大雲菴數處所藏者，是其真本。
X72n1442_p0698b14║南山啟鑰上座，與徒子郁文，奉行有年，乃請挍訂，書
X72n1442_p0698b15║刻流通，以廣古德三檀等施之遺意，真佛子之用心
X72n1442_p0698b16║也。敬為敘其緣起如此。
X72n1442_p0698b17║天寶藻鑑禪師語錄序
X72n1442_p0698b18║昔鐵關禪師於鏌干山中拾得一塊鈍鐵，入閩居天
X72n1442_p0698b19║寶，牢鑄祖關，把斷凡聖，唯逆川順，善識機宜，橫身拶
X72n1442_p0698b20║入，父唱子和，格古調高，極一時宗風之盛。迄今三百
X72n1442_p0698b21║有餘年，人亡政息，未有繼起之者。藻鑑和尚乘願而
X72n1442_p0698b22║來，據鐵關座，唱新豐曲，金鍼玉線，玅叶旁通，海口瀾
X72n1442_p0698b23║翻，靈機圓活。葢一言半句，皆自平生遍歷諸方苦心
X72n1442_p0698b24║苦行實地中來，雖色澤未敷，而得者已爭寶之矣。然
X72n1442_p0698c01║化門既旺，百廢咸舉，眾皆以為鐵關再來。無何，遽偃
X72n1442_p0698c02║法幢，未獲盡展厥蘊，眾又惜之。其子文覺海久侍巾
X72n1442_p0698c03║瓶，嗣燈繼席，恢弘其師之道，又裒其遺語，鐫板流通。
X72n1442_p0698c04║嗚呼！若文可謂善得師心，克紹前烈者矣。一日，捧錄
X72n1442_p0698c05║見示，敬為書諸首簡。
X72n1442_p0698c06║寶善古樗禪師語錄序
X72n1442_p0698c07║近年以來，宗門掃地極矣，盲盲相牽，投坑赴壑，言之
X72n1442_p0698c08║令人惡心，聞之令人洗耳。余當時不覺墮在其中，至
X72n1442_p0698c09║於今日，欲引東海之水洗此名字而不可得，唯自悔
X72n1442_p0698c10║自歎而已。若夫上智之士，早已識破，棧絕世塗，懷寶
X72n1442_p0698c11║自遁，青山白雲中珍重傳持，使天下人不得而摸索，
X72n1442_p0698c12║佛祖一綫慧命庶幾賴之。若無此輩，則羣生佛性種
X72n1442_p0698c13║子斷滅久矣，尚何言哉？吾弟古樗善公，久侍先師巾
X72n1442_p0698c14║瓶，見聞自是超卓，出住寶善，藏身戒律，意謂免矣。不
X72n1442_p0698c15║期每逢節臘，為禪者所逼，口門不閉，家醜外揚，東語
X72n1442_p0698c16║西話，積成卷軸。噫！吾不知為技癢難禁耶？抑亦路見
X72n1442_p0698c17║不平耶？雖然，若道古樗有法可說，是謗古樗；若道無
X72n1442_p0698c18║法可說，是誑自己。離斯二見，別具正眼，方可讀是錄。
X72n1442_p0698c19║如或不然，矮子觀場，且莫恠古樗好。
X72n1442_p0698c20║覺海禪師語錄序
X72n1442_p0698c21║今天寶住山覺海文侄禪師，得法先天寶藻鑑真公。
X72n1442_p0698c22║公曾見博山老人，當公在眾時，文即傾心依附。參方
X72n1442_p0698c23║出世，無不與俱。前後追隨凡三十載，未嘗一日去左
X72n1442_p0698c24║右。故深得其心法，親承記莂。及公入寂，接繼住持，大
X72n1442_p0699a01║其門閥。每歲開戒結制，四眾雲奔，如水赴壑。觀其上
X72n1442_p0699a02║堂提唱之語，鼻孔肖似，不失家法。葢所謂有本者如
X72n1442_p0699a03║是，是之取耳。近代宗門之風，尚虗不尚實。所有言句，
X72n1442_p0699a04║雖或文藻過之，而視其中枵然無有也。此錄尚質不
X72n1442_p0699a05║尚文，識者讀之，如嘗太羮玄酒，得其真味，然後始知
X72n1442_p0699a06║余言之有在。
X72n1442_p0699a07║五祖大乾禪師語錄序
X72n1442_p0699a08║余居大雲，一日，嘉禾禪人持五祖大乾禪師遺語一
X72n1442_p0699a09║編，請序付梓。究觀其見地勦絕，語不廉纖，其發揚第
X72n1442_p0699a10║一義諦，俾學人直下頓見，更不之乎也者鞠其端倪。
X72n1442_p0699a11║葢自十八㵎中流出，源清流淨，有自來矣。近時諸方
X72n1442_p0699a12║說法，非不攢花簇錦，燦然可觀，大約如西施效顰，愈
X72n1442_p0699a13║效愈不肖。讀五祖此錄，雖不加點染，而自有一段天
X72n1442_p0699a14║真本色開人心眼，識者一見，當自知之，毋俟余贅。嘉
X72n1442_p0699a15║禾久親椎拂，又能珍重此錄，廣為流佈，其亦有志衲
X72n1442_p0699a16║子也歟？
X72n1442_p0699a17║五經宗趣序
X72n1442_p0699a18║永明壽禪師晦無師智，而用眾智為智，集經律論及
X72n1442_p0699a19║西天東土諸聖師，以及六經子史百家之言，為宗鏡
X72n1442_p0699a20║錄一百卷。所謂舉一心為宗，照萬法為鏡，如融眾器
X72n1442_p0699a21║以為金，匯百川而為海，明白示人，如指諸掌，法施之
X72n1442_p0699a22║大，不可思議。但時當末法，人安寡聞，每一展卷，罔測
X72n1442_p0699a23║涯涘，所以束置高閣，封野馬而飽蠧魚者，在在皆是
X72n1442_p0699a24║也。淵雷靜主，粵東香山人，為空隱老人執侍弟子，見
X72n1442_p0699b01║地穩實，履行精嚴，習靜建溪之高山二十餘載，以是
X72n1442_p0699b02║錄為炤心之明鏡，涵泳其中。凡遇拈提法華．楞嚴．圓
X72n1442_p0699b03║覺．維摩．金剛處，輙手抄出，成兩鉅帙，名曰五經宗趣。
X72n1442_p0699b04║葢欲使讀者得其宗趣以明經，由經以入宗鏡，炤了
X72n1442_p0699b05║一心，融通萬法，持以示予，且徵序焉。予惟法華開佛
X72n1442_p0699b06║知見，楞嚴巧示真心，圓覺指體投機，淨名彈偏折小，
X72n1442_p0699b07║金剛則頓空諸相。諸相既空，則可以入不二之門，證
X72n1442_p0699b08║圓明之性，至一切事究竟堅固之地，而如來出世一
X72n1442_p0699b09║大事因緣究竟圓滿矣。是乃遊法海之慧舟，開寶藏
X72n1442_p0699b10║之金鑰，不特為宗鏡發起而已。淵公法施之心，亦不
X72n1442_p0699b11║可思議，敬弁數語，以為來者勸云。
X72n1442_p0699b12║南鄉放生會序
X72n1442_p0699b13║人生斯世，惟罪與福。殺生害命，乃罪之極大者也。戒
X72n1442_p0699b14║殺放生，乃福之極大者也。葢立長壽無病之因，感生
X72n1442_p0699b15║人生天，乃至成佛之報。所以世尊立戒，無論五戒、十
X72n1442_p0699b16║戒、二百五十戒，與夫菩薩大戒，莫不皆以戒殺為首
X72n1442_p0699b17║條。豈非遠罪之階梯，集福之要務哉。況此土上古聖
X72n1442_p0699b18║賢，立言立行，亦未嘗不諄諄以此為誡勸。如成湯解
X72n1442_p0699b19║網，子產畜魚，孔子不網不射，孟子見聞，動不忍之心，
X72n1442_p0699b20║埀遠庖之訓。葢此一念仁慈惻隱之心，本有觸物興
X72n1442_p0699b21║懷，不容曖昧耳。鄉南為芝郡名邦，煙村之稠密，戶口
X72n1442_p0699b22║之殷繁，與夫善男信女之多，其樂福善修淨土，殆家
X72n1442_p0699b23║諭而戶曉。獨放生之化，未嘗舉行。康熈戊午夏，余經
X72n1442_p0699b24║由其地，蒙諸善信，大興供養，香花載道，鼓樂喧空。乃
X72n1442_p0699c01║沿村應之，敬與眾約，每鄉各立放生會一所。禁溪養
X72n1442_p0699c02║魚，襲子產之仁風。禁山遊獵，廣成湯之慈德。又勸募
X72n1442_p0699c03║闔鄉善男信女，童男童女，每月各出分錢若干文，斂
X72n1442_p0699c04║集一處，贖買生命。羽毛縱之山林，鱗甲放之溪壑。行
X72n1442_p0699c05║之既久，漸成風俗。俾三尺之童，咸知戒殺放生，為福
X72n1442_p0699c06║之極大。而殺生害命，為罪之極大。雖蜎飛蠕動，猶不
X72n1442_p0699c07║敢戕害，況大物命乎。如此則人人懷好生之心，物物
X72n1442_p0699c08║遂天年之樂。善慶日增，吉祥來集，莫不皆本此戒殺
X72n1442_p0699c09║放生之一念耳。願諸仁者，勉力行持，遞相勸化，功莫
X72n1442_p0699c10║大焉。是為序。
X72n1442_p0699c11║沈中翰覺非先生詩集序
X72n1442_p0699c12║余至富沙，有建塔之役。倚杖南郊之芝山凡兩載，獲
X72n1442_p0699c13║與郡守補石沈公遊。公當危疑之際，一以救民為念。
X72n1442_p0699c14║暇即作字撇竹以見意，天趣灑然，過人遠甚。一日，出
X72n1442_p0699c15║先太翁覺非先生詩集見示，且徵序焉。余山野鄙人，
X72n1442_p0699c16║安能知詩？惟因公而知先生，亦惟因先生而知先生
X72n1442_p0699c17║之詩得性情之正，匪徒事風雲花鳥，求句之工、體之
X72n1442_p0699c18║肖而已。何者？夫人莫不有是性，亦莫不有是情。天賦
X72n1442_p0699c19║全者得其正，則形諸語言、見諸行事，皆足為天下後
X72n1442_p0699c20║世法。先生當立朝，為國進賢，受命犒邊，賑饑發粟，抗
X72n1442_p0699c21║疏辭榮，是乃生平大節見諸行事者也。至致仕林下，
X72n1442_p0699c22║雖遭逢多故，而厭飫山水，飲酒賦詩，且時與郡公輩
X72n1442_p0699c23║聯句鼓琴，陶然自樂。其渾然之句，得之天性，豈區區
X72n1442_p0699c24║刻畫者所能彷彿哉？是乃生平襟懷形諸語言者也。
X72n1442_p0700a01║先生本先朝素封，親歷鼎革，備嘗險阻，而風流餘韻，
X72n1442_p0700a02║令人興起。語云：關睢樂而不淫，哀而不傷，先生有之。
X72n1442_p0700a03║塔成，余返錫秦溪舊隱，舉先生集置之案頭，日吟咏
X72n1442_p0700a04║之，恍然與先生神遊於鴛湖之上，竟不知身之在閩
X72n1442_p0700a05║山越水間也。管窺蠡測，聊弁數言於卷首，以表嚮慕
X72n1442_p0700a06║之誠云。
X72n1442_p0700a07║沈補石郡守拈古錄序
X72n1442_p0700a08║此事不落句，不落非句，句是增益，非句是損減，二俱
X72n1442_p0700a09║是謗。唯證者超然獨脫，不出語默，不落語嘿，等閒埀
X72n1442_p0700a10║一語，如擲劒揮空，無論及與不及，句非句，皆近傍他
X72n1442_p0700a11║不得。補石居士以菩薩心來刺芝城，日夕焦勞，唯以
X72n1442_p0700a12║救民水火為念，其他不遑恤。且素留心祖道，深究性
X72n1442_p0700a13║命之源，公暇之餘，時拈古德現成公案，與大周公各
X72n1442_p0700a14║出手眼，共相評隲。所謂借他家之酒盃，澆胸中之磊
X72n1442_p0700a15║塊，慧目肅清，靈機圓活，為官之本，良在於茲。謂非於
X72n1442_p0700a16║此事深有所證入，疇克爾耶？其自序云：活句此句，死
X72n1442_p0700a17║句亦此句，乃至活中死，死中活，不死不活，即死即活，
X72n1442_p0700a18║皆此句。且道是甚麼句？即四句求之，和麩糶麵；離四
X72n1442_p0700a19║句求之，撥波求水。畢竟如何？石牛吐出三春霧，靈雀
X72n1442_p0700a20║不棲無影林。請即以此題之簡首。
X72n1442_p0700a21║太上感應篇引經註圖序
X72n1442_p0700a22║三教聖人入世，無非誡惡勸善，誡勸不同，教分殊異。
X72n1442_p0700a23║圓機之士，一以貫之，歸於至善，則不知孰為同，孰為
X72n1442_p0700a24║異也。感應篇開章云：善惡之報，如影隨形。後云：諸惡
X72n1442_p0700b01║莫作，眾善奉行。二語皆如來金口親宣也者，惑者諱
X72n1442_p0700b02║涉浮圖，不敢道及，不知太上早已釆之為一篇綱領，
X72n1442_p0700b03║世出世間誡勸之理，寧復外是？宜乎太上用之不疑，
X72n1442_p0700b04║而天下古今傳誦之不衰也。羼提居士補石織簾先
X72n1442_p0700b05║生之裔，冰玉秉操，仁慈宅心，敬敷五教，不茹不吐，凡
X72n1442_p0700b06║有利於民者，皆殫心力為之，期載之間，德風披拂，莫
X72n1442_p0700b07║不從化。又以善惡理微，昧者不覺，乃輯太上感應篇，
X72n1442_p0700b08║付之良梓。首箋註以釋其旨，次引經以明其義，後圖
X72n1442_p0700b09║說以彰其報，俾智愚同觀，雅俗共賞，庶幾人人寓目，
X72n1442_p0700b10║而中心惕然感動，遠惡遷善，轉禍為福，培植元氣，復
X72n1442_p0700b11║還淳風，是即居士之木鐸，將以震告天下後世也，豈
X72n1442_p0700b12║特一郡一時而已哉。工竣囑序，頓忘謭陋，率爾操觚，
X72n1442_p0700b13║聊以發太上立言之本旨，與夫居士為政之實地云
X72n1442_p0700b14║爾。
X72n1442_p0700b15║湛菴禪公詩草序
X72n1442_p0700b16║余與湛菴禪公締方外交四十年所矣，余逃於禪而
X72n1442_p0700b17║公游於詩，余禪無所得而公詩日臻其玅。葢閱世日
X72n1442_p0700b18║久，聞見益親，學問淹博，性地愈明，故發為詩辭，意句
X72n1442_p0700b19║俱到，情境皆真，匪徒留連風月、雕刻字句已也。一日，
X72n1442_p0700b20║示我鉅軸，諸體皆備，而尤長於五言近體，渾然老句，
X72n1442_p0700b21║深得輞川浩然之法，每一展翫，不忍釋手。今秋山中
X72n1442_p0700b22║無事，乃特於全集中擢其尤者若干首，付之梓人，以
X72n1442_p0700b23║傳讀者。果能得其句中之意、意中之趣，則所謂詩耶？
X72n1442_p0700b24║禪耶？俱剩語矣。敬題數言，冠於篇首，以發其概云。
X72n1442_p0700c01║十二影詩序
X72n1442_p0700c02║天地萬物總是箇影子，舉世之人是箇弄影的漢，殊
X72n1442_p0700c03║不知形為影本，影自形生，而於影上求影，轉見差錯。
X72n1442_p0700c04║黃公宇珍隱居邨落，年德既高，眼目亦明，乃作十二
X72n1442_p0700c05║影詩，即其近者言之，令易曉耳。讀者苟能即其詩以
X72n1442_p0700c06║求其影，即影以求其非影，則宇翁此作實有深益，非
X72n1442_p0700c07║浪語也。若徒留連於風月，吟咏於字句，則劒去久矣，
X72n1442_p0700c08║方乃刻舟，余又不能無弄影之歎云。
X72n1442_p0700c09║吳子哂草序
X72n1442_p0700c10║凡有心者，莫不有言。觀其言，而心之善惡清濁可見
X72n1442_p0700c11║矣。吳子石凝，樵川之善人也。學佛知儒，至誠無妄，游
X72n1442_p0700c12║心般若，不著夢幻。其寫懷詩有曰：市塵久已離，自覺
X72n1442_p0700c13║神無惡。往事惜居諸，新吟清耳目。閱世日覺煩，探玄
X72n1442_p0700c14║日覺熟。物情空勞勞，吾懷自穆穆。寧甘與眾違，莫使
X72n1442_p0700c15║𦦨逐鹿。觀此，則知其斂鍔藏鋒，澡心育德久矣。雖不
X72n1442_p0700c16║出塵，而飄然塵垢之外，有非假名練若所能企及者。
X72n1442_p0700c17║然則吳子之心，得不於此可概見乎？其餘諸作，措意
X72n1442_p0700c18║之玅，敲推之工，與夫遇境會心，吐露天趣，乃其緒餘。
X72n1442_p0700c19║土苴具眼者，一覧知玅，更不俟余詳評云。
X72n1442_p0700c20║董蕺山明府壽詩序
X72n1442_p0700c21║夫壽冠五福，而源本於常住真心。葢此心乃人生壽
X72n1442_p0700c22║命之樞機，亙古今而莫渝，歷寒暑而不變，貫萬象，洞
X72n1442_p0700c23║三際，世出世間無有一法非此心流通發揚者。況堂
X72n1442_p0700c24║堂六尺之軀，獨立於夢幻之場，與夫乾坤、日月、風雨、
X72n1442_p0701a01║晦冥互相磨盪而不失者乎？夫是之謂真壽，無量壽
X72n1442_p0701a02║者也。孔子曰：仁者壽。仁固語其一端，而亦言其全體。
X72n1442_p0701a03║惟真仁者，然後得此真壽，非浪階也。董明府蕺山公，
X72n1442_p0701a04║越山陰鉅族，以名進士起家。仁慈宅心，廉明蒞物。令
X72n1442_p0701a05║松源一十二載，清如止水，朗若藻鏡。治道寬猛相濟，
X72n1442_p0701a06║民咸悅服。德風所被，俗為之變。解任將十載，而農夫
X72n1442_p0701a07║樵子以及閭閻負販，思其去，懷其人，踊躍鼓舞，歌揚
X72n1442_p0701a08║讚頌者，比比皆是。況通邑人士之賢者乎？易曰：鳴鶴
X72n1442_p0701a09║在陰，其子和之。我有好爵，吾與爾靡之。其是之謂乎？
X72n1442_p0701a10║辛酉之秋，屬公花甲初度，而諸及門皆各獻詩以祝。
X72n1442_p0701a11║黃子諱錫奇者，裒而序之，謀壽諸梨棗以傳。一日，寄
X72n1442_p0701a12║以見示，且徵言焉。余歷觀諸作，雖各騁才華，諸體不
X72n1442_p0701a13║一，競登風雅，要皆詠公茂德懿績，真語實語，匪徒事
X72n1442_p0701a14║諛詞也。余於是益知公之仁，而其所得真壽，正未有
X72n1442_p0701a15║艾，烏可量乎？漫為書諸首簡。
X72n1442_p0701a16║鄉賓純一謝公七十壽序
X72n1442_p0701a17║余忝與純公道交四十餘載，公當六十初度，余既為
X72n1442_p0701a18║文壽之矣。今丁巳七月十有四日，屬公古稀屆誕，而
X72n1442_p0701a19║吾鄉薦紳先生、親友知識及公宗族昆弟子姪等，咸
X72n1442_p0701a20║以壽言為請，余不得辭。何者？葢嘗謂公所宜壽者六：
X72n1442_p0701a21║公冠遊庠序，老困場屋，其中磨煉涵養，所宜壽者一；
X72n1442_p0701a22║公早歸佛乘，稟菩薩戒，修諸萬行，所宜壽者二；公性
X72n1442_p0701a23║憂人之憂，樂人之樂，仁者之心，所宜壽者三；公為人
X72n1442_p0701a24║解紛挫銳，拔苦與樂，是其素行，所宜壽者四；甲、乙、丙
X72n1442_p0701b01║三載以來，兵馬絡繹，桂林當孔道，公挺身而出，率眾
X72n1442_p0701b02║迎送供給，一無失事，地方以寧，人人德之，所宜壽者
X72n1442_p0701b03║五；其埀誡子孫，別無他囑，諄諄然唯上體仰谷公而
X72n1442_p0701b04║下，數世相承，歸奉三寶，護持佛法，事無鉅細，皆以忠
X72n1442_p0701b05║誠厚道以培植元氣，此所宜壽者六。其他細心密行，
X72n1442_p0701b06║難以枚舉，此姑述其大概云爾。雖然，此乃公之緒餘
X72n1442_p0701b07║土苴，俯隨世好，故現如是壽者之相，而公之自受用
X72n1442_p0701b08║三昧，原不在是。何者？公宅心物表，遊神道玅，區區世
X72n1442_p0701b09║俗之壽，顧可以同日而語哉？憶余壽公六十初度序
X72n1442_p0701b10║曰：夫壽者，人之神明也。如鹽在水，如膠在色。量包乾
X72n1442_p0701b11║坤而不大，明逾日月而彌昏。盤根空劫，垂蔭萬象。剎
X72n1442_p0701b12║那洞貫十世，微塵橫互十方。匪有假於他術，乃自性
X72n1442_p0701b13║之常分耳。善慧大士偈曰：有物先天地，無形本寂寥。
X72n1442_p0701b14║能為萬象主，不逐四時凋。吾嘗以此不凋者自壽，今
X72n1442_p0701b15║舉以壽吾純公道兄。葢將與公立足威音之先，而握
X72n1442_p0701b16║手樓至之後。坐水月之道場，修空花之佛事。如一眾
X72n1442_p0701b17║生未成佛，終不於此取泥洹。其為壽也，寧有量乎？以
X72n1442_p0701b18║此觀之，公壽真壽，而吾言真言。不唯公六十、七十以
X72n1442_p0701b19║此言壽之，即八十、九十、百歲、千歲，乃至殑伽沙劫，以
X72n1442_p0701b20║至盡未來際，亦不外是。葢余言不妄，而公壽不虗。般
X72n1442_p0701b21║若因緣，適相會遇。故特為拈出，以告諸識者耳。眾皆
X72n1442_p0701b22║翕然稱善。乃即銓次其語，為公大年之祝。是為序。
X72n1442_p0701b23║少司馬山翁鄭公六袠榮壽序
X72n1442_p0701b24║癸亥之夏六月念有七日，恭際山翁先生六袠嶽誕
X72n1442_p0701c01║令辰，諸山知識及諸禪剎緇侶，莫不人人歡忭踊躍，
X72n1442_p0701c02║各於所居三寶座前，諷經唱唄，燒香散花，以申九如
X72n1442_p0701c03║之祝。既而復以序言見屬。然余於公雖未識荊，而神
X72n1442_p0701c04║交道契，將念載於茲。郵筒往來，屢歲不替文，余宜為
X72n1442_p0701c05║未可以不文辭也。於是竊試論之曰：惟至人誕生於
X72n1442_p0701c06║人間世也，豈徒然哉？稟天地之正氣，賦五行之精華，
X72n1442_p0701c07║乘嘉運而託生於其間，為國之光，為民之瑞。凡有利
X72n1442_p0701c08║於國家天下者，惟若人是賴。以故人人望之，不啻景
X72n1442_p0701c09║星鳳凰，瞻仰愛慕而不置。余於公見其人矣。公蚤年
X72n1442_p0701c10║登巍科，未幾試牛刀於靖，凡十餘載。德政所及，雷厲
X72n1442_p0701c11║風飛。　今上皇帝聞其名，召居輦轂之下。銓衡則仕
X72n1442_p0701c12║路公明，司馬而姦宄澄清。其道德文章，朝野悅服。中
X72n1442_p0701c13║虗外順，忠愛油然。指日陟台階而秉鈞軸，以副天下
X72n1442_p0701c14║蒼生霖雨之望，莫不皆拭睫以竣。且公又深知有吾
X72n1442_p0701c15║覺皇氏出世之大道，宅心廣大，智慧福德，慈悲喜捨，
X72n1442_p0701c16║皆萃厥一身。故於諸法門，竭力外護。於諸方外衲子，
X72n1442_p0701c17║道同氣合，法喜往還。即較之唐之龐裴，宋之楊李，又
X72n1442_p0701c18║何讓哉。葢以公之心，即諸佛菩薩、天地日月之心。根
X72n1442_p0701c19║深葉茂，源遠流長，碩體發明，位高爵高，名高壽高，其
X72n1442_p0701c20║光明碩大有如此者。況庭前蘭桂森森，福海汪洋，正
X72n1442_p0701c21║未有艾。何莫非公之壽量光明，流通而發揚者。即謂
X72n1442_p0701c22║公之壽，與諸佛菩薩、天地日月，同為休明，共垂不朽
X72n1442_p0701c23║可也。於是謹銓次其俚言，為公大年無盡之祝。
X72n1442_p0701c24║李偉吾居士五十慶九序
X72n1442_p0702a01║余來富沙，興建白雲、開元兩殿，辱長者偉吾李公行
X72n1442_p0702a02║檀波羅密，而功德有成。又每䇿馬過從，論道談心，亹
X72n1442_p0702a03║亹不倦，可見夙具般若因緣，一旦會遇，非偶爾也。辛
X72n1442_p0702a04║亥之冬十月十有九日，值公大衍用九之辰，念無可
X72n1442_p0702a05║為公壽，乃織蕪語而進之，以申曝獻之誠。甞聞之古
X72n1442_p0702a06║德曰：福觀人量，壽觀人用心。意謂量之大小，則福之
X72n1442_p0702a07║有無見焉；用心之厚薄，則壽之豐歉見焉。公之量，包
X72n1442_p0702a08║含恩怨，和融上下，汪汪然若萬頃陂池，攪之而不渾，
X72n1442_p0702a09║注之而不溢，納百瀆而滙眾水。其為量也，詎谿㵎盆
X72n1442_p0702a10║盂之量可測而知哉？公量如此，則其福德深廣，曷可
X72n1442_p0702a11║涯涘？公之用心也，雖身處塵勞，而心遊物表，問道諸
X72n1442_p0702a12║山，津梁廣佈，宛有摩詰、老龐之風。其造佛飯僧，印經
X72n1442_p0702a13║濟眾，皆公之無作玅行矣。公之用心，孳孳在此，則其
X72n1442_p0702a14║壽量，曷可量乎？公今方當五十知命之年，正如赫日
X72n1442_p0702a15║方中，普天照耀，而余與公同遊如來大光明藏中，互
X72n1442_p0702a16║為賓主，相為激揚，即一語一默，一動一靜，無非公之
X72n1442_p0702a17║壽光掩暎，豈世俗龜齡鶴筭、日升月恒之論可同日
X72n1442_p0702a18║而語哉？至於法身無相，壽量無量，根盤天地之先，光
X72n1442_p0702a19║逾日月之上，則公已默契于言外矣，豈區區筆舌所
X72n1442_p0702a20║能盡？姑述公之雅量廣大與用心福善，為公大福大
X72n1442_p0702a21║年之卜云。
X72n1442_p0702a22║鼓山純一悟公八十壽序
X72n1442_p0702a23║余惟壽者之相，為般若所遣，然亦為洪範首福。福者，
X72n1442_p0702a24║所以福其性天；而遣者，遣其著相。故惟不著相者，為
X72n1442_p0702b01║能冥合真性，而自福壽於無窮也。純一悟公年四十
X72n1442_p0702b02║餘，上鼓山禮覲先師永老人座下，即以盡形壽自矢，
X72n1442_p0702b03║備歷諸職，若化士、若知客、若維那、監寺等，靡不殫厥
X72n1442_p0702b04║心力為之，未甞少懈。先師既歿，余忝繼席，余謝事靜
X72n1442_p0702b05║公繼席，公歷職辦事，如先師無恙時，不以前後二其
X72n1442_p0702b06║心，時難易其志，若緇若素，莫不人人德之，口碑嘖嘖，
X72n1442_p0702b07║稱鼓山老監寺矣。今康熈庚申孟秋念日，屬公八十
X72n1442_p0702b08║初度，其徒子興勤、興粵持素縑，懷香頂禮，請予一言，
X72n1442_p0702b09║為公大壽之祝。余惟公四十餘年禪誦精勤，履踐不
X72n1442_p0702b10║輟，言行不苟，因果真實，即此數者，公之福壽已無量
X72n1442_p0702b11║矣，惡俟余言之贅哉？余惟舉公平生存神般若，建立
X72n1442_p0702b12║玅行，不著諸相，冥合性空，以自福自壽於無窮者，為
X72n1442_p0702b13║公大年之祝。
X72n1442_p0702b14║鼓山一脉源公七十壽序
X72n1442_p0702b15║余順治戊戌春，承乏茲山，一住十四載，相與建立三
X72n1442_p0702b16║寶，弘通大法。左旋右轉，互相夾輔者，惟兩耆年：一曰
X72n1442_p0702b17║純一悟公，一曰一脉源公。悟公去秋七月念日，年躋
X72n1442_p0702b18║八袠，余既為文壽之矣。今秋九月三日，屬源公七十，
X72n1442_p0702b19║懸弧令旦，而福城弟子何成釗、陶等修、薛代聖、羅以
X72n1442_p0702b20║佐、陳興津、薛興棟等，僉具書請余文為公壽。余曰：公
X72n1442_p0702b21║之美德茂行，余所宜壽，惡俟請為？然既重以諸公之
X72n1442_p0702b22║請，曷可緩乎？因竊試論之曰：夫真身無相，真壽無量，
X72n1442_p0702b23║剎那本自無生，起滅當處湛寂。所以劫火燒空，而徹
X72n1442_p0702b24║體清凉；大浸稽天，而通身不溼。世相常住，法住法位，
X72n1442_p0702c01║以具如是真身，故有如是真壽。羣生同有，日用不知，
X72n1442_p0702c02║一念回光，一得永得。源公其達此者，故敢以是進之。
X72n1442_p0702c03║公三山人，出於何氏，族多名士。而公不樂世氛，幼入
X72n1442_p0702c04║緇門，禮智光師，落[髟/(棸-耳+?)]納戒於博山無異老人。年三十
X72n1442_p0702c05║餘，上鼓山歸，先師座下一見，許其參堂，與余單次相
X72n1442_p0702c06║隣，日夕磨礪。時叢林方興，百務蝟集，眾舉公執勞辦
X72n1442_p0702c07║事，公弗獲已，乃就職。先師既掩化，權余忝補處，凡所
X72n1442_p0702c08║以為佛、為法、為僧及山門所未竟之業，勇於補葺，莫
X72n1442_p0702c09║不與公同心協力為之。公不以難易二其心、勞苦移
X72n1442_p0702c10║其志，冒霜雪而犯風濤，危而後安者，不知其凡幾也。
X72n1442_p0702c11║鞠躬盡瘁，殫厥心力，期於有成，是公之志也。辛亥之
X72n1442_p0702c12║秋，余謝事出山，舉靜公繼席。公如余在山時無異，竭
X72n1442_p0702c13║力輔相，不二三其德。雖別立十人輪流值院事，公乘
X72n1442_p0702c14║是退休，而山門之大綱大領，未甞不左挈而右提之。
X72n1442_p0702c15║更以餘力建萬壽石橋於上堭，甃石路自水部門外
X72n1442_p0702c16║直達於白雲廨院，刊刻梵冊、梵網四十二章、遺教諸
X72n1442_p0702c17║經，裝潢嚴飾，散施叢林。先年既以鐵鑄西方三聖於
X72n1442_p0702c18║大殿之後，又銅範大悲千手眼像於吸江蘭若，皆塗
X72n1442_p0702c19║以黃金，端嚴玅麗，甲於閩中。公朝夕禮懺，甚為懇倒。
X72n1442_p0702c20║丁巳冬，公掃塔壽昌、博山、雲棲、瓶匋諸處，復遊金陵，
X72n1442_p0702c21║禮報恩舍利塔，燃燈供養，以表誠敬。明年春還山，乃
X72n1442_p0702c22║謝外務，掩關吸江蘭若，蜜自調煉，凡兩年餘。先是，余
X72n1442_p0702c23║纂華嚴疏論成，公因發願領緣刊佈，為大地含生，植
X72n1442_p0702c24║金剛種。及余繕寫成書，命工繡梓，以公方在靜攝，未
X72n1442_p0703a01║敢以聞。久之，公知，乃特破關買舟，偕純一公溯流而
X72n1442_p0703a02║上，見余政和寶福山中，悲喜交集，以謂生平相師建
X72n1442_p0703a03║立功德，如形影相隨，毫無差互，豈可一旦竟食前言，
X72n1442_p0703a04║而自絕分於大法乎？於是以所餘卷軸領歸省會，募
X72n1442_p0703a05║諸同志鐫板流通，是乃公弘法之心始終不替耳。山
X72n1442_p0703a06║中大殿，先是順治庚子已經大修，方二十餘載，山高
X72n1442_p0703a07║瀕海，風雨漂蕩，又復穿漏，公不以年老疲於津梁，乃
X72n1442_p0703a08║毅然肩修葢之任，以是知公之於山門願力堅深，究
X72n1442_p0703a09║竟不退耳。茲值公大壽屆期，余以衰老養疴深谷，不
X72n1442_p0703a10║克躬造山頭，炷一瓣香為公上壽，又坐貧乏，無一物
X72n1442_p0703a11║可以致敬，惟舉公生平輔相知識、荷負叢林及種種
X72n1442_p0703a12║菩薩大行大願，以昭示來茲，俾後之具大志願者，見
X72n1442_p0703a13║賢思齊，躍然興起，庶山門不至寂寥，而法道亦藉是
X72n1442_p0703a14║有賴矣。是則公之壽，即合山大眾之壽，亦是從上佛
X72n1442_p0703a15║祖之壽，與夫真身同其無相，真壽同其無量，又何忝
X72n1442_p0703a16║哉？是為序。
X72n1442_p0703a17║巃崶湛菴禪公七十壽序
X72n1442_p0703a18║余惟建溪之巃崶獨首出諸山者，非以其形勝之秀
X72n1442_p0703a19║㧞也，基搆之弘廠也，山林田園之深曠演沃也，孫枝
X72n1442_p0703a20║濟濟之蕃衍也，實以有大福、大德、大壽者匡維總持
X72n1442_p0703a21║於其間，故能使形勝者愈奇麗，基搆者愈雄偉，山林
X72n1442_p0703a22║田園愈增廣，而賢子孫日益繁盛。古有云：山不在高，
X72n1442_p0703a23║有仙則名。詎非地以人故，有足重歟？即今當代住山
X72n1442_p0703a24║湛菴禪公是已。公垂髫之年，即入太祖獨峯公之室，
X72n1442_p0703b01║為驅烏沙彌，灑掃應對，執勞辦事，罔替晨昏。祖深器
X72n1442_p0703b02║之，授以經義，又命執侍先師永老人於荷山。及先師
X72n1442_p0703b03║出世鼓山，公三十餘年往還無間，深領法喜。又與桂
X72n1442_p0703b04║林純一謝公締方外交，心同志同，四五十年間，風晨
X72n1442_p0703b05║月夕，促膝晤語，未甞不以佛法大義相期。其子姪若
X72n1442_p0703b06║簡子、欽子、御千輩，皆以叔父行事之。故謝公一門雖
X72n1442_p0703b07║以儒術傳家，而實以佛之心修佛之行，與公相求於
X72n1442_p0703b08║空閒寂寞之濵，葢數十年如一日矣。憶公少年時，即
X72n1442_p0703b09║能以銅範普賢菩薩聖像供於私室，日夕頂禮，跪誦
X72n1442_p0703b10║大方廣佛華嚴經普賢菩薩入不思議解脫境界行
X72n1442_p0703b11║願品，則知其存神法界，繁興大願可知矣。故經中有
X72n1442_p0703b12║云：此人善得勝壽命，此人善來人中生，此人不久當
X72n1442_p0703b13║成就，如彼普賢菩薩行。以今日觀之，公之福壽廣大，
X72n1442_p0703b14║因果相符，良不差矣。然巃崶自天真道覺禪師之後，
X72n1442_p0703b15║為太祖獨峯公重興一鋤之功，創家立業，年餘八十
X72n1442_p0703b16║而化。繼之者為本空乘公，凡山門百務皆心擴充。繼
X72n1442_p0703b17║乘公者為信機公，年五十餘即歿。時值鼎革之後，諸
X72n1442_p0703b18║難蜂起，乃得公與瑞天祥公同心協力，內外調攝，不
X72n1442_p0703b19║唯解紛禦難，而更光大前業。語云：創業難，守成不易。
X72n1442_p0703b20║祥公與公年相若，先後登古稀，實稱法門難兄難弟
X72n1442_p0703b21║矣。當茲後五百歲鬬諍堅固之時，弟兄和好，契同水
X72n1442_p0703b22║乳，共荷法門，家務詎多見耶？公善詩，觸物興懷，每多
X72n1442_p0703b23║佳句膾炙人口，而尤長於五言近體，有浩然、摩詰之
X72n1442_p0703b24║風。余甞於公集中擢其尤者若干首，序而付之梓。近
X72n1442_p0703c01║又集唐句為山居百韻，如出一己，極為渾然，了無縫
X72n1442_p0703c02║隙，信登作者之壇矣。仲秋九日，屬公七十初度，譬如
X72n1442_p0703c03║曇花示現，凡在親友莫不共相欣慶，謀所以祝公者，
X72n1442_p0703c04║純公乃以壽言見屬。余忝與公同學於先師之門最
X72n1442_p0703c05║久，而以此道相切磋最密，不敢以椎魯無文辭，因甞
X72n1442_p0703c06║竊試論之曰：上自天子以至庶人，莫不皆有家，雖貴
X72n1442_p0703c07║賤大小懸殊，然皆持以福德之力，如水之有源、木之
X72n1442_p0703c08║有本，苟源本或虧，則其枯涸可立而待也。易稱積善
X72n1442_p0703c09║餘慶，詩詠求福不回，皆所以立其源本也。方外道場
X72n1442_p0703c10║乃如來法王之家，苟得福德壽考之人住持於其間，
X72n1442_p0703c11║則能蔭庇大眾、興隆三寶，傳薪火於無窮、行道化於
X72n1442_p0703c12║無盡。余觀湛公之住巃、崶也，真其人矣。因即銓次其
X72n1442_p0703c13║語，為公大福、大德、大壽之祝，正當以趙州七百甲子
X72n1442_p0703c14║期之，不特期頤而已矣。是為序。
X72n1442_p0703c15║碧洲嶼公六十壽序
X72n1442_p0703c16║碧洲嶼。公居松源之深處，曰永慶菴，凡二十餘年。賦
X72n1442_p0703c17║性純龐敦固，緇素皆德其為人。且鼎新菴宇，置立經
X72n1442_p0703c18║書、法器、山林、田園，凡所以供奉三寶者，無不畢備。其
X72n1442_p0703c19║自修也，雖不拘拘於繩墨，而徒子輩或求戒於諸方，
X72n1442_p0703c20║或住靜於山谷，競競謀道，不墮塵緣，皆公之所教詔
X72n1442_p0703c21║也。今秋菊月十有三日，屬公六十初度，徒子寂啟、孫
X72n1442_p0703c22║照鼎乃請一言為公祝。余惟五福、九如、龜齡、鶴筭，皆
X72n1442_p0703c23║世俗祝語常套，烏足為公輕重？當以吾道進之，庶於
X72n1442_p0703c24║公有所警發乎？首楞嚴經。世尊金口垂問波斯匿王
X72n1442_p0704a01║曰：汝此肉身為同金剛，常住不朽？為復變壞？王言：世
X72n1442_p0704a02║尊！我今此身念念遷謝，新新不住，終從變滅。佛言：汝
X72n1442_p0704a03║知身中有不滅耶？王言：我實不知。佛言：汝幾歲見恒
X72n1442_p0704a04║河水？王言：我生三歲，慈母擕我謁耆婆天，經過此流，
X72n1442_p0704a05║爾時即知是恒河水。佛言：汝今年六十有二，觀恒河
X72n1442_p0704a06║與三歲觀河之見有童耄否？王言：無以異也。佛言：汝
X72n1442_p0704a07║面雖皺，而此見性實未曾皺。皺者為變，不皺者非變。
X72n1442_p0704a08║變者受滅，彼不變者元無生滅。王聞佛言，踊躍歡喜，
X72n1442_p0704a09║得未曾有。夫王既悟此身念念密移，終從滅變，則超
X72n1442_p0704a10║出博地凡夫妄認四大為身、歲月為壽者，不啻霄壤
X72n1442_p0704a11║之隔矣。況又因佛言而於生滅身中知有不生滅之
X72n1442_p0704a12║性，非寒暑所能變遷、童耄所能改易，其踊躍歡喜何
X72n1442_p0704a13║可言量耶？故古德山居詩有曰：觀河不改初年見，種
X72n1442_p0704a14║菊惟期晚節香。葢惟悟此而後能馨於晚節，夫是之
X72n1442_p0704a15║謂真壽命、真標表也，孰不聞而欣慕之乎？請即以是
X72n1442_p0704a16║為公祝，惟公勉旃。是為序。
X72n1442_p0704a17║培元堂分關序
X72n1442_p0704a18║木本水源之論，由來尚矣。本厚培而支茂，源深𤀹而
X72n1442_p0704a19║流長，人之源本亦然。公祖父母，身之源本也；道德仁
X72n1442_p0704a20║義，心之源本也。固可以不厚培而深𤀹之乎？余歷觀
X72n1442_p0704a21║古今天下，子孫蕃衍，世澤流長之家，皆自厚培深𤀹
X72n1442_p0704a22║而得，非漫然無因而至也。孟子曰：不揣其本而齊其
X72n1442_p0704a23║末，方寸之木可使高於岑樓。舍本趨末之誡，無過此
X72n1442_p0704a24║語矣。又曰：仲尼何取於水，原泉混混，不舍晝夜，盈科
X72n1442_p0704b01║而後進，放乎四海。有本者如是，是之取爾。務本之勸，
X72n1442_p0704b02║寧復有加於此者乎？由是觀之，人生於霄壤之間，本
X72n1442_p0704b03║之不可不固，源之不可不𤀹也，審矣。桂林謝氏，宋大
X72n1442_p0704b04║儒駙馬公之後裔，為建溪鉅族。詩書之盛，戶口之殷，
X72n1442_p0704b05║甲於郡東。純一公與余同門，道交四十餘載如一日，
X72n1442_p0704b06║葢學釋而知儒者也。遡自仰谷公、獻可公至，公與其
X72n1442_p0704b07║二丈夫子曰簡子、欽子，四世相傳，家世奉佛，雖攻舉
X72n1442_p0704b08║業取科第，而立心行事皆本諸佛法。時當兵宼紛擾，
X72n1442_p0704b09║公父子為一族諸剎禦災捍害，造福於人不勝枚舉，
X72n1442_p0704b10║故其家世益廣，子孫益盛，源源而來，方進未艾。今康
X72n1442_p0704b11║熈丁巳七月十有四日，屬公古稀屆誕，乃以從上家
X72n1442_p0704b12║產、房屋、器皿、什物等件均為二分，付與簡子、欽子金
X72n1442_p0704b13║玉二房，雖所遺者不甚豐，而所責任者甚重，葢欲其
X72n1442_p0704b14║厚培源本，廣積福善，繼志述事，勿墜前修，以傳諸無
X72n1442_p0704b15║盡耳。純公從此向平累畢，得以一志淨業，而簡子、欽
X72n1442_p0704b16║子之賢，又能仰遵父命，克世其家者，故樂為序諸卷
X72n1442_p0704b17║首。
X72n1442_p0704b18║緇林尺牘序
X72n1442_p0704b19║緇林以謀道為急，辭章非其所重也。然日用交際，旦
X72n1442_p0704b20║夕所需，則尺牘猶不可廢。葢尺牘者，以通人情，以達
X72n1442_p0704b21║事變，解惑啟蒙，揀魔辨異，極之至於開萬古之心胸，
X72n1442_p0704b22║𤀹千聖之血脉，必有藉此管城君流通發揚，固未可
X72n1442_p0704b23║遽以白紙三幅踵玄沙之故步也。渾樸古公，博山無
X72n1442_p0704b24║異老人弟子，久依先師座下，孤硬飽參，下視流輩。順
X72n1442_p0704c01║治初年，典藏石鼓，禪晏之暇，飽獵羣籍，乃採古今書
X72n1442_p0704c02║札，輯之成帙，目之曰緇林尺牘。自六朝以至今日，凡
X72n1442_p0704c03║三宗老師碩衲酬賓寄友排難鳴道之書，第有係於
X72n1442_p0704c04║法門者，見則急錄之，且人不一二幅，手眼嚴明，去取
X72n1442_p0704c05║精確，試一展玩，使人神思煥發，不勞遍探而眾美具
X72n1442_p0704c06║在，甚苦心也。今春，公遷化於柘浦之南明山，臨行囑
X72n1442_p0704c07║其徒以原稿見託，余為讐校，付之梓人，以傳學者。誠
X72n1442_p0704c08║能熟此，廣其見聞，正其知見，他日執法壇牛耳，飛鴻
X72n1442_p0704c09║四出，可以光揚大道，城塹正法，豈比夫世諦交情，人
X72n1442_p0704c10║事往還，清言揮霍，徒藻繪風雲之態，描摸聲色之情
X72n1442_p0704c11║而已哉？故不揣膚陋，為弁其端云。
X72n1442_p0704c12║寶福僧堂規約序
X72n1442_p0704c13║夫僧堂者，乃陶煉身心，磨勵志氣之所也。葢為僧者，
X72n1442_p0704c14║弗居此堂，放下諸緣，靜慧觀察，則何以知死生之苦，
X72n1442_p0704c15║發出世之心，窮本有之真源，堅度生之弘誓，續佛慧
X72n1442_p0704c16║命，仰報四恩乎？故有智之士，一入此堂，興決烈志，開
X72n1442_p0704c17║特達懷，亡軀為法，克苦履踐。久之，自然惡習漸消，真
X72n1442_p0704c18║光透露，而平生之志願償矣。古德云：但能一生不離
X72n1442_p0704c19║叢林，敢保大事成辦。豈虗語哉！寶福山剎，乃余隱居
X72n1442_p0704c20║之地。二三子追隨有年，志越常流，不走今時蹊徑。切
X72n1442_p0704c21║意向上，期明大法，現生悟證，不徒事空言而已。乃為
X72n1442_p0704c22║建立此堂，俾大家聚首，共相究竟。禪床上高敷蒲團，
X72n1442_p0704c23║敲出空王骨髓；明牕下展開故紙，挑出古聖眼睛。當
X72n1442_p0704c24║祖風凌夷之秋，忽然冷灰豆𪹼，跳出一箇半箇。藥今
X72n1442_p0705a01║時之痼疾，挽末流之頹風，未可量也。爰立本分規繩
X72n1442_p0705a02║數則，願共遵守，勉力行持，庶幾報莫報之洪恩，竟未
X72n1442_p0705a03║竟之大事云爾。