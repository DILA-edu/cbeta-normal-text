X74n1467_p0076a01║
X74n1467_p0076a02║No. 1467-A
X74n1467_p0076a03║ 重刊禮念彌陀道場懺法序
X74n1467_p0076a04║
X74n1467_p0076a05║余觀古今論念佛往生者，多誇自力，所謂「唯心淨土
X74n1467_p0076a06║不往而往，自性彌陀不成而成」之類也。竊意，斯論似
X74n1467_p0076a07║輕佛力也。夫佛也者，其體明淨，無幽不燭。或有人，雖
X74n1467_p0076a08║不知佛之所以為佛，但隨人言稱南無佛，其人已於
X74n1467_p0076a09║如來妙觀察智中成就佛地正因，之謂蓮生瑤池矣。
X74n1467_p0076a10║譬如游魚吞鈎，雖不知鈎之所以為鈎，其魚已入鈎
X74n1467_p0076a11║者之手矣。故知「佛」之一字，即覺海之一鈎也。
X74n1467_p0076a12║大都大天源延聖寺高麗三藏法師旋公，久默斯要，
X74n1467_p0076a13║偶觀金時王子成所撰《彌陀懺法》，其開誘之術，與公
X74n1467_p0076a14║兼濟之心，若合符契。乃損己資，委其同志比丘祖栢，
X74n1467_p0076a15║旁募眾緣，鳩工入梓，以傳諸遠。俾余為之序引。余曰：
X74n1467_p0076a16║「未曾有也。佛有八萬四千相好光明，徧照十方世界
X74n1467_p0076a17║念佛眾生攝取不捨。何如吾三藏公以文字般若。攝
X74n1467_p0076a18║取眾生，其光亘於萬古盛大，俾見者聞者同登不退
X74n1467_p0076a19║轉地，永祝聖人金剛無量壽域，可謂能下覺海之一
X74n1467_p0076a20║鈎者也。」旹至順三年七月　　日
X74n1467_p0076a21║大都大覺住持日本國沙門至道序
X74n1467_p0076a22║
X74n1467_p0076a23║
X74n1467_p0076a24║
X74n1467_p0076b01║
X74n1467_p0076b02║No. 1467-B
X74n1467_p0076b03║ 彌陀懺讚
X74n1467_p0076b04║
X74n1467_p0076b05║奉政大夫翰林修撰同知制誥趙秉文撰
X74n1467_p0076b06║極樂居士王慶之集淨土因緣為懺文。閑閑居士稽
X74n1467_p0076b07║首讚曰：「未曾有也。」昔有達官事一道人，謹甚親友，或
X74n1467_p0076b08║勸之曰：「公聰明特達，何至作此闒冗事？」公謝不敏，勸
X74n1467_p0076b09║者愈力。公曰：「若等果以余為聰明特達，而復事彼，是
X74n1467_p0076b10║必有質於我者矣。彌陀淨土，諸經稱讚者不一，歷代
X74n1467_p0076b11║名士歸依者甚眾，可以無疑矣。至於太白、樂天、東坡、
X74n1467_p0076b12║山谷皆知尊嚮，其亦可謂聰明特達者非耶？宿植善
X74n1467_p0076b13║根者，不待余言而了。不然，如小兒觀戲，隨長者笑可
X74n1467_p0076b14║也。更或未然，但觀此懺，思過半矣。」乃敬而為之讚曰：
X74n1467_p0076b15║「眾生見佛，秪是一心，佛度眾生，
X74n1467_p0076b16║不離大願。心猶鏡然，交光涉入，
X74n1467_p0076b17║願猶地然，有種即生。汝且觀此，
X74n1467_p0076b18║諸大幻師，陽燧取日，方諸承月，
X74n1467_p0076b19║本無去來，緣有彼此，當知淨土，
X74n1467_p0076b20║亦復如是。又如二人，出門相背，
X74n1467_p0076b21║一人適燕，一人適越，乃至終身，
X74n1467_p0076b22║各不相值，苟為相求，萬里咫尺。
X74n1467_p0076b23║佛愛眾生，如母憶子，子若逃逝，
X74n1467_p0076b24║雖憶何為？子若念母，決定見母。
X74n1467_p0076c01║我觀彌陀，作慈母想。」
X74n1467_p0076c02║「為佛長子，一切菩薩，是我眷屬，
X74n1467_p0076c03║無量法財，隨意充足。孰有智者，
X74n1467_p0076c04║甘受貧苦，捨極樂土，戀閻浮提？
X74n1467_p0076c05║發心還家，須知道路，極樂居士，
X74n1467_p0076c06║是汝導師，當知此懺，諸資粮具。
X74n1467_p0076c07║稽首十力，為我證明，敬告佛子，
X74n1467_p0076c08║當作此觀。」
X74n1467_p0076c09║
X74n1467_p0076c10║No. 1467-C
X74n1467_p0076c11║ 彌陀懺序
X74n1467_p0076c12║
X74n1467_p0076c13║儒林郎應奉翰林文字同知制結兼夔王府
X74n1467_p0076c14║文學記室參軍武騎尉賜緋魚袋李純甫撰
X74n1467_p0076c15║天地之中，凡有血氣，皆有鬪心，更相噉食，其苦無量。
X74n1467_p0076c16║幸而為人，差似樂者，僻在蠻夷，亦相屠害，與苦相應。
X74n1467_p0076c17║又幸而生於中國，其樂頗勝，試考於古史，兵饑疫癘，
X74n1467_p0076c18║苦相居多。又幸而老於治世，誠可樂也，其困窮微賤
X74n1467_p0076c19║疲羸殘癈之屬，猶有不勝其苦者。至於大幸，富足貴
X74n1467_p0076c20║豪、康強聰慧之徒，其樂為何如哉？或嗜欲未滿其志，
X74n1467_p0076c21║或憂患遽及於身，尚且不免悲思驚嘆，有自以為苦
X74n1467_p0076c22║者。佛說眾生世界為苦趣，此真實語也。故學佛者先
X74n1467_p0076c23║修苦行，經無數劫，求寂滅樂，未得少分。然則何以疾
X74n1467_p0076c24║度此苦厄，徑至樂地耶？佛大慈悲，開方便門。云：「此西
X74n1467_p0077a01║方有無量壽佛，國名極樂，眾生起一念信心，持彼佛
X74n1467_p0077a02║名號，即得往生；同無量壽，更無老病死者；神通智慧，
X74n1467_p0077a03║與無數劫修行者，等無有異；故名極樂。」此又真實語
X74n1467_p0077a04║也。自佛教東行，陰修密證者不可勝數，但昧者不知
X74n1467_p0077a05║耳。近讀極樂居士結集西方淨土懺文法門，乃學佛
X74n1467_p0077a06║者之捷徑，屬予讚嘆，故亦以真實語識之。崇慶二年
X74n1467_p0077a07║中春望日序
X74n1467_p0077a08║
X74n1467_p0077a09║
X74n1467_p0077a10║
X74n1467_p0077a11║啟運彌陀道場懺法一心
X74n1467_p0077a12║歸命十方三世一切諸佛
X74n1467_p0077a13║【圖】南無過去毗婆尸佛
X74n1467_p0077a14║【圖】南無尸棄佛
X74n1467_p0077a15║【圖】南無毗舍浮佛
X74n1467_p0077a16║【圖】南無拘留孫佛
X74n1467_p0077a17║【圖】南無拘那含牟尼佛
X74n1467_p0077a18║【圖】南無迦葉佛
X74n1467_p0077a19║【圖】南無教主釋迦牟尼佛
X74n1467_p0077a20║【圖】南無西方阿彌陀佛
X74n1467_p0077a21║【圖】南無當來彌勒尊佛
X74n1467_p0077a22║
X74n1467_p0077a23║
X74n1467_p0077a24║
X74n1467_p0077b01║
X74n1467_p0077b02║
X74n1467_p0077b03║
X74n1467_p0077b04║
X74n1467_p0077b05║No. 1467
X74n1467_p0077b06║禮念彌陀道場懺法卷第一
X74n1467_p0077b07║
X74n1467_p0077b08║極樂居士王　子成　集并序
X74n1467_p0077b09║（立此彌陀懺法者，廣則恐其文繁，略則慮其義闕。如常禮念應赴，只讀大字；若推本末因緣，須尋小注，庶
X74n1467_p0077b10║得廣略兩存，自他俱益。一帙十卷，例皆倣此。）
X74n1467_p0077b11║原夫釋迦大覺，出慈旨以叮嚀；讚彼彌陀，運悲心而
X74n1467_p0077b12║廣博。發四十八之誓願，願願度生；開一十六之觀門，
X74n1467_p0077b13║門門攝化。救提溺者，越苦海之迅航；指導迷人，出輪
X74n1467_p0077b14║迴之捷徑。高超三界，逈出四流。十方接引諸群生，九
X74n1467_p0077b15║品護持如一子。又聞古今善士、緇素名人，感應尤多，
X74n1467_p0077b16║往生非一。方袍圓頂，宜追慧遠之高風；儒履道冠，可
X74n1467_p0077b17║慕遺民之雅範。啟芳懷玉，壽終而化佛迎歸；張抗吳
X74n1467_p0077b18║瓊，命盡而金僊引去。善和具屠牛之業，尚往玉池；仲
X74n1467_p0077b19║舉負害命之怨，亦生金地。慈光照處，地獄為之崩隤；
X74n1467_p0077b20║聖號持時，天魔為之悚懼。不思議佛力、無障礙神通，
X74n1467_p0077b21║一聲滅八十億劫罪𠎝、一念獲八十億劫功德。是以
X74n1467_p0077b22║世尊觀彼方之緣會，在此界之有情，特開往生一門，
X74n1467_p0077b23║教入念佛三昧。日修片時之少善，後為萬劫之資粮。
X74n1467_p0077b24║現世則白業頓增，惡緣漸息，人敬而神祐，禍去而福
X74n1467_p0077c01║來。梁氏女目盲而重明，馮夫人身病而復差，邵希文
X74n1467_p0077c02║神遊而脫難，劉慧仲夢魘而無驚，此乃身前之効也。
X74n1467_p0077c03║臨終則免赴黃泉，更無黑業。緩則一日至于七日，急
X74n1467_p0077c04║則十聲至于一聲，面覩白玉毫，身乘紫金座，閻王不
X74n1467_p0077c05║敢召，化佛自來迎。直歸極樂之鄉，永別幽冥之路。范
X74n1467_p0077c06║婆瞻聖像於戶外，曇鑒得蓮華於缾中，烏長王天樂
X74n1467_p0077c07║盈空，隋文后異香滿空，此乃往生之徵也。過世則名
X74n1467_p0077c08║除鬼簿，位列佛階。丘冢現祥輝，骨骸為舍利，拋閻浮
X74n1467_p0077c09║之短景，居安養之長年。化生菡萏，華中託質。芙蓉池
X74n1467_p0077c10║內勢至、觀音為其勝友，馬鳴、龍樹結作法朋。雖名往
X74n1467_p0077c11║生凡夫，便是不退佛子。前唐善導垂語向五雲堂中，
X74n1467_p0077c12║後魏曇鸞現形於七寶舫內，此乃身後之驗也。壽盡
X74n1467_p0077c13║臨終之感應，傳廣聊陳；生前身後之禎祥，文繁略載。
X74n1467_p0077c14║凡夫心劣，用自力以難成；法藏願強，仗他威而易就。
X74n1467_p0077c15║自他二利，悲智兩全。幸當末法之時，此教大弘之際。
X74n1467_p0077c16║今則愚將管見，強發毫端。頗依梁武懺之規儀，粗闡
X74n1467_p0077c17║彌陀教之功德。千佛備列，眾聖全彰。十方調御，共力
X74n1467_p0077c18║消殃。三世如來，同緣懺罪。削阿鼻之恐怖，說淨土之
X74n1467_p0077c19║莊嚴。三塗路上教箇箇廻程，九品池邊使人人進步。
X74n1467_p0077c20║流通十卷懺法，度脫三世眾生。經云：「梵語阿彌陀，此
X74n1467_p0077c21║云無量壽，或云無量光。梵語須摩提，此云極樂國，或
X74n1467_p0077c22║云安樂剎。」若受持讀誦，為過去者救拔惡趣，為現在
X74n1467_p0077c23║者增福消災，為未來者教修淨土。廣於三界，偏及四
X74n1467_p0077c24║生。或行十惡業，見聞則霧散；若犯五無間，禮念則雲
X74n1467_p0078a01║消。引一切有情化生，度無量眾生成佛。蒙此懺力，受
X74n1467_p0078a02║彼佛恩。西方淨土一譯往生，無上菩提兩手分付。請
X74n1467_p0078a03║威加護。偈曰：
X74n1467_p0078a04║集此彌陀禮念懺，欲於濁世救群生，
X74n1467_p0078a05║同超三界出輪迴，盡令離苦生極樂。
X74n1467_p0078a06║自恩福薄智慧淺，凡愚學寡文荒踈，
X74n1467_p0078a07║發揮淨土讚彌陀，捧土培山蠡酌海。
X74n1467_p0078a08║懺法廣大才輕微，慚恐不契諸佛心，
X74n1467_p0078a09║我今清淨身口意，焚香哀請道場中。
X74n1467_p0078a10║仰告三世與十方，彌陀淨土諸三寶，
X74n1467_p0078a11║惟願不捨大慈悲，神通法力冥加護。
X74n1467_p0078a12║願賜觀音甘露辯，下筆盈軸如智覺，
X74n1467_p0078a13║上契諸聖下契機，集成懺法度有情。
X74n1467_p0078a14║眾生見聞喜信受，流通傳布遍十方，
X74n1467_p0078a15║廣度一切眾生界，盡未來際恒無盡。
X74n1467_p0078a16║若有十惡無間罪，遇此懺法滅無餘，
X74n1467_p0078a17║現在皆具五功能，過去咸蒙八解脫，
X74n1467_p0078a18║臨終悉願往西方，共覩彌陀成佛道。
X74n1467_p0078a19║啟請三寶
X74n1467_p0078a20║今日道場幽顯大眾！仰啟三身四智圓明十號之尊，
X74n1467_p0078a21║八藏五乘微妙一真之教，悲增智增之菩薩，有學無
X74n1467_p0078a22║學之應真，遍法界之龍天，盡虗空之賢聖。伏冀不捨
X74n1467_p0078a23║慈悲之願，惟垂照鑒之心。今（日夜）建淨土道場，示群生
X74n1467_p0078a24║歸向，陳斯勝會，露以丹誠。蓋以（某甲）等（某甲字，請各自稱名。後皆例此）
X74n1467_p0078b01║三界受身循環豈離於六道；一雲乘質漂流，未出於
X74n1467_p0078b02║四生。人間八苦交煎，天上五衰共惱。不有大慈悲父，
X74n1467_p0078b03║孰開真解脫門。欲修九品之真歸，須懺多生之惡業。
X74n1467_p0078b04║而況圓明妙體，本唯一心；虗幻浮生，妄為眾罪。罪唯
X74n1467_p0078b05║妄起，隨惡緣而乃成；妄以真除，因善念而得滅。幸望
X74n1467_p0078b06║同業大眾，各收異念攀緣，盡出苦輪，同生樂國。今依
X74n1467_p0078b07║釋迦遺教禮懺法門，召請聖賢，願垂感降。
X74n1467_p0078b08║南無一心奉請，靈山不滅，鶴樹常存，千百億化身，釋
X74n1467_p0078b09║迦牟尼佛；
X74n1467_p0078b10║南無一心奉請，光明普照，壽命難思，四十八願阿彌
X74n1467_p0078b11║陀佛；
X74n1467_p0078b12║南無一心奉請，一生兜率，三會龍華，當來下生彌勒
X74n1467_p0078b13║尊佛；
X74n1467_p0078b14║南無一心奉請，五峯聖主，七祖佛師，大聖文殊師利
X74n1467_p0078b15║菩薩；
X74n1467_p0078b16║南無一心奉請，如來長子，法界願王，大聖普賢菩薩；
X74n1467_p0078b17║南無一心奉，請普門示，現願力弘深，大聖觀世音菩
X74n1467_p0078b18║薩；
X74n1467_p0078b19║南無一心奉請，念佛三昧，攝化眾生，大聖大勢至菩
X74n1467_p0078b20║薩；
X74n1467_p0078b21║南無一心奉請，菩提高廣，大智宏深，清淨大海眾菩
X74n1467_p0078b22║薩。
X74n1467_p0078b23║南無一心奉請十方盡虗空界一切諸佛（一拜）。
X74n1467_p0078b24║南無一心奉請十方盡虗空界一切尊法（一拜）。
X74n1467_p0078c01║南無一心奉請十方盡虗空界一切賢聖（一拜）。
X74n1467_p0078c02║又復一心奉請十方盡虗空界一切三寶無量賢聖
X74n1467_p0078c03║（一拜）。
X74n1467_p0078c04║今日道場幽顯大眾！已請三寶，處瀝丹誠，披露積𠎝，
X74n1467_p0078c05║願求禮懺。（某甲）等志心歸投西方淨土極樂世界阿彌
X74n1467_p0078c06║陀佛。
X74n1467_p0078c07║歸依西方三寶第一決疑生信第二
X74n1467_p0078c08║引教比證第三往生傳錄第四
X74n1467_p0078c09║極樂莊嚴第五禮懺罪障第六
X74n1467_p0078c10║發菩提心第七發願往生第八
X74n1467_p0078c11║求生行門第九總為禮佛第十
X74n1467_p0078c12║自慶第十一普皆迴向第十二
X74n1467_p0078c13║囑累流通第十三
X74n1467_p0078c14║○歸依西方三寶第一
X74n1467_p0078c15║（夫歸依西方三寶者，我佛隨根授道，應物現形。廣演修多羅，偏讚彌陀國。因緣際會，感應道交。凡心專想
X74n1467_p0078c16║於西方，真身定降於瞻部。其猶葉公畫龍而龍現，子晉吹鳳而鳳來。蓋凡聖以交通，由志誠之冥會。是以
X74n1467_p0078c17║慈恩首稱十勝，智者明辨十疑，太白、子瞻共說勸生之偈，樂天、子厚因述願徃之文。優曇花之一開，不知
X74n1467_p0078c18║幾劫？浮木孔之相值，何啻千生！獲利尤多，用功極鮮。是以六方共讚，十剎同宣。主勝願強，緣深悲重。欲知
X74n1467_p0078c19║淨土求生路，當入彌陀禮懺門。）
X74n1467_p0078c20║今日道場同業大眾！宜各人人攝心諦聽。今為憐愍
X74n1467_p0078c21║一切眾生，無明覆心迷於淨土，戀著三界不求往生，
X74n1467_p0078c22║六道輪迴漂流生死。為斯顛倒無信凡夫，集諸經論，
X74n1467_p0078c23║教修往生西方淨土極樂世界，度生道場禮懺法門。
X74n1467_p0078c24║良為凡夫垢重，貪愛昏迷，造罪恣情，不怖泥犁，痛苦
X74n1467_p0079a01║長劫。平生放逸，但嗜奢華，不知修進，臨終苦逼，方始
X74n1467_p0079a02║歸依。縱欲處誠，注心何地，荒忙失志，無法可憑。甘入
X74n1467_p0079a03║三塗，可悲可愍，無依無怙，無趣無歸。今乃遣愚昧者
X74n1467_p0079a04║起信求生，令智慧者決疑悟道。所有我等無始至今，
X74n1467_p0079a05║不信歸依西方三寶，不求厭離濁世五燒，不了自心
X74n1467_p0079a06║起惑造業，或五逆十惡破齋犯戒，具諸不善，生死輪
X74n1467_p0079a07║迴。至於今日，皆因從昔以來不覺不知，不聞不見，不
X74n1467_p0079a08║親師友，不逢經教，不識因果。妄起毀謗，自作教他，見
X74n1467_p0079a09║作隨喜，業障所使，都無信受。一切種種障難因緣，阻
X74n1467_p0079a10║往生行，斷成佛種，墮失聖胎，漂沉惡趣，未來生死，無
X74n1467_p0079a11║有盡期，不得往生，不得解脫。皆因我等，罪業牽纏，愚
X74n1467_p0079a12║迷顛倒；不信阿彌陀佛，不信往生淨土；身口意業，侮
X74n1467_p0079a13║慢訶毀；或時見聞，心則輕笑；見人禮念，惡心毀謗；破
X74n1467_p0079a14║他善事，不肯勸修；惱亂行者，讚歎邪師。設爾信者，進
X74n1467_p0079a15║退猶豫，無決定心；身在道場，心緣世務；口談淨土，意
X74n1467_p0079a16║戀閻浮；雖手掐念珠，而心懷毒惡；外境則違順繁興，
X74n1467_p0079a17║內心則愛憎迭起；唯有虗言，全無實行；善未積於毫
X74n1467_p0079a18║𨤲，惡已成於山嶽；不仗三歸，難除五怖。如是等罪，無
X74n1467_p0079a19║量無邊；求哀禮懺，願乞除滅。相與志心，等一痛切，五
X74n1467_p0079a20║體投地，歸依世間大慈悲父。
X74n1467_p0079a21║志心歸命西方淨土極樂世界一切佛寶（一拜）。
X74n1467_p0079a22║志心歸命西方淨土極樂世界一切法寶（一拜）。
X74n1467_p0079a23║志心歸命西方淨土極樂世界一切僧寶（一拜）。
X74n1467_p0079a24║西方諸三寶，我等與眾生，志心歸命禮，
X74n1467_p0079b01║願生安樂國。
X74n1467_p0079b02║又復歸依如是西方淨土極樂世界一切三寶無量
X74n1467_p0079b03║賢聖（一拜）。
X74n1467_p0079b04║今日道場同業大眾！重加志誠，一心諦聽。《無量壽經》
X74n1467_p0079b05║云：「彌勒菩薩白佛言：『世尊！於此娑婆世界，有幾不退
X74n1467_p0079b06║菩薩，生無量壽佛國？』佛告彌勒：『於此世界有六十七
X74n1467_p0079b07║億不退菩薩往生彼國，一一菩薩已曾供養諸佛，次
X74n1467_p0079b08║如彌勒者也。諸小行菩薩，及修習少功德者，不可稱
X74n1467_p0079b09║計，皆當往生。不但我剎諸菩薩往生，十方世界無量
X74n1467_p0079b10║佛國其往生者甚多無數。』」《像法決疑經》說：「佛滅度後，
X74n1467_p0079b11║正法五百年，持戒堅固；像法一千年，禪定堅固；末法
X74n1467_p0079b12║一萬年，念佛堅固。」准《法王本記》釋迦碑文，已有二千
X74n1467_p0079b13║餘年，入末法來數百餘載，故知正是眾生念佛堅固，
X74n1467_p0079b14║彌陀度生時緣已至。如經所說：「此界眾生，我等大眾，
X74n1467_p0079b15║根緣成熟，機感相應。」遇斯懺法，往生無量。是知念佛
X74n1467_p0079b16║福生，禮懺罪滅，求生淨土，萬無遺一。宜各諦信佛言，
X74n1467_p0079b17║厭離娑婆，忻求極樂。相與志心，五體投地，歸依世間
X74n1467_p0079b18║大慈悲父。
X74n1467_p0079b19║歸依十方盡虗空界一切諸佛（一拜）。
X74n1467_p0079b20║歸依十方盡虗空界一切尊法（一拜）。
X74n1467_p0079b21║歸依十方盡虗空界一切賢聖（一拜）。
X74n1467_p0079b22║願共諸眾生，往生安樂國，志心歸命禮，
X74n1467_p0079b23║西方彌陀佛。
X74n1467_p0079b24║又復歸依如是十方盡虗空界一切三寶無量賢聖
X74n1467_p0079c01║（一拜）。
X74n1467_p0079c02║今日道場同業大眾！《無量壽經》云：「娑婆世界，共爭不
X74n1467_p0079c03║急之事。於此劇惡極苦之中，勤身營務，以自給活。無
X74n1467_p0079c04║尊無卑，無貧無富，少長男女，共憂錢財，有無同然，憂
X74n1467_p0079c05║思適等。屏營愁苦，思念積慮。為心走使，無有安時。心
X74n1467_p0079c06║常念惡，口常言惡，身常行惡，曾無一善。不信先聖諸
X74n1467_p0079c07║佛經法，不信行道可得度世，不信死後神明更生，不
X74n1467_p0079c08║信作善得善、為惡得惡。心中閉塞，意不開解。大命將
X74n1467_p0079c09║終，悔懼交至。不預修善，臨終方悔。悔之於後，將何及
X74n1467_p0079c10║乎？如是世人難可具盡，故自然三塗無量苦惱，展轉
X74n1467_p0079c11║其中，世世累劫無有出期，難得解脫，痛不可言。是為
X74n1467_p0079c12║五大惡、五痛、五燒，勤苦如是，譬如大火焚燒人身。汝
X74n1467_p0079c13║今諸天人民及後世人，得佛經語，當熟思之。能於其
X74n1467_p0079c14║中端心正行齋戒清淨一日一夜，勝在無量壽國為
X74n1467_p0079c15║善百歲。所以者何？彼佛國土無為自然，皆積眾善，無
X74n1467_p0079c16║毛髮之惡。」佛言：「我哀愍汝等諸天人民，甚於父母念
X74n1467_p0079c17║子。今我於此世作佛，降化五惡，消除五痛，絕滅五燒。」
X74n1467_p0079c18║宜各人人志誠遵奉。相與志心，五體投地，歸依世間
X74n1467_p0079c19║大慈悲父。
X74n1467_p0079c20║歸依十方盡虗空界一切諸佛（一拜）。
X74n1467_p0079c21║歸依十方盡虗空界一切尊法（一拜）。
X74n1467_p0079c22║歸依十方盡虗空界一切賢聖（一拜）。
X74n1467_p0079c23║願共諸眾生，往生安樂國，志心歸命禮，
X74n1467_p0079c24║西方彌陀佛。
X74n1467_p0080a01║又復歸依如是十方盡虗空界一切三寶無量賢聖
X74n1467_p0080a02║（一拜）。
X74n1467_p0080a03║今日道場同業大眾！前略明厭離娑婆五痛五燒過
X74n1467_p0080a04║患已竟，次乃忻求極樂，三歸三寶，志誠諦聽。《陀羅尼
X74n1467_p0080a05║雜集經》云：「爾時世尊告諸比丘：『西方安樂世界，今現
X74n1467_p0080a06║有佛，號阿彌陀。若有四眾，能正受持彼佛名號，以此
X74n1467_p0080a07║功德，臨欲終時，阿彌陀佛即與大眾往此人所，令其
X74n1467_p0080a08║得見。見已，尋生慶悅，倍增功德。以是因緣，所生之處，
X74n1467_p0080a09║永離胞胎穢欲之形，純處鮮妙寶蓮華中，自然化生，
X74n1467_p0080a10║具大神通，光明赫弈。爾時恒沙諸佛皆共讚彼安樂
X74n1467_p0080a11║世界。』（下文偈略經廣，例皆倣此）」
X74n1467_p0080a12║佛教於阿難，西方禮三寶，彼此遙見聞，
X74n1467_p0080a13║《無量壽經》說，
X74n1467_p0080a14║（《無量壽經》云：「佛告阿難：『汝起，更整衣服，合掌恭敬，禮無量壽佛。十方國土諸佛如來，常共稱揚讚歎彼佛，
X74n1467_p0080a15║無著無礙。』於是阿難起整衣服，正身西向，恭敬合掌，五體投地，禮無量壽佛。白言：『世尊！願見彼佛安樂國
X74n1467_p0080a16║土，及諸菩薩聲聞之眾。』說是語已，即時無量壽佛，放大光明，普照一切諸佛世界等。爾時阿難，即見無量
X74n1467_p0080a17║壽佛，威德巍巍，如須彌山王，高出一切諸世界上。相好光明，靡不照曜。此會四眾，一時悉見。彼見此土，亦
X74n1467_p0080a18║復如是。爾時佛告阿難及慈氏菩薩：『汝見彼國，從地已上至淨居天，其中所有微妙嚴淨自然之物，為悉
X74n1467_p0080a19║見不？』阿難對曰：『唯然，已見。』『汝寧復聞無量壽佛大音宣布一切世界，化眾生不？』阿難對曰：『唯然，已聞。』『彼國
X74n1467_p0080a20║人民乘百千由旬七寶宮殿，無所障礙，遍至十方供養諸佛，汝等復見不？』對曰：『已見。』云云。」（出服字號））
X74n1467_p0080a21║夫人韋提希，引導未來人，求生極樂國，
X74n1467_p0080a22║《十六觀經》說。
X74n1467_p0080a23║（《觀無量壽經》云：「時韋提希見佛世尊，自絕瓔珞，舉身投地，號泣向佛，白言：『世尊！唯願世尊為我廣說無憂
X74n1467_p0080a24║惱處，我當徃生，不樂閻浮提濁惡世也。此濁惡世，地獄、餓鬼、畜生盈滿，多不善聚。願我未來不聞惡聲、不
X74n1467_p0080b01║見惡人。今向世尊，五體投地，求哀懺悔。惟願佛日教我觀於清淨業處。』爾時世尊放眉間光，其光金色，遍
X74n1467_p0080b02║照十方無量世界，還住佛頂，化為金臺，如須彌山。十方諸佛淨妙國土，皆於中現。或有國土，七寶合成；復
X74n1467_p0080b03║有國土，純是蓮華；復有國土，如自在天宮；復有國土，如玻𰢎鏡。十方國土皆於中現，有如是等無量諸佛
X74n1467_p0080b04║國土，嚴顯可觀，令韋提希見。時韋提希白佛言：『世尊！是諸佛土，雖復清淨皆有光明，我今樂生極樂世界
X74n1467_p0080b05║阿彌陀佛所。唯願世尊，教我思惟，教我正受。』時無量壽佛住立空中，觀音、勢至侍立左右。爾時韋提希見
X74n1467_p0080b06║無量壽佛已，接足作禮，白佛言：『世尊！我今因佛神力故，得見無量壽佛及二菩薩及彼國土。若佛滅後，諸
X74n1467_p0080b07║眾生等，濁惡不善，五苦所逼，云何當見阿彌陀佛極樂世界？』佛言：『善哉！快問此事。阿難！汝當受持，廣為多
X74n1467_p0080b08║眾宣說佛語。如來今者，教韋提希及未來世一切眾生，觀於西方極樂世界。以佛力故，當得見彼清淨佛
X74n1467_p0080b09║國，如執明鏡自見面像。見彼國土極妙樂事，心歡喜故，應時即得無生法忍。』佛告韋提希：『汝是凡夫，心想
X74n1467_p0080b10║羸劣，未得天眼，不能遠觀。諸佛如來有異方便，令汝得見。』佛告韋提希：『汝及眾生，應當專心繫念一處，想
X74n1467_p0080b11║於西方。云何作想？凡作想者，一切眾生自非生盲，有目之徒皆見日沒。當起想念，正坐西向，諦觀於日，令
X74n1467_p0080b12║心堅住，專想不移，見日欲沒，狀如懸皷。既見日已，閉目開目，皆令明了。是為日想，名曰初觀。』次作水觀、地
X74n1467_p0080b13║觀、樹觀，乃至下品第十六觀，廣如經說。爾時世尊說是語時，韋提希與五百侍女聞佛所說，應時即見極
X74n1467_p0080b14║樂世界廣長之相，得見佛身及二菩薩。心生歡喜，歎未曾有，豁然大悟，逮無生法忍。五百侍女發菩提心，
X74n1467_p0080b15║願生彼國。世尊悉記，皆當徃生。行此三昧者，現身得見無量壽佛及二大士。但聞佛名二菩薩名，除無量
X74n1467_p0080b16║刧生死之罪，何況憶念。若念佛者，當知此人是人中芬陀利華，觀音、勢至為其勝友，當坐道場，生諸佛家。」
X74n1467_p0080b17║（出豈字號））
X74n1467_p0080b18║造惡中夭人，念佛或供養，復增其壽命，
X74n1467_p0080b19║《決定王經》說。
X74n1467_p0080b20║（《大乘聖無量壽決定光明王如來經》云：「佛告妙吉祥菩薩言：『今此閻浮提世界中人壽命百歲，於中多有
X74n1467_p0080b21║造諸惡業而復中夭。妙吉祥菩薩！若有眾生得見此經功德殊勝，及聞名號，如其短命之人志心書寫，受
X74n1467_p0080b22║持讀誦供養禮拜，如是之人復增壽命滿於百歲；若能持念一百八遍，如此短命眾生復增壽命；或但聞
X74n1467_p0080b23║其名號，志心信受遵崇之者，是人亦得增益壽命。』」（出刻字號））
X74n1467_p0080b24║恐怖縣官者，念二菩薩名，解脫恐怖厄，
X74n1467_p0080c01║《彌陀大經》說。
X74n1467_p0080c02║（《阿彌陀三耶三佛薩樓佛檀過度人道經》云：「佛言：『世間人民，善男子善女人，若有急難恐怖縣官事者，但
X74n1467_p0080c03║自歸命是蓋樓亘菩薩、摩訶那鉢菩薩所，無不得解脫者。』」（出服字號））
X74n1467_p0080c04║昔有四億眾，願生無欲國，同時見淨土，
X74n1467_p0080c05║《斷結經》中說。
X74n1467_p0080c06║（《十住斷結經》云：「爾時世尊，放覺華定意三昧光明。有四億眾，見此瑞色，各生患厭。心自思惟：『夫生有死，皆
X74n1467_p0080c07║由因緣；死此生彼，牽連不斷；染欲為源，斯由貪愛。我等願生無欲國土，乃得修此覺意三昧。』是時世尊，知
X74n1467_p0080c08║來會者心中所念，而告之曰：『西方去此無數佛土，有佛名無量壽。其土清淨，無婬怒癡，悉同一心。皆由蓮
X74n1467_p0080c09║華中生，不因父母情欲而生。純是童男，亦無女人。無大小便。以禪悅法樂為食。無想念識。共相敬念，如父
X74n1467_p0080c10║如母。欲生彼者，可發誓願。時四億眾，即於座上，同心發願，求生彼土。爾時世尊即放覺意三昧光明，照彼
X74n1467_p0080c11║國土如來世尊及化生菩薩。其國廣博，眾寶雜廁，無三惡道、八難之苦。見彼國已，此四億人隨其形壽，皆
X74n1467_p0080c12║得同時生彼國土。』」（出能字號））
X74n1467_p0080c13║眾生念彌陀，菩薩常衛護，鬼神不得便，
X74n1467_p0080c14║《往生經》中說。
X74n1467_p0080c15║（《禮懺儀十往生經》云：「若有眾生念阿彌陀佛，願往生者，彼佛即遣二十五菩薩，衛護行者。若行若住，若坐
X74n1467_p0080c16║若臥，若晝若夜，一切時一切處，不令惡鬼惡神得其便也。」（出丁字號））
X74n1467_p0080c17║有善相童女，厭濁禮西方，佛力化為男，
X74n1467_p0080c18║《經律異相》說。
X74n1467_p0080c19║（《經律異相》云：「佛在舍衛國，時有長者女名善信。年始十五，為人慈孝，智慧博達。少小常有大願，不樂世俗
X74n1467_p0080c20║之事。坐自思念：『萬物無常，當歸於死；年壽萬載，亦皆當死；天地當壞，何況人身。死後魂神，當入惡道，酷毒
X74n1467_p0080c21║勤苦，獨當受之。本從何出？忽有瞋恚恐怖愁憂，或時歡喜，有此無常之事，不見來時。去至何所？是輩往來，
X74n1467_p0080c22║無休無息。念我父母，諸家兄弟，中外親屬，不知罪福，貪欲無厭。我年三五，以許他男，諸家兄弟，飯食酒肉，
X74n1467_p0080c23║受取疋帛，念我身當往受患難，物質縛結不可得離，當如之何？為此生老，不如及我今日清淨，當發上願，
X74n1467_p0080c24║求覔安隱，長樂宮殿，可以自娛；不宜染濁，沒於三塗；不覩光明，長與苦俱。』便正一心自誓：『持我身命，自當
X74n1467_p0081a01║有神有靈知我心誠。』爾時天神現於虗空，語善信言：『若當自歸西方安隱清淨法國，且當先向十方禮拜，
X74n1467_p0081a02║慈心敬意，念必達也。』已便不現。爾時善信踊躍歡喜，便自澡浴燒香散華，向十方禮，叉手自思，念一切人。
X74n1467_p0081a03║即有天神於虗空中言：『汝當正心向於西方，說此一頌，以是讚歎阿彌陀佛。』如神所勑，爾時佛與大眾飛
X74n1467_p0081a04║到善信家，於佛前化身為男。」）
X74n1467_p0081a05║今日道場同業大眾！相與志心五體投地，歸依世間
X74n1467_p0081a06║大慈悲父。
X74n1467_p0081a07║南無教主釋迦牟尼佛
X74n1467_p0081a08║南無西方阿彌陀佛南無當來彌勒佛
X74n1467_p0081a09║南無維衛佛南無式棄佛
X74n1467_p0081a10║南無隨葉佛南無拘留秦佛
X74n1467_p0081a11║南無拘那含佛南無迦葉佛
X74n1467_p0081a12║南無善德佛南無無憂德佛
X74n1467_p0081a13║南無栴檀德佛南無寶施佛
X74n1467_p0081a14║南無無量明佛南無華德佛
X74n1467_p0081a15║南無相德佛南無三乘行佛
X74n1467_p0081a16║南無廣眾德佛南無明德佛
X74n1467_p0081a17║南無金剛不壞佛南無寶光佛
X74n1467_p0081a18║南無龍尊王佛南無精進軍佛
X74n1467_p0081a19║南無精進喜佛南無寶火佛
X74n1467_p0081a20║南無寶月光佛南無現無愚佛
X74n1467_p0081a21║南無寶月佛南無無垢佛
X74n1467_p0081a22║南無離垢佛
X74n1467_p0081a23║南無文殊師利菩薩南無普賢菩薩
X74n1467_p0081a24║南無觀世音菩薩南無大勢至菩薩
X74n1467_p0081b01║南無清淨大海眾菩薩
X74n1467_p0081b02║又復歸依如是十方盡虗空界一切三寶無量賢聖
X74n1467_p0081b03║（一拜）。
X74n1467_p0081b04║今日道場同業大眾！願弟子（某甲）等，從今已去，至坐道
X74n1467_p0081b05║場，厭離娑婆五痛五燒，忻求極樂三歸三寶，隨願往
X74n1467_p0081b06║生西方淨土。發願已，歸命禮西方淨土一切三寶。
X74n1467_p0081b07║
X74n1467_p0081b08║禮念彌陀道場懺法卷第一
X74n1467_p0081b09║
X74n1467_p0081b10║闒（音塔）。冗（而瀧切）。思過（上去）。燧（音遂）。適（音釋）。苟（音狗）。夔（音逵）。僻（普擊切）。疫
X74n1467_p0081b11║（音役）。癘（音例）。不勝（音升，舉也。下准此）。嗜（音視）。遽（其據切，急也）。迅（音信）。航（胡郎切）。
X74n1467_p0081b12║緇（音之）。抗（音航）。隤（杜回切）。悚（息拱切）。魘（音靨）。菡（胡感切）。萏（徒感切）。舫（音放）。
X74n1467_p0081b13║培（音裴）。蠡（音螺）。宏（戶萌切）。啻（施智切）。侮（音武，慢也）。猶豫（上餘救切）。迭（徒結切）。
X74n1467_p0081b14║劇（奇逆切）。弈（音亦）。唯然（上以水切。諾也）。中夭（上去，下於兆切）。酷（苦沃切）。