X74n1469_p0133a01║
X74n1469_p0133a02║No. 1469-A
X74n1469_p0133a03║ 華嚴懺法序
X74n1469_p0133a04║
X74n1469_p0133a05║華嚴之為經王也，夫人而知之矣。肇于晉，廣于唐，於
X74n1469_p0133a06║是有實叉難陀之譯，有清涼國師之疏鈔，有季長者
X74n1469_p0133a07║之合論，有杜順和尚之法界觀。千年以來，薄海內外，
X74n1469_p0133a08║頂禮捧誦者，無慮萬億，而華嚴懺獨後出。其製之者
X74n1469_p0133a09║曰唐一行，其藏之者日鷄足山，其尊信而流通之者，
X74n1469_p0133a10║今麗江郡世守木君也。難者曰：懺之為言悔也。悔者，
X74n1469_p0133a11║五十一心數中之一法耳。華嚴經者，稱性而談，該心
X74n1469_p0133a12║之變而道之者也。有經可以無懺，有經而必有懺，則
X74n1469_p0133a13║何異儒家之以五緯配五經乎？一疑也。一行之學，精
X74n1469_p0133a14║於天官曆數，載在唐書甚詳，不聞其留意於教典也。
X74n1469_p0133a15║即留意教典，豈無奇文奧義，可以垂世立教，而屑屑
X74n1469_p0133a16║於稱名號、勤禮拜之為務乎？二疑也。古之藏書名山
X74n1469_p0133a17║者，皆慮譏切當時，危言賈禍。今製懺禮佛，何嫌何忌？
X74n1469_p0133a18║而近舍珠林，遠栖荒服，紙帛之力，不能千年，劫火滄
X74n1469_p0133a19║桑，何以完好如故？三疑也。解之者曰：子之所疑，皆世
X74n1469_p0133a20║間法耳，非所論於出世法也。華嚴之義，帝網重重，須
X74n1469_p0133a21║彌芥子，互相容納，安在經之可以該懺，而懺之不可
X74n1469_p0133a22║以該經乎？恒人之學，可以詳略精麤論也。若一行者，
X74n1469_p0133a23║天台祝流水西行，雒下讖聖人復出，逆流現身，博綜
X74n1469_p0133a24║象數，豈非華嚴十地中人，固難以凡心測量？豈其詳
X74n1469_p0133b01║於星曆，而略於宗教？從口所出，即為真詮，安在經論
X74n1469_p0133b02║之精，而懺文之麤乎？佛法從因緣生，興廢顯晦，皆有
X74n1469_p0133b03║時節。懺之製於一行，而傳付於普瑞，成於唐而出於
X74n1469_p0133b04║明，撰于龍首而藏於鷄足，悶於葉榆崇聖而顯於木
X74n1469_p0133b05║君，皆有數存乎其間，無可疑者。此而可疑，則華嚴之
X74n1469_p0133b06║出於龍宮，傳於于闐，亦可疑矣。地越蘭滄，星分鉞爟，
X74n1469_p0133b07║藏弆於深山古寺，固已深於禹穴，而神於唐多矣。聖
X74n1469_p0133b08║典所在，諸天護持，不離紙帛，可使堅如金石，又何散
X74n1469_p0133b09║佚腐敗之足虞乎？
X74n1469_p0133b10║聖天子聖輪御世，崇信大乘，方以華嚴法界含攝羣
X74n1469_p0133b11║生，而木君表章懺法，實維其時。時節因緣，如寶羅網，
X74n1469_p0133b12║交光攝入，惟天眼、佛眼為能知之。木君世篤忠貞，保
X74n1469_p0133b13║釐南服，濟世潤生，一本華嚴行門，先刻是經演疏，翻
X74n1469_p0133b14║印三藏，總持宣布，浩如煙海。今復流通懺文，與流鈔
X74n1469_p0133b15║合論，竝傳震旦佛法，付囑國王大臣，豈不信哉？是經
X74n1469_p0133b16║不可思議，懺亦不可思議，木君之尊信流通，其因果
X74n1469_p0133b17║亦不可思議。聚沙居士見作隨喜，遂盥手授筆，而為
X74n1469_p0133b18║之序。
X74n1469_p0133b19║崇禎十四年歲在辛巳禮部右侍郎恊理詹事府事
X74n1469_p0133b20║兼翰林院侍讀學士虞山錢謙益齋沐謹序
X74n1469_p0133b21║
X74n1469_p0133b22║
X74n1469_p0133b23║
X74n1469_p0133b24║
X74n1469_p0133c01║
X74n1469_p0133c02║No. 1469-B
X74n1469_p0133c03║ 華嚴經海印道場懺儀敘
X74n1469_p0133c04║
X74n1469_p0133c05║毗盧性海，本無識浪之奔騰；中道義天，何有業雲之
X74n1469_p0133c06║障翳？慨自無始元明，一炤生所，遂爾有情熏染，五住
X74n1469_p0133c07║難空。于是大覺世尊悲心無齊，張施教網，撈摝群機，
X74n1469_p0133c08║欲使糟粕聲緣，稻麻佛子，皆据涅槃之岸，咸登寂滅
X74n1469_p0133c09║之場。此如來不動不離，而升而游之弘願也。固知言
X74n1469_p0133c10║說盡屬筌蹄，本懷欲明心性。夫眾生流浪，罪有攸歸，
X74n1469_p0133c11║頓滅塵沙，計當安出？灸病必求其穴，斫樹須討夫根。
X74n1469_p0133c12║善逝既為與藥之醫王，必授破魔之鎧仗。知執情著
X74n1469_p0133c13║我，先淘汰以般若之波；閔我所迷人，復攝歸于因陀
X74n1469_p0133c14║之網。五時三炤，無非解脫之門；七處九會，總為懺悔
X74n1469_p0133c15║之法。迦文所以思惟三七，光召十方，與雲籠大士說
X74n1469_p0133c16║此華藏玄文也。夫何事說經，旨歸斷惑？則是經外無
X74n1469_p0133c17║懺，懺即是經，豈屬分鑣？固為合轍。但今習行三昧者，
X74n1469_p0133c18║既闇正助之兼資；建立道場者，復昧事理之互說。惟
X74n1469_p0133c19║修相福，不飾心壇，遂使懺法雖多，悟道實尠。不有善
X74n1469_p0133c20║軌，何以修持？若舍佛華，難凋罪果。予故謂法運之興，
X74n1469_p0133c21║當機在此。廼躬逢
X74n1469_p0133c22║聖明，正盛弘方廣，而跡淹草莽，亦甚有奇緣。十年發
X74n1469_p0133c23║願，初鐫刻以告成；萬里來人，復賷持而下訊。問其方
X74n1469_p0133c24║所，則云來自天末滇南；叩以指麾，則云主于木公無
X74n1469_p0134a01║姤。啟函而讀，知為雜華之懺儀；依經而錄，乃是一行
X74n1469_p0134a02║之撰述。其為式也，分布四十二晌，表證位于前阿後
X74n1469_p0134a03║茶；題云海印道場，明取則于發光影現。依普賢之十
X74n1469_p0134a04║願，該龍藏之全文，正救世之津梁，爍昏之如意也。祕
X74n1469_p0134a05║于古剎，何歷兵火而猶存；出自今朝，固知因緣之有
X74n1469_p0134a06║在。生白木公者，雪山香象，麗水珠王。棄榮堪揖龐公，
X74n1469_p0134a07║檀波洋溢；傳經可方龍猛，教海翻騰。是以沙劫良因，
X74n1469_p0134a08║一朝奇滙（鳳苞）。雖愆謀面，久屬知心。乃不棄荒愚，俾
X74n1469_p0134a09║參得失，寄懷金帛，欲梓流傳。猗歟盛哉！天邪人也！予
X74n1469_p0134a10║方悵群經之有懺，獨華嚴而無聞。豈意千載先有同
X74n1469_p0134a11║心，不覺一時爭為合掌。遂以百萬雄文，促其半載竣
X74n1469_p0134a12║業。法流寰宇，版貯江南。將使入此門者，燒香散華，即
X74n1469_p0134a13║識二音之相貌；低頭舉手，咸植千佛之遠因。善財之
X74n1469_p0134a14║烟水百城，何須徧訪；彌勒之莊嚴樓閣，彈指忽開。頓
X74n1469_p0134a15║悟本成，無煩塵劫。何有于山河大地，總是法身；不礙
X74n1469_p0134a16║夫芥子須彌，融于妙性。重重塵剎，掌果宛然；浩浩天
X74n1469_p0134a17║人，鍼鋒徧現。此皆尅期證入，豈屬侈語誇人。果爾，則
X74n1469_p0134a18║尚有何法以當前，何罪而可滅耶？始知四十九年之
X74n1469_p0134a19║說，已屬不如不是；何況四十二晌之儀，猶為可著可
X74n1469_p0134a20║取。是今日優曇之現，正為脫後之果；成茲方梨棗之
X74n1469_p0134a21║傳，亦為住前之筏。喻予檮昧無知，罕窺祕奧。當茲盛
X74n1469_p0134a22║事，勉爾濡毫。紀勝云耳，辨冊豈敢。旹
X74n1469_p0134a23║崇禎十有四年歲在辛巳孟夏浴佛日
X74n1469_p0134a24║虞山佛弟子毛鳳苞薰沐頓首謹序
X74n1469_p0134b01║
X74n1469_p0134b02║No. 1469-C
X74n1469_p0134b03║ 華嚴海印道場懺儀題辭
X74n1469_p0134b04║
X74n1469_p0134b05║伏聞道原不藉夫言，而非言無以暢其道者，契經也；
X74n1469_p0134b06║理雖不舍夫事，而即事可以攝其理者，三昧也。葢由
X74n1469_p0134b07║契經而出三昧，是從顯以入微；由三昧而成懺法，是
X74n1469_p0134b08║兼本以及末。此豈非因果不昧之宗，修行漸次之路
X74n1469_p0134b09║乎？殆自海影印周於東土，而雜華散落於人間，專袒
X74n1469_p0134b10║習者勤讀誦之紛紜，飭伽譚者爭搜探之先後。自爾
X74n1469_p0134b11║龍經匝地，香軸彌天，寫素呾纜於井光，現卒賭波於
X74n1469_p0134b12║冰照，誠運隆金水之盛，歲徵牂豨之符者也。但其綫
X74n1469_p0134b13║義貴乎貫穿，算沙秪為觀察，尚未知金外更無師子，
X74n1469_p0134b14║又烏識乳外必無醍醐？於是賢首出焉，擬天台行坐
X74n1469_p0134b15║非半之四禪，造妄盡還源之三觀。更考古華嚴中有
X74n1469_p0134b16║佛名二卷、菩薩名一卷，載錄增多，略無遺漏，廼肇斯
X74n1469_p0134b17║懺之張本也。茲
X74n1469_p0134b18║華嚴三昧儀者，厥興於大唐蘭山雲巖寺一行沙門，
X74n1469_p0134b19║遵十重之願而為華嚴，依三寶之章而啟歸敬，倣草
X74n1469_p0134b20║堂道場之式而立四十二晌之行，布次第焉。前前則
X74n1469_p0134b21║配以勸樂生信，後後則合以依人證入，中間敘列可
X74n1469_p0134b22║知。彼葢欲扶在纏之迷倒，裂報障之大網耳。逮歷乎
X74n1469_p0134b23║宋，又得載光寺普瑞沙門述而補注之，然皆撰自支
X74n1469_p0134b24║那，未充梵夾，手抄筆錄，湮沒千秋。況兵燹屢經，而獲
X74n1469_p0134c01║久存者，殆一奇矣。暨乎我
X74n1469_p0134c02║明，滇中麗江生白木大士，輒遇於葉榆之崇聖寺，機
X74n1469_p0134c03║因跡顯，道賴人弘，真法界之玄鏡重輝，高山之慧日
X74n1469_p0134c04║再朗也。忽於庚辰之端月，星使軺車，懷金萬里，爰來
X74n1469_p0134c05║虞山，問詢汲古主人，因命較閱繡刻流通一大因緣，
X74n1469_p0134c06║不可思議。愚也方且眊然而眎，瞶然而聽，瞿瞿然互
X74n1469_p0134c07║為短長，而與之更始，遂授之梓人，以告成焉。客有從
X74n1469_p0134c08║東方來者，瞪目而讓愚曰：子胡昧夫大不思議經之
X74n1469_p0134c09║旨趣也？子將以華嚴為懺乎？抑以懺為華嚴乎？子不
X74n1469_p0134c10║見夫天中天者，毗盧遮那也；世界海者，華藏塵剎也。
X74n1469_p0134c11║身而非身，所以說徧一切處；境而非境，所以指當前
X74n1469_p0134c12║一法。無我矣，又無我所，所以超乎般若，而純譚解脫
X74n1469_p0134c13║法門。此時而何處容一罪福相？又何處著一懺悔相
X74n1469_p0134c14║乎？甚矣，子之不智也！愚曰：噫！吾過矣！吾過矣！雖然，遣
X74n1469_p0134c15║蕩為破執情，建立為除斷見。文殊之答思惟梵天曰：
X74n1469_p0134c16║一切言說，皆是真實。何以故？諸有言說，皆是如來言
X74n1469_p0134c17║說，不出如故。又於不思議佛境界經曰：一切凡夫起
X74n1469_p0134c18║貪瞋癡處，即是如來所住平等法。葢貪瞋癡起於言
X74n1469_p0134c19║說，故從言說得出離耳。由是諦觀，不妨從華嚴中出。
X74n1469_p0134c20║
X74n1469_p0134c21║
X74n1469_p0134c22║
X74n1469_p0134c23║
X74n1469_p0134c24║
X74n1469_p0135a01║
X74n1469_p0135a02║
X74n1469_p0135a03║No. 1469
X74n1469_p0135a04║華嚴海印道場九會請佛儀
X74n1469_p0135a05║
X74n1469_p0135a06║今欲發心，洗滌罪垢，加功用行，證入妙境，要對十方
X74n1469_p0135a07║一切賢聖。今為證盟，雖諸佛聖賢，無所不在，若不虔
X74n1469_p0135a08║請，對而不現。故須依智離識，常作佛想，心清智明，理
X74n1469_p0135a09║隨事變，即常見佛，名淨緣起，為請佛也。故此經云：譬
X74n1469_p0135a10║如日出，普照世間，於一切淨水器中，影無不現。佛日
X74n1469_p0135a11║亦爾，普現法界，無前無後，一切眾生淨心器中，佛無
X74n1469_p0135a12║不現。以我所修功德力、無盡三寶攝受力、法界自性
X74n1469_p0135a13║緣起力、秘密呪印威神力，同共發願：五濁末世，後五
X74n1469_p0135a14║百歲，鬬諍時中，及我法界眾生海，為欲清淨，帝網重
X74n1469_p0135a15║重，種種煩惱障、業障、見障、報障等，今應燒香散華，一
X74n1469_p0135a16║心正念，口稱諸佛菩薩名字，一一啟請眾等，不得輕
X74n1469_p0135a17║慢散亂。
X74n1469_p0135a18║
X74n1469_p0135a19║
X74n1469_p0135a20║第一會
X74n1469_p0135a21║香華請
X74n1469_p0135a22║一心奉請，大方廣佛華嚴經中，華藏世界海，第一法
X74n1469_p0135a23║界菩提場中，真應交徹一多自在無盡身雲，十身無
X74n1469_p0135a24║礙本尊，毗盧遮那如來，十佛剎微塵數道場，一切海
X74n1469_p0135b01║眾。惟願不捨慈悲，降臨道場，受我供養。（惟願，下眾和，後同。）
X74n1469_p0135b02║香華請
X74n1469_p0135b03║一心奉請大方廣佛華嚴經中舉果勸樂生信分法
X74n1469_p0135b04║門，惟願文文契意，句句冥心，顯現道場，受我供養。
X74n1469_p0135b05║香華請
X74n1469_p0135b06║一心奉請菩提場內、菩提樹中俱時出現一切菩薩
X74n1469_p0135b07║摩訶薩，　又宮殿內無邊菩薩摩訶薩，及師子座中
X74n1469_p0135b08║眾妙寶華、輪臺、基陛，凡諸物像所有莊嚴，悉皆顯現
X74n1469_p0135b09║一一佛剎微塵數道場一切海眾。惟願不捨慈悲，降
X74n1469_p0135b10║臨道場，受我供養！
X74n1469_p0135b11║香華請
X74n1469_p0135b12║一心奉請。又此界中一一世主，及華藏剎海中一一
X74n1469_p0135b13║剎內所有世主；　又如此華藏世界，十方法界、盡虗
X74n1469_p0135b14║空界一切剎海，皆亦如是。一切世主，惟願不捨慈悲，
X74n1469_p0135b15║降臨道場，受我供養。
X74n1469_p0135b16║香花請
X74n1469_p0135b17║一心奉請華藏世界外，十方無盡法界剎海內，如是
X74n1469_p0135b18║等億佛剎微塵數諸佛道場一切海眾，惟願不捨慈
X74n1469_p0135b19║悲，降臨道場，受我供養。
X74n1469_p0135b20║香花請
X74n1469_p0135b21║一心奉請如來白毫相中剎海微塵數一切菩薩摩
X74n1469_p0135b22║訶薩，　又十方各一億世界剎海微塵數一切菩薩
X74n1469_p0135b23║摩訶薩，惟願不捨慈悲，降臨道場，受我供養！
X74n1469_p0135b24║香花請
X74n1469_p0135c01║一心奉請此世界中菩提道場初成正覺依正二報
X74n1469_p0135c02║佛果會主普賢菩薩摩訶薩，　又十方法界盡虗空
X74n1469_p0135c03║界微塵剎土中一切菩薩摩訶薩，惟願不捨慈悲，降
X74n1469_p0135c04║臨道場，受我供養。
X74n1469_p0135c05║香花請
X74n1469_p0135c06║一心奉請華藏世界十不可說佛剎微塵數香水海
X74n1469_p0135c07║中，各有十不可說佛剎微塵數世界種；一一世界種，
X74n1469_p0135c08║各有十不可說佛剎微塵數諸佛道場一切海眾。惟
X74n1469_p0135c09║願不捨慈悲，降臨道場，受我供養！
X74n1469_p0135c10║香花請
X74n1469_p0135c11║一心奉請普門淨光明世界海、勝因世界最初劫中
X74n1469_p0135c12║一切功德山須彌勝雲佛、波羅蜜善眼莊嚴王佛、最
X74n1469_p0135c13║勝功德海佛、名稱普聞蓮華眼幢佛等十須彌極微
X74n1469_p0135c14║塵數諸佛道場一切海眾；惟願不捨慈悲，降臨道場，
X74n1469_p0135c15║受我供養！
X74n1469_p0135c16║香花請
X74n1469_p0135c17║一心奉請普門淨光世界最初劫中圓器上根、一生
X74n1469_p0135c18║滿多劫果大威光太子等，百萬億伴繞王子、一切海
X74n1469_p0135c19║眾，惟願不捨慈悲，降臨道場，受我供養。
X74n1469_p0135c20║
X74n1469_p0135c21║第二會
X74n1469_p0135c22║香花請
X74n1469_p0135c23║一心奉請大方廣佛華嚴經中華藏世界海、第二法
X74n1469_p0135c24║界普光明殿、重重無盡法界身雲、毗盧遮那如來十
X74n1469_p0136a01║剎微塵數道場一切海眾，惟願不捨慈悲，降臨道場，
X74n1469_p0136a02║受我供養。
X74n1469_p0136a03║香花請
X74n1469_p0136a04║一心奉請普徧法界一切名號佛剎，　又十方各過
X74n1469_p0136a05║十剎微塵數世界之外十首菩薩，本界佛名不動智
X74n1469_p0136a06║佛等十剎微塵數道場一切海眾，惟願不捨慈悲，降
X74n1469_p0136a07║臨道場，受我供養。
X74n1469_p0136a08║香花請
X74n1469_p0136a09║一心奉請大方廣佛華嚴經中該攝果海十信法門，
X74n1469_p0136a10║惟願文文契意，句句冥心，顯現道場，受我供養。
X74n1469_p0136a11║香花請
X74n1469_p0136a12║一心奉請十信會主文殊師利等十首菩薩摩訶薩，
X74n1469_p0136a13║　又十方法界重重無盡一切十信菩薩摩訶薩，惟
X74n1469_p0136a14║願不捨慈悲，降臨道場，受我供養。
X74n1469_p0136a15║
X74n1469_p0136a16║第三會
X74n1469_p0136a17║香花請
X74n1469_p0136a18║一心奉請，大方廣佛華嚴經中，華藏世界海，第三法
X74n1469_p0136a19║界，忉利天宮，重重無盡法界身雲，毗盧遮那如來，十
X74n1469_p0136a20║剎微塵數道場，一切海眾。惟願不捨慈悲，降臨道場，
X74n1469_p0136a21║受我供養。
X74n1469_p0136a22║香花請
X74n1469_p0136a23║一心奉請十方各過百佛剎微塵數國土外諸世界
X74n1469_p0136a24║中十慧菩薩，本界佛名殊特月佛等十佛剎微塵數
X74n1469_p0136b01║道場一切海眾；又十方各過千佛剎微塵數世界
X74n1469_p0136b02║外，各有千佛剎微塵數一切加持佛，同名法慧佛；
X74n1469_p0136b03║　又十方各過萬佛剎微塵數世界外，各有十佛剎微
X74n1469_p0136b04║塵數證法菩薩，本界佛同名一切妙法如來；　又十
X74n1469_p0136b05║方各過十佛剎微塵數世界外，各有十佛剎微塵數
X74n1469_p0136b06║一切證法佛，同名法慧佛。惟願不捨慈悲，降臨道場，
X74n1469_p0136b07║受我供養！
X74n1469_p0136b08║香花請
X74n1469_p0136b09║一心奉請大方廣佛華嚴經中初賢十住覺滿自在
X74n1469_p0136b10║法門，惟願文文契意，句句冥心，顯現道場，受我供養。
X74n1469_p0136b11║香花請
X74n1469_p0136b12║一心奉請十住會主法慧等十慧菩薩摩訶薩，　又
X74n1469_p0136b13║十方各過萬佛剎微塵數世界外各有十佛剎微塵
X74n1469_p0136b14║數一切法慧菩薩摩訶薩，　又十方法界重重無盡
X74n1469_p0136b15║一切十住菩薩摩訶薩，惟願不捨慈悲，降臨道場，受
X74n1469_p0136b16║我供養。
X74n1469_p0136b17║
X74n1469_p0136b18║第四會
X74n1469_p0136b19║香花請
X74n1469_p0136b20║一心奉請，大方廣佛華嚴經中，華藏世界海，第四法
X74n1469_p0136b21║界，夜摩天宮，重重無盡法界身雲，毗盧遮那如來，十
X74n1469_p0136b22║剎微塵數道場，一切海眾。惟願不捨慈悲，降臨道場，
X74n1469_p0136b23║受我供養。
X74n1469_p0136b24║香花請
X74n1469_p0136c01║一心奉請十方各過十萬佛剎微塵數國土外諸世
X74n1469_p0136c02║界中十林菩薩，本界佛名常住眼佛等十佛剎微塵
X74n1469_p0136c03║數道場一切海眾；　又，十方各過萬佛剎微塵數世
X74n1469_p0136c04║界外，有萬佛剎微塵數一切加持佛，同名功德林佛；
X74n1469_p0136c05║　又，十方各過十萬佛剎微塵數世界外，有十萬佛
X74n1469_p0136c06║剎微塵數一切證法，　同名普功德佛。惟願不捨慈
X74n1469_p0136c07║悲，降臨道場，受我供養！
X74n1469_p0136c08║香花請
X74n1469_p0136c09║一心奉請大方廣佛華嚴經中普賢十行無盡深廣
X74n1469_p0136c10║法門，惟願文文契意，句句冥心，顯現道場，受我供養。
X74n1469_p0136c11║香花請
X74n1469_p0136c12║一心奉請十行會主功德林等十林菩薩摩訶薩、一
X74n1469_p0136c13║切海眾，　又十方各過十萬佛剎微塵數世界外有
X74n1469_p0136c14║十萬佛剎微塵數證法一切功德林菩薩摩訶薩，
X74n1469_p0136c15║　又十方法界重重無盡一切十信菩薩摩訶薩，惟願
X74n1469_p0136c16║不捨慈悲，降臨道場，受我供養。
X74n1469_p0136c17║
X74n1469_p0136c18║第五會
X74n1469_p0136c19║香花請
X74n1469_p0136c20║一心奉請，大方廣佛華嚴經中，華藏世界海，第五法
X74n1469_p0136c21║界，兜率陀天，重重無盡法界身雲，毗盧遮那如來，十
X74n1469_p0136c22║剎微塵數道場，一切海眾。惟願不捨慈悲，降臨道場，
X74n1469_p0136c23║受我供養。
X74n1469_p0136c24║香花請
X74n1469_p0137a01║一心奉請十方各過萬佛剎微塵數國土外諸世界
X74n1469_p0137a02║中十幢菩薩，本界佛名無盡幢佛等萬佛剎微塵數
X74n1469_p0137a03║道場一切海眾；　又，十方各過十萬佛剎微塵數世
X74n1469_p0137a04║界外，各有十萬佛剎微塵數一切加持佛，同名金剛
X74n1469_p0137a05║幢佛；　又，十方各過百萬佛剎微塵數世界外，各有
X74n1469_p0137a06║百萬佛剎微塵數一切證法佛，同名金剛幢佛。唯願
X74n1469_p0137a07║不捨慈悲，降臨道場，受我供養！
X74n1469_p0137a08║香花請
X74n1469_p0137a09║一心奉請大方廣佛華嚴經中上賢十迴向無盡願
X74n1469_p0137a10║海法門，惟願文文契意，句句冥心，顯現道場，受我供
X74n1469_p0137a11║養。
X74n1469_p0137a12║香花請
X74n1469_p0137a13║一心奉請十迴向會主金剛幢等十幢菩薩摩訶薩、
X74n1469_p0137a14║一切海眾，　又十方各過百萬佛剎微塵數世界外
X74n1469_p0137a15║各有百萬佛剎微塵數證法一切金剛幢菩薩摩訶
X74n1469_p0137a16║薩，　又十方法界重重無盡一切十迴向菩薩摩訶
X74n1469_p0137a17║薩，惟願不捨慈悲，降臨道場，受我供養！
X74n1469_p0137a18║
X74n1469_p0137a19║第六會
X74n1469_p0137a20║香花請
X74n1469_p0137a21║一心奉請大方廣佛華嚴經中華藏世界海、第六法
X74n1469_p0137a22║界他化自在天宮、重重無盡法界身雲、毗盧遮那如
X74n1469_p0137a23║來十剎微塵數道場一切海眾，惟願不捨慈悲，降臨
X74n1469_p0137a24║道場，受我供養。
X74n1469_p0137b01║香花請
X74n1469_p0137b02║一心奉請十方各過十億佛剎微塵數世界外，各有
X74n1469_p0137b03║十億佛剎微塵數一切加持佛，同名：金剛藏佛；　又，
X74n1469_p0137b04║十方各過十億佛剎微塵數世界外，各有十億佛剎
X74n1469_p0137b05║微塵數一切證法佛，同名：金剛幢佛。惟願不捨慈悲，
X74n1469_p0137b06║降臨道場，受我供養！
X74n1469_p0137b07║香花請
X74n1469_p0137b08║一心奉請大方廣佛華嚴經中集一切種智功德菩
X74n1469_p0137b09║薩行法門，惟願文文契意，句句冥心，顯現道場，受我
X74n1469_p0137b10║供養。
X74n1469_p0137b11║香花請
X74n1469_p0137b12║一心奉請十地會主金剛藏菩薩、解脫月菩薩摩訶
X74n1469_p0137b13║薩等一切海眾，　又十方各過十億佛剎微塵數世
X74n1469_p0137b14║界外各有十億佛剎微塵數一切證法金剛藏菩薩
X74n1469_p0137b15║摩訶薩，　又十方法界重重無盡一切十地菩薩摩
X74n1469_p0137b16║訶薩，惟願不捨慈悲，降臨道場，受我供養。
X74n1469_p0137b17║
X74n1469_p0137b18║第七會
X74n1469_p0137b19║香花請
X74n1469_p0137b20║一心奉請大方廣佛華嚴經中華藏世界海、第七重
X74n1469_p0137b21║會法界普光明殿、重重無盡法界身雲、毗盧遮那如
X74n1469_p0137b22║來十剎微塵數道場一切海眾，惟願不捨慈悲，降臨
X74n1469_p0137b23║道場，受我供養。
X74n1469_p0137b24║香花請
X74n1469_p0137c01║一心奉請十方三世盡虗空界微塵剎土中一切諸
X74n1469_p0137c02║佛，　又十方各過八十不可說百千億那由他佛剎
X74n1469_p0137c03║微塵數世界外，各有八十不可說百千億那由他佛
X74n1469_p0137c04║剎微塵數一切證法佛，同名普賢如來；　又十方各
X74n1469_p0137c05║過十不可說百千億那由他佛剎微塵數世界外，各
X74n1469_p0137c06║有十不可說百千億那由他佛剎微塵數證法菩薩
X74n1469_p0137c07║本界佛，同名普幢自在如來。惟願不捨慈悲，降臨道
X74n1469_p0137c08║場，受我供養！
X74n1469_p0137c09║香花請
X74n1469_p0137c10║一心奉請大方廣佛華嚴經中圓滿修因契果生解
X74n1469_p0137c11║法門，惟願文文契意，句句冥心，顯現道場，受我供養。
X74n1469_p0137c12║香花請
X74n1469_p0137c13║一心奉請會主普賢菩薩、心王菩薩、青蓮華藏菩薩、
X74n1469_p0137c14║寶手菩薩、普眼菩薩、妙德菩薩摩訶薩等一切海眾；
X74n1469_p0137c15║　又，十方各過十不可說百千億那由他佛剎微塵
X74n1469_p0137c16║數世界外，各有十不可說百千億那由他佛剎微塵
X74n1469_p0137c17║數證法一切普賢菩薩摩訶薩；　又，十方法界重重
X74n1469_p0137c18║無盡一切等覺菩薩摩訶薩。惟願不捨慈悲，降臨道
X74n1469_p0137c19║場，受我供養！
X74n1469_p0137c20║香華請
X74n1469_p0137c21║一心奉請此世界中二十二處一切菩薩摩訶薩、道
X74n1469_p0137c22║場一切海眾，惟願不捨慈悲，降臨道場，受我供養。
X74n1469_p0137c23║
X74n1469_p0137c24║第八會
X74n1469_p0138a01║香花請
X74n1469_p0138a02║一心奉請大方廣佛華嚴經中華藏世界海第八三
X74n1469_p0138a03║會法界普光明殿重重無盡法界身雲毗盧遮那如
X74n1469_p0138a04║來、十不可說百千億那由他佛剎微塵數一切菩薩
X74n1469_p0138a05║海眾，　又十方法界盡虗空界一切證法諸佛，惟願
X74n1469_p0138a06║不捨慈悲，降臨道場，受我供養。
X74n1469_p0138a07║香花請
X74n1469_p0138a08║一心奉請大方廣佛華嚴經中六位圓融果海無礙
X74n1469_p0138a09║法門，惟願文文契意，句句冥心，顯現道場，受我供養。
X74n1469_p0138a10║香花請
X74n1469_p0138a11║一心奉請問答託法進修成行會主普賢菩薩、普慧
X74n1469_p0138a12║菩薩及十普菩薩摩訶薩等道場一切海眾，惟願不
X74n1469_p0138a13║捨慈悲，降臨道場，受我供養。
X74n1469_p0138a14║
X74n1469_p0138a15║第九會
X74n1469_p0138a16║香花請
X74n1469_p0138a17║一心奉請大方廣佛華嚴經中華藏世界海第九法
X74n1469_p0138a18║界本末二會逝多林中真應交徹一多自在無盡身
X74n1469_p0138a19║雲十身無礙本尊毗盧遮那如來十佛剎微塵數道
X74n1469_p0138a20║場一切海眾，惟願不捨慈悲，降臨道場，受我供養。
X74n1469_p0138a21║香花請
X74n1469_p0138a22║一心奉請十方過不可說佛剎微塵數世界海外毗
X74n1469_p0138a23║盧勝德王十佛等，彼佛眾中毗盧遮那願光明十菩
X74n1469_p0138a24║薩等，與不可說佛剎微塵數菩薩摩訶薩道場一切
X74n1469_p0138b01║海眾，惟願不捨慈悲，降臨道場，受我供養。
X74n1469_p0138b02║香花請
X74n1469_p0138b03║一心奉請大方廣佛華嚴經中，依人證入果德，頓成
X74n1469_p0138b04║法門。惟願文文契意，句句冥心，顯現道場，受我供養。
X74n1469_p0138b05║香花請
X74n1469_p0138b06║一心奉請頓證法界五百菩薩、五百聲聞，及與無量
X74n1469_p0138b07║諸世主俱道場一切海眾，惟願不捨慈悲，降臨道場，
X74n1469_p0138b08║受我供養。
X74n1469_p0138b09║香花請
X74n1469_p0138b10║一心奉請大方廣佛華嚴經中，依人證入果德，漸成
X74n1469_p0138b11║法門。惟願文文契意，句句冥心，顯現道場，受我供養。
X74n1469_p0138b12║香花請
X74n1469_p0138b13║一心奉請漸成法中諸善友，發心處諸佛道場一切
X74n1469_p0138b14║海眾，　又末會中寄十信位六千比丘，諸乘人會一
X74n1469_p0138b15║切海眾，惟願不捨慈悲，降臨道場，受我供養。
X74n1469_p0138b16║香花請
X74n1469_p0138b17║一心奉請大方廣佛華嚴經中法界末會十住法門
X74n1469_p0138b18║德雲比丘等十善知識、十行法門善見比丘等十善
X74n1469_p0138b19║知識、十迴向法門青蓮華長者等十善知識、十地法
X74n1469_p0138b20║門婆珊婆演底主夜神十善知識、等覺法門摩耶聖
X74n1469_p0138b21║者等十一人善知識、攝德成行法門彌勒菩薩摩訶
X74n1469_p0138b22║薩、智照無二法門文殊師利菩薩摩訶薩、顯因廣大
X74n1469_p0138b23║法門普賢菩薩摩訶薩，　又百十善知識、三千大千
X74n1469_p0138b24║世界微塵數一切大善知識，惟願不捨慈悲，降臨道
X74n1469_p0138c01║場，受我供養。
X74n1469_p0138c02║香花請
X74n1469_p0138c03║一心奉請大方廣佛華嚴經中，圓器上根，百城求法，
X74n1469_p0138c04║一生之內，菩薩行圓，為末世頓門，修證軌範善財菩
X74n1469_p0138c05║薩摩訶薩。惟願不捨慈悲，降臨道場，受我供養。
X74n1469_p0138c06║香花請
X74n1469_p0138c07║一心奉請法界，盡虗空界，十方三世，一切諸佛，法身
X74n1469_p0138c08║色身，形像舍利，寶塔寺宇，一切佛事。　又於法藏，及
X74n1469_p0138c09║講法處，菩薩賢聖，一切海眾。惟願不捨慈悲，降臨道
X74n1469_p0138c10║場，受我供養。
X74n1469_p0138c11║香花請
X74n1469_p0138c12║一心奉請西天東土，依此大方廣佛華嚴經中十種
X74n1469_p0138c13║法行，自作、教他、勸讚、隨喜一切法師，惟願不捨慈悲，
X74n1469_p0138c14║降臨道場，受我供養。
X74n1469_p0138c15║香花請
X74n1469_p0138c16║一心奉請，大方廣佛華嚴經中，華藏世界海帝網無
X74n1469_p0138c17║盡淨梵帝釋、欲界諸天、四王八部、雜類諸神、一切海
X74n1469_p0138c18║眾，不違本誓，領諸部屬，侍從如來，降臨道場，受我供
X74n1469_p0138c19║養。
X74n1469_p0138c20║
X74n1469_p0138c21║華嚴海印道場九會請佛儀（終）