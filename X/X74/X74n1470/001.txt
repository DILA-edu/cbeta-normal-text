X74n1470_p0139a01║
X74n1470_p0139a02║
X74n1470_p0139a03║
X74n1470_p0139a04║
X74n1470_p0139a05║No. 1470
X74n1470_p0139a06║大方廣佛華嚴經海印道場十重行
X74n1470_p0139a07║願常徧禮懺儀卷第一
X74n1470_p0139a08║
X74n1470_p0139a09║唐　蘭山雲巖慈恩寺護法國師行沙門慧覺依經錄
X74n1470_p0139a10║宋　蒼山載光寺沙門普瑞補註
X74n1470_p0139a11║明　欽褒忠義忠藎四川布政佛弟子木增訂正
X74n1470_p0139a12║雞山寂光寺沙門讀徹參閱
X74n1470_p0139a13║天台習教觀沙門正止治定
X74n1470_p0139a14║第一晌
X74n1470_p0139a15║一切恭敬，敬禮無盡三寶。
X74n1470_p0139a16║第一廣修供養
X74n1470_p0139a17║（依華嚴別、圓之教，此十種行願者，是趣入毗盧無盡境界之妙門也。諸大眾等，審諦思惟此十種行願，略有三
X74n1470_p0139a18║門：○一、若依總相者，經云：廣說如來不可思議功德已，若欲成就此功德門，應修十種廣大行願。彼行願者，今
X74n1470_p0139a19║若具說六相，圓融十重玄門，有徧成諸行、頓成諸行。若依德相，法體本具；若依業用，隨機妙現；若依性起，本來
X74n1470_p0139a20║自具；若依緣起，應新觀修。因果圓融，互相無礙。因該果海，故初發心時，即成正覺；果徹因源，故雖得佛果，不捨
X74n1470_p0139a21║因門。俱是俱非，互遣雙拂。解境行有四句、六句，彼入是能入之門。由此沒果海中，故名不可思議品也。○二、依
X74n1470_p0139a22║別教，行布圓融說者，前十門名是行布也。結歸之中，有於圓融，舉一具餘，周徧含容，一多自在，廣狹無礙，有體
X74n1470_p0139a23║無體，有力無力，相入相即，句數有多。如華嚴、大疏中，此無方法者，如埿撅隨牽而來，不可定於一方。由此禮敬
X74n1470_p0139a24║一門中，滅除帝網一切罪障，圓滿帝網一切功德。餘門亦爾。清凉大師云：若不能見聞此無邊無盡之境，普賢
X74n1470_p0139b01║行願無由得成也。若不能具修，應起欣求愛樂之心。觀修儀者，十玄門中依一門修，如杜順三觀及大疏中說。
X74n1470_p0139b02║○第三、依於同教，引劣機故，攝於餘類。由此疏中名徧攝門也。今依三別門，如常教說。○一、禮敬諸佛，斷除七
X74n1470_p0139b03║慢、九慢、十慢等障，獲得尊貴自在之身，圓滿八萬四千相好。○一、稱讚如來，斷除口四重障，獲得四無礙辯，舌
X74n1470_p0139b04║相徧覆，具足十種圓音。○三、廣修供養，諸聖喜悅。所修供養功能者，福足增盛，獲得攝授二種成就。不修供養
X74n1470_p0139b05║過失者，所作不成，諸不稱意。○四、懺悔業障，斷除四障、十障，成就世、出世間一切功德，獲得妙好依報、正報。○
X74n1470_p0139b06║五、隨喜功德，斷除不樂他榮、嫉妒等障，獲得不可稱量之福，一切功德皆悉圓滿。○六、請轉法輪，斷除違法、謗
X74n1470_p0139b07║法等障，獲得多聞、聰慧、不共功德。○七、請佛住世，斷除憎佛、謗佛、害佛及憎嫉菩薩善知識不樂住世之障，得
X74n1470_p0139b08║金剛不壞長壽之身。○八、常隨佛學，斷除違佛及諸善知識不能積集功德、無志修集自他俱利等障，獲得佛
X74n1470_p0139b09║及菩薩無盡功德。○九、恒順眾生，斷除眾生種種性，或怨或親，或順或逆，不能隨順，佛不喜悅，違佛等障，獲得
X74n1470_p0139b10║廣大善知識為眷屬。○十、普皆迴向，斷除狹劣不發菩提心障，得十度圓滿，獲十身果。其發願者，斷除無願及
X74n1470_p0139b11║退轉障也。前說功德悉皆圓滿，現生極樂，後遊華藏。今依別教，除障功德，此略舉之。彼一一成佛儀等，如法行
X74n1470_p0139b12║本續中說。古師但修一種證得大手印成就，淨除苦惱矣。）
X74n1470_p0139b13║是諸眾等人各胡跪，嚴持香華如法供養，願此供海
X74n1470_p0139b14║雲徧滿十方界，阿僧祇寶、阿僧祇華、阿僧祇鬘、阿僧
X74n1470_p0139b15║祇衣、阿僧祇蓋、阿僧祇幢、阿僧祇幡、阿僧祇莊嚴具、
X74n1470_p0139b16║阿僧祇給侍、阿僧祇塗飾地、阿僧祇塗香、阿僧祇末
X74n1470_p0139b17║香、阿僧祇和香、阿僧祇燒香、阿僧祇深信、阿僧祇愛
X74n1470_p0139b18║樂、阿僧祇淨心、阿僧祇尊重、阿僧祇讚歎、阿僧祇禮
X74n1470_p0139b19║敬、阿僧祇寶座、阿僧祇華座、阿僧祇香座、阿僧祇鬘
X74n1470_p0139b20║座、阿僧祇旃檀座、阿僧祇衣座、阿僧祇金剛座、阿僧
X74n1470_p0139b21║祇摩尼座、阿僧祇寶繒座、阿僧祇寶色座、阿僧祇寶
X74n1470_p0139b22║經行處、阿僧祗華經行處、阿僧祇香經行處、阿僧祇
X74n1470_p0139b23║鬘經行處、阿僧祇衣經行處、阿僧祇寶間錯經行處、
X74n1470_p0139b24║阿僧祇一切寶繒綵經行處、阿僧祇一切寶多羅樹
X74n1470_p0139c01║經行處、阿僧祇一切寶欄楯經行處、阿僧祇一切寶
X74n1470_p0139c02║鈴網彌覆經行處、阿僧祇一切寶宮殿、阿僧祇一切
X74n1470_p0139c03║華宮殿、阿僧祇一切香宮殿、阿僧祇一切鬘宮殿、阿
X74n1470_p0139c04║僧祇一切旃檀宮殿、阿僧祇一切堅固妙香藏宮殿、
X74n1470_p0139c05║阿僧祗一切金剛宮殿、阿僧祇一切摩尼宮殿，皆悉
X74n1470_p0139c06║殊妙，出過諸天；阿僧祇諸雜寶樹、阿僧祇種種香樹、
X74n1470_p0139c07║阿僧祇諸寶衣樹、阿僧祇諸音樂樹、阿僧祇寶莊嚴
X74n1470_p0139c08║具樹、阿僧祇妙音聲樹、阿僧祇無厭寶樹、阿僧祇寶
X74n1470_p0139c09║繒綵樹、阿僧祇寶璫樹，阿僧祇一切華香、幢幡、鬘蓋
X74n1470_p0139c10║所嚴飾樹，如是等樹，扶疎蔭映，莊嚴宮殿。其諸宮殿
X74n1470_p0139c11║復有阿僧祇軒檻莊嚴、阿僧祇牕牗莊嚴、阿僧祇門
X74n1470_p0139c12║闥莊嚴、阿僧祇樓閣莊嚴、阿僧祇半月莊嚴、阿僧祇
X74n1470_p0139c13║帳莊嚴，阿僧祇金剛彌覆其上，阿僧祇香周匝普熏，
X74n1470_p0139c14║阿僧祇衣敷布其地。佛子！菩薩以如是等諸供養具，
X74n1470_p0139c15║於無量無數不可說不可說劫中，淨心尊重、恭敬供
X74n1470_p0139c16║養一切諸佛，恒不退轉，無有休息；一一如來滅度之
X74n1470_p0139c17║後，所有舍利悉亦如是恭敬供養。受此香華雲，以成
X74n1470_p0139c18║光明臺，廣於無邊界無量無邊願作佛事。
X74n1470_p0139c19║（問：此文及下經中，皆云香華遍滿十方界供養等者，如何辨得如是多多供養具，得供如上多多佛耶？答：准華
X74n1470_p0139c20║嚴緣起章第三供養門中云：菩薩凡所施設，乃至一香、一華、一衣、一蓋供養具，無不稱真理，等虗空界。即以全
X74n1470_p0139c21║法界之身，遊諸佛剎。稱真之物，供養於佛。是故菩薩不虗行，於所修值諸佛，恒不失時。一切供具，常稱理而成
X74n1470_p0139c22║就。何以故？法施於佛，稱真理故。釋曰：准此云一香一華等，又云常稱理而成就者，即知經中所列，皆以稱理，即
X74n1470_p0139c23║一之多等也。故修行者，但安心觀行，物物自多，皆徧諸佛也。故云：願此香華雲，徧滿十方界，供養一切佛。○次
X74n1470_p0139c24║下經說：迷心中供養，比觀行供養，百千萬俱胝，那由他迦羅。算喻沙陀，不及一也。皆言天者，是自然義，表法界
X74n1470_p0140a01║中法爾有如是不思議用也。皆言雲者，是隨緣義，表由行願力故見也。謂此供是色相顯然，智照無性，從法空
X74n1470_p0140a02║無生法起。能見所見，逈無所依。應用而來，來無所從。用謝而去，去無所至。而能含慈潤，霪法雨，益萬物。以重重
X74n1470_p0140a03║無盡，有雲象焉。）
X74n1470_p0140a04║次奉施寶錯
X74n1470_p0140a05║寶珠自性廣大海，七寶山等最殊勝，
X74n1470_p0140a06║出興如斯供養雲，諸佛等處我奉獻。
X74n1470_p0140a07║唵薩㗚末怛達遏怛囉得捺布桚銘遏薩摩𠹌囉悉
X74n1470_p0140a08║癹囉捺薩麻英吽
X74n1470_p0140a09║寶錯經云：有一總持，名無量種呪，皆能成就，具大功
X74n1470_p0140a10║能。總持曰：
X74n1470_p0140a11║唵悉麻囉悉麻囉眉麻捺悉葛囉麻曷令[口*(椔-田+夕)]斡吽
X74n1470_p0140a12║寶錯總持云：以金銀鍮石等作寶錯時，於曼捺辣上
X74n1470_p0140a13║至如來像，於如來及菩薩、勇識、婆羅門、仙人、六趣、餓
X74n1470_p0140a14║鬼等處，奉此寶錯。故隨自所求，種種宮殿、種種幔帳、
X74n1470_p0140a15║種種象馬、種種車乘、種種七寶、種種衣服、種種飲食
X74n1470_p0140a16║等，悉能成辦。又從無始以來，一切宿債悉能償還。今
X74n1470_p0140a17║略集之，廣如經說。又迴向輪經云：誦此祕密真言畢
X74n1470_p0140a18║已，即成隨意天大妙供養，雲現一切佛前。若善男子、
X74n1470_p0140a19║善女人一心觀佛，或晝或夜，誦此迴向輪。故善男子、
X74n1470_p0140a20║善女人諸罪消滅，一切煩惱漸漸微薄，能獲一切種
X74n1470_p0140a21║種功德。若誦一徧，得梵天之福，夢中常得見佛，命終
X74n1470_p0140a22║已後得生極樂淨土。廣如經說。
X74n1470_p0140a23║次結廣大不空摩尼印呪
X74n1470_p0140a24║（二手金剛合掌，二頭指蹙加寶形，竝竪二大指即成，誦不空摩尼供養陀羅尼）。
X74n1470_p0140b01║唵啞麼遏布[口*(椔-田+夕)]麻禰巴能麻末𠷌呤怛達遏怛眉浪
X74n1470_p0140b02║雞矴薩慢怛不囉薩囉吽
X74n1470_p0140b03║此廣大不空摩尼供養陀羅尼，纔誦三徧，則成於無
X74n1470_p0140b04║量壽如來集會，及無邊剎土中，雨無量廣大供養。所
X74n1470_p0140b05║謂：種種塗香雲海、種種花鬘雲海、種種燒香雲海、種
X74n1470_p0140b06║種天妙飲食雲海、種種天妙衣服雲海、種種摩尼光
X74n1470_p0140b07║明燈燭雲海、種種幢幡寶帳寶蓋雲海、種種天妙音
X74n1470_p0140b08║樂雲海，普於諸佛菩薩眾會等處，成真實廣大供養。
X74n1470_p0140b09║由結印誦此陀羅尼供養故，獲得無量福聚，猶如虗
X74n1470_p0140b10║空無有邊際，世世常生一切如來大集會中，蓮華化
X74n1470_p0140b11║生，得五神通，分身百億，能於雜染世界，拔濟苦惱眾
X74n1470_p0140b12║生，皆令安樂，即於現世受無量果報，當來得生淨土。
X74n1470_p0140b13║（此道場儀中集呪印者，即是密法中末世時修行者，不依密呪助護，難以觀行成就也。夫供養有二門：一、契本
X74n1470_p0140b14║源自性供養，二、藉密法助緣供養。此中亦有二種：一、寶錯供養，二、呪印供養，皆依密法。又前即觀念性起供養，
X74n1470_p0140b15║此即緣起新成供養，皆含攝故，成於緣性圓融供養之海。向下讚歎、敬禮、念佛、旋繞、誦經并呪等，無不如是，眾
X74n1470_p0140b16║等應知。）
X74n1470_p0140b17║供養已，至心歸命禮本尊毗盧遮那佛。
X74n1470_p0140b18║第二稱讚如來（有二門）
X74n1470_p0140b19║（請三寶已，五體投地，頂禮佛足，端身威儀，一心佇立，面向法座，燒香散華，意中觀想三寶微妙功德，瞻仰不捨，
X74n1470_p0140b20║以語誦曰：）
X74n1470_p0140b21║一梵音讚佛
X74n1470_p0140b22║如來妙色身，色相不思議，見者生歡喜。
X74n1470_p0140b23║恭敬信樂法。十方國土海，無量無邊佛，
X74n1470_p0140b24║咸於念念中，各各現神通。大智諸菩薩，
X74n1470_p0140c01║深入於法海，佛力所加持，能知此方便。
X74n1470_p0140c02║二直言讚佛
X74n1470_p0140c03║○讚佛功德
X74n1470_p0140c04║十力大雄最無上，譬如虗空無等等，
X74n1470_p0140c05║境界廣大不可量，功德第一超世間，
X74n1470_p0140c06║十力功德無邊量，心意思量所不及，
X74n1470_p0140c07║人中師子一法門，眾生億劫莫能知，
X74n1470_p0140c08║十方國土碎為塵，或有數計知其數，
X74n1470_p0140c09║如來一毛功德量，千萬億劫無能說，
X74n1470_p0140c10║如人持尺量虗空，復有隨行計其數，
X74n1470_p0140c11║虗空邊際不可得，如來境界亦如是。
X74n1470_p0140c12║或有能於剎那項，悉知三世眾生心，
X74n1470_p0140c13║設經眾生數等劫，不可知佛一念性，
X74n1470_p0140c14║譬如法界徧一切，不可見取為一切，
X74n1470_p0140c15║十方境界亦復然，徧於一切非一切。
X74n1470_p0140c16║○讚法功德
X74n1470_p0140c17║欲具演說一句法，阿僧祇劫無有盡。
X74n1470_p0140c18║而令文義各不同，菩薩以此初發心。
X74n1470_p0140c19║光中現佛不可說，佛所說法不可說，
X74n1470_p0140c20║法中妙偈不可說，聞偈得解不可說，
X74n1470_p0140c21║不可說解念念中，顯了真諦不可說，
X74n1470_p0140c22║示現未來一切佛，常演說法無窮盡。
X74n1470_p0140c23║一一佛法不可說，種種清淨不可說，
X74n1470_p0140c24║出妙音聲不可說，轉正法輪不可說，
X74n1470_p0141a01║於彼一一法輪中，演修多羅不可說。
X74n1470_p0141a02║於彼一一修多羅，分別法門不可說。
X74n1470_p0141a03║於彼一一法門中，又說諸法不可說，
X74n1470_p0141a04║於彼一一諸法中，調伏眾生不可說。
X74n1470_p0141a05║或復於一毛端處，不可說劫常安住，
X74n1470_p0141a06║如一毛端餘悉然，所住劫數皆如是。
X74n1470_p0141a07║○讚僧功德
X74n1470_p0141a08║菩薩功德無有邊，一切妙行皆具足，
X74n1470_p0141a09║假使無量無邊佛，於無量劫說不盡，
X74n1470_p0141a10║何況世間天及人，一切聲聞及緣覺，
X74n1470_p0141a11║能於無量無邊劫，讚歎稱揚得究竟。
X74n1470_p0141a12║一切眾生數易知，三世心量亦可知，
X74n1470_p0141a13║如是普賢諸佛子，功德邊際無能測，
X74n1470_p0141a14║一毛度空可知邊，眾剎微塵可數知，
X74n1470_p0141a15║如是大仙諸仙子，所住行願無能量，
X74n1470_p0141a16║十方剎土碎微塵，於一念中不知數，
X74n1470_p0141a17║毛端度空能知量，億劫宣揚不能盡。
X74n1470_p0141a18║我等眾會，於日初分，禮讚功德，所獲善根，迴向一切
X74n1470_p0141a19║眾生海，願皆永離纏蓋，成種智道。
X74n1470_p0141a20║（故此經中列塵數佛已，次云我當悉以甚深信解現前知見，各以出過辯才天女微妙舌根，出無盡音聲言詞，
X74n1470_p0141a21║稱讚如來功德海。當知必須觀智明白，方得能讚所讚，皆如海深廣無盡也。）
X74n1470_p0141a22║讚歎已，至心歸命禮本尊毗盧遮那佛。
X74n1470_p0141a23║第三禮敬諸佛
X74n1470_p0141a24║（既讚歎竟，應當一心正身威儀，次第禮佛。禮佛之法，當須隨所禮之佛，至心憶念此佛真身，猶如虗空，應物見
X74n1470_p0141b01║形，如水中月，分明了了，如對目前，受我禮拜。於一一佛，皆如是用，心以名召，體而禮之，不得散亂。又須自知身
X74n1470_p0141b02║心空寂，無有禮相障緣，影見法界。一一佛前，悉有此身頭面體敬。準勒那三藏禮佛觀門，優劣有七：一、我慢禮，
X74n1470_p0141b03║二、唱和禮，此二非儀。三、恭敬禮，敬從心發，運於身口，五輪著地。四、無相禮，深入法性，離能所相。五、起用禮，觀身
X74n1470_p0141b04║與佛，皆從緣起，如幻如影，普運身心，徧禮一切。六、內觀禮，但禮身內法身真佛，不緣他佛。七、實相禮，若內若外，
X74n1470_p0141b05║若凡若佛，同一實相。見佛可禮，亦是邪見。觀身實相，觀佛亦然，名平等禮。故文殊云：不生不滅故，敬禮無所觀
X74n1470_p0141b06║等。然後四禮，皆屬觀行。謂第四、空觀，禮真諦佛，入法之性故。五、假觀，禮俗諦佛，從體起用故。六、中觀，禮第一義
X74n1470_p0141b07║諦佛，不計空色，直見本覺真性故。七、則三觀一心禮，三諦一境佛，不取真棄假，泯絕無寄故。然今七禮，經文既
X74n1470_p0141b08║是隨相門中，且當第三第五也。心心恭敬故，念念觀身觀佛，從性隨緣，如幻影故。餘無相禮等，是下離相攝念
X74n1470_p0141b09║之義。然則雖三例圓明，只於身口恭敬禮時，作此觀智，非為身口都不禮讚，但將無相等以當禮佛，善須思之。
X74n1470_p0141b10║若以觀智便名禮佛，不須身禮，第三中亦應但以恭敬便為禮佛，不合運於身口。義例如此，豈不誤焉？問：大乘
X74n1470_p0141b11║宗以意地起犯，即名破戒，何妨例此心禮，即成功德？答：彼意中作念，的擬運身口行殺盜等，心念成就，竟無悔
X74n1470_p0141b12║意，故即名破戒。今但的擬運身業禮、口業讚等，心志决定，竟無猶豫，縱未遂嚴淨道場，作禮之間，灼然已生功
X74n1470_p0141b13║德。若無意擬運，身口元無功德。如本無意擬，殺等亦元無罪也。然觀智既成，觀境常見，行住坐臥，禮不間斷。但
X74n1470_p0141b14║觀心不退，自然流注。如受惡律儀之人，殺等之心，念念流注，不必正殺正盜也。受惡律儀者，作屠獵劫賊等業
X74n1470_p0141b15║也。問：第五禮中云：能所皆如影像。影像無心，如何得禮義成？答：即念念恭敬之心，亦如影也。世間鏡之類，但見
X74n1470_p0141b16║色影，不能見聲香味觸及心之影。而此大圓鏡智，等虗空界，見色聲等及心心所等也。作此觀時，先觀己身心
X74n1470_p0141b17║是無明勢分，從染緣而起，今以正智觀空無自性，全體即是一真法界，然後觀此法界不守自性，常能隨緣而
X74n1470_p0141b18║起，遂禮拜恭敬，一心歸投託諸佛及法義淨緣，引起身心及佛，隨此淨緣起為身心及佛，如影從鏡見。既我身
X74n1470_p0141b19║心無性，合於法界，法界無所不徧，故我身心隨所依法界亦無所不徧，無所不禮，故云徧體一切也。第六中云
X74n1470_p0141b20║身內真佛者，如塵中有大經卷，如弊布褁真金，如焦模中佛像，如器中鍠之聲音也。此既有真假內外相對，非
X74n1470_p0141b21║一向泯相，則亦當此隨念中也。準華嚴宗，復有自他融攝之禮，具足四句：一者、一身禮多佛。彼經云：一一身徧
X74n1470_p0141b22║禮不可說不可說佛剎微塵數佛。又云：菩薩應知自心念念常有佛成正覺，一切眾生亦復如是，念念悉有佛
X74n1470_p0141b23║成正覺。二者、多身禮一佛。經云：一一佛所現不可說不可說佛剎微塵數身。又云：如來成正覺時，於其身中普
X74n1470_p0141b24║見一切眾生成正覺。三者、一身禮一佛。四者、多身禮多佛。彼經云：如來成正覺時，入善覺智三昧，見一切眾生
X74n1470_p0141c01║數等身住於身中，乃至一毛孔中有一切眾生數等身徧法界，一切毛孔悉亦如是，無有少許處空無佛身。釋
X74n1470_p0141c02║曰：但以隨舉一身對佛，隨舉一佛對身，及對文說義結為四句，然實身數等皆無盡也。問：何以修行人身如是
X74n1470_p0141c03║一一同佛無盡耶？答曰：因緣備故。彼經云：我以普賢行願力故。此是法力，即緣也。又云：起深信解如對目前。此
X74n1470_p0141c04║是自力，即因也。深解即是勝解。勝解者，決定印持也。謂以普賢法力見一切境皆是佛境，以深解智力印可攝
X74n1470_p0141c05║持，如上佛境在心如目前也。謂於境不取生滅一多等定相，境即融通佛境，於心依智不依識，則心心是見佛
X74n1470_p0141c06║之心。故彼經云：一切法無生，一切法無滅，若能如是解，諸佛常現前。故彼經結禮佛云：虗空界盡、眾生界盡、眾
X74n1470_p0141c07║生業盡、眾生煩惱盡，我禮乃盡。以虗空界、眾生界等不可盡故，我此禮敬無有窮盡，念念相續無有間斷，身語
X74n1470_p0141c08║意業無有疲厭，供養稱讚十種行願。一一如此結之即知。若不以普賢觀行之力，如何得念念不斷耶？智者審
X74n1470_p0141c09║思此文，無以生滅之心、取相之禮而為禮讚供養等也）。
X74n1470_p0141c10║南無大方廣佛華嚴經中毗盧遮那眾生身
X74n1470_p0141c11║十方盡歸命，滅罪增淨信，願生華藏海。
X74n1470_p0141c12║極樂淨土中。
X74n1470_p0141c13║南無大方廣佛華嚴經中毗盧遮那國土身（偈同上）
X74n1470_p0141c14║南無大方廣佛華嚴經中毗盧遮那業報身（偈同上）
X74n1470_p0141c15║南無大方廣佛華嚴經中毗盧遮那聲聞身（偈同上）
X74n1470_p0141c16║南無大方廣佛華嚴經中毗盧遮那獨覺身（偈同上）
X74n1470_p0141c17║南無大方廣佛華嚴經中毗盧遮那菩薩身（偈同上）
X74n1470_p0141c18║南無大方廣佛華嚴經中毗盧遮那如來身（偈同上）
X74n1470_p0141c19║南無大方廣佛華嚴經中毗盧遮那智身（偈同上）
X74n1470_p0141c20║南無大方廣佛華嚴經中毗盧遮那法身（偈同上）
X74n1470_p0141c21║南無大方廣佛華嚴經中毗盧遮那虗空身（偈同上）
X74n1470_p0141c22║南無大方廣佛華嚴經中毗盧遮那四萬五千偈三
X74n1470_p0141c23║十九品略本經。
X74n1470_p0141c24║十方盡歸命，滅罪增淨信，願生華藏海。
X74n1470_p0142a01║極樂淨土中。
X74n1470_p0142a02║南無大方廣佛華嚴經中毗盧遮那十萬偈四十八
X74n1470_p0142a03║品下本經（偈同上）。
X74n1470_p0142a04║南無大方廣佛華嚴經中毗盧遮那四十九萬八千
X74n1470_p0142a05║八百偈一千二百品中本經（偈同上）。
X74n1470_p0142a06║南無大方廣佛華嚴經中毗盧遮那十三千大千世
X74n1470_p0142a07║界微塵數偈。一四天下微塵數品上本經（偈同上）。
X74n1470_p0142a08║南無大方廣佛華嚴經中毗盧遮那海雲能持普眼
X74n1470_p0142a09║經（偈同上）。
X74n1470_p0142a10║南無大方廣佛華嚴經中毗盧遮那同說經（偈同上）
X74n1470_p0142a11║南無大方廣佛華嚴經中毗盧遮那異說經（偈同上）
X74n1470_p0142a12║南無大方廣佛華嚴經中毗盧遮那主伴經（偈同上）
X74n1470_p0142a13║南無大方廣佛華嚴經中毗盧遮那眷屬經（偈同上）
X74n1470_p0142a14║南無大方廣佛華嚴經中毗盧遮那圓滿經（偈同上）
X74n1470_p0142a15║南無大方廣佛華嚴經中毗盧遮那普賢文殊等同
X74n1470_p0142a16║生一切海眾。
X74n1470_p0142a17║十方盡歸命，滅罪增淨信，願生華藏海。
X74n1470_p0142a18║極樂淨土中。
X74n1470_p0142a19║南無大方廣佛華嚴經中毗盧遮那三十九類異生
X74n1470_p0142a20║一切海眾（偈同上）。
X74n1470_p0142a21║南無大方廣佛華嚴經中毗盧遮那依口光召於眉
X74n1470_p0142a22║間一切海眾（偈同上）。
X74n1470_p0142a23║南無大方廣佛華嚴經中毗盧遮那及樹內眾宮殿
X74n1470_p0142a24║內眾、生內眾等一切海眾（偈同上）。
X74n1470_p0142b01║次為諸部眾禮敬三寶（自下日初時分，依此應禮。）
X74n1470_p0142b02║為梵王、帝釋、三十三天福德增盛故，敬禮常住三寶。
X74n1470_p0142b03║為四大天王、龍神八部、日月星宿增盛威光故，敬禮
X74n1470_p0142b04║常住三寶。
X74n1470_p0142b05║為當今皇帝聖壽無窮，弘揚正法，故敬禮常住三寶。
X74n1470_p0142b06║為皇后、貴妃、公主、太子、諸王，福延萬葉，深信正法，故
X74n1470_p0142b07║敬禮常住三寶。
X74n1470_p0142b08║為文武官僚、天下黎民信樂佛法，故敬禮常住三寶。
X74n1470_p0142b09║為師僧知識、同會善友、十方施主、三塗八難，願得難
X74n1470_p0142b10║障解脫故，敬禮常住三寶。
X74n1470_p0142b11║為山神、地神、海神、江神、河神、樹神、晝神、夜神、空澤神、
X74n1470_p0142b12║苗稼神、飲食神、草木神、水火風神、主空、主藥、主城、
X74n1470_p0142b13║主宅諸神靈等，滅罪增福，故敬禮常住三寶。
X74n1470_p0142b14║為國界安寧、災危殄滅、佛事興隆、法輪永轉故，敬禮
X74n1470_p0142b15║常住三寶。
X74n1470_p0142b16║為琰魔羅界十八獄帝、三十大王、三十三王、三十六
X74n1470_p0142b17║王、十八獄主、主命、主攝、無毒諸鬼王等，願得離苦
X74n1470_p0142b18║解脫故，敬禮常住三寶。
X74n1470_p0142b19║為地府輔王小臣，主掌首領執杖公曹獄吏，主淨主
X74n1470_p0142b20║水主鐵主土主火主天下十類罪人，願得離苦解
X74n1470_p0142b21║脫，故敬禮常住三寶。
X74n1470_p0142b22║為十類孤魂，三類、九類、十類餓鬼，三十六部大力妖
X74n1470_p0142b23║魅，諸餓鬼等，願得離苦解脫故，敬禮常住三寶。
X74n1470_p0142b24║為十類傍生，住海、住水、住地、住空，蛇類、魚類、鰕類、象
X74n1470_p0142c01║類、馬類，三十六億諸畜生等，得離苦解脫故，敬禮
X74n1470_p0142c02║常住三寶。
X74n1470_p0142c03║普禮真言
X74n1470_p0142c04║唵薩㗚末怛達遏怛遏怛巴𭊁難葛浪彌
X74n1470_p0142c05║（應想普徧敬禮一切賢聖等處）。
X74n1470_p0142c06║功德山陀羅尼呪
X74n1470_p0142c07║捺麼莫𭊁也捺㗚𭊁㗚麻也捺麼珊遏也唵席寧呼
X74n1470_p0142c08║魯魯席[各*寧]嚕屹呤巴屹令巴席𭊁呤布嚕呤薩曷
X74n1470_p0142c09║大集經云：若人誦此呪一徧者，如禮大佛名經四萬
X74n1470_p0142c10║五千四百徧，又如轉大藏經六十萬五千四百徧。又
X74n1470_p0142c11║造罪過十佛剎土，入阿鼻地獄受罪，劫盡更生。若誦
X74n1470_p0142c12║此呪一徧，此等重罪皆悉消滅，不墮地獄。命終已後，
X74n1470_p0142c13║決定往生極樂世界，得見阿彌陀佛，上品上生。
X74n1470_p0142c14║禮敬已，至心歸命禮本尊毗盧遮那佛。
X74n1470_p0142c15║第四懺悔業障
X74n1470_p0142c16║（禮佛已竟，於法座前，正身威儀，恭敬胡跪，右膝著地，燒香散華，存想三寶畟塞虗空，普賢菩薩無量莊嚴眷屬
X74n1470_p0142c17║圍繞，為懺悔主。一一皆如對自目前，一心一意生鄭重心，慚愧發露，懺悔無量劫來六根三業所造一切惡業
X74n1470_p0142c18║斷相續心，從於今時盡未來際中不更造。所以者何？業性雖空，果報不失。若有造惡不懺，雖是虗妄顛倒因緣，
X74n1470_p0142c19║則還受虗妄果報。然懺悔詞句，多取大藏經論中文也。）
X74n1470_p0142c20║弟子比丘（某甲），普為四恩、三有及法界眾生等，竝願
X74n1470_p0142c21║斷除諸業障，歸命懺悔。
X74n1470_p0142c22║次十惡業報懺悔
X74n1470_p0142c23║（夫欲懺悔者，先知展轉生起因由，無始不覺，起貪瞋癡，發身口意，造一切業，謂善惡不動等。若約責心，善惡俱
X74n1470_p0142c24║懺，以善惡業迷時，皆是貪愛心所作故。若就所作罪狀，則惟懺悔惡業，以悟後乃至成佛，畢竟不捨善行故。善
X74n1470_p0143a01║是順于理故，迷時以取相求報故，成身過患，悟後但離其病，不除善法，故不懺也。惡業背理招苦，一向須斷，故
X74n1470_p0143a02║徧懺也。就懺中復有二種：一、若□犯遮罪，先須依教作法懺之。遮罪者，體非毒惡，但以佛戒遮制不許，即不合
X74n1470_p0143a03║作，作即成犯。若犯性罪，復須起行。性罪者，謂殺盜等十惡，體性是惡，佛未出世，未有戒制之時作之，法爾有罪，
X74n1470_p0143a04║墮於三塗故也。言起行者，一事懺，二理懺。事懺如方等佛名經等，亦令作法兼起行也。謂彼方等經，令先嚴淨
X74n1470_p0143a05║道場，香泥塗地，及室內作圓壇彩畵，縣五色幡，燒海岸香，點酥油燈，敷設高座，請二十四尊像，多亦無妨，供餚
X74n1470_p0143a06║饍，盡心力，新淨衣服鞋履，無新洗故，出入著脫，令無參雜，七日長齋，一日三時洗浴，初日供養僧，隨意多少，別
X74n1470_p0143a07║請一明了內外律者為師，受二十四戒及陀羅尼，對師說罪，要八日至十五日，當以七日為期，此不可減。若能
X74n1470_p0143a08║更進，隨意堪任。十人已還，不得過此。俗眾亦得。須辦單縫三衣，備佛法式，旋遶一百二十帀，却坐思惟。廣如經
X74n1470_p0143a09║說。○又彼文中，令興七種心，以為方便：一者慚愧，二者恐怖，三者厭離，四者發菩提心，五者怨親平等，六者念
X74n1470_p0143a10║報佛恩，七者觀罪性空。興如是七種心已，緣想十方諸佛賢聖，擎拳合掌，披陳至禱，慚愧改革等。若準天台止
X74n1470_p0143a11║觀，須達順逆十心為先。識十種順生死心，以為所治：一、妄計我人，起於身見。二、內具煩惱，外遇惡緣，我心增盛。
X74n1470_p0143a12║三、內外既具，滅善心事，不喜他善。四、縱恣三業，無惡不為。五、事雖不廣，惡心徧布。六、惡心相續，晝夜不斷。七、覆
X74n1470_p0143a13║諱過失，不欲人知。八、虜扈抵突，不畏惡道。九、無慚無愧，不懼凡聖。十、撥無因果，作一闡提。從無始來，若自及他，
X74n1470_p0143a14║無不皆爾。次起逆生死心，從後翻破：一、明信因果。二、慚愧剋責，屏罪慚天，顯罪愧人。三、怖畏惡道，翻抵突也。四、
X74n1470_p0143a15║不覆瑕疵，翻覆藏也。五、斷相續心，如再犯王法，吐已還食也。六、發菩提心，心等虗空，翻前惡徧。七、修功補過，翻
X74n1470_p0143a16║前縱惡。八、守護正法，翻前滅善。九、念十方佛，翻惡緣也。十、觀罪性空，見無我也。若具此者，無罪不滅。若不解者，
X74n1470_p0143a17║設入道場，徒為勞苦。）
X74n1470_p0143a18║惟願帝網無盡，佛法僧寶，毗盧遮那如來，普賢文殊
X74n1470_p0143a19║海會聖眾，世出世神，慈悲本願，放大光明，照於法會，
X74n1470_p0143a20║證盟護念，哀愍攝受。願我及一切眾生海，自從無始，
X74n1470_p0143a21║直至今時，業海無盡，帝網重重，一切罪業，發露懺悔。
X74n1470_p0143a22║舍利弗悔過經云：舍利弗白佛言：若有善男子、善女
X74n1470_p0143a23║人，意欲求佛道者，若前世為惡，當云何懺悔？佛言：善
X74n1470_p0143a24║哉！善哉！若欲求阿羅漢、緣覺、佛道，欲知去來之事者，
X74n1470_p0143b01║常以平旦、日中、日沒、人定、夜半、鷄鳴時，澡潄整衣服，
X74n1470_p0143b02║叉手禮拜十方，自所向處，當悔過言：（某甲）等宿命，從
X74n1470_p0143b03║無數劫來所犯過惡，於今世所犯淫妷，所犯瞋怒，所
X74n1470_p0143b04║犯愚癡，不知佛時，不知法時，不知比丘僧時，不知善
X74n1470_p0143b05║惡時。若身犯過，若口犯過，若心犯過，若意犯過，若以
X74n1470_p0143b06║意害佛，嫉惡經道。若鬬比丘僧，若殺阿羅漢，若自殺
X74n1470_p0143b07║父母，犯身三、口四、意三。自殺生，教人殺生，見人殺生
X74n1470_p0143b08║代其喜。身自行盜，教人行盜，見人行盜代其喜。身自
X74n1470_p0143b09║欺人，教人欺人，見人欺人代其喜。身自兩舌，教人兩
X74n1470_p0143b10║舌，見人兩舌代其喜。身自罵詈，教人罵詈，見人罵詈，
X74n1470_p0143b11║代其喜身；自妄語，教人妄語，見人妄語，代其喜身；自
X74n1470_p0143b12║嫉妒，教人嫉妒，見人嫉妒，代其喜身；自貪餌，教人貪
X74n1470_p0143b13║餌，見人貪餌，代其喜身；自不信，教人不信，見人不信，
X74n1470_p0143b14║代其喜身；自不信作善得善，作惡得惡，教人作惡，見
X74n1470_p0143b15║人作惡，代其喜身；自盜佛寺中財物，若盜比丘僧財
X74n1470_p0143b16║物，教人行盜，見人行盜，代其喜身；自經秤小㪷短尺
X74n1470_p0143b17║欺人，以重秤大㪷長尺侵人，教人侵人，見人侵人，代
X74n1470_p0143b18║其喜身；自作賊，教人作賊，見人作賊，代其喜身；自惡
X74n1470_p0143b19║逆，教人惡逆，見人惡逆，代其喜身。所謂無始以來，身
X74n1470_p0143b20║生五處者，在泥犁中時，在禽獸中時，在薜茘中時，在
X74n1470_p0143b21║人中時。身在五道中生時，所犯過惡，不孝父母，不順
X74n1470_p0143b22║於師，不敬善友，不敬沙門道人，不敬長老，輕易父母，
X74n1470_p0143b23║輕易於師，輕易求阿羅漢道者，輕易求辟支佛道者。
X74n1470_p0143b24║若誹謗嫉妒，見佛道言非，見惡道言是，見正言不正，
X74n1470_p0143c01║見不正言正，（某）等諸所作過惡，願從十方諸佛求哀
X74n1470_p0143c02║悔過，令（某）等今世不犯此過殃，後世永不犯此過殃。
X74n1470_p0143c03║所以從十方諸佛求哀者何？佛能洞視徹聽，不敢於
X74n1470_p0143c04║佛前欺誑，（某）等有過惡，不敢覆藏，從今已後，皆不敢
X74n1470_p0143c05║復犯。佛語舍利弗：若有善男子、善女人，意不欲入泥
X74n1470_p0143c06║犁、禽獸、薜茘中者，諸所作過皆當悔過，不敢覆藏。受
X74n1470_p0143c07║戒已後不當復作惡，不欲生邊地無佛處、無經處、無
X74n1470_p0143c08║比丘僧處、無義理處、無善惡處者，皆當悔過，不當覆
X74n1470_p0143c09║藏。意不欲愚癡、聾盲、瘖瘂，不欲生屠士、漁獵、獄吏、貧
X74n1470_p0143c10║家者，皆當悔過，不當覆藏。女人欲求男子者，皆當悔
X74n1470_p0143c11║過。欲得須陀洹道，不復入泥犁、薜茘中者，皆當悔過。
X74n1470_p0143c12║欲得斯陀含道上天作人、欲得阿那含道上二四天、
X74n1470_p0143c13║欲得阿羅漢泥洹去者、欲於世間得阿羅漢道者、欲
X74n1470_p0143c14║得辟支佛道者、欲得知去來之事者，皆當悔過，不敢
X74n1470_p0143c15║覆藏。佛語舍利弗：若有善男子、善女人，各當日夜三
X74n1470_p0143c16║時稽首，於十方現在諸佛作禮。又從無始以來，毀戒、
X74n1470_p0143c17║犯記句、違越法律、妄想分別、愛著我人，一切罪障悉
X74n1470_p0143c18║願消滅。雜亂濁心、障礙間斷，悉願清淨。身心不安、憂
X74n1470_p0143c19║愁熱惱，悉得解脫。嗔恚躁動、面慍不喜、呵責損害，悉
X74n1470_p0143c20║得清淨。互相惱亂、鬪諍不和、官事口舌、諍論憂惱，罪
X74n1470_p0143c21║業消滅。無德傳戒、無才為師、學寡利他、不淨說法、虗
X74n1470_p0143c22║食信施、心行染欲，悉願消滅。
X74n1470_p0143c23║我等為無明所覆，不識十惡業報罪因，今遇道場，乃
X74n1470_p0143c24║能覺知。歸命毗盧遮那如來，及一切賢聖海眾，燒香
X74n1470_p0144a01║散華，一切苦報，發露懺悔，不敢覆藏。由此因緣，我及
X74n1470_p0144a02║法界眾生海，一切業報，願皆清淨。
X74n1470_p0144a03║次懺悔滅罪印呪
X74n1470_p0144a04║二羽金剛縛，進力屈二節，禪智押二度，
X74n1470_p0144a05║誦懺悔密言：
X74n1470_p0144a06║唵薩㗚末（二合）巴（引）巴眉悉普怛𭊁曷捺末日囉也莎
X74n1470_p0144a07║曷（應誦三徧）
X74n1470_p0144a08║百劫積集罪，一念頓盪除，如火焚枯草。
X74n1470_p0144a09║滅盡無有餘。
X74n1470_p0144a10║我昔所造諸惡業，皆由無始貪瞋癡，
X74n1470_p0144a11║從身語意之所生，一切我今皆懺悔。
X74n1470_p0144a12║懺悔已，至心歸命禮本尊毗盧遮那佛。
X74n1470_p0144a13║第五隨喜功德
X74n1470_p0144a14║十方一切諸眾生，二乘有學及無學，
X74n1470_p0144a15║一切如來與菩薩，所有功德皆隨喜。
X74n1470_p0144a16║隨喜已，至心歸命禮本尊毗盧遮那佛。
X74n1470_p0144a17║第六請轉法輪
X74n1470_p0144a18║十方所有世間燈，最初成就菩提者，
X74n1470_p0144a19║我今一切皆勸請，轉於無上妙法輪。
X74n1470_p0144a20║請轉已，至心歸命禮本尊毗盧遮那佛。
X74n1470_p0144a21║第七請佛住世
X74n1470_p0144a22║諸佛若欲示涅槃，我悉至誠而勸請。
X74n1470_p0144a23║惟願久住剎塵劫，利樂一切諸眾生。
X74n1470_p0144a24║請住已，至心歸命禮本尊毗盧遮那佛。
X74n1470_p0144b01║第八常隨佛學
X74n1470_p0144b02║我隨一切如來學，修習普賢圓滿行，
X74n1470_p0144b03║供養過去諸如來，及與現在十方佛，
X74n1470_p0144b04║未來一切天人師，一切意樂皆圓滿，
X74n1470_p0144b05║我願普隨三世學，速得成就大菩提。
X74n1470_p0144b06║隨學已，至心歸命禮本尊毗盧遮那佛。
X74n1470_p0144b07║第九恒順眾生
X74n1470_p0144b08║所有十方一切剎，廣大清淨妙莊嚴，
X74n1470_p0144b09║眾會圍遶諸如來，悉在菩提樹王下。
X74n1470_p0144b10║十方所有諸眾生，願離憂患常安樂，
X74n1470_p0144b11║獲得甚深正法利，滅除煩惱盡無餘。
X74n1470_p0144b12║恒順已，至心歸命禮本尊毗盧遮那佛。
X74n1470_p0144b13║第十普皆迴向
X74n1470_p0144b14║所有禮讚供養佛，請佛住世轉法輪，
X74n1470_p0144b15║隨喜懺悔諸善根，迴向眾生及佛道。
X74n1470_p0144b16║迴向已，至心歸命禮本尊毗盧遮那佛。
X74n1470_p0144b17║弟子比丘（某）等，為一切眾生至心發願：
X74n1470_p0144b18║願我臨欲命終時，盡除一切諸障礙。
X74n1470_p0144b19║面見彼佛阿彌陀，即得往生安樂剎。
X74n1470_p0144b20║我既往生彼國已，現前成就此大願，
X74n1470_p0144b21║一切圓滿盡無餘，利樂一切眾生界。
X74n1470_p0144b22║彼佛眾會咸清淨，我時於勝蓮華生，
X74n1470_p0144b23║親覩如來無量光，現前授我菩提記。
X74n1470_p0144b24║蒙彼如來授記已，化身無數百俱胝，
X74n1470_p0144c01║智力廣大徧十方，普利一切眾生界，
X74n1470_p0144c02║乃至虗空世界盡，眾生及業煩惱盡，
X74n1470_p0144c03║如是一切無盡時，我願究竟恒無盡。
X74n1470_p0144c04║發願已，至心歸命禮本尊毗盧遮那佛。
X74n1470_p0144c05║（此下誦無常者，然此禮懺理事廣常，於六時中難於剋定。今便於此第一晌，具寫餘六時所用之文，驗本簡看。
X74n1470_p0144c06║唱者先須誦熟，各以本時用之。無常偈者，後每晌別書經論中無常偈者，此即六時通用，或別一任隨意念之。
X74n1470_p0144c07║又若有暇時，則應念勸世一百頌，警策無常亦得。今以寅時為首，具錄六時云：）
X74n1470_p0144c08║（白）眾等聽說寅朝無常偈
X74n1470_p0144c09║欲求寂滅樂，當學沙門法。衣食計身命，
X74n1470_p0144c10║精麤隨眾等，諸眾等寅朝，清淨記六念。
X74n1470_p0144c11║又各念無常偈（此即可每上必須用之）
X74n1470_p0144c12║諸行無常，是生滅法；生滅滅已，
X74n1470_p0144c13║寂滅為樂。
X74n1470_p0144c14║如來證涅槃，永斷於生死。若能志心聽，
X74n1470_p0144c15║常得無量樂。
X74n1470_p0144c16║午時偈
X74n1470_p0144c17║人生不精進，喻若樹無根，採華置日中，
X74n1470_p0144c18║能得幾時鮮？華亦不久鮮，色亦非常好。
X74n1470_p0144c19║人命如剎那，須臾難可保，是故勸眾生，
X74n1470_p0144c20║勤修無上道。
X74n1470_p0144c21║黃昏偈
X74n1470_p0144c22║西方日已暮。塵勞猶未除。老病死時至。
X74n1470_p0144c23║相看不久居。念念催年促，猶如少水魚。
X74n1470_p0144c24║勸諸禮佛眾，修學至無餘。
X74n1470_p0145a01║又各念偈
X74n1470_p0145a02║是日已過，命亦隨減，如少水魚。
X74n1470_p0145a03║斯有何樂？（眾等）當勤精通，如救頭然。
X74n1470_p0145a04║但念無常，慎勿放逸。
X74n1470_p0145a05║初夜偈
X74n1470_p0145a06║煩惱深無底。生死海無邊。度苦船未立。
X74n1470_p0145a07║云何樂睡眠？睡眠當覺悟，攝心恒在禪，
X74n1470_p0145a08║勇猛勤精進，菩提道自然。
X74n1470_p0145a09║中夜偈
X74n1470_p0145a10║比丘汝起起，何以著睡眠？睡眠有何利？
X74n1470_p0145a11║病時豈可眠？利㓨刺身時，云何得睡眠？
X74n1470_p0145a12║汝今捨家時，出離之所願，當如其本願。
X74n1470_p0145a13║日日勤精進。
X74n1470_p0145a14║後夜偈
X74n1470_p0145a15║神光遷流轉，迄至五更初。無常念念至，
X74n1470_p0145a16║恒與生死俱，勸諸行道者，修學至無餘。
X74n1470_p0145a17║又有一偈六時通用
X74n1470_p0145a18║世間不牢固，如水沫泡𦦨，汝等咸應當。
X74n1470_p0145a19║疾生厭離心。
X74n1470_p0145a20║啟白賢聖
X74n1470_p0145a21║仰白十身徧照佛，華藏世界諸如來。
X74n1470_p0145a22║娑婆本師釋迦尊，普賢文殊諸上首，
X74n1470_p0145a23║剎海聖眾并徒眾，華藏會上諸上人，
X74n1470_p0145a24║釋梵諸天眾類神，獲得他心道眼者，
X74n1470_p0145b01║竝願不捨慈悲力，證明我等二眾人。
X74n1470_p0145b02║為修行願總持門，（某）時至心同禮懺。
X74n1470_p0145b03║所生功德，總用莊嚴法界。剎海眾生，當願天仙不墜，
X74n1470_p0145b04║悟著樂而非常；國土清平，識真乘而是勝。群僚常居
X74n1470_p0145b05║祿位，皆忻圓頓教門；人民永保安寧，咸修覺照之道。
X74n1470_p0145b06║師僧父母，福慶汪洋；信施檀那，萬行圓滿。三途俱時
X74n1470_p0145b07║離苦，八難竝悉消除。鑊湯變為清涼池，鐵牀變作蓮
X74n1470_p0145b08║華座。息悲痛之響，同念佛之音。人人有返本之心，各
X74n1470_p0145b09║各悉還源之照。常發今願，當願俱不退心；觀行令成，
X74n1470_p0145b10║同證華嚴海會。為上良緣。
X74n1470_p0145b11║清淨法身毗盧遮那佛圓滿報身盧舍那佛
X74n1470_p0145b12║千百億化身釋迦牟尼佛
X74n1470_p0145b13║十二上願藥師琉璃光王佛
X74n1470_p0145b14║四十八願阿彌陀佛
X74n1470_p0145b15║大聖普賢菩薩摩訶薩大聖文殊菩薩摩訶薩
X74n1470_p0145b16║大聖觀世音菩薩摩訶薩大聖地藏菩薩摩訶薩
X74n1470_p0145b17║大聖徧法界菩薩摩訶薩摩訶般若波羅蜜
X74n1470_p0145b18║大方廣佛華嚴經呪
X74n1470_p0145b19║捺麻（緊）薩慢（引）怛莫𭊁（重也）難啞不囉（二合）帝曷怛折（引）
X74n1470_p0145b20║難禰唵雞禰雞禰怛達（引）遏當能末（二合）（重）斡山（舌腭）（引）
X74n1470_p0145b21║矴不囉（二合）帝嗚怛麻怛摩怛麻怛達（引）遏當𠹌末（二合）
X74n1470_p0145b22║斡吽癹（怛）莎（引）曷（引）
X74n1470_p0145b23║若誦此呪一徧，如同全讀華嚴經一部，所得功德齊
X74n1470_p0145b24║等。
X74n1470_p0145c01║毗盧遮那灌頂光呪
X74n1470_p0145c02║唵啞麼遏（重）妹（重）𠺘拶捺麼曷（引）摩𠹌囉（二合）（引）麻禰
X74n1470_p0145c03║（舌腭）巴𠹌麻（二合）𪢚辣不囉（二合）斡㗚怛（二合）也吽
X74n1470_p0145c04║經云：若復有人，十方佛剎塵數劫中，造十惡、五逆、四
X74n1470_p0145c05║重等罪，由此重罪，直墮阿鼻地獄中。若人持誦此毗
X74n1470_p0145c06║盧遮那佛呪，與彼亡者，或散墓上屍骸名牌等上，以
X74n1470_p0145c07║華米等誦二十一徧，或誦百八徧，拋散彼形骸上。毗
X74n1470_p0145c08║盧遮那本願力故，放大光明，照彼罪人身上，一切業
X74n1470_p0145c09║障悉皆消滅，以光明中攝往於西方極樂國土，蓮華
X74n1470_p0145c10║化生。
X74n1470_p0145c11║十支莊嚴已竟，誦解座偈：
X74n1470_p0145c12║處世界如虗空，似蓮華不著水，
X74n1470_p0145c13║心清淨超於彼，稽首禮無上尊。
X74n1470_p0145c14║旋遶念誦
X74n1470_p0145c15║（既懺悔發願已，應當一心正身威儀，右旋法座，燒香散華，安詳徐步，憶念三寶微妙功德，口中稱念）。
X74n1470_p0145c16║南無法界十方佛南無法界十方法
X74n1470_p0145c17║南無法界十方僧南無毗盧遮那佛
X74n1470_p0145c18║南無釋迦牟尼佛南無大方廣佛華嚴經
X74n1470_p0145c19║南無普賢菩薩南無文殊師利菩薩
X74n1470_p0145c20║南無法會大菩薩南無功德林菩薩
X74n1470_p0145c21║南無金剛幢菩薩南無金剛藏菩薩
X74n1470_p0145c22║南無文殊等五十五聖者南無善財菩薩
X74n1470_p0145c23║南無法界剎海微塵數菩薩眾
X74n1470_p0145c24║（此即覺了音聲性空，身心如雲如影，舉足下足，心無所得，不住行步之相，幻影即空，即云真法性。故我此身，影
X74n1470_p0146a01║現十方，充滿法界，無不普現，旋遶諸佛。如是三匝，乃至三七、七七、百匝，無有定數，當自斟酌。行道欲竟，還如前
X74n1470_p0146a02║稱阿彌陀佛名號：南無阿彌陀佛！南無阿彌陀佛！燒香正念行道終，即歸依三寶，一心正念，口自唱言：）
X74n1470_p0146a03║自歸依佛，當願眾生：體解大道，發無上心。
X74n1470_p0146a04║自歸依法，當願眾生：深入經藏，智慧如海。
X74n1470_p0146a05║自歸依僧，當願眾生：統理大眾，一切無礙。
X74n1470_p0146a06║和南聖眾。
X74n1470_p0146a07║正坐思惟
X74n1470_p0146a08║上來十門，事行方便，一一如文見法，不得滯文迷意。
X74n1470_p0146a09║須令全理之事，了了當情，便入觀行，以為久長所緣
X74n1470_p0146a10║之境也。攝念禁意，閉目端身，結跏趺坐，至心諦想無
X74n1470_p0146a11║邊剎海三世一切如來，於一一佛菩薩前，慇懃恭敬，
X74n1470_p0146a12║作禮圍繞。又以種種供具雲海，供養如是等一切聖
X74n1470_p0146a13║眾。廣供養已，應觀自心，本無生滅，法爾圓成，光明普
X74n1470_p0146a14║照，猶如虗空。又深起慈念，憐愍眾生，不悟自心，輪轉
X74n1470_p0146a15║諸趣，我皆化度，令得開解。又觀自心，諸眾生心，及諸
X74n1470_p0146a16║佛心，本無差別，平等一相，成大菩提心，明徹清淨，廣
X74n1470_p0146a17║大周徧，圓滿白淨，成大月輪，等虗空量，無有邊際。於
X74n1470_p0146a18║彼月輪上，想一金色啞字，放無量光，徧十方界，一一
X74n1470_p0146a19║光中，有無量佛剎，一一佛剎，有無量諸佛，一一諸佛
X74n1470_p0146a20║菩薩圍遶，成等正覺，智入三世，身徧十方，轉大法輪，
X74n1470_p0146a21║救眾生苦。成佛畢已，諦想啞字自性無生真理，一切
X74n1470_p0146a22║想空，依自性而住。若疲倦時，誦短啞字二十一徧。
X74n1470_p0146a23║依大方廣佛華嚴經，一名三偈略劑門（契真大師傳）。
X74n1470_p0146a24║一聞名熏種劑門
X74n1470_p0146b01║大方廣佛華嚴經。
X74n1470_p0146b02║二三觀修心劑門（分三）
X74n1470_p0146b03║一真空絕相觀
X74n1470_p0146b04║法性本空寂，無取亦無見，性空即是佛。
X74n1470_p0146b05║不可得思量。
X74n1470_p0146b06║二理事無礙觀
X74n1470_p0146b07║若人欲了知，三世一切佛，應觀法界性，
X74n1470_p0146b08║一切惟心造。
X74n1470_p0146b09║三周徧含融觀
X74n1470_p0146b10║一中解無量，無量中解一，了彼互生起。
X74n1470_p0146b11║當成無所畏。
X74n1470_p0146b12║華嚴初祖杜順大師所造三觀偈
X74n1470_p0146b13║若人欲識真空理，身內真如還徧外。
X74n1470_p0146b14║情與無情共一體，處處皆同真法界。
X74n1470_p0146b15║秪用一念觀一境，一切諸境同時會。
X74n1470_p0146b16║於一境中一切智，一切智中諸法界，
X74n1470_p0146b17║一念照入於多劫，一一念劫收一切，
X74n1470_p0146b18║時處帝網現重重，一切智通無𦊱礙。
X74n1470_p0146b19║此一名三偈，若思若誦，成金剛不壞堅種也。
X74n1470_p0146b20║夫作此華嚴禮懺儀者，若七日或二十一日，皆得初
X74n1470_p0146b21║入壇，午時教誡，齋後召請，晚時放施食，然燈行道，誦
X74n1470_p0146b22║七枝偈，應轉法輪。來日寅朝作七枝行，大眾排立作
X74n1470_p0146b23║禮，寅時解齋，巳日、初日、午日、晚、初夜、中夜、後夜六時
X74n1470_p0146b24║應作，乃依諸經晝三時、夜三時是也。又前二晌、末後
X74n1470_p0146c01║淨土會等，依文次第應禮。彼中第三晌禮如來十身
X74n1470_p0146c02║畢已，維那住於法座，而白經及佛名等，眾等聽受，跪
X74n1470_p0146c03║膝而禮。後從第三晌至第三十九晌，皆十三禮畢，坐
X74n1470_p0146c04║時白經及佛名、禮拜儀等，准前知之。其餘作儀，皆取
X74n1470_p0146c05║圓覺道場儀也。
X74n1470_p0146c06║敬造華嚴道場儀文記
X74n1470_p0146c07║華嚴大教，乃如來根本法輪，一切佛書，於中流出。譬
X74n1470_p0146c08║之其猶天覆地擎，海涵春育，大抵皆修普賢之因，
X74n1470_p0146c09║以證
X74n1470_p0146c10║遮那之果故也。昔李長者之論，觀國師之疏，極其蘊
X74n1470_p0146c11║奧，發其幽隱。然一行禪師之儀文，切于物情，中于
X74n1470_p0146c12║機會，可謂修行之指南也。
X74n1470_p0146c13║大方廣佛華嚴經海印道場十重行願常徧禮懺儀
X74n1470_p0146c14║卷第一
X74n1470_p0146c15║
X74n1470_p0146c16║欽褒忠義忠藎四川左布政雲南麗陽佛弟子木
X74n1470_p0146c17║增，同麗江府知府授參政男木懿應襲，孫木靕
X74n1470_p0146c18║暨諸子孫太學生木喬、木參，生員木宿、木櫾、木
X74n1470_p0146c19║橒、木㮱、木極、悟樂等，各捐淨捧，延僧命役，敬奉
X74n1470_p0146c20║大方廣佛華嚴經三昧懺儀一部，共四十二卷六
X74n1470_p0146c21║十一冊，直達南直隷蘇州府甞熟縣隱湖南村
X74n1470_p0146c22║篤素居士毛鳳苞汲古閣中，鳩良工雕造。起于
X74n1470_p0146c23║崇禎庚辰孟夏，終于辛巳𦱤春，凡一載功成。今
X74n1470_p0146c24║寘此版於浙江嘉興府楞嚴寺藏經閣，祈流通
X74n1470_p0147a01║諸四眾，歷劫熏修，見聞此法，永持不捨。所願
X74n1470_p0147a02║一乘頓教，徧布人寰，三有羣生，俱明性海者耳。