X74n1470_p0343a01║大方廣佛華嚴經海印道場十重行願常徧禮懺儀
X74n1470_p0343a02║卷第四十
X74n1470_p0343a03║唐　蘭山雲嚴慈恩寺護法國師行沙門慧覺依經錄
X74n1470_p0343a04║宋　蒼山載光寺沙門普瑞補註
X74n1470_p0343a05║明　欽褒忠義忠藎四川布政佛弟子木增訂正
X74n1470_p0343a06║雞山寂光寺沙門讀徹參閱
X74n1470_p0343a07║天台習教觀沙門正止治定
X74n1470_p0343a08║第四十晌
X74n1470_p0343a09║次顯因廣大攝末歸本普賢菩薩會
X74n1470_p0343a10║一切恭敬，敬禮無盡三寶。
X74n1470_p0343a11║是諸眾等，人各胡跪，嚴持香華，如法供養。願此供海
X74n1470_p0343a12║雲，徧滿十方界，阿僧祇寶衣，列阿僧祇寶帳，設阿僧
X74n1470_p0343a13║祇寶座，阿僧祇寶繒以敷座上，阿僧祇閻浮檀金童
X74n1470_p0343a14║女像、阿僧祇雜寶諸形像、阿僧祇妙寶菩菩像處處
X74n1470_p0343a15║充徧，阿僧祇眾鳥出和雅音，阿僧祇寶優鉢羅華、阿
X74n1470_p0343a16║僧祗寶波頭摩華、阿僧祇寶拘物頭華、阿僧祇寶芬
X74n1470_p0343a17║陀利華以為莊嚴，阿僧祇寶樹次第行列，阿僧祇摩
X74n1470_p0343a18║尼寶放大光明，如是等無量阿僧祇諸莊嚴具以為
X74n1470_p0343a19║莊嚴。如是等諸供養具，常作供養，帝網重重。諸佛菩
X74n1470_p0343a20║薩、賢聖海眾，受此供養雲，以為光明臺，廣於無邊界，
X74n1470_p0343a21║無量無盡，願作佛事。
X74n1470_p0343a22║供養已，一切恭敬。
X74n1470_p0343a23║次奉施寶錯呪
X74n1470_p0343a24║寶珠自性廣大海，七寶山等最殊勝，
X74n1470_p0343b01║出興如斯供養雲，諸佛等處我奉獻。
X74n1470_p0343b02║唵薩㗚末怛達遏怛囉得捺布桚銘遏薩摩𠹌囉悉
X74n1470_p0343b03║癹囉捺薩麻英吽
X74n1470_p0343b04║寶錯經云：有一總持，名無量種呪，皆能成就，具大功
X74n1470_p0343b05║能。總持曰：
X74n1470_p0343b06║唵悉麻囉悉麻囉眉麻捺悉葛囉麻曷令[口*(椔-田+夕)]斡吽
X74n1470_p0343b07║次大慧施呪
X74n1470_p0343b08║唵捺麻（緊）薩㗚末（二合）怛達（引）遏怛啞斡浪雞矴三末
X74n1470_p0343b09║（重）囉三末（重）囉吽
X74n1470_p0343b10║梵音讚佛
X74n1470_p0343b11║佛身放光明，徧滿於十方，隨應而示現。
X74n1470_p0343b12║色相非一種，一一微塵內，光明悉充滿，
X74n1470_p0343b13║普見十方土，種種各差別，法界諸剎土，
X74n1470_p0343b14║周行無所礙，一切眾會中，常轉妙法輪。
X74n1470_p0343b15║直言讚佛
X74n1470_p0343b16║佛身普放大光明，身相無邊極清淨，
X74n1470_p0343b17║如雲充滿一切土，處處稱揚佛功德。
X74n1470_p0343b18║一微塵中多剎海，處所各別悉嚴淨，
X74n1470_p0343b19║如是無量入一中，一一區分無雜越。
X74n1470_p0343b20║佛剎極微塵數等，如是微塵諸國土，
X74n1470_p0343b21║皆亦能令一念中，一一微塵中悉現，
X74n1470_p0343b22║如來一一毛孔中，一切剎塵諸佛座，
X74n1470_p0343b23║菩薩眾會共圍繞，演說普賢之勝行。
X74n1470_p0343b24║一毛孔中悉明見，不思議數無量佛，
X74n1470_p0343c01║一切毛孔皆如是，普禮一切世間燈。
X74n1470_p0343c02║於一微塵毛孔中，不可說剎次第入，
X74n1470_p0343c03║毛孔能受彼諸剎，諸剎不能徧毛孔，
X74n1470_p0343c04║如來安坐菩提座，一毛示現多剎海，
X74n1470_p0343c05║一一毛現悉亦然，如是普周於法界。
X74n1470_p0343c06║如於此會見物座，一切座中悉如是，
X74n1470_p0343c07║佛身無去亦無來，所有國土皆明現，
X74n1470_p0343c08║一切剎土微塵數，常見身雲悉充滿，
X74n1470_p0343c09║普為眾生放大光，各雨法雨稱其心。
X74n1470_p0343c10║一一塵中無量身，佛現種種莊嚴剎，
X74n1470_p0343c11║一念沒生普令見，獲無礙意莊嚴者。
X74n1470_p0343c12║一微塵中能悉有，不可說言蓮華界，
X74n1470_p0343c13║一一蓮華世界中，賢首如來不可說，
X74n1470_p0343c14║一毛孔內難思剎，等為塵數種種處，
X74n1470_p0343c15║一一皆有徧照尊，在眾會中宣妙法。
X74n1470_p0343c16║一切剎土入我身，所住諸佛亦復然，
X74n1470_p0343c17║汝應觀我諸毛孔，我今示汝佛境界。
X74n1470_p0343c18║南無大方廣佛華嚴經中華藏世界海十身無礙本
X74n1470_p0343c19║尊毗盧遮那佛。
X74n1470_p0343c20║南無大慈大悲五百誓願五濁救苦釋迦牟尼佛
X74n1470_p0343c21║南無東方滿月世界十二上願五濁救苦藥師琉璃
X74n1470_p0343c22║光王佛。
X74n1470_p0343c23║南無西方極樂世界四十八願五濁救苦阿彌陀佛
X74n1470_p0343c24║南無十方三世盡虗空界微塵剎土中大方廣佛華
X74n1470_p0344a01║嚴經圓滿教海。
X74n1470_p0344a02║南無大方廣佛華嚴經中主於行願真理普賢菩薩
X74n1470_p0344a03║摩訶薩。
X74n1470_p0344a04║南無大方廣佛華嚴經中主於信解證智文殊師利
X74n1470_p0344a05║菩薩摩訶薩。
X74n1470_p0344a06║南無大慈大悲五濁救苦千手千眼觀世音菩薩摩
X74n1470_p0344a07║訶薩。
X74n1470_p0344a08║南無大願弘深五濁救苦出無佛世安慰人心常住
X74n1470_p0344a09║琰魔羅界地藏王菩薩摩訶薩。
X74n1470_p0344a10║南無十方三世盡虗空界微塵剎土中十信菩薩十
X74n1470_p0344a11║住菩薩、十行菩薩、十迴向菩薩、十地菩薩、等覺菩
X74n1470_p0344a12║薩、徧法界剎海微塵數菩薩、一切海眾。
X74n1470_p0344a13║南無大方廣佛華嚴經末會中修證五相處五十五
X74n1470_p0344a14║聖者。
X74n1470_p0344a15║南無大方廣佛華嚴經末會中圓器上根百城求法
X74n1470_p0344a16║一生之內，菩薩行圓，為末世頓門，修證軌範。善財
X74n1470_p0344a17║菩薩摩訶薩。
X74n1470_p0344a18║南無十方三世盡虗空界微塵剎土中法身色身形
X74n1470_p0344a19║相舍利，寶塔寺宇一切佛事，又於法藏及講法處，
X74n1470_p0344a20║菩薩賢聖一切海眾。
X74n1470_p0344a21║南無大願摜甲求生淨土末濁夏國護持正法護法
X74n1470_p0344a22║國師。
X74n1470_p0344a23║至心歸命禮大方廣佛華嚴經華藏世界海本尊毗
X74n1470_p0344a24║盧遮那佛。
X74n1470_p0344b01║十方盡歸命，滅罪增淨信，願生華藏海。
X74n1470_p0344b02║極樂淨土中。
X74n1470_p0344b03║第五會顯因廣大相解脫法門
X74n1470_p0344b04║經云爾時善財童子（至）一切如來遊戲神通。
X74n1470_p0344b05║願共諸眾生，往生華藏海，極樂淨土中。
X74n1470_p0344b06║南無此金剛藏菩提場內毗盧遮那如來師子座前
X74n1470_p0344b07║一切坐寶蓮華座普賢菩薩摩訶薩。
X74n1470_p0344b08║南無如於此毗盧遮那如來所南西北方四維上下
X74n1470_p0344b09║一切世界諸如來所，一切普賢菩薩摩訶薩。
X74n1470_p0344b10║南無如十方一切世界一切佛剎一一塵中皆有法
X74n1470_p0344b11║界諸佛眾會，一一佛所一切普賢菩薩摩訶薩。
X74n1470_p0344b12║南無普賢一一毛孔念念中出一切佛剎微塵數清
X74n1470_p0344b13║淨佛剎雲。
X74n1470_p0344b14║南無普賢一一毛孔念念中出一切佛剎微塵數一
X74n1470_p0344b15║切正覺身雲。
X74n1470_p0344b16║南無普賢一一毛孔念念中出一切佛剎微塵數一
X74n1470_p0344b17║切菩薩身雲。
X74n1470_p0344b18║南無重觀普賢一一身分一一毛孔中悉有三千界
X74n1470_p0344b19║諸佛出世道場一切海眾。
X74n1470_p0344b20║南無如是普賢一一毛孔中有如是等世界皆亦如
X74n1470_p0344b21║是。諸佛出世道場，一切海眾。
X74n1470_p0344b22║十方盡歸命，滅罪增淨信，願生華藏海。
X74n1470_p0344b23║極樂淨土中。
X74n1470_p0344b24║經云善財童子見普賢菩薩（至）解脫自在悉皆同等。
X74n1470_p0344c01║願共諸眾生，願生華藏海，極樂淨土中。
X74n1470_p0344c02║南無此金剛藏菩提場中毗盧遮那如來師子座前
X74n1470_p0344c03║坐一切寶蓮華座普賢菩薩摩訶薩。
X74n1470_p0344c04║南無如此娑婆十方所有世界一一座中一切世界
X74n1470_p0344c05║一切佛所、一切普賢菩薩摩訶薩。
X74n1470_p0344c06║南無普賢如實思惟一切法力智慧眼力故得此究
X74n1470_p0344c07║竟三世平等清淨法身。
X74n1470_p0344c08║南無普賢助道法力諸善根力大志樂力修功德力
X74n1470_p0344c09║故，得此清淨無上法身。
X74n1470_p0344c10║南無普賢菩薩身相好肢節一一毛孔中皆有不可
X74n1470_p0344c11║說不可說佛剎海，一一剎海皆有諸佛出興於世，
X74n1470_p0344c12║大菩薩眾一切所共圍繞。
X74n1470_p0344c13║南無普賢於一一世界中出一切佛剎海微塵數一
X74n1470_p0344c14║切佛化身雲。
X74n1470_p0344c15║南無圓器上根百城求法一生之內菩薩行圓為末
X74n1470_p0344c16║世頓門修證軌範善財菩薩摩訶薩。
X74n1470_p0344c17║南無今此娑婆三千世界外毗盧遮那佛處普賢面
X74n1470_p0344c18║前，一切善財菩薩摩訶薩。
X74n1470_p0344c19║南無如是等不可說佛剎微塵數剎海中一切世界
X74n1470_p0344c20║一切佛所普賢面前一切善財菩薩摩訶薩
X74n1470_p0344c21║十方盡歸命，滅罪增淨信，願生華藏海。
X74n1470_p0344c22║極樂淨土中。
X74n1470_p0344c23║次不悟一實境界懺悔
X74n1470_p0344c24║惟願帝網無盡，佛法僧寶，毗盧遮那如來，普賢文殊
X74n1470_p0345a01║海會聖眾，世出世神，慈悲本願，放大光明，炤於法會，
X74n1470_p0345a02║證盟護念，哀愍攝受。願我及一切眾生海，自從無始，
X74n1470_p0345a03║直至今時，無明葢覆，不悟一實境界，發露懺悔。
X74n1470_p0345a04║占察善惡業報經云：爾時會中有菩薩名堅淨信，從
X74n1470_p0345a05║座而起，整衣服，偏袒右肩，合掌白佛言：我今於此眾
X74n1470_p0345a06║中欲有所問，諮請世尊，願垂聽許。佛言：善男子，隨汝
X74n1470_p0345a07║所問，便可說之。堅淨信菩薩言：如佛先說，若我去世，
X74n1470_p0345a08║正法滅後，像法向盡，及入末世，如是之時，眾生福薄，
X74n1470_p0345a09║多諸衰惱，國土數亂，災害頻起，種種厄難，怖懼逼嬈。
X74n1470_p0345a10║我諸弟子失其善念，唯長貪嗔嫉妒我慢。說有相似
X74n1470_p0345a11║行善法者，但求世間利養名稱以之為主，不能專心
X74n1470_p0345a12║修出要法。爾時眾生覩世災亂，心常怯弱，憂畏己身
X74n1470_p0345a13║及諸親屬，不得衣服充養軀命。以如是等眾多障礙
X74n1470_p0345a14║因緣故，於佛法中鈍根少信，得道者極少。乃至漸漸
X74n1470_p0345a15║於三乘中信心成就者，亦復甚尠。所有修學世間禪
X74n1470_p0345a16║定，發諸通業，自知宿命者，次轉無有。如是於後入末
X74n1470_p0345a17║法中，經久得道，獲信禪定通業等，一切全無。我今為
X74n1470_p0345a18║此未來惡世，像法向盡，及末法中，有微少善根者，請
X74n1470_p0345a19║問如來，設何方便，開化示導，令生信心，得除衰惱。以
X74n1470_p0345a20║彼眾生遭值惡時，多障礙故，退其善心。於世間出世
X74n1470_p0345a21║間因果法中，數起疑惑，不能堅心專求善法。如是眾
X74n1470_p0345a22║生，可愍可救。世尊大慈一切種智，願興方便而曉諭
X74n1470_p0345a23║之，令離疑網，除諸障礙，信得增長，隨於何乘，速獲不
X74n1470_p0345a24║退。佛告堅淨信言：善哉，善哉！快問斯事，深適我意。今
X74n1470_p0345b01║此眾中，有菩薩摩訶薩，名曰地藏，汝應以此事而請
X74n1470_p0345b02║問之。彼當為汝建立方便，開示演說，誠汝所願。時堅
X74n1470_p0345b03║淨信菩薩復白佛言：如來世尊無上大智，何意不說，
X74n1470_p0345b04║乃欲令彼地藏菩薩而演說之？佛告堅淨信：汝莫生
X74n1470_p0345b05║高下想。此善男子，發心已來，過無量無邊不可思議
X74n1470_p0345b06║阿僧祇劫，久已能度薩婆若海，功德滿足。但依本願
X74n1470_p0345b07║自在力故，權巧化現，影應十方。雖復普遊一切剎士，
X74n1470_p0345b08║常起功業，而於五濁惡世，化益偏厚，亦依本願力所
X74n1470_p0345b09║熏習故，及因眾生應受化業故也。彼從十一劫來，莊
X74n1470_p0345b10║嚴此世界，成熟眾生。是故在斯會中，身相端嚴，威德
X74n1470_p0345b11║殊勝，唯除如來，無能過者。又於此世界所有化業，惟
X74n1470_p0345b12║除徧吉、觀世音等諸大菩薩，皆不能及。以是菩薩本
X74n1470_p0345b13║誓願力，速滿眾生一切所求，能滅眾生一切重罪，除
X74n1470_p0345b14║諸障礙，現得安隱。又是菩薩，名為善安慰說者，所謂
X74n1470_p0345b15║巧演深法，能善開導初學發意求大乘者令不怯弱。
X74n1470_p0345b16║以如是等因緣，於此世界眾生渴仰受化得度，是故
X74n1470_p0345b17║我今令彼說之。爾時，堅淨信菩薩既解佛意已，尋即
X74n1470_p0345b18║勸請地藏菩薩摩訶薩言：善哉，救世真士！善哉，大智
X74n1470_p0345b19║開士！如我所問，惡世眾生以何方便而化導之，使離
X74n1470_p0345b20║諸障得堅固信？如來今者為欲令汝說是方便，宜當
X74n1470_p0345b21║知時，哀愍為說。爾時，地藏菩薩摩訶薩語堅淨信菩
X74n1470_p0345b22║薩摩訶薩言：善男子！諦聽，當為汝說。若佛滅後惡世
X74n1470_p0345b23║之中，有諸比丘、比丘尼、優婆塞、優婆夷，於世間、出世
X74n1470_p0345b24║間因果法未得決定信，不能修學無常想、苦想、無我
X74n1470_p0345c01║想、不淨想成就現前，不能勤觀四聖諦法及十二因
X74n1470_p0345c02║緣法，亦不勤觀真如實際、無生無滅等法，以不勤觀
X74n1470_p0345c03║如是法故，不能畢竟不作十惡根本過罪，於三寶功
X74n1470_p0345c04║德種種境界不能專信，於三乘中皆無定向。如是等
X74n1470_p0345c05║人，若有種種諸障礙事，增長憂慮或疑或悔，於一切
X74n1470_p0345c06║處心不明了，多求多惱眾事牽纏，所作不定思想繞
X74n1470_p0345c07║亂，廢修道業不悟此法，今皆懺悔。
X74n1470_p0345c08║善男子！若未來世諸眾生等，欲求度脫生、老、病、死，始
X74n1470_p0345c09║學發心修習禪定、無相智慧者，應當先觀宿世所作
X74n1470_p0345c10║惡業多少及以輕重。若惡業多厚者，不得即學禪定、
X74n1470_p0345c11║智慧，應當先修懺悔之法。所以者何？此人宿習惡心
X74n1470_p0345c12║猛利故，於今現在必多造惡，毀犯重禁。以犯重禁故，
X74n1470_p0345c13║若不懺悔令其清淨，而修禪定、智慧者，則多有障礙，
X74n1470_p0345c14║不能尅獲，或失心錯亂，或外邪所惱，或納受邪法，增
X74n1470_p0345c15║長惡見。是故，當先修懺悔法。
X74n1470_p0345c16║一切眾生六根之聚，皆從如來藏自性清淨心一實
X74n1470_p0345c17║境界而起，依一實境界以之為本，所謂依一實境界
X74n1470_p0345c18║故。有彼無明，不了一法界，謬念思惟，現妄境界，分別
X74n1470_p0345c19║取著，集業因緣，生眼、耳、鼻、舌、身、意等六根。以依內六
X74n1470_p0345c20║根故，對外色、聲、香、味、觸、法等六塵，起眼、耳、鼻、舌、身、意
X74n1470_p0345c21║等六識。以依六識故，色、聲、香、味、觸、法中，起違想、順想、
X74n1470_p0345c22║非違非順等想，生十八種受。不悟此法，今皆懺悔。
X74n1470_p0345c23║爾時，堅淨信菩薩摩訶薩問地藏菩薩摩訶薩言：云
X74n1470_p0345c24║何開示求向大乘者進趣方便？地藏菩薩摩訶薩言：
X74n1470_p0346a01║善男子！若有眾生欲向大乘者，應當先知最初所行
X74n1470_p0346a02║根本之業。其最初所行根本業者，所謂依止一實境
X74n1470_p0346a03║界，以修信解；因修信解力增長故，速疾得入菩薩種
X74n1470_p0346a04║性。所言一實境界者，謂眾生心體，從本以來，不生不
X74n1470_p0346a05║滅，自性清淨，無障無礙，猶如虗空；離分別故，平等普
X74n1470_p0346a06║徧，無所不至，圓滿十方，究竟一相，無二無別，不變不
X74n1470_p0346a07║異，無增無減。不悟此法，今皆懺悔。
X74n1470_p0346a08║以一切眾生心，一切聲聞、辟支佛心，一切菩薩心，一
X74n1470_p0346a09║切諸佛心，皆同不生不滅，無染寂靜，真如相故。所以
X74n1470_p0346a10║者何？一切有心起分別者，猶如幻化，無有真實。所謂
X74n1470_p0346a11║識、受、想、行、憶念、緣慮、覺知等法，種種心數，非青、非黃、
X74n1470_p0346a12║非赤、非白，亦非雜色，無有長短、方圓、大小，乃至盡於
X74n1470_p0346a13║十方虗空一切世界，求心形狀，無一區分而可得者。
X74n1470_p0346a14║但以眾生無明癡闇熏習因緣，現妄境界，令生念著。
X74n1470_p0346a15║所謂此心不能自知，妄自謂有，起覺知想，計我、我所，
X74n1470_p0346a16║而實無有覺知之想。以此妄心，畢竟無體，不可見故。
X74n1470_p0346a17║不悟此法，今皆懺悔。
X74n1470_p0346a18║若無覺知能分別者，則無十方三世一切境界差別
X74n1470_p0346a19║之相。以一切法皆不能自有，但依妄心分別故有。所
X74n1470_p0346a20║謂一切境界，各各不自念為有，知此為自，知彼為他。
X74n1470_p0346a21║是故一切法不能自有，則無別異。惟依妄心不知不
X74n1470_p0346a22║了，內自無故，謂有前外所知境界，妄生種種法想，謂
X74n1470_p0346a23║有謂無，謂彼謂此，謂是謂非，謂好謂惡，乃至妄生無
X74n1470_p0346a24║量無邊法想。當如是知，一切諸法皆從妄想生，依妄
X74n1470_p0346b01║心為本。不悟此法，今皆懺悔。
X74n1470_p0346b02║然此妄心無自相故，亦依境界而有，所謂緣念覺知
X74n1470_p0346b03║前境界故，說名為心。又此妄心與前境界雖俱相依，
X74n1470_p0346b04║起無先後，而此妄心能為一切境界源主。所以者何？
X74n1470_p0346b05║謂依妄心不了法界一相故，說心有無明；依無明力
X74n1470_p0346b06║因故，現妄境界。亦依無明滅故，一切境界滅；非依一
X74n1470_p0346b07║切境界自不了故，說境界有無明。亦非依境界故，生
X74n1470_p0346b08║於無明；以一切諸佛於一切境界不生無明故。又復
X74n1470_p0346b09║不依境界滅故，無明心滅；以一切境界從本以來體
X74n1470_p0346b10║性自滅，未曾有故。因如此義，是故但說一切諸法依
X74n1470_p0346b11║心為本。當知一切諸法悉名為心，以義體不異，為心
X74n1470_p0346b12║所攝故。不悟此法，今皆懺悔。
X74n1470_p0346b13║又一切諸法，從心所起，與心作相，和合而有，共生共
X74n1470_p0346b14║滅，同無有住。以一切境界，但隨心所緣，念念相續故，
X74n1470_p0346b15║而得住持。暫時為有不悟此法，今皆懺悔。
X74n1470_p0346b16║如是所說心義者，有二種相。何等為二？一者、心內相，
X74n1470_p0346b17║二者、心外相。心內相者，復有二種。云何為二？一者、真，
X74n1470_p0346b18║二者、妄。所言真者，謂心體本相，如如不異，清淨圓滿，
X74n1470_p0346b19║無障無礙，微密難見，以徧一切處常恒不壞，建立生
X74n1470_p0346b20║長一切法故。所言妄者，謂起念、分別、覺知、緣慮、憶想
X74n1470_p0346b21║等事，雖復相續能生一切種種境界，而內虗偽，無有
X74n1470_p0346b22║真實，不可見故。所言心外相者，謂一切諸法種種境
X74n1470_p0346b23║界等，隨有所念境界現前故，知有內心及內心差別。
X74n1470_p0346b24║如是當知，內妄相者，為因、為體；外妄相者，為果、為用。
X74n1470_p0346c01║依如此等義，是故我說一切諸法悉名為心。不悟此
X74n1470_p0346c02║法，今皆懺悔。
X74n1470_p0346c03║又復當知，心外相者，如夢所見種種境界，惟心想作，
X74n1470_p0346c04║無實外事；一切境界悉亦如是，以皆依無明夢識所
X74n1470_p0346c05║見妄想作故。復次應知，內心念念不住故，所見所緣
X74n1470_p0346c06║一切境界，亦隨心念念不住，所謂心生故種種法生，
X74n1470_p0346c07║心滅故種種法滅。是生滅相，但有名字，實不可得。不
X74n1470_p0346c08║悟此法，今皆懺悔。
X74n1470_p0346c09║以心不往至於境界，境界亦不來至於心，如鏡中像
X74n1470_p0346c10║無來無去。是故一切法求生滅定相了不可得，所謂
X74n1470_p0346c11║一切法畢竟無體，本來常空，實不生滅故。如是一切
X74n1470_p0346c12║法實不生滅者，則無一切境界差別之相，寂靜一味，
X74n1470_p0346c13║名為真如第一義諦自性清淨心。彼自性清淨心湛
X74n1470_p0346c14║然圓滿，以無分別相故。無分別相者，於一切處無所
X74n1470_p0346c15║不在。無所不在者，以能依持建立一切法故。不悟此
X74n1470_p0346c16║法，今皆懺悔。
X74n1470_p0346c17║復次，彼心名如來藏，所謂具足無量無邊不可思議
X74n1470_p0346c18║無漏清淨功德之業。以諸佛法身從無始本際來，無
X74n1470_p0346c19║障無礙，自在不滅，一切化現種種功業，恒常熾然，未
X74n1470_p0346c20║曾休息，所謂徧一切世界，皆示作業種種化益故。以
X74n1470_p0346c21║一佛身即是一切諸佛身，一切諸佛身即是一佛身，
X74n1470_p0346c22║所有作業亦皆共一，所謂無分別相，不念彼此，平等
X74n1470_p0346c23║無二。以依一法性而有作業，同自然化，體無別異故。
X74n1470_p0346c24║如是諸佛法身徧一切處，圓滿不動故，隨諸眾生死
X74n1470_p0347a01║此生彼，恒為作依。譬如虗空悉能容受一切色像種
X74n1470_p0347a02║種形類，以一切色像種種形類皆依虗空而有建立
X74n1470_p0347a03║生長，住虗空中，為虗空處所攝，以虗空為體，無有能
X74n1470_p0347a04║出虗空界分者。當知色像之中，虗空之界不可毀滅，
X74n1470_p0347a05║色像壞時還歸虗空，而虗空本界無增無減、不動不
X74n1470_p0347a06║變。諸佛法身亦復如是，悉能容受一切眾生種種果
X74n1470_p0347a07║報，以一切眾生種種果報皆依諸佛法身而有建立
X74n1470_p0347a08║生長，住法身中，為法身處所攝，以法身為體，無有能
X74n1470_p0347a09║出法身界分者。當知一切眾生身中，諸佛法身亦不
X74n1470_p0347a10║可毀滅，若煩惱斷壞時還歸法身，而法身本界無增
X74n1470_p0347a11║無減、不動不變。但從無始世來，與無明心俱，癡闇因
X74n1470_p0347a12║緣熏習力故，現妄境界；以依妄境界熏習因緣故，起
X74n1470_p0347a13║妄相應心，計我、我所，造集諸業，受生死苦。說彼法身
X74n1470_p0347a14║名為眾生，不悟此法，今皆懺悔。
X74n1470_p0347a15║若如是眾生中法身熏習而有力者，煩惱漸薄，能厭
X74n1470_p0347a16║世間，求涅槃道，信歸一實，修六波羅蜜等一切菩提
X74n1470_p0347a17║分法，名為菩薩。若如是菩薩中修行一切善法滿足，
X74n1470_p0347a18║究竟得離無明睡者，轉名為佛。當知如是眾生、菩薩、
X74n1470_p0347a19║佛等，但依世間假名言說故而有差別，而法身之體
X74n1470_p0347a20║畢竟平等，無有異相。善男子！是名略說一實境界義。
X74n1470_p0347a21║若欲依一實境界修信解者，應當學習二種觀道。何
X74n1470_p0347a22║等為二？一者、唯心識觀，二者、真如實觀。學唯心識觀
X74n1470_p0347a23║者，所謂於一切時、一切處，隨身、口、意所有作業，悉當
X74n1470_p0347a24║觀察，知惟是心。乃至一切境界，若心住念，皆當察知，
X74n1470_p0347b01║勿令使心無記攀緣，不自覺知。於念念間，悉應觀察，
X74n1470_p0347b02║隨心有所緣念，還當使心隨逐彼念，令心自知。知己
X74n1470_p0347b03║內心自生想念，非一切境界有念、有分別也。所謂內
X74n1470_p0347b04║心自生長短、好惡、是非、得失、衰利、有無等見，無量諸
X74n1470_p0347b05║想，而一切境界未曾有想起於分別。當知一切境界
X74n1470_p0347b06║自無分別想故，即自非長、非短、非好、非惡，乃至非有、
X74n1470_p0347b07║非無，離一切相。如是觀察，一切法唯心想生。若使離
X74n1470_p0347b08║心，則無一法、一相而能自見有差別也。甞應如是守
X74n1470_p0347b09║記內心，知唯妄念，無實境界，勿令休廢，是名修學唯
X74n1470_p0347b10║心識觀。若心無記，不知自心念者，即謂有前境界，不
X74n1470_p0347b11║名唯心識觀。不悟此法，今皆懺悔。
X74n1470_p0347b12║又守記內心者，則知貪想、瞋想及愚癡邪見想，知善、
X74n1470_p0347b13║知不善、知無記，知心勞慮種種諸苦。若於坐時，隨心
X74n1470_p0347b14║所緣，念念觀知唯心生滅，譬如水流燈𦦨，無暫時住，
X74n1470_p0347b15║從是當得色寂三昧。得此三昧已，次應學習信奢摩
X74n1470_p0347b16║他觀心，及信毗婆舍那觀心。習信奢摩他觀心者，思
X74n1470_p0347b17║惟內心不可見相，圓滿不動，無來無去，本性不生不
X74n1470_p0347b18║滅，離分別故。習信毗婆舍那觀心者，想見內外色，隨
X74n1470_p0347b19║心生，隨心滅；乃至習想見佛色身，亦復如是，隨心生，
X74n1470_p0347b20║隨心滅，如幻如化，如水中月，如鏡中像，非心不離心，
X74n1470_p0347b21║非來非不來，非去非不去，非生非不生，非作非不作。
X74n1470_p0347b22║善男子，若能習信此二觀心者，速得趣會一乘之道。
X74n1470_p0347b23║當知如是唯心識觀，名為最上智慧之門，所謂能令
X74n1470_p0347b24║其心猛利，長信解力，疾入空義，得發無上大菩提心
X74n1470_p0347c01║故。不悟此法，今皆懺悔。
X74n1470_p0347c02║若學習真如實觀者，思惟心性無生無滅，不住見聞
X74n1470_p0347c03║覺知，永離一切分別之想，漸漸能過空處、識處、無少
X74n1470_p0347c04║處、非想非非想處等定境界相，得相似空三昧。得相
X74n1470_p0347c05║似空三昧時，識、想、受、行麤分別相不現在前。從此修
X74n1470_p0347c06║學，為善知識大慈悲者守護長養，是故離諸障礙，勤
X74n1470_p0347c07║修不廢，展轉能入心寂三昧。得是三昧已，即復能入
X74n1470_p0347c08║一行三昧。入是一行三昧已，見佛無數，發深廣行心，
X74n1470_p0347c09║住堅信位，所謂於奢摩他、毗婆舍那二種觀道，決定
X74n1470_p0347c10║信解，能決定向，隨所修學世間諸禪三昧之業，無所
X74n1470_p0347c11║怯畏，不樂二乘。以依能習向二觀心最妙巧便，眾智
X74n1470_p0347c12║所依，行根本故。復次，修學如上信解者，人有二種。何
X74n1470_p0347c13║等為二？一者、利根，二者、鈍根。其利根者，先已能知一
X74n1470_p0347c14║切外諸境界唯心所作，虗誑不實，如夢如幻等，決定
X74n1470_p0347c15║無有疑慮，陰葢輕微，散亂心少，如是等人即應學習
X74n1470_p0347c16║真如實觀。其鈍根者，先未能知一切外諸境界悉唯
X74n1470_p0347c17║是心，虗誑不實故，染著情厚，葢障數起，心難調伏，應
X74n1470_p0347c18║當先學唯心識觀。若人雖學如是信解，而善根業薄，
X74n1470_p0347c19║未能進趣，諸惡煩惱不得漸伏，其心疑怯，畏墮三惡
X74n1470_p0347c20║道，生八難處；畏不常值佛菩薩等，不得供養聽受正
X74n1470_p0347c21║法；畏菩提行難可成就。有如此疑怖及種種障礙等
X74n1470_p0347c22║者，應於一切時、一切處，常勤誦念我之名字。若得一
X74n1470_p0347c23║心，善根增長，其意猛利，當觀我法身及一切諸佛法
X74n1470_p0347c24║身，與己自身體性平等，無二無別，不生不滅，常樂我
X74n1470_p0348a01║淨，功德圓滿，是可歸依。又復觀察己身心相，無常、苦、
X74n1470_p0348a02║無我、不淨，如幻如化，是可厭離。若能修學如是觀者，
X74n1470_p0348a03║速得增長淨信之心，所有諸障漸漸損減。不悟此法，
X74n1470_p0348a04║今皆懺悔。
X74n1470_p0348a05║復次，若人欲生他方現在淨國者，應當隨彼世界佛
X74n1470_p0348a06║之名字，專意誦念，一心不亂。如上觀察者，決定得生
X74n1470_p0348a07║彼佛淨國，善根增長，速獲不退。當知如上一心繫念，
X74n1470_p0348a08║思惟諸佛平等法身，一切善根中，其業最勝。所謂勤
X74n1470_p0348a09║修習者，漸漸能向一行三昧；若到一行三昧者，則成
X74n1470_p0348a10║廣大微妙行心，名得相似無生法忍。不悟此法，今皆
X74n1470_p0348a11║懺悔。
X74n1470_p0348a12║我等為無明所覆，不悟一實境界，今遇道場，方始覺
X74n1470_p0348a13║知。歸命毗盧遮那如來，及一切賢聖海眾，燒香散華，
X74n1470_p0348a14║一心不悟種種業報，發露懺悔，不敢覆藏。由此因緣，
X74n1470_p0348a15║我及法界眾生海，不悟一實境界，一切業報，願皆清
X74n1470_p0348a16║淨。
X74n1470_p0348a17║次懺悔滅罪印呪
X74n1470_p0348a18║唵薩㗚末（二合）巴（引）巴眉悉普怛𭊁曷捺末日囉也莎
X74n1470_p0348a19║曷（應誦三徧）
X74n1470_p0348a20║百劫積集罪，一念悉盪除，如火焚枯草。
X74n1470_p0348a21║滅盡無有餘。
X74n1470_p0348a22║我昔所造諸惡業，皆由無始貪嗔癡，
X74n1470_p0348a23║從身語意之所生，一切我今皆懺悔。
X74n1470_p0348a24║懺悔已，至心歸命禮本尊毗盧遮那佛。
X74n1470_p0348b01║○（白）眾等聽說經中無常偈
X74n1470_p0348b02║莫道年年相保守，功德各自早修持。
X74n1470_p0348b03║此會眾徒分散後，豈知誰死復誰生。
X74n1470_p0348b04║一朝入土成塵聚，家中寂寂不聞聲。
X74n1470_p0348b05║縱使靈牀安哭處，何由可得見真形。
X74n1470_p0348b06║
X74n1470_p0348b07║大方廣佛華嚴經海印道場十重行願常徧禮懺儀
X74n1470_p0348b08║卷第四十