X74n1475_p0412b16║
X74n1475_p0412b17║
X74n1475_p0412b18║圓覺道場禪觀法事禮懺文卷第六
X74n1475_p0412b19║
X74n1475_p0412b20║終南山草堂寺沙門　宗密　述
X74n1475_p0412b21║第八上（普眼章二十三，唱七十四偈，述我空之餘，懺僧罪及馬頭羅剎。）
X74n1475_p0412b22║歎佛（華嚴經第五十中第三科之偈）。
X74n1475_p0412b23║十方大雄最無上，譬如虗空無等又，境界廣大不可
X74n1475_p0412b24║測，功德第一超世間。十方功德無邊量，心意思量所
X74n1475_p0412c01║不及，人中師子一真法，眾生億劫莫能如。十方國土
X74n1475_p0412c02║碎為塵，或有筭計知其數，如來一毛功德量，千萬億
X74n1475_p0412c03║劫莫能說。如人持尺量虗空，復有行計筭其數，虗空
X74n1475_p0412c04║邊際不可得，如來境界亦如是。或有能於剎那頃，悉
X74n1475_p0412c05║知三世眾生心，設經眾生數等劫，不能知佛一念性。
X74n1475_p0412c06║譬如法界徧一切，不可見取為一切，十方境界亦復
X74n1475_p0412c07║然，徧於一切非一切。
X74n1475_p0412c08║前上禮讚普眼章，正說四段中，第二觀行成就門。
X74n1475_p0412c09║我空尋伺觀，一一各推四大了。
X74n1475_p0412c10║第一　四　撮結尋伺觀略出四緣虗妄之狀，如案家
X74n1475_p0412c11║推事了，撮略對事人前後，從辨關節，為案過大官
X74n1475_p0412c12║也。
X74n1475_p0412c13║四大各離，今者妄身，當在何處？
X74n1475_p0412c14║四大相非即是離（離異地異於風乃至水異於火）。
X74n1475_p0412c15║況於四法本空名（物無當名之實）？
X74n1475_p0412c16║不可妄須分四處（四人設聚一處坐，亦名為四，不可為一，即是離也）。
X74n1475_p0412c17║始言信是妄身形（即知設四大假合似一，亦無是四。又不可有四身，但空名
X74n1475_p0412c18║不空，一物名為身也。智者如此體達知之，身是妄也）。
X74n1475_p0412c19║各推地等非身相，身亦不於四內停（又不可言
X74n1475_p0412c20║別有身〔有〕四大之中停止也）。的指此身何處在（若執定有
X74n1475_p0412c21║身，即須的指處所）。既無在處理何成（執言有身，
X74n1475_p0412c22║理不成也）？推此四地今已畢。
X74n1475_p0412c23║詞窮理盡悄無聲（執情無理可說）。
X74n1475_p0412c24║並非阿黨容虗語（虗語者，口常說空，行在有中也。今見空，故言非虗也）。
X74n1475_p0413a01║制詞道理實當酲（人王判既名制詞法，王亦例之也），
X74n1475_p0413a02║大眾欲聞宣佛勅，虔心待舉後科經。
X74n1475_p0413a03║第二　五　述如實觀（即知此身畢竟無體，和合為相，實同幻化。幻術具眾多之緣，便
X74n1475_p0413a04║似人。畜等四大亦爾，具眼耳皮骨等眾多之緣，便似人也。），
X74n1475_p0413a05║經文撮略舉宗源，理合開張大聖言（開張佛之
X74n1475_p0413a06║略，如世間勅文、赦文行下。有隱略處，本司廣分折之，名起清條）。
X74n1475_p0413a07║今此色身三毒窟，細詳直有四重𠎝（一、虗中詐
X74n1475_p0413a08║實𠍴，二、穢中詐淨𠍴，三、多中詐一𠎝，四、無我詐𠍴）。
X74n1475_p0413a09║第一虗中作實𠎝（即經云實同幻化也）。
X74n1475_p0413a10║從業空應業無元實（淨名云：是身如影，從業緣現），
X74n1475_p0413a11║託眾為緣豈有根（又云：是身如響，屬諸因緣也）？
X74n1475_p0413a12║恰似幻師為幻法，無人之處見人村。
X74n1475_p0413a13║人村只向空而有（既即空而有，即有處常空也）。
X74n1475_p0413a14║身相無於幻處存（只於幻空之處，似實有而存立也）。
X74n1475_p0413a15║只令微茫依本分（本分者，無我無人，即不令詐呈我相也），
X74n1475_p0413a16║如何硉矹遣人昏（令人見之謂實我，雖是執者之愚，亦是詐者之過也），
X74n1475_p0413a17║樁樁質礙如真實，[目*栗][目*栗]虗無是幻魂。
X74n1475_p0413a18║飯食等閑嫌冷暖，衣裳般數候寒溫。
X74n1475_p0413a19║是非顛倒誰能辨，真假參差詎可論。
X74n1475_p0413a20║幻化詐呈真實狀，即斯是汝最初𠎝。
X74n1475_p0413a21║第三　十九　述第二穢中詐淨𠎝
X74n1475_p0413a22║縱令依汝云真實，就實都為臭穢囊。
X74n1475_p0413a23║內外中間皆不淨，毫𨤲塵末悉無香。
X74n1475_p0413a24║准諸經論，此身有五種不淨，今且述第一種子不
X74n1475_p0413b01║淨（父母精血及前世有漏之業皆不淨也）。
X74n1475_p0413b02║最初父母和精血，胎裏稀稠似酪漿。
X74n1475_p0413b03║肉皰耎堅旋變異，五根四體漸開張。
X74n1475_p0413b04║第二住處不淨（胎中住處）。
X74n1475_p0413b05║生藏之間熟藏上，赤痰之際白痰傍。
X74n1475_p0413b06║第三、自相不淨（九孔流溢，是不淨之相狀）。
X74n1475_p0413b07║眼眶只是𥆖眵榼（苦盍反），腹胃常為屎尿倉。
X74n1475_p0413b08║鼻涕耳腮骨肉髓，腎精口唾腦中瓤。
X74n1475_p0413b09║（前段中列身毛目意，說眾多般，各各不同。今所列顯不淨之相，意義各別，不是重說。）
X74n1475_p0413b10║小便恒貯三升許，宿糞長停半斗強。
X74n1475_p0413b11║九吼常流如漏器，三十六物似㿈瘡（此一句義
X74n1475_p0413b12║屬後緣）。
X74n1475_p0413b13║第四後，前句便當自體不淨。
X74n1475_p0413b14║口含誕沫恒無厭，吐出脣皮肯再甞（意言豈肯
X74n1475_p0413b15║更再吸入口而甞之，即驗。在口時認為我相，故不嫌；亦出外便不認，故嫌也。既兼之不翕，即是嫌不
X74n1475_p0413b16║淨潔。既不淨，在口時與出時何殊？當知悉是不淨，但是詐似淨也）。
X74n1475_p0413b17║踝趺頭項高低骨，心肺肝脾大小腸。
X74n1475_p0413b18║脚底長時冷似水，肚中終日熱如湯。
X74n1475_p0413b19║口為薄皮從外褁，致令多物滿中藏。
X74n1475_p0413b20║試取皮膚都剝卻（似想剝之，非直傷害），
X74n1475_p0413b21║想看眼籍一時彰（驗出前句，說是薄皮藏不虗也），
X74n1475_p0413b22║若疑恐有此此淨，即仛後頭更審詳。
X74n1475_p0413b23║只遣勤將智刃剝，不教直取鐵刀傷。
X74n1475_p0413b24║仍論皮外無光淨（妄情之皮，裏面雖穢，外面且淨也）。
X74n1475_p0413c01║卻怪皮中強度量（何得〔苔〕強思想度量皮肉之事，而說不淨耶？若爾，即人頭
X74n1475_p0413c02║脊皆有穢物汙之，眼目不見，何必強想云穢，而嫌方欲洗之），
X74n1475_p0413c03║如此迷愚由執（迷意如上），須呈譬喻仛平章（喻在己次
X74n1475_p0413c04║中偈）。瓶中屎尿多多著（瓶喻皮，屎
X74n1475_p0413c05║尿喻皮，下全見之也）。瓶外丹青種種粧（脂粉、錦繡、
X74n1475_p0413c06║靴袍等種種服章也）。智士捻將遠屏儅。
X74n1475_p0413c07║癡孩抱取恣形相，縱執皮膚偏淨潔。
X74n1475_p0413c08║思看道理更微茫，外頭也仛虗摩拭。
X74n1475_p0413c09║裏而如何得是當。
X74n1475_p0413c10║第五、究竟不淨（世間有物，雖現不淨，不妨已後淨。若此身不然，直全畢竟永不淨）。
X74n1475_p0413c11║一朝氣絕容儀改，萬事皆休魂魄颺。
X74n1475_p0413c12║真為命終便易壞，致令穢迹轉難藏（即知比者
X74n1475_p0413c13║藏覆）。青殷之狀臨將從。
X74n1475_p0413c14║[月*常]脹之形漸似長（人命終即展而長）。
X74n1475_p0413c15║漸漸蠅蛆出口鼻，般般蛇鼠遶尸喪。
X74n1475_p0413c16║親情隔幕緣賤□，鄰舍畫符為厭攘。
X74n1475_p0413c17║汙穢交流盈薦席，臭煙蓬勃滿房堂。
X74n1475_p0413c18║或聞哭泣埋深墓，或見悲嗟送大荒。
X74n1475_p0413c19║荒由烏鵲鵮胸臆，墓裏蚍蜉唼眼匡。
X74n1475_p0413c20║天然自穢非若過（性詐現淨相，不怪其穢也），
X74n1475_p0413c21║但合隨名自占將，詐偽如何稱淨潔。
X74n1475_p0413c22║姦情仍更強薰香（香薰身及衣服）。
X74n1475_p0413c23║幾般計挍虗粧點，百種營謀作彩章。
X74n1475_p0413c24║華麗由來歸粉黛（對粧點也），新鮮本自屬衣裳（對彩章也）。
X74n1475_p0414a01║事事不關君骨肉，般般自是彼青黃。
X74n1475_p0414a02║不能省覺先知分，直到推徵始欲忙。
X74n1475_p0414a03║從來混純迷真假，今日分明定否臧（衣服之色），
X74n1475_p0414a04║判斷令智第二過（二是詐淨之𠎝過也）。
X74n1475_p0414a05║甘心領受莫慞惶。
X74n1475_p0414a06║第四　三　述第三多中作一𠎝（毛髮幾條，爪齒不一，三百六十段，骨
X74n1475_p0414a07║筋數亦爾。至於五臟腸肚，各各不相是，分分皆殊別。如上等行相，前已子細折之，今但計為𠍴過之數，不
X74n1475_p0414a08║更具引多多之色目也。）
X74n1475_p0414a09║淨穢也從顛倒見，身是根源有四般。
X74n1475_p0414a10║地水火風體性異，地中種類又多端。
X74n1475_p0414a11║前傷從頭已點撿，此中不可更重觀。
X74n1475_p0414a12║理宜分折眾多相，豈令籠通一段看。
X74n1475_p0414a13║如何假合[打-丁+?]身相，致使迷情辨別難。
X74n1475_p0414a14║欲識第三𠎝遏處，混多詐一是欺謾。
X74n1475_p0414a15║第五　四　述第四無我詐我𠎝
X74n1475_p0414a16║只為迷多而見一，便即樁樁似我人。
X74n1475_p0414a17║不但此身不是我，推來兼亦本無身。
X74n1475_p0414a18║無身之理如前說，無我之由此更陳（無我之義，
X74n1475_p0414a19║略有其二：一、我即是一，地等即多，故知不相是此義述。〔記〕二者在下，故云更陳也）。
X74n1475_p0414a20║是我即應望我意，如何生死屬他因。
X74n1475_p0414a21║我欲長生還受死，我須長健病還頻。
X74n1475_p0414a22║老病死生不自在，我義從何說得親。
X74n1475_p0414a23║無身之處呈身相，無我之中計我真。
X74n1475_p0414a24║即此名為第四過，故令累劫受沈淪。
X74n1475_p0414b01║第六　二　都結
X74n1475_p0414b02║經云畢竟空無體，仍遣全同幻化觀。
X74n1475_p0414b03║此辨初𠎝兼第四，餘於前段自詳看。
X74n1475_p0414b04║開張四過成無量，但在維摩及涅槃。
X74n1475_p0414b05║若有曾尋諸佛諸，即如此偈不虗妄。
X74n1475_p0414b06║（淨名云：諸仁者，是身無常無強，無力無堅，速朽之法，不可信也。為苦為惱，眾病所集。諸仁者，如此身，明知者所
X74n1475_p0414b07║不怙。是身如聚沫，不可撮摩。是身如泡，不得久立。是身如燄，從渴愛生。是身如芭焦，中無有堅。是身如幻，從顛
X74n1475_p0414b08║倒起。是身如夢，為虗妄見。是身如影，從業緣。〔起〕是身如響，屬諸因緣。是身如浮雲，須臾變滅。是身如電，念念不
X74n1475_p0414b09║住。是身無主，為如地。是身無我，為如火。是身無壽，為如風。是身無人，為如水。是身不實，四大為家。是身如空，離
X74n1475_p0414b10║我我所。是身〔為〕無知，如草木瓦礫。是身無作，風力所轉。是身不淨，穢惡充滿。是身〔為〕虛偽，雖假以澡浴衣食，必
X74n1475_p0414b11║歸磨滅。是身為灾，百一病惱。是身如丘井，為老所逼。是身無定，為要當死。是身如毒蛇，如怨賊，如空聚，陰界諸
X74n1475_p0414b12║入所共合成。諸仁者，此可〔厭患〕，當樂佛身。所以者何？佛身者，即法身也。涅槃云：自觀己身，如〔四〕毒蛇。是身常為
X74n1475_p0414b13║無量諸蟲之所唼食。是身臰穢，貪欲獄縛。此身可惡，猶如死狗。是身不淨，九孔常流。是身如城，血肉筋骨皮裹
X74n1475_p0414b14║其〔身〕手足，以為却敵樓櫓。目為九穴，為〔身〕殿堂，心王處中。如是身城，諸佛世尊之所棄捨，凡夫愚人常所味著，
X74n1475_p0414b15║貪婬、瞋恚、愚癡羅剎止住其中。是身不堅，猶如蘆葦、伊蘭、水沫、芭蕉之樹。是身不住，猶如電光、瀑水、幻燄，亦如
X74n1475_p0414b16║晝水隨晝隨合。是身易壞，猶如河岸臨峻大樹。是身不久當為狐狼、鵄梟、鵰鷲、烏鵲、餓狗之所食噉。誰有智者
X74n1475_p0414b17║當樂此身？寧以牛跡盛大海水，不能具說是身無常、不淨、臭穢。寧丸大地使如棗等，〔乃至轉如〕，漸漸轉小，猶如
X74n1475_p0414b18║亭歷子乃至微塵，不能具說是身過患。是故當捨，如棄涕唾。　第十二又云：復次，善男子！菩薩摩訶薩〔聖〕行者
X74n1475_p0414b19║觀察此身，從頭至足，其中唯有髮毛爪齒、不淨垢穢、皮肉筋骨、脾腎心肺、肝膽腸胃、生熟二藏、大小便利、涕唾
X74n1475_p0414b20║目淚、肪膏腦膜、骨髓膿血、腦胲諸脉。菩薩如是專念觀時：誰有是我？我為屬誰？住在何處？誰屬於我？復作是念：
X74n1475_p0414b21║骨色相異，所謂青、黃、白色。如是骨相亦復非我。何以故？我者亦非青、黃、赤、白色及以鴿色。如是骨相，菩薩繫心
X74n1475_p0414b22║作是觀時，即得斷除一切色欲。復作是念：如是骨者，從諸因緣。〔生〕依因足骨以拄踝骨，依因踝骨以膊拄骨，膊
X74n1475_p0414b23║骨拄膝骨，膝骨拄䏶骨，䏶骨拄胲骨，胲骨拄腰骨，腰骨柱脊骨，脊骨柱肋骨。復因脊骨上柱項骨，依因項骨柱
X74n1475_p0414b24║頷骨，依因頷骨柱牙〔骨〕，齒上有髏髑。復因項骨柱肩骨以柱臂骨，因臂骨柱腕骨，因腕骨柱掌骨，因掌骨柱指
X74n1475_p0414c01║骨。菩薩摩訶薩如是觀時，身所有骨一切分離。得是觀已，即斷三欲：一、形貌欲，二、姿態欲，三、細觸欲。菩薩摩訶
X74n1475_p0414c02║薩觀青骨時，見此大地東、西、南、北、四維、上、下悉皆青相，如是青色，觀黃、白、鴿色亦復如是。菩薩摩訶薩作此觀
X74n1475_p0414c03║時，眉間即出青、黃、赤、白、鴿色等光。〔如〕是菩薩於是一一諸光明中見有佛像，見已即問：如是身者，不淨因緣和
X74n1475_p0414c04║合共成，云何而得坐起、行住、屈申、俯仰、視瞻、喘息、悲泣、喜笑？此中無主，誰使之然？作是問已，光中諸佛忽然不
X74n1475_p0414c05║現。復作是念：或識是我，故使諸佛不為我說。復觀此識次第生滅，猶如流水，亦復非我。復作是念：若識非我，出
X74n1475_p0414c06║息、入息或能是我。復作是念：是入、出息直是風性，而是風性乃是四大，四大之中何者是我？地性非我，水、火、風
X74n1475_p0414c07║性亦復非我。復作是念：此身一切悉無有我，唯有心識因緣和合，示現種種所作事業，譬如呪力幻術所作，亦
X74n1475_p0414c08║如箜篌隨意出聲。是我此身如此不淨，假眾因緣和合共成，而於何處生此貪欲？若彼罵辱，復於何處而生瞋
X74n1475_p0414c09║恚？而我此身三十六物不淨臭穢，何處當有受罵辱者？若聞其罵，即便思惟：以何音聲而見罵也？一一音聲不
X74n1475_p0414c10║能見罵，若一不能，多亦不能，以是義故，不應生瞋。若他來打，亦應思惟：如是打者，從何而生？復生此念：因手、刀、
X74n1475_p0414c11║杖及以我身，故得名打。我今何緣橫瞋於他？乃是我身自招此咎，以我受是五陰身故。譬如因的則有箭中，我
X74n1475_p0414c12║身亦爾，有身有打。我若不忍，心則散亂；心若散亂，則失正念；若失正念，則不能觀善、不善義；若不能觀善、不善
X74n1475_p0414c13║義，則行惡法；惡法因緣，則墮地獄、畜生、餓鬼。菩薩爾時作是觀已，得四念處；得四念處已，則得住於堪忍地中。
X74n1475_p0414c14║菩薩摩訶薩住此地已，則能堪忍貪欲、瞋恚，亦復寒、熱、飢、渴、蚊、虻、蚤、虱、暴風、惡觸、種種疾疫、惡口、罵詈、撾打、楚
X74n1475_p0414c15║〔痛〕、身心苦惱，一切能忍，是〔則〕名為住堪忍地）。
X74n1475_p0414c16║第七　十一　述四大詞訴歸迴於心識
X74n1475_p0414c17║大眾觀聞宣佛勅，無邊菩薩總熙怡。
X74n1475_p0414c18║色身忽地還稱屈，投匭聞天再有詞。
X74n1475_p0414c19║地等不曾執是我，甘同木石本無知。
X74n1475_p0414c20║豈能分別寒兼暖，誰解思量飽與飢。
X74n1475_p0414c21║衣食有無本不索，身名得失亦如斯。
X74n1475_p0414c22║何曾世上論榮辱，未省人間競是非。
X74n1475_p0414c23║都為心神來止住，誰稱主宰便營為。
X74n1475_p0414c24║手足捻將常使役，容儀□取強裝褫。
X74n1475_p0415a01║經生急急非緣我，沒世驅驅總為伊。
X74n1475_p0415a02║困乏疲勞關體質，籌量計度屬心機。
X74n1475_p0415a03║仙人謾亂前生骨，餓鬼虗鞭往日尸。
X74n1475_p0415a04║自作業緣還自受，無辜謝我及凌治。
X74n1475_p0415a05║只如毬獵荒婬事，利害思量在阿誰？
X74n1475_p0415a06║費力勞形傷地水，適情暢悉應貪癡。
X74n1475_p0415a07║供身衣食能銷幾，但念榮化無足期。
X74n1475_p0415a08║却為心情多縱恣，令悟形質轉衰羸。
X74n1475_p0415a09║前偈五般說過患，虗推四大作非違。
X74n1475_p0415a10║唯願法王詳理斷，即明地等被輕欺。
X74n1475_p0415a11║世尊先斷身虗幻，此理照然不可移。
X74n1475_p0415a12║幻化無常知本分，未曾執理敢推辭。
X74n1475_p0415a13║只為前章虗青辱，遂未申訴雪其非。
X74n1475_p0415a14║但蒙斷罪歸心識，空幻名銜甘受之。
X74n1475_p0415a15║第八　三　結集自述化身告訴之章兼引發後喟
X74n1475_p0415a16║經文
X74n1475_p0415a17║身如木石本無知，豈解申論說屈詞。
X74n1475_p0415a18║但是假為賓主對，意令後學豁迷癡。
X74n1475_p0415a19║諸縫語勢多如是，薩埵可嫌亦是斯（金光明經
X74n1475_p0415a20║薩埵王子說偈云：我〔後〕久〔未〕待此身，臭穢膿囊不可愛，供給敷具并衣食，象馬車牛及珍財。變壞之
X74n1475_p0415a21║法體無常，恒求難滿難保守，雖常供給懷怨害，終歸棄我不知恩），
X74n1475_p0415a22║身且不知衣與食，誰管恩怨是與非。
X74n1475_p0415a23║執身執□皆心識，心識還須子細推。
X74n1475_p0415a24║欲見細推心識處，已次經文審自思。
X74n1475_p0415b01║四緣假合妄有六根，六根四大中外合成，妄有緣氣
X74n1475_p0415b02║於中積聚，似有緣相假名為心。善男子，此虗妄心若
X74n1475_p0415b03║無六塵則不能有，四大分解無塵可得，於中緣塵各
X74n1475_p0415b04║歸散滅，畢竟無有緣心可見。
X74n1475_p0415b05║第九　六　初出識緣起幻相
X74n1475_p0415b06║依經將欲推心識，方便宜開作兩問。
X74n1475_p0415b07║先出虗無緣起相，後徵執實結成𠎝。
X74n1475_p0415b08║四緣假合都無色，色上開張有六根。
X74n1475_p0415b09║四大六根中外合，激於真性混然昏。
X74n1475_p0415b10║由斯妄有情緣氣，於中積聚似能緣。
X74n1475_p0415b11║緣慮假名分別識，識心復見六塵根。
X74n1475_p0415b12║如明對物成虗影，似睡昏心作夢魂。
X74n1475_p0415b13║心境相熏生惑業，此為輪轉死生門。
X74n1475_p0415b14║心離根塵則不有，根塵只就四虵論。
X74n1475_p0415b15║此等前章推已破，識心豈可獨能存。
X74n1475_p0415b16║既知四大元分解，根境虗無不存言。
X74n1475_p0415b17║故緣說塵歸散滅，緣心畢竟無（音沒）根元。
X74n1475_p0415b18║第十　五　次責執虗為實故成𠎝
X74n1475_p0415b19║無根即是本來空，空裏情緣夢想同。
X74n1475_p0415b20║何得執為真實法，千思萬慮入塵中。
X74n1475_p0415b21║剎那便起恒沙念，一餉緣西一餉東。
X74n1475_p0415b22║雖執根塵常住着，尋其處所沒形容。
X74n1475_p0415b23║三明迴換為三毒，六賊縱橫鄣六通。
X74n1475_p0415b24║八萬四千為眷屬，四生九類被其緣。
X74n1475_p0415c01║官階累品終難足，金帛盈堂豈易供。
X74n1475_p0415c02║知見由來如闇室，我人虗自柱蒼穹。
X74n1475_p0415c03║前來所責形軀過，此過頭頭在汝躬。
X74n1475_p0415c04║飜覆根尋今到底，速須覺悟入真宗。
X74n1475_p0415c05║第十一　二　辨從前至此漸深妙，兼引愛後鳴經文。
X74n1475_p0415c06║依於五蘊成人我，五蘊由來具色心，
X74n1475_p0415c07║前破色形猶淺近，後融心識轉幽深。
X74n1475_p0415c08║色心既泯成無我，從此貪瞋已免侵。
X74n1475_p0415c09║次此下文推法執，待聞經了即推尋。
X74n1475_p0415c10║善男子！彼之眾生幻身滅故，幻心亦滅；幻心滅故，幻
X74n1475_p0415c11║塵亦滅；幻塵滅故，幻滅亦滅。
X74n1475_p0415c12║第十二　七　釋法執義
X74n1475_p0415c13║經文直斷迷情滅，更不推研始與終。
X74n1475_p0415c14║蓋為速前破我次，因承文執易相通。
X74n1475_p0415c15║今須更為初心者，本未開張此義宗。
X74n1475_p0415c16║既欲鄣於法執過，先明此法起何從。
X74n1475_p0415c17║眾生皆有真心性，迷故無明起性中。
X74n1475_p0415c18║和合名為賴耶識，識能變境總三重。
X74n1475_p0415c19║塵依妄念塵非有，妄念依身念是空。
X74n1475_p0415c20║身託賴耶身豈實，賴耶依性自鍋融。
X74n1475_p0415c21║斯為法爾因緣事，起時無迹滅無縱。
X74n1475_p0415c22║夢中富貴兼貧賤，鏡裏丹青及紫紅。
X74n1475_p0415c23║蠢蠢迷愚長計有，塵塵貪著永無窮。
X74n1475_p0415c24║靈明本覺雖能照，妙用千差悉被蒙。
X74n1475_p0416a01║既鄣菩提一切智，故知法執罪難容。
X74n1475_p0416a02║但看後偈明非幻，引鏡磨塵喻恰同。
X74n1475_p0416a03║上來我空法空俱名破執竟，　此下第十三、三當
X74n1475_p0416a04║顯理也。
X74n1475_p0416a05║幻滅滅故，非幻不滅。譬如磨鏡，垢盡明現。
X74n1475_p0416a06║諸幻本依真性起，起時真性被昏蒙。
X74n1475_p0416a07║諸幻如前展轉滅，故真性已開通令。
X74n1475_p0416a08║塵盡鏡中明皎皎，雲開天上月朧朧。
X74n1475_p0416a09║不關緣起名非幻，藉眾緣生是幻容。
X74n1475_p0416a10║執法認身如垢穢，推窮破折是磨礱。
X74n1475_p0416a11║二空智起名為現，本覺開明稱頓宗。
X74n1475_p0416a12║南無大慈大悲（云云）（十二禮准前）。
X74n1475_p0416a13║至心懺悔
X74n1475_p0416a14║上來通懺僧俗二眾所造罪業輕重報鄣苦相同者
X74n1475_p0416a15║已竟，今當別懺僧中迷背戒律所有罪𠎝與白衣異
X74n1475_p0416a16║者，及所應受別相地獄苦報之事。我等比丘、比丘尼、
X74n1475_p0416a17║式叉摩那尼、沙彌、沙彌尼等，自惟微善報在人間，於
X74n1475_p0416a18║釋迦如來像法之中出家學道，不能光揚佛日自利
X74n1475_p0416a19║利他，禪慧闕修空銷信施，無戒無德自慢自驕，解脫
X74n1475_p0416a20║律儀恒多缺犯，或犯四重、或偷蘭遮、十三僧殘、二不
X74n1475_p0416a21║定法、三十捨墮、九十單提、七滅諍心、百眾學戒，式叉
X74n1475_p0416a22║摩那於持六法多有虧犯，或沙彌、沙彌尼犯十戒，如
X74n1475_p0416a23║是輕重諸罪無量無邊，今日至誠皆悉懺悔。
X74n1475_p0416a24║又復無始已來，至於今日，或為義學沙門，講習章疏，
X74n1475_p0416b01║違文背理，取相乖空，網淨施財，非淨處用，或禪或律，
X74n1475_p0416b02║心行乖殊，執境生迷，隨心斷罪，有憎有愛，有癡有恚，
X74n1475_p0416b03║今日至誠，皆悉懺悔。
X74n1475_p0416b04║又復受佛戒禁，不懼嚴科。受著奢華，乘騎車馬，縱恣
X74n1475_p0416b05║驕慢。或馳騁肥馬，以自矜誇。或鞭揵蹇驢，不知困苦。
X74n1475_p0416b06║或深泥峻路，逼逐羸牛。或城郭街衢，結羣騎從。將為
X74n1475_p0416b07║榮貴，不耻不羞。耽著世塵，無慚無愧。雖披法服，何異
X74n1475_p0416b08║俗流。如此沙門有二種罪：一則為佛弟子，背佛律儀，
X74n1475_p0416b09║即當不考。二則受人歸依，為損惱人畜，即是不慈。以
X74n1475_p0416b10║此因緣，當墮地獄，遭於鐵馬之苦。或上鐵牛之車，或
X74n1475_p0416b11║騎鐵驢，常被蹴踏。百劫千劫，萬死萬生。都由作偽，託
X74n1475_p0416b12║修道之服章。非理所為，用重心之信施。是故經云：爾
X74n1475_p0416b13║時菩提樹華忽然墮落。寶達白佛言：世尊，云何菩提
X74n1475_p0416b14║樹華悉皆墮落？其華光不如於常，一切大眾皆生疑
X74n1475_p0416b15║惑。唯願世尊為我解說，令此大眾諸坐大士疑惑悉
X74n1475_p0416b16║除。爾時世尊從三昧起，光顏巍巍，舉身毛孔皆悉出
X74n1475_p0416b17║光。語寶達菩薩言：汝等善聽，今為汝說。所以菩提樹
X74n1475_p0416b18║華墮落失光色者，如上所說，沙門惡行墮在苦處，受
X74n1475_p0416b19║罪無央。是故菩提樹華墮落失光。寶達菩薩前白佛
X74n1475_p0416b20║言：唯為我說此惡行沙門果報之處。佛告寶達菩薩：
X74n1475_p0416b21║東方有鐵圍山，其山中間幽暗之處，日月光明及以
X74n1475_p0416b22║火光所不能照，名曰地獄。其獄之中有惡行之沙門
X74n1475_p0416b23║受如是罪。汝可往詣，問諸罪人：云何因緣來生此處？
X74n1475_p0416b24║修何等行受如是罪？寶達白佛言：世尊，我無威神何
X74n1475_p0416c01║能往詣？願佛大悲垂神顧念，及使我等得是東方阿
X74n1475_p0416c02║鼻地獄。佛言：善哉！善哉！汝今但往，令汝得見。寶達菩
X74n1475_p0416c03║薩禮佛而去，龍飛虗空徘徊自在。當爾之時大地震
X74n1475_p0416c04║動，於虗空中雨大蓮華飛流而下。爾時，寶達一念之
X74n1475_p0416c05║頃，往詣東方鐵圍山間。其山崦𭗮幾其高峻，四方上
X74n1475_p0416c06║下了無草木，日月威光都不能照。寶達進前便道兩
X74n1475_p0416c07║邊，有三十六王典主地獄，其王名曰恒伽噤王、波吉
X74n1475_p0416c08║頭王、廣目都王、安頭羅王、虎目見王、揚聲吉王、大諍
X74n1475_p0416c09║訟王、吸血鬼王，乃至惡目王、龍口王、南安等王。三十
X74n1475_p0416c10║六王遙見寶達菩薩，悉皆叉手合掌前行作禮：大智
X74n1475_p0416c11║尊，云何因緣入此惡處，亦如旃檀在伊蘭而生？寶達
X74n1475_p0416c12║言：我聞如來三界人尊說言：東方有鐵圍山，其山幽
X74n1475_p0416c13║冥，日月之光所不能照，故來到此。汝等諸王，誰能共
X74n1475_p0416c14║我往詣彼處，得見罪人之苦？恒伽噤王即便與寶達
X74n1475_p0416c15║菩薩詣大王所。時大鬼王遙見寶達從門而來，光顏
X74n1475_p0416c16║從容，即便前禮敬白言：大士，今此惡處云何怪哉？伊
X74n1475_p0416c17║蘭林中忽生旃檀。爾時，寶達便前就座，問鬼王曰：今
X74n1475_p0416c18║此東方地獄可有幾獄？鬼王答曰：此山中有無量地
X74n1475_p0416c19║獄，今有一方有三十二沙門地獄。寶達問言：三十二
X74n1475_p0416c20║地獄其名云何？鬼王答曰：鐵車、鐵馬、鐵牛、鐵驢地獄、
X74n1475_p0416c21║鐵衣地獄、洋銅灌口地獄、流火地獄、鐵牀地獄、耕舌
X74n1475_p0416c22║地獄、斫首地獄、飲鐵地獄、飛刀地獄、火箭地獄、𦞙肉
X74n1475_p0416c23║地獄、身燃地獄、大丸仰口地獄、諍論地獄、雨火地獄、
X74n1475_p0416c24║糞屎地獄、鉤陰地獄、火象地獄、咩聲地獄、號叫地獄、
X74n1475_p0417a01║鐵梨地獄、崩埋地獄、然手地獄、銅狗踞牙地獄、剝皮
X74n1475_p0417a02║飲血地獄、解身地獄、鐵屋地獄、飛火號叫分頭地獄。
X74n1475_p0417a03║爾時，鬼王答曰：地獄受罪其名如是。寶達即便入地
X74n1475_p0417a04║獄中，上高樓上四顏望視，見罪人等各從四門號叫
X74n1475_p0417a05║而人。寶達前入鐵車、鐵馬、鐵驢，此四小獄併為一獄。
X74n1475_p0417a06║云何名曰鐵車、鐵馬、鐵驢地獄？此獄方圓縱廣十五
X74n1475_p0417a07║由旬，其中鐵城高一由旬，猛火煇爀煙然，其車鐵作
X74n1475_p0417a08║炎赫熾然，中有鐵中其身亦然，頭角毛尾皆如鋒𨦵，
X74n1475_p0417a09║毛中火燃煙炎出；其鐵馬者身毛騣尾利如鋒𨦵，毛
X74n1475_p0417a10║尾火然炎俱出；其鐵驢者亦復如此。其地獄有鐵𨪏
X74n1475_p0417a11║鏫利如鋒鋩，鐵鑕繚亂徧布其地，其鏘火然猛熾於
X74n1475_p0417a12║前。爾時，北門之中有五百沙門，揚聲大叫口眼火出，
X74n1475_p0417a13║唱如是言：云何我今受如是苦？獄卒夜叉、馬頭羅剎
X74n1475_p0417a14║手提三鐵叉，望背而撞胸前而出，復有鐵枷枷罪人
X74n1475_p0417a15║咽，其枷八方利如鋒𨦵，煙炎猛熾燒罪人頭。爾時，罪
X74n1475_p0417a16║人宛轉倒地而不肯前，馬頭羅剎手捉鐵棒望頭而
X74n1475_p0417a17║打，罪人身體碎如微塵。復有餓鬼來食其肉，復有餓
X74n1475_p0417a18║狗來飲其血，馬頭羅剎敲地言：活！活！罪人即活。爾時
X74n1475_p0417a19║鐵牛吼喚跪地，其牛吼喚來向罪人，罪人迫迮宛轉
X74n1475_p0417a20║於地，馬頭羅剎手捉鐵叉叉著東上，罪人跳踉復墮
X74n1475_p0417a21║牛上，牛毛仰刺從腹而入背上而出，牛復跳踉復墮
X74n1475_p0417a22║馬上，馬毛仰刺亦如鋒鋩，馬尾捎之身即碎爛，須臾
X74n1475_p0417a23║還活。爾時鐵馬舉脚連蹴身碎如塵，須臾還活。復騎
X74n1475_p0417a24║鐵驢驢即跳踉，罪人墮地驢便大曠，舉脚連踏須臾
X74n1475_p0417b01║還活。一日一夜受罪無量。寶達問曰：此諸沙門云何
X74n1475_p0417b02║如是？羅剎答曰：此諸沙門受佛禁戒不懼將來，但取
X74n1475_p0417b03║見在違犯淨戒，故作惡業畜八不淨物，乘車騎馬走
X74n1475_p0417b04║驢治生，心無慈善不護威儀受人信施，惡因緣故墮
X74n1475_p0417b05║此地獄百劫萬劫，若得為人身不具足聾盲閑塞，不
X74n1475_p0417b06║見三寶不聞正法。寶達聞之悲泣歎曰：夫為沙門應
X74n1475_p0417b07║出三界，云何惡業受如是罪？寶達菩薩哀歎已竟從
X74n1475_p0417b08║此而去。等比丘、比丘尼乃至式叉、沙彌、僧尼等比者，
X74n1475_p0417b09║對於比境不覺長順迷情，今開聖教照然方覺背佛
X74n1475_p0417b10║違法，心心恐懼念念驚忙，慮此罪未除忽爾無常，時
X74n1475_p0417b11║至今日對佛佛法眾懇切求哀，如上犯戒罪罪𠎝願
X74n1475_p0417b12║皆消滅。
X74n1475_p0417b13║懺悔已，至心歸命本師釋迦牟尼佛。
X74n1475_p0417b14║至心發願
X74n1475_p0417b15║願弟子等，承是懺悔鐵馬鐵牛地獄等報，生生世世
X74n1475_p0417b16║具佛威儀，不遇破戒因緣，不逢麤惡徒黨，外無六群
X74n1475_p0417b17║扇惑，內無三毒見行，戒品淨如琉璃，從此發於定慧，
X74n1475_p0417b18║三學圓如滿月，六度廓如虗空，入三賢之流，登十地
X74n1475_p0417b19║之位，或果師子，或駕象王，放大光明，作大神變，還如
X74n1475_p0417b20║寶達地藏，拔濟冥途苦難，普與眾生證常樂果。
X74n1475_p0417b21║發願已，至心歸命禮本師釋迦牟尼佛。
X74n1475_p0417b22║○白眾等聽說經中無常偈
X74n1475_p0417b23║生者皆歸死。容願盡變衰。強力病所侵。
X74n1475_p0417b24║無能免斯者。假使妙高山，却盡皆散壞，
X74n1475_p0417c01║大海深無底，亦復皆枯竭，大地及日月，
X74n1475_p0417c02║時至皆歸盡，未曾有一事，不被無常吞（心無
X74n1475_p0417c03║常住）。三界皆不安，不應猶耽愛。
X74n1475_p0417c04║愛火所圍繞，徧於諸世門，欲燒不自在。
X74n1475_p0417c05║為欲癡所使，如火益乾薪，增長大熾然。
X74n1475_p0417c06║如是愛樂者，愛大轉增長。若人脫愛網，
X74n1475_p0417c07║遠離於欲瞋，智者度煩惱，永離諸憂患。
X74n1475_p0417c08║（出正法念處經第二十二）。
X74n1475_p0417c09║
X74n1475_p0417c10║圓覺道場觀禪法事禮懺文卷第六