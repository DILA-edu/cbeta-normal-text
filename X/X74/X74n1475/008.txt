X74n1475_p0424b07║
X74n1475_p0424b08║
X74n1475_p0424b09║圓覺道場禪觀等法事禮懺文卷第八
X74n1475_p0424b10║
X74n1475_p0424b11║終南山草堂寺沙門　宗密　述
X74n1475_p0424b12║第十上（金剛藏十六唱。七十偈。懺疑慢）。歎佛
X74n1475_p0424b13║如來應正等覺。成正覺時。於一切義。無所觀察。於法
X74n1475_p0424b14║平等。無所疑惑。無二無相。無行無上。無量無際。遠離
X74n1475_p0424b15║二邊。住於中道。出過一切文字言說。知一切眾生心
X74n1475_p0424b16║念所行根性欲樂煩惱染習。舉要言之。於一念中。悉
X74n1475_p0424b17║知三世一切諸法。普現一切眾生心念根性樂欲。為
X74n1475_p0424b18║無所現。是故說名諸佛。菩提如佛應正等覺。成正覺
X74n1475_p0424b19║時。得一切眾生量等語意業。得一切法一切剎一切
X74n1475_p0424b20║三世一切佛一切語言量等身語意。業如來成正覺
X74n1475_p0424b21║時。於其心中。普見一切眾生成正覺。乃至普見一切
X74n1475_p0424b22║眾生入涅槃。皆同一性所謂無性。無生無滅。無我無
X74n1475_p0424b23║非我。性乃至亦復無有成正覺性。至心歸命禮。
X74n1475_p0424b24║問諸佛煩惱
X74n1475_p0424c01║於是金剛藏菩薩白佛言。大悲世尊。善為一切諸菩
X74n1475_p0424c02║薩眾。宣揚如來圓覺清淨。大陀羅尼。因地法行。漸次
X74n1475_p0424c03║方便。與諸眾生。開發蒙昧。在會法眾。承佛慈誨。幻翳
X74n1475_p0424c04║朗然。慧日清淨。世尊若諸眾生。本來成佛（躡前段文。為此疑本）。
X74n1475_p0424c05║何故復有一切無明（疑為真能生妄）。若諸無明。眾生本有。何
X74n1475_p0424c06║因緣故。如來復說本來成佛（疑謂說妄為真）。十方異生。本成
X74n1475_p0424c07║佛道。後起無明。一切如來。何時復生一切煩惱（牒而縱之。
X74n1475_p0424c08║責無窮過）唯願不捨無遮大慈。為諸菩薩。開秘密藏（據此三難。
X74n1475_p0424c09║諸典無文。唯佛了知。登地受。今乃請示末世凡夫。故曰無遮）及為末世一切眾生。
X74n1475_p0424c10║得聞如是修多羅教了義法門。永斷疑悔。作是語已。
X74n1475_p0424c11║五體投地。如是三請。終而復始。
X74n1475_p0424c12║第一　五　述菩薩申疑難（難云。本來成佛。煩惱何生。若無生中。而妄生者。如來
X74n1475_p0424c13║成佛。同本無生。無生之中。還應生妄）。
X74n1475_p0424c14║於是金剛藏菩薩展聞破執顯圓靈
X74n1475_p0424c15║因承慈誨開蒙昧幻翳朗然慧日清
X74n1475_p0424c16║雖喜會中聞妙覺又憂未世滯疑情
X74n1475_p0424c17║遂更諮論成佛義欲令頓教久流行
X74n1475_p0424c18║若諸異類皆成佛云何前說本無明
X74n1475_p0424c19║無明敵體違明覺何故今云佛本成
X74n1475_p0424c20║凡夫是佛生煩惱阿閦還應煩惱生
X74n1475_p0424c21║兩般一種名成佛生煩惱義理應平（成佛義等
X74n1475_p0424c22║生否應齊）齊生佛果可尊貴
X74n1475_p0424c23║齊否迷從見若嬰（遠現事也）唯願無遮開秘藏
X74n1475_p0424c24║永除疑悔信堅貞
X74n1475_p0425a01║爾時世尊告金剛藏菩薩言。善哉善哉。善男子。汝等
X74n1475_p0425a02║乃能。為諸菩薩。及未世眾生。問於如來甚深秘蜜。究
X74n1475_p0425a03║竟方便。是諸菩薩最上教誨。了義大乘。能使十方修
X74n1475_p0425a04║學菩薩。及末世眾生。得決定信。永斷疑悔。汝今諦聽。
X74n1475_p0425a05║當為汝說。時金剛藏菩薩。奉教歡喜。及諸大眾。默然
X74n1475_p0425a06║而聽。
X74n1475_p0425a07║第二　三　讚問許說
X74n1475_p0425a08║爾時佛告金剛藏乃能為眾決斯疑
X74n1475_p0425a09║斯為祕密幽深法教誨菩薩最上機
X74n1475_p0425a10║大乘了義了於此能今決定入玄微
X74n1475_p0425a11║汝今諦聽吾當說剛藏默然待住持
X74n1475_p0425a12║正說四。
X74n1475_p0425a13║一反覆起疑之本二喻釋現起之疑
X74n1475_p0425a14║三顯淺難造深四結問不當理
X74n1475_p0425a15║初中三。
X74n1475_p0425a16║一總指輪迴二真隨妄轉三結指前疑
X74n1475_p0425a17║今初於。
X74n1475_p0425a18║第三　十二　中且於文前詳經文勢懸述佛意云。
X74n1475_p0425a19║善男子等汝當知此義難明須諦思
X74n1475_p0425a20║難有五重深淺別實為秘密洞玄微
X74n1475_p0425a21║曠却難聞難信順信為難解（三也）解難疑（四也）
X74n1475_p0425a22║疑者復難親決了（五也）妙門開節只於斯
X74n1475_p0425a23║良由佛與眾生義對看全順又全違
X74n1475_p0425a24║同一真源（全順）迷悟別（全違）便分兩界各全非
X74n1475_p0425b01║世界渾將法界異法界常安世界危
X74n1475_p0425b02║悟時世界成空幻迷時法界眇難窺
X74n1475_p0425b03║如人只在家中睡夢中處所便全離
X74n1475_p0425b04║家鄉大國豐饒處夢在邊方難苦時
X74n1475_p0425b05║相去迢迢數方里意云隔世無（沒音）歸期
X74n1475_p0425b06║欲覩田園家宅事無因得見一毫𨤲
X74n1475_p0425b07║夢界渾將家界□家界安寧夢界危
X74n1475_p0425b08║覺時夢界都無有夢時家界杳難窺
X74n1475_p0425b09║汝等試將法喻對頭頭比類始應知
X74n1475_p0425b10║方驗一源二界事五難之語豈後施
X74n1475_p0425b11║是故華嚴入法界新飜品號不思議
X74n1475_p0425b12║善財方是遊行者豈可常人欲例之
X74n1475_p0425b13║法界觀成方暫入入時凡聖沒邊陲
X74n1475_p0425b14║前說眾生成佛時良由正是觀成時
X74n1475_p0425b15║疑者專思□界想說者專觀法界奇
X74n1475_p0425b16║問答徵酬難決了只緣兩兩不相知
X74n1475_p0425b17║善逝前論法界親則藏今將世界推
X74n1475_p0425b18║故佛先譚世界相欲令離此正思惟
X74n1475_p0425b19║善男子。一切世界（總指情器二種世界。以下六對。辨輪迴之相）始（創變）終（證極）
X74n1475_p0425b20║生（新新而起）滅（念念落謝）前（過去）後（未來）有（住劫）無（空劫）聚（成劫）散（壞劫）起（現行）
X74n1475_p0425b21║心（調伏）念念相續（情器皆依妄念。既所依不斷。故能伏亦然）循環往復（器界空已
X74n1475_p0425b22║復成。界成已復生）種種取（執著）捨（厭離）皆是輪迴（皆是顛倒妄心變現。遍迴之想。
X74n1475_p0425b23║上皆極指輪迴。次下真隨妄轉。法說云）未出輪迴。面辨圓覺。彼圓覺性。
X74n1475_p0425b24║即同流轉。若免輪迴。無有是處（如是夢見實物。物亦夢也）。
X74n1475_p0425c01║第四　五　述總指輪迴。及真隨妄轉。法說之文也。
X74n1475_p0425c02║世界始終生已滅右今前後有還無
X74n1475_p0425c03║成住壞空唯聚散生老病死計須臾
X74n1475_p0425c04║業緣念念常相續報應循還不久居
X74n1475_p0425c05║天上人間而往復定離八難或三途
X74n1475_p0425c06║是非取捨忻將厭善惡貪瞋細與麤
X74n1475_p0425c07║皆是輪迴本末狀百千方却守昏衢
X74n1475_p0425c08║只用此必而辨覺覺還流轉遂迷愚
X74n1475_p0425c09║如夢自看身本相本相還成夢裏軀
X74n1475_p0425c10║世有四般顛倒事能迴本總使差殊
X74n1475_p0425c11║佛自說之審聽取卻將此法試何如
X74n1475_p0425c12║譬如動目能搖湛水。
X74n1475_p0425c13║第五　二
X74n1475_p0425c14║有人閑暇臨堦坐堦下澄一小池
X74n1475_p0425c15║動轉眼睛而顧視乍如池浪被風吹
X74n1475_p0425c16║池水何曾波浪起池由眼動豈開池
X74n1475_p0425c17║池喻眾生成佛處波如流死生時
X74n1475_p0425c18║又如定眼由迴轉火。
X74n1475_p0425c19║第六　二
X74n1475_p0425c20║小小杖枝約二尺杖頭火爇可三分
X74n1475_p0425c21║把取望空急急旋空中赤相便成輪
X74n1475_p0425c22║真火三分觀不見赤輪是妄卻呈人
X74n1475_p0425c23║火如成佛真心體輪似輪迴生死身
X74n1475_p0425c24║雲駛月運。
X74n1475_p0426a01║第七　三
X74n1475_p0426a02║亭亭皎月當天上莫莫輕雲映月飛
X74n1475_p0426a03║雲走正西形勢速月向東行亦不遲
X74n1475_p0426a04║卻思月體元西□只緣雲映似東移
X74n1475_p0426a05║欲見月輪依本位須待輕雲散盡時
X74n1475_p0426a06║此是人間形相物東西顛倒尚如斯
X74n1475_p0426a07║況於圓覺非空有情見如何得決疑
X74n1475_p0426a08║舟行岸移亦復如是。
X74n1475_p0426a09║第八　三
X74n1475_p0426a10║兩岸右來元不動三峽中船似鳥飛
X74n1475_p0426a11║只為船行極迅速便看岸勢亦奔馳
X74n1475_p0426a12║欲教岸住船先住船去難令岸不移
X74n1475_p0426a13║但得妄心一念淨眾生即佛自然知
X74n1475_p0426a14║若能頓達元來寂情見輪迴智不隨
X74n1475_p0426a15║還似的知岸不動設覩奔波亦不疑
X74n1475_p0426a16║善男子。諸旋未息（眼目雲舟也。喻生死垢心）。彼物先住。尚不可得。
X74n1475_p0426a17║（水火月岸也。喻圓覺）何況輪迴。生死垢心。曾未清淨。觀佛圓覺。
X74n1475_p0426a18║而不旋復（正合也）。是故汝等便生三惑（前三種疑）。
X74n1475_p0426a19║第九　三　述經第三結指前疑
X74n1475_p0426a20║世尊重告善男子四喻昭鄣義已成
X74n1475_p0426a21║眼目雲舟若未息水火月岸尚難停
X74n1475_p0426a22║何況垢心曾未淨觀佛圓明豈見□
X74n1475_p0426a23║故令圓覺還旋復遂使前來三惑生
X74n1475_p0426a24║上來反覆疑情了據此心中早合醒
X74n1475_p0426b01║況復空華金鑛喻昭昭曉示轉研精
X74n1475_p0426b02║以下喻釋現起之疑文二。
X74n1475_p0426b03║善男子。譬如幻翳妄見空華。幻翳若除。不可說言此
X74n1475_p0426b04║翳已滅。何時更起一切諸翳（不知華因翳有。妄說從空而生。不知迷真故妄
X74n1475_p0426b05║生。又執真能生妄。既得翳差。即不見華。聞說。從翳而生。又執何時更翳。以喻比來迷倒妄見輪迴。因聞普眼法
X74n1475_p0426b06║門了悟。根塵普淨。聞道因除迷心。故得清淨。不是新得妙門。又執早晚更迷。猶如何時更翳）何以
X74n1475_p0426b07║故。翳華二法。非相待故（翳不□花期。花不隨翳生。但翳故妄見。華非實生。二法各
X74n1475_p0426b08║不相知。況復一空一有。故云不待也）。亦如空華滅於空時。不可說言虗
X74n1475_p0426b09║空何時更起空華。何以故。空本無華。非起滅故。生死
X74n1475_p0426b10║涅槃同於起滅。妙覺圓照離於華翳。善男子。當知虗
X74n1475_p0426b11║空非是暫有。非是暫無。況復如來圓覺隨順。而為虗
X74n1475_p0426b12║空平等本性。
X74n1475_p0426b13║第十　六　述空中華無起滅喻
X74n1475_p0426b14║有人風熱衝於眼眼裏因茲翳病生
X74n1475_p0426b15║便見空華星散起紛紛零落乱縱橫
X74n1475_p0426b16║一朝翳差華還歇謂言因差始華停
X74n1475_p0426b17║念念專疑還翳起復恐空華待翳起
X74n1475_p0426b18║復恐空華待翳迎翳元不與華期約
X74n1475_p0426b19║華亦不隨翳便生翳華二法非相待
X74n1475_p0426b20║況於一有一空名空本無華非起滅
X74n1475_p0426b21║涅槃生死坦然平眼睛常在非華翳
X74n1475_p0426b22║妙圓覺照離虧盈迷時生死如華起
X74n1475_p0426b23║悟時寂滅似華停圓覺離華起兼離翳
X74n1475_p0426b24║雙袪生死及無明虗空不是無而有
X74n1475_p0426c01║從無始際自然成況復如來隨順覺
X74n1475_p0426c02║覺為空體更精靈
X74n1475_p0426c03║善男子。如銷金鑛。金非銷有。既已成金。不重為鑛。經
X74n1475_p0426c04║無窮時。金性不壞。不應說言本不成就。如來圓覺。亦
X74n1475_p0426c05║復如是。
X74n1475_p0426c06║第十一　四　述金中鑛不重生喻
X74n1475_p0426c07║鑛裏有金元自在但緣鑛離便如無
X74n1475_p0426c08║烹鍊鑛銷金出現驗金與鑛本來殊
X74n1475_p0426c09║金非銷有因銷顯顯來精妙不重麤
X74n1475_p0426c10║經無窮時常不壞不應說道屬功夫
X74n1475_p0426c11║如來覺性還如是本來圓淨類明珠
X74n1475_p0426c12║迷時雖隱無增減妄盡圓彰離智愚
X74n1475_p0426c13║若道眾生不是佛便如圓覺彼時無
X74n1475_p0426c14║若謂如來還妄起如金再被鑛來塗
X74n1475_p0426c15║第十二　八　總述二喻同異之意
X74n1475_p0426c16║上來二喻非重說防疑答難兩相資
X74n1475_p0426c17║剛藏本陳三問因今詳佛答悉無遺
X74n1475_p0426c18║一疑本佛無明起二疑呼妄作圓知
X74n1475_p0426c19║三疑果佛還生妄如來一一為通之
X74n1475_p0426c20║妄法如華無起滅初云成佛已無非
X74n1475_p0426c21║圓覺離於華與翳次通本不認迷癡
X74n1475_p0426c22║華鑛迷無重起義況於果佛聖中師
X74n1475_p0426c23║此答第三佛妄起三重鉤鏁實精微
X74n1475_p0426c24║華喻總酬三種難鑛喻偏通最後疑
X74n1475_p0427a01║此疑過重須明示故令再喻絕瑕疵
X74n1475_p0427a02║若唯標舉空喻□但彰頓悟闕修時
X74n1475_p0427a03║恐有撥無因果病忽因此起更難治
X74n1475_p0427a04║若但指陳金鑛喻本清淨義又成虧
X74n1475_p0427a05║鑛且不空須持鍊便如煩惱有根拔
X74n1475_p0427a06║既失真常圓淨理卻成增減屬營為
X74n1475_p0427a07║故說兩門相解縛皎然法義等琉璃
X74n1475_p0427a08║次下第三顯淺難造深。文二。
X74n1475_p0427a09║善男子。一切如來妙圓覺心。本無菩提及與涅槃。亦
X74n1475_p0427a10║無成佛及不成佛。無妄輪迴及非輪迴。
X74n1475_p0427a11║第十三　三　述初所造離念
X74n1475_p0427a12║演宗答義俱終畢恐滯名言續又袪
X74n1475_p0427a13║欲表深去不易造莫將分別契如如
X74n1475_p0427a14║圓覺妙心絕對待故標為本佛諸餘
X74n1475_p0427a15║成佛不成皆義說菩提寂滅亦空虗
X74n1475_p0427a16║無妄輪迴及解解亦非修證後方除
X74n1475_p0427a17║以楔出楔誰留楔稽首如空無所居
X74n1475_p0427a18║次下述第二能造帶情。文四。今此一段經有三。
X74n1475_p0427a19║善男子。但諸聲聞所圓境界。身心語言。皆悉斷滅。終
X74n1475_p0427a20║不能至彼親證所現涅槃（小智也）。何況能以有思惟心。
X74n1475_p0427a21║測度如來圓覺境界（凡心也。上第一舉喻彰劣也）。如取螢火燒須
X74n1475_p0427a22║彌山。終不能著。以輪迴心生輪迴見。入於如來大寂
X74n1475_p0427a23║滅海。終不能至（上皆第二舉喻顯情也）。是故我說一切菩薩及
X74n1475_p0427a24║末世眾生。先斷無始輪迴根本（上皆三誡息妄心也）。
X74n1475_p0427b01║第十四　四　偈述
X74n1475_p0427b02║上明所造玄玄妙欲彰能□固疑難
X74n1475_p0427b03║小智凡心皆不入以斯兩類例多般
X74n1475_p0427b04║四果身心皆斷滅尚不能至自泥洹（小智也）
X74n1475_p0427b05║何況思惟分別旨測度如來大涅槃（凡心也）
X74n1475_p0427b06║如人聚集諸螢火欲燒四寶大峯巒
X74n1475_p0427b07║縱使勤勞經累月豈能損著一毛端
X74n1475_p0427b08║故佛先斷□妄本妄心須向自心看
X74n1475_p0427b09║真妄根源既了達此類方從佛境觀
X74n1475_p0427b10║次下當四中重彰妄義。及大文第四結問不當理。
X74n1475_p0427b11║（偈文二唱）。
X74n1475_p0427b12║善男子。有作思惟。從有心起。皆是六塵妄想緣氣。非
X74n1475_p0427b13║實心體。已如空華。用此思惟。辨於佛境。猶如空華復
X74n1475_p0427b14║結空果。展轉妄想（縱實有思惟。尚不能證覺。何況此心早亡。如於空華。自無其體。向上
X74n1475_p0427b15║更欲求證。何異空華結果。故云展轉妄想也）。無有是處（上皆重彰義。下結問不當理）
X74n1475_p0427b16║善男子。虗妄浮心。多諸幻見。不能成就圓覺方便。如
X74n1475_p0427b17║是分列。非為正問。
X74n1475_p0427b18║第十五　三　釋文
X74n1475_p0427b19║此後重彰妄想義猶恐分別未全忘
X74n1475_p0427b20║有作思惟從想起起因塵境屬無常
X74n1475_p0427b21║本非自己真心體已似空華乱眼光
X74n1475_p0427b22║用此辨於佛境界空華結果豈相當
X74n1475_p0427b23║虗妄浮心多巧見不能方便入真場
X74n1475_p0427b24║即驗汝言屬分別非為正問自思量
X74n1475_p0427c01║第十六　五　釋難（初一偈敘難意。後四偈通釋）。
X74n1475_p0427c02║經文前後似相違（前讚善哉。此責正非）
X74n1475_p0427c03║不言復恐後人疑前讚善哉如是問
X74n1475_p0427c04║今云非正毀其詞讚者美其發起問
X74n1475_p0427c05║青之欲表理難窺此科疑處根元病
X74n1475_p0427c06║最彰圓宗頓悟機若不微尋諮問佛
X74n1475_p0427c07║學人世世積迷癡微起有功又讚歎
X74n1475_p0427c08║照然豈不意如斯今欲結成真實理
X74n1475_p0427c09║直令進入不思議須可分別諸言論
X74n1475_p0427c10║始得情忘絕百非剛藏所微意在責（責此之過
X74n1475_p0427c11║始彰〔微〕起有功也）責之始顯理精微（乍看前後
X74n1475_p0427c12║相違。細詳始終符合也）理顯功歸剛藏力
X74n1475_p0427c13║責之兩意轉增暉
X74n1475_p0427c14║至心懺悔
X74n1475_p0427c15║佛名經云。佛告舍利弗。善男子善女人。夫欲懺悔一
X74n1475_p0427c16║切罪鄣。令得根本永滅盡者。先當運心。欲得滿足諸
X74n1475_p0427c17║波羅蜜。欲得成就無上菩提。欲得滿足一切菩薩行
X74n1475_p0427c18║願。應作是念。我學過去未來現在菩薩修行大捨。破
X74n1475_p0427c19║骨出心施於眾生。如智勝菩薩。及迦尸王菩薩。捨妻
X74n1475_p0427c20║子等。布施貧乏。如不退菩薩及阿翅羅那王。須達拏
X74n1475_p0427c21║菩薩。莊嚴王等菩薩。入於地獄救苦眾生。如大悲菩
X74n1475_p0427c22║薩。及善眼天子等。齊救惡行眾生。如善行菩薩。及勝
X74n1475_p0427c23║行等菩薩。捨頂上寶天冠。并剝頭皮而與。如勝上身
X74n1475_p0427c24║菩薩。及寶髻天子等菩薩。捨眼布施。如愛作菩薩歡
X74n1475_p0428a01║喜行菩薩月光王等菩薩。捨耳鼻施諸乞者。如無怨
X74n1475_p0428a02║菩薩。及勝行王菩薩。捨齒施諸眾生。如華齒王菩薩。
X74n1475_p0428a03║六牙象王等菩薩。捨舌布施。如不退菩薩。及善面王等
X74n1475_p0428a04║菩薩。捨手足布施。如常精進菩薩。及無憂王堅意王等
X74n1475_p0428a05║菩薩。壞身出血布施眾生。如法業菩薩。善意王。月思
X74n1475_p0428a06║天子等菩薩。捨肉髓。如安隱菩薩。饒益菩薩。及一切
X74n1475_p0428a07║施王等菩薩。捨大腸小腸肝肺脾腎。如善施菩薩。降
X74n1475_p0428a08║魔自在菩薩。及自遠離諸惡王等菩薩。捨身一切大
X74n1475_p0428a09║小支節。如法自在菩薩。及光勝天子等菩薩。捨皮如
X74n1475_p0428a10║清淨藏菩薩。及金脇鹿王等菩薩。捨平足指。如堅精
X74n1475_p0428a11║進菩薩。閻浮提自在王等菩薩。捨連肉指甲。如不可
X74n1475_p0428a12║盡菩薩。及求善法天子等菩薩。以此布施乞者。如無
X74n1475_p0428a13║悔厭菩薩。無礙王菩薩。捨身飼虎。如摩訶薩埵王子
X74n1475_p0428a14║菩薩。打骨出髓供養般若波羅蜜。如薩陀崙菩薩。秤
X74n1475_p0428a15║身代鴿及與貧窮眾生作給使者。如尸毗王菩薩。捨
X74n1475_p0428a16║身飼五羅剎。如慈力王菩薩。捨四天下大地及莊嚴。
X74n1475_p0428a17║如得大勢至菩薩。及勝功德月天子等菩薩。為求迎
X74n1475_p0428a18║法。生難遭想。有人說言。若能投身七仞火坑。當施汝
X74n1475_p0428a19║法。菩薩聞已。歡喜涌躍。作是思惟。我為法故。尚應久
X74n1475_p0428a20║住阿鼻地獄。何況纔入人間火坑。奇哉正法。甚為易
X74n1475_p0428a21║得。但與我說。為入火坑。如求善法菩薩。金剛思惟菩
X74n1475_p0428a22║薩。處於王位求正法時。乃至但為一文一字一句義。
X74n1475_p0428a23║生難得想。能悉罄捨海內所有。若近若遠。國土城邑。
X74n1475_p0428a24║人民庫藏。園池屋宅。樹林華果。乃至一切珍奇妙物。
X74n1475_p0428b01║宮殿樓閣。妻子眷屬。及以王位悉能捨之。於不堅中
X74n1475_p0428b02║求堅固法。為欲利益一切眾生。勤求諸佛無礙解脫。
X74n1475_p0428b03║究竟清淨一切智道。如大勢德菩薩及勝德王菩薩
X74n1475_p0428b04║等一切菩薩。舍利弗。舉要言之。過去未來現在諸菩
X74n1475_p0428b05║薩一切波羅蜜行。我亦如是。具足成就。為欲成就如
X74n1475_p0428b06║是行故。常須懺悔無始已來所有罪鄣。欲懺悔時。復
X74n1475_p0428b07║先知罪業生起因緣。然後運心懇倒懺洗。乃可消滅。
X74n1475_p0428b08║罪因緣者。良由不能善守六根。即生三漏。漏業相續。
X74n1475_p0428b09║廣造𠎝違。皆以獨頭無明為煩惱種。今當先懺獨頭
X74n1475_p0428b10║無明。我等自後無始世界受身已來。經無量劫。一一
X74n1475_p0428b11║劫中受種種身。一一身中造諸惡業。如世界微塵數。
X74n1475_p0428b12║一一惡業。感報恒沙。一一報中受無量苦。如此等苦。
X74n1475_p0428b13║皆由無明為業諸種。當以菩提心日照彼無明。無明
X74n1475_p0428b14║即明。是為懺悔。無明既無。萬惑都盡。從前因無明所
X74n1475_p0428b15║起罪業不可憶知。今日至誠發露懺悔。願皆消滅（上懺
X74n1475_p0428b16║根本無明。是一切異生通皆具有之者。俱生任運。不因師宗。此下別懺邪見分別起者。亦是無明之類）。
X74n1475_p0428b17║又我等自後無始劫來。至於今日。惑染邪見。入外道
X74n1475_p0428b18║宗。妄想沈迷。習行邪法。從於冥諦世性微塵。執我自
X74n1475_p0428b19║然。徧空自在。稟受邪教。毀謗佛宗。六師乱神。四倒迷
X74n1475_p0428b20║見。此罪之重。永滅善根。願於生生更參習。或在聲聞
X74n1475_p0428b21║學眾。非行大乘。果非因生。因不感果。如是等見。無量
X74n1475_p0428b22║無邊。今日至誠。皆悉懺悔（此下懺三毒）。
X74n1475_p0428b23║又復無始已來。恣行三毒。貪瞋癡火。晝夜熾然。對境
X74n1475_p0428b24║觸心。焚燒三有。於好色所起於貪心。於惡色所起於
X74n1475_p0428c01║瞋心。於無記所起愚癡心。周徧推求。無時暫息。或於
X74n1475_p0428c02║五欲境界起貪瞋癡。或以三受因緣起貪瞋癡。或以
X74n1475_p0428c03║善法起貪瞋癡。或於不善法起貪瞋癡。由此三心。增
X74n1475_p0428c04║於見慢。深於巨海。重於丘山。不可具陳。不可具說。今
X74n1475_p0428c05║日慙愧發露。至心懺悔。願皆消滅。
X74n1475_p0428c06║又復無始已來。恣於驕慢。有其七種。依於三品人處
X74n1475_p0428c07║及我德處而生。所謂依於我蘊而起我慢。恃己高舉。
X74n1475_p0428c08║（此有七慢。次第與諸論不同。諸論我慢當第四。今以我為根本。故以為初）由計我故。於他
X74n1475_p0428c09║下品人邊。起於慢也。所謂於劣己人邊。計己為勝。於
X74n1475_p0428c10║等己人邊。計己為等。雖當其分。而有慢心。又於中品
X74n1475_p0428c11║上品之人起於過慢。謂於等己人邊。計己為勝。於勝
X74n1475_p0428c12║己人邊。計己為等。慢過前故。又於上品之人起慢過
X74n1475_p0428c13║慢。謂於勝己人邊。計己勝彼。倍過前故。又於上品之
X74n1475_p0428c14║人起於卑慢。謂於多分勝己人邊。計己少分不及於
X74n1475_p0428c15║他（上四從三品人起）又於少證勝德法中起增上慢。雖得少
X74n1475_p0428c16║分。謂己得多。又於己全無所得勝德法中計己有德。
X74n1475_p0428c17║起於邪慢（邪慢全無計有。增上慢即於少計多。上二皆從勝德而起也）。　又從前慢
X74n1475_p0428c18║及過慢卑慢等三慢之中。展轉交絡。復成九慢（此九
X74n1475_p0428c19║出婆娑論文。大乘中不見其文）。所謂於等計我勝（過慢）。於等計我等（慢）。
X74n1475_p0428c20║於勝計我劣（𢍉慢）。於勝計有勝（𢍉慢）。於等計有等（慢）。於等
X74n1475_p0428c21║計有劣（過慢）。於等計無勝（慢也）。於等計無等（過慢）。於勝計無
X74n1475_p0428c22║劣（𢍉慢）。由此種種慢。恃己凌他。起謂過惡。於勝德法及
X74n1475_p0428c23║有德之人。心不謙下。不親善友。不聞勝法。鄣於聖道。
X74n1475_p0428c24║由此生死。輪轉無窮。受諸苦惱。今日覺悟。皆悉懺悔
X74n1475_p0429a01║又復無始已來常懷疑惑。聞諸理事。猶豫無決。於佛
X74n1475_p0429a02║法僧寶實德能中不能中。不能深忍樂欲。由不忍故
X74n1475_p0429a03║鄣於正法。聞說善因樂果惡因苦果。乃至禪定解脫
X74n1475_p0429a04║諸波羅蜜。皆悉疑惑。雖不誹謗。不能決忍。由此猶豫。
X74n1475_p0429a05║終不趣入。長淪生死。無有出期。或雖歸心三寶。信向
X74n1475_p0429a06║因緣。猶於所宗之教所事之師。種種疑慮。或疑教非
X74n1475_p0429a07║決定修之。抂費功勞。或疑師說不明。乖於實義。或疑
X74n1475_p0429a08║師雖明了。於我無度。脫心或疑。我是鈍根。修之竟無
X74n1475_p0429a09║所益。如逢岐路。左右皆疑。俛仰之間。豈能前進。設令
X74n1475_p0429a10║舉步迴。二鼠既遷。前程豈達。虧於限約。失於所求。最
X74n1475_p0429a11║是疑心。修證懷疑。亦復如是。當知鄣於禪定。最是疑
X74n1475_p0429a12║心。定力既無。甘後業道。多生業種。善惡難知。鬼獄人
X74n1475_p0429a13║天知人何路。如是猶豫。無量無邊。歷劫已來。惑乱於
X74n1475_p0429a14║我。今覺悟此義已。作決定之心。上來種種疑情。皆悉
X74n1475_p0429a15║懺悔。
X74n1475_p0429a16║上來已懺獨頭無明貪瞋癡慢疑慮等竟。因此煩惱
X74n1475_p0429a17║所起惡業猶未披陳。今此虔誠以偈懺悔。
X74n1475_p0429a18║我等主居五濁世造諸惡業罪無邊
X74n1475_p0429a19║殺生不知他苦痛婬盜惛迷悅目前
X74n1475_p0429a20║妄言綺語多虗誑兩舌惡口毀仁賢
X74n1475_p0429a21║意業常營貪癡恚不思良友善因緣
X74n1475_p0429a22║今日志誠歸命懺三業罪滅淨心堅
X74n1475_p0429a23║嚴持香華供養佛懺悔同歸清淨源
X74n1475_p0429a24║懺悔已。至心歸命禮三寶。
X74n1475_p0429b01║至心發願
X74n1475_p0429b02║願我等。乘是懺悔無明三毒所生功德。生生世世常
X74n1475_p0429b03║遇明師。常聞正法。生生覺悟。世世不迷。離貪瞋癡。具
X74n1475_p0429b04║戒定慧。又願乘是懺悔慢疑所生功德。生生世世。謙
X74n1475_p0429b05║卑退讓。親近勝人。若聖若凡。一切恭敬。所聞之法。決
X74n1475_p0429b06║擇無疑。所遇正宗。得決定信。於三寶實德勝能。深忍
X74n1475_p0429b07║樂欲。又願乘是懺悔十惡等罪所生功德。生生世世。
X74n1475_p0429b08║以檀波羅蜜。為福德因。以尸羅波羅蜜。為離垢因。以
X74n1475_p0429b09║羼提波羅蜜。為相好因。以毗離耶波羅。為加行因以
X74n1475_p0429b10║禪波羅蜜。為證入因。以般若波羅蜜。為成佛因具三
X74n1475_p0429b11║解脫五分法身。四智成就。十力圓滿。然後大悲方便。
X74n1475_p0429b12║救度眾生。妙觀察智。如應說法。人天三界。並證無餘
X74n1475_p0429b13║涅槃。凡聖久居。同入薩婆若海。
X74n1475_p0429b14║發願已。至心歸命禮三寶。
X74n1475_p0429b15║○白眾等聽說經中無常偈
X74n1475_p0429b16║一切諸世間生者皆歸死壽命雖無量
X74n1475_p0429b17║要必當有盡夫盛必有衰合會有別離
X74n1475_p0429b18║壯年不久停無有法常者（上皆出涅槃經第二卷）
X74n1475_p0429b19║如是悟無常謹慎勿放逸不放逸不死
X74n1475_p0429b20║放逸是死句不放逸最勝當為諸天王
X74n1475_p0429b21║放逸生死本謹慎是勝道是故捨放逸
X74n1475_p0429b22║常得受快樂（上皆出正法念經第三十）
X74n1475_p0429b23║第十一上（禮五十三佛。自述懺勸請隨喜迴向發願）。歎佛
X74n1475_p0429b24║我今歸依諸善逝我禮德海無上尊
X74n1475_p0429c01║如大金山照十方唯願慈悲哀攝受
X74n1475_p0429c02║身色金光淨無垢目如清淨紺琉璃
X74n1475_p0429c03║吉祥威德名稱尊大悲慧日除眾闇
X74n1475_p0429c04║佛日光明常普徧善淨無垢離諸塵
X74n1475_p0429c05║牟尼月照極清涼能除眾生煩惱熱
X74n1475_p0429c06║三十二相徧莊嚴八十隨好皆圓滿
X74n1475_p0429c07║福德難思無與等如日流光照世間
X74n1475_p0429c08║如大海水量難知天地微塵不可數
X74n1475_p0429c09║如妙高山叵稱量亦如虗空無有際
X74n1475_p0429c10║諸佛功德亦如是一切有情不能知
X74n1475_p0429c11║於無量劫諦思惟無有能知德海岸
X74n1475_p0429c12║南無大慈大悲入神通大光明藏現諸淨土以應圓
X74n1475_p0429c13║機我本尊毗盧遮那佛
X74n1475_p0429c14║南無大方廣圓覺經中大光明藏於眾生覺地光嚴
X74n1475_p0429c15║住持一切諸佛
X74n1475_p0429c16║南無身相融通言音無礙同說圓覺經者百千萬億
X74n1475_p0429c17║恒河沙諸佛
X74n1475_p0429c18║南無具大慈悲有大誓願盡於未來守護圓覺經者
X74n1475_p0429c19║三世諸佛
X74n1475_p0429c20║南無大慈大悲娑婆世界隨機赴感全體應現千百
X74n1475_p0429c21║億化身釋迦牟尼佛
X74n1475_p0429c22║南無普光如來五十三佛等一切諸佛
X74n1475_p0429c23║南無普光佛南無普明佛
X74n1475_p0429c24║南無普淨佛南佛多摩羅䟦旃檀香佛
X74n1475_p0430a01║南無旃檀光佛南無摩尼幢佛
X74n1475_p0430a02║南無歡喜藏摩尼寶積佛
X74n1475_p0430a03║南無一切世間樂見上大精進佛
X74n1475_p0430a04║南無摩尼幢燈光佛南無慧炬照佛
X74n1475_p0430a05║南無海德光明佛
X74n1475_p0430a06║南無金剛牢強普散金光佛
X74n1475_p0430a07║南無大強精進勇猛佛南無大悲光佛
X74n1475_p0430a08║南無慈力王佛南無慈藏佛
X74n1475_p0430a09║南無旃檀窟莊嚴勝佛南無賢善首佛
X74n1475_p0430a10║南無善意佛南無廣莊嚴王佛
X74n1475_p0430a11║南無金華光佛
X74n1475_p0430a12║南無寶蓋照空自在力王佛
X74n1475_p0430a13║南無虗空寶華光佛南無琉璃莊嚴王佛
X74n1475_p0430a14║南無普現色身光佛南無不動智光佛
X74n1475_p0430a15║南無降伏諸魔王佛南無才光明佛
X74n1475_p0430a16║南無智慧勝佛南無彌勒光佛
X74n1475_p0430a17║南無世淨光佛
X74n1475_p0430a18║南無善寂月音妙尊智王佛
X74n1475_p0430a19║南無龍種上尊智王佛南無日月光佛
X74n1475_p0430a20║南無日月珠光佛南無慧幡勝王佛
X74n1475_p0430a21║南無師子吼自在力王佛南無妙音勝王佛
X74n1475_p0430a22║南無常光幢佛南無觀世燈佛
X74n1475_p0430a23║南無慧威燈王佛南無法勝王佛
X74n1475_p0430a24║南無須彌光佛南無須𭦟那華光佛
X74n1475_p0430b01║南無優曇鉢羅華殊勝王佛
X74n1475_p0430b02║南無無量音聲王佛南無財光佛
X74n1475_p0430b03║南無金海光佛
X74n1475_p0430b04║南無山海慧自在王通王佛
X74n1475_p0430b05║南無大通光佛南無一切法常滿王佛
X74n1475_p0430b06║南無東方滿月世界十二上願藥師瑠璃光佛
X74n1475_p0430b07║南無西方極樂世界四十八願阿彌陀佛
X74n1475_p0430b08║南無覩史多天當來下生彌勒尊佛
X74n1475_p0430b09║南無徧十方盡虗空界塵微剎土中微三世長短劫
X74n1475_p0430b10║內廣大智願主伴互融不可說佛剎微塵數一切
X74n1475_p0430b11║諸佛
X74n1475_p0430b12║南無十方徧虗空界微塵剎土中盡過去際一切化
X74n1475_p0430b13║身諸佛般涅槃者分身舍利及諸形像浮圖寶塔
X74n1475_p0430b14║南無大方廣圓覺修多羅了義經亦名秘密王三昧
X74n1475_p0430b15║如來決定境界如來藏自性差別頓教大乘甚深
X74n1475_p0430b16║法藏
X74n1475_p0430b17║南無大方廣圓覺經中大光明藏本尊所現淨土平
X74n1475_p0430b18║等會中生於信解證智文殊師利菩薩
X74n1475_p0430b19║南無大方廣圓覺經中大光明藏本尊所現淨土平
X74n1475_p0430b20║等會中主於行願真理普賢菩薩
X74n1475_p0430b21║南無大光明藏淨土會中普眼菩薩金剛藏菩薩彌
X74n1475_p0430b22║勒菩薩清淨慧菩薩威德自在菩薩辨音菩薩淨
X74n1475_p0430b23║諸業障菩薩普覺菩薩圓覺菩薩賢善首菩薩等
X74n1475_p0430b24║十二上首
X74n1475_p0430c01║南無大光明藏淨土會中十萬菩薩
X74n1475_p0430c02║南無大慈大悲千手千眼種種應現救苦眾生觀世
X74n1475_p0430c03║音菩薩
X74n1475_p0430c04║南無大慈大悲常處𦦨摩羅界隨緣方便救拔冥途
X74n1475_p0430c05║地藏菩薩
X74n1475_p0430c06║南無三世十方盡虗空界微塵剎土中一切菩薩摩
X74n1475_p0430c07║訶薩眾
X74n1475_p0430c08║南無大方廣佛華嚴末會中圓器上根百城求法一
X74n1475_p0430c09║生之內菩薩行圓為末世頓門修證軌範善財菩薩
X74n1475_p0430c10║南無三世十方盡虗空界一切剎土中有學無學四
X74n1475_p0430c11║向三果及阿羅漢辟支迦佛一切賢聖僧。普為四
X74n1475_p0430c12║恩三有及法界眾生。普願斷除三鄣。歸命懺悔（此懺
X74n1475_p0430c13║悔勸請隨喜迴向發願等五門。並是宗密。大和元年從九月終一冬。獨自初入圭峯。結方丈草屋。自述己
X74n1475_p0430c14║心迹。從始至今迷錯之念。而懺願等文已。後覺此文亦通一切修行人心。諸便刪減偏屬己之事。潤飾之
X74n1475_p0430c15║以通諸人用之）。
X74n1475_p0430c16║至心懺悔
X74n1475_p0430c17║諦觀我蘊元空寂但是圓明妙覺心
X74n1475_p0430c18║無始時來不覺知一念忽然生業識
X74n1475_p0430c19║念故轉成能見相以能見故境現前
X74n1475_p0430c20║不知此是自心成決定執為外境界
X74n1475_p0430c21║從茲念念常相續取著堅深計我人
X74n1475_p0430c22║執相隨名見相違貪瞋癡慢唯滋蔓
X74n1475_p0430c23║觸境生情造諸業善惡皆依有漏心
X74n1475_p0430c24║生死標沉六趣中世世生生業繫苦
X74n1475_p0431a01║依此苦身還執著執著還生愛惡身
X74n1475_p0431a02║愛惡薰心對境時還用此心造善惡
X74n1475_p0431a03║善惡還招三界苦流轉都無窮盡時
X74n1475_p0431a04║終始猶如汲井輪亦如蠶繭自相縛
X74n1475_p0431a05║塵沙諸佛已修證幾度人間救來□
X74n1475_p0431a06║多生未與結因緣浮木盲龜難值遇
X74n1475_p0431a07║既闕良緣寧自覺唯事無明鎮作奴
X74n1475_p0431a08║未曾一念反觀心受他貪愛常驅使
X74n1475_p0431a09║庸恨幾生冤抂苦離家逃逝歷他鄉
X74n1475_p0431a10║周旋乃至到今身且得為人六根具
X74n1475_p0431a11║逢遇釋迦像法末解發歸依三寶心
X74n1475_p0431a12║初時猶未悟真源驚憂將謂還流轉
X74n1475_p0431a13║豈料忽逢善知識頓開心地顯靈時
X74n1475_p0431a14║却觀無始已來心都是一場文裏事
X74n1475_p0431a15║何幸更逢圓頓教千重疑滯類冰銷
X74n1475_p0431a16║尋思累劫積聞重慚愧多生開道者
X74n1475_p0431a17║能仁慈悲哀末世始終次第為諮詢
X74n1475_p0431a18║能仁應感稱心源本末無遮頓演說
X74n1475_p0431a19║已喜開通一大事猶嫌怠慢六波羅
X74n1475_p0431a20║難行苦行不能行難捨內財曾未捨
X74n1475_p0431a21║聞聲之念難齊響見色之心未似盲
X74n1475_p0431a22║鼻嗅香時不等風舌頭嘗味還分別
X74n1475_p0431a23║身受觸時殊智證音知法處異幻人
X74n1475_p0431a24║六識攀緣愛惡存即知習氣常流注
X74n1475_p0431b01║既悟本心全是佛如何功用總乖差
X74n1475_p0431b02║即知還是本無明仍餘氣分潛相擾
X74n1475_p0431b03║悔恨多生受誑妄牽纏不肯卑歸家
X74n1475_p0431b04║日滋饒潤到如今窠窟已成難卒制
X74n1475_p0431b05║幾度誓心學佛行因循已覺落凡情
X74n1475_p0431b06║即知力少未堪任今日虔誠妄訴佛
X74n1475_p0431b07║還如子急投於父願佛冥資觀行心
X74n1475_p0431b08║誓遵法力自對治改悔從來懈怠念
X74n1475_p0431b09║今請普賢為懺主不捨行願歸我心
X74n1475_p0431b10║亦願文殊入我心信解增明成證智
X74n1475_p0431b11║證智起時惑鄣盡猶如明暗不俱主
X74n1475_p0431b12║披肝露膽直知斯是我如今懺悔竟
X74n1475_p0431b13║懺悔已。至心歸命禮本尊毗盧遮那佛。
X74n1475_p0431b14║歸命禮懺悔主普賢菩薩。
X74n1475_p0431b15║歸命禮起智主文殊師利菩薩。
X74n1475_p0431b16║至心勸請
X74n1475_p0431b17║勸請本緣飜慢法今且先論慢法𠎝
X74n1475_p0431b18║宿王未種大乘因此世乍開即毀謗
X74n1475_p0431b19║每逢法席皆評薄見他聚集却譏嫌
X74n1475_p0431b20║或鄣宗師攝化人或遮新覺傳經律
X74n1475_p0431b21║但與情乖即輕厭唯喜同伊順世間
X74n1475_p0431b22║今日心開慕法深萬解䇿心長勸請
X74n1475_p0431b23║十方有佛初成道我今勸請轉法輪
X74n1475_p0431b24║十方菩薩遇機緣我今勸請長開法
X74n1475_p0431c01║聲聞緣覺具智慧勸將本教化凡迷
X74n1475_p0431c02║諸善知識在人間願示禪門或講說
X74n1475_p0431c03║十方諸佛諸菩薩辟支羅漢諸賢聖
X74n1475_p0431c04║欲捨苦依般涅槃我皆勸請令久住
X74n1475_p0431c05║念念運斯勝上意前心後念自相熏
X74n1475_p0431c06║由此謗法罪銷除緣感聖人長說法
X74n1475_p0431c07║勸請已。至心歸命禮本尊毗盧遮那佛。
X74n1475_p0431c08║至心隨喜
X74n1475_p0431c09║無始時來多嫉妬不喜他人勝自身
X74n1475_p0431c10║每逢勝上善因緣自不能作嫉佛作
X74n1475_p0431c11║己若開禪或講說不喜別聞禪講開
X74n1475_p0431c12║應是興為佛法緣中情觸向皆如此
X74n1475_p0431c13║我今幸喜心開悟搜尋妄念覺如然
X74n1475_p0431c14║從茲勇猛運其心隨所見善皆歡喜
X74n1475_p0431c15║有傳圓滿華嚴教或見宣揚頓漸門
X74n1475_p0431c16║乃至權乘及小乘但非邪僻皆隨喜
X74n1475_p0431c17║或見緣靜□禪室或逢興動閙齊筵
X74n1475_p0431c18║或聞修造建樓臺或遇頭陀居塚基
X74n1475_p0431c19║如斯行相多般事各是對治方便門
X74n1475_p0431c20║乃至人天淺劣心我皆隨順生歡喜
X74n1475_p0431c21║法華大品經中說隨喜功德數難量
X74n1475_p0431c22║長將此願以熏心嫉妬根株自滅盡
X74n1475_p0431c23║隨喜已。至心歸命禮（云云）。
X74n1475_p0431c24║至心迴向
X74n1475_p0432a01║遇者所修多小福皆留將擁自身□
X74n1475_p0432a02║由斯局窄用其心功德消毫成有漏
X74n1475_p0432a03║我今已悟菩提道自他無畏是真宗
X74n1475_p0432a04║迴聲入角聲遠聞迴福向地福廣大
X74n1475_p0432a05║我自宿生初發意乃至今日所修行
X74n1475_p0432a06║坐禪讀誦及經營下至人天二乘善
X74n1475_p0432a07║我皆將此諸功德迴向一切諸眾生
X74n1475_p0432a08║迴向無上大菩提迴向如如真實際
X74n1475_p0432a09║迴向已。至心歸命禮（云云）。
X74n1475_p0432a10║至心發願
X74n1475_p0432a11║願我從今禮懺後身心清淨等琉璃
X74n1475_p0432a12║常修觀行趣菩提不遇惡緣相間斷
X74n1475_p0432a13║洞轉心源□妙德悟修符合猶普賢
X74n1475_p0432a14║蕩除疑念等金剛成就觀門同普眼
X74n1475_p0432a15║行位圓通如淨慧斷絕輪迴似逸多
X74n1475_p0432a16║出入諸輪比辨音圓通三觀齊威德
X74n1475_p0432a17║四相已除為淨業普覺深微四病中
X74n1475_p0432a18║誓證圓覺道場中誓依賢首傳經教
X74n1475_p0432a19║誓絕營求名利意及作威□賣法心
X74n1475_p0432a20║此之宿種若潛生即願神祇相警䇿
X74n1475_p0432a21║身心若得常清淨願蒙諸佛力冥加
X74n1475_p0432a22║現身獲得總持門法義千差皆自在
X74n1475_p0432a23║分得四般無礙辨吉詞清暢入羣心
X74n1475_p0432a24║盡逢宿世有緣人普共發心同我志
X74n1475_p0432b01║多生若未同緣者願皆相遇結深緣
X74n1475_p0432b02║當當來世總團圓長作菩提親眷屬
X74n1475_p0432b03║亦願此生無鄣惱心神調暢體輕安
X74n1475_p0432b04║經營福智備資糧免廢利他兼自利
X74n1475_p0432b05║引領同緣歸正覺菩提長路不逢魔
X74n1475_p0432b06║共住如來法會中妙德普賢為伴侶
X74n1475_p0432b07║還入神通大光藏圓滿菩提大涅槃
X74n1475_p0432b08║虗空法界廣難量我願無邊亦如是
X74n1475_p0432b09║發願已。至心歸命禮本尊毗盧遮那佛。
X74n1475_p0432b10║○白眾等聽說經中無常偈
X74n1475_p0432b11║壯色不停猶如奔馬人命無常
X74n1475_p0432b12║過於山水今日雖存明亦難保
X74n1475_p0432b13║云何縱心令住惡法云何恃怙
X74n1475_p0432b14║而生驕慢猶如惡鬼伺求人過
X74n1475_p0432b15║四大惡鬼亦復如是猶如朽宅
X74n1475_p0432b16║垂崩之室我身亦爾云何起惡
X74n1475_p0432b17║（出涅槃經第二十五）
X74n1475_p0432b18║
X74n1475_p0432b19║圓覺道場禪觀等法事禮懺文卷第八