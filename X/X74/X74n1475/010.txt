X74n1475_p0443a01║圓覺道場禪觀等法事禮懺文卷第十
X74n1475_p0443a02║終南山草堂寺沙門　宗密　述
X74n1475_p0443a03║第十四上
X74n1475_p0443a04║歎佛功德
X74n1475_p0443a05║憐愍世間大醫王，身皆智慧及寂靜，
X74n1475_p0443a06║無我法中有真我，是故敬禮無上尊。
X74n1475_p0443a07║世救要求然後得，如來無上而為歸。
X74n1475_p0443a08║隨佛世間如犢子，是故得名大悲牛。
X74n1475_p0443a09║如來功德滿十方，凡下無智無能讚，
X74n1475_p0443a10║我今讚歎慈悲心，為報身口二種業，
X74n1475_p0443a11║世間常樂自利益，如來終不為是事。
X74n1475_p0443a12║能斷眾生世果報，是故我禮自他利。
X74n1475_p0443a13║世間逐親作益厚，如來利益無怨親，
X74n1475_p0443a14║佛無是相如世人，是故其心等無二。
X74n1475_p0443a15║世間說異作業異，如來如說業無差，
X74n1475_p0443a16║凡所修行斷諸行，是故得名為如來。
X74n1475_p0443a17║先已了知煩惱過，示現之處為眾生，
X74n1475_p0443a18║久於世間得解脫，樂處生死慈悲故。
X74n1475_p0443a19║雖現天身及人身，慈悲隨逐如犢子，
X74n1475_p0443a20║如來即是眾生母，慈心即是小犢子，
X74n1475_p0443a21║自受眾苦念眾生，悲念心時不悔沒，
X74n1475_p0443a22║憐愍心盛不覺苦，故我稽首拔苦者。
X74n1475_p0443a23║知欲可厭，愛厭業道，捨惡樂善。
X74n1475_p0443a24║第一　唱十一偈　述善業
X74n1475_p0443b01║曾於宿世歸三寶，今遇先緣正信生。
X74n1475_p0443b02║見說人天莞爾喜（論語云：夫子莞爾而笑），
X74n1475_p0443b03║聞談鬼獄喟然驚（喟，歎聲也。論語云：顏淵喟然歎曰），
X74n1475_p0443b04║深知塵欲須呵厭，深信真門可竭誠。
X74n1475_p0443b05║捨惡迴心唯樂善，欲圓作佛最尊榮（見諸大乘
X74n1475_p0443b06║經勸發大菩提心，故擬求佛緣，未了本性，不免還成有漏之行），
X74n1475_p0443b07║三歸戒品專精受，十惡因緣至意停。
X74n1475_p0443b08║蕩子杳郎常遠離，師僧如上數諮迎。
X74n1475_p0443b09║倡樓酒肆長年絕，寺舍伽藍每月行。
X74n1475_p0443b10║朝暮縱忙亦念佛，公私稍暇即持經。
X74n1475_p0443b11║婚姻集處多辭退，禪講開時便往聽。
X74n1475_p0443b12║八戒逢緣不懈怠，六齋依日必專精。
X74n1475_p0443b13║持盋僧到無空過，設供人齊即著名。
X74n1475_p0443b14║貧子病兒頻濟慧，禪房佛殿數修營（次下二句
X74n1475_p0443b15║說農家）。蟲虵耕種專防損。
X74n1475_p0443b16║秤斗交開必筭平（以下二句又通說一切）。
X74n1475_p0443b17║隨力賑窮而救乏，臨危濟弱亦扶傾（以下二句
X74n1475_p0443b18║說官人也）。為官誓志唯行直。
X74n1475_p0443b19║効軄安貧自守清（次下二句，通說一切）。
X74n1475_p0443b20║親戚緣身無誑妄，交遊沒齒不喧爭（次下一偈，
X74n1475_p0443b21║述被人勸酒肉，守志不隨），風霜美酒深盃酌。
X74n1475_p0443b22║飢困年羮滿椀盛，曾被親情團聚勸。
X74n1475_p0443b23║降心禁口不生情，況於殺盜邪婬事。
X74n1475_p0443b24║豈更分毫犯重輕，如此類人修戒行。
X74n1475_p0443c01║上中下品有虧盈。本來修習雖求佛，
X74n1475_p0443c02║且為三乘理未明，便逐階差空受報。
X74n1475_p0443c03║生於人道及天庭，以復現天人□□。
X74n1475_p0443c04║第二　唱二十四偈　述人道
X74n1475_p0443c05║欲識人天福報別，先須知彼有何依（此下一一
X74n1475_p0443c06║依俱舍論文述之，或頌或長行，隨便而用之），器世風輪最在下（謂諸有情
X74n1475_p0443c07║業增上緣力，先於最下依止虗空，有風輪生也）。厚十六億（此風輪厚十六億踰繕那，
X74n1475_p0443c08║下文每舉其數，皆是踰繕那也）廣難窺（難窺者，數無量也。故頌云：安立器世間，風輪最
X74n1475_p0443c09║居下，其量廣無數，厚十六洛叉。洛叉梵語，此云億也）。
X74n1475_p0443c10║此輪體性殊堅密，金剛杵擊亦難隳（隳，壞也。論
X74n1475_p0443c11║云：風輪其體堅密，假使有一大諾健那，以金剛輪奮威而擊，金剛有碎，風輪無損也），
X74n1475_p0443c12║大雲澍雨風輪上，滴如車軸即成池（論云：又諸
X74n1475_p0443c13║有情，業增上力，起大雲雨，注風輪上，於未凝位，深一十一億二萬踰繕那。問：如何水輪不傍流散？答：
X74n1475_p0443c14║有情業〔盛〕，由風力持，令不流散，如篅持糓。又業力起摶，擊此水上，結成金輪，如熟蜜停，上凝成膜。故
X74n1475_p0443c15║水輪唯厚八〔億〕，餘〔皆〕成金輪，厚三億二萬也。故頌云：次上水輪深，十一億二萬，下八洛叉水，餘凝結
X74n1475_p0443c16║成金），徑（直、長）十二億（三千四百）深十
X74n1475_p0443c17║一（億萬）。底及四邊風所持。
X74n1475_p0443c18║上結金成如乳膜厚三億二（二萬）徑無虧（等於
X74n1475_p0443c19║水也。論云：二輪廣量，其數是同，為徑十二億三千四百半踰繕那也。故頌云：此水金輪廣，徑十二洛
X74n1475_p0443c20║叉，三千四百半）。周圍邊數成三倍。
X74n1475_p0443c21║三十六億尚餘奇（音機也，不偶不全故。謂此二輪直長，即有十二億三千四
X74n1475_p0443c22║百踰繕那。若四還周圍之量，即三〔億〕當三十六億一萬三百五十踰繕那，故頌云周圍此三倍也。此
X74n1475_p0443c23║者，指直長之數也。今此偈中為欲成句及韻故，但云三十六億，舉零數故，云尚餘奇矣。餘者，一萬三
X74n1475_p0443c24║百五十也，筭之如此）。共業大雲還起雨。
X74n1475_p0444a01║滴金輪上九𭕠㕒（九謂須彌、七金、鐵圍。七金者，次須彌：初、持雙；二、持軸；三、竭
X74n1475_p0444a02║地洛迦；四、善見；五、馬耳；六、象鼻；七、尼民達羅）。別風簡別金銀寶。
X74n1475_p0444a03║聚為山狀及州基，分水甘鹹為內外。
X74n1475_p0444a04║皆成大海悉同時（論云：於金輪上有九大山，妙高山王處中而住。餘八圍之
X74n1475_p0444a05║八中，前七名內，第七山外有大洲等。此外復有鐵圍山，周帀如輪圍。一世界七，唯金所成妙高四寶。
X74n1475_p0444a06║問：此等從何而生？答：有情業力起大雲雨，而澍金輪上，滴如車軸，積水奔濤，其水即為眾寶積藏。由
X74n1475_p0444a07║具種種威德，猛風鑽擊，生眾寶類等。復由業力引起別風，簡別寶等，攝令聚集成洲分水，令別成立
X74n1475_p0444a08║內海、外海。如是九山住金輪上，入水量皆等八萬踰繕那，唯妙高山出水亦爾。餘八出水半半漸𢍉，
X74n1475_p0444a09║持雙出水四萬，乃至鐵圍出水三百一十二半。如是九山一一廣量，各各自與出水量同），
X74n1475_p0444a10║妙高四寶為山體，閻浮南面吠琉璃。
X74n1475_p0444a11║北邊黃金東銀體，西邊之寶號頗胝（論云：隨寶
X74n1475_p0444a12║威德，色顯於外，故瞻部洲空似瑠璃之色也）。金山四面七重繞。
X74n1475_p0444a13║一山一海間相離，內山高廣外低狹（妙高八萬，
X74n1475_p0444a14║從持雙如次四萬、二萬、一萬五千、二千五百、一千二百五十、六百二十五，乃至鐵圍三百一十二半），
X74n1475_p0444a15║海之勢分亦依隨（內七海從最內至外，如次八萬、四萬、二萬、一萬五千、二千
X74n1475_p0444a16║五百，乃至第七海一千二百五十也。故頌云：中間有八海，前七名為內，最初廣八萬，四邊各三倍，餘
X74n1475_p0444a17║六半半狹。言四邊各三倍，此約持雙山內邊周圍量，於其四面數各三倍，三倍計於八萬也。三八二
X74n1475_p0444a18║十四，各成二億四萬也。其六海不說周圍量者，恐煩多數也）。
X74n1475_p0444a19║此七海中所有水，八般功德甚希奇（論云：七中
X74n1475_p0444a20║皆具八功德水），甘（一）冷（二）耎（三）輕（四）清
X74n1475_p0444a21║（五）不臭（六）。不傷喉（七）腹（八也）飲相海
X74n1475_p0444a22║（九也。本文云：七飲時不損喉，八飲已不傷腹。今就句韻，故總云不傷等）。
X74n1475_p0444a23║第八即當鹹水海（頌云：第八名為外三洛叉，二萬二千踰繕那。論云：鹹水盈
X74n1475_p0444a24║滿，量廣三億二萬二千踰繕那。評曰：此最廣），海外輪山是鐵圍。
X74n1475_p0444b01║東南西北（以此定次者，一一約之，配諸事類）四洲渚（頌云：於中四大洲，南
X74n1475_p0444b02║瞻部如車云云。此下諸偈自顯也）。每洲而對向須彌（南洲之北
X74n1475_p0444b03║邊，對須彌之南面，餘皆類之）。此四洲中人所住。
X74n1475_p0444b04║所言人者性多思（涅槃經、俱舍論皆此說也）。
X74n1475_p0444b05║不似諸天思慧劣，不問三惡識情癡。
X74n1475_p0444b06║南州三事勝忉利（亦勝北鬱），梵行（耽欲）勇勤（放逸）及憶持
X74n1475_p0444b07║（遺忘天，有此三種，劣於南洲也）。北勝於南無我所。
X74n1475_p0444b08║千年後必上天墀（上天之堦墀，此下明四洲得名云）。
X74n1475_p0444b09║南因贍部（亦名閻浮，此洲從中向北有三重黑山，有大雪山在黑山北，大雪山北有
X74n1475_p0444b10║香醉山，雪北香南有大海名阿耨達，此云無熟惱，縱廣正等五十踰繕那，八功德水盈滿其中，非得
X74n1475_p0444b11║通人無由能至，於此池側有贍部林，樹形高大其果甘美，依此林故名贍部洲）東勝身
X74n1475_p0444b12║（身相勝妙故，梵云弗婆提，亦云弗于逮也）。西將牛貨以為資（資，財也。以
X74n1475_p0444b13║牛交易如此國錢財。梵云衢邪尼，亦云〔陀羅〕尼）。北號勝生生最勝（梵云俱盧，
X74n1475_p0444b14║亦云鬱〔丹〕越）。身心福壽悉精微。
X74n1475_p0444b15║南四肘身餘倍倍，南似車形（南國車形前狹後闊，南洲
X74n1475_p0444b16║人上闊下狹）半月規（東也，規矩如此。頌云：其相如半月）。
X74n1475_p0444b17║圓滿（西也，猶如滿月。頌云：其國無缺）畟方（頌云：俱盧畟方）依次配（東西南北）。
X74n1475_p0444b18║列形而相悉如斯，南尖（狹也）北廣（贍部洲也）三邊
X74n1475_p0444b19║等（等各二千踰繕那，南唯三那半。頌云：三邊各二千，南邊有三半）。
X74n1475_p0444b20║西廣東尖亦類之（東也。頌云：三邊如贍部，東邊三百半。謂三各二十那，東唯
X74n1475_p0444b21║三百五十那也）。餘二（西及北也）圓方每闊狹（西州頌云：
X74n1475_p0444b22║徑二千五百，周圍此三倍。計七千五百也。北州頌云：面各二千等。計八千也。徑亦如此，但說正面，不
X74n1475_p0444b23║說四角）。壽則南洲無定期。
X74n1475_p0444b24║增成八萬減唯十，先則劫初不可知（成劫之初，
X74n1475_p0444c01║人壽無量），北鬱定千餘半半（西五百，東
X74n1475_p0444c02║二百五十）。三州仍有夭傷時（除此北洲
X74n1475_p0444c03║也）。閻浮苦樂相交雜（利衰毀譽，
X74n1475_p0444c04║稱機苦樂，又貧富貴賤，壽夭榮枯，通塞禍福，老少病健，愛會愛離，怨會怨離，求得不得等苦也）。
X74n1475_p0444c05║震旦親觀倒四□，東弗西瞿樂漸勝。
X74n1475_p0444c06║大同衣食及□儀（大〔風〕南洲而小異也）。
X74n1475_p0444c07║人民富無多賢善，都無賊盜及姦非。
X74n1475_p0444c08║顏貌端嚴無墨色，翠髮（髮青翠妙〔妨〕）全垂或悉
X74n1475_p0444c09║垂，唯有鬱丹一向樂。
X74n1475_p0444c10║所須如意不營為（衣食自然），一江之水布諸國。
X74n1475_p0444c11║國外金山四面圍（如城牆也），草色紺青徧覆地。
X74n1475_p0444c12║地唯金地無墟欹，常淨常明無異穢。
X74n1475_p0444c13║地開藏糞（人欲大便，則地開事了，合而藏之也）。鳥銜尸（人命終，即有鳥銜尸
X74n1475_p0444c14║送金山外也）。食有香粳長半寸（不因耕種）。
X74n1475_p0444c15║石火（欲炊飯即火生，熟即火息也）枯羅（木也，結子如甑釜之器）盛水炊
X74n1475_p0444c16║（〔馬〕米入器中，便多少自足，不假量之。飯熟人來即喫，亦無〔主〕彼此）。
X74n1475_p0444c17║男女別居不渾雜，貌唯白淨自然衣，
X74n1475_p0444c18║無諸惡業相殘害，風土暄涼適四時。
X74n1475_p0444c19║大樹葉垂為屋舍，到來即住各無私。
X74n1475_p0444c20║無自無他無主宰，夫妻男女不相依。
X74n1475_p0444c21║男子女人若愛樂，相逢樹下樹低枝。
X74n1475_p0444c22║事了當頭隨意去，男女生來在路岐。
X74n1475_p0444c23║行過指頭皆與吮，成長不辨是誰皃。
X74n1475_p0444c24║都不積藏衣與食，又無我慢互相欺。
X74n1475_p0445a01║千年雖得常安樂，佛法無由度此機。
X74n1475_p0445a02║第三　中四偈　述轉輪王
X74n1475_p0445a03║有四輪王福德勝，四州增一眾心歸，
X74n1475_p0445a04║鐵南（唯一天下）銅二（南一東二天下也）銀□（東南西三天下也）次（次配南東
X74n1475_p0445a05║西增加一也）。唯有金輪四總威。
X74n1475_p0445a06║十善他人身亦爾（一洲），高樓十五倍精持。
X74n1475_p0445a07║樊香齊潔承天意（每十五日上樓，樊香清齋潔己，以奉天也）。
X74n1475_p0445a08║天降金輪空裏飛，七寶由斯自具足。
X74n1475_p0445a09║尊榮千子鎮相隨，四處望風皆順化（王南已，次
X74n1475_p0445a10║東西北一一歸伏也）。能將威德役神祗。
X74n1475_p0445a11║八萬餘年無病苦，出無佛世自為師。
X74n1475_p0445a12║除却六天無可比，騰空自在不知誰。
X74n1475_p0445a13║第四　中八偈　述六欲天
X74n1475_p0445a14║六欲天名何以得，希須心被五塵牽。
X74n1475_p0445a15║貪婬交抱執笑視，自在通光及自然（俱舍頌云：
X74n1475_p0445a16║六受欲交抱，執手笑視婬。四洲之人同四王界，貪與五塵令名欲也。自在光潔，神用及自然名天），
X74n1475_p0445a17║三品修成十善業，六天感果定無偏。
X74n1475_p0445a18║衣裳作念隨心至，飲食（酥從味也）纔思逐意圓。
X74n1475_p0445a19║地處（二天）空居（四天）分次第，化生（唯化生也）化物（或自或他）仛
X74n1475_p0445a20║因緣。五衰相在何名樂？
X74n1475_p0445a21║只勝人間八苦煎，四萬由旬山四鎮。
X74n1475_p0445a22║妙高半腹四王天，閻浮五□春秋帀。
X74n1475_p0445a23║方得初天一日全，壽命定經五百歲。
X74n1475_p0445a24║身長半里貌堪憐，繕那八萬彌盧頂。
X74n1475_p0445b01║忉利驕尸糒最潤，四八宮垣居四角。
X74n1475_p0445b02║身長一里壽千年，空居有四天天勝。
X74n1475_p0445b03║五欲知時（夜摩，此云時分，知五欲時分）知足賢（受五欲時，易知足故）。
X74n1475_p0445b04║樂變五塵為受用，全他化出我周旋。
X74n1475_p0445b05║漸增身量俱盧舍，一半二三等倍前（一俱盧舍
X74n1475_p0445b06║三里，夜摩天一里半，兜[〦/(孿-子+十)]身長二里，樂變化二里半，他化三里，故云等倍前）。
X74n1475_p0445b07║人世積年為晝夜（人間二百年，夜摩一晝夜；人間四百年，知足為一日；人間
X74n1475_p0445b08║八百年，樂變化一日；人中一千六百年，他化一日）。
X74n1475_p0445b09║雲中宮闕布聯聯，乘斯日月上天壽。
X74n1475_p0445b10║二四八千萬二千（夜摩壽年二千歲，知足四千歲，樂變化八千歲，他化壽年
X74n1475_p0445b11║萬二千歲）。
X74n1475_p0445b12║又知諸愛可厭惡故，棄愛樂捨，還滋愛本。
X74n1475_p0445b13║第五　中八偈　述四禪（注釋多約十地論也。）
X74n1475_p0445b14║有人宿世善根長，又遇真門更發揚。
X74n1475_p0445b15║諸愛皆知可厭惡（釋經初二句也）。
X74n1475_p0445b16║心心愛惡二俱忘（棄惡樂捨也，愛也）。
X74n1475_p0445b17║俱忘之意名為捨（釋捨字也），樂捨心存豈是當（標樂字之
X74n1475_p0445b18║過也）。由此還滋根本愛（釋樂心過
X74n1475_p0445b19║失之狀）。遂成有漏屬無常。
X74n1475_p0445b20║捨之漸次多方便，四禪八定離災殃。
X74n1475_p0445b21║四定義名次下說，四禪行相且先彰（四禪天八
X74n1475_p0445b22║支，一三各五。〔二四〕一、尋伺喜樂定，二、內淨喜樂定，三、捨念慧樂定，四、捨念中受。定中受者，不苦不樂
X74n1475_p0445b23║也。若約不離者，一、離五欲、十惡、五蓋，二、離尋伺，三、離喜，四、離樂），
X74n1475_p0445b24║一離欲惡兼諸蓋（離鄣支也），尋因（對治支也）喜樂（修行利益支）
X74n1475_p0445c01║以為良（如土石山頂，有水有定，為二支所依，餘三准之也）。
X74n1475_p0445c02║二、離尋伺（離鄣支也，以內淨一心為對治支也）唯喜樂（利益支也，如純土山
X74n1475_p0445c03║頂之上有池水也）。第三離喜（喜是鄣也，以捨、念、慧三法
X74n1475_p0445c04║為對治）樂堂堂（利益也，如純土山在池也）。第四都忘（忘樂及先除苦憂喜為離
X74n1475_p0445c05║鄣支）唯住捨（捨念清淨為對治支，以不苦不樂為利益支。此地於樂，如重病觀聽妙音樂也）。
X74n1475_p0445c06║離八災難最清凉（八者，尋詞，憂、喜、苦、樂、出息、入息也），
X74n1475_p0445c07║後漸離前前具後皆能靜慮勝難量（比上讚禪
X74n1475_p0445c08║是定慧等）。空天有定而無慧。
X74n1475_p0445c09║欲界慧多定又尫（尫者，劣弱也）。
X74n1475_p0445c10║唯此四禪定慧等，聖凡同入用偏強（入四無色
X74n1475_p0445c11║如處中，入四空如處虗空也）。四空定者，都無色（俱舍云：無
X74n1475_p0445c12║色謂無色蘊）。四蘊為身無定方（或色界修
X74n1475_p0445c13║成，命終隨處即住故）。超諸色想（小乘云：修時且在欲色界，
X74n1475_p0445c14║故但超想。大乘即決定唯滅於色想也。謂初修時，厭第四禪色等，如病如㿈，如瘡如刺，無常苦等，故
X74n1475_p0445c15║得離想，故云超也）虗空住（作無邊虗空想，能滅色想，心安空定，名住）。
X74n1475_p0445c16║超空（外念麤故）住識識無疆（疆者，邊也。知緣空先是識，故於淨六識能了知，
X74n1475_p0445c17║安住勝解，得入此位）。超識住於無所有（心於所緣，
X74n1475_p0445c18║捨諸所有，寂無所有也）。細想雖在（緣於無想也，非如無想定
X74n1475_p0445c19║及滅盡定，故諸教云非非想也）麤想無（又超無所有想也）。
X74n1475_p0445c20║此四想名無色界，從茲（茲者，非想天也）邪正各分
X74n1475_p0445c21║張（外道計為涅槃〔究〕竟不究竟法及佛，故墮也。若知此患，更必上求，上求上進時，上無所緣，
X74n1475_p0445c22║竟無所得，滅而不轉，則得滅受想定，故邪正各分張也）。
X74n1475_p0445c23║便現有為，增上善果。
X74n1475_p0445c24║第六　中十偈　述上二界
X74n1475_p0446a01║便現有為善果者，由前禪定所住持（釋善字也）。
X74n1475_p0446a02║苦麤障離名增上（釋增上字）。未契真源名有為（釋有為也）。
X74n1475_p0446a03║欲界命終生此處（在欲界修此禪等也）。
X74n1475_p0446a04║色無色界是其依，就色有無分二界，
X74n1475_p0446a05║蘊之五（色界）四（無色界也）理應知。
X74n1475_p0446a06║欲界約麤而簡此（問：欲界亦有色，何不名色界？答：以有欲異於上界，故別立
X74n1475_p0446a07║名）。此唯有色故名之（無欲故云
X74n1475_p0446a08║唯）。色界四禪十七處。
X74n1475_p0446a09║下三九處（除第四禪天）是雲基（以雲為所仗之基址）。
X74n1475_p0446a10║初禪眾輔王稱梵（初是梵眾，次梵輔，三梵王為三天也）。
X74n1475_p0446a11║下天欲染此初離（初離欲染，故名梵也。梵者，淨也）。
X74n1475_p0446a12║次謂小光無量淨（小光及無量光并淨光，是為三也）。
X74n1475_p0446a13║語時口裏出光耀（從此得名），三禪三處身心淨。
X74n1475_p0446a14║少（初名少淨）無量（次名無量淨也）徧（最上名徧淨也）順尊卑（上上轉勝，故名
X74n1475_p0446a15║順尊𢍉也）。第四八天空裏住（如下所別）。
X74n1475_p0446a16║無雲（一也）見即福生時（二也），廣果世間福廣大（三也）。
X74n1475_p0446a17║習無想者亦於茲（四也，是外道）。
X74n1475_p0446a18║次五淨居皆聖者，無煩（一也）無熱（二也）更何疑。
X74n1475_p0446a19║靜慮果彰名善現（三也），次名善見見精微（四也）。
X74n1475_p0446a20║色最後邊為究竟（五也），更無有處色過斯。
X74n1475_p0446a21║空處（一也）識（二也）居無所有（三也）。
X74n1475_p0446a22║想麤無二修非□（四也），壽心增勝排為上（用心及焉，
X74n1475_p0446a23║俱勝色故，位居其上，非處所在上也，其處無定也）。欲色命修識不移（在欲界習
X74n1475_p0446a24║成命修，便於〔九〕欲界而住，色界亦然）。梵眾人天長半繕（八里）。
X74n1475_p0446b01║次三半半□增之（輔一繕〔三〕一繕半，少光二繕也）。
X74n1475_p0446b02║次五天人增倍倍（無量光四、繕淨光八、少淨十六、無量淨三十二、徧淨六十
X74n1475_p0446b03║四）。無雲依倍減三推（無雲倍於
X74n1475_p0446b04║下合當一百二十八繕那，今既減三〔百〕推之，即唯一百二十五）。
X74n1475_p0446b05║次七還增於倍倍（福□二百五十，乃至色究竟天一百六十繕那為身量也）。
X74n1475_p0446b06║四空都是無形儀，色天壽劫同身量（梵眾半劫，
X74n1475_p0446b07║乃至色究竟一萬六千劫也）。劫萬空天二二思（空二萬劫，
X74n1475_p0446b08║乃至非想八萬劫也）。
X74n1475_p0446b09║皆輪迴故，不成聖道。是故眾生欲脫生死，免諸輪迴，
X74n1475_p0446b10║先斷貪欲及除愛渴。
X74n1475_p0446b11║第七　中四偈
X74n1475_p0446b12║修善及修不動業，本未意在絕輪迴，
X74n1475_p0446b13║只緣未達三乘理，不能了得彼根栽。
X74n1475_p0446b14║根栽即是前玄愛，愛在還從想處來。
X74n1475_p0446b15║來往循環三界內，良由聖道未曾開。
X74n1475_p0446b16║未開道逕何前超，聖果希望實可哀。
X74n1475_p0446b17║是故佛令先斷愛，愛除聖道始無災。
X74n1475_p0446b18║除之豈便言除書，但使心心以智摧。
X74n1475_p0446b19║了達本空長離念，自然養得聖人胎。
X74n1475_p0446b20║第八　中五偈　疑菩薩不斷愛
X74n1475_p0446b21║眾聞前義雖通決，因此復生一節疑。
X74n1475_p0446b22║修道既須先斷愛，如何菩薩似相違。
X74n1475_p0446b23║說法徹於真法界，千門理事洞玄微。
X74n1475_p0446b24║還有愛情不總斷，資身事事要相宜。
X74n1475_p0446c01║食須有味衣須暖，健適暄涼病問醫。
X74n1475_p0446c02║自說無心方是道，元來事上有施為。
X74n1475_p0446c03║施為俯仰隨人意，言語周旋慮是非。
X74n1475_p0446c04║不絕萬緣專出離（不同二乘伏斷煩惱求涅槃也）。
X74n1475_p0446c05║還存他世受生基（菩薩或云：我來生生兜率，如天親。或云：生極樂世界，如龍
X74n1475_p0446c06║樹及天台智者等。或云：願作如是如是身，願生如是如是處，如南岳思大師生在猧國等），
X74n1475_p0446c07║受生即是存愛□（無愛潤業，即不〔愛〕生願樂，生如是處即是愛也）。
X74n1475_p0446c08║菩薩何緣未免之，佛即為通如此難。
X74n1475_p0446c09║經文此下唱應知。
X74n1475_p0446c10║善男子！菩薩變化示現世間，非愛為本，但以慈悲令
X74n1475_p0446c11║彼捨愛，假諸貪欲而入生死。
X74n1475_p0446c12║第九　中十六偈　通釋前之疑難
X74n1475_p0446c13║初總通諸疑
X74n1475_p0446c14║凡是大乘諸大士，心觀二執本空虗，
X74n1475_p0446c15║我相既知無所有，愛根豈得不先除（愛從我執
X74n1475_p0446c16║而生）。但緣悲智須雙運。
X74n1475_p0446c17║留惑受生與世俱（留惑潤生，大乘讚諸經論皆說之也）。
X74n1475_p0446c18║若下示同欲世事，無因度得彼迷徒。
X74n1475_p0446c19║救人溺水還投水，扶醉須從泥裏扶。
X74n1475_p0446c20║救彼豈辭衣服滋，扶他爭得免泥塗（醉倒泥糞
X74n1475_p0446c21║狼藉等處，所以須扶也）。眾生病則菩薩病（淨名廣說）。
X74n1475_p0446c22║欲度麤人迹似麤，從聖入凡誠叵測（誠者，固宜
X74n1475_p0446c23║不可測量）。從凡入聖亦非殊（菩薩有二：
X74n1475_p0446c24║一、登地已上有神力，從聖現凡而度脫眾生；二、具縛凡夫能知如來秘密之藏，大悲增上廣化眾生。
X74n1475_p0447a01║此二類雖度眾生，方便無異，故云亦非殊）。相聞貪愛元無愛。
X74n1475_p0447a02║打翫為奴豈是奴（喻上凡也），類彼禁□虵命在（喻留惑也）。
X74n1475_p0447a03║制其毒氣已令無（吟不結業）。
X74n1475_p0447a04║次別通衣食醫藥疑
X74n1475_p0447a05║制毒猶如先斷愛（決心的定斷割，不留意於所愛之境。然行菩薩事迹，不免
X74n1475_p0447a06║似存，此非凡迷所能知也）。命存恰似養形軀（蛇命在者，
X74n1475_p0447a07║如菩薩且愛護形軀，以衣食養之，病即藥治等也）。
X74n1475_p0447a08║養得只將弘佛法，出生入死化凡夫（此下具列
X74n1475_p0447a09║要身形所以），眼根要用看經教。
X74n1475_p0447a10║口業須將演義殊，無足豈能行世界。
X74n1475_p0447a11║無身何以攝門徒，此身支柱湏衣食。
X74n1475_p0447a12║不同草木有根株（不同瓠瓜繫而不食）。
X74n1475_p0447a13║次通所作順人意所言盧是非之疑
X74n1475_p0447a14║初心應物須方便，不同禽畜但癡愚。
X74n1475_p0447a15║不將衣食供貪愛，不以周旋有所圖，
X74n1475_p0447a16║若逆他情他遠離，如何引誘入玄樞。
X74n1475_p0447a17║次通來世受生疑
X74n1475_p0447a18║總學二乘修寂滅，或生淨土自歡娛。
X74n1475_p0447a19║誰肯將身入五濁，誰能救拔免三塗。
X74n1475_p0447a20║八難不堪傳佛法，三乘力用在閻浮。
X74n1475_p0447a21║菩薩託胎生此處，直緣悲濟受崎嶇。
X74n1475_p0447a22║總結前意生起後意
X74n1475_p0447a23║即知今世兼來世，護命存身只為渠。
X74n1475_p0447a24║末世疑心若未決，更聽一喻理何如。
X74n1475_p0447b01║如人墮海臨臨死，忽遇人尸海上浮。
X74n1475_p0447b02║大海不容尸久滯，必便風吹泊海隅。
X74n1475_p0447b03║其人抱著須牢把，不應離手暫須臾。
X74n1475_p0447b04║尸帶蛆蟲雖厭惡，且圖到岸似乘桴。
X74n1475_p0447b05║生死無邊同大海，觀身不淨似尸蛆。
X74n1475_p0447b06║大般涅槃為海岸，度他自度類乘桴。
X74n1475_p0447b07║資身衣食如牢把，心無愛著例何殊。
X74n1475_p0447b08║大眾疑他不斷愛，但詳此喻自然除。
X74n1475_p0447b09║若諸末世一切眾生，能捨諸欲及除憎愛，永斷輪迴，
X74n1475_p0447b10║勤求如來圓覺境界，於清淨心便得開悟。
X74n1475_p0447b11║第十　中四偈
X74n1475_p0447b12║前推愛是輪迴本，過患因依有數重。
X74n1475_p0447b13║既是如來親觀斷，今明能斷有何功？
X74n1475_p0447b14║若諸末世眾生等，得遇真乘圓頓宗，
X74n1475_p0447b15║外離欲塵無繫絆，內除憎愛湯心胸。
X74n1475_p0447b16║心心永斷輪迴見，念念唯觀本性空。
X74n1475_p0447b17║然後勤求無上覺，又逢善友為開蒙。
X74n1475_p0447b18║情塵已離心清淨，萬法一時豁爾通。
X74n1475_p0447b19║日出森森羅一像，鏡明歷歷現千容。
X74n1475_p0447b20║南無大慈大悲（准前十二禮）。
X74n1475_p0447b21║至心懺悔
X74n1475_p0447b22║上來已具妙幢菩薩所見金皷殊勝因緣懺悔罪鄣
X74n1475_p0447b23║竟，今復次依彼經滅業鄣品（次前品也），佛教天帝懺悔之
X74n1475_p0447b24║法而為懺悔（品初文也）。
X74n1475_p0447c01║爾時，世尊住正分別，入於甚深微妙靜慮，從身毛孔
X74n1475_p0447c02║放大光明，無量百千種種諸色諸佛剎悉現光中，十
X74n1475_p0447c03║萬恒河沙校量譬喻所不能及，五濁惡世為光所照。
X74n1475_p0447c04║是諸生作十惡業、五無間罪、誹謗三寶、不孝尊親、輕
X74n1475_p0447c05║慢師長婆羅門眾，應墮地獄、餓鬼、傍生，各蒙光照至
X74n1475_p0447c06║所住處。是諸有情見斯光已，因光力故皆得安樂，端
X74n1475_p0447c07║正殊妙色相且定，福智莊嚴得見諸佛。是時，帝釋、一
X74n1475_p0447c08║切諸天眾及恒河女神并諸大眾，蒙光希有皆至佛
X74n1475_p0447c09║所，右遶三帀退坐一面。爾時，天帝釋承佛威力即從
X74n1475_p0447c10║坐起，偏袒右肩右膝著地，合掌向佛言：世尊！云何善
X74n1475_p0447c11║男子、善女人願求阿耨多羅三藐三菩提，修行大乘
X74n1475_p0447c12║攝受一切邪倒有情？曾所造作業鄣罪者，云何懺悔
X74n1475_p0447c13║當得除滅？佛告天帝釋：善哉，善哉！善男子！汝今修行，
X74n1475_p0447c14║欲為無量無邊眾生，令得清淨解脫安樂，哀愍世間
X74n1475_p0447c15║福利一切。若有眾生由業鄣故造諸罪者，應當䇿勵，
X74n1475_p0447c16║晝夜六時偏袒右肩右膝著地，合掌恭敬一心專念，
X74n1475_p0447c17║口自說言：歸命頂禮現在十方一切諸佛，已得阿耨
X74n1475_p0447c18║多羅三藐三菩提者，轉妙法輪、持照法輪、雨大法雨、
X74n1475_p0447c19║擊大法皷、吹大法螺、建大法幢、秉大法炬，為欲利益
X74n1475_p0447c20║安樂諸眾生故，常行法施誘進羣迷，令得大果證常
X74n1475_p0447c21║樂故。如是等諸佛世尊，以身語意稽首歸誠至心禮
X74n1475_p0447c22║敬。彼諸世尊以真實慧、以真實眼、真實證明、真實平
X74n1475_p0447c23║等，悉知悉見一切眾生善惡之業。（上皆全寫經文，下有一行集者之語。）
X74n1475_p0447c24║是故我等與法界眾生，依世尊教示懺悔詞句而懺
X74n1475_p0448a01║悔。（此下文全寫經文，即蓮次文也。如是之詞，再三詳之，是佛教末世而作懺悔。）　我從無始
X74n1475_p0448a02║生死以來，隨惡流轉，共諸眾生造業鄣罪，為貪、瞋、癡
X74n1475_p0448a03║之所纏縛，未識佛時、未識法時、未識僧時、未識善惡
X74n1475_p0448a04║時，由身、語、意造無間罪，惡心出佛身血，誹謗正法，破
X74n1475_p0448a05║和合僧，殺阿羅漢，殺害父母，身三、語四、意三種行，造
X74n1475_p0448a06║十惡業，自作、教他、見作隨喜，於諸善人橫生毀謗，計
X74n1475_p0448a07║秤欺誑，以偽為真，不淨飲食施與一切，於六道中所
X74n1475_p0448a08║有父母更相惱害，盜窣堵波物、四方僧物、現前僧物
X74n1475_p0448a09║自在而用，世尊法、律不樂奉行，師長教示不相隨順，
X74n1475_p0448a10║見行聲聞、緣覺、大乘行者喜生罵辱，令諸行人心生
X74n1475_p0448a11║悔惱，見有勝已便懷嫉妬，法施、財施常生慳惜，無明
X74n1475_p0448a12║所覆，邪見惑心，不修善因，令惡增長，於諸佛所而起
X74n1475_p0448a13║誹謗，法說非法、非法說法。如是眾罪，佛以真實慧、真
X74n1475_p0448a14║實眼、真實證明、真實平等，悉知悉見。我今歸命對諸
X74n1475_p0448a15║佛前，皆悉發露，不敢覆藏，未作之罪更不復作，已作
X74n1475_p0448a16║之罪今皆懺悔，所作業鄣應墮惡道，地獄、傍生、餓鬼
X74n1475_p0448a17║之中，阿蘇羅眾及八難處，願我此生所有業鄣皆得
X74n1475_p0448a18║消滅，所有惡報未來不受，亦如過去、未來、現諸大菩
X74n1475_p0448a19║薩修菩薩行，所有業鄣悉已懺悔，我之業鄣今亦懺
X74n1475_p0448a20║悔，盡皆發露，不敢覆藏，已作之罪願得除滅，未來之
X74n1475_p0448a21║惡更不敢造。
X74n1475_p0448a22║懺悔已，至心歸命禮三寶。
X74n1475_p0448a23║佛令如上懺悔已，復告天帝釋言：善男子！以是因緣，
X74n1475_p0448a24║若有造罪，一剎那中不得覆藏，何況一日、一夜乃至
X74n1475_p0448b01║多時？若有犯罪，欲求清淨，心懷愧恥，信於未來必有
X74n1475_p0448b02║惡報，生大恐怖，應如是懺。如人被火燒、頭燒，救令速
X74n1475_p0448b03║滅；火若未滅，心不得安。若人犯罪亦復如是，即應懺
X74n1475_p0448b04║悔，令速滅除。若有願生富樂之家，多饒財寶，復欲發
X74n1475_p0448b05║意修習大乘，亦應懺悔，滅除業鄣。欲生豪貴、婆羅門
X74n1475_p0448b06║種、剎帝利家及轉輪王，七寶具足，亦應懺悔，滅除業
X74n1475_p0448b07║鄣。善男子！若欲生諸天乃至欲生色究竟天者，亦當
X74n1475_p0448b08║懺悔，滅除業鄣。若欲求預流果乃至自在菩薩至究
X74n1475_p0448b09║竟地，求一切智、三藐三菩提、正徧智者，亦應懺悔，滅
X74n1475_p0448b10║除業鄣。何以故？善男子！一切諸法從因緣生，如來所
X74n1475_p0448b11║說異相生、異想滅因緣。是故，如是過去諸法皆已滅
X74n1475_p0448b12║盡，所有業鄣無復遺餘。是諸行法未得現生而今得
X74n1475_p0448b13║生，未來業鄣更不復起。何以故？善男子！一切法空，如
X74n1475_p0448b14║來所說無有我、人、眾生、壽者，亦無生滅，亦無空法。善
X74n1475_p0448b15║男子！一切諸法皆依於本，亦不可說。何以故？過一切
X74n1475_p0448b16║相故。若有善男子、善女人，如是入於微妙真理，生信
X74n1475_p0448b17║敬心，是名眾生而有於本。以是義故，說於懺悔滅除
X74n1475_p0448b18║業鄣。弟子眾等問來，已作經文懺業鄣竟，今還依次
X74n1475_p0448b19║下經文，自申我等隨喜勸請迴向之意。經云：善男子！
X74n1475_p0448b20║有四業鄣難可懺除。云何為四？一者、於菩薩律儀犯
X74n1475_p0448b21║遂重惡，二者、於大乘經心生誹謗，三者、於自根不能
X74n1475_p0448b22║增長，四者、貪著三有無出離心。復有四種對治業鄣。
X74n1475_p0448b23║云何為四（懺悔勸請隨喜迴向）？一者、於十方世界一切如來
X74n1475_p0448b24║至心親近說一切罪，二者、為一切眾生勸請諸佛說
X74n1475_p0448c01║深妙法，三者、隨喜一切眾生所有功德，四者、所有一
X74n1475_p0448c02║切功德善根悉皆迴向阿耨多羅三藐三菩提（諸家比者
X74n1475_p0448c03║用婆沙論等之文，先勸請，後隨喜。今准此金光明經及華嚴經？行願品，先隨喜，後勸諸也）。是故我
X74n1475_p0448c04║等具依如來所示天帝釋隨喜之法而為隨喜。
X74n1475_p0448c05║爾時，天帝釋向佛言：世尊！世間所有善男子、善女人，
X74n1475_p0448c06║於大乘行，有能行者，有不行者，云何能得隨喜一切
X74n1475_p0448c07║眾生功德善根？佛言：善男子、善女人，若眾雖大乘未
X74n1475_p0448c08║能習，然於晝夜六時，偏袒右肩，右膝著地，合掌恭敬，
X74n1475_p0448c09║一心專念，作隨喜時，得福無量，應作是言：十方世界
X74n1475_p0448c10║一切眾生，現在修行施、戒、心、慧，我皆悉已深生隨喜，
X74n1475_p0448c11║由作如是隨喜福故，必當獲得尊重殊勝無上無等
X74n1475_p0448c12║最妙之果，如是過去、未來一切眾生，所有善根，皆悉
X74n1475_p0448c13║隨喜。又於過去、未來、現在，初行菩薩行，發菩提心，乃
X74n1475_p0448c14║至一生補處，所有功德，皆悉至心隨喜讚歎。復於現
X74n1475_p0448c15║在十方世界，一切諸佛、應、正徧知，證妙菩提，為度無
X74n1475_p0448c16║邊諸眾生故，轉無上法輪，行無礙法施，哀愍勸化一
X74n1475_p0448c17║切眾生，咸令信受，皆蒙法施，悉得充足無盡安樂，如
X74n1475_p0448c18║是功德，我皆隨喜，聲聞、獨覺所有功德，亦皆至心隨
X74n1475_p0448c19║喜讚歎。
X74n1475_p0448c20║隨喜已，至心歸命禮三寶。
X74n1475_p0448c21║我等上來依教隨喜，若得心境相稱、與理相應，知佛
X74n1475_p0448c22║所說功德無量。是故，次下經文：善男子！如是隨喜，當
X74n1475_p0448c23║得無量功德之聖聚。如恒河砂，三千大千世界所有
X74n1475_p0448c24║眾生皆斷煩惱，成阿羅漢。若有善男子、善女人盡其
X74n1475_p0449a01║形壽常以上妙衣服、飲食、臥具、醫藥而為供養，如是
X74n1475_p0449a02║功德不及如前隨喜功德千分之一。何以故？供養功
X74n1475_p0449a03║德有數、有量，不攝一切諸功德故；隨喜功德無量、無
X74n1475_p0449a04║數，能攝三世一切功德。是故，若人欲求增長勝善根
X74n1475_p0449a05║者，應修如是隨喜功德。
X74n1475_p0449a06║至心勸諸
X74n1475_p0449a07║爾時天帝釋白佛言：世尊！已知隨喜功德竟。勸請功
X74n1475_p0449a08║德，唯願為說。欲令未來一切菩薩當轉法輪，現在菩
X74n1475_p0449a09║薩正修行故。佛告天帝釋：若有善男子、善女人願求
X74n1475_p0449a10║阿耨多羅三藐三菩提者，應當修行三乘之道。是人
X74n1475_p0449a11║當於晝夜六時，如前威儀，一心專念，作如是言：我今
X74n1475_p0449a12║歸依十方一切諸佛世尊，已得阿耨多羅三藐三菩
X74n1475_p0449a13║提，未轉無上法輪，欲捨報身入涅槃者，我皆至誠頂
X74n1475_p0449a14║禮勸請，轉大法輪，雨大法雨，然大法炬，照明理趣，施
X74n1475_p0449a15║無礙法，真般涅槃，久住於世，度脫安樂一切眾生。如
X74n1475_p0449a16║前所說，乃至無盡安樂。勸請已，至心歸命禮三寶眾
X74n1475_p0449a17║等。上來依經勸請，若能心境相應，功德無量。是故次
X74n1475_p0449a18║下經云：善男子！假使有人以三千大千世界滿中七
X74n1475_p0449a19║寶供養如來，若復有人勸請如來轉大法輪，所得功
X74n1475_p0449a20║德，其福勝彼。何以故？彼是財施，此是法施。善男子！且
X74n1475_p0449a21║置三千大千世界七寶布施。若人以滿恒河沙數三
X74n1475_p0449a22║千大千世界七寶供養一切諸佛，勸請功德亦勝於
X74n1475_p0449a23║彼，由其法施有五勝利。云何為五？一者、法施兼利自、
X74n1475_p0449a24║他，財施不爾；二者、法施能令眾生出於三界，財施之
X74n1475_p0449b01║福不出欲界；三者、法施能淨法身，財施但唯增長於
X74n1475_p0449b02║色；四者、法施無窮，財施有盡；五者、法施能斷無明，財
X74n1475_p0449b03║施唯伏貪愛。是故，善男子！勸請功德無邊，難可譬喻。
X74n1475_p0449b04║如我昔行菩薩道時，勸請諸佛、梵王等，勸請於我轉
X74n1475_p0449b05║大法輪。善男子！請轉法輪，為欲度脫、安樂諸眾生故。
X74n1475_p0449b06║我於往昔為菩提行，勸請如來久住於世、莫般涅槃。
X74n1475_p0449b07║此善根故，得十力、四無所畏、四無礙辨乃至不共之
X74n1475_p0449b08║法。我涅槃後，正法久住。我法身妙相清淨無比，出於
X74n1475_p0449b09║聲聞、獨覺之境，諸大菩薩之所修行，一切如未，體無
X74n1475_p0449b10║有異。此等皆由勸請功德善根力故，如是法身我今
X74n1475_p0449b11║已得。是故，若有欲得阿耨多羅三藐三菩提者，於諸
X74n1475_p0449b12║經中一句、一頌為人解說，功德善根尚無有限，何況
X74n1475_p0449b13║勸請如來轉大法輪、久住世、莫般涅槃！
X74n1475_p0449b14║至心迴向
X74n1475_p0449b15║爾時，帝釋復白佛言：世尊！若善男子、善女人，為求阿
X74n1475_p0449b16║耨多羅三藐三菩提故，修三乘道，所有善根，云何迴
X74n1475_p0449b17║向一切智智？佛告天帝：善男子！若有眾生，欲求菩提，
X74n1475_p0449b18║修三乘道，所有善根，願迴向者，當於晝夜六時，殷重
X74n1475_p0449b19║至心，作如是說：我從無始生死已來，於三寶所，修行
X74n1475_p0449b20║成就，所有善根，乃至施與傍生一摶之食，或以善言
X74n1475_p0449b21║和解淨法，或受三歸及諸學處，或復懺悔勸請隨喜，
X74n1475_p0449b22║所有善根，我今作意，悉皆攝取，迴施一切眾生，無悔
X74n1475_p0449b23║恡心，是解脫分善根所攝。如佛世尊之所知見，不可
X74n1475_p0449b24║稱量，無礙清淨，如是所有功德善根，悉以迴向一切
X74n1475_p0449c01║眾生，不住相心，不捨相心。我亦如是，功德善根，悉以
X74n1475_p0449c02║迴施一切眾生，願皆獲得如意之午，撝空出寶，滿眾
X74n1475_p0449c03║生願，富樂無盡，智慧無窮，妙法辨才，悉皆無滯，共諸
X74n1475_p0449c04║眾生，同證阿耨多羅三藐三菩提，得一切智。又如過
X74n1475_p0449c05║去、未來、現在諸大菩薩修行之時，功德善根，悉皆迴
X74n1475_p0449c06║向一切種智，我今所有功德善根，亦皆迴向阿耨多
X74n1475_p0449c07║羅三藐三菩提（自此已下，使合發願也），願共一切眾生，俱成正
X74n1475_p0449c08║覺。如餘諸佛，坐於道場菩提樹下，破魔波旬無量兵
X74n1475_p0449c09║眾，應見覺知，應可通達，如是一切一剎那中，悉皆照
X74n1475_p0449c10║了，於後夜中，獲甘露法，證甘露義，我及眾生，願皆同
X74n1475_p0449c11║證如來妙覺。
X74n1475_p0449c12║迴向發願已，至心歸命禮三寶。
X74n1475_p0449c13║上來始自懺悔，終至迴向，四段法門，總名滅業鄣品。
X74n1475_p0449c14║即智餘鄣，須具四門。四門之未，總歎功德云：善男子！
X74n1475_p0449c15║若有清信男子、女人，於此金光明最勝王網經滅業
X74n1475_p0449c16║鄣品，受持讀誦，憶念不忘，為他廣說，得無量無邊大
X74n1475_p0449c17║功德聚。譬如三千大千世界所有眾生，一時皆得成
X74n1475_p0449c18║就人身，成獨覺道。若有男子、女人，盡其形壽，恭敬尊
X74n1475_p0449c19║重，四事供養，一一獨覺，各施七寶，如須彌山。此諸獨
X74n1475_p0449c20║覺，入涅槃後，皆以珍寶，起塔供養。若復有人，於此滅
X74n1475_p0449c21║業鄣品，受持讀誦，憶念不忘，為他廣說，所獲功德，於
X74n1475_p0449c22║前說供養功德，百分不及一，百千萬億分，乃至挍量
X74n1475_p0449c23║譬喻所不能及。
X74n1475_p0449c24║○白眾等聽說經中無常偈
X74n1475_p0450a01║上生非想處，下至轉輪王，七寶鎮隨身。
X74n1475_p0450a02║千子常圍遶，如其壽命盡，須臾不暫停。
X74n1475_p0450a03║還漂死海中，隨緣受眾苦。（出無常經。）
X74n1475_p0450a04║血苦無邊際。貪愛是根無，愛使諸眾生，
X74n1475_p0450a05║不得脫生死。愛心難棄捨，黏著似黐膠。
X74n1475_p0450a06║是故應割愛，勤求無上道，各說無常偈。
X74n1475_p0450a07║○第十五上（卷第十。）
X74n1475_p0450a08║歎佛功德
X74n1475_p0450a09║如來眉間有大人相，名徧法界光明雲，摩尼寶華以
X74n1475_p0450a10║為莊嚴，放大光明，具眾寶色，猶如日月，洞徹清淨，其
X74n1475_p0450a11║光普照十方國土，於中顯現一切佛身，復出妙音宣
X74n1475_p0450a12║暢法海。乃至（中間超六十三相，至此九十七也。）如來左足指端有大
X74n1475_p0450a13║人相，名現一切佛神變雲，不思議佛光明月𦦨普光
X74n1475_p0450a14║摩尼寶𦦨輪以為莊嚴，放眾寶色清淨光明，充滿一
X74n1475_p0450a15║切諸世界海，於中示現一切諸佛及諸菩薩，演說一
X74n1475_p0450a16║切諸佛法海。毗盧遮那如來有如是等十華嚴世界
X74n1475_p0450a17║海微塵數大人相，一一身分眾寶妙相以為莊嚴。善
X74n1475_p0450a18║男子！一切眾生由本貪欲發揮無明，顯出五性差別
X74n1475_p0450a19║不等，依二種鄣而現深淺。
X74n1475_p0450a20║第十一　十一偈述
X74n1475_p0450a21║輪迴本末前科竟，今明種住悉令知。
X74n1475_p0450a22║答問之中餘此問（於諸輪迴有幾種性）。
X74n1475_p0450a23║還須一一答無遺。若論諸教輪迴性，
X74n1475_p0450a24║唯是緣生十二支，今據圓宗真了義。
X74n1475_p0450b01║修依五性亦難離，五性本依貪欲起，
X74n1475_p0450b02║無明根上始分枝，由斯總屬輪迴性。
X74n1475_p0450b03║依二鄣成五類機，皆是新熏非本有。
X74n1475_p0450b04║本有之說甚乖宣，疏鈔之中已廣辨（大疏懸談
X74n1475_p0450b05║及此科之文也）。如今直斷不能推。
X74n1475_p0450b06║無明自體唯昏鈍，如睡宜宜無所為。
X74n1475_p0450b07║法爾忽生我我所，便成貪愛鎮相隨。
X74n1475_p0450b08║貪求欲境將供我，即是前科種種非（造善惡業，
X74n1475_p0450b09║生於五道）。又愛三乘令我樂。
X74n1475_p0450b10║依經勤苦便修治（不逢真正善友，不遇圓頓法門，不悟真源，不除愛本，即華
X74n1475_p0450b11║嚴所說百千萬億那由他劫具修六波羅蜜，若未聞此大威德法門，或聞不信順，畢竟不生如來家
X74n1475_p0450b12║是也）。三乘各一成三性，雜學即熏不定機（西也）。
X74n1475_p0450b13║復有變為外道性，良由錯遇著邪師（五也）。
X74n1475_p0450b14║還如睡裏雖冥明，夢想無端見非□（非者，造業
X74n1475_p0450b15║受報也。是者，次下四字云）。夢縱修身（如聞三乘教，修三乘行也），
X74n1475_p0450b16║潯富貴（如辟支佛、羅漢，及大乘地前傍報也）。
X74n1475_p0450b17║終歸不免虗是為（永每真見道之期，有入地者，必因聞圓教也）。
X74n1475_p0450b18║真須洞照圓靈覺，始是輪迴泯絕時（法華經中
X74n1475_p0450b19║告聲聞：汝今始是真阿羅漢），然復漸修斷二鄣。
X74n1475_p0450b20║決成妙果定無疑，二鄣都為凡聖界。
X74n1475_p0450b21║全鄣如來二轉依（轉煩惱生死為菩提涅槃）。
X74n1475_p0450b22║在即常榮二種死（分段生死、變易生死）。
X74n1475_p0450b23║斷之便作十方師（諸佛世尊），既知此是都開節（迷順凡聖
X74n1475_p0450b24║大開）。修習之從要細推。
X74n1475_p0450c01║後偈昇沈相對說，分明聽取審思惟。
X74n1475_p0450c02║云何二鄣？一者、理鄣，礙正知見；二者、事鄣，續諸生死。
X74n1475_p0450c03║十二　中十一偈述
X74n1475_p0450c04║欲知二鄣眾多過，欲妄光明所鄣者，
X74n1475_p0450c05║所鄣必期實勝妙，自鄣能鄣罪難謾。
X74n1475_p0450c06║修行本要求無上，無上果中唯兩般。
X74n1475_p0450c07║千經萬論皆同說，唯是菩提及涅槃。
X74n1475_p0450c08║涅槃（梵語）即是大寂滅（唐言），生滅滅已寂然安（出其行相）。
X74n1475_p0450c09║菩提（梵語）是為圓妙覺（唐言），無邊世界掌中觀（於一切法、
X74n1475_p0450c10║一切眾生，無不了知，如掌中之物）。若非寂滅常安樂，
X74n1475_p0450c11║爭超生死大波瀾（必須涅槃），不是圓明真妙覺。
X74n1475_p0450c12║爭知理事百千端（必須菩提也。此下明諸大經唯說此二，但或以涅槃為宗，
X74n1475_p0450c13║於中含菩提；或以菩提為宗，於中含涅槃也），大光明藏談圓覺（菩提經也，
X74n1475_p0450c14║余類此知）。𤘽尸那城演涅槃（涅槃也，餘
X74n1475_p0450c15║類此知）。涅槃三德還兼覺（摩訶般若），
X74n1475_p0450c16║圓覺數科說涅槃（此章正為顯涅槃故。問云：欲遊如來大寂滅海，云何當斷
X74n1475_p0450c17║輪迴根本？答：了結云：便登解脫法殿。下云：三事圓證故，名究竟涅槃。又云：依佛大悲力，不久證涅槃。
X74n1475_p0450c18║又云：便得超邪見，證覺般涅槃），法華宗旨總開示。
X74n1475_p0450c19║天親論釋自尋者，論云開者無上義（無上菩提、
X74n1475_p0450c20║無上涅槃）。雙開菩提及涅槃（次云示者，
X74n1475_p0450c21║別示法身即涅槃。悟者，別顯報身即菩提也。入者，因義，因謂念念修習證入）。
X74n1475_p0450c22║即知了義諸經教，說無上果無（沒音）多端（唯二
X74n1475_p0450c23║也）。此二合之為一佛。
X74n1475_p0450c24║闕即二乘何足觀（闕菩提即二乘，闕涅槃即菩薩，俱闕即一切凡夫及外道
X74n1475_p0451a01║也）。二果如斯玄又妙。
X74n1475_p0451a02║被伊二鄣鎮常漫，智鄣常能鄣妙覺（理鄣也。起
X74n1475_p0451a03║信云：智礙。諸論云：所知障，障所知理，令不實知見。知見，即圓覺也）。
X74n1475_p0451a04║惑鄣常能鄣涅槃（事鄣也，鄣涅槃故生死。起信云煩惱礙，諸論云煩惱鄣也）。
X74n1475_p0451a05║鄣涅槃時續生死，鄣妙覺者永癡頑。
X74n1475_p0451a06║即知二鄣深為害，諸經□論悉皆禪。
X74n1475_p0451a07║今此經文雖簡略，二皆廣破不令殘，
X74n1475_p0451a08║初破無明鄣妙覺（前四段經也，故節節唯云圓覺）。
X74n1475_p0451a09║令除貪愛顯泥洹（此章已如上所到，從此已下即但破，然終是宗歸圓覺也）。
X74n1475_p0451a10║二果既圓名佛果，二鄣皆破即常安。
X74n1475_p0451a11║破顯在前（前段破貪愛等，前四章破愚執也）名在此（此五此章）。
X74n1475_p0451a12║因彰五性立名飜（立二障名，翻之顯出五性差別）。
X74n1475_p0451a13║云何五性？
X74n1475_p0451a14║十三　中八偈述
X74n1475_p0451a15║五性經文難見意，須從前段審觀詳（前云由貪
X74n1475_p0451a16║愛發揮無明出五性也）。乍看恰似真修證（此說下文）。
X74n1475_p0451a17║佛意宜應細北方（文云：先當斷鄣，即歸足菩提涅槃）。
X74n1475_p0451a18║前云本是無明體，貪愛於中所發傷，
X74n1475_p0451a19║今為欲明他意見，須羅行位始照彰（行位，即文
X74n1475_p0451a20║云斷事鄣。入聲聞、緣覺伏二鄣，即菩薩斷二鄣，菩提、涅槃也）。
X74n1475_p0451a21║彼人發意先依教（意云：我但依教斷二鄣也，即名菩提、涅槃也）。
X74n1475_p0451a22║經教由來令是當（今經學三乘性人，依諸教如是如是修之，非佛今如是如
X74n1475_p0451a23║是而修之也。今經修處，自於下悲智科中也）。自為不窮真妄本（若悟真妄
X74n1475_p0451a24║之源，即依如上之教，自然斷鄣成佛）。便成五類各分疆。
X74n1475_p0451b01║傳譯經時又筆誤，中間兩字稍乖張（先當二字
X74n1475_p0451b02║錯也）。大疏之中廣辨析。
X74n1475_p0451b03║尋音自見理深長，有人不識如斯意。
X74n1475_p0451b04║配屬菩提悲智章，悲智次文便自答（次五性之
X74n1475_p0451b05║文也）。因何重疊有相好？
X74n1475_p0451b06║文前預判文中意，免更門門再挍量。
X74n1475_p0451b07║知道如來傍斷彼，自然每段總相當。
X74n1475_p0451b08║善男子！若此二鄣未得斷滅，名未成佛。若諸眾生永
X74n1475_p0451b09║捨貪欲，先除事鄣、未斷理鄣，但能悟入聲聞、緣覺，未
X74n1475_p0451b10║能顯住菩薩境界。
X74n1475_p0451b11║發心斷鄣熏成性，未發心人六趣收。
X74n1475_p0451b12║若有捨貪斷事鄣，應知此是二乘修。
X74n1475_p0451b13║不達法空無四願，且圖早出死生流。
X74n1475_p0451b14║菩薩境中未在位，熏成一性妄勤求。
X74n1475_p0451b15║善男子！若諸末世一切眾生，欲汎如來大圓覺海（此若
X74n1475_p0451b16║加一句云作如是念，即云先當，亦每妨也），先當發願勤斷二鄣。二鄣已伏，
X74n1475_p0451b17║即能悟入菩薩境界。若事理鄣已永斷滅，即入如來
X74n1475_p0451b18║微妙圓覺，滿足菩提及大涅槃。
X74n1475_p0451b19║十四　二偈
X74n1475_p0451b20║復有欲求無上果，都盧未達本心源。
X74n1475_p0451b21║先欲斷□二種鄣，不知二鄣有深根。
X74n1475_p0451b22║經說已除及滿足，足標權教有斯言。
X74n1475_p0451b23║將此辨他心行相，知菩薩性屬斯門。
X74n1475_p0451b24║善男子！一切眾生皆證圓學。（此亦譯經人訛也。應云證諸眾生皆有圓覺，謂
X74n1475_p0451c01║以己悟故，證驗彼同。即前云始知眾生本來成佛是也。）逢善知識，依彼所作因
X74n1475_p0451c02║地法行，爾時修習便有頓漸。若遇如來，遇上菩提正
X74n1475_p0451c03║修行路，根無大少皆成佛果。（此經次此應云若遇權教三乘，即入聲聞悟覺
X74n1475_p0451c04║及六度菩薩境界。如華嚴云多劫六度畢竟不得生如來家是也。由此為不定性也。若不如此之文，屬何性也？
X74n1475_p0451c05║況上自標云爾時修習便有頓漸，但牒釋頓文，且無漸義。譯經之失，自古如此。）
X74n1475_p0451c06║十五　二偈
X74n1475_p0451c07║復有雜聞三種教，亦知圓覺聖凡同，
X74n1475_p0451c08║今世逢緣無所定，隨入三乘一類中。
X74n1475_p0451c09║若遇如來真了義，根無大少悉圓通（述經中所
X74n1475_p0451c10║標釋頓不），若遇漸修緣諦道。
X74n1475_p0451c11║便歸忻厭二乘宗（述所標漸字之意，補於漸教也）。
X74n1475_p0451c12║若諸眾生雖求善友，遇邪見者未得正悟，是則名為
X74n1475_p0451c13║外道種性，邪師過謬，非眾生咎。
X74n1475_p0451c14║十六　二偈
X74n1475_p0451c15║復有眾生忻至道，知由善友遂諮求，
X74n1475_p0451c16║遇邪見者云真正，依他習學入其流。
X74n1475_p0451c17║因此便成外道性，傷彼眾生不自由。
X74n1475_p0451c18║邪正在師須揀擇，莫教世世枉功修。
X74n1475_p0451c19║是名眾生五性差別。
X74n1475_p0451c20║十七　二偈
X74n1475_p0451c21║初標貪欲發揮者，此結是名五性差。
X74n1475_p0451c22║標經既知非果類，是驗中間是一家（是一乘一
X74n1475_p0451c23║家之義）。豈有圓成無上果（若執經文，
X74n1475_p0451c24║即已成佛果，何名菩薩性）？却名種性欲生牙（夫言種性
X74n1475_p0452a01║者，是方欲生牙之義也）。此五定名轉輪性（雖有三乘
X74n1475_p0452a02║之性，若遇一乘了教發起之，亦屬輪迴之性。故佛種從緣起，是故說一乘。一乘即如來知見，說如來
X74n1475_p0452a03║知見，方始能起佛種之緣也）。莫為異見妄交加（異見者，舊
X74n1475_p0452a04║疏判為答悲智之問也）。
X74n1475_p0452a05║十八　四偈
X74n1475_p0452a06║已答輪迴二問竟，菩提二問次應宣（果滿從第
X74n1475_p0452a07║二會至第六會經終，第三十九卷是行布因圓果滿，唯次一卷滿帙也。今經從頭至此唯十餘紙，已
X74n1475_p0452a08║具彼三十九卷中，義分齊也）。若不偈詞深顯發。
X74n1475_p0452a09║誰能覺此義門寬（義門寬廣而文句簡略也）。
X74n1475_p0452a10║前段修真次遣妄，修斷都成信行全。
X74n1475_p0452a11║今說修行兼斷鄣，義當十聖與三賢。
X74n1475_p0452a12║清淨法殿莊嚴城，此喻如來果德圓。
X74n1475_p0452a13║都是位中諸行業（上皆經已說之行，下一句起後將說之行）。
X74n1475_p0452a14║行成位地後當宣。
X74n1475_p0452a15║南無大慈大悲（十二禮准前）。
X74n1475_p0452a16║至心懺悔
X74n1475_p0452a17║夫懺悔者，從淺至深，有事懺，有理懺，有事理無礙之
X74n1475_p0452a18║懺。前來所懺，或事上依金光明經金皷法門懺諸罪
X74n1475_p0452a19║業，多屬事懺。今復以華嚴天皷之法，理事無礙而懺
X74n1475_p0452a20║諸障。先述天皷因緣，然後懺悔。彼經隨好光明功德
X74n1475_p0452a21║品云：爾時世尊告寶手菩薩言：佛子！我為菩薩時，於
X74n1475_p0452a22║兜率天宮放大光明，名：光幢王，照十方佛剎微塵數
X74n1475_p0452a23║世界。彼世界中地獄眾生遇斯光者，眾苦休息，得十
X74n1475_p0452a24║種清淨。彼命終生兜率天。天中有皷，名：甚可愛。彼天
X74n1475_p0452b01║生已，此皷發音告之言：汝已心不放逸，往昔親近眾
X74n1475_p0452b02║善知識毗盧遮那大威神力，於彼命終來生此天。佛
X74n1475_p0452b03║子！（此下四行文是佛自言也。）菩薩足下輻輪，名：光明普照王。此有
X74n1475_p0452b04║隨好，名：圓滿王，常放十種光明。中有一光，
X74n1475_p0452b05║此是世尊直教示，不同五性并他緣。
X74n1475_p0452b06║二問即當悲與智，菩提因行始周圓。
X74n1475_p0452b07║闕即二乘成愛見，必須雙運不應偏。
X74n1475_p0452b08║是以問中悲以後，答中智後不悲先。
X74n1475_p0452b09║顯智之悲悲處智，本無先後一心全。
X74n1475_p0452b10║文不頓彰須牙顯，如今且答大悲言。
X74n1475_p0452b11║我等便須朝暮用，聽時莫使不心專。
X74n1475_p0452b12║善男子！菩薩唯以大悲方便，入諸世間開發未悟，乃
X74n1475_p0452b13║至示現種種形相順逆境界，與其同事化令成佛，皆
X74n1475_p0452b14║依無始清淨願力。
X74n1475_p0452b15║十九　四偈
X74n1475_p0452b16║眾徒領得從前法，慧發迷消解泯情。
X74n1475_p0452b17║能絕輪迴虗妄念，自身解脫更無營。
X74n1475_p0452b18║唯應哀愍諸迷者，迴入塵勞為扶盲。
X74n1475_p0452b19║彌勒知時能發間，幾般方便度眾生？
X74n1475_p0452b20║佛言病者千差別，法樂如何定數名？
X74n1475_p0452b21║唯以大悲方便力，臨時隨類自施行。
X74n1475_p0452b22║大悲憐物心無倦，方便投機藥有靈。
X74n1475_p0452b23║靈即能除迷倒病，病破何愁覺不明。
X74n1475_p0452b24║釋經中示現形相逆順等（此含二意，謂定力成就者，即以神力現種種身
X74n1475_p0452c01║形。若但智力增者，即於言中現種種頓漸剛柔逆順無數方便也）。
X74n1475_p0452c02║自量智力或神力，為現其身或語聲，
X74n1475_p0452c03║慧少定多神自在，慧多定少智縱橫。
X74n1475_p0452c04║愛生由我隨宜作（智力增者，隨機合作何身度之，便願來世作如是身而出
X74n1475_p0452c05║世受。身非為己，故云示現也）。變化無方即要呈（神力者，即
X74n1475_p0452c06║今生便現種種身也）。應以宰官身度者。
X74n1475_p0452c07║隨之即現宰官形，諸餘類例皆同此。
X74n1475_p0452c08║引誘從麤使到精，或順或違令發意，
X74n1475_p0452c09║或剛或軟務修成（此下兩偈，四行八句，每上句舉所度機，下句即以起信論
X74n1475_p0452c10║文度生方便而應之。論云），強梁專擬非違者。
X74n1475_p0452c11║權作怨家怖使驚，柔耎未能進取者。
X74n1475_p0452c12║即為明友數逢迎，富貴性多慈愛者。
X74n1475_p0452c13║為他眷屬共歡榮，驕慠利根堪入者。
X74n1475_p0452c14║為他僕使倍虔誠，大乘悲智皆如此。
X74n1475_p0452c15║不是偏心信馬鳴，嚴惡國王須蜜女。
X74n1475_p0452c16║照照說在雜華經（經說善財童子徧求善友，遇無厭足王，以種種苦事㭳治
X74n1475_p0452c17║眾生。又遇婆須蜜女，示現貪愛之相，抱持接吻，皆得解脫法門也）。
X74n1475_p0452c18║釋經中與其同事化令成佛。
X74n1475_p0452c19║初將日與同其事，心意相當漸發明。
X74n1475_p0452c20║日往月來熏習熟，忽然開悟自迴程。
X74n1475_p0452c21║釋經中皆依無始清淨願力。
X74n1475_p0452c22║悲心若有疲勞者，即念當初四願成。
X74n1475_p0452c23║四願最初何者是，自然憶著度眾生。
X74n1475_p0452c24║其時誓願無邊度，何得如今便自傾。
X74n1475_p0453a01║當發願時若道錯，大乘更合別修營。
X74n1475_p0453a02║照察既知終不錯，理應隨願豈隨情。
X74n1475_p0453a03║佛遣皆依清淨願，只緣固志使堅貞。
X74n1475_p0453a04║若諸末世一切眾生，於大圓覺起增上心，當發菩薩
X74n1475_p0453a05║清淨大願，應作是言：願我今者住佛圓覺求善知識，
X74n1475_p0453a06║莫值外道及與二乘，依願修行漸斷諸障，障盡願滿
X74n1475_p0453a07║便登解脫清淨法殿，證大圓覺妙莊嚴域。
X74n1475_p0453a08║頓宗修習菩提者，須悟真心覺本圓。
X74n1475_p0453a09║依此覺心發大願（於大圓覺起增上心，當發菩薩清淨大願），
X74n1475_p0453a10║願常住覺離諸緣（願我今者住佛圓覺。問：既已自住圓覺，何必更令求善知
X74n1475_p0453a11║識？此下答此意云）。迷時煩惱何知數？
X74n1475_p0453a12║性上功能豈有邊，漸學如斯諸妙義（對前正句）。
X74n1475_p0453a13║漸除如上眾隨眠（對前上句），隨眠無始相熏習。
X74n1475_p0453a14║妙義從來被覆纏，難學（學無邊妙義）難除（除無量隨
X74n1475_p0453a15║眠）非一異（煩惱不即菩提，不異菩提，妙義亦爾。古德云：涅槃心易得，差別智難成矣）。
X74n1475_p0453a16║必須善友為明宣，故令求覓真知識。
X74n1475_p0453a17║莫值邪宗及與偏，偏者二乘邪外道。
X74n1475_p0453a18║生生允免被鈎牽，善知識是菩提本。
X74n1475_p0453a19║百劫千生在一言，法句經談齊叨哭（如下普覺
X74n1475_p0453a20║章中所引）。涅槃經說大因緣（菩薩讚善
X74n1475_p0453a21║友云：於無上菩提一半因緣。佛言：是具足因緣，不可云但是半）。
X74n1475_p0453a22║華嚴從發菩提後，便求知識至因圓。
X74n1475_p0453a23║且舉善財為類例，塵沙菩薩物如然。
X74n1475_p0453a24║釋經中依願修行漸斷諸鄣。
X74n1475_p0453b01║依師領得前前法，依願行心漸漸專。
X74n1475_p0453b02║釋經中鄣盡願滿已下文。
X74n1475_p0453b03║鄣盡願終成二果，菩提寂滅廓無邊。
X74n1475_p0453b04║菩提即是圓明覺，現相莊嚴處處全。
X74n1475_p0453b05║寂滅涅槃是解脫，常安法殿御人天。
X74n1475_p0453b06║釋兩段經皆云願。
X74n1475_p0453b07║經文悲智皆依願，大願都持二不沈。
X74n1475_p0453b08║由是華嚴萬行本，菩提心是此三心（大悲、大智、
X74n1475_p0453b09║大願）。三心備即佛因果。
X74n1475_p0453b10║闕即菩提魔被侵，故答菩提二種問。
X74n1475_p0453b11║皆存大願意殊深，通重述悲智之疑。
X74n1475_p0453b12║眾聞修佛菩提義，始終分明悉喜歡。
X74n1475_p0453b13║因此又疑同普眼，如今略述且詳看。
X74n1475_p0453b14║彼章已問悲兼智（文云：云何思惟住持眾生未悟，作何方便普令開悟）。
X74n1475_p0453b15║詞句雖殊義一般（此云修佛菩提，當有幾般迴入塵勞，當設幾種方便度諸
X74n1475_p0453b16║眾生）。此習菩提前觀智。
X74n1475_p0453b17║欲分二別實為難，又疑斷鄣同除愛。
X74n1475_p0453b18║貪愛（前段經文已斷除）隨眠（此段說漸斷諸障諸鄣隨眠也）豈異端？
X74n1475_p0453b19║偏寶此經緣最要（撮要，即不合重問悲智，再答悲智也）。
X74n1475_p0453b20║如何重疊似波瀾，智燈即向生疑處。
X74n1475_p0453b21║後段前科覆躡者，橫攝豎窮前後別。
X74n1475_p0453b22║圓融（前四章）行布（此段）義何干（頓悟漸修，意緒昭然，非重說前也）？
X74n1475_p0453b23║初且圓修同等佛（前問答悲智也）。
X74n1475_p0453b24║後方漸次至泥洹（此問答智悲也）。
X74n1475_p0453c01║權宗初漸終成頓，實教對之歒體翻（飜初頓後
X74n1475_p0453c02║漸也）。華嚴二會同所仵（前四章也。
X74n1475_p0453c03║初會信分，頓說依正三果，凡聖融通□。二會信正，初圓也，具十地等妙二覺之德也）。
X74n1475_p0453c04║以四會之類此般（三賢十地四會之經，從因至果，歷位修證，至第十地，坐寶
X74n1475_p0453c05║蓮華，成等正覺，受佛智識，身及華座，正相稱可，還是第二會中所具佛德）。
X74n1475_p0453c06║起信信門還頓攝，解行證時即次安。
X74n1475_p0453c07║圓經（華嚴）了論（起信）皆如此。
X74n1475_p0453c08║圓覺宗同莫妄𣄈（同彼宗也），更對華嚴明一攝。
X74n1475_p0453c09║令知指的不相謾，華嚴信滿成阿耨。
X74n1475_p0453c10║方歷三賢十聖圓，普眼章終全是佛。
X74n1475_p0453c11║今始漸修至涅槃，轉見此經簡又備。
X74n1475_p0453c12║四供華嚴十紙攢（華嚴初會，圓融，因圓）。
X74n1475_p0453c13║名：清淨功德，能照億那由佛剎微塵數世界，隨諸眾
X74n1475_p0453c14║生種種業行、種種樂欲皆令成熟。阿鼻地獄極苦眾
X74n1475_p0453c15║生遇斯光者，皆悉命終生兜率天，聞天皷音而告之
X74n1475_p0453c16║言：善哉！善哉！諸天與毗盧遮那菩薩入離垢三昧，汝
X74n1475_p0453c17║當禮敬。時，天子聞皷音如是勸誨，即是念：奇哉！希有！
X74n1475_p0453c18║何因發此微妙之音？天皷告言：我所發聲，諸善根力
X74n1475_p0453c19║之所成就。如我說我，而不著我；諸佛亦爾，自說是佛，
X74n1475_p0453c20║不著於我。如我音聲不從東、西、南、北、四維、上、下來，業
X74n1475_p0453c21║報成佛亦復如是，非十方來。如汝等昔在地獄，地獄
X74n1475_p0453c22║及身非十方來，但由於汝顛倒、惡業、愚癡纏生地獄
X74n1475_p0453c23║身，此無根本，無有來處。諸天子！毗盧遮那菩薩威德
X74n1475_p0453c24║力故放大光明，而此光明非十方來。諸天子！我天皷
X74n1475_p0454a01║音亦復如是，非十方來，但以三昧善根力故，般若波
X74n1475_p0454a02║羅密威德力故，出生如是清淨音聲，示現如是種種
X74n1475_p0454a03║自在。諸天子！汝當往詣彼菩薩所親近供養，勿復貪
X74n1475_p0454a04║著五欲之樂鄣諸善根。諸天子！譬如劫火燒須彌山，
X74n1475_p0454a05║悉令除盡，無餘可得；貪欲纏心亦復如是，終不能生
X74n1475_p0454a06║念佛之意。諸天子！汝等應當知恩報恩。諸天子！其有
X74n1475_p0454a07║眾生不知報因，多遇橫死墮地獄。諸天子！汝等昔在
X74n1475_p0454a08║地獄之中，蒙光照身，捨彼生此。汝等今者，宜疾迴向，
X74n1475_p0454a09║增長善根。諸天子！如我天皷，非男、非女而能出生無
X74n1475_p0454a10║量無邊不可思議事；汝天子、天女亦復如是，非男、非
X74n1475_p0454a11║女而能受用種種上妙宮殿、園林。汝等若能於此悟
X74n1475_p0454a12║解，應知則入無依印三昧。時，諸天子聞是音已，得未
X74n1475_p0454a13║曾有，即皆化作一萬華香、音樂、幢葢、歌讚雲；作是化
X74n1475_p0454a14║已，即共往詣毗盧遮那菩薩所住宮殿，合掌恭敬，於
X74n1475_p0454a15║一面立，欲申瞻覲而不得見。時，有天子作如是念：毗
X74n1475_p0454a16║盧遮那菩薩已從此沒，生於人間淨飯王家，乘旃擅
X74n1475_p0454a17║樓閣，處摩耶夫人胎。時，諸天子以天眼觀見菩薩身，
X74n1475_p0454a18║處在人間淨飯王家，梵天承事供養。諸天子眾咸作
X74n1475_p0454a19║是念：我若不往菩薩所問訊起居，乃至一念於此天
X74n1475_p0454a20║宮而生貪著，則為不可得。一一天子與十那由他眷
X74n1475_p0454a21║屬欲下閻浮提，時，天皷中出聲告言：諸天子！菩薩摩
X74n1475_p0454a22║訶薩非此命終而生彼間，但以神通，隨諸眾生心之
X74n1475_p0454a23║所宜，令其得見。諸天子！如我今者，非眼所見而能出
X74n1475_p0454a24║聲；菩薩摩訶薩入離垢三昧亦復如是，非眼所見而
X74n1475_p0454b01║能處處示現受生，離於分別，已除驕慢而無染著。弟
X74n1475_p0454b02║子比丘某甲等，聞此業性空寂、報應不失勝妙義門，
X74n1475_p0454b03║欲依天皷所教諸天子等發菩提心，以理事無礙、融
X74n1475_p0454b04║通三業、悔除諸過故，先稽首十方盡虗空界常住三
X74n1475_p0454b05║寶。
X74n1475_p0454b06║至心懺悔
X74n1475_p0454b07║我等已發阿耨多羅三藐三菩提心，淨治其意，住善
X74n1475_p0454b08║威儀，悔除一切業鄣、煩惱鄣、報鄣、見鄣，以盡法界眾
X74n1475_p0454b09║生數等身，以盡法界眾生數等頭，以盡法界眾生數
X74n1475_p0454b10║等舌，以盡法界數等善身業、善語業、善意業，除所有
X74n1475_p0454b11║諸鄣過惡。
X74n1475_p0454b12║懺悔已，至心歸命禮三寶。
X74n1475_p0454b13║至心發願（普賢行願中十願，第一愛持，佛說願也。）
X74n1475_p0454b14║願為菩薩修眾行，一切超中宿命通。
X74n1475_p0454b15║常得出家修淨戒，無垢無破無穿漏，
X74n1475_p0454b16║天龍夜叉鳩槃等，乃至於人乃非人，
X74n1475_p0454b17║所有一切眾生語，悉以諸音而說法。
X74n1475_p0454b18║發願已，至心歸命禮三寶。
X74n1475_p0454b19║○白眾等聽說中夜無常偈
X74n1475_p0454b20║常求諸欲境，不行於善事，云何保形命？
X74n1475_p0454b21║不見死來侵。命根氣欲盡，支節悉分離。
X74n1475_p0454b22║血若與死俱，世時從歎恨。（出無常經。）
X74n1475_p0454b23║歎恨一生事。不解早修真。唯躭名與利。
X74n1475_p0454b24║廣造諸惡業（集者之言），諸業之所作，
X74n1475_p0454c01║過於工𦘕師。業𦘕師極巧，能生種種形，
X74n1475_p0454c02║種種諸彩色，現觀猶可知。心業布眾形，
X74n1475_p0454c03║其數不可計。（出正法念處經。）臨終方始悔，
X74n1475_p0454c04║已往復不追，勸諸徒眾等，後車須改轍。（集者結文。）
X74n1475_p0454c05║
X74n1475_p0454c06║圓覺道場禪觀等法事禮懺文卷第十
X74n1475_p0454c07║
X74n1475_p0454c08║永仁六年十二月十八日