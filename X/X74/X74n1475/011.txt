X74n1475_p0454c09║
X74n1475_p0454c10║
X74n1475_p0454c11║圓覺道場修證廣儀卷第十一
X74n1475_p0454c12║
X74n1475_p0454c13║終南山草堂寺沙門　宗密　述
X74n1475_p0454c14║第十六上歎佛
X74n1475_p0454c15║如來淨妙色身，徧一切處，徧一切眾生，徧一切法，徧
X74n1475_p0454c16║一切國土，非至非不至。如來身無身故，為眾生故，示
X74n1475_p0454c17║現其身，以智光明普照明故，令一切眾生世出世間
X74n1475_p0454c18║諸善根業皆得成就，以無量事普益眾生，滅惡生善，
X74n1475_p0454c19║破愚為智，常放無礙智慧光明，光照諸大菩薩，次照
X74n1475_p0454c20║緣覺聲聞，次照決定善根眾生，乃至邪定亦皆普及，
X74n1475_p0454c21║為作未來利益因緣令成就故（云云）。至心歸命禮，大
X74n1475_p0454c22║方廣圓覺經中大光明藏問凡聖順覺清淨慧菩薩。
X74n1475_p0454c23║於是，清淨慧菩薩在大眾中即從座起，頂禮佛足而
X74n1475_p0454c24║白佛言：大悲世尊！為我等輩廣說如是不思議事，本
X74n1475_p0455a01║所不見、本所不聞。我等今者蒙佛善誘，身心泰然得
X74n1475_p0455a02║大饒益，願為一切諸來法眾重宣法王圓滿覺性。一
X74n1475_p0455a03║切眾生及諸菩薩、如來世尊所證所得云何差別？
X74n1475_p0455a04║從因修習終於果，此義前來說已圓。
X74n1475_p0455a05║次第修成諸位地，相承義理次應宣。
X74n1475_p0455a06║淨慧知時而白佛：蒙前善誨至安然，
X74n1475_p0455a07║大眾疑情皆已盡，更無義因可諮煩。
X74n1475_p0455a08║只是要聞凡聖位，恐增上慢到心前。
X74n1475_p0455a09║各知分齊勤修習，永免癡心僭聖賢。
X74n1475_p0455a10║眾生菩薩并諸佛，皆隨順覺覺無偏。
X74n1475_p0455a11║所證所修何別異，致令凡聖各相懸。
X74n1475_p0455a12║善男子！圓覺自性非性性有，循諸性起無取無證，於
X74n1475_p0455a13║實相中實無菩薩及諸眾生。何以故？菩薩眾生皆是
X74n1475_p0455a14║幻化，幻化滅故無取證者。譬如眼根不自見眼，性自
X74n1475_p0455a15║平等無平等者。眾生迷倒未能除滅一切幻化，於滅
X74n1475_p0455a16║未滅妄功用中便顯差別。若得如來寂滅隨順，實無
X74n1475_p0455a17║寂滅及寂滅者。
X74n1475_p0455a18║佛言淨慧汝應聽，差別無差不異明，
X74n1475_p0455a19║圓覺本來諸行性（非輪迴性及五性也），
X74n1475_p0455a20║性中各有覺圓靈，隨諸性起成差別。
X74n1475_p0455a21║起滅無從（智起無來處，妄滅無去處）性本冥（冥者，凝然不變也），
X74n1475_p0455a22║於實相中唯自性，實無菩薩及眾生，
X74n1475_p0455a23║菩薩眾生皆幻化，幻化滅時何所成（無別佛也）？
X74n1475_p0455a24║如彼眼根不自見，本來平等離虧盈。
X74n1475_p0455b01║眾生不悟如斯事，未能滅幻但隨情。
X74n1475_p0455b02║滅未滅中妄功用，約斯便立聖凡名。
X74n1475_p0455b03║從凡至聖成差別，大圓鏡裏見殊形。
X74n1475_p0455b04║成佛自然其寂滅（若得如來寂滅隨順）。
X74n1475_p0455b05║即無寂滅及能成。
X74n1475_p0455b06║善男子！一切眾生從無始來，由妄想我及愛我者，曾
X74n1475_p0455b07║不自知念念生滅，故起憎愛躭著五欲。若遇善友教
X74n1475_p0455b08║令開悟，淨圓覺性發明起滅，即知此生性自勞慮。若
X74n1475_p0455b09║復有人勞慮永斷得法界淨，即彼淨解為自鄣礙，故
X74n1475_p0455b10║於圓覺而不自在，此名凡夫隨順覺性。
X74n1475_p0455b11║權宗位地皆稱實，實教始終是假名。
X74n1475_p0455b12║此唱經文當信位，初從凡地入真靈。
X74n1475_p0455b13║眾生妄執身為我，愛我當耽外色聲，
X74n1475_p0455b14║曾不自知五蘊性，剎那生滅未甞停。
X74n1475_p0455b15║忽逢善友心開悟，發明生滅本無生。
X74n1475_p0455b16║即知曠劫虗勞慮，與他貪愛百經營。
X74n1475_p0455b17║（上明從迷而悟了，此下明依悟息妄。得悟淨力，方名信位，即是初發起大菩提心也。若雖開悟，不頓發明
X74n1475_p0455b18║斷勞慮心，亦無〔直〕入信也，雖有信而無根也。經云：若復有人，即知合此兩勢也。文闕一飜，故以一偈補之。），
X74n1475_p0455b19║若人雖悟如斯理，勞慮依前偈侚世榮。
X74n1475_p0455b20║此則未名入信位，風吹蓬轉益緣輕（諸教云：十
X74n1475_p0455b21║信未滿，如輕毛隨風，是此意也），若復有人勞慮斷。
X74n1475_p0455b22║不將主宰更當情，便見無邊法界淨。
X74n1475_p0455b23║用斯淨相作圓成，即此解心為自礙。
X74n1475_p0455b24║故於圓覺不通明，此是凡夫隨順覺。
X74n1475_p0455c01║信根成就可修行。
X74n1475_p0455c02║善男子！一切菩薩見解為礙，雖斷解礙猶住見覺，覺
X74n1475_p0455c03║礙為礙而不自在，此名菩薩未入地者隨順覺性。
X74n1475_p0455c04║進修反覆推情知，尅志頻觀覺性常。
X74n1475_p0455c05║方見解心（為礙）猶帶相，未聞佛地聖凡忘（見道位雖
X74n1475_p0455c06║是聖人，而不見聖凡相）。雖超信位能治起（第二注也）。
X74n1475_p0455c07║猶拘（住）見覺在真膓（此病在真法身中，如人病在色身腸肚中也）。
X74n1475_p0455c08║見者（覺礙為礙）未除還是礙，此於圓覺豈無妨？
X74n1475_p0455c09║未聖超凡何所目？世尊呼彼作賢良（良即賢也，
X74n1475_p0455c10║為押韻故）。至今共號三賢位（三名如次
X74n1475_p0455c11║下）。此經攝要舉宏綱（經中不列
X74n1475_p0455c12║三十心也）。還須更覽同宗教。
X74n1475_p0455c13║梵網（戒也）華嚴（經也，皆盧遮那真身所說）始廣張（廣張，三十也）。
X74n1475_p0455c14║專慕聖流十發趣（十住也），十般長養（十行也，下相對釋此兩名）
X74n1475_p0455c15║十金剛（十迴向也）。恒常住理（故名十住）方能趣
X74n1475_p0455c16║（住理故，能念念發心趣於聖道，故菩薩戒名十發趣也。二名皆通，故起信中分別發趣道相）。
X74n1475_p0455c17║長養聖胎十行強（修施等十行，方能長養聖胎，故戒中名十長養也）。
X74n1475_p0455c18║迴（迴謂迴轉，向謂趣向）己向他（眾生）凡向聖（菩薩也。又迴事向理，實際也）。
X74n1475_p0455c19║由斯佛放膝輪光（佛於華嚴十迴向會，放膝輪光，加會主菩薩膝足屈申迴
X74n1475_p0455c20║轉之處，表迴向心矣）。十幢高聳（會主菩薩名金剛幢，同位
X74n1475_p0455c21║十菩薩皆有幢字，表高聳義）雖（雖，縱奪之詞，生起下句，雖超前位，未及十地也）堅固
X74n1475_p0455c22║（堅固者，金剛義也。由三迴向故，行解堅固，堪入聖位。是以戒中名十金剛，仁王經中名十堅也），
X74n1475_p0455c23║未登十地聖人鄉，既是賢人隨順覺。
X74n1475_p0455c24║立名賢位始相當（此經但云未入地者隨順覺性，不言賢位，諸經又云三賢，
X74n1475_p0456a01║故此二句會通二意也）。
X74n1475_p0456a02║善男子！有照、有覺，俱名鄣礙。是故，菩薩常覺不住，照
X74n1475_p0456a03║與照者同時寂滅。譬如有人自斷其首，首已斷故，無
X74n1475_p0456a04║能斷者，則以礙心自滅諸礙；礙已斷滅，無滅礙者。修
X74n1475_p0456a05║多羅教如標月指，若復見月，了知所標畢竟非月。一
X74n1475_p0456a06║切如來種種言說開示菩薩亦復如是，此名菩薩已
X74n1475_p0456a07║入地者隨順覺性。
X74n1475_p0456a08║初二述加行位為入道之由
X74n1475_p0456a09║因能迴向心寥廓，加行精勤入聖流（𤏙、頂、忍、世
X74n1475_p0456a10║第一等四法，是加行入聖近方便也。此法依四尋伺、四如實智初後位立。四尋伺者，尋思、名義、自性、
X74n1475_p0456a11║差別、假有、實無。徧知此四離識及識非有，故名實智。名義相異，故別尋求。二二相同，故合思察。依明
X74n1475_p0456a12║得定，發下尋思，觀無所取，立為燸位。謂此位中創觀所取名等四法，皆自心變，假施設有，實不可得。
X74n1475_p0456a13║初獲慧日前行相，故〔明〕得名。即此所獲道火前相，故亦名𤏙。次依明增定，發上尋思，觀無所取，立為
X74n1475_p0456a14║頂位。謂此位中重觀所取名等四法，皆自心變，假施設有，實不可得。明相轉盛，故〔名〕明增。尋思位極，
X74n1475_p0456a15║故復名頂。依印順定，發下如實智，於無所取決定印持，無能取中亦順樂忍。既無實境離能取識，寧
X74n1475_p0456a16║有實識離所取境？所取能取相待立故。印順忍時總立為忍，印前順後立印順名，忍境識空故亦名
X74n1475_p0456a17║忍。依無間定發上如實智，印二取空立世第一法，謂前上忍唯印能取空，今世第一法二空雙印，從
X74n1475_p0456a18║此無間必入見道，故立無間名。異生法中此最勝故，名世第一法。如是燸頂依能取識觀所取空，下
X74n1475_p0456a19║忍起時印境空相，中忍轉位於能取識印境是空，順樂忍可上忍起位印能取空，世第一法雙印空
X74n1475_p0456a20║相，皆帶相故未能證實。故說菩薩此四位中，猶於現前安立少物，謂是唯識真勝義性。以彼空有二
X74n1475_p0456a21║相未除，帶相觀心有所得故，非實安住真唯識理。故彼偈云：現前立少物，謂是唯識性，以有所得故，
X74n1475_p0456a22║非實住唯識。彼識滅已方實安住，故今此云入聖流也）。
X74n1475_p0456a23║名義性差無所取，鑽研到頂印前修。
X74n1475_p0456a24║順後俱空無問所，現前少物尚彌留。
X74n1475_p0456b01║雖屬世間最第一，剎那後念法第儔（儔，輩伴也，
X74n1475_p0456b02║等流類也）。
X74n1475_p0456b03║次四述證道（初半覺前非，餘正明證相。）
X74n1475_p0456b04║方知照覺俱名礙，將眼看眸（眼中睛也）實可著
X74n1475_p0456b05║（覺照於覺，將眼看眼，故可羞於愚癡也。眼不自見，不妨現見。如性不自覺，不妨常覺。故下云常覺不
X74n1475_p0456b06║住是也），常覺不妨常不住。
X74n1475_p0456b07║照與照者一時休，智於所緣無所得（唯識見道
X74n1475_p0456b08║頌云：若時於所緣，智都無所得），離能所取迥然幽（頌次云：離
X74n1475_p0456b09║二取相故，爾時住唯識。此下將唯識長行和會此經云）。
X74n1475_p0456b10║常覺（此經）即無分別智（彼論文也）。
X74n1475_p0456b11║不住（此經）何關戲論收（彼論自釋頌中無所遠離種種戲論法故，即此經不
X74n1475_p0456b12║住字是也。無所得，亦是不住之義）。爾時得住圓明覺（彼論云：爾
X74n1475_p0456b13║時得住真唯識性。識性，即此圓覺也。今順經宗，故云覺矣）。
X74n1475_p0456b14║智與真如等廓周（彼云：智與真如，平等平等），
X74n1475_p0456b15║如日照空珠照體，亦如人自斷其頭，
X74n1475_p0456b16║智日真空無二相，心珠本照離因由。
X74n1475_p0456b17║礙心自滅於心礙，滅已即無被滅讎（有人滅我，
X74n1475_p0456b18║彼即如讎，今不然也）。
X74n1475_p0456b19║次三偈，將前證道，對後教道，會通華嚴。
X74n1475_p0456b20║華嚴初地經文說（初地經云得經論智）：
X74n1475_p0456b21║教證二道地中優（優，勝也。天親十地論釋之，開為九對證一。一云教道、證道，
X74n1475_p0456b22║說二道入地方勝，故今云優）。證道甚深成教道。
X74n1475_p0456b23║天親造論九九重□，照時，只為亡能所。
X74n1475_p0456b24║徧照無邊百億□（彼經云：此見多百佛土王，多百世界），
X74n1475_p0456c01║悟佛教文離字句，得經論智轉勤求。
X74n1475_p0456c02║今經雖略還同二，當知聖理所讚流。
X74n1475_p0456c03║前是證門後是教，二皆不住即更收（不住二，即
X74n1475_p0456c04║二道圓也。教即證，證即教，更互相即，故更互相收也）。
X74n1475_p0456c05║次別釋教道
X74n1475_p0456c06║如人以指標初月，智者看天月似鈎，
X74n1475_p0456c07║遇滯指端不見月，二途俱失轉成疣。
X74n1475_p0456c08║理於心地非於語，語裏求真豈可搜。
X74n1475_p0456c09║月在空天不在指，指端覓月實悠悠。
X74n1475_p0456c10║如斯不住言兼證，方可名為法病瘳（瘳者，病差
X74n1475_p0456c11║也）。此入地人隨順覺。
X74n1475_p0456c12║照真慧日已膢膢。
X74n1475_p0456c13║善男子！一切鄣礙即究竟覺，得念、失念無非解脫，成
X74n1475_p0456c14║法、破法皆名涅槃，智慧、愚癡通為般若，菩薩、外道所
X74n1475_p0456c15║成就法同是菩提，無明、真如無異境界，諸戒、定、慧及
X74n1475_p0456c16║婬、怒、癡俱是梵行，眾生、國土同一法性，地獄、天宮皆
X74n1475_p0456c17║為淨土，有性、無性齊成佛道，一切煩惱畢竟解脫，法
X74n1475_p0456c18║界海慧照了諸相猶如虗空，此名如來隨順覺性。
X74n1475_p0456c19║前辭曠劫塵勞界，創入如來法性中。
X74n1475_p0456c20║一向離凡唯聖道，一心稱理脫樊籠。
X74n1475_p0456c21║次通聖中因果之異
X74n1475_p0456c22║今成佛果融凡聖，故與因門有異同（同者，同聖
X74n1475_p0456c23║清淨之理。異者，該於凡垢等），全合自然常究竟（自然是本
X74n1475_p0456c24║覺。全合者，不住始覺，故名究竟覺也），不俱識智故圓通。
X74n1475_p0457a01║次正述佛果之相
X74n1475_p0457a02║一切鄣礙即靈覺，一切真如悉混融（釋初總標
X74n1475_p0457a03║之句，以下釋十對二相不異），念力存亡俱解脫（一也）。
X74n1475_p0457a04║法界成破總真空（二也），愚智邪正成般若（三四也）。
X74n1475_p0457a05║無明真性並尊崇（五也），戒定貪瞋皆梵行（五六也）。
X74n1475_p0457a06║冥途地獄等天宮，情與非情（國土）一法性（却述
X74n1475_p0457a07║七也）。有性無性證圓宗（九也）。
X74n1475_p0457a08║一切齊成無上道，更何煩惱可塵蒙（十）。
X74n1475_p0457a09║後總擇而結位
X74n1475_p0457a10║法界慧光常照了，故令諸相等虗空。
X74n1475_p0457a11║此是如來隨順覺，毗盧果位大威雄。
X74n1475_p0457a12║善男子！但諸菩薩及末世眾生，居一切時不起妄念，
X74n1475_p0457a13║於諸妄心亦不息滅，住妄想境不可了知，於無了知
X74n1475_p0457a14║不辨真實。彼諸眾生聞是法門，信解受持不生驚畏，
X74n1475_p0457a15║是則名為隨順覺性。善男子！汝等當知，如是眾生已
X74n1475_p0457a16║曾供養百千萬億恒河沙諸佛及大菩薩，植眾德本，
X74n1475_p0457a17║佛說是人名為成就一切種智。
X74n1475_p0457a18║地位隨緣雖等級，修時不得筭途程。
X74n1475_p0457a19║稱性本無分別念，不妨階品自增明。
X74n1475_p0457a20║佛言汝等諸菩薩，及未來時眾異生，
X74n1475_p0457a21║居一切時勿起念，妄心亦不息教停，
X74n1475_p0457a22║住妄想中不了別，於無了別亦妄情，
X74n1475_p0457a23║世尊自說安心法，南宗北祖不應爭。
X74n1475_p0457a24║彼諸眾生聞此法，信解受持心不驚，
X74n1475_p0457b01║是則真名隨順覺，聖賢位地豈難成。
X74n1475_p0457b02║此人已供恒沙佛，植諸德本福充盈，
X74n1475_p0457b03║佛自與他明授記，一切種智是其名。
X74n1475_p0457b04║至心懺悔
X74n1475_p0457b05║眾等前來，依天皷教總相運，於邊法界眾生等，清淨
X74n1475_p0457b06║三業普懺悔竟。今當復以次下經文，還依天皷別明
X74n1475_p0457b07║觀行，觀察罪業根源，蕩除細惑，泯於諸見，而為懺悔。
X74n1475_p0457b08║時諸天子聞是語已，得法曾有，心大歡喜，而問之言：
X74n1475_p0457b09║菩薩摩訶薩云何悔除一切過惡？爾時，天皷以菩薩
X74n1475_p0457b10║三昧善根力故，發聲告言：諸天子！菩薩知諸業不從
X74n1475_p0457b11║東方來，不從南、西、北方、四維、上、下來，而共積集，上住
X74n1475_p0457b12║於心，但從顛倒生，無有住處。菩薩如是，決定明見，無
X74n1475_p0457b13║有疑惑。諸天子！如我天皷說業、說報、說行、說戒、說喜、
X74n1475_p0457b14║說安、說諸三昧；諸佛、菩薩亦復如是，說我、說我所、說
X74n1475_p0457b15║眾生、說貪、恚、癡種種諸業，而實無我、無有我所。諸所
X74n1475_p0457b16║作業，六趣果報，十方推求不可得。諸天子！譬如我聲
X74n1475_p0457b17║不生不滅，造惡諸天不聞餘聲，唯聞以地獄覺悟之
X74n1475_p0457b18║聲。一切諸業亦復如是，非生非滅，隨有修集則受其
X74n1475_p0457b19║報。諸天子！如我天皷所出音聲，於無量劫不可窮盡、
X74n1475_p0457b20║無有間斷，若來若去皆不可得，而於無量世界隨眾
X74n1475_p0457b21║生心皆使得聞。一切諸佛亦復如是，隨眾生心悉令
X74n1475_p0457b22║得見。諸天子！如有頗梨鏡，若為能照，清淨鑒徹，與十
X74n1475_p0457b23║方界其量正等。無量無邊諸國土中，一切山川、一切
X74n1475_p0457b24║眾生，乃至地獄、畜生、餓鬼，所有影像皆於中現。諸天
X74n1475_p0457c01║子！於汝意云何？彼諸影像可得說言來入鏡中、從鏡
X74n1475_p0457c02║去不？答言：不也。諸天子！一切諸業亦復如是，雖能出
X74n1475_p0457c03║生諸善果報，無來去處。若如是知，是真實懺悔，一切
X74n1475_p0457c04║罪惡悉得清淨。今約此品理智用心，復以普賢行願
X74n1475_p0457c05║品中懺悔偈文而為懺悔。
X74n1475_p0457c06║我昔所造諸惡業，皆由無始貪恚癡，
X74n1475_p0457c07║從身口意之所生，一切我今皆懺悔。
X74n1475_p0457c08║懺悔已，至心歸命禮三寶。
X74n1475_p0457c09║天皷說業報性空懺悔法時，百千億那由他佛剎微
X74n1475_p0457c10║塵數等世界中兜率諸天子得無生法忍，無量不思
X74n1475_p0457c11║議阿僧祗六欲諸天子發阿耨多羅三藐三菩提心，
X74n1475_p0457c12║六欲天中一切天女皆捨女身發無上菩提之意。爾
X74n1475_p0457c13║時，諸天子聞說普賢廣大迴向，得十地故，獲諸力莊
X74n1475_p0457c14║嚴三昧；以眾生數等清淨三業，悔除一切諸重鄣故，
X74n1475_p0457c15║即見百千億那由他佛剎微塵數七寶蓮華，一一華
X74n1475_p0457c16║上皆有菩薩結跏趺坐放大光明，彼諸菩薩一一隨
X74n1475_p0457c17║好放眾生數等光明，彼光明中有眾生數等諸佛結
X74n1475_p0457c18║跏趺坐，隨眾生心而為說法。
X74n1475_p0457c19║至心發願（華嚴行願品十願，第四不離善友因緣願，及第三勤修二利願也。）
X74n1475_p0457c20║願所與我同行者，於一切處總團圓（本文云常
X74n1475_p0457c21║集會）。身口意業悉皆同。
X74n1475_p0457c22║所有行願同修學，所有益我善知識，
X74n1475_p0457c23║為我顯示普賢門（本文云行），亦願與我同集會。
X74n1475_p0457c24║於我常生歡喜意（本文云心），願修清淨波羅蜜。
X74n1475_p0458a01║常不忘失菩提心，滅除垢鄣無有餘。
X74n1475_p0458a02║一切妙行皆成就，於諸惑業及魔境，
X74n1475_p0458a03║世間道中解脫心（本云得解脫），
X74n1475_p0458a04║猶如日月不住空，亦似蓮華不著水（本文此句
X74n1475_p0458a05║在上）。
X74n1475_p0458a06║發願已，歸命禮三寶。
X74n1475_p0458a07║○白眾等聽說此時無常偈
X74n1475_p0458a08║凡夫得病多難起，比來曾見幾人亡。
X74n1475_p0458a09║街巷哭聲常在耳，荒郊塚墓漸成行。
X74n1475_p0458a10║定知老少終難免，思量豈不自悲傷。
X74n1475_p0458a11║合堂並是黃泉客，爭保吾身得久長。
X74n1475_p0458a12║悟此無常事。早願證真常。常樂無常苦。
X74n1475_p0458a13║苦樂在人心（此下引正法念處經云），一切多用心。
X74n1475_p0458a14║猶如風水火，隨所得因緣，心如是行轉。
X74n1475_p0458a15║心能速疾去，亦能速疾迴，速生將天中。
X74n1475_p0458a16║速令入惡道。若能防護心，所作無不辦。
X74n1475_p0458a17║第十七上歎佛
X74n1475_p0458a18║如來、應、正等覺知心、意、識俱不可得，但以知無量故，
X74n1475_p0458a19║知如來心。如來智慧為一切世間、出世間智所依，而
X74n1475_p0458a20║如來智無所依（一也）。又恒出生世、出世智，而如來智無
X74n1475_p0458a21║增減（二也）。如大海，其水潛流四天下地及八十億諸州
X74n1475_p0458a22║中，有穿鑿者無不得水，而彼大海不作分別：我出於
X74n1475_p0458a23║水。佛智海水亦復如是，流入一切眾生心中，若諸眾
X74n1475_p0458a24║生觀察境界、修習法門，即得智慧清淨明了，而如來
X74n1475_p0458b01║智平等無二、無有分別，但隨眾生心行異故，所得智
X74n1475_p0458b02║慧各各不同（三也）。
X74n1475_p0458b03║至心歸命禮，大方廣圓覺經中大光明藏問修證方
X74n1475_p0458b04║便威德自在菩薩。
X74n1475_p0458b05║於是威德自在菩薩白佛言：世尊！譬如大城外有四
X74n1475_p0458b06║門，隨方來者非止一路，一切菩薩莊嚴佛國及成菩
X74n1475_p0458b07║提非一方便。唯願世尊！廣為我等宣說一切方便漸
X74n1475_p0458b08║次，并修行人總有幾種，令此會菩薩及末世眾生求
X74n1475_p0458b09║大乘者，速得開悟遊戲如來大寂滅海？
X74n1475_p0458b10║前說通明觀行竟，該於利鈍故云通。
X74n1475_p0458b11║頓悟漸修所斷證，從因至果一期終。
X74n1475_p0458b12║上根依此能修斷，中品雖修習氣濃，
X74n1475_p0458b13║威德愍之虔請佛，別開方便助前功。
X74n1475_p0458b14║聖凡順覺言雖備，利鈍降心力不同。
X74n1475_p0458b15║遂便宜應分路徑，隨機各入悉歸宗。
X74n1475_p0458b16║如有大城雖是一，門須四面遂面東。
X74n1475_p0458b17║不可南來從北入，各隨方所豈乖中。
X74n1475_p0458b18║唯願世尊廣為說，方便漸次契真空。
X74n1475_p0458b19║并修行人有幾種，盡令悟入涅槃宮？
X74n1475_p0458b20║爾時，世尊告威德自在菩薩言：善哉，善哉！善男子！汝
X74n1475_p0458b21║今諦聽，當為汝說。善男子！無上妙覺徧諸十方出生
X74n1475_p0458b22║如來，與一切法同體平等，於諸修行實無有二，方便
X74n1475_p0458b23║隨順其數無量，圓攝所歸脩性差別當有三種。
X74n1475_p0458b24║威德發言合聖意，世尊即許為宣揚。
X74n1475_p0458c01║隨病雖開差別行，莫交迷欲覺心王。
X74n1475_p0458c02║覺心靈妙元無上，彌滿虗空徧十方。
X74n1475_p0458c03║唯是出□一切佛，與諸法數等真常。
X74n1475_p0458c04║眾生迷此生虗妄，反妄歸真前六章。
X74n1475_p0458c05║修佛菩提唯此道，實無有二可籌量。
X74n1475_p0458c06║若約隨機方便引，機情種類數無央。
X74n1475_p0458c07║對治法藥隨時處，未世明師自審詳。
X74n1475_p0458c08║應接機緣雖各別，終須契理始相當。
X74n1475_p0458c09║理者覺心三諦義，順三修觀發心光，
X74n1475_p0458c10║圓攝所歸三種者，此三義用悉無疆。
X74n1475_p0458c11║修此三門方便處，諦聽次下為開張。
X74n1475_p0458c12║此後述修三觀前之方便
X74n1475_p0458c13║十四中　初三偈　標舉大意
X74n1475_p0458c14║三法能起一切禪，修之須具眾因緣，
X74n1475_p0458c15║因者了心元是覺，如前六段已明宣。
X74n1475_p0458c16║用此覺心修鍊行，猶如鍊鑛火為先。
X74n1475_p0458c17║若用妄心還息妄，菩提聖道在何年。
X74n1475_p0458c18║緣者五般又各五，二十五種總須專（此文出天
X74n1475_p0458c19║台止觀，為具五緣，呵五欲，棄五蓋，調五事，行五法也）。
X74n1475_p0458c20║龍樹天台并五祖（天台，依智論中纂出，故云龍樹也。五祖及諸師教禪，雖不
X74n1475_p0458c21║定立名數，而方便亦不於此，但或開或合也）。及諸佛語悉如詮（教在諸經，
X74n1475_p0458c22║如涅槃等，天台集為一處）。
X74n1475_p0458c23║次十一偈　述五緣
X74n1475_p0458c24║第一門中具五者，一須持戒決心堅，
X74n1475_p0459a01║若於業道猶存意，三昧如何得現前（經云：尸羅
X74n1475_p0459a02║不清淨，三昧不現前）？二者欲除衣貪念；
X74n1475_p0459a03║先須友計始忘緣（准大小乘經，頭它持戒衣有四種：一、上品人草葉等，二、中
X74n1475_p0459a04║品人糞掃衣，三、下品人三衣，下中更開百一供身也。食亦四種：一、果衣，二、常乞，三、僧次，四、別請及檀
X74n1475_p0459a05║越送食），衣用樹皮或草葉。
X74n1475_p0459a06║雪山童子使齊肩（須使與他齊也）。
X74n1475_p0459a07║次著一衣名糞掃（如大迦葉也）。
X74n1475_p0459a08║糞堆繒帛破而穿，火燒鼠咬并牛嚼。
X74n1475_p0459a09║但是人間所棄捐，求時易得無人奪。
X74n1475_p0459a10║住隨處坐或安眠，不假經營常坦蕩。
X74n1475_p0459a11║終身免被世緣牽，國土多寒無忍力。
X74n1475_p0459a12║麤絕細絹絮麤緜，或但三衣勿剩長。
X74n1475_p0459a13║或從百一勿雙全，皆須有主常供給。
X74n1475_p0459a14║不令衣念到心邊，三衣外者須知淨。
X74n1475_p0459a15║共人對手述其言，食者深山松栢果。
X74n1475_p0459a16║或常持鉢近人煙，或自有人常許送，
X74n1475_p0459a17║舌塵莫使汙情田，如斯友計名知足。
X74n1475_p0459a18║知足之人是大賢，衣食欲令常具足，
X74n1475_p0459a19║無過依此勝諸天（不知足者，雖似天堂，猶不稱意。今日知足，故勝諸天）。
X74n1475_p0459a20║三者閑居寂靜處，直令無事可相煩。
X74n1475_p0459a21║四者絕心諸事業，不論俗典及真詮，
X74n1475_p0459a22║五者必須依善友，此於成道是根源（善友有三
X74n1475_p0459a23║種）。就中教授真知識。
X74n1475_p0459a24║開示須令解行圓，同行亦須真善友。
X74n1475_p0459b01║互相䇿勵使精研，外護亦名為善友。
X74n1475_p0459b02║始終免慮遇逃邅。
X74n1475_p0459b03║四　八　述呵五欲（謂色、聲、香、味、觸五塵也。）
X74n1475_p0459b04║第二門中具五者，令呵所欲五般塵，
X74n1475_p0459b05║五是色聲香味觸，常能誑惑世愚人（令人於順
X74n1475_p0459b06║境主貪，違境生瞋）。欲者，令人欲得塵（塵者，汙淨
X74n1475_p0459b07║明身）。眼見色時生愛惡。
X74n1475_p0459b08║耳聞聲處起怨親，鼻覺馨□并臭穢，
X74n1475_p0459b09║舌分鹹澹及甜辛，身觸炎涼或澁滑，
X74n1475_p0459b10║皆生忻厭發貪瞋。此中一一雖違順，
X74n1475_p0459b11║鄣修禪者順為因，順境五塵多過患，
X74n1475_p0459b12║呵嫌莫便惑心神，此五得之無所益。
X74n1475_p0459b13║狗躭枯骨血沾脣，此五都慮無實物。
X74n1475_p0459b14║猶如夢得妄歡忻，此五暫時非人固。
X74n1475_p0459b15║猶如假借世金銀，逆風火炬終燒午。
X74n1475_p0459b16║果樹蟲蛇必害身，毒皷（聲如毒塗，皷聞之即死）熱金
X74n1475_p0459b17║何可觸（觸如熱金，風觸之即燒）？蜜力（昧如蜜塗刀，䑛之即傷舌）龍氣
X74n1475_p0459b18║（香如弊龍氣，臭之即病）豈宜親？衣為蓋形莫揀好。
X74n1475_p0459b19║食緣正命莫貪珍，色味偏能牽想念。
X74n1475_p0459b20║存之早晚得歸真。
X74n1475_p0459b21║五　十　述棄五蓋（一、貪，二、瞋，三、睡眠，四、棹悔，五、疑）。
X74n1475_p0459b22║第三五蓋皆須棄，貪恚睡眠掉悔疑，
X74n1475_p0459b23║諸佛目之為蓋者，蓋於心慧不圓知，
X74n1475_p0459b24║初者名為貪欲蓋，答彌勒處已微推。
X74n1475_p0459c01║前說五塵是所欲，能貪欲者却於斯，
X74n1475_p0459c02║希須欲得名貪欲，此於禪定最相違。
X74n1475_p0459c03║美食鮮衣飽暖處，意中籌度欲圖之。
X74n1475_p0459c04║瞋恚能燒一切善，害於禪定及慈悲，
X74n1475_p0459c05║想念那人曾惱我，便增我慢欲營為。
X74n1475_p0459c06║睡時六識都冥昧，喘息雖存似死尸。
X74n1475_p0459c07║餘蓋帶情猶可覺，睡當迷倒渾然時。
X74n1475_p0459c08║掉悔名為第四蓋，掉中三業總難羈（羈伴）。
X74n1475_p0459c09║卒爾譚論世上事（口掉），等閑遊走失威儀（身掉）。
X74n1475_p0459c10║意地無端緣雜境，不能專注正思惟。
X74n1475_p0459c11║自覺乖禪心又悔，悔中快快恨難追。
X74n1475_p0459c12║吾者自疑非法器，法雖勝妙恐差機（疑自）。
X74n1475_p0459c13║或疑此法修成否，虗消日月枉住持（疑法）。
X74n1475_p0459c14║或疑法主非真正，豈可將身一向依（疑師）。
X74n1475_p0459c15║猶預不能勤近趣，恰如行路遇分岐（此釋棄義）。
X74n1475_p0459c16║如上五般須屏棄，誓心決志勿追隨。
X74n1475_p0459c17║然後心心修定慧，清潭澄治鑒幽微。
X74n1475_p0459c18║六　十一　述調五事（一、食，二、睡，三、身，四、息，五、心）。
X74n1475_p0459c19║第四門中調五事，節量各便得中平。
X74n1475_p0459c20║飲食友身勿縱恣，須教宴坐久安寧。
X74n1475_p0459c21║飽則填心擁氣脈，五情昏闇不輕清。
X74n1475_p0459c22║飢則虗羸或困倦，心難[至*力]挺志難精。
X74n1475_p0459c23║二者睡眠多過患，須身提撕勿縱情。
X74n1475_p0459c24║此猶好於世上事，況修聖道豈能成。
X74n1475_p0460a01║數數䇿令神道白，勤勤覺使念心明。
X74n1475_p0460a02║毒蛇同室如何睡，賊陣相臨豈不驚。
X74n1475_p0460a03║三者調身先導引，展於友節力如爭。
X74n1475_p0460a04║呵出𮌎中熱濁氣，結跏端坐便𦟛停。
X74n1475_p0460a05║腰背通肩無聳曲，項顋至頂勿偏傾。
X74n1475_p0460a06║上下齒齊舌柱腭，安神閇目務藏晶（晶，光也。天
X74n1475_p0460a07║台云：纔斷外光，不得全合眼），四者善調安般（出息）息（不調
X74n1475_p0460a08║之相有四：一、風，二、喘，三、氣，四、息）。喘風麤氣患悲輕。
X74n1475_p0460a09║麤氣疲勞風散亂，喘多結滯息難行。
X74n1475_p0460a10║寬放身心隨血脈，緜緜出入寂無聲。
X74n1475_p0460a11║依此自然心易定，世尊樹下證無生。
X74n1475_p0460a12║五者調心離定鄣，心遊塵境亂縱橫。
X74n1475_p0460a13║用此麤心欲入定，如將汝礫作坯瓶。
X74n1475_p0460a14║麤者昏沉麤掉舉，欲求禪定審須聽。
X74n1475_p0460a15║掉好攀緣亂擾擾，沉無記錄闇冥冥。
X74n1475_p0460a16║繫念鼻端須審聽，安心臍下絕經營。
X74n1475_p0460a17║臍下抑浮令寂寂，鼻端䇿昧使惺惺。
X74n1475_p0460a18║七　五　述行五法（一、欲，二、精進，三、念，四、巧慧，五、一心）。
X74n1475_p0460a19║第五門中行五法，此於禪定是親因，
X74n1475_p0460a20║一者心心欲離世，情中好樂欲修真。
X74n1475_p0460a21║二者全依鑽火喻，初中後夜志精勤。
X74n1475_p0460a22║三念世間皆可厭，唯禪尊重實為珍。
X74n1475_p0460a23║四名巧慧能量度，得失輕重定其倫，
X74n1475_p0460a24║世界苦多西樂少，禪那常樂永宣遵。
X74n1475_p0460b01║五者由前已揀擇，一心決定不因循，
X74n1475_p0460b02║志等金剛難可壞，誓如鐵石出迷津。
X74n1475_p0460b03║無量劫來緣造業，尚猶虗喪百千身。
X74n1475_p0460b04║設盡此生無所獲，終無退念一微塵。
X74n1475_p0460b05║八　二　總結因緣（初二句緣，後二句因）。
X74n1475_p0460b06║上來二十五般事，皆是此經三觀緣。
X74n1475_p0460b07║三觀所依何法是，悟於淨覺本未圓，
X74n1475_p0460b08║用此覺心修觀行，觀成稱體即無邊。
X74n1475_p0460b09║三觀悉皆同此意，至心聽取佛誠言。
X74n1475_p0460b10║九　五　述行本（前二十五種是行緣，此是行因，故云本也。）
X74n1475_p0460b11║善男子！若諸菩薩悟淨圓覺，以淨覺心。
X74n1475_p0460b12║經噵若諸菩薩者，揀於修觀是何機。
X74n1475_p0460b13║若字由來通兩勢，若迷若悟二相違。
X74n1475_p0460b14║迷者不堪修此觀，悟人方可任隨宜。
X74n1475_p0460b15║二月空華悟淨處。
X74n1475_p0460b16║釋悟淨字。悟無明如空華，覺體即淨。
X74n1475_p0460b17║二空法界覺圓時（釋圓覺字，悟二空時所顯真如，覺即圓也），
X74n1475_p0460b18║此淨覺心是行本，三門皆用此為基（基，本也。此
X74n1475_p0460b19║是萬行之基也）。心境俱空非斷滅。
X74n1475_p0460b20║良由此體自常持，於此體中止念慮（初勸），
X74n1475_p0460b21║或將起幻正思惟，或住靈源觀起滅，
X74n1475_p0460b22║觀成萬類悉能知，豈似漸門無解力。
X74n1475_p0460b23║將迷息妄無期□，荷澤漸修因頓悟。
X74n1475_p0460b24║正同此教度人規（規，矩也）。
X74n1475_p0460c01║十　七　述起行
X74n1475_p0460c02║取靜為行，由澄諸念，覺識煩動，
X74n1475_p0460c03║三種觀門今第一，止於動亂泯喧塵。
X74n1475_p0460c04║不取諸緣為取靜，靜為躁木固宜道。
X74n1475_p0460c05║達磨教門名壁觀，內心無喘（此四字是達磨之言）絕
X74n1475_p0460c06║諸因。宗分離念（北宗）辨無念（南宗）。
X74n1475_p0460c07║行之皆可出沉淪，真理本來非動靜。
X74n1475_p0460c08║今令取靜似乖真，為欲對治喧動習。
X74n1475_p0460c09║且將靜境以澄神，心安此境名為取（非別有所
X74n1475_p0460c10║取）。此是奢磨他觀行人（無著
X74n1475_p0460c11║論中止觀二門皆有觀字）。散取攝來歸正念。
X74n1475_p0460c12║唯心無境是精勤，精勤久習其心住（上三句依
X74n1475_p0460c13║起信論修止門中，下三句接彼勢，銷此經文）。妄念波澄識像分。
X74n1475_p0460c14║故見歷然分別識，是非煩動尚紛紜（如水清即
X74n1475_p0460c15║萬像現，下二句反釋）。心念動時不覺動。
X74n1475_p0460c16║耳唯聞外不聞聞（佛頂云：眾生迷本，聞諸聲故。流轉下一句，順釋）。
X74n1475_p0460c17║今經淨源方覺識（問，念與識何別，而云無念，有何識），
X74n1475_p0460c18║雖然識有不資重（念者生情，記之不捨，故熏識起業。識但分別是非，不隨之
X74n1475_p0460c19║而繫滯也）。識有念時生愛惡。
X74n1475_p0460c20║識無念處絕憂忻（荷澤云：眼見色而能分別種種色，此是識也。文云：不隨分
X74n1475_p0460c21║別起，此是色無念也。北宗云：眼見色，意同知染法，此是念也。又云：眼見色，意同知淨法，此是識也），
X74n1475_p0460c22║識細念麤須審察，但能無念伏魔軍（但者，不必
X74n1475_p0460c23║事須無識也）。
X74n1475_p0460c24║十一　述功成
X74n1475_p0461a01║靜慧發生，身心客塵從此永滅，便能內發寂靜輕安。
X74n1475_p0461a02║前說正修寂靜行，今論此行已功成，
X74n1475_p0461a03║波息清潭徹底照，識空靜慧朗然明（無念識飜
X74n1475_p0461a04║成慧也。何名靜慧？下答云），因靜心通名靜慧（問：何名發
X74n1475_p0461a05║生？下答云），隱中顯發義云生。
X74n1475_p0461a06║貪恚客塵從此滅，內心寂靜體輕清（問：何名客
X74n1475_p0461a07║塵？昔何所生？今何所滅？下二偈答），迷時妄執身心我。
X74n1475_p0461a08║我相生於愛惡情，愛惡染心非自己，
X74n1475_p0461a09║世尊遂立客塵名，靜慧既生無我相。
X74n1475_p0461a10║身心煩惱豈能停？是故經云從此滅。
X74n1475_p0461a11║對治道理甚惺惺。又云內發輕安者（問，輕安雖
X74n1475_p0461a12║是〔必〕法，因身調適而得，何名曰發）。事勢相因可諦聽。
X74n1475_p0461a13║心有所之之謂意，意能引氣氣成形。
X74n1475_p0461a14║意昏氣濁身塵重，意靜氣清身軟輕。
X74n1475_p0461a15║輕利安和如病差，身心調暢自精靈。
X74n1475_p0461a16║心靜氣和身亦樂，身內心氣故安寧。
X74n1475_p0461a17║修既從心非外得，故云內發莫疑經。
X74n1475_p0461a18║十二　七
X74n1475_p0461a19║由寂靜故，十方世界諸如來心於中顯現，如鏡中像。
X74n1475_p0461a20║靜行已成今感應，遂將諸佛互相通。
X74n1475_p0461a21║今問凡夫修觀行，如何便有此奇功？
X74n1475_p0461a22║眾生心者猶如鏡，垢淨之時力不同，
X74n1475_p0461a23║垢則難呈一切像，淨時能現萬般容。
X74n1475_p0461a24║本覺真心妄念翳，何殊明鏡被塵蒙。
X74n1475_p0461b01║今用奔摩澄妄念，客塵已滅即心空。
X74n1475_p0461b02║由是十方諸佛現，由來凡聖本圓融。
X74n1475_p0461b03║我心應在佛心裏，何疑佛現我心中？
X74n1475_p0461b04║恐有疑於影像喻，更須徵起再研窮。
X74n1475_p0461b05║佛心非相今云影，乍聞此喻似朦朧，
X74n1475_p0461b06║凡銳入於一鏡內，九唯影像一唯銅。
X74n1475_p0461b07║銅喻觀心影喻佛，如斯配合豈乖宗。
X74n1475_p0461b08║論中亦說法身影（論云：諸佛法身徧一切處，無有作意，故說但隨眾生心現。
X74n1475_p0461b09║眾生心者，猶如於鏡，鏡〔差〕有〔同〕垢，色像不現。如是眾生心垢，法身不現）。
X74n1475_p0461b10║文字雖殊義亦同（真心，即法身也。法性宗中，經論如是），
X74n1475_p0461b11║若就華嚴法界說，聖凡相徧互重重（據此，即佛
X74n1475_p0461b12║徧眾生，元是本分，何況觀成）。
X74n1475_p0461b13║十三　二
X74n1475_p0461b14║此方便者，名奢摩他。
X74n1475_p0461b15║奢摩他者唐言止，心靜良田止萬緣。
X74n1475_p0461b16║大涅槃經云遠離（彼經說三相故，得離十相。三者奢摩他者，名曰遠離，能令
X74n1475_p0461b17║眾生離五欲故）。亦云寂靜義皆然（能令三業
X74n1475_p0461b18║成寂靜故，正同此云寂靜輕安）。亦云能滅（能滅一切煩惱，經同此云
X74n1475_p0461b19║客塵永滅）能清等（能清貪、瞋、愚癡三濁法故，一一標云奢摩他者）。
X74n1475_p0461b20║悉是定門義一邊（彼經云：以是義故，故名定相。義一邊者，是一類義也。問：此
X74n1475_p0461b21║門既名於止，止觀義別，何以疏科文標云三觀）。前段標為觀行者。
X74n1475_p0461b22║三門終處自明宣（待都了，對天台三止三觀，又涅槃三相，一一和會，即易見
X74n1475_p0461b23║也）。
X74n1475_p0461b24║至心懺悔
X74n1475_p0461c01║夫懺悔者，必須先敬三寶。所以然者，三寶即是一切
X74n1475_p0461c02║眾生良友福田。若能歸向者，則滅無量罪，長無量福，
X74n1475_p0461c03║能令行者離生死苦，得解脫樂。是故弟子某甲等，歸
X74n1475_p0461c04║依十方盡虗空界一切諸佛，歸依十方盡虗空界一
X74n1475_p0461c05║切尊法，歸依十方盡虗空界一切聖僧。弟子比丘某
X74n1475_p0461c06║甲等，仰啟十方諸佛、諸大菩薩、辟支迦佛及阿羅漢、
X74n1475_p0461c07║一切聖賢。弟子等，上來雖已懺悔根本無明及煩惱
X74n1475_p0461c08║鄣、業鄣、報鄣，而煩惱心數無量無邊，非唯八萬所造
X74n1475_p0461c09║之業，所應受報皆悉無邊，不可具陳。今據諸教所明、
X74n1475_p0461c10║我等所知分齊，更欲廣懺無始已來本末罪鄣。准諸
X74n1475_p0461c11║經教，若欲委細懺悔本末麤細一切惑業令除滅者，
X74n1475_p0461c12║先當與七種心以為方便，然後一切罪鄣乃可得滅。
X74n1475_p0461c13║何等為七？一者、慚愧，二者、恐怖，三者、厭離，四者、發菩
X74n1475_p0461c14║提心，五者、怨親平等，六、念報佛恩，七者、觀罪性空。
X74n1475_p0461c15║第一．慚愧者自性。我與釋迦如來，往昔同為凡夫，而
X74n1475_p0461c16║今世尊修行成道已來，已從爾所塵沙劫數，而我等
X74n1475_p0461c17║相與躭染六塵，流浪生死，無出離心，此實天下可慚
X74n1475_p0461c18║可愧，可羞可耻。
X74n1475_p0461c19║第二．恐怖者，既是凡夫心口意業，常與罪鄣相應，以
X74n1475_p0461c20║是因緣，命終之後，應墮地獄、餓鬼、畜生，受無量苦。如
X74n1475_p0461c21║此實為可驚可怖，可恐可懼。
X74n1475_p0461c22║第三．厭離者：我等相與親生死之中，唯有無量苦、空、
X74n1475_p0461c23║無我、不淨、虗假，如水上泡，速起速滅，往來流轉，猶若
X74n1475_p0461c24║車輪，生老病死，八苦交煎，無時暫息。眾等相與觀察
X74n1475_p0462a01║自身，從頭至足，其中但有三十六物：髮、毛、爪、齒、膿、囊、
X74n1475_p0462a02║涕、唾、生熟二藏、大膓、小膓、脾、腎、心、肺、肝、膽、𦙽、胃、肪、膏、
X74n1475_p0462a03║腦、膜、筋、脈、骨、髓、大小便利，九孔常流。是故經云：此身
X74n1475_p0462a04║苦所集，一切皆不淨，何有智慧者，而當樂此身？生死
X74n1475_p0462a05║既有如此種種惡法，甚可患厭。
X74n1475_p0462a06║第四．發菩提心者，經言：當樂佛身。佛身者，即法身也。
X74n1475_p0462a07║從無量功德智慧生，從六波羅蜜生，從慈、悲、喜、捨生，
X74n1475_p0462a08║從三十七助菩提法生，從如是等種種功德智慧生
X74n1475_p0462a09║如來身。欲得此身者，當發菩提心，求一切種智，常、樂、
X74n1475_p0462a10║我、淨薩婆若果，淨佛國土，成就眾生，於身、命、財無所
X74n1475_p0462a11║恡惜。
X74n1475_p0462a12║第五．怨親平等者，於一切眾生起慈悲心，無彼我想。
X74n1475_p0462a13║何以故爾？若見怨親即是分別，以分別心故起諸相
X74n1475_p0462a14║著，相著因緣生諸煩惱，煩惱因緣造諸惡業，惡業因
X74n1475_p0462a15║緣故得苦果。
X74n1475_p0462a16║第六．念報佛恩者。如來往昔無量劫中，捨頭目髓腦、
X74n1475_p0462a17║支節手足、國城妻子、象馬七珍，為我等故，修諸苦行。
X74n1475_p0462a18║此恩此德，實難酬報。是故經云：若以頂戴，兩肩荷負，
X74n1475_p0462a19║於恒沙劫，亦不能報。我等欲報如來恩者，當於此世
X74n1475_p0462a20║界，勇猛精進，捍勞忍苦，不惜身命，建立三寶，弘通大
X74n1475_p0462a21║乘，廣化眾生，同入正道。
X74n1475_p0462a22║第七．觀罪性空者。我等所造眾罪，無有實相，從因緣
X74n1475_p0462a23║生，顛倒而有。既因緣而生，則可從因緣而滅。從因緣
X74n1475_p0462a24║生者，押近惡友，造作無端。從因緣滅者，即是今日洗
X74n1475_p0462b01║心懺悔。是故經云：此罪相不在內，不在外，不在中間。
X74n1475_p0462b02║故知此罪從本是空。生如是等七種心已，緣想十方
X74n1475_p0462b03║諸佛賢聖，擎拳合掌，披陳至到，慚愧改革，舒瀝心肝，
X74n1475_p0462b04║洗蕩腸胃。如此懺悔，亦何罪而不滅？亦何鄣而不消？
X74n1475_p0462b05║若復正爾悠悠，後縱情慮，徒自勞形，事將何益？但復
X74n1475_p0462b06║人命無常，喻如轉燭，一息不還，便向灰壤。三塗苦報，
X74n1475_p0462b07║即身應受，不可以錢財寶貨，囑託求脫。窅窅冥冥，恩
X74n1475_p0462b08║赦無期，獨嬰此苦，無代受者。莫言我今生中無有此
X74n1475_p0462b09║罪，所以不能懇到懺悔。經中說言：凡夫之入，舉足動
X74n1475_p0462b10║步，無非是罪。又復過去生中，皆悉成就無量惡業，追
X74n1475_p0462b11║逐行者，如影隨形。若不懺悔，罪惡日深。故苞藏瑕疵，
X74n1475_p0462b12║佛教不許；說悔先罪，淨名所尚。故知長淪苦海，寶由
X74n1475_p0462b13║隱覆。是故弟子今日發露懺悔，不敢覆藏，運此增上
X74n1475_p0462b14║之心，歸投三寶，至誠懺悔。
X74n1475_p0462b15║弟子等！從無始以來至于今日，或在人天六道受報，
X74n1475_p0462b16║有此心識常懷惑愚繁滿𮌎衿，或因三毒造一切罪，
X74n1475_p0462b17║或因三漏造一切罪，或因三覺造一切罪，或因三受
X74n1475_p0462b18║造一切罪，或因三苦造一切罪，或緣三假造一切罪，
X74n1475_p0462b19║或貪三有造一切罪，如是等罪無量無邊，惱亂一切
X74n1475_p0462b20║六道四生，今日慚愧皆悉懺悔。
X74n1475_p0462b21║又復，弟子！無始已來至于今因，或因四識住造一切
X74n1475_p0462b22║罪，或因四流造一切罪，或因四取造一切罪，或因四
X74n1475_p0462b23║執造一切罪，或因四大造一切罪，或因四縛造一切
X74n1475_p0462b24║罪，或因四食造一切罪，或因四生造一切罪，如是等
X74n1475_p0462c01║罪無量無邊，惱亂六道一切眾生，今日慚愧皆悉懺
X74n1475_p0462c02║悔。
X74n1475_p0462c03║又復，弟子！無始已來至于今日，或因五住地造一切
X74n1475_p0462c04║罪、或因五受根造一切罪、或因五蓋造一切罪、或因
X74n1475_p0462c05║五慳造一切罪、或因五見造一切罪、或因五心造一
X74n1475_p0462c06║切罪，如是等煩惱無量無邊，惱亂六道一切眾生，今
X74n1475_p0462c07║日發露皆悉懺悔。
X74n1475_p0462c08║又復，弟子！無始已來至于今日，或因六情根造一切
X74n1475_p0462c09║罪，或因六識造一切罪，或因六想造一切罪，或因六
X74n1475_p0462c10║受造一切罪，或因六行造一切罪，或因六愛造一切
X74n1475_p0462c11║罪，或因六疑造一切罪，如是等煩惱無量無邊，惱亂
X74n1475_p0462c12║六道一切眾生，今日慚愧發露皆悉懺悔。
X74n1475_p0462c13║又復，弟子！無始已來至於今日，或因七漏造一切罪，
X74n1475_p0462c14║或因七使造一切罪，或因八倒造一切罪，或因八垢
X74n1475_p0462c15║造一切罪，或因八苦造一切罪，惱亂六道一切眾生，
X74n1475_p0462c16║今日發露皆悉懺悔。
X74n1475_p0462c17║又復，弟子！無始已來至於今日，或因九惱造一切罪，
X74n1475_p0462c18║或因九結造一切罪，或因九上緣造一切罪，或因十
X74n1475_p0462c19║煩惱造一切罪，或因十纏造一切罪，或因十一徧使
X74n1475_p0462c20║造一切罪，或因十二入造一切罪，或因十六知見造
X74n1475_p0462c21║一切罪，或因十八界造一切罪，或因二十五我造一
X74n1475_p0462c22║切罪，或因六十二見造一切罪，或因見諦思惟八十
X74n1475_p0462c23║八使、百八煩惱，晝夜熾燃，開諸漏門，遠一切罪，惱亂
X74n1475_p0462c24║賢聖及以四生，徧滿三界，彌亘六道，無處中藏，無處
X74n1475_p0463a01║可避。今日至倒，向十方佛、尊、法、聖眾，慚愧發露，皆悉
X74n1475_p0463a02║懺悔。
X74n1475_p0463a03║至心發願
X74n1475_p0463a04║願弟子承是懺悔三毒等一切煩惱，生生世世三慧
X74n1475_p0463a05║明、三達朗、三苦滅、三願滿。　願弟子承是懺悔四識
X74n1475_p0463a06║等一切煩惱所生功德，生生世世廣四等心、立四信
X74n1475_p0463a07║業、四惡趣滅、得四無畏。　願弟子承是懺悔五蓋等
X74n1475_p0463a08║諸煩惱，度五道、竪五根、淨五眼、成五法身。　懺悔愛
X74n1475_p0463a09║等諸煩惱所生功德，願生生世世具足六神通、滿足
X74n1475_p0463a10║六度業、不為六塵惑、常行六妙行。
X74n1475_p0463a11║又願弟子承是懺悔七漏、八垢、九結、十纏等一切諸
X74n1475_p0463a12║煩惱所生功德，生生世世坐七淨華，洗八塵水，具九
X74n1475_p0463a13║斷智，成十地行。願以懺悔十一徧使及十二入、十八
X74n1475_p0463a14║界等一切諸煩惱所生功德，願十一空解當用栖心
X74n1475_p0463a15║自在，能轉十二行輪，具足十八不共之法，無量功德
X74n1475_p0463a16║一切圓滿，迴此功德普及眾生。
X74n1475_p0463a17║發願已，歸命禮三寶。
X74n1475_p0463a18║○白眾等聽說經中無常偈
X74n1475_p0463a19║人命無根本，難可保須臾。忽然病困廛。
X74n1475_p0463a20║氣急喘唯麤（集者標舉），諸識皆昏昧。
X74n1475_p0463a21║行入險城中，親知咸棄捨，任被繩牽去。
X74n1475_p0463a22║將至𦦨摩羅，隨業而受報，勝因生善道。
X74n1475_p0463a23║惡業墮泥梨（已上出無常經，已下正法念經），如𦘕好醜形。
X74n1475_p0463a24║令譬眾像現（譬上有天宮、有地獄乃至五道），心業亦如是。
X74n1475_p0463b01║能為善惡形（已〔上〕集者結勸），寄語修行者。
X74n1475_p0463b02║心筆利而尖。須將畫聖賢。莫畫三惡道。
X74n1475_p0463b03║
X74n1475_p0463b04║圓覺道場修證廣儀第卷十一
X74n1475_p0463b05║
X74n1475_p0463b06║永仁六年十二月二十四日巳時書。
X74n1475_p0463b07║山井菴室（六十九）。
X74n1475_p0463b08║為利益眾生，南無一心佛。