X74n1475_p0477b11║
X74n1475_p0477b12║圓覺道場禮懺禪觀等法事卷第十四
X74n1475_p0477b13║
X74n1475_p0477b14║終南山草堂寺沙門　宗密　述
X74n1475_p0477b15║第二十一上歎梵准前　歎佛
X74n1475_p0477b16║如來、應、正等覺大智慧海，常有四種大智慧寶，具足
X74n1475_p0477b17║無量威德光明。此智寶光觸諸菩薩，乃至令得如來
X74n1475_p0477b18║大智。何等為四？所謂滅一切散善波浪大智慧寶、除
X74n1475_p0477b19║一切法愛大智慧寶、慧光普照大智慧寶、與如來平
X74n1475_p0477b20║等無邊無功用寶大智慧寶。諸菩薩修集一切助道
X74n1475_p0477b21║法時，起無量散善波羅浪，一切世間天、人、阿修羅所
X74n1475_p0477b22║不能壞。如來以滅一切散善波浪大智慧寶光明觸
X74n1475_p0477b23║彼菩薩，令捨一切散善波羅，持心一境住於三昧。又
X74n1475_p0477b24║以除一切法愛大智慧寶光明觸彼菩薩，令捨離三
X74n1475_p0477c01║昧味著，超廣大神通。又以慧光普照大智慧寶光明
X74n1475_p0477c02║觸彼菩薩，令捨所起光大神通，住大明功用行。又以
X74n1475_p0477c03║與如來平等無邊無功用大智慧光明觸彼菩薩，令
X74n1475_p0477c04║捨所起大明功用行，乃至得如來平等地，息一切功
X74n1475_p0477c05║用令無有餘。若無如來此四智寶大光照觸，乃至有
X74n1475_p0477c06║一菩薩得如來地，無有是處。是為如來心第五相（入八禮）。
X74n1475_p0477c07║至心歸命禮，大方廣圓覺經中大光明藏問依法離
X74n1475_p0477c08║病普覺菩薩。
X74n1475_p0477c09║第一　五　述問目
X74n1475_p0477c10║於是普賢菩薩白佛言：世尊！末世眾生去佛漸遠，賢
X74n1475_p0477c11║聖隱伏邪法增熾，使諸眾生求何等人、依何等法、行
X74n1475_p0477c12║何等行、除去何病、云何發心，令彼羣盲不墮邪見？
X74n1475_p0477c13║解在從前六段經，行於三觀及諸輪，
X74n1475_p0477c14║我受最為幽隱鄣，上來委細又彼陳。
X74n1475_p0477c15║始終修證文皆備，只要強緣發正因。
X74n1475_p0477c16║緣者必須真善友，教令反妄契於真。
X74n1475_p0477c17║長時用意無差舛，差修之柱□苦辛。
X74n1475_p0477c18║菩薩脩智如是事，威儀禮佛具諮陳，
X74n1475_p0477c19║末世眾生去佛遠（如人有子，病者偏憂；菩薩大悲，先哀末世）。
X74n1475_p0477c20║聖賢隱伏沒邪津，修行欲辨明師者（前云求善
X74n1475_p0477c21║知識不墮邪見，故求此也）。未委令求何等人？
X74n1475_p0477c22║依何等法行何行？心除何病得精純？
X74n1475_p0477c23║何以發心合大道，自他俱得出沉淪。
X74n1475_p0477c24║答處有五段，今二十一偈：一、指示明師令事。答：求
X74n1475_p0478a01║何等人？
X74n1475_p0478a02║善男子！末世眾生將發大心求善知識，欲修行者當
X74n1475_p0478a03║求一切正知見人，心不住相，不著聲聞、緣覺境界，雖
X74n1475_p0478a04║現塵勞，心常清淨，示有諸過，讚歎梵行，不令眾生入
X74n1475_p0478a05║不律儀，求如是人即得成就阿耨多羅三藐三菩提。
X74n1475_p0478a06║末世眾生見如是人，應當供養，不惜身命。彼善知識
X74n1475_p0478a07║四威儀中常現清淨，乃至示現種種過患，心無憍慢，
X74n1475_p0478a08║況復摶財、妻子、眷屬？若善男子於彼善友不起惡念，
X74n1475_p0478a09║即能究竟成就正覺，心華發明照十方剎。
X74n1475_p0478a10║佛言末世眾生等，大心將發（揀二乘心）欲修行
X74n1475_p0478a11║（正因），須求正見真知識（正，緣也，佛
X74n1475_p0478a12║種從緣起故。文殊告善財云：親近供養諸善知識，是具一切智最初因緣。光讚般若云：欲學般若，常
X74n1475_p0478a13║與善知識相隨，常當承事），理事窮通照未萌（法句經云：
X74n1475_p0478a14║善解深法空無相無作，了達諸法本來平等，無業無報，無因無果，於畢竟空中熾然建立，名善知識。
X74n1475_p0478a15║華手經云：有四法者，當知是善知識，謂善知修道教化名及過患），
X74n1475_p0478a16║心不住於三界相（六塵），亦非滯在二乘坑（不着聲聞、
X74n1475_p0478a17║緣覺境界），外相順違無定迹。
X74n1475_p0478a18║中心（恒清淨）悲智必專精（淨名云：雖有妻子，常修梵行。華嚴云：菩薩在家，
X74n1475_p0478a19║與妻子俱，未曾捨離菩提之心），雖現塵勞（貪等）讚梵行。
X74n1475_p0478a20║雖同諸過毀迷情，撿察意根常寂靜。
X74n1475_p0478a21║且將同事攝眾生（欲度有過眾生，先以同事相攝，心既相親，方能受教）。
X74n1475_p0478a22║抱持斷欲婆須蜜（華嚴說也，乃至攝我脣吻等，皆得解脫法門）。
X74n1475_p0478a23║入舍呵婬是淨名（入於〔婬〕示欲之過。又云：先以欲鉤牽，後令入佛智）。
X74n1475_p0478a24║或因事故乖真教，貶己乘非護法城（或為利益，
X74n1475_p0478b01║或有別緣，或厄難，或病疾等，所作非儀，暫乖真教，只得貶己乘非，不得飾非說理，以誤凡下），
X74n1475_p0478b02║不使眾生入不律，終令塵濁至澄清。
X74n1475_p0478b03║求得奴斯真善友，貪真減損智增明。
X74n1475_p0478b04║無邊苦海終當出，阿耨菩提決定成。
X74n1475_p0478b05║末世眾生見此輩，必須供養委身形。
X74n1475_p0478b06║設令喪命須乘事，文在大乘四法經（經云：未來
X74n1475_p0478b07║眾生發意欲求大菩提者，當修四法：一者、當發大菩提心，寧失身命不應退轉；二者、應當親近善友，
X74n1475_p0478b08║寧失身命不應遠離；三、修忍辱；四、住寂靜之處云云），
X74n1475_p0478b09║因捨幻軀聞妙法，如將瓦器換金瓶。
X74n1475_p0478b10║見師過患及清淨，不得必生一念輕。
X74n1475_p0478b11║菩薩化儀何可測？須知貴寶弊囊盛（智度論文）。
X74n1475_p0478b12║豈以迹乖便怠慢？豈觀順行始虔誠？
X74n1475_p0478b13║身命尚猶不合惜，況於財食及名榮。
X74n1475_p0478b14║始終不起（惡）猜疑念（猜疑即惡也，法句說疑念之失云云）。
X74n1475_p0478b15║正覺心華自發明，明照十方諸剎土，
X74n1475_p0478b16║初心等佛不應驚（前章已說，故此不可驚也）。
X74n1475_p0478b17║次說明師所證法，應離四病契心靈。
X74n1475_p0478b18║便是答依何等問，眾人一一自專聽。
X74n1475_p0478b19║二、分別四病令除。答：依何等法令當？
X74n1475_p0478b20║第三　九偈　述生心造作
X74n1475_p0478b21║善男子！彼善知識所證妙法應離四病。云何四病？一
X74n1475_p0478b22║者、作病。若復有人作如是念言：我於本心作種種行，
X74n1475_p0478b23║欲求圓覺。彼圓覺性非作得故，說名為病。
X74n1475_p0478b24║若復有人作是念，欲求圓覺在修持，
X74n1475_p0478c01║獨度籌量種種行（或此行、或彼行，非一人悉擬行為種種），
X74n1475_p0478c02║興心計校擬營為，誦呪持經僧俗講。
X74n1475_p0478c03║拘身執律事威儀，端然宴坐心心息。
X74n1475_p0478c04║照有觀空種種思，供養佛僧申敬重。
X74n1475_p0478c05║修營塔寺効驅馳，遊行世界資聞見。
X74n1475_p0478c06║棲止深山避過非，或受飢寒苦是行。
X74n1475_p0478c07║或云衣食道之資，或擬終身唯自撿。
X74n1475_p0478c08║或謀他日作人師，於此多門隨執一。
X74n1475_p0478c09║欲憑此行契玄微，既是生情屬造作。
X74n1475_p0478c10║故於圓覺悉乖違，彼圓覺性非因作。
X74n1475_p0478c11║作意如何得契之，有作有求非解脫（上皆准經
X74n1475_p0478c12║呵非了，此下以經密意影顯是云）。無求無作自圓伊。
X74n1475_p0478c13║伊圓舉動皆無著，語默縱橫總合亘。
X74n1475_p0478c14║還就上來諸行相，遇緣應作在隨時。
X74n1475_p0478c15║隨智不隨於識念，即於圓覺不參差。
X74n1475_p0478c16║貪瞋習氣量輕重，自看何病用何治。
X74n1475_p0478c17║六度還須長順性（起信云：性無慳恡，順本性故，修檀乃至般若皆爾）。
X74n1475_p0478c18║利他方便運慈悲，聚沙積土猶成佛（法華經）？
X74n1475_p0478c19║豈況多聞門（上來所引）何所疑。
X74n1475_p0478c20║第四　六　述任意浮沉
X74n1475_p0478c21║二者、任病。若復有人作如是言：我等今者不斷生死、
X74n1475_p0478c22║不求涅槃，生死、涅槃無起滅念，任彼一切隨諸法性
X74n1475_p0478c23║欲求圓覺。彼圓覺性非任有故，說名為病。
X74n1475_p0478c24║二者名之為任病。復有餘人作是言：
X74n1475_p0479a01║我今不斷於生死，復不求於寂滅門，
X74n1475_p0479a02║生死涅槃無起滅，任他一切稱其根。
X74n1475_p0479a03║各順自心隨法性，何須改作強生痕。
X74n1475_p0479a04║衣食精麤但喫著，是非好惡不能論。
X74n1475_p0479a05║要住要行看穩便，誰能謙讚記寒溫。
X74n1475_p0479a06║彼圓覺性非因性，故佛呵之為病源。
X74n1475_p0479a07║前段驅馳欲覓佛，此科放縱任迷昏。
X74n1475_p0479a08║定慧功能從不營，貪瞋習氣若為飜。
X74n1475_p0479a09║尚味欲天勝福樂，焉真覺性出塵喧。
X74n1475_p0479a10║四皓（商山之者）寧逃業力擊，七賢豈免死生吞。
X74n1475_p0479a11║若不修行常幻化（前云：若諸眾生本不修行，於生死中常居幻化），
X74n1475_p0479a12║此之意見豈堪存。
X74n1475_p0479a13║第五　三　述止息妄心
X74n1475_p0479a14║三者、止病。若復有人作如是言：我今自心永息諸念，
X74n1475_p0479a15║得一切性寂然平等。欲求圓覺，彼圓覺性非止合故，
X74n1475_p0479a16║說名為病（說此病者，防前奢摩他觀也。恐迷取靜澄念之言，成此病也）。
X74n1475_p0479a17║第三止病今當說，有人患見眾攀緣，
X74n1475_p0479a18║自心永息於諸念，一切均平皆寂然。
X74n1475_p0479a19║圓覺性非偏止合，兼於觀照始名禪。
X74n1475_p0479a20║故佛判之為止病，病者良由住一邊（救云：本性
X74n1475_p0479a21║無念，念起乖。〔住〕今止妄念，以合本性，何妨？今破之云），
X74n1475_p0479a22║念無而有猶能止，照有而迷何不研（研磨觀察）。
X74n1475_p0479a23║念異真心既要息，止非覺性亦須甄（真本無念，
X74n1475_p0479a24║念既乖真。性本無止，止亦違性。故須甄揀）。
X74n1475_p0479b01║第六　三　述滅除根境（計之空無，是滅除義。）
X74n1475_p0479b02║四者滅病。若復有人作如是言：我今永斷一切煩惱，
X74n1475_p0479b03║身心畢竟空無所有，何況根塵虗妄境界一切永寂。
X74n1475_p0479b04║欲求圓覺，彼圓覺性非寂相故，說名為病。（說此病，防寂觀也。由
X74n1475_p0479b05║前二十五輪中指寂觀，皆云寂滅及斷煩惱，恐迷彼成此。）
X74n1475_p0479b06║前門息念令歸寂，此見身心畢竟空。
X74n1475_p0479b07║何況根塵虗妄境，永除煩惱以為功。
X74n1475_p0479b08║覺體虗明何永寂，滅心住寂是乖中。
X74n1475_p0479b09║中道有空雖總泯，真源動靜必雙融。
X74n1475_p0479b10║恒沙妙用元無礙，住寂之心豈是通。
X74n1475_p0479b11║乍說不妨如近理，細詳方覺甚乖宗。
X74n1475_p0479b12║第七　九　述結明真偽
X74n1475_p0479b13║離四病者，則知清淨。作是觀者，名為正觀；若他觀者，
X74n1475_p0479b14║名為邪觀。
X74n1475_p0479b15║四門皆是諸經讚，三觀之中二亦然（□□）。
X74n1475_p0479b16║今此佛呵為病者，有其兩意聽吾宣。
X74n1475_p0479b17║一者四皆無觀慧，半浮半滯各成偏。
X74n1475_p0479b18║二者率心住一行，所聞之法未精研，
X74n1475_p0479b19║纔悟一門離善友，纔看一教厭文繁。
X74n1475_p0479b20║不窮聖意為繩墨，不就明師為勝緣。
X74n1475_p0479b21║但自性倩立意見，但貪單省情於邊，
X74n1475_p0479b22║細詳經意知如此，是故皆云作是言（是意中言，
X74n1475_p0479b23║非出聲也）。若使一人即具四。
X74n1475_p0479b24║但存互泯墮成圓，即此四門皆入道。
X74n1475_p0479c01║結云清淨是無𠎝，遮莫施為種種行，
X74n1475_p0479c02║元來止息不離運，雖觀根境皆空寂。
X74n1475_p0479c03║任運見聞無所牽，由是結云名止觀。
X74n1475_p0479c04║病除法在可精專，若怕四𠎝俱不用。
X74n1475_p0479c05║更於四外有何詮，故云他觀名邪觀。
X74n1475_p0479c06║不離不即實幽玄，若更生情為別見。
X74n1475_p0479c07║斯為他觀涉邪阡（阡者〔怕〕路），取四名邪離四正。
X74n1475_p0479c08║離由俱用取由偏，猶如四謗因偏取。
X74n1475_p0479c09║四謗俱融是四門（入法無門也。華嚴序云：四句之火莫焚，萬法之門皆入）。
X74n1475_p0479c10║第八　三　徵釋四病所屬
X74n1475_p0479c11║已知四病心須離，未審經文誡阿誰。
X74n1475_p0479c12║為說學徒為善友，文中標結似相違（標處似明
X74n1475_p0479c13║善友，結處似誡學人，故此徵起而問也。下徵釋云）。
X74n1475_p0479c14║今勘佛言詳利害，學徒善友總須知。
X74n1475_p0479c15║是以經中迴互說，令知此病貫師資。
X74n1475_p0479c16║既知四病應當離，學道須𠗦離病師。
X74n1475_p0479c17║依詫此師修道處，始終離病是常規。
X74n1475_p0479c18║第九　十六　述第三辨事師之心答：行何等行？（文云：
X74n1475_p0479c19║欲修行者，應當供養善友結法。如是修行，方入圓覺故。）
X74n1475_p0479c20║善男子！末世眾生欲修行者，應當盡命供養善友、事
X74n1475_p0479c21║善知識。彼善知識欲來親近，應斷驕慢；若復遠離，應
X74n1475_p0479c22║斷瞋恨；現逆順境猶如虗空，了知身心畢竟平等，與
X74n1475_p0479c23║諸眾生同體無異。如是修行，方入圓覺。
X74n1475_p0479c24║菩薩問修何等行？佛言善友是因緣（悟是了因，
X74n1475_p0480a01║本性是正因。善友是緣，因具三因，即證果也）。末世欲修三觀者。
X74n1475_p0480a02║應當盡命永相親（善財問文殊，云何學菩薩行，文殊令事善知識。涅槃云，善
X74n1475_p0480a03║友成菩提，具足因緣），怡聲順色長乘事。
X74n1475_p0480a04║發言吐氣即須真，若來親近除驕慢（善友度人，
X74n1475_p0480a05║種種方便，師徒相契，法意方傳，是以親近。愚者無識，驕慢即生），
X74n1475_p0480a06║若復遠離勿生瞋（或欲除慢，或遇異緣，相去相離，便生瞋恨，云：疎我親彼，說
X74n1475_p0480a07║受說憎。既一念瞋，則百萬鄣起，非唯失道，乃墮三途，故佛誡之也）。
X74n1475_p0480a08║慈悲度脫多方便，俯就機情尚與鄰。
X74n1475_p0480a09║要妙行門難付授，師徒心契意方申。
X74n1475_p0480a10║愚人因此生輕慢（論語云：女子與小人，近之則不遜，遠之則怨），
X74n1475_p0480a11║慢鄣如何法入神，直須供養無厭足（現）。
X74n1475_p0480a12║順逆（境猶）如（虗）空（心無改易，如空不變於逆，如空不分別）始悟真。
X74n1475_p0480a13║我與眾生兼善友，身心畢竟（平等同）體（無異）常
X74n1475_p0480a14║均。如是修行方入覺。
X74n1475_p0480a15║不能如是是頑器，不知善友何恩德。
X74n1475_p0480a16║諸佛皆令沒命親，法句經中撮要說。
X74n1475_p0480a17║眾聽略引少多文（舉二十一喻）。
X74n1475_p0480a18║眼能示導菩提路（具云：善知識者，猶如眼目示導汝等菩提路故。初六字，後
X74n1475_p0480a19║一字，每喻皆同）。父母養（育汝等菩提路故）於智慧身。
X74n1475_p0480a20║脚能荷負（汝等）離生死（第三句皆有汝等字，無者少也）。
X74n1475_p0480a21║橋梁運載出沉淪，日月照令離黑闇。
X74n1475_p0480a22║財寶資令（〔枚〕攝汝等）永（經無永字）離貪（苦故）。
X74n1475_p0480a23║利箭射於煩惱賊，勇將能降生死軍，
X74n1475_p0480a24║絙繩挽拔離地獄，妙藥醫治貪與瞋。
X74n1475_p0480b01║衣（寶衣蓋覆切色身）食（飲食能使長法身）梯橙（扶助至彼岸）并鎧杖
X74n1475_p0480b02║（降伏汝等諸魔怨故）。利刀（能斷諸魔怨故）時雨（潤漬菩提
X74n1475_p0480b03║牙）火燒薪（能熟涅槃食故）。善知識者有如是。
X74n1475_p0480b04║無量無邊功德輪，善等如來能破惑。
X74n1475_p0480b05║故令教汝倍殷勤，寶明聞說號咷哭。
X74n1475_p0480b06║淚下椎胸悶絕頻（於是寶明〔寶明〕菩薩與諸大眾，聞說此法及善知識甚深
X74n1475_p0480b07║法要，舉聲號哭，淚下如雨，悲啼懊惱，不能自裁。自念：我等從曠劫來，為善知識之所守護，是故今日
X74n1475_p0480b08║值於如來，得聞深法。善知識力，非我力能。自念：我等從本已來，未曾報恩，無心親近。說是語已，重復
X74n1475_p0480b09║舉聲云云），自恨多生蒙守護。
X74n1475_p0480b10║不知恩德但因修，世尊憐愍虗長歎。
X74n1475_p0480b11║動殺普光菩薩臻，情問如何事善友？
X74n1475_p0480b12║佛言善友德無倫，能於三毒塵勞處，
X74n1475_p0480b13║便令頓悟出迷津，如有將船相濟渡。
X74n1475_p0480b14║不覺身心到海濵（水際），欲行險路須依詫。
X74n1475_p0480b15║備有寶車鎧仗人，甘露獸王金翅鳥，
X74n1475_p0480b16║無邊功德實希聞，應當供養忘軀命。
X74n1475_p0480b17║何況妻兒及七珍，善友所為種種行。
X74n1475_p0480b18║不應疑念一微塵，具引一經為類例。
X74n1475_p0480b19║華嚴等教卒難陳，是以善財求大行。
X74n1475_p0480b20║文殊一向遣南巡。
X74n1475_p0480b21║第十　三　述第四除病之行答：除去何病（於中先說病，後說除）？
X74n1475_p0480b22║善男子！末世眾生不得成道，由有無始自他憎愛一
X74n1475_p0480b23║切種子，故未解脫。（上皆病也。此下說〔活活〕中又二：初且等心。觀人云：）若復有
X74n1475_p0480b24║人觀彼怨家如己父母，心無有二，即除諸病。（此下明等心。觀
X74n1475_p0480c01║法云：）於諸法中自他憎愛亦復如是。
X74n1475_p0480c02║末世眾生不得道，皆由憎愛自他心，
X74n1475_p0480c03║現行前段論麤重，種子斯文說甚深（唯識論中
X74n1475_p0480c04║引經偈云：阿陀那識甚深細，一切種子如瀑流，我於凡愚不開演，恐彼分別執為我），
X74n1475_p0480c05║若見怨家如父母，始終不作二胸襟（胸襟，心也）。
X74n1475_p0480c06║如此能除諸病本，修行聖道始堪任。
X74n1475_p0480c07║於諸法處還如是，生死涅槃非古今。
X74n1475_p0480c08║人法自他平等見，華嚴萬行自成林（十行菩薩
X74n1475_p0480c09║皆同名林，謂功德林等）。
X74n1475_p0480c10║第十一　四　述第五發心深廣答：云何發心之問？
X74n1475_p0480c11║善男子！末世眾生欲求圓覺，應當發心作如是言（揀器
X74n1475_p0480c12║也。准彌勒頌釋金剛經，發心安住有四種心，謂：一、廣大心，四生悉度也；二、第一心，令入無餘涅槃也；三、常心，實
X74n1475_p0480c13║無眾生得度；四、不顛倒心，無我人相等。今經亦同）：盡於虗空一切眾生（一、廣大心），我
X74n1475_p0480c14║皆令入究竟圓覺（二、第一心），於圓覺中無取覺者（三、常心也），除
X74n1475_p0480c15║彼我人一切諸相（四、不顛倒心）。如是發心，不墮邪見。
X74n1475_p0480c16║佛言末世眾生等，若求圓覺決心求，
X74n1475_p0480c17║應當廣發無邊□，世界虗空等廓周。
X74n1475_p0480c18║所有卵胎濕化等，悉皆度脫永無休（一廣大心）。
X74n1475_p0480c19║令歸究竟圓明覺，盡使出於生死流（二第一心）。
X74n1475_p0480c20║於□覺心無取者（三常心也），我人諸相已今搜（不顛倒心）。
X74n1475_p0480c21║念念自熏悲智種，心心自鍊漸調柔（十地）。
X74n1475_p0480c22║品地地有調柔果，乘斯願力逢緣化。
X74n1475_p0480c23║豈假生情我計修，三世如來皆若此。（如是發心）
X74n1475_p0480c24║不（墮邪見）然，便是二乘收。
X74n1475_p0481a01║至心懺悔
X74n1475_p0481a02║弟子等！已懺殺罪，次懺劫盜之罪。經中說言：物若屬
X74n1475_p0481a03║他他所守護，於此物中一草一葉不與不取，何況盜
X74n1475_p0481a04║竊？但自眾生唯見現在，故以種種不道而取，致使未
X74n1475_p0481a05║來受此殃累。是故經言：劫盜之罪，能令眾生墮於地
X74n1475_p0481a06║獄餓鬼受苦。若在畜生，則受牛馬驢騾駱駄等形，以
X74n1475_p0481a07║其所有身力血肉償他宿債。若生人中為他奴婢，衣
X74n1475_p0481a08║不蔽形食不充口，貧寒困苦人理殆盡。劫盜既有如
X74n1475_p0481a09║是苦報，是故弟子！今日至到稽首歸依佛。
X74n1475_p0481a10║弟子！自從無始以來至于今日，或盜他財寶興刃強
X74n1475_p0481a11║奪，或自恃怙身力逼迫而取，或恃公威或假勢力，高
X74n1475_p0481a12║桁大械枉厭良善，吞納姦貨栲直為曲，為此因緣身
X74n1475_p0481a13║羅憲網，或住邪治領他財物，侵云益私侵私益公，損
X74n1475_p0481a14║彼利此損此利彼，自饒口與心恡，或竊沒祖佸偷度
X74n1475_p0481a15║關稅，匿公輸課藏隱使伇，如是等罪今悉懺悔。或是
X74n1475_p0481a16║佛物僧物不與而取，或經像物，或營治塔寺物，或供
X74n1475_p0481a17║養常住僧物，或擬招提僧物，或盜取悞用恃勢不還，
X74n1475_p0481a18║或自借貸人，或復換貸漏忘，或三寶物混亂雜用，或
X74n1475_p0481a19║以眾物糓米樵薪鹽豉醬醋菜茹果實錢帛竹木繒
X74n1475_p0481a20║綵幡蓋香華油燭隨情逐意，或自用或與人用，或摘
X74n1475_p0481a21║佛華果用僧鬘物，因三寶財私自用，或與人利己，如
X74n1475_p0481a22║是等罪無量無邊，今日慙愧皆悉懺悔。
X74n1475_p0481a23║又復無始以來至于今日，或作周旋朋友、師僧同學、
X74n1475_p0481a24║父母兄弟、六親眷屬，共住同止，百一所須，臾相欺罔，
X74n1475_p0481b01║或於鄉鄰比近，移籬拓牆，侵他第宅，改標易相，虜略
X74n1475_p0481b02║田園，因公託私，奪人邸店及以屯野，如是等罪，今悉
X74n1475_p0481b03║懺悔。　又復無始以來，或攻城破邑，燒村柵壞，偷賣
X74n1475_p0481b04║良民，誘他奴婢，或復枉壓無罪之人，使其形殂血刃，
X74n1475_p0481b05║身被徒鏁，家業破散，骨肉生離，分張異域，生死隔絕，
X74n1475_p0481b06║如是等罪，無量無邊，今日至到，皆悉懺悔。　又復無
X74n1475_p0481b07║始以來至於今日，或商估博貨，邸店市易，輕秤小計，
X74n1475_p0481b08║滅割尺寸，盜竊分銖，欺罔圭合，以麤易好，以短換長，
X74n1475_p0481b09║巧欺百端，希望毫𨤲，如是等罪，今悉懺悔。　又復無
X74n1475_p0481b10║始以來至于今日，穿踰牆壁，斷道抄略，抵捍債息，負
X74n1475_p0481b11║情違要，面欺心口，或非道陵奪鬼神禽獸四生之物，
X74n1475_p0481b12║或假託卜相，取人財寶，如是乃至以利求利，惡求多
X74n1475_p0481b13║求，無厭無足，如是等罪，無量無邊，不可說盡，今日至
X74n1475_p0481b14║到，向十方佛尊法聖眾，皆悉懺悔。
X74n1475_p0481b15║次復懺悔貪愛之罪。經中說言：但為貪欲閉在癡獄，
X74n1475_p0481b16║沒生死河，莫之能出。眾生為是五欲因緣，從昔以來
X74n1475_p0481b17║流轉生死，一一眾生一切生中，所積身骨如王舍城
X74n1475_p0481b18║毗富羅山，所飲母乳如四大海水，身所出血復過於
X74n1475_p0481b19║此，父母、兄弟、六親、眷屬命終哭泣，所出目淚如四海
X74n1475_p0481b20║水。是故說言：有愛即生，愛盡即滅。故知生死，貪愛為
X74n1475_p0481b21║本。所以經言：婬欲之罪，能令眾生墮於地獄、餓鬼受
X74n1475_p0481b22║苦。若在畜生，即受鴿、雀、鴛鴦等身；若生人中，妻不貞
X74n1475_p0481b23║良，不得隨意眷屬。婬欲既有如此惡報，是故弟子今
X74n1475_p0481b24║日稽顙歸依佛。
X74n1475_p0481c01║弟子！自從無始以來至於今日，或通人妻妾奪他婦
X74n1475_p0481c02║女，侵陵貞潔行比丘尼，破他梵行逼迫不道，濁心邪
X74n1475_p0481c03║視言語嘲調，或復耻他門戶汙賢善名，或於男子五
X74n1475_p0481c04║種人所起不淨行，如是罪無量無邊，今日至誠皆悉
X74n1475_p0481c05║懺悔。　又復無始以來至於今日，或為眼色惑，愛染
X74n1475_p0481c06║玄黃紅綵朱紫珍玩寶飾，或取男女長短黑白姿態
X74n1475_p0481c07║之相，起非法想；耳貪好聲宮商絃管伎樂歌唱，或取
X74n1475_p0481c08║男女音聲語言啼笑之相，起非法想；或鼻藉各香蘊
X74n1475_p0481c09║麝幽蘭鬱金蘇合，起非法想；或舌貪好味鮮美甘肥
X74n1475_p0481c10║眾生肉血，資養四大更增苦本，起非法想；身樂華綺
X74n1475_p0481c11║錦繡羅縠，一切細滑七珍麗服，起非法想；或意多亂
X74n1475_p0481c12║想觸向乖法，有此六想造罪尤甚。如是等罪無量無
X74n1475_p0481c13║邊，今日至到向十方佛尊法聖眾，皆悉懺悔。
X74n1475_p0481c14║上已懺悔身三業竟，今當次第懺悔口四惡業。經中
X74n1475_p0481c15║說言：口業之罪，能令眾生墮於地獄餓鬼受苦。若在
X74n1475_p0481c16║畜生，則受鵂鶹鳩鴿鳥形，聞其聲者無不憎惡。若生
X74n1475_p0481c17║人中口氣常臭，所有言說人不信受，眷屬不和常相
X74n1475_p0481c18║鬪諍。口業既如是惡果，是故弟子今日至誠歸依佛。
X74n1475_p0481c19║弟子！自從無始以來至於今日，妄言、兩舌、惡口、綺語，
X74n1475_p0481c20║傳空說有、說有言空，不見言見、見言不見，不聞言聞、
X74n1475_p0481c21║聞言不聞，不知言知、知言不知，欺賢罔聖言行相乖，
X74n1475_p0481c22║自稱己譽得過人法，我得四禪、四無色定、阿那波那、
X74n1475_p0481c23║十六行觀，得須陀洹至阿羅漢、辟支佛、不退菩薩，天
X74n1475_p0481c24║來、龍來、鬼來、神來、旋風土鬼皆至我所，彼問我答顯
X74n1475_p0482a01║異，或眾要名利，如是等罪今悉懺悔。
X74n1475_p0482a02║又復無始以來，至於今日，或讒言鬪亂，交扇彼此，兩
X74n1475_p0482a03║舌間搆，販筭口舌，向彼說此，向此道彼，離他眷屬，壞
X74n1475_p0482a04║人善友，使狎密者為疎，親舊成怨；或綺辭不實，言不
X74n1475_p0482a05║及義，誣議君父，評薄師長，破壞忠良，埋沒勝己，通利
X74n1475_p0482a06║二國，彼此扇作，浮華虗巧，發言常虗，口是心非，其途
X74n1475_p0482a07║非一，對而譽歎，背即呵毀，讚誦邪書，傳邪惡法；或惡
X74n1475_p0482a08║口罵詈，言語麤獷；或呼天扣地，牽引鬼神。如是口業
X74n1475_p0482a09║所生諸罪，無量無邊，今日至到，向十方佛尊法聖眾，
X74n1475_p0482a10║皆悉懺悔。
X74n1475_p0482a11║至心發願
X74n1475_p0482a12║願弟子等，承是懺悔劫盜等罪所生功德，生生世世
X74n1475_p0482a13║得如意寶，常雨七珍上妙衣服，百味甘露種種湯藥，
X74n1475_p0482a14║隨意所須應念即至，一切眾生無偷奪想，一切皆能
X74n1475_p0482a15║少欲知足不耽不染，常樂惠絕行濟急道，頭目髓腦
X74n1475_p0482a16║如棄涕唾，迴向滿足檀波羅蜜。
X74n1475_p0482a17║又願弟子等，承是懺悔婬欲等罪所生功德，願生生
X74n1475_p0482a18║世世，自然化生，不由胞胎，清淨皎潔，相好光麗，六情
X74n1475_p0482a19║開朗，聰利分明，了達恩愛，猶如桎梏，觀此六塵，如幻
X74n1475_p0482a20║如化，於六欲境，決定厭離，乃至夢中，不起邪想，內外
X74n1475_p0482a21║因緣，永不能動。願以懺悔眼根功德，願令此眼，徹見
X74n1475_p0482a22║十方諸佛菩薩清淨法身，不以二相。願以懺悔耳根
X74n1475_p0482a23║功德，願令此耳，常聞十方諸佛賢聖所說正法，如教
X74n1475_p0482a24║奉行。願以懺悔鼻根功德，願令此鼻，常聞香積，入法
X74n1475_p0482b01║位香，捨離生死不淨臭穢。願以懺悔舌根功德，願令
X74n1475_p0482b02║此舌，常䬸法喜禪悅之食，不貪眾生血肉之味。願以
X74n1475_p0482b03║懺悔身根功德，願令此身，披如來衣，著忍辱鎧，臥無
X74n1475_p0482b04║畏牀，坐四禪座。願以懺悔意根功德，願令此意，成就
X74n1475_p0482b05║十想，洞達五明，深觀二諦空平等理，從方便慧，起十
X74n1475_p0482b06║妙行，入法流水，念念增明，顯發如來大無生忍。
X74n1475_p0482b07║又願弟子承是懺悔口業眾罪所生功德，願生生世
X74n1475_p0482b08║世具八音聲、四無礙辨，常說柔和利益之語，其聲清
X74n1475_p0482b09║雅一切樂聞，善解眾生方便言語，若有所說應時應
X74n1475_p0482b10║根，令彼聽者即得解了，超凡入聖開發慧眼。
X74n1475_p0482b11║發願已，歸命禮三寶。
X74n1475_p0482b12║○白眾等聽說此時無常偈
X74n1475_p0482b13║人生一世內。妄想萬年期。黃昏氣撮心。
X74n1475_p0482b14║半夜命已盡（集者標舉），眷屬皆捨去。
X74n1475_p0482b15║財物任他將，但持自善根，險道充糧食。
X74n1475_p0482b16║若無諸善業，不免趣三途。方悔一生中。
X74n1475_p0482b17║虗為別計挍，勸諸徒眾等，數數諦思惟。
X74n1475_p0482b18║動求正法門，動修出苦道。（各說無常偈。）
X74n1475_p0482b19║
X74n1475_p0482b20║圓覺道場禮懺禪觀等法事第卷十四