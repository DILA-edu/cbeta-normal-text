X74n1477_p0517a01║
X74n1477_p0517a02║
X74n1477_p0517a03║
X74n1477_p0517a04║
X74n1477_p0517a05║No. 1477
X74n1477_p0517a06║首楞嚴壇場修證儀
X74n1477_p0517a07║
X74n1477_p0517a08║晉水沙門　淨源　編敘
X74n1477_p0517a09║大首楞嚴經者，乃九界交歸之要門，一乘冥會之妙
X74n1477_p0517a10║道也。徵誦呪則六時圍壇，辨證果則百日宴坐，雖事
X74n1477_p0517a11║儀而沖邃，實理觀以融明者也。若夫修三觀而均七
X74n1477_p0517a12║大，黜魔境而歷聖位，則近古章句，亦云備足。景祐初，
X74n1477_p0517a13║（淨源）忝授斯經於長水疏主暨縉雲尊者之門，雖學
X74n1477_p0517a14║以植其志，思以篤其道，而唯務節錄奧義，編述鈔文
X74n1477_p0517a15║而已。至若結界持呪之宏規，銓次禮請之懿範，則未
X74n1477_p0517a16║暇執筆也。熈寧四年，講道于青墩、寶閣、蘭若，誨人之
X74n1477_p0517a17║餘，歷觀長水、孤山諸疏，金衡、聞薰等鈔，博採壇場之
X74n1477_p0517a18║量，遐求敷設之儀，刊修懇願之功，緝綴懺罪之要，竝
X74n1477_p0517a19║皆考文責實，條析異同，亦詶門學（宗禮）之再請也。然
X74n1477_p0517a20║則麗藻鴻辭，大有慚於前喆，而遷善遠罪，亦無愧於
X74n1477_p0517a21║後昆云耳。
X74n1477_p0517a22║修懺法儀，略明十種。
X74n1477_p0517a23║一者壇場方軌二者啟請賢聖三者供養觀門
X74n1477_p0517a24║四者稱讚如來五者禮敬三寶六者圍壇誦呪
X74n1477_p0517b01║七者滌業規品八者懺悔發願九者旋繞念誦
X74n1477_p0517b02║十者析通觀法（若夫淨身方法備如圓覺行願二本懺儀願諸學者詳而觀之稟祖訓焉）
X74n1477_p0517b03║壇場方規第一
X74n1477_p0517b04║昔者吾佛大聖，以中人之過易生，惟其靜也，可以制
X74n1477_p0517b05║諸本。於是梵剎壇儀，多附于深邃巖谷，幽僻林泉。既
X74n1477_p0517b06║與居民相遠，揚揚之塵不驚，轔轔之車不來。情偽無
X74n1477_p0517b07║以動其心，是非不得交其意。心意既靜，庶幾進道耳。
X74n1477_p0517b08║今經之建壇也，此於既無雪山白牛，準經但於平原
X74n1477_p0517b09║穿去地皮五尺已下，取其黃土，和以旃檀、沈水、蘇合、
X74n1477_p0517b10║薰陸、鬱金、白膠、青木、零陵、甘松、雞舌（香名出處，具如續漢書并異物
X74n1477_p0517b11║志）。以十香細羅為粉，合土成泥，以塗場地（國語云：壇之所除地
X74n1477_p0517b12║曰塲）。方圓丈六，為八角壇（鄭玄注禮云：封土曰壇。封者，起土界也。謂先除地為場，後
X74n1477_p0517b13║取黃土和香為泥，於場上以泥塗起，令成壇相。高低之量，隨供具之多少，可以意取。古人以一角二尺，二八十
X74n1477_p0517b14║六，為一丈六。集解謂其太窄，當取徑有丈六，如方等行法。亦令作壇，縱廣一丈六尺耳）。壇心置
X74n1477_p0517b15║一金銀銅木所造蓮華（或以木刻蓮華，用金銀薄貼之，亦從所宜。仍裝飾函子，盛
X74n1477_p0517b16║首楞嚴經，置於蓮華之前），華中安鉢（或紺色、白色瓷鉢亦通），鉢中先盛八月
X74n1477_p0517b17║露水（餘時但盛淨水），水中隨安所有華葉。取八圓鏡，各安其
X74n1477_p0517b18║方，圍繞華鉢。鏡外建立十六蓮華、十六香鑪，間華鋪
X74n1477_p0517b19║設，莊嚴香鑪，純燒沈水，無令見火。取白牛乳，置十六
X74n1477_p0517b20║器，乳為煎餅，并諸砂糖、油餅、乳糜、蘇合、蜜、薑、純酥、純
X74n1477_p0517b21║蜜。於蓮華外，各各十六，圍繞華外，以奉諸佛及大菩
X74n1477_p0517b22║薩。每以食時，若在中夜，取蜜半升，用酥三合。壇前別
X74n1477_p0517b23║安一小火鑪，以兜樓婆香（舊云白茅香）煎取香水，沐浴其
X74n1477_p0517b24║炭，然令猛熾。投是酥、蜜於炎鑪內，燒令煙盡，享佛菩
X74n1477_p0517c01║薩（享，獻也，或作饗），令其四外徧懸幡華（供聖之物，隨方有無，有須盡求，當須日日
X74n1477_p0517c02║盡力供養，以希冥助。如力不及，聽從初日至終，率己長財，以伸竭誠）。於壇室中，四壁敷
X74n1477_p0517c03║設十方如來及諸菩薩所有形像。應於當陽，張盧舍
X74n1477_p0517c04║那、釋迦、彌勒、阿閦、彌陀諸大變化觀音形像，兼金剛
X74n1477_p0517c05║藏安其左右。帝釋、梵王、烏芻瑟摩并藍地迦、諸軍荼
X74n1477_p0517c06║利與毗俱知、四天王等、頻那夜迦（翻梵從華，義見諸文）張於門
X74n1477_p0517c07║側，左右安置。又取八鏡覆懸虗空，與壇場中所安之
X74n1477_p0517c08║鏡方面相對，使其形影重重相涉。於初七日至誠頂
X74n1477_p0517c09║禮十方如來、諸大菩薩、阿羅漢號，恒於六時誦呪圍
X74n1477_p0517c10║壇，至心行道，一時常行一百八徧（誦呪數儀見下文）。第二七
X74n1477_p0517c11║中一向專心發菩薩願，心無間斷，我毗柰耶先有願
X74n1477_p0517c12║教（具如金衡鈔文）。第三七中於十二時一向持佛般怛羅呪，
X74n1477_p0517c13║至第七日十方如來一時出現，鏡交光處承佛摩頂，
X74n1477_p0517c14║乃至從三七日後端坐安居。經一百日，有利根者不
X74n1477_p0517c15║起于座，得須陀洹。縱其身心聖果未成，決定自知成
X74n1477_p0517c16║佛不謬（建壇并修方便正修，並宜六齋日建首禮誦儀。謂若盡依教文立壇致敬等，實為難事。但
X74n1477_p0517c17║隨方所辨，量力而行，理應無咎。然則去聖踰遠，遵教彌寡。苟待緣具方成禮誦，則使未習望涯自絕。斯言有徵，
X74n1477_p0517c18║吾嘗取之。特注于茲，將告來者）。
X74n1477_p0517c19║啟請賢聖第二（圓通懺主，本證妙覺，號正法明，迹居補處，名觀世音。造修
X74n1477_p0517c20║者初入道場，稱念尊號，旋繞一匝，至壇場前，或法座前，敷尼師壇，正身佇立，發殷重心，恭
X74n1477_p0517c21║請三寶。雖諸佛賢聖，無所不在，若不䖍誠禮請，無所感降。故此經云：於初七中，至誠頂禮
X74n1477_p0517c22║諸佛、菩薩、羅漢，乃至十方如來，一時頓現。鏡交光處，承佛摩頂，即於道場，修三摩地。能令
X74n1477_p0517c23║如是，末世修學，身心明淨，猶如瑠璃。今應一心，慎勿散亂，五體投地，三處翹聳，心存目想，
X74n1477_p0517c24║一切三寶。主懺者首唱云：）
X74n1477_p0518a01║一切恭敬，一心頂禮十方法界常住三寶。（總禮三寶，一拜互跪，
X74n1477_p0518a02║執手鑪，燒眾名香，恭請賢聖。或獨自修者，除初四字，但頂禮三寶。依圓覺懺儀，皆先請，次供養耳。然儀文
X74n1477_p0518a03║請盧舍那者，以壇場中張其形像。疏中亦云灌頂部者，彼有五部，此當其一，毗盧為主矣。）
X74n1477_p0518a04║一心奉請南無大道場經灌頂部主理智圓融盧舍
X74n1477_p0518a05║那佛。（三請一禮，下皆倣此。）
X74n1477_p0518a06║一心奉請南無頂光宣呪釋迦文佛同示六根輪迴
X74n1477_p0518a07║解脫，微塵諸佛。
X74n1477_p0518a08║一心奉請南無當來下世彌勒尊佛東方阿閦西方
X74n1477_p0518a09║無量壽，及十方三世一切諸佛。
X74n1477_p0518a10║一心奉請南無佛頂光聚無上寶印首楞嚴王具足
X74n1477_p0518a11║萬行及十方一切真淨法寶。
X74n1477_p0518a12║一心奉請南無密持神呪文殊師利菩薩入真三昧
X74n1477_p0518a13║觀世音菩薩、同說圓通二十四聖權實菩薩摩訶
X74n1477_p0518a14║薩。
X74n1477_p0518a15║一心奉請南無常隨心呪金剛藏王菩薩將求密義
X74n1477_p0518a16║恒沙菩薩，及十方三世一切菩薩摩訶薩。
X74n1477_p0518a17║一心奉請南無發揮妙教阿難尊者啟明性相滿慈
X74n1477_p0518a18║尊者。盡楞嚴會中一切聲聞緣覺賢聖僧。
X74n1477_p0518a19║一心奉請南無至誠發願保衛行人梵釋四王天龍
X74n1477_p0518a20║八部、日月天子、諸宮星曜風雨神等，及此境內主
X74n1477_p0518a21║執鬼神，此所住處護道場神，守正法者一切賢聖。
X74n1477_p0518a22║（此一位但三請，不應作禮，俗眾無妨。）
X74n1477_p0518a23║供養觀門第三（準經，以鉢盛水，安諸華葉，與大三昧海經以手擎獻草木
X74n1477_p0518a24║之華，其文大同。近人修懺，多獻綵華者，葢值霜雪時耳。餘時依經求之。奉獻三寶，應
X74n1477_p0518b01║當攝心，仰想諸佛三乘聖眾，不違我請，於其自住三摩地中，不起三昧，慈悲應感，赴
X74n1477_p0518b02║我機緣，畟塞壇場，徧虛空界，知見我等，觀想供養。聲德者秉鑪唱云：）
X74n1477_p0518b03║是諸眾等，各各互跪，嚴持香華，如法供養。（至此停唱，以手擎華，
X74n1477_p0518b04║應擬想默念云：諸佛淨法身，功德無有量，不住亦不壞，湛然而常安。我所執香華，皆從草木生，奉獻於諸佛，持
X74n1477_p0518b05║此想供養。發身諸毛孔，令一一毛孔，出無數香華，願供一切佛，化成香華臺。諸佛既受之，於十方世界，施為作
X74n1477_p0518b06║佛事，還復成金臺，住於我等前。想念已，散華，復執手鑪，口發誠言云：）願此香華，徧滿十
X74n1477_p0518b07║方界，供養一切佛，尊法諸菩薩，聲聞緣覺眾。唯願諸
X74n1477_p0518b08║如來，鏡交光影處，受此香華雲，以為光明臺，廣於無
X74n1477_p0518b09║邊界，無量作佛事。（上多依觀佛三昧海經意，但添本經兩句，以備壇儀，兼發次文。又前
X74n1477_p0518b10║注中偈辭一十八句，亦是彼經長行。今但撮略大旨為偈，欲使行人默念仰想無遺耳。若自修，除是諸眾等八
X74n1477_p0518b11║字，餘例此知。無量下一句，眾皆接和。供養下七字，聲德者自唱。）供養已，一切恭敬。（起禮
X74n1477_p0518b12║一拜）
X74n1477_p0518b13║稱讚如來第四（既供養已，次整威儀，曲窮同讚諸佛微妙功德。亦須觀想
X74n1477_p0518b14║明白，方得能讚所讚。如鏡形影，重重相涉。）
X74n1477_p0518b15║妙湛總持不動尊，首楞嚴王世希有。
X74n1477_p0518b16║銷我億劫顛倒想，不歷僧祇護法身。
X74n1477_p0518b17║願今得果成寶王，還度如是恒沙眾。
X74n1477_p0518b18║將此深心奉塵剎，是則名為報佛恩。
X74n1477_p0518b19║伏請世尊為證明，五濁惡土誓先入。
X74n1477_p0518b20║如一眾生未成佛，終不於此取泥洹，
X74n1477_p0518b21║大雄大力大慈悲，希更審除微細惑。
X74n1477_p0518b22║令我早登無上覺，於十方界坐道場。
X74n1477_p0518b23║舜若多性可銷亡，爍迦羅心無動轉。
X74n1477_p0518b24║（讚已，當述修懺之意。如別有所禱，當以實語於此陳之。）
X74n1477_p0518c01║禮敬三寶第五（既讚歎竟，應當一心憶念諸佛真身，應物現形，如對目前
X74n1477_p0518c02║受我禮拜。又復應知身心空寂，無有禮相，隨緣影現，一一佛前悉有此身頭面敬禮。
X74n1477_p0518c03║準勒那三藏說七種禮清凉，加三為十：一、我慢禮，如碓上下，無恭敬心。二、唱和禮，高
X74n1477_p0518c04║聲喧雜，辭句渾亂，此二非儀。三、恭敬禮，五輪著地，捧足殷重。四、無相禮，深入法性，離
X74n1477_p0518c05║能所相。五、起用禮，雖無能所，普運身心，如影普徧，禮不可禮。六、內觀禮，但禮身內法
X74n1477_p0518c06║身真佛，不向外求。七、實相禮，若內若外，同一實相。八、大悲禮，隨一一禮，普代眾生。九、
X74n1477_p0518c07║總攝禮，攝前六門以為一觀。十、無盡禮，入帝網境，若佛若禮，重重無盡。若據經文，至
X74n1477_p0518c08║誠頂禮，十方如來一時出現，鏡交光處承佛摩頂。以疏義通之，即正辨第五、第十，實
X74n1477_p0518c09║通後八。）
X74n1477_p0518c10║一心頂禮大道場經灌頂部主理智圓融盧舍那佛
X74n1477_p0518c11║一心頂禮從肉髻中涌百寶光宣說神呪釋迦文佛
X74n1477_p0518c12║一心頂禮同音宣示解脫輪迴皆由六根微塵諸佛
X74n1477_p0518c13║一心頂禮寄位四天分形八相當來下生彌勒尊佛
X74n1477_p0518c14║一心頂禮東方阿閦西方無量壽及十方三世一切
X74n1477_p0518c15║諸佛。
X74n1477_p0518c16║一心頂禮佛頂光聚無上寶印秘密伽陀微妙章句
X74n1477_p0518c17║一心頂禮如來開示修證了義首楞嚴王具足萬行
X74n1477_p0518c18║及十方一切真淨法寶。
X74n1477_p0518c19║一心頂禮密持神呪兼詢真見揀選圓通文殊師利
X74n1477_p0518c20║菩薩摩訶薩。
X74n1477_p0518c21║一心頂禮從聞思修入真三昧妙契群機觀世音菩
X74n1477_p0518c22║薩摩訶薩。
X74n1477_p0518c23║一心頂禮同說圓通滅塵合覺旋根歸性一切聖眾
X74n1477_p0518c24║一心頂禮皆述修證湛識循源復大同本一切聖眾
X74n1477_p0519a01║一心頂禮常隨心呪金剛藏王菩薩將求密義恒沙
X74n1477_p0519a02║菩薩，及十方三世一切菩薩摩訶薩。
X74n1477_p0519a03║一心頂禮楞嚴會上示迹迷真發揮妙教阿難尊者
X74n1477_p0519a04║一心頂禮啟明性相滿慈尊者盡楞嚴經中善超諸
X74n1477_p0519a05║有無學聲聞，并其初心無量緣覺賢聖僧。
X74n1477_p0519a06║誦呪圍壇第六（舉經結經，或依禮誦儀，但聲音小異。）
X74n1477_p0519a07║經云：恒於六時誦呪圍壇（先標六時行道誦呪），至心行道，一時
X74n1477_p0519a08║常行一百八徧（次釋每一時行調徧數）。覆推此文，葢約初七日
X74n1477_p0519a09║圍壇誦呪。而疏中謂每一時誦一百八徧，即正誦此
X74n1477_p0519a10║心呪是也。今造修者，不局十人。若於新歲之初，聖制
X74n1477_p0519a11║之前，修茲懺法，或以七日為限，隨意堪任；或遇三八，
X74n1477_p0519a12║僧徒既多；或於壇場法座之前，通誦呪文一徧（誦呪方法，
X74n1477_p0519a13║具如慈雲式師念誦儀。此文亦厲聲誦之，令聲不得有間）。呪辭如第七經（既禮佛已，次整
X74n1477_p0519a14║衣趺坐，如安禪貌。唯聲德者互跪秉手鑪云）。
X74n1477_p0519a15║南無佛南無法南無僧南無釋迦牟尼佛
X74n1477_p0519a16║南無觀世音菩薩摩訶薩（三稱已次舉經）
X74n1477_p0519a17║爾時，如來告阿難言：若諸眾生所有宿業未除滅者，
X74n1477_p0519a18║汝教是人一心誦持佛頂光呪，此是如來無為心佛
X74n1477_p0519a19║從頂發輝坐寶蓮華所說心呪（或誦一七、二七徧至一百八徧，隨時
X74n1477_p0519a20║廣略）。
X74n1477_p0519a21║跢姪他（一）　唵（二）　阿那隷（三）　毗舍提（四）　鞞囉䟦闍囉陀
X74n1477_p0519a22║唎（五）　槃陀槃陀你（六）　䟦闍囉謗尼泮（七）　虎𤙖都嚧甕
X74n1477_p0519a23║泮（八）　莎婆訶（九）（誦呪既畢舉經者再互跪秉鑪結呪）
X74n1477_p0519a24║經云：若有眾生，無始已來，所有一切輕重罪障，從前
X74n1477_p0519b01║世來，未及懺悔。若能讀誦。
X74n1477_p0519b02║菩提心，無始已來，所造諸罪，猶如□□□□□□罪
X74n1477_p0519b03║無不盡，故須對三寶前，懺責先心，陳其所犯。上品罪
X74n1477_p0519b04║者，方便心重，作時作已，三時皆重，心境相應，復是逆
X74n1477_p0519b05║罪，謗方等經一闡提等，作業數利，迷因謬果，不識於
X74n1477_p0519b06║犯，又不識法，名為上品。言中品罪者，方便正作，二時
X74n1477_p0519b07║心重，作已心輕，境重心微，又非三極，利而不數，不迷
X74n1477_p0519b08║因果，名為中品。言下品罪者，前後心重，正作是輕，境
X74n1477_p0519b09║與心違，又非出眾之犯，數而不利，識法識犯，明信因
X74n1477_p0519b10║果，名為下品。夫欲懺前三品，還有三種懺門：一者伏
X74n1477_p0519b11║業懺，二者轉業懺，三者滅業懺。所言伏者，依三乘局
X74n1477_p0519b12║教，悔初四篇，但伏而不起，名之為懺。既經發露，本罪
X74n1477_p0519b13║不增，無隱過覆藏等罪，應生不生，名之為伏。二轉業
X74n1477_p0519b14║者，以促時換長時，用輕苦偃重苦，於三惡道中，若應
X74n1477_p0519b15║受報，願於今身償，不入惡道受，此名轉業懺也。三滅
X74n1477_p0519b16║業者，必須觀解明白，深發大菩提心，無始已來，所造
X74n1477_p0519b17║諸罪，猶如闇室，懺悔正慧，喻若明燈，明燈一照，昏闇
X74n1477_p0519b18║皆除，不以闇多，能拒燈也。迷因謬果，具造諸愆，佛性
X74n1477_p0519b19║潛輝，故如闇室，發真慧火，事等明燈，燈起闇除，解生
X74n1477_p0519b20║惑喪，業無不滅也。願諸行者，推諸愆累，起心懺滌，存
X74n1477_p0519b21║乎正慧耳。
X74n1477_p0519b22║懺悔發願第八（既知罪有三品，懺有三門。次端一心，正身威儀，䖍敬互跪，
X74n1477_p0519b23║燒諸名香。存想觀音菩薩，無量莊嚴，眷屬圍繞，為懺悔主。如對目前，發露無量劫來
X74n1477_p0519b24║所造一切惡業，斷相續心，更不復造。而以正慧，觀罪性空，不在內外。敬發大菩提心，
X74n1477_p0519c01║摧滅恒沙煩惱。應一心念言：我與眾生，無始所作一切罪障，惟願三寶，哀愍拔濟，頓
X74n1477_p0519c02║袪惡業。翻作淨因。身心齊空，罪福無主。了見真性，等佛法身。三業罪愆，成三解脫。六
X74n1477_p0519c03║根重障，翻作六通。念已，唱云：）
X74n1477_p0519c04║普為四恩三有，及法界眾生，悉願斷除諸障，歸令懺
X74n1477_p0519c05║悔。（唱已，起禮一拜，當運逆順十心。即念清凉偈云：自從無始起無明，亦值惡友增我情。無隨喜心善永
X74n1477_p0519c06║滅，縱自語意惡漸生。心心徧布觸處染，念念相續日夜營。不欲人知藏過失，不畏惡道任縱橫。無慚無愧魔羅
X74n1477_p0519c07║網，撥因撥果闡提坑。如是順流背本已，生死苦海浩然盈。幸識由來長者子，今欲逆流捨貧里。正信因果破闡
X74n1477_p0519c08║提，慚愧人天破無耻。恐怖惡道破不畏，發露罪業破覆佌。斷相續心破常念，發菩提心破徧起。修功補過破縱
X74n1477_p0519c09║恣，守護正法破無喜。念十方佛破惡友，觀罪性空破結使。上之六偈，初三順生死十心以為所治，後三逆生死
X74n1477_p0519c10║十心從後翻破。應當熟誦默念，次作是言：）至心懺悔。我比丘（某甲）等，歸命
X74n1477_p0519c11║十方無盡三寶，願起哀憐，為作明證。我與法界一切
X74n1477_p0519c12║眾生，從無始來，生死相續，皆由不知常住真心，性淨
X74n1477_p0519c13║明體，用諸妄想。以想不真，故有輪轉。從迷積迷，以歷
X74n1477_p0519c14║塵劫。賴有善根，得生人中。忝奉釋迦像法遺教，身雖
X74n1477_p0519c15║出家，心不入道。犯遮律儀，毀性戒體。加以昏散，罔修
X74n1477_p0519c16║定慧。今始覺悟二障所纏，良由不知寂常心性。我等
X74n1477_p0519c17║又念與諸眾生自業所感，造十習因，受六交報。始於
X74n1477_p0519c18║淫習，納想為胎；終於訟因，交諠覆藏。蓋由眾生六識
X74n1477_p0519c19║造業，從六根出，如是各各引招惡報，當墮三塗，備受
X74n1477_p0519c20║眾苦，塵沙劫波，莫之遏絕。唯願本師釋迦文佛、圓通
X74n1477_p0519c21║懺主觀世音菩薩摩訶薩等，哀愍淪溺，方便提携，願
X74n1477_p0519c22║受懺悔，出於苦海。我所懺悔眼根功德，願令此眼徹
X74n1477_p0519c23║見十方諸佛菩薩清淨法身，不以二相。我所懺悔耳
X74n1477_p0519c24║根功德，願令此耳常聞十方諸佛賢聖所說正法，如
X74n1477_p0520a01║教奉行。我所懺悔鼻根功德，願令此鼻常聞香積，入
X74n1477_p0520a02║法位香，捨離生死不淨臭穢。我所懺悔舌根功德，願
X74n1477_p0520a03║令此舌常餐法喜禪悅之食，不貪眾生血肉之味。我
X74n1477_p0520a04║所懺悔身根功德，願令此身披如來衣，著忍辱鎧，臥
X74n1477_p0520a05║無畏牀，坐四禪座。我所懺悔意根功德，願令此意成
X74n1477_p0520a06║就十想，洞達五明，深觀二諦空平等理。我等又願奉
X74n1477_p0520a07║持神呪，救護世間，得大無畏，天龍欣慶，風雨順時，五
X74n1477_p0520a08║穀豐殷，兆民富壽，聖帝明王恩威兼被，五侯百辟忠
X74n1477_p0520a09║孝咸敦，師僧父母外護檀那，平等冤親幽顯品類，皆
X74n1477_p0520a10║生四信，發菩提心。所有曠劫一切業障，仗此呪心微
X74n1477_p0520a11║妙章句，如是積業，猶湯銷冰，不久皆得悟無生忍。
X74n1477_p0520a12║懺悔發願已，歸命禮三寶。（此懺悔文，并禮請諸聖，應須預誦，悉令通曉。若
X74n1477_p0520a13║於道場之內，旋觀生文，是則意無誠懇，豈有感降而求罪滅耶。又散華等諸偈，有別行印本，皆
X74n1477_p0520a14║欲造修者，默而誦之。）
X74n1477_p0520a15║旋繞念誦第九
X74n1477_p0520a16║南無十方佛南無十方法南無十方僧
X74n1477_p0520a17║南無道場經主盧舍那佛
X74n1477_p0520a18║南無頂光宣呪釋迦文佛
X74n1477_p0520a19║南無教光普被十方諸佛
X74n1477_p0520a20║南無大佛頂首楞嚴經
X74n1477_p0520a21║南無密持神呪文殊師利菩薩
X74n1477_p0520a22║南無圓通懺主觀世音菩薩
X74n1477_p0520a23║南無同陳修證權實菩薩
X74n1477_p0520a24║南無將求密義恒沙菩薩
X74n1477_p0520b01║南無十方一切菩薩摩訶薩
X74n1477_p0520b02║（夫右繞者，順向殷重，瞻望不足也。如是三匝，乃至百匝，亦無定數。次誦觀音圓通聲德者，舉云首楞嚴經觀世
X74n1477_p0520b03║音菩薩圓通法門。其或修一席之儀，秪於道場諷經。如以七日為期限者，須於道場外別置禪觀堂。將入壇場，
X74n1477_p0520b04║并出懺已，即於此堂舉經耳。其諷經規式，亦如行願儀辨之。）
X74n1477_p0520b05║析通觀法第十
X74n1477_p0520b06║或謂：繫念數息，實乃內行根本，三乘要道。今茲懺儀，
X74n1477_p0520b07║何不遵稟？答曰：夫觀法之設，有方便門，有稱實門。方
X74n1477_p0520b08║便則局乎偏修，稱實則通於圓證。今經雖有數息方
X74n1477_p0520b09║便，局而不通，乃為文殊所奪。故經云：鼻想本權機，祇
X74n1477_p0520b10║令攝心住。住成心所住，云何獲圓通？（經文有依根識者，今舉其一耳。）
X74n1477_p0520b11║若乃稱實圓證，通而不局，即為妙德所與。故經云：此
X74n1477_p0520b12║方真教體，清淨在音聞。欲趣三摩提，實以聞中入。（疏中
X74n1477_p0520b13║兼釋云：教體既成，然後思惟修習，入三摩提，成大解脫。）既宗觀音一門為最，自
X74n1477_p0520b14║餘諸方便，非是長修習。吾之所以不取數息者，職此
X74n1477_p0520b15║也。矧以修法垂範，導利有緣，而禮覲供養，其福與六
X74n1477_p0520b16║十二億？河沙菩薩正等，豈勝言哉！若以稱實攝於方
X74n1477_p0520b17║便，則數息亦修止觀二門。今經根塵結解門，決定修
X74n1477_p0520b18║乎止；因果同異門，決定修乎觀。厥或造修者，於道場
X74n1477_p0520b19║中行諸法事，瞥起妄念，則失於止也；暫時忘照，則闕
X74n1477_p0520b20║於觀也。夫然，則寂照雙流，止觀齊運，方為正修。其諸
X74n1477_p0520b21║事儀，皆為助行耳。
X74n1477_p0520b22║
X74n1477_p0520b23║首楞嚴壇場修證儀（終）
X74n1477_p0520b24║
X74n1477_p0520c01║
X74n1477_p0520c02║
X74n1477_p0520c03║No. 1477-A
X74n1477_p0520c04║兩浙臨安府北山精進教院住持傳賢首教觀比丘
X74n1477_p0520c05║（淨照）。伏覩
X74n1477_p0520c06║晉水崇教法師所撰
X74n1477_p0520c07║華嚴、楞嚴懺儀二本，昨因烽火焚毀幾盡，良恐後進
X74n1477_p0520c08║不復聞見，謹施長財三十貫文足，恭依古本，命工刊
X74n1477_p0520c09║勒
X74n1477_p0520c10║楞嚴懺儀一本。所集
X74n1477_p0520c11║妙利上嚴
X74n1477_p0520c12║都僧錄、無際海印法師
X74n1477_p0520c13║先本講和上、前住本府廣慧教院卿華嚴
X74n1477_p0520c14║先受業和上、祥符寺文殊院然法華大德
X74n1477_p0520c15║同登
X74n1477_p0520c16║華藏者。
X74n1477_p0520c17║時紹興戊辰歲十二月十五日比丘（淨照）謹題