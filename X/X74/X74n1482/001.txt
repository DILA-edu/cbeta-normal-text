X74n1482_p0555c01║
X74n1482_p0555c02║No. 1482-A
X74n1482_p0555c03║ 重梓佛母准提焚修悉地懺悔玄文序
X74n1482_p0555c04║
X74n1482_p0555c05║准提菩薩以威神之德，濟渡羣迷，洪宣心呪。於是慧
X74n1482_p0555c06║根鈍質，得無畏定力，降伏魔怨，直見本來。豈止方便
X74n1482_p0555c07║一門，現大神通，俾其獲福已哉！然而獲福正自無量。
X74n1482_p0555c08║余先襄毅公自幼奉持，心不退轉，以是從布衣擢高
X74n1482_p0555c09║第。土木之變，扈駕北狩，出百死，間關萬里。自後深沐
X74n1482_p0555c10║恩眷，服繡衣，秉威鉞，削平宼亂，鎮撫華夷。雖藎誠失
X74n1482_p0555c11║自性生，然每于艱險處顯𫎇佑庇，簪纓累葉，歷有祥
X74n1482_p0555c12║徵。先君蘭齋公虔持一生，梓有准提儀軌，鑄施准提
X74n1482_p0555c13║寶鏡一百八座，仕至極品，墮水不濡，遇宼辟易。予亦
X74n1482_p0555c14║遵奉，受持罔懈。早試思賦青雲，父命應襲，謬叨天錫，
X74n1482_p0555c15║文廕金吾。甲申人日，夢山石崩飛，潛身無地，聞空中
X74n1482_p0555c16║語曰：但持我呪，爾難可免。三月十九日，闖賊陷京，余
X74n1482_p0555c17║率家丁巷戰，銛予刺胸，依不受損，徒步奔南，屢遇暴
X74n1482_p0555c18║不能害。已而拜屯田戎副監、寧南矦軍，渡洞庭湖，颶
X74n1482_p0555c19║風起，舟幾覆，不入死。自念身微福薄，菩薩慈悲種種
X74n1482_p0555c20║相協，遂發願普同有情，登彼極樂。後張公完真、陳公
X74n1482_p0555c21║天章，相繼總制浙閩，賴菩薩能仁啟廸，從幕下克全
X74n1482_p0555c22║萬萬生命。兩公交章功予，題授漳之別駕，託以撫循。
X74n1482_p0555c23║迨壬辰瓜代，甫離三日，而漳受圍，不及難。由是觀之，
X74n1482_p0555c24║持呪功德，豈淺鮮哉！先余入閩，謁隱空和尚于廣濟
X74n1482_p0556a01║寺也，見准提焚修悉地寶懺，并繪護法諸真，得未曾
X74n1482_p0556a02║有。詢其事，最奇。國初時，有夏道人者，業織，每夜心怖，
X74n1482_p0556a03║遇老僧授呪懺云：持之可無怖，能解說。一日，織次抒
X74n1482_p0556a04║落，地還在手，如是者再。忽現諸壇，將拜而問之，告曰：
X74n1482_p0556a05║汝心誠大，聖命我護。乃懸鏡懇禱，迓繪工，次第從鏡
X74n1482_p0556a06║中圖像，此懺法所自始也。後道人坐脫肉身，供養福
X74n1482_p0556a07║州，余往瞻禮，得請其懺文并圖像歸，亦異數云。夫情
X74n1482_p0556a08║緣未斷，舉動生愆，欲證菩提，先除舊業。故知求福即
X74n1482_p0556a09║是愆端，能悔方膺福報。葢本覺顯照，具有神通，炎火
X74n1482_p0556a10║變於青蓮，苦海易於甘露。是准提菩薩與護法諸真，
X74n1482_p0556a11║皆其自心現相，獲福寧有量乎？爰授剞劂，流傳天下，
X74n1482_p0556a12║願持呪懺者，直下承當而已。壬辰季夏，三教弟子項
X74n1482_p0556a13║謙，法名弘慈，盥手焚香敬序。
X74n1482_p0556a14║（五月初十日准提菩薩聖誕）
X74n1482_p0556a15║
X74n1482_p0556a16║
X74n1482_p0556a17║
X74n1482_p0556a18║
X74n1482_p0556a19║No. 1482-B
X74n1482_p0556a20║ 佛母准提焚修悉地儀文寶懺序
X74n1482_p0556a21║
X74n1482_p0556a22║埽道人默，甞閱大藏中准提經，有三譯。一名佛說七
X74n1482_p0556a23║俱胝佛母心大准提陀羅尼經，唐武周沙門地婆訶
X74n1482_p0556a24║羅譯，約一千六百餘字。一名佛說七俱胝佛母准提
X74n1482_p0556b01║妙明陀羅尼經，并念誦觀行等法，唐天竺三藏金剛
X74n1482_p0556b02║智譯，視地婆訶羅所譯，其字約多六倍。一名七俱胝
X74n1482_p0556b03║佛母所說准提陀羅尼經，唐特進試鴻臚卿大興善
X74n1482_p0556b04║寺三藏沙門大廣智不空奉，詔譯，視金剛智所譯，字
X74n1482_p0556b05║約相等。其經文呪語，篇章長短，既大懸絕，句字差別，
X74n1482_p0556b06║復難會通。藏本又有七俱胝佛母心大准提呪，與三
X74n1482_p0556b07║譯所載，音字俱異。又世本有番准提呪，字句更異。並
X74n1482_p0556b08║可莊嚴轉閱，存而不論者也。至於布像結契，梵書筆
X74n1482_p0556b09║畫，三譯及世本，無一印合。約略現相執持，以不空譯
X74n1482_p0556b10║為正。若根本身契，以地婆金剛二譯為正。而梵字梵
X74n1482_p0556b11║音，傳譌舛錯，諸本授梓，流傳異同，不可究詰。其最先
X74n1482_p0556b12║入藏頒行者，無如宋道[(厂@((既-旡)-日+口))*支]法師顯密圓通成佛心要
X74n1482_p0556b13║集上下二卷，先言顯脩，後言密脩。謂顯脩者，參禪以
X74n1482_p0556b14║至見性成佛。密脩者，但能致心專誦陀羅尼真言，依
X74n1482_p0556b15║秘密之法，加持身心，便得速成佛道，所求皆遂。又說
X74n1482_p0556b16║七持三密法甚詳。三密者，身密結印，口密誦呪，意密
X74n1482_p0556b17║作觀也。又謂准提為大總持呪法，獨部別行，能含攝
X74n1482_p0556b18║佛部諸呪，蓮華部諸菩薩呪，金剛部諸神呪，寶部諸
X74n1482_p0556b19║天呪，羯磨部諸鬼神呪。五部中部各為五二十五部，
X74n1482_p0556b20║一切諸呪無不攝者。諸呪不攝准提，如大海能攝百
X74n1482_p0556b21║川，百川不攝大海。即其中六字妙明真言，是觀世音
X74n1482_p0556b22║微妙本心，與准提次第相須，有七十七俱胝佛一時
X74n1482_p0556b23║現前，同聲宣說。依經梵本有十萬偈，龍樹菩薩勘成
X74n1482_p0556b24║持明儀軌，為震旦所宗。自餘諸呪先須持戒，方得誦
X74n1482_p0556c01║習。此呪不論染淨，惟當專持，俾中下根器易於獲益，
X74n1482_p0556c02║是名呪王，誠不思議導迷方便也。明萬曆間，有淨居
X74n1482_p0556c03║潔大師輯顯密要言一卷。天啟間，古虔青蓮居士謝
X74n1482_p0556c04║于教編輯准提淨業三卷。序謂所編即顯密圓通之
X74n1482_p0556c05║旨，而首及布字法，先持誦而後觀行。又以多字難觀，
X74n1482_p0556c06║且以一字攝之。一字者，梵書淨法界真言，㘕字曲為
X74n1482_p0556c07║初幾，一多無礙。此編之功在准提者不小也。准提刻
X74n1482_p0556c08║本行世者不可勝記，士大夫受持徵驗者亦不可勝
X74n1482_p0556c09║記。如淨業所載，給諫賀少龍久持此呪，一夕夢童子
X74n1482_p0556c10║送九華衣，遂得生天。部郎袁了凡先生黃艱於科第，
X74n1482_p0556c11║自記云：先求鄉舉，立願滿三千善；次求進賢，立願滿
X74n1482_p0556c12║一萬善。究竟取效准提，以見靈驗。則知非立志行善、
X74n1482_p0556c13║省身改過、習行方便之人，不得謂佛菩薩有虗語也。
X74n1482_p0556c14║即如吾里中項氏一門，從准提持明得力，自襄毅公
X74n1482_p0556c15║忠始。公當土木北狩，出百死而成大勳，平宼亂而膺
X74n1482_p0556c16║世蔭。以至大金吾蘭齋公俊卿，凌風波而飭鑾衛，捍
X74n1482_p0556c17║邊彊而登極品。喆嗣牧公謙，值滄桑陵谷之變遷，攖
X74n1482_p0556c18║闖賊巷戰之險難。既渡湖颶而職屯戎，因去金吾而
X74n1482_p0556c19║晉別駕。輯寧撫循，全活無算。瓜期解綬，危城不嬰。良
X74n1482_p0556c20║以忠孝世篤，文行性成。故自襄毅金吾，以至閩漳別
X74n1482_p0556c21║駕，代能受持准提。戩穀自天，澹災集福。此明效大驗，
X74n1482_p0556c22║在目前無疑義者。蘭齋公畢生虔持，梓有准提儀軌，
X74n1482_p0556c23║鑄施准提寶鏡。而牧公克世其業，會有天授。從入閩
X74n1482_p0556c24║時，得此准提焚修悉地寶懺儀文，及諸法像神圖於
X74n1482_p0557a01║廣濟寺隱空和尚。隱公傳自明初夏，道人感老僧授
X74n1482_p0557a02║懺文，天神授鏡像。後真人坐脫肉身，供養福州。此尤
X74n1482_p0557a03║不思議大因緣。而牧公為之虔摹繡梓，偕入藏冊流
X74n1482_p0557a04║通。具見濟世利生，箕裘世讚之大願力矣。而埽道人
X74n1482_p0557a05║之得瞻禮敘讚，此刻自信於准提，曾非小小因緣。自
X74n1482_p0557a06║庚戌年二十一歲，為雪嶠禪師結千指庵於經山。遇
X74n1482_p0557a07║貝林法師在殿後山菴中，能以竹筆匾樣如篦刷者，
X74n1482_p0557a08║慣作梵書。因乞書准提呪，覿面縱橫成字，傳本特真。
X74n1482_p0557a09║并授二合彈舌梵音。時從雲捿大師授記，散持已閱
X74n1482_p0557a10║三載，始解二合彈舌之義。歸而勒梵書於石，存三塔
X74n1482_p0557a11║大乘堂中。受持六載，歲至丙辰六月，遂有梁生之奇
X74n1482_p0557a12║驗。時居北門菩薩橋椿樹頭大樓中，暑臥簟上。忽樓
X74n1482_p0557a13║三間齊圮，巨梁巨棟，巨磚巨瓦，堆垛傾頺。反藉三大
X74n1482_p0557a14║梁，架立遮護。其梁皆去身不寸，瓦礫著身輕如紙樸。
X74n1482_p0557a15║余時惟高聲持呪，久之得出，如夢中事，無纖毫剝膚
X74n1482_p0557a16║之災，則余二十七歲時事也。適是冬憨山國師東遊
X74n1482_p0557a17║至徑山茶毗，紫柏尊者入塔於寂照菴後，余亟走皈
X74n1482_p0557a18║依，得示梁生偈語，因更字焉。聞子將嚴印持顏生，生
X74n1482_p0557a19║諸道友聞余持明得力，萬死一生，偕設大供於武林
X74n1482_p0557a20║淨慈宗鏡堂，延請憨師說受持准提法。憨師上堂，痛
X74n1482_p0557a21║切授記，復入室示以根本身契，與刻傳手印堅固逈
X74n1482_p0557a22║別。更示以九聖梵字觀門，令攝入㘕之一字。又示以
X74n1482_p0557a23║唵字，梵音作吼聲，如饑虎吞物，動搖山嶽，氣盡乃已。
X74n1482_p0557a24║㘕之一字，閉口彈舌作鼻音，如壯士怒咄，葢去聲非
X74n1482_p0557b01║平聲也。又云：但辦一片肯切心不淨處即得淨，不得
X74n1482_p0557b02║間斷一日，即千日難補。十齋日即准提齋日，亦不得
X74n1482_p0557b03║間斷一日，非千日可補。在家居士五欲濃厚，惟此一
X74n1482_p0557b04║門最易得力。此憨師親口授記，今肉身現在曹溪，進
X74n1482_p0557b05║香者咸稱七祖也。當日受持士庶合四十餘人，到底
X74n1482_p0557b06║歷今四十餘年不間一日。如法受持者，獨埽道人一
X74n1482_p0557b07║人。曾於里中宣公橋俗名油罈最深者，昏夜宴歸，船
X74n1482_p0557b08║傍墮水許久，濡衣而出。於大江燕子磯俗名野雞頭
X74n1482_p0557b09║最險者，失風觸石，船破幾沉，竟得沮袽而免。又於德
X74n1482_p0557b10║州北御河駛流中，盜擁入舟，拔刀相向，連退數武，復
X74n1482_p0557b11║擁出舟，推墮河心，忽到彼岸，水僅濡足，盜去還舟，急
X74n1482_p0557b12║湍百尺，有童永雋汩沒無影。爾時惟知持呪，不知其
X74n1482_p0557b13║他，陷險如夷，不遑殫述。即如乙酉兵燹，東塔西有藥
X74n1482_p0557b14║山園，奉供准提栴檀像於龍樹檀，一時山房焚劫靡
X74n1482_p0557b15║遺，獨像之一出一還，若有神焉司之，今尚供研山知
X74n1482_p0557b16║津閣也。又如丁元公淨伊禪師為居士時，曾為余依
X74n1482_p0557b17║不空譯寫准提像於藥山園中，開光之日，忽有骨董
X74n1482_p0557b18║家以准提真言、梵書舊紅牙軸、梵書古甆罏、銅香盒
X74n1482_p0557b19║來助裝潢供養者，並感召中不思議事。是日中秋，雪
X74n1482_p0557b20║嶠大師開堂東塔，過觀歎云：好一片梵呪法界。遂成
X74n1482_p0557b21║二律，和者累百。元公精禪理，兼工圖篆，工楷法，因久
X74n1482_p0557b22║寓此園，為余備集准提法門種種顛末，手書成帙，積
X74n1482_p0557b23║且寸許，題云：正入不思議法門品。又䟦云：若能證此
X74n1482_p0557b24║秘密法門時，便於日用一切境界中，悉以不思議應，
X74n1482_p0557c01║不戒自戒，不施自施，如是乃至不智慧自智慧，不萬
X74n1482_p0557c02║行自萬行，不三心自三心，故為成就不思議法門，不
X74n1482_p0557c03║歷劫位，現身成佛也。淨伊禪師述義如此，余且什襲
X74n1482_p0557c04║藏之，而余疇昔所序刻准提，亦既數數矣。一為吳門
X74n1482_p0557c05║聖恩寺沙門弘壁作准提懺願儀梵本䟦。一為同藉
X74n1482_p0557c06║瑞安林太史任先增志作准提集說序。一為蜀綿劉
X74n1482_p0557c07║信淨宇烈准提緣，亦名淨因集，苕上閔學憲弘復度
X74n1482_p0557c08║所梓序。一為同藉會稽張太史受菴星所分輯准提
X74n1482_p0557c09║掌果，宣城梅中翰生生士生所梓序。一為素華旭大
X74n1482_p0557c10║師作准提持法序。一為四明周邦臺所輯簡易持誦
X74n1482_p0557c11║法，箬菴問禪師所定，馮總鎮子淵源淮所梓序。一為
X74n1482_p0557c12║中原周中丞元亮亮工、弟亮節作准提經三譯兼行
X74n1482_p0557c13║序。大抵諸刻皆原本於顯密圓通，而加意損益之。其
X74n1482_p0557c14║謂以淨而靈，以信而入，佛法皆然，不獨准提。若夫令
X74n1482_p0557c15║人橫出三界，疾趨菩提，自利利他，確有赫驗，則無如
X74n1482_p0557c16║准提者，真所謂異方便也。或以持准提者曲遂希望
X74n1482_p0557c17║之心為嫌，則念佛希望往生，參禪希望悟道，圓宗密
X74n1482_p0557c18║教，機用皆同。觀音鈔云：雖念念求，而無能求所求之
X74n1482_p0557c19║相。則如觀法布輪月於一心，安明珠於眾體，即是吾
X74n1482_p0557c20║夫子洗心退藏於密，齋戒以神明其德之義，又非可
X74n1482_p0557c21║以諸別呪成就相同論也。埽道人於戊辰歲受職都
X74n1482_p0557c22║門，蘭齋項翁往還綦密，相與揚確所梓准提儀軌。茲
X74n1482_p0557c23║復得與嗣君牧公矜式玄文，實出希有。更涓茲仲春
X74n1482_p0557c24║六日，就項氏本支薙染，為同塵開士者啟建懺壇於
X74n1482_p0558a01║賢谿之太平菴，更為創舉殊勝道場。一時多緇白詞
X74n1482_p0558a02║家，各作准提三目十八臂頌。如是准提妙果，一經一
X74n1482_p0558a03║緯，一始一終，而五大部陀羅尼之總持斯在，襄毅公
X74n1482_p0558a04║之堂構式靈、貽謀燕翼者斯在。埽道人特為吐露生
X74n1482_p0558a05║平夙因勝事，以表准提神通，勸請觀誦，聊當受持諸
X74n1482_p0558a06║同志一部法門鼓吹云爾。
X74n1482_p0558a07║順治丁酉仲春朔日，國子司業前戊辰二甲進士紫
X74n1482_p0558a08║霄飛仙裔孫曹溪憨祖受持，弟子福徵道一居士
X74n1482_p0558a09║埽菴譚貞默槃談撰。時年六十八歲。
X74n1482_p0558a10║
X74n1482_p0558a11║
X74n1482_p0558a12║
X74n1482_p0558a13║
X74n1482_p0558a14║No. 1482-C
X74n1482_p0558a15║ 佛母準提脩懺儀序
X74n1482_p0558a16║
X74n1482_p0558a17║觀夫天下人物，莫不有此靈心在法界中。以各因所
X74n1482_p0558a18║引所感，故有種種差別，以交錯成此凡聖之文。而佛
X74n1482_p0558a19║聖之設教利生，亦各因其所近，以導引之，感激之，使
X74n1482_p0558a20║彼各自原其始，返其終，而不失其性情之正。然此更
X74n1482_p0558a21║有世法出世法之方便。至如諸佛菩薩，充滿剎塵，獨
X74n1482_p0558a22║有觀音與準提之救世，最為靈應。而法界中，亦無一
X74n1482_p0558a23║人不知有觀音與準提者，正以準提即觀音之普門
X74n1482_p0558a24║示現也。不見其呪，先以觀音妙明王真言冠其首，以
X74n1482_p0558b01║準提真言成其終。葢此呪乃法界秘密藏中之三昧
X74n1482_p0558b02║王，能出生諸佛菩薩之智德莊嚴，以故稱之為佛母。
X74n1482_p0558b03║以準此凡聖之情，提此遮那之性，為主中主之鏡印
X74n1482_p0558b04║也。惟此菩薩有必救之心，以故群靈有必求之信。使
X74n1482_p0558b05║此無感應，則盡法界無有肯信受也。持呪與念佛全
X74n1482_p0558b06║同，惟參禪則稍異。呪以信為主，禪以疑為端。信極則
X74n1482_p0558b07║無疑而直入，疑極則必信而頓通。在持呪與念佛，決
X74n1482_p0558b08║不許疑。稍疑則如輪刀上陣，而志不勇猛，必自取敗
X74n1482_p0558b09║也。而參禪雖曰疑情，而先必深信有教外別傳之旨，
X74n1482_p0558b10║但不知古人言句之異，而猛欲發明之為疑也。非謂
X74n1482_p0558b11║疑此或有或無，不可必也。若如此疑，則又是信之極，
X74n1482_p0558b12║求之切也，又何始終之不同哉？此中有二義：一利於
X74n1482_p0558b13║童蒙，以其心無雜慮，但恐彼無求心。能有求心，則推
X74n1482_p0558b14║開秘藏，光燦天然矣。二忌於聰明，以其心多散亂，不
X74n1482_p0558b15║能專銳一心。如能一心，則全收法界，體露真常矣。以
X74n1482_p0558b16║故聖學以顏曾之愚魯，獨得心傳，而游夏之文華，難
X74n1482_p0558b17║於入室。況持此呪，獨以收攝身意口之放心，於三相
X74n1482_p0558b18║應處，退藏於密，而默識貫通於參贊位育也。誰謂佛
X74n1482_p0558b19║教不與聖學相表裏哉？然則儒宗自有克己慎獨足
X74n1482_p0558b20║矣，何必更持佛呪乎？曰：從來諸儒，專以世教為事，而
X74n1482_p0558b21║未肯於身心性命中求透露，至遇生死危難，水火刀
X74n1482_p0558b22║兵中，得大神通解脫之機用者，幾人哉？正以彼志不
X74n1482_p0558b23║在生死性命，是故借此呪力以引導之。如有別傳大
X74n1482_p0558b24║藥，能療萬病，亦必有藥引，始能道達於五臟六腑，十
X74n1482_p0558c01║二經絡，而通乎風寒暑濕，表裏虗實。使無此引，則閉
X74n1482_p0558c02║塞而不能自達也。以故準提稱為佛母，如母能救子，
X74n1482_p0558c03║子能求母，則兩得之矣。如子不專心求母，則母徒有
X74n1482_p0558c04║倚門而悲耳。天下群情，各有志願之所到，即是藥引
X74n1482_p0558c05║之所到。至於却病延年，脫胎換骨，與起死迴生，超凡
X74n1482_p0558c06║越聖，又在引之淺深，與志之勇怯也。又若蒙者，陷於
X74n1482_p0558c07║無憤無求，或為五欲所引。聰者，陷於偷心傍瞥，或為
X74n1482_p0558c08║異端所迷。即有求而非關性命，即有持而不專久常，
X74n1482_p0558c09║不求正法而能證真，決無是也。惟久持此呪，最能啟
X74n1482_p0558c10║蒙攝聰，速應危險之求，神化魔冤之業，此非所謂秘
X74n1482_p0558c11║密金剛王哉。嘉禾項牧公居士，素承家學淵源，忠孝
X74n1482_p0558c12║名世，獨於準提得其法脉，常較梓其修禮法儀，而譚
X74n1482_p0558c13║埽翁詳為序其顛末，深得顯密圓通之旨也。今吾燈
X74n1482_p0558c14║侍者，是其嫡侄，因得讀吾充智證傳，大有感激於宗
X74n1482_p0558c15║門綱要，而參禮於予，敘從前親石頭余集翁之機緣，
X74n1482_p0558c16║且請序此法儀，以表揚其感引道交之旨。予以設壇
X74n1482_p0558c17║修懺，須恊眾人之力，而有時若要直捷易精，只須持
X74n1482_p0558c18║此一呪而無間，則亦不負上承下仰之法，可速得成
X74n1482_p0558c19║就此王三昧也。因是曲為之闡發云。
X74n1482_p0558c20║寓龍淵浪杖人道盛題
X74n1482_p0558c21║
X74n1482_p0558c22║
X74n1482_p0558c23║
X74n1482_p0558c24║
X74n1482_p0559a01║
X74n1482_p0559a02║No. 1482
X74n1482_p0559a03║大准提菩薩焚修悉地懺悔玄文
X74n1482_p0559a04║
X74n1482_p0559a05║
X74n1482_p0559a06║淨口真言
X74n1482_p0559a07║唵修唎修唎摩訶修唎修修唎娑婆訶
X74n1482_p0559a08║淨身真言
X74n1482_p0559a09║唵哆唎哆唎咄侈唎咄咄哆唎娑婆訶
X74n1482_p0559a10║淨手真言
X74n1482_p0559a11║唵住佉羅耶娑婆訶（以上俱念三遍）
X74n1482_p0559a12║入壇三禮（先敷具，胡跪，拈香，起立，執爐，想云。）
X74n1482_p0559a13║志心信禮，准提大菩薩，住玅月輪三摩地，面圓如滿
X74n1482_p0559a14║月，身分十八，臂現慈悲，坐蓮臺，持寶器，體掛珠瓔珞，
X74n1482_p0559a15║胸藏題卍字，八大菩薩恒遶護，開大總持門，諸緣皆
X74n1482_p0559a16║濟度，願同歸玅真如正覺路。（想已，長跪作梵唱云：）
X74n1482_p0559a17║大慈大悲憫眾生，大喜大捨濟含識，
X74n1482_p0559a18║相好光明以自嚴，眾等志心歸命禮。
X74n1482_p0559a19║（一心奉請）南無常住十方佛南無常住十方法
X74n1482_p0559a20║南無常住十方僧（每位長跪執爐三請一叩首下倣此）
X74n1482_p0559a21║南無七俱胝佛母尊那九界菩薩
X74n1482_p0559a22║南無無相法界菩薩南無佛頂大輪菩薩
X74n1482_p0559a23║南無不動尊王菩薩南無聖觀自在菩薩
X74n1482_p0559a24║南無不空[綜-示+(ㄙ/月)]䌇菩薩南無聖金剛手菩薩
X74n1482_p0559b01║南無伊迦惹吒菩薩南無嚩囉曩契菩薩
X74n1482_p0559b02║南無戲縵歌舞菩薩南無香花燈塗菩薩
X74n1482_p0559b03║南無鈎䌇鎻鈴菩薩
X74n1482_p0559b04║南無甘露軍吒利菩薩
X74n1482_p0559b05║南無烏樞瑟摩菩薩南無聖降三世菩薩
X74n1482_p0559b06║南無准提會上諸尊菩薩摩訶薩
X74n1482_p0559b07║南無祖師龍樹菩薩南無北辰玅見菩薩
X74n1482_p0559b08║南無內部大威杜將主菩薩
X74n1482_p0559b09║南無聖孫那哩將主菩薩
X74n1482_p0559b10║南無頂行將主菩薩
X74n1482_p0559b11║南無聖軍吒唎將主菩薩
X74n1482_p0559b12║南無聖矜羯囉將主菩薩
X74n1482_p0559b13║南無聖𠶜吒𠷉將主菩薩
X74n1482_p0559b14║南無阿梨智母將主菩薩
X74n1482_p0559b15║南無乾闥婆王將主菩薩
X74n1482_p0559b16║南無灌頂部主菩薩南無穢跡金剛菩薩
X74n1482_p0559b17║南無明蛇使者菩薩
X74n1482_p0559b18║南無護法諸天一切聖聚（請已，白云：）
X74n1482_p0559b19║弟子（某甲），持誦七俱胝佛母尊那菩薩大准提陀羅
X74n1482_p0559b20║尼，祈求悉地。惟願十方三寶、諸大菩薩、無量聖眾，加
X74n1482_p0559b21║持護念。願得隨意所求，悉地圓滿。（白已，讚云：）
X74n1482_p0559b22║佛身充滿於法界，普現一切羣生前，
X74n1482_p0559b23║隨緣赴感靡不週，而常處此菩提座。
X74n1482_p0559b24║志心歸命禮，大慈大悲本尊教主、七十七俱胝正等
X74n1482_p0559c01║覺（一拜，後同）。
X74n1482_p0559c02║菩薩面圓如滿月，黃金白色相端嚴，
X74n1482_p0559c03║我今頂禮誓歸依，願覩尊顏常供養。
X74n1482_p0559c04║志心歸命禮，大慈大悲本尊教主、七俱胝佛母、尊那
X74n1482_p0559c05║菩薩摩訶薩。
X74n1482_p0559c06║菩薩面具三目相，四大海水等澄清，
X74n1482_p0559c07║我今頂禮誓歸依，願得五種眼清淨。
X74n1482_p0559c08║志心歸命禮，大慈大悲本尊教主、七俱胝佛母、尊那
X74n1482_p0559c09║菩薩摩訶薩。
X74n1482_p0559c10║菩薩耳鐺寶嚴飾，種種殊勝巧莊嚴，
X74n1482_p0559c11║我今頂禮誓歸依，願得耳通聞玅法。
X74n1482_p0559c12║志心歸命禮，大慈大悲本尊教主、七俱胝佛母、尊那
X74n1482_p0559c13║菩薩摩訶薩。
X74n1482_p0559c14║菩薩胸藏題卍字，玅圓月相現光明。
X74n1482_p0559c15║我今頂禮誓歸依，願得心通聞了悟。
X74n1482_p0559c16║志心歸命禮，大慈大悲本尊教主、七俱胝佛母、尊那
X74n1482_p0559c17║菩薩摩訶薩。
X74n1482_p0559c18║菩薩花冠嚴頂上，冠中化現五如來，
X74n1482_p0559c19║我今頂禮誓歸依，願得慈尊親灌頂。
X74n1482_p0559c20║志心歸命禮，大慈大悲本尊教主、七俱胝佛母、尊那
X74n1482_p0559c21║菩薩摩訶薩。
X74n1482_p0559c22║菩薩天衣逾潔白，六銖掛體勝莊嚴，
X74n1482_p0559c23║我今頂禮誓歸依，願得善哉解脫服。
X74n1482_p0559c24║志心歸命禮，大慈大悲本尊教主、七俱胝佛母、尊那
X74n1482_p0560a01║菩薩摩訶薩。
X74n1482_p0560a02║菩薩身掛珠瓔珞，臂指環釧寶莊嚴，
X74n1482_p0560a03║我今頂禮誓歸依，願具如來四八相。
X74n1482_p0560a04║志心歸命禮，大慈大悲本尊教主、七俱胝佛母、尊那
X74n1482_p0560a05║菩薩摩訶薩。
X74n1482_p0560a06║菩薩端坐蓮華座，巍巍不動若金山，
X74n1482_p0560a07║我今頂禮誓歸依，願當來坐菩提座。
X74n1482_p0560a08║志心歸命禮，大慈大悲本尊教主、七俱胝佛母、尊那
X74n1482_p0560a09║菩薩摩訶薩。
X74n1482_p0560a10║菩薩遍身諸支分，常放無量大光明，
X74n1482_p0560a11║我今頂禮誓歸依，願得慧光來護念。
X74n1482_p0560a12║志心歸命禮，大慈大悲本尊教主、七俱胝佛母、尊那
X74n1482_p0560a13║菩薩摩訶薩。
X74n1482_p0560a14║菩薩手作說法印，表示善說一切法，
X74n1482_p0560a15║我今頂禮誓歸依，願得諸法悉通達。
X74n1482_p0560a16║志心歸命禮，大慈大悲本尊教主、七俱胝佛母、尊那
X74n1482_p0560a17║菩薩摩訶薩。
X74n1482_p0560a18║菩薩手持玅寶幢，表示世間為最勝，
X74n1482_p0560a19║我今頂禮誓歸依，願我能建大法幢。
X74n1482_p0560a20║志心歸命禮，大慈大悲本尊教主、七俱胝佛母、尊那
X74n1482_p0560a21║菩薩摩訶薩。
X74n1482_p0560a22║菩薩作施無畏印，提携險難諸眾生，
X74n1482_p0560a23║我今頂禮誓歸依，願我速離諸恐怖。
X74n1482_p0560a24║志心歸命禮，大慈大悲本尊教主、七俱胝佛母、尊那
X74n1482_p0560b01║菩薩摩訶薩。
X74n1482_p0560b02║菩薩手持玅蓮花，表示六根常清淨，
X74n1482_p0560b03║我今頂禮誓歸依，願我離垢如蓮華。
X74n1482_p0560b04║志心歸命禮，大慈大悲本尊教主、七俱胝佛母、尊那
X74n1482_p0560b05║菩薩摩訶薩。
X74n1482_p0560b06║菩薩手持智慧劒，能斷煩惱諸結縛，
X74n1482_p0560b07║我今頂禮誓歸依，願我貪嗔癡能斷。
X74n1482_p0560b08║志心歸命禮，大慈大悲本尊教主、七俱胝佛母、尊那
X74n1482_p0560b09║菩薩摩訶薩。
X74n1482_p0560b10║菩薩手持灌澡瓶，流出甘露潤眾生，
X74n1482_p0560b11║我今頂禮誓歸依，願我常蒙佛灌頂。
X74n1482_p0560b12║志心歸命禮，大慈大悲本尊教主、七俱胝佛母、尊那
X74n1482_p0560b13║菩薩摩訶薩。
X74n1482_p0560b14║菩薩手持玅寶鬘，種種嚴飾最殊勝，
X74n1482_p0560b15║我今頂禮誓歸依，願我得繫玅法繒。
X74n1482_p0560b16║志心歸命禮，大慈大悲本尊教主、七俱胝佛母、尊那
X74n1482_p0560b17║菩薩摩訶薩。
X74n1482_p0560b18║菩薩手持金剛䌇，善能引入於一切，
X74n1482_p0560b19║我今頂禮誓歸依，願我得入相應法。
X74n1482_p0560b20║志心歸命禮，大慈大悲本尊教主、七俱胝佛母、尊那
X74n1482_p0560b21║菩薩摩訶薩。
X74n1482_p0560b22║菩薩手持天妙菓，表示菩提果圓成，
X74n1482_p0560b23║我今頂禮誓歸依，願我廣修諸善果。
X74n1482_p0560b24║志心歸命禮，大慈大悲本尊教主、七俱胝佛母、尊那
X74n1482_p0560c01║菩薩摩訶薩。
X74n1482_p0560c02║菩薩手持八輻輪，威光照耀於三界，
X74n1482_p0560c03║我今頂禮誓歸依，願我常轉大法輪。
X74n1482_p0560c04║志心歸命禮，大慈大悲本尊教主、七俱胝佛母、尊那
X74n1482_p0560c05║菩薩摩訶薩。
X74n1482_p0560c06║菩薩手持大鉞斧，能破堅固不善法，
X74n1482_p0560c07║我今頂禮誓歸依，願我擊碎人我山。
X74n1482_p0560c08║志心歸命禮，大慈大悲本尊教主、七俱胝佛母、尊那
X74n1482_p0560c09║菩薩摩訶薩。
X74n1482_p0560c10║菩薩手持大法螺，一音清震三千界，
X74n1482_p0560c11║我今頂禮誓歸依，願我能說一切法。
X74n1482_p0560c12║志心歸命禮，（此下照前拜念大慈大悲本尊教主等云）。
X74n1482_p0560c13║菩薩手持金剛鈎，善能鈎召於一切，
X74n1482_p0560c14║我今頂禮誓歸依，願我成就鈎召法。
X74n1482_p0560c15║志心歸命禮，（照前拜念）。
X74n1482_p0560c16║菩薩手持如意瓶，流出寶藏及經典，
X74n1482_p0560c17║我今頂禮誓歸依，願我受用常如意。
X74n1482_p0560c18║志心歸命禮，（照前拜念）。
X74n1482_p0560c19║菩薩手持金剛杵，天龍八部咸歸仰，
X74n1482_p0560c20║我今頂禮誓歸依，願我調伏難調者。
X74n1482_p0560c21║志心歸命禮，（照前拜念）。
X74n1482_p0560c22║菩薩手持般若經，中含甚深微玅義，
X74n1482_p0560c23║我今頂禮誓歸依，願我無師自然覺。
X74n1482_p0560c24║志心歸命禮，（照前拜念）。
X74n1482_p0561a01║菩薩手持摩尼珠，光明圓潔無瑕翳，
X74n1482_p0561a02║我今頂禮誓歸依，願我心地活潑潑。
X74n1482_p0561a03║志心歸命禮，（照前拜念）。
X74n1482_p0561a04║佛母尊那大菩薩，現十八臂坐壇中，
X74n1482_p0561a05║八大菩薩護八方，弟子一心歸命禮。
X74n1482_p0561a06║志心歸命禮，（照前拜念）。
X74n1482_p0561a07║（已上諸位隨偈解相禮時作觀，惟首尊總具相好，百七十七俱胝數佛同時顯現，受我敬禮。末尊應觀一
X74n1482_p0561a08║身十八臂，有八菩薩圍遶八方，餘隨偈作觀，重在手持何物。）
X74n1482_p0561a09║志心歸命禮，大慈大悲本尊教主、無相法界菩薩摩
X74n1482_p0561a10║訶薩（先唱偈，然後頂禮，餘倣此）。
X74n1482_p0561a11║無相法界大菩薩，三十二相遍莊嚴，
X74n1482_p0561a12║分身塵剎化眾生，弟子一心歸命禮。
X74n1482_p0561a13║志心歸命禮，大慈大悲本尊教主、佛頂大輪菩薩摩
X74n1482_p0561a14║訶薩。
X74n1482_p0561a15║佛頂大輪大菩薩，三頭六臂現威神，
X74n1482_p0561a16║嚴持器仗伏邪魔，弟子一心歸命禮。
X74n1482_p0561a17║志心歸命禮，大慈大悲本尊教主、不動尊王菩薩摩
X74n1482_p0561a18║訶薩。
X74n1482_p0561a19║不動尊王大菩薩，毗盧遮那佛化身，
X74n1482_p0561a20║手持劍䌇護輪壇，弟子一心歸命禮。
X74n1482_p0561a21║志心歸命禮，大慈大悲本尊教主、聖觀自在菩薩摩
X74n1482_p0561a22║訶薩。
X74n1482_p0561a23║聖觀自在大菩薩，蓮華部主最勝王，
X74n1482_p0561a24║尋聲救苦大慈悲，弟子一心歸命禮。
X74n1482_p0561b01║志心歸命禮，大慈大悲、本尊教主、不空[綜-示+(ㄙ/月)]䌇菩薩摩
X74n1482_p0561b02║訶薩。
X74n1482_p0561b03║不空[綜-示+(ㄙ/月)]䌇大菩薩，鼻噓火𦦨頂龍王，
X74n1482_p0561b04║觀音菩薩所化身，弟子一心歸命禮。
X74n1482_p0561b05║志心歸命禮，大慈大悲本尊教主、聖金剛手菩薩摩
X74n1482_p0561b06║訶薩。
X74n1482_p0561b07║聖金剛手大菩薩，大力忿怒持明王，
X74n1482_p0561b08║善能調伏諸惡魔，弟子一心歸命禮。
X74n1482_p0561b09║志心歸命禮，大慈大悲本尊教主、伊迦惹吒菩薩摩
X74n1482_p0561b10║訶薩。
X74n1482_p0561b11║伊迦惹吒大菩薩，身大青色象皮衣，
X74n1482_p0561b12║不違本誓護准提，弟子一心歸命禮。
X74n1482_p0561b13║志心歸命禮，大慈大悲本尊教主、嚩囉曩契菩薩摩
X74n1482_p0561b14║訶薩。
X74n1482_p0561b15║嚩囉曩契大菩薩，現大威力役龍神，
X74n1482_p0561b16║復能除毒救眾生，弟子一心歸命禮。
X74n1482_p0561b17║志心歸命禮，大慈大悲本尊教主，戲縵歌舞菩薩摩
X74n1482_p0561b18║訶薩。
X74n1482_p0561b19║戲縵歌舞大菩薩，行罡步斗鎮九洲。
X74n1482_p0561b20║蕩除惡業驅邪魔，弟子一心歸命禮。
X74n1482_p0561b21║志心歸命禮，大慈大悲本尊教主，香花燈塗菩薩摩
X74n1482_p0561b22║訶薩。
X74n1482_p0561b23║香花燈塗大菩薩，馥郁照曜於四方，
X74n1482_p0561b24║諸邪聞見斂威容，弟子一心歸命禮。
X74n1482_p0561c01║志心歸命禮，大慈大悲本尊教主，鈎䌇鎻鈴菩薩摩
X74n1482_p0561c02║訶薩。
X74n1482_p0561c03║鈎䌇鎻鈴大菩薩，手持法器鎮北方。
X74n1482_p0561c04║群魔惡鬼悉潛藏，弟子一心歸命禮。
X74n1482_p0561c05║志心歸命禮，大慈大悲本尊教主、甘露軍吒唎菩薩
X74n1482_p0561c06║摩訶薩。
X74n1482_p0561c07║甘露軍吒唎大菩薩，加持法水淨壇場。
X74n1482_p0561c08║辟除魔障護行人，弟子一心歸命禮。
X74n1482_p0561c09║志心歸命禮，大慈大悲本尊教主、烏樞瑟摩菩薩摩
X74n1482_p0561c10║訶薩。
X74n1482_p0561c11║烏樞瑟摩大菩薩，消除穢惡辟群魔，
X74n1482_p0561c12║淨不淨處悉現身，弟子一心歸命禮。
X74n1482_p0561c13║志心歸命禮，大慈大悲本尊教主、聖降三世菩薩摩
X74n1482_p0561c14║訶薩。
X74n1482_p0561c15║聖降三世大菩薩，大力忿怒持明王，
X74n1482_p0561c16║善能調伏諸惡魔，弟子一心歸命禮。
X74n1482_p0561c17║志心歸命禮，大慈大悲我等祖師龍樹菩薩摩訶薩。
X74n1482_p0561c18║祖師龍樹大菩薩，開持明藏示眾生，
X74n1482_p0561c19║得聞玅法感祖恩，弟子一心歸命禮。
X74n1482_p0561c20║志心歸命禮，大慈大悲護法、北辰玅見菩薩摩訶薩。
X74n1482_p0561c21║北辰玅見大菩薩，身現五住金剛神，
X74n1482_p0561c22║手持寶劍伏妖魔，弟子一心歸命禮。
X74n1482_p0561c23║志心歸命禮，大慈大悲、內部大威、杜將主菩薩摩訶
X74n1482_p0561c24║薩。
X74n1482_p0562a01║大威將主杜菩薩，內壇教主護准提，
X74n1482_p0562a02║飛騰九地顯神通，弟子一心歸命禮。
X74n1482_p0562a03║志心歸命禮，大慈大悲內部將主、聖孫那哩菩薩摩
X74n1482_p0562a04║訶薩。
X74n1482_p0562a05║聖孫那哩大菩薩，三頭六臂現金光，
X74n1482_p0562a06║慈悲普濟大乾坤，弟子一心歸命禮。
X74n1482_p0562a07║志心歸命禮，大慈大悲頂行將主菩薩摩訶薩。
X74n1482_p0562a08║頂行將主大菩薩，統領諸真護准提，
X74n1482_p0562a09║手持寶杵伏妖魔，弟子一心歸命禮。
X74n1482_p0562a10║志心歸命禮，大慈大悲本尊教主，聖軍吒唎將主菩
X74n1482_p0562a11║薩摩訶薩。
X74n1482_p0562a12║聖軍吒唎大菩薩，外壇護法廣威靈。
X74n1482_p0562a13║手持戟杵鎮壇場，弟子一心歸命禮。
X74n1482_p0562a14║志心歸命禮，大慈大悲聖矜羯囉菩薩摩訶薩。
X74n1482_p0562a15║聖矜羯囉大菩薩，手持玅菓度眾生，
X74n1482_p0562a16║尋聲接引大慈悲，弟子一心歸命禮。
X74n1482_p0562a17║志心歸命禮，大慈大悲聖𠶜叱迦菩薩摩訶薩。
X74n1482_p0562a18║聖𠶜叱迦大菩薩，忿怒玅相震八方，
X74n1482_p0562a19║赤心火𦦨百邪驚，弟子一心歸命禮。
X74n1482_p0562a20║志心歸命禮，大慈大悲阿梨智母菩薩摩訶薩。
X74n1482_p0562a21║阿梨智母大菩薩，五百神靈屬降生，
X74n1482_p0562a22║愛子真童隨聖身，弟子一心歸命禮。
X74n1482_p0562a23║志心歸命禮，大慈大悲乾闥婆王菩薩摩訶薩。
X74n1482_p0562a24║乾闥婆王大菩薩，降魔見性現金身，
X74n1482_p0562b01║豹冠龍劍象巍蛾，弟子一心歸命禮。
X74n1482_p0562b02║志心歸命禮，大慈大悲灌頂部主菩薩摩訶薩。
X74n1482_p0562b03║灌頂部主大菩薩，廣施甘露潤眾生，
X74n1482_p0562b04║十方善信悉沾霖，弟子一心歸命禮。
X74n1482_p0562b05║志心歸命禮，大慈大悲穢跡金剛菩薩摩訶薩。
X74n1482_p0562b06║穢跡金剛大菩薩，縱橫變化伏邪魔，
X74n1482_p0562b07║地水火風悉現形，弟子一心歸命禮。
X74n1482_p0562b08║志心歸命禮，大慈大悲明蛇使者菩薩摩訶薩。
X74n1482_p0562b09║明蛇使者大菩薩，天醫內院顯威靈。
X74n1482_p0562b10║消灾除病救眾生，弟子一心歸命禮。
X74n1482_p0562b11║志心歸命禮，大慈大悲護法諸天一切聖眾。
X74n1482_p0562b12║護法諸天諸聖眾，十方圍遶護輪壇。
X74n1482_p0562b13║不忘自部獻印明，助我闡揚准提法。
X74n1482_p0562b14║稽首歸依蘇悉地（跪念），頭面頂禮七俱胝。
X74n1482_p0562b15║我今稱讚大准提，惟願慈悲垂加護。
X74n1482_p0562b16║曩謨薩哆喃三藐三菩䭾俱胝喃怛致陀唵折唎主
X74n1482_p0562b17║唎准提娑嚩賀（或一、或三、或七遍，伺出壇，在觀堂持百八遍。）
X74n1482_p0562b18║願佛慈悲求懺悔。
X74n1482_p0562b19║志心懺悔
X74n1482_p0562b20║弟子（某甲）自從無始，曠大劫來，至於今日，迷無我覺，
X74n1482_p0562b21║計有我人。我計既興，常緣我所。根塵浩遶，識蔭奔波。
X74n1482_p0562b22║繫動身心，猶如電轉。清淨眼耳，鼻舌身意，一念不覺，
X74n1482_p0562b23║翻作六師。偷法王財，共邊見賊。賊既熾盛，破涅槃城。
X74n1482_p0562b24║殘害法身，焚燒慧命。如是等罪，數越塵沙。從迷至迷，
X74n1482_p0562c01║莫測終始。今始覺悟，深愧自慚。曉夜驚惶，身心戰慄。
X74n1482_p0562c02║永斷迷覺，貪愛我人。投涅槃城，歸安樂國。以無我覺，
X74n1482_p0562c03║降伏六師。收法王財，納三堅藏。資給慧命，增益法身。
X74n1482_p0562c04║燃法性燈，常照無盡。行願事理，塵界不違。三寶三乘，
X74n1482_p0562c05║誓當弘護。迷覺之罪，隨懺消除。願從今日，乃至菩提，
X74n1482_p0562c06║念念堅固，念念精進。身心自在，辯說無礙。於一念中，
X74n1482_p0562c07║具一切智。須知諸法，畢竟空寂。而常度脫，一切眾生。
X74n1482_p0562c08║同證涅槃，不以涅槃為證。
X74n1482_p0562c09║大輪明王滅罪真言
X74n1482_p0562c10║南無悉地哩野地尾迦喃薩哩嚩呾哆孽哆喃唵微
X74n1482_p0562c11║囉枳微囉枳摩訶斫羯囉曰惹曰唧哩薩埵薩埵娑
X74n1482_p0562c12║囉底娑囉底怛囉異怛囉異尾哆摩𩕳三般左𩕳怛
X74n1482_p0562c13║囉摩尼悉多孽哩野怛囕焰娑婆訶。
X74n1482_p0562c14║懺悔已，志心歸命禮，常住三寶。
X74n1482_p0562c15║志心發願
X74n1482_p0562c16║願我所修行，一切諸善果，禮念歸懺力，
X74n1482_p0562c17║回施諸有情，出離三界苦，速證於菩提。
X74n1482_p0562c18║回向我所求，助成勝悉地。
X74n1482_p0562c19║發願回向已。志心歸命禮，常住三寶。
X74n1482_p0562c20║歸依諸如來（四句一拜），五智十身佛。
X74n1482_p0562c21║願共諸眾生，同入金剛界。
X74n1482_p0562c22║歸依最上乘，瑜伽秘密教。
X74n1482_p0562c23║願共諸眾生，同入金剛界。
X74n1482_p0562c24║歸依不退轉，大悲菩薩僧。
X74n1482_p0563a01║願共諸眾生，同入金剛界。
X74n1482_p0563a02║歸依三寶已，所有諸功德，
X74n1482_p0563a03║回施諸有情，共成無上道。
X74n1482_p0563a04║上來頂禮，大准提菩薩。焚修悉地，懺悔玄文。功德圓
X74n1482_p0563a05║滿，無限良因。散沾沙界，和南聖眾。
X74n1482_p0563a06║（行者入觀誦持時，先當了知諸佛眾生，與我此心，同一圓明，竪窮橫徧，現前一念，具足無減，無二無別，而
X74n1482_p0563a07║恒安住甚深境界，慈念有情，以三密相應，而作悉地。然持中所示觀雖多，無越梵字呪聲，總相別相，又復
X74n1482_p0563a08║遠離能觀所觀，能持所持，一事一理，皆是不思議秘密理境。如是行持，何愁佛果不圓，罪障不滅，悉地不
X74n1482_p0563a09║成耶？）。
X74n1482_p0563a10║
X74n1482_p0563a11║順治壬辰季夏，佛弟子項謙，法名弘慈，從閩中三
X74n1482_p0563a12║山，虔摹薰沐重鐫。