X74n1484_p0571b01║
X74n1484_p0571b02║
X74n1484_p0571b03║No. 1484
X74n1484_p0571b04║消災延壽藥師懺法卷上
X74n1484_p0571b05║
X74n1484_p0571b06║熏修藥師懺儀
X74n1484_p0571b07║嚴淨壇場
X74n1484_p0571b08║楊枝淨水。遍洒三千。性空八德利人天。福慧廣增延。
X74n1484_p0571b09║滅罪除愆。火燄化紅蓮。
X74n1484_p0571b10║南無清涼地菩薩摩訶薩（三稱）
X74n1484_p0571b11║南無聖觀自在菩薩（三稱）　（眾持大悲等呪心經畢舉）
X74n1484_p0571b12║　摩訶般若波羅蜜多（云云）。
X74n1484_p0571b13║唵。捺摩巴葛瓦帝。阿巴囉密沓。阿優哩阿納。蘇必你。
X74n1484_p0571b14║實執沓。牒左囉宰也。怛塔哿達也。阿囉訶帝。三藥三
X74n1484_p0571b15║不達也。怛你也塔。唵。薩哩巴。桑斯葛哩。叭哩述沓。達
X74n1484_p0571b16║囉馬帝。哿哿捺。桑馬兀哿帝。莎巴瓦。比述帝。馬喝捺
X74n1484_p0571b17║也。叭哩瓦哩莎喝。願將以此勝功德。祝贊
X74n1484_p0571b18║皇帝萬萬歲。聖明君。諸國來朝會。南無無量壽。祝讚
X74n1484_p0571b19║皇帝萬萬歲（再云）。
X74n1484_p0571b20║以此經呪功德回向護法龍天
X74n1484_p0571b21║三界岳瀆靈聰守護道場真宰
X74n1484_p0571b22║祈福保安平善莊嚴無上菩提
X74n1484_p0571b23║普願法界眾生共入毗盧性海
X74n1484_p0571b24║香讚
X74n1484_p0571c01║爐香乍爇。法界蒙熏。藥師海會悉遙聞。隨處結祥雲。
X74n1484_p0571c02║誠意方殷。諸佛現全身。
X74n1484_p0571c03║香雲葢菩薩摩訶薩（三稱　跪誦藥師經一卷）
X74n1484_p0571c04║普賢王菩薩象駕光臨
X74n1484_p0571c05║有一菩薩結跏趺坐名曰普賢
X74n1484_p0571c06║身白玉色五十種光光五十種色
X74n1484_p0571c07║以為項光身諸毛孔流出金光
X74n1484_p0571c08║其金光端無量化佛諸化菩薩
X74n1484_p0571c09║以為眷屬安庠徐步雨大寶華
X74n1484_p0571c10║至行者前其象開口於象牙上
X74n1484_p0571c11║諸池玉女鼓樂絃歌其聲微妙
X74n1484_p0571c12║讚歎大乘一實之道行者見已
X74n1484_p0571c13║歡喜敬禮復更讀誦甚深經典
X74n1484_p0571c14║徧禮十方無量諸佛禮多寶佛塔
X74n1484_p0571c15║及釋迦牟尼并禮普賢諸大菩薩
X74n1484_p0571c16║發是誓願若我宿福應見普賢
X74n1484_p0571c17║願尊者徧吉示我色身
X74n1484_p0571c18║普賢王菩薩摩訶薩（三聲）
X74n1484_p0571c19║一切恭敬
X74n1484_p0571c20║一心頂禮十方法界常住佛
X74n1484_p0571c21║一心頂禮十方法界常住法
X74n1484_p0571c22║一心頂禮十方法界常住僧
X74n1484_p0571c23║是諸眾等各各胡跪嚴持香華如法供養。
X74n1484_p0571c24║願此香華遍十方以為微妙光明臺
X74n1484_p0572a01║諸天音樂天寶香諸天肴饍天寶衣
X74n1484_p0572a02║不可思議妙法塵一一塵出一切塵
X74n1484_p0572a03║一一塵出一切法旋轉無礙互莊嚴
X74n1484_p0572a04║遍至十方三寶前十方法界三寶前
X74n1484_p0572a05║皆有我身脩供養一一皆悉徧法界
X74n1484_p0572a06║彼彼無雜無障礙盡未來際作佛事
X74n1484_p0572a07║普熏法界諸眾生蒙熏皆發菩提心
X74n1484_p0572a08║同入無生證佛智
X74n1484_p0572a09║願此香華雲遍滿十方界供養一切佛
X74n1484_p0572a10║尊法諸菩薩緣覺聲聞眾及一切天僊
X74n1484_p0572a11║以起光明臺過於無邊界無邊佛土中
X74n1484_p0572a12║受用作佛事普熏諸眾生皆發菩提心
X74n1484_p0572a13║容顏甚奇妙光明照十方我適曾供養
X74n1484_p0572a14║今復還親覲聖主天中王迦陵頻伽聲
X74n1484_p0572a15║哀愍眾生者我等今敬禮
X74n1484_p0572a16║南無寶曇華菩薩摩訶薩（三稱）
X74n1484_p0572a17║藥師如來（云）證明禮懺（述和　主白白云）。
X74n1484_p0572a18║妄念成生滅真如不變遷總持難思議
X74n1484_p0572a19║無住對空宣
X74n1484_p0572a20║仰白十方三寶。藥師如來。剎海天龍。一切聖眾。願賜
X74n1484_p0572a21║慈悲。俯垂證鑒。有疏披宣。伏希諦聽。
X74n1484_p0572a22║（表白宣意畢）
X74n1484_p0572a23║上來情旨。恭對披宣。大圓鏡中。諒垂印可。是以脩香
X74n1484_p0572a24║華供養。燈燭莊嚴。命我等流。代行懺法。今則依仗如
X74n1484_p0572b01║來大寂滅海。歸投普門大悲願王。蕩罪業於無何有
X74n1484_p0572b02║之鄉。剪芥蒂於不萌枝之地。心純是法。與法相應。理
X74n1484_p0572b03║事圓融。行願成就。我既如是。佛必哀憐。祈叩洪慈。冥
X74n1484_p0572b04║熏加被。
X74n1484_p0572b05║佛面猶如淨滿月亦如千日放光明
X74n1484_p0572b06║圓光普照於十方喜捨慈悲皆具足
X74n1484_p0572b07║啟運藥師道場懺法今當歸命三世諸佛
X74n1484_p0572b08║南無過去毗婆尸佛南無尸棄佛
X74n1484_p0572b09║南無毗舍浮佛南無拘留孫佛
X74n1484_p0572b10║南無拘那含牟尼佛南無迦葉佛
X74n1484_p0572b11║南無本師釋迦牟尼佛南無當來彌勒尊佛
X74n1484_p0572b12║南無藥師琉璃光如來
X74n1484_p0572b13║南無藥師海會佛菩薩（三稱）
X74n1484_p0572b14║開經偈
X74n1484_p0572b15║無上甚深微妙法百千萬劫難遭遇
X74n1484_p0572b16║我今見聞得受持願解如來懺法義
X74n1484_p0572b17║消災延壽藥師懺法卷上
X74n1484_p0572b18║一切諸佛。愍念眾生。為說藥師道場懺法。良以眾生
X74n1484_p0572b19║垢重。無明暗覆。不諳因果。不勤懺悔。縱貪嗔癡。肆殺
X74n1484_p0572b20║盜婬。無量無邊。所作罪垢。無量無邊。所結冤業。不覺
X74n1484_p0572b21║不知。日深日厚。以致促長壽而夭枉。黜官位而下賤。
X74n1484_p0572b22║削富饒而貧窮。折子女而孤獨。罹斯九橫。墜墮三塗。
X74n1484_p0572b23║紛紛苦果。自作自受。種種惡報。或現或後。纖毫無差。
X74n1484_p0572b24║遲速必報。爾時。
X74n1484_p0572c01║藥師琉璃光如來。慈悲拯濟。說是本願功德經。令讀
X74n1484_p0572c02║誦者。造彼如來形像七軀。一一像前。各置七燈。一一
X74n1484_p0572c03║燈量。大如車輪。燃至四十九日。光明不絕。是惟剎利。
X74n1484_p0572c04║居士大家。多饒財寶。倉庫盈溢之所堪為。而緜力眾
X74n1484_p0572c05║生。心雖喜樂。不能如法莊嚴。以是因緣。即於本願功
X74n1484_p0572c06║德經中。譯出消災延壽懺法。便諸眾生。齋戒沐浴。或
X74n1484_p0572c07║於寺院。或在家庭。或延禪侶。或偕善士。洒掃熏修。香
X74n1484_p0572c08║華燈燭。隨分供養。依科讚詠。虔誠敬禮。則無求不應。
X74n1484_p0572c09║無願不成。經云。說悔先罪。淨名所尚。改往修來。洗浣
X74n1484_p0572c10║身心。斷除眾惡。誓不更造。多劫罪愆。淨盡無餘。隨所
X74n1484_p0572c11║樂求。悉令滿足。（某等）志心頂禮。求哀懺悔。
X74n1484_p0572c12║南無毗盧遮那佛南無本師釋迦牟尼佛
X74n1484_p0572c13║南無藥師琉璃光如來南無無量壽佛
X74n1484_p0572c14║南無盡十方遍法界過去一切諸佛
X74n1484_p0572c15║南無盡十方遍法界現在一切諸佛
X74n1484_p0572c16║南無盡十方遍法界未來一切諸佛
X74n1484_p0572c17║南無藥師琉璃光如來本願功德經
X74n1484_p0572c18║南無日光遍照菩薩南無月光遍照菩薩
X74n1484_p0572c19║南無文殊師利菩薩南無觀世音菩薩
X74n1484_p0572c20║南無得大勢菩薩南無無盡意菩薩
X74n1484_p0572c21║南無寶曇華菩薩南無藥王菩薩
X74n1484_p0572c22║南無藥上菩薩南無彌勒菩薩
X74n1484_p0572c23║南無消灾障菩薩南無增福壽菩薩
X74n1484_p0572c24║南無樂音樹下三萬六千菩薩
X74n1484_p0573a01║南無阿難尊者八千比丘諸大聖僧
X74n1484_p0573a02║南無救脫菩薩
X74n1484_p0573a03║禮諸佛已。次復懺悔。緣念像法轉時。若諸有情。為欲
X74n1484_p0573a04║利益安樂拔除一切業鄣。建立殊勝功德者為欲滿
X74n1484_p0573a05║修諸佛大願。具足受持諸佛名號。及正法寶藏者。欲
X74n1484_p0573a06║得阿耨多羅三藐三菩提。三十二相。八十隨形。莊嚴
X74n1484_p0573a07║其身者。欲得無量智慧方便。令諸眾生安立大乘者。
X74n1484_p0573a08║為欲修行梵行。得不缺戒。具三聚戒。究竟清淨。無有
X74n1484_p0573a09║毀犯者。欲得諸根完具。無諸疾苦。家屬資具。悉皆豐
X74n1484_p0573a10║足者。欲得破魔罥網。解脫一切外道纏縛拔種種惡
X74n1484_p0573a11║見稠林者。若有女人。欲轉女成男。具丈夫相者。為欲
X74n1484_p0573a12║求男女而得男女。求長壽而得長壽者。或當王法所
X74n1484_p0573a13║加。欲解脫一切憂苦者。欲得上妙飲食。飽足法味。及
X74n1484_p0573a14║種種上妙衣服。一切寶莊嚴具者。欲行惠施。一切所
X74n1484_p0573a15║有悉無貪惜。施來求者。欲得正見精進。善調意樂。多
X74n1484_p0573a16║聞聰利。解甚深義。恒求勝法常遇善友者。欲受持學
X74n1484_p0573a17║處。願生西方極樂世界。無量壽佛所。聽聞正法者。若
X74n1484_p0573a18║有已毀之戒。而欲還清淨。已盡之命。而欲復救續。乃
X74n1484_p0573a19║至國界人眾。種種諸橫。種種諸難。而欲消伏隱沒順
X74n1484_p0573a20║時歡樂者。應當如法莊嚴。歸命。
X74n1484_p0573a21║藥師琉璃光如來。一心精進。修三摩地。所以者何。彼
X74n1484_p0573a22║如來行菩薩道時。所發十二微妙上願。殊勝功德。令
X74n1484_p0573a23║諸聞者。業障消除。一切所求。皆得滿願故。是唯一生
X74n1484_p0573a24║所繫菩薩。為能如實信解。如說修行。應當以身命財。
X74n1484_p0573b01║不生恡惜。竭力莊嚴。必獲果遂。是故今日。與現前（眾
X74n1484_p0573b02║等）各各志心。歸命頂禮。
X74n1484_p0573b03║南無毗盧遮那佛南無本師釋迦牟尼佛
X74n1484_p0573b04║南無藥師琉璃光如來南無無量壽佛
X74n1484_p0573b05║南無盡十方徧法界過去一切諸佛
X74n1484_p0573b06║南無盡十方徧法界現在一切諸佛
X74n1484_p0573b07║南無盡十方徧法界未來一切諸佛
X74n1484_p0573b08║南無藥師琉璃光如來本願功德經
X74n1484_p0573b09║南無日光遍照菩薩南無月光遍照菩薩
X74n1484_p0573b10║南無文殊師利菩薩南無觀世音菩薩
X74n1484_p0573b11║南無得大勢菩薩南無無盡意菩薩
X74n1484_p0573b12║南無寶曇華菩薩南無藥王菩薩
X74n1484_p0573b13║南無藥上菩薩南無彌勒菩薩
X74n1484_p0573b14║南無消灾障菩薩南無增福壽菩薩
X74n1484_p0573b15║南無樂音樹下三萬六千菩薩
X74n1484_p0573b16║南無阿難尊者八千比丘諸大聖僧
X74n1484_p0573b17║南無救脫菩薩
X74n1484_p0573b18║禮諸佛已。志心歸命。惟願諸佛菩薩。同運慈悲。降臨
X74n1484_p0573b19║道場。一切天龍八部。藥叉諸將。悉生哀愍。來到道場。
X74n1484_p0573b20║是諸聖眾。願悉證明。我於今日。欲為十方一切六道
X74n1484_p0573b21║眾生。修行無上菩提。斷除一切業障。同入如來本大
X74n1484_p0573b22║願海。普現色身。於一念中。供養一切十方三寶。於一
X74n1484_p0573b23║念中。普度一切六道眾生。令入平等大慧。故於今日。
X74n1484_p0573b24║一心精進。如說修行。惟願諸佛菩薩。
X74n1484_p0573c01║藥師如來本願力故。受我懺悔。令我所行。決定破除
X74n1484_p0573c02║罪障。行願圓成。如經所說。願悉證明。南無藥師琉璃
X74n1484_p0573c03║光如來。應正等覺。明行圓滿。光明廣大。功德巍巍。身
X74n1484_p0573c04║善安住。𦦨網莊嚴。過於日月。幽冥眾生。悉蒙開曉。隨
X74n1484_p0573c05║所樂求。一切皆遂。所有病苦。悉皆消滅。無量菩薩。行
X74n1484_p0573c06║無量善巧方便。無量廣大願。我若一劫。若一劫餘。而
X74n1484_p0573c07║廣說者。劫可速盡。彼佛行願。善巧方便。無有盡也。是
X74n1484_p0573c08║故志心。歸命頂禮。
X74n1484_p0573c09║南無薄伽伐帝。鞞殺社。窶嚕薜琉璃。鉢囉婆。喝喇闍
X74n1484_p0573c10║也。怛他揭哆耶。阿囉訶帝。三藐三勃陀耶。怛姪他。唵。
X74n1484_p0573c11║鞞殺逝。鞞殺逝。鞞殺社。三沒揭帝莎訶
X74n1484_p0573c12║讚
X74n1484_p0573c13║藥師如來。世界琉璃。慈悲喜捨悉隨宜。懺法度羣迷。
X74n1484_p0573c14║稽首歸依。所願滿求祈。
X74n1484_p0573c15║藥師佛藥師佛消灾延壽藥師佛
X74n1484_p0573c16║南無消灾延壽藥師佛
X74n1484_p0573c17║（遶壇起佛偈念佛𢌞向）。
X74n1484_p0573c18║稽首東方滿月界微妙正覺藥師尊
X74n1484_p0573c19║三祇果滿不思議十號名稱無等倫
X74n1484_p0573c20║二六願門因地發百千相好果中圓
X74n1484_p0573c21║慈悲海闊測難量功德山高讚莫盡
X74n1484_p0573c22║南無東方淨琉璃世界藥師琉璃光如來
X74n1484_p0573c23║南無消灾延壽藥師佛（或百聲千聲隨意𢌞向）
X74n1484_p0573c24║消灾延壽藥師懺法卷上