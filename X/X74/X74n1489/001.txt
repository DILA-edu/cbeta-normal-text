X74n1489_p0618c01║
X74n1489_p0618c02║
X74n1489_p0618c03║
X74n1489_p0618c04║
X74n1489_p0618c05║No. 1489
X74n1489_p0618c06║禮吳中石佛起止儀式
X74n1489_p0618c07║
X74n1489_p0618c08║天台山幽溪沙門　傳燈　集
X74n1489_p0618c09║一切恭敬
X74n1489_p0618c10║一心頂禮十方常住三寶（一拜已。互跪燒香散華）。
X74n1489_p0618c11║願此香華雲徧滿十方界無邊佛土中
X74n1489_p0618c12║無量香莊嚴具足菩薩道成就如來香
X74n1489_p0618c13║（輟唱想云。我此香華徧十方至同入無生證佛智。想已唱云）。
X74n1489_p0618c14║供養已一切恭敬（一拜互跪贊云）。
X74n1489_p0618c15║佛面猶如淨滿月亦如千日放光明
X74n1489_p0618c16║目淨修廣若青蓮齒白齊密猶珂雪
X74n1489_p0618c17║佛德無邊如大海無限妙寶積其中
X74n1489_p0618c18║智慧德水鎮常盈百千勝定咸充滿
X74n1489_p0618c19║足下輪相皆嚴飾軗輞千輻悉齊平
X74n1489_p0618c20║手足縵網徧莊嚴猶如鵝王相具足
X74n1489_p0618c21║佛身晃耀等金山清淨殊特無端匹
X74n1489_p0618c22║亦如妙高功德滿故我稽首佛山王
X74n1489_p0618c23║相好如空不可測逾於千日放光明
X74n1489_p0618c24║皆如燄幻不思議故我稽首心無著
X74n1489_p0619a01║（讚已。重燒香然。彼禮諸相好）。
X74n1489_p0619a02║足下安平如奩底
X74n1489_p0619a03║足下千輻輪相
X74n1489_p0619a04║手足指長勝餘人
X74n1489_p0619a05║手足柔軟勝餘身分
X74n1489_p0619a06║手足指合縵網勝餘人
X74n1489_p0619a07║足跟具足滿好
X74n1489_p0619a08║足趺高好跟相稱
X74n1489_p0619a09║一心頂禮過去維衛佛迦葉佛手足滿
X74n1489_p0619a10║手足如意
X74n1489_p0619a11║手文明直
X74n1489_p0619a12║手文長
X74n1489_p0619a13║手文不斷
X74n1489_p0619a14║手足赤白如蓮華色
X74n1489_p0619a15║踝不現
X74n1489_p0619a16║爪如赤銅色薄而細滑
X74n1489_p0619a17║指長纖圓
X74n1489_p0619a18║指文藏覆
X74n1489_p0619a19║脉深不現
X74n1489_p0619a20║手足軟淨滑澤
X74n1489_p0619a21║手足有德相
X74n1489_p0619a22║如伊尼延鹿王腨纖好
X74n1489_p0619a23║膝骨堅著圓好
X74n1489_p0619a24║立手摩膝
X74n1489_p0619b01║陰藏相如馬王
X74n1489_p0619b02║臍深圓好
X74n1489_p0619b03║一心頂禮過去維衛佛迦葉佛臍不出
X74n1489_p0619b04║腹不現
X74n1489_p0619b05║其腹細
X74n1489_p0619b06║孔門相具
X74n1489_p0619b07║身縱廣等
X74n1489_p0619b08║身堅實如那羅延
X74n1489_p0619b09║骨際如鈎鎻
X74n1489_p0619b10║身上如師子王
X74n1489_p0619b11║身清淨
X74n1489_p0619b12║身柔軟
X74n1489_p0619b13║身不曲
X74n1489_p0619b14║身潤澤
X74n1489_p0619b15║身自持不逶迤
X74n1489_p0619b16║身滿足
X74n1489_p0619b17║身不傾動
X74n1489_p0619b18║身持重
X74n1489_p0619b19║其身大
X74n1489_p0619b20║其身長
X74n1489_p0619b21║一心頂禮過去維衛佛迦葉佛身端直
X74n1489_p0619b22║肩圓好
X74n1489_p0619b23║一一毛孔青色柔軟
X74n1489_p0619b24║毛上向
X74n1489_p0619c01║毛右旋
X74n1489_p0619c02║毛紅色
X74n1489_p0619c03║毛軟淨
X74n1489_p0619c04║皮膚薄細滑不受塵水（不停蚊蚋）
X74n1489_p0619c05║兩足下兩手兩肩項中（七處滿）
X74n1489_p0619c06║兩腋下滿
X74n1489_p0619c07║毛孔出香氣
X74n1489_p0619c08║頰車如師子
X74n1489_p0619c09║唇色如頻婆果
X74n1489_p0619c10║四十齒具足
X74n1489_p0619c11║齒白齊密而根深
X74n1489_p0619c12║四牙最白而大
X74n1489_p0619c13║四牙白利
X74n1489_p0619c14║舌薄覆面至髮際
X74n1489_p0619c15║一心頂禮過去維衛佛迦葉佛舌色赤
X74n1489_p0619c16║舌薄廣
X74n1489_p0619c17║隨眾生音聲不增不減
X74n1489_p0619c18║說法不著
X74n1489_p0619c19║隨眾生語言說法
X74n1489_p0619c20║發音報眾聲
X74n1489_p0619c21║次第有因緣說法
X74n1489_p0619c22║咽中津液得味中上味
X74n1489_p0619c23║口出無上香
X74n1489_p0619c24║一切聲分具足
X74n1489_p0620a01║言音聲遠
X74n1489_p0620a02║梵音深遠如迦陵頻迦聲
X74n1489_p0620a03║隨眾生意和悅與語
X74n1489_p0620a04║面不長丈
X74n1489_p0620a05║正容白不撓色
X74n1489_p0620a06║面具滿足
X74n1489_p0620a07║面廣姝好
X74n1489_p0620a08║面淨滿如月
X74n1489_p0620a09║一心頂禮過去維衛佛迦葉佛鼻高孔不現
X74n1489_p0620a10║眼色如金精
X74n1489_p0620a11║眼睫如牛王
X74n1489_p0620a12║廣長眼
X74n1489_p0620a13║平等視眾生
X74n1489_p0620a14║不輕眾生
X74n1489_p0620a15║眉如初月紺琉璃色
X74n1489_p0620a16║眉間白毫如兜羅綿
X74n1489_p0620a17║耳輪輻相埵成
X74n1489_p0620a18║頭如摩陀那果
X74n1489_p0620a19║髮長好
X74n1489_p0620a20║髮不好
X74n1489_p0620a21║髮旋亂
X74n1489_p0620a22║髮色青珠
X74n1489_p0620a23║頂肉髻成
X74n1489_p0620a24║無見頂相
X74n1489_p0620b01║金色光其相微妙
X74n1489_p0620b02║身光面各一丈
X74n1489_p0620b03║一心頂禮過去維衛佛迦葉佛四邊光各一丈
X74n1489_p0620b04║光照身而行
X74n1489_p0620b05║行時足去地四寸而印文現
X74n1489_p0620b06║威儀如師子
X74n1489_p0620b07║進止如象王
X74n1489_p0620b08║行法如鵝王
X74n1489_p0620b09║身一時迴如象王
X74n1489_p0620b10║容儀備足
X74n1489_p0620b11║容儀滿足
X74n1489_p0620b12║住處安無能動者
X74n1489_p0620b13║威振一切
X74n1489_p0620b14║一切樂觀
X74n1489_p0620b15║一心頂禮過去維衛佛迦葉佛一切眾生不能盡觀相
X74n1489_p0620b16║觀無厭足
X74n1489_p0620b17║一切惡心眾生見者和悅
X74n1489_p0620b18║八萬四千相好光明
X74n1489_p0620b19║（禮已。重燒香。懺悔發願云）。
X74n1489_p0620b20║至心懺悔。我弟子（某甲）。與法界一切眾生。現前一念。
X74n1489_p0620b21║清淨本然。具無量相好光明。一切神通自在。良由真
X74n1489_p0620b22║如妙性。不變隨緣。成六尺蕞爾之身。棄百千澄清大海。
X74n1489_p0620b23║聚緣內搖。趣外奔逸。縱身口意。起貪嗔癡。身三口四。
X74n1489_p0620b24║而無惡不為。五逆七遮。而無罪不造。竪窮九世。橫遍
X74n1489_p0620c01║六根。開八萬四千塵勞之門。備八萬四千煩惱之法。
X74n1489_p0620c02║自頂至足。何處有功德藂林。由外及中。無非是罪惡
X74n1489_p0620c03║園藪。業因不忒。果報無差。緣薄善而暫往人天。因重
X74n1489_p0620c04║愆而終歸惡道。不重佛性。埋沒己靈。妄來妄往。而徒
X74n1489_p0620c05║費精神。浪死虗生。而毫無利益。然以罪無自性。其體
X74n1489_p0620c06║本空。既不變以隨緣。故隨緣而不變悟之成性。固不
X74n1489_p0620c07║涉於階差。起以成脩。要必託乎尊勝。普賢十行。禮敬
X74n1489_p0620c08║為先。淨土五門。懺悔為最。恭聞維衛善逝迦葉如來。一
X74n1489_p0620c09║性圓成於[旲/(衣-〦+旦)]劫。三身普覆於十方。示滅度非滅度。石
X74n1489_p0620c10║像由南海而浮來。非神通現神通。寶鉢自西天而汎
X74n1489_p0620c11║至。故知像性即佛。量等虗空。三身宛然。四德無減。歸
X74n1489_p0620c12║依者福增無量。懺悔者罪滅河沙。故竭愚誠。向二尊
X74n1489_p0620c13║而頂禮。五體投地。接兩足以翹勤。達能禮所禮。其性
X74n1489_p0620c14║虗通。感之應之。不可思議。如帝網之千珠。瑤天之萬
X74n1489_p0620c15║目。光光交映。彼波互融。對八萬四千相好之尊。設八
X74n1489_p0620c16║萬四千至誠之禮。寂滅八萬四千煩惱。成就八萬四
X74n1489_p0620c17║千度門。惟願神通顯示。威德冥加。使戒定慧。清淨以
X74n1489_p0620c18║無瑕。聞思修。精進而不退。念念無違法性。塵塵皆見
X74n1489_p0620c19║寂光。即此凡夫之身。堪作菩提之器。眾生無邊誓願
X74n1489_p0620c20║度。煩惱無數誓願斷。法門無量誓願學。佛道無上誓
X74n1489_p0620c21║願成。願命終時神不亂。正念直往生安養。面奉彌陀
X74n1489_p0620c22║值眾聖。修行十地勝常樂。懺悔發願已。一心歸命頂
X74n1489_p0620c23║禮。
X74n1489_p0620c24║（起身一拜。重燒香。散華如法。旋繞）。
X74n1489_p0621a01║南無十方佛南無十方法南無十方僧
X74n1489_p0621a02║南無維衛佛南無迦葉佛南無諸尊（菩薩摩訶薩）
X74n1489_p0621a03║（或三徧或七遍。旋畢。至佛前。三自歸依）。
X74n1489_p0621a04║自歸於佛。當願眾生。體解大道。發無上心。
X74n1489_p0621a05║自歸於法。當願眾生。深入經藏。智慧如海。
X74n1489_p0621a06║自歸於僧。當願眾生。統理大眾。一切無礙。和南聖眾
X74n1489_p0621a07║
X74n1489_p0621a08║禮吳中石佛起止儀式（終）