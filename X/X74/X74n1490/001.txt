X74n1490_p0621b01║
X74n1490_p0621b02║No. 1490-A
X74n1490_p0621b03║ 舍利靈應序
X74n1490_p0621b04║
X74n1490_p0621b05║天地之理與聖賢之道，有可測者，有不可測者。可測
X74n1490_p0621b06║者，古今智愚之所共知；不可測者，雖學窺聖域，才貫
X74n1490_p0621b07║百家，亦不能明其萬一。予於戊戌之春，偶過福國精
X74n1490_p0621b08║舍，訪濟生禪師，因晤聲碧和尚。聽其言詞，殆禪門高
X74n1490_p0621b09║尚士乎？濟公與聲和尚為同學友，濟公唱道邦江，聲
X74n1490_p0621b10║和尚則屏迹天台，刺血書華嚴，精誠之至。忽於筆端
X74n1490_p0621b11║現一舍利，和尚動容，為予告焉。予方抱微疴，治以符
X74n1490_p0621b12║水，殊驗。予問之曰：筆端之所現者，果舍利乎？聲和尚
X74n1490_p0621b13║曰：當日現於筆端者，乃真舍利也。且舍利未甞不可
X74n1490_p0621b14║見於今日也，三日後當至矣。予曰：唯唯，否否。越三日
X74n1490_p0621b15║後，聲和尚問曰：昨見舍利乎？予曰：秋高氣清，彩雲繚
X74n1490_p0621b16║繞，此日之所見，以云舍利，則未也。和尚曰：此即所謂
X74n1490_p0621b17║舍利耳，請細陳其說。夫舍利者，梵語也，唐言身骨。如
X74n1490_p0621b18║來入滅將四千載，金色之體已不可覩，舍利宛然存
X74n1490_p0621b19║焉。金塔所供者，計八萬四千，今四明育王所供，僅見
X74n1490_p0621b20║其一。即吳之康僧，來自西域，其求舍利，亦以三七成
X74n1490_p0621b21║功，迄今韞於浮屠，不可復覩。若其現相之奇，種種非
X74n1490_p0621b22║一，或起赤色，或發碧光，或現貫珠，或顯聖像，誠亦不
X74n1490_p0621b23║可枚舉。昨所覩彩雲，非舍利而何？夫前於筆端一見
X74n1490_p0621b24║之，今於秋旻一見之，奇矣。予曰：有可測者，有不可測
X74n1490_p0621c01║者。所謂舍利，洵非予之所能測，而前之見於筆端者，
X74n1490_p0621c02║其舍利耶？今之見於秋旻者，其舍利耶？予因和尚之
X74n1490_p0621c03║請，而即以其問答者詳以述之。
X74n1490_p0621c04║旹
X74n1490_p0621c05║大清康熙歲次戊戌中秋前三日勞山李照拜手書
X74n1490_p0621c06║
X74n1490_p0621c07║No. 1490-B
X74n1490_p0621c08║ 舍利懺緣起序
X74n1490_p0621c09║
X74n1490_p0621c10║葢聞古之能動天地而格鬼神者，一至誠而已。是以
X74n1490_p0621c11║上善之士，有感必通，其備入典冊之繁，殆亦不勝屈
X74n1490_p0621c12║指。至於道德超邁者，迴出常流，而所為又非淺識之
X74n1490_p0621c13║所能窺，及乎昭於神應，又為世之罕見而鮮聞者，則
X74n1490_p0621c14║吾於聲碧和尚不能無說焉。憶余與師同侍先師於
X74n1490_p0621c15║虎丘，而師於疇昔所履之行，沉潛曠達，已為一眾之
X74n1490_p0621c16║所奇，其於忘身為道之苦心，又非泛泛之可及也。既
X74n1490_p0621c17║隱天台，蟬蛻人世，乃修一切秘密法門，上酹先聖之
X74n1490_p0621c18║弘慈，下啟含生之昏昧，仍復精誠刺血，手錄華嚴并
X74n1490_p0621c19║及法華、楞嚴一切大椉經等，雖祁寒溽暑，無日間之，
X74n1490_p0621c20║其持念之誠，守道之固，為何如哉！其書十信品時，禪
X74n1490_p0621c21║慧益明，倍加精進，乃感天雨大米，地產蓮華，復於筆
X74n1490_p0621c22║尖頓獲舍利，其瑞應之奇，非世所有，足使見者莫不
X74n1490_p0621c23║仰羨舒誠，傳布遐邇，以為靈異如是，必果位人也。師
X74n1490_p0621c24║由是益事韜晦，乃懷所得舍利，徧謁名山。至戊戌春，
X74n1490_p0622a01║始訪予於邦江福國，因出所得舍利觀之。予即懇留
X74n1490_p0622a02║常住，復營銅塔供之。師乃慨然嘆曰：余意欲歸受業
X74n1490_p0622a03║供奉，即今緣在於此，不可移也，則予當捨身復求之。
X74n1490_p0622a04║於是掩關於予之北方丈，日夜翹勤，禮佛然臂，復誦
X74n1490_p0622a05║大寶廣愽隨心陀羅尼，刻日求之，至期果應。四眾觀
X74n1490_p0622a06║者，如水之歸海。凡有咨詢於師者，莫不嘖嘖稱奇，即
X74n1490_p0622a07║維揚之當事紳衿，皆歸敬之。噫嘻！如師之所為，可謂
X74n1490_p0622a08║道振一時矣。而師猶復運慈心，以為舍利所在之處，
X74n1490_p0622a09║如佛無異，既獲非常之緣，又豈可不修佛事以廣之
X74n1490_p0622a10║乎？乃稽古考今，立為懺法，以舍利為主，以神呪為功，
X74n1490_p0622a11║欲使一切眾等勤而行之，滅一切罪，滿一切願也。嗚
X74n1490_p0622a12║呼！時丁像季，佛道久淹，匪仗勝緣，曷由振㧞？若師者，
X74n1490_p0622a13║可謂揭常夜之雲，而出昏衢之月，慈光普被，引領羣
X74n1490_p0622a14║機，廣播德風，瀰漫六合。後之依懺法而得三昧者，自
X74n1490_p0622a15║能紹先哲之風，弘普利之道，又豈止動天地、格鬼神
X74n1490_p0622a16║而已哉！邗江福國元度拜題
X74n1490_p0622a17║
X74n1490_p0622a18║
X74n1490_p0622a19║No. 1490-C
X74n1490_p0622a20║靈知之性，含褁太虗；妙覺之真，包羅沙界。水結為氷，
X74n1490_p0622a21║凡愚失其洞照；雲開見月，聖智得其高明。必使長空
X74n1490_p0622a22║皎鏡，不起癡雲；方期大海無風，平澄識浪。蚩蚩之氓，
X74n1490_p0622a23║甘嬰愛綱；瞿瞿之士，未免形累。所以世尊示現中天，
X74n1490_p0622a24║高步三界之表，俯應羣機之欲。四十九年，說法度生；
X74n1490_p0622b01║雙林子夜，入正涅槃。憫茲末劫，欲益未來。碎金剛體，
X74n1490_p0622b02║成設利羅。八國所分，各起塔廟；兩間所秘，咸有道場。
X74n1490_p0622b03║精誠三七，銅瓶發響於康僧；齋戒六時，玉碗流光於
X74n1490_p0622b04║隋帝。舉其瑞應，不可殫述。（僧）髫年入道，既冠參方。乃
X74n1490_p0622b05║於乙酉之春，二月之望，匿影台山，挂笠華頂，長跪佛
X74n1490_p0622b06║前，志心發願。檀煙凝座，寶鉢映沉水之光；華蕋含香，
X74n1490_p0622b07║金刀剖偃月之血。展剡溪藤，磨端石硯。落紅點點，飛
X74n1490_p0622b08║霞襯蛺蝶之衣；濃綠垂垂，鳴泉和猿猱之嘯。書至，經
X74n1490_p0622b09║談二會，文演十信。頻感天雨玉米，砌湧白華。筆端吐
X74n1490_p0622b10║舍利之祥，几上列貝多之帙。末世所無，得未曾有。經
X74n1490_p0622b11║圓八十一卷，歲歷兩周寒暑。自爾已後，移錫遍遊。六
X74n1490_p0622b12║月披裘，朝嚼峨嵋之雪；千巖倚杖，暮躡臺山之氷。衡
X74n1490_p0622b13║峰芋火，嬾瓚同煨；雞足禪心，頭陀獨笑。歲在戊戌，日
X74n1490_p0622b14║躔大梁，行至邦江福國精舍。堂頭有同參之誼，率眾
X74n1490_p0622b15║相留；鹺臺悟宿世之緣，盡誠供養。於是四十九日結
X74n1490_p0622b16║壇行道，五月望旦舍利垂降。萬眾稽首，千部迴心。鑄
X74n1490_p0622b17║雙塔以奉金骨，搆一閣以禮琅函。大江左右，同仰真
X74n1490_p0622b18║儀；小院深栖，重開法社。吉雲盤旋於制底之頂，香風
X74n1490_p0622b19║飄拂於脫闍之鈴。道力無邊，願輪已轉。靈通昭著，妙
X74n1490_p0622b20║應密迴。仰酧我佛濟度之深慈，上祝
X74n1490_p0622b21║皇家綿長之福祚。功歸檀信，澤衍大千。茲因懺文付
X74n1490_p0622b22║刻，謹序緣起於首。敢告同志，盡形修敬云爾。
X74n1490_p0622b23║古吳深栖繼僧自述
X74n1490_p0622b24║
X74n1490_p0622c01║舍利懺法目次
X74n1490_p0622c02║
X74n1490_p0622c03║第一嚴潔道場第二預行方便
X74n1490_p0622c04║第三正明修意第四燒香散華
X74n1490_p0622c05║第五端申禮請第六至心讚歎
X74n1490_p0622c06║第七投誠禮佛第八具通懺悔
X74n1490_p0622c07║第九恭敬呪心第十發願回向
X74n1490_p0622c08║
X74n1490_p0622c09║舍利懺法目次（終）
X74n1490_p0622c10║
X74n1490_p0622c11║
X74n1490_p0622c12║
X74n1490_p0622c13║
X74n1490_p0622c14║No. 1490
X74n1490_p0622c15║舍利懺法
X74n1490_p0622c16║
X74n1490_p0622c17║天台沙門　繼僧　著
X74n1490_p0622c18║定山比丘　嚴章　校
X74n1490_p0622c19║將行此懺，分為十科演之。
X74n1490_p0622c20║第一嚴潔道場
X74n1490_p0622c21║原大道場建立，當以清淨為先。庶幾因境攝心，梵行
X74n1490_p0622c22║方可成就。欲立懺壇，當於幽靜之處，新搆堂室。（舊室亦無
X74n1490_p0622c23║礙。）剷去舊土，復於淨處，取無瓦石新土，用填其地。以
X74n1490_p0622c24║香水和塗，極令嚴淨。上懸白綾寶蓋，稱壇大小。蓋內
X74n1490_p0623a01║懸軒轅鏡，蓋邊懸五色纓絡。復於蓋中，懸五色寶旛。
X74n1490_p0623a02║徧室懸諸繒綵旛華。（所懸之華，并宜大小參差，方合天人散華之狀。）壇中供
X74n1490_p0623a03║釋迦牟尼佛，作說法相。左邊供金剛手菩薩，作忿怒
X74n1490_p0623a04║形，右手執金剛杵，左手持白拂。右邊供摩尼金剛菩
X74n1490_p0623a05║薩，左手持寶珠，右手執白拂。（如無二菩薩，相亦無妨。○依經宜作畫相，左右
X74n1490_p0623a06║復有天王天女等形。）像前列眾好華，并爐臺莊嚴等事。（須雅重如法。）
X74n1490_p0623a07║壇心供舍利寶塔。（無亦無妨，宜作一畫塔相。）壇中周設薦席，（慮地𢍉溼。）
X74n1490_p0623a08║軟以絮褥。（不用氍瑜氈屬蓋，以佛頂經遮止故也。）齋壇周懸紗幔，禁一
X74n1490_p0623a09║切人不得入也。禮懺行人，著新淨衣。（如無新衣，浣染亦可，薰沐為主。）
X74n1490_p0623a10║浴後披著，方入道場。淨鞋齊整，不得雜亂。（入壇時，次次而脫，出
X74n1490_p0623a11║壇復穿。）其大解時，須換故衣。沐浴後，仍著淨衣。終期如
X74n1490_p0623a12║是。日日當營新採名華，及種種佳蔬鮮果，供養三寶。
X74n1490_p0623a13║務須竭盡精誠，方有感降。壇中二十四人以還，多則
X74n1490_p0623a14║不可。
X74n1490_p0623a15║第二預行方便
X74n1490_p0623a16║禮懺行人，將入道場，身心散亂，須預行方便之法。當
X74n1490_p0623a17║七日營別室，不得與道場同處。日夜調習懺文，極令
X74n1490_p0623a18║精熟。為主懺者，當與道侶，平心靜氣，發明懺意，并出
X74n1490_p0623a19║入起止之儀，梵音高下之節（全以和順為妙）。亦通染浣紉縫，
X74n1490_p0623a20║及期中所應辦事。其餘治生雜務，一切外緣，即時屏
X74n1490_p0623a21║息。但念精誠禮懺，呪心圓滿，必得親見十方諸佛，諸
X74n1490_p0623a22║大菩薩，必蒙灌頂授記。所求如願，皆獲如意。不得一
X74n1490_p0623a23║念思憶五塵（色聲香味觸），勤息三毒（貪嗔癡），永絕愛欲。當人
X74n1490_p0623a24║各有無始以來妄想惡習，應須作法捨離，方不為懺
X74n1490_p0623b01║中障礙。行人當觀何戒不嚴，速求改悔。何習偏重，呵
X74n1490_p0623b02║去調停。苟能三業清淨（身口意），則感應道交，自獲圓滿
X74n1490_p0623b03║如願也。
X74n1490_p0623b04║第三正明修意
X74n1490_p0623b05║考夫諸懺，各有緣起，各有所宗。大悲懺依大悲經而
X74n1490_p0623b06║造，為欲滅一切罪，圓成無上道故。淨土懺依大阿彌
X74n1490_p0623b07║陀經、觀無量壽佛經、鼓音王經、佛說阿彌陀經而造，
X74n1490_p0623b08║為欲消除諸障，求生極樂，得不退故。行願懺依華嚴
X74n1490_p0623b09║經而造，為欲滿足十大願王，直超佛果故。藥師懺依
X74n1490_p0623b10║藥師經而造，為欲消除災厄，續命延壽，早登佛位故。
X74n1490_p0623b11║梁王懺為㧞郗氏之苦，勅諸法師採集大乘諸經而
X74n1490_p0623b12║造，為欲使一切眾生離苦得樂故。慈悲水懺亦緣迦
X74n1490_p0623b13║諾迦尊者以三昧水洗除冤業，廣依大乘諸經而造，
X74n1490_p0623b14║為欲釋一切罪，得證菩提故。其餘楞嚴懺、報恩懺、地
X74n1490_p0623b15║藏懺等，莫不各有所宗也。今此舍利懺法，蓋此舍利
X74n1490_p0623b16║感降，謹依大寶廣博樓閣善住祕密陀羅尼經而造，
X74n1490_p0623b17║為欲滅除一切重障，疾得無上菩提，親見十方諸佛，
X74n1490_p0623b18║得滿一切所求故。經云：若人纔聞此大寶廣博樓閣
X74n1490_p0623b19║善住祕密陀羅尼名字，除滅一切惡趣，纔憶念此陀
X74n1490_p0623b20║羅尼者，則為以諸微妙香華供養十方一切諸佛，若
X74n1490_p0623b21║能纔誦，即得不退轉無上正覺，乃至百劫、千劫、百千
X74n1490_p0623b22║劫，一切如來不能讚嘆盡其功能。此陀羅尼有大威
X74n1490_p0623b23║力，一切諸魔終不能作其障礙。一切冤家、惡友、鬼神、
X74n1490_p0623b24║藥叉、羅剎、人非人等，不得其便，增長無量善根。若纔
X74n1490_p0623c01║念此陀羅尼者，獲福無量。何況久能誦持，其福不可
X74n1490_p0623c02║校量。乃至誦滿一萬遍者，一切所求之事，皆得成就。
X74n1490_p0623c03║是故謹依本經，立為懺法。欲使修道者，行少善根，獲
X74n1490_p0623c04║大福利。現前見佛，得獲灌頂。較之諸懺，誠為捷要也。
X74n1490_p0623c05║所貴行之精專，一心感格，必獲如願。謹按懺期，依大
X74n1490_p0623c06║集經，則七七日。準法華經，則三七日。又鼓音王經、大
X74n1490_p0623c07║彌陀經，則十日十夜。小彌陀經，則七日七夜。以此四
X74n1490_p0623c08║等為期。（其餘五日、三日，亦通方便。）行人當一心一意，滿七七日，乃
X74n1490_p0623c09║至三七、一七，晝夜六時，虔誠禮佛，誦陀羅尼。或坐或
X74n1490_p0623c10║行，莫令散亂。不得接對外人，語論戲笑，放逸睡眠，托
X74n1490_p0623c11║事延緩。當俯仰瞬息，繫念呪心。為求感應，一心精進。
X74n1490_p0623c12║○問：行法既多，云何一心？○答：有理有事。既入道場，
X74n1490_p0623c13║身心收攝，如長空月，隨處應緣，而本體不動，名理一
X74n1490_p0623c14║心。如禮佛時，不念餘法，但專禮佛。持呪時，心憶餘文，
X74n1490_p0623c15║但專持呪。其餘諸法，悉亦如是。名事一心。但得一心，
X74n1490_p0623c16║必克如願。
X74n1490_p0623c17║將臨懺期，隔宿嚴淨，取淨水，持大悲呪二十一遍，
X74n1490_p0623c18║散灑方隅為界。
X74n1490_p0623c19║第四燒香散華
X74n1490_p0623c20║（已淨三業，入道場拈香訖，當正立，作如是思惟：我為眾生發菩提心，有所求願，故須總論三寶，廣修供養。
X74n1490_p0623c21║三寶垂慈，必當念我，隨我所求，證知我願。先當唱云：）
X74n1490_p0623c22║一切恭敬。
X74n1490_p0623c23║一心頂禮十方法界常住佛
X74n1490_p0623c24║一心頂禮十方法界常住法
X74n1490_p0624a01║一心頂禮十方法界常住僧
X74n1490_p0624a02║（禮已，燒香散華首者，白云：）
X74n1490_p0624a03║是諸眾等，各各長跪，嚴持香華，如法供養。（眾和云：）
X74n1490_p0624a04║十方法界三寶。（各執手爐，廣運供養。唱云：）
X74n1490_p0624a05║住在於十方。諸佛攝受我，徧在於十方，
X74n1490_p0624a06║過去及現在，未來諸世尊，菩薩威德者，
X74n1490_p0624a07║我今悉皆禮（拜下想云）。
X74n1490_p0624a08║（我此香華徧十方，以為微妙光明臺，諸天音樂天寶香，諸天肴饌天寶衣，不可思議妙法塵，一一塵出一
X74n1490_p0624a09║切塵，一一塵出一切剎，旋轉無礙互莊嚴，徧至十方三寶前。十方法界三寶前，悉有我身修供養，一一皆
X74n1490_p0624a10║悉徧法界，彼彼無雜無障礙。盡未來際作佛事，普熏法界諸眾生，蒙熏皆發菩提心，同入無生證佛智。想
X74n1490_p0624a11║已，起立云：）
X74n1490_p0624a12║供養已，一切恭敬（一拜）。
X74n1490_p0624a13║第五端申禮請
X74n1490_p0624a14║（上來運想供養已畢，此復添香，長跪執爐，起殷重心，偏請三寶光降道場，不可輕忽，延屈至尊。當三業澄
X74n1490_p0624a15║清，一心奉請。若不爾者，虗文無益。應想一切如來并諸菩薩，隨其方面，領諸眷屬，入我道場，如住目前。不
X74n1490_p0624a16║得如彈指頃，起於雜念。初入時迎請，餘時不用。唱云：）
X74n1490_p0624a17║一心奉請現坐道場本師釋迦牟尼世尊
X74n1490_p0624a18║（釋迦是我等師，說大乘經，令我修此善法，當運心感此恩德。下去例為三請，每一請時，執爐拜下，想云：
X74n1490_p0624a19║三業真性如虗空，釋迦如來亦如是，不起真際為眾生，與眾俱來受供養。）
X74n1490_p0624a20║一心奉請東方滿月世界消災延壽熾盛光王世尊
X74n1490_p0624a21║（偈同，改名前但，下同。）
X74n1490_p0624a22║一心奉請西方教主接引導師無量壽世尊
X74n1490_p0624a23║一心奉請南方寶生世尊
X74n1490_p0624a24║一心奉請北方微妙勝世尊
X74n1490_p0624b01║一心奉請一切世間樂見上大精進世尊
X74n1490_p0624b02║一心奉請種種摩尼清淨建立世尊
X74n1490_p0624b03║一心奉請普現色身光世尊
X74n1490_p0624b04║一心奉請定光世尊
X74n1490_p0624b05║一心奉請相好光明世尊妙音勝世尊
X74n1490_p0624b06║一心奉請無量音聲世尊
X74n1490_p0624b07║一心奉請大通智勝世尊
X74n1490_p0624b08║一心奉請解脫王世尊美音王世尊
X74n1490_p0624b09║一心奉請清淨世尊清淨施世尊
X74n1490_p0624b10║一心奉請威德自在王世尊謗不動世尊
X74n1490_p0624b11║一心奉請彌勒世尊舍利光王世尊
X74n1490_p0624b12║一心奉請盡虗空徧法界十方三世一切諸佛世尊
X74n1490_p0624b13║一心奉請盡虗空徧法界十方三世一切尊法
X74n1490_p0624b14║一心奉請盡虗空徧法界十方三世一切諸舍利寶
X74n1490_p0624b15║塔。
X74n1490_p0624b16║一心奉請大智文殊師利菩薩大悲觀世音菩薩摩
X74n1490_p0624b17║訶薩。
X74n1490_p0624b18║一心奉請大行普賢王菩薩地藏菩薩摩訶薩
X74n1490_p0624b19║一心奉請大慈悲佛母摩耶菩薩摩訶薩
X74n1490_p0624b20║一心奉請虗空藏菩薩金剛藏菩薩摩訶薩
X74n1490_p0624b21║一心奉請安住地神菩薩婆刪婆演帝夜神菩薩摩
X74n1490_p0624b22║訶薩。
X74n1490_p0624b23║一心奉請金剛手秘密王菩薩善現菩薩摩訶薩
X74n1490_p0624b24║一心奉請淨諸業障菩薩清淨慧菩薩摩訶薩
X74n1490_p0624c01║一心奉請藥王菩薩藥上菩薩摩訶薩
X74n1490_p0624c02║一心奉請普眼菩薩善會菩薩摩訶薩
X74n1490_p0624c03║一心奉請馬鳴菩薩龍樹菩薩圓滿藏菩薩摩訶薩
X74n1490_p0624c04║一心奉請歷代祖師菩薩摩訶薩
X74n1490_p0624c05║一心奉請盡虗空徧法界十方三世一切諸大聲聞
X74n1490_p0624c06║緣覺賢聖僧。（眾唱云）
X74n1490_p0624c07║一心奉請大梵天王帝釋尊天護世四王欲色無色
X74n1490_p0624c08║諸大天王，獲佛舍利，壇塔伽藍，守護持呪，諸善神
X74n1490_p0624c09║王，海龍八部，天曹地府，水陸空行，一切神祇，并諸
X74n1490_p0624c10║眷屬。
X74n1490_p0624c11║上所奉請釋迦牟尼文佛、東方世界藥師尊佛、西方
X74n1490_p0624c12║世界阿彌陀佛，以及十方世界一切諸佛、金剛手菩
X74n1490_p0624c13║薩、觀世音菩薩、文殊師利菩薩、普賢菩薩、十方諸大
X74n1490_p0624c14║菩薩、一切聖賢，惟願不捨慈悲，納此微誠，他心圓鑑，
X74n1490_p0624c15║道眼遙明，不離真際，降此道場，安住法座，攝取我等
X74n1490_p0624c16║（一拜），證知善法，行願圓成。諸天魔梵、護法善神、龍鬼等
X74n1490_p0624c17║眾，一切聖賢，隨我請來，監守道場，擁護清淨，同成善
X74n1490_p0624c18║行。
X74n1490_p0624c19║（起立整衣，舉三歸畢，稱南無本師釋迦牟尼佛，出壇入觀堂，香完自便。）
X74n1490_p0624c20║（此下正明禮懺，餘時皆從此起。）
X74n1490_p0624c21║第六至心讚歎
X74n1490_p0624c22║（堂中鳴鐘齊集，端秉一心，運想䖍稱。）
X74n1490_p0624c23║南無本師釋迦牟尼佛。（入壇就位，舉云：）
X74n1490_p0624c24║一切恭敬。
X74n1490_p0625a01║一心頂禮十方法界常住三寶（一禮已燒香散華首者白云）
X74n1490_p0625a02║是諸眾等，各各胡跪，嚴持香華，如法供養十方法界
X74n1490_p0625a03║三寶（各執手爐，廣運供養，唱云）。
X74n1490_p0625a04║願此香華雲，徧滿十方界，供養一切佛，尊法諸菩薩，
X74n1490_p0625a05║無量聲聞眾，及一切天仙，以起光明臺，過於無邊界，
X74n1490_p0625a06║無邊佛土中，受用作佛事，普熏諸眾生，皆發菩提心。
X74n1490_p0625a07║（拜下想云：）
X74n1490_p0625a08║（惟願香華徧塵剎，供養十方三寶尊，梵天音樂及名香，寶衣寶饍無邊際。一切塵剎悉莊嚴，我身皆徃修
X74n1490_p0625a09║供養，乃至盡於未來劫，我此供養無間斷。為求三寶大慈悲，廣度眾生成佛果。）
X74n1490_p0625a10║供養已，一切恭敬（一拜已，跪唱云：）
X74n1490_p0625a11║稽首十方大覺尊，一切尊法諸菩薩。歸命金剛舍利
X74n1490_p0625a12║塔，大寶廣博陀羅尼。敬運一心，修諸善法。神呪功德，
X74n1490_p0625a13║有大威能。降伏一切魔軍，滅除無間重罪。能令現前
X74n1490_p0625a14║身心，親見十方諸佛。并見一切佛土，憶知無量宿命。
X74n1490_p0625a15║如來灌頂，福慧難量。龍天歸敬，神鬼欽崇。所有一切
X74n1490_p0625a16║求願，畢竟圓成。普利眾生，廣度羣品。是故我等，頂禮
X74n1490_p0625a17║奉行。（一拜，起立，拈香。）
X74n1490_p0625a18║第七投誠禮佛
X74n1490_p0625a19║一心頂禮現坐道場本師釋迦牟尼世尊
X74n1490_p0625a20║（想云：能禮所禮性空寂，感應道交難思議。我此道場如帝珠，釋迦如來影現中。我身影現如來前，頭面接
X74n1490_p0625a21║足歸命禮。此是懺主應三禮。）
X74n1490_p0625a22║一心頂禮東方滿月消災延壽熾盛光王世尊
X74n1490_p0625a23║（偈同前，但改藥師如來影現中，下去倣此改名。）
X74n1490_p0625a24║一心頂禮西方教主接引導師無量壽世尊
X74n1490_p0625b01║一心頂禮南方寶生世尊
X74n1490_p0625b02║一心頂禮北方微妙勝世尊
X74n1490_p0625b03║一心頂禮一切世間樂見上大精進世尊
X74n1490_p0625b04║一心頂禮種種摩尼清淨建立世尊
X74n1490_p0625b05║一心頂禮普現色身光世尊
X74n1490_p0625b06║一心頂禮定光世尊
X74n1490_p0625b07║一心頂禮相好光明世尊妙音勝世尊
X74n1490_p0625b08║一心頂禮無量音聲王世尊
X74n1490_p0625b09║一心頂禮大通智勝世尊
X74n1490_p0625b10║一心頂禮解脫王世尊美音王世尊
X74n1490_p0625b11║一心頂禮清淨世尊清淨施世尊
X74n1490_p0625b12║一心頂禮威德自在王世尊謗不動世尊
X74n1490_p0625b13║一心頂禮彌勒世尊舍利光王世尊
X74n1490_p0625b14║一心頂禮盡虗空徧法界十方三世一切諸佛世尊
X74n1490_p0625b15║一心頂禮盡虗空徧法界十方三世一切尊
X74n1490_p0625b16║一心頂禮盡虗空徧法界十方三世一切諸舍利寶
X74n1490_p0625b17║塔。
X74n1490_p0625b18║一心頂禮大智文殊師利菩薩大悲觀世音菩薩摩
X74n1490_p0625b19║訶薩。
X74n1490_p0625b20║一心頂禮大行普賢王菩薩地藏菩薩摩訶薩
X74n1490_p0625b21║一心頂禮大慈悲佛母摩耶菩薩摩訶薩
X74n1490_p0625b22║一心頂禮虗空藏菩薩金剛藏菩薩摩訶薩
X74n1490_p0625b23║一心頂禮安住地神菩薩婆刪婆演帝夜神菩薩摩
X74n1490_p0625b24║訶薩。
X74n1490_p0625c01║一心頂禮金剛手祕密王菩薩善現菩薩摩訶薩
X74n1490_p0625c02║一心頂禮淨諸業障菩薩清淨慧菩薩摩訶薩
X74n1490_p0625c03║一心頂禮藥王菩薩藥上菩薩摩訶薩
X74n1490_p0625c04║一心頂禮普現菩薩善會菩薩摩訶薩
X74n1490_p0625c05║一心頂禮馬鳴菩薩龍樹菩薩圓滿藏菩薩摩訶薩
X74n1490_p0625c06║一心頂禮歷代祖師菩薩摩訶薩
X74n1490_p0625c07║一心頂禮盡虗空徧法界十方三世一切諸大聲聞
X74n1490_p0625c08║緣覺、賢聖僧。
X74n1490_p0625c09║一心奉為大梵天王帝釋尊天護世四王欲色無色
X74n1490_p0625c10║諸大天王，護佛舍利，壇塔伽藍，守護持呪，諸善神
X74n1490_p0625c11║王，海龍八部，天曹地府，水陸空行，一切靈祇，并諸
X74n1490_p0625c12║眷屬，頂禮三寶。
X74n1490_p0625c13║第八具通懺悔（眾唱云）
X74n1490_p0625c14║敬為十方世界，六道眾生，歸投三寶，求哀懺悔。（執爐下拜，
X74n1490_p0625c15║想云：）
X74n1490_p0625c16║（無始以來，我與眾生，背真向妄，汩沒塵勞，輪迴六道，無有出期。不遇明師，不敬三寶，廣造眾惡，不畏三塗，
X74n1490_p0625c17║不信因果，無慚愧心。由是之故，沒於三界。故於今日，恭對諸佛舍利塔前，生大慚愧，廣明因果，起大怖畏。
X74n1490_p0625c18║歸敬三寶，發露懺悔，斷過去惡，勤修善法。自今以往，求道不退，為求菩提，廣利眾生。十方諸佛，有大慈悲，
X74n1490_p0625c19║聽我懺悔，皆得清淨。）（想已，唱云：）
X74n1490_p0625c20║比丘（某甲）等，與一切眾生，本性清淨，廓徹圓明。包含
X74n1490_p0625c21║萬德，至妙至真。諸佛同知，萬物同靈。皆緣無始妄想，
X74n1490_p0625c22║執著奔馳。如沙亂水，昏濁無明。隨煩惱性，造諸惡業。
X74n1490_p0625c23║五逆十惡，毀謗大乘。非破三寶，污梵行人。侵凌常住，
X74n1490_p0625c24║壞和合僧。不淨說法，非律教人。覆諱過失，資縱貪嗔。
X74n1490_p0626a01║內貪利養，外現威儀。破戒亂法，違逆師尊。無慙無恥，
X74n1490_p0626a02║惡心熾然。如是重輕等罪，說莫能窮。由是因緣，命終
X74n1490_p0626a03║當墮無間地獄。猛火刀山，備嬰眾苦。千萬億劫，無有
X74n1490_p0626a04║出期。復於今日，眾苦縈身。疾病煩惱，障我修行。今對
X74n1490_p0626a05║舍利寶塔釋迦本師（一拜），并與十方諸佛，作我慈父。哀
X74n1490_p0626a06║憫我等，起大悲心。受我懺悔，重罪得滅，諸惡消除。令
X74n1490_p0626a07║我身心清淨，飽沾法味。誦持秘密陀羅尼，證入一切
X74n1490_p0626a08║功德海。所有誓願，滿足圓成。（起云）
X74n1490_p0626a09║懺悔已，歸命禮三寶（一拜）。
X74n1490_p0626a10║第九恭持呪心（首者白云）
X74n1490_p0626a11║爾時世尊告諸大眾：我今說此陀羅尼教。王！此陀羅
X74n1490_p0626a12║尼能成就無上菩提，若有受持能除一切罪業身得
X74n1490_p0626a13║清淨，或有求長壽者、求富饒者、求官位者、求男女者、
X74n1490_p0626a14║求生十方諸佛國者，乃至一切所求之事皆得成就。
X74n1490_p0626a15║即說陀羅尼曰：
X74n1490_p0626a16║曩莫薩嚩怛佗（引）孽多南（引）（一）　唵（二）　尾補攞孽陛（三）　摩
X74n1490_p0626a17║尼鉢囉（二合）陛（四）　怛佗多（五）　你捺捨寧（六）　摩抳摩抳（七）
X74n1490_p0626a18║　蘇（上）鉢囉（二合）陛（八）　尾摩黎（九）　娑（引）孽囉（十）　儼鼻[口*(上/矢)*(入/米)]（十一）
X74n1490_p0626a19║　吽（十二）　吽（十三）　入嚩（二合）攞（十四）　沒䭾尾盧抧帝（十五）
X74n1490_p0626a20║　麌呬夜（二合）地瑟恥（二合）多（上）孽陛（十六）　娑嚩（二合）（引）訶（十七）
X74n1490_p0626a21║（或一百八徧，或四十九徧）（遶壇畢，首者白云：）
X74n1490_p0626a22║爾時，世尊說此大寶廣博樓閣善住祕密根本陀羅
X74n1490_p0626a23║尼已，於此大地六種震動，雨大寶雨及大寶華，一切
X74n1490_p0626a24║所來大眾咸皆歡喜，歎未曾有，能令一切善法皆悉
X74n1490_p0626b01║成就，證得十地（一拜）。
X74n1490_p0626b02║第十發願回向（眾跪唱云）
X74n1490_p0626b03║比丘（某甲）等，至心發願：願承諸佛之慈悲，身心悅豫；
X74n1490_p0626b04║敬藉呪心之威德，福慧圓增。仰憑舍利神光，燭我菩
X74n1490_p0626b05║提之路；得值本師弘誓，攝歸正覺之門。諸根聰利，正
X74n1490_p0626b06║念昭然；六度圓修，諸緣解脫。所冀自他受用，到處全
X74n1490_p0626b07║彰；現前依正莊嚴，隨時具足。棲心禪觀，掃蕩魔軍；安
X74n1490_p0626b08║住道場，演揚妙義。得大智而兼行大行，親承文殊、普
X74n1490_p0626b09║賢；滿大願以并運大悲，克紹觀音、地藏。廣作佛事，普
X74n1490_p0626b10║利眾生；證入神通，圓登佛果。更願十方世界一切眾
X74n1490_p0626b11║生，同登安樂之場，共會無為之舍。凡有志願，必使從
X74n1490_p0626b12║心。欲冀官尊壽永，祿位增而身若金剛；若祈財富英
X74n1490_p0626b13║男，庫藏盈而家多玉樹。以至命終之後，往生淨土之
X74n1490_p0626b14║鄉。再願三途惡道，息苦停酸。以我所修善根，均濟彼
X74n1490_p0626b15║等，皆出輪迴，生極樂國。虗空有盡，我願無涯。望佛垂
X74n1490_p0626b16║慈，證明攝受。
X74n1490_p0626b17║發願已，皈命禮三寶（一拜）。
X74n1490_p0626b18║（起立寧神，整衣添香，首者作梵眾和云：）
X74n1490_p0626b19║南無十方佛南無十方法南無十方僧（執爐問訊徐行遶壇）
X74n1490_p0626b20║南無本師釋迦牟尼佛
X74n1490_p0626b21║南無消災延壽藥師佛南無阿彌陀佛
X74n1490_p0626b22║南無定光佛南無彌勒尊佛
X74n1490_p0626b23║南無大寶廣博樓閣善住秘密陀羅尼
X74n1490_p0626b24║南無舍利寶塔
X74n1490_p0626c01║南無文殊師利菩薩南無普賢王菩薩
X74n1490_p0626c02║南無觀世音菩薩南無地藏王菩薩
X74n1490_p0626c03║南無金剛手菩薩。南無華嚴首菩薩
X74n1490_p0626c04║（遶畢，歸位，復舉）。
X74n1490_p0626c05║自皈依佛，當願眾生：紹隆佛種，發無上心。
X74n1490_p0626c06║自皈依法，當願眾生：深入經藏，智慧如海。
X74n1490_p0626c07║自皈依僧，當願眾生，統理大眾，一切無礙。
X74n1490_p0626c08║和南聖眾。
X74n1490_p0626c09║（復稱南無本師釋迦牟尼佛，出壇入觀堂，觀時一心誦呪，香完自便。）
X74n1490_p0626c10║
X74n1490_p0626c11║舍利懺法（終）