X74n1495_p0661a01║
X74n1495_p0661a02║No. 1495-A
X74n1495_p0661a03║ 序
X74n1495_p0661a04║
X74n1495_p0661a05║夫水懺隨聞錄者，乃晝中禪師註釋也。昔悟達國師
X74n1495_p0661a06║患人面之瘡，若不感諾迦尊者現㵎泉之水，焉能不
X74n1495_p0661a07║復為冤？始知因緣會遇，定孽難逃，宿纏不解，果報無
X74n1495_p0661a08║差。古德所云：欲出苦輪，莫先持戒；欲淨戒根，莫先懺
X74n1495_p0661a09║悔。是以包藏瑕疵，佛不許可；說悔先罪，淨名所尚。自
X74n1495_p0661a10║茲妙製靈文，分為三卷，名曰水懺。窃思懺典，法門高
X74n1495_p0661a11║廣，因果分明，言簡意賅，深不可測。如不縷析條分，凡
X74n1495_p0661a12║愚昧者未易覺悟耳。屆於人心不古，世風日下，將視
X74n1495_p0661a13║佛菩薩之經文懺典為迂談腐論，而不可信從者矣。
X74n1495_p0661a14║故晝中禪師註隨聞一錄，文而不夸，辯而不爭，裒輯
X74n1495_p0661a15║繁富，極稱賅備。凡善惡禍福之理，燭照靡遺，開示一
X74n1495_p0661a16║切微妙之門，至矣！切矣！不但以資冥福，且以為迷津
X74n1495_p0661a17║寶筏無出此也。況禪師晝公，佛門中之龍象也。教演
X74n1495_p0661a18║禪府，無不咨詢；三教百家，靡不綜練。是故學者宜究
X74n1495_p0661a19║心焉。非惟自警，亦將以為未得未證者砭艾也。嗟乎！
X74n1495_p0661a20║兵燹坂燬無存，置於同袍，亦未得見此書為憾。想當
X74n1495_p0661a21║時刷印未多，故流傳甚少。余渴慕亦有二十餘年矣。
X74n1495_p0661a22║先在同袍處，始得一部，殘闕不全。後遇清源沈居士
X74n1495_p0661a23║處，竟得全璧，若有冥相而默助之者也。余敬閱一過，
X74n1495_p0661a24║急欲付梓，冀以流傳。其時正逢常住開工，奈何囊鉢
X74n1495_p0661b01║蕭然，故而因循未彰。今蒙諸同袍等慨然樂助，果余
X74n1495_p0661b02║願矣。願與同志者共參之。
X74n1495_p0661b03║時
X74n1495_p0661b04║光緒二十一年歲次乙未宮四月佛浴日杭州古靈
X74n1495_p0661b05║鷲義吾寺住持沙門傳天台教觀裔孫瑞斌謹序
X74n1495_p0661b06║
X74n1495_p0661b07║No. 1495-B
X74n1495_p0661b08║ 隨聞錄序
X74n1495_p0661b09║
X74n1495_p0661b10║證。福菲悳涼，秪可結菲裹足；緣慳智澀，尤宜閇戶薶
X74n1495_p0661b11║頭。悔徧奢之夙孽，制搖拽之心魚，涮泌水以銷𠎝，涸
X74n1495_p0661b12║蒲團而卒歲。然恐深負佛慈，虗投禪閫。且也，懺社塞
X74n1495_p0661b13║城，未逭烏焉亥豕；慧鏠韜匣，艱穿漆桶皮燈。茲者，
X74n1495_p0661b14║悟達國師學兼內外，識洞古今，創濯冤之懺，猶工部
X74n1495_p0661b15║之詩，詞邇而旨遐，事湫而理灝，匪管見之可窺，寧野
X74n1495_p0661b16║心之頗鑑？竊思縱狂眸而藐眎，鼓頑舌而譚胸，得無
X74n1495_p0661b17║舛乎聖意，褻瀆玄章？智者聞之心寒，識者覩之毛竪。
X74n1495_p0661b18║所以，先覈兩藏之原文，次簡諸賢之疏釋，摭其確當，
X74n1495_p0661b19║綴以詒芳，引住世出世之嘉言，勗已信未信之良友。
X74n1495_p0661b20║妄廼捐衣鉢以壽梓，藉檀那而贊刻，啟達士善善之
X74n1495_p0661b21║本懷，豁初學賢賢之雅愫，共光佛祖之徽猷，罄淨吾
X74n1495_p0661b22║人之積孽。雖則智證一旹之願力，尚覬四方明喆之
X74n1495_p0661b23║推敲，故敢災木遐播殊方爾。
X74n1495_p0661b24║古苕高峰淨名菴午日證道人槃譚識
X74n1495_p0661c01║
X74n1495_p0661c02║No. 1495-C
X74n1495_p0661c03║ 重刻水懺隨聞錄序
X74n1495_p0661c04║
X74n1495_p0661c05║夫心源本自澄清，性體原無純雜，祇以一念之參差，
X74n1495_p0661c06║遂致千生之謬戾，往來三界，出沒四生，靜言思之，良
X74n1495_p0661c07║可慨也。是以諾迦尊者觀羣生昏憒，因示以迦摩羅
X74n1495_p0661c08║疾，欲興懺文緣起，故報膝上人面瘡，將袁晁十生冤
X74n1495_p0661c09║業自此消除，蜀嶺三卷懺文從茲成就，集華藏之玄
X74n1495_p0661c10║文，作現生之懺悔。奈根基頑鈍者，非但未通其理，抑
X74n1495_p0661c11║且不解其文，亦何從而通微合漠哉？晝中禪師慈悲
X74n1495_p0661c12║念切，拯度情殷，註隨聞一錄，使禮懺者恍然於果報
X74n1495_p0661c13║之不爽，毅然以改過而自新。惟是流布未普，梨棗無
X74n1495_p0661c14║存，徧查名剎，書皆罕見，所存秖有法藏院訥公，雖一
X74n1495_p0661c15║部流傳，奚能永固？於是勸募重刊，公諸同好，佛法為
X74n1495_p0661c16║不朽云。
X74n1495_p0661c17║大清咸豐九年己未端陽日
X74n1495_p0661c18║天台教觀後學海門彥淨謹識
X74n1495_p0661c19║武林後學闡宗校對
X74n1495_p0661c20║
X74n1495_p0661c21║No. 1495-D
X74n1495_p0661c22║ 晝中禪師釋水懺敘
X74n1495_p0661c23║
X74n1495_p0661c24║夫真性如如，罪福胡有？必命揀罪揀福，是眼中著屑，
X74n1495_p0662a01║鏡上安塵。旨哉！毗婆佛言：罪福皆空。毗舍浮言：罪福
X74n1495_p0662a02║如幻。拘那含佛言：能知罪性空。諦觀
X74n1495_p0662a03║七佛偈，真懺法之鼻祖也。水懺作于悟公，抑又何歟？
X74n1495_p0662a04║公在漢為袁子，恐因七國稱兵，建議殺晁錯。錯歷
X74n1495_p0662a05║思報復，因其世為高僧，無隙可抵。適今為國師，受
X74n1495_p0662a06║享過隆，遂得附膝為人面瘡，痛楚徹髓，盧扁莫治。示
X74n1495_p0662a07║名利不宜貪著，為後來知識之戒矣。悟公憶異僧語，
X74n1495_p0662a08║尋至茶隴雙松處，命以巖泉濯之，立愈。後因作水懺。
X74n1495_p0662a09║此載本傳甚悉。若是建天下之大計，必犯天下之大
X74n1495_p0662a10║難；而排天下之大患，必蒙天下之大疑。盎之與錯，兩
X74n1495_p0662a11║可無憾，胡為乎復索償？方錯議削七國時，其父已憂
X74n1495_p0662a12║之云：劉氏安矣，如晁氏何？豈其父亦有殺錯之心哉？
X74n1495_p0662a13║及吳楚發難，盎遂不惜一人以謝七國，亦心乎為劉
X74n1495_p0662a14║氏耳，庸暇為晁氏計乎？噫！事可鑒矣。向嘗執經生見，
X74n1495_p0662a15║謂罪原不可懺，罪而可懺，待為亂臣賊子作護身符
X74n1495_p0662a16║矣。今參佛乘，是義不然。使罪不可懺，是絕天下自新
X74n1495_p0662a17║之路，而見性無期，佛命亦幾殞滅。如彼衣垢，必資裕
X74n1495_p0662a18║浣，浣去衣存，垢復何在？悟公作此懺，真有利於後世。
X74n1495_p0662a19║今
X74n1495_p0662a20║晝公之疏此懺，大有功于今人，宜其勤勤闡譯，急付
X74n1495_p0662a21║之欹厥氏也。但佛說見聞，非見聞則掃盡疑團，不留
X74n1495_p0662a22║剩義。是知罪原無相，懺本無住，併疏亦非詮。吾願閱
X74n1495_p0662a23║隨聞錄者，當作如是觀。
X74n1495_p0662a24║金沙佛弟子　大貞　書
X74n1495_p0662b01║
X74n1495_p0662b02║
X74n1495_p0662b03║No. 1495-E
X74n1495_p0662b04║慈悲水懺序（序，緒也。如繭之得緒，盡一繭之絲。懺之得序，盡知一懺之旨。序主姓名莫稽。）
X74n1495_p0662b05║竊謂聖教經律論藏，譯席所翻之外，爾後羣賢製作，
X74n1495_p0662b06║未有無所感而為之者乎？（竊，私竊也。未彰于口，先私心念之。大聖之教，分經律
X74n1495_p0662b07║論三藏。經詮理智，律詮戒行。此外喆人所作，大抵遇事感心者多。生下即此等言。）若條陳枚
X74n1495_p0662b08║舉，品別而言，未易紀極。即此靈文，而曰水懺者，請言
X74n1495_p0662b09║其由。（逐欵而陳，每事而舉，品類別開，難窮其數。就此靈驗之懺，請試言其端由耳。）昔唐懿
X74n1495_p0662b10║宗朝，有悟達國師知玄者。（唐代名李淵，叔悳之後，出製懺旹也。懿宗能信三寶
X74n1495_p0662b11║之帝主，禮悟達為師者，國師之號由是而興。悟達，號也；知玄，諱也。）未顯時，嘗與一僧
X74n1495_p0662b12║邂逅於京師，忘其所寓之地。（資參時，曾與異僧休夏、王都，不期而會其邸地，
X74n1495_p0662b13║則忘之矣。）其僧乃患迦摩羅疾，眾皆惡之，而知玄與之為
X74n1495_p0662b14║隣，時時顧問，略無厭色。（迦摩羅疾，惡病也。大痲瘋故，眾人皆厭之。此聖僧示現惡
X74n1495_p0662b15║疾，一試達老之心，二示將禍之兆。為隣，所謂隣單也。久而益勤，解苦之端，玄獨憐之，時為將理。）因分
X74n1495_p0662b16║袂。其僧感其風義，祝之曰：子向後有難，可往西蜀彭
X74n1495_p0662b17║州茶隴山相尋。其山有二松為誌。（解制各別，病僧感其高風道義，知達
X74n1495_p0662b18║公後必有難，故祝之。向後有難者，他日必有榮遇，夙障自發也。西蜀省名，今四川彭州，州名茶隴山，一曰九隴
X74n1495_p0662b19║山。此異人現比丘身度生，及出達老脫苦處也。相尋，互相尋訪，患必療治。長松二株，豎出雲表，誌謁也。）後
X74n1495_p0662b20║悟達國師居安國寺，道德昭著。（長安安國寺學識既富，洪闡法筵，聲德光
X74n1495_p0662b21║顯。此出致榮之繇，下出昭著之實。）懿宗親臨法席，賜沉香為法座，恩
X74n1495_p0662b22║渥甚厚。（咸通十二年，上幸安國寺，以沉香諸寶為法座，署為國師，故曰恩渥甚厚。）自爾忽
X74n1495_p0662b23║生人面瘡於膝上，眉目口齒俱備。每以飲食餧之，則
X74n1495_p0662b24║開口吞啖，與人無異。徧召名醫，皆拱手默默。（爾疊恩渥甚厚
X74n1495_p0662c01║句，人面總說，眉目口齒別明。既具口齒，飲食自受。餧，飤之也。啖，食也。既生此瘡，必大苦痛。徧召明醫，莫之或治。
X74n1495_p0662c02║惟拱手無言，眼定口默而已。時本無異下有其痛苦不可勝言七字。）因記昔日同住僧
X74n1495_p0662c03║之語，竟入山相尋。值天色已晚，彷徨四顧，乃見二松
X74n1495_p0662c04║於烟雲間，信期約之不誣。（記追思也。因名醫拱手，無可救藥，廼追憶未顯時患
X74n1495_p0662c05║僧之語，遠詣成都茶隴山。當天色正晚，四望無他，惟長松蒼翠，逈出烟雲。多年之期，千里之約，信不謬也。言與
X74n1495_p0662c06║境而雖符，達共迦而未偶。）即趨其所，崇樓廣殿，金碧交輝。其僧立
X74n1495_p0662c07║於門首，顧接甚懽，因留宿，遂以所苦告之。彼云：無傷
X74n1495_p0662c08║也，巖下有泉，明旦濯之即愈。（趨，急入也。客僧速入，主僧候門，迴顧接迓，甚為
X74n1495_p0662c09║懽忻。因而留宿，詢問來因，廼以惡疾仰白聖僧。迦曰：無妨，此巖之下有泌，其泉清湛映心，詰朝浣之速瘥。濯，洗
X74n1495_p0662c10║也。泉即三昧水。）黎明，童子引至泉所，方掬水間，其人面瘡，遂
X74n1495_p0662c11║大呼：未可洗！公識達深遠，考究古今，曾讀西漢書袁
X74n1495_p0662c12║盎、晁錯傳否？曰：曾讀。既曾讀之，寧不知袁盎殺晁錯
X74n1495_p0662c13║乎？公即袁盎，吾即晁錯也。錯要斬東市，其冤為何如
X74n1495_p0662c14║哉！（掬，兩手捧水也。瘡遂大呼，口吐人言也。未可洗，欲訴瘡由也。漢景帝時，吳楚等七國反，以景帝之削其地
X74n1495_p0662c15║也，宛不知殺晁錯也反，不殺亦反。而袁盎與錯竝為相，盎嫉錯，說景帝曰：請退左右，錯當趨避東廂。心知盎之
X74n1495_p0662c16║進言，則時人呼錯為智囊可驗已。後錯果腰斬于東市。此舌劒殺人之冤也。冤重恨深，不能相忘，故下有文累
X74n1495_p0662c17║世求報云云。）累世求報于公，而公十世為高僧，戒律精嚴，
X74n1495_p0662c18║報不得其便。今汝受人主寵遇過奢，名利心起，於德
X74n1495_p0662c19║有損，故能害之。（多生求報前冤，因世世相繼持守淨戒，仇不可復，故報不得便。戒神護蔽，
X74n1495_p0662c20║故下出得報之由。遇，犹相待也。人主寵遇，即前親臨法席，賜沉香座，署為國師，過于奢侈。名韁利鏁既纏，精嚴
X74n1495_p0662c21║戒德有損，方能加報，故云害之。應知享福是損德之魁，造惡是致苦之本。欲求出世，須精律行。不但怨不可結，
X74n1495_p0662c22║日用尤宜惜福。）今蒙迦諾迦尊者洗我以三昧法水，自此以
X74n1495_p0662c23║往，不復與汝為冤矣。（迦諾迦尊者之號，出自瘡口，所謂異僧也。三昧水，即慈悲心中
X74n1495_p0662c24║三昧之水。由此水故，洗去積世挾怨垢心，自後兩釋無憾。可知昔日患僧為達公而現，迦摩羅疾為達公而示。
X74n1495_p0663a01║苟無此舉，達老之冤何由釋？水懺何由興？可知事必有繇耳。）悟達聞之，凜然魂不
X74n1495_p0663a02║住體，連忙掬。（連忙掬，時本作急握。）水洗之，其痛徹髓，絕而復甦，
X74n1495_p0663a03║覺來其瘡不見。（絕而復甦，死而更生也。怨心剋骨附體，由佛法猛力解除，畢竟解脫。既得
X74n1495_p0663a04║再生，膝復如故。）乃知聖賢混跡，非凡情所測。再欲瞻敬，回顧
X74n1495_p0663a05║寺宇，不可復見。（自同童子汲泉，再欲瞻禮，重回顧寺，無能再見。應知不特迦諾迦為達老
X74n1495_p0663a06║而混跡塵寰，達老亦不過為眾生而示患。往昔現宰官身造惡因，今日現比丘相償殺報，且隔十世，報在剎那，
X74n1495_p0663a07║示因果不昧也。及其解脫，瘡也、諾迦也、童子也、寺宇也，悉叵復見，俱成夢幻，然梵宇未甞無也。現者雖沒，新者
X74n1495_p0663a08║繼興。）因卓菴其所。遂成招提。迨我宋朝。（騐知序主，宋時人。）至道
X74n1495_p0663a09║年中，賜名至德禪寺。有高僧信師古作記，紀其事甚
X74n1495_p0663a10║詳。（就山樹剎表，向所現之崇廣者雖沒，而招提又傑然新出矣。迨，及也。至道，年號也。是年，勅賜招提額曰至
X74n1495_p0663a11║悳禪寺。信師，古未攷。）悟達當時感其殊異，深思積世之冤，非遇
X74n1495_p0663a12║聖人，何由得釋。因述為懺法，朝夕禮誦。（遇字，應前顧。接字，誅茆結
X74n1495_p0663a13║菴，製懺禮誦，忘名利，鑠人我，以了餘生，深培道種。述者，撮大藏之綱要，成雪罪之懺文也。）後傳播
X74n1495_p0663a14║天下。今之懺文三卷者，乃斯文也。葢取三昧水洗冤
X74n1495_p0663a15║業為義，命名曰水懺。此悟達感迦諾迦之異應，正名
X74n1495_p0663a16║立義報本而為之云耳。（因懺文緊峭，章句字法鮮嚴，詞可以醒人，事足以警聽，故
X74n1495_p0663a17║傳播天下後世也。葢取下出立名之由，為之作水懺也。）今輒敘夫故實，標顯先
X74n1495_p0663a18║猷，庶幾開卷若禮若誦者，知前賢事跡之有端，由歷
X74n1495_p0663a19║劫果因之不昧也。（序主自言，擅敢敘夫舊時實事，標明先代嘉猷。庶幾令末世有緣，得
X74n1495_p0663a20║遇此懺者，稱名瞻禮，跪誦悔文，〔減〕罪增福。亦麤知唐賢達老，始而風義動人，中而人主寵厚。及宿冤得便，乃至
X74n1495_p0663a21║脫苦。卓菴述懺，各有端由頭緒，因果不昧。以警後世之妬賢嫉能，舌劍傷人之必有定報也。戒之哉！）。
X74n1495_p0663a22║
X74n1495_p0663a23║讚佛偈。（見佛必須伸讚，表歸投恭敬之誠，為成佛因。默具于心，朗彰乎口，令有緣得聞。皷其宿因，
X74n1495_p0663a24║亦身心歸投，彼此兼益，於道日增，善友日多，於惡日減。斯讚佛偈可缺乎？應釋之。）
X74n1495_p0663b01║大慈大悲愍眾生。（二句美成佛之因。慈、悲、喜、捨，菩薩所具四無量心也。四皆無量，故皆
X74n1495_p0663b02║曰大。又聲聞行四等，未能實益眾生。今菩薩行四等，實能普利。故慈能與樂，不止在一時、一處、一眾生。縱歷無
X74n1495_p0663b03║量時、無量處，度無量眾生，與無量樂，隨眾生欲，如日垂影，如母應子。而此與樂之心，不休不息，直令眾生得大
X74n1495_p0663b04║涅槃中四樂，故曰大慈耳。大經云：調心莫如調嗔。譬如家犬，不畏于人。山林野鹿，見人怖走。嗔心難去，如守家
X74n1495_p0663b05║犬。慈心易失，如彼野鹿。又如畫石，其文常存。畫水速滅，勢不久住。嗔如畫石，諸善根本，如彼畫水。又如大火聚，
X74n1495_p0663b06║其明久住。電光之明，不得暫停。嗔如火聚，慈如電光。是故此心難得調伏。又云：一切佛法，如三十七助等，及知
X74n1495_p0663b07║他心智、諸神通知本際智、聲聞智、緣覺智、菩薩智、佛智等法，皆與慈為根本。以慈即如來，即大椉，即菩提道，即
X74n1495_p0663b08║大梵，即一切眾生父母，即不可思議諸佛境界，即眾生佛性等。又慈即是常，常即是法，法即是僧，僧即是慈，慈
X74n1495_p0663b09║即如來，即一切菩薩無上之道，即甘露。具如經中說。乃至云：達多教闍王放醉象，蹹殺佛及弟子。佛入慈定，于
X74n1495_p0663b10║五指出五師子。象見，心怖失糞，舉身投地，敬禮佛足。乃是修慈善根力故，令彼調伏。○大悲者，悲能拔苦。其救
X74n1495_p0663b11║苦之心，於時處眾生，悉皆無量。隨眾生所遭逆境，所欲脫者，悉皆㧞之。如援溺之手，拔疔之藥。而此拔苦之心，
X74n1495_p0663b12║常精常進，追斷眾生二種生死之苦而後已。眾生生死不息，悲心不休。眾生苦海甚大，故佛菩薩之悲心亦大
X74n1495_p0663b13║也。苦言㧞者，苦從前生惡惑種來，業水恒滋，苦根深入，徹骨徹髓，如油入麫，如釘入木，既久且紐。非大士無量
X74n1495_p0663b14║悲心之力，何以㧞而出之？○世間父母，亦有慈悲。愛惜兒孫，止於一世。子若不孝，背恩違義，則心生恚恨。慈心
X74n1495_p0663b15║薄少，故不名大。諸佛菩薩，慈心不爾。見苦眾生，悲心益重。乃至入于五無間獄大火輪中，代諸眾生受無量苦。
X74n1495_p0663b16║如是慈悲，過於父母無量無邊，故名為大。○愍眾生者，愍是哀愍憐惜之謂。眾生對諸佛言：十法界中，除佛法
X74n1495_p0663b17║界，俱名眾生。唯佛不墮諸數。故菩薩正斷塵沙，即等覺地，尚有生相。無明聲聞、緣覺，無明二字，尚未夢見。六道
X74n1495_p0663b18║眾生，父母與己三緣和合，乃至五陰四大眾法共生，故名眾生。又土、木、金、石等無情眾生，因宿生修偏枯死定，
X74n1495_p0663b19║故墮無知。諸佛為菩薩時，亦發願度之，成圓滿寶覺。故曰：情與無情，同圓種智。）
X74n1495_p0663b20║大喜大捨濟含識（喜是慶己慶人，皆離苦得樂也。捨者，內外二財，悉施于人也。乃至憎
X74n1495_p0663b21║愛心、冤親想、度生念、涅槃樂，如此心想樂念，于大圓鏡智中，略無纖毫影子，故二俱名大耳。濟是濟渡，言用此
X74n1495_p0663b22║四無量心，為渡苦海之巨航，博濟眾生，同到彼岸也。含識者，含靈抱識，六趣四生也。大經云：四無量心，能令無
X74n1495_p0663b23║量無邊眾生，發菩提心。是故菩薩繫心親近行人，了知一切眾生，皆歸一道。一道者，大椉也。心地觀云：大慈等
X74n1495_p0663b24║四法，能生一切福德智慧，利益安樂無量眾生，速證菩提。○已上二句，首四字是能度，末二字是所度。愍濟二
X74n1495_p0663c01║字，雙兼能所，總明諸佛因中感報之由竟。）
X74n1495_p0663c02║相好光明以自嚴（此明繇因所剋之果也。佛有三身，謂法報化。法身無形，故不得見。唯
X74n1495_p0663c03║佛與佛，乃能究盡。今所讚者，報應二身，並有麤細三十二相，八十種好，及八萬四千光明，故以因也。自非自他
X74n1495_p0663c04║之自，乃自然之自也。緣因四心，皆得無量，皆已究竟，故致果上相好光明。三者皆得自然而然，不假神力，任運
X74n1495_p0663c05║莊嚴，致人天之禮敬也。）
X74n1495_p0663c06║眾等志心歸命，禮（前三句讚佛之妙因妙果，可敬可承。此句明竭誠以作結。眾對獨言，
X74n1495_p0663c07║單己曰獨，三人為眾，乃至十百千萬，即名大眾也。等者，平等一心，無能所等異念，以一會大眾，皆運至心，深患
X74n1495_p0663c08║生死苦樂涅槃樂故。志者，意念耑一也。志心者，一心向佛，更無異想也。梵語南無，此云歸命，亦云歸身，葢自反
X74n1495_p0663c09║為歸，以佛非心外之佛，乃自心本佛，今歸投大覺，即反本有之覺心也。由見即心之佛，具足無量慈悲喜捨，普
X74n1495_p0663c10║被眾生，深感于衷，故齊捐身命，專心志意而歸投焉。是即血肉幻妄之軀，覿體便成金剛不壞之體，即識心連
X74n1495_p0663c11║持之命，而成佛果智慧之命也。禮謂敬禮，凡夫以大聖為師，必須五體投地，尊敬作禮也。此句含蓄甚妙，收盡
X74n1495_p0663c12║上三句。眾字合上眾生含識，等字合上慈悲喜捨四心俱大，志心字合上愍濟，歸命字合上相好光明，禮字合
X74n1495_p0663c13║上以自嚴，既達乎理，又通於文，自發智慧，如斯運禮，其功德可涯量哉。）
X74n1495_p0663c14║啟運慈悲道場懺法（啟，開也。佛法心三，皆有開義。先達遺此懺法，有文可覽，理可會。
X74n1495_p0663c15║故令人開卷得益，生慶幸想，是法開義。又此懺雖係文字語言，其寔先聖本意，在開示悟入眾生佛之知見。即
X74n1495_p0663c16║文言是真淨妙法，覺本自心，是佛開義。既知佛法二義，便知有事懺理懺。大乘小乘，懺法雖殊，不外自悔。一念
X74n1495_p0663c17║真淨，妙心立地，心華發明，見自心本佛，度生真體，是心開義。果得此三義，何患教不明，禪不透哉。故昔慈恩懺
X74n1495_p0663c18║主，從修懺處，悟明心體。運，默轉也。謂默轉慈悲之想，廣利羣生，彼此得益，方成大椉懺法也。道場二字，有事有
X74n1495_p0663c19║理。事即阿蘭若，香華燈燭等莊嚴，及見相稱名等。理則清淨心中，普運慈悲，即空假中等。懺者，具云懺摩，此云
X74n1495_p0663c20║悔過。懺云陳露先罪，悔云改徃修來。謂之斷相續心，一斷永不復造。又懺謂止斷未來，非未作之罪，不敢更作
X74n1495_p0663c21║等。悔謂自耻心于往犯，已作之罪，願乞除滅等。法者，執持義。軌謂軌生物。解如上佛法心三義等。持謂任持自
X74n1495_p0663c22║性，令人知此懺法，自性本具，自性清淨。亦知罪無自性，罪性本空。空不透脫，須仗佛力。今以懺法成範列左。）
X74n1495_p0663c23║懺具十法（一明信因果，二生重怖畏，三深起慚愧，四求滅罪方法，五發露先罪，六斷相續心，七
X74n1495_p0663c24║起護法心，八發大誓願度脫眾生，九常念十方諸佛，十觀罪性無生。）懺悔三義。（一立懺悔名，首
X74n1495_p0664a01║伏白黑，改往修來，慚愧等名。二示懺悔處，別教以次第三觀為處，圓教以妙三觀為處。三作懺悔法，身口意三
X74n1495_p0664a02║依法。）又復應知大小二椉，各有三種懺悔。大椉三者：一、
X74n1495_p0664a03║作法懺。（身口依法稽顙求哀等儀有五法：一袒右肩，二右膝著地，三至心合掌，四頭面禮足，五說
X74n1495_p0664a04║己罪名。）二、取相懺。（心有目想相起為期等）。三無生懺（一向攝念，罪福無主。法華、
X74n1495_p0664a05║方等、般若，各有事儀，要制期限。方等十二夢王菩薩戒，見光、見華等為助，端坐念寔相為正。）小椉
X74n1495_p0664a06║三者，一作法。（經藏輕重俱許懺，律不許夷，但許下四）。二、取相。（阿含犯欲作蛇口想
X74n1495_p0664a07║罪即滅等）。三，無生。（析法空觀）。
X74n1495_p0664a08║一心歸命，三世諸佛。（一是純一精專之謂，即志、心、意。夫懺悔雖重在行人自心一念
X74n1495_p0664a09║竭誠，豁然開悟，然必藉諸佛愍濟默佑，故要一心歸命過、現、未，為三世生。下八佛名，梵語佛陀，此云覺者。佛是
X74n1495_p0664a10║主義，體即無漏五蘊假者也。覺體是慧，覺察斷障，覺照真俗，自覺覺他，覺行圓滿。如次配凡夫，二椉菩薩。唯如
X74n1495_p0664a11║來獨到彼岸，跨十方而為主，握五性以稱師，三覺圓明，故名為佛。三世諸佛，是標下列號。若知三世一時，便知
X74n1495_p0664a12║三身一體。）
X74n1495_p0664a13║南無過去毗婆尸佛。（南無，此云歸身，亦云歸命。以凡身歸聖身，所以有為身證無為
X74n1495_p0664a14║體，且轉八識命歸智慧命耳。過去二字，應冠到毗舍浮上，以三佛皆過去劫教主故。毗婆尸，一名維衛，此云勝
X74n1495_p0664a15║觀，人壽八萬歲時出世。釋迦於空王佛所發菩提心，後於是佛出世三僧祇滿，故居七佛之首，壽八十千劫。此
X74n1495_p0664a16║及下二佛，皆剎利家生，皆姓拘隣。此佛于波吒羅樹下，得無上菩提。三集聲聞第一弟子，一名吉沙，二名看茶，
X74n1495_p0664a17║侍者名無憂，子名成陰，父名槃頭，母名槃頭，意城名槃頭。付法偈云，身從無相中受生，猶如幻出諸形像。幻人
X74n1495_p0664a18║心識本來無，罪福皆空無所住。乃過去莊嚴劫第九百九十八尊佛也。）
X74n1495_p0664a19║南無尸棄佛。（尸棄，此云持髻，人壽七萬歲時出世，又名式棄，大論翻火依，其種姓同前。于芬
X74n1495_p0664a20║陀利樹下證果，亦三集聲聞弟子，一名勝，二名自在，侍者名離畏，子名不可量，父名鉤那，母名勝，城名阿樓那
X74n1495_p0664a21║䟦提。過去三十一劫出世，彼劫復有毗舍浮佛，自後無量劫空過無佛，至賢劫中有四佛，即拘留孫以至釋迦
X74n1495_p0664a22║也。付法偈云：起諸善法本是幻，造諸惡業亦是幻，身如聚沫心如風，幻出無根無實性。過去莊嚴劫第九百九
X74n1495_p0664a23║十九尊佛也。）
X74n1495_p0664a24║南無毗舍浮佛。（毗舍浮，此云徧一切自在，壽二千劫，種姓同前，娑羅樹下得果，再集聲聞
X74n1495_p0664b01║第一弟子，一名星宿，二名上，侍者名寂，子名善智，父名阿樓那天子，母名稱意，城名隨意。偈曰，假借四大以為
X74n1495_p0664b02║身，心本無生因境有，前境若無心亦無，罪福如幻起亦滅，過去莊嚴劫，第一千尊佛也。）
X74n1495_p0664b03║南無拘留孫佛。（拘留孫，此云所應斷，又云作用，壽命十四小劫。此及下二佛，皆婆羅門種，
X74n1495_p0664b04║皆姓迦葉。憂頭跋樹下得果，一集聲聞第一弟子，一名疾，二名力，侍者名智，子名上，父名功德，母名廣，彼天子
X74n1495_p0664b05║名無畏城，亦名無畏。付法偈曰，見身無實是佛身，了心如幻是佛幻，了得身心本性空，斯人與佛何殊別。此乃
X74n1495_p0664b06║現在賢劫第一尊佛，初減人壽六萬歲時，出成佛道，為賢劫千佛之首。）
X74n1495_p0664b07║南無拘那含牟尼佛。（拘那含牟尼，此云金寂仙。大論名迦那迦牟尼，秦言金仙。壽命
X74n1495_p0664b08║三十小劫，于尸利沙樹下得果。一集聲聞第一弟子，一名活，二名毗頭羅。侍者名親，子名勝。父名大悳，母名難
X74n1495_p0664b09║勝。天子名莊嚴城，亦名莊嚴。偈云：佛不見身知是佛，若實有知別無佛。智者能知罪性空，坦然不怖于生死。此
X74n1495_p0664b10║現在賢劫第二尊佛也。次減人壽四萬歲時，出成佛道。）
X74n1495_p0664b11║南無迦葉佛。（迦葉，此云飲光，壽二十小劫，于尼拘律樹下得果。第一聲聞弟子，一名輸那，二
X74n1495_p0664b12║名頗羅墮。侍者名迦天，子名導師。父名淨德，母名善財。天子名知使城，亦名知使，即波羅奈城是也。偈曰：一切
X74n1495_p0664b13║眾生性清淨，從本無生無可滅。即此身心是幻生，幻化之中無罪福。此現在賢劫第三尊佛，人壽減至二萬歲
X74n1495_p0664b14║時，出成正覺，當賢劫中第九小劫。）
X74n1495_p0664b15║南無本師釋迦牟尼佛。（目法化生，現在歸依，故云本師。第二劫滿，遇然燈佛。第三
X74n1495_p0664b16║大劫滿，正當治世，號釋迦牟尼，此云能仁寂默。惟能仁故，不住涅槃，徧入塵勞度生。惟寂默故，不淪生死，常住
X74n1495_p0664b17║涅槃自在。壽期一百年，亦剎利家生，姓瞿曇。太子時名悉達，此云一切義成，世出世間之義皆成就故，于阿說
X74n1495_p0664b18║他樹下得果。一集聲聞第一弟子，一名舍利弗，二名目犍連，侍者名慶喜，子名羅睺羅，父名輸頭檀王，母名摩
X74n1495_p0664b19║訶摩耶，城名迦毗羅。又能仁者，仁慈化導利他之號。寂默者，自在證真利己之稱。付法偈云：法本法無法，無法
X74n1495_p0664b20║法亦法，今付無法時，法法何曾法。是賢劫第四尊佛也。人壽百歲時出世，欲知增減者，人壽八萬四千歲，過百
X74n1495_p0664b21║年減一歲，減至十歲，又過百年增一歲，乃至增到八萬四千歲。如是一增一減為一小劫，如是二十番增減為
X74n1495_p0664b22║一中劫，八十小劫為一大劫。當知一增一減，計一千六百八十萬年。住劫初至第九減劫，人壽百歲時，該一萬
X74n1495_p0664b23║五千一百一十九萬年，減至十歲，猶有一萬年在後可知。）
X74n1495_p0664b24║南無當來彌勒尊佛。（前佛是三世中過現，此當未來治世，故云當來。彌勒，一譯旃怛
X74n1495_p0664c01║麗，此云慈氏，姓也。阿逸多，此云無能勝，名也。現在知足內院說法，後降生堪忍界，翅頭末國城中，大婆羅門家，
X74n1495_p0664c02║托胎長成。身長三十二丈，胸廣十丈，面長五丈。人壽皆八萬歲，身長一十六丈。相貌端嚴，衣食化生，不須勞苦。
X74n1495_p0664c03║七寶滿藏，無人視之。無灾患寒暑盜賊，諸不吉祥事。于華林園內，龍華樹下，而成正覺。住劫內第十小劫，人壽
X74n1495_p0664c04║八萬四千歲。減至八萬歲時，出三會度人。初會度九十九億聲聞，第二會度九十六億聲聞，第三會度九十三
X74n1495_p0664c05║億聲聞。禮懺必先七佛，如世間立宗祖之七廟也，如世弟子孝順七世父母。故凡禮佛，必須觀想。心役名運，身
X74n1495_p0664c06║由觀顯。觀即一心空假中，身即一身法報化。想禮佛偈，作觀頂禮。人根有利鈍之殊，慧心分淺深之異。佛身及
X74n1495_p0664c07║德，不可思議。於行人心，隨力隨分，而想觀之，福不唐捐。如飲海水，各令飽滿。故應于禮佛之次，攝心入觀。諦想
X74n1495_p0664c08║成就，即得諸佛現前三昧。以我有限之身心，運無窮之企想。必期自他雙利，而懺迴向菩提。道無不剋，慈無不
X74n1495_p0664c09║廣者矣。）
X74n1495_p0664c10║
X74n1495_p0664c11║讚法偈（佛是能證，法是所證。能證既已伸讚，所證豈得默然。良以龍證繇所證得尊，所證緣能證
X74n1495_p0664c12║方顯。是故其次以偈歎法。）
X74n1495_p0664c13║無上甚深微妙法。（連以三義歎法，法字承上三義。初無上法者，佛法最上，更無一法可
X74n1495_p0664c14║以加之。故能證諸佛，謂之無上士；所證之法，謂之無上法。超等覺故，等覺名有上士。如須彌卓逈，落羣峰之峻
X74n1495_p0664c15║故。甚深法者，佛法最深，更無一法能徹其源，非權椉菩薩及二椉等所能窺測。譬如大海，非百川之淵可比故。
X74n1495_p0664c16║微玅法者，佛法理趣，幽微圓玅，不可思議。眾生第能由之，不能知之。所謂眾生日用而不知者，是即凡夫麤惡
X74n1495_p0664c17║之法，全體聖人微妙之法耳。）
X74n1495_p0664c18║百千萬劫難遭遇。（法華云：無量無數劫，空過無有佛。無佛則無從聞法矣，故云難遭。又
X74n1495_p0664c19║難遇者，經云：諸佛興出世，懸遠值遇難。正使出于世，說是法復難。是也。此句應作六句讀：一、百劫難遇，二、千劫
X74n1495_p0664c20║難遭，三、萬劫難逢，四、百千劫難遇，五、百萬劫難逢，六、百千萬劫難遭。是從少至多句，總言曠劫難遇，令人生難
X74n1495_p0664c21║遭想，希有心，以景慕佛法耳。）
X74n1495_p0664c22║我今見聞得受持。（此雙承上兩句來。我今二字，承上第二句。謂如是曠劫罕遇之法，於
X74n1495_p0664c23║我一介凡夫，即今忽然幸遇，慶中之慶矣。得字，承上遭遇字。由遭遇故，得見聞耳。又得字，居乎中間，雙貫兩端。
X74n1495_p0664c24║謂眼得見，耳得聞，心得受持也。受者，領納于心，念念承受，無少遺失。如琉璃瓶盛獅子乳，靡纖滴之泄也。持者，
X74n1495_p0665a01║膠執不捨，若身若心，奉持不倦，依義修行之謂。此見聞受持，望前首句看，具能所持義。）
X74n1495_p0665a02║願解如來真實義。（願，誓辭。承上一句二字來，謂既多劫罕遇，我今忽然得逢，應生難遭
X74n1495_p0665a03║想恭敬心，當發大誓願矣。解字根上見等五字來，謂既得見聞受持，須要實悟根源，實解差別，方副世尊說法
X74n1495_p0665a04║開示眾生之意。如來等五字，結歸首句。葢無上等法，人人具有，但為妄想牢籠，不自就裏領解，却似如來獨證
X74n1495_p0665a05║獨有，故結歸如來分上。其寔情無情類，莫不皆充然具而本然得也。如來有二義：一指三世諸佛，二指性具體
X74n1495_p0665a06║用。如者，寂滅義。來者，照用義。即寂滅之體，起炤應之用。即炤應之用，全寂滅之體。體用不二，故名如來。真實義
X74n1495_p0665a07║二：一、對虗妄看。以世間虗浮言，詮顯真實妙義，非即文字是真實義。故般若以色見聲求，不能見如來。若於真
X74n1495_p0665a08║實義透脫，即虗妄言句全體真實矣。二、望前無上等法看。法總義別，謂解無上等總法或易，若能解了無上等
X74n1495_p0665a09║三重法中真而不妄、實而不虗之差別義實難。古云：涅槃心易曉，差別智難明。非是之謂乎？）
X74n1495_p0665a10║
X74n1495_p0665a11║
X74n1495_p0665a12║
X74n1495_p0665a13║
X74n1495_p0665a14║No. 1495
X74n1495_p0665a15║慈悲水懺法卷上隨聞錄
X74n1495_p0665a16║
X74n1495_p0665a17║寓古婁青螺菴沙門　晝中智證　錄
X74n1495_p0665a18║此懺單法立題，通別兼舉也。慈能與樂，悲能㧞苦，
X74n1495_p0665a19║自他兼利，法應爾故。國師仗三昧水，滌除宿障（梵語
X74n1495_p0665a20║三昧，此云正定，亦云正受。正定揀非邪定，正受明不受諸受）。水天因此水而成
X74n1495_p0665a21║佛果，月光因此水而證圓通，迦諾迦因此而指神
X74n1495_p0665a22║通三昧水。既償往日之殷勤，能濯今時之極楚。悟
X74n1495_p0665a23║師于徧覓良毉之後，懸憶曩時之預訂，獲解陳報
X74n1495_p0665a24║于奇泉。從果至因，靡非因水，故揭而標之（經云：化使立德，
X74n1495_p0665b01║慈心法門；一切不害，悲心法門）。古云：萬億神通，百千三昧，若離慈
X74n1495_p0665b02║心，總歸魔業。須知慈悲是智慧之玅用，智慧與慈
X74n1495_p0665b03║悲為根本。若無智慧，焉有慈悲？有慈悲者，決是智
X74n1495_p0665b04║慧人也。以故世人之愚癡者，見人得樂尚障之，安
X74n1495_p0665b05║望其能與樂乎？見人遭苦，惟恐不毒，安望其能㧞
X74n1495_p0665b06║之？（又慈悲水，揀異果報水，通至二禪。二揀非惡業水，此水徧通三界。三煩惱水，通大小乘。）此
X74n1495_p0665b07║慈悲水，窮盡世出世間，天地不能覆載，日月莫克
X74n1495_p0665b08║較明，三灾不能磨折，此其所以異也。由慈水滋人
X74n1495_p0665b09║之善，善極得涅槃樂。（生後發願成德文。）悲水洗人無明垢，
X74n1495_p0665b10║故能離生死苦也。（生後懺悔諸文。）懺，具云懺摩，此云請忍。
X74n1495_p0665b11║（謂請前人忍，受我悔罪也。）懺云法者，雖請忍之辭，實言從佛口，
X74n1495_p0665b12║字采經文，所謂如來廣慈悲之念，啟懺悔之門也。
X74n1495_p0665b13║卷者，成裹義，對舒而言。（西域裝經，非梵本，非坊冊，止用軸式，故名為卷。）初
X74n1495_p0665b14║覽是法，卷者必舒，覽已復卷，舒時有限，卷時偏多，
X74n1495_p0665b15║故直從卷，以始終皆卷故。又軸卷是相，會相歸性，
X74n1495_p0665b16║故云卷。卷，收也，收取諸法，皆入自性慈悲也。能所
X74n1495_p0665b17║通別可知。略釋懺題竟。
X74n1495_p0665b18║○準經仍分三分。初序分。
X74n1495_p0665b19║一切諸佛愍念眾生，為說水懺道場總法。
X74n1495_p0665b20║雙標能度所度，及能說所說。水懺道場可知。總望
X74n1495_p0665b21║別言，如梁懺分四十章，章名各異是別。今標總數，
X74n1495_p0665b22║不開細相曰總。
X74n1495_p0665b23║佛言：眾生垢重，何人無罪？何者無𠎝？凡夫愚行無明
X74n1495_p0665b24║闇覆，親近惡友煩惱亂心，立性無知恣心自恃。
X74n1495_p0665c01║言者，振圓音而警眾，揚玅義以符機，益物導迷也。
X74n1495_p0665c02║又悟自心者名佛，迷己性者名眾生，由悟迷分生
X74n1495_p0665c03║佛耳。垢，塵穢也。喻眾生心中煩惱，由身心不淨，三
X74n1495_p0665c04║毒流穢，染汙玅明，如塵汙衣，似坌覆鏡，故喻如垢。
X74n1495_p0665c05║從垢字開出惑、業、苦三𠎝，即是業罪招苦報。惑即
X74n1495_p0665c06║無明，凡夫有三。按大威德呪經云：於生死迷惑流
X74n1495_p0665c07║轉，住不正道，故名凡夫。有二種：一、嬰兒凡夫，無智
X74n1495_p0665c08║慧故；二、愚暗凡夫，頑鈍不可教故。或云：毛道凡夫，
X74n1495_p0665c09║心行不定，如輕毛隨風轉故。愚即無明，因心不明，
X74n1495_p0665c10║不自知過行，即近惡自恃等。（大經三十七云：無明是一切諸漏根本，眾
X74n1495_p0665c11║生無明因緣，於陰、界、入憶想作想，名為眾生，是名想倒、心倒、見倒。大慧云：眾生日用現行無明，順無明則
X74n1495_p0665c12║生歡喜，逆無明則生煩惱。佛菩薩則不然，借無明以為佛事、為眾生，以無明為窟宅，然非別物。永嘉云：無
X74n1495_p0665c13║明實性即佛性故。）惡友，惡知識也。（大經二十二云：惡象等唯能壞身，惡知識身心
X74n1495_p0665c14║俱壞。惡象等唯壞一身，惡友壞無量善身善心。惡象等唯能壞不淨臭身，惡友能壞淨身淨心。惡象等能
X74n1495_p0665c15║壞肉身，惡友壞法身。為惡象等殺不至三途，惡友殺必墮三途。惡象等但為身怨，惡友為善法怨。是故菩
X74n1495_p0665c16║薩常當遠離惡友。）親近有二義：一互相兢造，二宿無信種
X74n1495_p0665c17║善根。煩惱等者，貪瞋癡慢疑邪見六為根本，并二
X74n1495_p0665c18║十隨煩惱等。因煩多故，能惱亂淨心。古云：一絲毫
X74n1495_p0665c19║放過，即罪同丘山。況萬端起滅，但𥚽在旦夕。（問：無明煩
X74n1495_p0665c20║惱定是何物？答：全體佛性。大經云：未得無上菩提時，一切善惡無記盡名佛性。）由無明故，
X74n1495_p0665c21║立性無知。近惡友故，恣心自恃豪強技藝種族等，
X74n1495_p0665c22║作頑鈍無耻之人也。
X74n1495_p0665c23║不信十方諸佛，不信尊法聖僧，
X74n1495_p0665c24║問：三寶有㧞濟之恩，人反不信，何故？答：不信是疑
X74n1495_p0666a01║字，由無明覆覺故疑佛，煩惱動亂故疑法，炙乎惡
X74n1495_p0666a02║友故疑僧。故華嚴云：信為道源，功德母也。（心地觀六云：如
X74n1495_p0666a03║人無手，雖至寶山，終無所得。無信手者，雖遇三寶，無所得故。又不信三寶，即是不信心。大經云：若人信心，
X74n1495_p0666a04║無有智慧，是人則能增長無明。若有智慧，無有信心，是人則能增長邪見，以不信三寶是出世福田故。又
X74n1495_p0666a05║信有二種：一、信正，二、信邪。言有因果，有三寶，是信正；反是，名信邪。雖信三寶，不信三寶同一性相；雖信因
X74n1495_p0666a06║果，不信得者，亦名信不具足。信復有二：一、從聞生，二、從思生。是人信心從聞生，不從思生，亦名信不具足。
X74n1495_p0666a07║又信有二種：一、信有道，二、信得者。是人信心唯信有道，都不信有得道之人，亦名信不具足。詳如經說。）
X74n1495_p0666a08║法言尊者，般若云：一切諸佛及諸佛無上法，皆從
X74n1495_p0666a09║此經出。則法為諸佛之師及母也，孰尊于此哉？
X74n1495_p0666a10║不孝父母六親眷屬。
X74n1495_p0666a11║孝是孝順愛敬從命義。（梵網經云：孝順父母師僧三寶，孝順至道之法。孝名
X74n1495_p0666a12║為戒，是諸佛之本源，行菩薩道之根本，是大眾諸佛子之根本。祖師云：稽首三界主，大孝釋迦尊。累劫報
X74n1495_p0666a13║親恩，積因成正覺。曾子曰：敢問聖人之悳，無以加於孝乎？子曰：天地之性生也，人為貴。人之行莫大於孝。
X74n1495_p0666a14║故孝經云：夫孝，德之本也。道德以之為體，教法由是而生。梵網云：一切男子是我父，一切女人是我母。我
X74n1495_p0666a15║生生無不從之受生，故六道眾生皆是我父母。而殺而食者，即殺我父母。葢父母者，有生我育我之恩，迴
X74n1495_p0666a16║乾就濕，乳哺養育，嚥苦吐甘，慈訓長成，憐念之心未甞暫捨，故須孝順。現存者竭力供養，發以道心。過去
X74n1495_p0666a17║者戒善潛資，咸令離苦。雜藏寶經云：雪山中鸚鵡，採花果供盲父母。父母者，今淨梵摩耶夫人是。鸚鵡，我
X74n1495_p0666a18║身是也。）六親有三：一、父母兄弟姊妹為根本；二、父六
X74n1495_p0666a19║親，伯叔兄弟子孫；三、母六親，舅姨兄弟兒孫。眷屬
X74n1495_p0666a20║者，親眷朋屬，各有眷愛之情，統屬之誼。故
X74n1495_p0666a21║盛年放逸，以自憍𭝟。
X74n1495_p0666a22║根恣，心自恃來。壯盛之年，恃血氣之勇，故多放逸。
X74n1495_p0666a23║（大經三四云：放逸懈怠，不修進故，說五種退：一樂多事，二樂說世事，三樂睡眠，四樂近在家，五樂多遊行。）
X74n1495_p0666a24║憍，恣也。𭝟，慢也。由恃血氣之勇，故旁若無人，眼空
X74n1495_p0666b01║四海。當思形不久住，福智羸劣，不貪安樂，不造眾
X74n1495_p0666b02║惡可耳。下承憍慢字，開列眾罪。
X74n1495_p0666b03║貪一切財寶，貪一切歌樂，貪一切女色，
X74n1495_p0666b04║一、普及義，切盡際義，總該統攝之謂。貪財寶，則于
X74n1495_p0666b05║世味厚，而求法之心薄；貪歌樂，則于淫聲重，而法
X74n1495_p0666b06║音之心輕；貪女色，則于穢軀近，而清淨法身遠。如
X74n1495_p0666b07║次與般若、解脫、法身三德反矣（又貪世財與三寶遠，失無量利益；貪
X74n1495_p0666b08║歌詠及竹絲等音樂，則微玅法音沉，鍾鼓之聲絕。昔者乾闥婆王奏樂，江河湧沸，迦葉起舞。佛言：眾生顛倒，
X74n1495_p0666b09║見法流動。迦葉頭陀第一尚爾，況下凡乎？又肇公赴秦宮請，媵人私逼之，肇不可，媵人讚為沙門謔己。王
X74n1495_p0666b10║召將殺之，肇曰：姑緩七日，當就死。王許肇著論訖，遂赴刃，有將頭臨白刃，一似斬春風之句。為法求延，非
X74n1495_p0666b11║邀譽于末劫，為度生計耳。肇公不近女色尚爾，況真以身根研磨不休乎？願貪者味之）。
X74n1495_p0666b12║心生貪戀，意起煩惱，親近非聖，媟狎惡友，不知懺悔。
X74n1495_p0666b13║首二句明內因，次二句明外緣。據相宗，集起名心，
X74n1495_p0666b14║屬賴耶識。籌量名意，即末那。了別為識，即前六。今
X74n1495_p0666b15║心生意起，大抵重前六。動身發語，乃至起惑造業，
X74n1495_p0666b16║皆前六識為最故。戀，謂躭著聖正也。媟，狎也。狎，親
X74n1495_p0666b17║近也。字法之變耳。知懺悔，便可轉煩惱而成智慧
X74n1495_p0666b18║矣。（心地觀云：懺悔能燒煩惱薪，懺悔能往生天路，懺悔能得四禪樂，懺悔與寶摩尼珠，懺悔能延
X74n1495_p0666b19║金剛壽，懺悔能入常樂宮，懺悔能出三界獄，懺悔能開菩提華，懺悔見佛大圓鏡，懺悔能至於寶所。大經
X74n1495_p0666b20║二七云：黑銕入火則赤，出冷還黑。而此黑色，非內非外，因緣故有。佛性亦爾，眾生煩惱火滅，則得聞見。）
X74n1495_p0666b21║或殺害一切眾生，或飲酒昏迷，無智慧心。今日披誠，
X74n1495_p0666b22║一一懺悔。（坊本眾生下，增偷盜婬妄句。藏本無者，因前貪財色語攝故。）
X74n1495_p0666b23║晉裴楷呼酒為狂藥。四分律云：飲酒犯三十六失
X74n1495_p0666b24║（不孝父母、輕慢長友、不敬三寶、不信經法、誹謗沙門、訐露人罪、恒說妄語、誣人惡事、傳言兩舌、惡口傷人、
X74n1495_p0666c01║生病之根、鬪諍之本、惡名流布、人所憎嫌、排斥聖賢、怨黷天地、廢忘事業、破散家財、恒無慚愧、不知羞耻、
X74n1495_p0666c02║無故捶打奴僕、橫殺眾生、奸婬佗妻、偷人財物、疎遠善人、狎近惡友、常懷恚怒、日夜憂愁、牽東引西、持南
X74n1495_p0666c03║著北、倒溝臥路、墮車墜馬、逢河落水、持燈失火、暑月爇亡、寒天凍死等是也）。由飲酒故昏
X74n1495_p0666c04║迷，因昏迷故無智慧。智是心之照用，慧是心之性
X74n1495_p0666c05║體。轉識成智，則惑斷證真；縱識無智，則罪過彌天
X74n1495_p0666c06║（大經三十一云：有智慧時無煩惱，有煩惱時無智慧。譬如明時無暗，暗時無明。此煩惱根，先以定動，後以
X74n1495_p0666c07║智㧞。如拔堅木，先以手動，後則易出。○又云：阿難具足八能，能持十二部經：一、信根堅固；二、其心質直；三、
X74n1495_p0666c08║身無病苦；四、常勤精進；五、具足念心；六、心無憍慢；七、成就定意；八、具足從聞生智。）由無智為
X74n1495_p0666c09║本，妄犯五戒：一、殺害眾生；二、貪財；三、貪色；四、內生
X74n1495_p0666c10║煩惱，外狎惡友，豈無妄語；五、飲酒。文義昭然。（報恩經：問：
X74n1495_p0666c11║五戒幾實罪？幾遮罪？答：四是實飲，酒是遮飲。與前四同類，結為五戒。以飲酒是放逸之本。如迦葉佛時，有
X74n1495_p0666c12║優婆塞，以酒故，邪婬他婦，盜殺他雞。飲酒亂心，一時能犯四戒。）披誠，披露竭誠之
X74n1495_p0666c13║心也。○（已上猶經之證信，此下猶經之發起序也。）
X74n1495_p0666c14║過去諸罪，現作眾惡，今日志誠，悉皆懺悔。未作之罪，
X74n1495_p0666c15║不敢更作。
X74n1495_p0666c16║由一一懺謝故，過現罪惡悉懺。由懺悔力，諸罪皆
X74n1495_p0666c17║滅，淨智自顯。（大經十九云：猶如濁水置之明珠，以珠威力，水即澄清。如烟雲除，月則清
X74n1495_p0666c18║朗。作惡能悔，亦復如是。前過則湔刷之，後過則無重造。）改往修來，故云未作
X74n1495_p0666c19║等。（大經喻如焦炭不還，為木壞瓶，更無瓶用。）此文出大金光明經。（未作二句：
X74n1495_p0666c20║一、懺要旨。若恃懺逐日造罪，是懺反開罪于人，非度人法。如水灌漏巵，終無乎復故。）
X74n1495_p0666c21║弟子（某甲）等，今日志心歸依十方盡虗空界一切諸
X74n1495_p0666c22║佛。
X74n1495_p0666c23║佛是三界導師，四生慈父。既已歸命，則視佛為師
X74n1495_p0666c24║為父。故稱弟子某甲，稱己名也。餘倣此。等有二義：
X74n1495_p0667a01║一、禮時運想，能禮所禮，性皆空寂故等。二、偕眾共
X74n1495_p0667a02║禮，禮在各身，稱在異口，想在眾念，悉皆齊等。外則
X74n1495_p0667a03║身禮佛相，威儀可觀。口稱佛名，和音可聽。內則心
X74n1495_p0667a04║想佛義，聖相宛然。志心者，精專定向之心也。歸，歸
X74n1495_p0667a05║同。身心投佛，遵法而行也。十方者，東西等四正方，
X74n1495_p0667a06║東南西南等四維方，上方下方共成十。十方虗空，
X74n1495_p0667a07║必有？河沙世界，界中必有度生之佛故。（問：上必求十方聖賢，
X74n1495_p0667a08║下必普度眾生者何？答：古云：如千鈞之弩，不獨為鼷鼠發機。三界之尊，豈偏令一人離苦。問：何故虗空二
X74n1495_p0667a09║字，恒入佛法？答：虗空是佛法正宗，出生死確論。如七祖婆須密付八祖偈云：心同虗空界，示等虗空法。證
X74n1495_p0667a10║得虗空時，無是無非法。既無是法，又無非法，謂之無上佛果菩提，亦名真如佛性。）諸佛，指
X74n1495_p0667a11║現在諸佛，即下所列者。
X74n1495_p0667a12║諸大菩薩！
X74n1495_p0667a13║具云菩提薩埵，大論翻云佛道成眾生。自行修諸
X74n1495_p0667a14║佛道，化他成就眾生，亦云覺有情，以自覺覺他彰
X74n1495_p0667a15║名。自覺異凡夫之不覺，覺他異二乘之獨覺。對迷
X74n1495_p0667a16║屬悟，望果屬因，以智上求，運悲下化。故菩薩雖多，
X74n1495_p0667a17║今止列六，亦得名眾。諸大二字，直冠八部，上俱菩
X74n1495_p0667a18║薩示現，故有大乘懺悔法。
X74n1495_p0667a19║辟支羅漢，四果四向。
X74n1495_p0667a20║辟支，此云獨覺，出無佛世，觀緣悟道，如秋觀黃葉
X74n1495_p0667a21║落，春睹百華開等。羅漢，具云阿羅漢，有三義，所謂
X74n1495_p0667a22║無生、應供、殺賊（即第四果）。斷三界八十八使將盡，名初
X74n1495_p0667a23║果向；盡，證初果果。進斷欲界五品思，證二果向；六
X74n1495_p0667a24║品思盡，證二果果。又進斷第八品殘思，證三果向；
X74n1495_p0667b01║九品思盡，證三果果。更進斷後七十一品思，證四
X74n1495_p0667b02║果向；斷盡思惑，證四果果。若論斷惑證真，先向後
X74n1495_p0667b03║果；位次尊卑，則先果後向。達磨論云：向者趨向，果
X74n1495_p0667b04║者證果。此名小乘，故有小乘懺悔法（華嚴云：上品十善，修治清
X74n1495_p0667b05║淨，心廣無量故，具大悲愍，不捨眾生，希求諸佛大智，修一切諸度廣大行願，故成菩薩。辟支從上品十善，
X74n1495_p0667b06║清淨不從他教，大悲方便未具，惟自覺悟，了甚深因緣法，成獨覺乘。羅漢四果，從上品十善，以智慧修習，
X74n1495_p0667b07║心狹劣故，怖三界故，闕大悲故，從他聞聲解了，名聲聞乘。有說上上品十善，乃至修四無量心者，即得成
X74n1495_p0667b08║佛，無量法門不出十善故）。
X74n1495_p0667b09║梵王帝釋，天龍八部，
X74n1495_p0667b10║梵者，離欲義。梵王，色界天主，大梵天王是也。帝釋，
X74n1495_p0667b11║欲界天主，釋提桓因是也。天龍八部中首。二禪考
X74n1495_p0667b12║云：一、天，二、龍，三、夜叉，四、乾闥婆，（即天樂人。）五、阿修羅，（不飲
X74n1495_p0667b13║酒，常與帝釋鬪。）六、迦樓羅，（即金翅鳥神。）七、緊那羅，（似人頭有角。）八、摩
X74n1495_p0667b14║睺羅伽。（即大蟒神，人首蛇身而腹行者也。○舍利問：經云：八部鬼神，何因既生惡道，又常聞
X74n1495_p0667b15║正法？佛言：以二種業：一、由惡業生惡道，二、以善業受快樂。又問：善惡之異，可得聞乎？佛言：可。一、天神者，先
X74n1495_p0667b16║以車輦、舍宅、飲食，供養三寶、父母、賢聖，猶懷慳嫉故。二、虗空龍神，修德行施，不依正念，急性好嗔故。三、夜
X74n1495_p0667b17║叉神，好大布施，或先損害，後加饒益，隨功勝負，在天上、空中、地下。四、乾闥婆者，好施有嗔，獻伎樂故。五、阿
X74n1495_p0667b18║修羅神，志強喜捨，不隨善友所作淨福，好逐幻偽，作諸邪福故。六、迦樓羅神，先修大捨，高心凌物故。七、緊
X74n1495_p0667b19║那羅神，昔好勸人發菩提心，未正其志，逐諸邪行故。八、摩睺羅伽神，布施護法，性好嗔恚故。如是皆由依
X74n1495_p0667b20║附邪師，以邪亂正，俱謂是道，以自建立。頌云：由作二因善不善，乃為八部人非人。）
X74n1495_p0667b21║一切聖眾，願垂證鑒。
X74n1495_p0667b22║承上作結，願以肯心求聖垂慈，證明懺悔之志心
X74n1495_p0667b23║也。鑒，猶視也。下列聖賢二位。
X74n1495_p0667b24║○禮佛偈。
X74n1495_p0667c01║能禮所禮性空寂，感應道交難思議。我此道場如
X74n1495_p0667c02║帝珠，毗盧遮那影現中。我身影現毗盧前，頭面接
X74n1495_p0667c03║足歸命禮。（凡遇佛菩薩，只就名號更之。如遇釋迦，則云釋迦如來影現中，我身影現釋迦
X74n1495_p0667c04║前等。餘例知。○釋曰：首句空假二觀，次句中觀，第三句喻明，後三句總顯中道。○能禮，言能志心以身命
X74n1495_p0667c05║歸投而頂禮也。所禮，即相好光明莊嚴之聖賢也。聖凡互對，所能歷然，感應昭著，內成假觀，外為俗諦。此
X74n1495_p0667c06║二性本空寂，不勞析體，內為空觀，外成真諦也。帝珠，借帝釋天殿上千如意珠所結之綱珠。此珠體圓而
X74n1495_p0667c07║光盛，彼此互燭。眾珠之光射一珠中，譬眾等志心感于佛。一珠之光映眾珠，譬佛心應羣品。圓光互照，感
X74n1495_p0667c08║應相生，能所不二，聖凡一體，豈非中道諦觀，感應道交不思議也明矣。）
X74n1495_p0667c09║南無毗盧遮那佛。
X74n1495_p0667c10║毗盧遮那，此云徧一切處，謂毗盧性海，煩惱體淨，
X74n1495_p0667c11║眾德悉備，身土相稱。徧一切處，乃法身佛，即我人
X74n1495_p0667c12║之本覺玅性也。又云徧寂，謂周徧寂靜，即法身。又
X74n1495_p0667c13║翻光明徧照，報身也，即慈悲之體。
X74n1495_p0667c14║南無本師釋迦牟尼佛。
X74n1495_p0667c15║釋現前七佛中，釋尊是娑婆教主，現在導師，成佛
X74n1495_p0667c16║之本，故云本師化身佛也。照前佛是真應一對。
X74n1495_p0667c17║南無阿彌陀佛。
X74n1495_p0667c18║阿彌陀，此云無量壽，亦云無量光，體用皆無量，故
X74n1495_p0667c19║為樂邦教主。今人求生淨土，正往彼國也，與本師
X74n1495_p0667c20║佛成苦樂東西對。
X74n1495_p0667c21║南無彌勒佛。
X74n1495_p0667c22║彌勒，此云慈氏，釋見前彌勒下。生時萬億閻浮皆
X74n1495_p0667c23║以黃金為地，地平如掌，秔稻自生，衣食自至，無量
X74n1495_p0667c24║快樂。賢愚經云：彌勒三會度人無數，悉我遺法種
X74n1495_p0668a01║福眾生，然後乃化同緣之徒。偈云：彌勒真彌勒，分
X74n1495_p0668a02║身百千億，時時示時人，時人自不識。
X74n1495_p0668a03║南無龍種上尊王佛。
X74n1495_p0668a04║那伽此云龍，勇徤之謂，美其性也。種是種族義，姓
X74n1495_p0668a05║氏也。上尊謂種中最上最尊者。王自在義，五住究
X74n1495_p0668a06║盡、二死永亡，往來無閡故。聖號收前諸號，謂法報
X74n1495_p0668a07║化身具足，現未自在故。
X74n1495_p0668a08║南無龍自在王佛。
X74n1495_p0668a09║隨德彰名，餘例上佛可知。
X74n1495_p0668a10║南無寶勝佛。
X74n1495_p0668a11║摩尼寶珠，超勝眾寶之上；如來至寶，越乎眾聖之
X74n1495_p0668a12║尊。一稱佛名，尚得滅塵勞及業火益，況頂禮乎？
X74n1495_p0668a13║南無覺華定自在王佛。
X74n1495_p0668a14║覺華是定名，約理說。覺是果智，表本覺；華是玅因，
X74n1495_p0668a15║表始覺。始本不二，理智一如，不可思議，故云覺華
X74n1495_p0668a16║定。以彼佛常居此定，故號之。自在王義，準前可知。
X74n1495_p0668a17║南無袈裟幢佛。
X74n1495_p0668a18║大淨法門經云：袈裟，晉名去穢。大集經云：離染以
X74n1495_p0668a19║悳彰名。據袈裟幢世界，是依世界立名也。幢者表
X74n1495_p0668a20║正，佛能摧邪顯正，建大法幢等（又幢者喻法無上，故稱袈裟幢）。
X74n1495_p0668a21║南無師子吼佛。
X74n1495_p0668a22║師子出窟，百獸潛蹤。佛師子出，羣魔竄伏。又大師
X74n1495_p0668a23║子一吼，小師子勇徤。佛師子吼，諸菩薩等悉勇猛
X74n1495_p0668a24║精進。（大經云：一切禽獸聞師子吼，水性之屬潛沒深淵，陸行之類藏伏窟穴。飛者墮落，諸大香
X74n1495_p0668b01║象怖走失糞。師子子始滿三歲，則能哮吼，如師子王。如來正覺智慧爪牙，摧破諸魔軍故。）又師
X74n1495_p0668b02║子吼者，名決定說。一切眾生悉有佛性，如來常住，
X74n1495_p0668b03║無有變易。詳如經說。應知佛祖無法與人，只與人
X74n1495_p0668b04║指路頭耳。（古德云：有所得是野干鳴，無所得是師子吼。又達多放大醉象，欲令踐佛。象既
X74n1495_p0668b05║見佛，即時醒悟。佛即伸手摩頂，復為說法，令得無上菩提。畜生見佛，猶壞畜生業果，況人乎？）問：
X74n1495_p0668b06║禮佛可爾，何必更禮菩薩？答：譬如好人，偏多交善
X74n1495_p0668b07║友。（昔波羅奈國有屠兒，名廣額，每日殺無量羊。見舍利弗，即受八戒。經一日夜，命終得為北方天
X74n1495_p0668b08║王毗沙門子。況禮諸大菩薩乎？大經云：諸佛菩薩是得善法根本處。譬如雪山，是種種微玅上藥根本處。
X74n1495_p0668b09║亦如雪山有上香藥，名曰娑訶。人若見之，得壽無量，無有病苦，四毒難中。若觸之者，增長壽命，念念皆得
X74n1495_p0668b10║宿命智。佛菩薩亦然。若有見者，即斷一切煩惱，四魔不能干。觸者，命不少夭。念者，得無上菩提。佛菩薩是
X74n1495_p0668b11║真大善知識故。）
X74n1495_p0668b12║南無文殊師利菩薩。
X74n1495_p0668b13║文殊師利，此云玅德。（在佛為普光大智，即玅觀察智。）大經云：了了
X74n1495_p0668b14║見佛性，猶如玅德等。悔過修來，積功累德，唯智者
X74n1495_p0668b15║能，故首標之。（或號曼殊室利，此云玅吉祥。又號滿殊尸利，此云玅首。）清凉云：
X74n1495_p0668b16║文殊有三表法：一表能信之心，二表能起之解，三
X74n1495_p0668b17║表能證大智。且文殊居首有三義：一是古佛，二諸
X74n1495_p0668b18║佛之師。三行以智為先，無智則驪黃莫辨。（古語云：寶石不
X74n1495_p0668b19║吸腐草，磁石不引曲鍼，皆各得其用也。無著問善財云：我欲見文殊，何者即是？財曰：汝發一念心清淨即是。
X74n1495_p0668b20║著云：我發一念心清淨，為甚麼不見？財曰：是真見文殊。普超三昧經：佛言：我今得佛，皆文殊恩，本是我師。
X74n1495_p0668b21║過去無央數佛，皆其弟子。當來者，亦恩力所致。文殊乃佛道中父母也。爾時眾念：文殊既在佛前，何不成
X74n1495_p0668b22║佛耶？佛言：深入善權，廣化眾生，故未取證。當知文殊三佛，分三世現。過去號龍種上尊王。見在北方歡喜
X74n1495_p0668b23║世界，號歡喜藏摩尼寶積，聞名者滅四重罪。未來號普現。寶積經：文殊云：願我成佛時，以恒沙佛世界為
X74n1495_p0668b24║一佛剎，名為普見。諸菩薩言：文殊所得佛剎，與彌陀佛剎等不？佛言：譬如有人析一毛為百分，以一分于
X74n1495_p0668c01║大海中取一滴水，喻彌陀佛剎莊嚴。彼大海水，喻普見佛剎莊嚴，復過于是。古喆云：道無方所，明之在人；
X74n1495_p0668c02║法離見聞，斷之在智。葢業報與道相反，亦應云：業報無方所，脫之在人；法離縛解，燭之在智。）
X74n1495_p0668c03║南無普賢菩薩。
X74n1495_p0668c04║梵語邲輸跋陀，或三曼䟦陀，此云普賢。行彌法界
X74n1495_p0668c05║曰普，位鄰極聖曰賢。菩薩中真淨行願第一（不外當人
X74n1495_p0668c06║塵勞業用）。觀經、大論並翻徧吉。望文殊亦有三義：一表
X74n1495_p0668c07║所信如來藏，二表所起玅行，三表出纏法界。
X74n1495_p0668c08║南無大勢至菩薩。
X74n1495_p0668c09║此菩薩具大德用，能除大地眾生黑暗者，梵語摩
X74n1495_p0668c10║訶那鉢，此云大勢至。思益經云：我投足之處，震動
X74n1495_p0668c11║三千大千世界及魔宮殿。（悲華經云：願我世界如觀世音等無有異。寶藏
X74n1495_p0668c12║佛言：由汝願取大千世界，故今字汝為大勢至。觀經云：以智慧光普照一切，令離三途得無上力故。）
X74n1495_p0668c13║南無地藏菩薩。
X74n1495_p0668c14║地譬誓願之堅厚，藏譬智德之包含。本經云，地獄
X74n1495_p0668c15║不空，誓不成佛，為幽冥教主。（又云，若未來世，聞是菩薩名字，或讚歎，或
X74n1495_p0668c16║瞻禮，或稱名，或供養，乃至彩𦘕刻鏤，塑漆形像，是人當得百返生於三十三天。）昔一禪師，
X74n1495_p0668c17║見佛菩薩像，嘆曰，只一泥塊，裝佛成佛，塑菩薩成
X74n1495_p0668c18║菩薩，欲威則威，欲慈則慈，種種變化。應思人惟萬
X74n1495_p0668c19║物之靈，反不如一泥塊乎。任諸佛千言萬語，諄諄
X74n1495_p0668c20║教誨，奈之何非聾即啞，則人不如一土塊多矣。
X74n1495_p0668c21║南無大莊嚴菩薩。
X74n1495_p0668c22║稱自性廣大之玅體，發應物無邊之玅用，莊嚴性
X74n1495_p0668c23║海，圓成法身，全即自性廣大之體，故云大莊嚴。望
X74n1495_p0668c24║前以無緣大慈，炤後以同體大悲，廣化眾生。法華
X74n1495_p0669a01║經云：定慧力莊嚴，以此度眾生。即此義。大經云：具
X74n1495_p0669a02║足智慧及福德二種莊嚴。詳如經說。
X74n1495_p0669a03║南無觀自在菩薩。
X74n1495_p0669a04║具佛五眼見五蘊，空觀也。度一切苦厄，自在也。般
X74n1495_p0669a05║若真空無五蘊，故菩薩依般若斷顛倒夢想，究竟
X74n1495_p0669a06║涅槃。永嘉云：不見一法即如來，方得名為觀自在。
X74n1495_p0669a07║（詳如心經貫古說）菩薩受記經：德藏菩薩問佛：觀音、勢至
X74n1495_p0669a08║于何土成佛？答：彌陀正法滅後，觀音成佛，號普光
X74n1495_p0669a09║功德山王，國土號眾寶善集莊嚴。般涅槃後，得大
X74n1495_p0669a10║勢，即于其國成等正覺，號善住功德寶王，永不入
X74n1495_p0669a11║滅，更無所補。吁！今者時當叔世，佛法、世法均之衰
X74n1495_p0669a12║殄，法河將涸，法燈將滅，法山已頹，法船欲沉，法橋
X74n1495_p0669a13║已壞，法殿已崩，法幢已倒，法樹欲折，善友欲去，大
X74n1495_p0669a14║怖已至，饑荒疫病，徧地流行。此而不修不禮，三寶
X74n1495_p0669a15║更待何時？（文出大經第九，餘義恐繁，俱置第三卷，不憚煩，應覽之。）
X74n1495_p0669a16║禮諸佛已，次復懺悔。
X74n1495_p0669a17║首句結前，次句生後。（大經云：菩薩具質直心，不讚人善，不訟彼缺，常不犯過。設
X74n1495_p0669a18║有過失，即時懺悔。於師同學，終不覆藏。慚愧自責，不敢更作。於輕罪中，生極重想。餘倣此。）
X74n1495_p0669a19║夫欲禮懺，必須先敬三寶。
X74n1495_p0669a20║夫者，發語辭必須猶決定不可移易之謂。自己無
X74n1495_p0669a21║力滅罪，須仗三寶力，故以先敬示人（佛、法、僧是三寶：功成玅智，
X74n1495_p0669a22║道登圓覺為佛；玄理幽微，正教誠精為法；禁戒守真，威儀出俗為僧。佛世有相從三寶、別相三寶、一體三
X74n1495_p0669a23║寶，佛滅後加住持三寶。四中惟一體三寶是總相，餘三是別相，相從可知。別相三者：法、報、化、應為佛，教、理、
X74n1495_p0669a24║智、斷為法，三乘階次為僧。一體三寶，即人性具者是：自性常覺為佛，自性寂滅為法，自性寂炤同體為僧。
X74n1495_p0669b01║住持三者：泥塑木雕，圖形裝彩為佛；貝多黃卷，方冊梵筴為法；圓頂方袍，精嚴戒律為僧。復有大小之異：
X74n1495_p0669b02║丈六身佛、四諦、十二因緣法、四果、四向僧，是名小大三；若三身、十身佛、二空理等法、三賢、十聖僧，是為乘
X74n1495_p0669b03║乘三。三皆稱寶者，最尊最貴，絕倫絕等，非世間異寶可及。因人惟知寶為貴，故以寶類之。有六種相似：一、
X74n1495_p0669b04║世間難得相似，無善根眾生曠劫難遇故；二、無垢相似，離一切有漏法故；三、威德相似，具足六通不可思
X74n1495_p0669b05║議威德自在故；四、莊嚴相似，離莊嚴出世間故；五、勝玅相似，出世間故；六、不可改易相似，是無漏法，世間
X74n1495_p0669b06║八風不能動故。由六相似，故以佛、法、僧三為寶）。
X74n1495_p0669b07║所以然者，三寶即是一切眾生良友福田。
X74n1495_p0669b08║徵釋三寶，能使人悟入佛知佛見，離苦得樂，能作
X74n1495_p0669b09║眾生廣大福田，如世善友，令人進於善道，故良善
X74n1495_p0669b10║也。佛菩薩作眾生不請之友，直欲使之得涅槃樂，
X74n1495_p0669b11║故云良友。福田具三義：一、知三寶有度人之力，起
X74n1495_p0669b12║人信敬，是敬田；二、能㧞盡眾生之苦，是悲田；三、能
X74n1495_p0669b13║報父母恩，是恩田。能令行人種一切福，故總曰福
X74n1495_p0669b14║田。（田能生五糓百糓，三寶能令人生五分法身，及百福相好故。）
X74n1495_p0669b15║若能歸向者，則滅無量罪，長無量福，能令行者離生
X74n1495_p0669b16║死苦，得解脫樂。
X74n1495_p0669b17║此顯福田中饒益事也。歸是歸投，向是趨向。歸則
X74n1495_p0669b18║不逆，向則不背。若人能歸向，仗三寶力，㧞其罪根，
X74n1495_p0669b19║如舜畊田，先耘其草也。罪滅則福自生，如草去則
X74n1495_p0669b20║苗自長也。眾生有自性一體三寶，故能歸向餘三
X74n1495_p0669b21║寶。三寶有大威猛力，大福德力，大智慧力，大慈悲
X74n1495_p0669b22║力，故能使行人離苦得樂耳。由滅無量罪，則惑業
X74n1495_p0669b23║苦三障，乃至八萬四千塵勞門俱轉，轉極則五住
X74n1495_p0669b24║盡而二死離。由長無量福，則初自三德，終至河沙，
X74n1495_p0669c01║性德眾福俱長，長之極，證得大解脫涅槃樂。苗長
X74n1495_p0669c02║由田之力，樂得由三寶力，解脫即大自在也。（生死，智人
X74n1495_p0669c03║觀之，元非惡事，但在盲人，決須離之。故先喆云：生是死之生，死是生之死，兩路坦〔狀乎〕，無彼復無此。既無
X74n1495_p0669c04║生死，又無彼此，明明百草頭，明明祖師意。如天普葢，似地普擎，一念相應，一時清淨。此是離生死苦的樣
X74n1495_p0669c05║子。）
X74n1495_p0669c06║是故弟子（某甲）等，歸依十方盡虗空界一切諸佛。
X74n1495_p0669c07║既入道場，須聞法要。先發起圓常正信，歸依一體
X74n1495_p0669c08║三寶，行大乘懺法，立四弘誓願，是故乃離苦得樂
X74n1495_p0669c09║之故也。義見前。（華嚴玄談云：三寶最吉祥，故我經初說大經，佛告迦葉：一切眾生怖
X74n1495_p0669c10║畏生死，故求三歸。以三歸故，則知佛性決定涅槃，乃至佛名為覺。又佛亦名世尊，以世法言音不同，世人
X74n1495_p0669c11║自不能解，佛悉知之，故云世尊。）禮懺行人，必以三歸為入道之因。
X74n1495_p0669c12║歸依者，自歸其中，依此利生也。先歸佛，不墮地獄。
X74n1495_p0669c13║凡遇三寶，須各禮一拜。今人見佛不禮，如民見王
X74n1495_p0669c14║上不敬。不禮佛，不惟不超獄，且於獄有分在。以忘
X74n1495_p0669c15║本故，例慢君可知。（觀佛三昧經云：曠野鬼神，每食小兒。有長者子，曾歸三寶，被鬼
X74n1495_p0669c16║執捉，稱南無佛。佛往救兒，降伏鬼神，授不殺戒。）
X74n1495_p0669c17║歸依十方，盡虗空界，一切尊法。
X74n1495_p0669c18║二、歸依法。法者，正也。經、律、論，乃至祖師語錄、高僧
X74n1495_p0669c19║文集，無論入藏、不入藏，悉是正義，超邪見故。故歸
X74n1495_p0669c20║依法，不墮餓鬼。又諦緣度法，能令行人證三乘、成
X74n1495_p0669c21║正覺故。（佛坐樹下，捉一枝葉，問弟子曰：此枝葉多？樹上葉多？答：樹上葉多。佛言：我所知法，如
X74n1495_p0669c22║樹上葉；我所說法，如掌中葉。應知佛所知法，即眾生本有自性法；所說法，即世尊慈悲心中隨緣化導而
X74n1495_p0669c23║說者。）
X74n1495_p0669c24║歸依十方盡虗空界一切聖僧。○（序分竟下，猶經之正宗分也。）
X74n1495_p0670a01║三、歸依僧。僧即和合眾也。菩薩、聲聞、緣覺，及西方
X74n1495_p0670a02║東土，歷代祖師，當今弘法者，皆是歸依僧，脫旁生
X74n1495_p0670a03║苦。（大經二十八云：若值三寶，當以衣服、飲食、臥具、房舍、醫藥、燈明、華香、伎樂、旛葢七寶供養。）
X74n1495_p0670a04║弟子今日所以懺悔者，正言無始以來，在凡夫地，莫
X74n1495_p0670a05║問貴賤，罪自無量。（自，坊本作相。）
X74n1495_p0670a06║無始者，直從過去無量劫來所起罪業，欲搜其端，
X74n1495_p0670a07║本無有始。下明此身是罪業根本。（大經十九云：貴者富之根。富有
X74n1495_p0670a08║二種：一象馬種種畜生，二金銀種種珍寶。象馬雖多，不敵一珠。眾生亦爾，一惡富，二善富。多作諸惡，不如
X74n1495_p0670a09║一善。佛言：修一善心，破百種惡。如少金剛，能壞須彌；亦如少火，能燒一切；如少毒藥，能害眾生。小善亦爾，
X74n1495_p0670a10║能破大惡。）賤者往因愚癡，不自悔恤，故作眾罪。貴者諒
X74n1495_p0670a11║必有知，故作誤為，亦復不免。（雪峰祖師云：為報滿城朱紫道，閻王不怕
X74n1495_p0670a12║佩金魚。）罪自無量，總標。下文總開。
X74n1495_p0670a13║或因三業而生罪，或從六根而起過，
X74n1495_p0670a14║或者，不定之辭。或身口意三共作，或身等別作。身
X74n1495_p0670a15║等三為體，從體起種種業用。善業用必招福，惡業
X74n1495_p0670a16║用必致苦，故應懺也。身有殺、盜、婬，口有妄言、綺語、
X74n1495_p0670a17║兩舌、惡罵，意有貪、嗔、癡。總言三業，別名十惡。反是
X74n1495_p0670a18║即名十善。善惡皆由身口意造故。（大慧祖師云：身口意清淨，是名
X74n1495_p0670a19║佛出世。身口意不淨，是名佛滅度。問：如何是護此三業？答：不毀三寶是護身，永淨四事是護口，息心清淨
X74n1495_p0670a20║是護意。經云：守口如瓶，防意如城。）從猶因也。眼耳鼻舌身意，是造
X74n1495_p0670a21║善惡業之根。起猶生也。凡夫不能生福，但能生罪
X74n1495_p0670a22║過，故應懺耳。此六即三業，加眼耳鼻三六根。不染
X74n1495_p0670a23║六塵，則為玅行。故初果不入六塵發大心，菩薩不
X74n1495_p0670a24║住六塵行施
X74n1495_p0670b01║或以內心自邪思惟；或藉外境起於染著；
X74n1495_p0670b02║不藉外境，但由往因惡種子生，故云內心。自問：邪
X74n1495_p0670b03║何云自？心地觀云：心如獨行，無第二故。豈不曰自？
X74n1495_p0670b04║邪思，邪見也。（大經說因語中云：一切惡行，因雖無量，若說邪見，則已攝盡。如無上菩提，
X74n1495_p0670b05║因雖無量，若說信心，則亦攝盡。又云：若人樂殺，樂行邪見，此人即地獄人。若不樂殺，乃至邪見，是人即是
X74n1495_p0670b06║天人。）藉，賴也。內心，望上六根，即是六識。外境，即是六
X74n1495_p0670b07║塵。染著，貪染躭著也。由內心邪思故，內外交生，罪
X74n1495_p0670b08║業紛起。（楞伽經云：以心生故，種種法生。以法生故，種種心生。）
X74n1495_p0670b09║如是乃至十惡增長，八萬四千諸塵勞門。
X74n1495_p0670b10║如是疊上三六內外，乃至超略之辭。塵勞門開八
X74n1495_p0670b11║萬四千者，約見惑十使，謂貪、嗔、癡、慢、疑、身見、邊見、
X74n1495_p0670b12║邪見、見取、戒取，十使互具成一百，歷十法界成一
X74n1495_p0670b13║千。復約身三口四，七支各有一千，成七千。更約三
X74n1495_p0670b14║世成二萬一千。又約貪行多者二萬一千，嗔行多
X74n1495_p0670b15║者二萬一千，癡行多者二萬一千，等分行者二萬
X74n1495_p0670b16║一千，成八萬四千。以八萬四千律儀對治之，則成
X74n1495_p0670b17║八萬四千法門（懺法能令人出苦入樂，故云門，亦是顯法之門也）。
X74n1495_p0670b18║然其罪相雖復無量大，而為語不出有三：一者、煩惱，
X74n1495_p0670b19║二者、是業，三者、是果報。
X74n1495_p0670b20║先總標，次列。然者轉上文之辭。復（音福）猶說也。謂八
X74n1495_p0670b21║萬四千雖似乎多，猶多限量，如云惑有塵沙豈有
X74n1495_p0670b22║量哉，是放而言之也。總而言之不出三種，此則收
X74n1495_p0670b23║總歸別且標定耳。大猶總也。一者下別列（此三是一懺大
X74n1495_p0670b24║旨，生第五怨親章結文及後三障文。一部水懺止懺三障，貪嗔癡等是煩惱障，身口六根等所作罪是業
X74n1495_p0670c01║障，六道四生等是報障。由三障重累，所以不能出離生死苦海）。大經如來呼三障
X74n1495_p0670c02║為大病，諸菩薩於無量劫修菩提時，給施一切疾
X74n1495_p0670c03║病醫藥，常作是願永斷三障。
X74n1495_p0670c04║此三種法能障聖道及以人天勝玅好事，是故經中
X74n1495_p0670c05║目為三障。
X74n1495_p0670c06║明三障得名之故。障，礙也，蔽也。此三能礙一切聖
X74n1495_p0670c07║道及人道天中勝玅好事。（涅槃云：多思慮故名人。雜心云：意寂靜故名人。
X74n1495_p0670c08║俱舍云：光潔自在神用名天。）聖道即諦緣度等，人天好事即五
X74n1495_p0670c09║戒十善等。葢人天未出三界，故有勝玅好事。若辦
X74n1495_p0670c10║出世業，便是無事人。（大慧云：三世諸佛是無事人，歷代祖師是無事人。古哲云：
X74n1495_p0670c11║但於事上通無事，見色聞聲不用聾。）
X74n1495_p0670c12║所以諸佛菩薩，教作方便，懺悔除滅。此三障滅，則六
X74n1495_p0670c13║根十惡，乃至八萬四千諸塵勞門，皆悉清淨。
X74n1495_p0670c14║方是方法，便是便宜。下文興七種心，是滅罪方便。
X74n1495_p0670c15║眾生垢滅，則塵勞門自淨矣。
X74n1495_p0670c16║是故弟子（某甲）等，今日運此增上勝心懺悔三障。欲
X74n1495_p0670c17║滅三障者，當用何等心可令此障滅除？先當興七種
X74n1495_p0670c18║心以為方便，然後此障乃可得滅。
X74n1495_p0670c19║承上文標定七種心也。運，即前啟運等義。增上勝
X74n1495_p0670c20║心者，心生悔過是勝心，仰承諸聖四心及滅罪生
X74n1495_p0670c21║福之力，故云增上。懺悔者，經云：欲斷起惡，勤懺法
X74n1495_p0670c22║門；欲願清淨，念悔法門也。欲滅等三句問，先當下
X74n1495_p0670c23║答。興，起也，猶運也。七種心，總標。因罪從心生，懺須
X74n1495_p0670c24║心懺，心心懺悔，罪業自滅。（此七種心，即諸聖教人所作之方便。阿毗達磨
X74n1495_p0671a01║云：有七種懺法意義相。若心地觀云：三界中以心為主，能觀心者，究竟解脫。心法本元不染塵穢，云何心
X74n1495_p0671a02║法染貪嗔癡？于三世法，誰說為心？過去心已滅，未來心未至，現在心不住。諸法之內性不可得，諸法之外
X74n1495_p0671a03║相不可得，諸法中間都不可得。心法本無形相，亦無住處，一切如來尚不見心，何況餘人得見心法？一切
X74n1495_p0671a04║法從妄想生，故佛說三界惟心。）
X74n1495_p0671a05║何等為七？一者、慚愧，二者、恐怖，三者、厭離，四者、發菩
X74n1495_p0671a06║提心，五者、怨親平等，六者、念報佛恩，七者、觀罪性空。
X74n1495_p0671a07║徵列菩提居中者，以此心最重，擔荷前三後三故。
X74n1495_p0671a08║（昔佛說一百二十種菩提心，即說一百二十種譬喻。中一喻云：如人依附于王，不畏餘人。行人亦然，依菩
X74n1495_p0671a09║提心大勢力王，不畏障葢惡道之難。大經云：佛住尼連禪河邊，告阿難言：我欲洗，可取衣及澡豆。佛既入
X74n1495_p0671a10║水，一切飛鳥水陸之類，及五百梵志，皆來河邊，各相謂言：云何得此金剛身？乃至聞佛說佛性義，即是我
X74n1495_p0671a11║故，即發無上菩提心。尋時出家，修菩提道。一切飛鳥水陸之屬，亦發菩提心。）
X74n1495_p0671a12║第一慚愧者，自惟我與釋迦如來同為凡夫，而今世
X74n1495_p0671a13║尊成道以來，已經爾所塵沙劫數。
X74n1495_p0671a14║此羞己，久淪生死。慚者，依自法力，崇重賢善為性，
X74n1495_p0671a15║對治無慚，止息惡行為業。（自即己身，法謂教法。言我如是身，解如是法，敢
X74n1495_p0671a16║作諸惡耶？）愧者，依世間力，輕拒暴惡為性，對治無愧，止
X74n1495_p0671a17║息惡行為業。（謂世人譏訶，名世間力。輕惡人而不親，拒惡業而不作，故曰輕拒等。）我，
X74n1495_p0671a18║生死因也。（大經四云：譬如二手相拍，聲出其中。我亦如是，眾生、業、愛三因緣故，名之為我。）
X74n1495_p0671a19║自惟者，自心思惟，久遠劫前，佛與我同，是凡夫因。
X74n1495_p0671a20║佛獨于空王佛所，發菩提心，故能成佛也。（最初逢事古釋
X74n1495_p0671a21║迦等七萬五千佛，滿第一阿僧祇劫。乃至逢事然燈佛等七萬七千佛，滿第二阿僧祇劫。乃至逢事勝觀
X74n1495_p0671a22║佛等，滿第三阿僧祗劫。嗣後又經九十一劫，修玅相業，直至逢事迦葉佛，方得圓滿。其間上生為天帝，下
X74n1495_p0671a23║生為轉輪聖王，各三十六返。又或間為仙人，為比丘，為小王，為婆羅門，不可稱數，度生無量。然據法華？壽
X74n1495_p0671a24║量品，猶為方便。其實世尊成佛已來，不可思議劫數，故云爾所塵沙。）
X74n1495_p0671b01║而我等相與躭染六塵，輪轉生死，永無出期。此實天
X74n1495_p0671b02║下可慚可愧，可羞可耻。
X74n1495_p0671b03║而字，寓羞耻不乎意。相與，惡友糾纏也。躭染，躭洄
X74n1495_p0671b04║染著也。染塵，故八萬四千塵勞門開也。生而復死，
X74n1495_p0671b05║死已又生，如輪旋轉，故云輪轉。生死者，三緣和合，
X74n1495_p0671b06║剎那有生，乃至本有未盡已來，皆名為生。此無而
X74n1495_p0671b07║忽有，緣會而生也。若色心兩不相持，剎那有死，從
X74n1495_p0671b08║本有一盡之時，即名為死。是有而忽無，緣散為死
X74n1495_p0671b09║也。生死無出期日者，皆由躭戀六塵。較之釋尊久
X74n1495_p0671b10║佛，實足羞殺天下人矣。（須知六塵是中諦境，能生種智，壞在躭著。我即六根，
X74n1495_p0671b11║躭即六識，并塵成十八界，本如來藏妙真如性。故大經云，如被火人，為慚愧故，以衣覆身。以是善心，生忉
X74n1495_p0671b12║利天，復為梵王，轉輪聖王，不至惡趣，常受安樂。況以如來為端，而興起道心乎。）再四言，可
X74n1495_p0671b13║急切之至也。如是思惟，必須竭誠懺悔，改往修來，
X74n1495_p0671b14║勇猛精進，一生取辦菩提，與佛無異。則羞耻可休，
X74n1495_p0671b15║懺悔力滿。下之六章，大意倣是可知。
X74n1495_p0671b16║第二恐怖者，既是凡夫，身口意業常與罪相應。
X74n1495_p0671b17║二、怖畏三途：恐是內憂，怖是外懼。既是句，躡前同
X74n1495_p0671b18║為凡夫語。身口意業即能躭六塵者，前章我字是
X74n1495_p0671b19║總舉，此身口意是別開。相應猶相當也，即永無出
X74n1495_p0671b20║期意。六根攬六塵，若單取者單受報，交相著者受
X74n1495_p0671b21║交報，無纖毫之謬（義出楞嚴）。
X74n1495_p0671b22║以是因緣，命終之後應墮地獄、畜生、餓鬼受無量苦，
X74n1495_p0671b23║如此實為可驚、可恐、可怖、可懼。
X74n1495_p0671b24║因，貪癡為因，十惡業為緣，盡形壽已，即受果報。可
X74n1495_p0671c01║恐怖處，即三途也。（既有怖畏，應覓歸依處二：一自性涅槃，二無上涅槃。）地獄
X74n1495_p0671c02║是火途，（從熱得名。）畜生是血途，（互相吞噉得名。）餓鬼是刀途。（刀杖
X74n1495_p0671c03║驅逼得名。古語云：三途一報五千劫，出得頭來是幾時。）此三途，聞之實足駭
X74n1495_p0671c04║聽，故曰可驚。思之實堪寒心，故曰可恐。想之誠應
X74n1495_p0671c05║發畏，故曰可怖。見之決當消魂，故曰可懼。（大經云：如人唯
X74n1495_p0671c06║有一子，行住坐臥，心常念之。有過，善言誘喻，不加其惡。菩薩亦然，見諸眾生，若墮三途，或人天中，心不放
X74n1495_p0671c07║捨，亦不生嗔。）
X74n1495_p0671c08║第三、厭離者，相與常。觀生死之中，唯有無常、苦、空、無
X74n1495_p0671c09║我、不淨、虗假，如水上泡，速起速滅，往來流轉，猶如車
X74n1495_p0671c10║輪。
X74n1495_p0671c11║（此厭離穢身也。大經云：厭離之本是正知見，正見之本是三昧，三昧有本是安隱，安隱有本是遠離，遠離
X74n1495_p0671c12║有本所謂喜心，喜心有本所謂不悔，不悔有本所謂持戒，持戒有本所謂法雨，應知修行聞法為本。）
X74n1495_p0671c13║相與等者，教先以觀察智，照知生死虗幻不實。唯
X74n1495_p0671c14║有等者，如來一代時，教不出無常、苦、空、無我、不淨。
X74n1495_p0671c15║（即四念處：一、觀心無常，二、觀受是苦，三、觀法無我，四、觀身不淨。此四正與常、樂、我、淨四德相反。又心無常
X74n1495_p0671c16║者有二：一、念念滅一切有為法，二、謂相續法壞。此四亦是十六行觀中觀苦四相也。仁王經有四無常偈：
X74n1495_p0671c17║昔斑足太子欲登王位，受外道教，應取千王頭以祭家神。自登位，得九百九十九王頭。因少一王，即北行
X74n1495_p0671c18║萬里，遇一王，名善明，白斑足言：願聽一日飯沙門，禮三寶。斑足許之。時普明即依過去七佛法，請百法師，
X74n1495_p0671c19║敷百高座，一日二時，講般若波羅蜜八萬偈。第一、法師為王說四偈：○初、無常理偈：劫火終訖，乾坤洞然。
X74n1495_p0671c20║須彌巨海，都為灰颺。天龍福盡，於中凋喪。二儀尚殞，國有何常？○二、說苦理偈：生老病死，輪轉無際。事與
X74n1495_p0671c21║願違，憂悲為患。欲深禍重，瘡疣無外。三界皆苦，國有何賴？○三、說空理偈：有本自無，因緣成諸。盛者必衰，
X74n1495_p0671c22║實者必虗。眾生蠢蠢，都如幻居。聲響俱空，國土亦如。○四、說無我偈：識神無形，假乘四蛇。無明寶象，以為
X74n1495_p0671c23║樂車。形無常主，神無常家。形神尚離，豈有國邪？）上文總標，下別釋。先釋無
X74n1495_p0671c24║常。（如來等四句，出大經文殊對純陀語。）前二句，釋無常。風擊水成泡，
X74n1495_p0672a01║豈能久立？（觀萬法如浮漚不實。淨名云：是身如泡，不得久立。）念念無常，忽
X74n1495_p0672a02║有忽無，故云速起滅也。二、往來二句，釋苦空。上喻
X74n1495_p0672a03║明，下法
X74n1495_p0672a04║生老病死，八苦交煎，無時暫息。
X74n1495_p0672a05║法合上輪轉。譬八苦者，生、老、病、死是四，加求不得、
X74n1495_p0672a06║愛別離、冤憎會、五陰熾盛成八。如是八種皆言苦
X74n1495_p0672a07║者，生如活剝牛皮，死如生龜脫殻，餘可知。
X74n1495_p0672a08║眾等相與，但觀自身，從頭至足，其中但有三十六物。
X74n1495_p0672a09║三、釋無我不淨與共也。勉一切行人觀察己身。三
X74n1495_p0672a10║十六物總標，下文別列。先觀己身若何。佛言：三事
X74n1495_p0672a11║和合，得受此身。一父、二母、三中陰。既從三緣生，豈
X74n1495_p0672a12║潔淨常久之物乎？既從緣生，豈實有我乎？（然三教皆云無
X74n1495_p0672a13║我，而義不同。孔子以謙光義說無我，佛觀五蘊皆空說無我，老子以長而不宰說無我。問：除人身，亦有不
X74n1495_p0672a14║藉三緣者乎？答：大經云：孔雀聞雷震聲，便得有身；青雀飲雄雀淚，有身；命命鳥見雄者舞，便得身。應云：智
X74n1495_p0672a15║者聞般若法，得生法身。）又三十六物分三：（謂外、次、中。）先列外十
X74n1495_p0672a16║二。
X74n1495_p0672a17║𩬊毛爪齒，眵淚涕唾，垢汙二便，
X74n1495_p0672a18║眵（音癡），目汁凝也。涕（經作洟字），鼻中液也。二便，屎尿也。𩬊
X74n1495_p0672a19║等皆不淨無我之物，故聖賢皆施與人（如太子出家，因車匿
X74n1495_p0672a20║請還宮，遂截其𩬊。如釋于閃婆為眾所擯，欲向異域請佛遺物以為供養，佛授以𩬊，遂住異域，便得佛果）。
X74n1495_p0672a21║爪，手足甲也（不可盡菩薩及求善法天子等，皆捨手足甲。華齒菩薩及六牙象王等，捨
X74n1495_p0672a22║齒布施）。下次十二。
X74n1495_p0672a23║皮膚。血肉。筋脉。骨髓。肪膏。腦膜
X74n1495_p0672a24║人身筋有九萬，脉有八萬（清淨藏菩薩、金色天子、金色鹿王等捨身皮膚，
X74n1495_p0672b01║法作菩薩、月思天子等捨血，無悔安隱菩薩及一切施王等捨肉及髓等），三中十二。
X74n1495_p0672b02║脾腎心肺，肝膽腸胃，赤白痰癊，生熟二藏。
X74n1495_p0672b03║脾是土藏，腎是水藏，肺是金藏，肝是木藏。血不行
X74n1495_p0672b04║則痰聚胸中，水病也；癊，心病也。善德菩薩及自遠
X74n1495_p0672b05║離諸惡王等，捨大膓、小膓、肝、脾、肺、腎。
X74n1495_p0672b06║如是九孔常流。
X74n1495_p0672b07║承上文以結之，雙出苦集不淨義也。眼耳鼻口孔
X74n1495_p0672b08║有七，加水道殻道成九，其不淨可知。常流，應前無
X74n1495_p0672b09║時暫息意。下引涅槃經證。
X74n1495_p0672b10║是故經言：此身眾苦所集，一切皆是不淨，何有智慧
X74n1495_p0672b11║者而當樂此身？
X74n1495_p0672b12║身者，積聚義，謂積聚眾苦。（經云：如是身城，諸佛棄捨，凡夫味著。是身種子
X74n1495_p0672b13║精血，究竟不淨，諸佛所訶。是身不如魔羅耶山，生于旃檀，九孔常流，種種可惡諸蟲共處，亦不能生優鉢
X74n1495_p0672b14║羅華、分陀利等。心地觀云：觀自身本性不淨，如人厭炭色，設諸方便，以水洗之，經無量時，黑色仍舊，乃至
X74n1495_p0672b15║炭盡，終無所益。我身亦爾，有漏不淨，洗盡海水，亦復無益。老子云：吾有大患，為我有身，無身何患？肇公云：
X74n1495_p0672b16║約天地為高下，約日月為東西，約身為彼此，約心為是非，總是有為法耳。）何字，本經作
X74n1495_p0672b17║誰，責辭也。智慧與煩惱相反，故於此身不生好樂。
X74n1495_p0672b18║（涅槃經：梵志問：身與煩惱孰先？答：身及煩惱，俱無先後。然亦要因煩惱而得有身，終不因身而有煩惱。又
X74n1495_p0672b19║云：菩薩自觀身，如病如瘡，如癰如怨，如箭入體，是大火聚，是一切善惡根本。雖復不淨，猶故視養為善法。
X74n1495_p0672b20║故為於涅槃，不為生死，乃至為法輪王，不為轉輪王。若不〔獲〕身，命則不全，不得受持讀誦，為他廣說，思惟
X74n1495_p0672b21║其義。故如渡者獲筏，陸人獲馬，田夫獲糞，寒人獲火，癲者獲毒藥耳。）
X74n1495_p0672b22║生死既有如此種種惡法，甚可患厭。
X74n1495_p0672b23║結（問：如何得脫離生死？答：德山云：汝但無事於心、無心於事，自然虗而靈、空而妙，何患生死關不徹乎？
X74n1495_p0672b24║須知生死中有不生死者在。昔商那和修問毱多曰：汝生幾耶？答：我年十七。曰：汝身十七、性十七耶？答：師
X74n1495_p0672c01║𩬊已白。為𩬊白、心白耶？答：我但𩬊白，非心白也。毱多曰：我身十七，非性十七也。）
X74n1495_p0672c02║第四，發菩提心者。
X74n1495_p0672c03║因慚恐厭離等故，發菩提心，當捨不淨幻身，樂求
X74n1495_p0672c04║清淨法身也。（大經迦葉讚佛云：發心畢竟二不別，如是二心先心難，自未得度先度他，
X74n1495_p0672c05║是故我禮初發心。）夫菩提心，以智、悲、願三為體，有五位：一、
X74n1495_p0672c06║發心菩提（十信），二、伏心菩提（三賢），三、明心菩提（前七地），四、
X74n1495_p0672c07║出到菩提（後三地），五、無上菩提（佛果）。者字疊前標，文言：
X74n1495_p0672c08║經言：當樂佛身。佛身者，即法身也。
X74n1495_p0672c09║梵語修多羅，此云契經。經通教理，教能契理，理能
X74n1495_p0672c10║契機，故名契經。取涅槃經當樂句立發心章張本。
X74n1495_p0672c11║樂，願也，求也。欲求佛真法身，應發菩提心及廣大
X74n1495_p0672c12║行願，以無量智慧修無量法門始得生故。（大經云：如來身
X74n1495_p0672c13║者，是常住身、不可壞身、金剛之身，非雜食身，即是法身。無量億劫堅牢難壞，非人天身，非恐怖身。心地觀。
X74n1495_p0672c14║文殊問佛：心無形相，亦無住處。凡夫行者最初發心，依何等處？觀何等相？佛言：凡夫所觀菩提心相，猶如
X74n1495_p0672c15║清淨圓滿月輪，於胸臆上明朗而住。若欲速得不退轉者，在空寂室端身正念，結金剛縛印，冥目觀察臆
X74n1495_p0672c16║中明月，作是思惟：是滿月輪五十由旬，無垢明淨，內外澄徹，最極清涼。月即是心，心即是月，塵翳無染，妄
X74n1495_p0672c17║想不生，自然身心清淨，大菩提心堅固不退。詳如經說。）下明法身生處。
X74n1495_p0672c18║從無量功德智慧生。
X74n1495_p0672c19║此句是總，下去是別。大經文殊云：如是光明，名為
X74n1495_p0672c20║智慧。智慧者，即是常住。常住之法，無有因緣。
X74n1495_p0672c21║從六波羅蜜生。
X74n1495_p0672c22║六，即施、戒、忍、進、禪、智。波羅蜜，此云彼岸到。修此六
X74n1495_p0672c23║法，度慳貪等河，到涅槃彼岸也。到已，不惟法身生，
X74n1495_p0672c24║報身亦生也。後倣此。
X74n1495_p0673a01║從慈、悲、喜、捨生。
X74n1495_p0673a02║即四無量心也。已上俱名正道。
X74n1495_p0673a03║從三十七助菩提法生。
X74n1495_p0673a04║三十七助道品，即四念處，四正勤，四如意足，五根，
X74n1495_p0673a05║五力，七覺支，八正道。註現後二卷障學文中。
X74n1495_p0673a06║從如是等種種功德智慧生如來身。
X74n1495_p0673a07║結上文六四，正三十七助法。種種功德，是反前種
X74n1495_p0673a08║種惡法句，合上無量功德語。（大經二云：世間知字不知義。何等為義？無
X74n1495_p0673a09║我者名為生，死我者名為如來。）
X74n1495_p0673a10║欲得此身者，當發菩提心，求一切種智常樂我淨薩
X74n1495_p0673a11║婆若果。
X74n1495_p0673a12║前發心為因，得如來身是果。果身非菩提智等，決
X74n1495_p0673a13║不能生，故勸當發。智有三種：內法內名，外法外名。
X74n1495_p0673a14║能知能解者，名一切智（即二乘智）。能用諸佛一切道法，
X74n1495_p0673a15║發起眾生一切善種差別，分別無謬者，名道種智
X74n1495_p0673a16║（即菩薩智）。能知一切道，知一切種，名一切種智（即佛果智）。常、
X74n1495_p0673a17║樂、我、淨、涅槃四德：常者，即真常之體，不遷不變，萬
X74n1495_p0673a18║古恒如，非對斷言常也。樂者，安隱寂滅，離二生死，
X74n1495_p0673a19║苦樂雙融，非對苦言樂也。我者，主宰義，具八自在，
X74n1495_p0673a20║得大安樂，即我無我不二之真我，非凡夫外道邪
X74n1495_p0673a21║妄等我也。淨者，三業清淨，三惑永斷，如大圓鏡，了
X74n1495_p0673a22║無纖翳，非對染言淨也（大經云：世間知字不知義，何等為義？我無我現前。夫
X74n1495_p0673a23║無常者，聲聞緣覺；常者，如來法身。苦者，一切外道；樂者，即是涅槃。不淨者，即有為法；淨者，佛菩薩所有正
X74n1495_p0673a24║法，是名不顛倒。遠離四倒者，惟此常樂我淨。又常等四德，是勝三修，較前第三厭離章苦無常無我是劣）。
X74n1495_p0673b01║（三修涅槃，以勝三斥劣三。斷奠聲聞，入秘密藏，亦如法華斷奠聲聞，咸趣一實）。薩婆若多，
X74n1495_p0673b02║秦言一切智相。因名般若，果名薩婆（大品云：此是聲聞辟支佛
X74n1495_p0673b03║智，非佛菩薩智。據果字，即一切種智，亦無妨也。報恩經云：菩薩發菩提心，修行漸得無上菩提，不發終不
X74n1495_p0673b04║能得）。
X74n1495_p0673b05║淨佛國土，成就眾生，於身命財，無所恡惜（恡吝同）。
X74n1495_p0673b06║首句上求佛果，次句下化眾生。由內證種智則心
X74n1495_p0673b07║淨，心淨即佛土淨也。至此則依正無礙。六。依中現
X74n1495_p0673b08║依，正中現正，正中現依，依中現正，依中現依正，正
X74n1495_p0673b09║中現依正。如斯自利，由前利他，成就眾生，而成於
X74n1495_p0673b10║身。二句出大經，引以作結。謂此上求下化，應以施
X74n1495_p0673b11║度居先，內之身命不憐惜，外之財寶不慳吝也。
X74n1495_p0673b12║第五、怨親平等者，於一切眾生起慈悲心，無彼我相。
X74n1495_p0673b13║五、心離分別，申明前章妙行耳。怨是怨讐（能害身命者），
X74n1495_p0673b14║親是親愛（能衛我身心者），一體同觀，不起憎愛，是為平等
X74n1495_p0673b15║（圓覺云：觀彼冤家，如己父母。祖師云：至道無難，唯嫌揀擇。但莫憎愛，洞然明白。報恩經云：達多惡心不息，
X74n1495_p0673b16║養利指爪甲下藏毒藥，掐足藥化為甘露，竟無所為。又排山下石，斷佛命根，止傷佛足。佛慈悲心，冤親平
X74n1495_p0673b17║等）。如來終不於眾生計有恩，計則破於平等，由平
X74n1495_p0673b18║等故無彼我。
X74n1495_p0673b19║何以故爾？若見怨異於親即是分別，以分別故起諸
X74n1495_p0673b20║相著，相著因緣生諸煩惱，煩惱因緣造諸惡業，惡業
X74n1495_p0673b21║因緣故得苦果。
X74n1495_p0673b22║徵，何以必須無彼我相耶？若見下，出過異二也。分
X74n1495_p0673b23║別，揀別是親非親也。相著，謂著彼此之相也。由異
X74n1495_p0673b24║則不一，故分別。由分別故，著彼我怨親之相。因緣
X74n1495_p0673c01║者，內心分別，以因外境人我怨親為緣，生憎愛煩
X74n1495_p0673c02║惱。又煩惱為因，起諸惡逆業用為緣，所以招致三
X74n1495_p0673c03║途苦報之果耳。起念分別，是生死根源。（先德云：瞥起是病，不
X74n1495_p0673c04║續是藥。不怕念起，惟恐覺遲。覺即是佛。大慧云：佛者，覺也。為常覺故，謂之大覺，亦謂之覺王，皆從凡夫中
X74n1495_p0673c05║做得出來。彼既丈夫，我寧不爾？若多相著，應念佛偈云：心不妄取過去法，亦不貪著未來事，不於現在有
X74n1495_p0673c06║所住，了達三世悉空寂。）
X74n1495_p0673c07║第六、念報佛恩者，如來往昔無量劫中，捨頭、目、髓、腦、
X74n1495_p0673c08║支、節、手、足。
X74n1495_p0673c09║六、證覺報恩，舉佛曠劫檀度二：先施內財，捨施也
X74n1495_p0673c10║（冠下文）。先要知恩，然後報恩。知恩自發菩提心，報恩
X74n1495_p0673c11║教一切眾生發心。髓，骨中脂也。腦，頭中脂也（昔大光明
X74n1495_p0673c12║王捨頭與婆羅門，語云：我以慈心愍汝，不逆汝意，以頭施汝，令我來世得智慧頭。勝上身菩薩及寶髻天
X74n1495_p0673c13║子捨頂上寶天冠，并剝頭皮與人。愛作菩薩及月光王等捨眼。安隱菩薩等捨肉及髓。法自在菩薩等捨
X74n1495_p0673c14║身支節一切大小。堅精進菩薩捨手足指。不可盡菩薩等捨手足甲。乃至智勝菩薩及迦尸王等破胸出
X74n1495_p0673c15║心施于眾生。常精進菩薩及堅意王等捨手。至無怨菩薩及勝去天子等刵耳劓鼻施人。如是等不可枚
X74n1495_p0673c16║舉，觀者應信受）。
X74n1495_p0673c17║國城妻子，象馬七珍。
X74n1495_p0673c18║二明外財施人（大經善見王太子，思惟正法，得辟支佛。父王即捨國位，如棄涕唾，出
X74n1495_p0673c19║家修道。得大勢至菩薩，及勝功德月天子等，捨四天下大地，及一切莊嚴與人，況一國一城乎。不退菩薩，
X74n1495_p0673c20║及莊嚴王等，捨妻子等，與貧乏人）。至愛莫過己身，尚施與人，況妻
X74n1495_p0673c21║子乎。國城尚捨，況七珍乎。七珍尚捨，況象馬乎。其
X74n1495_p0673c22║細微不必言矣。
X74n1495_p0673c23║為我等故，修諸苦行（出大經二卷中）。
X74n1495_p0673c24║為以也（如迦毗王等，捨身與貧窮苦惱眾生作給使侍者等。大悲菩薩及善眼天子等，入于
X74n1495_p0674a01║地獄救苦眾生。所以修此行者，斷我法顯真中也。如來為眾生故，修此諸行耳）。
X74n1495_p0674a02║此恩此德，實難酬報。（古語云：人但見父母生身，不知承佛恩力，多劫作忘恩背義人。）
X74n1495_p0674a03║是故經言：若以頂戴，兩肩荷負，於恒沙劫，亦不能報。
X74n1495_p0674a04║承上難報之故，引法華經，證荷任在肩，負任在背。
X74n1495_p0674a05║謂便使立地成佛，一肩擔荷，作佛長子，亦不能報
X74n1495_p0674a06║萬分之一。（先德云，便就今日成佛去，樂邦教主已嫌遲。其是之謂乎。）
X74n1495_p0674a07║我等欲報如是恩者，當於此世勇猛精進，捍勞忍苦，
X74n1495_p0674a08║不惜身命，建立三寶，弘通大乘，廣化眾生，同入正覺。
X74n1495_p0674a09║此示酬報之法也。如是疊指已上恩言。恩望義說，
X74n1495_p0674a10║如佛與父皆曰恩，君與師皆曰義。恩有二：一等度
X74n1495_p0674a11║之恩，二令人成佛之恩。直欲一生答盡，故云當於
X74n1495_p0674a12║此世必抖擻塵勞。不許煩惱亂心，一心向往，故云
X74n1495_p0674a13║精進（離諸懈怠，屏除放逸）。果敢直前，故云勇猛。不避懶偷安，
X74n1495_p0674a14║故云捍勞。不求安樂，故云忍苦（求妙王菩薩及速行大王等，受一切
X74n1495_p0674a15║苦惱。薩陀波崙菩薩及金堅王等，為求法故，賣身刳肉，破骨出髓。精進菩薩，為求法故，入大火坑等。皆不
X74n1495_p0674a16║惜身命樣子也。佛常出南洲，以三事勝故：一能斷婬，二釋念力，三能精進。三事尚勝諸天，況北洲乎？若三
X74n1495_p0674a17║寶將頹，當忘身忘命，忍苦建立之。大乘妙法，有欲遏絕而不行者，當精進勇猛，捍勞而弘通之。若此苦行，
X74n1495_p0674a18║不為自求，正為廣化羣生，共至寶所，庶幾酬佛恩萬分之一也）。捨字一章大旨，象
X74n1495_p0674a19║馬七珍等，是資生施。捨頭目乃至精進忍苦等，是
X74n1495_p0674a20║無畏施。弘大乘化生成佛，是法施（阿含經云：如來出世，必為五事：
X74n1495_p0674a21║一為轉法輪利生，二為度多生父母報其恩故，三為無信人立信地故，四未發菩薩意者令發意故，五授
X74n1495_p0674a22║當佛記故。為此五事，故出世也）。
X74n1495_p0674a23║第七、觀罪性空者，罪無自性（南藏加無有實相句，今從北），從因緣
X74n1495_p0674a24║生，顛倒而有。
X74n1495_p0674b01║七、觀罪性本空，如熱水即寒氷，業累即解脫故。（大經
X74n1495_p0674b02║云：諸法本無有性，如人有筆紙墨和合成字，而紙中本無有字。以本無故，假緣而成。若本有者，何須眾緣？
X74n1495_p0674b03║亦如青黃合成綠色，當知青黃本無綠性。若本有者，何須合成？亦如眾生因食得命，食中實無有命。若本
X74n1495_p0674b04║有命，未食之時，食應有命。故心地觀云：復具四德，住阿蘭若，持戒清淨，莊嚴自身：一、觀察自無本性，伏斷
X74n1495_p0674b05║二執，證無我故；二、他身亦無本性，於怨親所離憎愛故；三、身心快樂，心心所法無分別故；四、得平等智，生
X74n1495_p0674b06║死涅槃無差別故。）從因下，出無性之故。妄識為內因，幻境
X74n1495_p0674b07║為外緣，故有心、見、想三顛倒。由三倒故，造多罪業。
X74n1495_p0674b08║此顛倒句，明生有之故。
X74n1495_p0674b09║既從因緣而生，則可從因緣而滅。從因緣而生者，狎
X74n1495_p0674b10║近惡友，造作無端；從因緣而滅者，即是今日洗心懺
X74n1495_p0674b11║悔。
X74n1495_p0674b12║首二句，承上生有。以生滅字，顯罪性空。罪既從緣，
X74n1495_p0674b13║生本無生。因緣別離，滅實非滅。生滅雙空，生與有
X74n1495_p0674b14║亦空，故云無性。後四句，承上生滅，出滅生之相。前
X74n1495_p0674b15║二句，造罪之由。後二句，滅罪之相。由自心貪等為
X74n1495_p0674b16║創因，外狎惡友為助緣，無端造作也。（無端有三：一、不正義，因內
X74n1495_p0674b17║多邪見，外逼邪友，造諸不端之罪。二、無端不作，言罪之多，甚者八萬四千塵勞門悉開。三、無端由無，故從
X74n1495_p0674b18║無端處，以巧邪惡知見，尋求罪釁耳。）洗心則心垢自除，是淨因。向諸
X74n1495_p0674b19║聖懺悔，仗三寶力滅罪，為助緣。因緣二字，具三觀
X74n1495_p0674b20║中。論云：因緣所生法，我說即是空。一名為假名，亦
X74n1495_p0674b21║名中道義。用此三觀，為洗心之玅藥，承諸聖慈悲
X74n1495_p0674b22║之水，以祛自心重垢耳。
X74n1495_p0674b23║是故經言：此罪性不在內、不在外、不在中間。故知此
X74n1495_p0674b24║罪從本是空。
X74n1495_p0674c01║引淨名經，顯罪性本空。良以心為罪福之本，心空
X74n1495_p0674c02║故罪性亦空也。（未曾有經：妙吉祥菩薩見人造殺業，因轉問佛。佛言：汝從何心而起
X74n1495_p0674c03║業相？若現在心，現在心不住，過未可知。由心無所住，不在內外中間。心無色相，非青黃赤白。心無邊際，無
X74n1495_p0674c04║限量，無取捨，非善惡，無動轉，非生滅。若虗空無障礙，非染淨，離一切相故。因悟罪性本空，亦不生怖畏之
X74n1495_p0674c05║想。心地觀蘭若品：我法二執及罪相，於三世中不可得，自身他身無有二，一切諸法亦如是。）故
X74n1495_p0674c06║知二句，結成罪性本空。
X74n1495_p0674c07║生如是等七種心已，緣想十方諸佛賢聖，擎拳合掌，
X74n1495_p0674c08║披陳至到，慚愧改革，舒歷（歷，時本作瀝，非。）心肝，洗蕩腸胃。
X74n1495_p0674c09║先結前。緣想下，示懺悔。法在三業。虔誠緣想是意
X74n1495_p0674c10║業（表佛有他心通），擎拳等身業（表佛有天眼通），發言懺悔是口業
X74n1495_p0674c11║（表佛有天耳通）。又緣想，則一心三觀圓成，一體三身齊現，
X74n1495_p0674c12║一心三智普照。披露至禱，是垢皆陳也。改，是更惡
X74n1495_p0674c13║為善義。革，是革去宿惡義。舒，是發露義（即不覆藏）。歷，從
X74n1495_p0674c14║前罪過，一一自陳也。蕩，是滌去的意思（舒歷二句，廣前洗心
X74n1495_p0674c15║句。宗鏡云：洗濯身心，清淨無餘，毫無邪念，乃為真懺，罪相自空。若不洗心求懺，自欺欺人，安能滅罪）。
X74n1495_p0674c16║如此懺悔，亦何罪而不滅？亦何福而不生？
X74n1495_p0674c17║承能懺作結，罪滅自離生死苦，福生得趨涅槃樂。
X74n1495_p0674c18║若復不爾，悠悠緩縱，情慮躁動，徒自勞形，於事何益？
X74n1495_p0674c19║復，又也。責辭不爾，言不能三業精誠，洗心而懺也。
X74n1495_p0674c20║悠悠，怠惰貌。緩則不能急急于心，縱則仍落恣恃
X74n1495_p0674c21║窼臼，躁動則不澄靜，安能滌煩惱垢乎？既不能如
X74n1495_p0674c22║法懺，則空自勞身滅罪，事胡益？
X74n1495_p0674c23║且復人命無常，喻如轉燭，一息不還，便同灰壤。
X74n1495_p0674c24║此以無常迅速勵之也。轉（去聲），變也。燈燭本明，息之
X74n1495_p0675a01║則變明成暗，光不還來。如人不過一口氣而已，氣
X74n1495_p0675a02║絕神逝，便同冷灰舊壤，豈復隨識妄動哉？無常有
X74n1495_p0675a03║三義：一、纔生即死；二、比上三界時分極促；三、念念
X74n1495_p0675a04║遷謝，即生即滅。故一息法喻雙明。約喻滅燭，光不
X74n1495_p0675a05║還明；約法氣絕，即同灰壤。（正法念經云：有於胎藏中死，有生已命終，有能
X74n1495_p0675a06║行能走，皆歸于死。方等經：問：云何命終時，得見于諸佛，聞說清淨法，不受於苦惱？答：他有所求令滿足，信
X74n1495_p0675a07║解深法捨嚴具，三寶福田勤供養，臨命終時見諸佛。）
X74n1495_p0675a08║三途苦報，即身膺受，不可以錢財寶貨，囑託求脫。杳
X74n1495_p0675a09║杳冥冥，恩赦無期，獨嬰此苦，無代受者。
X74n1495_p0675a10║膺，當也，親也。陽網疎漏，賄囑可脫。陰𮊁細密，多賂
X74n1495_p0675a11║難逃。故云不可以錢等。三途渺漠，受苦年長。故云
X74n1495_p0675a12║杳冥等。恩，悲心㧞苦也。赦，寬宥也。嬰，受也。自作自
X74n1495_p0675a13║受，影響相符。父子至親，豈能相代。（大經云，如人為王嗔，能以輭語
X74n1495_p0675a14║貢上財寶，便可得脫。死王不爾，雖以軟語錢財珍寶貢之，亦不得脫。況三途極苦乎。）
X74n1495_p0675a15║莫言我今生中無有此罪，所以不能懇禱懺悔。經中
X74n1495_p0675a16║謂言：凡夫之人，舉足動步，無非是罪。
X74n1495_p0675a17║先䇿發自恃之流，如云：我生無罪，何須懺悔？次引
X74n1495_p0675a18║經證成（大經云：舉足動步，不依律行，安得無罪？譬如二手相拍，聲出其中。又云：見修善者，名
X74n1495_p0675a19║見天人；行惡者，名見地獄。何以故？定受報故。不特今生有罪，過去之罪尤多。故下云云）。
X74n1495_p0675a20║又復過去生中，皆悉成就無量惡業，追逐行者，如影
X74n1495_p0675a21║隨形。若不懺悔，罪惡日深。
X74n1495_p0675a22║語云：萬般將不去，惟有業隨身。其惡業追行者，意
X74n1495_p0675a23║乎如影隨形，言不相離也（日深句，生二卷中日深日厚偈文）。
X74n1495_p0675a24║故知包藏瑕疵，佛不許可。說悔先罪，淨名所尚。故使
X74n1495_p0675b01║長淪苦海，實由隱覆。
X74n1495_p0675b02║故字承上不懺罪惡日深來。包藏，包含覆藏也。瑕
X74n1495_p0675b03║疵，譬隱顯二過。瑕，玉之內病也，譬隱過天眼所見。
X74n1495_p0675b04║疵，黑類也，譬顯過肉眼共見。法華云：護惜瑕疵（是小
X74n1495_p0675b05║智）。維摩云：不著佛求，不著法求，惟在反觀諸身而
X74n1495_p0675b06║求。故云說悔等，先罪已作之罪也。長淪句，根日深
X74n1495_p0675b07║義來。隱覆，即隱匿覆藏。近根包藏義，遠承不懺義。
X74n1495_p0675b08║淪，沒溺也（大經云：心初無悔，不能修善，覆藏瑕疵。雖有過去一切善業，悉為是罪之所垢
X74n1495_p0675b09║汙。所有現受輕報，轉為地獄極重惡果。楞嚴云：十方如來，色目覆藏，同名陰賊。菩薩觀覆，如戴高山，履于
X74n1495_p0675b10║巨海）。
X74n1495_p0675b11║是故弟子（某甲）等（北藏無等字），今日發露懺悔，不復覆藏。
X74n1495_p0675b12║結訖，洗心發露，罪滅福生。作悔文一小結局（佛言：覆藏
X74n1495_p0675b13║者漏，不覆則無漏，發露悔過是無漏。又若覆罪，罪則增長；發露慚愧，罪則消滅。惟智者不覆罪。若不信因
X74n1495_p0675b14║果、信業、信報，不能諮啟智人、不近善友，便是闡提。如迦摩羅疾，世醫拱手；亦如死屍，醫不能治）。
X74n1495_p0675b15║所言三障者，一曰煩惱、二名為業、三是果報。此三種
X74n1495_p0675b16║法更相由藉，因煩惱故所以起諸惡業，惡業因緣故
X74n1495_p0675b17║得苦果。是故弟子（某甲）今日至心懺悔。
X74n1495_p0675b18║所言疊前重標，然後依次懺悔。三障又名三道，若
X74n1495_p0675b19║三障淨，便成圓覺（即是如來）。更相，互相也。三世迭遷，遞
X74n1495_p0675b20║互相資而起煩惱，雖分大小隨等，實不出根本六
X74n1495_p0675b21║中。貪、嗔、癡三，此三能成三界因果。資始為因，助因
X74n1495_p0675b22║為緣，又展轉感果為因，互相由藉為緣，因親緣疎
X74n1495_p0675b23║故分釋。既有惡因緣，必有善因緣對治（善因緣有深淺，小乘
X74n1495_p0675b24║生滅因緣是淺，大椉無性因緣是深。中論因緣所生法，我說即是空，空即無性義。淺因緣對治，外道自然）。
X74n1495_p0675c01║（計）上總指三障，明三世因果。是故下，結。
X74n1495_p0675c02║第一、先應懺悔煩惱障。而此煩惱皆從意起。所以者
X74n1495_p0675c03║何？意業起故，則身與口隨之而動。
X74n1495_p0675c04║惑、業、苦三，煩惱居首，故懺亦先之。煩惱總有二十
X74n1495_p0675c05║六，貪、嗔、癡、慢、疑、邪見，六為根本。隨煩惱有二十（小隨
X74n1495_p0675c06║十，中隨二，大隨八），名相具如百法明門。隨之而動者，言身
X74n1495_p0675c07║口七支，隨意家所有煩惱而動，動即是業，業必感
X74n1495_p0675c08║報（大經云：如人小時，拾取土塊、糞穢、瓦石、枯骨、木枝，置于口中。父母見已，恐為其患，左手捉頭，右手挑
X74n1495_p0675c09║出。菩薩亦爾，見諸眾生法身未悟，或行身口意業不善，見已即以智力㧞之，免其流轉生死）。
X74n1495_p0675c10║意業有三：一者、慳貪；二者、嗔恚；三者、癡闇。
X74n1495_p0675c11║惡心是過患根本，於順境起貪，違境起嗔，以護自
X74n1495_p0675c12║身，將為主宰，住貪嗔中，不知是患，名癡。此三由根
X74n1495_p0675c13║本無明有故，別明意業，舉數立名。
X74n1495_p0675c14║由癡闇故，起諸邪見，造諸不善。是故經言：貪嗔癡業，
X74n1495_p0675c15║能令眾生墮于地獄、餓鬼、畜生受苦。
X74n1495_p0675c16║由三毒為業因，致三途苦果。（大經云：一切眾生不見佛性，故為煩惱繫
X74n1495_p0675c17║縛生死。見佛性故，諸結煩惱所不能轉，解脫生死得大涅槃。）經言者，華嚴云：由
X74n1495_p0675c18║貪嗔癡發身口意，作諸惡業無量無邊等。（最勝王經：佛告
X74n1495_p0675c19║阿難陀：我昔雖具煩惱貪嗔癡等，能於三途五趣中隨緣救濟，令得出離耳。）
X74n1495_p0675c20║若生人中，得貧窮孤露、兇狠頑鈍、愚迷無知諸煩惱
X74n1495_p0675c21║報。
X74n1495_p0675c22║此出三毒之餘報也。三途報畢，方來人道：得字貫
X74n1495_p0675c23║到報字上，貧則無財，貪財寶之餘報；窮則無交，狎
X74n1495_p0675c24║惡友之餘報；孤則無親，不孝六親之餘報；露則無
X74n1495_p0676a01║覆藏，過慢三寶之餘報。其心最兇，力最狠，性最頑，
X74n1495_p0676a02║質又鈍，遠慈悲智慧士，於感愚迷無知報耳。
X74n1495_p0676a03║意業既有如此惡果，是故（某甲）等，今日至心歸命諸
X74n1495_p0676a04║佛，求哀懺悔。（坊本以此節移在後，今依兩藏。）
X74n1495_p0676a05║結意家惡果，興至心哀悔。求哀，語淚雙行也。
X74n1495_p0676a06║夫此煩惱，諸佛菩薩、入理聖人種種訶責。
X74n1495_p0676a07║專指意業。佛與三椉及諸祖師，皆斥煩惱為怨賊
X74n1495_p0676a08║等，可惡不一，故云種種。訶責句。總標下。別開。
X74n1495_p0676a09║亦名此煩惱以為怨家。何以故？能斷眾生慧命根故。
X74n1495_p0676a10║一、訶煩惱如怨家。次徵釋。煩惱、菩提，原非兩物。但
X74n1495_p0676a11║逐于物，即菩提是煩惱；若能轉物，即煩惱是菩提。
X74n1495_p0676a12║故巖頭祖師云：却物為上，逐物為下。
X74n1495_p0676a13║亦名此煩惱，以之為賊，能劫眾生諸善法故。
X74n1495_p0676a14║二、訶煩惱。如惡賊劫善法財，所以恒受貧窮之苦；
X74n1495_p0676a15║殺法身怨，截智慧命，所以久沒愚迷之海。
X74n1495_p0676a16║亦名此煩惱以為瀑河，能漂眾生入於生死大苦海
X74n1495_p0676a17║故。
X74n1495_p0676a18║三、視煩惱如瀑河。波濤衝逆為瀑河。（瀑流之河也。楞嚴云：譬如
X74n1495_p0676a19║瀑流，流急不見，非是無流。喻煩惱心心相續，無少間歇。故古德勸人，要在急水灘頭，一篙撐住，便是好手。
X74n1495_p0676a20║大經云：涅槃者，名為洲渚。何以故？四大瀑河，不能漂故。一欲暴，二有暴，三見暴，四無明暴。）漂飄
X74n1495_p0676a21║同。（心地觀云：凡夫不觀自心故，漂生死海。佛菩薩能觀心故，度生死海，到於彼岸。三世如來，法皆如是，
X74n1495_p0676a22║受苦深遠，了無邊涯，喻如大海。）
X74n1495_p0676a23║亦名此煩惱以為羈鏁，能繫眾生於生死獄，不能得
X74n1495_p0676a24║出故。
X74n1495_p0676b01║四、見煩惱如羈鏁。羈，紲也，繫也。如馬之韁，人繫之，
X74n1495_p0676b02║亦自業力致之。人被煩惱繫，是無繩自縛，急以智
X74n1495_p0676b03║刀斷之，非為早也。（大經云：如大香象，能壞鐵鎖，自在而去。智慧者，善業力多，惡業
X74n1495_p0676b04║羸弱，能發露懺悔，除諸罪業。惡業既除，何患生死獄不破，而身心不自在耶？）
X74n1495_p0676b05║所以六道牽連，四生不絕，惡業無窮，苦果不息，當知
X74n1495_p0676b06║皆是煩惱過患。
X74n1495_p0676b07║由如怨賊之煩惱，羈鏁眾生于瀑河大海，故有六
X74n1495_p0676b08║道等。六道者，一天道（三界諸天），二人道（能持五戒守五常），三修
X74n1495_p0676b09║羅道（鬼畜人天所攝），四地獄道（八寒八熱等），五餓鬼道（九種十類等），
X74n1495_p0676b10║六畜生道（胎卵濕化等，亦名六趣）。六道果報，總有三種，謂苦、
X74n1495_p0676b11║樂、捨。由惡業為因，感三途苦報。由善業為因，感人
X74n1495_p0676b12║天樂報（四州六欲）。由不動業為因，感上界差別報（色無色界。
X74n1495_p0676b13║又三界中苦樂身，是別業正報。所居勝劣器界，即苦樂依報）。牽連，亦名輪轉，謂
X74n1495_p0676b14║生已復死，死已更生，生死不停（如天上死人間生等，傳傳分柝可知。
X74n1495_p0676b15║無常經云：循環三界內，猶如汲井輪）。四生，胎、卵、溼、化也。依殻而生曰
X74n1495_p0676b16║卵，含藏而出曰胎，假潤而生曰溼，無而忽有曰化。
X74n1495_p0676b17║業有三：一善，二惡，三不動。此三業用，能招六道不
X74n1495_p0676b18║絕不息，三界因果，輪迴無間故。煩惱過患，即惑業
X74n1495_p0676b19║苦，應上諸煩惱報（不能懺悔，不遇善友，不聞正法，即是三障。今既幸逢佛菩薩大
X74n1495_p0676b20║清淨智慧人，又遇清淨究竟解脫法，自可翻三障成三德矣）。
X74n1495_p0676b21║是故今日運此增上善心，求哀懺悔。
X74n1495_p0676b22║是故，指煩惱、過、患三障之故也。運，即行人清淨心
X74n1495_p0676b23║中志誠力、慚愧力、懺悔力，默密齊轉也。善心，即前
X74n1495_p0676b24║七種心，翻惡從善故。又藉佛菩薩慈悲心力，令能
X74n1495_p0676c01║悔過，是于善心加上一層，故云增上。所謂煩惱成
X74n1495_p0676c02║般若矣，所謂罪過成法身矣，所謂怨賊、瀑河、羈鎖
X74n1495_p0676c03║等大患轉成解脫矣。如斯善利，皆從上求佛菩薩
X74n1495_p0676c04║悲哀心力及行人懺悔力而得也。（又善心有二：一即前七種心，二
X74n1495_p0676c05║如相宗說。善謂信、慚、愧、無貪等三根，勤、安、不放、〔遲〕行、捨及不害。上引聖言及懺悔竟，下列罪業名。）
X74n1495_p0676c06║（某甲）等，自從無始以來，至于今日，或在人天六道受
X74n1495_p0676c07║報，有此心識，常懷愚惑，繁滿胸䘳。
X74n1495_p0676c08║心識等，根前意業來。心識是能藏，愚惑（無智不信，不求解脫
X74n1495_p0676c09║故）是所藏。懷者，包藏也。愚即無明，標諸惡心所之
X74n1495_p0676c10║本。繁，多也。既曰常懷，又曰多滿，則惟惡無善，生後
X74n1495_p0676c11║無邊量惱亂文。胸襟，胸次襟懷也。
X74n1495_p0676c12║或因三毒根，造一切罪。
X74n1495_p0676c13║貪嗔癡是根本六中之三藏，于藏識則諸善心所
X74n1495_p0676c14║為之消忘，故云毒。又能生長一切罪惡，故曰根。三
X74n1495_p0676c15║毒轉，便是三聚淨戒矣。三毒根是業因，由因作業，
X74n1495_p0676c16║故云造一切罪。下倣此。
X74n1495_p0676c17║或因三漏，造一切罪。
X74n1495_p0676c18║三漏（出阿毗達磨論）：一、欲漏（欲界），二、有漏（上二界一切煩惱，除無明），三、無
X74n1495_p0676c19║明漏（三界無明）。令心連注，流散不絕，漏落三界，故名漏。
X74n1495_p0676c20║或因三苦，造一切罪。
X74n1495_p0676c21║三苦（三受為因）：一、苦受，生苦苦（三界已苦，欲界更苦）；二、樂受，生壞
X74n1495_p0676c22║苦（樂壞時苦，等於三途）；三、不苦不樂受，生行苦（即處中苦，通於無色）。
X74n1495_p0676c23║或緣（即因字）三、倒造一切罪。
X74n1495_p0676c24║心顛倒、想顛倒、見顛倒為三。由三倒故，苦者計樂、
X74n1495_p0677a01║樂者計苦，常計無常、無常計常，無我計我、我計無
X74n1495_p0677a02║我，不淨計淨、淨計不淨，豈非顛倒（出涅槃經第二）？
X74n1495_p0677a03║或貪三有，造一切罪。
X74n1495_p0677a04║欲有、色有、無色有（即是三界），三界因果不忘。曰：有。
X74n1495_p0677a05║如是等罪無量無邊，惱亂一切六道四生，今日慚愧
X74n1495_p0677a06║皆悉懺悔。
X74n1495_p0677a07║如是等罪，總收上三毒，至三有罪作結。後倣此。大
X74n1495_p0677a08║經云：夫無量者，名曰無邊。邊不可得，故名無量。
X74n1495_p0677a09║又復（某甲）等，自從無始以來至于今日，或因四識住
X74n1495_p0677a10║造一切罪（識，南藏無）。
X74n1495_p0677a11║色識住、受識住、想識住、行識住，是為四（出阿毗曇雜論）。
X74n1495_p0677a12║或因四流，造一切罪。
X74n1495_p0677a13║一、欲流（欲界惑，除見、癡），二、有流（上二界惑，除見、癡），三、見流（三界見），四、
X74n1495_p0677a14║無明流（三界癡），亦名四軛（并下四取，皆出唯識論）。
X74n1495_p0677a15║或因四取，造一切罪。
X74n1495_p0677a16║欲取、見取、戒取、我語取為四（能取自身，相續不絕，故名取）。
X74n1495_p0677a17║或因四執，造一切罪。
X74n1495_p0677a18║一、生執不生，二、不滅執滅，三、斷執不斷，四、不常執。
X74n1495_p0677a19║常執，猶取也。并下四緣出圓覺。疏：
X74n1495_p0677a20║或因四緣造一切罪。
X74n1495_p0677a21║一、因緣諸法和合，二、次第緣心心數法，三、所緣緣
X74n1495_p0677a22║法無所依，四、增上緣法無所得。
X74n1495_p0677a23║或因四大，造一切罪。
X74n1495_p0677a24║四大即妄身，地水火風假合而成者（內四大也，其外四大可知）。
X74n1495_p0677b01║或因四縛，造一切罪。
X74n1495_p0677b02║貪縛、嗔縛、戒取縛、見取縛，此四不出三界，不得解
X74n1495_p0677b03║脫，故俱名縛，亦名四結。出唯識論。
X74n1495_p0677b04║或因四貪，造一切罪。
X74n1495_p0677b05║情色食婬為四貪。（徧攷經論，惟涅槃有四愛，即愛著飲食等四事供養也。圭峰禪
X74n1495_p0677b06║師愛貪四句料簡：是貪非愛，如人愛忙，非是貪忙。是愛非貪，如人愛看，相打相殺，誰肯貪求。亦貪亦愛，即
X74n1495_p0677b07║名利財色等。非貪非愛，謂乖情之境。）
X74n1495_p0677b08║或因四生，造一切罪。
X74n1495_p0677b09║胎卵濕化為四生，出瑜伽論下結（義現前）。
X74n1495_p0677b10║如是等罪，無量無邊，惱亂六道，一切眾生，今日慚愧，
X74n1495_p0677b11║皆悉懺悔。
X74n1495_p0677b12║又復（某甲）等，自從無始以來至于今日，或因五住地
X74n1495_p0677b13║煩惱造一切罪。
X74n1495_p0677b14║五住地者，一見一切住地（三界見分別惑）、二欲愛住地（欲界
X74n1495_p0677b15║九品思）、三色愛住地（色界四地各九品思）、四無色愛住地（有四地各
X74n1495_p0677b16║九品思）、五無明住地（所知障）。
X74n1495_p0677b17║或因五蓋，造一切罪。
X74n1495_p0677b18║葢以覆真實為義。止觀云：貪欲（追昔五欲，忘失正念）、嗔恚（想他
X74n1495_p0677b19║惱我，忿怒相續）、睡眠（心神昏昧，烏暗沉黑）、掉舉（作無益事，心中憂悔）、疑（非障理疑，乃障
X74n1495_p0677b20║定疑）為五蓋。
X74n1495_p0677b21║或因五慳，造一切罪。
X74n1495_p0677b22║住處慳（有房舍，不欲人居）、家慳（惜門徒家，不欲他人相識，他施如失己物，亦名護他
X74n1495_p0677b23║物慳）、稱讚慳（不揚人美，恐勝己故）、財慳、法慳，出成實論。
X74n1495_p0677b24║或因五見，造一切罪。
X74n1495_p0677c01║一、身見（執我我所）。二、邊見（隨身計斷，常墮二邊故）。三、見取（執前諸見為勝
X74n1495_p0677c02║為能，或執一切有漏等法，妄謂常樂我淨）。四、戒取（非因計因）。五、邪見（撥無因果）。
X74n1495_p0677c03║或因五心，造一切罪。
X74n1495_p0677c04║一、率爾，二、尋求，三、決定，四、染淨，五、等流。是為五心。
X74n1495_p0677c05║如是等煩惱無量無邊，惱亂六道一切眾生，今日發
X74n1495_p0677c06║露皆悉懺悔。
X74n1495_p0677c07║又復（某甲）等，自從無始以來，至于今日，或因六情根，
X74n1495_p0677c08║造一切罪（情字南藏無）。
X74n1495_p0677c09║一、眼根（喜怒視相），二、耳根（聽審相續），三、鼻根（愛香憎臭），四、舌根（甞甘
X74n1495_p0677c10║苦等味），五、身根（貪滑嫌澀），六、意根（審察思量。此六俱識情之根，故名六情根）。
X74n1495_p0677c11║或因六識，造一切罪。
X74n1495_p0677c12║眼識（玄黃不真）、耳識（苦樂音異）、鼻識（觀氣旋光）、舌識（辨說邪正）、身識（隨機
X74n1495_p0677c13║現儀）、意識（緣慮旋空），能轉六識，成六神通矣。
X74n1495_p0677c14║或因六想，造一切罪。
X74n1495_p0677c15║析玄云：眼等六識各有相應想（謂眼識相應想乃至意識相應想也）。
X74n1495_p0677c16║或因六受，造一切罪。
X74n1495_p0677c17║六根皆能領納六境，曰受。（空品云：眼受色，乃至意受法是矣。）
X74n1495_p0677c18║或因六行，造一切罪。
X74n1495_p0677c19║眼等六根，各有所司，則各有所行也。（法句經云：昔有人河邊學
X74n1495_p0677c20║道二十年，但念六塵，心無寧息。佛徃度之，化作沙門，樹下共宿。其夜月明，龜從河出。野干欲噉，龜縮頭尾，
X74n1495_p0677c21║四足藏甲。狗不得便而去，龜還入水。道人見此，語沙門曰：龜有護命之鎧，野干不得便。沙門對曰：世人不
X74n1495_p0677c22║若此龜放恣六情，外魔得便。復說偈曰：藏六如龜，防意如城。慧與魔戰，勝則無患。須知無為，能殺其賊。）
X74n1495_p0677c23║或因六愛，造一切罪。
X74n1495_p0677c24║毗曇云：眼等六根，各有所觸而生愛（眼觸生愛，乃至意觸生愛）。
X74n1495_p0678a01║或因六疑，造一切罪。
X74n1495_p0678a02║淨名疏云：貪、嗔、癡、慢、疑、覺六者，俱有疑（亦名俱生惑。大經：問：
X74n1495_p0678a03║慳、貪、嫉、妬因何生？答：因無明生。無明復因何生？答：因放逸生。放逸又因何生？答：因顛倒生。顛倒又因何生？
X74n1495_p0678a04║答：因疑。心生疑故，則生顛倒。見佛聞法，疑網即除。疑除故倒除，倒除則慳等并除矣）。
X74n1495_p0678a05║如是等煩惱無量無邊，惱亂六道一切眾生，今日慚
X74n1495_p0678a06║愧發露，皆悉懺悔（時本無慚愧字）。
X74n1495_p0678a07║又復，（某甲）等自從無始以來至于今日，或因七漏造
X74n1495_p0678a08║一切罪、或因七使造一切罪、或因八倒造一切罪。
X74n1495_p0678a09║七漏者，一見（是漏自性）、二諸根（是漏相應）、三忘（是漏所依）、四惡（是漏
X74n1495_p0678a10║所引）、五親近（是漏所發）、六愛（是漏所雜）、七念（是漏所知障）。七使者，首
X74n1495_p0678a11║楞云：欲使、恚使、愛使、慢使、無明使、見使、疑使也。外
X74n1495_p0678a12║道獨具八倒（一我見、二眾生、三壽命、四士夫、五常、六斷、七有、八無），凡夫小乘
X74n1495_p0678a13║共計八倒（凡夫四者，一無常計常、二無樂計樂、三無我計我、四不淨計淨。二乘四者，一常
X74n1495_p0678a14║計無常、二樂計無樂、三我計無我、四淨計不淨。出涅槃經）。
X74n1495_p0678a15║或因八垢造一切罪，或因八苦造一切罪，如是等煩
X74n1495_p0678a16║惱無量無邊，惱亂六道一切眾生，今日發露皆悉懺
X74n1495_p0678a17║悔。
X74n1495_p0678a18║八垢者，念煩惱、不念煩惱、念不念煩惱、我煩惱、我
X74n1495_p0678a19║所煩惱、自性煩惱、差別煩惱、攝受煩惱（亦名八妄想）。煩
X74n1495_p0678a20║惱自性汙染，故名垢（出涅槃）。八苦者，生、老、病、死、冤憎
X74n1495_p0678a21║會、愛別離、求不得、五陰熾盛。
X74n1495_p0678a22║又復（某甲）等，自從無始以來至于今日，或因九惱造
X74n1495_p0678a23║一切罪，此因九結造一切罪。
X74n1495_p0678a24║一惱我身，二憎我親，三讚歎我怨。此三通過現未
X74n1495_p0678b01║三世各三，故成九惱（出淨名經）。結是結集不散意（以能和合
X74n1495_p0678b02║苦故）。一愛結，二恚結，三慢結，四無明結，五見結，六取
X74n1495_p0678b03║結，七疑結，八嫉結，九慳結。結則與解脫相反也。
X74n1495_p0678b04║或因九緣，造一切罪；或因十煩惱，造一切罪；
X74n1495_p0678b05║九緣者，明緣、空緣、根緣、境緣、作意緣、根本依緣、染
X74n1495_p0678b06║淨依緣、分別依緣、種子緣。頌曰：眼識九緣生，耳識
X74n1495_p0678b07║唯從八（除明緣），鼻舌身三七（除明緣、空緣），後三五三四（後三，
X74n1495_p0678b08║最後三識也，即第六意、第七末那、第八阿賴耶。五、三、四如次配三識，則意識五緣生，不藉明、空、根、境四緣
X74n1495_p0678b09║故。末那惟三緣，不藉餘六，秪資染淨依緣、分別依緣、種子緣故。阿賴耶惟四緣生，比第七識加根本依緣。
X74n1495_p0678b10║根本依即阿賴耶，染淨依即第七，分別依第六識也）。十煩惱者，一忿、二惱、三
X74n1495_p0678b11║恨、四覆、五諂、六誑、七憍、八害、九嫉、十慳。此十廼二
X74n1495_p0678b12║十隨煩惱之半，詳現百法明門論。
X74n1495_p0678b13║或因十纏，造一切罪；或因十一徧使，造一切罪；
X74n1495_p0678b14║十纏者，一嗔心（忿恚纏）、二覆心（隱覆自罪纏）、三睡（意識昏迷纏）、
X74n1495_p0678b15║四眠（五情暗冥纏）、五戲（嬉遊纏）、六掉（三業躁動纏）、七無慚（屏處起罪
X74n1495_p0678b16║不自羞纏）、八無愧（露處起罪不羞他纏）、九慳（財法不能惠施纏）、十嫉（他榮心生
X74n1495_p0678b17║熱惱纏。纏，縛也，縛于生死而不得脫也）。十一徧使者（能使惡道周徧流轉故），一
X74n1495_p0678b18║不信、二懈怠、三不慚、四不愧、五多貪、六多嗔、七多
X74n1495_p0678b19║癡、八昏沉、九放逸、十慳悋、十一毒害（反是名十一善心所）。
X74n1495_p0678b20║或因十二入，造一切罪；或因十六知見，造一切罪；
X74n1495_p0678b21║十二入者（入以互相涉入為義），眼耳鼻舌身意為內六入，屬
X74n1495_p0678b22║能（能見聞覺知故）。色聲香味觸法為外六入，屬所（著見聞覺知之
X74n1495_p0678b23║處所也）。亦名十二處。十六知見者，智論云：一我者知
X74n1495_p0678b24║見（起我我所），二生者知見（如父有子），三受者知見（命根成就），四命
X74n1495_p0678c01║者知見（能舉事故），五有情者知見（蘊和合生），六養育者知見
X74n1495_p0678c02║（因緣故長），七眾數者知見（諸法有數），八人者知見（妄計我是人），九
X74n1495_p0678c03║作者知見（手足能所），十使作者知見（力能役他），十一起者知
X74n1495_p0678c04║見（作後世業），十二使起者知見（亦令他作），十三受者知見（苦樂
X74n1495_p0678c05║果現），十四使受者知見（厭於苦樂），十五知者知見（五識名知），十
X74n1495_p0678c06║六見者知見（〔日〕觀色像）。般若名十六我。
X74n1495_p0678c07║或因十八界，造一切罪；或因二十五我，造一切罪；
X74n1495_p0678c08║根、塵、識各六，為十八界（界有三義：一、分別辨析義，二、種族義，三、界畔義）。二
X74n1495_p0678c09║十五我（即二十五冥諦，出百論）：一、冥初（世間本性）生覺，二、從覺（中陰）
X74n1495_p0678c10║生我心，三、從我心（我慢）生五塵（色、聲、香、味、觸），五塵生地、水、
X74n1495_p0678c11║火、風、空五大，五大生眼、耳、鼻、舌、身（五知根），手、足、口并
X74n1495_p0678c12║大遺根、小遺根（五業根），心平等根，共十一根，兼前總
X74n1495_p0678c13║成二十四。加神我主諦，成二十五我。
X74n1495_p0678c14║或因六十二，見造一切罪，
X74n1495_p0678c15║色、受、想、行、識，各具四句。如云：陰大我小，我在陰中；
X74n1495_p0678c16║我大陰小，陰在我中；離降是我，即陰是我。一陰具
X74n1495_p0678c17║四句，五陰成二十，歷三世成六十，加根本斷、常二
X74n1495_p0678c18║見成六十二。
X74n1495_p0678c19║或因見諦思惟，九十八使、百八煩惱晝夜熾然。
X74n1495_p0678c20║見諦攝欲界三十二使（苦諦下十使，集滅二諦下各七，除身邊戒三，道諦下
X74n1495_p0678c21║八使，除身邊二見），色界二十八使（苦下九使除嗔，集滅下各六，除嗔身邊，戒道下
X74n1495_p0678c22║七使，除嗔身邊），無色界二十八使（苦下九使除嗔，集滅下各六，除嗔身邊，戒道下
X74n1495_p0678c23║七使，除嗔身邊），共八十八使。思惟攝欲界四使（一貪、二嗔、三癡、四慢，
X74n1495_p0678c24║此四使從斯陀含向入修道斷，至阿那果九品方斷），色界三使（一貪、二癡、三慢，竝是阿羅
X74n1495_p0679a01║漢向修道斷），無色界三使（一貪、二癡、三慢），故三界合有十使，并
X74n1495_p0679a02║前見惑成九十八使（但此三使是阿羅漢向至果方盡）。使者驅使
X74n1495_p0679a03║為義，能使行人心神流轉三界，故百八煩惱即九
X74n1495_p0679a04║十八使，加無慚愧等十纏成一百八使也。此百八
X74n1495_p0679a05║使于十二時中如火熾然，即有微善之薪皆為灰
X74n1495_p0679a06║燼，何不警歟？
X74n1495_p0679a07║開諸漏門，造一切罪，惱亂賢聖及以四生，徧滿三界，
X74n1495_p0679a08║彌亘六道，無處可避。
X74n1495_p0679a09║諸漏門，八萬四千塵勞門也。賢聖有二：一、小椉，四
X74n1495_p0679a10║果為聖，四向為賢。大椉，三賢十聖，總未至無餘涅
X74n1495_p0679a11║槃城，皆作漏門中出入之客。三界，是造罪受苦的
X74n1495_p0679a12║處所。四生六道，是造罪受苦的有情。徧是周義，亘
X74n1495_p0679a13║是盡義，彌是滿義。良由惑業襲習，報應綸輪，故六
X74n1495_p0679a14║道徧滿三界。報應綸輪，惑業襲習，所以晝夜熾然。
X74n1495_p0679a15║開諸漏門，只進不出三界火宅。晝夜熾然，故說無
X74n1495_p0679a16║處可避也。（問：何故云無可避處？答：乘有漏因，感有漏果。依有漏果，又造有漏因。因果相資，
X74n1495_p0679a17║連貫不絕。故說彌亘徧滿，更無隙地避之也。下示逃避之方。）
X74n1495_p0679a18║今日至禱，向十方佛尊法聖眾，慚愧發露，皆悉懺悔。
X74n1495_p0679a19║至禱，至誠懇禱也。十方者，四正四隅并上下方成
X74n1495_p0679a20║十，俱有佛剎及三寶故。慚愧是出火宅之心，發露
X74n1495_p0679a21║是出漏門之口。具此心口，則諸漏塞，火宅出也。（發露
X74n1495_p0679a22║如倒樹然，先發開四圍之土，露出根芽，樹自倒矣。上承三寶力，以慚愧利鍬，發去覆藏心，吐露自心咎，則
X74n1495_p0679a23║罪林傾而業根拔矣。上文廣舉罪相懺滌竟。下文發願，不論有罪無罪，皆應懺悔。有罪懺則罪滅，無罪禱
X74n1495_p0679a24║令福生。加以至誠，不惟福增，并智慧功悳，自然成就。下次第發願，圓滿功德。但懺罪不發願，如淨琉璃瓶
X74n1495_p0679b01║不貯獅子乳也。下倣此。）
X74n1495_p0679b02║願（某甲）等，承是懺悔三毒一切煩惱所生功德，生生
X74n1495_p0679b03║世世，三慧明，三達朗，三苦滅，三願滿。
X74n1495_p0679b04║三毒重提，前總相中第一法，一切煩惱該攝漏苦，
X74n1495_p0679b05║倒有諸三煩惱所生。下明罪滅福生，不止現在，未
X74n1495_p0679b06║來多生皆然。下例此。三慧者，一聞（耳門）、二思（心門）、三修
X74n1495_p0679b07║（中道觀門）。聞而不聽，無受潤因。聽而不思，無深旨趣。思
X74n1495_p0679b08║而不修，終無證理。所以當明。三達者，達明也。一天
X74n1495_p0679b09║眼智明、二宿命智明、三漏盡智明，此三當朗（義見中卷）。
X74n1495_p0679b10║三苦（名義現前）。三願者，一願一切眾生得證知法、二願
X74n1495_p0679b11║以無厭心為眾生說法、三願捨身命護持正法，此
X74n1495_p0679b12║願當滿（應知無漏善法不止于此，但略舉耳。何則？無漏無盡故，前惡法可懺除，有漏有窮故）。
X74n1495_p0679b13║願承是懺悔四識（時本加住字，非）等一切煩惱所生功德，生
X74n1495_p0679b14║生世世廣四等心，立四信業，滅四惡趣，得四無畏。
X74n1495_p0679b15║四等（即四無量心）：一、慈能與樂，二、悲能㧞苦，三、喜慶彼
X74n1495_p0679b16║樂，四、捨冤親等。此四心當廣，廣則無量，無量必等，
X74n1495_p0679b17║等則無偏向也。四信業者：一、信佛（樂常讚佛），二、信法利
X74n1495_p0679b18║益（樂欲聽法常念修行），三、信僧（能行二利樂供養眾），四、信戒（樂離五欲）。此四
X74n1495_p0679b19║信要立，立則不為魔外搖動也。四惡趣：一、地獄（八寒
X74n1495_p0679b20║八熱等），二、畜生（水陸空行等），三、餓鬼（三類九種等：一、重類，饒火節焰不聞漿水
X74n1495_p0679b21║之名；二、中類，伺求蕩滌膿血糞穢；三、輕類，時薄一飽。九種即三財九品鬼：一、無財三品：一、炬口鬼，火炬炎
X74n1495_p0679b22║炎常從口出；二、針咽鬼，腹大如山咽如針孔；三、臭口鬼，口中腐臭自惡受殃。二、少財三品：一、針毛鬼，毛利
X74n1495_p0679b23║如針行便自刺；二、臭毛鬼，其毛既利而復臭氣；三、大癭鬼，咽埀大癭自抉噉膿。三、多財三品：一、得棄鬼，常
X74n1495_p0679b24║得祭祀所棄食故；二、得失鬼，常得巷陌所遺食故；三、勢力鬼，夜叉羅剎富類人天）；四、修羅
X74n1495_p0679c01║（鬼畜人天所攝）。此四趣最惡當滅。四無畏（出智論）：一、總持一
X74n1495_p0679c02║切智無畏，二、知根漏盡無畏，三、決疑說障道無畏，
X74n1495_p0679c03║四、答報說苦盡道無畏。於大眾中廣說自他智斷
X74n1495_p0679c04║決定無失，故無恐懼相。此四誓願得之。
X74n1495_p0679c05║願承是懺悔五葢等諸煩惱所生功德，度五道，豎五
X74n1495_p0679c06║根，淨五眼，成五分（德字下例前，應補生生世世四字）。
X74n1495_p0679c07║五葢（見前）。等即等取五住至五心文。五道即天、人、地
X74n1495_p0679c08║獄、餓鬼、畜生，汩生死苦，皆當度之。五根者，一、信根
X74n1495_p0679c09║（消除疑網），二、進根，三、念根，四、定根，五、慧根（義見二卷中）。此五
X74n1495_p0679c10║根應等豎豎建立也。五眼者，金剛經註云：內外空
X74n1495_p0679c11║寂名肉眼，見自真性自在平等名天眼，見自性般
X74n1495_p0679c12║若之智名慧眼，見一切法無一切法、見一切相空
X74n1495_p0679c13║一切相名法眼，見前無煩惱可斷、中無自性可守、
X74n1495_p0679c14║後無佛位可求、三際清淨名佛眼（智度論云：菩薩初發心時，以肉
X74n1495_p0679c15║眼見苦眾生，心生慈愍，學諸禪定，修得五通。以天眼徧見六道，受種種身，益加哀憐，故求慧眼以救濟之。
X74n1495_p0679c16║得見眾生心相種種不同，云何令彼得是實法？故求法眼引導令〔人〕法中，後求佛眼得一切智，成就佛法。
X74n1495_p0679c17║涅槃頌云：天眼通非礙，肉眼閡非通，法眼惟觀俗，慧眼了知空，佛眼如千日，照異體還同，圓明法界內，無
X74n1495_p0679c18║處不鑒容）。如此五眼，急當淨之。五分者，釋籤云：一分無
X74n1495_p0679c19║作戒（防非止惡）為戒身，二分無漏淨禪（息慮靜緣）為定身，三
X74n1495_p0679c20║分無漏智慧（破惑證真）為慧身，四分三種解脫（正習俱斷）為
X74n1495_p0679c21║解脫身，五無生（了了覺照）為解脫知見身。此五身須成
X74n1495_p0679c22║（前三從因顯德，後二就果彰能。又第四是盡智，第五無生智）。
X74n1495_p0679c23║願承是懺悔六受等諸煩惱所生功德，生生世世具
X74n1495_p0679c24║足六神通，滿足六度業，不為六塵惑，常行六妙行。
X74n1495_p0680a01║六神通者，如意、天眼、天耳、他心、宿命、漏盡是也。如
X74n1495_p0680a02║意通任運自在，有三種：一、能到（身飛行如鳥無閡，移遠令近不往而
X74n1495_p0680a03║到，此沒彼出一念能至），二、轉變（能以大作小、小作大，一多亦然），三、聖如性（此如
X74n1495_p0680a04║意通惟佛有之）。天眼通（徹視大千），有二種：一、修得，二、報得。天耳
X74n1495_p0680a05║通，洞聽十方一切聲。他心通者，悉知種類及他人
X74n1495_p0680a06║喜嗔怖畏。宿命通，知過去等三世事。漏盡通，四漏：
X74n1495_p0680a07║欲漏、有漏、無明漏、見漏。四漏俱盡，如斯六種俱須
X74n1495_p0680a08║具足（餘如中卷釋）。六度業者，善戒云：一、布施（得富報），二、持
X74n1495_p0680a09║戒（得具足善道報），三、忍辱（得力及端正有相好報），四、精進（得壽及神通報），五、
X74n1495_p0680a10║禪定（得安樂及生天報），六、智慧（得辯才及破煩惱報）。此六度善業須
X74n1495_p0680a11║滿足。六塵惑者，一、色（如熱金丸，執之則燒），二、聲（如塗毒鼓，聞之必死），三、
X74n1495_p0680a12║香（如敝龍氣，嗅之則病），四、味（如沸蜜湯，又如塗蜜刀，䑛之則傷），五、觸（如臥師子，近之
X74n1495_p0680a13║則囓），六、法（如萬象紛紜）。此六皆不可被其惑也。六妙行者，
X74n1495_p0680a14║色界初禪云：厭下界苦麤障行，忻上界淨妙出行，
X74n1495_p0680a15║又願承是懺悔七漏、八垢、九結、十纏等一切諸煩惱
X74n1495_p0680a16║所生功德，生生世世坐七淨華，浴八解水，具九斷智，
X74n1495_p0680a17║成十地行。
X74n1495_p0680a18║文有四：一、翻七漏而成七淨華：一、戒淨（身、口、意始終淨，即正
X74n1495_p0680a19║語、正業、正命），二、心淨（三、椉制煩惱，斷結漏盡，即正精進、正念、正定），三、見淨（見法
X74n1495_p0680a20║真性，不起妄想，即正見、正思惟），四、度疑淨（見染疑斷，即見道初果位），五、分別道
X74n1495_p0680a21║淨（是道宜行，非道宜捨），六、行斷知見淨（所行所斷，通達分明，上二皆修道二、三果
X74n1495_p0680a22║位），七、涅槃淨（得無生法忍，即無學道四果）。七淨約所修因，故曰
X74n1495_p0680a23║華、曰坐。下八解約八法流，故曰水、曰浴。八解水（詳見
X74n1495_p0680a24║中卷）。此八解水，濯前八垢等（十誦律云：如來巡視僧坊，見僧抱疾，糞穢污體，
X74n1495_p0680b01║扶浴令淨，仍為說法，病即痊可，即得聖道。此是佛浴，此〔入〕解水是法浴）。九、斷智者：一、
X74n1495_p0680b02║乾慧地，五、停心，總別相念處，二、性地，煗、頂、忍、世第
X74n1495_p0680b03║一（已上伏見思），三、初果（斷三界八十八使見惑盡，見真諦）。四、二果（斷欲界六
X74n1495_p0680b04║品思惑）。五、三果（斷欲界殘思盡）。六、四果（斷三界見思盡）。七、支佛（斷見思盡，
X74n1495_p0680b05║更侵習氣）。八、菩薩（斷三界正使盡，修六度行）。九、佛位（頓斷三界見思殘習，坐木菩提
X74n1495_p0680b06║樹下，生草為座，成劣應身）。能斷此九者，為具智（翻破九結等），成十地
X74n1495_p0680b07║行。華嚴云：登十地，斷十障，證十真如（初、歡喜地，斷異生障，證徧
X74n1495_p0680b08║行真如。二、離垢地，斷邪解障，證最勝真如。三、發光地，斷暗鈍障，證聖流真如。四、燄慧地，斷細惑現行障，證
X74n1495_p0680b09║無受真如。五、難勝地，斷下乘涅槃障，證無分別真如。六、現前地，斷麤相現行障，證染淨真如。七、遠行地，斷
X74n1495_p0680b10║細相現行障，證智所依真如。八、不動地，斷無相加行障，證不增減真如。九、善慧地，斷不欲利他障，證所依
X74n1495_p0680b11║真如。十、法雲地，斷法未目在障，證法無分別真如。是為十地）。十行成，翻破十纏
X74n1495_p0680b12║等障矣。
X74n1495_p0680b13║願以懺悔十一徧使，及十二入、十八界等，一切諸煩
X74n1495_p0680b14║惱所生功德。願十一空，能解常用，栖心自在。
X74n1495_p0680b15║十一空（出涅槃經）：一、內空（六根無體），二、外空（六塵無相），三、內外空
X74n1495_p0680b16║（六識無有），四、有為空（生滅相無），五、無為空（無相亦無），六、無始空（體本
X74n1495_p0680b17║元虗），七、性空（法本常無），八、無所有空（俱無亦無），九、第一義空（功用
X74n1495_p0680b18║投現），十、空空（病去藥除），十一、大空（小椉法無）。此十一空，必願能
X74n1495_p0680b19║解常用心，既解空故，得栖心自在。若菩薩得此十
X74n1495_p0680b20║一空，即住空平等地，翻前十一徧使而成者。
X74n1495_p0680b21║能轉十二行法輪。
X74n1495_p0680b22║法華經及鹿苑，皆法輪三轉：一示相轉，二勸修轉，
X74n1495_p0680b23║三作證轉。每轉有四，謂苦集滅道，三四成十二（第一
X74n1495_p0680b24║示相轉，云：此是苦逼迫性，此是集招感性，此是滅可證性，此是道可修性。第二勸修轉，云：此是苦汝應知，
X74n1495_p0680c01║此是集汝應斷，此是滅汝應證，此是道汝應修。第三作證轉，云：此是苦我已知不復更證，此是集我已斷
X74n1495_p0680c02║不復更斷，此是滅我已證不復更證，此是道我已修不復更修。以苦等四法三唱令知，故云三轉）。
X74n1495_p0680c03║輪，喻也。如世車輪，有摧碾義、運轉義。以是四法運
X74n1495_p0680c04║入眾生心，摧滅煩惱疲證涅槃，故云十二行法輪。
X74n1495_p0680c05║此輪惟極聖能轉，餘未能也。
X74n1495_p0680c06║具足十八不共之法。
X74n1495_p0680c07║十八不共者：一、身，二、口，三、意（三皆無失），四、無不定心，五、
X74n1495_p0680c08║無異想心，六、無不知捨心，七、欲，八、念，九、精進，十、智
X74n1495_p0680c09║慧，十一、解脫，十二、解脫知見（上六種皆無減），十三、身業，十
X74n1495_p0680c10║四、口業，十五、意業（上三業皆隨智慧行），十六、以智慧知過去，
X74n1495_p0680c11║十七、知見在，十八、知未來（上三皆無礙）。惟佛獨具，不與
X74n1495_p0680c12║二椉及菩薩共故。
X74n1495_p0680c13║無量功德，一切圓滿。發願已，歸命禮諸佛。
X74n1495_p0680c14║功德言無量，以無能盡述也。下結前生後。（禮佛即禮三寶，
X74n1495_p0680c15║以法是佛說，僧是佛弟子，故歸命禮佛，即禮三寶。且佛是主義，該法僧運，想須兼到。）
X74n1495_p0680c16║南無毗盧遮那佛南無本師釋迦牟尼佛
X74n1495_p0680c17║南無阿彌陀佛南無彌勒佛
X74n1495_p0680c18║南無龍種上尊王佛南無龍自在王佛
X74n1495_p0680c19║南無寶勝佛南無覺華定自在王佛
X74n1495_p0680c20║南無袈裟幢佛南無師子吼佛
X74n1495_p0680c21║南無文殊師利菩薩南無普賢菩薩
X74n1495_p0680c22║南無大勢至菩薩南無地藏菩薩
X74n1495_p0680c23║南無大莊嚴菩薩南無觀自在菩薩
X74n1495_p0680c24║禮諸佛已，次復懺悔。
X74n1495_p0681a01║結前起後（眾生有煩惱病，仗佛菩薩作大醫王，能施甘露藥。故大經云：大慈愍眾生，故令
X74n1495_p0681a02║我歸依，善拔眾毒箭，故稱大醫王。又云：世尊甘露藥，以施諸眾生，眾生既服已，不死亦不生。）
X74n1495_p0681a03║夫論懺悔者，本是改往修來，滅惡興善（往字生後兩先字）。
X74n1495_p0681a04║承上文釋之，謂改往日已作之過，修來世之良因，
X74n1495_p0681a05║滅前所陳三毒等惡，興前所願三慧等善也。惡有
X74n1495_p0681a06║二種，謂真惡、假惡。真即三業實造之罪，假惡是世
X74n1495_p0681a07║人嫉妬他善，造言生謗之惡，令人無處措辨（諺云眾口
X74n1495_p0681a08║鑠金是也。問：假惡既造于人口，與我何罪？答：無因致謗，由宿業障所感，人不見察，因謗成信，信謗即信我
X74n1495_p0681a09║惡，故雖假亦惡）。
X74n1495_p0681a10║人之居世，誰能無過？學人失念，尚起煩惱。羅漢結習，
X74n1495_p0681a11║動身口業。豈況凡夫，而當無過？（誰能句，與前貴賤罪自無量呼應。）
X74n1495_p0681a12║效聖賢修道業者，稱學人。（識心達本源者，亦如三果四向。）暫時不
X74n1495_p0681a13║在，即同死人，故云失念羅漢。證無學果者，結習即
X74n1495_p0681a14║過去煩惱結之種子，雖證無學，出三界外，但斷現
X74n1495_p0681a15║行，種子猶在，動身發語，無不是業。出纏上士尚爾，
X74n1495_p0681a16║況在纏下愚乎？
X74n1495_p0681a17║但智者先覺，便能改悔；愚者覆藏，遂使滋蔓。
X74n1495_p0681a18║改悔則復于無過，覆藏則又增自欺。（大經開二愚法：一作罪，二
X74n1495_p0681a19║覆藏。知己有過，不惟不改，反文飾之。語云：小人之過也必文。）所以其罪日增，如
X74n1495_p0681a20║水之滋潤乎蔓草也。（此立定二種，下雙承雙釋。）
X74n1495_p0681a21║所以積習長夜（南藏長夜積習），曉悟無期。若能慚愧發露懺
X74n1495_p0681a22║悔者，豈惟止是滅罪，亦復增長無量功德，豎立如來
X74n1495_p0681a23║涅槃妙果。
X74n1495_p0681a24║先逆承愚者之所以，即覆藏使蔓之故也。長夜譬
X74n1495_p0681b01║無明（生死中無智慧明故），由滋蔓故，所以積集惡習種子。惑
X74n1495_p0681b02║重難悟，如長夜之難曉，致三途劇苦，莫知所終，故
X74n1495_p0681b03║云無期。若能下，次承智者便悔來。慚愧與愚者相
X74n1495_p0681b04║反，發露與覆藏互違。無量劫來，惑業有習氣種子，
X74n1495_p0681b05║如大樹之有根，必先發開其泥，露出其根，枯槁立
X74n1495_p0681b06║待。若不惟不去其土，而反覆之以泥，滋之以水，必
X74n1495_p0681b07║然蔓莚矣。功德多極，曰無量圓滿之極，則豎立如
X74n1495_p0681b08║來妙果（此滅罪長德，近承滅惡興善，遠應離苦得樂義。竪立句，立四種觀行第三段文）。
X74n1495_p0681b09║若欲行此法者，先當外肅形儀，瞻奉尊像，內起敬意，
X74n1495_p0681b10║緣於想法，懇切至禱，生二種心。（懇，坊本作慊，非。）
X74n1495_p0681b11║此雙承上智者及慚愧二節，示懺悔之方，且標二
X74n1495_p0681b12║心也。身形儀表，肅然不敢妄動，是身業致敬也。眼
X74n1495_p0681b13║則仰望住持三寶，若有來儀，則能禮所禮，歷狀假
X74n1495_p0681b14║觀之端也。內心則生恭敬，攀緣聖境，依前想法，不
X74n1495_p0681b15║惟空觀，就中觀亦圓也。尚須誠懇急切，至極祈禱，
X74n1495_p0681b16║發二種心。（華嚴云，一者禮敬諸佛，法華維摩等皆云，瞻仰尊顏，目不暫捨。）
X74n1495_p0681b17║何等為二？一者自念：我此形命難可常保，一朝散壞，
X74n1495_p0681b18║不知此身何時可復。若復不值諸佛賢聖，忽逢惡友
X74n1495_p0681b19║造眾罪業，復應墮落深坑險趣。
X74n1495_p0681b20║徵釋。一念此身無常，形則假借四大，命則識息煖
X74n1495_p0681b21║三。電光石火，能幾何時？光陰不惜散壞（是死字），四大
X74n1495_p0681b22║分張，此形永棄矣。復（音伏），還也。一旦失却，何時還得？
X74n1495_p0681b23║（古云：人身一失袈裟下，萬劫千生不復追是也。）下言不遇清淨良友，滌除
X74n1495_p0681b24║罪𠎝，反逢惡伴，造三途因，又當久沉三界矣。三界
X74n1495_p0681c01║難出，如深坑；三途八難，受苦無捄，如險難處。
X74n1495_p0681c02║二者自念：我此生中，雖得值遇如來正法，不為（訓求）佛
X74n1495_p0681c03║法，紹繼聖種，淨身口意，善法自居。
X74n1495_p0681c04║二、自察幸得人身，不信三寶。縱遇佛法，甘心不求，
X74n1495_p0681c05║不願捨家剃度。雖或薙染，不肯興隆三寶，紹法王
X74n1495_p0681c06║位，繼菩薩志，培聖種子。遇而不遇，真可惜也。淨身
X74n1495_p0681c07║下。出聖種義。三業淨，則三慧明而心垢蕩。善法居，
X74n1495_p0681c08║則惡伴遠而諸聖近。居者，四威儀中，常在其中也。
X74n1495_p0681c09║而今我等私自作惡，而復覆藏，言他不知，謂彼不見，
X74n1495_p0681c10║隱慝在心，慠然無愧，此實天下愚惑之甚。
X74n1495_p0681c11║既不求佛法，淨三業，植聖種，反恣意作惡，為地獄
X74n1495_p0681c12║種子，惑之甚也。慝惡之隱于心者，慠然憍𭝟凌人
X74n1495_p0681c13║也。作惡不悔，是無愧也。私自作於人所不知見處，
X74n1495_p0681c14║而故為政。不知佛菩薩五眼三智，何所不燭？故悟
X74n1495_p0681c15║老痛責云：實是天下第一等愚惑之人。故云甚耳
X74n1495_p0681c16║（隱慝應上私惡）。自不肯向清淨大眾前悔滌也。
X74n1495_p0681c17║即今現有十方諸佛、諸大菩薩、諸天神仙，何曾不以
X74n1495_p0681c18║清淨天眼見於我等所作罪惡？
X74n1495_p0681c19║既瞞不得諸聖天眼，則心所隱慝，身所私作，謂他
X74n1495_p0681c20║不知見者，實惑也。（般若經云：天眼能見十方沙界眾生，成就身語意業惡行，誹毀
X74n1495_p0681c21║賢聖，邪見因緣，身壞命終，當墮惡趣。楞嚴云：阿那律見閻浮提，如觀掌中菴摩羅果。諸菩薩等，見百千界
X74n1495_p0681c22║十方如來，窮盡微塵清淨國土，無所不矚。眾生洞視，不過分寸。）
X74n1495_p0681c23║又復幽顯靈祇，注記罪福，纖毫無差。
X74n1495_p0681c24║言不止佛菩薩已也。更有幽冥中鬼使地祇，顯靈
X74n1495_p0682a01║中聰明正直神等，條記欵數，注疏明白，秋毫不爽
X74n1495_p0682a02║者，在上明業因無差，竟下明果報不謬。
X74n1495_p0682a03║夫論作罪之人，命終之後，牛頭獄卒錄其精神，在閻
X74n1495_p0682a04║羅王所辯覈是非。當爾之時，一切怨對皆來證據，各
X74n1495_p0682a05║言：汝先屠戮我身，炮煑蒸炙，或先剝奪於我一切財
X74n1495_p0682a06║寶，離我眷屬，我於今日始得汝便。（兩先字去呼，應前徃字。）
X74n1495_p0682a07║夫者，承上惡因不差，以起趨果相當也。錄者，依昔
X74n1495_p0682a08║記而執之也。閻羅，正云閻魔羅，此云靜息，以能靜
X74n1495_p0682a09║息造惡人之不善業故（或翻為遮，遮令不造惡故。或云琰魔，此云雙王，鬼官
X74n1495_p0682a10║總司也。有二義：一、自受果報，此王苦樂竝受，故云雙王。二、兄妹為王，兄治男事、妹治女事，兄妹竝稱獄主，
X74n1495_p0682a11║故云雙王。古云兄與妹而雙王，苦與樂而同受是也。此南洲下過百踰繕那有琰魔王國，縱廣亦爾。然有
X74n1495_p0682a12║二類：一、大菩薩化作，二、實有情鬼趣所攝。由治罸鬼兼地獄主，故生地獄非地獄趣，如人治罸諸畜生等）。
X74n1495_p0682a13║覈，考之使實也。各以言辯論明是非等。證據者，證
X74n1495_p0682a14║成據實也。屠戮是殺字。炮，燔炙也。乾煏曰炮，水燒
X74n1495_p0682a15║曰煑，上乾下水曰蒸，用油而炒曰炙。剝奪，剝削劫
X74n1495_p0682a16║奪人財也（是盜字）。離（平聲），分開也。因剝奪故，驚散父南
X74n1495_p0682a17║子北、兄東弟西，故云離我眷屬（始去聲，望前兩先字看，言方始為之
X74n1495_p0682a18║也。禮記月令：桃始華，蟬始鳴。若本初之始則上呼）。始得便者，謂向業果未
X74n1495_p0682a19║熟似乎未便，今正臨案對據誠難逃脫，故云得便。
X74n1495_p0682a20║於時現前證據，何得敢諱？唯應甘心，分受宿殃。
X74n1495_p0682a21║諱，猶隱藏也。其往為人時，許其私作，惡心隱慝，似
X74n1495_p0682a22║可欺己欺人，至此始知昔者欺人之罪，皆自欺也。
X74n1495_p0682a23║甘心分受者，以情真罪當，分所應受其苦，故甘心
X74n1495_p0682a24║默默無辯也。宿殃，往罪也，應前兩先字。
X74n1495_p0682b01║如經所明，地獄之中不枉治人。若其平素所作眾罪
X74n1495_p0682b02║心自忘失者，臨命終時造惡之處，一切諸相皆現在
X74n1495_p0682b03║前，各言：汝昔在於我邊作如是罪，今何得諱？是時作
X74n1495_p0682b04║罪之人無藏隱處。於是閻羅王切齒訶責將付地獄，
X74n1495_p0682b05║歷無量劫求出莫由（臨命終時本作是其生，無量時本作劫窮，非）。
X74n1495_p0682b06║此引經證成分受甘心之義。（楞嚴云：臨命終時，未捨煖觸，一生善惡，俱
X74n1495_p0682b07║時頓現。一切二句，應前一切怨對，皆現在前語。）各言下。出執對之辭。（昔字收前
X74n1495_p0682b08║先字，今何得諱，與前今何敢諱呼應。）無藏隱處者。業鏡臺前，不容你
X74n1495_p0682b09║如前再覆藏，再隱慝也。至是妙辯默默，巧計蒙蒙，
X74n1495_p0682b10║慠心始挫矣。非真惑而何？於是下。申明前文在閻
X74n1495_p0682b11║王所，覈定是非，所以切齒痛恨而訶責之也。（付地獄，與
X74n1495_p0682b12║前分受宿殃照應。）訶責者。如云：癡人獄種，汝在世時，不孝
X74n1495_p0682b13║父母，邪慢無道，無有慚愧。汝今生處，名阿鼻地獄
X74n1495_p0682b14║等。將付者。竟以罪人付無間獄也。請君自思，果有
X74n1495_p0682b15║隱業，及時懺悔，毋待臨期。
X74n1495_p0682b16║此事不遠，不關他人，正是我身自作自受。雖父子至
X74n1495_p0682b17║親，一旦對至，無代受者。（雖父下一十三字，時本無。）
X74n1495_p0682b18║申明分受宿殃義。此事指曠劫難出之苦，事由自
X74n1495_p0682b19║作，其因故不遠。至親莫若父子，極苦無如地獄。一
X74n1495_p0682b20║朝怨對現，各自趨楚饒。君有至慈之父，無肯代子
X74n1495_p0682b21║須臾。極孝之兒，孰能替父少頃。（有二義，一事在兩難，父子各自有業，
X74n1495_p0682b22║各自趣苦，何暇代受。二無間最苦，苦境消魂，孰能敢觸，故無代者。）世間有家無二
X74n1495_p0682b23║犯之寬典，止五刑之法，或可代耳。
X74n1495_p0682b24║我等相與得此人身，體無眾疾，各自努力與性命競，
X74n1495_p0682c01║大怖至時悔無所及，是故至心求哀懺悔。
X74n1495_p0682c02║此勸人勤悔無怠也。體無眾疾者，諸病不生康泰
X74n1495_p0682c03║時也。努力（方言），勉力也。與性命競者，勸人𢬵性命與
X74n1495_p0682c04║光陰競，言有一寸光陰努力一寸不少怠也。大怖
X74n1495_p0682c05║至時，即前證據訶責付獄等事。是故下，結。
X74n1495_p0682c06║（某甲）等，自從無始以來，至于今日，積聚無明，障蔽心
X74n1495_p0682c07║目，隨煩惱性，造三世罪。
X74n1495_p0682c08║此下二章，舉無始無明，懺三世之過惡也。無始有
X74n1495_p0682c09║二義：一過去世無有始故，二諸惑瞥爾而生故。（古語
X74n1495_p0682c10║云：自從無始迷心海，曠劫漂沉生死波。）積聚者，不能發露故。無明者，
X74n1495_p0682c11║無智慧妙明之用故。不了境唯心，心隨境轉，故造
X74n1495_p0682c12║諸惡。所以慧心法眼，被其障蔽。（心目二字，楞嚴一經之要旨。）性
X74n1495_p0682c13║是種性，但隨煩惱種，故造三世罪也。（此總標，下十一節別列。）
X74n1495_p0682c14║或躭染愛著，起貪欲煩惱。○或瞋恚忿怒，懷害煩惱。
X74n1495_p0682c15║一、貪心所躭，渾身沒在其中也。染染，指希望意。愛
X74n1495_p0682c16║則念念不捨，著則時刻不離，故起貪海，欲叡煩惱。
X74n1495_p0682c17║（大經云：五欲難滿，如火獲薪，如海吞流，如駞食蜜，如牛食苗，終無厭足。）二、嗔心所嗔
X74n1495_p0682c18║者，無慈心恚忿，怒即嗔之等分。此等在懷，自然害
X74n1495_p0682c19║人。（十誦律：一僧根鈍，佛以偈教曰：守口攝意身莫犯，如是行者得度世。僧隨誦之，遂得聖道。）
X74n1495_p0682c20║或心憒惛懵，不了煩惱。○或我慢自高，輕慠煩惱。
X74n1495_p0682c21║三、癡心所：憒，心亂也（是散心）；懵，心不明也（是昏心）。名凡
X74n1495_p0682c22║夫者，以昏散故。昏散是生死根本，無量劫中，非昏
X74n1495_p0682c23║即散。所以佛祖說明靜止觀以治之（如天台智者說摩訶止觀、
X74n1495_p0682c24║小止觀等。佛說定慧，如楞嚴、圓覺等）。四、慢心所：自心貢高，輕藐一切，
X74n1495_p0683a01║凌人慠物耳。慠，不敬也（如十誦律中，有一老人無依，欲投佛出家。舍利弗等
X74n1495_p0683a02║神力觀之，見無善根，不許。老人悲泣出門，遇佛外來，把其臂曰：佛當與汝作歸依處。度其出家，遂登聖道。
X74n1495_p0683a03║可見無論勝劣人來，皆當恭敬，不可忽慢。此間或字，冠下八節文首）。
X74n1495_p0683a04║疑惑正道，猶豫煩惱。○謗無因果，邪見煩惱。
X74n1495_p0683a05║五疑：心所疑惑則不信（能障信三寶等善法），猶豫則不決，心
X74n1495_p0683a06║無決斷，為魔所縛，外道惡友，是其伴侶，所以正道
X74n1495_p0683a07║遠而苦海淪也（已上是五鈍使，下去五利使，亦名五見）。六邪見：不信
X74n1495_p0683a08║善惡因果，所以作惡不慚，行善不勤，口撥無因果，
X74n1495_p0683a09║是邪見也（如云天堂是妄造，地獄非真說等）。
X74n1495_p0683a10║不識緣假，著我煩惱。○迷於三世，執斷常煩惱。
X74n1495_p0683a11║七、身見，不知四緣假合（不了四大本空），因執身見，自生煩
X74n1495_p0683a12║惱。著者，堅執義（即前第一貪心中躭染愛著義）。八、邊見，內迷中道，
X74n1495_p0683a13║外迷三世，妄起堅著，各執一邊，故曰邊見。斷常，即
X74n1495_p0683a14║有無一異之別名。
X74n1495_p0683a15║朋狎惡法，起見取煩惱。○僻稟邪師，造戒取煩惱。
X74n1495_p0683a16║九、見取。同志同類曰朋，親愛附近曰狎。其所朋狎，
X74n1495_p0683a17║惟惡法故。妄執身邊戒取等見，自以為勝為能。及
X74n1495_p0683a18║執一切有漏等法，妄謂樂淨即是涅槃故。○十、戒
X74n1495_p0683a19║取。僻，邪也（邪僻之心）。稟，受也因。內心自僻，外受邪熏。戒
X74n1495_p0683a20║取者，非因計因。如執持牛狗等戒，為生天因。乃至
X74n1495_p0683a21║㧞𩬊、熏鼻、臥棘等皆是（僻，南作辟）。
X74n1495_p0683a22║乃至一切等四執橫計煩惱（流通本無等字）。
X74n1495_p0683a23║十一、總收諸計乃至一切等者，上文止從總中別
X74n1495_p0683a24║開十使，此十使是八萬四千塵勞門根本，云一切
X74n1495_p0683b01║等盡該之矣。四執者：一、生執不生；二、不滅執滅；三、
X74n1495_p0683b02║斷執不斷；四、不常執常。從無中妄執，故云橫計。
X74n1495_p0683b03║今日至誠，悉皆懺悔（時本作皆悉）。
X74n1495_p0683b04║結至。謂盡心之極，懺而不誠，如魯禘既灌而往，雖
X74n1495_p0683b05║懺何益？誠尚能動物，況佛菩薩至聖乎？下文準此。
X74n1495_p0683b06║又復無始以來至於今日，守惜堅著，起慳恡煩惱。
X74n1495_p0683b07║此章共十七節，前六節承前章前六心所明，乖於
X74n1495_p0683b08║六度也。一慳心所，由貪為主，心既慳吝，自不能施，
X74n1495_p0683b09║故乖檀度。
X74n1495_p0683b10║不攝六情，奢誕煩惱。○心行弊惡，不忍煩惱。
X74n1495_p0683b11║二、奢誕：攝，收也。六情：喜、怒、哀、樂、愛、惡也。（怒與惡，是嗔之等分。）
X74n1495_p0683b12║此六種情識，縱之不收，故成奢侈、虗誕、不實之惑。
X74n1495_p0683b13║既不能檢點意業，縱身口妄為，違於戒度。○三、不
X74n1495_p0683b14║忍：弊惡、麤獷、剛暴之類。六度之中，忍度最要，能修
X74n1495_p0683b15║六度。（古云：一忍能令百禍消，如釋尊五百世作忍辱仙之類。）今人不明事理
X74n1495_p0683b16║如如，故不能忍。豈非癡之等分，乖於忍度。
X74n1495_p0683b17║怠惰緩縱，不勤煩惱。○疑慮躁動，覺觀煩惱。
X74n1495_p0683b18║四、不勤：怠者不敬，惰者不勤。緩則不急，縱則不慎。
X74n1495_p0683b19║心懷慠慢，度乖精進。○五、覺觀：（麤心相名覺，細心相名觀。初緣心中
X74n1495_p0683b20║發相名覺，後分別籌量好醜炤了名觀。）疑不決義。疑者，心多思慮，身
X74n1495_p0683b21║口必然躁動，在定亦多覺觀。（智度論云：入初禪定，名有覺有觀。初禪、二
X74n1495_p0683b22║禪中間，名無覺有觀。從二禪乃至非有想非無想定，名無覺無觀。）此根前疑中亂
X74n1495_p0683b23║心，大乖禪度。
X74n1495_p0683b24║觸境迷惑無知解煩惱。○隨世八風生彼我煩惱。
X74n1495_p0683c01║六、愚迷，觸著境界，不能了心故。（大經云：譬如蒼蠅，為唾所粘，不能自
X74n1495_p0683c02║出。永嘉云：觸途成滯，或說時似悟，對境即迷。楞嚴云：如說藥人，真藥現前，汝不能識。）此無知
X74n1495_p0683c03║解根前，邪見橫計，與慧度相反。○七、不平等心，八
X74n1495_p0683c04║風者（四順四逆）：一、利（得可意事），二、衰（失可意事），三、毀（背後誹撥），四、譽（背後
X74n1495_p0683c05║讚美），五、稱（當面稱揚），六、譏（當面誹撥），七、苦（逼惱身心），八、樂（適悅身心）。隨逐
X74n1495_p0683c06║世人八種口風，互生彼此，種種迷惑也。
X74n1495_p0683c07║諂曲面譽不直心煩惱。○獷強難觸不調和煩惱。
X74n1495_p0683c08║八佞：口曲心諂，是卑屈承奉語，從不直心流出，故
X74n1495_p0683c09║云曲譽（平聲），揚人善而過實也。面譽猶面諛，當面奉
X74n1495_p0683c10║承，則違質直，無諂行。○九卒暴：心獷麤惡也，若惡
X74n1495_p0683c11║犬之獷獷，不可附近。強是剛暴橫逆也。難觸，言不
X74n1495_p0683c12║可輕犯，犯必釀禍（流通本作強獷）。
X74n1495_p0683c13║易忿難悅，多含恨煩惱。○嫉妬擊刺，狠戾煩惱。
X74n1495_p0683c14║十、嗔恨心。小人易怒而易悅，君子難怒而難悅。出
X74n1495_p0683c15║世高流，應以無住降心，并忍力化之。○十一、狠戾
X74n1495_p0683c16║心。由嫉能妬賢，故口中常出東敲西擊語。刺（音七），暗
X74n1495_p0683c17║傷人也。（孟子：刺人而殺之。此從古也。若讀次，是譏刺也，亦通。）狼戾，兇狠乖戾，
X74n1495_p0683c18║不聽從于人也。
X74n1495_p0683c19║凶險暴害，慘毒煩惱。○乖背聖諦，執相煩惱。
X74n1495_p0683c20║十二、酖毒心（嗔之等分）：心兇危險，剛暴害人，慘心毒人
X74n1495_p0683c21║（如達多之推山壓佛等慘毒，如惡友之害善友太子等暴害，可知）。十三、執著心（慳貪
X74n1495_p0683c22║等分）：乖是互反意，背（音佩）是違悖意。聖諦即中道第一
X74n1495_p0683c23║義諦，及二椉所修四諦（瓔珞經云：三諦亦聖諦攝）。聖諦圓融，執
X74n1495_p0683c24║相難入，故云乖背。故般若經教人離諸相，修一切
X74n1495_p0684a01║善法，乃至離一切相，即名諸佛等。
X74n1495_p0684a02║於苦集滅道，生顛倒煩惱，
X74n1495_p0684a03║十四顛倒心，苦集滅道四諦也（苦即三苦八苦，集即二十六種煩惱
X74n1495_p0684a04║等，滅是寂滅二乘所證有餘涅槃如化城者，道即三十七品助道法）。此四法真實無
X74n1495_p0684a05║謬，故皆云諦。又苦集世間因果，倒執之而不棄，道
X74n1495_p0684a06║滅是出世間因果，反捨之而不修，豈非顛倒？此乖
X74n1495_p0684a07║聲聞業。
X74n1495_p0684a08║隨從生死，十二因緣，輪轉煩惱，
X74n1495_p0684a09║十五、生死輪轉心。生死是果，無明是因，行支為緣，
X74n1495_p0684a10║而生識、名色、六入、觸、受五支。又以愛、取、有三支為
X74n1495_p0684a11║因，致未來生死果。此二椉所修順觀生死十二輪
X74n1495_p0684a12║轉門。今重煩惱故，但明順觀生起，不言逆觀還滅，
X74n1495_p0684a13║從順也。但隨順生死，不隨順涅槃，故須懺此乖緣
X74n1495_p0684a14║覺業。
X74n1495_p0684a15║乃至無始，無明住地，恒沙煩惱，
X74n1495_p0684a16║十六無明心，乃至是超略語，無明住地障人成佛
X74n1495_p0684a17║者。恒沙煩惱是塵沙惑，能障菩薩行者。
X74n1495_p0684a18║起四住地，構於三界。苦果煩惱，無量無邊。惱亂賢聖，
X74n1495_p0684a19║六道四生。
X74n1495_p0684a20║十七、見思二惑，四住因無明生，故云起。（攝論云：見一切住地，
X74n1495_p0684a21║欲愛住地，色愛住地，有愛住地。加上無明，即五住地。）構，結也。四住結成三界
X74n1495_p0684a22║苦因苦果耳。煩惱即上四住。生死結惑，三界苦因
X74n1495_p0684a23║也。生死八苦等，三界苦果也。由煩惱無量，故惱亂
X74n1495_p0684a24║無邊。若得懺盡無明，一切煩惱亦隨之而化也。賢
X74n1495_p0684b01║聖等者，能翻無明成大智慧，即四生六道是。諸佛
X74n1495_p0684b02║菩薩若不能懺，雖本賢聖，一任隨無明流，亦不免
X74n1495_p0684b03║四六之患，況博地凡夫乎？
X74n1495_p0684b04║今日發露，向十方佛尊法聖眾，皆悉懺悔。
X74n1495_p0684b05║結訖，總別雙陳罪咎，仗三寶力以除之。已上廣舉
X74n1495_p0684b06║三世罪業懺悔竟，下文次第發願，轉成功德智慧。
X74n1495_p0684b07║願（某甲）等，承是懺悔意業所起貪嗔癡等一切煩惱
X74n1495_p0684b08║所生功德，生生世世，折憍慢幢，竭愛欲水。
X74n1495_p0684b09║已上種種惑業，皆承懺悔之力銷之。內有十句，法
X74n1495_p0684b10║喻兼舉。憍倨傲慢，喻如高幢，惟忍力足以折伏。愛
X74n1495_p0684b11║欲潤生，如四海水，惟智日足以竭盡。
X74n1495_p0684b12║滅嗔恚火，破愚癡暗，㧞斷疑根，裂諸見網。
X74n1495_p0684b13║嗔（根本六中之一），恚即前十纏、十使及十一徧使等皆具
X74n1495_p0684b14║（恚是嗔之等分，故兼舉）。嗔心能毀一切善法，如火能燎一切
X74n1495_p0684b15║物，用慈悲水以滅之。愚癡能蔽三智，如黑暗能障
X74n1495_p0684b16║三光，須用慧光以破之。疑亦根本六中之一，疑則
X74n1495_p0684b17║羣惑俱起，如樹有根，則莖枝與葉皆萌，須用信力
X74n1495_p0684b18║㧞而斷之。諸見即八十八使及六十二見等，邪見
X74n1495_p0684b19║縛人于生死海而不能出，如網之捉魚于鏊，付死
X74n1495_p0684b20║地而莫逃，應以金剛劒、般若鋒裂而出之。
X74n1495_p0684b21║深識三界猶如牢獄，四大毒蛇，五陰怨賊，六入空聚。
X74n1495_p0684b22║今有識得破忍不過者，到底識不深透耳。但知到
X74n1495_p0684b23║見到，便能深體力行，是謂深識。（深識字，貫下五句。）菩薩法
X74n1495_p0684b24║眼，觀三界如牢獄，無非受苦處，豈可貪住？又當深
X74n1495_p0684c01║識此身是幻，不過地水風火假合，暫住皮囊。如四
X74n1495_p0684c02║大毒蛇，二上二下，同處一篋故。次要深識人身，不
X74n1495_p0684c03║過色等五陰共成，猶如怨家惡賊，皆足以劫法財，
X74n1495_p0684c04║殺慧命故。（大經云：五陰是生煩惱之根本，是故急須令斷。五見及六十二，是生死相續因，
X74n1495_p0684c05║故菩薩防之不近。但守護菩提心，如護赤子。亦如瞎者護此一目，行人護于導者。又云：比丘觀五蘊無我
X74n1495_p0684c06║我所，得阿羅果。）又深識六入，猶如空聚。謂眼等六入，猶如
X74n1495_p0684c07║空間聚落。既無衛護官城，又無同居良善。惟是大
X74n1495_p0684c08║盜小賊，久踞其中。（心地觀云：菩薩應觀四法，能護禁戒，妙行增修，趣求佛智。一觀
X74n1495_p0684c09║察五陰生滅，二觀十二處如空聚落，三觀十八界性同法界，四於俗諦無捨無著。言空聚落者，以無主宰
X74n1495_p0684c10║故。不捨俗諦，為度生故。）
X74n1495_p0684c11║愛詐親善，修八聖道，斷無明源，正向涅槃，不休不息。
X74n1495_p0684c12║首句總結。言此愛欲，誠如怨家，欲來害我，詐為親
X74n1495_p0684c13║善。急先識破，不能為害。（大經云：深觀愛結，如怨詐親。今文云善，喻如世間相
X74n1495_p0684c14║善之友也。須修八正道以治之。經有二種魔：一、強魔，百怪俱怖；二、軟魔，愛詐親善。）八聖道
X74n1495_p0684c15║者，聖，正也。一、正見，二、正思惟，三、正語，四、正業，五、正
X74n1495_p0684c16║精進，六、正定，七、正念，八、正命。（詳見二卷障學文。）處世如墮
X74n1495_p0684c17║蛇蠍坑，怨賊室，須尋出路也。○斷無明源者，無明
X74n1495_p0684c18║是生死萬苦之本，如大海為萬派之源，故當首斷。
X74n1495_p0684c19║（無明名所知，能障二椉，不成佛道。二椉尚障，況博地凡夫乎？應知了心者，是根本智。了性者，是後得智。二
X74n1495_p0684c20║智不顯，實繇無明。無明不斷，佛法難成。）正向等者，謂修此八正道，不
X74n1495_p0684c21║惟可以作斷無明之先鋒，抑亦可以直向涅槃城
X74n1495_p0684c22║也。梵語摩訶般涅槃那，此云大滅度。如次配知三
X74n1495_p0684c23║德秘藏，且具四德。不休息，是無休歇意。（文具四心，修八正不
X74n1495_p0684c24║顛倒心，斷無明向涅槃第一心，不休息是常心，下文助道十度廣大心。）
X74n1495_p0685a01║三十七品心心相續，十波羅蜜常得現前。
X74n1495_p0685a02║三十七是助道品，三四、二五、單七、隻八是也。三四
X74n1495_p0685a03║者，一四念處（觀身不淨、觀受是苦、觀心無常、觀法無我），二四正勤（已生惡令
X74n1495_p0685a04║斷、未生惡不生、未生善令生、已生善增長），三四如意足（欲、念、進、慧）。二五者，一
X74n1495_p0685a05║五根（信、進、念、定、慧），二五力（即信等五力）。單七者，謂七覺支（念覺
X74n1495_p0685a06║分、擇法覺分、精進覺分、喜覺分、輕安覺分、定覺分、捨覺分。隻八者，即八正道，詳見中卷障學文）。十
X74n1495_p0685a07║波羅蜜是十度，華嚴云：一施、二戒、三忍、四進、五定
X74n1495_p0685a08║（根本定守本名）、六慧（一切智守本名）、七方便、八願、九力（并上願從禪定開出）、
X74n1495_p0685a09║十智（并上方便從般若開出）。後四度助前六者，故尋常止云
X74n1495_p0685a10║六度耳（涅槃經云：修戒、定、慧、解脫、解脫知見、六波羅蜜、三十七品以為船筏，依乘此筏渡煩
X74n1495_p0685a11║惱河到於彼岸，常樂涅槃。正此意也）。心心常得，兩句互有。文拘義通
X74n1495_p0685a12║者，
X74n1495_p0685a13║懺悔已，至心信禮常住三寶。
X74n1495_p0685a14║首句結前，次勸以至誠心深信三寶而作禮也。（三寶
X74n1495_p0685a15║義見前，但法寶者，至理可尊曰法寶，契之于心為法，形之于言曰教，法有自相共相，教有遮詮表詮。）常
X74n1495_p0685a16║住者，不生滅曰常，無去來曰住，無住無不住，有求
X74n1495_p0685a17║皆應，無禱不從，常在世間捄苦眾生令得解脫，如
X74n1495_p0685a18║釋迦世尊常在娑婆化度眾生耳。
X74n1495_p0685a19║
X74n1495_p0685a20║慈悲水懺法卷上