X74n1497_p0784b01║
X74n1497_p0784b02║
X74n1497_p0784b03║
X74n1497_p0784b04║
X74n1497_p0784b05║No. 1497
X74n1497_p0784b06║法界聖凡水陸勝會修齋儀軌卷第一
X74n1497_p0784b07║
X74n1497_p0784b08║宋四明東湖沙門　志磐　謹撰
X74n1497_p0784b09║明古杭雲棲後學　袾宏　重訂
X74n1497_p0784b10║（先一日，大眾沐浴更衣，預戒眾人。次日早起，候明相現，小食罷，便行開啟法事。不可延緩，以致失時。若在
X74n1497_p0784b11║伽藍中，施主宜先期預至。）
X74n1497_p0784b12║行晨朝開啟法事
X74n1497_p0784b13║（法師領施主入道場，次第上香法事，眾動鐃鈸）。（表白唱言：）
X74n1497_p0784b14║至心歸命禮，十方法界諸佛法僧。（大眾和云：）
X74n1497_p0784b15║常住三寶。
X74n1497_p0784b16║（表白執爐振鈴，述淨三業偈呪，　每偈四句，一鳴鼓鈸，宜簡雅不宜繁俗。）
X74n1497_p0784b17║法性湛然周法界，甚深無量絕言詮。
X74n1497_p0784b18║自從一念失元明，八萬塵勞俱作蔽。
X74n1497_p0784b19║此日修齋興普度，肅清意地謹威儀。
X74n1497_p0784b20║仰憑密語為加持，將俾自他還本淨。
X74n1497_p0784b21║我佛如來有淨三業真言，謹當宣誦。
X74n1497_p0784b22║唵薩網婆縛　薩婆達磨　薩網婆縛　述磨含
X74n1497_p0784b23║（網，縛，並亡可切。述，輸律切）。
X74n1497_p0784b24║（誦呪三徧，候聲畢，方動鐃鈸下去。誦呪皆例此。法師想自身及大眾施主，外身內心，皆悉清淨。
X74n1497_p0784c01║表白振鈴，述安慰伽藍神偈呪）。
X74n1497_p0784c02║十八神王承佛勅，常於徧界護伽藍，
X74n1497_p0784c03║維茲清淨法王宮，必有明神來宿衛。
X74n1497_p0784c04║此日虔興平等供，法音交唱眾無譁。
X74n1497_p0784c05║仰憑密語為加持，慰悅神心增勝力。
X74n1497_p0784c06║我佛如來有安慰諸神真言，謹當宣誦。
X74n1497_p0784c07║南無　三曼嚲（丁可切）沒䭾（上）南　唵度嚕度嚕
X74n1497_p0784c08║地尾　娑訶
X74n1497_p0784c09║（誦呪三徧畢，法眾動鈸）。（法師想伽藍諸神，咸皆慰喜，永願守護。或在族姓家，
X74n1497_p0784c10║表白振鈴，誦安慰宅神偈呪。若在伽藍中，不用。）
X74n1497_p0784c11║維此住居勤守土，護安人物顯諸神。
X74n1497_p0784c12║威靈自用既無私，訶禁不祥應有法。
X74n1497_p0784c13║此日虔興平等供，聖凡俱會異常居。
X74n1497_p0784c14║仰憑密語為加持，將使神心無畏恐。
X74n1497_p0784c15║我佛如來有安慰諸神真言，謹當宣誦（呪語如前）。
X74n1497_p0784c16║（誦呪三徧畢，動鈸）。（法師想住居六神咸皆慰喜，常加守護　族姓家用，止此
X74n1497_p0784c17║表白振鈴述然香偈呪）。
X74n1497_p0784c18║此岸栴檀非別物，元從清淨自心生。
X74n1497_p0784c19║若人能以一塵燒，眾氣自然皆具足。
X74n1497_p0784c20║此日虔興平等供，欲令法界普熏聞。
X74n1497_p0784c21║仰憑密語為加持，將使施心咸徧達。
X74n1497_p0784c22║我佛如來有然香達信真言，謹當宣誦。
X74n1497_p0784c23║唵什筏栗多（上）末儞（平）阿鉢羅句吒（竹駕切）蘇（上）破
X74n1497_p0784c24║（上）（二合）囉（上）尼（上）毗迦知（上）虎𤙖（呼今切）（二合）
X74n1497_p0785a01║（誦呪三徧畢，動鈸）。（法師想此香雲，普熏法界三寶前，通達信心，無不周徧。）（表白，上香，白言：）
X74n1497_p0785a02║經典所在，即如來舍利之身；法道能弘，必大德僧伽
X74n1497_p0785a03║之士。惟茲一處，具有三尊。天人常起護持，堂宇固應
X74n1497_p0785a04║光潔。今則將開勝會，永異他時。自非結界以加威，何
X74n1497_p0785a05║使修齋之如式。恪遵至誥，全䇿奇勳。妙香熏馥於空
X74n1497_p0785a06║中，淨水洒清於地上。凡曰方隅之所，悉同城壘之堅。
X74n1497_p0785a07║雖密藉於真言，實冥資於圓觀。將見瓊林風動，玉殿
X74n1497_p0785a08║雲披。懸寶葢於層霄，聳華臺於廣座。千幢旛而交擁，
X74n1497_p0785a09║眾伎樂以旁羅。惟茲淨想之所成，是即靈山之未散。
X74n1497_p0785a10║既彰此用，更召諸神。冀肅靜於壇場，俾驅除於魔障。
X74n1497_p0785a11║△下文旋姓家用。
X74n1497_p0785a12║寂光為土，固不外於凡居；聖賢之人，或有殊於族姓。
X74n1497_p0785a13║謂觀其身，則根塵起穢；及言其處，則土石生埃。由心
X74n1497_p0785a14║中之因行無良，故世間之果報若是。今則將開勝會，
X74n1497_p0785a15║永異他時。自非結界以加威，何使修齋之如式。恪遵
X74n1497_p0785a16║至誥，全䇿奇勳。妙香熏馥於空中，淨水洒清於地上。
X74n1497_p0785a17║凡曰方隅之所，悉同城疊之堅。雖密藉於真言，實冥
X74n1497_p0785a18║資於妙觀。將見瓊林風動，玉殿雲披。懸寶葢於層霄，
X74n1497_p0785a19║聳華臺於廣座。千幢旛而交擁，眾伎樂以旁羅。惟茲
X74n1497_p0785a20║淨想之所成，是即靈山之未散。既彰此用，更召諸神。
X74n1497_p0785a21║冀肅靜於壇場，俾驅除於魔障。
X74n1497_p0785a22║（表白執爐振鈴，召請諸聖結界）。
X74n1497_p0785a23║一心奉請如來化現圓滿神通大穢迹金剛聖者并
X74n1497_p0785a24║諸眷屬。
X74n1497_p0785b01║惟願不違本誓，哀憫有情，臨降道場，護持結界。
X74n1497_p0785b02║（大眾和香花請）。
X74n1497_p0785b03║我今奉宣本尊真言，願垂加護。
X74n1497_p0785b04║唵佛舌　屈聿摩訶　鉢囉恨那礙（許）勿汁勿
X74n1497_p0785b05║　醯摩尼　微吉微　摩那棲　唵斫急那　烏深
X74n1497_p0785b06║暮　屈聿　𤙖𤙖（呼今）吽（于今）泮泮泮泮泮（潑）娑訶
X74n1497_p0785b07║（誦呪三徧畢，動鼓鈸）。（法師想聖者威儀，無量眷屬降入道場，正中面外而立。唐太宗朝，有人持此呪多
X74n1497_p0785b08║驗。朝廷以為惑眾，禁抑不令誦。遂勅藏本削除十字。後有錢塘西湖菩提寺慧持沙門，遇蜀中高德教授
X74n1497_p0785b09║穢迹，持法復得全呪。誦及二年，大有感驗。能令杵升虗空，隨意而徃。呪水治病，無不愈者。今世間傳多此
X74n1497_p0785b10║加句，全本與藏不同。）
X74n1497_p0785b11║一心奉請大威德大忿怒甘露軍茶利等十大明王
X74n1497_p0785b12║并諸眷屬
X74n1497_p0785b13║惟願不違本誓，哀憫有情，臨降道場，護持結界。
X74n1497_p0785b14║（大眾和香華請）
X74n1497_p0785b15║我今奉宣本尊真言，願垂加護。
X74n1497_p0785b16║唵戶盧戶盧　底瑟吒　底瑟吒　盤陀盤陀
X74n1497_p0785b17║　阿那阿那　阿密哩帝　烏𤙖（二合）𭠒（潑）
X74n1497_p0785b18║（誦呪三徧畢，動鈸）。（法師想聖者威儀，無量眷屬降入道場，住立左邊。）
X74n1497_p0785b19║一心奉請大梵天王帝釋天主護世四王天龍八部
X74n1497_p0785b20║并諸眷屬
X74n1497_p0785b21║惟願不違本誓，哀憫有情，臨降道場，護持結界。
X74n1497_p0785b22║（大眾和香花請）。
X74n1497_p0785b23║我今奉宣普召請八部真言，願垂加護。
X74n1497_p0785b24║唵薩婆提婆那伽　阿（去）那唎　莎訶
X74n1497_p0785c01║（誦呪三徧畢，動鈸）。（法師想天龍八部，無量眷屬，降入道場，住立右邊。）
X74n1497_p0785c02║一心奉請此一住處僧伽藍內護正法者福德大神
X74n1497_p0785c03║并諸眷屬
X74n1497_p0785c04║惟願不違本誓，哀憫有情，守衛道場，護持結界。
X74n1497_p0785c05║（大眾和香花請）。
X74n1497_p0785c06║我今奉宣召請真言，願垂加護。
X74n1497_p0785c07║唵步布哩　迦哩哆哩　怛他訝多耶
X74n1497_p0785c08║（誦呪三徧畢，動鈸）。（法師想伽藍諸神至道場門首住立，兩邊　族姓家當請此位。）
X74n1497_p0785c09║一心奉請城隍當境諸廟侯王住居六神家庭香火
X74n1497_p0785c10║并諸眷屬
X74n1497_p0785c11║惟願不違本誓，哀憫有情，守衛道場，護持結界。
X74n1497_p0785c12║（大眾和香花請）。
X74n1497_p0785c13║我今奉宣召請真言，願垂加護。
X74n1497_p0785c14║唵步布哩　迦哩哆哩　怛他訝多耶
X74n1497_p0785c15║（誦呪三徧畢，動鈸）。（法師想城隍各廟住居六神，至道場門首住立兩邊。）（表白白言）。
X74n1497_p0785c16║上來召請，已荷光臨。環衛道場，如雲密布。心進勇銳，
X74n1497_p0785c17║咸起護持。少俟須臾，奉行結界。
X74n1497_p0785c18║（法師想無量金剛、天神八部及諸眷屬，各嚴兵仗，環列四方，守護道場內外。）（表白，振鈴，述偈，白諸聖賢，
X74n1497_p0785c19║行結界法，初結地方界。）
X74n1497_p0785c20║恭白十方三寶眾，明王穢迹眾威神，
X74n1497_p0785c21║梵王帝釋四天王，八部天龍咸護念，
X74n1497_p0785c22║此日將修平等供，要令此地異常居。
X74n1497_p0785c23║須憑神力為加持，清淨光明同佛剎。
X74n1497_p0785c24║我今持誦吉利忿怒真言，加持淨水散洒此地結地
X74n1497_p0786a01║方界，當願此地之下深百由旬，如淨瑠璃永無垢穢。
X74n1497_p0786a02║唵枳里枳里　跋折羅䟦折里　部訥　畔陀畔
X74n1497_p0786a03║陀　虎𤙖（二合）泮（枳，音吉。𤙖，呼今切。泮，音潑。折，音日）
X74n1497_p0786a04║（表白，兩手執盂，滿盛井花水，誦呪七徧訖，以水周回洒地）。（法師隨前言願想）。（表白白言，次結方
X74n1497_p0786a05║隅界。）
X74n1497_p0786a06║我今持誦金剛部心真言，加持淨水，散洒四方，結方
X74n1497_p0786a07║隅界。當願此道場內，周帀四方，如金剛城牆，堅固莫
X74n1497_p0786a08║犯。
X74n1497_p0786a09║唵　縛日囉（二合）地勒迦（輕呼）（縛，亡可切。）
X74n1497_p0786a10║（表白執水盂，誦呪七徧訖，以水洒道場四方，法師隨前言願想。）（表白白言三，結虗空界。）
X74n1497_p0786a11║我今持誦蘇悉地真言，加持妙香，熏馥空中，結虗空
X74n1497_p0786a12║界。當願此空之上，過百由旬，香雲普覆，如大寶葢。
X74n1497_p0786a13║（已上結界三呪，並出蘇悉地經）。
X74n1497_p0786a14║唵素悉地　迦履　入縛里嚲難　那牟謨羅㰤
X74n1497_p0786a15║曳　入縛囉入縛囉　畔駄畔駄（上）㰤（火）羅㰤那
X74n1497_p0786a16║虎吽𭠒（潑）
X74n1497_p0786a17║（表白濃，然香執爐，誦呪七徧，執爐周回道場，熏於空中。）（法師隨前言願想）。（表白白言）。
X74n1497_p0786a18║上來結界作法已成，上下四方廣博嚴淨，如諸佛剎
X74n1497_p0786a19║有大光明，堪奉聖人宜開法會，願諸賢聖嚴護道場，
X74n1497_p0786a20║毋使邪魔有所干犯。
X74n1497_p0786a21║（法師施主上香，表白啟請，大士白言：）
X74n1497_p0786a22║恭聞聖觀自在於過去時始住初地，值千光王如來
X74n1497_p0786a23║為說廣大圓滿無礙大悲心大陀羅尼，令與眾生作
X74n1497_p0786a24║大利益。是時大士一聞此呪頓超八地，至今釋迦如
X74n1497_p0786b01║來與諸菩薩普會補怛落迦山之時，惟我大士躬對
X74n1497_p0786b02║如來，以大悲心說此章句，流通世間無不蒙益。當知
X74n1497_p0786b03║此呪猶如妙藥名阿伽陀，一切諸病無所不治。是故
X74n1497_p0786b04║誦此呪者，三惡道業無所不壞，諸佛國土無不得生，
X74n1497_p0786b05║功德巍巍莫可稱歎。我等茲日受施主請，開建道場
X74n1497_p0786b06║修平等供，先於此地普召諸神，行結界法用為嚴淨。
X74n1497_p0786b07║是以復於此時恭請菩薩大士，以真言力重加法水，
X74n1497_p0786b08║增益勝用廣大難思，將使羣生舉蒙解脫。
X74n1497_p0786b09║一心奉請千手千眼大慈大悲觀世音自在菩薩摩
X74n1497_p0786b10║訶薩。（三請）
X74n1497_p0786b11║惟願不違本誓，哀憫有情，降臨道場，加持呪水。
X74n1497_p0786b12║（大眾和香花請）。
X74n1497_p0786b13║我今持誦聖觀自在菩薩所宣廣大圓滿無礙大悲
X74n1497_p0786b14║心大陀羅尼，願垂加護。
X74n1497_p0786b15║南無喝囉怛那哆囉夜㖿　南無阿[口*(鯬-魚+木)]㖿　婆盧
X74n1497_p0786b16║羯帝爍鉢囉㖿　菩提薩哆婆㖿　摩訶薩哆婆
X74n1497_p0786b17║㖿　摩訶迦盧尼迦㖿　唵薩皤囉罰曳　數怛
X74n1497_p0786b18║那怛寫　南無悉吉利埵伊蒙阿利㖿　婆盧吉
X74n1497_p0786b19║帝室佛囉楞駄婆　南無那囉謹墀　醘唎摩訶
X74n1497_p0786b20║皤哆沙咩（羊鳴音）薩婆阿他豆輸朋　阿逝孕　薩
X74n1497_p0786b21║婆薩哆　那摩婆薩哆（藏本無此五字）那摩婆伽　摩罰
X74n1497_p0786b22║特豆　怛姪他　唵阿婆盧醯　盧迦帝　迦羅
X74n1497_p0786b23║帝夷醯唎　摩訶菩提薩埵　薩婆薩婆摩羅摩
X74n1497_p0786b24║羅　摩醯摩醯唎駄孕　俱盧俱盧羯懞　度盧
X74n1497_p0786c01║度盧罰闍㖿帝　摩訶罰闍㖿帝　陀羅陀羅
X74n1497_p0786c02║　地唎尼　室佛囉耶　遮羅遮羅摩摩罰摩囉
X74n1497_p0786c03║　穆帝囇　伊醯伊醯　室那室那　阿羅[日*參]佛羅
X74n1497_p0786c04║舍利　罰沙罰嘇　佛羅舍耶　呼盧呼盧摩囉
X74n1497_p0786c05║呼盧呼盧醯利　娑囉娑囉　悉利悉利　蘇盧
X74n1497_p0786c06║蘇盧　菩提夜菩提夜　菩䭾夜菩駄夜　彌帝
X74n1497_p0786c07║利夜　那囉謹墀　地唎瑟尼那　波夜摩那
X74n1497_p0786c08║　娑婆訶　悉陀夜　娑婆訶　摩訶悉陀夜　娑
X74n1497_p0786c09║婆訶　悉陀喻藝　室皤囉耶　娑婆訶　那囉
X74n1497_p0786c10║謹墀　娑婆訶　摩囉那囉　娑婆訶　悉囉僧
X74n1497_p0786c11║阿穆佉耶　娑婆訶　娑婆摩訶阿悉陀夜　娑
X74n1497_p0786c12║婆訶　者吉囉阿悉陀夜　娑婆訶　波陀摩羯
X74n1497_p0786c13║悉哆夜　娑婆訶　那囉謹墀皤伽囉耶　娑婆
X74n1497_p0786c14║訶　摩婆利勝羯囉夜　娑婆訶　南無喝囉怛
X74n1497_p0786c15║那哆囉夜㖿　南無阿唎㖿婆盧吉帝　爍皤囉
X74n1497_p0786c16║夜　娑婆訶　唵（藏本有此一字）悉殿都　漫哆囉　鉢
X74n1497_p0786c17║駄耶　娑婆訶
X74n1497_p0786c18║（表白執水盂，誦呪三徧）。（法師想大士端處道場，放眉間光入此水中，以彰聖用。　此呪世間傳誦者失
X74n1497_p0786c19║去六字，今依大藏千手千眼大悲經錄出，庶使誦者呪語周足，可期聖驗。）（法師施主上香）。（表白啟請
X74n1497_p0786c20║毗盧遮那佛，白言：）
X74n1497_p0786c21║恭聞聖觀自在為諸大眾乞請釋迦世尊，為說十方
X74n1497_p0786c22║剎土一切毗盧遮那如來，皆同一時各伸右手，以摩
X74n1497_p0786c23║清淨蓮華明王之頂，同說不空大灌頂光真言。若有
X74n1497_p0786c24║過去十惡、五逆、四重諸罪，聞此二三七徧經耳根者，
X74n1497_p0787a01║即得滅除。若諸眾生具造惡業，身壞命終，墮諸惡趣，
X74n1497_p0787a02║以是真言加持土沙，散其身上及以塔墓。彼所亡者，
X74n1497_p0787a03║若在惡趣，應時即得光明及身，除諸罪報，令所苦身
X74n1497_p0787a04║生極樂國，乃至菩提永不退墮。我等茲日受施主請，
X74n1497_p0787a05║開建道場，修平等供。先於此地普召諸神，行結界法，
X74n1497_p0787a06║用為嚴淨。及為恭請聖觀自在，以大悲心所說章句，
X74n1497_p0787a07║重加法水，增益勝用。是以復於此時，專誠恭請十方
X74n1497_p0787a08║毗盧遮那如來，以灌頂光加持此水，令使功能倍復
X74n1497_p0787a09║增勝。然後以此最勝法水，徧洒道場及以內外，是處
X74n1497_p0787a10║非處，若根若塵，一洒一沾，光明煥發。當知此地即為
X74n1497_p0787a11║淨土，當知此日可轉法輪，十方賢聖無不雲臨，六道
X74n1497_p0787a12║羣生無不奔赴，大開法施，普度迷流，罄法界中，咸蒙
X74n1497_p0787a13║解脫。
X74n1497_p0787a14║一心奉請十方剎土一切毗盧遮那不空如來（三請）
X74n1497_p0787a15║惟願不違本誓，哀憫有情，臨降道場，加持呪水。
X74n1497_p0787a16║（大眾和香花請）。
X74n1497_p0787a17║我今持誦毗盧遮那如來所說不空大灌頂光真言，
X74n1497_p0787a18║願垂加護。
X74n1497_p0787a19║唵（一）　㫊（烏可切）暮伽（上）廢（無計切）嚕者娜（二）　摩訶畝陀
X74n1497_p0787a20║（能乙切）囉麼抳（儗）（三）　鉢頭麼（二合）入縛（二合）攞（四）　跛囉（二合）
X74n1497_p0787a21║韈嚲野𤙖（五）
X74n1497_p0787a22║（表白捧水盂，誦呪七徧）。（法師想十方如來，環坐道場，共放眉間玉毫光，入此水中，以彰聖用。世人傳誦，
X74n1497_p0787a23║字句多不正。今依藏中不空罥索經，錄出善本。）（表白白言）。
X74n1497_p0787a24║上來奉請，諸佛菩薩，明王諸天，各以威神，加被我輩，
X74n1497_p0787b01║誦持真言，不違法則，加持淨水，有大力用，即此法門，
X74n1497_p0787b02║圓顯三德。是以如瑠璃寶，清淨光明，無有染礙，即法
X74n1497_p0787b03║身德；如如意珠，雨一切寶，無不具足，即般若德；如轉
X74n1497_p0787b04║輪王，所向自在，無有𦊱礙，即解脫德。呪既三德，水亦
X74n1497_p0787b05║三德，全呪是水，全水是呪，體用不二，同一祕藏。我今
X74n1497_p0787b06║以此三德祕藏真言淨水，散洒此地道場內外，上天
X74n1497_p0787b07║下地，中土四方，隨水所至，皆成結界。當願此處道場，
X74n1497_p0787b08║香華飲食，一切供事，承此力故，一一出生，無有限量；
X74n1497_p0787b09║舉行法事，沙門大眾，承此力故，一一根塵，無不清淨；
X74n1497_p0787b10║修齋施主，承事之人，承此力故，一一身心，無不光潔；
X74n1497_p0787b11║乃至遠及界外往來之人，身衣不潔，飲啖葷辛，或故
X74n1497_p0787b12║或誤，輒入道場，以呪力故，化為清淨；一切邪魔，及闡
X74n1497_p0787b13║提者，非毀三寶，好作留難，以呪力故，咸發道心，若讚
X74n1497_p0787b14║若謗，皆得為緣。如此觀心，方名普度。更憑眾等，同誦
X74n1497_p0787b15║真言，散洒法水，周行諸處。
X74n1497_p0787b16║（表白舉大悲呪，執水盂，領眾前行，處處散洒。若道場外造食，召請浴室，及迎引經過諸處。）（法師執手爐，
X74n1497_p0787b17║領施主後行，復回道場）。（表白白諸聖賢宣意旨）。（表白大眾，於道場左邊，施主右邊，宜各攝心，拱聽設
X74n1497_p0787b18║問。）（法師正中立設問）。
X74n1497_p0787b19║日吉時良，開建法會，肅恭齋法，意在於何？敢請施主，
X74n1497_p0787b20║及以大眾，宜各諦聽，今當為說。法界聖凡，水陸普度，
X74n1497_p0787b21║大齋勝會，以此定名。此名既立，必有其義，名義若正，
X74n1497_p0787b22║方是今宗。何謂法界？理常一故，諸佛眾生，性平等故。
X74n1497_p0787b23║何謂聖凡？十事異故，佛及三乘，是名為聖，六道羣生，
X74n1497_p0787b24║是名為凡，事雖有十，理常是一。何謂水陸？舉依報故，
X74n1497_p0787c01║六凡所依，其處有三，謂水陸空，皆受報處，今言水陸，
X74n1497_p0787c02║必攝於空，又此二處，其苦重故。何謂普度？無不度故，
X74n1497_p0787c03║六道雖殊，俱解脫故。何謂大齋？以食施故，若聖若凡，
X74n1497_p0787c04║無不供故。何謂勝會？以法施故，六凡界中，蒙勝益故。
X74n1497_p0787c05║名義既正，其位何以？謂上下堂，各分十位，位復開十，
X74n1497_p0787c06║總為二百，包括殆盡，是詳非略，食有多寡，隨施者意，
X74n1497_p0787c07║位無增損，茲為定制。今此立法，勿令有疑，如法非法，
X74n1497_p0787c08║兩者須知。戒德高遠，觀道幽微，有一不如，不名法師。
X74n1497_p0787c09║信三寶尊，念六道苦，如此發心，是名施主。進止有法，
X74n1497_p0787c10║梵音遠聞，有一不如，不名秉文。善知節度，有正有從，
X74n1497_p0787c11║如此合宜，是名法眾。結界護淨，禁止無良，有一不如，
X74n1497_p0787c12║不名道場。香燈畢陳，肴饍具備，如此潔精，是為供事。
X74n1497_p0787c13║敢告施主，若彼若我，宜當如法，遠離諸過。今者所作，
X74n1497_p0787c14║非是小緣，上奉四聖，下及六凡，一時等供，無不周徧，
X74n1497_p0787c15║檀風普熏，於斯可見。有能修此，真法供養，不緣於心，
X74n1497_p0787c16║不住於相。不住相者，忘情照理，如斯行施，功用莫比。
X74n1497_p0787c17║無能施者，無受施人，無中間物，皆畢竟空。施者受者，
X74n1497_p0787c18║及所施物，莫不宛然，即難思假。非有非無，非非有無，
X74n1497_p0787c19║雙亡雙照，為絕待中。如此法施，盡未來際，法界常融，
X74n1497_p0787c20║唯一三諦。
X74n1497_p0787c21║（設問畢，大眾出道場。此結界處，天神森布，宜加敬畏。須預囑一謹信淨人，嚴為守護，勿令雜人出入，汙犯
X74n1497_p0787c22║淨界。　大眾茶湯罷，至門首發符。）
X74n1497_p0787c23║行發符法事
X74n1497_p0787c24║（門首先設四符使位，具茶湯鮮果財馬，及別案列請書奏狀符牒關牒等訖，眾動鐃鈸）。（法師施主次第
X74n1497_p0788a01║上香，表白白言：）
X74n1497_p0788a02║至心歸命，請十方法界諸佛法僧。（眾和）
X74n1497_p0788a03║常住三寶。
X74n1497_p0788a04║（表白執爐振鈴然香達信白言）。
X74n1497_p0788a05║香從心生，心由香達。不居三際，可徧十方。雖法爾之
X74n1497_p0788a06║如然，亦施者之能致。是故諸佛聞之而加護，羣生於
X74n1497_p0788a07║此以蒙熏。欲期勝益之全彰，更誦密言而助顯。
X74n1497_p0788a08║我佛如來有然香達信真言，謹當宣誦。
X74n1497_p0788a09║唵什伐栗多摩你　阿鉢羅句吒　蘇破囉尼
X74n1497_p0788a10║毗迦知　虎𤙖
X74n1497_p0788a11║（誦呪三徧，動鈸）。（法師想此香雲徧滿法界，一切聖賢悉皆覺知，生歡喜心。）（表白以先所呪水別分一
X74n1497_p0788a12║器，預置几上，至此白言：）
X74n1497_p0788a13║寶器晶熒，靈泉演漾。三加祕密，一洒清涼。即四座以
X74n1497_p0788a14║光嚴，徧十方而涓潔。遠塵離垢，感聖招賢。允在茲時，
X74n1497_p0788a15║躬行斯道。
X74n1497_p0788a16║我佛如來有洒淨真言，謹當宣誦。
X74n1497_p0788a17║唵伐什囉　賒咩（羊鳴音）耶　吽癹（潑）悉哩摩呬（戲）
X74n1497_p0788a18║薩訶
X74n1497_p0788a19║（誦呪三徧，動鈸）。（表白持水散洒四座周回一處）。（法師想水到處，嚴淨光明，即成結界。
X74n1497_p0788a20║表白振鈴白言：）
X74n1497_p0788a21║伏聞覺皇憫燄口之徒，初令奉斛；梁帝感神僧之夢，
X74n1497_p0788a22║遂啟修齋。雖偏標水陸之名，實等供聖凡之眾。所謂
X74n1497_p0788a23║於三尊則加敬，言羣品則興悲。極上天下地以無遺，
X74n1497_p0788a24║何彼界此疆之有間。凡居異趣，咸示真修。故茲託事
X74n1497_p0788b01║於多儀，必使成功於普度。今則仰遵內教，恭按靈科。
X74n1497_p0788b02║開法會以濟迷流，固自專於主者；扣帝閽而發大號，
X74n1497_p0788b03║正有賴於使乎。爰恪意以奉迎，冀聞呼而即至。
X74n1497_p0788b04║至心奉請神通自在威德難量四天捷疾持符使者
X74n1497_p0788b05║并諸眷屬
X74n1497_p0788b06║惟願不違本誓，哀憫有情，是日今時，降臨法會。
X74n1497_p0788b07║（大眾和香花，請動鈸，下皆例此。）
X74n1497_p0788b08║至心奉請神通自在威德難量空行捷疾持符使者
X74n1497_p0788b09║并諸眷屬
X74n1497_p0788b10║惟願不違本誓，哀憫有情，是日今時，降臨法會。
X74n1497_p0788b11║至心奉請神通自在威德難量地行捷疾持符使者
X74n1497_p0788b12║并諸眷屬
X74n1497_p0788b13║惟願不違本誓，哀憫有情，是日今時，降臨法會。
X74n1497_p0788b14║至心奉請神通自在威德難量地府捷疾持符使者
X74n1497_p0788b15║并諸眷屬
X74n1497_p0788b16║惟願不違本誓，哀憫有情，是日今時，降臨法會。
X74n1497_p0788b17║我佛如來有召請真言，謹當宣誦。
X74n1497_p0788b18║唵步布哩　迦哩哆哩　怛他誐多耶
X74n1497_p0788b19║（誦呪三徧，動鈸）。（法師想使者，各有百千眷屬，從空而來，依位而立。）（表白振鈴少時讚德述意）。
X74n1497_p0788b20║雲擁旌幢，風行部曲。彷彿九霄而下，徘徊四座之間。
X74n1497_p0788b21║冀暫駐於光儀，將委宣於悃[款-士+止]。恭惟四大使者，自強
X74n1497_p0788b22║不息，得一以靈。用之則行，威而不猛。霜襟默識，既經
X74n1497_p0788b23║緯於萬方；玉趾遠騰，載馳驅於億剎。庸謹奉辭之職，
X74n1497_p0788b24║矧多專對之才。惟妙闡於神通，實善權於方便。茲日
X74n1497_p0788c01║粵有大　國（云云）。
X74n1497_p0788c02║三寶（具位姓名）今月十五日，恭就（某處）開建法界聖
X74n1497_p0788c03║凡水陸普度大齋勝會，專為（答還心願）上報四恩，普
X74n1497_p0788c04║度羣生，俱蒙解脫（敘意，隨時改用）。然則聖凡異念，幽
X74n1497_p0788c05║顯殊途，非藉使人，何由徧達。故於此際，奉召諸神，諒
X74n1497_p0788c06║在聰明，必能知委。
X74n1497_p0788c07║（表白振鈴徧食白言）。
X74n1497_p0788c08║是心作食，全食為心，以由體用不殊，故得卷舒自在。
X74n1497_p0788c09║如是則六塵互徧，三德常融，微妙難思，出生無盡。用
X74n1497_p0788c10║憑觀道，密扶呪熏，將善導於事儀，俾圓成於法施。
X74n1497_p0788c11║我今持誦無量威德自在光明勝妙力陀羅尼，加持
X74n1497_p0788c12║法食，悉令周徧。
X74n1497_p0788c13║曩謨薩嚩怛他（引）（一）　㜸跢嚩路（引）枳（吉）帝（二）　唵（三）　三
X74n1497_p0788c14║䟦羅三䟦羅吽（引）（四）
X74n1497_p0788c15║（大眾同誦呪七徧畢）。（表白洒淨水於食上）。（法師想此供食，出生六塵，種種妙供，一時奉上，無所乏少。）
X74n1497_p0788c16║（表白振鈴，獻食白言：）
X74n1497_p0788c17║戒香芬郁，定水澄清。明智慧燈，具禪悅食。因行之華
X74n1497_p0788c18║初發，實相之果已圓。有能如是諦觀，則為以法供養。
X74n1497_p0788c19║載宣密語，用速至神。少賜從容，特垂歆享。
X74n1497_p0788c20║我佛如來有獻供養真言，謹當宣誦。
X74n1497_p0788c21║唵誐誐（牙）曩　三（去）婆（去）嚩　嚩日羅（二合）斛
X74n1497_p0788c22║（誦呪三徧畢，動鈸）。（法師想此獻供事，充足現前，諸神降享，莫不歡悅。）（法師振鈴少時，付囑使者）。
X74n1497_p0788c23║聖凡體同，迷悟心異。今此修齋而致請，或云赴感之
X74n1497_p0788c24║不齊。謂三寶諸天之居，固一念而可格。如六道羣生
X74n1497_p0789a01║之類，有屢呼而弗聞。蓋惡業重者，正苦留連。及邪見
X74n1497_p0789a02║多者，自為障閡。非賴使人之捷疾，曷通施者之勤渠。
X74n1497_p0789a03║至若具奏牘以進梵王，錄情文而于帝釋，符地府泰
X74n1497_p0789a04║山之所主，關城隍土境之諸神，咸仰體於至慈，即奉
X74n1497_p0789a05║行於大赦。推聖恩之曠蕩，拔惡趣之拘囚。悉使奔趨，
X74n1497_p0789a06║毋令退縮。如是則天人脩羅之黨，鬼畜泥犁之儔，藉
X74n1497_p0789a07║此時津濟之功，解億劫輪回之業。大崇至化，幸遇長
X74n1497_p0789a08║緣。冀益闡於聰明，肯恪遵於付託。不踰頃刻，徧達緘
X74n1497_p0789a09║封。毋使有違，自貽其咎。佛國天宮之異處，各謹攸司。
X74n1497_p0789a10║人寰地府之殊途，分當其任。昏昧弗知者，勸之以道。
X74n1497_p0789a11║凶頑自用者，攝之以威。有請必來，無一不至。所有意
X74n1497_p0789a12║旨，具在符文。別命披宣，試垂采聽。
X74n1497_p0789a13║（兩僧出前，就使者座側分立，依次讀牒文并獻狀。先四天，次空行，次地行，次地府。二人相間，作四番讀，不
X74n1497_p0789a14║可多人亂讀。）（表白振鈴發遣，符使白言）。
X74n1497_p0789a15║不速而疾，有感則通。威容儼日出之光，神足儗天行
X74n1497_p0789a16║之健。駕雲較而揚羽葆，載馳載驅；窮寶燄而徹風輪，
X74n1497_p0789a17║宜上宜下。幸毋廢命，須善為辭。事有勞煩，禮當攀送。
X74n1497_p0789a18║我佛如來有發遣真言，謹當宣誦。
X74n1497_p0789a19║唵麼訝羅　穆羯叉　目（誦呪三徧畢，動鐃鈸）。
X74n1497_p0789a20║（取奏狀請書牒文等，一處排列焚之。表白振鈴，奉送法師。想四符使分領所委文字，受命即行。十方世界，
X74n1497_p0789a21║無不通達。然後撤符使位，大眾進點心，至門首召請。焚財馬文書，須用淨紙與柴炭，度火焚之。切記不可
X74n1497_p0789a22║用燈燭度火。比聞冥府有蠟錢堆積，守者云：人間焚紙錢時，多於燭上度火，故油汙不可用，堆積於此。又
X74n1497_p0789a23║不可用杖攪碎。此等皆關涉有過，宜囑未知者，同用行之。）
X74n1497_p0789a24║法界聖凡水陸勝會修齋儀軌卷第一