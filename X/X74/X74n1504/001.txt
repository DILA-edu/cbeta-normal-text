X74n1504_p1078a01║
X74n1504_p1078a02║No. 1504-A
X74n1504_p1078a03║ 集南山禮讚序
X74n1504_p1078a04║
X74n1504_p1078a05║餘杭沙門釋　元照　述
X74n1504_p1078a06║吾祖聖師。盛績懿業備載于李邕行狀．嚴原本碑．大
X74n1504_p1078a07║宋高僧傳。後賢多採為讚頌。每至齋忌廣列供養。歌
X74n1504_p1078a08║而詠之以申哀慕之素。其來久矣。昔孤山法師首事
X74n1504_p1078a09║秉筆。葢酬兜率擇梧律師之請。其次霅谿法師患其
X74n1504_p1078a10║事儀尚闕音韻。有所未便。繼有作焉。天台真悟律師
X74n1504_p1078a11║兼而用之。以謂歌之不足。乃復操染。用擬三日。次第
X74n1504_p1078a12║間行。於是三本傳世。可謂金璧爭輝蘭菊擅美。後世
X74n1504_p1078a13║雖有作者。而才識辭翰不足以亞焉。故所不錄矣。然
X74n1504_p1078a14║據諸傳錄考校是非。或辭理未安。或軌儀有闕。竝為
X74n1504_p1078a15║加改。且使後學無惑於兩岐焉。甞試思之。佛化東傳。
X74n1504_p1078a16║四依弘闡者頗眾。雖行業著聞。或一文一讚足以稱
X74n1504_p1078a17║之。獨吾祖雖讚詠者殆至數家。卒未能盡其美。有以
X74n1504_p1078a18║見道高德遠。功深行密。非常情思議所及矣。同宗學
X74n1504_p1078a19║者尚不能稟訓脩身。想德追遠耶。元符三年祖忌日
X74n1504_p1078a20║序
X74n1504_p1078a21║
X74n1504_p1078a22║
X74n1504_p1078a23║
X74n1504_p1078a24║
X74n1504_p1078b01║
X74n1504_p1078b02║No. 1504
X74n1504_p1078b03║南山祖師禮讚文
X74n1504_p1078b04║
X74n1504_p1078b05║孤山沙門釋　智圓　述
X74n1504_p1078b06║竊以子產遺愛。尼父攸稱。召伯耳棠。詩人發詠。況乎
X74n1504_p1078b07║南山教主澄照大師立事立言。大闡毗尼之學。無偏
X74n1504_p1078b08║無黨恭行法密之宗。□夫離犯成持。從凡入聖。生我
X74n1504_p1078b09║慧命。育我法身。有茲罔極之恩。寧捨爾思之道。今則
X74n1504_p1078b10║俯臨諱日。緬想慈風。立身揚名。愧乏古賢之美。慎終
X74n1504_p1078b11║追遠。庶同孝子之心。由是略展香華。聊陳蘋藻。受福
X74n1504_p1078b12║匪齊於禴祭。薦神實類於潢汙。而乃輙吐蕪辭。用歌
X74n1504_p1078b13║遺烈。百獸率舞雖喻微躬。盛德形容安能盡詠。庶幾
X74n1504_p1078b14║慈眼。密照他心。來降道場。受茲供養。
X74n1504_p1078b15║一心奉請南山教主澄照大師。
X74n1504_p1078b16║惟願降臨道場受我供養（三徧請已。同聲稱讚。下同）。
X74n1504_p1078b17║代有覺人。為如來使。龍魔歸降。岳神奉事。聲飛五天。
X74n1504_p1078b18║辭驚萬古。金烏西沉。佛日東舉。稽首歸依。肇律宗主。
X74n1504_p1078b19║（至此。或陳敘。或讀疏。稱祖師名。下同）。
X74n1504_p1078b20║一心頂禮應機示跡誕靈京輦時身南山尊者。（下皆倣此）
X74n1504_p1078b21║明月貫懷彰吉夢支那誕質異常童
X74n1504_p1078b22║岐嶷雖居積善家融明潛悟無生理
X74n1504_p1078b23║六經洞曉微音遠三藏淹通內證深
X74n1504_p1078b24║美哉應以律師身即現律師而演律
X74n1504_p1078c01║故我一心歸命頂禮（下皆倣之）
X74n1504_p1078c02║一心頂禮弘慈乖範隱居撰鈔時身。
X74n1504_p1078c03║肥遁終南揚律藏刪繁補闕異羣宗
X74n1504_p1078c04║雄詞粲粲鬬朝霞奧義明明敵秋月
X74n1504_p1078c05║五乘軌導躋夷徑三寶舟航偶迅風
X74n1504_p1078c06║執文行事匪憑虗歷代重之為大訓
X74n1504_p1078c07║一心頂禮聲飛中表王臣欽奉時身。
X74n1504_p1078c08║秉持聲譽傳天竺德業清高動紫震
X74n1504_p1078c09║弉師西至詔翻經無畏東來願依止
X74n1504_p1078c10║圖容顯慶光遺烈贈號咸通振後塵
X74n1504_p1078c11║帝王崇仰異方師天下歸仁實希有
X74n1504_p1078c12║一心頂禮維持像教重編僧史時身。
X74n1504_p1078c13║操觚染翰編聯眾紀錄高僧功最深
X74n1504_p1078c14║屬辭比事敘羣賢懲惡勸善垂來世
X74n1504_p1078c15║緇侶咸欽史遷筆鴻儒悉仰董狐才
X74n1504_p1078c16║後昆披閱盡思齊能使真風無墜地
X74n1504_p1078c17║一心頂禮克期進業常行在定時身。
X74n1504_p1078c18║般舟三昧勤修習戾止清官古寺深
X74n1504_p1078c19║九旬精進息諸緣萬境銷融歸一念
X74n1504_p1078c20║聲傳遠谷晴時磬燼落秋堂雨夜燈
X74n1504_p1078c21║羣龍禮謁變人形改惡悛心咸攝毒
X74n1504_p1078c22║一心頂禮人天歸仰幽靈顯瑞時身。
X74n1504_p1078c23║隱居沁部天童侍行道西明太子隨
X74n1504_p1078c24║律相冥同聖者談佛牙潛自那吒授
X74n1504_p1079a01║白泉㶑灔神人指倣掌幽閑猛獸馴
X74n1504_p1079a02║如斯奇瑞世希聞盛德巍巍懸日月
X74n1504_p1079a03║一心頂禮開基選勝築壇重受時身。
X74n1504_p1079a04║發揮像教超前古爰向神州築寶壇
X74n1504_p1079a05║巍巍五級鎮金園肅肅四隅列天主
X74n1504_p1079a06║規模應法那含禮締構成功賓度來
X74n1504_p1079a07║躋陞納戒法身全二眾于今咸受賜
X74n1504_p1079a08║一心頂禮報終化滿遷神內院時身。
X74n1504_p1079a09║閻浮提國緣將謝覩支陀宮果欲圓
X74n1504_p1079a10║天人先獻棘林香安坐尋終京輦寺
X74n1504_p1079a11║空華不實從生滅水月無心任去來
X74n1504_p1079a12║對揚慈氏繼波離願見下生談律藏
X74n1504_p1079a13║至心懺悔（執爐同聲思過乞懺。下同）
X74n1504_p1079a14║我輩自從無始劫一迷真淨作塵勞
X74n1504_p1079a15║循環諸有受微形經歷多生嬰眾苦
X74n1504_p1079a16║愛河浩浩都忘返朽宅炎炎不畏焚
X74n1504_p1079a17║偶生人道具諸根獲廁玄門參五眾
X74n1504_p1079a18║祝髮壞衣殊外俗登壇稟戒等塵沙
X74n1504_p1079a19║內無高志慕超昇外逐塵緣甘下劣
X74n1504_p1079a20║善根微薄隨時失惡習纏綿觸境生
X74n1504_p1079a21║浮囊全與阻長川車軸俱摧當險道
X74n1504_p1079a22║腐爛若為堪信施麤疎殊未合真規
X74n1504_p1079a23║何啻癡猿得樹枝更逾渴鹿奔陽焰
X74n1504_p1079a24║業性如空雖叵得苦緣相會必無差
X74n1504_p1079b01║一失人身不可追永沉異趣何由出
X74n1504_p1079b02║每念死生懷恐懼敢傾肝膽盡披陳
X74n1504_p1079b03║曩劫今生一切時六根三業無邊罪
X74n1504_p1079b04║仰對聖慈俱懺悔即同霜雪頓消鎔
X74n1504_p1079b05║重性輕遮誓秉持深禪玅慧期開悟
X74n1504_p1079b06║三行雄文因習學一乘實道始知歸
X74n1504_p1079b07║半偈遺身事可聞千生粉骨恩難報
X74n1504_p1079b08║力荷真乘光佛化重扶彛範整僧宗
X74n1504_p1079b09║三聚圓修趣涅槃四生盡導歸安養
X74n1504_p1079b10║大虗尚可窮邊際我誓終當不動移
X74n1504_p1079b11║更希護念賜冥加庶乎願行皆成就
X74n1504_p1079b12║懺悔已。至心歸命頂禮。
X74n1504_p1079b13║
X74n1504_p1079b14║右孤山法師讚。元作羅漢禮請之聲。前無歎德。後
X74n1504_p1079b15║懺悔止有四句。今將唐穆宗真讚并自作懺願偈
X74n1504_p1079b16║補之。頗有倫序。第六章按李邕行狀。佛牙乃天神
X74n1504_p1079b17║捷疾所獻。那吒但隨侍而已。亦有它文指那吒者。
X74n1504_p1079b18║故且存焉。後霅溪讚亦循舊說。失考行狀故也。
X74n1504_p1079b19║
X74n1504_p1079b20║南山祖師禮讚文