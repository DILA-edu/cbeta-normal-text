X75n1511_p0083a01║釋迦如來應化錄下（一）
X75n1511_p0083a02║報恩寺沙門　寶成　編集
X75n1511_p0083a03║夫人滿願
X75n1511_p0083a04║觀無量壽佛經云：王舍城有太子名阿闍世，隨順調
X75n1511_p0083a05║達惡友之教，收執父王頻婆娑羅、母韋提希夫人，幽
X75n1511_p0083a06║閉深宮，不令復出。時韋提希被幽閉已，愁憂憔悴，向
X75n1511_p0083a07║佛作禮，而作是言：世尊威重，無由得見。爾時世尊與
X75n1511_p0083a08║目犍連．阿難．釋梵護世從空而來。韋提希白言：世尊！
X75n1511_p0083a09║我宿何罪，生此惡子？唯願世尊為我廣說無憂惱處，
X75n1511_p0083a10║我當往生不樂閻浮提五濁惡世。佛放眉間光，遍照
X75n1511_p0083a11║十方世界。佛告韋提希：西方極樂世界阿彌陀佛去
X75n1511_p0083a12║此不遠，汝當繫念諦觀彼國。欲生彼國者，當修三福：
X75n1511_p0083a13║一者、孝養父母，奉事師長，慈心不殺，修十善業；二者、
X75n1511_p0083a14║受持三歸，具足眾戒，不犯威儀；三者、發菩提心，深信
X75n1511_p0083a15║因果，讀誦大乘，勸進行者。應當一心繫念諦觀西方
X75n1511_p0083a16║極樂世界阿彌陀佛及觀世音菩薩．大執至菩薩坐
X75n1511_p0083a17║蓮華上，佛菩薩像皆放光明，其光金色，遍滿彼國。此
X75n1511_p0083a18║想成時，往生彼國。
X75n1511_p0083a19║鸚鵡請佛
X75n1511_p0083a20║百緣經云：佛於祇園將詣摩竭提國，值諸群鳥中有
X75n1511_p0083a21║鸚鵡王遙見佛來，飛騰虗空，逆道奉迎。唯願世尊及
X75n1511_p0083a22║比丘僧慈哀憐愍，詣我林中，受一宿請。佛即然可。時
X75n1511_p0083a23║鸚鵡王知佛許已，還歸本林，勑諸鸚鵡各來奉迎。爾
X75n1511_p0083a24║時世尊將諸比丘詣鸚鵡林，各敷坐具，在於樹下坐
X75n1511_p0083b01║禪思惟。時鸚鵡王見佛比丘寂然宴坐，甚懷喜悅，通
X75n1511_p0083b02║夜飛翔，遶佛比丘。回向顧視，無諸師子、虎狼、惡獸及
X75n1511_p0083b03║以盜賊觸惱世尊及比丘僧。至明清旦，世尊進引，鸚
X75n1511_p0083b04║鵡歡喜，在前引導，向王舍城白頻婆娑羅王言：世尊
X75n1511_p0083b05║今者將諸比丘遂來在近，唯願大王設諸餚饍，逆道
X75n1511_p0083b06║奉迎。時頻婆娑羅王聞是語已，勑設餚饍，執持幢幡、
X75n1511_p0083b07║香華、妓樂，將諸群臣逆道奉迎。時鸚鵡王於其夜中
X75n1511_p0083b08║即便命終，生忉利天。從天下來，報世尊恩，齎持香華
X75n1511_p0083b09║而供養佛，頭面頂禮。佛即為其說四諦法，心開意解，
X75n1511_p0083b10║得須陀洹果。
X75n1511_p0083b11║惡牛蒙度
X75n1511_p0083b12║百緣經云：佛在驕薩羅國，欲詣勒那樹下。至一澤中，
X75n1511_p0083b13║有五百水牛，甚大兇惡。復有五百牧牛人遙見佛來，
X75n1511_p0083b14║將諸比丘從此道行，高聲呌喚：唯願世尊莫行此道。
X75n1511_p0083b15║水牛群中有大惡牛，觝突傷人，難可得過。佛告牧牛
X75n1511_p0083b16║人言：汝等不須憂慮。彼水牛者設來觝我，吾自知之。
X75n1511_p0083b17║惡牛卒來，翹尾低角，跪地吼喚，跳躑前來。世尊於五
X75n1511_p0083b18║指端化五師子，在佛左右，四面周帀，有大火坑。時彼
X75n1511_p0083b19║水牛甚大惶怖，四向馳走，無有去處。唯佛足前有少
X75n1511_p0083b20║空地，晏然清涼，馳奔趣向，心意泰然，無復怖畏。長跪
X75n1511_p0083b21║伏首，䑛世尊足。復便低頭視佛世尊。如來知彼惡牛
X75n1511_p0083b22║調伏，而說偈言：盛心興惡意，欲來傷害我。歸誠望得
X75n1511_p0083b23║勝，返來䑛我足。時彼水牛聞說偈已，不食水草，即便
X75n1511_p0083b24║命終，生忉利天。從天下來，還報佛恩，齎持香華，來詣
X75n1511_p0083c01║佛所，前禮佛足，却住一面。佛即為說種種法要，心開
X75n1511_p0083c02║意解，得須陀洹果。
X75n1511_p0083c03║白狗吠佛
X75n1511_p0083c04║中阿含經云：世尊入舍衛國，至鸚鵡摩納都提子家。
X75n1511_p0083c05║都提少出彼家，有白狗在於床上盤中喫食。狗見佛
X75n1511_p0083c06║來，下床便吠。佛語白狗：汝因護財而墮於此。狗大嗔
X75n1511_p0083c07║恚，憂慼愁臥。都提還家，見狗臥地不起，即問：誰嗔此
X75n1511_p0083c08║狗？家人答言：世尊。都提嗔恚，詣世尊所。世尊告曰：狗
X75n1511_p0083c09║是汝父。汝若不信，回家問狗，令狗示汝伏藏。還家語
X75n1511_p0083c10║狗：若前世時是我父者，當還起食，示我伏藏。狗即示
X75n1511_p0083c11║伏藏處，以口及足把於床下，即便掘地，大得寶物。發
X75n1511_p0083c12║大信心，問佛宿因行業果報。佛言：男子女人，壽命極
X75n1511_p0083c13║短。殺生業報，壽命極長。慈心不殺，貧窮極苦。慳貪偷
X75n1511_p0083c14║盜，多饒財寶，常行布施。有惡智慧，近惡人言。有善智
X75n1511_p0083c15║慧，親善知識。都提當知，作長壽業，必得長壽。作布施
X75n1511_p0083c16║業，必得財富。廣學多聞，必得智慧。作如是因，感如是
X75n1511_p0083c17║果。一切眾生，因自行業，因業得報，緣業依業，隨其善
X75n1511_p0083c18║惡，果報是受。
X75n1511_p0083c19║火中取子
X75n1511_p0083c20║經律異相云：瞻婆國城中有大長者，無有繼嗣，奉事
X75n1511_p0083c21║六師以求子息。其婦懷妊，長者往問六師：是男是女？
X75n1511_p0083c22║六師答言：生必是女。長者愁惱。復有知識謂長者言：
X75n1511_p0083c23║何不問佛？長者即詣佛所，以事問佛。佛言：是男無疑。
X75n1511_p0083c24║六師心嫉，以菴羅果和合毒藥持與長者：汝婦臨產，
X75n1511_p0084a01║可服此藥，產則無患。長者受之，與婦令服，服已即死。
X75n1511_p0084a02║長者殯殮，城外焚之。佛語阿難：吾欲往彼摧滅邪見。
X75n1511_p0084a03║佛與大眾往詣焚所，長者白言：佛言無妄。兒母已終，
X75n1511_p0084a04║云何生子？佛言：卿於是時曾不見問母命修短，但問
X75n1511_p0084a05║所懷為是男女。長者當知，定必得子。是時死屍火燒
X75n1511_p0084a06║腹裂，佛告耆婆：汝往火中抱此兒來。耆婆前入火中，
X75n1511_p0084a07║抱持此兒還授於佛。佛付長者言：眾生壽命不定，如
X75n1511_p0084a08║水上泡。若人福厚，火不能燒，毒不能害。長者作禮，長
X75n1511_p0084a09║跪白佛：唯願世尊愍我無智愚迷之甚，信奉外道。從
X75n1511_p0084a10║今已往，歸命佛僧。
X75n1511_p0084a11║見佛生信
X75n1511_p0084a12║經律異相云：有國王名阿質，威勢勇猛，侵伐隣國，枉
X75n1511_p0084a13║苦良善，人民怨之。佛與大眾，欲往化之。阿質王聞之，
X75n1511_p0084a14║即生惡意，與諸王子，興兵合聚，當於大道，迎欲拒佛。
X75n1511_p0084a15║當此之時，佛身在前，放大光明，從軍中度。阿質國王，
X75n1511_p0084a16║鼓不復鳴，弓弩不施，刀兵不拔，象馬顛倒，步兵轉筋，
X75n1511_p0084a17║天地陰冥，日月無光。王及眾軍，皆迷惑失息，頓伏而
X75n1511_p0084a18║走。佛到王城，城門自開。佛進王宮，入殿而坐，諸天神
X75n1511_p0084a19║王，擁護圍遶。王及諸子，聞佛入宮，還宮與佛相見，作
X75n1511_p0084a20║禮前謝，白佛言：卑鄙暗陋，少不學問，不知禮義，狼獸
X75n1511_p0084a21║為比，愚痴迷惑，違犯天人大聖，不顧邊陲小國。今枉
X75n1511_p0084a22║世尊，遠來鄙土，君臣勃逆。唯願世尊，哀我無智，既已
X75n1511_p0084a23║厚恩，教化人民。王及諸子，悔過自責，白佛言：乞戒終
X75n1511_p0084a24║身奉行。佛言：王當恩信仁義，慈孝貞潔，寬柔忍辱，布
X75n1511_p0084b01║施育民。眾生可哀，人命可惜，國土珍寶，不足恃怙，為
X75n1511_p0084b02║民父母，愛民如子。
X75n1511_p0084b03║因婦得度
X75n1511_p0084b04║三摩竭經云：有難國王遣使至舍衛國長者阿難邠
X75n1511_p0084b05║坻舍。長者見使者黑醜如鬼，問言：汝何等人？答言：難
X75n1511_p0084b06║國王為太子娶婦，聞長者有女名三摩竭，人中第一，
X75n1511_p0084b07║故來求之。王自有書相聞。長者便到佛所，白佛：難國
X75n1511_p0084b08║王遣使來到我家，辭言為王太子來求我女，今當云
X75n1511_p0084b09║何？佛言：與之。長者送女至彼。時難國王見子婦來，便
X75n1511_p0084b10║請其師尼犍若陀弗入宮飯之。王與夫人呼子同婦
X75n1511_p0084b11║出來禮師。三摩竭見尼犍裸形醜黑，是為猪狗畜生
X75n1511_p0084b12║無異，口遙唾之，即還閉門不出。師告王：汝問婦事何
X75n1511_p0084b13║師？婦答言：是佛。王言：佛可見不？答言：佛有神力，燒香
X75n1511_p0084b14║遙請即至。王言：大善。三摩竭即上高臺，燒香作禮言：
X75n1511_p0084b15║今難國王不知有佛，願佛明旦與諸弟子勞屈尊神
X75n1511_p0084b16║來到於此。佛勑諸比丘各以道力變化自在所，為諸
X75n1511_p0084b17║比丘各乘龍鳳虎豹牛馬孔雀從空而至，為王說法，
X75n1511_p0084b18║及諸尼犍悉皆得度。
X75n1511_p0084b19║盲兒見佛
X75n1511_p0084b20║越難經云：波羅奈國有長者名越難，財富巨億。為人
X75n1511_p0084b21║慳嫉，不肯捨施。常語守門人：乞者勿通。越難子名旃
X75n1511_p0084b22║檀，亦復慳貪。越難壽盡，還生國中，為盲婦作子。其夫
X75n1511_p0084b23║語婦：汝身重病，今復懷孕。我無飲食，汝便自去。婦便
X75n1511_p0084b24║出去，得大墻窟，便止其中。九月生子，兩目復盲，乞食
X75n1511_p0084c01║養之。至年七歲，其母教言：今有乞我少飯充饑，如雨
X75n1511_p0084c02║渴者。兒聞母說，便行乞食，到其子家。時守門者適小
X75n1511_p0084c03║出外，入到中庭。旃檀聞語，呼守門問。門監懼罪，即掣
X75n1511_p0084c04║盲兒，撲於門外，傷頭折臂。母聞走到，何人無道？時門
X75n1511_p0084c05║神便謂之言：汝得是痛，尚為小小，其大在後。汝前世
X75n1511_p0084c06║時，有財不施，故得是報，死更苦痛。觀者聞聲。佛問阿
X75n1511_p0084c07║難：是何等聲？阿難具說。佛與大眾到此兒所，與少飯
X75n1511_p0084c08║食，以手摩頭，目便開明，折傷即愈，因識宿命。佛問：汝
X75n1511_p0084c09║前世長者字越難耶？乞兒對曰：是也。諸人聞已，皆發
X75n1511_p0084c10║信心，施佛及僧。
X75n1511_p0084c11║老婢得度
X75n1511_p0084c12║觀佛三昧經云：須達長者有一老婢，名毗低羅，勤謹
X75n1511_p0084c13║家業，一切委之，常執庫藏。須達請佛及僧，供給所須。
X75n1511_p0084c14║有病比丘多所求索，老婢慳吝，嗔佛法僧，而作是言：
X75n1511_p0084c15║我家長者愚痴迷惑，受沙門術，求乞無猒，何道之有？
X75n1511_p0084c16║復發惡念：何時不聞佛法僧名？末利夫人聞之，而作
X75n1511_p0084c17║是言：云何須達如好蓮華而愛老婢？即勑須達：遣汝
X75n1511_p0084c18║婦來。婦到語言：汝家老婢惡口謗佛法僧，何不驅擯？
X75n1511_p0084c19║婦言：佛世多所潤益，何況老婢？夫人聞已，心大歡喜：
X75n1511_p0084c20║我欲請佛，汝遣婢來。明日佛到，長者遣婢，即持金銀
X75n1511_p0084c21║勸助王家供養佛僧。時佛入門，老婢見已，心不生喜，
X75n1511_p0084c22║即時欲退。佛在其前，佛舉十指，化皆是佛。老婢見佛
X75n1511_p0084c23║及說妙法，老婢還家，猶畏見佛。佛言：此婢於我無緣，
X75n1511_p0084c24║羅[目*(危-(夗-夕)+夫)]有緣。令往化之。羅睺羅承佛威神，乘空而至。老
X75n1511_p0085a01║婢見已，心大歡喜，求受五戒。時羅睺羅為說三歸五
X75n1511_p0085a02║戒，聞已成須陀洹果。
X75n1511_p0085a03║勸親請佛
X75n1511_p0085a04║法句經云：須達長者有親友。長者奉事外道，不信佛
X75n1511_p0085a05║法及諸醫術。時得重病，宗親知友皆來省問，勸令請
X75n1511_p0085a06║佛治病，堅執不肯答。眾言：吾事天地神祗，終不改志。
X75n1511_p0085a07║須達語曰：吾所事師，號曰為佛。神德廣被，見者得福。
X75n1511_p0085a08║可試請來，說經呪願。聽其所說，言行進趣何如。以卿
X75n1511_p0085a09║久病，不得除瘥。勸卿請佛，冀蒙其福。長者答言：便為
X75n1511_p0085a10║我請佛及僧。須達即便請佛，往詣其門。佛放光明，內
X75n1511_p0085a11║外通徹。長者見光，欣然身輕。佛告長者：人生世間，橫
X75n1511_p0085a12║死有三：一者有病不治，二者治而不慎，三者憍恣自
X75n1511_p0085a13║用，不達逆順。為三橫死。若有病者，當以明道，隨時安
X75n1511_p0085a14║濟：一者四大寒熱，當須醫藥；二者眾邪惡鬼，當須經
X75n1511_p0085a15║戒；三者奉事賢聖，矜濟窮厄，德感神祇，福佑群生，以
X75n1511_p0085a16║大智慧，消去陰蓋。奉行如此，現世安吉。長者聞已，四
X75n1511_p0085a17║大安靜，眾患消除，如飲甘露，中外怡懌，身安意定。宗
X75n1511_p0085a18║室國人，莫不敬奉。
X75n1511_p0085a19║囑兒飯佛
X75n1511_p0085a20║法句經云：有大長者名修羅陀，財富無數，篤信奉佛。
X75n1511_p0085a21║自誓常以﨟月八日請佛及僧。長者臨終，付囑子孫：
X75n1511_p0085a22║吾死之後，奉行莫廢。兒名比羅陀，後日漸貧，居無所
X75n1511_p0085a23║有。﨟月已至，無錢供辦，愁慼不樂。佛遣目連往問比
X75n1511_p0085a24║羅陀：汝父直月欲至，當設何計？比羅陀答言：父亡教
X75n1511_p0085b01║令，不敢違之。唯願世尊憐憫勿棄，八日中時迴光臨
X75n1511_p0085b02║盻。目連即還，具白如是。比羅陀將妻至外家，貸百金
X75n1511_p0085b03║錢，還家辦食。佛與眾僧往詣其舍，受食呪願。比羅陀
X75n1511_p0085b04║無悔恨意，歡喜還家。其日夜半，諸故藏中寶物自然
X75n1511_p0085b05║充滿。比羅陀夫婦明旦見之，且喜且懼，懼官見問所
X75n1511_p0085b06║從得。此夫妻共議，當往問佛。即詣佛所，具白如此。佛
X75n1511_p0085b07║告比羅陀：安意任用，勿生疑難。汝之履信，不違父教。
X75n1511_p0085b08║持戒慚愧，沒命不二。聞施慧道，七財滿足。福德所致，
X75n1511_p0085b09║非為灾變。智者能行，不問男女。所生之處，福應自然。
X75n1511_p0085b10║聞佛所說，益加篤信。
X75n1511_p0085b11║貨錢辦食
X75n1511_p0085b12║經律異相云：羅閱城人民聚集共議，各出百錢飯佛
X75n1511_p0085b13║及僧。有雞頭婆羅門，貧無錢財以助彼眾。眾人語言：
X75n1511_p0085b14║汝無錢財，宜速出去。雞頭便還，憂愁謂妻言：我無錢
X75n1511_p0085b15║財助眾飯佛，諸人驅我速出。婦答言：汝可至弗賖密
X75n1511_p0085b16║多羅長者舍，從其假貸。便往求告：十日當償。若不還
X75n1511_p0085b17║者，我身及婦當為奴婢。長者便貸金錢百枚，持詣眾
X75n1511_p0085b18║中言：今我得錢，聽我在次。眾語雞頭言：已辦，不須卿
X75n1511_p0085b19║錢。雞頭便還。夫婦二人詣世尊前，恭敬頂禮，具以白
X75n1511_p0085b20║佛。佛告雞頭：汝便請佛及僧。雞頭受教，遂請佛僧。時
X75n1511_p0085b21║天帝釋語毗沙門天王：汝佐此婆羅門辦食。復語毗
X75n1511_p0085b22║濕波伽摩天子：汝可化作高廣講堂。俱答言：受教。佛
X75n1511_p0085b23║告雞頭：汝可請王共一日食。即至王所白王：願天王
X75n1511_p0085b24║明日受請，集佛講堂。時王嚴駕，群臣圍遶，佛與眾僧
X75n1511_p0085c01║天龍擁護，往詣講堂，受雞頭食。呪願食已，說微妙法。
X75n1511_p0085c02║王及大臣皆大歡喜。
X75n1511_p0085c03║老乞遇佛
X75n1511_p0085c04║經律異相云：爾時世尊入舍衛城，有一婆羅門年耆
X75n1511_p0085c05║根熟，執杖持器，家家求乞。世尊告曰：汝何以爾？答言：
X75n1511_p0085c06║世尊！我有財物，為子娶妻，悉已付了，然後捨是持器
X75n1511_p0085c07║乞食。佛復告曰：汝能於我法受誦一偈，還為兒說。答
X75n1511_p0085c08║佛：能受。世尊即說偈言：生子心歡喜，為子聚財物。復
X75n1511_p0085c09║為娉娶妻，而自捨出家。邊鄙田舍兒，違負於其父。人
X75n1511_p0085c10║形羅剎心，棄捨於老父。老馬復無用，則奪其豆草。子
X75n1511_p0085c11║少而父老，棄捨行乞食。曲杖為最勝，為我防惡牛。能
X75n1511_p0085c12║却暴惡狗，扶我暗處行。避深坑空井，憑仗於杖力。時
X75n1511_p0085c13║婆羅門從佛受偈，還至家門，先白大眾，說如上偈。其
X75n1511_p0085c14║子愧怖，即抱其父，還將入家，洗浴父身，換父衣服，立
X75n1511_p0085c15║為家主。時婆羅門作是念言：我於今日𫎇世尊恩，如
X75n1511_p0085c16║經所說，是為我師。我今持上妙衣至世尊所，頂禮佛
X75n1511_p0085c17║足而白佛言：願受此衣，哀愍我故。世尊即受，更說種
X75n1511_p0085c18║種妙法，示教利喜。
X75n1511_p0085c19║說苦佛來
X75n1511_p0085c20║法句經云：祇園精舍有四比丘，共相議言：世間何者
X75n1511_p0085c21║最苦？一言婬欲，一言饑渴，一言嗔恚，一言驚怖。共諍
X75n1511_p0085c22║不止。佛知，往到其所問言，以事白佛。佛言：汝等所論，
X75n1511_p0085c23║不究苦義。天下之苦，莫過有身。饑渴、寒熱、嗔恚、色慾、
X75n1511_p0085c24║怨禍，皆由有身。夫身者，眾苦之本，患禍之源。勞心極
X75n1511_p0086a01║慮，憂畏萬端。三界蝡動，更相殘賊。吾我縛著，生死不
X75n1511_p0086a02║息，皆由身故。欲離世苦，當求寂滅。攝心守正，泊然無
X75n1511_p0086a03║想，可得涅槃，是為最樂。昔有比丘，入山學道。時有四
X75n1511_p0086a04║禽，鴿烏蛇鹿，依附左右。晝行求食，暮則還宿。一夜自
X75n1511_p0086a05║相問言：世間之苦？鴿言：色慾熾盛，無所顧念。危身滅
X75n1511_p0086a06║命，莫不由之。烏言：饑渴之時，身羸目冥。神識不寧，投
X75n1511_p0086a07║身羅網。喪身失命，莫不由之。蛇言：嗔恚一起，不避親
X75n1511_p0086a08║疎。亦能殺人，復能自殺。鹿言：常畏獵人，及諸狼虎。彷
X75n1511_p0086a09║彿有聲，奔走坑岸。以此言之，驚怖為苦。比丘歎言：天
X75n1511_p0086a10║下大苦，無過有身。
X75n1511_p0086a11║談樂佛至
X75n1511_p0086a12║法句經云：佛在舍衛國祇樹給孤獨園精舍。時有四
X75n1511_p0086a13║新學比丘，至柰樹下經行遊戲。柰華榮茂，色好且香。
X75n1511_p0086a14║因相謂曰：世間萬事，何者可樂？一人言：仲春之月，百
X75n1511_p0086a15║木榮華，遊戲原野，此最為樂。一人言：宗親吉會，觴酌
X75n1511_p0086a16║交錯，音樂歌舞，此最為樂。一人言：多積財寶，所欲即
X75n1511_p0086a17║得。車馬服飾，與眾有異。出入光顯，行者矚目，此最為
X75n1511_p0086a18║樂。一人言：妻妾端正，綵服鮮明，香熏芬馥，恣意縱情，
X75n1511_p0086a19║此最為樂。佛知，即至其所，告言：汝等所論，盡是憂畏
X75n1511_p0086a20║危亡之道，非是永安最樂之法。萬物春榮，秋冬衰落。
X75n1511_p0086a21║宗親歡樂，皆當別離。財寶車馬，五家之分。妻妾美色，
X75n1511_p0086a22║愛憎之本。愛樂生憂，貪欲生畏。解無貪欲，無憂無畏。
X75n1511_p0086a23║凡夫處世，興招怨禍，危身滅族，憂畏無量。三途八難，
X75n1511_p0086a24║苦痛萬端，靡不由之。是四新學比丘，聞說此義，心意
X75n1511_p0086b01║開悟，滅意斷欲，慚愧悔過，一心求道，志存無為，不貪
X75n1511_p0086b02║榮利，得羅漢道。
X75n1511_p0086b03║祀天遇佛
X75n1511_p0086b04║法句經云：邊境有王，名曰和墨。奉事外道，舉國信邪，
X75n1511_p0086b05║殺生祭祀。王母寢病，經久不瘥。召婆羅門告言：吾太
X75n1511_p0086b06║夫人病困經久，不知何故？答言：星宿倒錯，陰陽不調，
X75n1511_p0086b07║故使然耳。王言：作何方宜，使得除愈？答言：當備牛馬
X75n1511_p0086b08║猪羊百頭，殺以祀天，然後乃瘥。王即奉命，即牽牛馬
X75n1511_p0086b09║猪羊百頭，當就祭壇，殺以祀天。佛懷大慈，愍王愚迷，
X75n1511_p0086b10║往詣王所。王遙見佛，為佛作禮。白佛言：母病經久，今
X75n1511_p0086b11║欲祀天。為母請命，冀求得瘥。佛言：欲得穀食，當行種
X75n1511_p0086b12║田。欲得大富，當行布施。欲得長壽，當行大慈。欲得智
X75n1511_p0086b13║慧，當行學問。行此四事，隨其所種，得其果實。祠祀淫
X75n1511_p0086b14║亂，以邪為正。殺生求生，去生道遠。人生百歲，奉事神
X75n1511_p0086b15║祇。牛羊祭祀，不如行慈。佛放光明，遍照天地。王聞法
X75n1511_p0086b16║覩光，即得道跡。慚愧悔過，遂不祀天。母聞情悅，所患
X75n1511_p0086b17║消除。王於是後，信敬三寶。愛民如子，常行十善。五糓
X75n1511_p0086b18║豐登，心常悅樂。
X75n1511_p0086b19║佛度屠兒
X75n1511_p0086b20║法句經云：有五百外道常求佛便，欲誹謗之。自共議
X75n1511_p0086b21║言：當使屠兒殺生，請佛及僧。佛必受請，贊歎屠兒。吾
X75n1511_p0086b22║當詣前而共譏之。佛即受請，告屠兒言：果熟自墮，福
X75n1511_p0086b23║熟自度。屠兒還歸，供設飲食。佛及眾僧到屠兒舍，梵
X75n1511_p0086b24║志大小皆共歡喜：今日乃得佛之便耳。若贊福者，以
X75n1511_p0086c01║其前後殺生作罪，持用譏之。若當說其罪者，當以今
X75n1511_p0086c02║日之福難之。二者之中，今乃得便。佛到即坐，行水下
X75n1511_p0086c03║食。於是世尊觀察眾心，應有度者，即便出舌覆面，放
X75n1511_p0086c04║大光明，照一城內，出微妙音，說偈呪願：如真人教，以
X75n1511_p0086c05║道活身。愚者嫉之，見而為惡。行惡得惡，如種苦種。惡
X75n1511_p0086c06║自受罪，善自受福。亦各自熟，而不相代。習善得善，亦
X75n1511_p0086c07║如種甘。五百梵志意自開解，即前禮佛，五體投地，來
X75n1511_p0086c08║受聖訓：唯願哀育，得為沙門。佛即聽受，皆為沙門。屠
X75n1511_p0086c09║兒大小見佛神變，莫不歡喜，皆得道跡。民人皆稱賢
X75n1511_p0086c10║友，無復屠兒之名。
X75n1511_p0086c11║度網漁人
X75n1511_p0086c12║法句經云：舍衛國城東南有大江，水既深而廣。有五
X75n1511_p0086c13║百餘家在岸邊住，未聞道德度世之行，習於剛強，捕
X75n1511_p0086c14║魚為務，貪利自恣，快心極意。佛知此家福應當度，住
X75n1511_p0086c15║至水邊，坐一樹下。村人見佛光明奇異，莫不驚肅，皆
X75n1511_p0086c16║往禮敬，或拜或揖，問訊起居。佛命令坐，為說經法。眾
X75n1511_p0086c17║人聞之，而心不信。佛化一人從江南來，足行水上，止
X75n1511_p0086c18║沒其踝，來至佛所，稽首禮佛。眾人見之，莫不驚恠，問
X75n1511_p0086c19║化人曰：吾等先人已來，居此江邊，未曾聞人行水上
X75n1511_p0086c20║者。卿是何人？有何道術，履水不沒？化人答曰：吾是江
X75n1511_p0086c21║南愚冥之人，聞佛在此，貪樂道德，至南岸邊，不能得
X75n1511_p0086c22║度。問彼岸人：水為深淺？彼人答言：水可齊踝。吾信其
X75n1511_p0086c23║言，便爾來過，無他異術。佛贊化人言：善哉！善哉！夫執
X75n1511_p0086c24║信誠可度生死之淵，數里之江，何足為奇？時江邊村
X75n1511_p0087a01║人聞佛說種種法，心開意解，皆發信心，求受三歸，及
X75n1511_p0087a02║受五戒，為清信士。
X75n1511_p0087a03║度捕獵人
X75n1511_p0087a04║法句經云：羅閱祇國有山，山下人生長山林，殺獵為
X75n1511_p0087a05║業。佛詣其所，坐於樹下。佛放光明，照曜山中，木石皆
X75n1511_p0087a06║作金色。山中男子俱出行獵，唯有婦女見佛光明，來
X75n1511_p0087a07║詣佛所，悉皆禮拜。佛即為諸母人說殺生之罪，行慈
X75n1511_p0087a08║仁之福，恩愛一時，會有別離。諸母人白佛言：山民務
X75n1511_p0087a09║獵，以肉為食，欲設微供，願當納受。佛言：諸佛之法，不
X75n1511_p0087a10║以肉食，不須復辦。因告之曰：夫人生世，所食無數，何
X75n1511_p0087a11║以不作有益之食，而殘害群生，以自濟活？死墮惡道，
X75n1511_p0087a12║損而無益。人食五穀，增延壽命。殺生食肉，多病夭亡。
X75n1511_p0087a13║殺彼活己，罪業無量。慈仁不殺，所適無患。男子獵還，
X75n1511_p0087a14║見諸婦女皆坐佛前，嗔恚彎弓，欲圖害佛。諸婦諫曰：
X75n1511_p0087a15║此是聖人，勿興惡意。即各悔過，為佛作禮。佛重為說
X75n1511_p0087a16║不殺之福，殘害之罪。人能不殺，行大仁慈，當愍眾生，
X75n1511_p0087a17║博愛濟眾，福常隨身，在所得利，死昇梵天。獵人聞已，
X75n1511_p0087a18║歡喜信受，皆受五戒。
X75n1511_p0087a19║佛化醜兒
X75n1511_p0087a20║百緣經云：舍衛城中有一長者子，形貌極醜，狀如惡
X75n1511_p0087a21║鬼。年漸長大，父母猒惡，驅令遠去。有人見之，皆生怖
X75n1511_p0087a22║懼，在於山林採果存活。飛鳥走獸，無不怖走。世尊慈
X75n1511_p0087a23║念，將諸比丘到林欲度，見佛避走。佛以神力，使不得
X75n1511_p0087a24║去。時諸比丘各在樹下加趺禪定。世尊化作醜陋人，
X75n1511_p0087b01║衣服麤弊，滿鉢盛食，漸向醜人。醜人見已，心懷喜悅：
X75n1511_p0087b02║今此人者，真是我伴。即來共語，同器而食。食已，時彼
X75n1511_p0087b03║化人忽然端正。醜人問言：汝今何以忽然端正？化人
X75n1511_p0087b04║答言：我食此食，以善心觀彼樹下坐禪比丘，使我端
X75n1511_p0087b05║正。醜人聞已，即便効之，遂發善念，心懷喜悅。即向化
X75n1511_p0087b06║人，深生信解。於是化人還復本形。醜人見佛三十二
X75n1511_p0087b07║相、八十種好，光明普曜，如百千日，前禮佛足。佛即為
X75n1511_p0087b08║其種種說法，得須陀洹果。即於佛前求索出家。佛言：
X75n1511_p0087b09║善來比丘！剃除鬚髮，法服著身，便成沙門。精勤修習，
X75n1511_p0087b10║得阿羅漢果。
X75n1511_p0087b11║救度賊人
X75n1511_p0087b12║經律異相云：有五百賊劫掠人物，舍衛國王勑諸將
X75n1511_p0087b13║士追捕擒獲，捉五百賊，王勑殺之。賊大喚佛，佛令阿
X75n1511_p0087b14║難：汝往語王，汝是人王，當愛民如子，云何一時殺五
X75n1511_p0087b15║百人？阿難至王所，具陳佛語，白言：殺一人罪多，況復
X75n1511_p0087b16║五百，其罪無量。王曰：世尊能使不復作賊。即放令活。
X75n1511_p0087b17║阿難還具白佛，佛語阿難：語王但放，我令此人更不
X75n1511_p0087b18║作賊。阿難先到刑處，語監殺者言：世尊已救，未可便
X75n1511_p0087b19║殺。復至王所，世尊語王：能令此人更不作賊。王即原
X75n1511_p0087b20║命，且未解縛，送世尊所。爾時世尊欲度彼人，在露地
X75n1511_p0087b21║坐，賊遙見佛，繫縛自解，頭面禮足。佛觀其緣，隨從說
X75n1511_p0087b22║法，布施、持戒、行業果報、苦集滅道四真諦法，即於是
X75n1511_p0087b23║時得須陀洹道。問言：汝等樂出家否？答言：世尊！我等
X75n1511_p0087b24║若先出家，今日不遭此苦，唯願大慈度我出家。佛言：
X75n1511_p0087c01║善來比丘。時五百賊舉身被服變為三衣，自然鉢器，
X75n1511_p0087c02║威儀庠序，皆成沙門。
X75n1511_p0087c03║度除糞人
X75n1511_p0087c04║經律異相云：舍衛城中，有一旃陀羅兒，除糞自活。世
X75n1511_p0087c05║尊遙見，即呼喚之。其人報曰：吾擔糞不淨，不敢親近。
X75n1511_p0087c06║佛言：欲度汝手執。其人至恒水側，沐浴身體。復至祇
X75n1511_p0087c07║洹，勑諸比丘，度為沙門。其人勸勵精進，勤苦日新。未
X75n1511_p0087c08║經旬日，便得阿羅漢果。六通清徹，涌沒自在。詣大方
X75n1511_p0087c09║石，當中央坐，補納故衣。王聞佛度旃陀羅兒，念佛釋
X75n1511_p0087c10║種，豪族姓家，左右弟子，皆出四姓，來入宮室，受供信
X75n1511_p0087c11║施，云何禮敬？吾今當往，責數如來。見前比丘，諸天禮
X75n1511_p0087c12║覲。比丘見王，即沒石中，還從石出。王詣佛所，問言：向
X75n1511_p0087c13║者比丘，名字何等，有此神力？佛言：此是除糞人。爾時
X75n1511_p0087c14║世尊，以此因緣，便說譬喻：猶如污泥中，生香潔蓮華。
X75n1511_p0087c15║云何大王！有目之士，取此華否？王言：世尊！華極香潔，
X75n1511_p0087c16║當取莊飾之污。當觀母胎，胎中產生功德之華。時王
X75n1511_p0087c17║白佛：彼人快得善利，不可思議。自今已後，請此比丘，
X75n1511_p0087c18║供養四事，無所乏少。
X75n1511_p0087c19║施食緣起
X75n1511_p0087c20║救面然餓鬼經云：阿難疾至佛所，白言：世尊！我於昨
X75n1511_p0087c21║夜見一面然餓鬼，身形羸瘦，枯燋極醜，面上火然，其
X75n1511_p0087c22║咽如針，頭髮髼亂，毛爪長利，身如負重。而語我言：汝
X75n1511_p0087c23║於三日，必當命盡，生餓鬼中。我即問言：經何方計，得
X75n1511_p0087c24║免斯苦？餓鬼答言：汝若施於恒河沙數餓鬼及婆羅
X75n1511_p0088a01║門并諸仙等飲食，汝得增壽。世尊！我今云何得免此
X75n1511_p0088a02║苦？佛言：汝今勿怖，有陀羅尼，名一切德光無量威力。
X75n1511_p0088a03║即說呪曰：那摩薩縛怛他揭多縛路枳帝唵三跋囉
X75n1511_p0088a04║三跋囉吽先取飲食，安置淨盤，誦呪七遍，於門內立，
X75n1511_p0088a05║展臂戶外，置盤淨地，彈指七下，散擲四方。其恒河沙
X75n1511_p0088a06║數餓鬼前，各有摩伽陀斛四斛九斗飲食，如是鬼等，
X75n1511_p0088a07║遍皆飽滿。是諸餓鬼，喫此食已，悉捨鬼身，盡得生天。
X75n1511_p0088a08║若四等弟子，若能常誦此呪，奉施飲食，是人即得具
X75n1511_p0088a09║足無量功德，顏色鮮潔，壽命延長。是諸餓鬼，常來擁
X75n1511_p0088a10║護，具足吉祥安樂。
X75n1511_p0088a11║目連救母
X75n1511_p0088a12║盂蘭盆經云：大目犍連始得六通，欲度父母，報乳哺
X75n1511_p0088a13║之恩。即以道眼觀視世間，見其亡母生餓鬼中，不見
X75n1511_p0088a14║飲食，皮骨連立。目連悲哀，即以鉢盛飯，往餉其母。母
X75n1511_p0088a15║得鉢飯，便以左手接鉢，右手摶食。食未入口，化成火
X75n1511_p0088a16║炭，遂不得食。目連大呌，悲號涕泣，馳還白佛，具陳如
X75n1511_p0088a17║此。佛言：汝母罪根深結，非汝一人力所奈何。汝雖孝
X75n1511_p0088a18║順，聲動天地，天神地祇亦不能奈何。當須十方眾僧
X75n1511_p0088a19║威神之力，乃得解脫。吾今當說救濟之法，令一切難
X75n1511_p0088a20║皆離憂苦。當於七月十五日，為七世父母及現在父
X75n1511_p0088a21║母具飯，百味五果，汲灌盆器，盡世甘美，以著盆中，供
X75n1511_p0088a22║養十方大德眾僧，供養此等自恣僧者。若現在父母
X75n1511_p0088a23║壽命百年，無病，無一切苦惱之患，乃至七世父母出
X75n1511_p0088a24║離三途餓鬼之苦，生人天中，福樂無極，是佛弟子。修
X75n1511_p0088b01║孝順者，應念念中常憶父母。年年七月十五日，為作
X75n1511_p0088b02║盂蘭盆，施佛及僧。
X75n1511_p0088b03║佛救嬰兒
X75n1511_p0088b04║觀佛三昧經云：舍衛國有長者，名曰財德。有子年始
X75n1511_p0088b05║五歲，父常教子稱南無佛散脂。鬼神飢火所逼，接取
X75n1511_p0088b06║嬰兒。嬰兒稱南無佛。鬼王噤口，不能得食，但眼出火。
X75n1511_p0088b07║嬰兒驚怖，稱南無佛世尊，天耳遙聞。佛以神力到曠
X75n1511_p0088b08║野澤，放白毫光，照怖小兒。鬼王舉一大石，欲擲世尊。
X75n1511_p0088b09║佛入火光三昧，燒曠野澤，大地洞然。光中化佛，贊歎
X75n1511_p0088b10║慈心，鬼猶不伏。時金剛神手奮金杵，揮大利劒，擬鬼
X75n1511_p0088b11║王額。鬼王驚怖，抱持小兒，長跪上佛，白言：世尊，惟願
X75n1511_p0088b12║慈愛，救我生命。世尊猶如慈父，撫慰鬼王，密邇金剛，
X75n1511_p0088b13║勑鬼王言：汝今速伏，歸佛法僧，及受五戒。汝若不伏，
X75n1511_p0088b14║碎如微塵。鬼王合掌白佛言：我恒噉人，今者不殺，當
X75n1511_p0088b15║食何物？佛勑鬼王：汝但不殺，我勑弟子常施汝食，乃
X75n1511_p0088b16║至法滅。以我力故，令汝飽滿。鬼王聞已，歡喜作禮，受
X75n1511_p0088b17║三皈依，及受五戒。曠野鬼王白金剛神：因大德故，得
X75n1511_p0088b18║服甘露無上法味。
X75n1511_p0088b19║金剛請食
X75n1511_p0088b20║寶積經云：爾時密迹金剛力士白佛言：唯佛大聖，就
X75n1511_p0088b21║我曠野鬼王鄙舍，垂意小食，化鬼神眾妖魅之物。見
X75n1511_p0088b22║如來尊，聽聞經法，便當捐棄嗔恚毒害。時佛嘿然受
X75n1511_p0088b23║請。佛與大眾俱至其舍，受飯食已，密迹白佛言：唯願
X75n1511_p0088b24║弘慈，應時演法。佛言：當奉篤信，善從道法。覩清白理，
X75n1511_p0088c01║知不忘果。寧失身命，不犯非義。仁慈不殺，不與不取，
X75n1511_p0088c02║不為邪淫，不犯妄語．兩舌．惡口．綺語．嫉妬．恚痴，不犯
X75n1511_p0088c03║十惡。身行十善，亦勸人行，常奉等信。見諸沙門，奉戒
X75n1511_p0088c04║具法，勤精修行，志存思道。見諸善友及佛弟子，常行
X75n1511_p0088c05║恭恪，常追侍從。常奉斯等諸善知識，救濟危厄，而勸
X75n1511_p0088c06║化人。施致大富，持戒生天。博聞大智，修行合道。布施
X75n1511_p0088c07║大財，慳貪餓鬼。持戒．忍辱．精進．一心．智慧人道，犯戒
X75n1511_p0088c08║地獄。嗔恚醜陋，懈怠廢道，亂意墮罪，愚痴投冥。善惡
X75n1511_p0088c09║果報，由身口意。時密迹金剛力士及五百子聞是法
X75n1511_p0088c10║已，得無生法忍。
X75n1511_p0088c11║鬼母尋子
X75n1511_p0088c12║雜寶藏經云：爾時大鬼神王名曰般闍迦，其妻親產
X75n1511_p0088c13║五百鬼子，皆有大力士之力。其最小兒字嬪伽羅，華
X75n1511_p0088c14║言愛兒，面貌端正。此鬼子母兇妖暴虐，殺人兒女，以
X75n1511_p0088c15║自噉食。人民患之，仰告世尊。世尊憐愍眾生，即取其
X75n1511_p0088c16║子嬪伽羅覆於鉢下。鬼子母飛行天下，七日之中推
X75n1511_p0088c17║求不得，愁憂懊惱。傳聞他言云：佛世尊有一切智。即
X75n1511_p0088c18║至佛所，問兒所在。佛即答言：汝有五百子，唯失一子，
X75n1511_p0088c19║何故苦惱愁憂而推覓耶？世間人民或有一子，或三
X75n1511_p0088c20║五子，而汝殺害啖食。鬼子母白佛言：我今若得嬪伽
X75n1511_p0088c21║羅者，終不更殺世人之子。佛即使鬼子母見嬪伽羅
X75n1511_p0088c22║在於鉢下，令五百子盡其神力不能得取，還求於佛。
X75n1511_p0088c23║佛言：汝今若能受三皈五戒，盡形壽不殺生，當還汝
X75n1511_p0088c24║子。鬼子母即依佛勑，受皈依五戒。三歸已訖，即還其
X75n1511_p0089a01║子。佛言：汝好持戒。汝是迦葉佛時羯肌王女，以不持
X75n1511_p0089a02║戒故，受是鬼報。
X75n1511_p0089a03║小兒施土
X75n1511_p0089a04║賢愚因緣經云：世尊與阿難入城乞食，見羣小兒於
X75n1511_p0089a05║道中戲，共聚地土，造作屋舍，及作倉庫，以土為米。有
X75n1511_p0089a06║一小兒遙見佛來，生布施心，即取倉中名為米者，取
X75n1511_p0089a07║以施佛。佛即低頭受土，與阿難言：持土塗我房地。阿
X75n1511_p0089a08║難持還精舍，即塗房地。佛告阿難：向者小兒歡喜施
X75n1511_p0089a09║土，足塗房地。緣斯功德，我般涅槃百歲之後，當作國
X75n1511_p0089a10║王，字阿輸迦。其次小兒當作大臣，共領閻浮提一切
X75n1511_p0089a11║國土，興隆三寶，廣設供養，分布舍利，遍閻浮提。當為
X75n1511_p0089a12║我設八萬四千塔。阿難白佛言：施一掬之土，乃有如
X75n1511_p0089a13║此多塔之報。佛言：昔有國王，名波塞奇。有佛出世，名
X75n1511_p0089a14║曰弗沙。王與諸臣供養佛僧。時王心自念言：今此大
X75n1511_p0089a15║國人民之類，常得見佛，禮拜供養。其餘小國，各處違
X75n1511_p0089a16║僻，人民之類，無由脩福。就當圖𥁞佛之形像，分布諸
X75n1511_p0089a17║國一切人民，咸令供養。即召𥁞師，多𥁞佛像，得八萬
X75n1511_p0089a18║四千，感於多塔之報。
X75n1511_p0089a19║楊枝淨水
X75n1511_p0089a20║請觀音經云：爾時毗舍離國有長者名月蓋，往詣佛
X75n1511_p0089a21║所，白佛言：此國人民遇大惡病，良毉耆婆盡其道術
X75n1511_p0089a22║所不能救。唯願天尊慈愍一切，救濟病苦，令得無患。
X75n1511_p0089a23║爾時世尊告長者言：去此不遠，正立西方，有佛名無
X75n1511_p0089a24║量壽，彼有菩薩名觀世音及大勢至，恒以大悲救濟
X75n1511_p0089b01║苦厄。汝今應當向彼作禮，為眾生故，當請彼佛及二
X75n1511_p0089b02║菩薩。說是語時，於佛光中得見西方無量壽佛并二
X75n1511_p0089b03║菩薩。如來神力，佛二菩薩放大光明，照毗舍離，皆作
X75n1511_p0089b04║金色。時毗舍離人即具楊枝淨水，授與觀世音菩薩：
X75n1511_p0089b05║大悲觀世音，憐愍救護，普教一切眾生，應當一心稱
X75n1511_p0089b06║南無佛．南無法．南無僧．南無觀世音菩薩摩訶薩，大
X75n1511_p0089b07║悲大名稱，救護苦厄者。爾時觀世音菩薩白佛言：我
X75n1511_p0089b08║今當說十方諸佛救護眾生神呪。誦持此呪者，免離
X75n1511_p0089b09║怖畏刀杖毒害及與疾病，令得無患。說是語時，毗舍
X75n1511_p0089b10║離人平復如本。
X75n1511_p0089b11║採華獻佛
X75n1511_p0089b12║賢愚因緣經云：世尊遊羅閱祗城時，王使數百千宮
X75n1511_p0089b13║女採華。一日，大小男子婦女，俱出採華。採已，持還入
X75n1511_p0089b14║城。遙見世尊，相好威光，巍巍堂堂，如星中月，若日初
X75n1511_p0089b15║出，照于天下。與男女眾等，前後圍繞，俱往佛所，稽首
X75n1511_p0089b16║作禮，而白佛言：人命難保，佛世難遇，經法難值。今已
X75n1511_p0089b17║值遇，猶病得毉。我既貧賤，加屬縣官，[革*(立-一+可)]縲禁約，恒不
X75n1511_p0089b18║自在。國王嚴勑，令採華貢。常以他故，設失時節，或復
X75n1511_p0089b19║見誅。佛聖出世，億劫希有。寧棄身命，以華上佛，并散
X75n1511_p0089b20║聖眾。因受慈誨，聽察深法無窮之慧。我從無數劫，為
X75n1511_p0089b21║利欲害，不可稱載。未曾為法，而不惜命。今供世尊三
X75n1511_p0089b22║寶之華，縱使見害，不墮苦痛，必生善處。却自皈命，一
X75n1511_p0089b23║心重禮。佛知其念，發斯善意，甚慈愍之。具為敷講大
X75n1511_p0089b24║乘之法，六度無極．四等．四恩．三脫．菩提。諸採華人，皆
X75n1511_p0089c01║發道意，心解佛慧，至不退轉，無所從生。佛與授記，後
X75n1511_p0089c02║當作佛，號曰妙華。
X75n1511_p0089c03║燃燈不滅
X75n1511_p0089c04║賢愚因緣經云：舍衛國有一貧女，名曰難陀，貧窮孤
X75n1511_p0089c05║獨。見諸國王臣民皆供養佛，心自思惟：我之宿罪，生
X75n1511_p0089c06║處貧賤。雖值福田，無有種子。酸切感傷，深自咎悔。便
X75n1511_p0089c07║行乞匄，以俟微供。竟日不休，唯得一錢。即持買油，往
X75n1511_p0089c08║到精舍，奉上世尊，置於燈中。自立誓願：我今貧窮，用
X75n1511_p0089c09║是小燈，供養於佛。以此功德，令我來世得智慧燈，滅
X75n1511_p0089c10║除一切眾生垢暗。作是誓已，禮佛而去。乃至竟夜，諸
X75n1511_p0089c11║燈盡滅，唯此獨燃。是時目連次當直日，察天已曉，收
X75n1511_p0089c12║燈摒擋。見此一燈，獨然明好，膏炷未損，如新燃燈。白
X75n1511_p0089c13║日燃之無益，欲取滅之，暮規還然。即時舉手扇燈，燈
X75n1511_p0089c14║焰如故，無有虧損。復以衣扇，燈明不損。佛見目連欲
X75n1511_p0089c15║滅此燈，語目連曰：今此燈者，非汝所能滅。此是廣濟
X75n1511_p0089c16║發大心人所施之物。貧女復來禮佛，佛即授其記：阿
X75n1511_p0089c17║僧祇百劫之中，當得作佛，號曰燈光。十號具足，求佛
X75n1511_p0089c18║出家。佛即許之。
X75n1511_p0089c19║上幡供佛
X75n1511_p0089c20║賢愚因緣經云：迦毗羅衛國城中有一長者，財富無
X75n1511_p0089c21║量，不可稱計。選擇族望，娉以為婦，作諸音樂，發心製
X75n1511_p0089c22║造長幡，奉佛世尊，而以娛樂。其婦懷妊，足滿十月，生
X75n1511_p0089c23║一男子，端正殊妙，與眾超絕。初生之日，虗空之中，有
X75n1511_p0089c24║大幡蓋，徧覆城中。時諸人眾，因為立字，號波多迦。年
X75n1511_p0090a01║漸長大，出城遊戲，見佛世尊，三十二相，八十種好，光
X75n1511_p0090a02║明普曜，如百千日。心大驚喜，瞻仰取足。佛為說法，得
X75n1511_p0090a03║須陀洹果。歸辭父母，求索入道。父母愛念，不能為逆。
X75n1511_p0090a04║將詣佛所，便成沙門。精勤修習，三明六通，具八解脫。
X75n1511_p0090a05║諸天世人，所見敬仰。佛告比丘：爾時有王，名槃頭末
X75n1511_p0090a06║帝，收取舍利，造七寶塔，而供養之。時有一人，作一長
X75n1511_p0090a07║幡，懸著塔上，發願而去。緣是功德，九十一劫，不墮地
X75n1511_p0090a08║獄．畜生．餓鬼。天上人中，常有幡蓋，蔭覆其上，受天快
X75n1511_p0090a09║樂。乃至今日，遭值於我，出家得道。欲知彼時上佛旛
X75n1511_p0090a10║者，今波多迦是也。
X75n1511_p0090a11║施衣得記
X75n1511_p0090a12║賢愚因緣經云：爾時世尊入城乞食，有婆羅門見佛
X75n1511_p0090a13║身衣有少破壞，即至家中取一白㲲，持以上佛，以用
X75n1511_p0090a14║補衣。佛便受之，即與授決：汝於百劫當得作佛。長者
X75n1511_p0090a15║居士咸作是念：云何少施，酬以大報？世尊告曰：昔有
X75n1511_p0090a16║大臣請佛三月供養，佛即許之。有王名曰槃頭，欲先
X75n1511_p0090a17║請佛三月供養。佛告王言：吾先受大臣請。王告臣曰：
X75n1511_p0090a18║佛處我國，吾欲供養。雖卿先請，今可避我。我供養訖，
X75n1511_p0090a19║卿乃請之。臣答王言：若使大王保我身命，復保如來
X75n1511_p0090a20║常住於此，復令國土常安無災。若使能保此諸事者，
X75n1511_p0090a21║我乃息意，聽王先請。王即告曰：卿請一日，我復一日。
X75n1511_p0090a22║臣便可之。更互設食，各滿所願。爾時大臣具辦三衣，
X75n1511_p0090a23║復為諸比丘眾作七條衣，人與一領，皆悉滿足。阿難
X75n1511_p0090a24║當知，爾時大臣辦具衣服，施佛及僧以為供者，即此
X75n1511_p0090b01║婆羅門是。乃世世植福。今值於我，復供白㲲，故得如
X75n1511_p0090b02║是授決之果。
X75n1511_p0090b03║衣救龍難
X75n1511_p0090b04║海龍王經云：有四龍王：一名噏氣，二名大噏氣，三名
X75n1511_p0090b05║熊羆，四名無量色。頂禮佛足而白佛言：大海之中，無
X75n1511_p0090b06║數種龍，若干種行，皆因業報。或有大種小種，有四種
X75n1511_p0090b07║金翅鳥，常食斯龍及龍妻子、諸龍種類。願佛擁護，令
X75n1511_p0090b08║海諸龍常得安隱。於是世尊脫身袈裟，告海龍王：汝
X75n1511_p0090b09║當取是如來袈裟分與諸龍，皆令周遍。有值一縷者，
X75n1511_p0090b10║金翅鳥王不能犯觸。持禁戒者，所願必得。時諸龍王
X75n1511_p0090b11║各心念言：是佛袈裟甚少，安得周遍大海諸龍？佛知
X75n1511_p0090b12║龍意，告龍王言：假使三千大千世界所有龍王各分
X75n1511_p0090b13║如來袈裟，終不能盡。時海龍王取佛袈裟而自分作
X75n1511_p0090b14║無央數百千段與諸龍王，其衣如故，終不能盡。時諸
X75n1511_p0090b15║龍王及龍妻子欣然大悅，自投佛前，同聲說言：如來
X75n1511_p0090b16║所語，終無有二。授我等決，至無為岸。吾等今日歸命
X75n1511_p0090b17║佛法及諸聖眾，奉受禁戒，恭順如來。從今日始，一切
X75n1511_p0090b18║諸龍擁護正法。
X75n1511_p0090b19║說呪消灾
X75n1511_p0090b20║消灾經云：爾時釋迦牟尼佛在淨居天中，告諸宿曜、
X75n1511_p0090b21║游空天眾．九執大天及二十八宿．十二宮神、一切聖
X75n1511_p0090b22║眾：我今說過去娑羅王如來所說熾盛光大威德陀
X75n1511_p0090b23║羅尼除灾難法。若有國王及諸大臣所居之處，或被
X75n1511_p0090b24║五星陵逼，羅睺彗孛妖星照臨所屬本命宮宿及諸
X75n1511_p0090c01║星位，或退或入，作諸障難者，念此陀羅尼，至心受持
X75n1511_p0090c02║讀誦，一切灾難悉皆消滅。即說陀羅尼曰：南無三滿
X75n1511_p0090c03║多。母䭾喃。阿鉢囉底賀。多舍娑曩喃。怛𭉐他。唵。佉佉
X75n1511_p0090c04║佉呬。佉呬吽吽。入嚩囉。入嚩囉。鉢囉入嚩囉。鉢囉入
X75n1511_p0090c05║嚩囉。底瑟姹。底瑟姹。瑟致哩。瑟致哩。娑婆吒。娑癹吒。
X75n1511_p0090c06║扇底迦。室哩曳。娑嚩賀。此陀羅尼能成就八萬種吉
X75n1511_p0090c07║祥事，能除滅八萬種不吉祥事，令諸眾生依法受持，
X75n1511_p0090c08║一切灾難悉皆消滅，變灾為福皆得吉祥。佛告四眾：
X75n1511_p0090c09║灾難起時，安置佛像，結界護持，香華燈燭隨分供養，
X75n1511_p0090c10║令諸有情獲福無量。
X75n1511_p0090c11║證明說呪
X75n1511_p0090c12║大悲經云：釋迦牟尼佛在補陀洛迦山觀世音宮殿
X75n1511_p0090c13║寶莊嚴道場中，坐寶師子座。時觀世音菩薩密放神
X75n1511_p0090c14║通光明，照曜世界，天宮龍宮皆悉震動。時觀世音菩
X75n1511_p0090c15║薩白佛言：我有大悲心陀羅尼，今當欲說。為諸眾生
X75n1511_p0090c16║得安樂故，除一切病得壽命故，得富饒故，滅一切惡
X75n1511_p0090c17║業重罪，遠離怖畏，速能滿足諸希求故。唯願世尊慈
X75n1511_p0090c18║哀聽許。佛言：今正是時，宜應速說。復白佛言：若有四
X75n1511_p0090c19║眾欲誦持者，起大悲心，先當至心稱念我之名字，然
X75n1511_p0090c20║後即當誦此神呪。此呪能除滅身中一切重罪。若諸
X75n1511_p0090c21║眾生誦持大悲神呪者，於現在生中一切所求若不
X75n1511_p0090c22║果遂者，不得為大悲心陀羅尼也。觀世音菩薩於眾
X75n1511_p0090c23║會前合掌正住，於諸眾生起大悲心，即說神妙章句
X75n1511_p0090c24║陀羅尼。說此呪已，天雨寶華，繽紛而下。十方諸佛悉
X75n1511_p0091a01║皆歡喜，天魔外道恐怖毛竪，一切眾會皆獲果證，無
X75n1511_p0091a02║量眾心發菩提心。
X75n1511_p0091a03║龍宮說法
X75n1511_p0091a04║大雲輪請雨經云：佛在難陀優婆難陀龍王宮內，住
X75n1511_p0091a05║大威德摩尼藏大雲輪殿寶樓閣中，與無量諸龍王
X75n1511_p0091a06║眾，即以無量香華、幢幡、繒蓋、真珠、瓔珞供養恭敬禮
X75n1511_p0091a07║拜，於如來所聽受正法。即白佛言：云何能使諸龍王
X75n1511_p0091a08║等滅一切苦，得受安樂，令此閻浮提內時降甘雨，生
X75n1511_p0091a09║長樹木藂林，藥草苗稼皆生滋味，使諸人等悉受快
X75n1511_p0091a10║樂？佛告大龍王言：汝今為彼諸眾生等作大利益，能
X75n1511_p0091a11║問斯事。我有一法，汝等若能行者，令一切龍除滅諸
X75n1511_p0091a12║苦，具足安樂，謂行大慈。若有天人行大慈者，火不能
X75n1511_p0091a13║燒，水不能溺，毒不能害，刀不能傷，內外怨賊不能侵
X75n1511_p0091a14║掠，若睡若寤皆得安隱。行大慈力，有大威德，諸天世
X75n1511_p0091a15║人不能擾亂，形貌端嚴，眾所愛敬，諸苦滅除，心得歡
X75n1511_p0091a16║喜。是故龍王！身口意業常應須行彼大慈行。佛為龍
X75n1511_p0091a17║王說種種法，龍王聞已，心開意解，得法眼淨，求受三
X75n1511_p0091a18║歸五戒，行大慈行。
X75n1511_p0091a19║天龍雲集
X75n1511_p0091a20║大集經云：佛成正覺，菩薩海眾悉來大集。佛於無緣
X75n1511_p0091a21║象王眾中，欲宣說菩薩法藏，令知諸佛甚深境界。於
X75n1511_p0091a22║慾色天二界中間，化七寶坊。如大千世界諸天龍鬼
X75n1511_p0091a23║神等，并及十方佛剎諸菩薩眾，一時雲集。佛說種種
X75n1511_p0091a24║莊嚴，種種光明，大悲行相因緣，及如來三十二業．十
X75n1511_p0091b01║力．四無畏．十八不共法．三十七菩提分．三十二相業
X75n1511_p0091b02║因．三十二障大乘法．三十二速成就法，如是等無量
X75n1511_p0091b03║法寶。神通智辯，方便行願，四無量心，求解脫道。說陀
X75n1511_p0091b04║羅尼種種利益一切眾生等法。說諸龍受生受苦受
X75n1511_p0091b05║樂業報因緣，受三歸依，即得淨眼，皆得安隱。次說十
X75n1511_p0091b06║方一切佛土無餘諸菩薩，百億三界一切龍天諸部
X75n1511_p0091b07║大鬼神等，悉集無餘，顯說甚深佛法。為護世間故，以
X75n1511_p0091b08║閻浮提諸國土，付囑釋梵護世諸天。一切龍神修羅
X75n1511_p0091b09║夜叉鬼神等眾，各各分布安置，護持養育一切眾生，
X75n1511_p0091b10║除障護善，令法久住。
X75n1511_p0091b11║佛讚地藏
X75n1511_p0091b12║地藏十輪經云：爾時世尊告天帝釋曰：汝等當知，有
X75n1511_p0091b13║菩薩名曰地藏，作聲聞像已，於無量無數大劫，五濁
X75n1511_p0091b14║惡世時，無佛世界，成就有情，具足不可思議殊勝功
X75n1511_p0091b15║德。於十方諸佛國土，利益安樂一切有情，除一切病
X75n1511_p0091b16║惱憂苦逼切，能滿一切所求之願。若有人於一食頃，
X75n1511_p0091b17║歸依供養，諸所求願，速得滿足，勝於百劫歸依供養
X75n1511_p0091b18║諸佛菩薩。經中所說，末法惡世時，人根敗如坯器，空
X75n1511_p0091b19║見如生盲，五欲如石田不苗，十惡如臭身垢穢。此經
X75n1511_p0091b20║能滅眾生煩惱，令三寶久住。佛言：我遺法弟子，下至
X75n1511_p0091b21║非器無戒行者，雖應罰治，無令還俗。付囑護持我法
X75n1511_p0091b22║國王、大臣、宰官，長壽安樂，獲十種功德利益。十輪者，
X75n1511_p0091b23║人王治國，選用臣僚，撫安民人，教兵禦敵，修營事業，
X75n1511_p0091b24║給養功藝，賞善罰惡，建立三寶，教化眾生，斷其十惡，
X75n1511_p0091c01║令修十善。能令三寶種性法眼，長夜不滅，降伏魔怨，
X75n1511_p0091c02║令修行人成無上道。
X75n1511_p0091c03║勝光問法
X75n1511_p0091c04║勝光經云：憍薩羅國勝光王白佛言：惟願大師善教
X75n1511_p0091c05║於我為國王法。佛告大王：如父憐愛諸子，常願安穩，
X75n1511_p0091c06║遮其惡行，勸修善業。國人如子，並懷忠孝。作天子者，
X75n1511_p0091c07║情懷恩恕。薄徵賦斂，省其徭役。設官分職，不務繁多。
X75n1511_p0091c08║黜罰惡人，賞進賢善。不忠良者，當速遠離。順古聖王，
X75n1511_p0091c09║勿行刑戮。生人道者，勝緣所感。若斷其命，定招於報。
X75n1511_p0091c10║常當一心恭敬三寶，莫生邪見。我涅槃後，法付國王。
X75n1511_p0091c11║大臣輔相，當為擁護，勿致衰損。然正法炬，轉正法輪。
X75n1511_p0091c12║盡未來際，常令不絕。若能如是依教行者，則令國中
X75n1511_p0091c13║龍王歡喜，風調雨順。諸天慶悅，豐樂安隱。災橫皆除，
X75n1511_p0091c14║率土太平。王身快樂，永保勝位。福祚延長，無復憂惱，
X75n1511_p0091c15║增益壽命。現在名稱，遍滿十方。外國諸王，咸來貢獻。
X75n1511_p0091c16║其國天子，仁讓忠孝。以法教化，拯恤黔黎。於諸國中，
X75n1511_p0091c17║最為第一。我等今者，咸當歸伏此大法王。捨身之後，
X75n1511_p0091c18║得生天上，受勝妙樂。
X75n1511_p0091c19║維摩示疾
X75n1511_p0091c20║維摩詰經云：爾時毗耶城中有長者，名維摩詰。辯才
X75n1511_p0091c21║無礙，入深法門，善於智度，通達方便。其以方便，現身
X75n1511_p0091c22║有疾。以其疾故，皆往問疾。維摩詰因以身疾，廣為說
X75n1511_p0091c23║法。諸仁者，是身無常無強，無力無堅，速朽之法，不可
X75n1511_p0091c24║信也。為苦所惱，眾病所集。是身如聚沫，不可撮摩；是
X75n1511_p0092a01║身如泡，不得久立；是身如焰，從渴愛生；是身如芭蕉，
X75n1511_p0092a02║中無有堅；是身如幻，從顛倒起；是身如夢，為虗妄見；
X75n1511_p0092a03║是身如影，從業緣現；是身如響，屬諸因緣；是身如浮
X75n1511_p0092a04║雲，須臾變滅；是身如電，念念不住；是身無主，為如地；
X75n1511_p0092a05║是身無我，為如火；是身無壽，為如風；是身無人，為如
X75n1511_p0092a06║水；是身不實，四大為家；是身為空，離我我所；是身無
X75n1511_p0092a07║知，如草木瓦礫；是身無作，風力所轉；是身不淨，穢惡
X75n1511_p0092a08║充滿；是身虗偽，雖假以澡浴衣食，必歸磨滅；是身為
X75n1511_p0092a09║災，百一病惱；是身如丘井，為老所逼；是身無定，為當
X75n1511_p0092a10║要死。此可患厭耳。
X75n1511_p0092a11║文殊問疾
X75n1511_p0092a12║維摩詰經云：佛告文殊師利：汝詣維摩詰問疾。文殊
X75n1511_p0092a13║承佛聖旨，詣彼問疾。維摩詰唯置一床，以疾而臥。文
X75n1511_p0092a14║殊言：居士，是疾寧可忍不？療治有損，不至增乎？世尊
X75n1511_p0092a15║殷勤致問：居士，是疾何所因起？其生久如？當云何滅？
X75n1511_p0092a16║維摩詰言：從痴有愛，則我病生。以一切眾生病，是故
X75n1511_p0092a17║我病。若一切眾生得不病者，則我病滅。菩薩為眾生
X75n1511_p0092a18║故入生死，有生死則有病。若眾生得離病者，則菩薩
X75n1511_p0092a19║無復病。是疾何所因起？菩薩疾者，以大悲心起。文殊
X75n1511_p0092a20║又問：應云何慰喻有疾菩薩？維摩詰言：說身無常，不
X75n1511_p0092a21║說厭離於身。說身有苦，不說樂於涅槃。說身無我，而
X75n1511_p0092a22║說教導眾生。說身空寂，不說畢竟寂滅。說悔先罪，而
X75n1511_p0092a23║不說入於過去。以己之疾，愍於彼疾。當識宿世無數
X75n1511_p0092a24║劫苦，當念饒益一切眾生。憶所修福，念於淨命。勿生
X75n1511_p0092b01║憂惱，常起精進。當作毉王，療治眾病。應如是慰喻有
X75n1511_p0092b02║疾菩薩，令其歡喜。
X75n1511_p0092b03║金鼓懺悔
X75n1511_p0092b04║金光明經云：爾時信相菩薩夜夢金鼓及懺悔偈，向
X75n1511_p0092b05║如來說：夢見金鼓，所出妙音，悉能滅除，三世諸苦。地
X75n1511_p0092b06║獄餓鬼，畜生等苦，貧窮困厄，及諸有苦。如是金鼓，所
X75n1511_p0092b07║出之音，悉能除滅，一切諸苦。無依無歸，無有救護，我
X75n1511_p0092b08║為是等，作歸依處。諸佛世尊，有大慈悲，當證微誠，哀
X75n1511_p0092b09║受我懺。若我百劫，所作眾惡，以是因緣，生大憂苦。十
X75n1511_p0092b10║方現在，大悲世尊，能除眾生，一切怖畏。願當受我，誠
X75n1511_p0092b11║心懺悔，令我恐懼，悉得消除。我之所有，煩惱業垢，惟
X75n1511_p0092b12║願現在，諸佛世尊，以大悲水，洗除令淨。過去諸惡，今
X75n1511_p0092b13║悉懺悔，現所作罪，誠心發露。所未作者，更不敢作，已
X75n1511_p0092b14║作之罪，不敢覆藏。身業三種，口業四種，意三業行，今
X75n1511_p0092b15║悉懺悔。身口所作，及以意思，十種惡業，一切懺悔。所
X75n1511_p0092b16║造惡業，應受惡報，今於佛前，誠心懺悔。若此國土，及
X75n1511_p0092b17║餘世界，所有善法，悉以回向。我所修行，身口意善，願
X75n1511_p0092b18║於來世，證無上道。
X75n1511_p0092b19║楞伽說經
X75n1511_p0092b20║楞伽經云：佛住南海濵楞伽山頂，種種寶華以為莊
X75n1511_p0092b21║嚴。諸菩薩眾從彼種種異佛剎來，無量三昧自在之
X75n1511_p0092b22║力神通遊戲，大慧菩薩而為上首。一切諸佛手灌其
X75n1511_p0092b23║頂，自心現境界，善解其義。種種眾生，種種心色，無量
X75n1511_p0092b24║度門，隨類普現。於五法．三自性．八識．二無我，究竟通
X75n1511_p0092c01║達。時大慧菩薩以偈贊佛：世間離生滅，猶如虗空華。
X75n1511_p0092c02║一切法如幻，遠離於心識。遠離於斷常，世間恒如夢。
X75n1511_p0092c03║知人法無我，煩惱及爾焰。常清淨無相，而興大悲心。
X75n1511_p0092c04║一切無涅槃，無有涅槃佛。無有佛涅槃，遠離覺所覺。
X75n1511_p0092c05║若有若無有，是二悉俱離。牟尼寂靜觀，是則遠離生。
X75n1511_p0092c06║是名為不取，今世後世靜。說偈贊已，諮問一百八義
X75n1511_p0092c07║及五法、三自性、八識、二無我之義。爾時世尊一一分
X75n1511_p0092c08║別解釋已，殷勤誡勗：我之弟子諸修行者，應當修慈
X75n1511_p0092c09║心，不食一切肉，及葱韭蒜等，種種放逸酒。食肉無慈
X75n1511_p0092c10║心，永背正解脫。
X75n1511_p0092c11║圓覺三觀
X75n1511_p0092c12║圓覺經序云：如來入寂光土，凡聖一源，現受用身，主
X75n1511_p0092c13║伴同會。曼殊師利創問本起之因，薄伽至尊首提究
X75n1511_p0092c14║竟之果。照斯真體，滅彼夢形，知無我人，誰受輪轉？種
X75n1511_p0092c15║種幻化，生於覺心，幻盡覺圓，心通法徧。心本是佛，由
X75n1511_p0092c16║念起而漂沉；岸實不移，因舟行而騖驟。頓除妄宰，空
X75n1511_p0092c17║不生華；漸竭愛源，金無重鑛。理絕修證，智似階差，覺
X75n1511_p0092c18║前前非，名後後位。況妄忘起滅，德等圓明者焉。然出
X75n1511_p0092c19║廐良駒，已搖鞭影；埋塵大寶，須設治方。故三觀澄明，
X75n1511_p0092c20║真假俱入；諸輪綺互，單複圓修。四相潛神，華覺違拒；
X75n1511_p0092c21║四病出體，心華發明。復令長中下期，克念攝念而加
X75n1511_p0092c22║行；別徧互習，業障惑障而銷亡。成就慧身，靜極覺偏，
X75n1511_p0092c23║百千世界，佛境現前。是以聞五種名，超剎寶施福；說
X75n1511_p0092c24║半偈義，勝？河沙小乘。寔由無法不持，無機不被者也。
X75n1511_p0093a01║持此經者，金剛晨夕守護，令不退轉，其家永無灾障，
X75n1511_p0093a02║疫病消滅，財寶豐足。
X75n1511_p0093a03║楞嚴大定
X75n1511_p0093a04║楞嚴經云：阿難為大幻術摩登伽女呪攝，將毀戒體。
X75n1511_p0093a05║世尊頂放百道光明，光中千葉寶蓮，有佛化身，坐宣
X75n1511_p0093a06║神呪。阿難歸來佛所，佛說此經，名大佛頂首楞嚴王。
X75n1511_p0093a07║具足萬行，十方如來，一門超出，妙莊嚴路。七處徵心，
X75n1511_p0093a08║八還辯見，飛光擊觸，寶手開合。顯真性不動，自心妙
X75n1511_p0093a09║明，常光現前，性周法界，歇即菩提，不從人得。文殊選
X75n1511_p0093a10║擇諸聖二十五圓通，以觀音從聞入道，為此方真教
X75n1511_p0093a11║體。五濁十二類，生受生源因，修三漸次，方得除滅。從
X75n1511_p0093a12║乾慧地修行，增進十信．十住．十行．十回向、四加行、等
X75n1511_p0093a13║覺．妙覺、五十五位、十因、十類、七趣、三界、生業因緣、十
X75n1511_p0093a14║種禪那、五陰區宇、種種魔事。次說修三摩地，斷殺盜
X75n1511_p0093a15║婬妄道場，持呪修證功德。佛言：若人以七寶奉上諸
X75n1511_p0093a16║佛，不如一念將此法門開示末學。若人具四重十波
X75n1511_p0093a17║羅夷，應入地獄。是人罪障，應念消滅，如教行道，直成
X75n1511_p0093a18║菩提，無復魔業。
X75n1511_p0093a19║般若真空
X75n1511_p0093a20║法寶標目云：右佛於鷲峰山．給孤獨園．他化天宮．竹
X75n1511_p0093a21║林園，四處十六會，說西域本，有二十萬偈。此土大品．
X75n1511_p0093a22║光讚．道行．小品．大明度．勝天王．文殊．金剛八部，咸在
X75n1511_p0093a23║其中。唐三藏法師玄奘，取全本於西域玉華寺，譯成
X75n1511_p0093a24║六百卷。般若空宗，此經周盡。初，法師將順眾意，如羅
X75n1511_p0093b01║什所翻，除繁去重，於夜夢中，有極怖畏事，還依廣翻，
X75n1511_p0093b02║即見殊勝境界，遂不敢刪，依梵本譯。慶成之日，般若
X75n1511_p0093b03║放光，諸天雨華，空中音樂，異香芬烈。法師曰：此鎮國
X75n1511_p0093b04║之典，人天大寶經，自記此方當有樂大乘者。國王大
X75n1511_p0093b05║臣，四部徒眾，書寫受持，讀誦流布，皆得生天，究竟解
X75n1511_p0093b06║脫。般若謂諸佛之母，六度之一數也。五度未與大名，
X75n1511_p0093b07║唯此般若圓宗，獨稱尊大，乃是眾妙之淵府，羣智之
X75n1511_p0093b08║玄宗，萬法之本原，眾聖之圓極。所以前五但為佐助，
X75n1511_p0093b09║與般若作其輔翼，唯此獨立大名。般若者，此云智慧。
X75n1511_p0093b10║真空者，二十一空也。
X75n1511_p0093b11║付囑國王
X75n1511_p0093b12║仁王般若經云：佛在王舍城鷲峰山中，為十六大國
X75n1511_p0093b13║王、波斯匿王等說般若波羅蜜多、十四正行等法竟，
X75n1511_p0093b14║復囑王曰：當國土有諸灾難時，應當請百法師，敷百
X75n1511_p0093b15║高座，一日二時講誦此經。無量鬼神若聞此經，護汝
X75n1511_p0093b16║國土，人天果報皆得滿足，一切災難悉皆消滅。佛告
X75n1511_p0093b17║波斯匿王：我滅度後，法欲滅時，一切有情造惡業故，
X75n1511_p0093b18║令諸國土種種災起。諸國王等為護自身、太子、王子、
X75n1511_p0093b19║后妃、眷屬、百官、百姓，一切國土即當受持此般若波
X75n1511_p0093b20║羅蜜多，皆得安樂。我以是法付囑國王，不付比丘．比
X75n1511_p0093b21║丘尼．優婆塞．優婆夷。所以者何？無王威力，不能建立
X75n1511_p0093b22║正法，護持三寶。復告波斯匿王：今誡汝等，吾滅度後，
X75n1511_p0093b23║正法欲滅，此經三寶付諸國王，建立守護。大王！後五
X75n1511_p0093b24║濁世，一切國王、王子、大臣自恃高貴，破滅吾教，制我
X75n1511_p0093c01║弟子，不聽出家造佛塔像。從今已後，廣度比丘．比丘
X75n1511_p0093c02║尼造佛塔寺經像。
X75n1511_p0093c03║法華妙典
X75n1511_p0093c04║蓮華經云：佛住耆闍崛山，與比丘、比丘尼、菩薩．釋提
X75n1511_p0093c05║桓因．大梵天王．四大天王．天龍八部，與韋提希子阿
X75n1511_p0093c06║闍世王等百千眷屬俱。爾時世尊入於無量義處三
X75n1511_p0093c07║昧，天雨寶華，六種震動，放眉間白毫相光，普照世界。
X75n1511_p0093c08║從三昧而起，告舍利弗：諸佛世尊唯以一大事因緣
X75n1511_p0093c09║故出現於世，欲令眾生開示悟入佛之知見，故說此
X75n1511_p0093c10║一乘妙法，授諸聲聞記。如是妙法，諸佛如來時一說
X75n1511_p0093c11║之，如優曇華時一現耳。先示化城之權，終與髻珠之
X75n1511_p0093c12║祕。雖三車異駕，而一雨普滋，皆令自知決定作佛。說
X75n1511_p0093c13║是經時，多寶佛塔從地涌出，十方諸佛集會證明，六
X75n1511_p0093c14║萬恒河沙等菩薩及其眷屬護持流布，持經隨喜，有
X75n1511_p0093c15║六根清淨等無量功德。若夫入旋陀羅尼諸三昧者，
X75n1511_p0093c16║見靈山法會儼然佛常住不滅，證悟者自知非思議
X75n1511_p0093c17║境界矣。天台智者大師證旋陀羅尼三昧，九旬談妙，
X75n1511_p0093c18║受持之盛，無出此經。
X75n1511_p0093c19║飯王得病
X75n1511_p0093c20║淨飯王泥洹經云：爾時淨飯王忽被重病，身中四大
X75n1511_p0093c21║同時俱作，殘害其身。肢節欲解，喘息不定。將死不久，
X75n1511_p0093c22║告諸王曰：我命雖逝，不以為苦。但恨不見我子悉達．
X75n1511_p0093c23║次子難陀，復恨不見斛飯王子阿難陀．孫子羅睺。吾
X75n1511_p0093c24║設得見是諸子等，我病雖篤，未離生死，不以為苦。白
X75n1511_p0094a01║飯王語淨飯王言：我聞世尊在王舍城耆闍崛山中，
X75n1511_p0094a02║去此懸遠二千餘里。王今轉羸，設遣使者，道路懸遠，
X75n1511_p0094a03║懼恐遲晚，無所加益。惟願大王莫大愁悒，懸念諸子。
X75n1511_p0094a04║淨飯王答白飯王言：我子等輩雖復遼遠，意望不斷。
X75n1511_p0094a05║我子成佛，以大慈悲，恒以神通，天眼徹視，天耳洞聽，
X75n1511_p0094a06║救接眾生。應可度者，以慈愍心而度脫之。譬如有人
X75n1511_p0094a07║為賊所圍，或值怨敵，惶怖失計，不望自濟，惟求救護。
X75n1511_p0094a08║依有勢者，欲從救護而求解脫。譬如有人時得重病，
X75n1511_p0094a09║欲得良毉以療其疾。如我今日望見世尊，亦復如是。
X75n1511_p0094a10║
X75n1511_p0094a11║釋迦如來應化錄下（一）
X75n1511_p0094a12║
X75n1511_p0094a13║
X75n1511_p0094a14║釋迦如來應化錄下（二）
X75n1511_p0094a15║
X75n1511_p0094a16║報恩寺沙門　寶成　編集
X75n1511_p0094a17║佛還覲父
X75n1511_p0094a18║淨飯王泥洹經云：爾時世尊在靈鷲山，天耳遙聞迦
X75n1511_p0094a19║維羅城中父王病臥，命欲將終，渴仰欲見諸子。佛與
X75n1511_p0094a20║難陀．阿難．羅睺等，即以神足踊身虗空，須臾而至。迦
X75n1511_p0094a21║維羅衛放大光明，光照王身，患苦得安。佛與難陀等
X75n1511_p0094a22║乘空來至，佛便入宮。王見佛到，王舉兩手而言：惟願
X75n1511_p0094a23║如來手摩我身，令我得安。為病所困，痛不可忍，我命
X75n1511_p0094a24║將逝。我今見子，痛苦即除。復言：汝願已成就，亦滿眾
X75n1511_p0094b01║生願。我今得重病，願汝度我厄。佛言：惟願父王莫復
X75n1511_p0094b02║愁憂。即以手著父王額上，命雖欲終，自可寬意。王即
X75n1511_p0094b03║以手捉於佛手，著於心上，白言：我今見汝，我願已滿，
X75n1511_p0094b04║心意踊悅，從是臥別。如來至真多所利益，其有得見
X75n1511_p0094b05║聞所說者，此輩之等皆是有相大功德人。今日世尊
X75n1511_p0094b06║是我之子，接遇過多，不相見棄。是時父王即於臥處，
X75n1511_p0094b07║合掌心禮世尊足下。時佛手掌在王心上，無常對至，
X75n1511_p0094b08║命盡氣絕，忽就後世。
X75n1511_p0094b09║殯送父王
X75n1511_p0094b10║淨飯王泥洹經云：爾時淨飯王命盡氣絕，時諸釋子
X75n1511_p0094b11║以眾香水洗浴王身，纏細白㲲而以棺斂。爾時世尊
X75n1511_p0094b12║念當來世人民凶暴，不報父母養育之恩，為不孝之
X75n1511_p0094b13║子，為是當來眾生之等設禮法故，如來躬身自欲擔
X75n1511_p0094b14║於父王之棺。時四天王俱來赴喪，長跪白佛：願聽我
X75n1511_p0094b15║等擡父王棺。佛即許之。四天王各變人形像，以手擎
X75n1511_p0094b16║棺，擡於肩上。舉國人民莫不啼哭。如來躬身，手執香
X75n1511_p0094b17║爐，在棺前行，出詣葬所。佛與大眾共積香薪，舉棺置
X75n1511_p0094b18║上，放火焚之。一切大眾益更悲哭。於是世尊告大眾
X75n1511_p0094b19║曰：世皆無常、苦、空、無我，無有堅固，如幻如化，如熱如
X75n1511_p0094b20║焰，如水中月，命不久居。汝等諸人當勤精進而自勸
X75n1511_p0094b21║勉，永離生死，乃得大安。舉火焚燒大王身已，爾時諸
X75n1511_p0094b22║王各各皆持五百瓶香水以用滅火。火滅之後，競共
X75n1511_p0094b23║收骨，盛置金函。即於其上便共起塔，懸繒幡蓋及種
X75n1511_p0094b24║種鈴，供養塔廟。
X75n1511_p0094c01║佛救釋種
X75n1511_p0094c02║增一阿含經云：波斯匿王生一太子，名曰流離。年始
X75n1511_p0094c03║八歲，至迦衛羅國外父釋種摩訶男舍，新起一堂，敷
X75n1511_p0094c04║種種座，請佛及僧於中供養。流離太子昇座而坐，諸
X75n1511_p0094c05║釋種見之，共皆毀辱。太子歎息，即語好苦梵志：我後
X75n1511_p0094c06║紹王位時，我當報讐。波斯匿王後取命終，便立流離
X75n1511_p0094c07║太子為王。時好苦梵志白言：王當憶釋種毀辱。王曰：
X75n1511_p0094c08║善。王即集四種之兵，往迦衛羅國征伐釋種。世尊聞
X75n1511_p0094c09║已，即以神力往至道側，在枯樹下坐。時流離王遙見
X75n1511_p0094c10║世尊在樹下坐，即下車至世尊所，頭面禮足，在一面
X75n1511_p0094c11║坐。白世尊言：更有好樹，不在彼坐。世尊今日何故在
X75n1511_p0094c12║此枯樹下坐？世尊告曰：親族之蔭，勝外人也。是時世
X75n1511_p0094c13║尊便說偈言：親族之陰凉，釋種出於佛。盡是我枝葉，
X75n1511_p0094c14║故坐斯樹下。是時流離王即作是念：世尊今日出於
X75n1511_p0094c15║釋種，吾不應往征，宜可齊此還歸本土。如是至三，佛
X75n1511_p0094c16║以神力三度止之。
X75n1511_p0094c17║為母說法
X75n1511_p0094c18║摩訶摩耶經云：佛在忉利天歡喜園中波利質多羅
X75n1511_p0094c19║樹下，三月安居。如來結加趺坐，放百千光明。光中有
X75n1511_p0094c20║千蓮華，有千化佛。日月星辰所有威光，隱蔽不現。佛
X75n1511_p0094c21║告文殊師利：汝詣母所，道我在此。佛母聞已，乳自流
X75n1511_p0094c22║出，猶白蓮華，而直入於如來口中。如來見母，內懷忻
X75n1511_p0094c23║敬，而白母言：身所經處，與苦樂俱。當修涅槃，永離苦
X75n1511_p0094c24║樂。佛母聞已，專精正念，諸結消伏。而白佛言：一切眾
X75n1511_p0095a01║生在於五道，皆由煩惱過患所致。故有結縛，不得自
X75n1511_p0095a02║在。願我來世得成正覺，當為一切斷此苦本。佛言：眾
X75n1511_p0095a03║生所以不得解脫，皆由貪欲、嗔恚、愚痴，致令恒在生
X75n1511_p0095a04║死。乃至欲求生天亦難，何況希望離生死耶？在世失
X75n1511_p0095a05║好名稱，明友親屬皆共疎棄。臨命終時，極大懼怖，神
X75n1511_p0095a06║識恍惚，方自悔責。如此皆由三毒患故。若人欲求解
X75n1511_p0095a07║脫妙果，宜斷苦本。彼愚痴凡夫為結所纏。時會大眾
X75n1511_p0095a08║聞此語已，悲號懊惱。
X75n1511_p0095a09║最初造像
X75n1511_p0095a10║造像經云：佛在天宮，安居三月，為母說法。優陀延王
X75n1511_p0095a11║渴仰思佛，發願造像。毗首羯磨天工巧無匹，化身為
X75n1511_p0095a12║匠，於佛初誕生日起工，不日而成。佛化三道寶階，從
X75n1511_p0095a13║天而下，諸天翼從，威德熾盛，光明赫奕。如滿月在空，
X75n1511_p0095a14║眾星共遶；如日初出，采霞紛映。梵王執白蓋在右，帝
X75n1511_p0095a15║釋持白拂侍左，諸天乘空而下。虗空音樂，妙香雨華，
X75n1511_p0095a16║四大天王獻微妙供。佛告優陀延王：汝於我法中，初
X75n1511_p0095a17║為軌則，更無有人與汝等者。令諸眾生得大信利，已
X75n1511_p0095a18║獲福德廣大善根。天帝告王：佛在天上，贊王造像功
X75n1511_p0095a19║德，宜自欣慶。佛言：若人以雜綵繢飾，金銀銅鐵鉛錫
X75n1511_p0095a20║鎔鑄，香木玉石雕刻織綉，作佛形像，乃至極小如一
X75n1511_p0095a21║指大，獲種種福報，功德無量。不生邊小國土、下劣種
X75n1511_p0095a22║姓、不淨邪見、貧窮之家。生人天中，圓滿超眾，無諸病
X75n1511_p0095a23║苦，不為毒藥刀兵諸橫傷害，不墮三途，不受苦報，滅
X75n1511_p0095a24║種種罪，獲種種福。
X75n1511_p0095b01║浴佛形像
X75n1511_p0095b02║灌佛經云：佛告摩訶剎頭諸天人民言：人身難得，佛
X75n1511_p0095b03║世難值。吾本從阿僧祇劫時，身為白衣，累劫積德。每
X75n1511_p0095b04║生自責，展轉五道，不貪財寶，無所愛惜，自致為王。太
X75n1511_p0095b05║子以四月八日生，墮地行七步，舉右手而言：天上天
X75n1511_p0095b06║下，惟吾獨尊。當為天人，作無上師。太子生時，地為大
X75n1511_p0095b07║動。梵天、忉利天、四天王，各持十二種香湯，浴太子身。
X75n1511_p0095b08║太子得成佛道，開現道法，濟度羣迷。佛言：所以用四
X75n1511_p0095b09║月八日者，以春夏之際，殃罪悉畢，萬物普生，毒氣未
X75n1511_p0095b10║行，不寒不熱，時氣和適，正是佛生之日。諸善男子、善
X75n1511_p0095b11║女人，於佛滅後，當至心念佛無量功德之力，浴佛形
X75n1511_p0095b12║像。如佛在時，得福無量，不可稱數。諸天龍神，常隨擁
X75n1511_p0095b13║護。佛言：人身難得，佛經難值。若能自減損妻子之分，
X75n1511_p0095b14║五家財物，以用浴佛形像者，如佛在時，所願悉得。欲
X75n1511_p0095b15║求度世，取無為道，長不欲為生死會者，可求精進無
X75n1511_p0095b16║上之道。
X75n1511_p0095b17║姨母涅槃
X75n1511_p0095b18║佛母般泥洹經云：爾時佛姨母大愛道比丘尼與除
X75n1511_p0095b19║饉女五百人俱到佛所，叉手而立，白佛言：吾不忍睹
X75n1511_p0095b20║佛及諸應真滅度，欲先泥洹。佛嘿可之。佛姨母以手
X75n1511_p0095b21║摩足曰：吾免覩如來、應儀、正真道、最正覺、道法御、天
X75n1511_p0095b22║人師、三界明，自今不復覩之矣。五百除饉女陳辭如
X75n1511_p0095b23║上，佛亦可之也。佛為說身患生死憂悲苦不如意惱
X75n1511_p0095b24║之難，又歎無欲清淨空不願無想滅度之安若干淨
X75n1511_p0095c01║器。除饉諸女莫不歡喜，遶佛三帀，稽首而去。還于精
X75n1511_p0095c02║舍，敷五百座，皆各就坐。大愛道現神足通，自座沒地，
X75n1511_p0095c03║從東方來，在虛空中變化。去地七多羅樹，經行虛空
X75n1511_p0095c04║中，乍坐乍臥，上身出水，下身出火，下身出水，上身出
X75n1511_p0095c05║火。又沒地中飛，從西方來，化現如前。八方上下，顯現
X75n1511_p0095c06║神通，不可稱計。放大光明，以照諸冥，上耀諸天。五百
X75n1511_p0095c07║除饉變化亦然，同時泥洹。佛勸諸賢者作五百葬具，
X75n1511_p0095c08║幢幡奉送，如法茶毘。
X75n1511_p0095c09║請佛入滅
X75n1511_p0095c10║摩訶摩耶經云：爾時魔王波旬即來佛所，稽首佛足
X75n1511_p0095c11║而白佛言：我於往昔勸請世尊入於涅槃，于時世尊
X75n1511_p0095c12║而荅我言：我諸弟子比丘．比丘尼．優婆塞．優婆夷未
X75n1511_p0095c13║具足故，所以未應入於涅槃。世尊今者諸四部眾皆
X75n1511_p0095c14║悉具足，所度已畢，唯願善逝速入涅槃。爾時世尊即
X75n1511_p0095c15║荅魔言：善哉波旬，當知如來却後三月入於涅槃。時
X75n1511_p0095c16║魔波旬見佛許已，歡喜踊躍，不能自勝，頂禮佛足，還
X75n1511_p0095c17║歸天宮。爾時如來既許天魔却後三月當入涅槃，即
X75n1511_p0095c18║便捨於無量之壽，以神通力故，住命三月。于時大地
X75n1511_p0095c19║六種震動，日無精光，風雨違常，天龍八部莫不駭怖，
X75n1511_p0095c20║來至佛所，畟塞空中。時阿難白佛言：世尊常說四神
X75n1511_p0095c21║足人則能住壽，一劫住世，若減一劫，隨意自在。云何
X75n1511_p0095c22║如來不久住世，同於諸行？佛言：阿難，當知一切諸行
X75n1511_p0095c23║法皆如是，不得常存。阿難聞已，迷悶懊惱，不能自勝，
X75n1511_p0095c24║悲號啼泣，深追悔責。
X75n1511_p0096a01║佛指移石
X75n1511_p0096a02║涅槃經云：拘尸那城中有力士三十萬人，聞世尊入
X75n1511_p0096a03║於涅槃，當於此路至娑羅林。由是力士平治此道。爾
X75n1511_p0096a04║時世尊化作沙門，至力士所，作如是言：諸童子輩作
X75n1511_p0096a05║何事耶？力士聞已，皆生嗔恨，語沙門曰：汝今云何謂
X75n1511_p0096a06║我等為童子耶？沙門言：汝等大眾三十萬人，盡其身
X75n1511_p0096a07║力，不能移此當路之石，云何不名為童子乎？力士言：
X75n1511_p0096a08║汝若謂我為童子者，當知汝即是有力大人也。時沙
X75n1511_p0096a09║門以足二指挑起此石，復言：沙門，汝今能移此石出
X75n1511_p0096a10║於道否？沙門以手擲石，置虛空中。力士皆生驚怖，尋
X75n1511_p0096a11║欲逃竄。沙門言：汝等不應生怖。力士復作是言：沙門，
X75n1511_p0096a12║是石常耶？是無常耶？沙門以口吹之，石即散壞，猶如
X75n1511_p0096a13║微塵。力士見已，唱言：沙門，是石無常。即生愧心，而自
X75n1511_p0096a14║克責：云何我等恃怙自在色力命財而生憍𢢔？佛知
X75n1511_p0096a15║其心，即捨化身，還復本形，而為說法。力士見已，一切
X75n1511_p0096a16║皆發菩提之心。
X75n1511_p0096a17║囑分舍利
X75n1511_p0096a18║蓮華面經云：佛於跋提河告阿難言：我今疲極，可入
X75n1511_p0096a19║河浴。世尊脫袈裟置河岸上。入河浴已，佛告阿難：汝
X75n1511_p0096a20║可觀我三十二相莊嚴之身，却後三月當入涅槃。阿
X75n1511_p0096a21║難白佛言：惟願世尊為我宣說佛涅槃後，諸眾生等
X75n1511_p0096a22║供養如來舍利等事。佛告阿難：如來入涅槃時，入金
X75n1511_p0096a23║剛三昧，碎此肉身猶如芥子。如是一分舍利向諸天
X75n1511_p0096a24║所，一分舍利向龍王世界，一分舍利向夜叉世界。爾
X75n1511_p0096b01║時諸天龍王．毘沙門天王皆以香花供養舍利，如見
X75n1511_p0096b02║佛身，恭敬禮拜，皆發無上大菩提願。彼餘舍利在閻
X75n1511_p0096b03║浮提，當來有王名阿輸迦，為供養舍利造八萬四千
X75n1511_p0096b04║塔。復有六萬諸王亦各造塔供養舍利，以諸花鬘雜
X75n1511_p0096b05║香燈明音樂恭敬禮拜，種無上菩提善根。或有出家
X75n1511_p0096b06║信心清淨而被法服，精勤修道，皆悉漏盡而般涅槃。
X75n1511_p0096b07║如來有大威德，以彼法身依生身故，供養生身舍利，
X75n1511_p0096b08║所得無量功德。
X75n1511_p0096b09║付囑諸天
X75n1511_p0096b10║蓮華面經云：爾時世尊為阿難說分舍利已，復作是
X75n1511_p0096b11║念：我於三阿僧祇劫勤苦修道，所成佛法，欲令久住
X75n1511_p0096b12║於世間故，當往諸天所住之處，付囑佛法。爾時如來
X75n1511_p0096b13║即升三十三天。爾時帝釋天王見世尊已，即敷高座，
X75n1511_p0096b14║白佛言：願受此座。世尊即坐，與百千眾頂禮佛足。佛
X75n1511_p0096b15║告帝釋：汝今當知，吾亦不久當般涅槃。以此佛法囑
X75n1511_p0096b16║累於汝，汝當護持。帝釋天王悲泣雨面，𢪛淚而言：世
X75n1511_p0096b17║尊涅槃一何速哉！世尊法眼於茲永滅。如佛所教，是
X75n1511_p0096b18║我力分，即當護持，恭敬供養。如來昔從兜率陀天降
X75n1511_p0096b19║神母胎，我與忉利眾常作守護。及佛生時，亦與諸天
X75n1511_p0096b20║共來守護。坐菩提樹下，破魔軍眾，成等正覺，我與諸
X75n1511_p0096b21║天亦來守護。於鹿野苑中轉妙法輪，我與天眾亦常
X75n1511_p0096b22║守護。我今無力能使如來不入涅槃，無力能護。爾時
X75n1511_p0096b23║世尊說種種法，勸喻安慰，示教利喜帝釋諸天，令護
X75n1511_p0096b24║佛法久住世間。
X75n1511_p0096c01║付囑龍王
X75n1511_p0096c02║蓮華面經云：爾時如來為帝釋諸天付囑，令護佛法。
X75n1511_p0096c03║從天上沒，即於娑伽羅龍王宮出。爾時龍王見如來
X75n1511_p0096c04║至，即為如來敷座。佛坐其座，百千龍眾頂禮佛足。佛
X75n1511_p0096c05║告龍王曰：汝今當知，如來不久入於涅槃。我以佛法
X75n1511_p0096c06║囑累於汝，汝當守護，無令斷絕。龍王當知，此龍世界
X75n1511_p0096c07║有諸惡龍，多生嗔恚，不知罪福，為惡卒暴，破壞我法。
X75n1511_p0096c08║是故我今以此佛法囑累於汝。爾時龍王悲泣雨面，
X75n1511_p0096c09║𢪛淚而言：世尊！我諸龍等盲無慧眼，是故今者生畜
X75n1511_p0096c10║生中。若佛滅後，龍世界空，我等捨命，不知未來當生
X75n1511_p0096c11║何處。諸佛如來是眾生師，云何今者欲般涅槃，世間
X75n1511_p0096c12║眼滅？爾時世尊為龍王種種說法，示教利喜，付囑娑
X75n1511_p0096c13║伽羅龍王．德叉迦龍王．難陀龍王．跋難陀龍王．和脩
X75n1511_p0096c14║吉龍王．阿那婆達多龍王．摩那斯龍王．脩鉢羅龍王．
X75n1511_p0096c15║文隣龍王．黑色龍王，各與若干百千眷屬，令護佛法，
X75n1511_p0096c16║久住世間而不斷絕。
X75n1511_p0096c17║請佛住世
X75n1511_p0096c18║大般涅槃經云：佛在拘尸那城力士生地阿利羅䟦
X75n1511_p0096c19║提河邊娑羅雙樹間，與八十億比丘前後圍繞。二月
X75n1511_p0096c20║十五日臨涅槃時，出大音聲，普告眾生：今日如來．應．
X75n1511_p0096c21║正徧知憐愍眾生，覆護眾生，等視眾生，猶如一子。大
X75n1511_p0096c22║覺世尊將欲滅度，若有所疑，今悉可問。爾時世尊從
X75n1511_p0096c23║其面門放種種光，青黃赤白頗棃碼碯色光，徧照三
X75n1511_p0096c24║千大千世界，乃至十方一切佛土。六趣眾生遇斯光
X75n1511_p0097a01║者，罪垢煩惱皆悉除滅。咸皆悲歎，愁憂苦惱，舉聲諦
X75n1511_p0097a02║哭，悲號哀慟，槌𦚾大呌，淚下如雨。嗚呼慈父，痛哉苦
X75n1511_p0097a03║哉！時諸四眾共相謂言：當疾往詣拘尸那城力士生
X75n1511_p0097a04║地，禮拜供養，勸請如來莫般涅槃。復作是言：世間虛
X75n1511_p0097a05║空，眾生福盡，不善諸業增長出世。我等從今無有救
X75n1511_p0097a06║護，無所宗仰，貧窮孤露。作是念已，俱詣佛所，頭面頂
X75n1511_p0097a07║禮，𢪛淚而言：惟願世尊莫入涅槃。世尊默然，不果所
X75n1511_p0097a08║願，同時號哭。
X75n1511_p0097a09║天龍悲泣
X75n1511_p0097a10║蓮華面經云：爾時世尊離菩提樹時，帝釋天王與三
X75n1511_p0097a11║十三天眾，須燄摩天．兜率陀天．化樂天各與諸天眾，
X75n1511_p0097a12║同時舉聲，悲泣雨淚，以手𢪛淚，而說偈言：如來容色
X75n1511_p0097a13║甚微玅，超勝眾生無比者。如是莊嚴殊特身，不久之
X75n1511_p0097a14║間當滅度。是時毘摩質多阿脩羅王與阿脩羅眾，娑
X75n1511_p0097a15║伽羅龍王與諸龍眾，毘留勒叉天王與鳩槃茶眾，毗
X75n1511_p0097a16║留博叉天王．提頭賴吒天王與諸龍眾，毗沙門天王．
X75n1511_p0097a17║散脂迦大夜叉大將．摩尼䟦陀羅大夜叉將與夜叉
X75n1511_p0097a18║眾，地神、天神、林神、金剛密跡藍毗尼林神、迦毗羅城
X75n1511_p0097a19║神、菩提樹神與諸天龍八部等眾，出大音聲，悲啼號
X75n1511_p0097a20║哭，而作是言：佛是眾生之父，不久當沒。佛言：汝等莫
X75n1511_p0097a21║哭，令心迷悶。何有世間而受生者？因緣和合，有為之
X75n1511_p0097a22║法而得久住，強令無常之法不滅壞者，無有是處。爾
X75n1511_p0097a23║時世尊種種說法，令心開解，生大歡喜。諸天龍王頂
X75n1511_p0097a24║禮世尊，各還本處。
X75n1511_p0097b01║魔王說呪
X75n1511_p0097b02║大般泥洹經云：爾時天魔波旬與無量天子天女眾
X75n1511_p0097b03║辦諸飲食，來詣佛所，稽首請佛：惟願世尊哀受我供。
X75n1511_p0097b04║受我供已，其有善男子善女人，若有稱摩訶衍名者，
X75n1511_p0097b05║若真若偽，我等皆當為是人等作無畏呪而守護之。
X75n1511_p0097b06║而說是呪：咃翅吒吒囉咃翅魯樓麗摩訶魯樓麗阿
X75n1511_p0097b07║羅摩羅多羅悉波呵。魔王白佛言：世尊！是呪能令諸
X75n1511_p0097b08║亂心者得深妙定，能令諸恐怖者離諸恐怖，能令為
X75n1511_p0097b09║法師者辯才無斷，悉能降伏外道。諸有能護正法者，
X75n1511_p0097b10║為是呪所護，如佩神劒。我此呪術，所說誠諦。若有人
X75n1511_p0097b11║能待此呪者，若止曠野、凶害、毒獸、水火難等，若持若
X75n1511_p0097b12║說，眾難悉除。我等今日皆悉已離諸難諂曲。惟願世
X75n1511_p0097b13║尊哀受我供，願并印可所說神呪。爾時世尊即告魔
X75n1511_p0097b14║王言：我不受汝飲食供養，為安隱一切眾生故。今當
X75n1511_p0097b15║受汝神呪法施。時大自在天王見佛放大光明，遍照
X75n1511_p0097b16║世界，稽首贊歎。
X75n1511_p0097b17║純陀後供
X75n1511_p0097b18║大般泥洹經云：拘夷那竭國有長者名曰純陀，與五
X75n1511_p0097b19║百長者子俱，心懷憂戚，為佛作禮，淚下如雨。合掌白
X75n1511_p0097b20║佛：惟願世尊哀受我等最後供養，當令我及一切眾
X75n1511_p0097b21║生悉蒙解脫。世尊告純陀言：當受汝請最後供養。汝
X75n1511_p0097b22║今純陀莫生憂惱，應大歡喜。汝今勿請如來長住此
X75n1511_p0097b23║世，當觀世間皆悉無常，一切眾生性亦如是。正使久
X75n1511_p0097b24║在世，終歸會當滅。雖生長壽天，命亦要當盡。事成皆
X75n1511_p0097c01║當敗，有者悉磨滅。壯為老所壞，強者病所困。人生皆
X75n1511_p0097c02║有死，無常安可久。妻子及象馬，錢財悉復然。世間諸
X75n1511_p0097c03║親戚，眷屬皆別離。惟有生老苦，病死之大患。純陀悲
X75n1511_p0097c04║號流淚，而復啟請，願哀久住。世尊告曰：純陀，汝莫啼
X75n1511_p0097c05║哭，自亂其心。當正思惟，當知有為無有堅實。純陀白
X75n1511_p0097c06║佛：如來不哀住世，世間空處，我等那得而不啼哭？佛
X75n1511_p0097c07║言：純陀，今我哀汝及諸眾生而般涅槃，諸佛法爾。有
X75n1511_p0097c08║為之法，一切皆然。
X75n1511_p0097c09║度須䟦陀
X75n1511_p0097c10║涅槃經後分云：時須跋陀羅從佛聞說大般涅槃甚
X75n1511_p0097c11║深妙法，得法眼淨。愛護正法，已捨邪見。於佛法中，深
X75n1511_p0097c12║信堅固，欲求出家。佛言：善來。即成沙門。法性智水，灌
X75n1511_p0097c13║注心源，無復縛著。漏盡意解，得羅漢果。即於佛前，長
X75n1511_p0097c14║跪合掌，悲喜交流，深自悔責。而白佛言：恨我毒身，久
X75n1511_p0097c15║劫已來，常相欺惑，令我長沒無明邪見，淪溺三界外
X75n1511_p0097c16║道法中，為害滋甚。今大慶幸，蒙如來恩，得入正法。世
X75n1511_p0097c17║尊智慧大海，慈愍無量。竊自惟忖，累劫碎身，未能報
X75n1511_p0097c18║此須臾之恩。悲泣流淚，不能自裁。復白佛言：我年老
X75n1511_p0097c19║邁，餘命未幾。未脫眾苦，行苦遷逼。惟願世尊，莫般涅
X75n1511_p0097c20║槃。世尊不許。須䟦陀羅發聲大哭，舉身投地，昏迷悶
X75n1511_p0097c21║絕。久乃蘇醒，涕淚哽噎。白佛言：我今不忍見於如來
X75n1511_p0097c22║入般涅槃。我今寧可先自速滅。唯願世尊，後當涅槃。
X75n1511_p0097c23║說是語已，悲戀哽咽。於是時頃，先入涅槃。佛勑大眾，
X75n1511_p0097c24║以雜香木，茶毗其尸。
X75n1511_p0098a01║佛現金剛
X75n1511_p0098a02║穢跡金剛經云：爾時如來臨入涅槃，諸天人眾皆來
X75n1511_p0098a03║供養，唯有螺髻梵王不來覲省。時諸大眾惡其我慢，
X75n1511_p0098a04║使諸呪仙往彼令取，乃見種種不淨而為城壍，犯呪
X75n1511_p0098a05║而死，復䇿無量。金剛持呪而去，無人取得，大眾悲哀。
X75n1511_p0098a06║爾時如來即以大遍知神力，隨左心化出不壞金剛，
X75n1511_p0098a07║即於眾前顯大神通，即自騰身至梵王所，指彼穢物
X75n1511_p0098a08║變為大地。金剛報言：汝大愚痴，我如來欲入涅槃，汝
X75n1511_p0098a09║何不去耶？螺髻梵王發心至如來所。時金剛復告眾
X75n1511_p0098a10║言：若有世間眾生被諸天惡魔外道所惱亂者，但誦
X75n1511_p0098a11║我呪，令諸有情永離貧窮，常令安樂。於佛滅後，受持
X75n1511_p0098a12║此呪，誓度眾生，令佛法不滅，久住於世。即說大圓滿
X75n1511_p0098a13║陀羅尼神呪、穢跡真言：唵𠲽咶啒㖀摩訶鉢囉恨那
X75n1511_p0098a14║𠵨吻什吻微咭微摩那栖嗚深暮啒㖀𤙖吽泮泮泮
X75n1511_p0098a15║娑訶。若有眾生誦持此呪者，永離苦難，所求如願，隨
X75n1511_p0098a16║意滿足，獲大吉祥。
X75n1511_p0098a17║如來懸記
X75n1511_p0098a18║法住經云：世尊臨般涅槃，告阿難言：我般涅槃末法
X75n1511_p0098a19║之時，我諸弟子捨佛正教，多貪利養，習諸戲論。於我
X75n1511_p0098a20║法中不善修習身戒心慧，更相忿諍，謀奪誹謗，躭著
X75n1511_p0098a21║妙好種種衣服房舍敷具。諸惡徒黨共相集會，設有
X75n1511_p0098a22║持戒，更相毀辱，於須臾頃悉皆毀犯。以是因緣，天龍
X75n1511_p0098a23║等眾悲傷懊惱，皆悉遠離。大臣長者於三寶所不生
X75n1511_p0098a24║淨信，凌辱輕毀。以是因緣，令正法滅。從是以後，諸苾
X75n1511_p0098b01║蒭等造惡轉深，大臣長者益不恭敬，三寶餘勢猶未
X75n1511_p0098b02║全滅。故於彼時，復有苾蒭少欲知足，護持禁戒，修行
X75n1511_p0098b03║靜慮，愛樂多聞，受持如來三藏教法，廣為四眾分別
X75n1511_p0098b04║演說，利益安樂無量有情。復有國王、大臣、長者、居士、
X75n1511_p0098b05║善男、信女人等，愛惜正法，於三寶所供養恭敬，尊重
X75n1511_p0098b06║贊歎，護持建立，無所顧戀。當知皆是不可思議諸菩
X75n1511_p0098b07║薩等，以本願力生於此時，護持如來無上正法，與諸
X75n1511_p0098b08║有情作大饒益。
X75n1511_p0098b09║最後垂訓
X75n1511_p0098b10║長阿含經云：爾時世尊告諸比丘：汝等當知，我以此
X75n1511_p0098b11║法自身作證，成等正覺。所謂四念處．四意斷．四神足．
X75n1511_p0098b12║四禪．五根．五力．七覺意．八聖道。於此法中，和同敬順，
X75n1511_p0098b13║勿生諍訟。同一師受，同一水乳。於我法中，宜勤受學。
X75n1511_p0098b14║我已所說十二分教，所謂契經．祇夜經．受記經．偈經．
X75n1511_p0098b15║法句經．相應經．本緣經．本生經．方廣經．未曾有經．譬
X75n1511_p0098b16║喻經．大教經。汝等當善受持，稱量分別，隨事修行。如
X75n1511_p0098b17║來不久是後三月當般涅槃。比丘聞已，自投於地。佛
X75n1511_p0098b18║言：汝等且止，勿懷憂惱。天地人物，無生不終。欲使有
X75n1511_p0098b19║為不變易者，無有是處。我亦先說：恩愛無常，合會有
X75n1511_p0098b20║離。身非己有，命不久存。吾年老矣，餘命無幾。所作已
X75n1511_p0098b21║辦，今當捨壽。汝等比丘，自攝定意，守護其心。若於我
X75n1511_p0098b22║法無放逸者，能滅苦本，盡生老死。又告比丘：吾今所
X75n1511_p0098b23║以誡汝者何？天魔波旬向來請我速入涅槃。世尊不
X75n1511_p0098b24║答，默然許之。
X75n1511_p0098c01║臨終遺教
X75n1511_p0098c02║佛遺教經云：爾時世尊將入涅槃，是時中夜寂然無
X75n1511_p0098c03║聲，為諸弟子略說法要：汝等比丘，於我滅後，當尊重
X75n1511_p0098c04║珍敬波羅提木叉，如暗遇明，貧人得寶。當知此則是
X75n1511_p0098c05║汝大師。若我住世，無異此也。持淨戒者，不得販賣貿
X75n1511_p0098c06║易，安置田宅，畜養人民、奴婢、畜生。一切種植及諸財
X75n1511_p0098c07║寶，皆當遠離，如避火坑。不得斬伐草木，墾土掘地，合
X75n1511_p0098c08║和湯藥，占相吉凶，仰觀星宿，推步盈虗，曆數筭計，皆
X75n1511_p0098c09║所不應。節身而食，清淨自活。不得參預世事，通致使
X75n1511_p0098c10║命。呪術仙藥，結好貴人，親厚媟慢，皆不應作。當自端
X75n1511_p0098c11║心，正念求度。不得包藏瑕疵，顯異惑眾。於四供養，知
X75n1511_p0098c12║量知足，輙得供事，不應畜積。此則略說持戒之相。戒
X75n1511_p0098c13║是正順解脫之本，故名波羅提木叉。依因此戒，得生
X75n1511_p0098c14║諸禪定及滅苦智慧。當持淨戒，勿令毀缺。能持淨戒，
X75n1511_p0098c15║則有善法。若無淨戒，諸善功德皆不能生。我欲滅度，
X75n1511_p0098c16║是我最後之所教誨。
X75n1511_p0098c17║茶毗法則
X75n1511_p0098c18║涅槃經後分云：阿難白佛言：世尊，涅槃依何法則茶
X75n1511_p0098c19║毗如來？佛言：我入涅槃，如轉輪聖王命終之後，經停
X75n1511_p0098c20║七日，乃入金棺。即以上妙香油注滿棺中，密蓋棺門。
X75n1511_p0098c21║其棺四面應以七寶間雜莊嚴，一切幡幢香華供養。
X75n1511_p0098c22║經七日後，復出金棺。應以眾妙香水灌洗沐浴如來
X75n1511_p0098c23║之身，以上妙兜羅綿徧體纏身。次以細軟白㲲復於
X75n1511_p0098c24║綿上纏如來身，乃入金棺。復以香油盛滿棺中，閉棺
X75n1511_p0099a01║令密。乃以牛頭旃檀沉水一切香木成七寶車，一切
X75n1511_p0099a02║眾寶以為莊嚴，載以寶棺，至茶毗所。無數寶幢寶幡、
X75n1511_p0099a03║無數寶蓋寶衣、一切香華、一切音樂周徧圍繞，悲哀
X75n1511_p0099a04║供養。一切天人大眾應各以旃檀香木茶毗如來。茶
X75n1511_p0099a05║毗已訖，天人四眾收取舍利，盛七寶瓶。於其城內四
X75n1511_p0099a06║衢道中起七寶塔，塔開四門，安置舍利。一切天人所
X75n1511_p0099a07║共瞻仰，能為人天而作福田，能令眾生得大功德，脫
X75n1511_p0099a08║三界苦，入正解脫。
X75n1511_p0099a09║造塔法式
X75n1511_p0099a10║涅槃經後分云：阿難白佛言：佛涅槃後，當於何所茶
X75n1511_p0099a11║毗如來？佛言：可於拘尸城外。復白佛言：茶毗已訖，當
X75n1511_p0099a12║於何所起塔？佛告阿難：當於拘尸那伽城內四衢道
X75n1511_p0099a13║中起七寶塔，高十三層，上有相輪，一切妙寶間雜莊
X75n1511_p0099a14║嚴，一切世間眾妙華幡而嚴飾之。四邊欄楯，七寶嚴
X75n1511_p0099a15║飾，一切裝鉸，靡不周徧。其塔四面，面開一門，層層間
X75n1511_p0099a16║次，窻牖相當，安置寶瓶。如來舍利，天人四眾瞻仰供
X75n1511_p0099a17║養。時阿泥樓豆白佛言：天人四眾如何分布如來舍
X75n1511_p0099a18║利供養？佛言：一切天人取佛舍利，以平等心分布三
X75n1511_p0099a19║界一切六道世間供養。何以故？如來等視眾生猶如
X75n1511_p0099a20║一子，平等利祐世間眾生，能令汝等福德無量。爾時
X75n1511_p0099a21║天人大眾悲哀流淚，不能自裁。世尊普告大眾：汝等
X75n1511_p0099a22║天人莫大愁惱。佛雖涅槃，而有舍利常存供養，復有
X75n1511_p0099a23║法寶常住於世，能令眾生深心歸依，供養舍利，即是
X75n1511_p0099a24║見佛，如我在世無異。
X75n1511_p0099b01║應盡還源
X75n1511_p0099b02║涅槃經後分云：爾時世尊告諸大眾：我今時至，舉身
X75n1511_p0099b03║疼痛。說是語已，即入初禪。從初禪出，入第二禪。從第
X75n1511_p0099b04║二禪出，入第三禪。從第三禪出，入第四禪。從四禪出，
X75n1511_p0099b05║入虗空處。從空處出，入無邊識處。從識處出，入不用
X75n1511_p0099b06║處。從不用出，入非想非非想處。從非非想出，入滅盡
X75n1511_p0099b07║定。從滅盡定出，還入非想非非想處。從非非想出，入
X75n1511_p0099b08║不用處。從不用出，入無邊識處。從識處出，入虗空處。
X75n1511_p0099b09║從空處出，入第四禪。從四禪出，入第三禪。從三禪出，
X75n1511_p0099b10║入第二禪。從二禪出，入第一禪。爾時世尊如是逆順
X75n1511_p0099b11║入諸禪已，復告大眾：我以佛眼徧觀三界一切六道，
X75n1511_p0099b12║大地含生有情無情。如是三界，根本性離，畢竟寂滅，
X75n1511_p0099b13║同虗空相。一切諸法，無明本際，性本解脫。於十方求，
X75n1511_p0099b14║了不能得。根本無故，所因枝葉皆悉解脫。無明解脫
X75n1511_p0099b15║故，乃至老死皆得解脫。以是因緣，我今安住常寂滅
X75n1511_p0099b16║光，名大涅槃。
X75n1511_p0099b17║雙林入滅
X75n1511_p0099b18║涅槃經後分云：爾時佛在拘尸那伽城娑羅雙樹林，
X75n1511_p0099b19║與四眾天龍八部前後圍繞。二月十五日臨般涅槃，
X75n1511_p0099b20║入諸禪定。示誨眾已，於七寶牀右脇而臥，頭枕北方，
X75n1511_p0099b21║足指南方，面向西方，後背東方。娑羅樹林四雙八隻，
X75n1511_p0099b22║西方一雙在如來前，東方一雙在如來後，北方一雙
X75n1511_p0099b23║在如來頭，南方一雙在佛之足。至於中夜，入第四禪，
X75n1511_p0099b24║寂然無聲。於是時頃便般涅槃。入涅槃已，其娑羅林
X75n1511_p0099c01║東西二雙合為一樹，南北二雙合為一樹，垂覆寶牀，
X75n1511_p0099c02║蓋於如來。其樹即時慘然變白，猶如白鶴，枝葉華果
X75n1511_p0099c03║皮幹皆悉𪹼裂墮落，漸漸枯悴。爾時普佛世界一切
X75n1511_p0099c04║大地皆大震動，一切大海皆悉混濁，沸涌濤波。一切
X75n1511_p0099c05║江河溪㵎、川流泉源，水盡枯涸。大地處空，寂然大暗。
X75n1511_p0099c06║日月精光，悉無復照。忽然黑風鼓怒驚振，吹扇塵沙，
X75n1511_p0099c07║彌暗世界。卉本藥草，悉皆摧折。一切諸天徧滿虗空，
X75n1511_p0099c08║哀號悲泣，震動世界。釋迦如來應化錄下（二）。
X75n1511_p0099c09║
X75n1511_p0099c10║
X75n1511_p0099c11║
X75n1511_p0099c12║釋迦如來應化錄下（三）
X75n1511_p0099c13║
X75n1511_p0099c14║報恩寺沙門　寶成　編集
X75n1511_p0099c15║金剛哀戀
X75n1511_p0099c16║金剛力士哀戀經云：爾時世尊初入涅槃，時密迹金
X75n1511_p0099c17║剛力士見佛滅度，悲哀懊惱，作如是言：如來捨我，入
X75n1511_p0099c18║于寂滅。我從今日，無歸無依，無覆無護。衰惱災患，一
X75n1511_p0099c19║旦頓集。憂愁毒箭，深入我心。此金剛杵，當用護誰？即
X75n1511_p0099c20║便棄擲。自今以往，當奉侍誰？誰當慈愍訓誨於我？更
X75n1511_p0099c21║於何時得覩尊顏？說種種言，戀慕如來。時天帝釋語
X75n1511_p0099c22║力士言：汝今何不憶念世尊？少語佛言：諸行無常，無
X75n1511_p0099c23║得住者，不可體信是變易法。一切聚集，皆歸散滅。高
X75n1511_p0099c24║者必墮，合會必離，有生必死。一切諸行，猶如河岸臨
X75n1511_p0100a01║峻之樹。亦如畫水，尋畫尋滅。亦如水泡，如草頭露，不
X75n1511_p0100a02║得久停。如乾闥婆城，暫為眼對。人命迅速，疾如射箭。
X75n1511_p0100a03║速行天下，疾如日月。人命速疾，過於是天。無常敗壞，
X75n1511_p0100a04║應當解知。若於佛事有不足者，不入涅槃。佛事周訖，
X75n1511_p0100a05║乃入涅槃。以此佛法付囑天人，諸有苦盡，更不受生。
X75n1511_p0100a06║汝等不應生大憂惱。
X75n1511_p0100a07║佛母得夢
X75n1511_p0100a08║摩訶摩耶經云：爾時佛母摩訶摩耶即於天上見五
X75n1511_p0100a09║衰相現：一者頭上華萎，二者腋下汗出，三者頂中光
X75n1511_p0100a10║滅，四者兩目數瞬，五者不樂本座。又於其夜得五種
X75n1511_p0100a11║惡夢：一夢須彌山崩，四海水竭。二夢有諸羅剎手執
X75n1511_p0100a12║利刀，競挑一切眾生之眼。時有黑風吹諸羅剎，皆悉
X75n1511_p0100a13║奔馳，歸於雪山。三夢欲色界諸天忽失寶冠，自絕瓔
X75n1511_p0100a14║珞，不安本座，身無光明，猶如聚墨。四夢如意珠王在
X75n1511_p0100a15║高幢上，恒雨珍寶，周給一切。有四毒龍口中吐火，吹
X75n1511_p0100a16║倒彼幢，吸如意珠，猛疾惡風吹沒深淵。五夢有五師
X75n1511_p0100a17║子從空下來，囓摩耶乳，入於左脇，身心疼痛，如被刀
X75n1511_p0100a18║劒。時摩訶摩耶見此夢已，即便驚窹，而作是言：我於
X75n1511_p0100a19║向者眠寢之中，忽然見此不吉祥事，令我身心極為
X75n1511_p0100a20║愁苦。今此五種惡夢甚可怖畏，必是我子釋迦如來
X75n1511_p0100a21║入般涅槃之惡相也。即便向餘諸天子等廣說夢中
X75n1511_p0100a22║所見之事。
X75n1511_p0100a23║昇天報母
X75n1511_p0100a24║摩訶摩耶經云：尊者阿那律昇於天上，住摩訶摩耶
X75n1511_p0100b01║所，而說偈言：大師最勝天中天，善導一切世間者。今
X75n1511_p0100b02║已為彼無常海，摩竭大魚之所吞。在於拘尸那竭國，
X75n1511_p0100b03║娑羅林中雙樹間。不久當出城東門，種種供養而闍
X75n1511_p0100b04║維。天人八部眾盈滿，號泣震動徹三千。摩訶摩耶聞
X75n1511_p0100b05║此偈已，悶絕躃地，良久乃蘇。而作是言：我於昨夜得
X75n1511_p0100b06║五惡夢，決定當知佛入涅槃。今者果見阿那律來，云
X75n1511_p0100b07║已滅度。何其苦哉！世間眼滅。何其疾哉！人天福盡。如
X75n1511_p0100b08║何一旦便入涅槃？無常惡賊極為兇暴，忍能害我正
X75n1511_p0100b09║覺之子？即於眾中而說偈言：於無量劫來，常共為母
X75n1511_p0100b10║子。汝既成正覺，此緝方以斷。而復於今者，便入般涅
X75n1511_p0100b11║槃。譬如高大樹，眾鳥依共棲。晨旦各分離，到暮還歸
X75n1511_p0100b12║集。與汝為母子，共在生死樹。既得成道果，長絕此源
X75n1511_p0100b13║本。又復取滅度，無有會見時。摩訶摩耶說此偈已，涕
X75n1511_p0100b14║泣懊惱，不能自勝。
X75n1511_p0100b15║佛母散華
X75n1511_p0100b16║摩耶經云：爾時摩訶摩耶與諸天女眷屬圍遶，從空
X75n1511_p0100b17║而下，前至棺所，垂淚悲惱，而作是言：共於過去無量
X75n1511_p0100b18║劫來，長為母子，未曾捨離。一旦於今，無相見期。嗚呼
X75n1511_p0100b19║哀哉！眾生福盡，方當昏迷，誰為開導？即以天曼陀華．
X75n1511_p0100b20║摩訶曼陀羅華．曼殊沙華．摩訶曼殊沙華用散棺上，
X75n1511_p0100b21║而說偈言：今此雙樹間，天龍八部眾。唯聞啼哭音，不
X75n1511_p0100b22║知何所說。無能解其語，充塞在於地。與汝為母子，曠
X75n1511_p0100b23║劫積恩愛。今者無常風，吹散各異處。在苦諸眾生，希
X75n1511_p0100b24║望法甘露。何故便於今，而速入涅槃。潛身重棺中，知
X75n1511_p0100c01║我來此否？說此偈已，顧見如來僧伽梨衣及以鉢盂
X75n1511_p0100c02║錫杖，右手執之，左手拍頭，舉身投地，如太山崩。悲號
X75n1511_p0100c03║慟絕，而作是言：我子昔日執著此等，廣福世間，利益
X75n1511_p0100c04║天人。今此諸物，空無有主。嗚呼苦哉！痛不可言。時諸
X75n1511_p0100c05║天龍八部及以四眾、佛母摩訶摩耶憂惱如是，倍更
X75n1511_p0100c06║悲感，淚下如雨。
X75n1511_p0100c07║佛從棺起
X75n1511_p0100c08║摩耶經云：爾時世尊以神力故，令其棺蓋皆自開發。
X75n1511_p0100c09║便從棺中合掌而起，如師子王初出窟時奮迅之勢。
X75n1511_p0100c10║身毛孔中放千光明，一一光明有千化佛，悉皆合掌
X75n1511_p0100c11║向摩訶摩耶，以梵軟音問訊母言：遠屈來下此閻浮
X75n1511_p0100c12║提，諸行法爾，願勿啼泣。即便為母而說偈言：一切福
X75n1511_p0100c13║田中，佛福田為最。一切諸女中，玉女寶為最。令我所
X75n1511_p0100c14║生子，超勝無倫比。能生於三世，佛法僧之寶。故我從
X75n1511_p0100c15║棺起，合掌歡喜贊。用報所生恩，示我孝戀情。諸佛雖
X75n1511_p0100c16║滅度，法僧寶常住。願母莫憂愁，諦觀無常行。時摩訶
X75n1511_p0100c17║摩耶聞說偈已，小自安慰，顏色暫悅，如蓮華敷。爾時
X75n1511_p0100c18║世尊與母辭別，而說偈言：我生分已盡，梵行久已立。
X75n1511_p0100c19║所作皆已辦，不受於後有。願母自安慰，不須苦憂惱。
X75n1511_p0100c20║一切行無常，信是生滅法。生滅既滅已，寂滅為最樂。
X75n1511_p0100c21║世尊說此語已，即便闔棺，三千大千世界普皆震動。
X75n1511_p0100c22║摩耶遶棺，還歸天上。
X75n1511_p0100c23║金棺不動
X75n1511_p0100c24║涅槃經後分云：爾時拘尸城內一切人民悲泣流淚，
X75n1511_p0101a01║總入城中。即作金棺，七寶莊嚴。即辦微妙白㲲、旃檀、
X75n1511_p0101a02║沉水、一切雜香、無量香華、旛蓋，悲哀流淚，將至佛所
X75n1511_p0101a03║而伸供養。爾時大眾悲號哽咽，涕泣盈目，哀震大千，
X75n1511_p0101a04║深重敬心。各以白㲲褁手，扶於如來入金棺中，注滿
X75n1511_p0101a05║香油，即閉棺門。爾時拘尸那城內一切男女貪福善
X75n1511_p0101a06║心，總欲攝取如來功德，不令天人一切大眾同舉佛
X75n1511_p0101a07║棺。即共詳議，遣四力士壯大無雙，脫其所著衣服，期
X75n1511_p0101a08║心請舉如來聖棺，欲入城內自伸供養。盡其神力，不
X75n1511_p0101a09║能令動。爾時城內復遣八大力士至佛棺所，脫所著
X75n1511_p0101a10║衣，共舉金棺。盡其神力，亦不能動。拘尸城內復遣十
X75n1511_p0101a11║六極大力士來至棺所，脫所著衣，共舉佛棺，亦不能
X75n1511_p0101a12║動。爾時樓豆語力士言：縱使盡其城內人民男女大
X75n1511_p0101a13║小舉如來棺欲入城內，亦不能得，何況汝等而能移
X75n1511_p0101a14║動如來棺耶？
X75n1511_p0101a15║金棺自舉
X75n1511_p0101a16║涅槃經後分云：爾時世尊大悲普覆，令諸世間得平
X75n1511_p0101a17║等心，得福無異。於娑羅林即自舉棺，昇虗空中，高七
X75n1511_p0101a18║多羅樹。徐徐乘空，從拘尸城西門而入，東門而出，乘
X75n1511_p0101a19║空右遶，入城南門。漸漸空行，從北門出，乘空左遶，還
X75n1511_p0101a20║從西門而入。徐徐乘空而行，從東門出，空行左遶，入
X75n1511_p0101a21║城北門。漸漸空行，從南門出，乘空右遶，還入西門。如
X75n1511_p0101a22║是展轉左右，遶拘尸城，經于七帀。爾時如來七寶金
X75n1511_p0101a23║棺當入城時，一切大眾悲號哽咽，各持無數微妙香
X75n1511_p0101a24║木、旃檀、沉水、一切寶香，普熏世界。復持無數寶幢、幡
X75n1511_p0101b01║蓋、香華、瓔珞至茶毗所，悲哀供養。爾時四天王及諸
X75n1511_p0101b02║天眾各持天上寶香，悲哀供養。爾時如來大聖寶棺
X75n1511_p0101b03║漸漸空行，至茶毗所，徐徐乘空而下，安七寶牀。於是
X75n1511_p0101b04║時頃，復經七日。爾時拘尸城內一切士女、無數大眾
X75n1511_p0101b05║復持香華投佛棺前，頂禮供養。一切大眾悲號大哭，
X75n1511_p0101b06║震動世界，迷悶躃地。
X75n1511_p0101b07║佛現雙足
X75n1511_p0101b08║處胎經云：爾時世尊還攝威神在金棺裏，寂然無聲。
X75n1511_p0101b09║諸天燒香散華供養。大迦葉從摩伽提國將五百弟
X75n1511_p0101b10║子來至佛所，聞佛今日滅度，悲啼號泣，不能自勝。世
X75n1511_p0101b11║尊以天耳聞迦葉來至，即從棺裏雙出兩足。迦葉見
X75n1511_p0101b12║之，手捉摩捫，啼泣不能自勝。迦葉而說頌曰：一切行
X75n1511_p0101b13║無常，生者必有死。無生亦無死，此滅為最樂。佛所教
X75n1511_p0101b14║化入，所度已周遍。我行道逈絕，深恨不見佛。法界悉
X75n1511_p0101b15║皆空，色身亦當爾。無有老病死，無為無所生。住壽百
X75n1511_p0101b16║恒沙，亦當歸滅度。況我天尊師，處世著穢污。時迦葉
X75n1511_p0101b17║及五百弟子皆遶金棺七帀，在一面立。阿難捉棺西
X75n1511_p0101b18║北角，難陀捉棺東北角，諸天在後共舉金棺，去雙樹
X75n1511_p0101b19║四十九步安厝金棺。諸天人民以牛頭旃檀香積金
X75n1511_p0101b20║棺上。諸梵天王、釋提桓因將諸天眾在虗空中散華
X75n1511_p0101b21║供養。爾時大迦葉諸大弟子其身顫掉，不能自持，心
X75n1511_p0101b22║濁迷悶，發聲大哭。
X75n1511_p0101b23║凡火不然
X75n1511_p0101b24║涅槃經後分云：爾時一切天人大眾共舉如來大聖
X75n1511_p0101c01║寶棺置於香樓之上，同時號哭。爾時拘尸城內有四
X75n1511_p0101c02║力士，瓔珞嚴身，持七寶炬，大如車輪，爓光普照，以焚
X75n1511_p0101c03║香樓，茶毗如來。炬投香樓，自然殄滅。迦葉告言：大聖
X75n1511_p0101c04║寶棺，三界之炬所不能燒，何況汝力而能焚耶？城內
X75n1511_p0101c05║復有八大力士，更持七寶火炬，光焰一切，將投棺所，
X75n1511_p0101c06║亦皆殄滅。城內復有十六極大力士，各持七寶大炬
X75n1511_p0101c07║來投香樓，亦悉殄滅。城內復有三十六極大力士，各
X75n1511_p0101c08║持七寶大炬來投香樓，亦皆殄滅。爾時一切海神持
X75n1511_p0101c09║海中火、七寶大炬、無數光焰投香樓內，亦皆殄滅。爾
X75n1511_p0101c10║時迦葉告諸力士、一切大眾：汝等當知，縱使一切天
X75n1511_p0101c11║人所有炬火不能茶毗如來寶棺，汝等不煩勞苦，強
X75n1511_p0101c12║欲作為。爾時城內士女、天人大眾復重悲哀，各以所
X75n1511_p0101c13║持香華號泣供養，一時禮拜，右遶七帀，悲號大哭，聲
X75n1511_p0101c14║震大千，昏迷躃地。
X75n1511_p0101c15║聖火自焚
X75n1511_p0101c16║涅槃經後分云：爾時如來以大悲力，從心胸中火踊
X75n1511_p0101c17║棺外，漸漸茶毗。經于七日，焚妙香樓，爾乃方盡。爾時
X75n1511_p0101c18║四天王各作是念：我以香水注火令滅，急收舍利，天
X75n1511_p0101c19║上供養。作是念已，即持七寶瓶盛滿香水，同時而下，
X75n1511_p0101c20║至茶毗所。時四天王瀉金瓶香水，一時注火。注已，火
X75n1511_p0101c21║勢轉高，都無滅也。爾時海神娑伽羅龍王及江神、河
X75n1511_p0101c22║神見火不滅，各作是念：我取香水注火令滅，急收舍
X75n1511_p0101c23║利，住處供養。作是念已，各持寶瓶盛滿香水，至茶毗
X75n1511_p0101c24║所，一時注火。注已，火勢如故，都亦不滅。時樓豆語四
X75n1511_p0102a01║天王言：汝大貪心。汝居天上，汝若獨取舍利上於天
X75n1511_p0102a02║宮，地居之人如何得往而供養耶？復語海神：汝在大
X75n1511_p0102a03║海江河，如來舍利汝若獨取者，地居之人如何得往
X75n1511_p0102a04║而供養耶？爾時四天王即皆懺悔已，各還天宮。爾時
X75n1511_p0102a05║大海娑伽羅龍王及江神、河神等皆亦懺悔，誠如聖
X75n1511_p0102a06║言。悔已，各還本宮。
X75n1511_p0102a07║均分舍利
X75n1511_p0102a08║處胎經云：爾時八大國王：優填王．頂生王．惡生王．阿
X75n1511_p0102a09║闍世王。四大兵馬主：最豪兵馬主．容顏兵馬主．熾盛
X75n1511_p0102a10║兵馬主．金剛兵馬主。此八大王共諍舍利，各領兵眾
X75n1511_p0102a11║列住一面，各言：佛舍利我應獨得。大臣優波吉諫言：
X75n1511_p0102a12║諸王莫諍，舍利應分，普皆供養。釋提桓因現為人語：
X75n1511_p0102a13║我等諸天亦當有分。阿耨達龍王．文隣龍王．伊那鉢
X75n1511_p0102a14║龍王言：我等亦應有分。優波吉言：諸君且住，舍利宜
X75n1511_p0102a15║共分之。即分為三分：一分與諸天，一分與龍王，一分
X75n1511_p0102a16║與八王。金瓮受石餘，此臣以蜜塗瓫裏，以瓫為量，即
X75n1511_p0102a17║分舍利。天得舍利，還於天上起塔。龍得舍利，還於龍
X75n1511_p0102a18║宮起塔。八王得舍利，各還本國起塔。優波吉金瓫舍
X75n1511_p0102a19║利三斗并瓫，亦還起塔。灰及土四十九斛，起四十九
X75n1511_p0102a20║塔。當闍維處亦起寶塔，高四十九仞，香燈供養，懸繒
X75n1511_p0102a21║幡蓋，終日竟夜音樂不斷。佛之威神，夜放光明，與晝
X75n1511_p0102a22║無異。常有神王守護。
X75n1511_p0102a23║結集法藏
X75n1511_p0102a24║處胎經云：佛滅度後，經七日七夜時，大迦葉告五百
X75n1511_p0102b01║阿羅漢：卿等五百人，盡詣十方諸佛世界。諸阿羅漢
X75n1511_p0102b02║盡集此處。佛今涅槃，闍維已訖，欲得演佛真性法身。
X75n1511_p0102b03║汝等速集，採聽微妙之言。以神通力，即到十方恒河
X75n1511_p0102b04║沙剎土，集諸阿羅漢，得八億四千眾，來集於此。阿難
X75n1511_p0102b05║一心思惟，諸塵垢滅，朗然大悟。聖眾稱善，諸天歌歎。
X75n1511_p0102b06║阿難即昇高座。迦葉告阿難言：佛所說法，一言一字，
X75n1511_p0102b07║汝慎勿使有缺漏。菩薩藏集著一處，聲聞藏亦集著
X75n1511_p0102b08║一處，戒律藏亦集著一處。爾時阿難發聲唱言：我聞
X75n1511_p0102b09║如是。一時佛及說佛所居處，迦葉及一切聖眾墮淚
X75n1511_p0102b10║悲泣，不能自勝。咄嗟老死，如幻如化。昨日見佛，今日
X75n1511_p0102b11║已稱言為我聞。最初出經，胎化藏為第一，中陰藏第
X75n1511_p0102b12║二，摩訶衍方等藏第三，戒律藏第四，十住菩薩藏第
X75n1511_p0102b13║五，雜藏第六，金剛藏第七，佛藏第八。是為釋迦牟尼
X75n1511_p0102b14║佛經法具足矣。
X75n1511_p0102b15║育王起塔
X75n1511_p0102b16║阿育王傳云：爾時阿育王往詣雞頭摩寺，至上座耶
X75n1511_p0102b17║舍前，合掌而言：我今於閻浮提內造立八萬四千寶
X75n1511_p0102b18║塔。上座答言：善哉！善哉！王若欲得一時作塔，我於大
X75n1511_p0102b19║王作塔之時，以手障日。可遍勑國界，手障日時，盡起
X75n1511_p0102b20║立塔。王聞語已，還於本宮，便造八萬四千寶篋，金銀
X75n1511_p0102b21║琉璃以嚴飾之，一寶篋中盛一舍利。復造八萬四千
X75n1511_p0102b22║寶瓫，八萬四千寶蓋，八萬四千疋綵以為莊校。一舍
X75n1511_p0102b23║利付一夜叉，使遍閻浮提。其有一億人處，造一寶塔。
X75n1511_p0102b24║於是鬼神各持舍利，四出起塔。有一夜叉賚一舍利，
X75n1511_p0102c01║至得叉尸羅國，欲作寶塔。其國人言：我國人民凡有
X75n1511_p0102c02║三十六億，今當與我三十六篋。時夜叉鬼具以上事
X75n1511_p0102c03║還白於王。王自念言：人眾甚多，若爾作者，舍利不足
X75n1511_p0102c04║滿閻浮提。當設方便，斷而不與。即遣夜叉復語之曰：
X75n1511_p0102c05║與一舍利，起一寶塔。王復告言：多一億處，與一舍利；
X75n1511_p0102c06║少一億處，亦莫與之。
X75n1511_p0102c07║育王得珠
X75n1511_p0102c08║阿育王傳云：阿育王起造八萬四千寶塔已，師子國
X75n1511_p0102c09║王獻五顆如意寶珠。王受珠已，一施佛生塔，二施佛
X75n1511_p0102c10║成道塔，三施佛轉法輪塔，四施佛入涅槃塔。餘有一
X75n1511_p0102c11║珠，欲與諸夫人。若與一者，恐餘者恨，遣人入宮謂言：
X75n1511_p0102c12║其有衣服瓔珞最第一者，當與此珠。一切夫人皆著
X75n1511_p0102c13║好衣服瓔珞，唯有一小夫人名須闍哆，憶念佛語戒，
X75n1511_p0102c14║著衣服瓔珞，受持八戒，著純白衣，容儀整肅。王心自
X75n1511_p0102c15║然甚生恭敬。阿育王次第觀諸后妃服飾瓔珞，次至
X75n1511_p0102c16║須闍哆夫人，問言：諸夫人等皆著上服，汝何素服，寂
X75n1511_p0102c17║然而住？須闍哆夫人答言：佛說慚愧為上服，持戒為
X75n1511_p0102c18║瓔珞，法音為妓樂。我今受持八戒，以當瓔珞著於慚
X75n1511_p0102c19║愧素服，讀誦經典，以為音樂。王聞此語，欣然歡喜。復
X75n1511_p0102c20║語夫人曰：我先有言，其有著第一上服瓔珞者，當與
X75n1511_p0102c21║寶珠。汝今最為第一，與汝寶珠。諸夫人見得寶珠，後
X75n1511_p0102c22║皆相學，受持八戒。
X75n1511_p0102c23║迦葉付法
X75n1511_p0102c24║付法藏經云：摩訶迦葉垂涅槃時，以最勝法付囑阿
X75n1511_p0103a01║難言：長老當知，昔世尊以法付我，我年老朽，將欲涅
X75n1511_p0103a02║槃。世間勝眼，今欲相付。汝當精勤守護斯法。阿難曰：
X75n1511_p0103a03║諾，唯然受教。於是阿難演暢妙法，化諸眾生。然其宿
X75n1511_p0103a04║命有大功德，智慧淵廣，多聞博達，佛所咨嗟，總持第
X75n1511_p0103a05║一，悉能聽受諸佛法藏。如大巨海，百川斯納，名稱高
X75n1511_p0103a06║遠，眾所知識。如是功德，不可窮盡。我當隨順說其因
X75n1511_p0103a07║緣。乃往古世定光如來時為沙門，畜一沙彌，教令讀
X75n1511_p0103a08║誦，日夜誡勑，無有休廢。若經少闕，即便呵責。時此沙
X75n1511_p0103a09║彌專心讀誦。從此以後，經義貫通，智慧深妙，總持強
X75n1511_p0103a10║識，多聞弘廣，不可稱計。爾時沙彌即我身是。摩訶迦
X75n1511_p0103a11║葉告阿難曰：今以法寶用相委累。長老於後若入涅
X75n1511_p0103a12║槃，王舍大城有一長者，名商那和修，高才勇猛，有大
X75n1511_p0103a13║智慧。已於過去深種善根，為佛造寺，可度出家。如來
X75n1511_p0103a14║法藏悉付囑之。
X75n1511_p0103a15║迦葉入定
X75n1511_p0103a16║阿育王傳云：尊者迦葉結集法藏已，以法付囑阿難：
X75n1511_p0103a17║我今欲入涅槃，以法付汝，汝善守護。迦葉往詣阿闍
X75n1511_p0103a18║世王所相別，語守門人言：大迦葉欲入涅槃，故來相
X75n1511_p0103a19║語。時迦葉至雞足山三岳中，坐草而坐，作是念言：我
X75n1511_p0103a20║今此身著佛所與糞掃衣，自持衣鉢，乃至彌勒興世，
X75n1511_p0103a21║令不朽壞，使彌勒弟子皆見我身。即時大地六種震
X75n1511_p0103a22║動。迦葉將欲入定，念言：若阿難．阿闍世王來時，山當
X75n1511_p0103a23║為開，令其得入。若還去時，山復還合。釋提桓因散天
X75n1511_p0103a24║香華，供養迦葉。禮拜供養已，山即自合，覆尊者身。此
X75n1511_p0103b01║山窟神名畢鉢羅，見迦葉入滅，作如是言：今日法岳
X75n1511_p0103b02║崩壞，法船已沒，法樹已摧，法海已竭。今日諸魔得大
X75n1511_p0103b03║歡喜，一切天人哀戀悲泣。時阿闍世王夢天梁折壞，
X75n1511_p0103b04║覺已心生驚怖。守門者來白王言：向者迦葉來白王，
X75n1511_p0103b05║欲入涅槃。王聞是語，與阿難往詣雞足山。山自開張，
X75n1511_p0103b06║供養禮拜，涕泣而還。
X75n1511_p0103b07║商那受法
X75n1511_p0103b08║付法藏經云：時阿難臨當滅度，告商那和修曰：佛以
X75n1511_p0103b09║法眼付大迦葉，迦葉以法付我，我以法藏用付於汝。
X75n1511_p0103b10║汝可精勤守護斯法，令諸眾生服甘露味。商那和修
X75n1511_p0103b11║答曰：奉教。我當擁護如斯妙法，普為一切作大明燈。
X75n1511_p0103b12║於是廣施無上法藥，療煩惱病，濟度羣生。其德高遠，
X75n1511_p0103b13║久修願行，多聞總持，辯才無盡。今當敷演彼功德聚。
X75n1511_p0103b14║乃往過去劫，我為商主，見辟支佛身嬰重病，氣命羸
X75n1511_p0103b15║惙，與諸商人即便停住，推求毉藥而療之。盡心承給，
X75n1511_p0103b16║無所乏少，病遂除差，氣力充足。是辟支佛著商那衣，
X75n1511_p0103b17║商主以上妙衣用以奉獻，白言：大聖，此商那衣極為
X75n1511_p0103b18║弊惡，唯願受我所奉衣服。辟支佛言：施主宜知，我以
X75n1511_p0103b19║此衣出家成道，復當著此而入涅槃。阿難以法付囑，
X75n1511_p0103b20║告曰：世尊昔游摩突羅國，顧命我言：此國中有長者
X75n1511_p0103b21║子，號曰優波毱多。我滅度後，興大饒益。汝當於後度
X75n1511_p0103b22║令出家，付其法藏。
X75n1511_p0103b23║毱多籌筭
X75n1511_p0103b24║付法藏經云：尊者阿難以法付囑商那和修，告曰：世
X75n1511_p0103c01║尊昔游摩突羅國，顧命我言：此國中有長者名毱多，
X75n1511_p0103c02║其子名優波毱多。我滅度後，興大饒益，教化無量眾
X75n1511_p0103c03║生，汝當度令出家。若涅槃時，付其法藏。商那和修欲
X75n1511_p0103c04║付其法，觀察毱多為生子耶？入定思惟，知未出世，詣
X75n1511_p0103c05║毱多舍。毱多問曰：何獨無侶？答言：長者！我無俸祿，有
X75n1511_p0103c06║信出家，乃見隨耳。毱多復言：吾樂世俗，不能出家。若
X75n1511_p0103c07║後生子，當相奉給。後生一子，名曰優波毱多，年十二
X75n1511_p0103c08║歲，巧於市易。商那和修即至其所而為說法，漸以方
X75n1511_p0103c09║便教令繫念，以黑白石子用當籌筭。若起惡心，當下
X75n1511_p0103c10║黑石子；設生善念，下白石子。優波毱多奉受其教，攝
X75n1511_p0103c11║念不散，善惡心起，輙投石子。初黑偏多，白者尠少。漸
X75n1511_p0103c12║漸修習，白黑正等。繫念不止，心轉純淨，更無黑石，純
X75n1511_p0103c13║有白者。善念已盛，逮得初果。商那和修以付囑之，汝
X75n1511_p0103c14║當守護。
X75n1511_p0103c15║蜜多持幡
X75n1511_p0103c16║付法藏經云：尊者佛陀蜜多念言：吾師難提以法付
X75n1511_p0103c17║我，我當云何敷宣正法，令諸眾生普得饒益？復念：今
X75n1511_p0103c18║此國王甚大邪見，我宜先往而調伏之。躬持赤幡，在
X75n1511_p0103c19║王前行。王問：何人在吾前行？答言：大王！我是智人，善
X75n1511_p0103c20║能談論，欲於王前求一試驗。時王宣令：國內所有婆
X75n1511_p0103c21║羅門、長者、居士，聦明博達，善於言辭，悉令集吾殿上，
X75n1511_p0103c22║與一沙門共對議論。於是一切邪見外道競來雲集。
X75n1511_p0103c23║時彼大王於正殿上羅布茵褥，蜜多即昇法座，共諸
X75n1511_p0103c24║外道建無方論。淺智之者，一言即屈；其多聦辯，再便
X75n1511_p0104a01║辭盡。王見諸人理皆窮匱，躬與蜜多自共議論。始起
X75n1511_p0104a02║言端，亦尋屈己。蜜多思念：我與王論，不應顯勝而語
X75n1511_p0104a03║之言。此義淺深，王自解了。爾時彼王即知其屈，迴改
X75n1511_p0104a04║邪心，敬信正法，受三自歸，為佛弟子，於自國土弘宣
X75n1511_p0104a05║道化。時此國中邪見尼乾子師徒五百人至蜜多所，
X75n1511_p0104a06║俱共出家。
X75n1511_p0104a07║馬鳴辭屈
X75n1511_p0104a08║付法藏經云：有大士名曰馬鳴，智慧淵鑒，超識絕倫。
X75n1511_p0104a09║有所難問，靡不摧伏。計實有我，甚自貢高。聞有尊者
X75n1511_p0104a10║名富那奢，智慧深䆳，多聞博達。言諸法空，無我無人。
X75n1511_p0104a11║懷輕慢心，往詣其所，而作是言：一切世間所有言論，
X75n1511_p0104a12║我能毀壞，如雹摧草。此言若虗，而不誠實。要當斬舌，
X75n1511_p0104a13║以謝其屈。富那奢言：佛法之中，凡有二諦。若就世諦，
X75n1511_p0104a14║假名為我。第一義諦，皆悉空寂。如是推求，我何可得？
X75n1511_p0104a15║爾時馬鳴心未調伏，自恃機慧，猶謂己勝。富那語曰：
X75n1511_p0104a16║汝諦思惟，無出虗語。我今與汝，定為誰勝？是時馬鳴
X75n1511_p0104a17║即自念言：世諦假名，定為非實。第一義諦，性復空寂。
X75n1511_p0104a18║如斯二諦，皆不可得。既無所有，云何可壞？我於今者，
X75n1511_p0104a19║定不及彼。便欲斬舌，以謝其屈。富那語言：我法仁慈，
X75n1511_p0104a20║不須斬舌。宜當剃髮，為吾弟子。爾時尊者度令出家，
X75n1511_p0104a21║而告之曰：我以法藏持用付汝，汝當於後至心受持，
X75n1511_p0104a22║令未來世普皆饒益。
X75n1511_p0104a23║龍樹造論
X75n1511_p0104a24║付法藏經云：馬鳴大士付法比羅長老。比羅臨滅，便
X75n1511_p0104b01║以法藏付一大士，名曰龍樹，然後捨命。龍樹於後廣
X75n1511_p0104b02║為眾生流布法眼，以妙功德用自莊嚴。天聦奇悟，事
X75n1511_p0104b03║不再問，建立法幢，降伏異道。時南天竺國王甚邪見，
X75n1511_p0104b04║承事外道，毀謗正法。龍樹菩薩為化彼故，即詣王所。
X75n1511_p0104b05║王問：汝是何人？答言：我是一切智人。王勑集諸婆羅
X75n1511_p0104b06║門與諸外道，共與沙門廣共論議。時諸外道聞是事
X75n1511_p0104b07║已，悉來雲集，含怒懷嫉，來競言辯。於是龍樹昇座，其
X75n1511_p0104b08║愚短者，一言便屈；小有聦慧，極至再問，詞理俱盡。無
X75n1511_p0104b09║量邪見外道皆悉降伏，剃除鬚髮，俱共出家。如是展
X75n1511_p0104b10║轉廣度眾生，乃至無數。廣開分別摩訶衍義，造優波
X75n1511_p0104b11║提舍論，有十萬偈。莊嚴佛道、大慈、方便如是等論，各
X75n1511_p0104b12║五千偈，令摩訶衍光宣於世。造無畏論，滿十萬偈。中
X75n1511_p0104b13║論出於無畏部中，凡五百偈。其所敷演，義味深遠，摧
X75n1511_p0104b14║伏一切外道勝幢。
X75n1511_p0104b15║提婆鑿眸
X75n1511_p0104b16║提婆傳云：提婆菩薩，博識淵覽，才辯絕倫。國中有大
X75n1511_p0104b17║自在天，人有求願，能令現世如意。提婆詣神前言：神
X75n1511_p0104b18║鑒我心，惟命是從。神言：我所乏者左眼，能與我者，便
X75n1511_p0104b19║可出之。提婆言：敬如天命。即以左手出眼與之。天神
X75n1511_p0104b20║力故，出而隨生。索之不已，從旦至暮，出眼數十。神曰：
X75n1511_p0104b21║真上施也。欲求何願，必如所願。於是而退，剃髮法服，
X75n1511_p0104b22║於四衢道中，敷高座，作三論言：一切諸聖中，佛聖最
X75n1511_p0104b23║第一。一切諸法中，佛法正第一。一切救世眾，佛僧為
X75n1511_p0104b24║第一。八方諸論士，有能壞此語者，我當斬首，以謝其
X75n1511_p0104c01║屈。立理不明，是為愚痴。斬以謝屈，甚不惜也。八方論
X75n1511_p0104c02║主，既聞此言，亦各來集，而立誓言：我等不如。提婆言：
X75n1511_p0104c03║我所修法，仁活萬物。汝當剃鬚髮，以為弟子。各撰名
X75n1511_p0104c04║理，建無方論。若辭理俱乏者，即皆剃髮為僧。提婆是
X75n1511_p0104c05║龍樹弟子，人未歸信，欲揚正法，乞神求願。由是建大
X75n1511_p0104c06║論場，降伏一切外道。
X75n1511_p0104c07║天親造論
X75n1511_p0104c08║成道記註。天親菩薩，是無著菩薩俗中親弟，法中小
X75n1511_p0104c09║師。始宗有部，造五百論，明小斥大，天竺無敢敵者。無
X75n1511_p0104c10║著是初地菩薩，觀其弟大乘根緣將熟，乃假疾召歸。
X75n1511_p0104c11║甫近一驛，遣一弟子往接，至夜同館宿。其弟子夜誦
X75n1511_p0104c12║大乘一偈云：若人欲了知，三世一切佛，應觀法界性，
X75n1511_p0104c13║一切惟心造。天親聞之豁悟，解大乘正理，且悔昔誹
X75n1511_p0104c14║斥，深咎何補？原其罪本，但是舌根。乃起手執利刀，欲
X75n1511_p0104c15║截其舌。無著遙知，伸臂捉住，諭之曰：汝悟大乘，葢其
X75n1511_p0104c16║時矣。昔以舌毀，宜以舌讚，可補其過。且斷舌不言，其
X75n1511_p0104c17║利安在？天親受教乃止。洎覲本師，諦聽慈旨，造大乘
X75n1511_p0104c18║論．百法論．五蘊論．二十唯識論．三十唯識識等論。無
X75n1511_p0104c19║著首暢大乘，在阿瑜闍國大講堂中，入法光定，夜昇
X75n1511_p0104c20║兜率天宮，請聖慈尊說瑜伽論，廣明五分十七地義，
X75n1511_p0104c21║金剛經義。無著約十八住處，造論二卷。天親約斷二
X75n1511_p0104c22║十七疑，造論三卷。
X75n1511_p0104c23║神僧應供
X75n1511_p0104c24║法住記云：師子國有羅漢名慶友，具八解脫、三明、六
X75n1511_p0105a01║通，皆悉具足。告大眾言：如來先已說法住經，佛般涅
X75n1511_p0105a02║槃時，以無上法付囑十六大阿羅漢并眷屬等，令其
X75n1511_p0105a03║護持，使不滅沒。及勑其身與諸施主作真福田，令彼
X75n1511_p0105a04║施者得大果報。復說十六阿羅漢名：第一、賓度羅䟦
X75n1511_p0105a05║羅惰闍，第二、迦諾迦伐蹉，第三、迦諾迦䟦𨤲惰闍，第
X75n1511_p0105a06║四、蘇頻陀，第五、諾矩羅，第六、䟦陀羅，第七、迦哩迦，第
X75n1511_p0105a07║八、伐闍羅弗多羅，第九、戍博迦，第十、半託迦，第十一、
X75n1511_p0105a08║囉怙羅，第十二、那伽犀那，第十三、因揭陀，第十四、伐
X75n1511_p0105a09║那婆斯，第十五、阿氏多，第十六、注茶半託迦，皆具三
X75n1511_p0105a10║明、六通。承佛勑故，以神通力，或詣寺中經行等處，安
X75n1511_p0105a11║布臥具、衣藥、飲食，奉施眾僧。此阿羅漢及諸眷屬，隨
X75n1511_p0105a12║其所應，分散往赴，現種種形，蔽隱聖儀，同常凡眾，密
X75n1511_p0105a13║受供養。為諸施主作真福田，得勝果報，令正法久住
X75n1511_p0105a14║世間，饒益一切有情。
X75n1511_p0105a15║十大明王
X75n1511_p0105a16║十忿怒明王經云：大毗盧遮那如來常住安樂三摩
X75n1511_p0105a17║地，常不離大智大行大慈大悲救度眾生，告金剛手
X75n1511_p0105a18║菩薩言：我今放光，欲說大智大自在幻化網瑜伽大
X75n1511_p0105a19║教王金剛大智方便行，一切義海所作最勝，於一切
X75n1511_p0105a20║教中上中最上，能善安樂有情，入智慧方便大自在
X75n1511_p0105a21║金剛救度大樂金剛三摩地。從定出已，放大光明照
X75n1511_p0105a22║於眾會，說大幻化網瑜伽大教三昧曼那羅明王觀
X75n1511_p0105a23║想儀軌法：一焰鬘得迦忿怒大明王，二無能勝大忿
X75n1511_p0105a24║怒明王，三鉢訥鬘得迦大忿怒明王，四尾覲難得迦
X75n1511_p0105b01║大忿怒明王，五不動尊大忿怒明王，六吒枳大忿怒
X75n1511_p0105b02║明王，七你羅難拏忿怒明王，八大力大忿怒明王，九
X75n1511_p0105b03║送婆大忿怒明王，十嚩日羅播多羅大忿怒明王。此
X75n1511_p0105b04║十大忿怒明王各有三面，面各三目，皆頭上頂。佛以
X75n1511_p0105b05║虎皮為衣，髑髏為冠，髮髻豎立。持明之者依法觀想，
X75n1511_p0105b06║一切行願無不成就。
X75n1511_p0105b07║護法諸天
X75n1511_p0105b08║諸天傳云：一、娑婆界主，號令獨尊，大梵天王。二、地居
X75n1511_p0105b09║世主，忉利稱王，帝釋尊天。三、北方護世，大藥叉主，多
X75n1511_p0105b10║聞尊天。四、東方護世，乾闥婆主，持國天王。五、南方護
X75n1511_p0105b11║世，鳩槃茶主，增長尊天。六、西方護世，為大龍主，廣目
X75n1511_p0105b12║天王。七、親伏怨魔，誓為力士，金剛密迹。八、尊特之主，
X75n1511_p0105b13║居色頂天，摩醯首羅。九、二十八部，總領鬼神，散脂大
X75n1511_p0105b14║將。十、能與總持，大智慧聚，大辨才天。十一、隨其所求，
X75n1511_p0105b15║令得成就，大功德天。十二、殷憂四部，外護三洲，韋駄
X75n1511_p0105b16║天神。十三、增長出世，證明功德，堅牢地神。十四、覺場
X75n1511_p0105b17║垂廕，因果互嚴，菩提樹神。十五、生諸鬼王，保護男女，
X75n1511_p0105b18║鬼子母神。十六、行日月前，救兵戈難，摩利支天。十七、
X75n1511_p0105b19║百明利生，千光破暗，日宮天子。十八、星主宿王，清涼
X75n1511_p0105b20║照夜，月宮天子。十九、祕藏法寶，主執群龍，娑竭羅王。
X75n1511_p0105b21║二十、掌幽陰權，為地獄主，閻摩羅王。皆護國、安民、護
X75n1511_p0105b22║教、護脩行人，流通正法。
X75n1511_p0105b23║師子傳法
X75n1511_p0105b24║付法藏經云：佛以正法付大迦葉，迦葉展轉付囑。次
X75n1511_p0105c01║至尊者，名曰師子，於罽賓國大作佛事，以僧伽黎衣
X75n1511_p0105c02║傳付弟子婆舍斯多曰：如來正法眼藏今轉付汝，汝
X75n1511_p0105c03║應保護，普潤來際。偈曰：正說知見時，知見俱是心。當
X75n1511_p0105c04║知即知見，知見即于今。如此之法，為大明燈，能照世
X75n1511_p0105c05║間愚痴黑暗。是故諸賢聖人皆相守護，更相付囑，常
X75n1511_p0105c06║轉法輪，為諸眾生起大饒益，斷塞惡道，開人天路。逮
X75n1511_p0105c07║至最後，斯法衰滅，賢聖隱沒，無能建立世間暗明，造
X75n1511_p0105c08║作惡業，行十不善，命終多墮三途八難。是故智者宜
X75n1511_p0105c09║當觀察無上勝法有大功德，微妙淵遠，不可思議。譬
X75n1511_p0105c10║如估人欲過大海，必乘船舫，然後得度。一切眾生亦
X75n1511_p0105c11║復如是，欲出三界生死大海，必假法船，方得度脫。真
X75n1511_p0105c12║善知識，為大利益，濟諸苦惱，解除疑網。婆舍斯多蒙
X75n1511_p0105c13║師開悟，心地朗然，默然心服，俾之他國，機隨演化，受
X75n1511_p0105c14║教作禮而去。
X75n1511_p0105c15║達磨西來
X75n1511_p0105c16║佛祖通載云：初祖菩提達磨，南印度國香至王第三
X75n1511_p0105c17║子。王薨，師出家，遇二十七祖般若多羅，付以大法，因
X75n1511_p0105c18║問：我既得法，宜化何國？多羅曰：汝得法已，俟吾滅度
X75n1511_p0105c19║六十餘年，當往震旦國闡化。曰：彼有法器，堪繼吾宗，
X75n1511_p0105c20║千載之下，有留難否？多羅曰：汝所化方得菩提者，不
X75n1511_p0105c21║可勝數。吾滅度後，彼有劫難，水中文布，善自降之。汝
X75n1511_p0105c22║至時，南方不可久留，聽吾偈曰：路行跨水復逢羊，獨
X75n1511_p0105c23║自悽悽暗渡江，日下可憐雙象馬，二株嫰樹久昌昌。
X75n1511_p0105c24║復演八偈，皆預為讖。多羅示寂，演化本國，會其姪異
X75n1511_p0106a01║見王者，輕毀三寶，師遣其徒波羅提微現神力，攝化
X75n1511_p0106a02║歸正。師既震旦緣熟，即別其眾，而異見王枉駕見師，
X75n1511_p0106a03║因告之曰：當勤修福行，護持三寶，吾去非晚，一九即
X75n1511_p0106a04║回。王泣曰：叔既有緣在彼，非吾所留，唯願不忘父母
X75n1511_p0106a05║之國，事畢早回。遂具大舟，實以眾寶，王躬率臣僚，送
X75n1511_p0106a06║至海濵，遂達于廣州。
X75n1511_p0106a07║
X75n1511_p0106a08║釋迦如來應化錄下（三終）