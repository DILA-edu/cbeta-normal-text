X75n1512_p0116a01║
X75n1512_p0116a02║
X75n1512_p0116a03║隆興佛教編年通論卷第二
X75n1512_p0116a04║
X75n1512_p0116a05║隆興府石室沙門　祖琇　撰
X75n1512_p0116a06║曹魏
X75n1512_p0116a07║黃初元年，文帝受漢禪于繁昌，後都洛邑。至元帝咸
X75n1512_p0116a08║凞元年，五主，凡四十五年。西域沙門六人，所出經律
X75n1512_p0116a09║羯磨共十三部，凡二十五卷。
X75n1512_p0116a10║論曰：自漢以來，天下一統。建安之後，鼎峙始分。袁
X75n1512_p0116a11║曹競逐於中原，劉孫分鹿於江峽。五嶽塵擁，九牧
X75n1512_p0116a12║雲屯。或二祀而啟帝圖，或三分而陳覇業。故使魏
X75n1512_p0116a13║祖挾天子而令諸侯，劉宗馮劒閣而規壅輦。孫氏
X75n1512_p0116a14║英略，高杭長江。橫武爪牙，臥龍威力。別據一域，吞
X75n1512_p0116a15║噬為心。各跨疆場，㸦嚴關塞。廣延俊乂，以佐股肱。
X75n1512_p0116a16║厚禮賢能，賓為國寶。良匠妙法，復此徂來。僧會適
X75n1512_p0116a17║吳，舍利耀靈於江左。迦羅游魏，禁律剏啟於洛都。
X75n1512_p0116a18║歸戒自此大行，圖塔由斯特立。譯人隨俗，仍彼方
X75n1512_p0116a19║言。出經逐時，便題名目。故有吳品，蜀普耀焉。重疊
X75n1512_p0116a20║再飜，由此而始。派流失譯，良在於茲。且三國峙居，
X75n1512_p0116a21║夫何西蜀一都，獨無於代錄。今大吳次紀，而以魏
X75n1512_p0116a22║朝道俗，具列于左方云。
X75n1512_p0116a23║嘉平二年，天竺國沙門曇柯羅至洛陽，譯僧祇戒本。
X75n1512_p0116a24║法流濫觴，比丘特剪髮而已，未有律儀。凡齋事法，如
X75n1512_p0116b01║祠祀狀。柯羅始出戒本，而以戒心為日月，又請梵僧
X75n1512_p0116b02║曇無德等立羯磨法。繇是疏決其源，法道遂行焉。凡
X75n1512_p0116b03║中夏戒法，自是而始。
X75n1512_p0116b04║是歲，天竺沙門康僧鎧至洛邑白馬寺，譯經二部。時
X75n1512_p0116b05║西域沙門曇無德者，此云法藏，藏師地梨茶，即阿瑜
X75n1512_p0116b06║闍第九世弟子也。藏承其後，妙善律宗，賷四分律至
X75n1512_p0116b07║洛陽。及正元中，安息國沙門曇諦至，亦善律學，遂於
X75n1512_p0116b08║白馬寺眾請同出戒經一卷。
X75n1512_p0116b09║甘露元年，西域沙門帛延至洛邑，譯經六部九卷。是
X75n1512_p0116b10║歲，外國沙門支疆梁婁，此云無畏，於交州譯法華三
X75n1512_p0116b11║昧經一部六卷。
X75n1512_p0116b12║陳思王曹植者，字子建，武帝中子。十歲誦詩書十餘
X75n1512_p0116b13║萬言，善屬文。太祖見而異之，曰：汝倩人耶？植曰：言出
X75n1512_p0116b14║成論，下筆成章，顧面試，奈何倩人乎？及長，於世間藝
X75n1512_p0116b15║術，無不精練。邯鄲淳見而駭嘆，稱為天人。植每讀佛
X75n1512_p0116b16║經，留連嗟玩，以為至道之宗極。轉讀七聲升降曲折
X75n1512_p0116b17║之響，世皆諷而則之。淤魚山聞有聲特異，清颺哀婉，
X75n1512_p0116b18║因倣其聲為梵囋。今法事中有魚山梵，即其遺奏也。
X75n1512_p0116b19║始魏武欲立為嗣，植荒酒自穢，以故得免。文帝頗嫉
X75n1512_p0116b20║其才，抑而不用。甞求自試，帝不允。既而十一年中，三
X75n1512_p0116b21║徏其藩，植滋不得志而薨，年三十一。初，植登魚山，臨
X75n1512_p0116b22║東阿，喟然有終焉志，遂營墓，遺誡其子令薄葬。植在
X75n1512_p0116b23║日，不甚信黃老，著辨道論見意，今載藏中弘明集。
X75n1512_p0116b24║孫吳
X75n1512_p0116c01║吳主孫權，字仲謀，吳郡富春人。其家東塚上數有神
X75n1512_p0116c02║光雲氣，及權生，眼有異光，方頥大口。其父堅奇之曰：
X75n1512_p0116c03║王覇之器也。孫䇿既卒，及魏文受禪二年，權稱吳王，
X75n1512_p0116c04║建元黃武。至魏明帝太和三年，遂即皇帝位。初都武
X75n1512_p0116c05║昌，次遷秣陵，又遷建鄴，凡四主五十九年，國入于晉。
X75n1512_p0116c06║道俗四人譯經，總一四百十八部一百九十卷云。
X75n1512_p0116c07║沙門維祇難，此云障礙，天竺國人。同沙門竺律炎至
X75n1512_p0116c08║武昌郡，譯經二部。及祇難卒，律炎復於揚都譯經三
X75n1512_p0116c09║部，三卷。時優婆塞支謙者，字恭明，月支國人。初游洛
X75n1512_p0116c10║邑，受業於支亮。亮字紀明，受業於支讖。世稱天下愽
X75n1512_p0116c11║知，不出三支。謙愽覽經籍，為人細長黑瘦，眼多白而
X75n1512_p0116c12║睛黃，時語曰：支郎眼中黃，形雖細，是智囊。及避地歸
X75n1512_p0116c13║吳，吳主見而悅之，吳拜為愽士。譯經一百二十九部，
X75n1512_p0116c14║一百五十二卷。
X75n1512_p0116c15║赤烏四年，康居國三藏康僧會至金陵，營立茅茨，設
X75n1512_p0116c16║像行道。國人初見沙門而驚異之，有司以聞。吳主孫
X75n1512_p0116c17║權曰：是漢明帝所夢佛神之遺風耶？詔至問狀，會進
X75n1512_p0116c18║曰：如來大師化已千年，然靈骨舍利，神應無方。昔阿
X75n1512_p0116c19║育王奉之為八萬四千塔，此其遺化也。權以為誇己，
X75n1512_p0116c20║曰：舍利可得，當為塔之。苟其無驗，國有常刑。會請期
X75n1512_p0116c21║七日，謂其屬曰：大法廢興，在此一舉。當加意洗心，潔
X75n1512_p0116c22║齋懇求。至期無驗，乃展二七，又無應。權曰：趣烹之。會
X75n1512_p0116c23║默念：佛名真慈，夫豈違我哉？更請展期，以死祈之。又
X75n1512_p0116c24║七日，眾懼無人色。五鼓矣，聞鎗然有聲，起視缾中，五
X75n1512_p0117a01║色錯發，大呼曰：果吾願矣。黎明進之，權輿公卿聚觀，
X75n1512_p0117a02║歎曰：希世之瑞也。會又言：舍利威神，一切世間無能
X75n1512_p0117a03║壞者。權使力士槌之，砧碎而光明自若。於是建塔佛
X75n1512_p0117a04║陀里，又為寺，額曰建初，奉會居焉。
X75n1512_p0117a05║闞澤，字德潤，會稽山陰人也。家世為農。澤好學，居貧
X75n1512_p0117a06║無資，常為人傭書自給。所寫既畢，即能誦，由是博覽
X75n1512_p0117a07║群籍。虞翻見而稱之曰：闞生矯傑，仲舒、子雲流也。仕
X75n1512_p0117a08║吳，官太子太傅。僧會入吳，吳主因問澤曰：漢明何年，
X75n1512_p0117a09║佛教入中國？何緣不及東方？澤曰：永平十一年，佛法
X75n1512_p0117a10║初至。計今赤烏四年，則一百七十年矣。永平十四年，
X75n1512_p0117a11║五嶽道士褚善信等，乞與西僧角法。於是善信負妄
X75n1512_p0117a12║而死，其徒以尸歸葬南嶽。凡中國人，例不許出家，無
X75n1512_p0117a13║人流布。加之罹亂歲深，方至本國。吳主曰：孔子制述
X75n1512_p0117a14║典訓，教化來葉。老莊修身自玩，放蕩山林，歸心澹泊，
X75n1512_p0117a15║何事佛為？澤曰：孔老二教，法天制用，不敢違天。佛教
X75n1512_p0117a16║諸天奉行，不敢違佛。以此言之，優劣可見。（出宗炳明佛論）
X75n1512_p0117a17║甘露元年，吳主孫皓始即位，徧毀神祠，波及梵宇。臣
X75n1512_p0117a18║僚諫：先帝感瑞剏寺，不可毀也。乃遣臣張昱往告康
X75n1512_p0117a19║僧會。會挫其辭，理辯鋒出，昱不能屈。歸，以會才高聞。
X75n1512_p0117a20║皓召至，問曰：佛言善惡報應，可得聞乎？會曰：明主以
X75n1512_p0117a21║孝慈治天下，則赤烏翔而老人見；以仁德育萬物，則
X75n1512_p0117a22║醴泉洌而嘉禾茁。善既有應，惡亦如之。故為惡於隱，
X75n1512_p0117a23║鬼得而誅之；為惡於顯，人得而誅之。易稱積善餘慶，
X75n1512_p0117a24║詩美求福不回，雖儒典之格言，即佛教之明訓。皓曰：
X75n1512_p0117b01║然則周、孔既明，安用佛教？會曰：周、孔不欲深言，故略
X75n1512_p0117b02║示其跡；佛教不止淺言，故詳示其要，皆為善也。聖人
X75n1512_p0117b03║唯恐善之不多，陛下以為嫌，何也？皓無以酬之，遂罷。
X75n1512_p0117b04║他日，宿衛治圃，得金像，皓使置穢處，蒙不潔以為笑
X75n1512_p0117b05║樂。俄得腫疾，晝夜呻吟。占者曰：坐犯神祠，禱諸廟不
X75n1512_p0117b06║効。宮人有奉佛者曰：乃不請福於佛耶？皓仰覩曰：佛
X75n1512_p0117b07║神若是，怪乎？曰：佛之威靈，視神如天淵。皓乃悟曰：吾
X75n1512_p0117b08║以慢像致此耳。趣迎像龕而供事之。乃請會說法悔
X75n1512_p0117b09║罪。會為開示玄要，并取本業百二十願，分二百五十
X75n1512_p0117b10║事，使皓行住坐臥增益善意，及授之五戒。少頃，疾愈。
X75n1512_p0117b11║由是奉會為師，崇飾寺塔。
X75n1512_p0117b12║西晉
X75n1512_p0117b13║太始元年，武帝受魏禪，建都洛邑及長安，為東西京。
X75n1512_p0117b14║帝姓司馬氏，諱炎，河內人，魏相國晉王昭之太子也。
X75n1512_p0117b15║登位十有五年而滅吳，奄有寰海。及崩，子惠帝立。未
X75n1512_p0117b16║幾，天下大亂。至元帝立于建康，遂為東晉。凡西晉四
X75n1512_p0117b17║主，五十有二年，華戎道俗譯經律等七百餘卷。
X75n1512_p0117b18║論曰：吳黃武初，陸績有言曰：從今更六十年，天下
X75n1512_p0117b19║車同軌，書同文。及泰康改元而吳平，天下一統，果
X75n1512_p0117b20║如績言。自是纔二十載，至永寧之初，正道虧頹，群
X75n1512_p0117b21║雄嶽峙。趙王剏基叛逆，篡主於朝；張軌繼請外遷，
X75n1512_p0117b22║擅據涼土。內外糜沸，仍漸亂階。劉淵所以平陽，李
X75n1512_p0117b23║雄因茲并絡，懷帝蒙塵外郡，愍后播越長安。既道
X75n1512_p0117b24║藉時興，而兩都版蕩；法由人顯，屬二主恓惶。萬姓
X75n1512_p0117c01║崩離，歸信靡託，百官失守，釋種無依。時有沙門竺
X75n1512_p0117c02║法護及釋法炬等，忘身利物，志在宏宣，匪憚苦辛，
X75n1512_p0117c03║闡法為務。護於晉世，譯經最多。且晉雖不文，文才
X75n1512_p0117c04║實著，翻傳妙典，曰有賞音。所以禮樂衣冠，晉朝始
X75n1512_p0117c05║備，信源、道種，相資而興焉。
X75n1512_p0117c06║太始元年，月支國沙門曇摩羅察，晉言法護，至洛陽。
X75n1512_p0117c07║護學究三十六國道術，兼通其語。及自天竺，大賷梵
X75n1512_p0117c08║本婆羅門經，達于玉門，因居燉煌，世號燉煌菩薩。後
X75n1512_p0117c09║游洛邑，及之江左。永嘉中，隨處譯經，未甞暫停。時優
X75n1512_p0117c10║婆塞聶承遠，執筆助飜，垂四百卷。及承遠卒，其子道
X75n1512_p0117c11║真者，詢稟咨承，法護筆授外，道真自譯經六十餘卷。
X75n1512_p0117c12║時晉沙門釋法炬．法立．支敏度，及優婆塞衛仕度等，
X75n1512_p0117c13║譯出眾經外。炬與立等，每相參合，廣略異同，編次部
X75n1512_p0117c14║類，凡一百四十餘卷。復有沙門畺良婁至．安法欽．竺
X75n1512_p0117c15║叔蘭．白法祖．支法度等，各出眾經。所以西晉已來，宣
X75n1512_p0117c16║譯漸盛。
X75n1512_p0117c17║太康四年，天竺沙門耆域至洛陽，指沙門竺法淵曰：
X75n1512_p0117c18║此菩薩從羊中來。指竺法興曰：此菩薩從天中來。又
X75n1512_p0117c19║曰：比丘衣服華麗，大違戒律，非佛意也。望見帝都宮
X75n1512_p0117c20║室，曰：大略似忉利天宮，然人天殊分，疲民之力，繕刻
X75n1512_p0117c21║如此，不亦侈乎！未幾而洛陽亂，域辭歸天竺，數百人
X75n1512_p0117c22║遮道請中食乃行，域許之。明日，百餘家，域分身同時
X75n1512_p0117c23║赴之。家喜其來，及發跡洛南，域徐行而追者不及，即
X75n1512_p0117c24║以杖𦘕地曰：于此訣矣。是日有出長安者，見域在寺
X75n1512_p0118a01║中。有賈胡濕登者，其夕會域，宿于流沙。盖一昔萬里，
X75n1512_p0118a02║沙門神迹，于此為顯云。
X75n1512_p0118a03║永嘉五年，天竺佛圖澄至洛陽，自言百餘歲，常服氣
X75n1512_p0118a04║自養，能積日不食。善誦呪，役使鬼神。腹旁有孔，以綿
X75n1512_p0118a05║塞之，夜讀書則拔綿出，光照室。又每臨溪，從孔中出
X75n1512_p0118a06║腸胃洗濯，還納腹中。能聽鈴音言吉凶，莫不奇驗。會
X75n1512_p0118a07║洛陽𭁵亂，潛伏草野以觀變。時石勒屯葛陂，多殘殺。
X75n1512_p0118a08║澄杖錫謁勒，勒命試以道術。澄取滿鉢水呪之，俄青
X75n1512_p0118a09║蓮華生鉢中，光色耀目。勒繇此神敬，延之軍中。未幾，
X75n1512_p0118a10║劉曜求戰以決雌雄，左右以為未可。勒以訪澄，澄曰：
X75n1512_p0118a11║相輪鈴音云：秀支替戾岡，僕谷劬禿當。此羯語也。秀
X75n1512_p0118a12║支，軍也。替戾岡，出也。僕谷，劉曜胡位也。劬禿當，捉也。
X75n1512_p0118a13║言軍出捉得劉曜。又令童子潔齋三日，取麻油合燕
X75n1512_p0118a14║脂，躬自塗於掌中，舉手示童子，粲然有耀。童子驚曰：
X75n1512_p0118a15║有軍馬一人，白晳，以朱絲縛肘。澄曰：此即曜也。勒遂
X75n1512_p0118a16║出戰，果生擒劉曜。勒稱趙王，行皇帝事，敬澄彌篤，每
X75n1512_p0118a17║舉事必咨而後行。勒殂，弟季龍襲其位，徙都鄴城，尤
X75n1512_p0118a18║傾心事澄。下令衣以綾錦，乘雕輦，朝會引見，常侍御
X75n1512_p0118a19║史悉助舉輿升殿，太子諸公扶翼而前，生者唱大和
X75n1512_p0118a20║尚，坐者皆起。勑司空李農朝夕問候。時支道林聞之
X75n1512_p0118a21║曰：澄公其以季龍為鷗鳥耶？及晉軍侵淮、泗，季龍怒
X75n1512_p0118a22║曰：吾奉佛供僧，返更致宼，佛無神矣。澄入見曰：陛下
X75n1512_p0118a23║前身為商人，經罽賓寺，設大會，會有六應，真吾其一
X75n1512_p0118a24║也。有聖者曰：此檀越報盡為鷄，乃主晉地。今陛下為
X75n1512_p0118b01║天子，豈非奉佛供僧而致耶？疆場侵噬，有國之常，何
X75n1512_p0118b02║為怨謗三寶，興毒念乎？季龍悔謝，因問曰：佛法不殺，
X75n1512_p0118b03║朕為天下掌生殺，恐違佛戒。澄曰：帝王事佛，在恭儉
X75n1512_p0118b04║慈忍，顯贊法道，不為暴虐，不害無辜。民有為惡，化之
X75n1512_p0118b05║不悛者，其可不罰乎？但殺不可濫，刑不可不恤耳。尚
X75n1512_p0118b06║書張離，家富事佛，而所為不法。澄曰：事佛在清淨無
X75n1512_p0118b07║欲，君雖崇飾寺塔，而貪冐不已，無益也。及將去世，詣
X75n1512_p0118b08║辭。季龍驚曰：大和尚遽棄我國，有難乎？澄曰：出生入
X75n1512_p0118b09║死，道之常也。脩短分定，無由增損。但道貴行全，德貴
X75n1512_p0118b10║不怠。苟德行無玷，雖死如生，咸無焉千歲，尚何益哉？
X75n1512_p0118b11║然有可恨者，國家存心佛理，建寺度僧，當蒙祉福。而
X75n1512_p0118b12║布政猛虐，賞罰交濫，特違聖典，致國祚不延也。季龍
X75n1512_p0118b13║號慟嗚咽，澄安坐而逝。後有沙門自雍州來，見澄入
X75n1512_p0118b14║關，以聞。季龍命發塚視之，唯塊石存焉。季龍大惡之，
X75n1512_p0118b15║歎曰：石，吾姓也。大和尚埋我而去，其能久乎？未幾，石
X75n1512_p0118b16║氏果滅。澄度弟子數千萬人，凡居其所，國人無敢向
X75n1512_p0118b17║之涕唾。每相誡曰：莫起惡心，大和尚知汝。其道化感
X75n1512_p0118b18║物如此。自大教東來，至澄而盛。
X75n1512_p0118b19║論曰：禪師璉曰：妙道之意，聖人甞寓之於易。由生
X75n1512_p0118b20║民已來，淳樸未散，則三皇之教簡而素，春也。及情
X75n1512_p0118b21║竇日鑿，則五帝之教詳而文，夏也。時與世異，情隨
X75n1512_p0118b22║日遷，故三王之教密而嚴，秋也。至周衰，先王之法
X75n1512_p0118b23║壞，禮義亡。迨為秦漢，則無所不至，而天下至有不
X75n1512_p0118b24║忍願聞者。於是我佛世尊入東土，示以性命之理，
X75n1512_p0118c01║教以慈悲之行，冬也。旨哉斯言！觀澄公區區西來，
X75n1512_p0118c02║當石勒、季龍磣暴虓噬之際，而能憫物垂範，示以
X75n1512_p0118c03║玄言德祥，導以慈悲之行，卒使二暴革心，道化融
X75n1512_p0118c04║洽。嗚呼！天有四時循環以生成萬物，而聖人之教
X75n1512_p0118c05║迭相扶持以化成天下，厥有以哉！
X75n1512_p0118c06║東晉
X75n1512_p0118c07║敘曰：經云：三界無常，有為非久。晉氏之基，魏室遠系，
X75n1512_p0118c08║及誅曹爽而絕其宗，設帝䇿而陳其續，金承土運，曆
X75n1512_p0118c09║數在躬。平蜀而降大昊，昇平而布寬政，文既𠃔備，武
X75n1512_p0118c10║亦戢戈，百六奄臻，王官失守，天下大亂，莫匪斯焉。于
X75n1512_p0118c11║時道俗崩離，朝不謀夕，寄政江表，法隨代興，沙門信
X75n1512_p0118c12║士，於是攸集，故就紀之，別號東晉。元帝者，宣皇曾孫，
X75n1512_p0118c13║恭王覲之子也，諱睿，字景文。初生之辰，內有神光，一
X75n1512_p0118c14║室盡明，白毫生于日角之左，累官都督楊州諸軍事、
X75n1512_p0118c15║左丞相。懷愍敗後，百官分離，或走江南，或為俘戮，長
X75n1512_p0118c16║安失據，帝幽平陽。江東于時忽有五日並出都下，勸
X75n1512_p0118c17║睿宜稱晉王，統攝萬機，以臨億兆。愍帝崩後，遂即居
X75n1512_p0118c18║尊，立元建武，因都建鄴，避愍帝諱，改名建康。先是泰
X75n1512_p0118c19║康二年，吳舊將管恭作亂，太史伍振筮曰：恭即滅矣，
X75n1512_p0118c20║然更三十八年，楊州當有天子。至是果如其言。又秦
X75n1512_p0118c21║始皇時，望氣者云：吳金陵山五百年後當出天子。始
X75n1512_p0118c22║皇忌之，因發兵鑿金陵山斷，改稱秣陵，冀絕其王。凡
X75n1512_p0118c23║自政至睿五百二十六年，有晉金行，奄君四海。又時
X75n1512_p0118c24║謠曰：五馬浮渡江，一馬化為龍。永嘉喪亂，宗室中唯
X75n1512_p0119a01║瑯瑘．西陽．汝南．南頓．彭城五王獲濟江表，而睿首基
X75n1512_p0119a02║為帝。將知受命，上感天靈，欲跨輿圖，下資地勢。地負
X75n1512_p0119a03║其勢，始皇鑿之而弗亡；天降其靈，劉曜殲之而莫盡。
X75n1512_p0119a04║爰自建武至于元熙，凡十二主，一百四年，華戎道俗，
X75n1512_p0119a05║譯經律論，垂六百卷，而弘法之務，至是特盛焉。
X75n1512_p0119a06║永昌元年，天竺沙門吉友抵建康，丞相王導見之曰：
X75n1512_p0119a07║我輩人也。太尉庾亮．光祿周顗．廷尉栢𢑱，一時名公
X75n1512_p0119a08║皆造門結友，聲名著搢紳間。甞對王導解帶盤礡，尚
X75n1512_p0119a09║書[千-┬+下]望之適至，友正容肅然。有問其故，對曰：王公風
X75n1512_p0119a10║道期人，卞令軌度格物，吾正當以此應之耳。桓𢑱欲
X75n1512_p0119a11║為友作目，久之未得，友曰：尸黎密可謂卓朗。𢑱絕嘆，
X75n1512_p0119a12║以為盡品目之極。大將軍處仲聞友為諸公器重，心
X75n1512_p0119a13║未然，及見，不覺手足增敬。周顗為僕射領選，將入局，
X75n1512_p0119a14║過友，嘆曰：為朝廷選賢得如君，真令人無愧耳。及顗
X75n1512_p0119a15║歿，友慰其孤，對靈作梵唄，清響淩雲，又呪語千餘言
X75n1512_p0119a16║而去。王導甞戲之曰：外國有君，一人而已。友笑曰：使
X75n1512_p0119a17║我如諸君，今日豈得在此。時以為名言。譯孔雀經，梵
X75n1512_p0119a18║名尸黎密，蓋讓王位出家，如吳泰伯然。
X75n1512_p0119a19║咸康六年，成帝幼冲，庾氷以元舅輔政，奏沙門應盡
X75n1512_p0119a20║禮王者。尚書令何充等議不應致拜，下禮官詳議。愽
X75n1512_p0119a21║士議與充合，而門下承水風旨為駁。尚書令充、僕射
X75n1512_p0119a22║褚翌．諸葛恢、尚書馮懷．戴廣等奏曰：
X75n1512_p0119a23║世祖武皇帝以盛明革命，肅祖明皇帝聰聖玄覽，豈
X75n1512_p0119a24║于時沙門不易屈膝，𮨇以不變？其修善之法，所以通
X75n1512_p0119b01║天下之志也。臣等謂宜遵承先帝故事，於義為長。水
X75n1512_p0119b02║固謂應盡敬，下制曰：夫萬方殊俗，神道難辨，有自來
X75n1512_p0119b03║矣。達觀旁通，誠當無怪，況跪拜之禮，何必尚然？當復
X75n1512_p0119b04║原先王所以尚之之意，豈直好此屈折而坐遘盤辟
X75n1512_p0119b05║哉？固不然矣。因父子之敬，建君臣之序，制法度，崇禮
X75n1512_p0119b06║袟，豈徒然哉？良有以也。既其有以，將何以易之？然則
X75n1512_p0119b07║名禮之設，其無情乎？且今果有佛耶？無佛耶？有則其
X75n1512_p0119b08║道固弘，無則義將安取？縱其信然，將是方外之事，方
X75n1512_p0119b09║外之事，豈方內所體？而當矯形體，違常度，易禮典，棄
X75n1512_p0119b10║名教，是吾所甚疑也。名教有由來，百代所不廢，昧旦
X75n1512_p0119b11║丕顯，後世猶殆，殆之為弊，其故難尋。而今當遠慕芒
X75n1512_p0119b12║昧，依稀未分，棄禮於一朝，廢教於當世，使夫凡流慠
X75n1512_p0119b13║逸憲度，又是吾所甚疑也。縱其信然，縱其有之，吾將
X75n1512_p0119b14║通之於神明，得之於𮌎懷耳。軌憲宏模，固不可廢之
X75n1512_p0119b15║於正朝。凡此等類，皆晉民也，論其才智，又常人也，而
X75n1512_p0119b16║當因所說之難辨，假服飾以凌度，抗殊俗之慠體，直
X75n1512_p0119b17║形骸於萬乘，又是吾所弗取也。諸君並國器也，悟言
X75n1512_p0119b18║則當測幽微，論治則當重國典，苟其不然，吾將何述
X75n1512_p0119b19║焉？充等重杭表曰：臣等暗短，不足以讚揚聖旨，宣暢
X75n1512_p0119b20║大義。伏省明詔，震懼屏營，輙共尋詳，有佛無佛，固非
X75n1512_p0119b21║臣等所能定。然攷其遺文，鑽其旨要，五戒之禁，實助
X75n1512_p0119b22║王化。賤昭昭之名行，貴冥冥之潛操，行德在於忘身，
X75n1512_p0119b23║抱一心之精妙。且興自漢世，迄至于今，雖法有隆衰，
X75n1512_p0119b24║而弊無妖妄，神道經久，未有其比也。夫議有損也，況
X75n1512_p0119c01║必有益。巨之愚誠，實願塵露之微，增潤岱嶽，區區之
X75n1512_p0119c02║呪，上裨皇極。今一令其拜，遂壞其法，脩善之俗，廢於
X75n1512_p0119c03║聖世，習俗生常，必致怨懼，隱之臣心，竊所未安。臣雖
X75n1512_p0119c04║愚蔽，詎敢以偏見疑悞聖聽，直謂世經三代，人更明
X75n1512_p0119c05║聖，今不為之制，無虧王度，而幽冥之格，可無壅滯。是
X75n1512_p0119c06║以復陳愚誠，乞垂省察。水猶以為不可，復下制曰：
X75n1512_p0119c07║省所陳，具情旨。幽昧之事，誠非寓言所盡。然較略其
X75n1512_p0119c08║大人神常度，粗復有分例耳。大率百王制法，雖文質
X75n1512_p0119c09║隨時，然未有以殊俗參治，恢誕雜化者也。豈曩聖之
X75n1512_p0119c10║不達，來聖之宏通哉。且五戒之小善，粗擬似人倫，而
X75n1512_p0119c11║更與世主略其禮敬耶。禮重矣，敬大矣，為治之綱，盡
X75n1512_p0119c12║於此矣。萬乘之君，非好尊也。區域之民，非好卑也。而
X75n1512_p0119c13║尊卑不陳，王教則亂。斯曩聖所以憲章體國，宜而不
X75n1512_p0119c14║惑也。通才愽採，往往備其事。脩之家可，以脩之國及
X75n1512_p0119c15║朝則不可。斯豈不遠耶。省所陳，果亦未能了有之與
X75n1512_p0119c16║無矣。縱其了，猶謂不可以參治，而況都無而當以兩
X75n1512_p0119c17║行耶。充等三上章，執奏曰：臣等雖誠愚蔽，不通遠旨，
X75n1512_p0119c18║至乾乾夙夜，思循王度，寧苟執偏管而亂大倫。直以
X75n1512_p0119c19║漢魏逮晉，不聞異議，尊卑憲度，無或暫虧也。今沙門
X75n1512_p0119c20║之守戒專專然，及為其禮，一而已矣。至於守戒之篤，
X75n1512_p0119c21║亡身不恡，曷敢以形骸而慢禮敬哉。每見燒香祝願，
X75n1512_p0119c22║必先國家，欲福裕之備，情無極已。奉上崇順，出於自
X75n1512_p0119c23║然。禮儀之簡，蓋是專一守法。是以先聖御世，因而弗
X75n1512_p0119c24║革也。然天網恢恢，疎而不失。臣等慺慺（音婁），以為不令
X75n1512_p0120a01║致拜，於法無虧。因其所利而惠之，使賢愚莫敢不用
X75n1512_p0120a02║情，則上有天覆地載之施，下有守一修善之人。謹復
X75n1512_p0120a03║陳其愚淺，願蒙省察。水議遂寢。
X75n1512_p0120a04║何充字次道，盧江潛人，魏光祿大夫晏之孫。少以文
X75n1512_p0120a05║義見稱。初為王敦椽，敦兄含守盧江，貪污，敦甞於坐
X75n1512_p0120a06║稱之曰：家兄在郡，定佳盧江士人稱之。充正色曰：充
X75n1512_p0120a07║即彼郡人，所聞異此。敦默然。然客皆為不安，充晏然
X75n1512_p0120a08║自若。丞相庾亮甞薦之於明帝曰：何充器局方槩，有
X75n1512_p0120a09║萬夫之望，若能總錄朝端，為老臣副。及充拜尚書令，
X75n1512_p0120a10║推能用功，不私樹恩，世甚重之。初，阮裕甞戲之曰：卿
X75n1512_p0120a11║志大宇宙，勇邁前古。充審其故，裕曰：我圖數千戶郡
X75n1512_p0120a12║尚未能得，卿圖作佛不亦大乎。卒年五十有五。其後
X75n1512_p0120a13║門世事佛甚精，厥孫尚之及點、胤等並建大義，闡明
X75n1512_p0120a14║佛法云。
X75n1512_p0120a15║興寧二年，哀帝詔法師竺潛講般若于禁中。甞著履
X75n1512_p0120a16║至殿，中人聚觀，歎道德高風，初不省有市朝。時簡文
X75n1512_p0120a17║輔政，沛國劉惔（徒鑒切）甞遇潛於簡文座中，嘲曰：道人
X75n1512_p0120a18║亦遊朱門乎？對曰：君自見朱門，貧道以為蓬戶。及辭
X75n1512_p0120a19║還剡山，支遁寓書求買洲小嶺歸隱。潛答曰：欲來當
X75n1512_p0120a20║給，未聞巢由買山而隱也。寧康二年卒。武帝下詔曰：
X75n1512_p0120a21║法深理悟虗遠，風鑑清高。棄宰輔之榮，襲染衣之素。
X75n1512_p0120a22║山居世外，篤懃匪懈。方賴宣道，以濟蒼生。奄從遷謝，
X75n1512_p0120a23║用痛于懷。其賜緡錢十萬，助建瑩塔。潛字法深。凡中
X75n1512_p0120a24║國勑葬沙門，自潛而始。
X75n1512_p0120b01║法師支遁，字道林，與謝太傅安．王右軍羲之厚善。安
X75n1512_p0120b02║守吳興，以書抵遁，略曰：思君日積，比辰尤甚，知欲還
X75n1512_p0120b03║剡自治，為之愴然。人生如寄耳，自項風流得意事，殆
X75n1512_p0120b04║磨滅都盡，唯終日戚戚，遲君一來，以晤言消遣之，一
X75n1512_p0120b05║日千載也。及竺潛辭闕，有詔遁繼講法於禁中，一時
X75n1512_p0120b06║名士殷浩．郗超．孫綽．桓彥表．王敬仁．何充．王坦之．袁
X75n1512_p0120b07║彥伯並與結方外交，天下想見其標致者。劉系謁于
X75n1512_p0120b08║白馬寺，談莊周以適性為逍遙，遁曰：不然，桀跖以殘
X75n1512_p0120b09║虐為性，豈亦逍遙乎？於是注逍遙篇，學者宗之。王濛
X75n1512_p0120b10║甞極精思，作數百語詣遁曰：與君別久，而君了不長，
X75n1512_p0120b11║何也？濛慚汗曰：絳鉢之王，何也？郗超甞問謝太傅曰：
X75n1512_p0120b12║遁談何如嵆中散？太傅曰：嵆努力裁得半耳。又曰：何
X75n1512_p0120b13║如殷浩？太傅曰：亹亹論辨，恐當杭衡超拔淵源。殷有
X75n1512_p0120b14║慚德。超後與親舊書曰：林公神理所通，玄㧞獨悟。數
X75n1512_p0120b15║百年來，紹隆大法，令真理不絕，一人而已。太和二年，
X75n1512_p0120b16║廢帝海西公在位，遁抗表辭還山。有詔資給，敦遣諸
X75n1512_p0120b17║公祖餞于征虜亭。蔡子叔者，先至近道，林坐適起，而
X75n1512_p0120b18║謝萬亟趨其處。子叔還，合褥舉萬投諸地。萬曰：幾損
X75n1512_p0120b19║我面。子叔曰：吾初不為卿面計。其為當時所慕如此。
X75n1512_p0120b20║晚居山陰，講維摩，許詢為都講。遁通一義，眾意詢不
X75n1512_p0120b21║能難。及詢設難，又意遁不能通。而賓主之難，相尋無
X75n1512_p0120b22║窮。聽者多言自得遁旨，詰之輙失。著即色游玄聖．不
X75n1512_p0120b23║辨知等論。有遺其馬者，畜之，曰：吾愛其駿耳。有遺其
X75n1512_p0120b24║鶴者，縱之，曰：冲天之物，豈耳目玩哉。君子多其達。及
X75n1512_p0120c01║卒，戴逵過其塔，歎曰：德音未遠，而拱木已繁。計神理
X75n1512_p0120c02║綿綿，不與氣運俱盡也。
X75n1512_p0120c03║郄超，字嘉賓。少有曠世之度，談論義理精微，標志慕
X75n1512_p0120c04║佛，加好行檀。大將軍桓溫辟為參軍，時王珣同府，珣
X75n1512_p0120c05║為主薄。超美髯，珣身短小，府中語曰：髯參軍，短主簿，
X75n1512_p0120c06║能令公喜，能令公怒。謝安．王坦之詣溫府，溫先令超
X75n1512_p0120c07║臥帳中，聽其論事。俄風動帳開，安笑曰：郄生可謂入
X75n1512_p0120c08║幕之賓。超喜隱遁，聞拂衣者，必為起屋，具器用遺之。
X75n1512_p0120c09║支道林每謂其造微之功，足參正始，甚重之。又與汰
X75n1512_p0120c10║法師厚善，甞約先歿者，凡幽冥報應，當以相報。俄而
X75n1512_p0120c11║汰卒，一夕見夢曰：向與君約，報應之事，今皆不虗，願
X75n1512_p0120c12║君無忘修德，以昇濟神明。超繇是循道彌篤，因著五
X75n1512_p0120c13║戒文，其略曰：不殺則長壽，不盜則常泰，不婬則清淨，
X75n1512_p0120c14║不欺則人常敬信，不醉則神理明治。已行五戒，便修
X75n1512_p0120c15║歲月齋戒。歲三齋者，正月、五月、九月，每月一至十五
X75n1512_p0120c16║日。月六齋者，初八．十四．十五．二十三．二十九．三十。凡
X75n1512_p0120c17║齋日，不得甞魚肉，不御妻妾，迎中而食。既中之後，甘
X75n1512_p0120c18║香美味，一不得甞。洗心念道，歸命三寶，悔過自責，行
X75n1512_p0120c19║四等心，遠離房室，不著六欲。不得鞭撻罵詈，乘牛駕
X75n1512_p0120c20║馬，帶持兵仗。婦人則兼去脂粉華鈿之飾，端心正意，
X75n1512_p0120c21║務存柔順。齋者，普為先亡見在知識親屬，并及一切
X75n1512_p0120c22║眾生，當因此至誠，㸦相感發，已則免罪苦。是以忠孝
X75n1512_p0120c23║之士，務加勉勵，良以拯濟之功，非在己故也。
X75n1512_p0120c24║隆興佛教編年通論卷第二