X75n1512_p0121a01║
X75n1512_p0121a02║
X75n1512_p0121a03║隆興佛教編年通論卷第三
X75n1512_p0121a04║
X75n1512_p0121a05║隆興府石室沙門　祖琇　撰
X75n1512_p0121a06║東晉
X75n1512_p0121a07║寧康元年，法師道安於襄陽檀溪寺建浮圖，鑄銅像，
X75n1512_p0121a08║能起自行，至方山而止，光明燭天，傾都瞻拜，歡呼動
X75n1512_p0121a09║山谷。秦主符堅送外國金飾倚像、金縷結珠、彌勒等，
X75n1512_p0121a10║安每講，設以作證。一夕，像光照室，視之，頂有舍利焉。
X75n1512_p0121a11║習鑿齒，襄陽高士，先以書通好，乃詣安，自稱曰：四海
X75n1512_p0121a12║習鑿齒。安曰：彌天釋道安。相得歡甚，即以書抵謝。東
X75n1512_p0121a13║山稱安蓋非常勝士，恨公不一見耳。孝武帝聞安名，
X75n1512_p0121a14║詔曰：法師以道德照臨天人，使大法流行，為蒼生依
X75n1512_p0121a15║賴，宜日食王公祿，所司以時資給。安固辭不受。未幾，
X75n1512_p0121a16║符堅攻陷襄陽，得安而喜，謂左右曰：吾以十萬師取
X75n1512_p0121a17║襄陽，得一人半耳。左右問為誰，曰：安公一人，習鑿齒
X75n1512_p0121a18║半人也。安入關，沙門萬數，皆隨師姓而名。安曰：師莫
X75n1512_p0121a19║如佛世尊也，應沙門宜以釋為氏。及增一阿含經至，
X75n1512_p0121a20║乃云：四河入海，無復異名；四姓出家，同稱釋氏。遂與
X75n1512_p0121a21║經符合焉。世益重之。又藍田得古鼎，容二十有七斛，
X75n1512_p0121a22║復有篆文，朝無識之者。有以問安，安曰：魯襄公所鑄
X75n1512_p0121a23║也。繇是符堅勑三舘學士，有所疑，皆師於安。國人語
X75n1512_p0121a24║曰：學不師安，義不禁難。時符氏東極滄海，西併龜茲，
X75n1512_p0121b01║南包襄陽，北盡沙漠，唯建康未服。堅雅意欲取而有
X75n1512_p0121b02║之，群臣諫，不從。太尉符融者，叩頭請安為蒼生一言，
X75n1512_p0121b03║安諾。及堅出東苑，命安升輦同載。僕射權翼進曰：臣
X75n1512_p0121b04║聞天子法駕，侍中陪乘。道安毀形，寧可參廁。堅怒曰：
X75n1512_p0121b05║安公道德可尊，朕以天下易輿輦之榮，未稱其德。即
X75n1512_p0121b06║詔翼扶安登輦，於是翼跪而掖之。堅𮨇謂安曰：朕將
X75n1512_p0121b07║與公南游吳、越，整六師以巡狩，登會稽以觀滄海，不
X75n1512_p0121b08║亦樂乎？對曰：陛下應天御世，富有八州，居中而制四
X75n1512_p0121b09║海，宜棲神無為，與堯、舜比隆。今欲以百萬之師，求厥
X75n1512_p0121b10║田下下之土，東南地區，勢卑氣厲。昔舜、禹游而不返，
X75n1512_p0121b11║始皇適而不歸，以貧道觀之，未見其可乎？陽公懿戚，
X75n1512_p0121b12║石、越重臣，皆憂國至深，其論可聽。堅曰：非區域不廣
X75n1512_p0121b13║也，朕欲簡天心，明大運所在耳。順時巡狩，且有格言，
X75n1512_p0121b14║儻如高論，則帝王無省方之文乎？安曰：必欲往，宜駐
X75n1512_p0121b15║蹕洛陽，枕戈畜銳，傳檄江南。如其不服，伐之未晚。堅
X75n1512_p0121b16║不納。太元七年，堅自將步騎百萬，次壽春，為晉徐州
X75n1512_p0121b17║刺史謝玄所敗，單騎遁還。安每疏經義，必求聖證。一
X75n1512_p0121b18║日，感厖眉尊者降，安出所製似之。尊者欽歎，以為盡
X75n1512_p0121b19║契佛心，仍許以密助弘通。安識其為賓頭盧也，因設
X75n1512_p0121b20║日供祀之。今供賓頭，自安而始。門弟子通其業者數
X75n1512_p0121b21║十人，知名于世。有法遇者，傳教長沙，門徒數百。有私
X75n1512_p0121b22║飲者，遇縱而不舉。安廉知之，即封荊以寄。遇抱荊而
X75n1512_p0121b23║泣曰：董眾無狀，而遠遺師憂。於是俯伏，躬受其譴。太
X75n1512_p0121b24║元十四年正月晦日，安命其徒具浴，忽見異僧出入
X75n1512_p0121c01║隙中。安以生處問之，僧指西北，即雲開，見樓閣如幻，
X75n1512_p0121c02║出曰：彼兜率天也。是夕，有數百小兒皆就浴而去，識
X75n1512_p0121c03║者以為應真之侶也。二月八日，跏趺而逝。安皃侻（他活
X75n1512_p0121c04║切，博雅曰：可也。二曰輕也）而姿黑，愽學善詞章。諺曰：漆道人，驚四
X75n1512_p0121c05║隣。左臂有肉方寸許，隆起如印，時號印手菩薩。著僧
X75n1512_p0121c06║尼軌範及法門清式二十四條，世遵行之。
X75n1512_p0121c07║論曰：法源濫觴之初，由佛圖澄而得安，由安而得
X75n1512_p0121c08║遠公，是三大士化儀軌則或無以異，至於出處操
X75n1512_p0121c09║尚若相戾者，何哉？大抵晉室渡江，自明帝之後，當
X75n1512_p0121c10║代時君雖無可稱者，然而朝廷紀綱法度未始或
X75n1512_p0121c11║虧。當是之際，故遠公得以遂其高，天子臨潯陽而
X75n1512_p0121c12║詔不出山。若澄、安二公失身偏覇之朝，萬一不區
X75n1512_p0121c13║區俯仰曲徇其情，彼季龍．符堅其肯容之高臥山
X75n1512_p0121c14║林而不為之屈耶？此古所謂易地皆然，三大士有
X75n1512_p0121c15║之矣。孟軻氏稱伯夷．伊尹．柳下惠皆曰聖人者，良
X75n1512_p0121c16║以其道通方而善趨時也。世謂澄、安之操不逮遠
X75n1512_p0121c17║公，吾弗信矣。
X75n1512_p0121c18║孫綽，字興公。父楚，有重望。綽愽學美文辭，與高陽許
X75n1512_p0121c19║詢俱有高尚之志。初隱稽山，放情山水，作遂初賦以
X75n1512_p0121c20║見志。支道林問綽曰：君何如許？答曰：高情遠志，弟子
X75n1512_p0121c21║早已伏膺，然一詠一吟，許將北面。甞作天台賦示友
X75n1512_p0121c22║人范榮期曰：卿試以擲地，當作金聲。榮期曰：恐此金
X75n1512_p0121c23║聲，非中宮商。然每至佳句，輙云：應是我輩語。於吾道
X75n1512_p0121c24║多有論撰，具見弘明等集。年五十八卒。史臣稱綽有
X75n1512_p0122a01║匪躬之節，不徒文雅而已。
X75n1512_p0122a02║許詢，字玄度，高陽人，魏中領軍允曾孫也。澡心學佛，
X75n1512_p0122a03║甚為江左諸公卿仰慕。簡文帝高其風，每月白風恬，
X75n1512_p0122a04║思清言妙理，必造焉。至其亹亹，簡文不覺前席，達旦
X75n1512_p0122a05║忘倦。帝謂親友曰：玄度才情，故未易有。劉真長為時
X75n1512_p0122a06║譚宗，而與結清言友，每謂人曰：吾不見玄度，幾為輕
X75n1512_p0122a07║薄令尹。又甞曰：清風明月，何甞不思玄度。初隱永興
X75n1512_p0122a08║山，而四方諸侯饋送絡繹，有謂曰：箕山似不爾。許曰：
X75n1512_p0122a09║筐筥苞苴，故輕於天下之寶。許徤而便登陟，時謂其
X75n1512_p0122a10║非徒有勝情，亦有濟勝具。每謂：自司馬相如．王褒．楊
X75n1512_p0122a11║雄諸賢，世尚賦頌，體則詩騷，傍綜百家之言。及建安，
X75n1512_p0122a12║而詩章大盛。逮西朝之末，潘陸之徒，雖時有質文，而
X75n1512_p0122a13║宗歸不異也。正始中，王何好老莊，玄理之譚，世遂貴
X75n1512_p0122a14║焉。過江，佛理尤盛。郭璞五言，始會道家之意，言而韻
X75n1512_p0122a15║之。余及興公，又加六世之辭，而詩騷之體盡矣。（出閣本世
X75n1512_p0122a16║說）
X75n1512_p0122a17║大元九年，法師慧遠以秦亂來師于晉。遠出鴈門賈
X75n1512_p0122a18║氏，少為儒生，愽極群書，尤䆳周易、莊、老。甞與弟慧持
X75n1512_p0122a19║造安法師席下，聞出世間法而悅之，歎曰：九流特粃
X75n1512_p0122a20║糠耳。遂出家。安門徒數千，遠居第一座。及關中擾亂，
X75n1512_p0122a21║安散其徒，皆諄諄規誨而遣之。遠別，獨不與一言。遠
X75n1512_p0122a22║怪問，安曰：若汝，吾何言哉。遂自荊州將之羅浮，抵潯
X75n1512_p0122a23║陽，見匡山，愛之，廬於山陰。太守桓伊為剏精舍，一昔
X75n1512_p0122a24║風雷㧞樹，鼓沙石，蕩平其基，致木于上，時以為神運
X75n1512_p0122b01║焉。初，太尉陶侃鎮廣州，有漁于海，得文殊像，送塞溪
X75n1512_p0122b02║寺。寺甞經火，而像屋無恙。其後侃鎮武昌，使人迎之，
X75n1512_p0122b03║十輩不能舉。既而叢力致之舟，舟輙沒，遂失其像。時
X75n1512_p0122b04║謠曰：侃唯劒雄，像以神標。可以誠致，難以力招。及遠
X75n1512_p0122b05║剏寺，心祈之，於是像冷然自至。時晉室微，而天下奇
X75n1512_p0122b06║才多隱居不仕，若彭城劉遺民．豫章雷次宗．鴈門周
X75n1512_p0122b07║續之．新蔡畢頴之．南陽宗炳．張士民．季碩等從遠游，
X75n1512_p0122b08║并沙門千餘人，結白蓮社於無量壽像前，建齋立誓，
X75n1512_p0122b09║期生淨土。及聞羅什法師入關，遠望風敘敬，遣書通
X75n1512_p0122b10║好。詞曰：去歲得姚右軍書，具承德聞。仁者曩日殊域，
X75n1512_p0122b11║越自外境。于時音譯未交，聞風而悅。頃承懷寶來游，
X75n1512_p0122b12║則一日九馳。徒情欣雅味，而無由造盡。寓目望途，增
X75n1512_p0122b13║其勞佇。夫旃檀移植，則異物同薰。摩尼吐曜，則眾珍
X75n1512_p0122b14║自積。且滿願不專美於絕代，龍樹豈獨善於前蹤。今
X75n1512_p0122b15║往比量衣裁，願登高座為著之。什答曰：既未言面，又
X75n1512_p0122b16║文詞殊隔。導心之路不通，得意之緣圮絕。傳譯來貺，
X75n1512_p0122b17║粗述德風。比何如必備聞，一途可以蔽百。經言末後
X75n1512_p0122b18║東方，當有護法菩薩。勗哉仁者，善弘其事。夫財有五
X75n1512_p0122b19║備，福戒愽聞，辨才深智。兼之者道隆，未具者凝滯。仁
X75n1512_p0122b20║者備之矣。所以寄言通好，因譯傳心，豈其能盡，粗酧
X75n1512_p0122b21║來意耳。損所致比量衣裁，欲令登法座時著，當如來
X75n1512_p0122b22║意。但人不稱物，以為媿耳。今往常所用鍮石雙口澡
X75n1512_p0122b23║鑵，可以備法物數也。并遺偈一章曰：既已捨染樂，心
X75n1512_p0122b24║得善攝否。若得不馳散，深入實相否。畢竟空相中，其
X75n1512_p0122c01║心無所樂。若悅禪智慧，是法性無照。虗誑等無實，亦
X75n1512_p0122c02║非停心處。仁者所得法，幸願示其要。遠復答以偈曰：
X75n1512_p0122c03║本端竟何從，起滅有無際。一微涉動境，成此頹山勢。
X75n1512_p0122c04║惑想更相乘，觸理自生滯。因緣雖無主，開塗非一世。
X75n1512_p0122c05║時無悟宗匠，誰將握玄契。來問尚悠悠，相與期暮歲。
X75n1512_p0122c06║初，中國未有涅槃常住之說，但云壽命長劫。遠曰：佛
X75n1512_p0122c07║是至極，至極則無變。無變之理，豈有窮哉！乃著法性
X75n1512_p0122c08║論，略曰：至極以不變為性，得性以體極為宗。羅什見
X75n1512_p0122c09║論，歎曰：遠未及見經，暗與理會，豈不妙哉！秦王姚興
X75n1512_p0122c10║致書，餉遠龜茲細縷雜變像，以伸[款-士+止]敬。安城侯姚嵩
X75n1512_p0122c11║獻珠像。并釋論曰：大智論新記，龍猛所作。法師當冠
X75n1512_p0122c12║以敘文，以昭示萬世。此邦道人，同所欽聞也。遠以大
X75n1512_p0122c13║論文廣，謙讓不諾。乃抄其要為二十卷，而別敘之。桓
X75n1512_p0122c14║玄輔政，勸安帝沙汰僧尼。詔曰：沙門有能伸述經牒，
X75n1512_p0122c15║演說義理，律行修整，可宣寄大化者，聽依所習。不者，
X75n1512_p0122c16║悉令罷道。唯匡山道德所居，不在搜簡。遠以書抵玄，
X75n1512_p0122c17║陽縱而陰奪之，遂停其詔。遠甞稽考禪宗別傳之旨，
X75n1512_p0122c18║源流所自，及祖師達磨之來，遂皆符合云。陶淵明隱
X75n1512_p0122c19║居柴桑，從遠問道，深相敬仰。謝靈運投名入社，遠拒
X75n1512_p0122c20║之不內。及宗炳著明佛論，顏延之析達性論，周顒駮
X75n1512_p0122c21║夷夏論，鄭道子著神不滅論，皆稟遠是正焉。至隆安
X75n1512_p0122c22║中，桓玄重申庾氷之義，欲沙門盡敬王者。朝廷承風
X75n1512_p0122c23║旨，多與玄合，因以問遠曰：此一代大事，不可使朝廷
X75n1512_p0122c24║失體也。得八座書，今以似君，君其件件詳論不敬之
X75n1512_p0123a01║意，以釋其疑，便當行之。遠答其書，并著沙門不敬王
X75n1512_p0123a02║者論五篇，劇陳所以不拜之意。玄始意堅，及得遠論，
X75n1512_p0123a03║即緩其事。未幾篡位，乃下書曰：佛法弘大，所不能測，
X75n1512_p0123a04║推奉主之情，欲興其敬。今事既在己，宜體謙冲，應諸
X75n1512_p0123a05║道人勿復致禮也。安帝避玄，還次潯陽，詔遠見于行
X75n1512_p0123a06║在。輔國何無忌勸遠一出，遠固辭以疾。帝再詔問勞，
X75n1512_p0123a07║勑九江太守歲時送米資奉。卜居三十年，影不出山，
X75n1512_p0123a08║迹不入俗。每送客，以虎溪為限。弟慧持，亦有高行。蓮
X75n1512_p0123a09║社眾數千，持居第一座。太尉王珣甞問豫章刺史范
X75n1512_p0123a10║𡩋遠：公與持孰愈？𡩋曰：賢弟兄也。珣曰：但令如弟，所
X75n1512_p0123a11║未易有，況復賢耶！遠臨終，其徒進蜜漿者，遠懼違律，
X75n1512_p0123a12║令左右撿律，未終卷，遂合掌西面而逝，年八十有三。
X75n1512_p0123a13║謝靈運製其碑。有匡山集三十卷行于世。
X75n1512_p0123a14║本朝明教大師契嵩過遠影堂，列六事題之。其辭曰：
X75n1512_p0123a15║陸脩靜異教學者，而送過虎溪，是不以人而棄言也。
X75n1512_p0123a16║陶淵明躭湎于酒，而與之交，蓋簡小節而取其達也。
X75n1512_p0123a17║䟦陀高僧以顯異被擯，而延且譽之蓋，重有識而矯
X75n1512_p0123a18║嫉賢也。謝靈運以心雜不取，而果沒于刑，蓋識其器
X75n1512_p0123a19║而慎其終也。盧循欲叛，而執手求舊，蓋自信道也。桓
X75n1512_p0123a20║玄震威，而抗對不屈，蓋有大節也。大凡古今人情，莫
X75n1512_p0123a21║不畏威而苟免，忘義而避疑，好名而昧實，黨勢而忍
X75n1512_p0123a22║孤，飾行而畏累，自是而非人。孰有道尊一代，為賢者
X75n1512_p0123a23║師，肯以片言而從其人乎？孰有夙稟勝德，為行耽潔，
X75n1512_p0123a24║肯交醉卿而高其達乎？孰有屈人師之尊，禮斥逐之
X75n1512_p0123b01║客，而伸其賢乎？孰有拒盛名之士，不與於教，而克全
X75n1512_p0123b02║終乎？孰有義不避禍，敦睦故舊，而信道乎？孰有臨將
X75n1512_p0123b03║帥之威，在殺罰暴虐之際，守道不撓，而全其節乎？此
X75n1512_p0123b04║固遠公識量遠大，獨出於古今矣。若其扶荷至教，廣
X75n1512_p0123b05║大聖道，垂裕於天人者，非蒙乃能盡之。其聖歟？賢耶？
X75n1512_p0123b06║偉乎！大塊噫氣，六合清風，遠公之名聞也。四海秋色，
X75n1512_p0123b07║神山中聳，遠公之清高也。人龍僧鳳，長揖巢、許，遠公
X75n1512_p0123b08║風軌也。白雲丹壑，玉樹瑤草，遠公棲處也。
X75n1512_p0123b09║論曰：去孔子百年而有孟軻。當孟軻時，孔子之道
X75n1512_p0123b10║幾衰焉，軻於是力行而振起之。自大教東流，凡三
X75n1512_p0123b11║百年而有遠公。當遠公時，沙門䆮盛，然未有特立
X75n1512_p0123b12║獨行、憲章懿範、為天下宗師如遠公者，吾道由之
X75n1512_p0123b13║始振。蓋甞謂遠有大功於釋氏，猶孔門之孟子焉。
X75n1512_p0123b14║劉程之，字仲思，彭城人。少孤，事母以孝聞。才藻自負，
X75n1512_p0123b15║不委氣于時俗。雖寒餓在己，威福在前，其意湛如也。
X75n1512_p0123b16║司徒王謐．丞相桓玄．侍中謝混．太尉劉裕咸嘉其賢，
X75n1512_p0123b17║欲相推薦。程之力辭，乃之匡山，託于遠公。遠曰：官祿
X75n1512_p0123b18║巍巍，何以之為？程之曰：君臣相疑，疣贅相虧。晉室無
X75n1512_p0123b19║磐石之固，物情有累卵之危，吾何為哉？遠然其說，大
X75n1512_p0123b20║相器厚。太尉裕亦以其志不可屈，與群公議遺民之
X75n1512_p0123b21║號旌焉。時雷次宗．周續之．畢頴之．張秀實．宗炳等同
X75n1512_p0123b22║依遠公。遠曰：諸君之來，豈宜忘淨土之遊乎？有心焉，
X75n1512_p0123b23║當加勉勵，無宜後也。以程之最文，使誌其事，號蓮社
X75n1512_p0123b24║誓文。其辭曰：維歲在攝提格七月戊辰朔二十八日
X75n1512_p0123c01║乙未，法師釋慧遠真感幽興，霜懷特發，乃延命同志
X75n1512_p0123c02║息心正信之士雷次宗．劉程之等百有二十三人，集
X75n1512_p0123c03║于盧山之陰般若臺精舍阿彌陀像前，率以香華敬
X75n1512_p0123c04║薦，而誓惟茲一會之眾。夫緣化之理既明，而三世之
X75n1512_p0123c05║傳顯矣；遷感之數既符，則善惡之報必矣。推交臂之
X75n1512_p0123c06║潛淪，悟無常之期切。審二報之相催，知險阻之難拔。
X75n1512_p0123c07║此其同志諸賢，所以夕惕宵勤，仰思攸濟者也。蓋神
X75n1512_p0123c08║者可以感涉，而不可以迹求。必感之有物，則幽路咫
X75n1512_p0123c09║尺。苟求之無方，則渺茫河津。今幸以不謀而感，僉心
X75n1512_p0123c10║西境。叩篇開信，亮情天發。乃機象通於寢夢，欣懽百
X75n1512_p0123c11║於子來。於是雲圖表暉，景侔神造。功由理諧，事非人
X75n1512_p0123c12║運。茲實天啟其誠，冥運來萃者矣。可不克心克念，重
X75n1512_p0123c13║精疊思，以凝其慮哉。然景績參差，功福不一。雖晨期
X75n1512_p0123c14║云同，而夕歸攸隔。即我師友之眷，良可悲矣。是以慨
X75n1512_p0123c15║然胥命，整衿法堂。等施一心，亭懷幽極。誓茲同人，俱
X75n1512_p0123c16║游絕域。其有警世絕倫，首登神界，則無獨善於雲嶠，
X75n1512_p0123c17║忘兼全於幽谷。先進後升，勉思彚征之道。然後妙觀
X75n1512_p0123c18║大儀，啟心真照。識以悟新，形由化革。籍芙蕖於中流，
X75n1512_p0123c19║蔭瓊柯以詠言。飄靈衣於八極，汍香風以窮年。體忘
X75n1512_p0123c20║安而彌穆，心超樂以自怡。臨三途而緬謝，傲天宮而
X75n1512_p0123c21║長辭。紹眾靈而繼軌，指太息以為期。究茲道也，豈不
X75n1512_p0123c22║弘哉。程之自於西林北㵎，別立禪房。養志安貧，研精
X75n1512_p0123c23║玄理。精勤不倦，具持禁戒。宗張等咸歎仰之，日專坐
X75n1512_p0123c24║禪。始涉半歲，即於定中見佛，光照大地，皆真金色。既
X75n1512_p0124a01║出定已，愈益怡悅。居山十五年，又於念佛中見彌陀
X75n1512_p0124a02║佛，身紫金色，毫光散燭，垂手慰接，以臨其室。程之慰
X75n1512_p0124a03║幸，悲泣自陳曰：安得如來為我摩頂，覆我以衣耶？俄
X75n1512_p0124a04║而佛摩其頂，引伽梨以覆之。習日念佛，又見身入七
X75n1512_p0124a05║寶池，池有蓮華，皆青白相間，其水湛湛，若無畔岸。中
X75n1512_p0124a06║有一人，項有圓光，𮌎題卍字，指池謂程之曰：八功德
X75n1512_p0124a07║水，汝可飲之。遂掬飲之，甘美非常。及寤，猶覺異香發
X75n1512_p0124a08║於毛孔，歎曰：此吾淨土之緣至矣，誰致六和之眾與
X75n1512_p0124a09║我證明？廬阜諸僧既而皆集，程之對像焚香，再拜祝
X75n1512_p0124a10║曰：我以釋迦遺教，故知有無量壽佛。此香當先供養
X75n1512_p0124a11║釋迦如來，次乃供養阿彌陀佛，然後供養法華會中
X75n1512_p0124a12║佛菩薩眾。至於十方佛菩薩，願令一切有情俱生淨
X75n1512_p0124a13║土。乃與眾上人敘別，西向端坐，斂手而逝，年五十九。
X75n1512_p0124a14║周續之．宗炳．雷次宗等，南史有傳。同修蓮社，世號十
X75n1512_p0124a15║八賢。唐白樂天廬山草堂記云：昔永、遠、宗、雷輩十八
X75n1512_p0124a16║人同入此山，老死不反。
X75n1512_p0124a17║太元初，符秦盛時，德星屢現，太史奏外國當有智人
X75n1512_p0124a18║入輔。及秦王攻襄陽，得法師道安，喜以為應。安謙讓
X75n1512_p0124a19║不敢當，因勸秦主迎龜茲國法師鳩摩羅什。堅從之，
X75n1512_p0124a20║即遣驍騎將軍呂光以鐵騎七萬伐龜茲，謂曰：若獲
X75n1512_p0124a21║羅什，馳驛送歸。光軍至，什謂龜茲王白純曰：國運替
X75n1512_p0124a22║矣，有勍敵從日下來，宜供承之，勿抗其鋒。純不納，拒
X75n1512_p0124a23║之，大為光所破，遂獲羅什。光見什齒少，凡人戲之，妻
X75n1512_p0124a24║以龜茲王女。什苦辭以為不可，光飲以醇酒，同閉室
X75n1512_p0124b01║中，遂為所逼。及光還，而符堅已敗，因僭王姑臧。父子
X75n1512_p0124b02║相繼，皆庸材，不知道。什蘊深解，混居其國，亡所宣化。
X75n1512_p0124b03║秦主姚萇者，西戎羗也。符堅之敗，萇為宿將，率其部
X75n1512_p0124b04║屬反叛。堅與之戰，不利，遂為萇縊殺之于佛寺。萇襲
X75n1512_p0124b05║其位，都雍關，改長安為常安。在御八年，符堅領鬼兵
X75n1512_p0124b06║白日入宮，刺中其陰，出血石餘而崩。子興即位，降帝
X75n1512_p0124b07║號而稱天王。未幾，干戈寢息，風化大行，嘉祥沓現，及
X75n1512_p0124b08║樹連理，剏生於殿庭，咸謂智人入國之瑞。乃遣姚碩
X75n1512_p0124b09║德伐涼，呂隆迎羅什法師至。秦主深加禮遇，侍以國
X75n1512_p0124b10║師，大闡經論，震旦宣譯。至符秦并什法師等，兩朝出
X75n1512_p0124b11║經、律、論三藏，凡八百餘卷云。
X75n1512_p0124b12║隆安四年，姚秦天王於西內剏逍遙園，命法師羅什
X75n1512_p0124b13║宣譯眾經，皆所暗誦。秦主機政之暇，躬與什對譯。尋
X75n1512_p0124b14║覽舊經，多所紕繆，什𨤲正之。沙門僧叡．僧肇等八百
X75n1512_p0124b15║餘人傳受其旨，更出經論，凡三百餘卷。沙門慧叡精
X75n1512_p0124b16║識遠到，隨什傳寫。每與叡言西方辭體，特重文制。其
X75n1512_p0124b17║宮商體韻，以入管絃為善。凡覲王者，必有贊德經偈，
X75n1512_p0124b18║皆其式也。什少時，日誦三萬二千言。隨母出家，徧游
X75n1512_p0124b19║西域，淹貫群籍。尤善大乘，志存敷述。甞歎曰：吾著大
X75n1512_p0124b20║乘阿毗曇，非迦旃延比也。時無深識者，因悽然而止。
X75n1512_p0124b21║獨與秦王著實相論二卷。甞講經草堂寺，王及朝臣
X75n1512_p0124b22║沙門數千眾肅容觀聽。王謂曰：法師才明超悟，海內
X75n1512_p0124b23║無雙，可使法種不嗣哉？遂以宮女十輩逼令受之。什
X75n1512_p0124b24║亦曰：每講，有二小兒登吾肩，欲障也。自是不住僧房，
X75n1512_p0124c01║別立廨舍。諸僧有妨之者，什聚針盈鉢，謂曰：若相効
X75n1512_p0124c02║能食此者，乃可畜室耳。舉已，進針如常饍，諸僧愧止。
X75n1512_p0124c03║初在龜茲，隣國諸王會同，每請什說法，必跪伏座前，
X75n1512_p0124c04║命什踐其肩而登座。甞與母謁大月支國北山尊者，
X75n1512_p0124c05║北山謂其母曰：善護此沙彌，年三十五，毗尼無缺，度
X75n1512_p0124c06║人如優波鞠多。不爾，正俊法師耳。杯度比丘在彭城，
X75n1512_p0124c07║聞什入關，歎曰：吾與此子戲，別三百年矣，相見杳然，
X75n1512_p0124c08║未期遲於來世耳。居秦才九年，而疾口出三番神呪，
X75n1512_p0124c09║令外國弟子誦之以自救。未及致力，轉覺危殆。於是
X75n1512_p0124c10║力疾集眾，告別曰：因法相逢，殊未盡心，方復後世，惻
X75n1512_p0124c11║愴可言。自以闇短，謬充傳譯，所出經論，唯十誦律未
X75n1512_p0124c12║及刪繁。若義契佛心，焚身之日，舌不焦壞。言訖而逝。
X75n1512_p0124c13║闍維日，舌果若紅蓮色而不壞云。
X75n1512_p0124c14║論曰：漢光武生於南陽，而南陽無賤士。羅什至關
X75n1512_p0124c15║中，而奇才畢集。經稱聖賢出世，皆有因中同行開
X75n1512_p0124c16║士，隨從下生，以佐佑其化，信不誣矣。方魏晉已來，
X75n1512_p0124c17║大法草昧，西域沙門至者，例以神迹顯化。中國雖
X75n1512_p0124c18║有奇傑間出，然多囿情外學。迨什公之來，然後大
X75n1512_p0124c19║法淵源始醇，學者得以盡心方等，而蔑視老莊。葢
X75n1512_p0124c20║什公有力於法門，豈小補哉。特以夙障之累，致其
X75n1512_p0124c21║居關中才九載，所蘊十未行一，而不克壽。秦王有
X75n1512_p0124c22║致什之功，而弗能成其美。嗚呼，使什公峻德梵行，
X75n1512_p0124c23║副其所蘊，獲永天年，以光大教之序，雖彌勒出世，
X75n1512_p0124c24║尚何加焉。
X75n1512_p0125a01║法師道䂮，以奉律精苦，為秦主所重。自什公入關，僧
X75n1512_p0125a02║尼以萬數，頗多愆濫。秦主患之，遂置僧正，下詔曰：大
X75n1512_p0125a03║法東遷，於今為極，僧尼䆮多，宜設綱領，宣授遠規，以
X75n1512_p0125a04║濟頹緒。䂮法師早有學誼，晚以德稱，可為國僧正，給
X75n1512_p0125a05║輿吏力，資侍中秩，傳詔羊車各二人。又以僧遷．禪慧
X75n1512_p0125a06║為悅眾，以法欽．慧斌為僧錄，班秩有差。尋加親信仗
X75n1512_p0125a07║身、白從各三十人。
X75n1512_p0125a08║時師子國有婆羅門，號聰明，為異道之宗。聞什在關
X75n1512_p0125a09║中，䭾其書至，乞與僧辨論。關中沙門相視缺然。什謂
X75n1512_p0125a10║法師道融曰：子可以當之。融𮨇外道，經書未讀，乃密
X75n1512_p0125a11║使人錄其書目，一覽即誦，剋日議論。秦主與公卿大
X75n1512_p0125a12║集，婆羅門以能愽觀為誇。融數其書，并秦地經史三
X75n1512_p0125a13║倍之。什乘勝嘲曰：卿乃未聞大秦有愽學者乎？敢輕
X75n1512_p0125a14║遠來！於是婆羅門愧服，再拜融足下而去。
X75n1512_p0125a15║法師道恒，幼事後母以孝聞。母亡，去為沙門，從什公
X75n1512_p0125a16║游。什愛其才，與道標齊名。秦主雅聞二人有經綸術
X75n1512_p0125a17║業，令尚書姚顯宣旨，敦勉罷道輔政。恒、標抗表陳情，
X75n1512_p0125a18║略曰：漢光武成嚴陵之節，魏文帝全管寧之高。陛下
X75n1512_p0125a19║天縱之聖，議論每欲遠輩堯、舜。今乃冠巾兩道人，反
X75n1512_p0125a20║在光武、魏文之下乎！復命什、䂮等勉諭之，必欲遂其
X75n1512_p0125a21║心。什、䂮等奉章敘其事，略曰：惟聖人能通天下之志。
X75n1512_p0125a22║恒、標業已毀除鬚髮，著不正之衣。今使處簪紳之朝，
X75n1512_p0125a23║非其志也。且大秦龍興，異才輩出，如恒、標等，未為卓
X75n1512_p0125a24║越。王又下書，於是舉眾懇乞，乃得寢。恒歎曰：名進，真
X75n1512_p0125b01║道之累！乃與標去，入琅邪山，終世不出。
X75n1512_p0125b02║法師僧叡，幼有盛名，及從羅什受業，妙悟絕倫。秦王
X75n1512_p0125b03║甞問司徒姚嵩曰：叡公誰可比？嵩曰：未見歸宿。及朝
X75n1512_p0125b04║會，公卿大集，叡風神朗徹，王指以謂嵩曰：四海僧望
X75n1512_p0125b05║也。叡講成實論，什公曰：此諍論中有七處破毗曇，子
X75n1512_p0125b06║能辨乎？叡舉以應問，皆當其意。什歎曰：子真精識，傳
X75n1512_p0125b07║譯有賞音，吾何恨焉。
X75n1512_p0125b08║法師僧肇，幼家貧，為人傭書，遂博觀子史，尤善莊、老，
X75n1512_p0125b09║蓋其粗也。年二十為沙門，名震三輔。什公在姑臧，肇
X75n1512_p0125b10║走依之。什與語，驚曰：法中龍象也。及歸關中，詳定經
X75n1512_p0125b11║論，四方學者輻湊而至，設難交攻，肇迎刃而解，皆出
X75n1512_p0125b12║意表。著般若無知論，什覽之曰：吾解不謝子文，當相
X75n1512_p0125b13║揖耳。傳其論至匡山，劉遺民以似遠公，公撫髀歎息，
X75n1512_p0125b14║以為未甞有也。復著物不遷等論，皆妙盡精微。秦主
X75n1512_p0125b15║尤重其筆札，勑傳布中外。肇卒年三十有二，當時惜
X75n1512_p0125b16║其早世云。
X75n1512_p0125b17║論曰：明白覺範曰：鳩摩羅什至關中而奇才畢集，
X75n1512_p0125b18║於是大法㪍興。觀其總領庶務有道䂮，精義入神
X75n1512_p0125b19║有僧肇．道生，以智禦侮有道融，以辭飾經有僧叡。
X75n1512_p0125b20║至於機辯驚群如曇影，抗志不回如道標．道恒者，
X75n1512_p0125b21║尚多有焉。夫蚿折足而猶行，輔之者眾也。明白以
X75n1512_p0125b22║折足致譏於什，而歸功眾哲，豈知言矣。夫至如生、
X75n1512_p0125b23║肇二師，頓悟本性，契佛心宗，藻火大教，其書具在，
X75n1512_p0125b24║又奚止精義入神而已哉。
X75n1512_p0125c01║永興元年，天竺尊者弗多羅至，秦義學沙門數百人
X75n1512_p0125c02║從之，於中寺出十誦梵本，什公飜譯及半，而弗多卒。
X75n1512_p0125c03║會沙門曇摩流支至，亦善毗尼，匡山遠公聞而喜，走
X75n1512_p0125c04║書關中，勸流支出其律足成之，流支乃與什公續而
X75n1512_p0125c05║終焉。律儀大備，自此而始。
X75n1512_p0125c06║天竺尊者佛陀耶舍至姑臧，聞什公受秦宮女，歎曰：
X75n1512_p0125c07║什如好綿，其可使入棘刺乎？什聞耶舍為己遠來，恐
X75n1512_p0125c08║相失而返，勸秦王迎之。使至，耶舍曰：明旨遠降，便當
X75n1512_p0125c09║驛馳，副檀越待士之勤。脫如見禮羅什，則貧道當在
X75n1512_p0125c10║北山北矣。使還，王欽佇不已，復遣使盡禮致之，耶舍
X75n1512_p0125c11║乃肯來。王郊迎，別剏精舍處之，供設如王者，耶舍一
X75n1512_p0125c12║無所受。時至，分衛一食而已。善毗婆沙論而髭赤，時
X75n1512_p0125c13║號赤髭毗婆沙。後游匡山，為遠公所重，躬自負鐵，於
X75n1512_p0125c14║紫霄峰頂鑄塔，以如來真身舍利藏其中，今存焉。
X75n1512_p0125c15║
X75n1512_p0125c16║隆興佛教編年通論卷第三