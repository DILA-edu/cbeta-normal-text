X75n1512_p0131b03║
X75n1512_p0131b04║隆興佛教編年通論卷第五
X75n1512_p0131b05║
X75n1512_p0131b06║隆興府石室沙門　祖琇　撰
X75n1512_p0131b07║宋
X75n1512_p0131b08║元嘉三年，神僧杯渡初出冀洲，如清狂者，挈一木杯
X75n1512_p0131b09║渡水，必乘之，因號杯渡。甞自孟津乘杯絕岸至金陵，
X75n1512_p0131b10║時年四十許，狀寒窶，喜怒不常，遇盛寒輙穴氷而浴，
X75n1512_p0131b11║或著屐登山，或跣足市中行，荷一蘆圈。時造延賢寺，
X75n1512_p0131b12║沙門法意遇之尤勤，忽弃去，行瓜步，欲登舟，舟人不
X75n1512_p0131b13║即應，遂乘杯絕北岸。廣陵村有李氏方飯僧，渡徑入，
X75n1512_p0131b14║以蘆圈置庭中，坐席上，眾環目之，渡自若。座有怒者，
X75n1512_p0131b15║見蘆圈礙道，移之，饒力不能動。渡食畢，提之而去，笑
X75n1512_p0131b16║曰：四天王。時有童子竊見圈中有四小兒，皆長數寸，
X75n1512_p0131b17║眉目如𦘕，及追之，失所在，繇此顯跡。及卒後，復時時
X75n1512_p0131b18║有人見之云。
X75n1512_p0131b19║六年，天竺求那跋陀羅至金陵，文帝遣使郊迎。跋陀
X75n1512_p0131b20║神情爽邁，帝見之大悅，命居祇桓寺，屢延入內供養。
X75n1512_p0131b21║僕射何尚之．彭城王義康．南譙王義宣並師事之，請
X75n1512_p0131b22║講華嚴。䟦陀以未通華言，乞觀音為增智力。夜夢神
X75n1512_p0131b23║力士易其頭具起，猶覺疼甚，遂遍曉華言，即為眾講
X75n1512_p0131b24║之。時以跋陀妙大乘宗旨，因號摩訶衍。
X75n1512_p0131c01║九年，文帝幸大莊嚴寺，設大會，親同四眾地坐。及齋，
X75n1512_p0131c02║眾疑日過午，不敢下箸。帝曰：月才午耳。法師道生在
X75n1512_p0131c03║席，即曰：白日麗天，今天言方中，何謂過耶？舉鉢便食，
X75n1512_p0131c04║一眾從之。帝大悅，下詔留生止都下。一時巨公王弘．
X75n1512_p0131c05║范泰．顏延之等，皆造門結友。生每以經文未能達諸
X75n1512_p0131c06║佛之旨，而學者多滯聞見，因著善不報論．頓悟成佛
X75n1512_p0131c07║論．二諦論．佛性有常論．法身無色論．佛無淨土論．應
X75n1512_p0131c08║有緣論，皆網羅舊說，發其淵奧，皈如日星。又明年正
X75n1512_p0131c09║月庚子，陞法座，詞音朗潤，聽者悟悅。俄麈尾墮地，隱
X75n1512_p0131c10║几而化。
X75n1512_p0131c11║十一年，天竺三藏求那跋摩初讓國出家，解四阿含，
X75n1512_p0131c12║精貫三藏，誦數百萬言，屬國諸王皆從之稟授歸戒。
X75n1512_p0131c13║每謂諸王曰：道在精通，遇緣即應，但依慈悲，勿故發
X75n1512_p0131c14║害意足矣。游闍婆國，其王欲出家事跋摩，群臣固請
X75n1512_p0131c15║不可，乃令國中曰：若率土奉大和尚歸戒，勿殺害，賑
X75n1512_p0131c16║給貧乏，即從爾請。於是群臣士民稽首遵命。朝廷雅
X75n1512_p0131c17║聞其名，沙門惠觀等白於文帝，請遣使致之，有詔交
X75n1512_p0131c18║州刺史津遣沙門道沖等航海邀之。冲至，跋摩忻然
X75n1512_p0131c19║附舶抵廣州，詔聽乘驛詣闕。道由始興，愛其山類靈
X75n1512_p0131c20║鷲，為留周暮。寺有寶月殿，跋摩於東壁戲作定光儒
X75n1512_p0131c21║童布髮像極妙，夜輙有光。甞在定累日不出，寺僧遣
X75n1512_p0131c22║沙彌候之，見白師子仰躡柱而戲，彌空皆青蓮花，沙
X75n1512_p0131c23║彌驚走大呼，寺僧爭至，豁無所有。至金陵引對，帝迓
X75n1512_p0131c24║勞殊懃，因從容問曰：寡人每欲持齋，以身應物，不獲
X75n1512_p0132a01║所願，法師遠來陋却之，幸何以教寡人？對曰：道在心
X75n1512_p0132a02║不在事，法由己不由人，且帝王所修與匹夫異，匹夫
X75n1512_p0132a03║身賤名微，言令不威，儻不克己苦節，何以為用？帝王
X75n1512_p0132a04║以四海為家，萬民為子，出一嘉言則士庶咸悅，布一
X75n1512_p0132a05║善政則人臣以和，刑不夭命，役不勞力，則風雨時若，
X75n1512_p0132a06║寒暑應節，百糓滋繁，桑柘鬱茂，以此為持齋不殺亦
X75n1512_p0132a07║大矣，安在輟半日之飡，全一禽之命，然後為弘濟耶？
X75n1512_p0132a08║帝撫几歎曰：俗迷遠理，僧滯近教，如法師之言，可與
X75n1512_p0132a09║論天人際矣。命居祇植寺，講法華并十地品，帝率公
X75n1512_p0132a10║卿日集座下，法席之盛，前此未聞也。
X75n1512_p0132a11║十二年，京尹蕭謨之請制建寺鑄像，帝以問侍中何
X75n1512_p0132a12║尚之．吏部羊玄保曰：朕少讀經不多，比日彌復無暇，
X75n1512_p0132a13║因果之事，昧然未究。所以不敢立異者，以卿輩時秀，
X75n1512_p0132a14║率皆信敬耳。范泰．謝靈運皆言六經法度，本任濟世，
X75n1512_p0132a15║必求妙道，當以佛經為指南。北見顏延之析達性論．
X75n1512_p0132a16║宗炳難白黑論，其說汪洋，大明至理。若使率土之民，
X75n1512_p0132a17║皆敦此化，則朕坐致太平矣，夫復何事。昨蕭謨之請
X75n1512_p0132a18║制，即以相示，委卿增損，必有以戒遏浮淫，無傷弘㢡
X75n1512_p0132a19║者，乃當著耳。尚之對曰：橫目之俗，閒不敬信，以臣庸
X75n1512_p0132a20║陋，獨有愚勤，實懼缺薄，上玷大法，更蒙㢡論，重有愧
X75n1512_p0132a21║耳。然前代群英，則不負明詔。自渡江而來，王導．周顗．
X75n1512_p0132a22║庾亮．王蒙．謝安．郗超．王坦之．王恭．王謐．郭文．謝尚．戴
X75n1512_p0132a23║逵．許詢及亡祖兄弟．王元琳昆季．范汪．孫綽．張玄．[敖-ㄆ+殳]
X75n1512_p0132a24║凱，或宰輔冠晃，或人倫羽儀，或致情天人之際，或杭
X75n1512_p0132b01║跡雲霞之表，靡不倒心歸依。其間比對，如蘭護開潛，
X75n1512_p0132b02║淵遁崇邃，並亞迹黃中，或不測人也。近世道俗，較論
X75n1512_p0132b03║便爾，若悉舉者，夷夏漢魏，奇傑輩出，不可勝數。惠遠
X75n1512_p0132b04║云：釋迦之化，無所不可。適道固自教源，齊物亦為要
X75n1512_p0132b05║務。竊味此言，有契至理。何則？百家之卿，十人持五戒，
X75n1512_p0132b06║則十人淳謹；千室之邑，百人修十善，則百人和睦。傳
X75n1512_p0132b07║此風教，以周寰區。編戶億千，則仁人百萬。夫能行一
X75n1512_p0132b08║善則去一惡，去一惡則息一刑。一刑息於家，萬刑息
X75n1512_p0132b09║於國。此明詔所謂坐致太平者是也。故圖澄適趙，二
X75n1512_p0132b10║石減暴；靈塔放光，符健損虐。神道助化，昭然可觀。謨
X75n1512_p0132b11║之請制，不謂全非。但傷蠧道俗，本在無行僧尼。然而
X75n1512_p0132b12║情偽難分，去取未易耳。至土木之工，雖若靡費，且植
X75n1512_p0132b13║福報恩，不可頓絕。臣比斟酌，進退未安。今日面奉德
X75n1512_p0132b14║音，實用忻抃。羊玄保進曰：此談盖天人之學，非臣愚
X75n1512_p0132b15║陋所宜與聞。切恐秦楚論強兵之術，孫吳盡吞并之
X75n1512_p0132b16║計，無取於此。帝曰：此非戰國之具，良如卿言。尚之曰：
X75n1512_p0132b17║夫禮隱逸則戰士息，貴仁德則兵氣消。儻以孫吳為
X75n1512_p0132b18║志，動期吞并，則將無取於堯舜之道，豈特釋教而已
X75n1512_p0132b19║哉。帝悅，謂尚之曰：釋門之有卿，猶孔氏之有季路也。
X75n1512_p0132b20║自是帝留神釋典，益重玄化。及顏延之著離識論及
X75n1512_p0132b21║論檢，勑法師惠嚴辨其同異，酬酢終日。帝笑曰：卿等
X75n1512_p0132b22║殆不愧支許矣。
X75n1512_p0132b23║是歲，謝靈運以謀[羊*反]弃市。初，靈運與顏延之齊名，其
X75n1512_p0132b24║文縱橫俊發，過於延之，深䆳則弗及。襲封康樂侯，居
X75n1512_p0132c01║會稽，與隱士王弘之．孔淳之放蕩為娛。太守孟顗事
X75n1512_p0132c02║佛精懇，為靈運所輕，甞謂顗曰：得道須惠業，丈人生
X75n1512_p0132c03║天當在靈運前，成佛必在靈運後。顗深恨此語。及顗
X75n1512_p0132c04║入朝，屢為裁抑，不得召用。晚為臨川內史，在郡游放
X75n1512_p0132c05║不法，為有司所紏。司徒遣隨州從事鄭望生收靈運，
X75n1512_p0132c06║即興兵叛逸，遂有逆志。望生追禽之，送廷尉。帝愛其
X75n1512_p0132c07║才，減死徙廣州。既而復叛，有旨弃市，年四十九。
X75n1512_p0132c08║十三年，駕幸曲水，公卿畢集，帝命賦詩。沙門惠觀詩
X75n1512_p0132c09║先成，奏之，句有奇勝之韵。帝悅，以示百官，皆歎服其
X75n1512_p0132c10║才。觀與惠嚴．謝靈運等詳定大涅槃經，頗增損其辭，
X75n1512_p0132c11║因夢為神人呵之曰：乃敢妄以凡情輕瀆聖典！觀等
X75n1512_p0132c12║惶懼而止。時慧琳者，以才學得幸于帝，與决政事，時
X75n1512_p0132c13║號黑衣宰相，致門下車盖常不容跡。琳妄自驕蹇，見
X75n1512_p0132c14║公卿才寒暄而已。著白黑論，毀佛叛教。感現報，膚肉
X75n1512_p0132c15║糜爛，歷年而死。
X75n1512_p0132c16║論曰：世智辨聦，人情所歆慕以為英靈者也。佛世
X75n1512_p0132c17║尊則以為八難之一，何哉？靈運恃才傲世，以謀叛
X75n1512_p0132c18║伏誅。惠琳毀形衣僧伽黎而窮預朝政，既叛教矣，
X75n1512_p0132c19║復從而毀佛，遂蒙惡報以死。嗚呼！盖世智之為難
X75n1512_p0132c20║也明矣。觀、嚴二公行業高妙，然妄以凡情輕議聖
X75n1512_p0132c21║典，向使不遇神人呵之，則世智之難亦幾於不免。
X75n1512_p0132c22║大哉！跋摩．尚之對制之言，可謂旨窮大體而識盡
X75n1512_p0132c23║精微，真天下之通論也。
X75n1512_p0132c24║是歲，文帝詔求沙門能述生法師頓悟義者，刺史庾
X75n1512_p0133a01║登之以釋法瑗聞。召對，𮨇問瑗伸辨詳明。何尚之歎
X75n1512_p0133a02║曰：意謂生公之歿，微言永絕。今復聞象外之談，所謂
X75n1512_p0133a03║天未喪斯文也。未幾，天保寺成，詔瑗主之。王景文至，
X75n1512_p0133a04║值其講。景文歎曰：所舉皆所未聞，所指皆出意表，真
X75n1512_p0133a05║法中龍也。湘宮寺成，復移瑗居之。帝臨幸聽法，時以
X75n1512_p0133a06║為榮。
X75n1512_p0133a07║十六年，法師靈徹卒。徹從遠公剃髮，以精通經論文
X75n1512_p0133a08║學，有盛名于世。甞至匡山之南，拊寒松而舒嘯，谷風
X75n1512_p0133a09║遠至，山鳥和鳴，超然自得。歸問遠曰：律禁管絃，一吟
X75n1512_p0133a10║一詠可乎？遠曰：觸物興想，亂情妨道，弗足為也。徹由
X75n1512_p0133a11║是絕弃筆硯，講授大法，學徒宗之。
X75n1512_p0133a12║是歲，魏太子晃被讒，太武疑之。晃求哀沙門玄高，高
X75n1512_p0133a13║為作金光明懺。太武夢其先祖讓之曰：不當以讒疑
X75n1512_p0133a14║太子。既寤，以所夢語群臣。臣下皆稱太子無過，待之
X75n1512_p0133a15║如初。其相崔浩懼太子將不利於己，白太武曰：太子
X75n1512_p0133a16║前實有謀，仍結玄高以術，致先帝恐陛下耳。若不早
X75n1512_p0133a17║誅，必為大害。太武大怒，收玄高．慧崇害之。高弟子玄
X75n1512_p0133a18║暢時居雲中，聞高遇害，日馳六百里，至魏闕，泣曰：和
X75n1512_p0133a19║尚神力，當為我起。於是高開眸曰：大法應化，隨緣盛
X75n1512_p0133a20║衰。盛衰在迹，理恒亘然。但惜汝等行如我耳。唯玄暢
X75n1512_p0133a21║南渡，汝等死後，法當更興。善自修心，無令中悔。言訖
X75n1512_p0133a22║即化。沙門法進號呼曰：聖人去世，我何用生？應聲見
X75n1512_p0133a23║高於雲中。進頂禮乞救。高曰：不忘一切，寧獨棄汝耶？
X75n1512_p0133a24║曰：和尚與崇公並生何所？高曰：我往惡處救護眾生，
X75n1512_p0133b01║崇已歸安養矣。言訖不見。
X75n1512_p0133b02║二十二年，魏主與崔浩皆信重𭁵謙之，而奉其道。浩
X75n1512_p0133b03║特不喜佛，每言於魏主，以為佛法虗誕，為世費害，宜
X75n1512_p0133b04║悉除之。及魏主計蓋吳至長安，入佛寺，沙門飲從官
X75n1512_p0133b05║酒，從入其室，見大有兵器，出白魏主。主怒曰：此非沙
X75n1512_p0133b06║門所用，必與蓋吳同謀，欲為亂耳。命有司[袖-由+安]誅合寺
X75n1512_p0133b07║沙門，閱其財產，大有釀具，及州郡牧守富人所寄物
X75n1512_p0133b08║以萬計。又為窟室，以匿婦女。浩因說帝，將誅天下沙
X75n1512_p0133b09║門，毀諸經像。帝從之。𭁵謙之切諫，以為不可。浩不從，
X75n1512_p0133b10║先盡誅長安沙門，焚燒經像，并勑留臺下四方，令一
X75n1512_p0133b11║依長安法。詔曰：昔後漢荒君，信惑邪偽，以亂天常，自
X75n1512_p0133b12║古九州之中，未甞有此。誇誕大言，不本人情，叔季之
X75n1512_p0133b13║世，莫不眩焉。由是政化不行，禮義大壞，九服之內，鞠
X75n1512_p0133b14║為丘墟。朕承天緒，欲除偽定真，復羲農之治，其餘一
X75n1512_p0133b15║切蕩除，滅其蹤跡。自今已後，敢有事胡神及造形像、
X75n1512_p0133b16║泥人、銅人者，門誅。有司宣告征鎮將軍、刺史，諸有浮
X75n1512_p0133b17║圖形像及胡經，皆擊破焚燒，沙門無長少，悉坑之。太
X75n1512_p0133b18║子素好佛法，屢諫不聽，乃緩宣詔書，使遠近預聞之，
X75n1512_p0133b19║得各為計。沙門多亡匿獲免，收藏經像，唯塔廟在魏
X75n1512_p0133b20║境者，無復孑遺。
X75n1512_p0133b21║二十七年，魏太武親總元戎，號稱百萬，來滅宋。文帝
X75n1512_p0133b22║詔遣輔國將軍蕭斌等禦之。軍次碻磝，先鋒王玄謨
X75n1512_p0133b23║不閑撫馭，士卒畏縮，未戰輙亡遁。斌怒，縛玄謨帳中，
X75n1512_p0133b24║將誅之。玄謨夢人告曰：誦觀世音千遍則免。及覺而
X75n1512_p0133c01║誦之，且得千遍，將就刃，猶不輟。會王慶之驟諫曰：魏
X75n1512_p0133c02║虜威震天下，控弦百萬，豈玄謨所能當。令未陳而斬
X75n1512_p0133c03║副將以自弱，非䇿也。斌悟，即貸其死，玄謨仍將兵如
X75n1512_p0133c04║故。見南史。是歲，魏司徒崔浩自恃才略及魏主所寵
X75n1512_p0133c05║任，專制朝權。魏主以浩監祕書，其黨閔湛者，勸浩刊
X75n1512_p0133c06║所撰國史于石，以彰直筆，浩從之。於是刊石立于郊
X75n1512_p0133c07║壇，書魏先世事皆詳實，往來見者咸以為言。北人無
X75n1512_p0133c08║不忿恚，相與讚浩於帝，以為暴揚國惡。帝大怒，使有
X75n1512_p0133c09║司案浩罪狀，浩惶惑不能對，遂誅浩及僚屬凡百二
X75n1512_p0133c10║十人，皆夷五族。初，浩既勸太武除蕩釋氏，及經像毀
X75n1512_p0133c11║廢，浩行路見棄像，必停車溺之。及族誅，尸無收者，又
X75n1512_p0133c12║積怨在人，於是競溺浩尸，至糜潰乃止。見北史。
X75n1512_p0133c13║論曰：崔浩之不智，司馬溫公論詳矣。大抵託䟦氏
X75n1512_p0133c14║起自沙塞未遷都時，性殘忍，殺人如甘美飲食，其
X75n1512_p0133c15║俗習然也。初，太子晃被讒，而玄、高等數僧受誅，頗
X75n1512_p0133c16║見其無辜矣。及罷釋氏沙門，誅而坑之者，豈勝道
X75n1512_p0133c17║哉！此雖虜人性㐫，亦崔浩當權用法如此。既而浩
X75n1512_p0133c18║被讒，迹其所坐，蓋作史之失。使在唐世，不過黜官
X75n1512_p0133c19║□榮，投之荒裔而已。假令誅之，亦不過一己，乃遂
X75n1512_p0133c20║夷滅五族，何哉？蓋以無辜而施於人也深，則其報
X75n1512_p0133c21║之於己也必厚，此天道常數而不易者也。至於吾
X75n1512_p0133c22║釋之經像，於浩庸有傷害哉？而浩每見，必停車而
X75n1512_p0133c23║溺之。及浩未旋踵，而尸亦為人溺之，至糜潰而止。
X75n1512_p0133c24║嗚呼！浩不畏聖人之言，而欺天也又如此，故天復
X75n1512_p0134a01║為之速報，以警動乎人世也。可不戒哉！可不戒哉！
X75n1512_p0134a02║二十八年，魏朝元會，沙門曇始振錫至宮門。吏白太
X75n1512_p0134a03║武曰：趣斬之，刃下無傷。又白：臨殿陛矣。太武怒，抽佩
X75n1512_p0134a04║劒自斬之，亦不能傷。劒微有痕如線，令收捕，投虎檻
X75n1512_p0134a05║中，虎皆怖伏不敢瞬。左右請以天師試之，虎即虓吼。
X75n1512_p0134a06║太武大驚，延始上殿，再拜悔謝。魏書佛老志云：沙門
X75n1512_p0134a07║惠始，清河張氏子。初聞羅什出經，詣長安見之，學習
X75n1512_p0134a08║禪定於白渠北。晝入城聽講，夕遠處靜，三輔識者高
X75n1512_p0134a09║之。武帝滅姚氏，留子義真鎮長安。及義真為赫連屈
X75n1512_p0134a10║局所敗，始身被刃而無傷。屈局怒，召始於前，以所佩
X75n1512_p0134a11║寶劒自擊之，又不能害，乃懼而謝。後至魏，多所化導。
X75n1512_p0134a12║自初習定至卒，五十餘年，未甞寢臥。跣行，足不沾泥，
X75n1512_p0134a13║愈加鮮白，世號白足阿練。太武深加禮敬。始預知終
X75n1512_p0134a14║期，齋潔端坐，僧徒滿側，泊然而寂。停屍十日，容色不
X75n1512_p0134a15║變。閱十餘年改葬，㒵亦如存，舉世歎異。及葬日，送者
X75n1512_p0134a16║萬餘人，皆號慕哭之慟。中書監高𠃔為傳頌其德云。
X75n1512_p0134a17║二十九年，魏太武帝殂，吳王立，未幾而薨。高宗文成
X75n1512_p0134a18║帝即位，乃太武之孫也。群臣勸請興復釋氏，下詔曰：
X75n1512_p0134a19║夫為帝王者，必祇奉明靈，縣彰仁道。其能惠著生民，
X75n1512_p0134a20║濟益郡品，雖在往古，猶序其風烈。是以春秋喜崇明
X75n1512_p0134a21║之禮，祭典載功施之族。況釋教如來，功濟大千，惠流
X75n1512_p0134a22║塵境。尋生死者，歎其達觀；覽文義者，貴其妙門。助王
X75n1512_p0134a23║政之禁律，益仁智之善性。排撥群邪，開演正覺。故前
X75n1512_p0134a24║代已來，莫不崇尚，亦我國家常所尊事。世祖太武皇
X75n1512_p0134b01║帝，開廣邊荒，德澤遐被。沙門道士，善行純誠，如惠始
X75n1512_p0134b02║之倫，無遠不至。風義相感，往往如林。夫山海之深，寧
X75n1512_p0134b03║免姧婬之儔，得容假託？講寺之中，致有㐫黨。是以先
X75n1512_p0134b04║朝因按假舋，戮其有罪。所司失旨，一切禁斷。景穆皇
X75n1512_p0134b05║帝每為慨然，值軍國多事，未遑修復。朕承鴻緒，君臨
X75n1512_p0134b06║萬邦，思述先志，以隆斯道。今制諸州郡眾居之所，各
X75n1512_p0134b07║聽建佛圖一區。其有好樂道法，欲為沙門，性行素篤，
X75n1512_p0134b08║卿里所明者，聽出家。於是天下承風，朝不及夕。往時
X75n1512_p0134b09║所毀圖寺經像，並還修復。有罽賓王種沙門師賢者，
X75n1512_p0134b10║東游涼城。至魏，值罷教，權假藥術，守道不改。於復教
X75n1512_p0134b11║日，即為沙門同輩五人。高宗親為下髮，命師賢為僧
X75n1512_p0134b12║統。明年有旨，於五級大寺，為太祖已下五帝，鑄釋迦
X75n1512_p0134b13║文像五尊，各長丈有六尺，用赤金二十五萬斤云。（出魏
X75n1512_p0134b14║書佛老志）
X75n1512_p0134b15║論曰：梁高僧傳載曇始事迹，與魏書佛老志殊不
X75n1512_p0134b16║類，今合二說兼著之。大抵始與玄高、慧崇皆由禪
X75n1512_p0134b17║定發聖，觀其化導民俗，出死入生，超然無礙，詎非
X75n1512_p0134b18║願力顯化聖賢者流耶？高宗美述太子晃無辜幽
X75n1512_p0134b19║死之志，而目擊崔浩狂悖失措，招報之速，詔復釋
X75n1512_p0134b20║教，光敷文律，𠃔合明靈，盛矣哉！可謂哲王之舉，適
X75n1512_p0134b21║變隨機，顯彰仁道，而成天下之亹亹者歟！
X75n1512_p0134b22║孝建元年，宋孝武帝舉兵誅元㐫，而求那䟦陀羅逃
X75n1512_p0134b23║民間。其後王玄謨軍梁山，孝武令軍中得䟦陀者驛
X75n1512_p0134b24║馳至臺，俄得之，送金陵。引見，帝曰：企德日久，乃今始
X75n1512_p0134c01║遇，間關來歸，亦有恨乎？曰：亡所恨，但念夙緣遇此，遂
X75n1512_p0134c02║成熟耳。帝慰之，且戲曰：尚念譙王乎？對曰：古人不忘
X75n1512_p0134c03║一飯，王飯我十年，乃敢遽忘耶？今當從陛下求為王，
X75n1512_p0134c04║長修冥福。帝悽然改容。中興寺成，有旨命住持。帝宴
X75n1512_p0134c05║東府，公卿畢集，召跋陀至，皤然清癯。孝武望見，謂謝
X75n1512_p0134c06║莊曰：摩訶衍有機辯，當戲之，必能悟人情。䟦陀趨升
X75n1512_p0134c07║陛，帝曰：摩訶衍不負遠來，唯有一在。即應聲曰：貧道
X75n1512_p0134c08║客食聖朝二十載，恩德厚矣，所欠者一死耳。帝大悅，
X75n1512_p0134c09║移席相促，一座盡傾。
X75n1512_p0134c10║二年，孝武詔沙門道猷為新安寺鎮寺法主。初，文帝
X75n1512_p0134c11║問惠觀：頓悟之理孰情？觀以猷對。有旨召入大內，盛
X75n1512_p0134c12║集名流。猷敷宣有緒，法義粲然，聞者開悟。有攻難者，
X75n1512_p0134c13║猷必挫以釋之。帝拊髀稱善。至是為天下法主，甚𠃔
X75n1512_p0134c14║時望（卞和玉也）。
X75n1512_p0134c15║法師寶亮居中興寺，中書袁粲見而異之，以書抵其
X75n1512_p0134c16║師道明，略曰：比見亮公，非常人也，日聞所未聞，不覺
X75n1512_p0134c17║歲之將莫。然珠生合浦，魏人取以照乘；玉在邯鄲，秦
X75n1512_p0134c18║人請以華國。天下之寶，不可自專，當與同之也。自是
X75n1512_p0134c19║亮名益重。晚居靈味寺，講席冠京邑，弟子三千餘。亮
X75n1512_p0134c20║英氣駸駸逼人，辭鋒錯逸，議者或蔽於理，亮釋之，莫
X75n1512_p0134c21║不渙然。
X75n1512_p0134c22║大明六年九月，右司諫言：臣聞䆳拱凝居，非期弘峻；
X75n1512_p0134c23║拳跪盤伏，豈止恭敬。將以昭彰四維，締制六寓。故雖
X75n1512_p0134c24║儒法支派，名墨條流，至於崇親嚴上，厥繇靡爽。唯浮
X75n1512_p0135a01║圖教，特異於此。凌滅禮度，偃居尊戚，失隨方之妙迹，
X75n1512_p0135a02║迷至化之淵美。臣聞佛以謙儉自牧，以忠順為道。不
X75n1512_p0135a03║輕比丘，逢人必拜；目連大士，遇長則禮。寧有屈膝四
X75n1512_p0135a04║輩，而間禮二親；稽顙耆臈，而直骸萬乘者耶？故咸康
X75n1512_p0135a05║剏議，元興再述，而事屈於偏黨，道剉於餘分。今鴻源
X75n1512_p0135a06║遠洗，群流仰鏡，九僊贐寶，百神聳職。而畿輦之內，含
X75n1512_p0135a07║弗臣之民；階席之間，延抗禮之客。懼非所以澄一風
X75n1512_p0135a08║軌，詳示景則者也。臣等參議，以為沙門接見，皆當盡
X75n1512_p0135a09║禮敬之容。依其本俗，則朝徽有序，乘方兼遠矣。制可。
X75n1512_p0135a10║法師僧遠聞而歎曰：我剃頭為沙門，本出家求道，何
X75n1512_p0135a11║關於帝王？即日拂衣，歸于林壑。
X75n1512_p0135a12║是歲，吳郡朱靈期者，自高麗還舶，為風擕至一洲，洲
X75n1512_p0135a13║有山，因意登之。十餘里，聞午梵，知有寺，寺七寶所成，
X75n1512_p0135a14║見僧數輩皆石像。欲返，有呼靈期，再拜得食，食味香
X75n1512_p0135a15║美，非世間有也。有人云：此去金陵二萬餘里，甞識杯
X75n1512_p0135a16║渡道人否？靈期曰：識之。其人指北壁一囊并瓶錫曰：
X75n1512_p0135a17║乃其鉢具耳，今取附君并書。又以青竹杖授之曰：見
X75n1512_p0135a18║杯渡即付之。令一沙彌送至舶，沙彌命靈期以竹杖
X75n1512_p0135a19║置前水中，三日而至石頭淮，遂失竹杖。有頃，渡來得
X75n1512_p0135a20║鉢，大笑曰：我不見此鉢且四千年矣。以擲雲中，又接
X75n1512_p0135a21║之，乃去。渡屢示寂，已而復游於世。後至齊諧家，同呂
X75n1512_p0135a22║道慧．杜天期．水丘熈三大士在焉。諧大驚，即再拜渡
X75n1512_p0135a23║曰：年大㐫，無忘修福業法意。道人德高，可親之以禳
X75n1512_p0135a24║灾。俄門楣上一僧呼，渡仰見之，即辭去，後不復見。
X75n1512_p0135b01║太始二年，大士寶誌往來皖山劒水之下，髮而徒跣，
X75n1512_p0135b02║著錦袍，俗呼為誌公。面方而瑩徹如鏡，手足皆烏爪。
X75n1512_p0135b03║初，金陵東陽民朱氏之婦，上巳日聞兒啼鷹巢中，梯
X75n1512_p0135b04║樹得之，舉以為子。七歲，依鍾山大沙門僧儉出家，專
X75n1512_p0135b05║修禪觀，至是顯迹。以剪尺拂子掛杖頭，負之而行，經
X75n1512_p0135b06║聚落，兒童譁逐之，或微索酒，或累日不食。甞遇食鱠
X75n1512_p0135b07║者，從求之，食者分啗之，而有輕薄心誌，即吐水中，皆
X75n1512_p0135b08║成活魚。時時題詩，初若不可解，後皆有驗。
X75n1512_p0135b09║時邵碩者，本康居國人，大口醜目，狀如狂小兒，得侮
X75n1512_p0135b10║慢之，時時從酒徒入肆酣飲。後為沙門，號碩公，與誌
X75n1512_p0135b11║最善，出入經行，不問夜旦，意欲為之則去。游益州諸
X75n1512_p0135b12║縣，皆以滑稽言事，能發人懽笑，因勸以善，家家喜之。
X75n1512_p0135b13║將亡，謂沙門法進曰：願露骸松下，然兩脚須著屐。進
X75n1512_p0135b14║諾之。已而化，舁其尸露之。明日往視，失所在。俄有自
X75n1512_p0135b15║[鄲-(口*口)]縣來者曰：昨見碩公著一履行市中，曰：為我語進
X75n1512_p0135b16║公，小兒見欺，止與我隻履。進驚問沙彌，答曰：舁尸時
X75n1512_p0135b17║一履墮，行急，不及繫也。
X75n1512_p0135b18║三年，明帝詔僧瑾為天下僧正，止靈根寺。帝多諱忌，
X75n1512_p0135b19║犯者必殺之。瑾每匡諫，賴免者甚眾。時京邑諸師立
X75n1512_p0135b20║二諦義，有三宗，宗各不同。於是汝南周顒作三宗論
X75n1512_p0135b21║以通其異，然畏譏不敢傳。法師智林者，最有時望，以
X75n1512_p0135b22║書抵顒，略曰：竊聞三宗論鈎深索隱，盡眾生之情；廓
X75n1512_p0135b23║而通之，盡諸佛之意。使法燈有種，勝利無窮。借使國
X75n1512_p0135b24║城妻子之施，何以逮此施哉？傳者以為檀越畏饑評，
X75n1512_p0135c01║故欲中輟，詎可特纏疑障，自發現行乎？顒得書，懼然
X75n1512_p0135c02║悟，此論遂行于世。林復遺書稱之，略曰：握麈尾來四
X75n1512_p0135c03║十餘載，頗見宗錄，唯此塗白黑無一人得者，為之發
X75n1512_p0135c04║病，不意此音猥來入耳。
X75n1512_p0135c05║周顒字伯倫，累遷直侍殿省，深被明帝賞遇。帝頗好
X75n1512_p0135c06║玄理，而所為慘酷，顒不敢顯諫，輙誦經中因緣罪福
X75n1512_p0135c07║之事，帝為少沮。顒於鍾山西別立精舍，休沐則歸之。
X75n1512_p0135c08║每賓友會同，虗席晤語，詞吐如流，聽者忘勌。與張融
X75n1512_p0135c09║相遇，輙以玄言相滯，彌日不解。清貧寡欲，終年蔬食，
X75n1512_p0135c10║雖有妻子而遠居山舍。宰相王儉問曰：卿山中何所
X75n1512_p0135c11║食？曰：赤米白鹽，緣葵紫蓼。蕭子顯戲問：菜食何味最
X75n1512_p0135c12║佳？顒曰：春初早韭，秋末晚菘。其標置如此。掛冠盛時，
X75n1512_p0135c13║居山以壽終。
X75n1512_p0135c14║五年，魏使李道固來朝，帝以中興寺僧鍾有才辯，召
X75n1512_p0135c15║為舘伴。與道固語，日差中，鍾不食。道固曰：何以不食？
X75n1512_p0135c16║鍾曰：先佛遺法，過中不食。固曰：無乃為聲聞耶？鍾曰：
X75n1512_p0135c17║應以聲聞得度者。即現聲聞身而為說法，時以為名
X75n1512_p0135c18║對。
X75n1512_p0135c19║論曰：昔子路軍敗，石乞、盂黶以戈擊之，斷纓。子路
X75n1512_p0135c20║曰：君子死，冠不免。遂結其纓而死。由可謂守夫子
X75n1512_p0135c21║之道，死而後已。僧鍾以壞色衣，以瓦鉢食，守先佛
X75n1512_p0135c22║戒，亦其職也。對客以日差中而不食。嗚呼！鍾之守
X75n1512_p0135c23║道，殆與仲由同科，可貴也。至於杯渡、寶公之流，蓋
X75n1512_p0135c24║出世聖賢，未易以蹤跡議也。賢哉周顒！示有妻子，
X75n1512_p0136a01║而迹寄雲霞；名書士板，而理窮真際。考其出處，蓋
X75n1512_p0136a02║有道者也。抑奚暇兄羲皇上人，而溟涬然弟之哉？
X75n1512_p0136a03║七年。魏王顯宗聦明夙成，剛毅有斷，而酷好浮圖之
X75n1512_p0136a04║學，每引朝士及沙門共談玄理。雅薄富貴，常有遺世
X75n1512_p0136a05║之心。以叔父京兆王子推沉雅仁厚，素有時譽，欲禪
X75n1512_p0136a06║以帝位。會公卿大議，群臣固請，以為陛下必欲委棄
X75n1512_p0136a07║塵務，則皇太子宜承正統；若更別授旁支，恐非先聖
X75n1512_p0136a08║意。帝乃曰：立太子，群公輔之，於何不可！遂遜于位，稱
X75n1512_p0136a09║太上皇。即於北苑建鹿野寺於苑之西北，與禪僧數
X75n1512_p0136a10║百學習禪定。
X75n1512_p0136a11║元徽二年，沙門曇蘭居始豐赤城山。忽有男子長數
X75n1512_p0136a12║丈，呼蘭曰：當自去耳。又有異狀之獸，變恠百出。蘭宴
X75n1512_p0136a13║坐自若，乃再拜曰：殊欺王，我家舅也，今在韋卿山。我
X75n1512_p0136a14║詣之，以此奉上人。遂不見。後三年，聞車騎聲，一人著
X75n1512_p0136a15║幘，稱殊欺王，通期謁夫人。男女二十三輩，皆都雅，如
X75n1512_p0136a16║世所𦘕西王母僊仗，皆願授歸戒。蘭曰：汝何所處？曰：
X75n1512_p0136a17║安樂縣之韋卿山也。蘭於是秉爐正凡，人人為授五
X75n1512_p0136a18║戒。竟，以錢萬、蜜兩器為施而去。蘭弟子十餘輩侍側，
X75n1512_p0136a19║見其問答。
X75n1512_p0136a20║
X75n1512_p0136a21║隆興佛教編年通論卷第五