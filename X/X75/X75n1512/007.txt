X75n1512_p0141a17║
X75n1512_p0141a18║
X75n1512_p0141a19║隆興佛教編年通論卷第七
X75n1512_p0141a20║
X75n1512_p0141a21║隆興府石室沙門　祖琇　撰
X75n1512_p0141a22║梁
X75n1512_p0141a23║天監三年四月八日，帝率道俗二萬餘人，升重雲殿，
X75n1512_p0141a24║親製文發願，乞憑佛力，永棄道教，不在崇奉。略曰：經
X75n1512_p0141b01║云：發菩提心者，即是佛心。一切散善，不得為喻。弟子
X75n1512_p0141b02║比經荒逆，躭事老君，累葉相承，染此邪法。今捨棄舊
X75n1512_p0141b03║習，歸仗正因，願使未來世童男出家，廣弘經教，化度
X75n1512_p0141b04║含識，共證菩提。寧在正法中，長淪惡道，不樂歸依老
X75n1512_p0141b05║子，暫得神仙，陟大乘心，永離邪見。十一日，勑公卿百
X75n1512_p0141b06║僚、侯王宗族，並宜反偽即真，捨邪入正。十四日，公卿
X75n1512_p0141b07║抗表，遵承詔命。帝手勑答曰：能反迷入正，可謂夙植
X75n1512_p0141b08║善根，宜加勇猛也。
X75n1512_p0141b09║是歲，詔隱士何點，點以巾褐入見，帝與之酒，特除侍
X75n1512_p0141b10║中。點前席持帝鬚曰：乃欲臣老子耶？固辭不受。復詔
X75n1512_p0141b11║何胤，胤謂使者曰：吾年五十七矣，月食四斗米不盡，
X75n1512_p0141b12║那復有官情耶？帝知不可致，有旨給白衣尚書祿，胤
X75n1512_p0141b13║苦辭。晚入虎丘之西寺，講維摩經。及將終，夢天女六
X75n1512_p0141b14║十餘人列于前，及寤，猶見之如故。即具浴，儼衣冠，少
X75n1512_p0141b15║頃而卒。何氏自晉司徒充．宋司徒尚之，並建大義，伸
X75n1512_p0141b16║明佛法，累葉遵承，至胤姪侍中敬容而止。
X75n1512_p0141b17║五年，帝注大品臣僚，命法師法雲講之，雲辭疾不赴。
X75n1512_p0141b18║帝遣使強起之，曰：將冀流通，非高德無以憑也。雲始
X75n1512_p0141b19║從之。雲最有譽當世，雅為昭明太子所敬，儒、釋兩優，
X75n1512_p0141b20║為天下第一。
X75n1512_p0141b21║八年，魏主於式乾殿為諸僧及朝臣講維摩詰經。時
X75n1512_p0141b22║魏朝專尚釋氏，不事經籍。中書侍郎裴延雋上疏，以
X75n1512_p0141b23║為：漢光武．魏武帝雖在戎馬間，未甞廢書。先帝行師
X75n1512_p0141b24║還都，手不釋卷。良以學問多益，不可輟故也。陛下升
X75n1512_p0141c01║法座，親講大覺，凡在瞻聽，塵蔽俱開。然五經治世之
X75n1512_p0141c02║楷模，應務之所先。伏願經書㸦覧，孔、釋兼存，則內外
X75n1512_p0141c03║俱周，真俗斯暢。時洛陽中國沙門之外，自西域來者
X75n1512_p0141c04║三千餘人。魏主別立永明寺千餘間以處之。遠近承
X75n1512_p0141c05║風，無不事佛。比及延昌，州郡凡一萬三千餘寺，僧至
X75n1512_p0141c06║二百萬。
X75n1512_p0141c07║十年，詔法師僧旻入慧輪殿講勝鬘經。帝臨聽，公卿
X75n1512_p0141c08║畢集。有旨於莊嚴寺建八座法輪，妙選奇傑，番次主
X75n1512_p0141c09║之。時以旻為第一。當講日，聽者傾都，堂無容足。名士
X75n1512_p0141c10║劉業甞謂旻曰：法師佛學有餘，何故弘義，多伸儒旨？
X75n1512_p0141c11║旻曰：昔生公以頓悟通經，次公以毗曇發論。若貧道，
X75n1512_p0141c12║初不以儒釋限，但據文義所向耳。沙門道超者，頻年
X75n1512_p0141c13║力學，慕旻公之講，誓欲齊之。夜夢神告之曰：旻公毗
X75n1512_p0141c14║婆尸佛時預宣法化，君新發意者，何能類之？第自求
X75n1512_p0141c15║成名，不必苟齊也。旻性謙冲，不恃能矜物，一時公卿
X75n1512_p0141c16║道俗咸推仰之。
X75n1512_p0141c17║十一年，有旨命寶亮法師撰涅槃經義疏，帝為之序，
X75n1512_p0141c18║略曰：離文字以設教，忘心相以通道，欲使珉玉異價，
X75n1512_p0141c19║涇渭分流，制六師而正四倒，返八邪而歸一味，則法
X75n1512_p0141c20║雨降而燋種受榮，慧日升而長夜蒙曉，發迦葉之悱
X75n1512_p0141c21║憤，吐真實之誠言。雖復三施等於前，五大陳於後，三
X75n1512_p0141c22║十四問，參差異辨，方便勸發，各隨意答，舉要論經，不
X75n1512_p0141c23║出兩塗。佛性開其有本之源，涅槃明其歸極之旨，非
X75n1512_p0141c24║因非果，不起不作，義高萬善，事絕百非，空空不能測
X75n1512_p0142a01║其真際，玄玄不能窮其妙門。自非德均平等，心合無
X75n1512_p0142a02║生，則金墻玉室，豈易入哉！
X75n1512_p0142a03║十二年，特進沈約卒。約字休文，婺州東陽人。左目重
X75n1512_p0142a04║瞳，腰有紫誌。少為書生，名聞一時，以風流見稱，而肌
X75n1512_p0142a05║體清癯，時謂沈郎瘦，甚為武帝所重。官業具南史。甞
X75n1512_p0142a06║出意撰聲律，以革古詩，後世取則，號曰四聲。約甚精
X75n1512_p0142a07║佛理，著中食論，理趣甚高，其略曰：人所以不得道者，
X75n1512_p0142a08║由於心神昏惑；心神所以昏惑，由於外物擾之。擾之
X75n1512_p0142a09║大者，其事有三：一則勢利榮名，二則妖妍靡曼，三則
X75n1512_p0142a10║甘旨肥醲。榮名雖日用於心，要無晷刻之累；妖妍靡
X75n1512_p0142a11║曼，方之已深；甘旨肥醲，為累甚切。萬事紜紜，皆三者
X75n1512_p0142a12║之枝葉耳。聖人知不斷此三事，求道無從可得，乃為
X75n1512_p0142a13║之法，使簡而易從。若也直云三事惑本，並宜禁絕，而
X75n1512_p0142a14║此三事，是人情所甚惑，念慮所難遣，雖有禁之之旨，
X75n1512_p0142a15║而事難卒從。譬如方舟濟河，豈不欲直至彼岸，河流
X75n1512_p0142a16║湍急，會無直濟之理，不得不從流靡，久而獲至，非不
X75n1512_p0142a17║願速，事難故也。禁此三事，事宜有端。何則？食之於人，
X75n1512_p0142a18║不可頓息，其於情性，三累莫甚。故推此晚食，併置中
X75n1512_p0142a19║前，自中之後，清虗無事。因此無事，念慮得簡，在始未
X75n1512_p0142a20║專，在久自習。於是束以八支，紆以禁戒。靡曼之欲，無
X75n1512_p0142a21║由得前。榮名眾累，稍隨事遣。故云往古諸佛，過中不
X75n1512_p0142a22║飡。此蓋是遣累之筌罤，適道之捷徑。而惑者咸謂止
X75n1512_p0142a23║於不食，此乃迷於向方，不知厥路者也。又甞著設會
X75n1512_p0142a24║論，意謂如來在日，眾居伽藍，不置食具。時至則分衛
X75n1512_p0142b01║持鉢，以福眾生。今之僧徒，一皆違廢不止，不持中食。
X75n1512_p0142b02║甚者甘腴厨饍，豐美飲食。或遇請召，得蔬蔌之具，莫
X75n1512_p0142b03║不顰蹙，以為不能甘也。此豈有志於道哉？其論略曰：
X75n1512_p0142b04║出家之人，本資行乞，戒律炳然，不許立厨帳，并蓄淨
X75n1512_p0142b05║人。今既取足官寺，行乞事廢。或有持鉢登門，便呼為
X75n1512_p0142b06║僧徒鄙事。既為眾所鄙耻，不復行乞。悠悠後進，求理
X75n1512_p0142b07║者寡。將謂乞食之業，不可復行。由淨飯王子，轉輪之
X75n1512_p0142b08║貴。持鉢行乞，以福施者。豈不及千載之外，凡庸沙門，
X75n1512_p0142b09║躬命僕竪，自營口腹者乎？行乞受請，二事不殊。今不
X75n1512_p0142b10║復行乞，又不赴請，則行乞之法，於此永冥。此法既冥，
X75n1512_p0142b11║則僧非佛種。佛種既離，則三寶墜地矣。約有文集百
X75n1512_p0142b12║餘卷，行于世。
X75n1512_p0142b13║論曰：自晉渡江，衣冠䆳窮佛理，妙暢宗極。如孫．許．
X75n1512_p0142b14║宗．顏．二何．郗．沈諸賢，不徒一世談宗，抑高風逸韵，
X75n1512_p0142b15║竦動天下，灼灼有大過人者。至於郗嘉賓奉法要．
X75n1512_p0142b16║沈休文中食論，雖宗尚釋典，然要其旨歸，豈不有
X75n1512_p0142b17║意於士民之攝生者乎？且以梁徐俛相高祖二十
X75n1512_p0142b18║餘年，勳德最盛，為梁宗臣。俛以謂儒釋殊塗同歸，
X75n1512_p0142b19║因撰會林五十卷。雖不及見是書，足可謂明道君
X75n1512_p0142b20║子也。而旻公亦曰：貧道初不以儒釋限，第據文義
X75n1512_p0142b21║所向耳。嗚呼！古之有道者，未始不覩其同，特寡昧
X75n1512_p0142b22║自私者，異而相訾耳。是可憫而弗足較也矣。
X75n1512_p0142b23║十五年，魏胡太后作永寧、石窟二寺，極土木之美，而
X75n1512_p0142b24║永寧尤盛。有真金像，高丈八尺，如中人者。又十軀為
X75n1512_p0142c01║浮圖九級，築基下及黃泉，其高九十丈。上立剎，復高
X75n1512_p0142c02║十丈。每夜靜，鈴鐸聲聞十餘里。佛殿如太極殿，三門
X75n1512_p0142c03║如端門。僧房千楹，玉珠錦綉，該人心目。未幾，雷電火
X75n1512_p0142c04║爇其塔，遠近咸見煙焰，間有塔昇空而沒。後月餘，有
X75n1512_p0142c05║自東州來者，云此日見塔乘空飛海上，而望海者時
X75n1512_p0142c06║亦見之。
X75n1512_p0142c07║十八年，會稽沙門惠皎以寶唱所撰名僧傳頗多浮
X75n1512_p0142c08║汎，因著高僧傳十四卷。始東漢永平十年，終于是歲，
X75n1512_p0142c09║凡四百五十三載，二百五十有七人，附見者二百餘
X75n1512_p0142c10║人。開其德業，大略為十例。其自敘曰：前古撰集，多曰
X75n1512_p0142c11║名僧。然名者，實之賓也。若實行潛光，則高而不名；若
X75n1512_p0142c12║寡德適時，則名而不高。名而不高，茲焉用紀？高而不
X75n1512_p0142c13║名，則備今錄。世以為確論。
X75n1512_p0142c14║釋僧朗者，常誦法華，風度凝遠，飲㗖不常。每出，一狗
X75n1512_p0142c15║一猴隨之。日循乞得飲膳，即置木盂中，食畢，舉其餘
X75n1512_p0142c16║以飼猴。狗善作龜藏，或時足手頭頸俱縮不見。又甞
X75n1512_p0142c17║登舟，初無篙力，朗坐其中，猴狗馴側，舟自泝流而上。
X75n1512_p0142c18║法師道英，初隱太行山禪宴，樹枝縈結，如蓋覆之。居
X75n1512_p0142c19║久之，棄去，行龍臺澤觀游魚，愛之，即解衣入水，宴坐
X75n1512_p0142c20║深淵，七日而出。又甞隆冬覩嚴氷，愛其瑩澈，就臥其
X75n1512_p0142c21║上，信宿而起。晚居蒲州普濟寺，一日講起信，至真如
X75n1512_p0142c22║門，奄爾氣絕，眾意其逝矣。有都講識之，即謂眾曰：此
X75n1512_p0142c23║入滅盡想耳。三日乃甦焉。
X75n1512_p0142c24║普通元年，帝於禁中築圓壇，將稟授歸戒，妙選德行
X75n1512_p0143a01║尤異者為之師。朝議以慧約法師望高，詔至，約以禮
X75n1512_p0143a02║遜讓，不許。夏四月丁巳，帝行問道禮，稟約為師，授具
X75n1512_p0143a03║足戒。方羯磨次，甘露降于庭，有三足鳥、二孔雀歷階
X75n1512_p0143a04║馴伏。帝大悅，賜約別號智者。自是入朝，必設特榻處
X75n1512_p0143a05║之，而帝座其側。凡太子、諸王、公卿、道俗從約授戒者
X75n1512_p0143a06║四萬八千人，沙門雖在耆艾，亦重稟授。獨法雲公曰：
X75n1512_p0143a07║吾既戒矣，其可以佛法為人事耶！於是議者高之。
X75n1512_p0143a08║時有達禪師者，得水觀三昧，每入此定，有窺之者，唯
X75n1512_p0143a09║見清水凝停滿室。沙門道僊從達遊，得火光三昧，所
X75n1512_p0143a10║居之室，玄夜大明焉。
X75n1512_p0143a11║帝留神法門，時釋子多縱率，主僧懦不能制，帝患之，
X75n1512_p0143a12║欲自以律行僧正事。詔下，京城大德無敢議者，獨藏
X75n1512_p0143a13║法師以為佛法淵愽，非一人能盡之，執不奉詔。帝訝
X75n1512_p0143a14║之，召入光華殿問狀，藏面陳大旨，秉執有據，帝不能
X75n1512_p0143a15║奪，遂從之。藏退謂諸僧曰：上以佛法為己任，誠當推
X75n1512_p0143a16║順，然衣冠家子弟十輩，猶不能俱稱父意，今糅雜五
X75n1512_p0143a17║方之眾，而以一己好惡繩之，戒律將廢矣。諸君不慮
X75n1512_p0143a18║此，何也？法雲公歎曰：教理深致，未能多謝，一日之事，
X75n1512_p0143a19║良可愧服。
X75n1512_p0143a20║帝自受具，寢處略同沙門，雖宮禁每亦恣僧游覽，獨
X75n1512_p0143a21║禁止御座而已。藏公一日昇殿登之，左右呵止之，藏
X75n1512_p0143a22║曰：貧道定光金輪之裔，寧愧此座？儻見殺，不慮無受
X75n1512_p0143a23║生處。帝聞，置之弗罪。藏少時，過相者曰：法師壽不過
X75n1512_p0143a24║三十一。藏懼，日誦金剛般若。至期，夢前人復來告曰：
X75n1512_p0143b01║法師以般若力故，壽倍增矣。又常夢維摩詰降其房
X75n1512_p0143b02║與語，臨別，以素麈尾遺之而去。藏自是玄辯日新焉。
X75n1512_p0143b03║論曰：昔周武王北面受箕子洪範九疇，王受書畢，
X75n1512_p0143b04║箕子才預五等之封。至後漢順帝詔處士樊英設
X75n1512_p0143b05║壇席，行問道之禮，咨逮得失，而英竟無它能。於是
X75n1512_p0143b06║天下處士咸被純盜虗名之誚。及武帝稟受約公
X75n1512_p0143b07║歸戒，自後約入朝，帝設特榻處之，而自坐其側，以
X75n1512_p0143b08║師奉之終其身。嗚呼，武帝尊師重道之體，由漢以
X75n1512_p0143b09║來未之有也。而藏法師既非帝師，徒詫金輪之裔，
X75n1512_p0143b10║而據太極御座，前史以為美談，非也。吾宗以法空
X75n1512_p0143b11║為座，藏能以法自尊，則隨緣赴感靡不周，而常處
X75n1512_p0143b12║此菩提座，奚待據人主之座而後為榮乎？藏可謂
X75n1512_p0143b13║不達矣。至於却帝僧正之詔，夢致摩詰之神，若此
X75n1512_p0143b14║類，殆與當世諸僧僅有一日之長云。
X75n1512_p0143b15║十八年，魏孝明帝加元服，命沙門道士講道於禁中。
X75n1512_p0143b16║時道士姜斌．沙門曇謨最對論，帝曰：佛與老子同時
X75n1512_p0143b17║否？姜斌曰：按開天經云：老子西入化胡，佛充侍者。明
X75n1512_p0143b18║是同時。曇謨最曰：老子當周何年而生？斌曰：定王三
X75n1512_p0143b19║年生，簡王四年仕於周，敬王四年年八十五西入化
X75n1512_p0143b20║胡。最曰：吾佛以周昭王二十四年誕生，穆王五十二
X75n1512_p0143b21║年滅度。自世尊滅度至定王三年，凡三百四十五年，
X75n1512_p0143b22║老子方生。及敬王元年老子西游，則世尊示寂已四
X75n1512_p0143b23║百二十五年矣。據此相去懸遠，而言化胡，無乃謬乎？
X75n1512_p0143b24║斌曰：佛生周昭之世，有何文記？最曰：周書異記．漢法
X75n1512_p0143c01║本內傳並有明文。斌曰：孔子制法，於佛逈無文記，何
X75n1512_p0143c02║也？最曰：孔子有三備十經，謂天地人也。佛之文言，出
X75n1512_p0143c03║於中備。斌曰：孔子聖人，何假卜乎？最曰：佛是眾聖之
X75n1512_p0143c04║王，達一切，含識先後，際吉凶終始，不假卜筮。自餘小
X75n1512_p0143c05║聖，雖曉未然，必藉蓍龜，方通休咎。時侍中劉騰宣勑
X75n1512_p0143c06║曰：姜斌論無宗旨，宜退席。又問：開天經何從而得？是
X75n1512_p0143c07║誰所說？可疾取來。及取經至，帝命群臣詳定真偽。時
X75n1512_p0143c08║太尉蕭綜．太傅李寔泊公卿士夫百六十餘人，覽畢，
X75n1512_p0143c09║劾奏曰：老子止著五千文，更無他說。今姜斌所據，文
X75n1512_p0143c10║詞鄙俚，宗旨乖謬，既瀆先師，又罔聖聽，罪當惑眾。制
X75n1512_p0143c11║可，將抵以刑。三藏菩提流支奏解，斌特流馬邑。曇謨
X75n1512_p0143c12║最善大小乘，有律行。初在邯鄲說律，感異比丘六十
X75n1512_p0143c13║餘輩，降席聽戒。流支每見，稱為東方開士焉。
X75n1512_p0143c14║魏書佛老志曰：道家之源，出於老子。其自言也，先天
X75n1512_p0143c15║地生，以資萬類。上處玉京，為神玉之宗；下在紫微，為
X75n1512_p0143c16║飛僊之主。千變萬化，有德不德，隨機應物，厥迹無常。
X75n1512_p0143c17║授軒轅於峨嵋，教帝嚳於牧德，大禹聞長生之訣，尹
X75n1512_p0143c18║喜受道德之旨。至於丹書紫字，昇玄飛步之經；玉石
X75n1512_p0143c19║金光，妙有靈洞之說，不可勝紀。其為教也，咸蠲去邪
X75n1512_p0143c20║累，澡雪精神，積行樹功，累德增善，乃至白日昇天，長
X75n1512_p0143c21║生世上。是以秦皇．漢武甘心不息，勞心竭思，所在追
X75n1512_p0143c22║求，終莫之致，退恨於後，故有欒大、徐氏之誅。然其道
X75n1512_p0143c23║惑人，効學非一。靈帝置華蓋於濯龍，設壇場而為禮。
X75n1512_p0143c24║及張陵授道於鶴鳴，因傳天宮章本千有二百。弟子
X75n1512_p0144a01║相授，其事大行，齊祠跪拜，各有成法。於是三元九府
X75n1512_p0144a02║百二十宮一切諸神，咸所統攝。又稱劫數，頗竊佛經。
X75n1512_p0144a03║及其劫終，稱天地俱壞。其書多有禁祕，非其徒不得
X75n1512_p0144a04║輙觀。至於化金銷玉，行符勑水，奇方玅術，萬等千條，
X75n1512_p0144a05║上云羽化飛天，次稱消災滅禍，故好異者往往而尊
X75n1512_p0144a06║事之。初，文帝入賓于晉，從者云登僊伊闕。太祖好老
X75n1512_p0144a07║子之言，誦詠不倦。天興中，儀曹郎董謐上服食僊經
X75n1512_p0144a08║數十篇，乃置僊人愽士，立僊坊，煑煉百藥，封西山以
X75n1512_p0144a09║供其薪蒸，令死罪者服之，多死無驗。久之，太祖意少
X75n1512_p0144a10║懈，乃止。
X75n1512_p0144a11║世祖時，道士宼謙之，字輔真，雍州人。早好僊道，修張
X75n1512_p0144a12║魯之術，服食餌藥，歷年亡効。有僊人成公興求為謙
X75n1512_p0144a13║之弟子，相與入華山，居石室。興採藥與謙之，服能不
X75n1512_p0144a14║肌。又共入嵩山石室，尋有異人將藥與謙之，皆毒䖝
X75n1512_p0144a15║臭物，謙之懼走。興歎息曰：先生未僊，正可為帝王師
X75n1512_p0144a16║耳。未幾，興僊去，謙之守志嵩山，忽遇大神乘雲駕龍，
X75n1512_p0144a17║導從百靈集於山頂，稱太上老君，謂謙之曰：自天師
X75n1512_p0144a18║張陵去世以來，地上曠職，汝文身直理，吾故授汝天
X75n1512_p0144a19║師之位，錫汝雲中新科二十卷，自開闢已來不傳於
X75n1512_p0144a20║世。汝宣吾新科，清整道教，除去三張偽法、租米錢稅
X75n1512_p0144a21║及男子合氣之術，大道清虗，寧有斯事。專以禮度為
X75n1512_p0144a22║首，加之以服食閑練，使玉女九疑十二人授謙之導
X75n1512_p0144a23║引口訣，遂得辟糓氣盛，顏色鮮麗云。
X75n1512_p0144a24║論曰：魏史敘道教源流，洎謙之出處如此。然則謙
X75n1512_p0144b01║之有功於道教，非三張之比也。而　本朝司馬文
X75n1512_p0144b02║正公甞比謙之於爰居。夫爰居出左氏，不智不靈，
X75n1512_p0144b03║特一恠鳥耳。謙之親遇老君，面授秘訣，作興道教，
X75n1512_p0144b04║致後世學者得以祖述焉。借使謙之不得與神僊
X75n1512_p0144b05║者流，蓋亦非常勝士也。以之方爰居，不亦甚乎。雖
X75n1512_p0144b06║然，文正公言為百世師，行為天下法，其意必謂謙
X75n1512_p0144b07║之所遇之神，正孔子所不語者也。資此傳授，滋蔓
X75n1512_p0144b08║於世，其為文正公弗與也亦宜。嗚呼，以謙之尚止
X75n1512_p0144b09║平一爰居，矧風斯在下者耶。
X75n1512_p0144b10║普通八年，天竺初祖菩提達磨大師至金陵。師西域
X75n1512_p0144b11║南印度國香至王第三子也。王薨，師出家，遇二十七
X75n1512_p0144b12║祖般若多羅，付以大法。因問：我既得法，宜化何國？多
X75n1512_p0144b13║羅曰：汝得法已，侯吾滅後六十餘年，當往震旦國闡
X75n1512_p0144b14║化。曰：彼有法器，堪繼吾宗。千載之下，有劫難否？多羅
X75n1512_p0144b15║曰：汝所化方得菩提者，不可勝數。吾滅度後，彼有留
X75n1512_p0144b16║難，水中文布，善自降之。汝至時，南方不可久留，聽吾
X75n1512_p0144b17║偈曰：路行跨水復逢羊，獨自悽悽暗度江。日下可怜
X75n1512_p0144b18║雙象馬，二株嫩桂久昌昌。復演八偈，皆預為讖。至多
X75n1512_p0144b19║羅示寂，師演化本國。會其姪異見王者，輕毀三寶。師
X75n1512_p0144b20║遣其徒波羅提，微現神力，攝化歸正。師以震旦緣熟，
X75n1512_p0144b21║即別其眾。而異見王枉駕見師，因告之曰：當勤修福
X75n1512_p0144b22║行，護持三寶。吾去非晚，二九即回。王泣曰：叔既有緣
X75n1512_p0144b23║在彼，非吾所留。唯願不忘父母之國，事畢早回。遂具
X75n1512_p0144b24║大舟，實以眾寶。王躬率臣僚，送至海濵。師同商馭舟，
X75n1512_p0144c01║達于南海。廣州刺史蕭昂舘之，以表聞奏。有詔迎見。
X75n1512_p0144c02║師入朝，帝問：朕即位以來，造寺寫經度僧不可勝數，
X75n1512_p0144c03║有何功德？師曰：並無功德。帝曰：何以並無？師曰：人天
X75n1512_p0144c04║小果，有漏之因，雖有非實。帝曰：何謂真功德？師曰：淨
X75n1512_p0144c05║智妙明，體自空寂。如是功德，不於世求。帝曰：何為聖
X75n1512_p0144c06║諦第一義？曰：廓然無聖。帝曰：對朕者誰？曰：不識。帝不
X75n1512_p0144c07║省玄旨。師遲留數日，遂渡江之魏，止於嵩山少林寺，
X75n1512_p0144c08║終日壁觀而已。有僧神光者，因神人發起來見師，師
X75n1512_p0144c09║端坐不𮨇。會天大雪，光立雪中，至積雪過膝。師憫而
X75n1512_p0144c10║問曰：汝久立雪中，求何事耶？光曰：唯願大慈開甘露
X75n1512_p0144c11║門，廣度群品。師曰：諸佛無上妙道，曠劫難逢。豈小德
X75n1512_p0144c12║小智，輕心慢心，欲冀真乘，徒勞勤苦。光聞誨勵，喜不
X75n1512_p0144c13║自勝，即以利刀自斷左臂，置於師前。師曰：諸佛最初
X75n1512_p0144c14║求道，重法忘身。汝今斷臂吾前，求亦可矣。光承其言，
X75n1512_p0144c15║即易名慧可。復問曰：諸佛法印，可得聞乎？師曰：諸佛
X75n1512_p0144c16║法印，匪從人得。曰：我心未寧，乞師與安。師曰：將心來，
X75n1512_p0144c17║與汝安。可曰：覔心了不可得。師曰：與汝安心竟。久之，
X75n1512_p0144c18║為可等略辨大乘入道四行。其辭曰：
X75n1512_p0144c19║夫入道多塗，要而言之，不出二種：一理入，二行入。理
X75n1512_p0144c20║入者，謂籍教悟宗，深信含生同一真性，但為客塵妄
X75n1512_p0144c21║想所覆，不能顯了。若捨妄歸真，凝住壁觀，無自無他，
X75n1512_p0144c22║凡聖一等，堅住不移，更不隨於文教，此即與理宜符，
X75n1512_p0144c23║無有分別，寂然無為，名之理入。行入者有四：一報冤
X75n1512_p0144c24║行，二隨緣行，三無所求行，四稱法行。謂報冤行者，凡
X75n1512_p0145a01║修道人，若受苦時，當念我從往昔無數劫中，棄本逐
X75n1512_p0145a02║末，流浪諸有，多起冤憎，違害無限。今雖無犯，是我夙
X75n1512_p0145a03║殃，惡業果熟，非天非人所能見與，甘心忍受，都無怨
X75n1512_p0145a04║恨。作是觀時，與理相應，體冤進道，故名報冤行。隨緣
X75n1512_p0145a05║行者，眾生無我，並緣業所轉，苦樂齊受，皆從緣生。若
X75n1512_p0145a06║得勝報榮譽等事，皆是過去夙因所感，緣盡還無，何
X75n1512_p0145a07║喜之有？得失從緣，心無增減，喜風不動，宜順於道，名
X75n1512_p0145a08║隨緣行。無所求行者，世人長迷，處處貪著，智者悟真，
X75n1512_p0145a09║安心無為，萬有皆空，無所希冀，三界久居，猶如火宅，
X75n1512_p0145a10║有身皆苦，誰得而安？了達此處，息念無求。故經云：有
X75n1512_p0145a11║求皆苦，無求乃樂。是則無求，真為道行，故名無所求
X75n1512_p0145a12║行。稱法行者，性淨之理，因之為法，此理眾相斯空，無
X75n1512_p0145a13║染無著，無此無彼。經云：法無有我，離我垢故。智者信
X75n1512_p0145a14║解此理，應當稱法而行。法體無慳，於身命財，行檀捨
X75n1512_p0145a15║施，心無慳惜，達解三空，不倚不著，但為無垢，稱化眾
X75n1512_p0145a16║生，而不取相，此為自行，亦復利人，莊嚴菩提之道。檀
X75n1512_p0145a17║施既爾，餘五亦然。為除妄想，修行六度，而無所行，是
X75n1512_p0145a18║名稱法行。
X75n1512_p0145a19║大同二年十月，師將示寂，道副．尼總持．道育．慧可等
X75n1512_p0145a20║侍側，曰：時將至矣，汝等盍各言所得乎？時道副曰：如
X75n1512_p0145a21║我所見，不執文字，不離文字，而為道用。師曰：汝得吾
X75n1512_p0145a22║皮。尼總持曰：我今所見，如慶喜見阿閦佛國，一見更
X75n1512_p0145a23║不再見。師曰：汝得吾肉。道育禪師曰：四大本空，五陰
X75n1512_p0145a24║非有，而我見處，無一法可得。師曰：汝得吾骨。大師慧
X75n1512_p0145b01║可即禮三拜，復依位而立。師曰：汝得吾髓。即顧謂可
X75n1512_p0145b02║曰：世尊以正法眼藏付囑大迦葉，展轉傳授，以至於
X75n1512_p0145b03║吾。吾今付汝，汝當護持，并授汝袈裟，以為法信。可跪
X75n1512_p0145b04║受其衣，願聞指示。師曰：內傳法印，以契真心；外付法
X75n1512_p0145b05║衣，以定宗旨。後代澆薄，疑慮競生，謂吾西土，汝乃此
X75n1512_p0145b06║方，憑何得法？以何為證？或遇難緣，但出此衣，用以表
X75n1512_p0145b07║信，其化無礙。至吾滅後二百餘年，衣止不傳，法周沙
X75n1512_p0145b08║界，潛符密契，千萬有餘。汝當闡化，勿輕未悟，一念回
X75n1512_p0145b09║機，便同本有。聽吾偈曰：吾本來茲土，傳法救迷情，一
X75n1512_p0145b10║華開五葉，結果自然成。又曰：吾有楞伽經四卷，亦付
X75n1512_p0145b11║與汝，即是如來心地要門。吾自離南印，來此東土，見
X75n1512_p0145b12║赤縣神州有大乘氣象，遂逾海越漠，為法求人。際會
X75n1512_p0145b13║未諧，如愚若訥。今得汝傳授，吾意已終。乃與其徒往
X75n1512_p0145b14║禹門千聖寺。有期城太守楊衒之問曰：西天五印，師
X75n1512_p0145b15║承為祖，其道云何？師曰：明佛心宗，行解相應，名之曰
X75n1512_p0145b16║祖。衒之曰：弟子素奉三寶，而智慧昏蒙。願師慈悲，開
X75n1512_p0145b17║示宗旨。師以偈答之曰：不覩惡而生嫌，不觀善而勤
X75n1512_p0145b18║措。不捨智而近愚，不拋迷而就悟。達大道兮過量，明
X75n1512_p0145b19║佛心兮出度。不與凡聖同纏，超然名之曰祖。衒之聞
X75n1512_p0145b20║偈，乃稽首曰：願師慈忍，久住世間。師曰：吾化緣已畢，
X75n1512_p0145b21║傳法得人，吾即逝矣。是日端坐而寂。門人奉全身葬
X75n1512_p0145b22║熊耳山定林寺。明年，魏使宋雲西域回，遇師于葱嶺，
X75n1512_p0145b23║手携隻履，翩翩獨邁。雲問：師今何往？曰：西天去。及雲
X75n1512_p0145b24║歸朝，具言其事。門人啟壙，唯空棺隻履存焉。梁武帝
X75n1512_p0145c01║聞師顯化始末如此，遂親撰碑，刻石于鐘山。
X75n1512_p0145c02║論曰：昔嵩明教著傳法正宗記，稱達磨住世凡數
X75n1512_p0145c03║百年，諒其已登聖果，得意生身，非分段生死所拘。
X75n1512_p0145c04║及來此土，示終葬畢，乃復全身以歸，則其住壽固
X75n1512_p0145c05║不可以世情測也。傳燈錄云：師以九月二十一日
X75n1512_p0145c06║至廣州，刺史以表聞奏，帝遣使賷詔迎之，師以十
X75n1512_p0145c07║月一日至金陵。然自廣至金陵，亡慮三千餘里，將
X75n1512_p0145c08║命者往而復，師方啟行，豈以十日之間能歷三千
X75n1512_p0145c09║里乎？又謂魏孝明帝欽師異迹，三屈詔命，師竟不
X75n1512_p0145c10║下少林。及師示寂，宋雲自西域還，遇師于葱嶺，孝
X75n1512_p0145c11║莊帝有旨令啟壙。如南史普通八年，即大通元年
X75n1512_p0145c12║也，孝明以是歲四月癸丑殂，師以十月至梁。蓋師
X75n1512_p0145c13║未至魏時，孝明已去世，及其子即位，未幾為爾朱
X75n1512_p0145c14║榮所弑，乃立孝莊帝，由是魏國大亂。越三年而孝
X75n1512_p0145c15║莊殂，又五年而分割為東西魏。然則吾祖在少林
X75n1512_p0145c16║時，正值其亂，及宋雲之還，則孝莊去世亦五六年，
X75n1512_p0145c17║其國至於分割久矣，烏有孝莊令啟壙之說乎？舊
X75n1512_p0145c18║唐史云：後魏末，有僧達磨航海而來，既卒，其年魏
X75n1512_p0145c19║使宋雲於葱嶺回見之，門徒發其墓，但有隻履而
X75n1512_p0145c20║已。此乃實錄也。又謂光統律師．菩提流支數下毒
X75n1512_p0145c21║害師，師遂不救。嗚呼！甚哉！光統．流支法門龍象，詎
X75n1512_p0145c22║能爾乎？是皆立言者悞也。雖然，吾宗從上來事，昭
X75n1512_p0145c23║昭若揭日月而行，故二祖禮三拜後，依位而立。當
X75n1512_p0145c24║爾之際，印塵劫於瞬息，洞剎海於毫端，直下承當，
X75n1512_p0146a01║全身負荷，正所謂通玄峰頂不是人間，入此門來
X75n1512_p0146a02║不存知解者也，抑烏有動靜去來、彼此時分而可
X75n1512_p0146a03║辨哉？
X75n1512_p0146a04║
X75n1512_p0146a05║隆興佛教編年通論卷第七