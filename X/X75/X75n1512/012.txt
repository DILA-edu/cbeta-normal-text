X75n1512_p0166c01║
X75n1512_p0166c02║
X75n1512_p0166c03║隆興佛教編年通論卷第十二
X75n1512_p0166c04║
X75n1512_p0166c05║隆興府石室沙門　祖琇　撰
X75n1512_p0166c06║唐
X75n1512_p0166c07║貞觀十九年正月丙子，法師玄弉賷經像歸于京師，
X75n1512_p0166c08║留守房玄齡舘于弘福寺，以表聞帝。壬辰，弉如東都。
X75n1512_p0166c09║二月己亥，見于儀鸞殿。帝曰：師去何不相報？對曰：當
X75n1512_p0166c10║去時表三上，以誠願微淺，不𫎇諒許，無任慕道之至，
X75n1512_p0166c11║乃輙私行專擅之罪，惟深愧懼。帝曰：師出家與俗殊
X75n1512_p0166c12║隔，能委命求法，惠利蒼生，朕甚嘉焉，固不煩為愧。但
X75n1512_p0166c13║念山川阻遠，方俗異心，恠師能達也。對曰：弉聞乘疾
X75n1512_p0166c14║風者造天地而非遠，馭龍舟者涉江海而不難。自陛
X75n1512_p0166c15║下握乾符，清四海，德籠九域，仁被八區，淳風扇炎景
X75n1512_p0166c16║之南，聖威震葱嶺之外，所以戎夷君長每見翔雲之
X75n1512_p0166c17║鳥自東來者，猶疑發於上國，斂衽而敬之。況玄弉圓
X75n1512_p0166c18║頂方足，親承化育者耶！既賴天威，故得往還無難。帝
X75n1512_p0166c19║曰：此長者之言，朕何敢當。因廣問雪嶺以西印度之
X75n1512_p0166c20║境，玉燭和氣，物產風俗，八王故迹，七佛遺蹤，並愽望
X75n1512_p0166c21║之所不傳，班、馬無得而載者。弉既親游其地，記憶無
X75n1512_p0166c22║違，隨問而對，皆有條理。帝大悅曰：師所經一百餘國，
X75n1512_p0166c23║可盡掇其山川風俗，撰大唐西域記以遺後來，不亦
X75n1512_p0166c24║美乎！弉奉詔將罷，帝謂侍臣曰：昔符堅稱道安為神
X75n1512_p0167a01║器，舉國遵敬。朕觀法師詞吐溫雅，風節貞峻，非徒不
X75n1512_p0167a02║愧古人，實過之遠甚。司徒長孫無忌曰：誠如明詔。道
X75n1512_p0167a03║安雖高行愽識，然弘法之功，固不如法師躬趨聖域，
X75n1512_p0167a04║討論眾妙，究探宗極者矣。時車駕將問罪高麗，聞法
X75n1512_p0167a05║師之還，期暫引見。及對談論，不覺日莫。帝曰：怱怱言
X75n1512_p0167a06║不盡懷，欲共法師東行，省方觀俗。指揮之暇，別更談
X75n1512_p0167a07║敘，可乎？對曰：玄弉遠歸，兼有疹疾，不堪陪駕。帝曰：師
X75n1512_p0167a08║向能孤游絕域，今此行如跬步耳，尚何辭？對曰：陛下
X75n1512_p0167a09║東征，六軍奉衛，伐亂誅姦，必有牧野之功。昆陽之捷，
X75n1512_p0167a10║玄弉亡所裨助，虗負道路之費。且兵刃交戰，佛制沙
X75n1512_p0167a11║門不得觀視，惟陛下矜察。帝嘉納而止。弉因奏：西域
X75n1512_p0167a12║所獲梵本經論凡六百五十七部，乞就嵩山少林寺
X75n1512_p0167a13║為國宣譯。帝曰：朕頃為穆太后剏弘福寺，極為虗靜，
X75n1512_p0167a14║可就彼翻譯，所須並與玄齡平章。奘因進曰：百姓無
X75n1512_p0167a15║知，見奘遠歸，妄有窺看，不徒妨廢法務，兼慮不測之
X75n1512_p0167a16║患。願得監門官以防釁隙。帝悅曰：師此言可謂保身
X75n1512_p0167a17║之計，當為處分。及罷，即別有旨差官監護。
X75n1512_p0167a18║二十年七月辛卯，法師玄奘表上新譯菩薩藏經．六
X75n1512_p0167a19║門陀羅尼經．顯揚聖教論．大乘雜集論，凡五部，五十
X75n1512_p0167a20║八卷，請帝為聖教序。降手勑曰：省書，具悉雅意。法師
X75n1512_p0167a21║夙標高行，早出塵表，泛寶舟而登彼岸，搜妙道而闢
X75n1512_p0167a22║度門，弘闡大猷，蕩除眾罪。朕學淺心拙，在物猶迷，況
X75n1512_p0167a23║佛道幽微，豈能仰讚？側請為序，非己所聞。奘重表請
X75n1512_p0167a24║曰：伏奉墨敕，猥埀奘諭，祇奉綸言，精守振越。玄奘行
X75n1512_p0167b01║業空疎，謬參緇侶，幸屬九瀛有截，四海無虞，馮皇靈
X75n1512_p0167b02║以遠征，恃國威而訪道，窮遐冐險，雖勵愚誠，纂異懷
X75n1512_p0167b03║荒，實資朝化。所獲經論，蒙遣翻譯，見成卷軸，未有銓
X75n1512_p0167b04║序。伏惟陛下睿思雲敷，天華景爛，理苞繫表，調逸咸
X75n1512_p0167b05║英，跨千古以飛聲，掩百王而騰實。切以神力無方，非
X75n1512_p0167b06║神思不足銓其理；聖教玄遠，非聖藻何以序其源？故
X75n1512_p0167b07║乃冐犯威嚴，敢希題目。宸睠冲邈，不蒙矜許，撫躬累
X75n1512_p0167b08║息，相顧失圖。奘聞日月麗天，既分輝於戶牖；江河紀
X75n1512_p0167b09║地，亦流潤於巖崖。雲和廣樂，不秘響於聾聵；金玉奇
X75n1512_p0167b10║珍，豈韜彩於愚瞽？敢緣此理，重有于祈。伏乞雷雨曲
X75n1512_p0167b11║垂，天文俯照，配兩儀而同久，與二曜而俱懸。然則鷲
X75n1512_p0167b12║嶺微言，假神筆而弘遠；鷄園奧典，詫英詞而宣揚。豈
X75n1512_p0167b13║止區區梵眾，獨荷恩榮；蠢蠢迷生，方超塵累而已。制
X75n1512_p0167b14║許之。
X75n1512_p0167b15║是歲，法師慧稜卒。稜以講業為時宗匠，甞謂人曰：夫
X75n1512_p0167b16║講說要如履劒刃，決無他顧，乃可自期精到。至是，忽
X75n1512_p0167b17║有青衣報天帝請講經，遂卒。俄頃，遠近皆聞空中殷
X75n1512_p0167b18║然有鼓吹迎從之聲。
X75n1512_p0167b19║二十一年，帝得秘讖云：唐三世而後，女主武王代有
X75n1512_p0167b20║天下。遂密召太史令李淳風訪其事，對曰：臣據術推
X75n1512_p0167b21║之，其兆已成，今在陛下宮中矣。逾三十年，當有天下，
X75n1512_p0167b22║誅唐子孫殆盡。帝曰：疑似者殺之，何如？對曰：天命不
X75n1512_p0167b23║可易。且真王者不死，徒使疑似之戮，淫及無辜。今既
X75n1512_p0167b24║在宮，已是陛下眷屬，更三十年，又當哀老。老則心慈，
X75n1512_p0167c01║雖受終易姓，於陛下子孫，或不甚損。今若戮之，即當
X75n1512_p0167c02║復生，少壯嚴毒，況又立讎，則陛下子孫，必無遺類。帝
X75n1512_p0167c03║善其言而止。
X75n1512_p0167c04║二十二年六月，帝在玉華宮，召法師、玄奘見於玉華
X75n1512_p0167c05║殿。帝曰：朕在京苦暑，故就此宮。泉石既涼，氣力稍佳，
X75n1512_p0167c06║然憶法師，故茲相屈，涉塗當大勞也。奘謝曰：四海黎
X75n1512_p0167c07║庶，依陛下而生，聖躬不安，則率土煌灼。伏聞鑾輿至
X75n1512_p0167c08║此，御膳順宜，凡預含靈，孰不舞蹈。願陛下永保崇高，
X75n1512_p0167c09║與天地無極。玄奘庸薄，猥蒙齒召，銜荷而來，不覺為
X75n1512_p0167c10║勞。帝以法師德業冲愽，儀表絕倫，欲令罷道，共康庶
X75n1512_p0167c11║政。因曰：昔三五帝王，靡不以六合務廣，萬機事殷，不
X75n1512_p0167c12║能遍理。故周憑十亂，舜託五臣，翼亮朝猷，弼諧邦國。
X75n1512_p0167c13║彼盛明之后且爾，況朕寡昧而不寄眾哲哉。意欲法
X75n1512_p0167c14║師脫緇服，掛纁衣，升鉉路以陳謀，坐槐庭而論道，師
X75n1512_p0167c15║意何如。對曰：玄奘微生，伏奉明詔，稱三五之君不能
X75n1512_p0167c16║獨治，寄諸賢哲共而成之。此陛下盛德含光，謙讓之
X75n1512_p0167c17║詞，在理則不爾也。何哉。使臣能至治，傑紂相靈之君，
X75n1512_p0167c18║豈無臣耶。以此而言，不必由也。伏惟陛下聖哲之治，
X75n1512_p0167c19║一人紀綱，萬事咸得其緒。況撫運已來，天地休平，中
X75n1512_p0167c20║外寧晏，皆陛下不荒不矜，不麗不侈，競競業業，雖休
X75n1512_p0167c21║勿休，居安思危，為善承天之所致也，餘何預焉。請粗
X75n1512_p0167c22║陳其梗槩。陛下經緯八絃，驅駕豪傑，戡定禍亂，崇闡
X75n1512_p0167c23║壅熙，聰明文思之德，體元合極之姿，皆天之所授，無
X75n1512_p0167c24║假於人，一也。敦本棄末，崇儒尚德，移澆風於季俗，反
X75n1512_p0168a01║淳政於上古，賦遵薄制，刑用輕典，九州四海，稟識懷
X75n1512_p0168a02║生，俱沐恩波，咸遂安逸，此又聖心自化，無假於人二
X75n1512_p0168a03║也。至道旁通，深仁遠洽，東逾日域，西邁崑丘，南盡炎
X75n1512_p0168a04║州，北窮玄塞，彫題鼻飲之俗，奔服左衽之人，靡不候
X75n1512_p0168a05║風瞻雨，稽顙屈膝，獻琛貢寶，充委夷邸，此又天威所
X75n1512_p0168a06║感，無假於人三也。獫狁為患，其來自久，五帝所不止，
X75n1512_p0168a07║三王莫能制，遂使渭河為被髮之野，鄷鄗為鳴鏑之
X75n1512_p0168a08║場，中國陵遲，匃奴得逞，殷周已來，不能攘弭，至漢武
X75n1512_p0168a09║窮兵，衛霍盡力，雖收枝葉，根本猶存，自是而後，無聞
X75n1512_p0168a10║良䇿，陛下御圖，一征斯殄，傾巢倒穴，無復孑遺，澣海
X75n1512_p0168a11║燕然之域，盡入提封，單于弓騎之人，俱充臣妾，若言
X75n1512_p0168a12║由人，則虞舜已來，賢輔多矣，何因不獲，故知有道斯
X75n1512_p0168a13║得，無假於人四也。高麗小蕃，失禮上國，煬帝總天下
X75n1512_p0168a14║之師，三自征伐，攻城無傷半堞，掠卒不獲一人，虗喪
X75n1512_p0168a15║六軍，狼狽而返，陛下暫行，提數萬騎，摧駐蹕之強陣，
X75n1512_p0168a16║破遼蓋之堅城，振旅凱旋，俘馘三十餘萬，用兵御將，
X75n1512_p0168a17║其道不殊，隋以之亡，唐以之得，故知由主，無假於人
X75n1512_p0168a18║五也。天地交泰，日月光華，和氣氤氳，慶雲紛郁，五靈
X75n1512_p0168a19║見質，一角呈奇，白狼白狐，朱鷹朱草，昭彰雜沓，無量
X75n1512_p0168a20║億千，不可徧舉，皆應德而至，無假於人，六也。明詔乃
X75n1512_p0168a21║欲比喻前王，寄功十亂，切為陛下不取。縱復須才，今
X75n1512_p0168a22║亦伊、呂多矣。玄奘庸陋，何足以預之？至於守戒緇門，
X75n1512_p0168a23║闡揚遺法，此其誠願。伏乞天慈，終而不奪。帝大悅曰：
X75n1512_p0168a24║師所陳並上玄垂祐，及宗廟之靈、卿士之力，朕安能
X75n1512_p0168b01║自致哉？師既欲敷揚妙道，亦不固違高志。中書令褚
X75n1512_p0168b02║遂良曰：今四海廓清，九域寧晏，皆陛下聖德，實如法
X75n1512_p0168b03║師之言。帝笑曰：不如此，珍裘豈一狐之腋？大廈必眾
X75n1512_p0168b04║材共成，何有君能獨濟？法師欲自全雅操，故濫相光
X75n1512_p0168b05║飾耳。因問：比譯何經？對曰：瑜伽師地論。帝曰：明何等
X75n1512_p0168b06║義？對曰：此彌勒大士所造，明十七地義。曰：何謂十七
X75n1512_p0168b07║地？奘曰：六識相應地．有尋有伺地．無尋唯伺地．無尋
X75n1512_p0168b08║無伺地．三摩呬多地．有心地．無心地．聞所成地．思所
X75n1512_p0168b09║成地．修所成地．聲聞地．獨覺地．菩薩地．有餘依地．無
X75n1512_p0168b10║餘依地，是為十七。及標舉綱目，陳列大義，帝深愛焉。
X75n1512_p0168b11║遣使取論入宮，凡一百卷。帝自詳覽，覩其詞義宏奧，
X75n1512_p0168b12║非向所聞。謂侍臣曰：朕觀法師新譯經論，猶瞻天瞰
X75n1512_p0168b13║海，莫極高深。頃既軍國務殷，未暇委尋。今而後知宗
X75n1512_p0168b14║源杳曠，𮨇儒道九流，猶汀瀅之方溟渤耳。因敕有司
X75n1512_p0168b15║揀秘書手寫新譯經論各九部，令宣賜九道總管，展
X75n1512_p0168b16║轉流布，冀率土之內，同稟未聞之法。
X75n1512_p0168b17║司徒長孫無忌．中書令褚遂良奏曰：佛教冲玄，天人
X75n1512_p0168b18║莫測，言本則甚深，語門則難入。伏惟陛下至道照明，
X75n1512_p0168b19║輝光昱日，澤霑遐界，化溢中區，擁護五乘，建立三寶。
X75n1512_p0168b20║致法師當叔葉而秀質，間千載而挺生，陟重險以求
X75n1512_p0168b21║經，履危塗而訪道，見珍異俗，具獲真文。歸國翻宣，若
X75n1512_p0168b22║菴摩之始說；精文奧義，猶金口之新開。皆陛下聖德
X75n1512_p0168b23║所感。臣等愚瞽，預此見聞，苦海波瀾，舟航有寄。況天
X75n1512_p0168b24║慈廣遠，使布之九州，蠢蠢黔黎，俱飡妙法。臣等億劫
X75n1512_p0168c01║忻逢，不勝慶幸。
X75n1512_p0168c02║二十二年六月，帝撰大唐三藏聖教序成，御慶福殿，
X75n1512_p0168c03║百官陪位。宣法師玄奘升殿賜坐，勑弘文館學士上
X75n1512_p0168c04║官儀以序對。群臣宣讀，霞煥錦舒，極褒揚之美。其辭
X75n1512_p0168c05║曰：蓋聞二儀有象，顯覆載以含生；四時無形，潛寒暑
X75n1512_p0168c06║以化物。是以窺天鑑地，庸愚皆識其端；明陰洞陽，賢
X75n1512_p0168c07║哲罕窮其數。然而天地包乎陰陽而易識者，以其有
X75n1512_p0168c08║象也；陰陽處乎天地而難窮者，以其無形也。故知象
X75n1512_p0168c09║顯可徵，雖愚不惑；形潛莫覩，在智猶迷。況乎佛道冲
X75n1512_p0168c10║虗，乘幽控寂，宏濟萬品，典御十方。舉威靈而無上，抑
X75n1512_p0168c11║神力而無下。大則彌於宇宙，細則攝於毫𨤲。無滅無
X75n1512_p0168c12║生，歷萬劫而不古；若隱若顯，運百福而長今。妙道凝
X75n1512_p0168c13║玄，遵之莫知其際；法流湛寂，揖之莫測其源。固知蠢
X75n1512_p0168c14║蠢凡愚，區區庸鄙，投其旨趣，能無疑惑者哉！然則大
X75n1512_p0168c15║教之興，墓於西土，騰漢庭而皎夢，照東域而流慈。昔
X75n1512_p0168c16║者分形分迹之時，言未馳而成化；當常現常之世，民
X75n1512_p0168c17║仰德而知遵。及平，晦迹歸真，遷儀越世。金容掩色，不
X75n1512_p0168c18║鏡三千之光；麗像開圖，空端四八之相。於是微言廣
X75n1512_p0168c19║被，拯含類於三塗；遺訓遐宣，導群生於十地。然而真
X75n1512_p0168c20║教難仰，莫能一其旨歸；曲學易遵，邪正於焉紛紏。所
X75n1512_p0168c21║以空有之論，或習俗而是非；大小之乘，乍㳂時而隆
X75n1512_p0168c22║替。有玄奘法師者，法門之領袖也。幼懷貞敏，早悟三
X75n1512_p0168c23║空之心；長契神情，先包四忍之行。松風水月，未足比
X75n1512_p0168c24║其清華；仙露明珠，詎能方其朗潤。故以智通無累，神
X75n1512_p0169a01║測未形。超六塵而逈出，敻千古而無對。凝心內鏡，悲
X75n1512_p0169a02║正法以陵遲；棲慮玄門，慨深文之訛闕。思欲分條析
X75n1512_p0169a03║理，廣被前聞；截偽續真，開茲後學。是以翹心淨土，往
X75n1512_p0169a04║游西域。乘危遠邁，仗䇿孤征。積雪晨飛，塗間失地；驚
X75n1512_p0169a05║沙夕起，空外迷天。萬里山川，撥煙霞而進影；百重塞
X75n1512_p0169a06║暑，躡霜露而前蹤。誠重勞輕，求深願達。周游西宇，十
X75n1512_p0169a07║有七年。窮歷異邦，詢求正教。雙林八水，味道飡風；鹿
X75n1512_p0169a08║苑鷲峰，瞻奇仰異。承至言於先聖，受真教於上賢。探
X75n1512_p0169a09║賾妙門，精窮奧業。一乘五律之道，馳驟於心田；八藏
X75n1512_p0169a10║三篋之文，波騰於口海。爰自所歷之國，總將三藏要
X75n1512_p0169a11║文，凡六百五十七部，譯布中夏，宣揚勝業。引慈雲於
X75n1512_p0169a12║西極，注法雨於東垂。聖教闕而復全，蒼生罪而還福。
X75n1512_p0169a13║濕火宅之乾焰，共拔迷途；朗愛水之昏波，同臻彼岸。
X75n1512_p0169a14║是知惡因業墜，善以緣昇。昇墜之端，唯人所託。譬夫
X75n1512_p0169a15║桂生高嶺，零露方得泫其華；蓮出綠波，飛塵不能污
X75n1512_p0169a16║其葉。非蓮性自潔，而桂質本貞。良由所附者高，則微
X75n1512_p0169a17║物不能累；所憑者淨，則濁類不能沾。夫以卉木無知，
X75n1512_p0169a18║猶資善而成善；況乎人倫有識，不緣慶而求慶。方冀
X75n1512_p0169a19║茲經流施，將日月而無窮；斯福遐敷，與乾坤而永大。
X75n1512_p0169a20║於是御筆親書，綴于新經之首。法師奉表謝曰：六爻
X75n1512_p0169a21║探賾，局於生滅之場；百物正名，未涉真如之境。遠惟
X75n1512_p0169a22║羲𠕋，覩奧不測其神；遐想軒圖，歷選普歸其美。恭惟
X75n1512_p0169a23║陛下，玉毫隆質，金輪御天。廓先王之九州，掩百千之
X75n1512_p0169a24║日月；廣列代之區域，納恒沙之法界。遂使給孤精舍，
X75n1512_p0169b01║盡入提封；貝葉靈文，咸歸𠕋府。玄奘往因振錫，聊謁
X75n1512_p0169b02║崛山。經途萬里，怙天威如咫步；匪乘千葉，詣雙樹如
X75n1512_p0169b03║食頃。搜揚三藏，盡龍宮之所儲；研究一乘，窮鷲嶺之
X75n1512_p0169b04║遺旨。並已載於白馬，還獻紫宸。尋蒙下詔，勑使翻譯。
X75n1512_p0169b05║玄奘識乖龍樹，謬忝傳燈之榮；才異馬鳴，深愧瀉瓶
X75n1512_p0169b06║之敏。所譯經論，紕升尤多。遂荷天威，留神製序。文超
X75n1512_p0169b07║象繫之表，理括眾妙之門。忽以微生，親聞梵響。踊躍
X75n1512_p0169b08║懽喜，如聞授記。無任感荷之極。手勑答曰：朕才謝珪
X75n1512_p0169b09║璋，言慚愽達。至於內典，尤所未聞。昨製序文，深慚鄙
X75n1512_p0169b10║拙。穢翰墨於金簡，標瓦礫於珠林。忽得來書，謬承褒
X75n1512_p0169b11║讚。循躬省慮，彌益厚顏。善不足稱，虗勞致謝。
X75n1512_p0169b12║時皇太子覩聖序，遂撰述聖記，法師進啟奉謝。帝復
X75n1512_p0169b13║覽新譯菩薩藏經，愛其辭旨微妙，因詔皇太子撰菩
X75n1512_p0169b14║薩藏經後序。其辭曰：蓋聞羲皇至賾，精粹止於龜文；
X75n1512_p0169b15║軒后幽通，雅奧窮於鳥篆。考丹書而索隱，殊昧實際
X75n1512_p0169b16║之源；徵錄錯以研幾，蓋非常樂之道。猶且事光圖史，
X75n1512_p0169b17║振薰風於八埏；德洽生靈，激堯波於萬代。伏惟陛下
X75n1512_p0169b18║轉輪垂拱而化漸鷄園，勝殿凝流而神交鷲嶺。總調
X75n1512_p0169b19║御於徽號，匪文思之所窺；極般若於綸言，豈象繫之
X75n1512_p0169b20║能擬？由是教覃溟表，咸傳八解之音；訓浹寰中，皆踐
X75n1512_p0169b21║四禪之軌。遂使三千世界，盡懷生而可封；百億須彌，
X75n1512_p0169b22║入堤封而作鎮。尼連德水，邇帝里之滄池；舍衛菴園，
X75n1512_p0169b23║接上林之茂苑。難復法性空寂，隨感必通；真乘深妙，
X75n1512_p0169b24║無幽不闡。所以大權御極，導法流而靡窮；能仁撫運，
X75n1512_p0169c01║拂劫石而無盡。體均相具，不可思議，校美前王，焉可
X75n1512_p0169c02║同年而語矣！爰自開闢，地限流沙，震旦未融，靈文尚
X75n1512_p0169c03║隱。漢皇精感，託夢想於玄宵；晉后翹誠，降修多於白
X75n1512_p0169c04║馬。有同蠡酌，豈達四海之涯？取譬管窺，寧窺七曜之
X75n1512_p0169c05║奧？洎乎皇靈遐暢，威加鐵圍之表；至聖發明，德被金
X75n1512_p0169c06║剛之際。恒沙國土，普襲衣冠；開解脫門，踐真實路。龍
X75n1512_p0169c07║宮梵說之偈，畢萃清臺；猊吼貝葉之文，咸歸冊府。灑
X75n1512_p0169c08║茲甘露，普潤芽莖；乘此慧雲，遍霑翾走。豈非歸依之
X75n1512_p0169c09║勝業，聖政之靈感者乎？菩薩藏經者，大覺義宗之要
X75n1512_p0169c10║旨也。佛修此道，已證無生；菩薩受持，咸登不退。六波
X75n1512_p0169c11║羅蜜，關鍵所資；四無量心，根力斯備。蓋彼岸之津涉，
X75n1512_p0169c12║正覺之梯航者焉。貞觀年中，身毒歸化，越熱坂而頒
X75n1512_p0169c13║朔，跨懸渡而輸琛。文軌既同，道路無壅。法師玄弉，振
X75n1512_p0169c14║錫尋真，出自玉關，長驅奈苑。於天竺力士生處，訪獲
X75n1512_p0169c15║此經，歸而奏上，降旨翻譯，於是畢功。余以問安之暇，
X75n1512_p0169c16║澄心妙法之寶，奉述天旨，微表讚揚，式命有司，綴于
X75n1512_p0169c17║卷末。帝自是情信日篤，平章法義，不輟於口。與法師
X75n1512_p0169c18║相得之深，無時暫間。凡衣服臥具，頻詔換易，如家人
X75n1512_p0169c19║焉。
X75n1512_p0169c20║八月，丙申，賜弉百金磨衲并寶剃刀。弉奉表謝，略曰：
X75n1512_p0169c21║忍辱之服，彩含流霞；智慧之刀，銛逾切玉。謹當衣以
X75n1512_p0169c22║降煩惱之魔，佩以斷塵勞之網。帝自伐遼而還，氣力
X75n1512_p0169c23║不逮平昔，有憂生之慮。既遇法師，留神大教，稍遂平
X75n1512_p0169c24║復。因問：欲植法門之益，何所宜先？弉曰：眾生寢惑，非
X75n1512_p0170a01║慧莫啟。慧芽抽植，法為之資。弘法須人，即度僧為最。
X75n1512_p0170a02║帝悅。
X75n1512_p0170a03║九月乙卯，詔曰：隋季失御，天下分崩，四海塗炭，八埏
X75n1512_p0170a04║鼎沸。朕屬當戡亂，新履兵鋒，亟犯風霜，宿于馬上。頃
X75n1512_p0170a05║加藥餌，猶未痊除，比日以來，方遂平復，豈非福善之
X75n1512_p0170a06║致？即京城及天下諸州寺，各度僧五人（時天下寺三千七百餘所，
X75n1512_p0170a07║度僧凡一萬七千餘人）。
X75n1512_p0170a08║十月，車駕還京師，勑有司於北闕紫微殿西南剏弘
X75n1512_p0170a09║法院，留弉居禁中，晝則陪御談論，夜分就院譯經。
X75n1512_p0170a10║十二月，皇太子為文德皇后剏大慈恩寺成，詔選京
X75n1512_p0170a11║城宿望五十大德，各度侍者六人，入居新寺。是月丙
X75n1512_p0170a12║辰，太子備寶車五十乘，迎諸大德，并綵亭寶剎數百
X75n1512_p0170a13║具，奉安新獲梵夾諸經及瑞像舍利等。勑太常九部
X75n1512_p0170a14║樂及長安萬年音樂，京城諸寺華幡導引入寺。帝御
X75n1512_p0170a15║安福門樓，執爐致敬，經像過盡始罷，皇情大悅。
X75n1512_p0170a16║二十三年四月，幸翠微宮，法師玄弉陪駕。每談敘淵
X75n1512_p0170a17║奧，帝必攘袂曰：與法師相值恨晚耳，未盡弘法之意。
X75n1512_p0170a18║夏五月，不豫，詔大尉長孫無忌．中書令褚遂良入臥
X75n1512_p0170a19║內，囑曰：公等忠烈，著在朕心。昔漢武託霍光，劉備囑
X75n1512_p0170a20║諸葛亮，朕之後事，一以委卿。太子仁孝，必須盡誠輔
X75n1512_p0170a21║導，永保社稷。無忌等叩頭流涕。帝復執太子手曰：無
X75n1512_p0170a22║忌．遂良在，國家事汝無憂矣。己巳，崩于含風殿，年五
X75n1512_p0170a23║十有三。
X75n1512_p0170a24║唐史贊曰：甚矣，至治之君不世出也。禹有天下，傳十
X75n1512_p0170b01║有六王，而少康有中興之業。湯有天下，傳二十八王，
X75n1512_p0170b02║而其甚盛者，號稱三宗。武王有天下，傳三十六王，而
X75n1512_p0170b03║成、康之治與宣之功，其餘無所稱焉。雖詩、書所載，有
X75n1512_p0170b04║時闕略，然三代千有七百餘年，傳七十餘君，其卓然
X75n1512_p0170b05║著見於後世者，此六七君而已。嗚呼，可謂難得也。唐
X75n1512_p0170b06║有天下，傳世二十，其可稱者三君，玄宗．憲宗皆不克
X75n1512_p0170b07║其終。盛哉，太宗之烈也。其除隋之亂，比迹湯、武，致治
X75n1512_p0170b08║之美，庶幾成、康，自古功德兼隆，由漢以來，未之有也。
X75n1512_p0170b09║至其牽於多愛，復立浮圖，好大喜功，勤兵於遠，此中
X75n1512_p0170b10║材庸主之所常為。然春秋之法，常責備於賢者，是以
X75n1512_p0170b11║後世君子之欲成人之美者，莫不嘆息於斯焉。
X75n1512_p0170b12║論曰：君子謂立言之難，其實非難，特為好惡所欺
X75n1512_p0170b13║耳。如歐陽文忠公作太宗本紀贊，雖筆高語奇，傑
X75n1512_p0170b14║出諸史，至貶太宗復立浮圖，好大喜功，勤兵於遠，
X75n1512_p0170b15║類中材庸主所為而不取。予謂文忠責備之深，而
X75n1512_p0170b16║為好惡所欺也。方貞觀之世，天下崑虫草木咸被
X75n1512_p0170b17║其澤，至於日月霜露，所至之國，皆欵關而脩職貢，
X75n1512_p0170b18║獨高麗莫離支叛逆阻命。太宗身任千載道德英
X75n1512_p0170b19║雄之主，其肯坐視之，留為子孫憂，而不少假經略
X75n1512_p0170b20║乎？蓋其威德之盛，其勢之必然，非好大喜功之謂
X75n1512_p0170b21║也。昔黃帝平蚩尤，七十戰而勝其亂；高宗伐鬼方，
X75n1512_p0170b22║三年而後克；太宗舉偏師而陰山平，臨駐蹕而高
X75n1512_p0170b23║麗服。然黃帝．高宗經孔子而未甞少貶，文忠特以
X75n1512_p0170b24║為太宗之疵，庸詎非責備之過歟？以太宗盛德大
X75n1512_p0170c01║業如此，猶曲貶之，將恐後之君子懷免貶之難，而
X75n1512_p0170c02║無意於功名也。文忠徒欲高尚其事，而不知此亦
X75n1512_p0170c03║自蹈好大之失矣。至於復立浮圖，乃所以和順道
X75n1512_p0170c04║德，而齊天地鬼神之心，以開濟天下後世之人，為
X75n1512_p0170c05║無窮之益也。文忠以為不當，則是太宗暗於取捨
X75n1512_p0170c06║矣。使太宗果暗於此，則當時房．杜．王．魏之流，亦因
X75n1512_p0170c07║循尸祿而暗於取捨者耶？或曰：文忠慕韓愈為人，
X75n1512_p0170c08║故不得不爾。嗚呼，文忠何忍哉！慕人毀佛而兼弃
X75n1512_p0170c09║太宗之道德，是不為好惡所欺耶？孔子，立名教者
X75n1512_p0170c10║也，老氏則非毀之。及孔子刪禮，則曰：吾聞諸老聃
X75n1512_p0170c11║云然。孔子亦以人而廢言乎？亦若世情之好惡耶？
X75n1512_p0170c12║況真佛也者，即聖凡本有之體，毀之乃所以自毀
X75n1512_p0170c13║之也，詎傷於真佛哉！甞聞文忠一昔夢為勇士數
X75n1512_p0170c14║輩攝至太宗之庭，太宗怒而責曰：吾文武勳烈如
X75n1512_p0170c15║此，不能逃子之貶，何也？文忠震懼而寤。後欲追改
X75n1512_p0170c16║之，而業已進書頒行矣，遂不克改。甞慨然曰：平懷
X75n1512_p0170c17║最難。此殆非偶然而云耳。
X75n1512_p0170c18║永徽二年九月，四祖道信大師示寂。師姓司馬，世居
X75n1512_p0170c19║河內，後徙蘄州。生而超異，幼慕空宗諸解脫門，宛如
X75n1512_p0170c20║夙習。既紹祖位，攝心無寐，脇不至席者僅六十年。隋
X75n1512_p0170c21║大業末，領眾至吉州，值群盜圍城，七旬不解，萬眾惶
X75n1512_p0170c22║怖。師憫之，教誦摩訶般若。既而賊眾望雉堞間若有
X75n1512_p0170c23║神兵，乃相謂曰：城中必有異人。遂即引去。武德中，始
X75n1512_p0170c24║居破頭山，學徒奔湊。甞一日於黃梅道中逢一小兒，
X75n1512_p0171a01║骨相秀異，師曰：汝何姓？答曰：姓即有，不是常姓。師曰：
X75n1512_p0171a02║是何姓？答曰：是佛性。師曰：汝無性耶？答曰：性即空故。
X75n1512_p0171a03║師默識其為法器，令侍者詣其母，求之出家。母以夙
X75n1512_p0171a04║緣故，了無難色，以至傳衣付法。偈曰：華種有生性，因
X75n1512_p0171a05║地華生生。大緣與信合，當生生不生。遂以學徒委之。
X75n1512_p0171a06║一日，告眾曰：吾甞游盧山，登絕頂望破頭山，見紫雲
X75n1512_p0171a07║如蓋，下有白氣橫分六道，汝等會否？眾皆默然。忍大
X75n1512_p0171a08║師曰：莫是和尚他後橫出一枝佛法否？師曰：善。貞觀
X75n1512_p0171a09║末，太宗嚮師道味，欲瞻風彩，詔赴京師。師上表遜謝，
X75n1512_p0171a10║前後三返，竟以疾辭。第四度命使者曰：如果不起，即
X75n1512_p0171a11║取首來。使至山諭旨，師乃引頸就刃，神色怡然。使異
X75n1512_p0171a12║之，回以狀聞。帝彌加歎慕，就賜珍繒，以遂其志。及是，
X75n1512_p0171a13║忽垂誡門人曰：一切諸法悉皆解脫，汝等各自護念，
X75n1512_p0171a14║流化未來。言訖，安坐而逝，壽七十有二，塔于本山。明
X75n1512_p0171a15║年四月八日，塔戶無故自開，儀相如生。爾後門人不
X75n1512_p0171a16║敢復閉。代宗諡大鑒禪師云。
X75n1512_p0171a17║
X75n1512_p0171a18║隆興佛教編年通論卷第十二