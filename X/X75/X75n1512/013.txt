X75n1512_p0171b01║隆興佛教編年通論卷第十三
X75n1512_p0171b02║隆興府石室沙門　祖琇　撰
X75n1512_p0171b03║唐
X75n1512_p0171b04║永徽四年，禪師慧寬卒。寬生楊氏，父為道士魏三洞
X75n1512_p0171b05║先生。姉信相生而知道，終日凝然禪寂。寬五六歲，日
X75n1512_p0171b06║與信相譚論，俱非世事。家世奉道，寬獨不喜。父詬厲
X75n1512_p0171b07║使拜天尊，寬不得已跪之，鐵像蹶然崩壞。舉族驚異，
X75n1512_p0171b08║因錄每與信相所論言句。先是龍懷寺禪師曇相臨
X75n1512_p0171b09║終，語弟子會曰：吾報緣當生廣漢綿竹峰頂楊氏家，
X75n1512_p0171b10║後七年汝來見吾。言訖而逝。其後會頗忘之。一昔夢
X75n1512_p0171b11║相責以負約，會驚寤，遂造峰頂而扣其扉。寬曰：扣扉
X75n1512_p0171b12║者誰？會遽曰：弟子會也。寬笑曰：何以知吾而稱弟子？
X75n1512_p0171b13║會曰：得師聲猶昔日聲也。遂相見。其父出所錄每與
X75n1512_p0171b14║信相譚論示之，蓋大莊嚴等論。會即奉寬再歸龍懷
X75n1512_p0171b15║寺落髮。由是神異日顯，俗呼聖和尚。其姉信相亦隨
X75n1512_p0171b16║出家。甞因淨慧寺異僧入定，滿寺紅焰亘然，而人未
X75n1512_p0171b17║識之。信相曰：此火聚尊者入火光三昧耳。因其寺入
X75n1512_p0171b18║水觀，一室湛然，唯水不見其形。異僧欽歎，以為得果。
X75n1512_p0171b19║時亦號聖尼。寬十世為大僧，今十生記存焉。累朝賜
X75n1512_p0171b20║諡不一。
X75n1512_p0171b21║是歲，法師玄弉於慈恩寺將建大塔，奉安所獲經論
X75n1512_p0171b22║梵本，以表聞奏。敕中書舍人李義府報曰：所欲營塔，
X75n1512_p0171b23║今已處分大內及東宮掖庭等七宮亡人衣物，助師
X75n1512_p0171b24║營辦。於是法師授以西域制度，躬自負土運甋，未幾
X75n1512_p0171c01║而成。其高二百尺，即上層建碑，刊二聖聖教序而藏
X75n1512_p0171c02║之。
X75n1512_p0171c03║五年，中天竺國摩訶菩提寺，遣僧致法師玄弉書，并
X75n1512_p0171c04║獻方物。其辭曰：微妙吉祥世尊金剛座側，摩訶菩提
X75n1512_p0171c05║寺諸多聞眾所共圍繞，上座慧天致書摩訶支那國：
X75n1512_p0171c06║於無量經律論妙盡精微木叉阿遮利耶，敬問無量
X75n1512_p0171c07║少病少惱。我慧天苾芻，今造佛大神變讚頌，及諸經
X75n1512_p0171c08║論比量智等，今附苾芻法長將往。此無量多聞長老
X75n1512_p0171c09║大德阿遮利耶智光，亦同前致問。馬波索迦日授稽
X75n1512_p0171c10║首和南：今共寄白㲲一雙，示不空心，路遠莫恠其少，
X75n1512_p0171c11║願領。彼須經論錄名附來，當為抄送。木叉阿遮利耶
X75n1512_p0171c12║願知。及法長辭還，弉答長老智光書，其略曰：往年使
X75n1512_p0171c13║還，承正法藏大師無常，奉問摧割不能已已。嗚呼！苦
X75n1512_p0171c14║海舟沉，人天眼滅，遷奪之痛，何不述歟！昔大覺潛輝，
X75n1512_p0171c15║迦葉紹其洪業；商那遷逝，鞠多闡其嘉猷。今法將歸
X75n1512_p0171c16║真，法師次任其事。惟願清辭妙辯，共四海而弘流；福
X75n1512_p0171c17║智莊嚴，與五山而永久。玄弉所將經論，已翻瑜伽師
X75n1512_p0171c18║地論等大小三十餘部。即日大唐天子聖躬萬福，率
X75n1512_p0171c19║土安寧，以輪王之慈，敷法王之化。所出經論，並蒙神
X75n1512_p0171c20║筆製序，令所司抄寫，國內流行，爰及鄰邦，亦俱遵奉。
X75n1512_p0171c21║雖居像季之末，而教法光榮，邕邕穆穆，亦不異室羅
X75n1512_p0171c22║筏逝多林之化也。伏願照知。頃信度河失經一駄，今
X75n1512_p0171c23║錄名于後，有便請為附來，并有片物供養，願垂納受。
X75n1512_p0171c24║是歲，特旨度沙彌窺基為大僧，入大慈恩寺，參譯經
X75n1512_p0172a01║正義。基，尉遲敬德猶子也。父宗，右金吾衛將軍。母裴，
X75n1512_p0172a02║夢掌月輪，吞之而孕。誕夕，神光盈室。甫六歲，能著書。
X75n1512_p0172a03║初，法師弉公於西域得一童子，敏悟絕倫，因携之詣
X75n1512_p0172a04║宗。宗呼基出拜弉，使誦所著兵書，且數千言。弉數目
X75n1512_p0172a05║童子。及基誦畢，弉紿之曰：此古書耳。宗未之信。弉令
X75n1512_p0172a06║西域童子覆誦之，不差一字。宗大怒，以基竊古書罔
X75n1512_p0172a07║己，將殺之。奘就丐出家。基曰：聽我御葷色晚膳，即從
X75n1512_p0172a08║出家。不然，寧伏劒死，不為餓死。弉愛其俊而許之，遂
X75n1512_p0172a09║從入道。每覽疏記，過目成誦，義亦頓解。善大小乘。既
X75n1512_p0172a10║參譯經，從弉受瑜伽、唯識宗旨，著論凡百部，時號百
X75n1512_p0172a11║本論師。然性豪侈，每出必治三車，亦號三車法師。
X75n1512_p0172a12║六年五月，法師玄弉譯因明論，沙門神泰等各造義
X75n1512_p0172a13║疏釋之。法師栖玄者，以其論示尚藥奉御呂才。才，深
X75n1512_p0172a14║藝之士也，頗毀其文，作因明注解破義圖，輕薄者聽
X75n1512_p0172a15║信之。秋七月，譯經法師慧立致書左僕射千志寧斥
X75n1512_p0172a16║其謬，辭曰：聞諸佛之立教，文言奧遠，旨義幽深，等圓
X75n1512_p0172a17║穹之寥廓，類滄波之浩澣。談真如之性相，居十地而
X75n1512_p0172a18║尚迷；說小草之因緣，處無生而猶昧。況有縈纏八邪
X75n1512_p0172a19║之網，沉淪四倒之流，而欲窺究宗因，辨彰其理者，無
X75n1512_p0172a20║乃惑哉！切見大慈恩寺翻經法師，慧基早樹，智力夙
X75n1512_p0172a21║成，行潔珪璋，操逾松𣏌，遂能躬游聖域，詢稟微言，擅
X75n1512_p0172a22║三藏於𮌎懷，苞四含於掌握，嗣清徽於曩哲，扇遺範
X75n1512_p0172a23║於當今，實季俗之舟航，信緇林之龜鑑者也。所翻聖
X75n1512_p0172a24║教已三百餘軸，中有小論，題曰因明，詮論難之旨歸，
X75n1512_p0172b01║序折邪之軌式，雖未為玄門之要妙，亦非造次之所
X75n1512_p0172b02║知。近聞尚藥呂奉御以常人之資，竊眾師之說，造因
X75n1512_p0172b03║明圖，釋宗因義，不能精悟，好起異端，苟覔聲舉，妄為
X75n1512_p0172b04║穿鑿，排眾德之正說，任我慢之[怡-台+匾]心，媒衒公卿之前，
X75n1512_p0172b05║囂諠閭巷之側，不慙顏厚，靡勌神勞，數易炎涼，心猶
X75n1512_p0172b06║未已。然奉御於俗事少閑，遂謂真宗可了，何異鼷鼠
X75n1512_p0172b07║見釜竈之堪陟，乃言崐閬之不難，蛛蝥覩棘林之易
X75n1512_p0172b08║羅，遂謂扶桑之可網，不量涯分，無以異斯。況大音希
X75n1512_p0172b09║聲，大辯若訥，所以淨名契理，杜口毗耶，尼父德高，恂
X75n1512_p0172b10║恂鄉黨，未聞誇矜自媒，而獲搢紳之推抑也。立致書，
X75n1512_p0172b11║其事稍息。
X75n1512_p0172b12║冬十月丁酉，太常愽士柳宣以其事寢，作歸敬書并
X75n1512_p0172b13║偈，檄譯經大德求畢其說。於是法師明濬答還，述頌
X75n1512_p0172b14║并書，極大教尊嚴，而訓呂才妄舉抑。宣得書，即劾呂
X75n1512_p0172b15║才，列奏其事。有旨集公卿學士，領才詣慈恩寺見法
X75n1512_p0172b16║師，受辭悔謝而退。
X75n1512_p0172b17║顯慶元年正月丙寅，立代王弘為皇太子。是日，於慈
X75n1512_p0172b18║恩寺齋僧五千員，勑黃門侍郎薛元超主其事，因問
X75n1512_p0172b19║法師玄弉前代翻經之式。對曰：漢、魏既遠，未可詳論。
X75n1512_p0172b20║晉、宋已來，翻經皆有監閱詳緝之官。故符堅時，曇摩
X75n1512_p0172b21║難提譯經，黃門趙整執筆。姚興時，羅什譯經，興及姚
X75n1512_p0172b22║嵩執筆。後魏菩提流支譯經，侍中崔光筆授。以至梁、
X75n1512_p0172b23║陳、周、隋之代，並亦如之。貞觀初年，波頗那羅譯經，先
X75n1512_p0172b24║帝勑趙郡王孝恭、詹事杜正倫監護，今特闕如。又大
X75n1512_p0172c01║慈恩寺壯麗輪奐，今古罕儔，尚未建碑。貧道懷此二
X75n1512_p0172c02║事，願聞之於上也。元超奏其語，制可。
X75n1512_p0172c03║是月壬申朝會，中書令崔敦禮宣勑曰：大慈恩寺法
X75n1512_p0172c04║師玄弉，新翻經論，文義須精。宜令左僕射于志寧．吏
X75n1512_p0172c05║部尚書來濟．禮部尚書許敬宗．黃門侍郎薛元超．中
X75n1512_p0172c06║書侍郎李義府、杜正倫，時為看閱。或不穩處，隨事潤
X75n1512_p0172c07║色。朝罷，遣內給事王君德報法師曰：承須友人助翻
X75n1512_p0172c08║經，已為處分于志寧等。其慈恩寺碑，朕望自作，不知
X75n1512_p0172c09║師意如何，且令相報。弉奉旨，即率眾詣闕，抗表陳請。
X75n1512_p0172c10║未幾，高宗親製大慈恩寺碑文成，遣長孫無忌遍示
X75n1512_p0172c11║群公。其辭曰：蓋聞乾坤締構之初，品物權輿之始，莫
X75n1512_p0172c12║不載形厚土，籍覆穹蒼。然則二曜輝天，靡測盈虗之
X75n1512_p0172c13║像；四溟紀地，豈究波瀾之極。況乎法門虗寂，出生不
X75n1512_p0172c14║滅之前；聖教牢籠，示有無形之外。故以道光塵劫，化
X75n1512_p0172c15║洽生靈。緬惟王宮發迹，蓮披起步之華；神沼騰光，樹
X75n1512_p0172c16║曲高堤之幹。演德音於鹿苑，會多士於龍宮。福已罪
X75n1512_p0172c17║之群生，興將滅之人代。能使下愚抱道，骨碎寒林之
X75n1512_p0172c18║野；上哲欽風，身沒雪山之偈。絲流法雨，清火宅以辭
X75n1512_p0172c19║炎；輪昇慧日，皎重冥而歸晝。朕逖覽緗史，詳觀道義，
X75n1512_p0172c20║福永劫者，其唯釋教歟？文德皇太后憑柯瓊樹，疏派
X75n1512_p0172c21║泉源，德照塗山，道光媯汭。流芬彤管，彰懿則於八絃；
X75n1512_p0172c22║垂訓紫宮，扇徽猷於萬古。遽而乾精掩月，永戢貞輝；
X75n1512_p0172c23║坤維絕紐，長淪茂疏。撫奩鏡而增感，望陟𡵆以何追？
X75n1512_p0172c24║仲由興歎於千鍾，虞丘致哀於三失。朕之罔極，實有
X75n1512_p0173a01║切於終身。故載懷興緝，剏斯金地。却背邠郊，點千莊
X75n1512_p0173a02║之樹錦；前臨終嶽，吐百仞之峰蓮。左面八川，皎池光
X75n1512_p0173a03║而分鏡；右鄰九達，飛羽蓋以連雲。抑天府之奧區，信
X75n1512_p0173a04║上京之勝地。迹其彫軒架逈，綺閣凌虗。丹空曉鳥，煥
X75n1512_p0173a05║日宮而泛麗；素天初兔，鑒月殿而澄輝。薰徑秋蘭，疎
X75n1512_p0173a06║亭佩紫；芳巖冬桂，密戶叢丹。燈皎繁華，焰轉心中之
X75n1512_p0173a07║鶴；幡標逈剎，綵縈天外之虹。飛陛參差，含文露而栖
X75n1512_p0173a08║玉；輕簾舒卷，網靨面而編珠。霞班低岫之紅，池漠泛
X75n1512_p0173a09║煙之翠。鳴珮與宵鍾合韻，和風共晨梵分音。豈真香
X75n1512_p0173a10║積天宮，遠慚輪奐；閬風仙闕，遙愧彫華而已哉？有玄
X75n1512_p0173a11║弉法師者，實真如之冠冕也。器宇凝䆳，若清風之肅
X75n1512_p0173a12║長松；縟思繁蔚，如綺霜之輝逈漢。騰今照古之智，挺
X75n1512_p0173a13║自生知；蘊寂懷真之誠，發乎齠齓。孤標一代，邁生遠
X75n1512_p0173a14║以照前；逈秀千齡，架澄什而光後。以為淳風替古，澆
X75n1512_p0173a15║俗移今，悲巨夜之長昏，痛微言之永翳，遂投迹異域，
X75n1512_p0173a16║廣飡祕教，乘杯雲漢之外，振錫煙霞之表。滔天巨海，
X75n1512_p0173a17║漫驚浪而覊游；亘地嚴霜，犯悽氣而獨遊。平郊散敘，
X75n1512_p0173a18║衣單雪嶺之風；曠野低輪，肌弊流沙之日。遐征月路，
X75n1512_p0173a19║影對宵而暫雙；遠邁危峰，形臨朝而永隻。思窮妙境，
X75n1512_p0173a20║探[〡*賾]至真，心罄玄津，研幾秘術，通昔賢之所不達，悟
X75n1512_p0173a21║先典之所未聞。遂得金牒東流，續將絕之教；寶偈西
X75n1512_p0173a22║徙，補已闕之文。時睠靈基，栖心此地。弘宣奧旨，葉重
X75n1512_p0173a23║翠於祇林；所以遠闢幽關，波再清於定水。朕之虔心
X75n1512_p0173a24║八正，肅志雙林，冀延景福，式資冥助。奉願皇太后逍
X75n1512_p0173b01║遙六度，神游丹闕之前；偃息四禪，魂昇紫極之境。悲
X75n1512_p0173b02║夫！玉燭易往，促四序於炎涼；金箭難留，馳六龍於晷
X75n1512_p0173b03║漏。恐波遷樹在，移溟海於桑田；地是勢非，淪高岸而
X75n1512_p0173b04║為幽谷。於是敬刻貞石，式旌真境。銘不錄。
X75n1512_p0173b05║三月庚申，百僚奉表美揚聖製，別詔禮部尚書許敬
X75n1512_p0173b06║宗送碑文示法師玄弉。甲子，弉率徒詣闕奉表謝曰：
X75n1512_p0173b07║造化之功，既播物而成教；聖人之道，亦因辭而見情。
X75n1512_p0173b08║然則畫卦垂文，空談形於器宇；設爻分象，實未越於
X75n1512_p0173b09║寰域。羲皇之德，尚見稱於前古；姬后之風，亦獨高於
X75n1512_p0173b10║後代。豈若開物成務，闡八正以摛章；詮道立言，證三
X75n1512_p0173b11║明而導俗。理窮天地之表，情該日月之外，校其優劣，
X75n1512_p0173b12║斯為盛矣。共惟陛下金輪在運，玉曆乘時，化洽四洲，
X75n1512_p0173b13║仁覃九有，道苞前聖，功茂乃神。縱多能於生知，資率
X75n1512_p0173b14║由於天至。始悲奩鏡，即剏招提；俄樹勝幢，乃敷文律。
X75n1512_p0173b15║若乃天華頴發，睿藻波騰，吞筆海而孕龍宮，掩詞林
X75n1512_p0173b16║而包鶴樹。內該八藏，外覈六經，奧而能典，宏而且密。
X75n1512_p0173b17║使祇園遺迹，託寶思而彌高；奈苑餘芳，假瓊章而不
X75n1512_p0173b18║朽。豈直抑揚夢境，照晣迷途，諒以鎔範四天，牢籠三
X75n1512_p0173b19║界者矣。弉以其文宜得聖筆自寫，因抗表勸請，制不
X75n1512_p0173b20║許。再表，遂許之。四月八日，弉率京城僧尼，備幢幡寶
X75n1512_p0173b21║輦、香華梵儀，扣芳林門，迎御製碑。勑太常九部樂并
X75n1512_p0173b22║長安、萬年二縣樂戲及戚里侯王耆耋送之。是日以
X75n1512_p0173b23║雨不克，十四日遂迎之。舊史本紀云：帝御安福門樓，
X75n1512_p0173b24║觀法師玄弉迎御製大慈恩寺碑，導從以天竺法儀，
X75n1512_p0173c01║其徒甚盛。帝望之大悅。
X75n1512_p0173c02║五月，法師玄弉寢疾。勑尚藥奉御蔣孝章．針醫上宮
X75n1512_p0173c03║琮專視病。又遣北門使者伺氣候，遞報消息。弉因陳
X75n1512_p0173c04║先朝以釋氏名位次道流之下，先帝晚年許為改正。
X75n1512_p0173c05║又永徽初，勑僧尼罪犯情難知者，同俗法推鞠。弉慮
X75n1512_p0173c06║疾病委頓，永隔天顏，附內使以聞。即日勑使報曰：所
X75n1512_p0173c07║陳但佛道名位，先朝處分，事須平章。其同俗勑，即為
X75n1512_p0173c08║除落。師宜安意將息。弉疾尋愈。會天后難月，命入宮
X75n1512_p0173c09║祈福。及分難，神光滿宮，自庭燭天，因號佛光王（即中宗也）。
X75n1512_p0173c10║初，帝甞謂弉曰：若生男子，即聽出家。至是，弉奉表請
X75n1512_p0173c11║許佛光王出家，紹隆三寶。制可。
X75n1512_p0173c12║二年夏四月，追僧道各二七人入宮論議。道士李榮
X75n1512_p0173c13║以本際立義，法師義褒徵曰：既標本際為道，本於際
X75n1512_p0173c14║耶？際本於道耶？榮曰：㸦得。褒曰：若道本於際，際為道
X75n1512_p0173c15║本，則亦可際本於道，道為際源。榮曰：亦通耳。褒曰：若
X75n1512_p0173c16║本際與道㸦得相通，則亦可自然與道㸦相法也。榮
X75n1512_p0173c17║曰：道法自然，自然不法道。褒曰：若爾，則道本於際，本
X75n1512_p0173c18║際不本於道矣。榮意前言之失，不復主義，以他語嘲
X75n1512_p0173c19║褒。褒正色曰：對萬乘之前立論，申明邪正，以簡帝心，
X75n1512_p0173c20║豈以他辭塵瀆天聽。榮愧服。帝嘉之，令引榮退席，揖
X75n1512_p0173c21║黃頥，對褒談論，極莫而罷。
X75n1512_p0173c22║是歲法師玄弉抗表辭入嵩山少林寺，專意譯經。降
X75n1512_p0173c23║御札報曰：省表，知欲晦迹嚴泉，追遁遠而架往；託慮
X75n1512_p0173c24║神寂，軌澄什以標今。仰揖風規，是所欽尚。朕業空學
X75n1512_p0174a01║寡，靡究高深，然以淺識薄聞，未見其可。法師津梁三
X75n1512_p0174a02║界，汲引四生，智皎心燈，定凝意水，非情塵之所翳，豈
X75n1512_p0174a03║識浪之能驚。道德可居，何必太華疊嶺；空寂可舍，豈
X75n1512_p0174a04║獨少室重巒。幸戢來言，勿復重請。則市朝大隱，不獨
X75n1512_p0174a05║貴於前賢；見聞弘益，更可珍於即代。弉進啟奉謝，略
X75n1512_p0174a06║曰：昔季重蒙魏君之禮，唯敘睽離；慧遠辱晉后之書，
X75n1512_p0174a07║才令給米。未覩辭兼空寂可舍之旨，誨示大隱市朝
X75n1512_p0174a08║之情。故知人主之懷，窮真罄俗，綜有該無，超羲軒而
X75n1512_p0174a09║更高，駕曹馬而逾遠者矣。時弉公道震天下，謀欲禁
X75n1512_p0174a10║止舊經，唯弘新典。有禪師法冲者，善楞伽宗旨，雅為
X75n1512_p0174a11║房梁公所重，因見弉而諫之曰：聞君將廢罷舊經，不
X75n1512_p0174a12║許弘宣，此未可也。法師頃依舊經入道，今若弃舊崇
X75n1512_p0174a13║新，則法師亦當返初，復依新經出家，可乎？弉悟而止。
X75n1512_p0174a14║四年，帝在合璧宮，追僧道論義。法師會隱立五蘊義，
X75n1512_p0174a15║法師神泰立九斷知義。道士李榮．黃壽不知名義，茫
X75n1512_p0174a16║如夢海，雖事往返，而牢落無歸。遂敕道士立義。於是
X75n1512_p0174a17║李榮立道生萬物義。法師慧立問曰：先生立道生萬
X75n1512_p0174a18║物，未審此道是有知耶？是無知？榮曰：人法地，地法天，
X75n1512_p0174a19║天法道。既為天地之法，豈曰無知？立曰：必若有知，則
X75n1512_p0174a20║合唯生於善，何故亦生於惡？既善惡昇沈，叢雜混生，
X75n1512_p0174a21║則無知矣。請試劇陳之。如上古未開闢時，何不早生
X75n1512_p0174a22║今日聖明？子有黔黎，與之榮樂，乃先誕共工．蚩尤．桀．
X75n1512_p0174a23║紂．幽．厲之徒，而殘賊斯民耶？人臣之中，何不唯生稷．
X75n1512_p0174a24║契．夔．龍之輩，而使飛廉．惡來．靳尚．新莾之儔，諛諂其
X75n1512_p0174b01║君，致邦國傾亂耶？羽族之中，何不唯生鸞鳳嘉禽，而
X75n1512_p0174b02║更生梟鏡惡鳥乎？毛群之中，何不唯生麒麟驊騮，復
X75n1512_p0174b03║生犲狼豪蝟乎？以至草木等類，美惡不同。既混糅俱
X75n1512_p0174b04║生，不別善惡，則道無知，不能生物。云何得稱天地取
X75n1512_p0174b05║法而生萬物乎？據佛世尊窮理盡性之教，則天地萬
X75n1512_p0174b06║物是業。眾生以業力故，所感不同。以善業勝者，則琉
X75n1512_p0174b07║璃為地，黃金為道，瓊樹蔭陌，玉葉垂亭，甘露充飡，綺
X75n1512_p0174b08║衣為座。惡業多者，沙壤為地，瓦礫為衢，稗飯充飢，麻
X75n1512_p0174b09║衣蔽體，泥行雨宿，霜穫暑耕，皆自業所感，無人使之。
X75n1512_p0174b10║吾子心迷不識，妄言道生，一何可憫！榮愕然不知所
X75n1512_p0174b11║對。慧立乘機拂弄，榮亦杜默，遂𧹞然下座，揖黃壽前
X75n1512_p0174b12║席，立老子名義。法師會隱以老子國家先宗，既難其
X75n1512_p0174b13║名，恐有觸犯，即奏曰：黃壽身預黃冠，不知諱忌，城狐
X75n1512_p0174b14║社鼠，猶事依憑。國家遠承龍德之後，陛下老氏子孫，
X75n1512_p0174b15║豈有對人子孫而公談祖諱？至如五千言中，大有好
X75n1512_p0174b16║義，壽不能標列而說聖人之名，計罪論刑，死有餘及。
X75n1512_p0174b17║帝肯首曰：固當別立。義壽既遭沮挫，慚汗失圖，雖事
X75n1512_p0174b18║言對，而次序乖越。及罷，帝曰：朕觀二家之論，宗旨竟
X75n1512_p0174b19║未分明。法師慧立驟對曰：二家之論，宗旨未明，實如
X75n1512_p0174b20║明詔。何則？眾僧立義，道士不識其源，既耻無辭，遂钂
X75n1512_p0174b21║闟謾語。至如會隱立五蘊義，黃頥以蔭名來難。且蔭
X75n1512_p0174b22║以覆蓋為宗，蘊以積聚為義。如色有十一，聚在色名
X75n1512_p0174b23║之下；識有八種，積在一名之中。舉統以收，稱為蘊義。
X75n1512_p0174b24║若以蔭名見難，義理全乖。又神泰立九斷知義，道士
X75n1512_p0174c01║生來，未聞此名。論座雖登，不知發問之處，無以遮慚，
X75n1512_p0174c02║遂浪作餘語。由是宗旨不明，浼瀆天聽，過在道士。然
X75n1512_p0174c03║佛法大宗，因緣為最。故云：未甞有一法，不從因緣生。
X75n1512_p0174c04║且如目見殿柱，須具五緣：一識心不亂，二眼根不壞，
X75n1512_p0174c05║三籍以光明，四有境現前，五中間無障。必具此緣，方
X75n1512_p0174c06║得見柱。若曦光已沒，龍燭未明，縱有朱樬，何由可見？
X75n1512_p0174c07║又如嘉糓陽和之月，假水土人工，則能萌芽。夏盛甕
X75n1512_p0174c08║中，冬藏地陷。緣不具故，畢竟不生。而人亦然，內則業
X75n1512_p0174c09║感為因，外則父母為緣，身方得生。父母乖違，終無生
X75n1512_p0174c10║理。乃至羽毛萬彚，悉亦如之。故經云：深入緣起，斷諸
X75n1512_p0174c11║邪見。由佛智慧，窮法實相。是稱無上正覺，為人天師。
X75n1512_p0174c12║外道之輩，則不如是。或計諸法自然，即同此方莊老。
X75n1512_p0174c13║或言無因，或云宿作，並是邪宗，不明法本。又對御說
X75n1512_p0174c14║依他．遍計．圓成三性之義。及辭出宮，少選，敕內給事
X75n1512_p0174c15║王君德傳宣曰：師等因緣義甚好，何不早論？詣道士
X75n1512_p0174c16║李榮等傳勑曰：何不學佛經？於是榮等羞縮，為之氣
X75n1512_p0174c17║塞。
X75n1512_p0174c18║麟德元年二月，法師玄弉寢疾，命弟子大乘光錄所
X75n1512_p0174c19║譯經論，凡一千三百三十有五卷，造彌勒像十俱胝。
X75n1512_p0174c20║及疾革，口誦色蘊不可得，受想行識不可得，眼界不
X75n1512_p0174c21║可得，乃至意識界不可得，無明不可得，乃至菩提不
X75n1512_p0174c22║可得，不可得亦不可得。復令左右同聲三唱：南謨慈
X75n1512_p0174c23║氏如來．應．正等覺，願與含識速奉慈顏。南無慈氏如
X75n1512_p0174c24║來所居內院，願捨壽已，必生其中。遂右脇安臥而逝，
X75n1512_p0175a01║春秋六十有三。是夕，白虹四道，自北亘南貫井，宿直
X75n1512_p0175a02║慈恩寺塔。訃聞于朝，帝哭之甚哀，顧左右曰：朕失國
X75n1512_p0175a03║寶矣。輟朝三日。自終及葬，五降御札，裒錄遺典，勤䘏
X75n1512_p0175a04║喪事。俄異僧奉旃檀末香至，請依天竺法，用塗法師
X75n1512_p0175a05║之體。大乘光等以掩龕日久，不欲開。其僧曰：別奉進
X75n1512_p0175a06║旨，儻見拒，即具奏。遂啟龕，而顏色如生，香氣馥郁。其
X75n1512_p0175a07║僧塗畢，恍然不見。識者以為兜率內院人也。夏四月，
X75n1512_p0175a08║勑準佛世尊故事，斂以金棺銀槨，塔于滻東門。弟子
X75n1512_p0175a09║神泰．栖玄．會隱．慧立．明濬．義褒．大乘光等，皆法門之
X75n1512_p0175a10║龍象焉。
X75n1512_p0175a11║論曰：自大教東流，沙門行侔先聖則有遠公，妙盡
X75n1512_p0175a12║法源則有羅什，道德尊重為帝王師則婁約．法上
X75n1512_p0175a13║諸公，然皆未遇盛明之主。獨弉出貞觀至治之世，
X75n1512_p0175a14║道契太宗，中興佛法。迹其翻宣至教，功比羅什，風
X75n1512_p0175a15║規峻美，庶幾遠公道振一時，尊逾約上。自古功德
X75n1512_p0175a16║兼隆，由滕．蘭已來未之有也。使夫大教巍巍，後世
X75n1512_p0175a17║得以安其成式。嗚呼！可謂既聖矣。
X75n1512_p0175a18║乾封二年八月，南山律師道宣卒，有詔追悼，仍敕天
X75n1512_p0175a19║下寺並宜圖形塑像，以為標範。宣姓錢氏，父吏部尚
X75n1512_p0175a20║書郎，母夢月輪貫懷而孕，既而又夢梵僧語之曰：所
X75n1512_p0175a21║孕者祐律師也，願自愛。及宣年壯而退，然無經世意，
X75n1512_p0175a22║母憶所夢，聽出家。性與道合，所至必感神物翊衛，供
X75n1512_p0175a23║奉天饌。有雲室山人甞訪宣，見左右皆天童，給侍莫
X75n1512_p0175a24║年，以戒壇未合律，躬負土準律新之。壇成日，有異比
X75n1512_p0175b01║丘至，禮壇曰：佛滅已來，像法住世，中興毗尼，賴師一
X75n1512_p0175b02║人而已。復有厖眉皓首尊者降壇，與宣論道，久之而
X75n1512_p0175b03║去。弟子躡迹追之，不知所往，時以為賓頭盧也。又甞
X75n1512_p0175b04║中夜行道，臨砌蹶且仆，有少年介冑擁持之，因問：汝
X75n1512_p0175b05║謂誰而見德如此？曰：弟子愽叉天王子張瓊也，以師
X75n1512_p0175b06║戒德高妙，故來給衛耳。宣遂廣問如來世尊在世及
X75n1512_p0175b07║滅度時事，瓊一一為宣言之，及別授宣佛牙并寶掌
X75n1512_p0175b08║二物，表信而隱。又常感異人徵難律相輕重，亦授以
X75n1512_p0175b09║祇桓圖及付囑儀十卷，皆世所未有者。故南山律疏
X75n1512_p0175b10║妙盡隨相之義，以其通神明而然也。既歿，弟子文綱
X75n1512_p0175b11║弘其教，天下宗師之，目為行事防非止惡宗，謂之南
X75n1512_p0175b12║山教律師。甞問天神觀音大士緣起，天神對曰：往昔
X75n1512_p0175b13║過去劫有王曰莊嚴，夫人曰寶應，生三女，長曰妙顏，
X75n1512_p0175b14║仲曰妙音，季曰妙善。妙善始孕，夫人夢吞月。及誕之
X75n1512_p0175b15║夕，大地震動，異香天華，遍及內外，國人駭異。既生，不
X75n1512_p0175b16║浴而鮮潔，梵相端嚴，五色雲覆其身。國人曰：聖人出
X75n1512_p0175b17║世之徵也。父母雖奇之，然心邪遂惡。菩薩長成，自然
X75n1512_p0175b18║慈婉，衣服華鮮，日中一食，宮中號曰佛心娘子。宮娥
X75n1512_p0175b19║沐化，咸遷善離欲。王稍憎之，將欲擇配。妙善廉知曰：
X75n1512_p0175b20║富貴不長有，榮華如泡幻，雖陵以賤役，絕無悔心。王
X75n1512_p0175b21║同夫人，召而誘之，則曰：若免三患，當從嚴命。王曰：何
X75n1512_p0175b22║謂三患？妙善曰：一者世人少時，面如珂月，及老，髮白
X75n1512_p0175b23║面皺，行住坐臥，百不如少。二者肢體康強，步武若飛，
X75n1512_p0175b24║忽一病至，臥于床枕，無一可喜。三者姻戚集會，骨肉
X75n1512_p0175c01║滿前，一旦無常，父子雖親，豈能相代？三患若免，從婚
X75n1512_p0175c02║可得。若未能者，不如出家務道，了達本心，諸患自滅。
X75n1512_p0175c03║王怒，責令治圃，裁損飲膳。二姉亦私往奪其志，妙善
X75n1512_p0175c04║固守不回。夫人親諭之，妙善曰：一切世間，恩愛纏縛，
X75n1512_p0175c05║無有出期，骨肉會合，當必離散。願母自寬，幸有二姉
X75n1512_p0175c06║虞侍，無以妙善為意也。夫人及姉，因奏王捨之出家。
X75n1512_p0175c07║王怒，召諸尼誡之，必欲苦楚令退志。尼等恐懼，以麤
X75n1512_p0175c08║務柴水、杵臼、園蔬任之。感圃蔬冬茂，厨側湧泉，久而
X75n1512_p0175c09║妙善無退意。王聞有泉蔬之異，大怒，遣武士取首，并
X75n1512_p0175c10║殺尼眾。使者將至，忽雲霧如山，咫尺莫辨。及霽，獨失
X75n1512_p0175c11║妙善所在，為神捧至他巖卜居。神曰：地薄不任，凡三
X75n1512_p0175c12║遷而後得。今香山妙善居之，木食㵎飲。久之，王得迦
X75n1512_p0175c13║摩羅疾，徧身腐爛，寢食輟然，國醫皆莫能差。將殂，有
X75n1512_p0175c14║僧言：善療，然須無嗔人手目。王甚難之。僧曰：王境內
X75n1512_p0175c15║西南香山，有菩薩修行，王若遣使求之，二物必得。王
X75n1512_p0175c16║不獲已，命內侍往道其意。妙善曰：我父不敬三寶，毀
X75n1512_p0175c17║滅正教，誅無罪之尼，此招報也。即忻然刲目斷臂授
X75n1512_p0175c18║使者，復告以勸王改往趣善，無惑邪法，及奉二物。僧
X75n1512_p0175c19║以成藥，王餌之立効，厚謝醫僧。僧曰：謝我何為？當謝
X75n1512_p0175c20║施手目者。僧忽不見。王驚神助，遂命駕同夫人、二女
X75n1512_p0175c21║入山謝菩薩。相見未語，夫人識之，乃妙善也，不覺哽
X75n1512_p0175c22║噎涕淚。妙善曰：夫人憶妙善否？我念父王之恩，報以
X75n1512_p0175c23║手目。王及夫人聞語，抱持哭之慟。夫人欲以舌䑛其
X75n1512_p0175c24║目，未及之間，忽然祥雲周覆，天樂發聲，動地雨華，乃
X75n1512_p0176a01║現千手千眼聖像，當空堂堂，從者萬數，慶悲之聲，震
X75n1512_p0176a02║響山谷。須臾，菩薩還復本身，儼然而逝。王及夫人、二
X75n1512_p0176a03║姊闍維，收舍利，即山建塔。宣又問：菩薩處處化身，豈
X75n1512_p0176a04║應獨在香山耶？神曰：今震旦境內，唯香山最殊勝。山
X75n1512_p0176a05║在嵩嶽之南二百里，今汝州香山是也。天神又為宣
X75n1512_p0176a06║說阿育王佛舍利塔在震旦境中者十有九處，後皆
X75n1512_p0176a07║顯驗云。
X75n1512_p0176a08║論曰：南山宣公，蓋梁祐律師之後身也。以持律聲
X75n1512_p0176a09║震五天，致果位聖人，數數為宣降現，平章法義，以
X75n1512_p0176a10║至天厨奉供，天童給侍。　本朝祥符間，猶有梵僧
X75n1512_p0176a11║遠來禮宣塔者，自非古佛法道為之昇濟，神明曷
X75n1512_p0176a12║能若是乎？至於天神談舍利靈塔所在，及觀音大
X75n1512_p0176a13║士緣起之迹，然無盡世界普門示現，烏可既言哉？
X75n1512_p0176a14║妙善特無剎塵數中之一耳。菩薩萬行報得之身，
X75n1512_p0176a15║應緣而現，初非男女定相，如首楞嚴所謂從聞思
X75n1512_p0176a16║修入三摩地者，諒為大士根本緣起也歟。
X75n1512_p0176a17║
X75n1512_p0176a18║隆興佛教編年通論卷第十三