X75n1512_p0186a01║隆興佛教編年通論卷第十六
X75n1512_p0186a02║隆興府石室沙門　祖琇　撰
X75n1512_p0186a03║唐
X75n1512_p0186a04║開元十七年，太師燕國公張說薨。說為唐宗臣，朝廷
X75n1512_p0186a05║大述作多出其手。為文屬思精壯，尤善釋典。甞謫岳
X75n1512_p0186a06║州，而詩益悽婉，時人謂得江山之助，天下不稱姓而
X75n1512_p0186a07║曰燕公。著石刻般若心經序曰：萬行起於心，心人之
X75n1512_p0186a08║主；三乘歸於一，一法之宗。知心無所得是真得，見一
X75n1512_p0186a09║無不通是玄通。如來說五蘊皆空，人本空也；如來說
X75n1512_p0186a10║諸法空相，法亦空也。知法照空，見空捨法，二者知見，
X75n1512_p0186a11║復非空耶？是故定之與慧，俱空法中。入此門者為明
X75n1512_p0186a12║門，行此路者為超路。非夫行深般若者，孰能證於此
X75n1512_p0186a13║乎？駙馬都尉滎陽鄭萬鈞，深藝之士也。學有傳僻，書
X75n1512_p0186a14║成草聖，乃揮洒手翰，鐫刻心經，樹聖善之寶坊，啟未
X75n1512_p0186a15║來之華業。佛以無依相而說，法本不生；我以無得心
X75n1512_p0186a16║而傳，今則無滅。道存文字，意齊天壞。國老張說聞而
X75n1512_p0186a17║嘉焉，讚揚佛事，題之樂石。又製法池院二法堂贊并
X75n1512_p0186a18║序曰：法池西三歸院二法堂，茲院長老初上禪師所
X75n1512_p0186a19║造也。禪師姓彭氏，名知至。性篤孝，執親之喪，七日不
X75n1512_p0186a20║食。微言密行，志道探玄，究易、老、莊、太一之旨。善正書，
X75n1512_p0186a21║擅鍾、王品格。其點畫婉秀，毫縷必見，如折槁荷、磨文
X75n1512_p0186a22║石，筋理洒颯，固非人力之所致也。中朝名士，山藪高
X75n1512_p0186a23║尚，法流開勝，遠近慕焉。及晚年，專意於禪頌，平生事
X75n1512_p0186a24║業，脫若遺塵矣。常歎帝王父母許我出家，雨露生成，
X75n1512_p0186b01║恩惟一揆。依如來教，剏是功德。萬一乎獻福二宮，潛
X75n1512_p0186b02║祐七祖，將與一切咸登道場。於是三歸堂以長安元
X75n1512_p0186b03║年辛丑子月望日癸卯立，善法堂以開元元年癸丑
X75n1512_p0186b04║丑月望日戊辰建。禪師母弟仁婉．弟子啟疑及沙彌
X75n1512_p0186b05║令哲，左右斯業，實有力焉。而作贊曰：敬告諸佛子，一
X75n1512_p0186b06║心清淨觀。欲求正真道，當從信根入。是佛虗空相，是
X75n1512_p0186b07║法微妙光。定慧不相離，是僧和合義。人空法亦空，二
X75n1512_p0186b08║空亦復空。住心三空寶，是名三歸處。至哉初上人，建
X75n1512_p0186b09║立善法堂。彩翠三世佛，莊嚴清淨眼。能運無礙心，普
X75n1512_p0186b10║入於一切。見若不染色，知若不取識。是名真實見，亦
X75n1512_p0186b11║名解脫知。佛觀離生滅，諸法等如是。
X75n1512_p0186b12║二十年八月壬申朔，三藏金剛智告其徒曰：白月圓
X75n1512_p0186b13║時，吾逝矣。至時，遶毗盧像頂梵夾，退歸寢室，跏趺而
X75n1512_p0186b14║逝。賜諡灌頂國師，敕中書杜鴻漸撰紀德碑。智，西域
X75n1512_p0186b15║人，本王種出家，從龍智阿闍梨傳密教。及來東土，初
X75n1512_p0186b16║達南海，廣州節度聞于朝，有旨驛馳赴闕。入見，帝大
X75n1512_p0186b17║悅，舘于大慈恩寺。未幾，夏旱，詔智祈雨。智結壇圖七
X75n1512_p0186b18║俱胝像，約開眸即雨。閱三日，像果開眸，有物自壇布
X75n1512_p0186b19║雲彌空，斯須而雨。帝特降詔褒美。明年，辭游鴈門，不
X75n1512_p0186b20║允，遂遷薦福寺。為人語默興居，容止凝粹，喜慍不形
X75n1512_p0186b21║于色，見者莫測其涯。所至必結灌頂道場，弟子不空
X75n1512_p0186b22║傳其教。初，不空事智，智授以梵本悉曇章及聲明論，
X75n1512_p0186b23║不逾旬而誦之。智奇其駿，引入金剛道場，以擲華驗
X75n1512_p0186b24║之，智以為勝己。不空因求授瑜伽五部，智未之許。不
X75n1512_p0186c01║空擬入天竺求之，智一夕夢京城佛像皆東行。及寤，
X75n1512_p0186c02║以誥不空，空啟以西游意。智曰：汝有授道之資，吾何
X75n1512_p0186c03║靳哉！即授以五部及毗盧遮那經、蘇息地軌範。及智
X75n1512_p0186c04║沒，不空奉遺教游天竺，增廣其學。
X75n1512_p0186c05║論曰：自大教東流，諸僧間以神異助化，是皆功行
X75n1512_p0186c06║成熟，契徹心源，自覺本智現量發聖，絕非呪力幻
X75n1512_p0186c07║術所致也。始自東晉尸利密已降，宣譯秘呪，要其
X75n1512_p0186c08║大歸，不過祀鬼神、驅邪妄、為人禳灾釋患而已。其
X75n1512_p0186c09║間往往不無假名比丘自外國來，挾術驚愚，有所
X75n1512_p0186c10║謂羅漢法者，正么麼邪術下劣之技，亦猶道家雷
X75n1512_p0186c11║公法之類也。茲豈高道巨德弘禪主教者齒哉？及
X75n1512_p0186c12║開元中，西域金剛智．無畏．不空三大士始傳密教，
X75n1512_p0186c13║以玄言德祥開佑至尊，即其神効顯効，幾與造化
X75n1512_p0186c14║之力均焉。故三大士雖宏密教，抑本智現量發聖
X75n1512_p0186c15║歟？甞慨資治通鑒稱貞觀中有僧自西域來，善呪
X75n1512_p0186c16║術，能令人立死，復呪之使蘇。太宗擇飛騎中莊者
X75n1512_p0186c17║試之，皆如其言。因以問傅弈，弈曰：此邪術也。臣聞
X75n1512_p0186c18║邪不干正，請使呪臣，必不能行。帝命僧呪弈，弈初
X75n1512_p0186c19║無所覺，須更，僧忽僵仆，若為物所擊，遂不復蘇。此
X75n1512_p0186c20║恐好事者曲為之辭。何則？若使果有是，則僧非真
X75n1512_p0186c21║僧，呪非真呪，正謂邪術耳，固不足以張吾教之疵
X75n1512_p0186c22║也，矧萬萬無此理。向使彼能自西域遠至長安，厥
X75n1512_p0186c23║術能死人而復蘇，乃不暇自衛其身，對常人無故
X75n1512_p0186c24║而僵死，雖兒童莫之信也。又當是時，三大士者雖
X75n1512_p0187a01║俱未至，若京城大德僧慧乘．玄琬．法琳．明贍諸公，
X75n1512_p0187a02║其肯坐視絕域偽僧破壞教門，不請峻治，乃留帝
X75n1512_p0187a03║命傅弈辯耶？佛制戒律，雖春蹊生草，猶不許比丘
X75n1512_p0187a04║踐之，恐害其生，況說斷人命呪傳于世乎？故予謂
X75n1512_p0187a05║好事者曲為之辭，斷可見矣。
X75n1512_p0187a06║是歲，禪師義福卒。舊唐史云：福得法於神秀禪師，初
X75n1512_p0187a07║止藍田化感寺，處方丈之室二十餘年，未甞出宇之
X75n1512_p0187a08║外。甞隨駕幸東都，蒲、號二州刺吏及官吏士民皆齎
X75n1512_p0187a09║幡華迎之，所在塗路充塞。及卒，有旨賜號大智禪師，
X75n1512_p0187a10║葬伊闕之上，送者數萬人，中書嚴挺之為製碑。初，神
X75n1512_p0187a11║秀雖德行為禪門之傑，得帝王欽重，而未甞聚徒開
X75n1512_p0187a12║堂傳法。至義福普寂，始於京城傳教二十餘年，人皆
X75n1512_p0187a13║仰之。
X75n1512_p0187a14║二十一年，恒州刺史韋濟奏：方士張果有長年秘衍，
X75n1512_p0187a15║自言數百歲矣。則天甞召之，果佯死不赴，今復見之。
X75n1512_p0187a16║帝聞，遣中書侍郎徐嶠賷璽書迎之。果至，帝聞其變
X75n1512_p0187a17║化不測而疑之。時邢和璞者，善筭，能知人壽夭。帝令
X75n1512_p0187a18║筭果，懵然莫知其甲子。又有師夜光者，善視鬼。帝召
X75n1512_p0187a19║果，與之密坐，令夜光視之，夜光不能見。帝聞，飲堇汁
X75n1512_p0187a20║無苦者，真奇士。會天寒，以堇汁賜之。果飲三巵，醺然
X75n1512_p0187a21║如醉𮨇。左右曰：非佳酒也。頃之，取鏡視齒，則盡燋黑。
X75n1512_p0187a22║命左右取鐵如意擊齒墮盡，更出神藥傅其齗寢。頃
X75n1512_p0187a23║之，齒復粲然如故。帝始信之，將妻以公主。果預知，苦
X75n1512_p0187a24║辭獲免。後懇辭歸山，下制曰：恒州張果先生，游方之
X75n1512_p0187b01║外者也。迹造高尚，深入窈冥，早渾光塵，應詔城闕。莫
X75n1512_p0187b02║詳甲子之數，且謂羲皇上人。問以道樞，盡會宗極。今
X75n1512_p0187b03║特行朝禮，爰昇寵命。可銀青光祿大夫，號通玄先生。
X75n1512_p0187b04║其年，果入恒山，後不知終。
X75n1512_p0187b05║二十三年，三藏無畏卒，春秋九十有九。詔鴻臚丞李
X75n1512_p0187b06║現監護喪事，塔于龍門之西山廣化寺，藏其全身。畏
X75n1512_p0187b07║本釋種，蓋甘露飯王之後，以讓國出家，道德名稱為
X75n1512_p0187b08║天竺之冠，所至講法必有異相。初在烏茶國演遮那
X75n1512_p0187b09║經，須臾眾會咸見空中有毗盧遮那四金字，各尋文
X75n1512_p0187b10║排列，久之而沒。又甞過龍河，一托駞負經沒水，畏懼
X75n1512_p0187b11║失經，遽隨之入水。於是龍王邀之入宮講法，不許，彼
X75n1512_p0187b12║請堅至，為留三宿而出，所載梵夾不濕一字，其神異
X75n1512_p0187b13║多類此。
X75n1512_p0187b14║論曰：初南山宣公以律行聲震五天，或謂無畏初
X75n1512_p0187b15║至，宣不甚禮。一夕揣虱置地，無畏隔房呼曰：律師
X75n1512_p0187b16║能不慈念眾生而撲佛子乎？宣竦然心服，明日攝
X75n1512_p0187b17║衣悔謝。此傳者訛也。宣沒於乾封二年，凡五十有
X75n1512_p0187b18║一載，無畏始至。又舊唐史五行志：天寶九年，洛陽
X75n1512_p0187b19║有巨蛇出茫山下，其長百餘丈，人觸氣即死。有詔
X75n1512_p0187b20║命無畏呪之，畏驚曰：是將混洛陽為潴者也。呪之
X75n1512_p0187b21║三日而斃。然自畏示寂至天寶九年，亦十有五載，
X75n1512_p0187b22║當是不空三藏呪蛇也。史以無畏神迹特盛，故件
X75n1512_p0187b23║件冐其名。雖然，不空果位中人，以佛心為心，必運
X75n1512_p0187b24║神功導蛇神識，脫離惡形而轉生善處耳，非謂直
X75n1512_p0187c01║呪蛇令其遽死也。
X75n1512_p0187c02║是歲，三藏不空於師子國從普賢阿闍梨求開十八
X75n1512_p0187c03║會、金剛灌頂及大悲、胎藏建壇之法。其王一日調象，
X75n1512_p0187c04║俄而群象逸，莫敢禦之者。不空遽於衢路安坐，及狂
X75n1512_p0187c05║象奔至，見不空，皆頓止跪伏，少頃而去。由是舉國神
X75n1512_p0187c06║敬之。
X75n1512_p0187c07║二十六年，沙門法秀者，夢異僧勸置袈裟五百領，施
X75n1512_p0187c08║迴向寺。僧既覺，歎異，遂乞丐造之。然遍訪所謂迴向
X75n1512_p0187c09║寺者，咸無得焉。一日，道逢一僧，逆而問曰：託置袈裟，
X75n1512_p0187c10║今成未？秀曰：成矣。僧曰：吾導汝入迴向寺，汝可裏粮
X75n1512_p0187c11║載燧，從吾以往。秀曰：諾。翌日，隨之入終南山。行二日，
X75n1512_p0187c12║至深絕處，所見唯雲物掩苒，嵓洞崎嶇。進遇石壇，共
X75n1512_p0187c13║止其上。僧命秀鑽燧，出火炷香，望層霄拜之。忽雲開，
X75n1512_p0187c14║見崖半有朱門高聳，剎幡飛揚。秀忻然，與之攀躋而
X75n1512_p0187c15║上。漸聞午梵清圓，鍾磬交作。須臾，望見其寺，有額曰
X75n1512_p0187c16║迴向。其僧即趍而入，命閽者授秀舘。因具儀，謁上方
X75n1512_p0187c17║老宿。次見諸僧，皆奇偉雍穆，相勞問。明日，秀出袈裟，
X75n1512_p0187c18║遍寺施之。老宿謝畢，携秀入一空房，呼侍者取尺八。
X75n1512_p0187c19║俄頃，侍者持玉簫至。老宿曰：此唐天子舊居之室也。
X75n1512_p0187c20║向在此好聲樂，故降為人主，久當復歸。秀止再宿，不
X75n1512_p0187c21║得留。老宿授與玉簫并袈裟，囑曰：持歸獻唐天子。即
X75n1512_p0187c22║遣僧送秀出寺。行未遠，回望而雲霧四合。秀慨歎而
X75n1512_p0187c23║還，詣闕表上所寄。帝覽之，因取玉簫調弄，宛如夙御
X75n1512_p0187c24║焉。其後燕沉香亭，詔李白為辭。帝吹玉簫，楊妃起舞，
X75n1512_p0188a01║懽甚，疑飄搖而僊去。
X75n1512_p0188a02║論曰：贊寧高僧傳稱：秀入迴向寺，與上方老宿語
X75n1512_p0188a03║次，忽有神介冑立於堂下。秀驚問曰：此神謂誰？老
X75n1512_p0188a04║宿曰：不日大亂唐國者也。後安祿山果亂天下。嗚
X75n1512_p0188a05║呼！書此者，謬之甚也。何則？秀以是歲得玉簫而進
X75n1512_p0188a06║之，又十有六年而祿山反。然則秀見神時，祿山無
X75n1512_p0188a07║慮已三四十歲矣。誠使祿山未生而秀見其神，則
X75n1512_p0188a08║尚庶幾，詎有已生在世而更有神在彼耶？雖自古
X75n1512_p0188a09║鬼神恍惚之事，怪怪奇奇，不可以端倪，然固有可
X75n1512_p0188a10║信有不可信者。使祿山微有一毫異於人，猶可以
X75n1512_p0188a11║鬼神出沒難測恕之。且祿山至下愚，至不義，父子
X75n1512_p0188a12║相賊殺，而為家奴李猪兒剖其腹而死，是豈神僊
X75n1512_p0188a13║境中現身者耶？贊寧書此，能不厚迴向寺諸公之
X75n1512_p0188a14║玷乎？故今削之，怙掩寧之大謬，抑不得已而辨也。
X75n1512_p0188a15║二十八年三月，長者李通玄卒。長者以七年至太原
X75n1512_p0188a16║盂縣，有高僊奴者，識其為賢者，舘之齋中，每且唯服
X75n1512_p0188a17║棘十顆，栢葉餅如匕大者一枚，終日濡毫，臨帋未甞
X75n1512_p0188a18║接人事。如是三稔，遷馬氏古佛堂側，築土室以居，盡
X75n1512_p0188a19║日危坐而已。閱十年，忽囊負經書而去，行二十里，偶
X75n1512_p0188a20║一虎當塗馴伏，長者撫之曰：吾將著論釋華嚴經，能
X75n1512_p0188a21║為擇棲止處否？即以經囊負其背而隨之，至神福山
X75n1512_p0188a22║原下土龕之前蹲駐，長者取其囊置龕中，虎即妥尾
X75n1512_p0188a23║而去。其龕瑩潔，廣六七肘，圓轉上下稱之，蓋天設以
X75n1512_p0188a24║畀有道，非人力所為也。長者著論之夕，心窮玄奧，口
X75n1512_p0188b01║出白光，以代燈燭。于時忽有二女子，容華絕世，皆可
X75n1512_p0188b02║笄年，衣布衣，俱以白巾幪首，日為畏者汲泉炷香奉
X75n1512_p0188b03║帋墨。每於卯辰之間，輙具淨饌置長者前，齋畢徹器
X75n1512_p0188b04║則引去，莫測所之。如是五載，至長者著論畢，遂滅迹
X75n1512_p0188b05║不見。長者美髭髯，朗眉目，丹唇紫肌，冠樺皮衣，麻衣
X75n1512_p0188b06║長裙，愽袖散腰，徒跣而行，放曠人天，靡所拘執。甞一
X75n1512_p0188b07║日出山，遇里人高會燕樂，長者就語之曰：汝等好住，
X75n1512_p0188b08║吾將歸矣。眾驚其去，有送入山者，至龕而謝遣之。即
X75n1512_p0188b09║於是夕煙雲凝布，嵓谷震蕩，有二白鶴翔空哀唳，其
X75n1512_p0188b10║餘飛走悲鳴滿山。翌日里人共往候之，則已端坐示
X75n1512_p0188b11║寂于龕中，壽九十有五。著華嚴論四十卷．決疑論四
X75n1512_p0188b12║卷．會釋二卷．十門玄義排科釋略及緣生解迷十明
X75n1512_p0188b13║論各一卷，十玄六相．百門義海．普賢行願．華嚴緣觀
X75n1512_p0188b14║偈贊詩賦等。里人聚於方山逝多蘭若，大曆中沙門
X75n1512_p0188b15║超廣始獲之，遂行于世。
X75n1512_p0188b16║論曰：華嚴大教，吾佛氏之極談也。重翻於則天之
X75n1512_p0188b17║朝，其文始備。時惟賢首國師䆳其宗旨，至貞元間，
X75n1512_p0188b18║清涼國師始造華嚴新疏。長者之論雖成於清涼
X75n1512_p0188b19║之前，而當世未顯，久乃杭衡焉。觀其憲章大義，區
X75n1512_p0188b20║別宗趣，啟法身本爾之用，顯即心成佛之機，使文
X75n1512_p0188b21║殊不動智體，普賢甚深境界，皆廓廓披露，頓見無
X75n1512_p0188b22║遺。至於倚數表法，則約易象以佐之。是以宗門玄
X75n1512_p0188b23║學之士多所歆慕，而後世搢紳作者亦由是而知
X75n1512_p0188b24║大教之尊焉。或謂長者唐之宗室，少愽極群書，以
X75n1512_p0188c01║則天革命，遂長往山林，世莫有識之者。嗚呼，自非
X75n1512_p0188c02║聖賢示迹，宏宣大教，其孰能與於此哉。
X75n1512_p0188c03║十二月，清原行思禪師示寂。師初見六祖，問：當何所
X75n1512_p0188c04║務即不落階級？祖曰：汝曾作什麼？師曰：聖諦亦不為。
X75n1512_p0188c05║祖曰：落何階級？師曰：聖諦尚不為，何階級之有？祖深
X75n1512_p0188c06║器之。及居清原，有沙彌希遷者見師，師問：子何方而
X75n1512_p0188c07║來？曰：曹溪。師曰：將得什麼來？曰：未到曹溪亦不失。師
X75n1512_p0188c08║曰：恁麼則用去曹溪作什麼？曰：若不到曹溪，爭知不
X75n1512_p0188c09║失？遷問：曹溪還識和尚否？師曰：汝今識吾否？曰：識又
X75n1512_p0188c10║爭能得？師曰：眾角雖多，一麟足矣。他日又問遷：汝什
X75n1512_p0188c11║麼處來？曰：曹溪。師乃堅起拂子云：曹溪還有這箇麼？
X75n1512_p0188c12║曰：非但曹溪，西天亦無。師曰：子莫曾到西天否？曰：若
X75n1512_p0188c13║到即有也。師曰：未在，更道。曰：和尚也須道取一半，莫
X75n1512_p0188c14║全靠學人。師曰：不辭向汝道，恐已後無人承當。又令
X75n1512_p0188c15║遷往南嶽讓和尚處下書，曰：汝達書了速回，吾與汝
X75n1512_p0188c16║箇斧子住山去。遷至彼，未呈書便問：不重己靈，不求
X75n1512_p0188c17║諸聖時如何？讓曰：子問太高生，何不向下問？遷曰：寧
X75n1512_p0188c18║可永劫沉倫，不慕諸聖解脫。讓便休。遷回，師問：子返
X75n1512_p0188c19║甚速，書達否？遷曰：信亦不通，書亦不達。師曰：作麼生？
X75n1512_p0188c20║遷舉前話了，便云：去時蒙和尚許。斧子便請，師垂下
X75n1512_p0188c21║一足，遷禮謝，辭往石頭，即石頭和尚是也。及是師既
X75n1512_p0188c22║歸寂，門人咸共尊之為七祖焉。
X75n1512_p0188c23║是歲，京都興唐寺神師普寂卒。舊唐史云：寂生河東
X75n1512_p0188c24║馬氏，少時遍尋高僧學經律，師事神秀凡六年，秀奇
X75n1512_p0189a01║之，盡以其道授焉。秀入京，因薦與則天，得度為沙門。
X75n1512_p0189a02║秀沒，天下好釋氏者咸師事之。中宗聞其高行，特下
X75n1512_p0189a03║制令代神秀統其法眾。開元十三年，有旨移寂於都
X75n1512_p0189a04║城居止，時王公士庶爭來禮謁。寂嚴重少言，來者難
X75n1512_p0189a05║見其和悅之容，遠近尤以此重之。及卒，凡京城士庶
X75n1512_p0189a06║曾謁見者，皆制弟子之服，有勑賜號大照禪師。葬日，
X75n1512_p0189a07║河南尹裴寬及其妻子並襄麻列于門徒之次，士庶
X75n1512_p0189a08║傾城哭送，市易幾廢。
X75n1512_p0189a09║天寶元年九月，太子詹事嚴挺之卒。挺之少有風操，
X75n1512_p0189a10║累登顯用，皆著聲績，天下引領，望其為相。帝亦知其
X75n1512_p0189a11║賢，欲遂相之，晚為李林甫所抑，鬱鬱不得逞。至是預
X75n1512_p0189a12║為墓誌曰：天寶元年，挺之自絳州刺史抗疏陳乞，天
X75n1512_p0189a13║恩允從，許養疾歸閑，兼授太子詹事，前後歷三十五
X75n1512_p0189a14║官。每承聖恩，常忝弉擢，不盡驅窠駑蹇，何階仰答鴻
X75n1512_p0189a15║造？春秋七十，無所展用，為上士所悲。其年九月，寢疾
X75n1512_p0189a16║于洛陽之私第，以某月某日，葬于大照和尚塔次之
X75n1512_p0189a17║西，禮也。盡忠事君，叨載國史，勉拙從事，或布人謠。陵
X75n1512_p0189a18║谷可以自紀，文章焉用為飾？初，挺之師事大照禪師
X75n1512_p0189a19║惠義，深明釋典，及遺命葬大照塔次，示不忘其德。見
X75n1512_p0189a20║舊唐史。
X75n1512_p0189a21║二年，帝遣中使楊庭光入司空山，採常春蕂。庭光因
X75n1512_p0189a22║詣無相寺，問本淨禪師曰：弟子慕道斯久，願和尚慈
X75n1512_p0189a23║悲，略垂開示。師曰：天下禪宗碩學，咸會京城，天使足
X75n1512_p0189a24║可咨决。貧道隈山傍水，無所用心。庭光再拜。師曰：天
X75n1512_p0189b01║使休禮貧道。天使為求佛耶？問道耶？曰：弟子昏昧，未
X75n1512_p0189b02║審佛之與道，其義云何？師曰：若欲求佛，即心是佛。若
X75n1512_p0189b03║欲會道，無心是道。曰：云何即心是佛？師曰：佛因心悟，
X75n1512_p0189b04║心以佛彰。若悟無心，佛亦不有。曰：云何無心是道？師
X75n1512_p0189b05║曰：道本無心，無心名道。若了無心，無心即道。庭光跪
X75n1512_p0189b06║受迴闕，具以山中所遇聞奏。即敕庭光賷詔起。師以
X75n1512_p0189b07║是冬十二月到京，安置白蓮亭。明年正月上元日，追
X75n1512_p0189b08║兩街名僧碩學，赴內道場，共師闡揚佛理。有遠禪師
X75n1512_p0189b09║者問：如禪師所見，以何為道？師曰：無心是道。遠曰：道
X75n1512_p0189b10║因心有，何得言無心是道？師曰：道本無名，因心名道。
X75n1512_p0189b11║心名若有，道不虗然。窮心既無，道憑何立？二俱虗妄，
X75n1512_p0189b12║總是假名。遠曰：禪師見有身心是道已否？師曰：山僧
X75n1512_p0189b13║身心本來是道。遠曰：適言無心是道，今又言身心本
X75n1512_p0189b14║來是道，豈不相違？師曰：無心是道，心泯道無。心道一
X75n1512_p0189b15║如，故言無心是道。身心本來是道，道亦本是身心。身
X75n1512_p0189b16║心本既是空，道亦窮源無有。遠曰：觀禪師形體甚小，
X75n1512_p0189b17║却會此理。師曰：汝只見山僧相，不見山僧無相。遠曰：
X75n1512_p0189b18║請禪師於相上說出無相。師曰：淨名經云：四大無主，
X75n1512_p0189b19║身亦無我。無我所見，與道相應。大德若以四大有主
X75n1512_p0189b20║是我，若有我見，窮劫不可會道也。遠慚汗而退。如遠
X75n1512_p0189b21║者又七人，往復論道，師皆縱口，詞辯傾注。帝及四眾
X75n1512_p0189b22║莫不稱善而罷。
X75n1512_p0189b23║三年，南嶽懷讓禪師示寂。元和中，名儒張正甫製其
X75n1512_p0189b24║碑曰：天寶三載，觀音大師終于衡嶽，春秋六十八，僧
X75n1512_p0189c01║臘四十八。元和十年，故大師弟子道一之門人曰惟
X75n1512_p0189c02║寬、懷暉，感塵劫遽遷，塔樹已拱，懼絕故老之口，將貽
X75n1512_p0189c03║後學之憂，丕若貽謀，思揚祖德，乃列景行，託於廢文，
X75n1512_p0189c04║強名無跡，以慰乎罔極之思。曰：自騰蘭演教于此土
X75n1512_p0189c05║也，殆將千歲；達磨傳心至六葉也，分為二宗。不階初
X75n1512_p0189c06║入，頓入佛慧，曹溪教旨，於是乎傳。弘而信之，觀音其
X75n1512_p0189c07║人也。大師諱懷讓，京兆杜氏。其先因家安康，即為郡
X75n1512_p0189c08║人。髫年駿發，聦悟絕眾，群言所涉，一覽無遺。居常而
X75n1512_p0189c09║未或好弄，在醜而不可褻近。甞嘿觀止水，因而𮨇影，
X75n1512_p0189c10║形儀顒若，宛在鏡中。三反厥像，如初沛然，而心乎獨
X75n1512_p0189c11║得，還步未輟。聞於空中曰：佛法津梁，俟子而大，既應
X75n1512_p0189c12║付囑，爾盍勉之。乃深割愛緣，亟從剃落。以荊土律藏
X75n1512_p0189c13║之微密也，大士智京在焉，攝衣從之。既進而儀法峻
X75n1512_p0189c14║整，冠於等輩。以嵩嶽禪之泉海也，長安長老在焉，稽
X75n1512_p0189c15║首咨之。既授而身心自在，超出塵垢。厭離文字，思會
X75n1512_p0189c16║宗元。周法界以冥搜，指曹溪而遐舉。能大師方弘法
X75n1512_p0189c17║施，學者如歸。涉其藩閫者十三焉，躋其堂室者又十
X75n1512_p0189c18║一焉。師以後學弱齡，分於末席。虗中而若無所受，善
X75n1512_p0189c19║閉而唯恐有聞。能公異焉，置之座右。會一音，吹萬有，
X75n1512_p0189c20║衍方寸，彌大千。同焉而支暢，異焉而脗合。同受秘印，
X75n1512_p0189c21║因為宗師。乃陟武當，窮棲十霜。朅來衡嶽，終焉是託。
X75n1512_p0189c22║般若勝槩，有觀音道場。宴居斯宇，因以為號。或微言
X75n1512_p0189c23║析理，辨士順風而杜其口。或杖屨將撰，山靈惜留而
X75n1512_p0189c24║現於夢。遠自梁益，近從荊吳。雲趨影附，風動川至。靈
X75n1512_p0190a01║山聖會，古今一時。至矣哉，未始聞也。一公見性同德，
X75n1512_p0190a02║弘教鍾陵，鬱為名家。爾揚木鐸，而施及寬暉。繼傳心
X75n1512_p0190a03║燈，共鎮國土。乃追琢琬琰，揭于故山。揚其耿光，以示
X75n1512_p0190a04║來劫。其受法弟子，亦序列于左，式明我教之有開焉。
X75n1512_p0190a05║是歲，秘書監、太子賓客賀知章夢游帝居，數日寤，乃
X75n1512_p0190a06║請為道士，還鄉里，詔許之，以宅為于秋觀而居。又求
X75n1512_p0190a07║周宮湖數頃為放生池，有詔賜鏡湖剡川一曲。既行，
X75n1512_p0190a08║帝賦詩，皇太子百宮餞送。卒，年八十有六。知章晚節
X75n1512_p0190a09║尤誕放，遨嬉里巷，自號四明狂客及祕書外監。每醉
X75n1512_p0190a10║輙屬辭，笔不停書，咸有可觀，而未始刊飾。善草隷，好
X75n1512_p0190a11║事者具笔硯從之，意有所愜，不復拒，然紙纔數十字，
X75n1512_p0190a12║世傳以為寶。字季真，陸象先少與之善，甞謂人曰：季
X75n1512_p0190a13║真清談風流，吾一日不見，則鄙吝生矣。
X75n1512_p0190a14║四年，召遺士吳筠見大同殿，帝問道要，對曰：深於道
X75n1512_p0190a15║者，無如老子五千文，其餘徒喪紙扎耳。復問神僊治
X75n1512_p0190a16║鍊法，對曰：此野人事，積歲月求之，非人主宜留意。筠
X75n1512_p0190a17║每開陳，皆名教世務，以微言諷天下，天下重之。沙門
X75n1512_p0190a18║嫉其見遇，而高力士素事佛，共短筠於帝。筠知不得
X75n1512_p0190a19║留，辭還山，下詔為立道館。後徒芽山，由會稽剡中卒。
X75n1512_p0190a20║初，筠見惡於力士而斥，故文章深詆釋氏，議者譏其
X75n1512_p0190a21║背向。時浙西觀察使陳少游大惡筠所為，因命法師
X75n1512_p0190a22║神邕者著論折之。邕著翻迷論以訂其妄，筠論遂廢。
X75n1512_p0190a23║給事中竇紹見邕論，歎曰：邕可謂塵外摩尼，論中獅
X75n1512_p0190a24║子。
X75n1512_p0190b01║天寶五年五月，制天下度僧尼，並令祠部給牒。今謂
X75n1512_p0190b02║之祠部者，自是而始。
X75n1512_p0190b03║是歲，不空三藏自西域還，詔入內結壇，為帝灌頂，賜
X75n1512_p0190b04║號智藏國師。時方士羅思遠者，以術得幸，有旨令與
X75n1512_p0190b05║不空驗優劣。他日，會于便殿，思遠持如意向之。言論
X75n1512_p0190b06║次，不空就取如意投諸地，命思遠舉之。思遠饒力，不
X75n1512_p0190b07║能動。帝擬自取，不空笑曰：三郎，彼如意影耳。即舉手
X75n1512_p0190b08║中如意示之，思遠欽服而罷。不空凡祈禱，必張綉座，
X75n1512_p0190b09║手持木神，誦呪擲之。神自立千座，四眾環視，必見其
X75n1512_p0190b10║神目吻瞬動。所禱，雖造化之功可奪也。朝野奉之如
X75n1512_p0190b11║佛焉。
X75n1512_p0190b12║十一年，潤州鶴林寺徑山大師玄素卒，左補闕李華
X75n1512_p0190b13║製碑，其略曰：嗚呼！菩提位中六十一夏，父母之生八
X75n1512_p0190b14║十五年，赴哀位者，可思量否？至有浮江而奠，望寺而
X75n1512_p0190b15║哭，十里華雨，四天香雲，幡幢蓋網，光蔽日月。以其月
X75n1512_p0190b16║二十一日，四眾等號捧全身，建塔于黃鶴山西原，象
X75n1512_p0190b17║法也。州伯邑宰，執喪師之禮，率申哀慕，江湖震悼。曩
X75n1512_p0190b18║於寺內移居，高松互偃，涅槃之夕，椅桐雙枯，虎狼哀
X75n1512_p0190b19║號，聲破山谷，人祇慘慟，天地晦冥。及發隱登原，風雨
X75n1512_p0190b20║如掃，慈烏覆野，靈鶴徊翔，有情無情，德至皆感。門人
X75n1512_p0190b21║法鏡．法海，親奉微言，繕崇龕座。菩薩戒弟子故吏部
X75n1512_p0190b22║侍郎齊翰．故刑部尚書張均．故江東採訪使劉日正．
X75n1512_p0190b23║故廣東都督梁昇．故潤州刺史徐嶠、韋昭理．故給事
X75n1512_p0190b24║中韓延賞．故御史中丞李丹，道流人望，莫盛於此。弟
X75n1512_p0190c01║子甞聞道於徑山，猶樂正子春之於夫子也，洗心瞻
X75n1512_p0190c02║仰，天漢彌高。鏡公門人悟甚深者，大理評事楊詣，過
X75n1512_p0190c03║去聖賢諸功德藏，志之所至，無不聞知，魯史從告，況
X75n1512_p0190c04║乎傳信。其文曰：
X75n1512_p0190c05║濁金清鏡，在爾銷鍊。磨之瑩之，功至乃見。膏漬注然，
X75n1512_p0190c06║光明外遍。陽升律應，草木皆變。啟迪瘖瞽，唯吾大師。
X75n1512_p0190c07║息言成教，捨法興悲。辰極不動，風波自移。境由心寂，
X75n1512_p0190c08║道與人隨。杳然玄默，湛入無為。性本非垢，云何淨除。
X75n1512_p0190c09║身心宴寂，大極淪胥。內光無盡，萬境同如。甘露正味，
X75n1512_p0190c10║琉璃妙器。遍施大千，無同無異。度未度者，化周緣備。
X75n1512_p0190c11║道樹忽枯，涅槃時至。我無生滅，隨世因緣。吉祥殿上，
X75n1512_p0190c12║應化諸天。寂寂靈塔，滔滔逝川。恒沙劫壞，智月常圓。
X75n1512_p0190c13║十二年，西蕃𭁵圍涼州，帝命三藏不空祈陰兵救之。
X75n1512_p0190c14║空誦仁王密語數番，有神介冑而至，帝親見之，問曰：
X75n1512_p0190c15║神謂誰？空曰：北方毗沙門天王長子也。空誦密語遣
X75n1512_p0190c16║之。數日，涼州捷報，有神兵至，威武雄盛，賊畏懼，卷甲
X75n1512_p0190c17║而去。帝悅，詔天下軍壘皆立毗沙門天王祠。
X75n1512_p0190c18║
X75n1512_p0190c19║隆興佛教編年通論卷第十六