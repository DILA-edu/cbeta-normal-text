X75n1512_p0191a01║隆興佛教編年通論卷第十七
X75n1512_p0191a02║隆興府石室沙門　祖琇　撰
X75n1512_p0191a03║唐
X75n1512_p0191a04║天寶十三年，左溪玄朗禪師卒。師如意中得度，就會
X75n1512_p0191a05║稽印宗法師商略律部，依恭禪師研究心法，行頭陀
X75n1512_p0191a06║教。初，南嶽惠聞禪師悟法華宗旨，以授慧思禪師，思
X75n1512_p0191a07║授天台智者，智者授灌頂，頂傳縉雲威大師，縉雲威
X75n1512_p0191a08║傳東陽威。朗奉事東陽，盡傳其道。重山深林，怖畏之
X75n1512_p0191a09║地，獨處岩穴，凡三十年。宴坐左溪，因以為號。每曰：泉
X75n1512_p0191a10║石可以洗昏蒙，雲松可以遺身世。吾以此始，亦以此
X75n1512_p0191a11║終。建立精舍，約而不陋。跪懺其間，奉觀音上聖，願生
X75n1512_p0191a12║兜率，親近彌勒。心不離定，口不甞藥。或衣弊食絕，布
X75n1512_p0191a13║紙而綻，掬泉而齋，如繒纊之溫，如滑甘之飽。或問：萬
X75n1512_p0191a14║行俱空，云何苦行？答曰：本無苦樂，妄習為因。眾生妄
X75n1512_p0191a15║除，我苦障盡。又問：山水自利，如聚落何？對曰：名香挺
X75n1512_p0191a16║根於海岸，如來成道於雪山，未聞籠中比夫寥廓也。
X75n1512_p0191a17║一日，告門人曰：吾五印道成，萬行無得。戒為心本，爾
X75n1512_p0191a18║等師之。言訖而逝，春秋八十有二。弟子神邕．玄淨．法
X75n1512_p0191a19║燈．清辨．湛然等數十人傳其教。補闕李華誌其碑陰，
X75n1512_p0191a20║略曰：禪師誨人匪勌，講不待眾。一鬱多羅四十餘載，
X75n1512_p0191a21║一尼師壇終身不易。食不重味，居必偏廈。非披閱聖
X75n1512_p0191a22║教，不空然一燭；非瞻禮尊儀，不虗行一步。其微細修
X75n1512_p0191a23║心，皆脩律法之制。是以遠方沙門，隣境耆宿，擁室填
X75n1512_p0191a24║門。乍冬腸夏陰，不召而自至也。其後翰林梁肅，深得
X75n1512_p0191b01║台教之旨趣。甞著天台法門議曰：修釋氏之訓者，務
X75n1512_p0191b02║三而已。曰戒定慧。斯道也，始於發心，成於妙覺。經緯
X75n1512_p0191b03║於三乘，道達於萬行，而能事備矣。昔法王出世，由一
X75n1512_p0191b04║道清淨，用一音演法。機感不同，所聞益異。故五時五
X75n1512_p0191b05║味，半滿權實，偏圓小大之義，播於諸部，粲然殊流。要
X75n1512_p0191b06║其所歸，無越一實。故經曰：雖說種種道，其實為佛乘。
X75n1512_p0191b07║又曰：開方便門，示真實相。喻之以眾流入海，標之以
X75n1512_p0191b08║不二法門。自他兩得，同詣祕密。此教之所由作也。洎
X75n1512_p0191b09║鶴林滅而法網散，神足隱而宗塗異。各權所得，㸦為
X75n1512_p0191b10║矛盾。更作其中，或三昧示生，四依出現。應機不等，持
X75n1512_p0191b11║論亦別。故攝論．地持．成實．唯識之類，分路並作。非有
X75n1512_p0191b12║非空之談，莫能一貫。既而去聖滋遠，其風東扇。說法
X75n1512_p0191b13║者桎梏於文字，莫之自解。習禪者虗無其性相，不可
X75n1512_p0191b14║牽復。是此者非彼，未證者謂證。慧解之道，流以亡反。
X75n1512_p0191b15║身口之事，蕩而無章。於是法門之大統，或幾乎息矣。
X75n1512_p0191b16║既而教不終否，至人利見。慧聞慧思，或躍相繼。法雷
X75n1512_p0191b17║之震未普，故木鐸重授於天台大師。大師像身子、善
X75n1512_p0191b18║現之超悟，備帝堯、大舜之休相，贊龍樹之遺論，從南
X75n1512_p0191b19║嶽之妙解，然後用三種止觀，成一事因緣，括萬法於
X75n1512_p0191b20║一心，開十乘於八教，戒定慧之說，空假中之觀，坦然
X75n1512_p0191b21║明白，可舉而行。是故教無遺法，法無棄人，人無廢心，
X75n1512_p0191b22║心無擇行，行有所證，證有其宗，大師教門所以為盛。
X75n1512_p0191b23║故其在世也，光照天下，為帝王師範；其去世也，往來
X75n1512_p0191b24║上界，為慈氏輔佐。卷舒於普門，示現降德，為如來所
X75n1512_p0191c01║使，皆位境智蓋，無得而稱焉。於戲！應跡雖往，微言不
X75n1512_p0191c02║墜，習之者猶足以抗折百家，昭示三藏，又況聞而能
X75n1512_p0191c03║思，思而能修，修而能信，信而不已者歟！斯人也，雖曰
X75n1512_p0191c04║未證，吾必謂之近矣。今之人正信者鮮，啟禪關者，或
X75n1512_p0191c05║以無佛無法、何罪何善之化，化中人已下，馳騁愛欲
X75n1512_p0191c06║之徒，出入衣冠之類，以為斯言至矣，且不逆耳。故從
X75n1512_p0191c07║其門者，若飛蛾之赴明燭，破塊之落空谷，殊不知坐
X75n1512_p0191c08║致燋爛，而莫能自出，雖欲益之，而實損之，與夫眾魔
X75n1512_p0191c09║外道，為害一揆。由是觀之，此宗之大訓，此教之旁濟，
X75n1512_p0191c10║其於天下為不侔矣。自智者傳法，五世至今，湛然大
X75n1512_p0191c11║師中興其道，為予言之如此，故錄之以繫于篇。
X75n1512_p0191c12║是歲，魯山令元德秀卒。德秀字紫芝，河南人。少孤，事
X75n1512_p0191c13║母孝。舉進士，不忍去左右，自負其母至京師。母亡，廬
X75n1512_p0191c14║墓側，刺血寫佛經數千言，絕筆感異香芬馥，彌日而
X75n1512_p0191c15║息。食不鹽酪，籍無茵席。調南和尉，德秀不及親在而
X75n1512_p0191c16║娶，不肯婚，人以為不可絕嗣，答曰：兄有子，先人得祀，
X75n1512_p0191c17║吾何娶為？初，兄子襁褓喪親，無資得乳媼，德秀自乳
X75n1512_p0191c18║之，數日涌流，能食乃止。家苦貧，求為魯山令，歲滿，笥
X75n1512_p0191c19║餘一縑，駕柴車還，愛陸渾佳山水，乃定居。家無僕妾，
X75n1512_p0191c20║歲飢，日或不㸑。嗜酒，陶然鼓琴以自娛。房琯每見德
X75n1512_p0191c21║秀，歎息曰：見紫芝眉宇，使人名利之心都盡。蘇源明
X75n1512_p0191c22║甞語人曰：吾不幸生衰俗，所不耻者，識元紫芝也。及
X75n1512_p0191c23║卒，家唯枕履簞瓢而已。族弟元結哭之慟，或曰：子哭
X75n1512_p0191c24║過哀，禮歟？結曰：若知禮之過，而不知情之至。大夫弱
X75n1512_p0192a01║無固，壯無專，老無在，死無餘，人情所躭溺喜愛可惡
X75n1512_p0192a02║者，大夫無之。生六十年，未甞識女色，視錦綉；未甞求
X75n1512_p0192a03║足，苟辭佚色；未甞有十畝之地，十尺之舍，十歲之僮；
X75n1512_p0192a04║未甞完布帛而衣，具五味而飡。吾哀之，以誡荒婬貪
X75n1512_p0192a05║侫綺紈梁肉之徒耳。
X75n1512_p0192a06║論曰：凡諸史雜傳，俱未有卓行篇。唐史特設此題，
X75n1512_p0192a07║載元魯山數人而已。觀魯山行己之橾，及其弟元
X75n1512_p0192a08║結所稱，儼然一高僧耳。置唐史數千人中，遂嶄然
X75n1512_p0192a09║傑出，𮨇不美哉！舊史稱其居母喪，刺血寫佛經數
X75n1512_p0192a10║千言，絕筆感異香芬馥，彌日而息。而新史削之。夫
X75n1512_p0192a11║魯山居喪所為，出乎至誠，宋景文何嫌而削之？若
X75n1512_p0192a12║謂惡求福於佛，佛固未甞邀魯山，魯山自為之而
X75n1512_p0192a13║不疑，何佛之嫌？若以身體髮膚受之父母，不應毀，
X75n1512_p0192a14║則乳亦婦人之事，非男子有也。魯山尚能出乳以
X75n1512_p0192a15║食兄之子，獨不當以血為母寫經，何也？景文深存
X75n1512_p0192a16║名教，然君子百行，殊塗同歸，奚必靳靳然以儒釋
X75n1512_p0192a17║歉哉？
X75n1512_p0192a18║至德元年六月，逆賊安祿山陷長安，帝幸蜀。或謂車
X75n1512_p0192a19║駕入蜀之初，有守臣與祿山偕反者，其人曾為䦘守，
X75n1512_p0192a20║有畫像在路次，玄宗忽見之，不勝大怒，命侍臣以劒
X75n1512_p0192a21║斬像首。其人時在陝西，不覺其首無故忽墮于地。
X75n1512_p0192a22║又帝甞從容問禪師一行曰：國祚幾何？有留難否？行
X75n1512_p0192a23║曰：鑾輿有萬里之行，社稷終吉。帝驚問故，行不答，退
X75n1512_p0192a24║以小金合進之，且祝至萬里即開。及行去世，帝一日
X75n1512_p0192b01║發視之，合中但有當歸少許。及是車駕至成都，渡萬
X75n1512_p0192b02║里橋，忽悟懺當歸，於是洗然忘憂云。
X75n1512_p0192b03║秋七月，皇太子即位于靈武，是為肅宗。旬日，諸鎮節
X75n1512_p0192b04║度兵至者數十萬，乃以房琯為相，兼元帥討賊。未幾，
X75n1512_p0192b05║為祿山所敗。于時宼難方剡，或言宜憑福祐，帝納之，
X75n1512_p0192b06║引沙門百餘入行宮，結道場，朝夕諷唄。帝一夕夢沙
X75n1512_p0192b07║門身金色，誦寶勝如來名，以問左右，或對曰：賀闌白
X75n1512_p0192b08║草谷有新羅僧名無漏者，常誦此佛，頗有神異。帝益
X75n1512_p0192b09║訝之，有旨追見，無漏固辭不赴。尋勅節度郭子儀諭
X75n1512_p0192b10║旨，無漏乃來見于行在。帝悅曰：真夢中所見僧也。既
X75n1512_p0192b11║三，而藏不空亦見于行宮，帝併留之，託以祈禱。
X75n1512_p0192b12║論曰：玄宗斬𥁞而其人首墮，雅與古將傾巵酒于
X75n1512_p0192b13║江而三軍飲江皆酒者相類，蓋誠心格物不思議
X75n1512_p0192b14║之妙也。房琯乃則天宰相融之子，琯在天寶間名
X75n1512_p0192b15║冠天下，四海引領望其作相，為李林甫所抑不得
X75n1512_p0192b16║用。至是，帝以朝野屬望，遂相之。及王師敗績，議者
X75n1512_p0192b17║不以尤琯，頗恨肅宗用遺其才。初，道士刑和璞者，
X75n1512_p0192b18║甞與琯游至夏口佛祠，和璞使人钁於古松之下，
X75n1512_p0192b19║得大甕，甕中有𥁞一軸，展視之，乃婁師德與永禪
X75n1512_p0192b20║師像。和璞謂琯曰：能憶此乎？琯罔然不知。和璞令
X75n1512_p0192b21║靜默，少頃，琯忽悟前身乃永禪師也。嗚呼！琯門世
X75n1512_p0192b22║與佛有緣，而前身後身夙命通悟昭著如此，凡富
X75n1512_p0192b23║貴得失其何足云哉！異僧無漏誦寶勝佛名，乃幽
X75n1512_p0192b24║靈發揮大唐中興之瑞兆也。
X75n1512_p0192c01║二年正月，安祿山子慶緒弑祿山而自立。九月，副元
X75n1512_p0192c02║帥郭子儀破安慶緒，復京師。十月，帝至自靈武。十二
X75n1512_p0192c03║月，太上皇至自西蜀。未幾，於禁中立內道場，講誦讚
X75n1512_p0192c04║唄甚嚴。宰相張鎬諫曰：天子之福，要在養人。以一函
X75n1512_p0192c05║宇，善風俗，未聞區區佛事，能致太平。願陛下以無為
X75n1512_p0192c06║為心，不以小乘擾聖慮。帝不納。尋敕五嶽各建寺，妙
X75n1512_p0192c07║選高行沙門主之，聽白衣能誦經五百帋者度為僧；
X75n1512_p0192c08║或納錢百緡，請牒剃度，亦賜明經出身。及兩京平，又
X75n1512_p0192c09║於關輔諸州納錢度僧道萬餘人。進納自此而始。
X75n1512_p0192c10║乾元元年，新羅僧無漏示寂于右閤門，合掌凌空而
X75n1512_p0192c11║立，足去地尺許。左右以聞，帝驚異，降蹕臨視，得遺表，
X75n1512_p0192c12║乞歸葬舊谷。有護送舊居建塔，至懷遠縣下院，輙舉
X75n1512_p0192c13║不動，遂以香泥塑全身，留之下院。
X75n1512_p0192c14║是歲，遣使詣韶州曹溪，迎六祖能大師衣鉢入內供
X75n1512_p0192c15║養。
X75n1512_p0192c16║二年，詔南陽慧忠禪師赴闕。忠，越州諸暨人。自受曹
X75n1512_p0192c17║溪心印，居南陽黨子谷中，凡四十年，足不下山門。甞
X75n1512_p0192c18║示眾曰：禪宗學者，應遵佛語。一乘了義，契自心源。不
X75n1512_p0192c19║了義者，㸦不相許，如師子身虫。夫為人師，若涉名利，
X75n1512_p0192c20║別開異端，則自他何益？如世大匠，斤斧不傷其手，香
X75n1512_p0192c21║象所負，非驢所堪。及是赴詔，初安置千福寺。一日，帝
X75n1512_p0192c22║問：如何是十身調御？忠起身而立，曰：會麼？帝曰：不會。
X75n1512_p0192c23║忠𮨇左右云：與老僧過淨瓶來。帝又問：如何是無諍
X75n1512_p0192c24║三昧？答曰：檀越踏毗盧頂上行。帝曰：此意如何？忠曰：
X75n1512_p0193a01║陛下莫認自己清淨法身。帝益不曉，於是齋沐，別致
X75n1512_p0193a02║十問。其一曰：見性已後，用布施作福否？忠對：無相而
X75n1512_p0193a03║施，合見性。二曰：日夕作何行業，合得此道？忠答：無功
X75n1512_p0193a04║而修合此道。三曰：或有病難，將何道理修行抵擬？忠
X75n1512_p0193a05║對：無功而修，了業本空，得不動轉。四曰：臨終時作麼
X75n1512_p0193a06║生得清涼自在無疑？忠以努力自信道為對。五曰：煩
X75n1512_p0193a07║惱起時，將何止息？忠以本心湛然，煩惱回歸妙用為
X75n1512_p0193a08║對。六曰：見性已去，用持戒念佛求淨土否？忠對：性即
X75n1512_p0193a09║是佛，性即是淨土。七曰：捨此陰了，當生何處？忠以無
X75n1512_p0193a10║捨無生自在生為對。八曰：臨終時有華臺寶座來迎，
X75n1512_p0193a11║可赴否？忠以不取相為對。九曰：作麼生得神通似佛
X75n1512_p0193a12║國？忠以見性如貧得寶，如民得王對。十曰：只依此本
X75n1512_p0193a13║性修，定得作佛否？忠對：定得作佛，佛亦無相無得，乃
X75n1512_p0193a14║為真得。前十對皆廣有其辭，今約科目為對耳。帝由
X75n1512_p0193a15║是凝心玄旨。
X75n1512_p0193a16║三月己丑，詔天下州各致放生池。冬十月，昇州刺史
X75n1512_p0193a17║顏真卿撰有唐天下放生池碑銘并序曰：皇唐七葉，
X75n1512_p0193a18║我乾元大聖光天文武孝感皇帝陛下以至聖之姿，
X75n1512_p0193a19║屬艱虞之運，無少康一旅之眾，當祿山強暴之初。乾
X75n1512_p0193a20║鞏勞謙，勵精為理，推誠而萬邦胥悅，克己而天下歸
X75n1512_p0193a21║仁。恩信侔於四時，英威達於八表，功庸格天地，孝感
X75n1512_p0193a22║通神明。故得迴紇、奚、霫、契丹、大食、循蠻之屬，扶服萬
X75n1512_p0193a23║里，決命而爭先；朔方、河東、平盧、河西、隴右、安西、黔中、
X75n1512_p0193a24║嶺南、河南之師，虓闞五年，推鋒而効死。權元惡如拉
X75n1512_p0193b01║朽，舉兩京若拾遺。慶緒遁逃，已蒙赤族之戮；思明跧
X75n1512_p0193b02║伏，行就沸鼎之誅。拯已墜之皇綱，據再安之宗社，迎
X75n1512_p0193b03║上皇於西蜀，申子道於中京。一日三朝，大明天子之
X75n1512_p0193b04║孝；問安侍膳，不改家人之禮。蒸蒸然，翼翼然，真帝皇
X75n1512_p0193b05║之上儀，誥誓所不及已。歷選內禪生人以來，振古及
X75n1512_p0193b06║隋，未有如我皇帝者也。而猶嫗煦萬類，憂勤四生，乃
X75n1512_p0193b07║以乾元二年歲次己亥春三月己丑，端命左驍衛右
X75n1512_p0193b08║郎將史元琮、中使張廷玉奉明詔，布德音，始于洋州
X75n1512_p0193b09║之興道，洎山南、劒南、黔中、荊南、嶺南、浙西諸道，迄于
X75n1512_p0193b10║昇州之江寧、秦淮、太平橋，臨江帶郭，上下五里，各置
X75n1512_p0193b11║放生池凡八十一所，蓋所以宣皇明而廣慈愛也。易
X75n1512_p0193b12║不云乎：信及豚魚。書不云乎：洎鳥獸魚鱉咸若。古之
X75n1512_p0193b13║聦明睿智，神武而不殺者，非陛下而誰？昔殷湯克仁，
X75n1512_p0193b14║猶存一面之網；漢武垂惠，纔致銜珠之答。雖流水救
X75n1512_p0193b15║涸，寶勝稱名，蓋事止於當時，尚介祉於終古。豈我今
X75n1512_p0193b16║日動者植者，水居陸居，舉天下以為池，罄域中而蒙
X75n1512_p0193b17║福，乘陀羅尼加持之力，竭煩惱海生死之津，揆之前
X75n1512_p0193b18║古，曾何髣髴？微臣職忝方面，生丁盛美，受恩𥧲深，無
X75n1512_p0193b19║以上報。謹緣臯陶、奚斯歌虞頌魯之義，述天下放生
X75n1512_p0193b20║池碑銘一章，雖不足雍容聖明萬分之一，亦臣之精
X75n1512_p0193b21║懇也。碑銘不錄。
X75n1512_p0193b22║上元元年，尚書左丞王維卒。維字摩詰，臨終無病，遺
X75n1512_p0193b23║親故書數幅，停筆而化。工草𨽻，善𥁞名，盛於開元、天
X75n1512_p0193b24║寶間。豪英貴人虗左以迎之，寧、薛諸王待以師友，𥁞
X75n1512_p0193c01║思入神。至山水平遠，雲勢石色，繪工以為天機所到，
X75n1512_p0193c02║非由學致也。客有以按樂圖示者，無題識，維曰：此霓
X75n1512_p0193c03║裳第三疊最初拍也。客未然，引工按曲，乃信。與弟縉
X75n1512_p0193c04║皆篤志奉佛，食不葷，衣不文綵。別墅在輞川，地奇勝，
X75n1512_p0193c05║有華子岡、歌湖、竹里舘、柳浪、茱萸沜、辛夷塢，與斐迪
X75n1512_p0193c06║游其間，賦詩相酧為樂。喪妻不娶，孤居三十年。母喪，
X75n1512_p0193c07║表請以輞川第施為佛祠。
X75n1512_p0193c08║寶應元年四月庚戌，楚州龍興寺尼真如，恍若有人
X75n1512_p0193c09║接之昇天，見天帝。帝授以十三寶，謂真如曰：中國有
X75n1512_p0193c10║灾，宜以第二寶鎮之。甲子，楚州刺史崔侁奉表獻于
X75n1512_p0193c11║朝。其一曰玄黃天符，（形如笏，長八寸，闊二寸，黃玉也。有文云碎兵後。）二曰玉
X75n1512_p0193c12║鷄，（毛文悉備，白玉也。）三曰糓璧，（徑六寸，粟粒自然，白玉也。）四曰西王母環，
X75n1512_p0193c13║（二枚，徑七寸，白玉也。）五曰碧色寶，（圓而有光。）六曰如意珠，（形如卵，光如月。）七
X75n1512_p0193c14║曰紅靺鞨，（大如巨粟。）八曰琅玕珠，（二枚，長二寸。）九曰玉玦，（如環，四分
X75n1512_p0193c15║缺其一。）十曰玉印，（有文如鹿，以印物則鹿形著。）十一曰皇后採桑鈎，
X75n1512_p0193c16║（長六寸，形如著，屈其末，色如金，又如銀。）十二曰雷公斧，（長二寸，闊二寸。）十三曰
X75n1512_p0193c17║□□□。（史失其名。）帝覧之大悅，以置日中，則白氣屬天，名
X75n1512_p0193c18║之曰定國寶。帝以獻自楚州，即皇太子始封之國。又
X75n1512_p0193c19║聞中原有灾，宜以第二寶鎮之。遂詔皇太子攝政事，
X75n1512_p0193c20║大赦天下，改元寶應。
X75n1512_p0193c21║五月，太上皇崩，年七十有八。帝自春至夏多不豫，及
X75n1512_p0193c22║太上皇崩，哀感號慟致疾，相距十四日而崩，年五十
X75n1512_p0193c23║四。皇太子即位，是為代宗。
X75n1512_p0193c24║論曰：初，忠國師答肅宗十身調御等問，則高峻其
X75n1512_p0194a01║門風，略無少假。殆帝未諭而致十問，忠方從容曲
X75n1512_p0194a02║盡其意九數百千言，帝於是相得之深，此蓋宗師
X75n1512_p0194a03║傳道之大體也。及天帝授十三寶與真如，告以中
X75n1512_p0194a04║原有灾，宜以第二寶鎮之，其寶入朝。未幾，果肅宗
X75n1512_p0194a05║崩，而代宗即位。凡自肅宗至昭宗十三帝而唐亡，
X75n1512_p0194a06║然則上帝告以其祚如此之審。新史則著十三寶
X75n1512_p0194a07║於本紀，復列于五行志，而未始明其所以讖。嗚呼，
X75n1512_p0194a08║異哉！
X75n1512_p0194a09║永泰元年九月，鑄金銅佛像於光順門，率百僚拜祀
X75n1512_p0194a10║之。十月，吐蕃𭁵逼京師，內出仁王經二輦，送西明諸
X75n1512_p0194a11║寺，置百尺高座講之。𡨥平，帝夢六祖慧能大師請衣
X75n1512_p0194a12║鉢歸于曹溪，翌日遣中使送還。是時𡨥難屢逼，帝䆮
X75n1512_p0194a13║以為憂。宰相王縉曰：國家慶祚靈長，福報所憑，時雖
X75n1512_p0194a14║多艱，無足道者。祿山．思明毒流方煽，而皆有子禍。僕
X75n1512_p0194a15║固懷恩臨敵而踣，群戎來𭁵，未及戰輙去，非人事也。
X75n1512_p0194a16║帝由是篤意佛道，修祀祠，詔天下官司無箠辱僧尼，
X75n1512_p0194a17║禁中講誦仁王護國經。詔命不空三藏重譯舊本，帝
X75n1512_p0194a18║親為之敘，官不空特進鴻臚卿。
X75n1512_p0194a19║是歲，詔法師良賁於大明宮之桃園，造新仁王經疏。
X75n1512_p0194a20║疏成，賁以表進呈，略曰：洗心滌慮，扣寂求音，發明啟
X75n1512_p0194a21║自天宮，加被仰憑佛力。咸約經論，演暢真宗，亦猶集
X75n1512_p0194a22║群玉於荊山，約百川於溟海。火生於木，並兩曜而俱
X75n1512_p0194a23║明；識轉於如，體一相而等照。成道者，法也；載法者，經
X75n1512_p0194a24║也。廣度群有，同於大通，足菩提心，如陛下意。帝覽之
X75n1512_p0194b01║稱善。
X75n1512_p0194b02║大曆元年七月壬午，始作盂蘭盆會于禁中，設高祖、
X75n1512_p0194b03║大宗已下七聖位，備鑾輿，建巨幡，各以帝號標其上，
X75n1512_p0194b04║自太廟迎入內道場，鐃吹鼓舞，旌幢燭天。是日立仗，
X75n1512_p0194b05║百寮於光順門迎拜導從。自是歲以為常。癸未，太廟
X75n1512_p0194b06║二室生靈芝，帝賦詩美之，百寮皆屬和。
X75n1512_p0194b07║二年七月，宰相杜鴻漸出撫巴蜀，至益州，遣使詣白
X75n1512_p0194b08║崖山請禪師。無住入城問法曰：弟子聞金和尚說無
X75n1512_p0194b09║憶、無念、莫妄三句法門，未審此三句是一是三？無住
X75n1512_p0194b10║曰：無憶名戒，無念名定，莫妄名慧。然一心不生，則具
X75n1512_p0194b11║戒、定、慧，非一非三也。曰：後句妄字，莫非從心否？無住
X75n1512_p0194b12║曰：從女者是。曰：有據否？無住曰：法句經云：若起精進
X75n1512_p0194b13║心，是妄非精進。若能心不妄，精進無有涯。又問：師還
X75n1512_p0194b14║以三句接人否？對曰：初心學人，還令息念，澄停識浪，
X75n1512_p0194b15║清水影現。悟無念體，寂滅現前，無念亦不立也。時庭
X75n1512_p0194b16║樹鵶鳴，公曰：師還聞否？曰：聞。鵶去矣！又問：師今聞否？
X75n1512_p0194b17║曰：聞。公曰：鵶去無聲，云何言聞？無住𮨇四眾曰：正法
X75n1512_p0194b18║難聞，各宜諦聽。聞與不聞，非關聞性。本來不生，今亦
X75n1512_p0194b19║不滅。有聲之時，是聲塵自生；無聲之時，是聲塵自滅。
X75n1512_p0194b20║而此聞性，不隨聲生，不隨聲滅。悟此聞性，則免聲塵
X75n1512_p0194b21║流轉。乃至色、香、味、觸，亦復如之。當知聞無生滅，聞無
X75n1512_p0194b22║去來。公與僚屬喜躍稱善。又問：弟子頃著起信論疏
X75n1512_p0194b23║二卷，得名解佛法否？曰：夫造疏皆用心思量分別，但
X75n1512_p0194b24║可著成，傳益初學。據論云：知一切法，從本以來，離言
X75n1512_p0194c01║說相，離文字相，離心緣相，畢竟平等，無有變異，唯是
X75n1512_p0194c02║一心，故名真如。今相公著言說相，著名字相，著心緣
X75n1512_p0194c03║相，既著種種相，何由體解佛法？公稽首曰：師今從理
X75n1512_p0194c04║確論，合心地法門，實不思議。然何由得不生不滅，契
X75n1512_p0194c05║解脫去？答曰：見境心不起，名不生，不生即不滅。既無
X75n1512_p0194c06║生滅，即不被前塵所縛，當處解脫。公曰：何謂識心見
X75n1512_p0194c07║性？答曰：一切學道人，隨念流浪，蓋為不識真心，不見
X75n1512_p0194c08║本性。真心者，念生亦不順生，念滅亦不依寂，不來不
X75n1512_p0194c09║去，不定不亂，不取不捨，不沉不浮，無為無相，活鱍鱍
X75n1512_p0194c10║平常自在。此心體畢竟不可得，無可知覺，觸目皆如，
X75n1512_p0194c11║無非見性也。鴻漸由是棲心禪悅，甞有詩云：長願追
X75n1512_p0194c12║禪理，安能揖化源。晚以疾辭宰相，釋位三日而薨。臨
X75n1512_p0194c13║終沐浴，儼朝服，加僧伽黎，剃鬚髮而逝。遺命依沙門
X75n1512_p0194c14║法葬。
X75n1512_p0194c15║論曰：無住說法，簡當明妙，雅合首楞嚴所謂聞無
X75n1512_p0194c16║生滅之旨，宜乎聞者悟悅而信解也。鴻漸，靈武䇿
X75n1512_p0194c17║立功臣，家世奉佛，其臨終沐浴，剔髮鬚，服僧衣，遂
X75n1512_p0194c18║與聖朝王文正公旦肖焉。雖文正公巨德元勳，完
X75n1512_p0194c19║名高節，卓冠名臣之表，非鴻漸所能彷彿，然莫年
X75n1512_p0194c20║付囑諸子，及其友楊文公大年，丁寧曲折，文公談
X75n1512_p0194c21║苑著之甚詳，茲可想見知佛之深，而見道之明也。
X75n1512_p0194c22║嗚呼，吾宗直指當人見聞覺知一段大事，本爾現
X75n1512_p0194c23║成，奈何人自棄昧，往往終身役役，為他閑事，長無
X75n1512_p0194c24║明者，天下碌碌皆是。若二公能自回頭，存心後世，
X75n1512_p0195a01║打徹大事，夫豈易得也哉。
X75n1512_p0195a02║三年，帝召國師慧忠入內，引太白山人見之。帝曰：此
X75n1512_p0195a03║人頗有見解，請師驗之。忠曰：汝蘊何能？山人曰：忝識
X75n1512_p0195a04║山、識地、識字，善筭。曰：山人所居之山，是雄山，是雌山？
X75n1512_p0195a05║山人茫然不能對。忠曰：識地否？曰：識。忠指殿上地問
X75n1512_p0195a06║曰：此是何地？答曰：容弟子筭方知。忠曰：識字否？曰：識。
X75n1512_p0195a07║忠於地上畫一晝，曰：此甚字？山人曰：是一字。忠曰：土
X75n1512_p0195a08║上一畫是王字，何謂一字耶？又問：能筭否？曰：能。忠曰：
X75n1512_p0195a09║三七是多少？山人曰：國師玩弟子三七，豈非二十一？
X75n1512_p0195a10║忠曰：却是山人弄貧道三七是十，何謂二十一？復問：
X75n1512_p0195a11║更有何能？答曰：弟子縱有，亦不敢向國師開口。忠曰：
X75n1512_p0195a12║縱汝有能，亦俱未是。師却謂帝曰：問山不識山，問地
X75n1512_p0195a13║不識地，問字不識字，問筭不解筭，陛下何處得此懵
X75n1512_p0195a14║漢來？帝謂山人曰：朕有國位，不足為寶，師乃國寶也。
X75n1512_p0195a15║山人曰：陛下真識寶者矣。
X75n1512_p0195a16║是歲，詔徑山道欽禪師至闕下，帝親加瞻禮。一日，師
X75n1512_p0195a17║在內庭，見帝起立。帝曰：師何以起？欽曰：檀越何得向
X75n1512_p0195a18║四威儀中見貧道？帝悅，謂忠國師曰：眹欲賜欽師一
X75n1512_p0195a19║名。忠欣然奉詔，遂賜號國一禪師。後辭歸本山。馬祖
X75n1512_p0195a20║大師令門人智藏問：十二時中以何為境？師曰：待汝
X75n1512_p0195a21║回去時有信。藏曰：只今便回。師曰：傳語却須問取曹
X75n1512_p0195a22║溪。又僧問：如何是祖師西來意？師曰：汝問不當。曰：如
X75n1512_p0195a23║何得當？師曰：待吾滅後，却向汝說。至貞元八年示寂，
X75n1512_p0195a24║賜諡大覺禪師。
X75n1512_p0195b01║四年，牛頭慧忠禪師示寂。師得法於威師，為牛頭宗
X75n1512_p0195b02║第六祖。平生一衲不易，器用唯一鐺。甞有供僧糓二
X75n1512_p0195b03║廩，盜者窺伺，虎為守之。縣令張遜者，入山頂謁，問師：
X75n1512_p0195b04║有何徒弟？曰：有三五人。遜曰：可得見否？師敲牀三下，
X75n1512_p0195b05║有三虎哮吼而出，遜驚怖而退。及移居莊嚴寺，將建
X75n1512_p0195b06║法堂，有古樹，群鵲巢其上。師謂巢曰：此地建堂，汝可
X75n1512_p0195b07║速去。言訖，群鵲遷巢他樹。及築基，有二神人定其四
X75n1512_p0195b08║角，潛資夜役，不日而成。繇是學徒雲集。師有安心偈
X75n1512_p0195b09║曰：人法雙淨，善惡兩忘。直心真實，菩提道場。至是將
X75n1512_p0195b10║終，石室前掛鐺樹、掛衣藤無故枯死。師集眾布薩訖，
X75n1512_p0195b11║淨髮浴身。是夕，有瑞雲覆其院，空中復有天樂之聲。
X75n1512_p0195b12║詰旦，怡然坐化。俄頃，風雨暴作，震折林木，有白虹貫
X75n1512_p0195b13║于岩壑云。
X75n1512_p0195b14║五年，西域大耳三藏至京師，自云：得他心慧眼。帝令
X75n1512_p0195b15║入光宅寺，請國師慧忠試驗。忠問：汝得他心通耶？對
X75n1512_p0195b16║曰：不敢。忠曰：汝道老僧即今在什麼處？三藏云：和尚
X75n1512_p0195b17║是一國之師，何得往天津橋看弄猢孫？忠又問：老僧
X75n1512_p0195b18║即今在什麼處？三藏曰：和尚是一國之師，何得去西
X75n1512_p0195b19║川看競渡？忠第三問，語亦如前。三藏良久，罔知去處。
X75n1512_p0195b20║忠叱曰：這野狐精！他心通在什麼處？三藏無對。
X75n1512_p0195b21║論曰：四祖下，融大師橫說竪說，猶未知向上關捩
X75n1512_p0195b22║子，此黃蘗運公語也。以黃蘗大機大用、逸格手段
X75n1512_p0195b23║作如是說，則其然矣。異時學人相似語言以為禪
X75n1512_p0195b24║道者，凡貶剝諸方，往往猶不止於此。嗚呼！世謂學
X75n1512_p0195c01║不躐等，矧吾宗單傳心印用以了生死者，其可以
X75n1512_p0195c02║躐等乎？觀牛頭諸祖道盛一時，於死生之際感驗
X75n1512_p0195c03║昭著，有生而百鳥銜華、虎狼給侍者，有滅而鳥獸
X75n1512_p0195c04║哀鳴、逾月乃止者，有異香經旬而歇者，有山林變
X75n1512_p0195c05║白、溪㵎絕流者，有空中神幡從西而來、遶山數匝
X75n1512_p0195c06║者，有所居舊院林木變白、七日而復者，及是忠禪
X75n1512_p0195c07║師所感，皆不思議事，出於造化之表。自非神德妙
X75n1512_p0195c08║行蔽天地而不耻、關百聖而不慚者，曷以臻此邪？
X75n1512_p0195c09║如大耳三藏分證小果、得五神通，及見國師，初二
X75n1512_p0195c10║度國師以有所緣心則灼見其處，及第三度國師
X75n1512_p0195c11║入甚深秘密大寂定門，大耳於是茫然不知。然則
X75n1512_p0195c12║證果有階級、大道有淺深，端不誣矣。或謂巫咸相
X75n1512_p0195c13║壺子堪擬國師者，自性圓通，與夫區區術數烏可
X75n1512_p0195c14║同年而語哉？
X75n1512_p0195c15║
X75n1512_p0195c16║隆興佛教編年通論卷第十七