X75n1512_p0195c17║
X75n1512_p0195c18║
X75n1512_p0195c19║隆興佛教編年通論卷第十八
X75n1512_p0195c20║
X75n1512_p0195c21║隆興府石室沙門　祖琇　撰
X75n1512_p0195c22║唐
X75n1512_p0195c23║大曆五年，大廣智三藏不空示疾，誡門人曰：普賢行
X75n1512_p0195c24║願，出無邊法門。汝等勤而行之，宜觀菩提心本尊大
X75n1512_p0196a01║印，直詮阿字，了法無生，證大覺身。又命弟子趙遷執
X75n1512_p0196a02║筆，授所撰涅槃軌範，以貽後世，使準此送終。以表辭，
X75n1512_p0196a03║帝詔遣內使賜湯藥勞問，就加開府儀同三司、蕭國
X75n1512_p0196a04║公，食邑三千戶。辭讓數四，不允。不空歎曰：吾以法濟
X75n1512_p0196a05║世，不意垂死，濫汙封爵。乃以先師金剛智所付法物，
X75n1512_p0196a06║因中使李憲誠進之。遂沐浴更衣，吉祥安臥而寂。闍
X75n1512_p0196a07║維，頂骨不壞，中含舍利，光彩奪目。御史嚴郢撰紀德
X75n1512_p0196a08║碑，太常徐浩書之于石。其辭曰：
X75n1512_p0196a09║和尚諱不空，西域人也。氏族不聞於中夏，故不書。玄
X75n1512_p0196a10║宗燭知至道，特見高仰。迄肅宗．代宗，三朝皆為灌頂
X75n1512_p0196a11║國師。以玄言德祥，開佑至尊，代宗初以特進、大鴻臚
X75n1512_p0196a12║褒表之。及示疾不起，又就臥內加開府儀同三司、蕭
X75n1512_p0196a13║國公，皆牢讓不允，特賜法號曰大廣智三藏。大曆五
X75n1512_p0196a14║年夏六月癸未，滅度于京師大興善寺，代宗為之廢
X75n1512_p0196a15║朝三日，贈司空，追諡大辯正廣智三藏和尚。荼毗日，
X75n1512_p0196a16║詔遣中謁者齎祝文祖祭，申如在之敬，睿詞深切，加
X75n1512_p0196a17║薦令芳，禮冠群倫，舉無與比。明年九月，詔以舍利起
X75n1512_p0196a18║塔于舊居寺院。和尚性聦朗，愽觀前佛法藏要旨，緇
X75n1512_p0196a19║門獨立，邈蕩蕩其無雙。稽夫真言字儀之憲度，灌頂
X75n1512_p0196a20║升壇之軌迹，即時成佛之速，應聲儲祉之妙，天麗且
X75n1512_p0196a21║彌，地普而深，固非末學所能詳也，敢不槩見，序其大
X75n1512_p0196a22║歸。昔金剛薩埵親於毗盧遮那佛前受瑜伽最上乘
X75n1512_p0196a23║義，後數百年傳於龍猛菩薩，龍猛又數百年傳於龍
X75n1512_p0196a24║智阿闍黎，龍智傳金剛智阿闍黎，金剛智東來傳於
X75n1512_p0196b01║和尚，和尚又西游天竺．師子等國，詣龍智阿闍黎，揚
X75n1512_p0196b02║攉十八會法。法化相承，自毗盧遮那如來至於和尚，
X75n1512_p0196b03║凡六葉矣。每齋戒留中，導迎善氣，登禮皆答，福應較
X75n1512_p0196b04║然，溫樹不言，莫可紀已。西域隘巷，狂象奔突，以慈眼
X75n1512_p0196b05║視之，不旋踵而象伏不起。南海半渡，天吳鼓駭，以定
X75n1512_p0196b06║力對之，未移晷而海靜無浪。其生也，母氏有毫光照
X75n1512_p0196b07║燭之瑞；其沒也，精舍有池水竭涸之異。凡僧夏五十，
X75n1512_p0196b08║享年七十。自成童至于晚暮，常飾供具，坐道場，浴蘭
X75n1512_p0196b09║焚香，入佛知見，五十餘年，晨夜寒暑，未甞有傾歌懈
X75n1512_p0196b10║倦之色，過人絕遠，乃如是者。後學陞堂誦說，有師法
X75n1512_p0196b11║者非一，而沙門慧朗，受補處之記，得傳燈之旨，繼明
X75n1512_p0196b12║佛日，紹六為七，至矣哉！於戲法子！永懷梁木，將絕本
X75n1512_p0196b13║行，託予勒崇。昔承微言，今見几杖，光儀眇漠，壇宇清
X75n1512_p0196b14║愴，慕書昭銘，小子何讓？銘曰：嗚呼大士！起我三宗。道
X75n1512_p0196b15║為帝師，秩為儀同。昔在廣成，軒后順風。歲逾三千，復
X75n1512_p0196b16║有蕭公。瑜伽上乘，真語密契。六葉授受，傳燈相繼。述
X75n1512_p0196b17║者牒之，爛然有第。陸伏狂象，水息天吳。慈心制暴，慧
X75n1512_p0196b18║力降愚。寂然感通，其可測乎？兩楹夢莫，雙樹變色。司
X75n1512_p0196b19║空寵終，辨正旌德。天使祖祭，宸衷悽惻。詔起寶塔，舊
X75n1512_p0196b20║庭之隅。下藏舍利，上飾浮圖。跡殊生滅，法離有無。刊
X75n1512_p0196b21║石為碑，傳之大都。
X75n1512_p0196b22║論曰：初，菩提流志三藏歷則天．中．睿．玄宗四朝，以
X75n1512_p0196b23║窮佛之學，紛澤大教。及終，玄宗賜諡開元一切遍
X75n1512_p0196b24║知三藏，盛矣哉！蓋諡同如來也。不空始見流志．無
X75n1512_p0196c01║畏二公，而師事金剛智。智沒，復游天竺，以廣其道。
X75n1512_p0196c02║及還東土，神用無方，感應微妙，玄宗尊為國師。既
X75n1512_p0196c03║而天寶之亂，肅宗託以祈禳。及其卒，遂預公台之
X75n1512_p0196c04║贈。嗚呼！苟非其人，疇能及此哉？況神道助化，天人
X75n1512_p0196c05║之通理也。方吐蕃再犯京畿，郭汾陽以單騎入虜
X75n1512_p0196c06║圍，群虜以父稱之。是時雖曰國家威福及子儀忠
X75n1512_p0196c07║義所感，庸非神道為之陰助乎？惜哉！大曆之後，用
X75n1512_p0196c08║事者微遠略，致群盜䟦扈，王室䆮微。繼以元載、王
X75n1512_p0196c09║縉之敗，後世議者遂以福力為不足憑，悲夫！
X75n1512_p0196c10║六年，越州律師曇一卒。補闕梁肅製其碑曰：釋氏先
X75n1512_p0196c11║律師，諱曇一，字覺胤。報年八十，僧夏六十一，以大曆
X75n1512_p0196c12║六年十二月七日滅度于越州開元寺。遷座起塔于
X75n1512_p0196c13║秦望山之陽，製縗會葬者以千百數。大師南陽張氏，
X75n1512_p0196c14║曾祖隋太常恒，始家會稽之山陰。大師誕鍾粹氣，𦖟
X75n1512_p0196c15║悟夙發。幼學五經，因探禹穴。至雲門寺，逐依沙門諒
X75n1512_p0196c16║公出家。景龍中剃度，尋受具戒。天縱辯慧，益以軌儀，
X75n1512_p0196c17║翕然已為人望矣。開元初，西游長安，觀音亮律師見
X75n1512_p0196c18║而奇之，授以毗尼之學。又依崇聖寺壇子法師學俱
X75n1512_p0196c19║舍．唯識，從印度大沙門無畏受菩薩戒。探道覩奧，出
X75n1512_p0196c20║類㧞萃，暮月之間，名動京師。大師崖岸峻峙，機神坦
X75n1512_p0196c21║邁，體識詳稚，應用虗明，得三藏之隱賾，究諸宗之源
X75n1512_p0196c22║底。加以素解玄儒，旁總曆緯，長老聞風而悅服，公卿
X75n1512_p0196c23║下榻以賓禮。由是與少保兗國公陸公象先．賀賓客
X75n1512_p0196c24║知章．李北海邕．徐中書安貞．褚諫議庭誨，為儒釋之
X75n1512_p0197a01║游，莫逆之友。其導世皆先之以文行，弘之以戒定，入
X75n1512_p0197a02║蘭室而馨香自發，臨水鏡而毫髮必鑒，不知其所由
X75n1512_p0197a03║然矣。開元二十六年，復歸會稽，謂人曰：三世佛法，戒
X75n1512_p0197a04║為根本，本之不修，道遠乎哉！故設教以尸羅為主，取
X75n1512_p0197a05║鄴郡律疏，合終南事鈔，括其同異，詳發正義，學徒賴
X75n1512_p0197a06║焉。大凡北際河朔，南越荊閩，四分之宗，自我而盛。烈
X75n1512_p0197a07║炬之破昏黑，群流之赴㵎澤，適來之時，行化也如彼。
X75n1512_p0197a08║有為而生，乘化而息，草木潛潤，慈雲無心，適去之時，
X75n1512_p0197a09║處順也如此。人世遷轉，道存運往，瞻望不見，寂寥空
X75n1512_p0197a10║山。哀哉！銘曰：越水漫漫，崇山回合。大師化滅，式建靈
X75n1512_p0197a11║塔。緬慕上士，誕修淨法。有威有儀，不窪不雜。德溥化
X75n1512_p0197a12║洽，雲從海納。勒銘垂後，千萬億劫。
X75n1512_p0197a13║是歲，淮南節度使楊州牧御史大夫張延賞狀舒州
X75n1512_p0197a14║三祖行實，請諡于朝。夏四月，天子賜諡曰鏡智禪師。
X75n1512_p0197a15║刺史獨孤及製賜諡碑曰：按前志，禪師號僧粲，不知
X75n1512_p0197a16║何許人。出見于周隋間，傳教於慧可大師。摳衣鄴中，
X75n1512_p0197a17║得道於司空山。謂身相非真，故示有瘡疾；謂法無我，
X75n1512_p0197a18║故居不擇地；以眾生病為病，故所至必說法度人；以
X75n1512_p0197a19║一相不在內外中間，故必言不以文字。其教大略以
X75n1512_p0197a20║寂照妙用攝群品，流注生滅，觀四維上下，不見法，不
X75n1512_p0197a21║見身，不見心，乃至心離名字，身等空界，法同夢幻，無
X75n1512_p0197a22║得無證，然後謂之解脫。禪師率是道也，上膺付囑，下
X75n1512_p0197a23║拯昏疑，大雲垂廕，國土皆化。謂南方教所未至，我是
X75n1512_p0197a24║以有羅浮之行，其來不來也，其去無去也。既而以袈
X75n1512_p0197b01║裟與法俱付悟者，道存影謝，遺骨此山，今二百歲矣。
X75n1512_p0197b02║皇帝即位後五年，歲次庚戌，某剖符是州，登禪師遺
X75n1512_p0197b03║居，周覽塵跡，明徵故事。其荼毗起塔之制，實天寶景
X75n1512_p0197b04║戍中別駕前河南尹趙郡李公常經始之。碑版之文，
X75n1512_p0197b05║隋內史侍郎河東薛公道衡．唐相國河南房公琯繼
X75n1512_p0197b06║論撰之。而尊道之典，易名之禮，則朝廷方以多故而
X75n1512_p0197b07║未遑也。長老比丘釋湛然誦經於靈塔之下，與潤松
X75n1512_p0197b08║俱老，痛先師名氏未經邦國焉，與禪眾寺大律師澄
X75n1512_p0197b09║俊同寅，叶恭丞以為請。會是歲嵩山大比丘釋慧融
X75n1512_p0197b10║至自廣陵，勝業寺大比丘釋開悟至自盧江，俱纂我
X75n1512_p0197b11║禪師後七葉之遺訓曰：相與歎塔之不命，號之不崇，
X75n1512_p0197b12║懼象法之根本墜于地也，願申無邊眾生之弘誓，以
X75n1512_p0197b13║紓罔極。楊州牧御史大夫張公延賞以狀聞，於是六
X75n1512_p0197b14║年夏四月，上霈然降興廢繼絕之詔，𠕋諡禪師曰鏡
X75n1512_p0197b15║智，塔曰覺寂，以大德僧七人掃洒供養。天書錫命，輝
X75n1512_p0197b16║煥崖谷，眾庶踴躍，謂大乘中興。是以大比丘眾議立
X75n1512_p0197b17║石于塔東南隅，紀心法興廢之所以然。某以謂初中
X75n1512_p0197b18║國之有佛教，自漢孝明始也，歷魏、晉、宋、齊及梁武，言
X75n1512_p0197b19║第一義諦者，不過布施持戒，天下惑於報應，而人未
X75n1512_p0197b20║知禪，世與道交相喪。至菩提達磨大師，始示人以諸
X75n1512_p0197b21║佛心要，人疑而未思；慧可大師傳而持之，人思而未
X75n1512_p0197b22║修造。禪師三葉，其風䆮廣，真如法味，日漸月漬，萬木
X75n1512_p0197b23║之根莖枝葉，悉沐我雨，然後空王之密藏，二祖之微
X75n1512_p0197b24║言，始行於世間，浹於人心。當時聞道於禪師者，其淺
X75n1512_p0197c01║者知有為無非妄想，深者見佛性於言下，如燈照物，
X75n1512_p0197c02║朝為凡夫，夕為聖賢，雙峰大師道信其人也。其後信
X75n1512_p0197c03║公以傳宏忍，忍傳慧能、神秀，秀公傳普寂。寂公之門
X75n1512_p0197c04║徒萬人，陞堂者六十有三，得自在慧者一曰弘正，正
X75n1512_p0197c05║公之廊廡龍象又倍焉。或化嵩洛，或之荊吳，自是心
X75n1512_p0197c06║教之被於世也，與六籍侔盛。於戲！微禪師，吾其二乘
X75n1512_p0197c07║矣，後代何述焉？庸詎知禪師之下生，不為諸佛故，現
X75n1512_p0197c08║比丘身，以救濁劫乎？亦猶堯舜既往，周公制禮，仲尼
X75n1512_p0197c09║述之，游夏弘之，使高堂、后蒼、徐孟、戴慶之徒，可得而
X75n1512_p0197c10║祖焉。天以聖賢所振為木鐸，其揆一也。諸公以為司
X75n1512_p0197c11║馬子長立夫子世家，謝臨川撰慧遠法師碑銘，今將
X75n1512_p0197c12║令千載之後，知先師之全身，禪門之權輿，王命之追
X75n1512_p0197c13║崇，在此山也。則揚其風，紀其時，宜在法流。某甞味禪
X75n1512_p0197c14║師之道也久，故不讓。其銘曰：人之靜性，與生偕植。智
X75n1512_p0197c15║誘於外，染為妄識。如浪斯鼓，與風動息。淫駭貪怒，為
X75n1512_p0197c16║刃為賊。生死有涯，緣起無極。如來憫之，為闢度門。即
X75n1512_p0197c17║妄了真，以證覺源。啟迪心印，貽我後昆。間生禪師，俾
X75n1512_p0197c18║以教尊。二十八世，迭付微言。如如禪師，應期弘宣。世
X75n1512_p0197c19║溷法滅，獨與道全。童蒙來求，我以意傳。攝相歸性，法
X75n1512_p0197c20║身乃圓。性身本空，我為說焉。如如禪師，道既棄世。將
X75n1512_p0197c21║二十紀，朝經乃屆。皇明昭賁，億兆膜拜。凡今後學，入
X75n1512_p0197c22║佛境界。於取非取，誰縛誰解。萬有千歲，此法無壞。
X75n1512_p0197c23║七年，魯郡公顏真卿撰撫州寶應寺律藏院戒壇記
X75n1512_p0197c24║曰：如來以身口意業難調伏也，淨尸羅以息其內；行
X75n1512_p0198a01║住坐臥四威儀攝善心也，明布薩以昭其外。故曰：波
X75n1512_p0198a02║羅提木叉是汝之師。則憍陳如之善來，迦葉波之尚
X75n1512_p0198a03║法，諸聲聞三歸約眾。十四年，以八敬度尼，羯磨相承，
X75n1512_p0198a04║其致一也。漢靈帝建寧元年，有北天竺五桑門支法
X75n1512_p0198a05║領等，始於長安譯出四分戒本兼羯磨，與大僧受戒。
X75n1512_p0198a06║至曹魏，有天竺十尼自遠而來，為尼受具。後秦姚興
X75n1512_p0198a07║弘始十一年，有梵僧佛陀耶舍譯出四分律本，而關
X75n1512_p0198a08║中先行僧祇，江南盛行十誦。至元魏，法聰律師始闡
X75n1512_p0198a09║四分之宗。聰傳道覆，覆傳慧光，光傳雲暉願，願傳隱
X75n1512_p0198a10║樂洪雲，雲傳遵，遵傳智首，首傳道宣，宣傳法勵．滿意，
X75n1512_p0198a11║意傳法成，成傳大亮．道賓，亮傳曇一．道岸．超慧澄，澄
X75n1512_p0198a12║傳慧欽，皆口相授受，臻於壼奧。欽俗姓徐，洪州建昌
X75n1512_p0198a13║人也，蓋漢孺子之後。年二十二，尋師於臨川楮山。後
X75n1512_p0198a14║五歲，削髮𨽻于高安龍崗寺，遂受戒。有唐義淨，則譯
X75n1512_p0198a15║經上足，曰洪州之靈傑。其秉宣羯磨者，曰兩京滌法
X75n1512_p0198a16║銳。欽智度冲深，神用高爽，行無權實，身絕開遮。闡律
X75n1512_p0198a17║藏而日月光明，騁辯才而龍象蹴踏。江嶺之外，𪷤然
X75n1512_p0198a18║風生。開元末，北游京師，充福先大德。常誦涅槃經而
X75n1512_p0198a19║講之，兼明俱舍論．維摩．金剛經。又登講座，其下日有
X75n1512_p0198a20║二三千人，由是名動輦轂。屬祿山作亂，杖錫南歸，居
X75n1512_p0198a21║于西山洪井雙嶺之間。慕高僧觀顯之遺蹤，於寺北
X75n1512_p0198a22║剏置蘭若。山泉之美，頗極幽絕。欽雖堅持律儀，而志
X75n1512_p0198a23║在弘濟。好讀周易．左傳，下笔成章。著律儀輔演十卷。
X75n1512_p0198a24║常撰本州龍興寺戒壇碑，頗見稱於作者。三年，真卿
X75n1512_p0198b01║添刺撫州。東南四里，有宋侍中臨川內史謝靈運翻
X75n1512_p0198b02║涅槃經古臺，基局儼然，軒陛摧圮。高行頭陀僧智清
X75n1512_p0198b03║者，首事修葺，安居住持。明年秋七月，真卿績袟將滿，
X75n1512_p0198b04║有觀察使尚書御史大夫趙國魏公，願以我皇帝降
X75n1512_p0198b05║誕之辰，奏為寶應寺，仍請山林高行僧三七人。冬十
X75n1512_p0198b06║月二十三日，聖恩允許。於是鼎新輪奐，其興也勃焉。
X75n1512_p0198b07║乃請止觀大師法源、法泉．襄陽乘覺．清涼善弘．羅浮
X75n1512_p0198b08║圓覺．佛跡本喻．餘杭慧達，洎當州海通．海岸等，同住
X75n1512_p0198b09║薰修，以資景福。僉以為學徒雖增，毗尼未立。明年三
X75n1512_p0198b10║月，乃請欽登壇而董木鐸焉。仍俾龍崗道[榦-木+禾]．天台法
X75n1512_p0198b11║裔．招提智融．白馬法胤．衡嶽智覺．司德義盈．香城藏
X75n1512_p0198b12║選．龍興藏智．開元明徹等，同秉法事。於是遠近駿奔，
X75n1512_p0198b13║道場側塞，聖像放光，而龍王不雨者四旬。僧尼等三
X75n1512_p0198b14║百五十七人，而文士正議大夫前衛尉少卿張廷皐
X75n1512_p0198b15║脫俗歸真，其法名曰瓌綱，為稱首焉。又欽此年已來，
X75n1512_p0198b16║為受具者凡一萬餘人。江嶺湖海之間，幅員千里，像
X75n1512_p0198b17║法於變，皆欽化道之力焉。臨川在嶺隅，未甞弘律。於
X75n1512_p0198b18║是二眾三百餘人，請法裔敷演而依止之。後有上都
X75n1512_p0198b19║資聖寺高德曰還本律主，偉茲能辯，深嗟嘆而讚美
X75n1512_p0198b20║之。謂於寺東南置普通無礙禪院，內立鎮國觀音道
X75n1512_p0198b21║場，請善弘居之，以開悟心要。曇一上足曰智融，精持
X75n1512_p0198b22║本事，如會尊眾。乃命智晃等於普通道場東置律藏
X75n1512_p0198b23║院，剏立戒壇，以行欽公之來儀，且施肇紀之不朽。經
X75n1512_p0198b24║營未幾，壇殿鬱興。肅乎！渡海浮囊，分毫絕羅剎之請；
X75n1512_p0198c01║嚴身瓔珞，照耀有摩尼之光。則入佛位而披伽黎者，
X75n1512_p0198c02║名香普熏，神足無極，半月可勝紀而無絕乎！有唐大
X75n1512_p0198c03║曆辛亥歲，行撫州刺史魯郡開國公顏真卿書而志
X75n1512_p0198c04║之。
X75n1512_p0198c05║論曰：魯公碑稱漢建寧元年，天竺沙門譯出戒本，
X75n1512_p0198c06║與大僧受戒。而梁僧傳及隋三寶錄皆謂曹魏嘉
X75n1512_p0198c07║平中，西域曇柯羅始出戒本。予讀後漢笮融陣，謂
X75n1512_p0198c08║融於漢末，每歲佛生日，輙多設飲飯敷席，幡員五
X75n1512_p0198c09║六里，其來就食及觀者常數萬人。以此驗漢時未
X75n1512_p0198c10║有戒律，凡齋事法如祠祀狀。戒律自魏時方來，信
X75n1512_p0198c11║矣。魯公之說，疑為傳之者悞，當以僧傳為正焉。
X75n1512_p0198c12║九年，道士史華以術得幸，因請立刃梯，與沙門角法。
X75n1512_p0198c13║有旨兩街選僧，剋日較勝負。沙門崇慧者，不知何許
X75n1512_p0198c14║人，常誦首楞嚴呪，表請挫之。帝率百僚臨觀，臾華履
X75n1512_p0198c15║刃梯而上，命慧登之。慧躡刃而昇，往復無傷。慧乘勝，
X75n1512_p0198c16║命聚薪于庭，舉烈焰。慧入火聚，呼史華令入，華慚汗
X75n1512_p0198c17║不敢正視。帝大悅而罷，賜崇慧號護國三藏。後不知
X75n1512_p0198c18║終。
X75n1512_p0198c19║論曰：史華、崇慧事迹，見唐佛道論衡并高僧傳，其
X75n1512_p0198c20║信然歟！昔周穆王時，有化人自西極而來，出入火
X75n1512_p0198c21║聚，越牖透垣，千變萬化，不可名狀，世疑為佛世尊
X75n1512_p0198c22║所遣化者也。崇慧得非教所謂證應真果者，具六
X75n1512_p0198c23║通、三明、一十八變，常住世間，隨機赴感，必此之流
X75n1512_p0198c24║也歟！
X75n1512_p0199a01║本朝政和末，有道士林靈素者，本溫州人，善妖術，輔
X75n1512_p0199a02║以雷公法。甞往來不逞於宿、毫、淮、泗間，乞食諸寺，群
X75n1512_p0199a03║僧薄之。至楚州，與慧世相歐擊，訟于官，府倅石仲問
X75n1512_p0199a04║焉。喜其辯捷輕俊，脫之，置舘中，問吐納燒鍊蜚神之
X75n1512_p0199a05║術。七年正月，仲携入京，謁宰相蔡京。京致見　上，靈
X75n1512_p0199a06║素大言曰：天上有神霄玉清府，長生帝君主之。其弟
X75n1512_p0199a07║青華帝君，皆玉帝子。次有左相、僊伯。并書罰僊吏褚
X75n1512_p0199a08║慧等八百餘官，謂徽宗即長生帝君，京乃左相、僊伯，
X75n1512_p0199a09║靈素即褚慧。　上忻然信之，賜號金門羽客，作通真
X75n1512_p0199a10║宮處之。尋改天下大寺觀為神霄玉清萬壽宮，設長
X75n1512_p0199a11║生青華帝君像，置道學科。靈素見　上，必力詆釋氏，
X75n1512_p0199a12║請除之。
X75n1512_p0199a13║宣和元年正月乙卯，詔革釋氏舊名，禁銅鐃塔像。三
X75n1512_p0199a14║月，京城大水，[元/?][鼉-黽+?]出於市民廬舍。　上遣靈素治水，
X75n1512_p0199a15║久之，絕無驗，士民益懼。一日，僧伽大士忽現禁中。
X75n1512_p0199a16║上就命禳水，大士振錫登城，誦密語。頃之，水用頓減，
X75n1512_p0199a17║至竭涸，靈素頗氣沮。既而衝　皇太子節不避，太子
X75n1512_p0199a18║擊之，訴于　上。冬，十一月，乙卯，　上惡之，特放還溫
X75n1512_p0199a19║州，遂死于路。噫，若僧伽崇慧者，信乎不般涅槃，常住
X75n1512_p0199a20║世間，護持國土，垂祐生民，殆可見矣！
X75n1512_p0199a21║沙門圓澤者，寓東都慧林寺，與隱士李源厚善，慧林
X75n1512_p0199a22║即源舊第也。父憕，守東都，為祿山所害，源以故不仕，
X75n1512_p0199a23║常居寺中，與澤談噱終日。偶相率游峨嵋山，源欲自
X75n1512_p0199a24║荊州泝峽以往，澤欲由長安斜谷，源以為久絕人事，
X75n1512_p0199b01║不欲復入京師。澤不死強，遂自荊州舟次南浦，見婦
X75n1512_p0199b02║人錦襠負甖而汲者，澤望而泣曰：所不欲由此者為
X75n1512_p0199b03║是。源驚問故，澤曰：婦人孕三稔矣，遲吾為之子，不逢
X75n1512_p0199b04║則已，今既見之，無可逃者。公當以符呪助我，令速生，
X75n1512_p0199b05║三日浴兒，願公臨𮨇，以一笑為信。後十三年，於杭州
X75n1512_p0199b06║天竺寺外，當與公相見。源悲哀具浴，至暮而澤亡。婦
X75n1512_p0199b07║乳三日，源往視之，兒見源果軒渠而笑，即具以語其
X75n1512_p0199b08║家。葬訖，源返寺中。後如期自洛之吳，赴其納。至期，於
X75n1512_p0199b09║葛洪井畔，聞有牧童扣牛角而歌曰：三生石上舊精
X75n1512_p0199b10║魂，賞月吟風莫要論。慚愧情人遠相訪，此身雖異性
X75n1512_p0199b11║常存。源曰：澤公徤否？答曰：李君真信士，然世緣未盡，
X75n1512_p0199b12║且勿相近，惟勤修不惰，乃復相見。又歌曰：身前身後
X75n1512_p0199b13║事茫茫，欲話因緣恐斷腸。吳越江山尋已遍，却回煙
X75n1512_p0199b14║棹上瞿塘。遂隱不見。源復歸慧林，至長慶初，年八十
X75n1512_p0199b15║矣。御史中丞李德裕表薦曰：源天與至孝，絕心祿仕
X75n1512_p0199b16║五十餘年，常守沉默，理契深要，一辭開祈，百慮洗然。
X75n1512_p0199b17║抱此真節，弃於清世，臣竊為陛下惜之。穆宗下詔，以
X75n1512_p0199b18║源守諫議大夫，不赴，尋以壽終。
X75n1512_p0199b19║十年，國師慧忠將終，耽源問：百年後有人問極則事
X75n1512_p0199b20║作麼生？忠曰：幸自可怜生，須要箇護身符子作麼？乃
X75n1512_p0199b21║入辭代宗。代宗曰：師滅度後，弟子將何所記？忠曰：告
X75n1512_p0199b22║檀越造取一所無縫塔。帝曰：請師塔樣。忠良久曰：會
X75n1512_p0199b23║麼？帝曰：不會。忠曰：貧道去後，有侍者應真却知此事。
X75n1512_p0199b24║以十二月九日右脇而寂。門弟子奉全身於黨子谷
X75n1512_p0199c01║建塔，賜諡大證禪師。帝尋召應真入內，舉前語問之。
X75n1512_p0199c02║真良久曰：聖上會麼？帝曰：不會。真述偈曰：湘之南，潭
X75n1512_p0199c03║之北，中有黃金充一國。無影樹下合同舡，瑠璃殿上
X75n1512_p0199c04║無知識。代宗甞在便殿，指天下觀軍容使魚朝恩謂
X75n1512_p0199c05║忠曰：朝恩亦解些子佛法。朝恩即問忠曰：何者是無
X75n1512_p0199c06║明？無明從何而起？忠曰：佛法衰相今現。帝曰：何也？忠
X75n1512_p0199c07║曰：奴也解問佛法，豈非衰相今現？朝恩色大怒。忠曰：
X75n1512_p0199c08║即此是無明，無明從此起。朝恩復抗聲曰：有人言師
X75n1512_p0199c09║今是佛，得否？忠曰：朝廷有人言汝是天子，果否？朝恩
X75n1512_p0199c10║伏地曰：死罪，死罪。朝恩實非天子。忠曰：我不是佛，所
X75n1512_p0199c11║以二尊不並化。朝恩曰：師應長作凡夫，無成佛時耶？
X75n1512_p0199c12║忠曰：我向後必當作佛，汝姓什麼？朝恩曰：姓魚。忠曰：
X75n1512_p0199c13║我向後作佛，不名慧忠。汝向後若作天子，改却姓，莫
X75n1512_p0199c14║不姓魚否？朝恩仍伏地曰：死罪，死罪。朝恩此去，實不
X75n1512_p0199c15║敢向師論佛法。忠謂帝曰：幾怕殺此奴。
X75n1512_p0199c16║論曰：古云：傳聖道者不北面，有盛德者無臣禮。大
X75n1512_p0199c17║曆初，魚朝恩以中貴秉天下兵權，帝以舊恩優容
X75n1512_p0199c18║之，遂驕蹇抗敵，一時雖郭尚父猶憚之，莫敢誰何，
X75n1512_p0199c19║可謂權侔人主，而富貴震天下。忠乃以奴呼之。未
X75n1512_p0199c20║幾，朝恩果以罪伏誅。茲可以想見忠之識量，謂之
X75n1512_p0199c21║國師，不是過也。佛世尊曰：我為法王，於法自在。嗚
X75n1512_p0199c22║呼！忠殆庶幾焉。
X75n1512_p0199c23║十二年，宰相元載．王縉有罪。載伏誅，籍其家，鍾乳五
X75n1512_p0199c24║百兩、胡椒八百斛，他物稱是。縉貶括州刺史。縉素奉
X75n1512_p0200a01║佛，不茹葷，晚節尤謹。妻死，以第為佛祠。初，帝未知重
X75n1512_p0200a02║佛，每從容問縉所以然，縉必開陳福業報應，帝意向
X75n1512_p0200a03║之。由是宮中祀佛，梵唄齋重無少懈。群臣承風旨，言
X75n1512_p0200a04║死生報應，故人事置而不修。議者以縉與杜鴻漸泥
X75n1512_p0200a05║佛太過云。
X75n1512_p0200a06║十四年，天柱山崇慧禪師示寂。師彭州人，得法於牛
X75n1512_p0200a07║頭威禪師，後居天柱寺。僧問：達磨未來，此土還有佛
X75n1512_p0200a08║法也無？師曰：未來時且置，即今事作麼生？曰：某甲不
X75n1512_p0200a09║會。師曰：萬古長空，一朝風月。良久，又曰：闍黎會麼？自
X75n1512_p0200a10║己分上作麼生？干他達磨來與未來作麼？他家來大
X75n1512_p0200a11║似賣卜漢相似，見汝不會，為汝錐破卦文。才生吉凶，
X75n1512_p0200a12║在汝分上一切自看。僧問：如何是解卜底人？曰：汝才
X75n1512_p0200a13║出門時便不中也。問：宗門中請師舉唱。答曰：石牛長
X75n1512_p0200a14║吼真空外，木馬嘶時月隱山。問：如何是西來意？曰：白
X75n1512_p0200a15║猿抱子歸青嶂，蜂蝶銜華綠蘂間。及是遷化，肉身不
X75n1512_p0200a16║壞，數百年猶在。
X75n1512_p0200a17║時華嚴疏主澄觀，字大休，會稽夏侯氏之子。至德中，
X75n1512_p0200a18║得度具戒，即以十事自勵，曰：體不捐沙門之表，心不
X75n1512_p0200a19║違如來之制，坐不背法界之經，性不染情礙之境，足
X75n1512_p0200a20║不履尼寺之塵，脇不觸居士之榻，目不析非儀之綵，
X75n1512_p0200a21║舌不味過午之餚，手不釋圓明之珠，宿不離衣鉢之
X75n1512_p0200a22║側。從牛頭忠、徑山欽問西來宗旨，授華嚴圓教於京
X75n1512_p0200a23║都詵禪師。至大曆三年，代宗詔入內，與大辯正三藏
X75n1512_p0200a24║譯經，為潤文大德。既而辭入五臺山大華嚴寺，覃思
X75n1512_p0200b01║華嚴。以五地聖人栖身佛境，心體真如，猶於後得智，
X75n1512_p0200b02║起世俗心，學世間解。繇是愽覽六藝圖史、九流異學、
X75n1512_p0200b03║華夏訓詁、竺經梵字，及四圍五明、聖教世典等書，靡
X75n1512_p0200b04║不該洽。至是建中四年，將下笔著疏，先求瑞應。一夕，
X75n1512_p0200b05║夢金容當陽山峙，光相顒顒，因以手捧咽面門。既覺
X75n1512_p0200b06║而喜，以謂獲光明遍照之徵。自是落筆無停思，乃以
X75n1512_p0200b07║信、解、行、證分華嚴為四大科，理無不包。觀每慨舊疏
X75n1512_p0200b08║未盡經旨，唯賢首國師頗涉淵源，遂宗承之。製疏凡
X75n1512_p0200b09║歷四年而文成。又夢身為龍，矯首南臺，尾蟠北臺，宛
X75n1512_p0200b10║轉凌虗，鱗鬣耀日。須臾，變百千數，蜿蜒青冥，分散四
X75n1512_p0200b11║方而去。識者以為流通之像也。初為眾講之，感景雲
X75n1512_p0200b12║凝，停講堂庭前之空中。又為僧叡等著隨疏演義四
X75n1512_p0200b13║十卷．隨文手鏡一百卷云。
X75n1512_p0200b14║元興元年。南嶽明瓚禪師者，不知何許人。初，宰相李
X75n1512_p0200b15║泌乾元中辭入衡岳，瓚隱居上封，泌往謁之。瓚誦經，
X75n1512_p0200b16║其聲先悲棲而後悅豫。泌雅知音，因謂曰：將非避隱
X75n1512_p0200b17║者有雲霄意乎？瓚唾之曰：莫相賊，莫相賊。泌色不為
X75n1512_p0200b18║動。瓚久之見泌立候不懈，乃曰：飯未？泌曰：未也。瓚撥
X75n1512_p0200b19║火出羊食，泌與語久之，辭去。瓚撫其背曰：好做十年
X75n1512_p0200b20║宰相。至是泌用事，為帝言其高行，有詔徵之。使者至
X75n1512_p0200b21║石窟，宣麻命曰：尊者起謝恩。瓚寒涕垂頥凝坐，略不
X75n1512_p0200b22║以介意。使者歎其淳正，不之迫。回奏其事，帝咨美之，
X75n1512_p0200b23║數四不已。瓚甞著歌一篇，其辭曰：兀然無事無改換，
X75n1512_p0200b24║無事何須論一段。直心無散亂，他事不須斷。過去已
X75n1512_p0200c01║過去，未來猶莫筭。兀然無事坐，何曾有人喚。向外覔
X75n1512_p0200c02║功夫，總是癡頑漢。粮不蓄一粒，逢飯但知𫫆。世間多
X75n1512_p0200c03║事人，相趂渾不及。我不樂生天，亦不愛福田。飢來喫
X75n1512_p0200c04║飯，困來即眠。愚人笑我，智乃知焉。不是癡鈍，本體如
X75n1512_p0200c05║然。要去即去，要住即住。身披一破衲，脚著娘生袴。多
X75n1512_p0200c06║言復多語，由來轉相悞。若欲度眾生，無過且自度。莫
X75n1512_p0200c07║謾求真佛，真佛不可見。妙性及靈臺，何曾受熏鍊。心
X75n1512_p0200c08║是無事心，面是娘生面。劫石可移動，箇中無改變。無
X75n1512_p0200c09║事本無事，何須讀文字。削除人我本，冥合箇中意。種
X75n1512_p0200c10║種勞筋骨，不如林下睡兀兀。舉頭見日高，乞飯從頭
X75n1512_p0200c11║𢫫。將功用功，展轉昏蒙。取即不得，不取自通。吾有一
X75n1512_p0200c12║言，絕慮忘緣。巧說不得，只用心傳。更有一語，無過直
X75n1512_p0200c13║與。細如毫末，大無方所。本自圓成，不勞機杼。世事悠
X75n1512_p0200c14║悠，不如山丘。青松蔽日，碧㵎長流。山雲當幙，夜月為
X75n1512_p0200c15║鈎。臥藤蘿下，塊石枕頭。不朝天子，豈羨王侯。生死無
X75n1512_p0200c16║慮，更復何憂。水月無形，我常只寧。萬法皆爾，本自無
X75n1512_p0200c17║生。[一/几]然無事坐，春來草自青。
X75n1512_p0200c18║
X75n1512_p0200c19║隆興佛教編年通論卷第十八