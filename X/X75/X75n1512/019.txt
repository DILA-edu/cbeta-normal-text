X75n1512_p0201a01║隆興佛教編年通論卷第十九
X75n1512_p0201a02║隆興府石室沙門　祖琇　撰
X75n1512_p0201a03║唐
X75n1512_p0201a04║元興元年，荊溪湛然禪師臨終謂其徒曰：大道無方
X75n1512_p0201a05║無體，生歟死歟，其旨一貫。吾歸骨此山，報盡今夕，聊
X75n1512_p0201a06║與汝等談道而決。夫一念無相謂之空，無法不備謂
X75n1512_p0201a07║之假，不一不異為之中。在凡為三因，在聖為三德，爇
X75n1512_p0201a08║炷則初後同相，涉海則淺深異流。自利利人，在斯而
X75n1512_p0201a09║已，爾其志之。言訖而化。翰林梁肅題其碑陰曰：聖人
X75n1512_p0201a10║不興，必有命世者出焉。自智者以法付灌頂，頂再世
X75n1512_p0201a11║而至左溪，明道若昧，待公而發，乘此寶乘，煥然中興。
X75n1512_p0201a12║其受業身通者三十九人，而搢紳先生高位崇名、屈
X75n1512_p0201a13║體受教者數十，師嚴道尊，遐邇歸仁，自非命世亞聖，
X75n1512_p0201a14║曷以臻此？
X75n1512_p0201a15║貞元二年，翰林梁肅修天台止觀論成，著止觀統例
X75n1512_p0201a16║曰：夫止觀何為也？導萬化之理而復於實際者也。實
X75n1512_p0201a17║際者何也？性之本也。物之所以不能復者，昏與動使
X75n1512_p0201a18║之然也。照昏者謂之明，駐動者謂之靜。明與靜，止觀
X75n1512_p0201a19║之體也。在因謂之止觀，在果謂之智定。因謂之行，果
X75n1512_p0201a20║謂之成。行者，行此者也；成者，證此者也。原夫聖人有
X75n1512_p0201a21║以見惑足以喪志，動足以失方，於是乎止而觀之，靜
X75n1512_p0201a22║而明之，使其動而能靜，靜而能明，因相待以成法，即
X75n1512_p0201a23║絕待以照本，御大車以禦正，乘大事而總權，消息乎
X75n1512_p0201a24║不二之場，鼓舞於說三之域，至微以盡性，至賾而體
X75n1512_p0201b01║神。語其近，則一毫之善可通也；語其遠，則重玄之門
X75n1512_p0201b02║可闚也。用至圓以圓之，物無偏也；用至實以實之，物
X75n1512_p0201b03║無妄也。聖人舉其言，所以示也；廣其目，所以告也。優
X75n1512_p0201b04║之柔之，使自求之；擬而議之，使自至之。此止觀所由
X75n1512_p0201b05║作也。夫三諦者何也？一之謂也。空、假、中者何也？一之
X75n1512_p0201b06║目也。空、假也者，相對之義；中道也者，得一之名。此思
X75n1512_p0201b07║議之說，非至一之旨也。至一即三，至三即一，非相含
X75n1512_p0201b08║而然也，非相生而然也，非數義也，非強名也，自然之
X75n1512_p0201b09║理也。言而傳之者，迹也。理謂之本，迹謂之末。本也者，
X75n1512_p0201b10║聖人所至之地也；末也者，聖人所示之教也。由本以
X75n1512_p0201b11║垂迹，則為小為大，為通為別，為頓為漸，為顯為秘，為
X75n1512_p0201b12║權為實，為定為不定；循迹以返本，則為一為大，為圓
X75n1512_p0201b13║為實，為無住為中，為妙為第一義，是一三之蘊也。所
X75n1512_p0201b14║謂空也者，通萬法而為言者也。假也者，立萬法而為
X75n1512_p0201b15║言者也。中也者，妙萬法而為言者也。破一切惑，莫盛
X75n1512_p0201b16║乎空。建一切法，莫盛乎假。究竟一切性，莫大乎中。舉
X75n1512_p0201b17║中則無法非中，自假則何法非假，舉空則無法不空。
X75n1512_p0201b18║成之謂之三德，修之謂之三觀。舉其要，則聖人極深
X75n1512_p0201b19║研幾，窮理盡性之說乎。昧者使明，塞者使通，通則悟，
X75n1512_p0201b20║悟則至，至則常，常則盡矣。明則照，照則化，化則成，成
X75n1512_p0201b21║則一矣。聖人有以彌綸萬法而不差，旁礡萬劫而不
X75n1512_p0201b22║違，燾載恒沙而不有，復歸無物而不無。寓名之曰佛，
X75n1512_p0201b23║強號之曰覺。究其旨，解脫自在，莫大極妙之德乎。夫
X75n1512_p0201b24║三觀成功者如此。所謂圓頓者，非漸次，非不定，指論
X75n1512_p0201c01║十章之義也。十章者，恢演始末，通道之關也。五略者，
X75n1512_p0201c02║舉其弘綱，截流之津也。十境者，發動之機，立觀之諦
X75n1512_p0201c03║也。十乘者，妙用所修，發行之門也。始於正觀，而終於
X75n1512_p0201c04║見境者，義備故也。闕其餘者，非修之要也。乘者何也，
X75n1512_p0201c05║載物而運者也。十者何也，成載之事也。知其境之妙，
X75n1512_p0201c06║不行而至者，德之上也。乘一而已，豈籍夫九哉。九者
X75n1512_p0201c07║非他，相生之說，未至者之所踐也。故發心者，發無所
X75n1512_p0201c08║發。安心者，安無所安。徧破者，徧無所破。爰至餘乘，皆
X75n1512_p0201c09║不得已而說也。至於別其義例，判為章目，推而廣之
X75n1512_p0201c10║不為繁，統而簡之不為少。如連環不可解也，如貫珠
X75n1512_p0201c11║不可雜也，如懸鏡不可揜也，如通川不可遏也。議家
X75n1512_p0201c12║多門，非諍論也；按經正義，非虗說也；辯四教淺深，事
X75n1512_p0201c13║有源也；成一事因緣，理無遺也。噫！止觀其救世明道
X75n1512_p0201c14║之書乎？非夫聖智超絕，卓爾獨立，其孰能為乎？非夫
X75n1512_p0201c15║聰明深達，得意忘象，其孰能知乎？今之人乃專用章
X75n1512_p0201c16║句文字，從而釋之，又何疎漏耶？或稱不思議境與不
X75n1512_p0201c17║思議事，皆極聖之域，等覺至人，猶所未盡。若凡夫生
X75n1512_p0201c18║滅心行，三惑浩然，於言說之中，推上妙之理，是猶醯
X75n1512_p0201c19║鷄而說大鵬，夏虫之議層氷，其不可見明矣。今止觀
X75n1512_p0201c20║之說，文字萬數，廣尋果地，無益初學。豈如暗然自修，
X75n1512_p0201c21║功至自至，何必以早計為事乎？是大不然。凡所謂上
X75n1512_p0201c22║聖之域，豈隔闊遼[仁-二+敻]，與凡境杳絕歟？是惟一性而已，
X75n1512_p0201c23║得之謂悟，失之謂迷；一理而已，迷而為凡，悟而為聖。
X75n1512_p0201c24║迷者自隔，理不隔也；失者自失，性不失也。止觀之作，
X75n1512_p0202a01║所以離異同而究聖神，使群生正性而順理者也。正
X75n1512_p0202a02║性順理，所以行覺路而至妙境也。不知此教者，則學
X75n1512_p0202a03║何所入？功何所施？智何所發？譬如無目，昧于日月之
X75n1512_p0202a04║光，行於重險之處，顛踣墮落，可勝既乎？噫！去聖久遠，
X75n1512_p0202a05║賢人不出，庸昏之徒，含識而已。致使魔邪詭惑，諸黨
X75n1512_p0202a06║並熾，空有云云，為坑為穽。有膠於文句不敢動者，有
X75n1512_p0202a07║流於𣾘浪不能住者，有太遠而甘心不至者，有太近
X75n1512_p0202a08║而我身即是者，有枯木而稱定者，有竅號而稱慧者，
X75n1512_p0202a09║有奔走非道而言權者，有假於鬼神而言通者，有放
X75n1512_p0202a10║心而言廣者，有罕言而為密者，有齒舌潛傳而為口
X75n1512_p0202a11║訣者。凡此之類，自立為祖，繼祖為家，反經非聖，昧者
X75n1512_p0202a12║不覺。仲尼有言：道之不明也，我知之矣，由物累也。悲
X75n1512_p0202a13║夫！隋開皇十八年，智者去世，至皇朝建中，垂二百載，
X75n1512_p0202a14║以斯文相傳，凡五家師。其始曰灌頂，其次曰縉雲威，
X75n1512_p0202a15║又其次曰東陽小威，又其次曰左溪朗公，其五曰荊
X75n1512_p0202a16║溪然公。頂於同門中慧解第一，能奉師訓，集成此書，
X75n1512_p0202a17║蓋不以文辭為本故也。或失則繁，或得則野，當二威
X75n1512_p0202a18║之際，緘授而已，其道不行。天寶中，左溪始弘解說，而
X75n1512_p0202a19║知者蓋寡。荊溪廣以傳記數十萬言，網羅遺法，勤矣
X75n1512_p0202a20║備矣。荊溪滅後，知其說者適三四人。古人云：生而知
X75n1512_p0202a21║之者上也，學而知之者次也，困而不學又其次也。夫
X75n1512_p0202a22║生而知之者，蓋性德者也。學而知之者，天機深者也。
X75n1512_p0202a23║若其嗜欲深，耳目塞，雖學而不知，斯為下矣。令夫學
X75n1512_p0202a24║者內病於蔽，外役於煩，沒世不能通其文，數年不能
X75n1512_p0202b01║得其益，是則業文為之屨校梏足也，棼句為之簸糠
X75n1512_p0202b02║眯目也。以不能之師，教不領之弟子，止觀所以未光
X75n1512_p0202b03║大於時也。子常戚戚，於是整其宏綱，撮其機要，其理
X75n1512_p0202b04║之所存，教之所急，或易置之，或引伸之。其義之迃，其
X75n1512_p0202b05║辭之鄙，或薙除之，或潤色之。大凡浮疎之患，十愈其
X75n1512_p0202b06║九，廣略之宜，三存其一。於是祛鄙滯，導蒙童，貽諸他
X75n1512_p0202b07║人，則吾豈敢。若同見同行，且不以止觀罪我，亦無隱
X75n1512_p0202b08║乎爾。建中上元甲子首事，笔削三年，歲在析木之津，
X75n1512_p0202b09║功畢云爾。
X75n1512_p0202b10║論曰：梁肅文集二十卷，友人崔恭為之序，稱肅天
X75n1512_p0202b11║台大師元浩之門弟子也，累官太子侍講、史舘修
X75n1512_p0202b12║撰、翰林學士，卒年四十有三。凡釋氏之製作，粹美
X75n1512_p0202b13║深遠，天下無以杭敵。今觀統例之作，信哉斯言也。
X75n1512_p0202b14║厥後五十餘年，李翱習之著復性書，甞䆳窮淵源，
X75n1512_p0202b15║蓋從其規模而出，往往造端立意皆合，特引證與
X75n1512_p0202b16║開列名相差異耳。然則肅之文章，得於台教而深
X75n1512_p0202b17║遠無敵，習之從而効之。教有所謂四攝者，二公將
X75n1512_p0202b18║無同布施深妙愛語，攝化同類奇傑之士，復其性
X75n1512_p0202b19║而知有本地風光也歟？
X75n1512_p0202b20║元貞四年二月，江西馬祖大師道一示寂。師漢州十
X75n1512_p0202b21║邡人，容貌豐偉，牛行虎視，引舌過準，足下有二輪文。
X75n1512_p0202b22║遇懷讓禪師，密契心法。始自建陽遷臨川，次南康，所
X75n1512_p0202b23║至聚徒說法，剏建禪林。大曆中，始居豫章開元寺。甞
X75n1512_p0202b24║示眾曰：汝等諸人，各信自心是佛，此心即佛。達磨大
X75n1512_p0202c01║師自南天竺國來此中華，傳上乘一心之法，令汝等
X75n1512_p0202c02║開悟。又引楞伽經文，以印眾生心地。恐汝顛倒，不自
X75n1512_p0202c03║信此一心之法，各各有之。故楞伽經云：佛語心為宗，
X75n1512_p0202c04║無門為法門。又云：夫求法者，應無所求。心外無別佛，
X75n1512_p0202c05║佛外無別心。不取善，不取惡，淨穢兩邊，都不依怙。達
X75n1512_p0202c06║罪性空，念念不可得，無自性故。故云三界唯心。森羅
X75n1512_p0202c07║及萬像，一法之所印。凡所見色，即是見心。心不自心，
X75n1512_p0202c08║因色故有。但隨時言說，即事即理，都無所礙。菩提道
X75n1512_p0202c09║果，亦復如是。於心所生，即名為色。知色空故，生即無
X75n1512_p0202c10║生。若了此意，乃可隨時著衣喫食，長養聖胎。任運過
X75n1512_p0202c11║時，復有何事？汝受吾教，聽吾偈曰：心地隨時說，菩提
X75n1512_p0202c12║亦只寧。事理俱無礙，當生即不生。師於開元示寂。先
X75n1512_p0202c13║是師甞經由豫章泐潭之石門，愛其山水奇勝，洞壑
X75n1512_p0202c14║平坦，𮨇謂其徒曰：吾朽質之日，歸骨于此。至是門弟
X75n1512_p0202c15║子奉靈骨舍利，建道場于石門。相國權德輿為之碑，
X75n1512_p0202c16║宣宗賜諡大寂禪師。得法弟子凡百三十有九人，各
X75n1512_p0202c17║為一方宗主，轉化無窮。禪宗至此，大盛于世。
X75n1512_p0202c18║大珠慧海禪師者，建州人。初參馬祖，祖問：從何處來？
X75n1512_p0202c19║曰：越州大雲寺來。祖曰：來此擬須何事？曰：來求佛法。
X75n1512_p0202c20║祖曰：自家寶藏不𮨇，拋家散走作什麼？我這裏一物
X75n1512_p0202c21║也無，求什麼佛法？師遂禮拜，問：那箇是慧海自家寶
X75n1512_p0202c22║藏？祖曰：即今問我者，是汝寶藏。一切具足，更無欠少，
X75n1512_p0202c23║使用自在，何假向外求覔？師於言下自識本心，不由
X75n1512_p0202c24║知覺。禮謝畢，服勞久之。後以受業師年老，歸奉養，乃
X75n1512_p0203a01║晦迹藏用，外現癡訥。撰頓悟入道要門一卷，為好事
X75n1512_p0203a02║竊出。及馬祖見之，即告眾曰：越州有大珠，圓明光透，
X75n1512_p0203a03║自在無遮障處也。眾中有知師本姓朱者，遂共尋訪。
X75n1512_p0203a04║師繇是道望顯著，說法波翻海湧，浩然無礙。有頓悟
X75n1512_p0203a05║門及廣語行于世。
X75n1512_p0203a06║六年，石頭希遷禪師示寂。師得法於青原。天寶中，居
X75n1512_p0203a07║衡山南寺。寺東有石，其狀如臺，乃結庵其上，時號石
X75n1512_p0203a08║頭和尚。南嶽鬼神多見身聽法，師皆與之授戒。大曆
X75n1512_p0203a09║中，江西主大寂．湖南主石頭，往來憧憧，並湊二大士
X75n1512_p0203a10║之門。甞示眾曰：吾之法門，先佛傳授。不論禪定精進，
X75n1512_p0203a11║唯達佛之知見，即心即佛。心．佛．眾生．菩提．煩惱，名異
X75n1512_p0203a12║體一。汝等當知，自己心靈，體離斷常，性非垢淨。湛然
X75n1512_p0203a13║圓滿，凡聖齊同。應用無方，離心意識。三界六道，唯自
X75n1512_p0203a14║心現。水月鏡像，豈有生滅。汝等知之，無所不備。師初
X75n1512_p0203a15║閱肇論云：會萬物為己者，其唯聖人乎。遂豁然曰：聖
X75n1512_p0203a16║人無己，靡所不己。因著參同契。其辭曰：竺土大僊心，
X75n1512_p0203a17║東西密相付。人根有利鈍，道無南北祖。靈源明皎潔，
X75n1512_p0203a18║枝派暗流注。執事元是迷，契理亦非悟。門門一切境，
X75n1512_p0203a19║回互不回互。回而更相涉，不爾依位住。色本殊質像，
X75n1512_p0203a20║聲元無樂苦。暗合上中言，明明清濁句。四大性自復，
X75n1512_p0203a21║如子得其母。火熱風動搖，水濕地堅固。眼色耳音聲，
X75n1512_p0203a22║鼻香舌醎醋。然依一一法，依根葉分布。本末須歸宗，
X75n1512_p0203a23║尊卑用其語。當明中有暗，勿以暗相遇。當暗中有明，
X75n1512_p0203a24║勿以明相覩。明暗各相對，比如前後步。萬物自有功，
X75n1512_p0203b01║當言用及處。事存函蓋合，理應箭鋒拄。承言須會宗，
X75n1512_p0203b02║勿自立規矩。觸目不會道，運足焉知路。進步非遠近，
X75n1512_p0203b03║迷隔山河固。謹白參玄人，光陰莫虗度。
X75n1512_p0203b04║論曰：石頭參同契頌，清涼大法眼注之，其深禪妙
X75n1512_p0203b05║句，使人讀之三歎不已。黃山谷曰：甞問衲子牧護
X75n1512_p0203b06║歌是何等語，而皆不能說。後見劉夢得作夔州刺
X75n1512_p0203b07║史時，樂府有牧護歌，似是賽神曲，然亦不可曉。及
X75n1512_p0203b08║在黔中，聞賽神者夜歌曰：聽說儂家牧護。至末後
X75n1512_p0203b09║云：莫酒燒錢歸去。乃知蘇溪嘉州人，故作此歌，學
X75n1512_p0203b10║巴人曲，猶石頭學魏伯陽作參同契也。予謂山谷
X75n1512_p0203b11║說牧護歌則已然矣，至參同契乃幽贊曹溪密旨，
X75n1512_p0203b12║而建立石頭宗風，真萬世不刊之典也，奚暇學人
X75n1512_p0203b13║而為之哉？
X75n1512_p0203b14║十二年，宣河東節度使禮部尚書李詵，備禮迎法師
X75n1512_p0203b15║澄觀入京。觀至，有旨命同罽賓三藏般若，翻譯烏茶
X75n1512_p0203b16║國所進華嚴。後分梵夾，帝親預譯場。一日不至，即差
X75n1512_p0203b17║僧寂光依僧欲云：皇帝國事因緣，如法僧事，與欲清
X75n1512_p0203b18║淨。觀承睿旨，翻宣既就，進之。帝命開示華嚴宗旨，群
X75n1512_p0203b19║臣大集。觀陞高座曰：我皇御宇，德合乾坤，光宅萬方，
X75n1512_p0203b20║重譯來貢。東風入律，西天輸越海之誠；南印御書，北
X75n1512_p0203b21║闕獻朝宗之敬。特迴明詔，再譯真詮，光闡大猷，增輝
X75n1512_p0203b22║新理。澄觀顧多天幸，欽屬盛明，奉詔譯場，承旨幽贊，
X75n1512_p0203b23║抃躍兢惕，三復竭愚。露滴天地，喜含百川之味；塵培
X75n1512_p0203b24║華嶽，無增萬仞之高。極虗空之可度，體無邊涯，大也；
X75n1512_p0203c01║竭滄溟而可飲，法門無盡，方也；碎塵剎而可數，用無
X75n1512_p0203c02║能測，廣也；離覺所覺，朗萬法之幽邃，佛也；芬敷萬行，
X75n1512_p0203c03║榮耀眾德，華也；圓茲行德，飾彼十身，嚴也；貫攝玄微，
X75n1512_p0203c04║以成真光之彩，經也。總斯七字，為一部之宏綱。將契
X75n1512_p0203c05║本性，非行莫階，故說普賢無邊勝行，行起解絕，智證
X75n1512_p0203c06║圓明，無礙融通，現前受用。帝大悅，賜觀紫方袍，號教
X75n1512_p0203c07║授和尚。其後相國齊抗．鄭餘慶．高郢請撰華嚴綱要
X75n1512_p0203c08║三卷，相國李吉甫．侍郎歸登．駙馬杜琮請述正要一
X75n1512_p0203c09║卷，又為南康王韋皐．相國武元衡著法界觀玄鏡一
X75n1512_p0203c10║卷，僕射高崇文請著鏡燈說文一卷，司徒嚴綬．司空
X75n1512_p0203c11║鄭元．刺史陸長源請撰三聖圓融觀一卷，節度使薛
X75n1512_p0203c12║華．觀察使孟簡．中書錢徽．拾遺白居易．給事杜羔等
X75n1512_p0203c13║請製七處九會華藏界圖心鏡說文十卷，又與僧錄
X75n1512_p0203c14║靈䆳大師、十入首座、十寺、三學上流製華嚴．圓覺．四
X75n1512_p0203c15║分．中觀等經律論關脉三十餘部，皆古錦鈍金，隨器
X75n1512_p0203c16║任用云。
X75n1512_p0203c17║釋皎然者，字晝，謝靈運十世之孫。有逸才，風度凝遠，
X75n1512_p0203c18║尤長於詩。為大師顏魯公．相國于頔、名士韋蘇州．吳
X75n1512_p0203c19║季德．李華．梁肅諸公所敬，結為林下交。時陸羽隱松
X75n1512_p0203c20║江，扁舟放浪，每至霅川，見晝必清談，終日忘返，天下
X75n1512_p0203c21║士大夫服其標致。然耻以文章名世，甞歎曰：使有宣
X75n1512_p0203c22║尼之博識，胥臣之多聞，終日目前，矜道侈義，適足以
X75n1512_p0203c23║擾真性。豈若松岩雲月，禪坐相偶，無言而道合，至靜
X75n1512_p0203c24║而性同，吾將入杼山矣。於是裒所著詩文火之。後中
X75n1512_p0204a01║丞李洪刺湖州，枉駕訪晝，請及詩文，曰：貧道役筆硯
X75n1512_p0204a02║二十餘年，一無所得，冥搜物累，徒起我人，今弃之久
X75n1512_p0204a03║矣。洪搜之民間，僅得十卷。皎然沒，相國于頔序之，進
X75n1512_p0204a04║于朝，德宗詔藏秘閣。
X75n1512_p0204a05║律師靈澈，居越州雲門寺，一時公卿負才望，若劉長
X75n1512_p0204a06║卿．嚴維．皇甫曾，皆投刺結友。澈詩句與皎然．僧標齊
X75n1512_p0204a07║名，甞有辭韋蘇州山邊水邊待月明之句，皎然稱賞，
X75n1512_p0204a08║以為絕倫。中丞包公亦歎曰：見澈公山水之句，令人
X75n1512_p0204a09║閣笔。著律宗行源二十一卷。初，澈游京師，名聞輦轂，
X75n1512_p0204a10║緇流嫉其盛，造飛語激動中貴人，浸誣得罪，徙汀州，
X75n1512_p0204a11║入會稽，遂終老於吳越間。相國權德輿以序餞之曰：
X75n1512_p0204a12║昔廬山遠公．鍾山約公，皆以文章廣心地，用贊後學，
X75n1512_p0204a13║俾學者乘理以詣，因言而悟，得非玄律之一派乎？吳
X75n1512_p0204a14║興長老晝公，掇六藝之菁英，首冠方外，入其室者，有
X75n1512_p0204a15║沃州澈上人。上人心冥空無，而迹寄文字，故語甚夷
X75n1512_p0204a16║易，如不出常境，而諸生思慮終不可至。其變也，如風
X75n1512_p0204a17║松迭韵，氷玉相扣，層蜂千仞，下有金碧，𢥠鄙夫之目，
X75n1512_p0204a18║初不敢視，三復則淡然天和，晦於其中。故觀其容，鑒
X75n1512_p0204a19║其詞，知其心，不待境靜而靜。況會稽山水，自古勝絕，
X75n1512_p0204a20║東晉逸民，多遁世于此。夏五月，上人自鑪峰言旋，復
X75n1512_p0204a21║于是邦。予知夫拂方袍，坐輕舟，泝沿鏡中，靜得佳句，
X75n1512_p0204a22║然後彌入空寂，萬慮洗然，則向之境物，又其稊稗也。
X75n1512_p0204a23║鄙人方景行企向之不暇，烏敢以離群為歎哉！德輿
X75n1512_p0204a24║又與玄禪師厚善，玄辭歸天竺寺，德輿以序餞之曰：
X75n1512_p0204b01║度門之教，根於空寂，因修以取證，階有以及無，不踐
X75n1512_p0204b02║精深之習，而悟虗無之理者，未之有也。未得謂得，則
X75n1512_p0204b03║其病歟！僕久味斯法，思與言者，既而得玄禪師。禪師
X75n1512_p0204b04║早誦大乘經數萬言，晚得觀門之學，今則色空如一，
X75n1512_p0204b05║哀樂不入矣。桑門之患，為外見所雜；既得之患，為內
X75n1512_p0204b06║見所縛。今玄公翛然二見之間，不外不內，冥夫至妙，
X75n1512_p0204b07║身戒心慧，合於無倪。且以勾吳山水之絕境，天竺又
X75n1512_p0204b08║經行之淨界，振錫而往，其心浩然。蓋隨緣生興，觸物
X75n1512_p0204b09║成化，而不為外塵所引也。幅巾男子權德輿稽首。
X75n1512_p0204b10║僧標者，幼而神，字清茂。甫七歲，甞戲于門，有異沙門
X75n1512_p0204b11║見之，撫其頂曰：目秀如青蓮，真吾門之威鳳。苟能捨
X75n1512_p0204b12║家，必有重名。不然，乘雲霓，薄天漢，不可得而知也。父
X75n1512_p0204b13║母聞而大喜，即使出家。至德中，肅宗有旨：白衣能誦
X75n1512_p0204b14║經七百紙者，許度為僧。標首中此選。後習毗尼，有高
X75n1512_p0204b15║行。結庵杭之西嶺，吳中士大夫雅與之游。而相國李
X75n1512_p0204b16║吉甫．僕射韓皐．尚書孟簡與之結塵外交。吳人為之
X75n1512_p0204b17║語曰：杭之標，摩雲霄。越之澈，洞氷雪。霅川晝，能清秀。
X75n1512_p0204b18║右庶子李益甞得標所為樂府，持歸京師，以為誇耀。
X75n1512_p0204b19║景陵陸羽見標，稱之曰：日月雲霞，吾知為天標。山川
X75n1512_p0204b20║草木，吾知為地標。推能歸美，吾知為德標。閑居趣寂，
X75n1512_p0204b21║得非名實在公乎。杭人尊之而不名，呼西嶺和尚。
X75n1512_p0204b22║十五年四月，帝誕節，敕有司備儀輦，迎教授和尚澄
X75n1512_p0204b23║觀入內殿，闡揚華嚴宗旨。觀陞高座曰：大哉真界，萬
X75n1512_p0204b24║法資始。包空有而絕相，入言象而無迹。妙有得之而
X75n1512_p0204c01║不有，真空得之而不空，生滅得之而真常，緣起得之
X75n1512_p0204c02║而交映。我佛得之，妙踐真覺，廓淨塵習，寂寥於萬化
X75n1512_p0204c03║之域，動用於一虗之中，融身剎以相含，流聲光而遐
X75n1512_p0204c04║燭。我皇得之，靈鑒虗極，保合大和，聖文掩於百生，淳
X75n1512_p0204c05║風扇於萬國，敷玄化以覺夢，垂天真以性情。是知不
X75n1512_p0204c06║有大虗，曷展無涯之照；不有真界，豈淨等空之心。華
X75n1512_p0204c07║嚴教者，即窮斯旨趣，盡其源流，故恢廓宏遠，包納冲
X75n1512_p0204c08║䆳，不可得而思議矣。指其源也，情塵有經，智海無外，
X75n1512_p0204c09║妄惑非取，重玄不空。四句之火莫焚，萬法之門皆入。
X75n1512_p0204c10║冥二際於不一，動千變而非多。事理交徹而兩忘，性
X75n1512_p0204c11║相融通而無盡。若秦鏡之㸦照，猶帝珠之相含。重重
X75n1512_p0204c12║交光，歷歷齊現。故得圓至功於頃刻，見佛境於塵毛。
X75n1512_p0204c13║諸佛心內眾生，新新作佛；眾生心中諸佛，念念證真。
X75n1512_p0204c14║一字法門，海墨書而不盡；一毫之善，空界盡而無窮。
X75n1512_p0204c15║語其定也，冥一心於無心，即萬動而常寂。海湛真智，
X75n1512_p0204c16║光含性空，星羅法身，影落心水。圓音非叩而長演，果
X75n1512_p0204c17║海離念而心傳，萬行忘照而齊修，漸頓無得而雙入。
X75n1512_p0204c18║雖四身廣被，八難頓超，而一極唱高，二乘絕聽。當其
X75n1512_p0204c19║器也，百城詢友，一道棲神，明正為南，方盡南矣。益我
X75n1512_p0204c20║為友，人皆友焉。遇三毒而三德圓，入一塵而一心淨，
X75n1512_p0204c21║千化不變其慮，萬境順通于道。契文殊之妙智，宛是
X75n1512_p0204c22║初心；入普賢之玄門，曾無別體。失其旨也，徒修因於
X75n1512_p0204c23║曠劫；得其門也，等諸佛於一朝。諦觀一塵，法界在掌，
X75n1512_p0204c24║理深智遠，識昧辭單，塵黷聖聦，退座而已。帝時默湛
X75n1512_p0205a01║海印，朗然大覺，𮨇謂群臣曰：朕之師言雅而簡，辭典
X75n1512_p0205a02║而富，扇真風於第一義天，能以聖法清涼朕心，仍以
X75n1512_p0205a03║清涼賜為國師之號。朕思從來執身心我人及諸法
X75n1512_p0205a04║定相，斯為甚倒。群臣再拜稽首，頂奉明命。繇是中外
X75n1512_p0205a05║台輔重臣，咸以八戒禮而師之。
X75n1512_p0205a06║論曰：儒者韓退之有送澄觀詩，雖美其才能，而禮
X75n1512_p0205a07║甚倨。凡吾徒先達，皆以謂觀七帝門師，退之不應
X75n1512_p0205a08║凌篾君父之師，然非也。蓋觀以貞元十三年被召，
X75n1512_p0205a09║至是始稱國師。退之由宣武、武寧二節度推官，入
X75n1512_p0205a10║為四門愽士，轉監察御史，以罪貶山陽令。行次洛
X75n1512_p0205a11║陽，贈觀詩，蓋在洛陽時作也。是時觀未赴召，而退
X75n1512_p0205a12║之由御史罷，而與之詩禮倨，固士大夫待吾人之
X75n1512_p0205a13║常態也。或謂退之嫉觀名盛，故冐其名，與之詩而
X75n1512_p0205a14║厭之。或謂當時別有同名者，是皆不然。當以出處
X75n1512_p0205a15║顯晦考之，則輕重之情見矣。凡自觀位國師之後，
X75n1512_p0205a16║壽至一百有二歲而亡，雖當代賢宰相齊抗．高郢．
X75n1512_p0205a17║鄭餘慶．武元衡．裴度諸公，皆稱門弟子，執經問大
X75n1512_p0205a18║義，豈退之獨倨見哉？
X75n1512_p0205a19║是歲，廬山東林律大德熙怡卒。許堯佐製其碑曰：大
X75n1512_p0205a20║師熙怡，姓曹氏，桂陽人也。舊勳前烈，垂休積慶，史氏
X75n1512_p0205a21║詳之矣。夫真如不遠，其要在乎無垢；妙理不深，其要
X75n1512_p0205a22║在乎見性。本於真實，暢其虗無，俾聆芳咀潤，孜孜請
X75n1512_p0205a23║益，則大師之教也。大師體識深靜，風度端敏，受具戒
X75n1512_p0205a24║於南嶽，修律儀於東林。常趺坐一室，而四方學者，差
X75n1512_p0205b01║肩繼踵，發此柔軟，納其歸依。堯言玉振，微文氷釋，故
X75n1512_p0205b02║崇德雅美，臨壇持法，垂五十年。甞以至德初，𨽻東林
X75n1512_p0205b03║寺，居耶舍塔院，數逾二紀。而信心長者，懷甘奉贄，紛
X75n1512_p0205b04║然並進，監厨守藏，不遑祇受。既而悉歸精舍，頒于眾
X75n1512_p0205b05║僧。大師率同門人，布衣糲食而已。故推己以見相，因
X75n1512_p0205b06║相而歸空，搜閱精微，鑽研旨要。甞苦背悶，而針石不
X75n1512_p0205b07║能及也。故於中夜，累歎有神人撫背，殊形駭物，斯須
X75n1512_p0205b08║乃去。自茲窮討經論，切磋心要，加以律儀端靜，受持
X75n1512_p0205b09║勤至，感通之應，故難盡書。至於山鹿歸仁，林鳥効祉，
X75n1512_p0205b10║火師之室，不足駭也。大曆五年，躋五老峰，望彭蠡，臨
X75n1512_p0205b11║瀑布，乃剏凌雲精舍，為經行之地。旁引泉竇以滌塵
X75n1512_p0205b12║迷，近躡松壑以求清涼，丹崖雲岫，勢若屏牖。然趨風
X75n1512_p0205b13║望景，攀危輦重，翼如而至者，難以數記。積十餘年，乃
X75n1512_p0205b14║至大林精廬，淬法刃，燃慧炬，俾夫恂恂圍繞者，割其
X75n1512_p0205b15║縛，導其迷，洗然而自得。貞元中，歸東林戒壇院，以吾
X75n1512_p0205b16║道已成，吾教已行，十五年秋七月，召門弟子曰：吾隨
X75n1512_p0205b17║化還。須臾寂滅，僧﨟五十，報齡七十一。大師精貫六
X75n1512_p0205b18║藝，旁達百氏，甞與故太師魯國公顏真卿．故丞相趙
X75n1512_p0205b19║公憬、故御史大夫盧公群．今吏部侍郎楊公於陵為
X75n1512_p0205b20║參禪之侶，幽鍵洞發，玄言兩得，門人法粲等十餘人
X75n1512_p0205b21║傳其教焉。高僧傳誌熙怡，異迹尤多，而堯佐之文美
X75n1512_p0205b22║雅，故錄其文而不載其傳。
X75n1512_p0205b23║十六年，逸士劉軻游廬山之黃石岩，遇高僧，異之，因
X75n1512_p0205b24║為記曰：古老有言：太極之氣，積成山嶽，洩為小瀆。然
X75n1512_p0205c01║則匡阜之境，其大者乎？庚辰歲，山客劉軻來拾怪異，
X75n1512_p0205c02║自麓至頂，却下半里餘，次于黃石岩。岩中有棲禪子，
X75n1512_p0205c03║不知其幾臘，乃蹟其輕重，頗見其宅心之地。及問其
X75n1512_p0205c04║住年，但以手指松桂曰：毫髮我植，今環人臂，烏飛兔
X75n1512_p0205c05║走，吾復何齒？矧卯戎之昏日，霜炎之凍灰，生落之榮
X75n1512_p0205c06║顇，去留之㳂泝，雖云云自彼，而於我蔑如也。於戲！向
X75n1512_p0205c07║非岩房峭絕，僧行孤峙，則人境兩失其宜也，復何言
X75n1512_p0205c08║哉？觀夫雲煙雜乎履寫，嵐靄生於襟袖，群形浩擾，併
X75n1512_p0205c09║人眸子。每煙雨初霽，山光澄練，泠泠僊語，如在耳右。
X75n1512_p0205c10║況又聳淩，競上冥冥，焉知不能與洪崖接袂，浮丘連
X75n1512_p0205c11║駕，盈縮造化，吐納顥氣，絕慚顏於厚面，遠喧卑於臊
X75n1512_p0205c12║穢乎？不得而然者，蓋鈎也，餌也。名為利鈎，利為名餌，
X75n1512_p0205c13║吞鈎食餌，手足覊鎻，彼焉得跳躍於此乎？夫禪子脫
X75n1512_p0205c14║去桎梏，四支宣展，動與雲無心，靜將石何機？物我一
X75n1512_p0205c15║致，端邪徑寒，僕所謂非斯人不能住斯境也。禪師生
X75n1512_p0205c16║宜春，姓黃氏，名常進。以師久住，遂以其姓易其岩名
X75n1512_p0205c17║焉。
X75n1512_p0205c18║
X75n1512_p0205c19║隆興佛教編年通論卷第十九