X75n1512_p0206a01║隆興佛教編年通論卷第二十
X75n1512_p0206a02║隆興府石室沙門　祖琇　撰
X75n1512_p0206a03║唐
X75n1512_p0206a04║貞元十七年，南嶽雲峰律師法證示寂。師族郭氏，色
X75n1512_p0206a05║厲而仁，行峻而周，道廣而不尤，功高而不有，毅然居
X75n1512_p0206a06║山之北峰，以為儀表。世之所謂賢人大臣者，至南方，
X75n1512_p0206a07║咸用嚴事。由其內者，聞大師之言律義，莫不震動悼
X75n1512_p0206a08║懼，如聽誓命；由其外者，聞大師之稱道要，莫不悽[希*ㄆ]
X75n1512_p0206a09║忻踴，如獲肆宥。故時推人師，則專其首；詔求教宗，則
X75n1512_p0206a10║冠其位。凡度學者五萬人。壽七十有八，僧臘五十七。
X75n1512_p0206a11║河東柳子厚銘其塔，復為之碑曰：乾元元年某月日，
X75n1512_p0206a12║皇帝曰：予欲俾慈仁怡愉，洽于生人，惟浮圖道允廸。
X75n1512_p0206a13║乃命五嶽，求厥元德，以儀于下。惟茲嶽上于尚書，其
X75n1512_p0206a14║首曰雲峰大師法證。凡蒞事五十年，貞元十七年乃
X75n1512_p0206a15║沒。其徒曰詮．曰遠．曰振．曰巽．曰素，凡三千餘人。其長
X75n1512_p0206a16║老咸來言曰：吾師軌行峻特，器宇弘大。有來受律者，
X75n1512_p0206a17║吾師示以尊嚴整齊，明列義類，而人知其所不為；有
X75n1512_p0206a18║來求道者，吾師示以高廣通達，一其空有，而人知其
X75n1512_p0206a19║所必至。元臣碩老，稽首受教。髫童毀齒，踴躍執役。故
X75n1512_p0206a20║從吾師之命而度者，凡五萬人。吾師冬不襖裘，飢不
X75n1512_p0206a21║豐食。每歲會其類，讀群經，俾聖言必出，有以見其大。
X75n1512_p0206a22║又率其伍，伐木輦土，作佛塔廟洎經典，俾像法益廣，
X75n1512_p0206a23║有以見其用。將沒，告門人曰：吾自始學至去世，未甞
X75n1512_p0206a24║有作焉。然後知其動無不虗，靜無不為。生而知未始
X75n1512_p0206b01║來，沒而知未始往也。其道備矣。願刻山石，知教之所
X75n1512_p0206b02║以大。其詞曰：師之教，尊嚴有耀，恭天子之詔，維大中
X75n1512_p0206b03║以告，後學是効。師之德，簡峻淵默，柔慧以直，渙焉而
X75n1512_p0206b04║不積，同焉而皆得，茲道惟則。師之功，勤勞以庸，維奧
X75n1512_p0206b05║秘必通，以興祠宮，遐邇攸從。師之族，由號而郭，世德
X75n1512_p0206b06║有奕，從佛於釋。師之壽，七十有八，惟終始罔闕，丕冒
X75n1512_p0206b07║遺烈。厥徒蒸蒸，惟大教是膺，惟憲言是懲。溥愽恢弘，
X75n1512_p0206b08║如川之增，如雲之興，如嶽之不崩，終古其承之。
X75n1512_p0206b09║十九年，隱士陸羽卒。羽，字鴻漸。初為沙門，得之水濵，
X75n1512_p0206b10║畜之。既長，以易自筮，得蹇之漸，曰：鴻漸于陸，其羽可
X75n1512_p0206b11║用以為儀。乃以陸為姓氏，名而字之。師教以旁行書，
X75n1512_p0206b12║答曰：終鮮兄弟，而絕後嗣，得為孝乎？逃去，為優人。天
X75n1512_p0206b13║寶中，大守李齊物異之，授以書。㒵侻陋，口吃而辯。上
X75n1512_p0206b14║元中，隱苕溪，與沙門道標．皎然善，自號桑苧翁，闔門
X75n1512_p0206b15║著書。召拜太子文學，不就。嗜茶，著茶經三卷，言茶之
X75n1512_p0206b16║原、之法、之具尤備。天益知飲茶矣。時鬻茶者至，陶羽
X75n1512_p0206b17║形，置置突間，祀之為茶神。初，開元中，有逸人王休者，
X75n1512_p0206b18║居太白山。每至冬，取溪水，敲其精瑩者煑茗，共客飲
X75n1512_p0206b19║之。時覺林寺僧志崇取茶三等，以驚雷[竺-二+友]自奉，以萱
X75n1512_p0206b20║草帶供佛，以紫茸香待客。赴茶者至，以油囊盛其餘
X75n1512_p0206b21║滴以歸。復有常伯熊者，因盧全茶詩，深信飲茶之益，
X75n1512_p0206b22║乃取羽之論，復廣著茶功。御史李季卿宣慰江南，知
X75n1512_p0206b23║伯熊善煑茶，召之。伯熊執器而前，季卿為再舉杯。時
X75n1512_p0206b24║又有舉羽者，召之。羽野服挈具而入，季卿不為禮。羽
X75n1512_p0206c01║愧之，更著毀茶論。其後尚茶成風，致回紇入朝，軀馬
X75n1512_p0206c02║市茶焉。
X75n1512_p0206c03║是歲，東都聖善寺大師凝公卒，翱林白居易作八漸
X75n1512_p0206c04║偈弔之。其序曰：居易甞求心要於師，師賜教焉。曰觀、
X75n1512_p0206c05║曰覺、曰定、曰慧、曰明、曰通、曰濟、曰捨，繇是入於耳，貫
X75n1512_p0206c06║於心。嗚呼！今師之報身則化，師之八言不化。至哉八
X75n1512_p0206c07║言，實無生忍觀之漸門也。故自觀至捨，次而贊之，廣
X75n1512_p0206c08║一言為一偈，謂之八漸偈。蓋欲以發揮師之心教，且
X75n1512_p0206c09║明居易不敢失墜也。既而升于堂，禮于牀，跪而唱，泣
X75n1512_p0206c10║而去。偈曰：觀。　以心中眼，觀心外相。從何而有？從何
X75n1512_p0206c11║而喪？觀之又觀，則辨真妄。　覺。　惟真常在，為妄所
X75n1512_p0206c12║蒙。真妄苟辨，覺生其中。不離妄有，而得真空。　定。
X75n1512_p0206c13║真若不滅，妄即不起。六根之源，湛如止水。是為禪定，
X75n1512_p0206c14║乃脫生死。　慧。　專之以定，定猶有繫。濟之以慧，慧
X75n1512_p0206c15║則無滯。如珠在盤，盤定珠慧。　明。　定慧相合，合而
X75n1512_p0206c16║後明。照彼萬物，物無遺形。如大闤鏡，有應無情。　通。
X75n1512_p0206c17║　慧至乃明，明則不昧。明至乃通，通則無礙。無礙者
X75n1512_p0206c18║何？變化自在。　濟。　通力不常，應念而變。二相非有，
X75n1512_p0206c19║隨求而見。是大慈悲，以一濟萬。　捨。　眾苦既濟，大
X75n1512_p0206c20║悲亦捨。苦既非真，悲亦是假。是故眾生，實無度者。
X75n1512_p0206c21║時盤山寶積禪師示徒曰：夫心月孤圓，光吞萬象。光
X75n1512_p0206c22║拜照境，境亦非存。光境俱亡，復是何物？禪德！譬如擲
X75n1512_p0206c23║劒長空，莫論及之不及，斯乃空輪無迹，劒刃無虧。若
X75n1512_p0206c24║能如是，心心無知，全心即佛，全佛即人，人佛無異，始
X75n1512_p0207a01║為道矣。禪德！可中學道，似地擎山，不知山之孤峻；如
X75n1512_p0207a02║石含玉，不知玉之無瑕。若如此者，是名出家。故導師
X75n1512_p0207a03║云：法本不相礙，三際亦復然。所以靈源獨耀，道絕無
X75n1512_p0207a04║生。大智非明，真空無迹。真如凡聖，皆是夢言。佛及涅
X75n1512_p0207a05║槃，並為增語。禪德！且須自看，無人替代。三界無法，何
X75n1512_p0207a06║處求心？四大本空，佛依何住？璿機不動，寂爾無言。覿
X75n1512_p0207a07║面相呈，更無餘事。
X75n1512_p0207a08║是歲，監察御史柳宗元送濬上人歸淮南序曰：金僊
X75n1512_p0207a09║氏之道，蓋本於孝敬，而後積以眾德，歸於空無。其敷
X75n1512_p0207a10║演教戒於中國者，離為異門，曰禪、曰法、曰律，以誘掖
X75n1512_p0207a11║迷濁，世用宗奉。其有修整觀行，尊嚴法容，以儀範於
X75n1512_p0207a12║後學者，以為持律之宗焉。上人窮討秘義，發明上乘，
X75n1512_p0207a13║奉威儀三千，雖造次必備。甞以此道宣於江湖之人，
X75n1512_p0207a14║江湖之人悅其風而受賜，攀慈航望彼岸者，蓋千百
X75n1512_p0207a15║計。天子聞之，徵至闕下，御大明秘殿以問焉。導揚本
X75n1512_p0207a16║教，頗甚稱旨。京師士眾，方且翹然仰大雲之澤，以植
X75n1512_p0207a17║德本。而上人不勝𮨇復之恩，退懷省侍之禮，懇迫上
X75n1512_p0207a18║乞，遂無以奪。由是杖錫東𮨇，振衣晨往。右司員外郎
X75n1512_p0207a19║劉公，深明世典，通達釋教，與上人為方外游。始榮其
X75n1512_p0207a20║至，今惜其去，於是合郎署之友，詩以貺之。退使孺子
X75n1512_p0207a21║執簡而序之，因繫其詞曰：上人專於律行，恒久彌固，
X75n1512_p0207a22║其儀形後學者歟？誨於生靈，觸類蒙福，其積眾德者
X75n1512_p0207a23║歟？覲于高堂，視遠如邇，其本孝敬者歟？若然者，是將
X75n1512_p0207a24║心歸空無，捨筏登地，固何從而識之乎？古之贈禮，必
X75n1512_p0207b01║以輕先重，故鄭商之犒先乘韋，魯候之贈後吳鼎。今
X75n1512_p0207b02║餞詩之重，皆眾吳鼎也。故乘韋之比，得序而先之，且
X75n1512_p0207b03║曰由禮而不敢讓焉。
X75n1512_p0207b04║二十年，南嶽般舟和尚卒。柳子厚作第二碑，其詞曰：
X75n1512_p0207b05║佛法至于衡山，及津大師始修起律教。由其壇場而
X75n1512_p0207b06║出者，為得正法。其大弟子曰日悟和尚，盡得師之道，
X75n1512_p0207b07║以補其處，為浮圖者宗。世家于零陵，蔣姓也。和尚心
X75n1512_p0207b08║大而行密，體卑而道尊。以為由定發慧，必用毗尼為
X75n1512_p0207b09║之室宇，遂執業於東林恩大師。究觀秘義，乃歸傳教，
X75n1512_p0207b10║不覩文字，懸判深微。登壇蒞事，度比丘眾，歲凡千人
X75n1512_p0207b11║者三十有七，而道不㥵。以為去凡即聖，必以三昧為
X75n1512_p0207b12║之軌道，遂服勤於紫霄遠大師。修明要奧，得以觀佛，
X75n1512_p0207b13║浩入性海，洞開真源。道場專精，長跪右遶，不衡不倚，
X75n1512_p0207b14║凡七日者百有二十，而志不衰。初開光中，詔定制度，
X75n1512_p0207b15║師乃居本郡龍興寺。肅宗制天下名山，置大德七人，
X75n1512_p0207b16║茲嶽尤重，推擇居首。師乃即崇嶺，是作精室。闢林莽，
X75n1512_p0207b17║刳巖巒，殿舍宏大，廊廡脩直。不命而獻力，不祈而薦
X75n1512_p0207b18║貸。凡南方人顓念佛三昧者，必由於是，命曰般舟臺
X75n1512_p0207b19║焉。和尚生十三年而始出家，又九年而受具戒，又十
X75n1512_p0207b20║年而處壇場，又三十七年而當貞元二十年正月十
X75n1512_p0207b21║七日，化于茲室。嗚呼！無得而修，故念為實相；不取於
X75n1512_p0207b22║法，故律為大乘。壞衣不飾，揣食不味。覆薦服役，凡出
X75n1512_p0207b23║於生物者，擯而勿用，不自知其茲；攝取調御，凡歸於
X75n1512_p0207b24║正真者，動而成群，不自知其教。萬行方厲，一性恒如，
X75n1512_p0207c01║寂用之涯，不可得也。有弟子曰景秀，嗣居法會，欲廣
X75n1512_p0207c02║其師之德，延于罔極，故申明陳辭，俾刊之茲碑。銘曰：
X75n1512_p0207c03║像教南被，及津而尊。威儀有嚴，載闢其門。吾師是嗣，
X75n1512_p0207c04║增濬道源。度眾逾廣，大明群昏。乃興毗尼，微密是論。
X75n1512_p0207c05║八萬總結，影於一言。聲聞熙熙，遐邇來奔。如木既拔，
X75n1512_p0207c06║有植其根。乃法般舟，奧妙斯存。百億冥會，觀于化元。
X75n1512_p0207c07║同道祈祈，功庸以敦。如水斯壅，流之無垠。帝求人師，
X75n1512_p0207c08║登我先覺。赫矣明命，表茲靈嶽。于彼南阜，齋宮爰作。
X75n1512_p0207c09║負揭致貸，時靡要約。袒奮程力，不呼而諾。是刈是鑿，
X75n1512_p0207c10║既塗既斵。層架孔碩，以延後學。出不牛馬，服不絮帛。
X75n1512_p0207c11║匪安其躬，亦菲其食。勤而不勞，用在恒寂。縱而不傲，
X75n1512_p0207c12║在捨恒得。洪融混合，孰究其跡。懿茲遺光，式是嘉則。
X75n1512_p0207c13║容㒵住矣，軌儀無極。其徒追思，賡薦茲石。
X75n1512_p0207c14║永貞元年九月，太尉、中書令韋皐薨。皐初生，厥父飯
X75n1512_p0207c15║僧祈福，忽有應真尊者至。齋畢，乳媼抱兒求呪願，尊
X75n1512_p0207c16║者起謂眾曰：此兒諸葛武侫也，它日有美政於蜀，宜
X75n1512_p0207c17║以武字之。言訖，恍然不見。其後皐游官出處，節義功
X75n1512_p0207c18║名，大槩與武侯相類。治蜀二十有一年，封南康郡王，
X75n1512_p0207c19║有德在民，四川至令奉祀之。雅好釋氏法，嘉州石像
X75n1512_p0207c20║初成，皐為之記，略曰：頭圍千尺，目廣二丈。其餘相好，
X75n1512_p0207c21║一一稱是。世美其簡而雅。又甞訓鸚鵡念佛，鸚鵡斃，
X75n1512_p0207c22║以桑門故事闍維之，得舍利。皐為之記曰：元精以五
X75n1512_p0207c23║氣授萬類，雖鱗介毛羽，必有感清英純粹者矣。或炳
X75n1512_p0207c24║耀离火，或稟其蒼精，皆應乎人文，以奉若時政。則有
X75n1512_p0208a01║革彼禽類，習乎能言，了空相於不念，留真骨於已斃。
X75n1512_p0208a02║殆非元聖示現，感於人心，同夫異緣，用一真化。前歲
X75n1512_p0208a03║有獻鸚鵡鳥者，曰：此鳥聲容可觀，音中華夏。有河東
X75n1512_p0208a04║裴氏者，志樂金僊之道，聞西方有珍禽，群嬉和鳴，演
X75n1512_p0208a05║暢法音。以此鳥名載梵經，智殊常類，意佛身所化，常
X75n1512_p0208a06║狎而敬之。始告以六齋之禁，比及辰後，非時之食，終
X75n1512_p0208a07║夕不視，固可以矯激流俗，端嚴梵倫。或教持佛名號，
X75n1512_p0208a08║曰：當由有念，以至無念。則仰首奮翅，若承善聽。其後
X75n1512_p0208a09║或俾之念佛，則默然而不答。或謂之不念，即唱言阿
X75n1512_p0208a10║彌陀。歷試如一，曾無爽異。余謂其以有念為緣生，無
X75n1512_p0208a11║念為真際。緣生不答，以為緣起也。真際雖言，言本空
X75n1512_p0208a12║也。每虗室戒曙，發和雅音，穆如笙篁靜鼓，天風下上，
X75n1512_p0208a13║其音念念相續，聞之者莫不洗然而喜善矣。於戲！生
X75n1512_p0208a14║有辰乎？緣其盡乎？以今年七月，悴爾不懌七日，而甚
X75n1512_p0208a15║馴養者知將盡，乃鳴磬而告曰：將西歸乎？為爾擊磬，
X75n1512_p0208a16║爾其存念。每一擊磬，一稱彌陀佛。洎十擊磬而十念
X75n1512_p0208a17║成，斂翼委足，不震不仆，揜然而絕。按釋典：十念成，往
X75n1512_p0208a18║生西方。又云：得佛慧者，歿有舍利。知其說者，固不隔
X75n1512_p0208a19║殊類哉！遂命以闍維之法焚之。餘燼之末，果有舍利
X75n1512_p0208a20║十餘粒，烱爾耀目，瑩然在掌。識者驚視，聞者駭聽，咸
X75n1512_p0208a21║曰：苟可以誘迷利世，安往而非菩薩之化歟？時有高
X75n1512_p0208a22║僧慧觀，甞詣三學山巡禮聖迹，聞說此鳥，涕淚悲泣，
X75n1512_p0208a23║請以舍利於靈山，用陶甓建塔旌異之。余謂此禽存
X75n1512_p0208a24║而有道，歿而有徵，古之所以通聖賢、階至化者。女蝸
X75n1512_p0208b01║蛇軀以嗣帝，中衍鳥身而建侯，紀乎𠕋書，其誰曰語
X75n1512_p0208b02║恠？而況此鳥有弘於道流，聖證昭昭，胡可默已？是用
X75n1512_p0208b03║不愧，直書于辭。
X75n1512_p0208b04║是歲八月，順宗遜于位，皇太子立，是為憲宗。初，順宗
X75n1512_p0208b05║甞在東宮問佛光如滿禪師曰：佛從何方來？滅向何
X75n1512_p0208b06║方去？既言常住世，今佛在何處？答曰：佛從無為來，滅
X75n1512_p0208b07║向無為去，法身等虗空，常住無心處。有念歸無念，有
X75n1512_p0208b08║住歸無住，來為眾生來，去為眾生去。清淨真如海，湛
X75n1512_p0208b09║然體常住，智者善思惟，更勿生疑慮。帝又問曰：佛向
X75n1512_p0208b10║王宮生，滅向雙林滅，住世四十九，又言無法說。山河
X75n1512_p0208b11║及大海，天地及日月，時至皆歸盡，誰言不生滅？疑情
X75n1512_p0208b12║猶若斯，智者善分別。滿復答曰：佛體本無為，迷性妄
X75n1512_p0208b13║分別，法身等虗空，未曾有生滅。有緣佛出世，無緣佛
X75n1512_p0208b14║入滅，處處化眾生，猶如水中月。非常亦非斷，非生亦
X75n1512_p0208b15║非滅，生亦未曾生，滅亦未曾滅。了見無心處，自然無
X75n1512_p0208b16║法說。帝聞大悅。又甞問心要於清涼國師，國師答之，
X75n1512_p0208b17║其略曰：至道本乎其心，心法本乎無住。無住心體，靈
X75n1512_p0208b18║知不昧，性相寂然，包含德用，該攝內外，能深能廣，非
X75n1512_p0208b19║有非空，不生不滅，無終無始，求之而不得，棄之而不
X75n1512_p0208b20║離。迷現量則惑苦紛然，悟真性則空明廓徹。雖即心
X75n1512_p0208b21║即佛，唯證者方知。然有證有知，則慧日沉沒於有地。
X75n1512_p0208b22║若無照無悟，則昏迷掩芘於空門。若一念不生，則前
X75n1512_p0208b23║後際斷，照體獨立，物我皆如。直造心源，無智無得，不
X75n1512_p0208b24║取不捨，無對無修。然迷悟相依，真妄相待。若求真去
X75n1512_p0208c01║妄，如棄影勞形。若體妄即真，似處陰影滅。若無心忘
X75n1512_p0208c02║照，則萬慮都捐。若任運寂知，則眾行爰啟。放曠任其
X75n1512_p0208c03║去住，靜鑑覺其源流。語默不失玄微，動靜未離法界。
X75n1512_p0208c04║言止則雙亡知寂，論觀則雙照寂知。語證則不可示
X75n1512_p0208c05║人，說理則非證不了。是以悟寂無寂，真知無知。以知
X75n1512_p0208c06║寂不二之一心，契空有雙亡之中道。
X75n1512_p0208c07║元和二年，詔鵝湖大義禪師入麟德殿論義，帝臨聽。
X75n1512_p0208c08║有法師問：何謂四諦？答曰：聖上一帝，三諦何在？又問：
X75n1512_p0208c09║欲界無禪，禪居色界，此土憑何而立？答曰：法師只知
X75n1512_p0208c10║欲界無禪，不知禪界無欲。曰：如何是禪？義以手點空，
X75n1512_p0208c11║法師無對。帝笑曰：法師講無窮經論，只這一點，尚不
X75n1512_p0208c12║柰何。義却問眾師曰：行住坐臥，畢竟以何為道？有對：
X75n1512_p0208c13║知者是道。義曰：不可以智知，不可以識識，安得知者
X75n1512_p0208c14║是道？有對：無分別是道。義曰：善能分別諸法相，於第
X75n1512_p0208c15║一義而不動，安得無分別是道乎？有對：四禪八定是
X75n1512_p0208c16║道。義曰：佛身無為，不墮諸數，安得四禪八定是道耶？
X75n1512_p0208c17║復有數人致對，義皆乘機挫之。即舉順宗甞問尸利
X75n1512_p0208c18║禪師：大地眾生如何得見性成佛去？尸利對曰：佛性
X75n1512_p0208c19║如水中月，可見不可取。因謂帝曰：佛性非見必見，水
X75n1512_p0208c20║中月如何捉取？帝却問：如何是佛性？答曰：不離陛下
X75n1512_p0208c21║所問。憲宗默契玄旨，由是益重禪宗。
X75n1512_p0208c22║時寒山子者，不知其氏族鄉里，隱于台州唐興縣寒
X75n1512_p0208c23║巖，故父老以寒山子稱之。為人癯野，好冠樺皮冠，著
X75n1512_p0208c24║木履，裘納繿縷，狀若風狂，笑歌自若。其所居近天台
X75n1512_p0209a01║國清寺，寺僧豐干者，亦非常人也，每自薪水，力於杵
X75n1512_p0209a02║臼，以給眾用，與寒山子為方外友。先是，豐干甞行赤
X75n1512_p0209a03║城道中，偶聞兒啼草萊間，往視之，見孩童約十餘歲，
X75n1512_p0209a04║問其鄉黨，初無言對，心異之，引歸寺，令掃除，以其得
X75n1512_p0209a05║之於野，因名之曰拾得。既長，頭陁苦行，精敏絕倫，其
X75n1512_p0209a06║為豐干、寒山所器，與之偕遊。三人者相得歡甚，寺僧
X75n1512_p0209a07║皆訝之，然中心疑而莫之省也。拾得日常滌器，冀有
X75n1512_p0209a08║殘䐹着，以箇留餌寒山。二子皆能詩，或時戲村保，寓
X75n1512_p0209a09║事感懷，輙有詩以見意，或書石壁，或樹葉間，或酒肆
X75n1512_p0209a10║中，語皆超邁絕塵，雖古名流未能髣髴也。其自述云：
X75n1512_p0209a11║元非隱逸士，自號山林人。在魯蒙白幘，且愛褁踈巾。
X75n1512_p0209a12║道有巢許操，耻為堯舜臣。獼猴罩帽子，非學避風塵。
X75n1512_p0209a13║又曰：欲得安居處，寒山可長保。微風吹幽松，近聽聲
X75n1512_p0209a14║愈好。不有班白人，喃喃誦黃老。十年歸不得，忘却來
X75n1512_p0209a15║時道。又曰：有身與無身，是我復非我。如此審思量，迁
X75n1512_p0209a16║延倚岩坐。足間青草生，頂上紅塵墮。以見世間人，靈
X75n1512_p0209a17║床施酒果。又曰：玉堂掛珠簾，中有嬋娟子。顏皃勝神
X75n1512_p0209a18║仙，容華若桃李。東家春霧合，西舍秋風起。更足三十
X75n1512_p0209a19║年，還如甘蔗滓。其句語若此者甚夥。拾得甞掌供獻，
X75n1512_p0209a20║至食時，對佛而食。又於憍陳如像前訶斥之曰：小根
X75n1512_p0209a21║敗種，何為者耶。寺僧深怪之，不使直供。又伽藍神粥
X75n1512_p0209a22║飯多為烏鳶所殘，拾得杖擊神而嫚罵曰：汝食猶不
X75n1512_p0209a23║能護，焉能護伽藍乎。神遍夢寺僧曰：拾得鞭我。至旦，
X75n1512_p0209a24║㸦以語及，一一皆同。由是眾駭之。豐干出雲遊貞元
X75n1512_p0209b01║末，閭丘胤出守台州，欲之官，俄病頭風，名醫莫瘥。豐
X75n1512_p0209b02║干偶至其家，自謂善療此疾。閭丘聞而見之，干命水
X75n1512_p0209b03║噀濡之，須臾所苦頓除。因是大喜，甚加敬焉。問所從
X75n1512_p0209b04║來，曰：天台國清。曰：彼有賢達否。曰：有之，然不可以世
X75n1512_p0209b05║故求也。寒山．拾得、吉利．普賢示迹，二子混于國清。公
X75n1512_p0209b06║若之官，當就見，不宜後也。閭丘南來，上事未久，入寺
X75n1512_p0209b07║訪豐干遺迹，但見茆宇蕭條，虎伏舍側。復入寺謁二
X75n1512_p0209b08║大士，寺僧引至後厨，閭丘拜謁，二大士起走曰：饒舌
X75n1512_p0209b09║彌陀，汝不識禮我何為。遽返寒岩。次日，閭丘令遺贈
X75n1512_p0209b10║寒山，見使至，罵曰：賊，賊。遂隱入岩石。拾得亦潛去，後
X75n1512_p0209b11║不知終。
X75n1512_p0209b12║論曰：昔寶覺心禪師甞命太史山谷道人和寒山
X75n1512_p0209b13║子詩，山谷諾之。及淹旬，不得一辭。後見寶覺，因謂：
X75n1512_p0209b14║更讀書作詩十年，或可比陶淵明。若寒山子者，雖
X75n1512_p0209b15║再世亦莫能及。寶覺以謂知言。山谷，吾宋少陵也，
X75n1512_p0209b16║所言如此。大凡聖賢造意，深妙玄遠，自非達識洞
X75n1512_p0209b17║照，亦莫能辨。甞深味其句語，正如天漿甘露，自然
X75n1512_p0209b18║淳至，決非世間濟以鹽梅者所能髣髴也。近世妄
X75n1512_p0209b19║庸輩，或增其數而穢雜之。嗚呼，惜哉！
X75n1512_p0209b20║三年，長沙龍安寺禪師如海卒。永州司馬柳宗元為
X75n1512_p0209b21║之碑曰：佛之生也，遠中國僅三萬里；其沒也，距今茲
X75n1512_p0209b22║僅二千歲。故傳道益微，而言禪最病。拘則泥乎物，誕
X75n1512_p0209b23║則離乎真，真離而誕益勝。故今之空愚失惑、縱傲自
X75n1512_p0209b24║我者，皆誣禪以亂其教，冐干嚚昏，放于溪荒。其異是
X75n1512_p0209c01║者，長沙之南曰龍安師。師之言曰：由釋迦至師子二
X75n1512_p0209c02║十三世而離，離而為達磨；至忍五世而益離，離而為
X75n1512_p0209c03║秀、為能。南北相訾，反戾鬪狠，其道遂隱。嗚呼！吾將合
X75n1512_p0209c04║焉。且世之傳書者，皆馬鳴．龍樹道也。二師之道，其書
X75n1512_p0209c05║具存。徵其書，合於志，可以不㥵。於是北學於慧隱，南
X75n1512_p0209c06║求於馬素，咸黜其異，以蹈平中。乖離而愈同，空洞而
X75n1512_p0209c07║益實，作安禪通明論。推一而適萬，則事無非真；混萬
X75n1512_p0209c08║而歸一，則真無非事。推而未甞推，故無適；混而未甞
X75n1512_p0209c09║混，故無歸。塊然趣定，至于旬時，是之謂施用；茫然同
X75n1512_p0209c10║俗，極乎流動，是之謂真常。居長沙，在定十四日，人即
X75n1512_p0209c11║其處而成室宇，遂為寶應寺。去于湘之西，人又從而
X75n1512_p0209c12║負大木，礲密石，以益其居，又為龍安寺焉。尚書裴公
X75n1512_p0209c13║某．李公某．侍郎呂公某．楊公某．御史中丞房公某，咸
X75n1512_p0209c14║尊師之道，執弟子禮。凡年八十一，為僧五十三暮，元
X75n1512_p0209c15║和三年二月九日而沒。其弟子玄覺洎懷直．浩初等，
X75n1512_p0209c16║狀其師之行，謁余為碑，曰：師周姓，如海名也。世為士。
X75n1512_p0209c17║父曰擇交，同州錄事參軍。叔曰擇從，尚書禮部侍郎。
X75n1512_p0209c18║師始為釋，其父奪之志，使仕至成都主薄，不樂也。天
X75n1512_p0209c19║寶之亂，復其初心。常居京師西明寺，又居岣嶁山，終
X75n1512_p0209c20║龍安寺，葬其原。銘曰：浮圖之修，其奧為禪。殊區異世，
X75n1512_p0209c21║誰得其傳。道隱乖離，浮遊散遷。莫徵旁行，徒聽誣言。
X75n1512_p0209c22║空有㸦鬪，南北相殘。誰其會之，楚有龍安。龍安之德，
X75n1512_p0209c23║惟覺是則。苞井絕異，表正失惑。皃昧形靜，功流無極。
X75n1512_p0209c24║動言有為，彌寂而默。祠廟之嚴，我居不飾。貴賤之來，
X75n1512_p0210a01║我道無得。逝耶匪追，至耶誰抑。惟世之機，惟道之微。
X75n1512_p0210a02║既陳而明，乃去而歸。象物徒設，真源無依。後學誰師，
X75n1512_p0210a03║嗚呼茲碑。
X75n1512_p0210a04║海有弟子浩初，與子厚善。子厚有序送初，其辭曰：儒
X75n1512_p0210a05║者韓退之與予善，甞病予嗜浮圖言，訾予與浮圖遊。
X75n1512_p0210a06║近隴西李生礎自束都來，退之又寓書罪予，且曰：見
X75n1512_p0210a07║送元生序，不斥浮圖。浮圖誠有不可斥者，往往與易．
X75n1512_p0210a08║論語合。誠樂之，其與情性𠁗然，不與孔子異道。退之
X75n1512_p0210a09║好儒，未能過楊之。楊子之書，於莊、墨、申、韓皆有取焉。
X75n1512_p0210a10║浮圖者，反不及莊、墨、申、韓之恠僻險賊耶？曰：以其夷
X75n1512_p0210a11║也。果不信道而斥焉以夷，則將友惡來、盜跖而賤季
X75n1512_p0210a12║札、由余乎？非所謂去名求實者矣。吾之所取者，與易．
X75n1512_p0210a13║論語合，雖聖人復生，不可得而斥也。退之所罪者，其
X75n1512_p0210a14║迹也。曰：髠而緇，無夫婦父子，不為耕農蚕桑而活乎
X75n1512_p0210a15║人。若是，雖吾亦不樂也。退之忿其外而遺其中，是知
X75n1512_p0210a16║石而不知韞玉也。吾之所以嗜浮圖之言以此。與其
X75n1512_p0210a17║人游者，非必能通其言也。且凡為其道者，不愛官，不
X75n1512_p0210a18║爭能，樂山水而嗜安閑者為多。吾病世之逐逐然唯
X75n1512_p0210a19║印組為務以相軋也，則捨是其焉從？吾之好與浮圖
X75n1512_p0210a20║游以此。今浩初閑其性，安其情，讀其書，通易．論語，唯
X75n1512_p0210a21║山水之樂，有文而文之，又父子咸為其道，以養而居，
X75n1512_p0210a22║泊焉而無求，則其賢於為莊、墨、申、韓之言而逐逐然
X75n1512_p0210a23║唯印組為務以相軋者，其亦遠矣。李生礎與浩初又
X75n1512_p0210a24║善，今之往也，以吾言示之，因北人禺退之，視如何也。
X75n1512_p0210b01║論曰：子厚南嶽諸僧碑，東坡以為妙絕古今，蓋其
X75n1512_p0210b02║旨歸合吾佛聖人教意而然也。甞以新、舊唐史參
X75n1512_p0210b03║閱，雖魏鄭公、駱賓王．陸宣公章疏，新史亦剸削過
X75n1512_p0210b04║半，獨子厚與韓退之文辭不易一字，餘則盡變其
X75n1512_p0210b05║辭而特存其意耳。至於封建、復讎等議論，一經子
X75n1512_p0210b06║厚剖擊，凡眾說俱廢焉。嗚呼！海師碑稱空愚失惑、
X75n1512_p0210b07║縱傲自我者，皆誣禪以亂其教。計當時禪宗方盛，
X75n1512_p0210b08║未必皆然。迄今垂四百載，遂果如其言。妙哉！送浩
X75n1512_p0210b09║初序。使世之儒者待吾人若此，𮨇不幸歟！
X75n1512_p0210b10║四年，憲宗問侍臣：政之寬猛孰先？宰相權德輿對曰：
X75n1512_p0210b11║唐家承隋苛虐，以仁厚為先。太宗皇帝見明堂圖，即
X75n1512_p0210b12║禁鞭背刑。列聖所循，皆尚德教。故天寶大盜竊發，俄
X75n1512_p0210b13║而夷滅。蓋本朝之化，感人心之深也。帝曰：誠如公言。
X75n1512_p0210b14║德輿善辨論，開陳古今本末，以覺悟人主。為輔相寬
X75n1512_p0210b15║和，不為察察名。文章雅正贍縟，當時公卿侯王功德
X75n1512_p0210b16║卓異者，皆所為銘紀。雖動止無外飾，其醞籍風流，自
X75n1512_p0210b17║然可慕。貞元、元和間，為搢紳羽儀。德輿甞著草衣，禪
X75n1512_p0210b18║師宴坐記曰：信州南嶽有清淨宴坐之地，而禪師在
X75n1512_p0210b19║焉。師所由來，莫得而詳。初，州人析薪者遇之于野中，
X75n1512_p0210b20║其形塊然，與草木俱。咨於州長，乃延就茲地，三十年
X75n1512_p0210b21║矣。州人不知其所以然也，遂以草衣號焉。足不蹈地，
X75n1512_p0210b22║口不甞味，日無晝夜，時無寒暑，寂默之境，一繩牀而
X75n1512_p0210b23║已。萬有囂然，此身不動。其內則以三世五蘊皆從妄
X75n1512_p0210b24║作，然後以有法諦觀十二緣，於正智中得真常真我。
X75n1512_p0210c01║方寸之地，湛然虗無，身及智慧，二俱清淨，微言軟語，
X75n1512_p0210c02║有時而聞。涉其境之遠近，隨其根之上下，如雨潤萬
X75n1512_p0210c03║物，風行空中，履其門閾，皆獲趣入。若非斡玄機於無
X75n1512_p0210c04║際，窮實相之源底，則四時攻於外，百疾生於內矣。古
X75n1512_p0210c05║所謂遺物離人而立於獨者，禪師得之。嗚呼！世人感
X75n1512_p0210c06║物以游心，心遷於物，則利害生焉，吉凶形焉，牽靡鞿
X75n1512_p0210c07║𤨏，蕩而不復。至人則反靜於動，復性於情，夭壽仁鄙
X75n1512_p0210c08║之殊，由此作也。斯蓋世諦之一說耳，於禪師之道，其
X75n1512_p0210c09║猶稊稗耶！建中二年，予吏役道于上饒，時左司郎崔
X75n1512_p0210c10║公出為郡佐，探禪師之味也熟，為予詳言之。拂拭纓
X75n1512_p0210c11║塵，携手接足，洗我以善，得於儀形。且以為楞嚴之妙
X75n1512_p0210c12║旨，毗耶之密用，皆在是矣。又焉知此地之宴坐，不為
X75n1512_p0210c13║它方之說法乎？故粗書聞見，以志于石。
X75n1512_p0210c14║
X75n1512_p0210c15║隆興佛教編年通論卷第二十