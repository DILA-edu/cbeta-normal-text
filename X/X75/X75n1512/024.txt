X75n1512_p0226a17║
X75n1512_p0226a18║
X75n1512_p0226a19║隆興佛教編年通論卷第二十四
X75n1512_p0226a20║
X75n1512_p0226a21║隆興府石室沙門　祖琇　撰
X75n1512_p0226a22║唐
X75n1512_p0226a23║長慶四年，杭州永福寺刊石壁法華經成，相國元稹
X75n1512_p0226a24║為之記。其辭曰：按沙門釋慧皎自狀其事云：永福寺
X75n1512_p0226b01║一名孤山寺，在杭州錢塘湖心孤山上，石壁法華經
X75n1512_p0226b02║在寺之中。始以元和十二年嚴休復為刺史時，慧皎
X75n1512_p0226b03║萌厥心，卒以長慶四年白居易為刺史時成厥事。上
X75n1512_p0226b04║下其石六，赤有五寸；長短其石五十七，赤有六寸。座
X75n1512_p0226b05║周於下，蓋周於石，砌周於堂。凡買工鑿經六萬九千
X75n1512_p0226b06║有二百五十錢。十經之數既畢，又立石為二碑。其一
X75n1512_p0226b07║碑，凡輸錢於經者，由十而上，皆得名於碑。其輸錢之
X75n1512_p0226b08║貴者，有若杭州刺史嚴休復．中書舍人、杭州刺史白
X75n1512_p0226b09║居易．刑部郎中、湖州刺史崔玄亮．刑部郎中、睦州刺
X75n1512_p0226b10║史韋文悟．處州刺史韋行立．杭州刺史張韋．御史中
X75n1512_p0226b11║丞、蘇州刺史李又．御史大夫、越州刺史元稹．右司郎
X75n1512_p0226b12║中、處州刺史陳岵。九刺史之外，搢紳之由杭者，若宣
X75n1512_p0226b13║慰使、庫部郎中、知制誥賈餗以降，鮮不附於經石之
X75n1512_p0226b14║列，必以輸錢先後為次第，不以貴賤老幼多少為後
X75n1512_p0226b15║先。其一碑，僧之徒思得聲名人文其事以自廣。予以
X75n1512_p0226b16║長慶二年相先帝無狀，譴於同州，明年徙于會稽，路
X75n1512_p0226b17║出於杭。杭民兢相觀，覩白恠問之，皆云：非觀宰相，盖
X75n1512_p0226b18║欲觀曩所聞之元、白耳。由是僧之徒悞以予為名聲
X75n1512_p0226b19║人，相與日夜攻刺史。白乞予文。子觀僧之徒所以經
X75n1512_p0226b20║於石，文於碑，盖欲為不朽，且欲自大其本術。今夫碑
X75n1512_p0226b21║既文，經既石，而又九諸侯相率貢錢於所事，由近而
X75n1512_p0226b22║言之，亦可謂來異宗而成不朽矣；由遠而言，即不知
X75n1512_p0226b23║幾萬歲而外，天與地相軋，陰與陽相蕩，火與風相射，
X75n1512_p0226b24║名與形相滅，則四海九州皆空中一微塵耳，又安知
X75n1512_p0226c01║其朽不朽哉？然而羊叔子識枯樹中舊環，張僧繇世
X75n1512_p0226c02║為𥁞師，歷陽之氣至今為城郭，狗一叱而異世卒不
X75n1512_p0226c03║可化，鍛之子學數息則易成，此又性與物相游，而終
X75n1512_p0226c04║不能兩相忘矣，又安知夫六萬九千之文，刻石永永，
X75n1512_p0226c05║因眾姓合成，獨不能為千萬劫含藏之不朽耶？由是
X75n1512_p0226c06║思之，則僧之徒得計矣。至於佛書之奧妙，僧當為余
X75n1512_p0226c07║言，余不當為僧言，況斯文止紀於刻石，故不及講貫
X75n1512_p0226c08║其義云。
X75n1512_p0226c09║是歲，中書令王智興請於泗州置僧尼方等戒壇，於
X75n1512_p0226c10║誕聖月度僧，制可。既而浙西觀察使李德裕奏曰：智
X75n1512_p0226c11║興為戒壇泗州，募願度者，每名輸錢二千，則不復勘
X75n1512_p0226c12║詰，普加剃落。自淮而右，戶三男則一男剔髮，規免徭
X75n1512_p0226c13║役，所度無筭。臣閱渡江日數百人，蘇、常齊民十固八
X75n1512_p0226c14║九，儻不禁遏，前至誕月，江淮失丁男數十萬，不為細
X75n1512_p0226c15║事也。帝不納。先是，憲宗屢有敕，不許天下私度民為
X75n1512_p0226c16║僧尼道士。至是，智興冐禁陳請，於是細民淆混，奔趨
X75n1512_p0226c17║剃落，智興因致貲數十萬緡，大為清論鄙之。
X75n1512_p0226c18║時福州古靈神讚禪師初參百丈，却回本寺受業。師
X75n1512_p0226c19║甞在窻下看經，蜂子投窻求出，讚見之曰：世界如許
X75n1512_p0226c20║廣闊，不肯出鑽它，故帋驢年去。其師因置經問曰：汝
X75n1512_p0226c21║行脚遇何人，而發言如此？讚曰：昨蒙百丈和尚指箇
X75n1512_p0226c22║歇處。其師於是集眾，請陞堂說法。讚舉百丈門風曰：
X75n1512_p0226c23║靈光獨耀，逈脫根塵。體現真常，不拘文字。心性無染，
X75n1512_p0226c24║本自圓成。但離妄緣，即如如佛。其師於言下有省。
X75n1512_p0227a01║大和二年十月，江西觀察使沈傳師奏：皇帝誕月，請
X75n1512_p0227a02║於洪州起方等戒壇，度僧資福。制答曰：不度僧尼，累
X75n1512_p0227a03║有敕命。傳師忝為方面，違禁申請，宜罰俸料一月。
X75n1512_p0227a04║論曰：唐太宗即位，首議頻赦，乃忠良之害。予謂國
X75n1512_p0227a05║家橫恩普度，亦非法門之利也。昔元魏末，泛度僧
X75n1512_p0227a06║尼至數百萬，卒有周武之禍。敬宗時，王智興規利
X75n1512_p0227a07║度僧，亦致會昌之阨。唯太宗．玄宗．憲宗三世，絕不
X75n1512_p0227a08║許私度僧尼。彼於吾道，豈有靳惜而不盡顯揚哉？
X75n1512_p0227a09║盖患乎泛濫猥𮓂，苟安衣食者，徒玷明德而無補
X75n1512_p0227a10║於教也。故貞觀．開元間，高僧為帝師友者，比比有
X75n1512_p0227a11║之。豈非法門尊貴，不冗不濫而致然歟？諺曰：物稀
X75n1512_p0227a12║則貴。第使後來有繼，則雖寡而無害也。
X75n1512_p0227a13║是歲，澧州藥山禪師惟儼卒，大儒唐伸為之碑曰：上
X75n1512_p0227a14║嗣位明年，澧陽郡藥山釋氏大師以十二月六日終
X75n1512_p0227a15║于修心之所。後八年，門人狀先師之行，西來京師，告
X75n1512_p0227a16║于崇敬寺大德，求所以發揮先師之耽光，垂於不朽。
X75n1512_p0227a17║崇敬大德於余為從母兄也，甞參徑山，得其心要。自
X75n1512_p0227a18║興善、寬敬示寂之後，四方從道之人，質疑傳妙，罔不
X75n1512_p0227a19║詣崇敬者。甞謂伸曰：吾道之明於藥山，猶爾教之闡
X75n1512_p0227a20║於洙泗。智炬雖滅，法雷猶響，豈可使明德不照，至行
X75n1512_p0227a21║堙沒哉！惟大師生南康信豐，百為童時，未甞處群兒
X75n1512_p0227a22║戲弄中，往往獨坐，如思如念。年十七，即南度大庾，抵
X75n1512_p0227a23║潮之西山，得慧照禪師，乃落髮服緇，執禮以事。大曆
X75n1512_p0227a24║中，受具於衡嶽希琛律師，釋禮矩儀，動如夙習。一朝
X75n1512_p0227b01║乃言曰：大丈夫當離法自靜，焉能屑屑事細行於衣
X75n1512_p0227b02║中耶？是時南嶽有遷，江西有寂，中嶽有洪，皆悟心契。
X75n1512_p0227b03║乃知大圭之質，豈俟磨礱；照乘之珍，難晦符彩。自是
X75n1512_p0227b04║寂以大乘法聞四方，學徒至於指心傳要，眾所不能
X75n1512_p0227b05║達者，師必默識懸解，不違如愚。居寂之室垂二十年，
X75n1512_p0227b06║寂曰：汝之所得，可謂浹於心術，布於四體，欲益而無
X75n1512_p0227b07║所益，欲知而無所知，渾然天和，合於本無，吾無有以
X75n1512_p0227b08║教矣。佛以開示群盲為大功，度滅眾惡為大德，爾當
X75n1512_p0227b09║以功德普濟群迷，宜作梯航，無久滯此。由是陟羅浮，
X75n1512_p0227b10║涉清涼，歷三峽，游九江。貞元初，因憩藥山，喟然嘆曰：
X75n1512_p0227b11║吾生寄世，若萍蓬耳，又何效其飄轉耶？既披蓁結庵，
X75n1512_p0227b12║才庇趺座，鄉人知者，因賷携飲饌，奔走而往。師曰：吾
X75n1512_p0227b13║無德於人，何以勞人乎哉？並謝而不受。鄉人跪曰：願
X75n1512_p0227b14║聞日費之具。曰：米一升足矣。自是常以山蔬數本佐
X75n1512_p0227b15║食，一食訖就座，轉法華．華嚴．涅槃，晝夜若一，終始如
X75n1512_p0227b16║是，殆三十年矣。游方求益之徒，知教之在此。後數歲
X75n1512_p0227b17║而僧徒葺居禪室，接棟鱗差，其眾不可勝數。至於沃
X75n1512_p0227b18║煩正覆，導源成流，有以見寂公先知之明矣。忽一旦
X75n1512_p0227b19║謂其徒曰：乘郵而行，及莫而息，未有久行而不息者。
X75n1512_p0227b20║吾至所詣矣，吾將有息矣。靈源自清，混之者相。能滅
X75n1512_p0227b21║諸相，是無有色。窮本絕外，汝其悉之。語畢，隱几而化。
X75n1512_p0227b22║春秋八十四，僧臘六十夏。入室弟子冲虗等，遷座建
X75n1512_p0227b23║塔于禪居之東，遵本教也。始師甞以大練布為衣，以
X75n1512_p0227b24║竹器為蹻，自薙其髮，自具其食。雖門人數百，童侍甚
X75n1512_p0227c01║廣，未甞易其力。珍羞百品，鮮果駢羅，未甞易其食。冬
X75n1512_p0227c02║裘重燠，夏服輕疎，未甞易其衣。華室靖深，香榻嚴潔，
X75n1512_p0227c03║未甞易其處。麋鹿環繞，猛獸伏前，未甞易其觀。貴賤
X75n1512_p0227c04║迭來，頂謁床下，未甞易其禮。非夫罄萬有，契真空，離
X75n1512_p0227c05║攀緣之病，本性清淨乎物表，焉能遺形骸，忘嗜欲，久
X75n1512_p0227c06║而如一者耶？其他碩臣重官，歸依修禮於師之道，未
X75n1512_p0227c07║有及其門閫者，故不列之於篇。銘曰：一物在中，觸境
X75n1512_p0227c08║而搖。我示其源，不境不跳。西方聖人，實言其要。其要
X75n1512_p0227c09║既得，可言其妙。我源自濟，我真自靈。大包萬有，細出
X75n1512_p0227c10║無形。曹溪所傳，徒藏于密。身世俱空，曾何有物。自見
X75n1512_p0227c11║曰明，是為至精。出沒在我，誰曰死生。刻之琬琰，立之
X75n1512_p0227c12║巖岫。作碑者伸，期於不朽。
X75n1512_p0227c13║論曰：傳燈與曹洞宗派，皆以藥山嗣石頭遷，今碑
X75n1512_p0227c14║乃謂得法於大寂馬祖。其說歷三百年，世未有辨
X75n1512_p0227c15║其所以然者。要知藥山去世八年，而門人相與立
X75n1512_p0227c16║碑，烏有門人而不考師所承耶？予謂當以碑為正。
X75n1512_p0227c17║又世稱尚書李翱聞道於藥山，翱甞著復性書三
X75n1512_p0227c18║篇，今載之左方。
X75n1512_p0227c19║復性書其一曰：人之所以為聖人者，性也；人之所以
X75n1512_p0227c20║惑其性者，情也。喜、怒、哀、懼、愛、惡、欲七者，情之所為也。
X75n1512_p0227c21║情既昏，性斯匿矣，非性之過也。七者循環而交來，故
X75n1512_p0227c22║性不能統也。水之渾也，其流不清；火之煙也，其光不
X75n1512_p0227c23║明。非水火清明之過，沙不渾，流斯清矣；煙不鬱，光斯
X75n1512_p0227c24║明矣；情不作，性斯統矣。性者，天之命也，聖人得之不
X75n1512_p0228a01║惑者也。聖人者，豈其無情耶？聖人者，寂然不動，不往
X75n1512_p0228a02║而到，不言而信，不耀而光，制作參乎天地，變化合於
X75n1512_p0228a03║陰陽，雖有情也，未甞有情也。然則百姓者，豈其無性
X75n1512_p0228a04║耶？百姓之性與聖人之性弗差也。雖然，情之所昏交
X75n1512_p0228a05║相攻，未始有窮，故雖終身而不自睹其性焉。火之潛
X75n1512_p0228a06║於山石林木之中，非不火也；江、河、淮、濟之末流而泉
X75n1512_p0228a07║于山，非不水也。石不敲，木弗磨，則不能燒其山林而
X75n1512_p0228a08║燥萬物；泉之源弗疏，則弗能為江、為河、為淮、為濟，東
X75n1512_p0228a09║匯大壑，浩浩湯湯，為弗測之深；情之動弗息，則弗能
X75n1512_p0228a10║復其性而燭天地，為不極之明。是故誠者，聖人之性
X75n1512_p0228a11║也。寂然不動，廣大清明，照乎天地，感而遂通天下之
X75n1512_p0228a12║故，行止語默，無不處極也。復其性者，賢人循之而不
X75n1512_p0228a13║已者也，不已則能歸其源矣。聖人知人之性皆可以
X75n1512_p0228a14║循之，其不息而至於聖也，故制禮以節之，作樂以和
X75n1512_p0228a15║之。安於仁，樂之本也；動而中，禮之本也。故在車則聞
X75n1512_p0228a16║和鸞之聲，行步則聞佩玉之音，無故不廢琴瑟，視言
X75n1512_p0228a17║行，循禮法而動，所以教人忘嗜欲而歸性命之道也。
X75n1512_p0228a18║道者，至誠而不息也。至誠而不息則虗，虗而不息則
X75n1512_p0228a19║明，明而不息則照天地而無遺。非他
X75n1512_p0228a20║也，此盡性命之道也。哀哉！人人可以及於此，莫之止
X75n1512_p0228a21║而不為也，不亦惑耶！昔者聖人以傳于顏子，顏子得
X75n1512_p0228a22║之，拳拳不失，不遠而復其心，三月不違仁。子曰：回也
X75n1512_p0228a23║其庶乎！屢空。其所以未到聖人者，一息耳，非力不能
X75n1512_p0228a24║也，短命而死故也。其餘升堂者，盖皆傳也。一氣之所
X75n1512_p0228b01║春，一雨之所膏，而得之者各有淺深，不必均也。曾子
X75n1512_p0228b02║之死也，曰：吾何求焉？吾得正而斃焉，斯已矣。斯正性
X75n1512_p0228b03║命之言也。子思，仲尼之孫，得祖之道，述中庸四十九
X75n1512_p0228b04║篇，以傳于孟軻。孟軻曰：我四十不動心。軻之門人達
X75n1512_p0228b05║者公孫丑．萬章之徒，蓋傳之矣。遭秦焚書，中庸之弗
X75n1512_p0228b06║焚者一篇存焉，於是此道廢闕。其教授者，唯節文、章
X75n1512_p0228b07║句、威儀、擊劒之術相師焉。性命之源，則吾弗能傳矣。
X75n1512_p0228b08║道之極於剝也必復。吾自六歲讀書，但為辭句之學，
X75n1512_p0228b09║志于道者四年矣。與人言之，未甞有是我者也。南觀
X75n1512_p0228b10║濤江，入于越，而吳興陸參存焉。與之言，陸參曰：子之
X75n1512_p0228b11║言，尼父之心也。東方有聖人焉，不出乎此也；西方有
X75n1512_p0228b12║聖人焉，亦不出乎此也。唯子行之不息而已矣。嗚呼！
X75n1512_p0228b13║性命之書雖存，學者莫能明，是故皆入於莊、列、老、釋。
X75n1512_p0228b14║不知者謂夫子之徒不足以窮性命之道，信之者皆
X75n1512_p0228b15║是也。有問於我，我以吾之所知傳焉，遂書于書，以開
X75n1512_p0228b16║誠明之源。而闕絕廢棄，不揚不道，幾可以傳。於是命
X75n1512_p0228b17║曰復性書，以治乎心，以傳乎人。於戲！夫子復生，不廢
X75n1512_p0228b18║吾言矣。
X75n1512_p0228b19║其二曰：或問曰：人之昬也久矣，將復其性者，必有漸
X75n1512_p0228b20║也。敢問其方。曰：弗慮弗思，情則不生。情既不生，乃為
X75n1512_p0228b21║正思。正思者，無思無慮也。易曰：天下何思何慮。又曰：
X75n1512_p0228b22║閑邪存其誠。詩曰：思無邪。曰：已矣乎？曰：未也。此齋戒
X75n1512_p0228b23║其心者也，猶未離於靜焉。有靜必動，有動必靜，動靜
X75n1512_p0228b24║不息，是乃情也。易曰：吉凶悔吝，生乎動者也。焉能復
X75n1512_p0228c01║其性耶？曰：如之何？曰：方靜之時，知心無思者，是齋戒
X75n1512_p0228c02║也。知本無有思，動靜皆離，寂然不動，是至誠也。中庸
X75n1512_p0228c03║曰：誠則明矣。易曰：天下之動，貞夫一者也。問曰：不慮
X75n1512_p0228c04║不思之時，物格于外，情應于內，如之何而可止也？以
X75n1512_p0228c05║情止情，其可乎？曰：情者，性之邪也。知其為邪，本無其
X75n1512_p0228c06║心，寂然不已，邪思自息。惟性明照，邪也何所生？如以
X75n1512_p0228c07║情止情，是乃大情也。情之相止，其有已乎？易曰：顏氏
X75n1512_p0228c08║之子，其殆庶幾乎！其不善未甞不知，知之未甞復行
X75n1512_p0228c09║也。易曰：不遠復，無祇悔，元吉。問曰：本無有思，動靜皆
X75n1512_p0228c10║離，然則靜之來也，其不聞乎？物之形也，其不見乎？曰：
X75n1512_p0228c11║不覩不聞，是非人也。視聽昭昭而不起聞見者，斯可
X75n1512_p0228c12║矣。無不知也，無不為也，其心寂然，光照天地，是誠之
X75n1512_p0228c13║明也。大學曰：致知在格物。易曰：無思也，無為也，寂然
X75n1512_p0228c14║不動，感而遂通天下之故。非天下之至神，其孰能與
X75n1512_p0228c15║於此？曰：敢問致知在格物，何謂也？曰：物者，萬物也。格
X75n1512_p0228c16║者，來至也。物至之時，其心昭昭然辨焉而不應於物
X75n1512_p0228c17║者，是致知也，是知之至也。知至故意誠，意誠故心正，
X75n1512_p0228c18║心正故身修，身修故家齊，家齊而國理，國理而天下
X75n1512_p0228c19║平，此所以能參天地者也。易曰：與天地相似，故不違。
X75n1512_p0228c20║智周乎萬物而道濟天下，故不過。旁行而不流，樂天
X75n1512_p0228c21║知命，故不憂。安土敦乎仁，故能愛。範圍夫地之化而
X75n1512_p0228c22║不過，曲成萬物而不遺，通乎晝夜之道而知，故神無
X75n1512_p0228c23║方而易無體。一陰一陽之謂道，此之謂也。曰：生為我
X75n1512_p0228c24║說中庸。曰：不出乎前矣。曰：我未明也。敢問何謂天命
X75n1512_p0229a01║之謂性？曰：人生而靜，天之性也。性者，天之命也。率性
X75n1512_p0229a02║之謂道。曰：何謂也？曰：率，循也。循其源而反其性者，道
X75n1512_p0229a03║也。道也者，至誠也。至誠，天之道也。誠者，定也，不動也。
X75n1512_p0229a04║循道之謂教，何謂也？曰：教也者，人之道也，擇善而固
X75n1512_p0229a05║執之者也。循是道而歸其本者，明也。教也者，則可以
X75n1512_p0229a06║教天下矣，顏子其人也。道也者，不可須臾離也，可離
X75n1512_p0229a07║非道也。說者曰：其心不可須臾動焉故也。動則遠矣，
X75n1512_p0229a08║非道矣。變化無方，未始離於不動故也。是故君子戒
X75n1512_p0229a09║謹乎其所不覩，恐懼乎其所不聞。莫見乎隱，莫顯乎
X75n1512_p0229a10║微，故君子謹其獨也。說者曰：不覩之覩，見莫大焉；不
X75n1512_p0229a11║聞之聞，聞莫甚焉。其心不動，是弗覩之覩、弗聞之聞
X75n1512_p0229a12║也，其復之不遠矣，故謹其獨。謹其獨者，守其中也。問
X75n1512_p0229a13║曰：昔之解中庸者，與生之言皆不同，何也？曰：彼以事
X75n1512_p0229a14║解，我以心通者也。曰：彼亦通於心乎？曰：吾不知之。問：
X75n1512_p0229a15║人之性猶聖人之性，嗜欲愛惡之心何自而生耶？曰：
X75n1512_p0229a16║情者，妄也，邪也。曰：邪與妄則無所因矣。妄情滅息，本
X75n1512_p0229a17║性清明，周流六虗，所以謂之能復其性也。易曰：乾道
X75n1512_p0229a18║變化，各正性命。語曰：朝聞道，夕死可矣。能正性命故
X75n1512_p0229a19║也。曰：情之所昏，性即滅矣。何以謂之猶聖人之性也？
X75n1512_p0229a20║曰：水之清澈，其渾之者沙泥也。方其渾也，性情豈遂
X75n1512_p0229a21║無有耶？久而不動，沙泥自沉。清明之性鑒乎天地，非
X75n1512_p0229a22║自外來也。故其渾也，性本不失。及其復也，性亦不生。
X75n1512_p0229a23║人之性亦猶水也。問曰：人之性本皆善，而邪情昏焉。
X75n1512_p0229a24║敢問聖人之性將復為嗜欲所渾乎？曰：不復渾矣。情
X75n1512_p0229b01║本邪也，妄也。邪妄所翳，性不能復。聖人既復其性矣，
X75n1512_p0229b02║知情之所為邪。邪既為明所覺矣，則無邪，邪何由生
X75n1512_p0229b03║乎？曰：敢問死何所之耶？曰：聖人之所不明，書于䇿者
X75n1512_p0229b04║也。易曰：原始要終，故知死生之說。精氣為物，游魂為
X75n1512_p0229b05║變，是故知鬼神之情狀，斯盡之矣。子曰：未知生，焉知
X75n1512_p0229b06║死？則原其始，反其終，可以盡其生之道。生之道既盡，
X75n1512_p0229b07║則死之說不學而通矣。此非所急也。子修之不息，其
X75n1512_p0229b08║自知之。吾不可以章章然言非書矣。
X75n1512_p0229b09║其三曰：晝而作，夕而休者，凡人也。作乎非作者，與物
X75n1512_p0229b10║皆作；休乎非休者，與物皆休。吾則不類於凡人。晝無
X75n1512_p0229b11║所作，夕無所休。作非吾作也，作有物；休非吾休也，休
X75n1512_p0229b12║有物。休耶？作耶？二皆離而不存。子之所存者，終不亡
X75n1512_p0229b13║且離矣。人之不力於道者，昏不思也。天地之間，萬物
X75n1512_p0229b14║生焉。人之與萬物一也，其所以異於鳥獸虫魚者，豈
X75n1512_p0229b15║非道德之性全乎哉？受一氣而成形，一為物而一為
X75n1512_p0229b16║人，得之甚難也。生乎世，又非深長之年也。以非深長
X75n1512_p0229b17║之年，行甚難得之身，而不專專於大道，肆其心之所
X75n1512_p0229b18║為，其所以異於鳥獸虫魚者亡矣。昏而不思，其昏也
X75n1512_p0229b19║終不明矣。吾之年三十有九矣，思十九年時，如朝日
X75n1512_p0229b20║也；思九年時，亦如朝日也。人之受命，其長者不過七
X75n1512_p0229b21║十、八十年、九十、百年者希矣。當百年之時，而視乎九
X75n1512_p0229b22║十時也，與吾此日之思於前也，遠近其能大相懸耶？
X75n1512_p0229b23║其又能遠於朝日之時耶？然則人之生也，雖享百年，
X75n1512_p0229b24║若雷電之驚相激也，若風之飄而旋也，可知矣。況百
X75n1512_p0229c01║千人無一及百年之年哉？故吾之終日志於道德，猶
X75n1512_p0229c02║懼未及也。彼肆其心之所為者，獨何人耶？
X75n1512_p0229c03║李翱字習之，第進士，累戶部尚書。甞刺朗州，慕藥山
X75n1512_p0229c04║之道，屢請不赴，因入山謁之。藥山誦經不𮨇，侍者曰：
X75n1512_p0229c05║太守在此。李性急，乃曰：見面不如聞名。藥山呼太守，
X75n1512_p0229c06║李應諾。藥山云：何得貴耳賤目？李拱手謝之。問曰：如
X75n1512_p0229c07║何是道？山以手指上下云：會麼？李云：不會。山云：雲在
X75n1512_p0229c08║天，水在瓶。李欣然答以偈曰：練得身形似鶴形，千株
X75n1512_p0229c09║松下兩函經。我來問道無餘事，雲在青天水在瓶。又
X75n1512_p0229c10║問：如何是戒定慧？山云：這裏無此閑家具。李不省。山
X75n1512_p0229c11║復云：欲得保任此事，直須向高高峰頂立，深深海底
X75n1512_p0229c12║行。閨閤中物捨不得，皆為滲漏。李辭去。藥山一夕登
X75n1512_p0229c13║山，忽雲開見月，乃大笑一聲，聲落澧陽東八九十里。
X75n1512_p0229c14║翱聞之，復以一偈寄曰：選得幽居愜野情，終年無送
X75n1512_p0229c15║亦無迎。有時直上孤峰頂，月下披雲笑一聲。李又甞
X75n1512_p0229c16║問僧云：馬祖有什麼言句？僧云：或說即心即佛，或說
X75n1512_p0229c17║非心非佛。李曰：總過這裏。後又問西堂智藏禪師云：
X75n1512_p0229c18║馬大師有何言句？藏喚李翱，翱應諾。藏曰：皷角動也。
X75n1512_p0229c19║翱欽歎而去。
X75n1512_p0229c20║論曰：習之復性書，盖得之於佛經，第其文字援引
X75n1512_p0229c21║為異耳。由習之從韓昌黎學為文，昌黎著原性而
X75n1512_p0229c22║實未見性，徒婉其辭，設品目以岐之，當時明道君
X75n1512_p0229c23║子咸無取焉。習之於是齋戒其心，究乎動靜俱離、
X75n1512_p0229c24║寂照㸦融之旨，至於泯情而復性，至誠而見道，其
X75n1512_p0230a01║說與天台止觀統例頗合，雖不明引佛經，其能隱
X75n1512_p0230a02║乎？向使習之獲入藥山之室，則其說更遠，其說遠
X75n1512_p0230a03║則反不若是書之近眾情也。
X75n1512_p0230a04║太和三年，蘇州重玄寺刊石壁經成，刺史白居易為
X75n1512_p0230a05║之碑曰：碑在石壁東，次石壁在廣德法華院西南隅，
X75n1512_p0230a06║院在重玄寺西若干步，寺在蘇州城北若干里。以華
X75n1512_p0230a07║言唐文刻釋氏經典，自經品眾佛號以降，字加金焉。
X75n1512_p0230a08║夫開示悟入諸佛知見，以了義度無邊，以圓教垂無
X75n1512_p0230a09║窮，莫尊於妙法蓮華經，凡六萬九千五百五言；證無
X75n1512_p0230a10║生忍，造不二門，住不可思議解脫，莫極於維摩詰經，
X75n1512_p0230a11║凡二萬七千九十二言；攝四生九類，入無餘涅槃，實
X75n1512_p0230a12║無得度者，莫先於金剛般若波羅蜜經，凡五千二百
X75n1512_p0230a13║八十七言；壞罪集福，淨一切惡道，莫急於佛頂尊勝
X75n1512_p0230a14║陀羅尼經，凡三千二十言；應念順願，願生極樂土，莫
X75n1512_p0230a15║急於阿彌陀經，凡一千八百言；用正見，觀真相，莫出
X75n1512_p0230a16║於觀普賢菩薩行法經，凡六千九百九十言；詮自性，
X75n1512_p0230a17║認本覺，莫深於實相法密經，凡三千二百五言。空法
X75n1512_p0230a18║塵，依佛智，莫過於般若波羅蜜多心經，凡二百五十
X75n1512_p0230a19║八言。是八種經，具十二部，合一十一萬六千八百五
X75n1512_p0230a20║十七言。三乘之要旨，萬佛之秘藏盡矣。是石壁積四
X75n1512_p0230a21║重，高三尋，長十有五丈，厚尺有咫。有石蓮敷覆其上
X75n1512_p0230a22║下，有石神固護其前後。火水不能燒漂，風月不能搖
X75n1512_p0230a23║消。所謂施無上法，盡未來際者也。唐長慶二年冬作，
X75n1512_p0230a24║太和三年春成。律德沙門清晃矢厥謀，清海繼厥志，
X75n1512_p0230b01║門弟子南客成之，道則終之。寺僧契元捨藝而書之，
X75n1512_p0230b02║郡守居易施辭而讚之。讚曰：佛滅度後，世界空虗。惟
X75n1512_p0230b03║是經典，與眾生俱。設有人書貝葉上，藏檀龕中，非堅
X75n1512_p0230b04║非久，如蠟印空。假使人刺血為墨，剝膚為紙，即壞即
X75n1512_p0230b05║滅，如筆畫水。噫！畫水不若文石，印臘不若字金。其功
X75n1512_p0230b06║不朽，其義甚深。故吾謂石經功德，契如來付囑之心。
X75n1512_p0230b07║是歲丹霞天然禪師將終，命左右具浴，浴畢，乃頂笠
X75n1512_p0230b08║䇿杖受履，垂一足未及地而化，春秋八十有三。師本
X75n1512_p0230b09║儒生，行應舉，偶一禪者問：仁今何往？曰：選官去。禪者
X75n1512_p0230b10║曰：選官何如選佛？曰：選佛當何所詣？禪者曰：江西馬
X75n1512_p0230b11║祖出世，即選佛之場也。師遂見馬祖，以手托幙頭額，
X75n1512_p0230b12║祖𮨇視良久，曰：南嶽石頭是汝之師。師抵南嶽，亦以
X75n1512_p0230b13║前意投之，石頭曰：著槽廠去。乃禮謝，入行者堂執務。
X75n1512_p0230b14║後因普請鏟草次，師獨沐頭跪於石頭之前，石頭欣
X75n1512_p0230b15║然與之落髮，尋為說戒，即掩耳而去。便返江西，再見
X75n1512_p0230b16║馬祖，未參禮，便入僧堂，騎聖僧頸而坐。眾驚異，以白
X75n1512_p0230b17║馬祖，祖入堂見之，曰：我子天然。師即下地禮拜，曰：謝
X75n1512_p0230b18║師賜與法名。久之，徧歷諸方。後於天津橋橫臥，留守
X75n1512_p0230b19║鄭公出，呵之不起，吏問故，曰：無事僧。鄭奇之，日給米
X75n1512_p0230b20║麵，洛下翕然敬向。居鄧州丹霞，致數百眾，甞示眾曰：
X75n1512_p0230b21║阿你渾家切須保護一靈之物，此不是你造作名邈
X75n1512_p0230b22║得，更說什麼薦不薦？吾往日見石頭和尚，亦只教保
X75n1512_p0230b23║護此事，不是你譯話得。阿你渾家各有一坐具地，更
X75n1512_p0230b24║疑什麼禪？可是你解得底物，豈有佛可成？佛之一字，
X75n1512_p0230c01║永不喜聞。阿你自看，善巧方便，慈悲喜捨，不從外得，
X75n1512_p0230c02║不著方寸。善巧是文殊，方便是普賢，你更擬趂逐什
X75n1512_p0230c03║麼物？不用經，不落空去。今時學者紛紛擾擾，皆是參
X75n1512_p0230c04║禪問道。吾此間無道可修，無法可證，一飲一喙，各自
X75n1512_p0230c05║有分，不用疑慮，在在處處有恁麼底。若識得釋迦，即
X75n1512_p0230c06║是老凡夫。阿你須自看取，一盲引眾盲，相將入火坑，
X75n1512_p0230c07║夜暗裏雙陸，賽彩若為生？無事，珍重！師甞著玩珠吟
X75n1512_p0230c08║二篇，其一曰：識得衣中寶，無明醉自醒。百骸俱潰散，
X75n1512_p0230c09║一物鎮長靈。智境渾非體，神珠不定形。悟則三身佛，
X75n1512_p0230c10║迷疑萬卷經。在心心可測，歷耳耳難聽。罔象先天地，
X75n1512_p0230c11║玄珠出杳冥。本剛非鍛鍊，元淨莫澄渟。槃礴輪朝日，
X75n1512_p0230c12║玲瓏映曉星。瑞光流不滅，真氣觸還生。鑒照崆峒寂，
X75n1512_p0230c13║羅籠法界明。剉凡功不減，超聖果非盈。龍女心親獻，
X75n1512_p0230c14║蛇王口自呈。護鵝之却活，黃雀意猶輕。解語非關舌，
X75n1512_p0230c15║能言不是聲。絕邊彌汙漫，無際等空平。演教非為說，
X75n1512_p0230c16║聞名勿認名。二邊俱莫立，中道不須行。見月休觀指，
X75n1512_p0230c17║歸家罷問程。識心心即佛，何佛更堪成？
X75n1512_p0230c18║時有凌行婆者，甞謁浮杯和尚，杯與喫茶次，婆問：盡
X75n1512_p0230c19║力道不得底句，還分付阿誰？曰：浮杯無剩語。婆云：我
X75n1512_p0230c20║不恁麼道。曰：你作麼生道？婆斂手哭曰：蒼天中更冤
X75n1512_p0230c21║苦。杯無語。婆云：語不知偏正，為人即禍生。後有僧舉
X75n1512_p0230c22║似南泉，泉云：苦哉！浮杯却被老婆摧折。婆聞南泉語，
X75n1512_p0230c23║乃笑曰：王老師猶少機關在。有澄一禪者，見婆問：怎
X75n1512_p0230c24║生是南泉猶少機關在？婆乃哭曰：可悲！可痛！一罔措。
X75n1512_p0231a01║婆云：會麼？一合掌而立。婆云：伎死禪和，如麻似粟。後
X75n1512_p0231a02║澄一舉似趙州，州云：我若見這臭老婆，問教口啞在。
X75n1512_p0231a03║一云：未審和尚怎生問他？州以棒打云：似這伎死禪
X75n1512_p0231a04║和，不打更待何時？連打數棒。婆聞趙州恁麼道，乃曰：
X75n1512_p0231a05║趙州自合喫婆手裏棒在。後有僧舉似趙州，州哭云：
X75n1512_p0231a06║可悲！可痛！婆聞趙州此語，乃合掌曰：趙州眼放光明，
X75n1512_p0231a07║照破四天下。後趙州令僧去問：怎生是趙州眼？婆乃
X75n1512_p0231a08║竪起拳頭。趙州聞之，乃以一偈寄云：當機直面提，真
X75n1512_p0231a09║面當機疾。報你凌行婆，哭聲何得失？婆亦以一偈答
X75n1512_p0231a10║曰：哭聲師已曉，已曉復誰知？當知摩竭國，幾喪目前
X75n1512_p0231a11║機。
X75n1512_p0231a12║
X75n1512_p0231a13║隆興佛教編年通論卷第二十四