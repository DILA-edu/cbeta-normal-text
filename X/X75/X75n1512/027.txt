X75n1512_p0241a01║隆興佛教編年通論卷第二十七
X75n1512_p0241a02║隆興府石室沙門　祖琇　撰
X75n1512_p0241a03║唐
X75n1512_p0241a04║大中十年，詔羅浮軒轅先生，左拾遺王譜等上疏諫
X75n1512_p0241a05║之。詔答曰：朕以躬親庶務，萬機事繁，訪聞羅浮處士
X75n1512_p0241a06║軒轅集，善能攝生，年齡不老，乃遣使迎之，冀其有少
X75n1512_p0241a07║保理也。朕每觀前史，見秦皇、漢武之事，常以之為戒。
X75n1512_p0241a08║卿等職在諫司，閱示來章，深納誠意。復謂宰相曰：為
X75n1512_p0241a09║吾諭於諫官，雖少翁、欒大復生，亦不能相惑。第聞軒
X75n1512_p0241a10║轅生高士，欲與一言耳。未幾，軒轅集至，帝問曰：先生
X75n1512_p0241a11║遐壽，而長年可致否？對曰：屏聲色，去滋味，一哀樂，廣
X75n1512_p0241a12║惠澤，則與天地合體，日月齊明，是為長年，不假外求
X75n1512_p0241a13║也。帝敬重之。帝性明叡，用法無私，恭謹節儉，惠愛民
X75n1512_p0241a14║物，從諫如流，天下稱為小太宗。每宰相奏事畢，忽怡
X75n1512_p0241a15║然曰：可以閑語。因問閭閻細事，或譚宮中游宴。一刻
X75n1512_p0241a16║許，復正容曰：卿等善為之，常恐卿輩負朕，後日難復
X75n1512_p0241a17║相見。乃起入宮。令孤綯謂人曰：吾十年秉政，最乘恩
X75n1512_p0241a18║遇，然每延英奏事，未甞不汗霑衣也。
X75n1512_p0241a19║十二年八月，帝崩，年五十。舊史贊曰：臣聞黎老言大
X75n1512_p0241a20║中故事，獻文皇器識深遠，久歷艱難，備知人間疾苦。
X75n1512_p0241a21║自寶歷已來，中人擅權，事多假借，京師豪右，大擾窮
X75n1512_p0241a22║民。洎大中臨御，一之日權豪斂迹，二之日姦臣畏法，
X75n1512_p0241a23║三之日閽寺讋氣。由是政刑不濫，賢能効用，百揆四
X75n1512_p0241a24║嶽，穆若清風，十餘年間，頌聲載路。帝宮中衣澣濯之
X75n1512_p0241b01║衣，常膳不過數器，非母后侑膳，輙不舉樂。歲或小饑，
X75n1512_p0241b02║憂形于色，雖左右近習，未甞見怠惰之容。與群臣言，
X75n1512_p0241b03║儼然煦接，如對賓僚。或有所陳聞，虗襟聽納。故事，人
X75n1512_p0241b04║主行幸，黃門先以龍腦、鬱金籍地，獻文悉命去之。宮
X75n1512_p0241b05║人有疾，醫視之，既瘳，即袖金賜之，誡曰：勿令敕使知，
X75n1512_p0241b06║謂朕私於侍者。其恭儉好善類如此。季年風毒，召羅
X75n1512_p0241b07║浮山人軒轅集，訪以治身之要。集亦有道之士也，未
X75n1512_p0241b08║甞輙語詭異，帝益重之。及堅請還山，帝曰：先生捨我
X75n1512_p0241b09║亟去，國有災乎？朕有天下，竟得幾年？集索笔橫書，四
X75n1512_p0241b10║十而去，乃十四年也。興替宜運，其若是歟！而帝道皇
X75n1512_p0241b11║猷，始終無缺，雖漢之文、景，不足過也。惜乎簡籍遺落，
X75n1512_p0241b12║舊事十無三四，吮墨揮翰，有所慊然。
X75n1512_p0241b13║資治通鑑曰：宣宗少歷艱難，長年踐祚，人之情偽，靡
X75n1512_p0241b14║不周知，盡心民事，精勤治道，賞簡而當，罰嚴而必，故
X75n1512_p0241b15║方內樂業，殊俗順軌，求之漢世，其孝宣之流亞歟。
X75n1512_p0241b16║論曰：唐新、舊史唯宣宗朝事實相返特甚，唯舊史
X75n1512_p0241b17║與資治通鑑皆合。新史貶之，謂宣宗以察為明，無
X75n1512_p0241b18║復仁恩之意。嗚呼，斯言莫知何謂也！大凡人君寬
X75n1512_p0241b19║厚長者，必責以優游無斷，至於精勤治道，則謂以
X75n1512_p0241b20║察為明，然則何從而可乎？孟子曰：盡信書，不如無
X75n1512_p0241b21║書。盖誠然也。
X75n1512_p0241b22║咸通六年，德山宣鑑禪師示寂。師劒南人，姓周氏。愽
X75n1512_p0241b23║貫三藏，常講金剛經，時以周金剛名之。俄慨然曰：窮
X75n1512_p0241b24║諸玄辯，若一毫置於太虗；竭世樞機，似一滴投於巨
X75n1512_p0241c01║浸。學與無學，吾知之矣。乃盡棄其習，謁龍潭信禪師。
X75n1512_p0241c02║問：久嚮龍潭，及到來，潭又不見，龍亦不現。信曰：子親
X75n1512_p0241c03║到龍潭。是夕，師立侍更深。信曰：何不下去？師曰：暗。信
X75n1512_p0241c04║炷紙燭與師，師接得，信即吹滅。師豁然大悟，曰：今後
X75n1512_p0241c05║更不疑天下老和尚舌頭也。即日便辭。信語其徒曰：
X75n1512_p0241c06║可中有箇漢，牙如劒樹，口似血盆，一棒打不回頭。他
X75n1512_p0241c07║時向孤峰上立，吾道去在。師居澧陽垂三十年。大中
X75n1512_p0241c08║初，武陵太守薛廷望剏德山精舍，廷請居之，大闡宗
X75n1512_p0241c09║風。上堂示眾云：於己無事，則勿妄求。妄求而得，亦非
X75n1512_p0241c10║得也。汝但無事於心，無心於事，則虗而靈，空而妙。若
X75n1512_p0241c11║毛端許言之本末者，皆為自欺。毫𨤲繫念，三塗業因。
X75n1512_p0241c12║瞥爾情生，萬劫覊鎻。聖名凡號，盡是虗聲。殊相劣形，
X75n1512_p0241c13║皆為幻色。汝欲求之，得無累乎？及其猒之，又成大患，
X75n1512_p0241c14║終而無益。僧問：如何是菩提？師打云：出去，莫向這裏
X75n1512_p0241c15║屙。問：如何是佛？師云：佛是西天老比丘。雪峰問：從上
X75n1512_p0241c16║宗乘，以何法示人？師云：我宗無語句，亦無一法與人。
X75n1512_p0241c17║至是將終，謂眾曰：捫空追響，勞汝心神。夢覺覺非，竟
X75n1512_p0241c18║有何事？言訖，端坐而逝。閱世八十有六。
X75n1512_p0241c19║七年四月，臨濟義玄禪師示寂。師曹州人，姓邢氏，參
X75n1512_p0241c20║黃檗運禪師，問：如何是佛法的的大意？聲未絕，運便
X75n1512_p0241c21║打。如是三度到問，三度被打，遂辭下山，運指往高安
X75n1512_p0241c22║大愚處去。師至，大愚問：黃檗近日有何言句？師曰：某
X75n1512_p0241c23║甲三度問佛法的的大意，三度被打，不知有過無過？
X75n1512_p0241c24║愚云：黃檗恁麼老婆心，更問有過無過？師於言下大
X75n1512_p0242a01║悟，乃曰：元來黃檗佛法無多子。愚搊住曰：尿牀鬼子！
X75n1512_p0242a02║適來問有過無過，而今却道黃檗佛法無多子，汝見
X75n1512_p0242a03║箇什麼？師於大愚肋下築三拳，愚托開云：汝師黃檗，
X75n1512_p0242a04║非干我事。師由是再回黃檗，師資契會，大機大用，卓
X75n1512_p0242a05║冠一時。後還鄉，徇趙人之請，住子城南臨濟禪苑，學
X75n1512_p0242a06║徒奔湊。師示眾曰：赤肉團上有一無位真人，常從汝
X75n1512_p0242a07║等諸人面門出入，未證據者看。時有僧問：如何是無
X75n1512_p0242a08║位真人？師下禪床搊住云：道！道！其僧擬議，師托開云：
X75n1512_p0242a09║無位真人是什麼乾屎橛？師云：出家人且要學道，如
X75n1512_p0242a10║山僧往日亦曾於經論中尋討，後方知是濟世藥方
X75n1512_p0242a11║表顯之語，遂一時拋却，訪道參禪，遇大善知識，方乃
X75n1512_p0242a12║道眼分明，識得天下老和尚，知其邪正，不是娘生下
X75n1512_p0242a13║便金，還是體究練磨，一朝自省。道流！如諸方學人，未
X75n1512_p0242a14║有不依物出來底，山僧向此間從頭打手上出來，手
X75n1512_p0242a15║上打口裏出來，口裏打眼裏打，未有一箇獨脫出來
X75n1512_p0242a16║底，皆是上他古人閑機境。山僧無一法與人，只是治
X75n1512_p0242a17║病解縛。你諸方道流試不依物出來，我要共你商量，
X75n1512_p0242a18║十年五歲並無一人，皆是依草附木精魅，向糞塊上
X75n1512_p0242a19║亂咬瞎漢，作這般見解，徒消十方信施。向你道無如
X75n1512_p0242a20║許多般，只是平常著衣喫飯，無事過時。你諸方來者
X75n1512_p0242a21║皆是有心求佛、求法、求解脫、求出離三界癡人，你出
X75n1512_p0242a22║三界向什麼處去？你一念心貪是欲界，一念心嗔是
X75n1512_p0242a23║色界，一念心癡是無色界，是你屋裏家具三界，不自
X75n1512_p0242a24║道我是三界，還是你目前靈靈地照燭萬般酌度世
X75n1512_p0242b01║界底人與三界安名。道流！目前用處更有阿誰？把得
X75n1512_p0242b02║便用，莫著名字，號為玄旨，與麼見得為嫌底法。師云：
X75n1512_p0242b03║禪宗見解，死活翛然，參學之人大須子細。如賓主相
X75n1512_p0242b04║見，便有言論往來，或應物現形，或全體作用，或把機
X75n1512_p0242b05║權喜怒，或現半身。如有真正道流便喝，先拈出一箇
X75n1512_p0242b06║膠盆子，善知識不辨是境，便上他境上作模樣。學人
X75n1512_p0242b07║又喝，前人不旨放下，此是膏肓之病，不堪醫，喚作客
X75n1512_p0242b08║看主。或善知識不拈出物，隨學人問處即奪，學人被
X75n1512_p0242b09║奪，抵死不放下，此是主看客。或有學人應一箇清淨
X75n1512_p0242b10║境出，善知識辨得是境，把將拋向[土*兄]裏，學人言：大好！
X75n1512_p0242b11║知識即云：咄哉！不識好惡。學人便禮拜，此是主看主。
X75n1512_p0242b12║或有學人被枷帶鎻出，善知識更與一重枷鎻，學人
X75n1512_p0242b13║歡喜，彼此不辨，呼為客看客。山僧如是所舉，皆是辨
X75n1512_p0242b14║魔揀異，知其邪正。道流！實情大難，佛法幽玄，山僧竟
X75n1512_p0242b15║日與他說破，學者物不在意，千遍萬徧，脚底踏過，黑
X75n1512_p0242b16║沒焌地，年登半百，只管傍家負死屍行，擔却擔子天
X75n1512_p0242b17║下走。道流！如諸方學人來，山僧此間作三種根器斷：
X75n1512_p0242b18║如中下根器來，我便奪其境而不除其法；或中上根
X75n1512_p0242b19║器人來，我即境法俱奪；如上上根器人來，我則境法
X75n1512_p0242b20║人俱不奪；如有出格見解人來，我此間便全體作用，
X75n1512_p0242b21║不歷根器。道流！到這裏着力處不通，風石火電光即
X75n1512_p0242b22║蹉過。學人若眼目定，動轉沒交涉，擬心即差，動念即
X75n1512_p0242b23║隔，有人解者，不離目前。師云：山僧佛法的的相承，從
X75n1512_p0242b24║道一和尚．麻谷．丹霞．廬山和尚一路行徧天下，無人
X75n1512_p0242c01║信得，盡皆起謗。如道一和尚用處純一無雜，學人三
X75n1512_p0242c02║百五百盡皆不見他意；如廬山和尚自在真正順逆
X75n1512_p0242c03║用處，學人不測涯際，悉皆茫然。如丹霞翫珠隱顯，學
X75n1512_p0242c04║人來者皆悉被罵。如麻谷用處，如黃檗用處，近皆不
X75n1512_p0242c05║得。如石鞏用處，向箭頭上覔人，來者皆懼。如山僧今
X75n1512_p0242c06║日用處，真正成壞，翫弄神變，入一切境，隨處無事，境
X75n1512_p0242c07║不能換。但有來者，我即便出看渠，渠不識我，便一向
X75n1512_p0242c08║入我言句。苦哉！苦哉！師辭黃檗，問：什磨處去？師云：不
X75n1512_p0242c09║是河南，便歸河北。檗便打。師約住與一掌，檗大笑，喚
X75n1512_p0242c10║侍者：將百丈先師禪板机案來。師云：侍者將火來。檗
X75n1512_p0242c11║云：雖然如是，汝但將去，已後坐却天下人舌頭去在。
X75n1512_p0242c12║先是，仰山云：汝向北有箇住處，有人輔佐老兄。只是
X75n1512_p0242c13║此人有頭無尾，有始無終。及師居臨濟，普化已先在
X75n1512_p0242c14║彼，果贊佐師。未久，普化全身脫去，尋以兵動弃去。太
X75n1512_p0242c15║尉默君和捨宅為寺，延請師居，亦以臨濟為額。次至
X75n1512_p0242c16║河府，府主王常侍與師道契。晚遷大名府興化寺閑
X75n1512_p0242c17║居，存獎執侍。師付法偈曰：㳂流不止問如何？真照無
X75n1512_p0242c18║邊說似他。離相離名人不稟，吹毛用了急還磨。一日，
X75n1512_p0242c19║謂眾曰：吾滅後，不得滅却吾正法眼。三聖云：爭敢滅
X75n1512_p0242c20║却和尚正法眼？師云：已後有人問你，作麼生道？三聖
X75n1512_p0242c21║便喝。師云：誰知吾正法眼藏向這瞎驢邊滅却？言訖，
X75n1512_p0242c22║端坐而化。門人奉全身塔于大名府西北隅，諡曰慧
X75n1512_p0242c23║照禪師。
X75n1512_p0242c24║論曰：臨濟大悟，發明正法眼藏，如箭離絃，師子返
X75n1512_p0243a01║擲，照用驚群。又況黃檗．大愚，鉗鎚妙密，掣電光中
X75n1512_p0243a02║與之擊節投機，真佛祖爐鞴也。嗚呼，盛哉！自臨濟
X75n1512_p0243a03║傳興化，今逾十世，道益光大，所謂源深流長。抑這
X75n1512_p0243a04║宗脉說話，歷歷皆從佛祖頂𩕳上拈出，決非他宗
X75n1512_p0243a05║所能跂及也。其猶大鵬一舉九萬里，則風斯在下
X75n1512_p0243a06║矣。古所謂雲門．臨濟僧中王也，豈虗語哉！
X75n1512_p0243a07║九年，長沙景岑禪師示寂。師甞示眾曰：我若一向舉
X75n1512_p0243a08║揚宗教，法堂裏須草深一丈。我不得已，向汝諸人道：
X75n1512_p0243a09║盡十方世界是沙門眼，盡十方世界是沙門全身，盡
X75n1512_p0243a10║十方世界是自己光明，盡十方世界在自己光明裏，
X75n1512_p0243a11║盡十方世界無一人不是自己。我常向汝道：三世諸
X75n1512_p0243a12║佛共十法界眾生是摩訶般若光。光未發時，汝等諸
X75n1512_p0243a13║人向什麼處委？光未發時，尚無佛無眾生消息，何處
X75n1512_p0243a14║得有山河國土來？時有僧問：如何是沙門眼？師云：長
X75n1512_p0243a15║長出不得。又云：成佛成祖出不得，六道輪迴出不得。
X75n1512_p0243a16║僧云：未審出箇什麼不得？師云：晝見日，夜見星。僧云：
X75n1512_p0243a17║學人不會。師云：妙高山色青又青。僧云：如何是佛？師
X75n1512_p0243a18║云：眾生色身是。僧云：河沙諸佛體皆同，如何有種種
X75n1512_p0243a19║名字？師云：從眼根返源名為文殊，耳根反源名為觀
X75n1512_p0243a20║音，徙心返源名為普賢。文殊是佛妙觀察智，觀音是
X75n1512_p0243a21║佛無緣大悲，普賢是佛無為妙行。三聖是佛之妙用，
X75n1512_p0243a22║佛是三聖之真體。用則有河沙假名，體則總名為一
X75n1512_p0243a23║薄伽梵。僧云：色即是空，空即是色。此理如何？師云：礙
X75n1512_p0243a24║處非墻壁，通處勿虗空。若人如是解，心色本來同。問：
X75n1512_p0243b01║如何是佛性？師云：佛性堂堂顯現，住相有情難見。若
X75n1512_p0243b02║悟眾生無我，我面何殊佛面？問：如何是上上人行履
X75n1512_p0243b03║處？師云：如死人眼。問：上上人相見時如何？師云：如死
X75n1512_p0243b04║人手。問：善財無量劫來，為什麼淤普賢身中世界不
X75n1512_p0243b05║遍？師云：汝從無量劫來，還曾游得遍麼？問：如何是普
X75n1512_p0243b06║賢身？答：含元殿裏更問長安。問：亡僧迁化向什麼處
X75n1512_p0243b07║去？師云：不識金剛體，却喚作生緣。十方真寂滅，誰在
X75n1512_p0243b08║復誰行？師因臨濟示眾：赤肉團上有一無位真人。乃
X75n1512_p0243b09║有偈曰：萬法一如不用揀，一如誰揀誰不揀？即今生
X75n1512_p0243b10║死本菩提，三世如來同箇眼。仰山問：人人盡有這箇
X75n1512_p0243b11║事，只是用不得。師云：恰是請汝用。仰云：作麼生用？師
X75n1512_p0243b12║乃踏倒仰山。山曰：直下似箇大虫。世因名岑大虫。
X75n1512_p0243b13║十年，洞山价禪師示寂。師會稽人也，姓俞氏。幼出家，
X75n1512_p0243b14║年二十一往嵩岳受具。首謁南泉，值馬祖忌日設齋，
X75n1512_p0243b15║泉問眾曰：今日設齋，未審馬祖還來否？眾無對。師乃
X75n1512_p0243b16║出對曰：待有伴即來。泉聞之，讚曰：此子雖後生，却堪
X75n1512_p0243b17║雕琢。師曰：和尚莫壓良為賤。次謁溈山，問曰：頃聞忠
X75n1512_p0243b18║國師有無情說法，良价未究其微。溈山曰：我這裏亦
X75n1512_p0243b19║有，只是難得其人。師曰：便請和尚道。溈曰：父母所生
X75n1512_p0243b20║口，終不敢道。師曰：還有與和尚同時慕道者否？溈曰：
X75n1512_p0243b21║此去石室相連，有雲巖道人，若能撥草瞻風，必為子
X75n1512_p0243b22║之所重。師到雲巖，問：無情說法，什麼人得聞？岩曰：無
X75n1512_p0243b23║情說法，無情得聞。師曰：和尚還聞否？岩曰：我若聞，汝
X75n1512_p0243b24║即不得聞吾說法也。師曰：若恁麼，即良价不聞和尚
X75n1512_p0243c01║說法。岩曰：我說汝尚不聞，何況無情說法耶？師乃述
X75n1512_p0243c02║偈曰：大也奇，也大奇，無情說法不思議。若將耳聽應
X75n1512_p0243c03║難會，眼處聞聲方始知。遂辭雲巖，問：什麼處去？曰：雖
X75n1512_p0243c04║離和尚，未卜所止。巖曰：早晚却來。師曰：待和尚有住
X75n1512_p0243c05║所即來。巖曰：自此一去，難得相見。師曰：難得不相見。
X75n1512_p0243c06║又問巖曰：和尚百年後，忽有人問：還邈得師真，如何
X75n1512_p0243c07║祇對？巖曰：但向伊道即這是。師良久。巖曰：承當這箇事，
X75n1512_p0243c08║大須審細。師猶涉疑，後因過水覩影，大悟前旨。因有
X75n1512_p0243c09║偈曰：切恐從他覔，迢迢與我疎。我今獨自往，處處得逢
X75n1512_p0243c10║渠。渠今正是我，我今不是渠。應須恁麼會，方得契如
X75n1512_p0243c11║如。大中末，於新豐山接誘學徒，其後盛化於高安之
X75n1512_p0243c12║洞山。常因雲巖忌日修齋，僧問：和尚見南泉發迹，為
X75n1512_p0243c13║什麼與雲巖設齋？師曰：我不重先師道德，亦不為佛
X75n1512_p0243c14║法，只重不為說破。又僧問：和尚還肯先師也無？師曰：
X75n1512_p0243c15║半肯半不肯。曰：為什麼不全肯？師曰：若全肯，即孤負
X75n1512_p0243c16║先師也。師有時垂語云：直道本來無一物，猶未消得
X75n1512_p0243c17║他鉢袋子。僧問：什麼人合得？師曰：不入門者。曰：只如
X75n1512_p0243c18║不入門者，還得也無？師曰：雖然如此，不得不與他。師
X75n1512_p0243c19║又曰：直道本來無一物，猶未消得他衣鉢。這裏合下
X75n1512_p0243c20║得一轉語，且道下得什麼語？有一上座，下九十六轉
X75n1512_p0243c21║語，不愜師意，末後一轉，始可師意。師曰：闍黎何不早
X75n1512_p0243c22║恁麼道？有一僧聞，請舉其語。如是三年執侍，然不為
X75n1512_p0243c23║舉。上座因疾，其僧曰：某甲三年請舉前語，不蒙慈悲，
X75n1512_p0243c24║善取不得惡取。遂露刃向之曰：若不道，即殺上座也。
X75n1512_p0244a01║上座悚然曰：且待為汝舉。乃曰：直饒將來，亦無處著。
X75n1512_p0244a02║其僧禮謝。僧問：常尋常教學人行鳥道，未審如何是
X75n1512_p0244a03║鳥道？師曰：不逢一人。曰：如何行？師曰：直須足下無絲
X75n1512_p0244a04║去。如只如行鳥道，莫便是本來面目否？師曰：汝因什
X75n1512_p0244a05║麼顛倒？曰：什麼處是學人顛倒？師曰：若不顛倒，何得
X75n1512_p0244a06║認奴作郎？曰：如何是本來面目？師曰：不行鳥道。師謂
X75n1512_p0244a07║眾曰：知有佛向上人，方有語話分。時有僧問：如何是
X75n1512_p0244a08║佛向上人？師曰：非常。師問僧：世間何物最苦？僧曰：地
X75n1512_p0244a09║獄最苦。師曰：不然。在此衣線下不明大事，是最苦。師
X75n1512_p0244a10║問僧：名什麼？曰：某甲。師曰：阿那箇是汝主人公？曰：見
X75n1512_p0244a11║祇對次。師曰：苦哉！苦哉！今時人例皆如此，只是認得
X75n1512_p0244a12║驢前馬後，將為自己。佛法平沉，此之是也。客中辨主
X75n1512_p0244a13║尚未分明，如何辨得主中主？僧云：如何是主中主？師
X75n1512_p0244a14║云：闍黎自道取。曰：某甲道得只是客中主。如何是主
X75n1512_p0244a15║中主？師曰：恁麼道即易，相續也大難。師將示寂，謂眾
X75n1512_p0244a16║曰：吾有閑名在，誰為吾除得？眾皆無對。有沙彌曰：請
X75n1512_p0244a17║和尚法號。師曰：吾閑名已謝。問：和尚違和，還有不病
X75n1512_p0244a18║者不？曰：有。僧曰：不病者還看和尚否？曰：老僧看他有
X75n1512_p0244a19║分。曰：和尚爭得看他？師曰：老僧看他時不見有病。又
X75n1512_p0244a20║曰：離此殻漏子，向什麼處與吾相見？眾無對。遂剃髮
X75n1512_p0244a21║披衣，令撞鐘，湛然而寂。時學徒千餘人，號悅移時。師
X75n1512_p0244a22║忽開眸曰：夫出家人心不附物，是真修行。勞生息死，
X75n1512_p0244a23║於悲何有？乃召主事僧，令辨愚癡。齋一中，盖責其徒
X75n1512_p0244a24║戀情也。至七日，食具方備。師隨眾齋畢，復謂眾曰：僧
X75n1512_p0244b01║家無事，大率臨行之際，勿須諠動。明日浴罷，端坐長
X75n1512_p0244b02║往。壽六十三。諡悟本禪師。
X75n1512_p0244b03║是歲五月，帝幸安國寺，賜國師知玄寶座。高二丈，材
X75n1512_p0244b04║用沉香塗髤，縷龍鳳葩，𤾡金細之。上施複座，陳經几
X75n1512_p0244b05║其前。四隅立瑞鳥神人，高數赤。磴道以陞，前被綉囊
X75n1512_p0244b06║錦襜，珍麗絕甚。時宮中日齋萬僧，帝自為贊唄。宰相
X75n1512_p0244b07║肅倣諫，以為天竺法割愛取滅，非帝王躬踐。今筆梵
X75n1512_p0244b08║言，口梵音，不若徵謬賞濫罰，振殃祈福。况佛者可以
X75n1512_p0244b09║悟取，不可以相求。懿宗雖不納，然嘉美其言。玄姓陳
X75n1512_p0244b10║氏，世號陳菩薩。三學洞貫，名盖一時，異跡尤多。及僖
X75n1512_p0244b11║宗避巢賊，幸成都，遣御史郭遵賷璽書徵赴行在。帝
X75n1512_p0244b12║素重其名，引對大悅，賜號悟達國師，留行宮。久之，辭
X75n1512_p0244b13║歸九隴。忽定中見菩薩降其室，摩玄頂，演深妙音而
X75n1512_p0244b14║慰安之，言訖即隱。俄一珠入玄左股，隆起楚甚，上有
X75n1512_p0244b15║晁錯二字。玄知夙債也，即右脇安臥而逝。著述凡二
X75n1512_p0244b16║十餘萬言，行于世。弟子僧徹，徹弟子覺暉，俱有重名，
X75n1512_p0244b17║三世為僧統。或謂玄前身盖漢川三學山知鉉法師。
X75n1512_p0244b18║鉉在世甞講十地品，感地變金色。及終，感病，與玄絕
X75n1512_p0244b19║類。
X75n1512_p0244b20║論曰：世稱知玄蓋漢袁盎後身，其諫爭亦餘習也。
X75n1512_p0244b21║當武宗惑於左道，將罷大教，玄爭之，伸明自宗可
X75n1512_p0244b22║也，乃沮其服食而進以禮樂刑政，是拂之而與之
X75n1512_p0244b23║競焉，則與盎諫遷淮南王、斥趙談參乘、却慎夫人
X75n1512_p0244b24║座異矣。然自漢文抵僖宗七百餘年，盎償晁錯事
X75n1512_p0244c01║固應足矣，尚蒙惡報而斃，何哉？蓋與錯始有私隙，
X75n1512_p0244c02║及錯議削七國而七國叛，盎遂請斬錯，及錯誅而
X75n1512_p0244c03║七國之兵不退，則是盎假國威以報私讎也。故其
X75n1512_p0244c04║歷十數世而業報未艾也如此，可不戒哉！
X75n1512_p0244c05║咸通十一年，相國裴休薨。休字公美，孟州人。兒時與
X75n1512_p0244c06║兄弟偕隱，晝講經，夜著書，終年不出戶。有饋鹿者，諸
X75n1512_p0244c07║生薦之，休不食，曰：蔬食猶不足，今一㗖肉，後何以繼？
X75n1512_p0244c08║擢進士第，累更內任。甞出刺洪州，一日入龍興寺觀
X75n1512_p0244c09║壁𦘕，歎曰：容儀可觀，高僧何在？時有數僧對不愜，休
X75n1512_p0244c10║曰：此間莫有禪者麼？僧云：近一僧至，似禪者。休命召
X75n1512_p0244c11║至，乃黃檗運禪師，時未顯名。休以前問扣之，運高聲
X75n1512_p0244c12║曰：裴休！休應諾。運曰：在什麼處？休豁然。後此契入，遂
X75n1512_p0244c13║迎入府第，旦夕問法。及移鎮宛陵，亦命與俱，由是深
X75n1512_p0244c14║徹法源。復與圭峰密禪師道緣尤密。大中時執政六
X75n1512_p0244c15║年，次歷諸鎮節度，薨年七十有四。休能文章，書楷遒
X75n1512_p0244c16║媚有體法。為人醞籍，操守嚴正，進止雍閑。宣宗甞曰：
X75n1512_p0244c17║休真儒者。居常不御酒肉，著釋氏文數萬言。其圭峰
X75n1512_p0244c18║禪源諸詮序曰：禪師集禪源諸詮為禪藏，而都序之。
X75n1512_p0244c19║休曰：未甞有也。自如來現世，隨機立教；菩薩間生，隨
X75n1512_p0244c20║病指藥。故一代時教，開深淺之二門；一真如心，演性
X75n1512_p0244c21║相之別法。馬、龍二士，皆弘調御之說，而空性異宗；能、
X75n1512_p0244c22║秀二師，俱傳達磨之心，而頓漸殊稟。天台專依三觀，
X75n1512_p0244c23║牛頭無有一法，江西舉體全真，荷澤直指知見。其他
X75n1512_p0244c24║空有相破，真妄相攻，反奪順取，密指顯說。故西域中
X75n1512_p0245a01║夏，其宗實繁。良以病有千源，藥生多品，投機隨器，不
X75n1512_p0245a02║得一同。雖俱為證悟之門，盡是正真之道。然諸宗門
X75n1512_p0245a03║下，通少局多。故數十年來，師法益壞。以承稟為門戶，
X75n1512_p0245a04║各自開張；以經論為戈矛，互相攻擊。情隨函矢而遷
X75n1512_p0245a05║變，法逐人我以高低。是非紛拏，莫能辨㭊。則向者世
X75n1512_p0245a06║尊、菩薩、諸方教宗，適足以起諍後人，增煩惱病，何利
X75n1512_p0245a07║益之有哉？圭峰禪師久而歎曰：予丁此時，不可默矣。
X75n1512_p0245a08║於是以如來三種教義，印禪宗三種法門。融瓶、槃、釵、
X75n1512_p0245a09║釧為一金，攪酥、酪、醍、醐為一味。振綱領而舉者皆順，
X75n1512_p0245a10║據會要而來者同趨。尚恐學者之難明也，又復直示
X75n1512_p0245a11║宗源之本末，真妄之和合，空性之隱顯，法義之差殊，
X75n1512_p0245a12║頓漸之同異，遮表之迴互，權實之淺深，通局之是非，
X75n1512_p0245a13║莫不提耳而告之，指掌而示之，嚬呻以吼之，柔和以
X75n1512_p0245a14║誘之。乳而藥之，恐性命之夭殤也；保而護之，念水火
X75n1512_p0245a15║之漂焚也；揮而散之，悲鬪諍之牢固也。大明不能破
X75n1512_p0245a16║長夜之昏，慈父不能保身後之子。若吾師者，捧佛日
X75n1512_p0245a17║而委曲迴照，疑曀盡除；順佛心而橫亘大悲，窮劫蒙
X75n1512_p0245a18║益。是則世尊為闡教之主，吾師為會教之人。本末相
X75n1512_p0245a19║符，遠近相照，可謂畢一代時教之能事矣。或曰：自如
X75n1512_p0245a20║來滅後，未甞大都而通之。今一旦違宗趣而不守，廢
X75n1512_p0245a21║關防而不據，無乃乖秘藏密契之道乎？答曰：佛於法
X75n1512_p0245a22║華經、涅槃會上，亦以融為一味，但味者不覺。故涅槃
X75n1512_p0245a23║經云：迦葉菩薩曰：諸佛有密語而無密藏。世尊讚歎
X75n1512_p0245a24║曰：如來之言，開發顯露，清淨無翳。愚人不解，謂之秘
X75n1512_p0245b01║藏；智者了達，則不名藏。此其證也。故王道興，則外戶
X75n1512_p0245b02║不閉，而守在夷狄；佛道備，則諸法總持，而防在外魔。
X75n1512_p0245b03║不當復執情攘臂於其間也。嗚呼！後學當取信於佛，
X75n1512_p0245b04║無取信於人；當取證於本法，無取證於未習。能如是，
X75n1512_p0245b05║則可以報圭峰之劬勞德矣。
X75n1512_p0245b06║論曰：唐拾遺稱休執政六年，一日宣宗在便殿，休
X75n1512_p0245b07║入見，從容以立皇儲為請。宣宗徐搖首曰：如卿請，
X75n1512_p0245b08║朕便是閑人也。休以此忤肯，丐外任，乃以平章事
X75n1512_p0245b09║出鎮巨藩，閱十餘年而薨。及史氏稱休為人醞籍，
X75n1512_p0245b10║橾守嚴正，進止雍閑。宣宗甞曰：休真儒者。此蓋涉
X75n1512_p0245b11║世之影迹也。至於淹貫六藝，洞徹教乘，具正法眼，
X75n1512_p0245b12║則天下之美萃於一人，而古今無與比者。當時唯
X75n1512_p0245b13║龐居士具宗眼而純提向上，休則潤以文雅而光
X75n1512_p0245b14║輔宗門。若其圓覺經．法界觀二序，并勸發菩提心
X75n1512_p0245b15║文，後世雖有作者，無能過矣。是二公者，議其地位，
X75n1512_p0245b16║則第八無相無功用，福智皆報得者歟。
X75n1512_p0245b17║咸通十四年三月庚午，詔兩街僧於鳳翔法門寺迎
X75n1512_p0245b18║佛骨。於是以金銀為剎，珠王為帳，孔鷸周飾之，小者
X75n1512_p0245b19║尋丈，高者倍之。刻檀為檐柱，陛墄塗黃金，每一剎數
X75n1512_p0245b20║百人舉之。香輿前後係道，綴玉瑟瑟幡蓋，殊綵以為
X75n1512_p0245b21║幢旌，費不貲限。以四月八日至京師，綵觀夾道，天子
X75n1512_p0245b22║御安福門樓迎拜，引入內道場。三日後，出京城諸寺，
X75n1512_p0245b23║詔賜兩街僧金帛，京師耆老及見元和事者悉厚賜。
X75n1512_p0245b24║所過卿聚，皆裒土為剎，相望於途，光景晝見。京城高
X75n1512_p0245c01║貲相與集大衢，作繒臺縵闕，注水銀為池，金玉為樹，
X75n1512_p0245c02║集桑門羅像，設考鼓鳴螺繼日夜。下詔曰：朕以寡德，
X75n1512_p0245c03║纘承洪業，十有四年。頃值𭁵興，王師未息，朕憂勤在
X75n1512_p0245c04║位，愛育生靈，遂尊崇釋教，至重玄門，迎請真身，為百
X75n1512_p0245c05║姓祈福。今觀覩之眾，隘塞路岐，載念狴窂，寢興在慮。
X75n1512_p0245c06║嗟我黎人，陷于刑辟，况漸當暑毒，繫於螺絏。京幾及
X75n1512_p0245c07║天下諸州府見禁囚，遞減死一等。明年四月，詔送佛
X75n1512_p0245c08║骨歸于鳳翔，都人耆耋辭餞，皆嗚咽流涕。
X75n1512_p0245c09║新史贊曰：人之惑怪神也，甚哉！若佛者，特西域一槁
X75n1512_p0245c10║人耳。裸頂露足，以乞食自資，癯辱其身，屏營山樊，行
X75n1512_p0245c11║一槩之苦，本無求於人，徒屬稍稍從之。然其言荒茫
X75n1512_p0245c12║漫靡，夷幻變現，善推不驗無實之事，以鬼神死生貫
X75n1512_p0245c13║為一條，據之不疑。掊嗜欲，弃親屬，大抵與黃老相出
X75n1512_p0245c14║入。至漢十四葉，書入中國。蹟夫生人之情，以耳目不
X75n1512_p0245c15║際為奇，以不可知為神，以物理之外為畏，以變化無
X75n1512_p0245c16║方為聖，以生而死、死而復生、回復償報、歆艶其間為
X75n1512_p0245c17║惑，然以賤近貴遠為喜，鞮譯差升，不可研詰。華人之
X75n1512_p0245c18║譎誕者，又攘莊周、列禦𭁵之說佐其高，層累架騰，直
X75n1512_p0245c19║出其表，以無上不可加為勝，妄相夸協而唱其風。於
X75n1512_p0245c20║是自天子逮庶人，皆震動而奉祀之。初，宰相王縉以
X75n1512_p0245c21║緣業事佐代宗，始作內道場，晝夜梵唄，冀禳𭁵戎。大
X75n1512_p0245c22║作盂蘭，肖祖宗像，分供寺塔，為賤臣嘻笑。至憲宗，遂
X75n1512_p0245c23║迎佛骨於鳳翔，內之宮中。韓愈指言其弊，帝怒，竄愈
X75n1512_p0245c24║瀕死，憲亦弗克天年。幸福而禍，無乃左乎！懿宗不君，
X75n1512_p0246a01║精爽奪迷，復蹈前車而覆之，興哀無知之場，丐疵百
X75n1512_p0246a02║解之胾，以死自誓，無有𮨇籍，流涕拜伏，雖事庿上帝，
X75n1512_p0246a03║無以進焉。屈萬乘之貴，自等於古，胡數千載而遠以
X75n1512_p0246a04║身為殉？嗚呼！運痑祚殫，天告之矣。懿不三月而殂，唐
X75n1512_p0246a05║德之不競，厥有來哉！
X75n1512_p0246a06║論曰：甚矣，宋景文公詆毀吾先師之厚也。屢欲直
X75n1512_p0246a07║其辭而為之解嘲，及得大顛對退之之論、李節贈
X75n1512_p0246a08║疏言之敘，凡予所欲言者，彼既言矣，故不別論。且
X75n1512_p0246a09║憲、懿二宗誠為崇奉太過，至於高祖沙汰二教，詔
X75n1512_p0246a10║下而位移；武宗大滅釋氏，未逾歲而被禍。此亦不
X75n1512_p0246a11║得不懼也。雖然，真佛也者，聖凡之大本也。體與太
X75n1512_p0246a12║虗等遍，用與眾庶同功，無為而無所不為，無在而
X75n1512_p0246a13║無所不在。然則心外見佛而過舉之者，非正見也；
X75n1512_p0246a14║昧乎大本而故毀之者，即自毀也。景文斥其奉之
X75n1512_p0246a15║之弊，而匿其毀之之失，豈良史之謂哉？
X75n1512_p0246a16║
X75n1512_p0246a17║隆興佛教編年通論卷第二十七