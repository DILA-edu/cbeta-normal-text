X75n1512_p0252a04║
X75n1512_p0252a05║
X75n1512_p0252a06║隆興佛教編年通論
X75n1512_p0252a07║　聖宋御製附
X75n1512_p0252a08║太平興國三年，太宗至仁應道神功聖德文武睿烈
X75n1512_p0252a09║大明廣孝皇帝，御製新譯三藏聖教序，賜天竺三藏
X75n1512_p0252a10║法師天息災。其詞曰：
X75n1512_p0252a11║大矣哉！我佛之教也，化導群迷，闡揚宗性。廣博宏
X75n1512_p0252a12║辨，英彥莫能究其旨；精微妙說，庸愚豈可度其源。
X75n1512_p0252a13║義理幽玄，真空莫測，包括萬象，譬喻無垠。總法網
X75n1512_p0252a14║之紀綱，演無際之正教，拔四生之苦海，譯三藏之
X75n1512_p0252a15║秘言。天地變化乎陰陽，日月盈虧乎寒暑，大則說
X75n1512_p0252a16║諸善惡，細則比於河沙。含識萬端，弗可盡述，若窺
X75n1512_p0252a17║像法，如影隨形。離六情以長存，歷千劫而可久，須
X75n1512_p0252a18║彌內藏於芥子，如來坦蕩於無邊。達磨西來，傳法
X75n1512_p0252a19║東土，宣揚妙理，順從指歸。彼岸菩提，愛河生滅，用
X75n1512_p0252a20║行於五濁惡趣，極溺於三業途中，經垂世之無窮，
X75n1512_p0252a21║道無私而永泰。雪山貝葉，若銀臺之耀目；歲月煙
X75n1512_p0252a22║蘿，起香界之自遠。巍巍罕測，杳杳難名，所以道資
X75n1512_p0252a23║十聖，德被三賢。至道啟於乾元，眾妙生乎太易，綜
X75n1512_p0252a24║繁形類，竅鑿昏冥，絕彼是非，開茲蒙昧。有西域法
X75n1512_p0252b01║師天息災等，常持四忍，早悟三空，翻貝葉之真詮，
X75n1512_p0252b02║續人天之聖教，芳猷重啟，偶運昌時，潤五聲於文
X75n1512_p0252b03║章，暢四始於風律，堂堂容止，穆穆耀華，曠劫而昏
X75n1512_p0252b04║蟄重明，玄門昭顯，軌範而宏光妙法，淨界騰音，利
X75n1512_p0252b05║益有情，俱登覺岸，無所障礙，救諸疲羸，冥昧慈悲，
X75n1512_p0252b06║汗漫物表，柔伏貪佷，啟廸昏愚，演小乘則聲聞合
X75n1512_p0252b07║其儀，論大乘則正覺立其性，含靈悟而蒙福，藏教
X75n1512_p0252b08║闕而重興，幻化迷途，火宅深喻，雖設其教，不知者
X75n1512_p0252b09║多，善念生而福量潛臻，惡業興而勝緣皆墜，調御
X75n1512_p0252b10║四眾，積行十方，澍華雨於金輪，護恒河於玉闕，有
X75n1512_p0252b11║頂之風不可壞，無際之水不能漂，澄寂湛然，圓明
X75n1512_p0252b12║清潔之智慧，性空無染，實相解脫之因緣，可以離
X75n1512_p0252b13║煩惱於心田，可以得清涼於宇宙。　朕慚非博學，
X75n1512_p0252b14║釋典微閑，豈堪敘文，以示來者，如腐螢爝火，不足
X75n1512_p0252b15║比於皎日，將微蠡量海，豈能窮盡於深淵者哉。
X75n1512_p0252b16║咸平二年，真宗膺符稽古成功遜德文明武定章聖
X75n1512_p0252b17║元孝皇帝御製繼聖教序，賜天竺三藏、朝散大夫、試
X75n1512_p0252b18║光祿卿、明教大師法賢，辭曰：
X75n1512_p0252b19║高明肇分，三辰方乃序其始；厚載初定，萬彚於以
X75n1512_p0252b20║發乎端。清濁之體既彰，善惡之源是顯。然後以文
X75n1512_p0252b21║物立其教，以正典化其俗。利益之功，同歸於理。於
X75n1512_p0252b22║是乎像法來於西國，真諦流於中夏。洞貫千古，真
X75n1512_p0252b23║實之理無以窮；囊括九圍，玄妙之門莫能究。言乎
X75n1512_p0252b24║妄想，則五蘊皆空；現乃真容，則一毫圓滿。廣大之
X75n1512_p0252c01║教，豈能絕述者哉？伏覩
X75n1512_p0252c02║太宗神功聖德文武皇帝，法性周圓，仁慈普布。化
X75n1512_p0252c03║蠻貊則萬邦輻湊，躋蒸民於仁壽之鄉；崇教法則
X75n1512_p0252c04║四海雲從，惠蒼生於富庶之域。見尊經之浩汗，設
X75n1512_p0252c05║方便以救沈淪；知法界之恢宏，行精進而攝懈怠。
X75n1512_p0252c06║乃擇其䆳宇，校彼真文。命天竺之高僧，譯貝多之
X75n1512_p0252c07║佛語。象管翻成於金字，珠編復置於琅函。龍宮之
X75n1512_p0252c08║聖藻惟新，鷲嶺之苾蒭仰歎。繇是三乘共貫，四諦
X75n1512_p0252c09║同圓。盡苦空真正之言，願秘密研精之義。讚相相
X75n1512_p0252c10║乎實相，論空空乎盡空。華嚴之理合軌轍，金僊之
X75n1512_p0252c11║教同規矩。　朕纘嗣丕搆，恭臨寶圖。常翼翼以撫
X75n1512_p0252c12║兆民，每兢兢而守
X75n1512_p0252c13║先訓。以至釋典，猶未精詳。源其幽深，曷能探測。有
X75n1512_p0252c14║譯經西域僧法賢，奏章懇切，致意專勤。以
X75n1512_p0252c15║先皇帝大闡真風，高傳佛日。興前王之墜典，振覺
X75n1512_p0252c16║路之頹綱。欲旌天造之功庸，用廣聖文之述作。請
X75n1512_p0252c17║予製序，繼聖教焉。自
X75n1512_p0252c18║聖考上仙，追號罔息。政事之外，何暇經心。今已𧝓
X75n1512_p0252c19║除，思臻微奧。雖幼承
X75n1512_p0252c20║慈訓，柰夙乏通才。焉窮乎法海之津涯，莫造乎空
X75n1512_p0252c21║門閫域。略敷大意，以徇輿情。蹄涔（音岑）不足擬浴日
X75n1512_p0252c22║之波，尺箠豈能量昊天之影。聊述短序，以紀
X75n1512_p0252c23║聖功者焉。
X75n1512_p0252c24║景祐三年，仁宗體大法道極功至德神文聖武睿明
X75n1512_p0253a01║哲孝皇帝御製天聖廣燈錄序，賜護國將軍、節度使、
X75n1512_p0253a02║駙馬都尉李遵勗，辭曰：
X75n1512_p0253a03║惟大雄之闡教也，以清淨為宗，慈悲救世。解煩惱
X75n1512_p0253a04║之苦縛，啟方便之化門。安住雪山，始階於西域。飛
X75n1512_p0253a05║行漢殿，遂通於東旦。彼土得道，何可勝言。此方承
X75n1512_p0253a06║流，於是乎在。雖陰魔時有以侮伐，或示神通。而帝
X75n1512_p0253a07║釋常加於護持，無虧實相。自法眼授記，鞠多即心。
X75n1512_p0253a08║佛衣不傳，逮六祖而頓悟。牛頭析派，續千燈而罔
X75n1512_p0253a09║窮。繇斯慧炬益繁，法雲滋陰。旁行梵學，轉譯華音。
X75n1512_p0253a10║扣寂禪關，指迷覺路。了達者至乎離念，超登者于
X75n1512_p0253a11║以忘筌。為無所不通之明，處不可思議之首。歷代
X75n1512_p0253a12║聖帝明王，旦有為之信向者矣。
X75n1512_p0253a13║我太祖之乘籙也，正法延乎住世。
X75n1512_p0253a14║我太宗之握紀也，妙供滿於諸天。
X75n1512_p0253a15║真宗皇帝密契菩提之心，深研善逝之旨。能仁之
X75n1512_p0253a16║化，一雨普霑；外護之心，二纓喜捨。　朕嗣景祚，子
X75n1512_p0253a17║育群黎，將以歐富壽之民，居常奉調御之本。丕胄
X75n1512_p0253a18║基搆，雖祇席於
X75n1512_p0253a19║蘿圖；導引津梁，每欽惟於竺氎。茲乃遵前王之道
X75n1512_p0253a20║也，其可忽諸？天聖廣燈錄者，護國將軍、節度使、駙
X75n1512_p0253a21║馬都尉李遵勗之所編次也。遵勗承榮外舘，受律
X75n1512_p0253a22║齋壇，靡恃貴而驕矜，頗澡心於夷曠。竭積順之素
X75n1512_p0253a23║志，趨求福之本因，灑六根之情塵，別三乘之歸趣。
X75n1512_p0253a24║蹟其祖錄，廣彼宗風，采開士之迅機，集叢林之雅
X75n1512_p0253b01║對。粗裨於理，咸屬之篇。甞貢紺編，來聞扆座，且有
X75n1512_p0253b02║勤請，求錫序文。　朕既嘉乃誠，重違其意。載念薄
X75n1512_p0253b03║伽之旨，諒有庇於生靈；近戚之家，又不嬰於我慢。
X75n1512_p0253b04║良可嘉尚，因賜之題。豈徒然哉？亦王者溥濟萬物
X75n1512_p0253b05║之源也。其錄三十卷。時景祐三年四月日賜序。
X75n1512_p0253b06║建中靖國元年。徽宗體神合道駿烈遜功聖文仁德
X75n1512_p0253b07║憲慈顯孝皇帝。建中靖國續燈錄序。賜東部法雲禪
X75n1512_p0253b08║寺住持傳法佛國禪師惟白詞曰：
X75n1512_p0253b09║昔釋迦如來之出世也，受然燈之記，生淨飯之家。
X75n1512_p0253b10║分手指乎天地，而真機已露；游門觀於老死，而幻
X75n1512_p0253b11║緣頓寂。及乎唱道鷄園，騰芳鷲嶺，無邊剎境遂現
X75n1512_p0253b12║於一毫之端，大千經卷畢出於微塵之表。西被竺
X75n1512_p0253b13║土，東流震旦。編葉而書，則一時聖教雖傳於慶喜；
X75n1512_p0253b14║拈華而笑，則正法眼藏獨付於飲光。自達磨西來，
X75n1512_p0253b15║實為初祖。其傳二、三、四、五而至於曹溪，於是雙林
X75n1512_p0253b16║之道逾光，一滴之流寢廣。自南嶽、青原而下，分為
X75n1512_p0253b17║五宗，各擅門風，應機酧對。雖建立不同，而會歸則
X75n1512_p0253b18║一，莫不箭鋒相拄，鞭影齊施，接物利生，啟悟多矣。
X75n1512_p0253b19║源派廣迆，枝葉扶踈，而雲門、臨濟二宗遂獨盛於
X75n1512_p0253b20║　天下。　朕膺天寶命，紹國大統，恭惟藝祖闢度
X75n1512_p0253b21║門於緜㝢，
X75n1512_p0253b22║太宗闡秘義於敷天，
X75n1512_p0253b23║章聖傳燈於景德，
X75n1512_p0253b24║永昭廣燈於天聖，皆宏暢真風，協助神化，以成無
X75n1512_p0253c01║為之治者也。於皇
X75n1512_p0253c02║神考，尤嚮空宗。元豐三年，詔於大相國寺剏二禪，
X75n1512_p0253c03║闢慧林於東序，建智海於西廡。壬戌之歲，以越國
X75n1512_p0253c04║大長公主及集慶軍節度觀察留後駙馬都尉張
X75n1512_p0253c05║敦禮之請，後建法雲禪寺於國之南。於是祖席光
X75n1512_p0253c06║輝，叢林鼎盛，天下襲方袍、慕禪悅者，雲集於上都
X75n1512_p0253c07║矣。今敦禮以其寺住持僧佛國禪師惟白，探最上
X75n1512_p0253c08║乘，了第一義，屢入中禁，三登高座，宣揚妙旨，良愜
X75n1512_p0253c09║至懷。昔能仁說法華經，放眉間白毫相光，照東方
X75n1512_p0253c10║萬八千世界，而彌勒發問，文殊決疑，以謂日月燈
X75n1512_p0253c11║明佛，本光瑞如此。持是經者，妙光法師；得其證者，
X75n1512_p0253c12║普明如來。今續燈之名，蓋燈燈相續，光光相入，義
X75n1512_p0253c13║有在於是矣。噫！圓澄覺海，本含褁於十方；生滅空
X75n1512_p0253c14║漚，遂沉淪於三有。因明立所，由塵發知，織妄相仍，
X75n1512_p0253c15║轉入諸趣，良可悲也。若回光內照，發真歸元，則是
X75n1512_p0253c16║錄也，直指性宗，單傳心印，可得於眉睫，可薦於言
X75n1512_p0253c17║前，舉手而擎妙喜之世界，彈指而現莊嚴之樓閣，
X75n1512_p0253c18║神通妙用，真不可得而思議也。嘉於有眾，締此勝
X75n1512_p0253c19║緣，俱離迷津，偕之覺路，斯　朕之志已。建中靖國
X75n1512_p0253c20║元年八月十五日賜序。
X75n1512_p0253c21║論曰：古稱至治之君不世出，然我
X75n1512_p0253c22║宋至治聖君，何其盛歟。昔熈豐間，議者以謂我
X75n1512_p0253c23║宋累聖規模，絕勝漢唐之君遠甚。以今觀之，信
X75n1512_p0253c24║哉斯言也。恭惟
X75n1512_p0254a01║四聖御製序，發揮聖藻，宏闡宗乘，足見　天縱
X75n1512_p0254a02║妙悟，得道之深，而崇尚之體，無過與不及。凡歷
X75n1512_p0254a03║古以來，盛帝顯王，得佛法味，於此盡善盡美矣。
X75n1512_p0254a04║其可深秘法藏，而不使之廣傳，同日月光明，開
X75n1512_p0254a05║悟含識哉。是用著之終篇，仰師論語堯曰之意
X75n1512_p0254a06║焉耳。