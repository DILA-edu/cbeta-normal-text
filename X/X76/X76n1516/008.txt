X76n1516_p0085b18║
X76n1516_p0085b19║
X76n1516_p0085b20║
X76n1516_p0085b21║歷代編年釋氏通鑑卷之八
X76n1516_p0085b22║
X76n1516_p0085b23║宋括山一菴釋　本覺　編集
X76n1516_p0085b24║明無還居士　藍重起　較訂
X76n1516_p0085c01║唐
X76n1516_p0085c02║高宗
X76n1516_p0085c03║庚戌（永徽元）
X76n1516_p0085c04║二月，釋明濬暴死，蘇云：見二青衣童子引至冥王，問：
X76n1516_p0085c05║一生何業？濬答：但誦金剛經。王曰：善哉！若誦滿十萬
X76n1516_p0085c06║遍，明年必生淨土，弟子不見師也。乃放還。濬自此精
X76n1516_p0085c07║進逾勤，至二年三月卒，寺眾咸聞異香。（本傳）○法師元
X76n1516_p0085c08║奘，辭還大慈恩寺譯經，制可。○司馬喬卿，為大理司
X76n1516_p0085c09║直，丁母憂，哀毀骨立，刺血寫金剛經一卷。才畢，忽廬
X76n1516_p0085c10║上生芝草三莖，長一尺八寸，綠莖朱盖，取而復生。（金剛
X76n1516_p0085c11║感應集）
X76n1516_p0085c12║辛亥（二）
X76n1516_p0085c13║閏九月四日，四祖道信大師自紹祖位，攝心無寐，脇
X76n1516_p0085c14║不至席者六十年。至是，忽垂誡門人曰：一切諸法悉
X76n1516_p0085c15║皆解脫，汝等各自護念，流化未來。言訖，安坐而逝，壽
X76n1516_p0085c16║七十二，塔于本山。明年四月，塔戶自開，儀相如生，後
X76n1516_p0085c17║門人不敢復閉。代宗諡大醫禪師，塔曰慈雲。
X76n1516_p0085c18║壬子（三）
X76n1516_p0085c19║法師元奘於慈恩寺將建大塔，奉安所獲經論梵本，
X76n1516_p0085c20║以表聞奏。勑中書舍人李義府報曰：所欲營塔，今已
X76n1516_p0085c21║處分大內及東宮掖庭等七宮亡人衣物，助師營辦。
X76n1516_p0085c22║於是法師授以西域制度，未幾而成，其高二百尺。○
X76n1516_p0085c23║牛頭懶融，法席大盛，徒眾乏糧，而往丹陽緣化。去山
X76n1516_p0085c24║八十里，負米一石八斗，朝往暮還。是年，邑宰請於建
X76n1516_p0086a01║初寺講般若，至滅諍品，地為之震動。（五燈）
X76n1516_p0086a02║癸丑（永徽四）　帝召感業寺尼武氏入宮。
X76n1516_p0086a03║正月，釋法顯趺坐而逝。師住梅梁五十餘年，足不出
X76n1516_p0086a04║戶。○六月，禪師慧寬端坐而逝。寬初生楊氏，父奉道，
X76n1516_p0086a05║號三洞先生。姊信相，生而知道，終日禪寂。寬五六歲，
X76n1516_p0086a06║日與信相談論，俱非世事。家世奉道，寬獨不喜。父詬
X76n1516_p0086a07║罵，使拜天尊。寬不得已，跪之。銕像蹶然崩壞，舉族驚
X76n1516_p0086a08║異。因錄每與信相所論言句。先是，龍懷寺禪師曇相
X76n1516_p0086a09║臨終，語弟子會曰：吾報緣當生廣漢緜竹峰頂王氏
X76n1516_p0086a10║家。后七年，汝來見吾。言訖而逝。其後，會頗忘之。一日，
X76n1516_p0086a11║夢相責以負約。會驚寤，遂造峰頂而扣其扉。寬曰：扣
X76n1516_p0086a12║扉者誰？會遽曰：弟子會也。寬笑曰：何以知吾而稱弟
X76n1516_p0086a13║子？會曰：得師聲，猶昔日聲也。遂見其父，出所錄與信
X76n1516_p0086a14║相談論者示之，蓋大莊嚴等論。會即奉寬再歸龍懷
X76n1516_p0086a15║寺落髮。由是神異日顯，俗呼聖和尚。其姊信相，亦隨
X76n1516_p0086a16║出家。因入水觀，一室湛然，唯水不見其形。眾歎以為
X76n1516_p0086a17║得果，時亦號聖尼父母。乃棄道歸佛，捨宅為寺。四遠
X76n1516_p0086a18║聞見，並捨邪歸正。寬十世為大僧，今十生記存焉。累
X76n1516_p0086a19║朝賜諡不一。○釋智通持律通經。於總持門，特所留
X76n1516_p0086a20║意。正觀中，譯千眼經。是年，譯觀音呪經三卷。○天竺
X76n1516_p0086a21║阿地[(並-(前-刖)+一)/隹]多（此云無極高），初建陀羅尼普集會壇，屢降靈異。
X76n1516_p0086a22║是年，出陀羅尼集經十二卷。時又有阿難律木叉及
X76n1516_p0086a23║迦葉，譯功德天法
X76n1516_p0086a24║甲寅（五）
X76n1516_p0086b01║二月，智巖禪師遷寂。師初武略過人，棄官入道。有異
X76n1516_p0086b02║僧曰：卿已八十一生出家，宜加精進。自此入山修禪。
X76n1516_p0086b03║有刺史嚴撰、張綽、李詢等，聞巖出家，入山尋之，謂巖
X76n1516_p0086b04║曰：郎將顛邪？何為住此？答曰：我顛欲醒，君顛正發。○
X76n1516_p0086b05║中天竺國摩訶菩提寺，遣僧置奘法師書，并獻方物。
X76n1516_p0086b06║其辭略曰：摩訶菩提寺上座慧天，致書摩訶支那國
X76n1516_p0086b07║木叉阿遮利耶：敬問少病少惱，我慧天苾蒭等，今寄
X76n1516_p0086b08║白氍一雙，示不空心，路遠莫怪其少。奘亦答其書。○
X76n1516_p0086b09║是歲，特旨度沙彌窺基為大僧，入大慈恩寺，參譯經
X76n1516_p0086b10║正義。基，尉遲敬德猶子也。初，奘公就基父求基出家，
X76n1516_p0086b11║基曰：聽我茹葷即從。奘愛其俊而許之，遂從入道。每
X76n1516_p0086b12║覽疏記，過目成誦，義亦頓解。善大小乘，既參譯經，從
X76n1516_p0086b13║奘受瑜珈、唯識宗旨，著論凡百部，時號百本論師。然
X76n1516_p0086b14║性豪侈，每出必治三車，亦號三車法師。（本傳）○釋解脫
X76n1516_p0086b15║四十餘年，隱居五臺山。入滅數年後，靈軀尚在山窟
X76n1516_p0086b16║中。
X76n1516_p0086b17║乙卯（六）
X76n1516_p0086b18║則天武氏立為皇后。○五月，釋弘智卒。智弘誘博愛，
X76n1516_p0086b19║每以護法為心。（本傳）○五月，奘法師譯因明論，沙門神
X76n1516_p0086b20║泰等各造義疏釋之。法師栖玄以其論示呂才，才作
X76n1516_p0086b21║因明注解。七月，法師慧立致書左僕射于志寧，斥其
X76n1516_p0086b22║謬。辭略曰：聞佛之教也，文言奧遠，旨義深幽。居十地
X76n1516_p0086b23║而尚迷，處無生而猶昧。呪縈纏入邪之網，沉淪四倒
X76n1516_p0086b24║之流。而欲窺究宗因，辨彰其理者，無乃惑哉！切見慈
X76n1516_p0086c01║恩法師所番聖教中有小論，題曰因明。雖未為玄門
X76n1516_p0086c02║之要妙，亦非造次之所知。近尚藥呂奉御以常人之
X76n1516_p0086c03║資，切眾師之說，造因明圖，釋宗因義。不能精悟，妄為
X76n1516_p0086c04║穿鑿。然奉御於俗事少閑，遂謂真宗可了。何異鼷鼠
X76n1516_p0086c05║見釜竈之堪陟，乃言崑閬之不難；蛛螫覩棘林之易
X76n1516_p0086c06║羅，遂謂扶桑之可網。不量涯分，無以異斯。立致書，其
X76n1516_p0086c07║事稍息。十月，太常博士柳宣以其事寢，作歸敬書并
X76n1516_p0086c08║偈，檄譯經大德求畢其說。於是法師明濬答還，述頌
X76n1516_p0086c09║并書，極陳大教尊嚴，而訓呂才妄舉。柳宣得書，即劾
X76n1516_p0086c10║呂才，列奏其事。有旨集公卿，領才詣慈恩寺見法師，
X76n1516_p0086c11║受辭悔謝而退。（慈恩傳）○十一月，釋慧仙卒。仙以華嚴、
X76n1516_p0086c12║涅槃二部為業。時屢有灾疾求救者，仙但令念佛，無
X76n1516_p0086c13║往不濟。
X76n1516_p0086c14║丙辰（顯慶元）
X76n1516_p0086c15║正月丙寅，立皇太子（弘）。是日，於慈恩寺齋僧五千員。
X76n1516_p0086c16║奘法師因請譯經、監閱、詳緝之官及慈恩寺碑，侍郎
X76n1516_p0086c17║薛元超奏其語，制可。是月壬申朝會，中書崔敦禮宣
X76n1516_p0086c18║敕曰：大慈恩寺法師玄奘新飜經論，文義須精，宜
X76n1516_p0086c19║令左僕射于志寧、尚書來濟、許敬宗、侍郎薛元超、李
X76n1516_p0086c20║義府、杜正倫時為看閱潤色。朝罷，遣給事王君德報
X76n1516_p0086c21║法師：承須友人助飜經，已為處分。其慈恩碑，朕望自
X76n1516_p0086c22║作，不知師意如何？奘奉旨，即率眾詣闕，抗表陳請。未
X76n1516_p0086c23║幾，高宗親製碑文成，遍示公卿。辭略曰：道光塵劫，化
X76n1516_p0086c24║洽生靈。福已罪之群生，興將滅之人代。絲流法雨，清
X76n1516_p0087a01║火宅以辭炎；輪昇慧日，皎重冥而歸晝。朕逖覽緗史，
X76n1516_p0087a02║詳觀道義，福永劫者，其唯釋教歟！文德皇太后乾精
X76n1516_p0087a03║掩月，坤維絕紐，故載懷興緝，剏斯金地。朕之虔心八
X76n1516_p0087a04║正，肅志雙林，冀延景福，式資冥助。敬刻貞石，式旌真
X76n1516_p0087a05║境云。　○三月庚申，百僚奉表美揚聖製，別詔禮部
X76n1516_p0087a06║尚書許敬宗送碑文示奘法師。甲子，奘率徒詣闕奉
X76n1516_p0087a07║表謝，略曰：陛下始悲奩鏡，即剏招提；俄樹勝幢，乃敷
X76n1516_p0087a08║文律。使祇園遺迹，託寶思而彌高；奈苑餘芳，假瓊章
X76n1516_p0087a09║而不朽。奘以其文宜得聖筆自寫，再表始許。○四月，
X76n1516_p0087a10║奘備幡輦梵儀，扣芳林門迎御製碑，勑太常九部樂
X76n1516_p0087a11║并雜戲及王侯公卿送之。帝御安福門樓觀奘，導從
X76n1516_p0087a12║以天竺法儀，其徒甚盛，帝望之大悅。○五月，勑天下
X76n1516_p0087a13║僧尼有犯國法者，以僧律治之，不得與民同科。○十
X76n1516_p0087a14║一月，天后難月，命奘法師入宮祈福。及分難，神光滿
X76n1516_p0087a15║宮，自庭燭天，因號佛光王（即中宗也）。初，帝甞謂奘曰：若生
X76n1516_p0087a16║男子，即聽出家。至是，奘奉表請許佛光王出家，紹隆
X76n1516_p0087a17║三寶，制可。○十二月五日，為佛光王度七人，仍請奘
X76n1516_p0087a18║法師為王剃髮。
X76n1516_p0087a19║丁巳（二）
X76n1516_p0087a20║閏正月，牛頭法融禪師終于建初寺，壽六十四。師頭
X76n1516_p0087a21║顱巨大，五岳隆起，眉目長廣，顙頰濃張，龜行鶴視，聲
X76n1516_p0087a22║氣深遠。性能安忍，罵辱不動，寒不加絮，暑絕追凉，慈
X76n1516_p0087a23║悲為懷，道俗歸敬云。（高僧傳）○千歲寶掌和尚。晚居浦
X76n1516_p0087a24║江寶巖，與朗禪師友善。師以白犬馳書，朗以青猿回
X76n1516_p0087b01║使。是年正旦，自塑像竟，即澡衣趺坐，說偈而化。師自
X76n1516_p0087b02║稱住世已一千七十二年，自魏晉間抵此土計之，亦
X76n1516_p0087b03║歷四百餘載。（五燈會元）○二月，駕幸洛陽宮，奘法師陪從。
X76n1516_p0087b04║四月，駕幸明德宮，奘亦陪從。五月，勑奘還積翠宮番
X76n1516_p0087b05║譯。九月，表請入嵩山少林寺譯經，手詔不允。
X76n1516_p0087b06║戊午（三）
X76n1516_p0087b07║二月，奘隨駕還京。○四月，帝召僧道入內論義。法師
X76n1516_p0087b08║會隱立五蘊義，法師神泰立九斷知義。道士李榮、黃
X76n1516_p0087b09║壽不知名義，茫然雖事往返，而牢落無歸。遂勑道士
X76n1516_p0087b10║立義，李榮立道生萬物義。法師慧立以此道為是有
X76n1516_p0087b11║知，為是無知，問之。榮曰：人法地，地法天，天法道。既為
X76n1516_p0087b12║天地之法，豈曰無知？立曰：必若有知，則合唯生於善，
X76n1516_p0087b13║何故亦生於惡？既善惡昇沉，叢雜混生，則是無知矣。
X76n1516_p0087b14║據佛窮理盡性之教，則萬物是業。眾生以業力故，所
X76n1516_p0087b15║感不同。吾子不識，妄言道生。道實不生，一何可憫？榮
X76n1516_p0087b16║無對，赧然下座。次道士黃壽登席，立老子名義。法師
X76n1516_p0087b17║會隱奏曰：壽不知諱忌，豈可對陛下而公談祖諱？壽
X76n1516_p0087b18║亦慚汗而止。於是慧立對帝廣宣因緣諸義，帝悅而
X76n1516_p0087b19║罷。少選，敕內給事王君德語：道士何不學佛經？於是
X76n1516_p0087b20║榮等羞縮，為之氣塞。（論衡）○六月十二日，上剏西明寺
X76n1516_p0087b21║成。十三日，帝出綉像長幡，送往安奉。尋即下勑，召僧
X76n1516_p0087b22║道七人入。帝幸百福殿，內官引僧東道西，俱時上殿。
X76n1516_p0087b23║帝曰：佛道二教，同歸一善。然則梵境虗宗，為於無為。
X76n1516_p0087b24║玄門深奧，德於不德。師等學照古今，業光空有。可共談
X76n1516_p0087c01║名理，以相啟沃。復各賜坐。又勑云：法師可一人登座
X76n1516_p0087c02║開題。時道士張惠元奏云：周之宗盟，異姓為後。今日
X76n1516_p0087c03║立義，道士不得不先。又夷夏不同，客主位別。望請道
X76n1516_p0087c04║士於先上座。帝沉默久之。慧立奏曰：我佛德高眾聖，
X76n1516_p0087c05║道冠人天。為三千大千之獨尊，作百億四洲之慈父。
X76n1516_p0087c06║引迷拯溺，唯佛一人。此地未出娑婆，即是釋迦之兆
X76n1516_p0087c07║域。惠元何得濫言客主，妄定華夷。陛下屈初地之尊，
X76n1516_p0087c08║光臨贍部。受佛付囑，顯揚聖化。書云：皇天無親，唯德
X76n1516_p0087c09║是輔。惠元邪說，未可為依。勑云：好。可更遞上，仍僧為
X76n1516_p0087c10║先。時會隱昇座，立無畏義。道士七人，各陳論難，無足
X76n1516_p0087c11║敘之。次道士李榮開六洞義，擬佛之六通。立昇論席
X76n1516_p0087c12║曰：夫洞者，豈不於物通達無擁義邪？答云：是。難曰：若
X76n1516_p0087c13║使於物無擁，未委老君得洞否？答云：老君上聖，何得
X76n1516_p0087c14║非洞。立曰：若老君於物通洞者，何故云天下大患，為
X76n1516_p0087c15║吾有身。使吾無身，吾何患也。據此則老君於身尚礙，
X76n1516_p0087c16║何能洞於萬物。榮無對。乃云：榮在蜀日，久聞師名。共
X76n1516_p0087c17║師俱是出家人，莫苦事非駮。立曰：先生此語，似索孤
X76n1516_p0087c18║息。在外則可敘暄涼，此席則須定邪正。所云同是出
X76n1516_p0087c19║家，然檢形討事，焉可同耶？先生𩯭髮不剪，褌袴未除，
X76n1516_p0087c20║手把桃符，腰懸赤袋，巡門猒鬼，歷巷摩兒，本不異於
X76n1516_p0087c21║淫祀邪巫，豈得同我清虗釋子？榮怒云：汝若以剪髮
X76n1516_p0087c22║為好，何不剔眉？一種是毛也。立曰：一種是毛，剔髮亦
X76n1516_p0087c23║當剔眉，卿何為角髮而不角髭耶？榮無以對，帝大笑。
X76n1516_p0087c24║諸僧辭退，勑云：好。遂散還寺。觀慧立自永徽元年參
X76n1516_p0088a01║譯，頻登闥贊，潔齋行道，所以導達功業，光輝論道，咸
X76n1516_p0088a02║立之力也。立本幽州僧，故帝頻告奘云：幽州僧大好。
X76n1516_p0088a03║至七日，內勑鴻臚卿韋慶儉補充西明寺都維那。○
X76n1516_p0088a04║七月，詔迎奘法師入居西明寺。○十一月，上以冬雪
X76n1516_p0088a05║未降，召僧道祈之。因勑僧道入內，於別中殿講道。道
X76n1516_p0088a06║士李榮立本際義法師義，褒難之，辭屈。榮乃忸怩下
X76n1516_p0088a07║席，勑令褒登座，褒乃立摩訶般若波羅蜜義。道士張
X76n1516_p0088a08║惠元辨難，又辭屈。復有姚道士覆難數番，亦吞聲無
X76n1516_p0088a09║難。李榮復進，褒俱挫之，帝大悅。（論衡）
X76n1516_p0088a10║己未（顯慶四年）
X76n1516_p0088a11║撫州刺史祖氏，以亢旱，率官庶香花，步往二十里，於
X76n1516_p0088a12║東山迎行像。（其像本潭州失之，尋其行路，現二跡，長三尺，相去五百里。）其情虔篤，
X76n1516_p0088a13║三人捧之，飄然應接。返還州寺，雨下沾足。（珠林）○是年，
X76n1516_p0088a14║曇逞津師示寂。逞每好放生，忽有多人，著赤衣多鬚
X76n1516_p0088a15║來，云是綿竹所放生者。自此廣化，立放生池，諸州凡
X76n1516_p0088a16║造一百餘所。又益州甘亭神，威力嚴惡，經祭難紀。忽
X76n1516_p0088a17║下巫語，欲逞受戒，乃將佛像在神下座。于時神影自
X76n1516_p0088a18║移本處，向佛下座，逞為受戒。自爾祀日，齋食而已。又
X76n1516_p0088a19║往劉備先主朝受戒，所以蜀川神所，逞行至者，皆為
X76n1516_p0088a20║受戒，由此道俗歸依。又於綿竹𮠁縣，造三百尺大像，
X76n1516_p0088a21║祈求甚靈。（本傳）○十月，制以玉華宮為寺，追崇先帝，詔
X76n1516_p0088a22║奘法師居之。
X76n1516_p0088a23║庚申（五）
X76n1516_p0088a24║禪師善伏（一名等照），生即白首出家聽講。深於觀行，多為
X76n1516_p0088b01║鬼神授戒，竝斷肉祭。由是人神敬仰，屠漁改業，市無
X76n1516_p0088b02║行肆。是年坐逝。○三月，西明寺靜之禪師遷逝。甞鼻
X76n1516_p0088b03║患肉塞，百方無驗。有僧令誦般若心經萬遍，恰至五
X76n1516_p0088b04║千，肉鈴便落（本傳）。○奘法師於玉華譯般（若經）。○駕幸東
X76n1516_p0088b05║都，勑召僧義褒、慧立等赴洛。遂至合璧宮見帝，敘論
X76n1516_p0088b06║稱旨，勑停東都淨土寺。褒即於彼講大品三論，光價
X76n1516_p0088b07║逾隆。○八月，勑召僧靜泰、道士李榮在洛宮中。帝問
X76n1516_p0088b08║僧老子化胡經之由，泰奏云：據晉代雜錄及裴子野
X76n1516_p0088b09║高僧傳，皆云道士王浮與沙門帛祖對論每屈。浮遂
X76n1516_p0088b10║取漢書西域傳，擬為化胡經。又搜神記、幽明錄等，亦
X76n1516_p0088b11║云王浮造偽之過。復與李榮辨難數番，榮屢辭屈。榮
X76n1516_p0088b12║又云：大道老君，皇帝所尚。汝何起自西戎，而亂東夏？
X76n1516_p0088b13║泰云：如來出現彼處為天中，我皇御宇此間為地正。
X76n1516_p0088b14║佛法有囑，委以皇王。有感必通，何論彼此？後屢徵難，
X76n1516_p0088b15║以夜深乃散。明日，帝令給事王君德責李榮之論，義
X76n1516_p0088b16║無答。由是失厝，令榮還梓州。道士之望，唯指於榮。既
X76n1516_p0088b17║其對論失言，舉宗落彩。時泰以才辨見知，復以賦詩
X76n1516_p0088b18║稱賞。上即勑所司，敬愛寺可以泰居之。及泰入寺，頻
X76n1516_p0088b19║登榮觀云。（論衡）○釋法冲。正觀初年，勑有私度者，處以
X76n1516_p0088b20║極刑。冲誓亡身，便即剃落。時嶧陽山多有逃僧避難，
X76n1516_p0088b21║冲乃分僧兩處，各置米倉十斛。一所徒眾四十餘人，
X76n1516_p0088b22║純學大乘，并修禪業。經年食米，如本不減。一所五六
X76n1516_p0088b23║十人，纔經兩日，食米便盡。由不修禪，兼作外學。冲曰：
X76n1516_p0088b24║不足怪也。能行道者，白毫之惠耳。時逃難轉多，無處
X76n1516_p0088c01║投止。山有虎穴，冲詣告曰：今窮客相投，可見容否？虎
X76n1516_p0088c02║乃相擕而去。及難解，冲乃隨處弘法。冲雖廣宣經術，
X76n1516_p0088c03║專以楞伽命家。中書杜正倫每諮稟之。時三藏元奘
X76n1516_p0088c04║不許講舊所番經，冲曰：君依舊經出家。若不許弘舊
X76n1516_p0088c05║經者，君可還俗，更依新番經出家，方許君此意。奘聞
X76n1516_p0088c06║遂止。斯亦命代弘經護法，強禦之士不可及也。僕射
X76n1516_p0088c07║于志寧曰：此法師乃法界頭陀僧也，不可名實拘之。
X76n1516_p0088c08║冲後旋東夏云。（本傳）○勑僧智琮。迎岐山舍利，乃感放
X76n1516_p0088c09║光現瑞。
X76n1516_p0088c10║辛酉（龍朔元）
X76n1516_p0088c11║京師普光寺僧明解，性聰敏，琴詩書𦘕，時無與競，然
X76n1516_p0088c12║殢酒荒情。顯慶間，帝造西明寺，令靈潤法師擇一人
X76n1516_p0088c13║居之。時有僚宷數人，俱來潤所，共薦明解。潤曰：公等
X76n1516_p0088c14║宜求戒定慧學，增長福田，何乃舉酒客𦘕師，以當洪
X76n1516_p0088c15║寄？官等愧退，明解致憾。俄而上徵四科，不間道俗，解
X76n1516_p0088c16║應詔自舉，射䇿升第，喜不自勝。未幾染疾，自見數十
X76n1516_p0088c17║人執猛炬迎解，解大怖，言未終而卒，是年八月也。後
X76n1516_p0088c18║託夢於僧惠整曰：明解為昔不遵內教，今大受罪，求
X76n1516_p0088c19║惠一飡。整覺，乃設食，夜夢解來謝之。至二年秋間，又
X76n1516_p0088c20║托夢於𦘕工：我以躭好外書，今大受苦，為我寫二三
X76n1516_p0088c21║卷經。復賦詩言別，𦘕工乃為寫經，後夢致謝云。（自鏡錄）
X76n1516_p0088c22║○九月，帝幸高祖舊第天宮寺，設齋度僧，帝周覽，悽
X76n1516_p0088c23║愴久之。（統紀）○釋彥悰撰大唐京寺錄傳十卷，鋪述三
X76n1516_p0088c24║寶靈迹。
X76n1516_p0089a01║壬戌（龍朔二年）
X76n1516_p0089a02║四月，幽州漁陽縣戍城火灾，人家竝為煨燼，唯二寺
X76n1516_p0089a03║及但十佛像獨不延燎。（珠林）○帝下制，僧尼道士冠官
X76n1516_p0089a04║致拜君親。四月，大莊嚴寺僧威秀等上不合拜俗表，
X76n1516_p0089a05║略云：僧等荷國重恩，開以方外之禮，得弘出俗之心。
X76n1516_p0089a06║自古帝王，舉遵其度，敬其變俗之儀，全其抗禮之迹。
X76n1516_p0089a07║（云云）右相許敬宗等宣勑云：勑令詳議，拜否未定，可
X76n1516_p0089a08║待後集。於是僧道宣等敘佛教隆替事，簡諸宰輔。五
X76n1516_p0089a09║月十五日，大集文武官僚，總坐都堂議事。時眾議紛
X76n1516_p0089a10║紜，議請拜者三百五十四人，議請不拜者五百三十
X76n1516_p0089a11║九人。六月八日宣韶，略云：朕商確群議，沉研幽𧷤，然
X76n1516_p0089a12║箕頴之風，高尚其事，遐想前代，固亦有之。自今後即
X76n1516_p0089a13║不宜跪拜，主者施行。（弘明集）○帝及后初幸并州童子
X76n1516_p0089a14║寺，大像高十七丈。是年七月，遣使送袈裟，其像放大
X76n1516_p0089a15║光明，合城遷善。（珠林）○十二月八日，於蓬萊宮召靈辨
X76n1516_p0089a16║法師開淨名經題，因令僧道辨難。至十四日，道士方
X76n1516_p0089a17║惠長開老子經題，靈辨難其道生萬物之義，惠長屢
X76n1516_p0089a18║無答。辨乃奏曰：靈辨忝預宗門，實懷慈忍。雖逢死雀，
X76n1516_p0089a19║不願重彈。上大笑稱善。靈辨自徽、永中遊東都，聲馳
X76n1516_p0089a20║天闕。尋勑住大慈恩寺，屢入內論義，上每優獎之。（論衡）
X76n1516_p0089a21║○時釋慧明，冬夏一服，行止蕭然，所去無戀，常誦思
X76n1516_p0089a22║益經。○時善導和尚入京，廣化人，念彌陀，修淨業。時
X76n1516_p0089a23║在光明寺說法，有告曰：今念佛名，定生淨土否？導曰：
X76n1516_p0089a24║定生，定生。乃口誦阿彌陀佛，聲聲相續。每一聲，則有
X76n1516_p0089b01║一佛出其口中。因出寺門，上柳樹表，合掌向西，投身
X76n1516_p0089b02║於地而逝。（本傳）
X76n1516_p0089b03║癸亥（龍朔三）
X76n1516_p0089b04║泗州大士僧伽，初自碎葉國遊于西涼，復顯化洛陽。
X76n1516_p0089b05║（本傳）○六月，少常崔義起，不信佛。妻父蕭鏗，善誦法華。
X76n1516_p0089b06║起妻以五月亡，為修三七齋。有婢素玉，作夫人語云：
X76n1516_p0089b07║我受地獄苦，由汝誦經然燈，放暫歸。至二十日又來，
X76n1516_p0089b08║將素玉去，見夫人受火鑊之苦。見蕭鏗坐花臺，告素
X76n1516_p0089b09║玉：我女多嗔，不信善惡，今受此苦。汝歸，可語其夫兒，
X76n1516_p0089b10║為其修功德。又僧教素玉誦金剛藥師法華經，婢死
X76n1516_p0089b11║三日方甦。後於麟德二年，薛將軍宅齋僧，請素玉誦
X76n1516_p0089b12║冥授之經，合眾訝為希有。薛遂口奏天子，歎曰：冥道
X76n1516_p0089b13║若此，何得不信？時朝貴聞者，咸生大信云。（感通錄）○十
X76n1516_p0089b14║一月，奘法師番大般若經成，凡六百卷。（本傳）○天竺三
X76n1516_p0089b15║藏那提（此云福生），永徽六年，賷梵甲千五百部至京，勑安
X76n1516_p0089b16║置慈恩寺。顯慶初，勑提往崑崙諸國採藥。是年還京，
X76n1516_p0089b17║擬廣宣譯所賷梵經，竝為奘將北去，惟譯三經而已。
X76n1516_p0089b18║尋即為真臘國請還。然提乃龍樹門人，深達實相，所
X76n1516_p0089b19║著大乘義論，將事譯之，被遣遂闕。夫抱麟之嘆，代有
X76n1516_p0089b20║斯蹤，知人難哉！提挾道遠至，投俾北冥，既無所待，乃
X76n1516_p0089b21║三被毒，載充南役，崎嶇數萬，不遂本志，嗚呼惜哉！（僧傳）
X76n1516_p0089b22║甲子（麟德元）
X76n1516_p0089b23║二月，奘法師命弟子大乘光錄所譯經論，凡七十五
X76n1516_p0089b24║部、一千三百三十五卷，總召門人造像設齋，與眾辭
X76n1516_p0089c01║訣，令左右為念彌勒如來。初五中夜，右脇安臥而逝，
X76n1516_p0089c02║壽六十五。帝輟朝三日，宰僚悲咽，有異僧奉香塗師
X76n1516_p0089c03║體。四月，勑準世尊故事，斂以金棺銀槨，塔于滻東原。
X76n1516_p0089c04║弟子神泰、𥙘元、會隱、慧立、明濬、義褒、大乘光等，皆法
X76n1516_p0089c05║門龍象焉。（本傳）
X76n1516_p0089c06║乙丑（二）
X76n1516_p0089c07║益州法聚寺，有張僧繇𦘕地藏菩薩像。是年七月，寺
X76n1516_p0089c08║僧圖得一本放光。展轉圖者，類皆放光。○僧慧昱圖
X76n1516_p0089c09║寫荊州、長沙等瑞像至京，在都堂放光。聞見發心，各
X76n1516_p0089c10║𦘕供養。（珠林）○二月，皇太子為二聖於西明寺造銅鐘
X76n1516_p0089c11║一口，可一萬斤。
X76n1516_p0089c12║丙寅（乾封元）
X76n1516_p0089c13║丁卯（二）
X76n1516_p0089c14║二月，西明寺道宣律師在淨業寺，一天神至致敬。問
X76n1516_p0089c15║其姓字，稱姓王名璠，是吳之蘭臺臣，為南方天王韋
X76n1516_p0089c16║將軍下使者。復有天來姓羅，是蜀人，廣說律相。次又
X76n1516_p0089c17║一天姓費，禮敬如前，云：韋將軍有三十二將，最存弘
X76n1516_p0089c18║護。因問律中隱義，無不決滯。復問此國名山聖迹，皆
X76n1516_p0089c19║答之。又有天人姓陸名元暢，來謁師，因問穆王時化
X76n1516_p0089c20║人事，及五臺山諸像因緣，一一備答（法苑）。○八月，宣律
X76n1516_p0089c21║師示寂，有詔傷悼，勑天下寺並圖形塑像，以為標範。
X76n1516_p0089c22║宣姓錢氏，初母孕之，夢僧謂孕祐律師也。及出家，性
X76n1516_p0089c23║與道合，所至必感神物翊衛，供奉天饌。甞中夜行道，
X76n1516_p0089c24║臨砌蹶且仆，有少年介冑擁持之，因問是誰，曰：弟子
X76n1516_p0090a01║博叉天王子張瓊也。以師戒德高妙，故來給衛耳。宣
X76n1516_p0090a02║遂廣問佛法之事，瓊一一言之，及別授宣佛牙并寶
X76n1516_p0090a03║掌二物，表信而隱。師撰內典錄、三寶感通錄、佛道論
X76n1516_p0090a04║衡、釋迦譜、四分羯磨、續高僧傳、廣弘明集八部八十
X76n1516_p0090a05║一卷，見行于世。
X76n1516_p0090a06║戊辰（總章元）
X76n1516_p0090a07║召僧道會于百福殿，定奪化胡經真偽。百官臨證，議
X76n1516_p0090a08║論紛紜。僧法明曰：老子化胡成佛之際，為作華言化
X76n1516_p0090a09║之？為作胡語誘之耶？若作華言，則胡人未善；若作胡
X76n1516_p0090a10║語，則既傳此土，須假番譯。未審化胡經譯於何代？筆
X76n1516_p0090a11║授證義當復為誰？於是舉眾愕然，無能應者。公卿列
X76n1516_p0090a12║辟咸服其切當，忻躍而罷。勑搜天下化胡經，焚棄不
X76n1516_p0090a13║在道經之數。既而道士栢彥道等奉表乞留，詔曰：三
X76n1516_p0090a14║聖重光，玄元統敘，豈忘老教，偏意釋宗。朕志欵還淳，
X76n1516_p0090a15║情存去偽。理乖事舛者，雖在親而亦除；義符名當者，
X76n1516_p0090a16║雖有冤而必錄。自今道經諸部有記及化胡事者，竝
X76n1516_p0090a17║皆削除，有司條為罪制。（隱子論曰：初魏道士姜斌等撰太上開天經，盛言化胡事。
X76n1516_p0090a18║及與曇謨最對辨，斌服其妄。而名臣甄鸞者，乃著笑道論三十六篇，掊擊化胡成佛之謬，今載藏中。至隋僕射
X76n1516_p0090a19║揚素曰：老子安用化胡為佛？何不化胡為道？此言尤足揭其謬。又言：老子初化胡，胡不從，乃令尹喜作佛語化
X76n1516_p0090a20║之，胡乃從。此則先已有佛，而老子不能化胡，佛能化胡也。）
X76n1516_p0090a21║己巳（二年）
X76n1516_p0090a22║釋通達，住京師律藏寺。一裾一帔，布納重縫。所著麻
X76n1516_p0090a23║鞋，經三十載。繒帛雜飾，未曾冠體。冬夏一服，不弊氷
X76n1516_p0090a24║炎。僕射房元齡，以父師事之。正觀以來，稍顯神異。往
X76n1516_p0090b01║至人家，歡笑則吉，愁慘必凶。或索財物，即須依送。若
X76n1516_p0090b02║違其語，後失過前。將軍薛萬鈞，迎之供養。百餘日後，
X76n1516_p0090b03║欲入內宿。薛打之。達曰：身血不淨，可作湯洗。乃脫衣
X76n1516_p0090b04║入沸鑊中，狀如冷水。遂合宅驚奉。時逢米貴，欲設大
X76n1516_p0090b05║齋，命寺家多令疏請。至旦，赴者數千，而供度閴然。忽
X76n1516_p0090b06║有食饍，連車而來。食訖，人車不見。（本傳）
X76n1516_p0090b07║庚午（咸亨元）
X76n1516_p0090b08║辛未（二年）
X76n1516_p0090b09║西京法海寺英禪師。有異人來謁曰：弟子知有水陸
X76n1516_p0090b10║齋，可以利益幽明。自梁武歿後，因循不行。今大覺寺
X76n1516_p0090b11║有具僧義濟，藏此儀文。願師往求，以來月十五，於山
X76n1516_p0090b12║北寺如法修設。苟釋狴牢，敢不知報。英公尋詣義濟，得
X76n1516_p0090b13║儀文以歸。即以所期日，於山北寺修設。次日曛暮，向
X76n1516_p0090b14║者異人與十數輩來謝曰：弟子即秦莊襄王也。又指
X76n1516_p0090b15║其徒曰：此范睢、穰侯、白起、王剪、張儀、陳軫，皆秦臣也。
X76n1516_p0090b16║咸坐本罪，幽囚陰府。大夜冥冥，無能救護。昔梁武帝
X76n1516_p0090b17║於金山寺設此齋時，前代紂王之臣，皆免所苦。弟子
X76n1516_p0090b18║爾時，亦暫息苦。然以獄情未決，不得出離。今蒙吾師
X76n1516_p0090b19║設齋，弟子與此徒輩，并列國諸侯眾等，皆乘善力，將
X76n1516_p0090b20║生人間。慮世異國殊，故此來謝。言訖遂滅。自是儀文
X76n1516_p0090b21║布行天下，作大利益。（賾禪師葦江集）○義淨法師。年三十七，
X76n1516_p0090b22║往西域求經。
X76n1516_p0090b23║壬申（三年）
X76n1516_p0090b24║五祖弘忍大師開化於蘄州黃梅破頭山。時六祖乃
X76n1516_p0090c01║嶺南盧居士，名慧能，年三十二，來參祖曰：來求作佛。
X76n1516_p0090c02║祖曰：嶺南人無佛性。曰：人有南北，佛性豈然？祖異之，
X76n1516_p0090c03║曰：著槽廠去。能入碓，方服勞。經八个月，師告眾各述
X76n1516_p0090c04║一偈，語意冥符，則衣法皆付神秀上座，書偈云：身是
X76n1516_p0090c05║菩提樹，心如明鏡臺。時時勤拂拭，莫遣惹塵埃。師見
X76n1516_p0090c06║曰：依此修行，亦得道果。能聞之，亦令人於秀偈側書
X76n1516_p0090c07║曰：菩提本無樹，明鏡亦非臺。本來無一物，何處有塵
X76n1516_p0090c08║埃？師見之，故曰：此誰作？亦未見性。即於是夕潛呼能
X76n1516_p0090c09║至，告曰：諸佛出世，為一大事因緣，隨機小大而引化
X76n1516_p0090c10║之，遂有三乘等法。然以微妙秘密正法眼藏付于迦
X76n1516_p0090c11║葉，展轉傳授，以至於吾。吾今授汝，聽吾偈曰：有情來
X76n1516_p0090c12║下種，因地果還生。無情既無種，無性亦無生。能跪受
X76n1516_p0090c13║畢，又曰：衣止汝身，勿復傳也。且當遠引，俟時行化。逢
X76n1516_p0090c14║懷且止，遇會即藏。能禮辭，通夕南邁。師由是三日不
X76n1516_p0090c15║上堂，眾疑問之，師曰：吾道行矣。又曰：衣法誰傳？師曰：
X76n1516_p0090c16║能者傳之。眾知盧居士也，尋已不在，相率追之。趕至
X76n1516_p0090c17║大庾嶺頭，能置衣鉢於石慧，明上座先至，舉之莫能
X76n1516_p0090c18║動，即曰：我來求法，不求其衣。六祖乃曰：不思善，不思
X76n1516_p0090c19║惡，正當恁麼時，還我明上座本來面目。明大悟曰：密
X76n1516_p0090c20║語外還更有意旨否？六祖曰：我今與汝說者，即非密
X76n1516_p0090c21║也。汝若返照，密却在汝邊。六祖令向北接人。六祖後
X76n1516_p0090c22║至曹溪，又被惡人尋逐，乃晦迹於四會、懷集之間四
X76n1516_p0090c23║年，隱於獵人中，常為獵人說法，獵人悟者甚眾。
X76n1516_p0090c24║癸酉（四）
X76n1516_p0091a01║神僧萬回法師，初幼時，能三千里致兄書，朝往暮歸，
X76n1516_p0091a02║因號萬回。帝乃度為沙門。
X76n1516_p0091a03║甲戌（上元元）
X76n1516_p0091a04║乙亥（二）
X76n1516_p0091a05║五祖弘忍大師忽告眾曰：吾今事畢時可行矣。即入
X76n1516_p0091a06║室安坐示寂，壽七十四。塔于東山。代宗諡大滿禪師。
X76n1516_p0091a07║（據五燈錄及正宗記，謂師武德甲申七歲遇四祖，至此年示寂，壽七十四，必訛誤也。若謂此年壽七十四，則甲
X76n1516_p0091a08║申年二十三矣。若甲申年七歲，則此年止壽五十八。非前誤，則後誤。）
X76n1516_p0091a09║丙子（儀鳳元）
X76n1516_p0091a10║正月，六祖到廣州法性寺，值印宗法師講涅槃經。時
X76n1516_p0091a11║有風吹幡動，一僧云：旛動。一云：風動。祖乃云：非旛動，
X76n1516_p0091a12║非風動，仁者心動。二人言下大悟。印宗詢之，即執弟
X76n1516_p0091a13║子禮。乃為六祖落髮，請智光律師授以大戒。
X76n1516_p0091a14║丁丑（二）
X76n1516_p0091a15║六祖徙居韶州雙峯曹溪寶林寺，刺史韋據請於大
X76n1516_p0091a16║梵寺說法，座下僧尼道俗一千餘人，刺史官寮等三
X76n1516_p0091a17║十餘人。是日廣說頓教，門人法海抄錄流行，今壇經
X76n1516_p0091a18║是也。
X76n1516_p0091a19║戊寅（三）
X76n1516_p0091a20║涅槃經茶毗後二卷，乃南海波陵國若那䟦陀羅（此云
X76n1516_p0091a21║智賢）為沙門會寧於波陵國也。麟鳳年，自南海寄歸，達
X76n1516_p0091a22║交州後，附經入京。是年，沙門靈會方於東宮啟請施
X76n1516_p0091a23║行。（釋教錄）
X76n1516_p0091a24║己卯（調露元）
X76n1516_p0091b01║正月，信士杜行顗譯。出佛頂勝呪經一卷。顗，京兆人，
X76n1516_p0091b02║儀鳳中行鴻臚寺典客署令。顗妙通梵語，因罽賓僧
X76n1516_p0091b03║佛陀波利獻尊勝經，帝乃詔令譯之，今在藏。
X76n1516_p0091b04║庚辰（永隆元）
X76n1516_p0091b05║辛巳（開耀元）
X76n1516_p0091b06║南天竺有菩提流志。為西域宗師。帝聞風而悅之。因
X76n1516_p0091b07║使西域。有詔敦請。○太子文學權無二。述釋典稽疑
X76n1516_p0091b08║十條。以問興善。復禮法師。禮乃撰十門辨惑論二卷
X76n1516_p0091b09║以釋之。眾疑頓遣。此雖一時之酬答。實為萬代之龜
X76n1516_p0091b10║鏡也。見行于世。
X76n1516_p0091b11║壬午（永淳元）
X76n1516_p0091b12║五月，日照再譯最勝陀羅尼經（此本多誤）。○慈恩法師窺
X76n1516_p0091b13║基卒，壽五十一。有詔傷悼，御製𦘕像贊，勑葬樊川北
X76n1516_p0091b14║渠，近奘公之塋。基貌碩心慈，嘗造玉文殊像及金寫
X76n1516_p0091b15║大般若經，皆獲瑞應。初，宣律師以弘律感，天厨供饌，
X76n1516_p0091b16║每薄基三車之玩，不甚為禮。基嘗訪宣，其日過午而
X76n1516_p0091b17║天饌不至。及基辭去，天神乃降宣，責以後時。天曰：適
X76n1516_p0091b18║見大乘菩薩在此，翊衛嚴甚，故無自而入。宣聞之大
X76n1516_p0091b19║驚，於是遐邇增敬焉。先是，奘公親授西域戒賢瑜伽
X76n1516_p0091b20║師、地唯識宗，而基盡領其妙，天下目為三乘法相，顯
X76n1516_p0091b21║理宗謂之慈恩教。○隱士孫思邈卒。善莊、老、陰陽、醫
X76n1516_p0091b22║藥之術，尤重釋典，世稱孫真人焉。
X76n1516_p0091b23║癸未（洪道元）　十二月，高宗崩，中宗即位。
X76n1516_p0091b24║初，北印土罽賓國沙門佛陀波利（此云覺護），儀鳳元年至
X76n1516_p0091c01║五臺清涼山，逢一叟，問曰：爾來何為？曰：欲禮文殊。曰：
X76n1516_p0091c02║曾持佛頂尊勝呪來否？曰：未也。曰：此土眾生犯四棄
X76n1516_p0091c03║者多，能回取呪，以流此土，作大利益。弟子當示師文
X76n1516_p0091c04║殊所在。叟忽不見。波利乃返本國，取呪至於長安。有
X76n1516_p0091c05║旨命杜行顗及日照三藏番譯。譯訖，賜利䞋絹三十
X76n1516_p0091c06║疋。至是，利又將梵本訪西明寺僧順貞，奏共譯出，名
X76n1516_p0091c07║尊勝陀羅尼，乃第三出也。與杜令譯者大同小異，比
X76n1516_p0091c08║諸眾譯，此最弘布。波利即入五臺，後不知終。○法師
X76n1516_p0091c09║元暉卒。暉字道世，撰法苑珠林一百卷，今在藏。
X76n1516_p0091c10║則天皇后
X76n1516_p0091c11║甲申（光宅元年）
X76n1516_p0091c12║二月，廢中宗為廬陵王，則天臨朝稱制。
X76n1516_p0091c13║乙酉（埀拱元年）
X76n1516_p0091c14║幽中宗于房州。○懷義修白馬寺。
X76n1516_p0091c15║丙戌（二年）
X76n1516_p0091c16║泉州黃守恭宅，園中桑樹忽生白蓮花，因捨宅為寺，
X76n1516_p0091c17║今開元寺是也。（方輿勝覽）
X76n1516_p0091c18║丁亥（三年）
X76n1516_p0091c19║天竺地婆訶羅（此云日照），自天皇儀鳳初至京，譯密嚴等
X76n1516_p0091c20║經，至是年共譯十八部，三十四卷，天后親製序，今在
X76n1516_p0091c21║藏。
X76n1516_p0091c22║戊子（四年）
X76n1516_p0091c23║后延神僧萬回入宮，賜錦衣，令宮女給侍。
X76n1516_p0091c24║己丑（永昌元年）
X76n1516_p0092a01║于闐沙門提雲般若（此云天智），是年至京，謁帝于洛，勑於
X76n1516_p0092a02║東寺番經。
X76n1516_p0092a03║庚寅（天授元年　九月，改國號周。）
X76n1516_p0092a04║沙門法明等十人詣闕上大雲經，盛稱則天當代唐
X76n1516_p0092a05║主閻浮提。則天大悅，賜十沙門紫方袍、銀龜袋，頒經
X76n1516_p0092a06║于天下。諸州各建大雲寺。
X76n1516_p0092a07║辛卯（二年）
X76n1516_p0092a08║勑升釋氏在道教之上。○天智至是共出經論六部。
X76n1516_p0092a09║壬辰（長壽元年）
X76n1516_p0092a10║□。仁儉禪師。師至，見乃仰視帝，良久云：會麼？帝曰：不
X76n1516_p0092a11║會。師云：老僧持不語戒。言訖而去（一云天冊萬歲乙未年）。翌日，
X76n1516_p0092a12║進短歌十九首，后覽而嘉之，厚加賜賚。今唯了元歌
X76n1516_p0092a13║一首盛行于世。師即騰騰和尚也。
X76n1516_p0092a14║癸巳（二年）
X76n1516_p0092a15║天竺達摩流支（此云法希），天后改為菩提流志（此云覺愛）。初，天
X76n1516_p0092a16║皇遣使邀之，是年至京，即於佛授記寺譯經一十九
X76n1516_p0092a17║部二十卷。○沙門釋慧智，父乃印土人，故諳兩土言
X76n1516_p0092a18║音。三藏地婆訶羅提雲般若寶思惟等所有番譯，皆
X76n1516_p0092a19║召智為證，兼令度語，是年自譯。讚觀音頌一卷（釋教錄）。
X76n1516_p0092a20║甲午（延載元）
X76n1516_p0092a21║乙未（太后加號慈氏改元證聖）（又加天冊金輪大聖皇帝）（改元天冊萬歲）
X76n1516_p0092a22║勑釋明佺等刊定經目，撰錄十五卷（今見在）。○后聞于
X76n1516_p0092a23║闐國有梵本華嚴大經，即遣使往求之，并請善梵學
X76n1516_p0092a24║者一人隨來。於是于闐國主以實叉難陀（此云學喜）妙善
X76n1516_p0092b01║華嚴宗旨，遣赴命。則天見之大悅。是年三月，詔入大
X76n1516_p0092b02║遍空寺，同菩提流、志復禮等番譯。後移於佛授記寺
X76n1516_p0092b03║譯經。則天時幸其寺，親受筆削，時施供饌焉。○五月，
X76n1516_p0092b04║義淨法師還自西域，所遊三十餘國，往來二十五年，
X76n1516_p0092b05║得經論四百部，舍利三百粒。天后親迎于上東門外，
X76n1516_p0092b06║幡樂導引，安置佛授記寺，勑令番譯。初共實叉難陀
X76n1516_p0092b07║譯華嚴經，久視已後，方自番譯。
X76n1516_p0092b08║丙申（萬歲通天元）
X76n1516_p0092b09║詔沙彌康法藏於太原寺開示新華嚴宗旨，方緒經
X76n1516_p0092b10║題，感白光自口而出，成盖停空，萬眾歎異。有旨命京
X76n1516_p0092b11║城十大德為藏授滿分戒，賜號賢首，詔入大遍空寺
X76n1516_p0092b12║參譯經。（本傳）○詔嵩岳惠安禪師與神秀禪師至都，肩
X76n1516_p0092b13║輿入殿，親加跪禮，奉于宮禁，朝夕問道，尊為國師。勑
X76n1516_p0092b14║當陽山剏度門寺，以旌其德。時王公已下及京城士
X76n1516_p0092b15║庶，聞風爭來謁見，望塵拜伏，日以萬數。（舊史）○詔有番
X76n1516_p0092b16║僧樂住者，所在配住。時泗州大師不欲異凡，乃於楚
X76n1516_p0092b17║州龍興寺隷名。適議建佛殿，大師忽言：吾助五百貫。
X76n1516_p0092b18║問：在何間？答言：非遠。乃到江畔，見數舡至，師招住後
X76n1516_p0092b19║舡，責云：無心濟物，已是愚迷，何故劫人，更加傷害？若
X76n1516_p0092b20║不捨施，汝必遭刑。舟人遂捨五百貫，哀求救護。尋遭
X76n1516_p0092b21║楊子縣擒捕，囚在囹扉，欵問已實，甘心待死，惟想江
X76n1516_p0092b22║邊。大師疑是觀音聖者，乃志心想念。師忽現雲中，慰
X76n1516_p0092b23║曰：但知專念，不必它憂。罪欵既圓於案中，恩赦忽流
X76n1516_p0092b24║於天下，實為寒灰發焰，朽骨生肌矣。（本傳）
X76n1516_p0092c01║丁酉（神功元年）
X76n1516_p0092c02║泗州大師，或宴坐於深房，或振鍚於長路。水洒石師
X76n1516_p0092c03║之口，盡療于母牙疼；瓶擲裴公之房，頓瘳辛氏疢疾。
X76n1516_p0092c04║施扇則畢令風濤無害，慈幼則趙母病苦自痊。不施
X76n1516_p0092c05║駿馬，則孫令墜馬而亡；不施鈔鑼，則裴氏浣鑼而沒。
X76n1516_p0092c06║後與門人慧儼，誓願遊方。離山陽而道俗攀依，到淮
X76n1516_p0092c07║陰則舟航稽首。莫不停帆獻供，息棹焚香。請降臨而
X76n1516_p0092c08║不來，無邀迎而忽至。（本傳）
X76n1516_p0092c09║戊戌（聖曆元年）
X76n1516_p0092c10║召廬陵王還。
X76n1516_p0092c11║己亥（二年）
X76n1516_p0092c12║十月，譯新華嚴經成八十卷，則天親製序，御太極殿
X76n1516_p0092c13║宣示百官。（本經）
X76n1516_p0092c14║庚子（久視元年）
X76n1516_p0092c15║詔斂天下僧錢，日一文，聚作大像於白馬阪。狄仁傑
X76n1516_p0092c16║等上疏切諫，則天不納。（舊史）○八月，婆羅門李無諂譯
X76n1516_p0092c17║出不空罥索經一卷，乃秘教總持之要。
X76n1516_p0092c18║辛丑（長安元年）
X76n1516_p0092c19║則天將建大像，御史張廷珪上疏切諫。則天召見，賜
X76n1516_p0092c20║以金帛而慰喻之。（唐史）○詔賢首法師法藏，於東都佛
X76n1516_p0092c21║授記寺講新華嚴經。至華藏世界品，感大地震動，即
X76n1516_p0092c22║日召對長生殿，問帝網十重六相之義。藏敷宣有緒，
X76n1516_p0092c23║又就指殿隅金師子為曉，則天豁然領解。由是集其
X76n1516_p0092c24║語，目為金師子章。○（初，儼尊者傳杜順華嚴宗旨，藏侍儼，盡傳其教。及儼去世，藏以
X76n1516_p0093a01║巾幘說法，於是耆德抗表，乞度為僧。凡藏落髮受具，皆則天特旨。藏沒，清凉國師澄觀傳其教，學者宗之，目為
X76n1516_p0093a02║一念圓融具德宗，謂之賢首教。）
X76n1516_p0093a03║壬寅（二年）
X76n1516_p0093a04║萬回公所至顯化，玄宗在蕃，甞私謁回，回撫其背曰：
X76n1516_p0093a05║五十年太平天子，可自愛。睿宗為相王，每將出，回必
X76n1516_p0093a06║告市人曰：天子來。少頃而相王至，其神異類如此。
X76n1516_p0093a07║癸卯（三年）
X76n1516_p0093a08║義淨法師以久視元年至是年，譯光明等經二十部，
X76n1516_p0093a09║百十五卷。天后製新番聖教序。○則天鑄像之費將
X76n1516_p0093a10║具，李憍疏諫，后不納。是冬像成，率百僚禮祀。（舊唐史）
X76n1516_p0093a11║甲辰（四年）
X76n1516_p0093a12║正月，實叉譯入楞伽經七卷功畢（今在藏，此比諸本尤為詳明）。○
X76n1516_p0093a13║實叉至此，總譯經論一十九部，一百七卷。○實叉難
X76n1516_p0093a14║陀辭還于闐，詔遣御史霍嗣光送還。○覩貨邏國沙
X76n1516_p0093a15║門彌陀山（此云寂友），初共實叉難陀譯經，是年譯無垢淨
X76n1516_p0093a16║光經一卷，乃辭帝還邦，帝厚遣之。
X76n1516_p0093a17║中宗
X76n1516_p0093a18║乙巳（神龍元）
X76n1516_p0093a19║正月，大臣等請太后傳位太子。○中宗即位。○太后
X76n1516_p0093a20║徙居上陽宮，帝帥百官上太后尊號曰則天大聖皇
X76n1516_p0093a21║帝，復國號曰唐。○流宰相房融于高州。○四月，中宗
X76n1516_p0093a22║降御札召曹溪六祖入京，其辭曰：朕請安、秀二師宮
X76n1516_p0093a23║中供養，萬機之暇，每究一乘。二師並推讓云：南方能
X76n1516_p0093a24║禪師密授忍大師衣法，可就彼問。今遣內侍薛簡馳
X76n1516_p0093b01║詔迎請，願師慈念，速赴上京。師以表辭疾，願終林麓。
X76n1516_p0093b02║薛簡曰：京城禪德皆云：欲得會道，當旨禪定。未審師
X76n1516_p0093b03║所說法如何？祖曰：道由心悟，豈在坐耶？簡曰：弟子回
X76n1516_p0093b04║朝，主上必問，願師指示心要，令得明道。祖曰：道無明
X76n1516_p0093b05║暗。簡曰：明喻智慧，暗況煩惱，倘不以智慧照破煩惱，
X76n1516_p0093b06║生死憑何出離？祖曰：若以智慧照煩惱者，此是二乘
X76n1516_p0093b07║小機。簡曰：何謂大乘見解？祖曰：明與無明，其性無二，
X76n1516_p0093b08║無二之性，即是實性。實性者，在凡不減，在聖不增，住
X76n1516_p0093b09║煩惱而不亂，居禪定而不寂，性相如如，名之曰道。簡
X76n1516_p0093b10║曰：師說不生不滅，何異外道？祖曰：外道將滅止生，以
X76n1516_p0093b11║生顯滅，滅猶不滅，生說無生。我說本自不生，今亦無
X76n1516_p0093b12║滅，所以不同外道。汝欲知心要，但一切善惡都莫思
X76n1516_p0093b13║量，自然得入清淨心體，湛然常住，妙用恒沙。簡禮辭
X76n1516_p0093b14║歸闕，表上祖語，帝咨美久之。尋遣使賜袈裟瓶鉢等，
X76n1516_p0093b15║諭天子嚮慕之意。○天竺般剌密帝（此云極量）於廣州制
X76n1516_p0093b16║止道場居止。五月二十三日，於灌頂部中誦出一品，
X76n1516_p0093b17║名楞嚴經，彌伽爍佉（此云雲峰）譯成一部十卷，宰相房融
X76n1516_p0093b18║筆受，沙門懷廸證譯。傳經事畢，密帝乃汎舶西歸。（出譯
X76n1516_p0093b19║經圖記。一云：融遇密帝賷楞嚴梵夾至，乃請之宣譯。譯畢，密帝復携梵本歸于天竺。）○義淨法
X76n1516_p0093b20║師至是又出孔雀等經四部六卷，帝製序，號大唐龍
X76n1516_p0093b21║興三藏聖教序。○十一月，則天崩，年八十二。○十二
X76n1516_p0093b22║月，勑改韶州古寶林為中興寺。
X76n1516_p0093b23║丙午（二年）
X76n1516_p0093b24║賜神僧萬回號法雲公。○僧慧範等加五品階。○二
X76n1516_p0093c01║月，大通禪師神秀示寂，勑葬龍門。葬日，給羽儀鹵簿，
X76n1516_p0093c02║帝送龕至便橋。中書令張說製碑，略曰：師謁忍禪師，
X76n1516_p0093c03║服勤六年，乃居於玉泉寺東之山，學者如市。久視中，
X76n1516_p0093c04║詔請而來，敷坐覲君，肩輿上殿，屈萬乘而稽首，洒九
X76n1516_p0093c05║重而宴居。傳聖道者不北面，有盛德者無臣禮。遂推
X76n1516_p0093c06║兩京法主、三帝國師，仰佛日之再中，慶優曇之一現。
X76n1516_p0093c07║然處都邑，每帝王分座，后妃臨席，鴛鷺四匝，龍象三
X76n1516_p0093c08║遶，聖敬日崇，朝恩代積。當陽初會之所，置寺曰度門；
X76n1516_p0093c09║尉氏先人之宅，置寺曰報恩。師生於隋末，百有餘歲，
X76n1516_p0093c10║僧臘八十云云。時岐王範及徵君盧鴻一皆勒碑製
X76n1516_p0093c11║碣，舊唐史有傳。賜僧諡號，自是始也。○法師義淨隨
X76n1516_p0093c12║駕歸京，勑於大薦福寺別置番經院處之。又菩提流
X76n1516_p0093c13║志：隨駕歸京，勑於西崇福寺安置，譯寶積等經。創發
X76n1516_p0093c14║題日，於大內佛光殿，帝親御法筵，筆受經旨，妃后同
X76n1516_p0093c15║觀，百僚侍坐，求之古人，無以加也。○賜慧安國師紫
X76n1516_p0093c16║衣，仍延入禁中供養。○是年，帝及皇后、公主多營佛
X76n1516_p0093c17║寺。○八月，詔天下試童行經義，挑通無滯者，度為僧。
X76n1516_p0093c18║試經為僧，自此而始。○寶思惟至是年，譯罥索等經，
X76n1516_p0093c19║共七部九卷。自是更不譯經，唯專禮誦。
X76n1516_p0093c20║丁未（景龍元）
X76n1516_p0093c21║詔改中興寺觀為龍興。○勑韶州刺史重飾寶林，中
X76n1516_p0093c22║興賜額曰法泉寺，六祖新州舊居為國恩寺。○帝召
X76n1516_p0093c23║義淨法師入內，并同番經沙門，九旬坐夏。帝以昔居
X76n1516_p0093c24║房部，幽厄無歸，祈念藥師，遂蒙降祉。因於大佛光殿，
X76n1516_p0094a01║勑淨等譯藥師經二卷。帝御法筵，手自筆受。○釋智
X76n1516_p0094a02║嚴，于闐國王之子。幼至大唐，早居榮祿，授大將軍，封
X76n1516_p0094a03║郡公。神龍二年五月，請捨宅為寺，勑允其請。又固請
X76n1516_p0094a04║出家，十二月二十四日墨制云：人之情也，莫不貪惜
X76n1516_p0094a05║祿位；卿之願也，乃欲棄俗出家。忽省來奏，嗟賞兼懷，
X76n1516_p0094a06║特遂所祈，式成高志。是年十一月五日，帝生辰剃落，
X76n1516_p0094a07║仍請住終南山至相寺，虗心修道，自是多預番譯。（釋教）
X76n1516_p0094a08║戊申（二年）
X76n1516_p0094a09║遣使詔于闐、實叉、難陀再至京師，帝降蹕迎勞，備法
X76n1516_p0094a10║儀迓之，載以青象，安置薦福寺。○詔泗州僧伽大士
X76n1516_p0094a11║入宮，帝稱弟子。三台聞法，百辟歸心，復舘于薦福寺。
X76n1516_p0094a12║在京數月，忽大旱，帝請大士至內殿，求賜甘雨。師曰：
X76n1516_p0094a13║無須別物，只要御瓶，才傾瀉於瓊津，便大霶於甘雨
X76n1516_p0094a14║矣。帝為度慧儼、慧岸、木叉三人為侍者，帝親書所居
X76n1516_p0094a15║寺額曰普光王，先送歸淮。（本傳）○嵩岳元珪禪師，居嶽
X76n1516_p0094a16║之龐塢。一日，嶽帝詣師，稽首乞戒，師乃授以五戒，復
X76n1516_p0094a17║示無心則無戒、無佛無眾生之旨。神復請願効所能，
X76n1516_p0094a18║師曰：吾觀身無物、觀法無常，了然更有何欲？神曰：師
X76n1516_p0094a19║必命我為世間事，展我神功，使已發心未發心、信心
X76n1516_p0094a20║不信心等人目我神蹤，知有佛有神、有自然非自然
X76n1516_p0094a21║者。師曰：東巖寺之障莽然無樹，北岫有之，汝能移北
X76n1516_p0094a22║樹於東嶺乎？神曰：既聞命矣，恐昏夜必有喧動，願師
X76n1516_p0094a23║無駭。即作禮辭去，師門送之，見儀衛雍雍，陵空隱沒。
X76n1516_p0094a24║是夕，風雷震蕩，拂旦和霽，則北山之松盡移東嶺，森
X76n1516_p0094b01║然行植焉。（傳燈錄）
X76n1516_p0094b02║己酉（三年）
X76n1516_p0094b03║二月，帝賜慧安國師摩衲，師辭歸嵩嶽。三月，師誡其
X76n1516_p0094b04║徒曰：吾歿後，將尸置寒林中，恣野火焚之。至八日，合
X76n1516_p0094b05║戶偃身而寂，壽一百二十八。其徒奉命，舁尸林中，果
X76n1516_p0094b06║野火至。闍維之，得舍利八十粒，五粒最巨，而紅光奪
X76n1516_p0094b07║目。詔入留禁中。○禪師法儀，琅邪王之子也。上求琅
X76n1516_p0094b08║邪之後，扶風太守獲之，館于後堂，奏名于朝。大守夫
X76n1516_p0094b09║人欲妻以女，儀堅拒不許。至於浴室，自斷其陰，婢子
X76n1516_p0094b10║遽呼救之。守高其操，執事之。及赴京引見，帝命襲琅
X76n1516_p0094b11║邪王爵。儀具以本志懇辭，帝嘉之，聽從便。○召律師
X76n1516_p0094b12║道岸入宮，為妃主授歸戒，因留禁中。別日帝至，諸師
X76n1516_p0094b13║咸避席，岸獨逡巡長揖而已。帝高其量，圖形林光宮，
X76n1516_p0094b14║御製八句贊之。（通論）
X76n1516_p0094b15║睿宗
X76n1516_p0094b16║庚戌（景雲元　六月改）
X76n1516_p0094b17║泗州大士三月示寂，神采如生，勑就薦福寺塑身建
X76n1516_p0094b18║塔。忽穢氣滿城，帝祝之，許送歸淮，即異香郁然，傾都
X76n1516_p0094b19║歎異，遂奉全身歸泗州普光王寺建塔。帝甞問萬回
X76n1516_p0094b20║曰：僧伽何如人？回曰：觀音大士化身耳。大士壽八十
X76n1516_p0094b21║三，初三十年在於本國，五十三年在於此方，前後化
X76n1516_p0094b22║緣二十七處，神迹非一，具見行狀。○六月，中宗崩，明
X76n1516_p0094b23║皇誅韋后等，奉睿宗即位。○時義淨法師於大薦福
X76n1516_p0094b24║寺譯浴像等經論，至是又出二十部八十八卷，李嶠、
X76n1516_p0094c01║張說等潤色，僕射韋巨源、蘇[王*(十/(罩-卓+衣))]等監譯。○菩提流志
X76n1516_p0094c02║正譯寶積，至是帝復於北苑白蓮華亭及大內甘露
X76n1516_p0094c03║等殿別開會首，帝亦親筆受，王瑨、賀知章等潤色，中
X76n1516_p0094c04║書陸象先、魏知古等監譯。帝外總萬方，內崇三寶，御
X76n1516_p0094c05║筆製序，標於經首。○八月，高祖舊第興聖寺有柿樹
X76n1516_p0094c06║久枯，至是忽重榮，因大赦天下，賜百官封爵，普度僧
X76n1516_p0094c07║道數萬。○十月，實叉難陀示寂，闍維舌根不壞，詔送
X76n1516_p0094c08║歸于闐建塔。
X76n1516_p0094c09║辛亥（二年）
X76n1516_p0094c10║三月，詔嵩山僧一行赴闕。行辭疾不赴，遁入荊州當
X76n1516_p0094c11║陽山。行初究太玄經義，次傳天台僧筭術，次入嵩山
X76n1516_p0094c12║參普寂禪師宗旨。及遁當陽，又從律師惠悟學毗尼。
X76n1516_p0094c13║凡經籍一覧，畢世不忘。（舊唐史）○四月，下詔曰：釋典玄
X76n1516_p0094c14║宗，理均迹異。拯人化俗，教別功齊。自今聚集僧道，宜
X76n1516_p0094c15║齊行並集。初，太宗以老子為皇宗，升於釋氏之上。至
X76n1516_p0094c16║則天朝，復在釋氏之下。今此已往，遂為永式。令僧左
X76n1516_p0094c17║道右，齊班竝集云。（舊唐史）○十月，詔神僧萬回入宮，舘
X76n1516_p0094c18║于集賢院，給二美人奉事。十二月，忽求閿鄉河水，左
X76n1516_p0094c19║右莫得。又曰：穴堂前地可得也。得之，回飲水畢，湛然
X76n1516_p0094c20║而逝。贈司徒、虢國公，圖形集賢院。○法師義淨，是年
X76n1516_p0094c21║又出佛功德等經論二十一卷，太常卿薛崇胤監護。
X76n1516_p0094c22║壬子（先天元年）　七月，傳位于太子玄宗。
X76n1516_p0094c23║永嘉真覺大師，名玄覺，博貫三藏。參曹溪六祖，一見
X76n1516_p0094c24║語合，祖即印可。師遽告歸，祖少留一宿，故號為一宿
X76n1516_p0095a01║覺焉。及回永嘉，學徒奔萃，因著證道歌一篇，以警未
X76n1516_p0095a02║悟。師復預期冥感，即時定中觀見，字字化作金色，滿
X76n1516_p0095a03║虗空界。是年師示寂（一云先天二年），葬于松臺山（今淨光也）。李邕
X76n1516_p0095a04║為作神道碑。後憲宗元和中，杜守賁（一云柳守賁）愛其證
X76n1516_p0095a05║道歌，輙發地視，軀完如生，因為營塔。僖宗時，郡守朱
X76n1516_p0095a06║褒狀表其事，賜諡無相大師，塔號淨光。師有妹曰玄
X76n1516_p0095a07║機，亦參六祖（今淨居祖師也）。師之證道歌，梵僧傳歸天竺飜
X76n1516_p0095a08║譯，彼皆欽仰，目為東土大乘經。師又著禪宗悟修圓
X76n1516_p0095a09║旨十篇及觀心十門，見傳于世（皇朝太平興國中，有進其遺集者，唐太宗
X76n1516_p0095a10║悅之，剃其進者，賜銀百兩，使歸植眾，并給賜茶山，許自置田贍僧眾。祥符中，賜御書山水圖𦘕一百餘軸，見永
X76n1516_p0095a11║嘉編及諸錄）。
X76n1516_p0095a12║
X76n1516_p0095a13║歷代編年釋氏通鑑卷之八