X76n1516_p0127b13║
X76n1516_p0127b14║歷代編年釋氏通鑑卷第十二
X76n1516_p0127b15║
X76n1516_p0127b16║宋括山一庵釋　本覺　編集
X76n1516_p0127b17║明善慶童子　畢之鉉　較訂
X76n1516_p0127b18║五代
X76n1516_p0127b19║後梁朱氏都汴遷洛，二主共十七年。
X76n1516_p0127b20║丁卯：（梁）（太祖開元）（唐）（李克用天佑四）（秦）（李茂貞）（吳越）（武肅王錢鏐）（楚）（武穆王馬殷）（荊南）（南平
X76n1516_p0127b21║高季興）（吳）（景帝楊渥）（閩）（太祖王審知）（蜀）（王建）（南漢）（劉隱）
X76n1516_p0127b22║梁太祖本名溫，僖宗賜名全忠，至是受唐禪，即位更
X76n1516_p0127b23║名晃。○閩太祖請雪峯、玄沙入內，求示心法。二師喚
X76n1516_p0127b24║云：大王！志心聽取，幻化空身，是大王法身；知見了，總
X76n1516_p0127c01║是大王本源自性天真佛。大王！心心如木石去，如虗
X76n1516_p0127c02║空去。觀心無心，從妄想起；我心自空，即悟實相。百千
X76n1516_p0127c03║三昧智慧，俱在大王心。大王！今既已知本性，一時放
X76n1516_p0127c04║下，不得別生絲髮許也。此名無功之功，功不虗棄。此
X76n1516_p0127c05║是佛祖玄旨，願大王發大弘願，保持取作佛去，莫受
X76n1516_p0127c06║輪迴，不可容易。王禮二師曰：百生慶幸，得逢指示。二
X76n1516_p0127c07║師向王言：但念念常空寂，日用有大果因。但布施廣
X76n1516_p0127c08║作利益，竝為助道之門，不拘有無之見，一切自在。但
X76n1516_p0127c09║日日脩無功用道。王拜謝，捨金二十鋌，二師各不受。
X76n1516_p0127c10║王又問玄沙：此一真心，本無生滅。今此一身，從何而
X76n1516_p0127c11║有？師曰：此本源真性，自徧周法界。為妄想故，有一點
X76n1516_p0127c12║識性，從父母妄緣而生，便即傳命，受千般苦，身有輪
X76n1516_p0127c13║迴。佛者，覺也。大王！既知覺了，不落惡趣。但請大王頻
X76n1516_p0127c14║省妄念，歸真合道。大王作禮，信受奉行。（雪峰錄）
X76n1516_p0127c15║戊辰（開平二）（唐）（李克用病篤莊宗存勗立）（五）（蜀）（武成元）
X76n1516_p0127c16║三月，雪峯存禪師示疾。閩王命醫診視，師曰：吾非疾
X76n1516_p0127c17║也。竟不服藥。五月二日，遊藍田，歸澡身，中夜入滅。壽
X76n1516_p0127c18║八十七，臘五十九。師住山四十餘年，法席之盛，卓冠
X76n1516_p0127c19║天下。學者冬夏千五百人。閩王雅隆其道，為之增宇
X76n1516_p0127c20║設像，鑄鍾以嚴其山，優施以充其眾。時迎館于府，請
X76n1516_p0127c21║求法論。（見碑）○十一月，玄沙師備禪師示寂。（僧寶傳云：十二月。）
X76n1516_p0127c22║師初住梅溪，後居玄沙。一時天下叢林海眾，皆望風
X76n1516_p0127c23║欽服。閩帥王公，待以師禮。學徒垂千人，室戶不閉。師
X76n1516_p0127c24║應機接物，垂三十年。所演法要，有大小錄行于世。壽
X76n1516_p0128a01║七十五，臘四十四。閩帥賜號宗一禪師。（五燈）
X76n1516_p0128a02║己巳（三）（唐）（莊宗）（六）（吳）（隆演）（二）
X76n1516_p0128a03║雲盖志安禪師（一本曰志元，非），一日，衡山道正表奏湖南馬
X76n1516_p0128a04║王，乞與師論義。王遂請師至，具云：茶罷，師就大王借
X76n1516_p0128a05║一口劒。乃握劒問道正云：爾本教云：恍恍惚惚，其中
X76n1516_p0128a06║有物。是什麼物？杳杳冥冥，其中有精。是甚麼精？道得
X76n1516_p0128a07║即不斬，道不得即斬。道正無語，拜求悔過。安為王曰：
X76n1516_p0128a08║識此人否？王曰：識。安曰：誰？王曰：道正。安曰：不是。其道
X76n1516_p0128a09║若正，合對得臣僧，只是無主孤魂。王大悅，因斯道門
X76n1516_p0128a10║不復紛紜。（五燈）
X76n1516_p0128a11║庚午（四）（七）（三）
X76n1516_p0128a12║南嶽惟勁頭陀，集光化以來宗師機緣，為續寶林傳
X76n1516_p0128a13║四卷。○欽山文䆳禪師。初，巖頭、雪峰率師遊方，二大
X76n1516_p0128a14║士各承德山印記。師雖屢激揚，而終然凝滯。後於洞
X76n1516_p0128a15║山言下發解，年二十七，乃住欽山。師一日與道士論
X76n1516_p0128a16║義，士立義曰：麤言及細語，皆歸第一義。師曰：道士是
X76n1516_p0128a17║佛家奴。士曰：大麤生！師曰：第一義何在？道士無語。（五燈）
X76n1516_p0128a18║辛未（乾化元）（八）（蜀）（永平元）（南漢）（劉岩）
X76n1516_p0128a19║重雲暉禪師，深入圭峰石壁間，見磨衲數珠，忽憶前
X76n1516_p0128a20║身道具，因就建寺。方薙草，有祥雲出眾峰間，遂名曰
X76n1516_p0128a21║重雲，虎豹皆自引去。又塞龍潭，龍亦移他處。後唐明
X76n1516_p0128a22║宗賜額曰長興。初，暉居洛京中灘，日以施水給藥為
X76n1516_p0128a23║事。有癩比丘求師洗摩，師為之無難色。俄有神光異
X76n1516_p0128a24║香，忽失所在。（五燈）
X76n1516_p0128b01║壬申（二）（九）（南漢）
X76n1516_p0128b02║湖州道場山如訥禪師。自翠微受訣，乃止道場山，薙
X76n1516_p0128b03║草卓庵，學徒四至，遂成禪苑。
X76n1516_p0128b04║癸酉（均王乾化三）（唐）（滅燕）（三）
X76n1516_p0128b05║杭州瑞應幼璋禪師，請吳越錢王，每年於天台山，建
X76n1516_p0128b06║金光明道場，諸郡黑白大會，逾月而散。光明大會，始
X76n1516_p0128b07║於師也。（五燈）
X76n1516_p0128b08║甲戌（四）（十一）（四）
X76n1516_p0128b09║四月六日，投子大同禪師示寂（一云乙亥），壽九十六。詔諡
X76n1516_p0128b10║慈濟大師。
X76n1516_p0128b11║乙亥（真明元）（十二）（五）
X76n1516_p0128b12║石門蘊禪師自得旨於青林虔，初住黃嶽蘭若，未幾
X76n1516_p0128b13║遷夾山，道由潭州。時楚王馬氏出城延接，便問：如何
X76n1516_p0128b14║是祖師西來大道？師曰：好大哥！御駕六龍千古秀，玉
X76n1516_p0128b15║街排仗出金門。王大喜，延入天冊府供養。師應機多
X76n1516_p0128b16║云：好大哥！時稱大哥和尚。
X76n1516_p0128b17║丙子（二）（十三）（蜀）（□正元）
X76n1516_p0128b18║明州奉化縣布袋和尚，常以杖荷一布囊并破席，凡
X76n1516_p0128b19║供身之具，盡貯囊中。日市見物則乞，或醯鹽魚𦵔，才
X76n1516_p0128b20║接入口，分少許投囊中，時號長汀子。師臥雪不沾，而
X76n1516_p0128b21║每示吉凶必應。常在街立，僧問：和尚在這裏作麼？曰：
X76n1516_p0128b22║等箇人。曰：來也。師曰：汝不是這箇人。師曰：乞我一文
X76n1516_p0128b23║錢。是年（一云三年丁丑）三月，師將示滅，於岳林寺廊下端坐
X76n1516_p0128b24║磐石，而說偈曰：彌勒真彌勒，分身千百億。時時示時
X76n1516_p0128c01║人，時人自不識。乃安然而化。其後復現於他州，亦負
X76n1516_p0128c02║布袋而行，四眾競圖其像。師有歌偈行于世。
X76n1516_p0128c03║丁丑（三）（十四）（蜀）（天漢元）（漢）（乾享元）
X76n1516_p0128c04║戊寅（四）（十五）（光天元）（二）
X76n1516_p0128c05║龍湖普門禪師一日集徒曰：吾將他適，院事付聰教
X76n1516_p0128c06║二門人。乃說偈曰：我逃世難來出家，宗師指示箇歇
X76n1516_p0128c07║處。住山聚眾三十年，對人不欲輕分付。今日分明說
X76n1516_p0128c08║似君，我斂目時齊聽取。寺眾凄然，堅請且為佛法住
X76n1516_p0128c09║世。師曰：汝等豈不知達磨隻履西歸，普化全身脫去
X76n1516_p0128c10║之旨耶？何以去來生滅視吾也？既而跨虎凌晨抵信
X76n1516_p0128c11║州應供，到彼齋僧方集。供罷，就長者更覔一分與行
X76n1516_p0128c12║者。長者謂師獨行，不諾所請。遂覔水一盂，撰拄杖為
X76n1516_p0128c13║虎，高馭而去。至開元寺，而龍湖寺僧至彼追之。乃祝
X76n1516_p0128c14║之曰：吾不復歸，山中已有聰禪師矣。故龍湖無開山
X76n1516_p0128c15║祖師之塔，惟有跨虎庵基為古今之證。又有禪師照
X76n1516_p0128c16║水自寫真像，至今存焉。勑諡圓覺禪師。凡有祈禱，其
X76n1516_p0128c17║應如響。而院前有師所坐之杉，至今間生異華。（別本謂示
X76n1516_p0128c18║寂者，非也。）
X76n1516_p0128c19║己卯（貞明五）（十六）（吳武義元）（蜀）（順正公衍乾德年）（三）
X76n1516_p0128c20║正月，鄂州青平山令遵禪師歸寂，諡法喜禪師。
X76n1516_p0128c21║庚辰（六）（十七）（二）（二）（四）
X76n1516_p0128c22║漳州羅漢琛禪師，初參玄沙，與慧球齊名，號二大士。
X76n1516_p0128c23║琛能秘重大法，痛自韜晦。漳州牧王公請住城西石
X76n1516_p0128c24║山地藏十餘年，接法眼及善脩、洪進、山主三人。後遷
X76n1516_p0129a01║止羅漢，破垣敗簀，人不堪其憂，非忘身為法者不至。
X76n1516_p0129a02║辛巳（龍德元）（十八）（吳）（睿湟傳順義元）（三）（五）
X76n1516_p0129a03║九峰虔禪師。先是馬祖歿於豫章開元寺，百丈等塟
X76n1516_p0129a04║舍利於海昏石門。百丈廬塔十餘年，乃㳂馮川上車
X76n1516_p0129a05║輪峰，逢司馬頭陀勸百丈留止，因不復還石門。虔自
X76n1516_p0129a06║九峰往游焉，遂成法席，為泐潭第一世，繼百丈遺蹤
X76n1516_p0129a07║也。是年安坐而化，諡大覺，塔曰圓寂。
X76n1516_p0129a08║壬午（二）（十九）（二）（四）（六）
X76n1516_p0129a09║杭州龍冊寺順德怤大師，自雪峰得旨，初住越州鏡
X76n1516_p0129a10║清，學者奔湊。副使皮光業謂人曰：怤師高論，人莫窺
X76n1516_p0129a11║其極也。次錢王欲廣府中禪會，命居天龍寺。始見師，
X76n1516_p0129a12║乃曰：真道人也！致禮勤厚，由是吳越盛於玄學。其後
X76n1516_p0129a13║又創龍冊寺，延請居焉。（五燈）
X76n1516_p0129a14║癸未（三）（唐同光元）（三）（五）（七）
X76n1516_p0129a15║九月十三日，龍牙遁禪師趺坐而化，壽八十九，夏六
X76n1516_p0129a16║十九。師有偈頌行于世。○二月。唐莊宗李存勗即位
X76n1516_p0129a17║于晉陽，十月滅梁。○梁二主。十七年，國除。
X76n1516_p0129a18║後唐李氏（都鄴，遷洛，四主，十四年。）
X76n1516_p0129a19║甲申（唐莊宗同光二秦）（吳越）（楚）（南平）（吳四）（閩）（蜀六）（漢八）
X76n1516_p0129a20║京兆蜆子和尚，事迹頗異，居無定所。自印心於洞山，
X76n1516_p0129a21║混俗閩川。不畜道具，不循律儀。冬夏一衲，逐日㳂江
X76n1516_p0129a22║岸採掇鰕蜆，以充其腹。暮即宿東山白馬廟紙錢中，
X76n1516_p0129a23║居民目為蜆子和尚。華嚴靜禪師聞之，欲決真假，先
X76n1516_p0129a24║潛入紙錢中。深夜師歸，嚴把住曰：如何是祖師西來
X76n1516_p0129b01║意？師遽答曰：神前酒臺盤。嚴放手曰：不虗與我同根
X76n1516_p0129b02║生。嚴後赴莊宗詔入長安，師亦先至。每日歌唱自拍，
X76n1516_p0129b03║或乃徉狂泥雪，去來俱無蹤迹。厥後不知所終。（五燈）○
X76n1516_p0129b04║莊宗詔興化獎禪師入內，帝執弟子禮，扣問宗旨，頗
X76n1516_p0129b05║有契會。帝一日曰：朕收復中原，得一顆明珠，未有人
X76n1516_p0129b06║酬價。師曰：請陛下珠看。帝以手舒開幞頭脚，師曰：君
X76n1516_p0129b07║王之寶，誰敢酬價？
X76n1516_p0129b08║乙酉（三秦王）（從曮）
X76n1516_p0129b09║京兆華嚴休靜禪師，自東山得旨，初住福州東山華
X76n1516_p0129b10║嚴。未幾，莊宗徵入輦下，大闡玄風。一日，莊宗請入內
X76n1516_p0129b11║齋，見眾僧看經，唯師與徒眾不看。帝問：師為甚不看
X76n1516_p0129b12║經？師曰：道泰不傳天子令，時清休唱太平歌。帝曰：師
X76n1516_p0129b13║一人即得，徒眾為甚也不看？師曰：師子窟中無異獸，
X76n1516_p0129b14║象王行處絕孤蹤。帝曰：眾僧為甚麼總看經？師曰：水
X76n1516_p0129b15║母元無眼，求食須賴蝦。帝曰：既是後生，為甚麼却稱
X76n1516_p0129b16║長老？師曰：三歲國家龍鳳子，百年殿下老朝臣。師後
X76n1516_p0129b17║於平陽示滅，諡寶智禪師。（五燈）○西蜀禪月大師貫休，
X76n1516_p0129b18║示寂。○興化獎禪師，示滅。
X76n1516_p0129b19║丙戌（明宗）（亶）（天成元）（吳越寶正元）（六）（閩惠宗）（蜀）（知祥）（二）（二）
X76n1516_p0129b20║四月，莊宗殂，明帝即位。○東京普淨院常覺禪師。初
X76n1516_p0129b21║訪歸宗章，聞法省悟。因遊上都，於麗景門外獨居二
X76n1516_p0129b22║載。間有北隣信士張生，請師供養。張有悟入，乃設榻
X76n1516_p0129b23║留宿。至夜，與妻竊窺，見師體遍一榻，頭足俱出。及令
X76n1516_p0129b24║婢僕視之，即如常，倍加欽慕。曰：弟子夫婦垂老，今願
X76n1516_p0129c01║割前堂以裨丈室。師欣然受之。至天成三年，遂成大
X76n1516_p0129c02║院，賜額曰普淨。（五燈）
X76n1516_p0129c03║丁亥（二）（吳乾貞元）（三）
X76n1516_p0129c04║四月，瑞龍璋禪師從錢王乞墳，王笑曰：師便爾乎？遣
X76n1516_p0129c05║陸仁璋於西關建塔。塔畢，璋往辭錢王，囑以護法恤
X76n1516_p0129c06║民。還而坐化，壽八十七，坐七十夏。
X76n1516_p0129c07║戊子（天成三）（三）（二）（漢大有元）
X76n1516_p0129c08║閩王延鈞度民二萬為僧，由是閩中多僧。（通鑑）○秋羅
X76n1516_p0129c09║漢琛禪師。沐浴安坐而化，壽六十二。○扣水澡光古
X76n1516_p0129c10║佛。初參雪峰，峰曰：子異日必為王者師。後自鵝湖歸
X76n1516_p0129c11║溫嶺結庵（今永豐寺），繼居將軍岩，二虎侍側，神人獻地為
X76n1516_p0129c12║瑞岩院，學者爭集。嘗謂眾曰：古聖脩行，須憑苦節。吾
X76n1516_p0129c13║今夏則衣楮，冬則扣氷而浴。故世人號為扣氷古佛。
X76n1516_p0129c14║後住靈曜，至是年應閩主之召，延居內堂，敬拜曰：謝
X76n1516_p0129c15║師遠降。賜茶次，師提起槖子曰：大王會麼？曰：不會。曰：
X76n1516_p0129c16║人王法王，各自照了。留十日，以疾辭。至十二月二日，
X76n1516_p0129c17║沐浴升堂，告眾而逝。王與道俗備香薪茶毗，祥耀滿
X76n1516_p0129c18║山，舍利五色，塔於瑞岩正寢，諡妙應法威慈濟禪師。
X76n1516_p0129c19║自是至今，遠近禱祈，靈異非一。
X76n1516_p0129c20║己丑（四）（四）（南平）（從誨）（吳大和元）
X76n1516_p0129c21║東京普淨院常覺禪師，以時機淺昧，難任極旨，乃曰：
X76n1516_p0129c22║我寧不務開法？由是每月三八施浴，僧道萬計。師嘗
X76n1516_p0129c23║謂諸徒曰：但得慧門無壅，則福何滯哉？（五燈）○閩永福
X76n1516_p0129c24║縣高蓋院，有山若寶蓋。初有徐仙弟妹七人上升，齊
X76n1516_p0130a01║建元有陳慧炬禪師、謝智著侍者，絕粒坐禪，後俱坐
X76n1516_p0130a02║化。今二真身俱在，至是閩王封山曰西岳焉。（長樂集）
X76n1516_p0130a03║庚寅（長興元）（秦）（吳越五）（楚）（二）（三）
X76n1516_p0130a04║雲門文偃禪師初參睦州，州見來便閉門，師三扣門，
X76n1516_p0130a05║州云：作什麼？師曰：己事未明，乞師指示。州才開門，師
X76n1516_p0130a06║拶入，州擒住云：道！道！師驚不暇答，州推出曰：秦時𨍏
X76n1516_p0130a07║轢鑽。隨掩其扉，損師右足，師從此悟入。州即指師見
X76n1516_p0130a08║雪峰，到雪峰決擇久之，遍訪諸方。晚遊廣中靈樹，敏
X76n1516_p0130a09║請為第一座。先是敏不請首座，有勸請者，敏曰：吾首
X76n1516_p0130a10║座已出家。久之又請，敏曰：吾首座已行脚悟道。久之
X76n1516_p0130a11║又請，敏曰：吾首座已度嶺矣。及師至，敏迎笑曰：奉遲
X76n1516_p0130a12║甚久，何來暮耶？即命之，偃不辭而就職。俄廣主劉王
X76n1516_p0130a13║將興兵就敏決可否，敏前知之，手封奩子語侍者曰：
X76n1516_p0130a14║王來！出以似之，乃怡然坐化。王果至，聞敏已化，大驚
X76n1516_p0130a15║問：和尚何時得疾而遽亡耶？對曰：師不曾有疾，適封
X76n1516_p0130a16║一奩子，令候王至呈之。王開奩得一帖子，書云：人天
X76n1516_p0130a17║眼目，堂中上座。王於是請偃繼其法席，又迎至府開
X76n1516_p0130a18║法。久之，遷住韶陽雲門山，學者望風而至。
X76n1516_p0130a19║辛卯（長興二）（吳越寶正六）（楚王希聲）（南平）（吳睿王）（大和三）
X76n1516_p0130a20║（四）
X76n1516_p0130a21║汝州風穴沼禪師，初游方，參鏡清怤，不契。北遊襄沔，
X76n1516_p0130a22║寓止華嚴，遇南院侍者守廓，默悟南院宗旨。廓使更
X76n1516_p0130a23║見南院，院一見喜之，於是從容承稟，日聞智證。院曰：
X76n1516_p0130a24║汝乘願力來荷大法，非偶然也。穴依止六年，辭去。是
X76n1516_p0130b01║年至汝州，見草屋數椽依山，問於田父，父曰：古風穴
X76n1516_p0130b02║寺，歲飢，眾弃去，餘佛像鼓鍾耳。穴入留止，日乞村落
X76n1516_p0130b03║單丁者七年，檀信為新之，成叢林。
X76n1516_p0130b04║壬辰（三）（楚王希範）（四）（五）
X76n1516_p0130b05║五月十七日，長慶稜禪師歸寂。師兩處開法，徒眾一
X76n1516_p0130b06║千五百，化行閩越二十七載，壽七十九。（傳燈）○八月六
X76n1516_p0130b07║日，吳奉化軍陸元浩撰廬山仙居洞永安禪院記，略
X76n1516_p0130b08║曰：堯舜為君，仁化唯該於域內；周孔設教，軌儀但備
X76n1516_p0130b09║於寰中。尚乃千古從風，百王稟敬。而況釋氏興世，妙
X76n1516_p0130b10║用難思，慈悲遍洽於含生，行願廣弘於沙劫。永安院，
X76n1516_p0130b11║唐僧如義卜焉。至是，眾請惠從長老來住鬱興舊院
X76n1516_p0130b12║云。（廬山記）
X76n1516_p0130b13║癸巳（四）（吳越）（穆文王元瓘）（五）（閩龍啟元）（六）
X76n1516_p0130b14║十一月，明帝殂，閔帝從厚即位。○契如庵主。初於玄
X76n1516_p0130b15║沙得旨，乃隱於小界山，刳大杇杉若小庵，但容身而
X76n1516_p0130b16║已。一日，清豁、冲照二長老訪師，頗味高論，不覺及夜，
X76n1516_p0130b17║覩豺虎奔至庵前，自然馴遶。二公尋於大章山創庵，
X76n1516_p0130b18║請師居之。兩處孤坐，垂五十二載而卒。
X76n1516_p0130b19║甲午（唐潞王清泰元）（六）（二）（蜀明德元）（七）
X76n1516_p0130b20║四月，潞王從珂兵至，閔帝出奔，潞王即位。○天台國
X76n1516_p0130b21║清靜上座。初於玄沙言下悟入，後居天台三十餘載。
X76n1516_p0130b22║嘗有問：心念紛飛，未明攝伏。師答：却將紛飛之心，以
X76n1516_p0130b23║究紛飛之處。究之無處，則紛飛之念何存？返究究心，
X76n1516_p0130b24║則能究之心安在？（云云）。師因覩教中幻義，述偈曰：若
X76n1516_p0130c01║道法皆如幻有，造諸過惡應無咎。云何所作業不忘，
X76n1516_p0130c02║而藉佛慈興接誘？有小靜上座答曰：幻人興幻幻輪
X76n1516_p0130c03║圍，幻業能招幻所治。不了幻生諸幻苦，覺知如幻幻
X76n1516_p0130c04║無為。今國清遺蹤在焉。
X76n1516_p0130c05║乙未（二）（吳天祚元）（閩永和元）（蜀楚）（恭孝王昶明德二）（八）
X76n1516_p0130c06║法眼文益禪師，初遇羅漢琛，琛問：山河大地與自己
X76n1516_p0130c07║是同是別？師曰：同。琛竪兩指曰：兩箇。師有省，乃求決
X76n1516_p0130c08║擇，頓明大事。久之，卓庵而居。次歷江外，至臨川，州牧
X76n1516_p0130c09║請住崇壽。有僧子方參，因舉萬象之中獨露身，方乃
X76n1516_p0130c10║大悟。自是諸方存知解者，翕然而至。始則行行如也，
X76n1516_p0130c11║師微以激發，皆漸而服膺。海參之眾，常不下千計。未
X76n1516_p0130c12║幾，道化聞於江表。金陵國主重師之道，迎居報恩，號
X76n1516_p0130c13║淨慧禪師。次遷清涼。（五燈）
X76n1516_p0130c14║丙申（清泰三）（二）（閩）（康宗昶通文元）（三）（九）
X76n1516_p0130c15║十月，石敬塘兵至，而帝自焚死。十一月，敬塘即位，改
X76n1516_p0130c16║元天福。○唐國除。○時胤孫罷歸田里。初學韓文，多
X76n1516_p0130c17║斥釋氏。後學佛有悟，乃撰法喜集、佛國記行於世。時
X76n1516_p0130c18║人曰：侫清泰不徹，乃來侫佛。（本傳）
X76n1516_p0130c19║後晉石氏都沐二主，十一年。
X76n1516_p0130c20║丁酉（晉高祖天福二）（唐）（烈祖李升受吳禪改昇元元）（二）（四）（十）
X76n1516_p0130c21║正月，風穴沼禪師。州牧聞其風，盡禮致之。上元日開
X76n1516_p0130c22║法，嗣南院。○八月，杭州龍𠕋寺順德大師道怤示寂。
X76n1516_p0130c23║黑白哀號，制服者甚眾。壽七十四。師三處開法。有語
X76n1516_p0130c24║錄。（五燈）
X76n1516_p0131a01║戊戌（三）（二）（三）（蜀廣政元）（十一）
X76n1516_p0131a02║夏，石亭光湧禪師無疾而化，壽八十九，坐七十夏（一云
X76n1516_p0131a03║丁酉年）。○溫州馬大卿，夢五百僧抵其家假館。翌日，有
X76n1516_p0131a04║五百羅漢像迎過其門。馬君感異，以屋借之。時出光
X76n1516_p0131a05║異，遂捨宅為寺，號羅漢寺（皇朝祥符賜崇信寺額，俗猶呼羅漢巷。是坊本名清
X76n1516_p0131a06║政，易為從善，亦因寺名也。見永寧編）。
X76n1516_p0131a07║己亥（四）（三）（閩）（景宗曦永隆元）（二）（十二）
X76n1516_p0131a08║圓通緣德禪師，初參襄州清溪進。久之，江南李氏有
X76n1516_p0131a09║國日，德混跡南昌。上藍宋公齊丘至游經堂，僧眾趍
X76n1516_p0131a10║迎，師閱經自若。公旁立睨之，師不甚顧答。公問：上座
X76n1516_p0131a11║看甚經？師舉示之。公異焉，力請住舍利、幽谷、雙嶺諸
X76n1516_p0131a12║剎。師無所事，去留所至，頹然默坐而已，而學徒自成
X76n1516_p0131a13║規矩。平生著一衲裙，以繩貫其褶處，夜伸其裙以當
X76n1516_p0131a14║被。（僧寶）○上天竺僧道翊，一夕見山間光明，往視之，得
X76n1516_p0131a15║奇香木。乃命良工刻成觀音像，白光煥發，夜亡列燭
X76n1516_p0131a16║之光，晝掩太陽之景。聖像既成，靈感尤盛。乾祐戊申
X76n1516_p0131a17║歲，有僧從勳見曰：吾遊洛，得古佛舍利一顆，寶之久
X76n1516_p0131a18║矣。今願置菩薩毫相中，可以助其神翊。師從之，至今
X76n1516_p0131a19║舍利或現頂冠肉髻間。（觀音文）
X76n1516_p0131a20║庚子（五）（四）（二）（三）（十三）
X76n1516_p0131a21║閩王曦度民為僧萬一千人。（通鑑）○廬州佛手岩行因
X76n1516_p0131a22║禪師。自鹿門真得法，尋抵廬山。佛手岩下有石窟，可
X76n1516_p0131a23║三丈餘，師宴處其中。江南李主三召不起，堅請就棲
X76n1516_p0131a24║賢開堂。不逾月，潛歸岩室。後示微疾，謂侍僧曰：日午，
X76n1516_p0131b01║吾去矣。及期，下床行數步，屹然立化。李主備香薪茶
X76n1516_p0131b02║毗建塔。（五燈）
X76n1516_p0131b03║辛丑（六）（吳越）（文穆王元瓘薨）（五）（三）（四）（十四）
X76n1516_p0131b04║閩王於城南西阜建石塔七層，功未半而光發如蓋
X76n1516_p0131b05║者三夕，既成而光耀際天者又三夕。王慰幸，遂額曰
X76n1516_p0131b06║淨光，而於其下建僧宇焉。（長樂集）
X76n1516_p0131b07║壬寅（七）（吳越）（忠獻王弘佐）（六）（五）（漢）（殤帝玢光天元）
X76n1516_p0131b08║天台韶國師初參龍牙遁禪師、疎山矮師叔，見知識
X76n1516_p0131b09║五十四人，刮磨搜剝，窮極隱秘，不知端倪，心志俱疲。
X76n1516_p0131b10║至曹山，但隨眾而已。有僧問法眼曰：十二時中如何
X76n1516_p0131b11║得頓息萬緣去？眼曰：空與汝為緣耶？色與汝為緣耶？
X76n1516_p0131b12║言空為緣，則空本無緣；言色為緣，則色心不二。日用
X76n1516_p0131b13║果何物為汝緣乎？韶聞悚然異之。又有問：如何是曹
X76n1516_p0131b14║溪一滴水？眼曰：是曹溪一滴水。韶聞乃大悟，平生疑
X76n1516_p0131b15║滯渙若氷釋，感涕沾衣。眼曰：汝當大宏吾宗，行矣無
X76n1516_p0131b16║自滯。於是游天台，觀智者遺蹤如故居，睠然有終焉
X76n1516_p0131b17║之心。
X76n1516_p0131b18║癸卯（晉齊王）（重貴）（八）（唐）（元宗景保大元）（閩）（福恭懿王延政天德元）（漢）（中宗成乾和元）
X76n1516_p0131b19║法眼禪師因江南李主請入內庭，見牡丹花，主索師
X76n1516_p0131b20║詩，師乃頌云：擁毳對芳叢，由來逈不同。髮從今日白，
X76n1516_p0131b21║花是去年紅。艶異隨朝露，馨香逐晚風。何須待零落，
X76n1516_p0131b22║然後始知空？王頓悟其意。
X76n1516_p0131b23║甲辰（開運元）（二）（二）（七）（二）
X76n1516_p0131b24║江南上元縣一民暴死，三日復甦。云至一殿庭，忽見
X76n1516_p0131c01║先主樏械甚嚴。民驚問曰：主何至此？曰：吾為宋齊丘
X76n1516_p0131c02║所誤，殺和州降者千餘人，冤訴囚此。汝既得還，仗汝
X76n1516_p0131c03║歸語嗣君，凡寺觀鳴鍾，當延之。吾受苦，唯聞鍾則暫
X76n1516_p0131c04║休。或能為造一鍾，尤善。吾在位，嘗與于闐國交聘，遺
X76n1516_p0131c05║吾一玉天王像。吾甞置於髻後，藏於瓦棺寺佛左膝，
X76n1516_p0131c06║人無知者。汝以此事為驗。民既還家，遂乞見主，具白
X76n1516_p0131c07║之。主親詣瓦棺，剖佛膝，得之感泣。遂立造一鍾於清
X76n1516_p0131c08║涼寺，鐫其上云：薦烈祖孝高皇帝脫幽出厄。以玉像
X76n1516_p0131c09║建塔，塟於蔣山。（出法苑）○劉煦授司空平章事，撰舊唐
X76n1516_p0131c10║史，佛祖異迹並載之。（至本朝歐陽公撰唐書，始皆刪去。），
X76n1516_p0131c11║乙巳（二）（三）（閩）（天德三為唐滅）（八）（三）
X76n1516_p0131c12║□□。興聖國師神晏示寂，師自閩王請住山三十餘
X76n1516_p0131c13║年，學徒雲集。閩王禮重，常詢法要。壽七十三。○京兆
X76n1516_p0131c14║永安善靜禪師初參樂晉安禪師，尋歸鄉。節帥創永
X76n1516_p0131c15║安禪苑以居之，徒眾五百。明年囑累訖，右脇而化，壽
X76n1516_p0131c16║八十九。諡淨悟大師。
X76n1516_p0131c17║丙午（三）（四）（九）（四）
X76n1516_p0131c18║吉州禾山無殷禪師，初參九峰䖍虔，沒游廬陵，止禾
X76n1516_p0131c19║山大智院，學者雲集。南唐後主聞其名，詔至金陵問
X76n1516_p0131c20║法。久之，命居楊州祥光院，懇辭歸山。以翠岩院乃江
X76n1516_p0131c21║西勝槩，逐詔居之。時上藍院復虗其室，命師來往闡
X76n1516_p0131c22║化，賜號澄源禪師。（五燈）○明年正月，晉出帝為契丹所
X76n1516_p0131c23║執，國亡。
X76n1516_p0131c24║後漢劉氏都汴（初即位太原，後都大梁），二主共四年。
X76n1516_p0132a01║丁未（漢高祖）（天福十二）（吳越）（忠献王□佐卒）（楚）（文昭王希範）（南平）（文獻王）（唐）（元宗保大五）
X76n1516_p0132a02║（蜀楚）（恭孝王廣政□）（漢）（中宗乾和五）
X76n1516_p0132a03║三月，漢高祖即位。帝初名知遠，更名暠。○七月，清化
X76n1516_p0132a04║全怤禪師安然坐逝，壽六十六。（一云丙午年示寂，溈仰宗至此不嗣。）○
X76n1516_p0132a05║吳越忠懿王留心釋教，嗣位之初，凡兩浙諸郡名山
X76n1516_p0132a06║聖迹之處，皆賜金帛，創建伽藍香火。福州支提山乃
X76n1516_p0132a07║天冠菩薩道場，王施七寶，鑄天冠像一千身，仍創寺
X76n1516_p0132a08║宇，宏麗甲於七閩。（五燈）
X76n1516_p0132a09║戊申（乾祐元）（吳越）（忠懿王俶）（楚）（王希廣）（六）（十一）（六）
X76n1516_p0132a10║正月，漢高祖崩，隱帝承祐立。○雲門大師。法道大行，
X76n1516_p0132a11║往來學徒不下千人。廣主屢請入內問法，待以師禮。
X76n1516_p0132a12║一日，王問云：何是禪？門云：大王有問，山僧對。一日，王
X76n1516_p0132a13║齋眾僧次，問師曰：靈樹果子熟也未？師云：甚麼年得
X76n1516_p0132a14║信道生？王曰：熟也。師曰：切莫忘却。王大悅，賜號匡真
X76n1516_p0132a15║禪師。是年七月，王迎師至內問道。九月，師辭還山。○
X76n1516_p0132a16║洞山初禪師。初參雲門，門問：近離甚處？曰：查渡。又問：
X76n1516_p0132a17║夏在甚處？曰：湖南報慈。又問：幾時離彼？曰：八月二十
X76n1516_p0132a18║五。曰：放爾三頓棒。初惘然良久，又問：適來祇對無過，
X76n1516_p0132a19║何蒙賜棒？門呵曰：飯袋子，江西、湖南便恁麼去！初默
X76n1516_p0132a20║悟其旨，曰：他日正當於無人煙處，不畜一粒米，供養
X76n1516_p0132a21║十方僧。即日辭去，北抵襄漢。至是，眾請住洞山，易律
X76n1516_p0132a22║為禪，學徒奔湊。
X76n1516_p0132a23║己酉（隱帝乾祐二）（楚）（保融）（七）（十二）（七）
X76n1516_p0132a24║四月十日，雲門偃禪師以表辭廣主，垂戒學徒，端坐
X76n1516_p0132b01║而逝。法嗣六十一人。○風穴沼禪師。值宼，依郢州牧。
X76n1516_p0132b02║宼平，汝州宋太師施第為寶坊，號新寺，迎師居之。法
X76n1516_p0132b03║席冠天下，學者自遠而至。（偽周廣順元年，賜寺名廣慧。）○韶國師。
X76n1516_p0132b04║初，寓止白沙。時吳越忠懿王以國子刺台州，雅聞韶
X76n1516_p0132b05║名，遣使迎之，申弟子之禮，日夕問道。韶曰：他日當為
X76n1516_p0132b06║覇主，無忘佛恩。至是，王嗣國位，剏寺，遣使迎師至，尊
X76n1516_p0132b07║事之，以為國師。師所說法簡而要，掃去枝葉，故人皆
X76n1516_p0132b08║易悟。
X76n1516_p0132b09║庚戌（三年）（帝遇弑，漢國除。）（楚）（恭孝王希蕚）（八）（十三）（八）
X76n1516_p0132b10║吳越錢王命杭州報恩寺慧明大師入府問法，命住
X76n1516_p0132b11║資崇院，開堂說法。時有天龍禪師等問道，師應機垂
X76n1516_p0132b12║答，詞旨的切。王大悅，密契其道，命師居之，即賜圓通
X76n1516_p0132b13║普照大師。（聯芳）○廬山化城寺，昔正覺大師宴處。有悟
X76n1516_p0132b14║海大師來革前基，架雲梯險，剪石飛泉，一紀而成功
X76n1516_p0132b15║焉。（盧山記）
X76n1516_p0132b16║後周郭氏都汴，三主十年。
X76n1516_p0132b17║辛亥（周太祖廣順元）（北漢）（劉旻乾祐四）（吳）（越）（楚王）（希崇）（楚）（唐保大九）
X76n1516_p0132b18║（蜀十四）（南漢九）
X76n1516_p0132b19║正月，周太祖即位。○吳越錢王命永明道潛禪師入
X76n1516_p0132b20║府，授菩薩戒，賜號定慧慈化禪師。一日，潛欲請塔下
X76n1516_p0132b21║羅漢銅像過新寺供養，王曰：善矣！昨夜夢十六尊者
X76n1516_p0132b22║乞隨師入寺，何昭應之若是？於師號加應真二字，留
X76n1516_p0132b23║潛於府問道，兩月還山。
X76n1516_p0132b24║壬子（二）（五）（劉言）（十）（十五）（十）
X76n1516_p0132c01║南院慧顒禪師示寂。○智覺延壽禪師。初為華亭鎮
X76n1516_p0132c02║將，因見漁船萬尾戢戢，惻然以錢易之，放于江。乃棄
X76n1516_p0132c03║家投師，剃髮自受具。衣不繒纊，食無重味，持頭陀行。
X76n1516_p0132c04║嘗習定天台天柱峰之下，有烏巢衣襵中。時韶國師
X76n1516_p0132c05║眼目世間，北面而師事之。韶曰：汝與元師有緣，他日
X76n1516_p0132c06║大作佛事，惜吾不及見耳。師既得旨，初說法於雪竇
X76n1516_p0132c07║山。
X76n1516_p0132c08║癸丑（三）（六）（玉逵）（十一）（十六）（十一）
X76n1516_p0132c09║韶國師因吳越僧義寂曰：智者之教，年祀寖遠，必多
X76n1516_p0132c10║散失，唯新羅國有善本，願藉禪師慈力致之，使再開
X76n1516_p0132c11║東土人天眼目。於是師以聞忠懿王，王乃遣使航海
X76n1516_p0132c12║傳寫以還。迨今聖教具備者，皆忠懿王與韶國師之
X76n1516_p0132c13║力，而韶適與智者同入，疑其後身也。
X76n1516_p0132c14║甲寅（顯德元）（太祖崩，世宗立。）（七）（十二）（十七）（十二）
X76n1516_p0132c15║正月，南唐節度憑延巳撰開先院碑，略曰：皇上詔以
X76n1516_p0132c16║廬山書堂舊基為寺，延巳肆覲于京，上於便殿語事
X76n1516_p0132c17║次，因曰：廬山書堂已為寺矣。朕聞古先哲王握圖御
X76n1516_p0132c18║宇，唯德是務，與善同歸，久於其道，天下化成。恒沙如
X76n1516_p0132c19║來出世濟俗，依空說性，性外無空，信則脩崇，悟則解
X76n1516_p0132c20║脫，使人趍清淨之域，息貪兢之心，民用以淳，理又何
X76n1516_p0132c21║遠？是則菩提之教與政通焉。朕今興建伽藍以居禪
X76n1516_p0132c22║眾，示人至理，亦助化之端也。延巳奏以寺已成功，足
X76n1516_p0132c23║使迷者得于陸之漸，達者登不二之門，非聖人用心，
X76n1516_p0132c24║其孰能與於此乎？云云（廬山記）。○杭州龍興宗靖禪師。
X76n1516_p0133a01║初參雪峰得旨，錢王命居龍興，有眾千餘，王屢延入
X76n1516_p0133a02║府，署六通大師。是年十二月示滅，壽八十四。
X76n1516_p0133a03║乙卯（周世宗顯德二）（北漢）（孝和□□乾祐八）（十三）（十八）（十三）
X76n1516_p0133a04║二月，世宗詔併省天下無額寺院，凡三千餘所。○九
X76n1516_p0133a05║月，敕立監鑄錢，非縣官法物軍器，及寺觀鍾磬鈴鐸
X76n1516_p0133a06║之類，聽留外，自餘民間銅器佛像，悉令輸官，給其直。
X76n1516_p0133a07║上謂侍臣曰：卿輩勿以毀佛為疑，且佛以身世為妄，
X76n1516_p0133a08║而以利人為急。使其真身尚在，苟利於世，尚欲割截
X76n1516_p0133a09║布施，況此銅像？若朕身可以濟民，亦非所惜也。由是
X76n1516_p0133a10║羣臣不敢言。（通鑑）○時鎮州大悲觀音銅像極靈，州之
X76n1516_p0133a11║士民，願以錢代制，不許。方毀其背，羣力皆墮腕而死，
X76n1516_p0133a12║遂停其半。後未四年，世宗發疽于背而崩。我宋　太
X76n1516_p0133a13║祖　太宗皇帝，目擊其實迹，由是益堅欽信。故受命
X76n1516_p0133a14║之初，復興天下佛寺。（歐陽外傳）○時有沙門法敏，苦諫不
X76n1516_p0133a15║納，乃為之著顯驗論。（北山錄）○詔郡國歲造僧帳，凡死
X76n1516_p0133a16║亡還俗者，以時闕落之。僧帳自此而始。（統紀）
X76n1516_p0133a17║丙辰（三）（九）（周行逢）（十四）（十九）（十四）
X76n1516_p0133a18║重雲暉禪師住山四十餘年，節度使王彥超微時甞
X76n1516_p0133a19║從暉游，欲為沙門，暉曰：汝世緣深，當為我家垣墻。彥
X76n1516_p0133a20║超後果鎮永興，申弟子之禮。是年夏詣永興與彥超
X76n1516_p0133a21║別，囑以護法，超泣曰：公遂忍棄弟子乎？暉笑曰：借千
X76n1516_p0133a22║年亦一別耳。七月二十四日書偈曰：我有一間舍，父
X76n1516_p0133a23║母為脩蓋，往來八十年，近來覺損壞。早擬移別處，事
X76n1516_p0133a24║涉有憎愛，待他摧毀時，彼此無妨礙。乃跏趺而化，壽
X76n1516_p0133a25║八十四。
X76n1516_p0133b01║丁巳（四）（北漢天會元）（十五）（二十）（十五）
X76n1516_p0133b02║清涼法眼文益禪師。自住清涼，朝夕開法。諸方叢林，
X76n1516_p0133b03║咸仰風化。致異域有慕其法者，涉遠而至。師調機順
X76n1516_p0133b04║物，斥滯磨昏，應病與藥，隨根悟入者，不可勝紀。是年
X76n1516_p0133b05║（僧寶傳云：五年戊午）七月示寂。江南李主駕至，慰問甚勤。閏月
X76n1516_p0133b06║望，沐浴辭眾，趺坐而逝。停龕三七，顏貌如生。壽七十
X76n1516_p0133b07║四，臘五十四。公卿李建勳而下，素服奉全身建塔。諡
X76n1516_p0133b08║大法眼禪師，後重諡大智藏大導師。
X76n1516_p0133b09║戊午（五）（二）（唐交泰元）（二十一）（南漢）（鋹天寶元）
X76n1516_p0133b10║金陵報恩院清護禪師。初於鼓山國師言下發明，尋
X76n1516_p0133b11║金陵國主命居長慶。顯德初，退歸建州卓庵。節度陳
X76n1516_p0133b12║誨創報恩禪苑，堅請住持。開寶三年十一月二十日
X76n1516_p0133b13║坐化。師操行孤標，二十年不服綿絹，唯衣紙布。辭藻
X76n1516_p0133b14║札翰，並皆冠眾。
X76n1516_p0133b15║己未（六）（二）（二十二）（二）
X76n1516_p0133b16║世宗北伐，六月，病背癰，糜潰而殂于道，壽三十九。恭
X76n1516_p0133b17║帝宗訓即位，時年七歲。
X76n1516_p0133b18║庚申（顯德七）
X76n1516_p0133b19║正月，恭帝禪位于我
X76n1516_p0133b20║宋太祖皇帝，改元建隆。
X76n1516_p0133b21║
X76n1516_p0133b22║歷代編年釋氏通鑑卷之十二（終）