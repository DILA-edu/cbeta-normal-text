X77n1521_p0040b18║
X77n1521_p0040b19║
X77n1521_p0040b20║
X77n1521_p0040b21║（古今圖書集成）釋教部彚考卷第五
X77n1521_p0040b22║
X77n1521_p0040b23║元
X77n1521_p0040b24║元設宣政院，掌釋教僧徒及吐蕃之境，置院使、同知、
X77n1521_p0040c01║副使、參議、經歷、都事、照磨之屬，諸元帥府、招討司、安
X77n1521_p0040c02║撫司、萬戶府皆𨽻焉。　按元史百官志：宣政院，秩從
X77n1521_p0040c03║一品，掌釋教僧徒及吐蕃之境而𨽻治之。遇吐蕃有
X77n1521_p0040c04║事，則為分院往鎮，亦別有印。如大征伐，則會樞府議。
X77n1521_p0040c05║其用人，則自為選。其為選，則軍民通攝，僧俗並用。至
X77n1521_p0040c06║元初，立總制院，領以國師。二十五年，因唐制吐蕃來
X77n1521_p0040c07║朝見於宣政殿之故，更名宣政院。置院使二員、同知
X77n1521_p0040c08║二員、副使二員、參議二員、經歷二員、都事四員、管勾
X77n1521_p0040c09║一員、照磨一員。二十六年，置斷事官四員。二十八年，
X77n1521_p0040c10║增僉院、同僉各一員。元貞元年，增院判一員。大德四
X77n1521_p0040c11║年，罷斷事官。至大初，省院使一員。至治三年，置院使
X77n1521_p0040c12║六員。天曆二年，罷功德使司歸宣政，定置院使一十
X77n1521_p0040c13║員，從一品；同知二員，正二品；副使二員，從二品；僉院
X77n1521_p0040c14║二員，正三品；同僉三員，正四品；院判三員，正五品；參
X77n1521_p0040c15║議二員，正五品；經歷二員，從五品；都事三員，從七品；
X77n1521_p0040c16║照磨一員，管勾一員，並正八品；掾史十五人，蒙古必
X77n1521_p0040c17║闍赤二人，回回掾史二人，怯里馬赤四人，知印二人，
X77n1521_p0040c18║宣使十五人，典吏有差。
X77n1521_p0040c19║斷事官四員，從三品，經歷、知事各一員，令史五人，
X77n1521_p0040c20║知印、奏差、譯史、通事各一人。至元二十五年始置。
X77n1521_p0040c21║　客省使，秩從五品，大使二員，副使一員。至元二
X77n1521_p0040c22║十五年置。　大都規運提點所，秩正四品，達魯花
X77n1521_p0040c23║赤一員，提點一員，大使一員，副使一員。至元二十
X77n1521_p0040c24║八年置。　上都規運提點所，秩正四品，達魯花赤
X77n1521_p0041a01║一員，提點一員，大使一員，副使一員，知事一員。至
X77n1521_p0041a02║元二十八年置。　大都提舉資善庫，秩從五品，達
X77n1521_p0041a03║魯花赤一員，提舉一員，同提舉一員，副提舉一員，
X77n1521_p0041a04║掌錢帛之事。至元二十六年置。　上都利貞庫，秩
X77n1521_p0041a05║從七品，提領一員，副使一員，掌飲膳好事金銀諸
X77n1521_p0041a06║物。元貞元年置。　大濟倉，監支納一員，大使一員。
X77n1521_p0041a07║　興教寺，管房提領一員。　吐蕃等處宣慰司都
X77n1521_p0041a08║元帥府，秩從二品，宣慰使五員，　經歷二員，都事
X77n1521_p0041a09║二員，照磨一員，捕盜官二員，儒學教授一員，鎮撫
X77n1521_p0041a10║二員。其屬二：　脫思麻路軍民萬戶府，秩正三品，
X77n1521_p0041a11║達魯花赤一員，萬戶一員，副達魯花赤一員，副萬
X77n1521_p0041a12║戶一員，經歷一員，知事一員，鎮撫一員。　西夏中
X77n1521_p0041a13║興河州等處軍民總管府，秩正三品，達魯花赤一
X77n1521_p0041a14║員，總管一員，同知一員，治中一員，府判二員，經歷
X77n1521_p0041a15║一員，知事一員。屬官：稅務，提領寧河縣官，寧河脫
X77n1521_p0041a16║脫禾孫五員，寧河弓甲匠達魯花赤。　洮州元帥
X77n1521_p0041a17║府，秩從三品，達魯花赤一員，元帥二員，知事一員。
X77n1521_p0041a18║　十八族元帥府，秩從三品，達魯花赤一員，元帥
X77n1521_p0041a19║一員，同知一員，知事一員。　積石州元帥府，達魯
X77n1521_p0041a20║花赤一員，元帥一員，同知一員，知事一員，脫脫禾
X77n1521_p0041a21║孫一員。　禮店文州蒙古漢軍西蕃軍民元帥府，
X77n1521_p0041a22║秩正三品，達魯花赤一員，元帥一員，同知一員，經
X77n1521_p0041a23║歷、知事各一員，　鎮撫二員，蒙古奧魯官一員，蒙
X77n1521_p0041a24║古奧魯相副官一員。　禮店文州蒙古漢軍奧魯
X77n1521_p0041b01║軍民千戶所，秩從五品，達魯花赤一員，千戶一員，
X77n1521_p0041b02║副千戶一員，總把五員，百戶八員。　禮店文州蒙
X77n1521_p0041b03║古漢軍西蕃軍民上千戶所，秩正四品，達魯花赤
X77n1521_p0041b04║一員，千戶一員，百戶一員，新附千戶二員。　禮店
X77n1521_p0041b05║階州西水蒙古漢軍西蕃軍民總把二員。　吐蕃
X77n1521_p0041b06║等處招討使司，秩正三品，招討使二員，知事一員，
X77n1521_p0041b07║鎮撫一員。其屬附：　脫思麻探馬軍四萬戶府，秩
X77n1521_p0041b08║正三品，萬戶五員，千戶八員，經歷一員，鎮撫一員。
X77n1521_p0041b09║　脫思麻路新附軍千戶所，秩從五品，達魯花赤
X77n1521_p0041b10║一員，千戶一員，副千戶一員。　文扶州西路南路
X77n1521_p0041b11║底牙等處萬戶府，秩從三品，達魯花赤一員，萬戶
X77n1521_p0041b12║二員。　鳳翔等處千戶所，秩從五品，達魯花赤一
X77n1521_p0041b13║員，千戶一員，百戶二員。　慶陽寧環等處管軍總
X77n1521_p0041b14║把一員，　文州課程倉糧官一員，　岷州十八族
X77n1521_p0041b15║週迴捕盜官二員。　常陽帖城阿不籠等處萬戶
X77n1521_p0041b16║府，秩從三品，達魯花赤一員，千戶一員。　階文扶
X77n1521_p0041b17║州等處蕃漢軍上千戶所，秩正五品，達魯花赤一
X77n1521_p0041b18║員，千戶二員。　貴德州，達魯花赤、知州各一員，同
X77n1521_p0041b19║知、州判各一員，脫脫禾孫一員，捕盜官一員。必
X77n1521_p0041b20║呈萬戶府，達魯花赤二員，萬戶四員。　松潘客疊
X77n1521_p0041b21║威茂州等處軍民安撫使司，秩正三品，達魯花赤
X77n1521_p0041b22║一員，安撫使一員，同知一員，僉事一員，經歷、知事、
X77n1521_p0041b23║照磨各一員，鎮撫一員。威州保寧縣、茂州文山縣、
X77n1521_p0041b24║文川縣皆𨽻焉。　靜州茶上必里溪安鄉等二十六
X77n1521_p0041c01║族軍民千戶所，達魯花赤一員，千戶一員。　龍木
X77n1521_p0041c02║頭都留等二十二族軍民千戶所，達魯花赤一員，
X77n1521_p0041c03║千戶一員。　岳希蓬蘿蔔村等處二十二族軍民
X77n1521_p0041c04║千戶所，達魯花赤一員，千戶一員。　折藏萬戶府，
X77n1521_p0041c05║達魯花赤一員，萬戶一員。　吐蕃等路宣慰使司
X77n1521_p0041c06║都元帥府，宣慰使四員，同知二員，副使一員，經歷、
X77n1521_p0041c07║都事各二員，捕盜官三員，鎮撫二員。　朵甘思田
X77n1521_p0041c08║地裏管軍民都元帥府，都元帥一員，經歷一員，鎮
X77n1521_p0041c09║撫一員。　剌馬兒剛等處招討使司，達魯花赤一員，
X77n1521_p0041c10║招討使一員，經歷一員。　奔不田地裏招討使司，
X77n1521_p0041c11║招討使一員，經歷一員，鎮撫一員。　奔不兒亦思
X77n1521_p0041c12║剛百姓，達魯花赤一員。　碉門魚通黎雅長河西
X77n1521_p0041c13║寧遠等處軍民安撫使司，秩正三品，達魯花赤一
X77n1521_p0041c14║員，安撫使一員，同知一員，副使一員，僉事一員，經
X77n1521_p0041c15║歷、知事、照磨各一員，鎮撫二員。　六番招討使司，
X77n1521_p0041c16║達魯花赤一員，招討使一員，經歷一員，知事一員。
X77n1521_p0041c17║雅州嚴道縣、名山縣𨽻之。　天全招討使司，達魯
X77n1521_p0041c18║花赤一員，招討二員，經歷、知事各一員。　魚通路
X77n1521_p0041c19║萬戶府，達魯花赤一員，萬戶一員，經歷、知事各一
X77n1521_p0041c20║員。黎州𨽻之。　碉門魚通等處管軍守鎮萬戶府。
X77n1521_p0041c21║達魯花赤一員，萬戶二員，經歷、知事各一員，鎮撫
X77n1521_p0041c22║二員，千戶八員，百戶二十員，彈壓四員。　長河西
X77n1521_p0041c23║管軍萬戶府。達魯花赤一員，萬戶二員。　長河西
X77n1521_p0041c24║裏管軍招討使司。招討使二員，經歷一員。　朵甘
X77n1521_p0042a01║思招討使一員。　朵甘思哈答李唐魚通等處錢
X77n1521_p0042a02║糧總管府。達魯花赤一員，總管一員，副總管一員，
X77n1521_p0042a03║答剌答脫脫禾孫一員，哈裏脫脫禾孫一員，朵甘
X77n1521_p0042a04║思瓮吉剌滅吉思千戶一員。　亦思馬兒甘萬戶
X77n1521_p0042a05║府。達魯花赤一員，萬戶二員。　烏思藏納里速古
X77n1521_p0042a06║魯孫等三路宣慰使司都元帥府。宣慰使五員，同
X77n1521_p0042a07║知二員，副使一員，經歷一員，鎮撫一員，捕盜司官
X77n1521_p0042a08║一員。其屬附見：　納里速古兒孫元帥二員，　烏
X77n1521_p0042a09║思藏管蒙古軍都元帥二員，　擔裏管軍招討使
X77n1521_p0042a10║一員，　烏思藏等處轉運一員，　沙魯思地裏管
X77n1521_p0042a11║民萬戶一員，　搽里八田地裏管民萬戶一員，
X77n1521_p0042a12║　烏思藏田地裏管民萬戶一員，　速兒麻加瓦田
X77n1521_p0042a13║地裏管民官一員，　撒剌田地裏管民官一員，
X77n1521_p0042a14║　出蜜萬戶一員，　嗷籠答剌萬戶一員，　思答籠
X77n1521_p0042a15║剌萬戶一員，　伯木古魯萬戶一員，　湯卜赤八
X77n1521_p0042a16║千戶四員，　加麻瓦萬戶一員，　扎由萬戶瓦一
X77n1521_p0042a17║員。　牙里不藏思八萬戶府。達魯花赤一員，萬戶
X77n1521_p0042a18║一員，千戶一員，擔裏脫脫禾孫一員。　迷兒軍萬
X77n1521_p0042a19║戶府。達魯花赤一員，萬戶一員，初厚江八千戶一
X77n1521_p0042a20║員，卜兒八官一員。
X77n1521_p0042a21║憲宗元年夏六月，以僧海雲掌釋教事。　按：元史憲
X77n1521_p0042a22║宗本紀云云。
X77n1521_p0042a23║世祖中統元年十二月，以梵僧八合思八為帝師，授
X77n1521_p0042a24║以玉印，統釋教。　按元史世祖本紀云云。
X77n1521_p0042b01║中統三年作佛事　按元史世祖本紀：中統三年十
X77n1521_p0042b02║一月乙酉，太白犯鉤鈐。丁亥，勅聖安寺作佛頂金輪
X77n1521_p0042b03║會。十二月，作佛事於昊天寺七晝夜，賜銀萬五千兩。
X77n1521_p0042b04║中統四年以建太廟作佛事　按元史世祖本紀：中
X77n1521_p0042b05║統四年三月癸卯，初建太廟。　按續文獻通考：建太
X77n1521_p0042b06║廟，命僧作佛事七晝夜，歲以為常。
X77n1521_p0042b07║至元元年遣僧祈雨。　按元史世祖本紀：至元元年
X77n1521_p0042b08║四月壬子，東平、太原、平陽旱，分遣西僧祈雨。
X77n1521_p0042b09║至元二年，詔州郡設僧錄等官，設三學，講三禪會。
X77n1521_p0042b10║　按元史世祖本紀：至元二年二月甲子，詔諭總統所，
X77n1521_p0042b11║僧人通五大部經者為中選，以有德業者為州郡僧
X77n1521_p0042b12║錄、判、正副都綱等官，仍干各路設三學，講三禪會。
X77n1521_p0042b13║至元三年，詔僧道祈福，以僧機為總統。　按元史世
X77n1521_p0042b14║祖本紀：至元三年夏四月庚午，勅僧道祈福於中都
X77n1521_p0042b15║寺觀，詔以僧機為總統，居慶壽寺。
X77n1521_p0042b16║至元四年春正月，禁僧官侵理民訟。　按：元史世祖
X77n1521_p0042b17║本紀云云。
X77n1521_p0042b18║至元六年，作佛事於太廟，詔升國師八思巴號大寶
X77n1521_p0042b19║法王，賜玉印。　按元史世祖本紀：至元六年十二月，
X77n1521_p0042b20║作佛事於太廟七晝夜。　按八思巴傳：八思巴者，土
X77n1521_p0042b21║番薩斯迦人，族欵氏也。世祖即位，尊為國師，授以玉
X77n1521_p0042b22║印。命製蒙古新字。至元六年，詔頒行天下。詔曰：朕惟
X77n1521_p0042b23║字以書言，言以紀事，此古今通制。我國家肇基朔方，
X77n1521_p0042b24║俗尚簡古，未遑制作，施用文字，因用漢楷及畏吾字，
X77n1521_p0042c01║以達本朝之言。考諸遼、金以及遐方諸國，例各有字。
X77n1521_p0042c02║今文治寖興，字書有闕，於一代制度，實為未備。故特
X77n1521_p0042c03║命國師八思巴創為蒙古新字，譯寫一切文字，期於
X77n1521_p0042c04║順言達事而已。自今以往，凡有璽書頒降者，並用蒙
X77n1521_p0042c05║古新字，仍各以其國字副之。遂升號八思巴曰大寶
X77n1521_p0042c06║法王，更賜玉印。
X77n1521_p0042c07║至元七年，禁僧冒據民田，更定其服色。是年，啟建白
X77n1521_p0042c08║傘蓋佛事，歲以為常。請膽巴金剛上師住持仁王寺。
X77n1521_p0042c09║　按元史世祖本紀：至元七年閏十一月，詔諭西夏
X77n1521_p0042c10║提刑按察司管民官，禁僧徒冒據民田。十二月，建大
X77n1521_p0042c11║護國仁王寺於高良河，勅更定僧服色。　按祭祀志：
X77n1521_p0042c12║至元七年，以帝師八思巴之言，於大明殿御座上置
X77n1521_p0042c13║白傘蓋一，頂用素段，泥金書梵字於其上，謂鎮伏邪
X77n1521_p0042c14║魔，護安國剎。自後每歲二月十五日，於大殿啟建白
X77n1521_p0042c15║傘蓋佛事，用諸色儀仗社直迎引傘蓋，周遊皇城內
X77n1521_p0042c16║外，云與眾生祓除不祥，導迎福祉。歲正月十五日，宣
X77n1521_p0042c17║政院同中書省奏請，先期中書奉旨移文樞密院，八
X77n1521_p0042c18║衛撥傘鼓手一百二十人，殿後軍甲馬五百人，擾舁
X77n1521_p0042c19║監壇漢關羽神轎軍及雜用五百人。宣政院所轄宮
X77n1521_p0042c20║寺三百六十所，掌供應佛像、壇面、幢幡、寶蓋、車鼓、頭
X77n1521_p0042c21║旗三百六十壇，每壇擎執擡舁二十六人，鈸鼓僧一
X77n1521_p0042c22║十二人。大都路掌供各色金門大社一百二十隊。教
X77n1521_p0042c23║坊司雲和署掌大樂鼓、板杖鼓、篳篥、龍笛、琵琶、箏、𥱧
X77n1521_p0042c24║七色四百人，興和署掌妓女雜扮隊戲一百五十人，
X77n1521_p0043a01║祥和署掌雜把戲男女一百五十人，儀鳳司掌漢人、
X77n1521_p0043a02║回回、河西三色細樂，每色各三隊，三百二十四人。凡
X77n1521_p0043a03║執役者，皆官給鎧甲、袍服、器仗，以鮮麗整齊為尚，珠
X77n1521_p0043a04║玉金繡，裝束奇巧，首尾排列三十餘里。都城士女，閭
X77n1521_p0043a05║閻聚觀。禮部官點視諸色隊仗，刑部官巡綽喧閙，樞
X77n1521_p0043a06║密院官分守城門，而中書省官一員總督視之。先二
X77n1521_p0043a07║日，於西鎮國寺迎太子遊四門，舁高塑像，且儀仗入
X77n1521_p0043a08║城。十四日，帝師率梵僧五百人，於大明殿內建佛事。
X77n1521_p0043a09║至十五日，恭請傘蓋於御座，奉置寶輿，諸儀衛隊仗
X77n1521_p0043a10║列殿前，諸色社直暨諸壇面列崇天門外，迎引出宮。
X77n1521_p0043a11║至慶壽寺，具素食，食罷起行，從西宮門外垣海子南
X77n1521_p0043a12║岸入厚載紅門，由東華門過延春門而西。帝及后妃、
X77n1521_p0043a13║公主於五德殿門外塔金脊吾殿綵樓而觀焉。及諸
X77n1521_p0043a14║隊仗、社直送金傘還宮，復恭置御榻上。帝師僧眾作
X77n1521_p0043a15║佛事，至十六日散，謂之游皇城。六月中，上京亦如之。
X77n1521_p0043a16║　按續文獻通考：至元七年，詔請瞻巴金剛上師住
X77n1521_p0043a17║持仁王寺，普度僧員。
X77n1521_p0043a18║至元八年五月己巳，修佛事於瓊華島。　按元史世
X77n1521_p0043a19║祖本紀云云。
X77n1521_p0043a20║至元九年，遣使祀興國寺，又集僧誦大藏經。　按元
X77n1521_p0043a21║史世祖本紀：至元九年春正月，勅燕王遣使持香旛
X77n1521_p0043a22║祀五臺興國寺。秋七月，集都城僧誦大藏經九會。十
X77n1521_p0043a23║二月，建大聖壽萬安寺。
X77n1521_p0043a24║至元十一年，以亦鄰真襲帝師位。　按元史世祖本
X77n1521_p0043b01║紀：至元十一年三月，帝師八合思八歸土番國，以其
X77n1521_p0043b02║弟益鄰真襲位。建大護國仁王寺成。
X77n1521_p0043b03║至元十三年，設資戒會，又命國師作佛事。　按元史
X77n1521_p0043b04║世祖本紀：至元十三年二月辛酉，車駕幸上都，設資
X77n1521_p0043b05║戒大會於順德府開元寺。閏三月甲子，禁西番僧持
X77n1521_p0043b06║軍器。九月壬辰朔，命國師益鄰真作佛事於太廟。辛
X77n1521_p0043b07║酉，設資戒會於京師。
X77n1521_p0043b08║至元十四年二月，詔以僧亢吉益鄰、真加加瓦並為
X77n1521_p0043b09║江南總攝，掌釋教，除僧租賦，禁擾寺宇者。　按元史
X77n1521_p0043b10║世祖本紀云云。
X77n1521_p0043b11║至元十六年，命散都修佛事，置大護國仁王寺總管
X77n1521_p0043b12║府。帝師卒，勅設齋賜號。　按元史世祖本紀：至元十
X77n1521_p0043b13║六年夏四月，令泉州僧依宋例輸稅，以給軍餉。五月
X77n1521_p0043b14║丙寅，勅江南僧司，文移母輙入遞。七月，命散都修佛
X77n1521_p0043b15║事十有五日。八月，置大護國仁王寺總管府。十二月，
X77n1521_p0043b16║建聖壽萬安寺於京城。帝師亦鄰吉卒，勅諸國教師、
X77n1521_p0043b17║禪師百有八人，即大都萬安寺設齋圓戒，賜衣。　按
X77n1521_p0043b18║八思巴傳：至元十六年，八思巴卒，訃聞，賻贈有加，賜
X77n1521_p0043b19║號皇天之下一人之上宣文輔治大聖至德普覺真
X77n1521_p0043b20║智佑國如意大寶法王西天佛子大元帝師。
X77n1521_p0043b21║至元十七年，立都功德使司，賜國師掌教所印。又印
X77n1521_p0043b22║造戒本，頒諸路僧人。　按元史世祖本紀：至元十七
X77n1521_p0043b23║年三月乙卯，立都功德使司，從二品，掌奏帝師所統
X77n1521_p0043b24║僧人。五月辛酉，賜國師掌教所印。十二月，勅鏤板印
X77n1521_p0043c01║造帝師八合思八新譯戒本五百部，頒降諸路僧人。
X77n1521_p0043c02║至元十九年，罷都功德使，詔帝師答耳麻八剌剌吉
X77n1521_p0043c03║統領釋教。　按元史世祖本紀：至元十九年夏四月，
X77n1521_p0043c04║禁土番僧給驛太煩，擾害於民，自今非奉旨勿給。秋
X77n1521_p0043c05║七月，闍婆國貢金佛塔。冬十一月，罷都功德使脫烈，
X77n1521_p0043c06║其修設佛事，妄費官物，皆徵還之。十二月，詔立帝師
X77n1521_p0043c07║答耳麻八剌剌吉塔，掌玉印，統領諸國釋教。造帝師
X77n1521_p0043c08║八合思八舍利塔。
X77n1521_p0043c09║至元二十年春正三月，臺臣言五臺山造寺伐木及
X77n1521_p0043c10║南城建新寺役重，詔罷之。　按元史世祖本紀云云。
X77n1521_p0043c11║至元二十一年，以宋陵冢金銀寶器修天衣寺。　按
X77n1521_p0043c12║元史世祖本紀：至元二十一年春二月，立法輪竿於
X77n1521_p0043c13║大內萬壽山，高百尺。秋九月丙申，以江南總攝楊璉
X77n1521_p0043c14║真加發宋陵冢所收金銀寶器修天衣寺。
X77n1521_p0043c15║至元二十二年，毀宋郊天臺為佛寺，大集諸路僧作
X77n1521_p0043c16║資戒會。　按元史世祖本紀：至元二十二年春正月，
X77n1521_p0043c17║毀宋郊天臺。桑哥言：楊璉真加云：會稽有泰寧寺，宋
X77n1521_p0043c18║毀之以建寧宗等攢宮；錢塘有龍華寺，宋毀之以為
X77n1521_p0043c19║南郊，皆勝地也。宣復為寺，以為皇上、東宮祈壽。時寧
X77n1521_p0043c20║宗等攢宮已毀，建寺，勅毀郊天臺，亦建寺焉。辛卯，發
X77n1521_p0043c21║諸衛軍六千八百人，給護國寺修造。十二月，集諸路
X77n1521_p0043c22║僧四萬於西京普恩寺，作資戒會七日夜。命帝師也
X77n1521_p0043c23║憐八、合失甲、自羅二思八等，遞作佛事於萬安、興教、
X77n1521_p0043c24║慶壽等寺，凡一十九會。
X77n1521_p0044a01║至元二十三年，以亦攝思憐為帝師，命西僧作佛事，
X77n1521_p0044a02║凡三十會。　按元史世祖本紀：至元二十三年春正
X77n1521_p0044a03║月，以江南廢寺田土為人占據者，悉付總統楊璉真
X77n1521_p0044a04║加修寺。是歲，以亦攝思憐為帝師，命西僧遞作佛事
X77n1521_p0044a05║於萬壽山、玉塔殿、萬安寺，凡三十會。
X77n1521_p0044a06║至元二十四年十二月癸亥，立尚乘寺。是歲，命西僧
X77n1521_p0044a07║監臧宛卜卜思哥等作佛事坐靜於大殿、寢殿、萬壽
X77n1521_p0044a08║山、五臺山等寺，凡三十三會。　按元史世祖本紀云
X77n1521_p0044a09║云。
X77n1521_p0044a10║至元二十五年，以宋宮室為塔寺，改釋教總制院為
X77n1521_p0044a11║宣政院。是歲，作佛事凡五十四會。　按元史世祖本
X77n1521_p0044a12║紀：至元二十五年春二月，江淮總攝楊璉真加言：以
X77n1521_p0044a13║宋宮室為塔一，為寺五，已成。詔以水陸地百五十頃
X77n1521_p0044a14║養之。夏四月甲戌，萬安寺成，佛像及窗壁皆金飾之，
X77n1521_p0044a15║凡費金五百四十兩有奇，水銀二百四十斤。遼陽省
X77n1521_p0044a16║新附軍逃還各衛者，令助造尚書省，仍命分道招集
X77n1521_p0044a17║之。冬十月，瀛國公趙㬎學佛法於土番。十一月，改釋
X77n1521_p0044a18║教總制院為宣政院，秩從一品，印用三臺。十二月，命
X77n1521_p0044a19║亦思麻等七百餘人作佛事坐靜於玉塔殿、寢殿、萬
X77n1521_p0044a20║壽山、護國仁王等寺，凡五十四會。
X77n1521_p0044a21║至元二十六年，詔集僧誦梵寺所貯經，命帝師及西
X77n1521_p0044a22║僧作佛事。　按元史世祖本紀：至元二十六年冬十
X77n1521_p0044a23║二月，詔天下梵寺所貯藏經，集僧看誦，仍給所費，俾
X77n1521_p0044a24║為歲例。幸大聖壽萬安寺，置旃檀佛像，命帝師及西
X77n1521_p0044b01║僧作佛事。坐靜二十會。
X77n1521_p0044b02║至元二十七年，立營田提舉司，掌僧寺貲產，禁諸王
X77n1521_p0044b03║遣僧建寺擾民。是歲，作佛事凡七十二會。　按元史
X77n1521_p0044b04║世祖本紀：至元二十七年三月，立江南營田提舉司，
X77n1521_p0044b05║秩從五品，掌僧寺貲產。六月，繕寫金字藏經，凡糜金
X77n1521_p0044b06║三千二百四十四兩。九月乙巳，禁諸王遣僧建寺撥
X77n1521_p0044b07║民。是歲，命帝師、西僧遞作佛事，坐靜於萬壽山、厚載
X77n1521_p0044b08║門、茶罕腦兒、聖壽萬安寺、桓州南屏庵、雙泉等所，凡
X77n1521_p0044b09║七十二會。
X77n1521_p0044b10║至元二十八年，以輦真朮納思為釋教都總統，授吃
X77n1521_p0044b11║剌思八斡節兒為帝師。　按元史世祖本紀：至元二
X77n1521_p0044b12║十八年春二月癸酉，以隴西四川總攝輦真朮納思
X77n1521_p0044b13║為諸路釋教都總統。五月，遣脫脫、塔剌海、忽辛三人
X77n1521_p0044b14║追究僧官江淮總攝楊璉真加等盜用官物。辛亥，罷
X77n1521_p0044b15║脫脫、塔剌海、忽辛等理算僧官錢穀。十二月，宣政院
X77n1521_p0044b16║臣言：宋全太后、瀛國公母子以為僧尼有地三百六
X77n1521_p0044b17║十頃，乞如例免徵其租。從之。辛卯，授吃剌思八斡節
X77n1521_p0044b18║兒為帝師，統領諸國僧尼釋教事。宣政院上天下寺
X77n1521_p0044b19║宇四萬二千三百一十八區，僧尼二十一萬三千一
X77n1521_p0044b20║百四十八人。
X77n1521_p0044b21║至元二十九年，給還楊璉真加土田、人口之𨽻僧坊
X77n1521_p0044b22║者。詔聽僧食鹽，不輸課。是歲，修佛事七十二會。　按
X77n1521_p0044b23║元史世祖本紀：至元二十九年春三月壬戌，給還楊
X77n1521_p0044b24║璉真加土田、人口之𨽻僧坊者。初，璉真加重賂桑哥，
X77n1521_p0044c01║擅發宋諸陵，取其寶玉，凡發冢一百有一所，戕人命
X77n1521_p0044c02║四，攘盜詐掠諸贓為鈔十一萬六千二百錠，田二萬
X77n1521_p0044c03║三千畆，金銀珠玉寶器稱是。臺省諸臣乞正典刑，以
X77n1521_p0044c04║示天下。帝猶貸之死，而給還其人口、土田。六月戊辰，
X77n1521_p0044c05║詔聽僧食鹽，不輸課。十二月，命國師、諸僧、呪師修佛
X77n1521_p0044c06║事七十二會。
X77n1521_p0044c07║至元三十年冬十月戊申，僧官總統以下有妻者罷
X77n1521_p0044c08║之。是歲，作佛事祈福五十一。　按元史世祖本紀云
X77n1521_p0044c09║云。
X77n1521_p0044c10║至元三十一年，成宗即位，以合剌思八斡節而為帝
X77n1521_p0044c11║師。　按元史成宗本紀：至元三十一年夏四月，即位。
X77n1521_p0044c12║六月，以合剌思八斡節而為帝師，賜玉印。冬十二月，
X77n1521_p0044c13║用帝師奏，釋京師大辟三十人，杖以下百人，賜諸鰥
X77n1521_p0044c14║寢貧民鈔二百錠。
X77n1521_p0044c15║成宗元貞元年，以國忌，飯僧七萬，賜帝師佛冠及玉
X77n1521_p0044c16║印。是歲，大建佛寺。　按元史成宗本紀：元貞元年春
X77n1521_p0044c17║正月壬戌，以國忌，即大聖壽萬安寺飯僧七萬。二月，
X77n1521_p0044c18║製寶玉五方佛冠賜帝師。三月，以東作方殷，罷諸不
X77n1521_p0044c19║急營造，惟帝師塔及張法師宮不罷。四月丙午，為皇
X77n1521_p0044c20║太后建佛事於五臺山，以前工部尚書涅只為將作
X77n1521_p0044c21║院使，領工部事，燕南河北道肅政廉訪使宋德柔為
X77n1521_p0044c22║工部尚書，董其役。以大都、保定、真定、平陽、太原、大同、
X77n1521_p0044c23║河間、大名、順德、廣平十路應其所需。五月戊寅，以魯
X77n1521_p0044c24║國大長公主建佛寺於應昌，給鈔千錠、金五十兩。九
X77n1521_p0045a01║月乙亥，用帝師奏，釋大辟三人，杖以下四十七人。冬
X77n1521_p0045a02║十二月，荊南僧普照等偽撰佛書，有不道語，伏誅。甲
X77n1521_p0045a03║子，賜帝師雙龍紐玉印。
X77n1521_p0045a04║大德元年，皇太后將往佛寺祈祝，李元禮止之。　按
X77n1521_p0045a05║元史成宗本紀：大德元年春三月，五臺山佛寺成，皇
X77n1521_p0045a06║太后將親往祈祝，監察御史李元禮上封事止之。五
X77n1521_p0045a07║月，給鈔千錠，建臨洮佛寺。
X77n1521_p0045a08║大德二年三月戊子，詔僧人犯奸盜詐偽，聽有司專
X77n1521_p0045a09║決，輕者與僧官約斷，約不至者罪之。　按元史成宗
X77n1521_p0045a10║本紀云云。
X77n1521_p0045a11║大德三年。命補陀僧使日本。罷江南諸路釋教總統
X77n1521_p0045a12║所。　按元史成宗本紀：大德三年春三月癸巳，命妙
X77n1521_p0045a13║慈弘濟大師、江浙釋教總統補陀僧一山齎詔使日
X77n1521_p0045a14║本。詔曰：有司奏陳：向者世祖皇帝常遣補陀禪僧如
X77n1521_p0045a15║智及王積翁等兩奉璽書，通好日本，咸以中途有阻
X77n1521_p0045a16║而還。爰自朕臨御以來，綏懷諸國，薄海內外，靡有遐
X77n1521_p0045a17║遺，日本之好，宜復通問。今如智已老，補陀寧一山道
X77n1521_p0045a18║行素高，可令往諭，附商舶以行，庶可必達。朕特從其
X77n1521_p0045a19║請，蓋欲成先帝遺意耳。至於惇好息民之事，王其審
X77n1521_p0045a20║圖之。五月壬午，罷江南諸路釋教總統所。秋七月庚
X77n1521_p0045a21║辰，中書省臣言：江南諸寺佃戶五十餘萬，本皆編民，
X77n1521_p0045a22║自楊總攝冒入寺籍，宜加釐正。從之。
X77n1521_p0045a23║大德五年，賜諸寺地，仍賜鈔。　按元史成宗本紀：大
X77n1521_p0045a24║德五年春二月戊戌，賜昭應宮、興教寺地各百頃，興
X77n1521_p0045b01║教仍賜鈔萬五千錠；上都乾元寺地九十頃，鈔皆如
X77n1521_p0045b02║興教之數；萬安寺地六百頃，鈔萬錠；南寺地百二十
X77n1521_p0045b03║頃，鈔如萬安之數。七月癸丑，詔禁畏吾兒僧、陰陽、巫
X77n1521_p0045b04║覡、道人、呪師，自今有大祠禱，必請而行，違者罪之。命
X77n1521_p0045b05║御史臺檢照宣政院并僧司案牘。
X77n1521_p0045b06║大德六年，詔僧犯罪，御史臺與宣政院同鞫。以星變，
X77n1521_p0045b07║命設水陸大會。　按元史成宗本紀：大德六年春正
X77n1521_p0045b08║月，詔自今僧官、僧人犯罪，御史臺與內外宣政院同
X77n1521_p0045b09║鞫，宣政院官徇情不公者，聽御史臺治之。三月壬寅，
X77n1521_p0045b10║太陰犯輿鬼。命僧設水陸大會七晝夜。十一月，詔江
X77n1521_p0045b11║南寺觀，凡續置民田及民以施入為名者，並輸租充
X77n1521_p0045b12║役。
X77n1521_p0045b13║大德七年，罷修寺工役，禁僧人以修寺擾民。又罷白
X77n1521_p0045b14║雲宗攝所、仁王寺營田提舉司及僧官有妻者。按元
X77n1521_p0045b15║史成宗本紀：大德七年三月，罷修建僧寺工役。夏四
X77n1521_p0045b16║月，左丞相答剌罕言：僧人修佛事畢，必釋重囚，有殺
X77n1521_p0045b17║人及妻妾殺夫者，皆指名釋之。生者苟免，死者負冤，於
X77n1521_p0045b18║福何有？帝嘉納之。五月辛巳，詔僧人與民均當差役。
X77n1521_p0045b19║秋七月，禁僧人以修建寺宇為名，齎諸王令旨乘傳
X77n1521_p0045b20║擾民。罷江南白雲宗攝所，其田令依例輸租。八月己
X77n1521_p0045b21║丑，罷護國仁王寺元設江南營田提舉司。九月丙子，
X77n1521_p0045b22║罷僧官有妻者。十一月甲子，命依十二章斷僧官罪。
X77n1521_p0045b23║大德八年，以輦真監藏為帝師。　按元史成宗本紀：
X77n1521_p0045b24║大德八年春正月庚午，以輦真監藏為帝師。冬十一
X77n1521_p0045c01║月丁卯，復免僧人租。壬申，詔僧姦盜人者，聽有司專
X77n1521_p0045c02║決。
X77n1521_p0045c03║大德九年，以相加班為帝師。　按元史成宗本紀：大
X77n1521_p0045c04║德九年春正月戊午，帝師輦真監藏卒，賻金五百兩、
X77n1521_p0045c05║銀千兩、幣帛萬匹、鈔三千錠，仍建塔寺。二月乙未，建
X77n1521_p0045c06║大天壽萬寧寺。三月庚戌，以吃剌八思斡節兒姪相
X77n1521_p0045c07║加班為帝師。冬十月，常州僧錄林起祐以官田二百
X77n1521_p0045c08║八十頃冒為己業，施河西寺，勅募民耕種，輸其租於
X77n1521_p0045c09║官。
X77n1521_p0045c10║大德十年，罷江南白雲宗都僧錄司。　按元史成宗
X77n1521_p0045c11║本紀：大德十年春正月戊午，罷江南白雲宗都僧錄
X77n1521_p0045c12║司，汰其民歸州縣，僧歸各寺，田悉輸租。五月癸未，詔
X77n1521_p0045c13║西番僧往還者，不許馳驛，給以舟車。
X77n1521_p0045c14║大德十一年，武宗即位，以別不花建寺為國祝釐，詔
X77n1521_p0045c15║厚賜之。又詔諸寺僧誦藏經，為三宮祈福。以中書省
X77n1521_p0045c16║言，詔省佛事。又詔作佛事毋釋重囚。　按元史武宗
X77n1521_p0045c17║本紀：大德十一年五月即位。六月，徽政使𠇗頭等言：
X77n1521_p0045c18║別不花以私錢建寺，為國祝釐，其父為諸王斡忽所
X77n1521_p0045c19║害，請賜以斡忽所得歲賜。命以五年與之。甲寅，勅內
X77n1521_p0045c20║郡、江南、高麗、四川、雲南諸寺僧誦藏經，為三宮祈福。
X77n1521_p0045c21║八月丙午，建佛閣於五臺寺。九月，皇太子建佛寺，請
X77n1521_p0045c22║買民地益之，給鈔萬七百錠有奇。十一月，建佛寺於
X77n1521_p0045c23║五臺山。十二月丁巳，以中書省言，國用浩穰，民貧歲
X77n1521_p0045c24║歉，詔宣政院併省佛事。中書省臣言：自元貞以來，以
X77n1521_p0046a01║作佛事之故，放釋有罪，失於太寬，故有司無所遵守。
X77n1521_p0046a02║今請凡內外犯法之人，悉歸有司，依法裁決。從之。十
X77n1521_p0046a03║二月，勅內庭作佛事，母釋重囚，以輕囚釋之。
X77n1521_p0046a04║武宗至大元年，立營繕署及白雲宗攝所，又立萬億
X77n1521_p0046a05║河渠司，以僧為之。又以西番僧為翰林承旨。是歲，大
X77n1521_p0046a06║建佛寺，為水陸大會。　按元史武宗本紀：至大元年
X77n1521_p0046a07║春二月，發軍五千百人，修五臺山佛寺。己未，以皇太
X77n1521_p0046a08║子建佛寺，立營繕署，秩五品。三月，復立白雲宗攝所，
X77n1521_p0046a09║秩從二品，設官三員。五月丙子，以西番僧從駕上都，
X77n1521_p0046a10║途中擾民，禁之。禁白蓮社，毀其祠宇，以其人還𨽻民
X77n1521_p0046a11║籍。八月戊申，立中都萬億司，寧夏立河渠司，秩五品，
X77n1521_p0046a12║官二員，參以二僧為之。冬十月甲辰，從帝師請，以釋
X77n1521_p0046a13║教都總管朵兒只八兼領囊八地產錢物，為都總管
X77n1521_p0046a14║府達魯花赤，總其財賦。以西蕃僧教瓦班為翰林承
X77n1521_p0046a15║旨。乙巳，改護國仁王寺昭應規運總管府為會福院，
X77n1521_p0046a16║秩從二品。十一月，以軍五千人供造寺工役。辛巳，以
X77n1521_p0046a17║銀七百五十兩、鈔二千二百錠、幣帛三百匹，施昊天
X77n1521_p0046a18║寺為水陸大會。癸未，皇太后造寺五臺山，摘軍六千
X77n1521_p0046a19║五百人供其役。閏十一月，勅河西僧戶準先朝定制，
X77n1521_p0046a20║從軍輸稅，一與民同。
X77n1521_p0046a21║至大二年，罷白雲宗攝所，立頭陀禪錄司。詔僧俗相
X77n1521_p0046a22║犯，照舊法治，租稅亦不許奏免。又詔封西僧子為寧
X77n1521_p0046a23║國公，賜金印。　按元史武宗本紀，至大二年三月辛
X77n1521_p0046a24║卯，罷杭州白雲宗攝所，立湖廣頭陀禪錄司。六月，以
X77n1521_p0046b01║皇太子言，宣政院先奉旨，毆西番僧者截其手，詈之
X77n1521_p0046b02║者斷其舌，此法昔所未聞，有乖國典，且於僧無益。僧
X77n1521_p0046b03║俗相犯，已有明憲，乞更其令。又言，宣政院文案不檢
X77n1521_p0046b04║覈，於憲章有礙，遵舊制為宣。並從之。九月，以大都城
X77n1521_p0046b05║南建佛寺。十二月，封西僧迷不韻子為寧國公，賜金
X77n1521_p0046b06║印。
X77n1521_p0046b07║至大三年，營五臺寺，改承華普慶寺總管府為崇祥
X77n1521_p0046b08║監，封僧亦憐真乞烈思為文國公。是歲，立規運總管
X77n1521_p0046b09║府，又改為隆禧院。　按元史武宗本紀：至大三年春
X77n1521_p0046b10║正月，營五臺寺，役工匠千四百人，軍三千五百人。夏
X77n1521_p0046b11║四月，改大承華普慶寺總管府為崇祥監。六月庚戌，
X77n1521_p0046b12║立規運都總管府，秩正三品，領大崇恩福元寺錢糧，
X77n1521_p0046b13║置提舉司、資用庫、大益倉𨽻之。冬十月，封僧亦憐真
X77n1521_p0046b14║乞烈思為文國公，賜金印。十一月壬午，改大崇恩福
X77n1521_p0046b15║元寺規運總管府為隆禧院，秩二品。
X77n1521_p0046b16║至大四年，仁宗即位，賜國師板的答鈔萬錠，建寺。又
X77n1521_p0046b17║以西僧藏不班八為國師，賜玉印。又大賜普慶寺。
X77n1521_p0046b18║　按元史仁宗本紀：至大四年春正月，武宗崩。二月戊
X77n1521_p0046b19║申，罷運江南所印佛經。御史臺臣言：白雲宗總攝所
X77n1521_p0046b20║統江南為僧之有髮者，不養父母，避役損民，乞追收
X77n1521_p0046b21║所受璽書銀印，勒還民籍。從之。丁卯，命西番僧非奉
X77n1521_p0046b22║璽書驛券及無西番宣慰司文牒者，勿輙至京師，仍
X77n1521_p0046b23║戒黃河津吏驗問禁止。罷總統所及各處僧錄、僧正、
X77n1521_p0046b24║都綱司，凡僧人訴訟，悉歸有司。三月庚寅，帝即位。夏
X77n1521_p0046c01║四月，罷僧、道、也里可溫、答失蠻、頭陀、白雲宗諸諸司。
X77n1521_p0046c02║五月癸未，賜國師板的答鈔萬錠，以建寺於舊城。六
X77n1521_p0046c03║月己未，復置長信寺。閏七月辛亥，以西僧藏不班八
X77n1521_p0046c04║為國師，賜玉印。冬十月己巳，勅繪武帝御容，奉安大
X77n1521_p0046c05║崇恩福元寺，月四上祭。辛未，賜大普慶寺金千兩，銀
X77n1521_p0046c06║五千兩，鈔萬錠，西錦、綵縀、紗羅、布帛萬端，田八萬畝，
X77n1521_p0046c07║邸舍四百間。丁丑，禁諸僧寺母得冒侵民田。辛巳，罷
X77n1521_p0046c08║宣政院理問僧人詞訟。
X77n1521_p0046c09║仁宗皇慶元年，陛崇祥監為崇祥院，置五臺寺、濟民
X77n1521_p0046c10║局，又賜西僧金幣及諸寺地，勅拘還回回合的先降
X77n1521_p0046c11║璽書。　按元史仁宗本紀：皇慶元年春正月癸卯，勅
X77n1521_p0046c12║諸僧犯奸盜、詐偽、鬬訟，仍令有司專治之。己未，陛崇
X77n1521_p0046c13║祥監為崇祥院，秩正二品。二月壬申，遣使賜西僧金
X77n1521_p0046c14║五千兩、銀二萬五千兩、幣帛三萬九千九百匹。三月，
X77n1521_p0046c15║置五臺寺、濟民局，秩從五品。賜汴梁路上方寺地百
X77n1521_p0046c16║頃。夏四月辛未，給鈔萬錠，修香山永安寺。六月壬申，
X77n1521_p0046c17║賜崇福寺河南官地百頃。十二月，勅回回合的如舊
X77n1521_p0046c18║祈福，凡詞訟悉歸有司，仍拘還先降璽書。
X77n1521_p0046c19║皇慶二年，勅修佛事以蔬食，毋釋重囚，諸王、駙馬、佛
X77n1521_p0046c20║寺毋微田擾民，僧俗辨訟，令有司及主僧同問。　按
X77n1521_p0046c21║元史仁宗本紀：皇慶二年春二月，各寺修佛事，日用
X77n1521_p0046c22║羊九千四百四十，勅遵舊制，易以蔬食。丁亥，功德使
X77n1521_p0046c23║亦憐真等以佛事奏釋重囚，不允。賜西僧搠思吉斡
X77n1521_p0046c24║節兒鈔萬錠。夏四月乙酉，御史臺臣言：西僧以作佛
X77n1521_p0047a01║事之故，累釋重囚。外任之官，身犯刑憲，輙營求內旨
X77n1521_p0047a02║以免罪。諸王、駙馬、寺觀、臣僚土田，每歲徵租，亦極為
X77n1521_p0047a03║擾民。請悉革其幣。制曰：可。六月乙亥，詔諭僧俗辨訟，
X77n1521_p0047a04║有司及主僧同問，續置土田，如例輸稅。秋七月癸巳，
X77n1521_p0047a05║以作佛事，釋囚徒二十九人。九月，以相兒加思巴為
X77n1521_p0047a06║帝師。勅鎮江路建銀山寺，勿徒寺傍塋冢。
X77n1521_p0047a07║延祐元年，以作佛事，擇釋獄囚。　按元史仁宗本紀：
X77n1521_p0047a08║延祐元年三月乙巳，以僧人作佛事，擇釋獄囚，命中
X77n1521_p0047a09║書審察。閏三月，罷呪僧，月給俸。六月甲辰，拘河西僧
X77n1521_p0047a10║免輸租賦璽書。
X77n1521_p0047a11║延祐二年春正月己巳，置大聖壽萬安寺都總管府，
X77n1521_p0047a12║秩正三品。二月庚子，詔以公哥羅古羅思監藏班藏
X77n1521_p0047a13║卜為帝師，賜玉印，仍詔天下。冬十月，授白雲宗主沈
X77n1521_p0047a14║明仁榮祿大夫、司空。　按：元史仁宗本紀云云。
X77n1521_p0047a15║延祐三年，賜諸寺田，置織佛像提調所，禁僧以所佩
X77n1521_p0047a16║印移文有司。　按元史仁宗本紀：延祐三年春正月
X77n1521_p0047a17║壬戌，賜上都開元寺江浙田二百頃，華嚴寺百頃。秋
X77n1521_p0047a18║七月辛酉，賜普慶寺益都田百七十頃。八月戊戌，置
X77n1521_p0047a19║織佛像工匠提調所，秩七品，設官二員。十一月，大萬
X77n1521_p0047a20║寧寺住持僧米普雲濟以所佩國公印移文有司，紊
X77n1521_p0047a21║亂官政，勅禁之。
X77n1521_p0047a22║延祐四年，給帝師寺廩食及鈔，禁總攝沈明仁以印
X77n1521_p0047a23║移文有司。　按元史仁宗本紀：延祐四年春正月己
X77n1521_p0047a24║未，給帝師寺廩食鈔萬錠。六月癸亥，禁總攝沈明仁
X77n1521_p0047b01║所佩司空印毋移文有司。　按八思巴傳：延祐四年，
X77n1521_p0047b02║宣徽使會每歲內庭佛事所供，其費以斤數者，用麫
X77n1521_p0047b03║四十三萬九千五百、油七萬九千、酥二萬一千八百
X77n1521_p0047b04║七十、蜜二萬七千三百。
X77n1521_p0047b05║延祐五年，書金字藏經，陞印經提舉司為延福監，置
X77n1521_p0047b06║永福寺都總管府。是歲，以作佛事釋囚。　按元史仁
X77n1521_p0047b07║宗本紀：延祐五年二月，給書西天字維摩經，金三千
X77n1521_p0047b08║兩。三月，給金九百兩，銀百五十兩，書金字藏經。夏四
X77n1521_p0047b09║月，陞印經提舉司為延福監，秩正三品。九月甲戌，以
X77n1521_p0047b10║作佛事，釋重囚三人，輕囚五十三人。辛巳，置大永福
X77n1521_p0047b11║寺都總管府，秩三品。冬十月，勅僧人除宋舊有及朝
X77n1521_p0047b12║廷撥賜土田免租稅，餘田與民一體科徵。壬辰，建帝
X77n1521_p0047b13║師巴思八殿於大興教寺，給鈔萬錠。
X77n1521_p0047b14║延祐六年，授僧從吉祥等大司空、司徒及開府儀同
X77n1521_p0047b15║三司，又大賜諸寺鈔，仍陞乾元寺提點所為總管府。
X77n1521_p0047b16║是歲，以作佛事，釋輕重囚。　按元史仁宗本紀：延祐
X77n1521_p0047b17║六年春二月，特授僧從吉祥榮祿大夫、大司空，如榮
X77n1521_p0047b18║祿大夫、大司徒僧文吉祥開府儀同三司。三月壬午，
X77n1521_p0047b19║賜大興教寺僧齋食鈔二萬錠。六月壬子，賜大乾元
X77n1521_p0047b20║寺鈔萬錠，俾營子錢供繕修之費，仍陞其提點所為
X77n1521_p0047b21║總管府，給銀印，秩正三品，給鈔四十萬錠。秋七月甲
X77n1521_p0047b22║戌，皇姊大長公主祥哥剌吉作佛事，釋全寧府重囚
X77n1521_p0047b23║二十七人。勅按問全寧守臣阿從不法，仍追所釋囚
X77n1521_p0047b24║還獄。命分簡奴兒及流囚罪稍輕者，屯田肇州。九月
X77n1521_p0047c01║癸巳，以作佛事，釋大辟囚七人，流以下囚六人。十月，
X77n1521_p0047c02║中書省臣言：白雲宗總攝沈明仁，強奪民田二萬頃，
X77n1521_p0047c03║誑誘愚俗十萬人，私賂近侍，妄受名爵，已奉旨追奪。
X77n1521_p0047c04║請汰其徒，還所奪民田，其諸不法事，宜令覈問。有旨：
X77n1521_p0047c05║朕知沈明仁姦惡，其嚴鞫之。
X77n1521_p0047c06║延祐七年，英宗以白雲宗攝沈明仁坐罪，詔籍冒為
X77n1521_p0047c07║白雲僧者為民，罷諸僧濫爵。及即位，以西僧為法師，
X77n1521_p0047c08║授金印，大作佛事，建佛寺。又詔各郡建帝師殿，召西
X77n1521_p0047c09║僧赴京師。　按元史仁宗本紀：延祐七年春正月辛
X77n1521_p0047c10║卯，江浙行省丞相黑驢言：白雲僧沈明仁擅度僧四
X77n1521_p0047c11║千八百餘人，獲鈔四萬餘錠，既已辭伏，今遣其徒沈
X77n1521_p0047c12║崇勝潛赴京師，行賄求援，請逮赴江浙，併治其罪。從
X77n1521_p0047c13║之。　按英宗本紀：七年春正月，仁宗崩。二月壬子，罷
X77n1521_p0047c14║造永福寺。丁巳，修佛事。丁卯，白雲宗攝沈明仁為不
X77n1521_p0047c15║法坐罪，詔籍江南冒為白雲僧者為民。己巳，修鎮雷
X77n1521_p0047c16║佛事於京城四門。罷上都乾元寺規運總管府。奪僧
X77n1521_p0047c17║輦真吃剌思等所受司徒、國公制，仍銷其印。三月，帝
X77n1521_p0047c18║即位。甲午，作佛事於寶慈殿。夏四月，以西僧牙八的
X77n1521_p0047c19║里為元水延教三藏法師，授金印。乙丑，仁宗喪，卒哭，
X77n1521_p0047c20║作佛事七日。五月己卯，禁僧馳驛，仍收元給璽書。壬
X77n1521_p0047c21║寅，監察御史請罷僧道濫爵及建寺之費。丙午，御史
X77n1521_p0047c22║劉恒請興義倉及奪僧道官。六月，京師疫，修佛事於
X77n1521_p0047c23║萬壽山。辛酉，詔免僧人雜役。辛未，修寧夏欽察魯佛
X77n1521_p0047c24║事，給鈔二百一十二萬貫。秋七月乙未，賜西僧沙加
X77n1521_p0048a01║鈔萬五千貫。九月甲申，建壽安山寺，給鈔千萬貫。冬
X77n1521_p0048a02║十月壬子，作佛事於文德殿四十日。庚申，勅譯佛書。
X77n1521_p0048a03║乙丑，幸大護國仁王寺。帝師請以醮八兒監藏為土
X77n1521_p0048a04║番宣慰司都元師，從之。庚午，命拜住督造壽安山寺。
X77n1521_p0048a05║十一月丁亥，作佛事於光天殿。丁酉，詔各郡建帝師
X77n1521_p0048a06║八思巴殿，其制視孔子廟有加。十二月庚戌，鑄銅為
X77n1521_p0048a07║佛像，置玉德殿。壬戌，召西僧輦真哈剌思赴京師，勅
X77n1521_p0048a08║所過郡縣肅迎。己巳，勅罷明年二月八日迎佛。
X77n1521_p0048a09║英宗至治元年，大建佛寺，作佛像及金浮屠，又金書
X77n1521_p0048a10║西番經，製御服珠袈裟。又以僧法洪為司徒，遣使賜
X77n1521_p0048a11║西番僧金、銀、幣、帛有差。　按元史英宗本紀：至治元
X77n1521_p0048a12║年春正月丁丑，修佛事於文德殿，以壽安山造佛寺，
X77n1521_p0048a13║置庫掌財帛，秩從七品。二月己酉，作仁宗神御殿於
X77n1521_p0048a14║普慶寺。辛亥，調軍三千五百人修上都華嚴寺。大永
X77n1521_p0048a15║福寺成，賜金五百兩、銀二千五百兩、鈔五十萬貫、幣
X77n1521_p0048a16║帛萬匹。監察御史觀音保、鎖咬兒哈的迷失、成珪、李
X77n1521_p0048a17║謙亨諫造壽安山佛寺，殺觀音保、鎖咬兒哈的迷失，
X77n1521_p0048a18║杖珪、謙亨，竄於奴兒干地。丁卯，以僧法洪為釋源宗
X77n1521_p0048a19║主，授榮祿大夫、司徒。三月丙子，建帝師八思巴寺
X77n1521_p0048a20║於京師。辛巳，遣使賜西番撒思加地僧金二百五十
X77n1521_p0048a21║兩、銀二千二百兩、袈裟二萬，幣、帛、旛、茶各有差。壬午，
X77n1521_p0048a22║遣呪師朵兒只往牙濟班十二國取佛經。癸未，製御
X77n1521_p0048a23║服珠袈裟。乙酉，寶集寺金書西番波若經成，置大內
X77n1521_p0048a24║香殿，益壽安山造寺役軍。五月丙子，毀上都回回寺，
X77n1521_p0048b01║以其地營帝師殿。丁亥，修佛事於大安閣。六月，作金
X77n1521_p0048b02║浮屠於上都，藏佛舍利。冬十二月，車駕幸西僧灌頂
X77n1521_p0048b03║寺，命帝師公哥羅古羅思監藏班藏卜詣西番受具
X77n1521_p0048b04║足戒，賜金千三百五十兩、銀四千五十兩、幣帛萬匹、
X77n1521_p0048b05║鈔五十萬貫。乙丑，置中瑞司，冶銅五十萬斤作壽安
X77n1521_p0048b06║山寺佛像。
X77n1521_p0048b07║至治二年，以西僧為司徒。又以西僧疾，詔為釋囚，復
X77n1521_p0048b08║賜鈔，遣迎帝師於宣德府。是歲，稅江浙僧寺田，括僧
X77n1521_p0048b09║有妻者為民。　按元史英宗本紀：至治二年春正月
X77n1521_p0048b10║癸巳，以西僧羅藏為司徒。二月，西僧亦思剌蠻展普
X77n1521_p0048b11║疾，詔為釋大辟囚一人，笞罪二十人。三月庚辰，勅江
X77n1521_p0048b12║浙僧寺田，除宋故有永業及世祖所賜者，餘悉稅之。
X77n1521_p0048b13║閏五月癸卯，禁白蓮佛事。九月辛亥，幸壽安山寺，賜
X77n1521_p0048b14║監役官鈔，人五千貫。丙寅，西僧班吉疾，賜鈔五萬貫。
X77n1521_p0048b15║十一月，括江南僧有妻者為民。乙卯，遣西僧高主瓦
X77n1521_p0048b16║迎帝師宣德府。十二月，西僧灌頂疾，請釋囚。帝曰：釋
X77n1521_p0048b17║囚祈福，豈為師惜。朕思惡人屢赦，反害善良，何福之
X77n1521_p0048b18║有。
X77n1521_p0048b19║至治三年，建佛寺，勅金書藏經。又勅天下諸司，命僧
X77n1521_p0048b20║誦經十萬部。又勅釋囚放生。是年，泰定帝即位，大作
X77n1521_p0048b21║佛事。　按元史英宗本紀：至治三年春正月壬寅，命
X77n1521_p0048b22║太僕寺僧給牝馬百匹，供世祖、仁宗御容殿祭祀。二
X77n1521_p0048b23║月癸亥朔，作上都華嚴寺、八思巴帝師寺及拜住第，
X77n1521_p0048b24║役軍六千二百人。丁亥，勅金書藏經二部，命拜住等
X77n1521_p0048c01║總之。夏四月壬戌朔，勅天下諸司，命僧誦經十萬部。
X77n1521_p0048c02║甲戌，勅都功德使闊兒魯至京師，釋囚大辟三十一
X77n1521_p0048c03║人，杖五十七以上者六十九人。放籠禽十萬，令有司
X77n1521_p0048c04║償其直。勅京師萬安、慶壽、聖安、普慶四寺，揚子江金
X77n1521_p0048c05║山寺，五臺萬聖祐國寺，作水陸佛事七晝夜。　按泰
X77n1521_p0048c06║定帝本紀：至治三年八月即位。冬十月癸亥，修佛事
X77n1521_p0048c07║於大明殿。十一月，車駕次於中都，修佛事於昆剛殿。
X77n1521_p0048c08║十二月丙子，命嶺北守邊諸王徹徹禿月修佛事，以
X77n1521_p0048c09║却宼兵。己卯，命僧作佛事於大內以厭雷。塑馬哈吃
X77n1521_p0048c10║剌佛像於延春閣之徽清亭下。
X77n1521_p0048c11║泰定帝。泰定元年，大作佛事，受戒於帝師。又繪帝師
X77n1521_p0048c12║像，頒各行省，俾塑祀之。是歲，宋本等請罷僧濫爵，張
X77n1521_p0048c13║珪等請罷功德使司，稅僧田，遣僧有妻者為民，不聽。
X77n1521_p0048c14║　按元史泰定帝本紀：泰定元年春正月，命僧諷西
X77n1521_p0048c15║番經於光天殿。二月己未，修西番佛事於壽安山寺，
X77n1521_p0048c16║曰星吉思吃剌，曰闊兒魯弗卜，曰水朵兒麻，曰颯間
X77n1521_p0048c17║十里喃家，經僧四十人，三年乃罷。甲子，作佛事，命僧
X77n1521_p0048c18║百八人及倡優百戲，導帝師游京城。癸未，宣諭也里
X77n1521_p0048c19║可溫，各如教具戒。三月，監察御史宋本、李嘉賓傳：巖
X77n1521_p0048c20║起言：太尉、司徒、司空三公之職，濫假僧人，及會福、殊
X77n1521_p0048c21║祥二院，並辱名爵，請罷之。不報。夏四月，修佛事於壽
X77n1521_p0048c22║昌殿。甲戌，命呪師作佛事厭雷。六月丁卯，大幄殿成，
X77n1521_p0048c23║作鎮雷坐靜佛事。辛未，修黑牙蠻答哥佛事於水晶
X77n1521_p0048c24║殿。癸酉，帝受佛戒於帝師。秋七月丙午，以畏兀字驛
X77n1521_p0049a01║西番經置長慶寺，以宦者阿亦伯為寺卿。八月辛未，
X77n1521_p0049a02║繪帝師八思色像十一，頒各行省，俾塑祀之。九月乙
X77n1521_p0049a03║巳，昭獻元聖皇后忌日，修佛事，飯僧萬萬人。冬十月
X77n1521_p0049a04║丙子，命帝師作佛事於延春閣。辛丑，造金寶蓋，飾以
X77n1521_p0049a05║七寶，貯佛舍利。　按張珪傳：泰定元年六月，車駕在
X77n1521_p0049a06║上都。先是，帝以灾異，詔百官集議，珪乃與樞密院、御
X77n1521_p0049a07║史臺、翰林、集賢兩院官，極論當世得失，與左右司員
X77n1521_p0049a08║外郎宋文瓚詣上都奏之。其議曰：累朝斡耳朵所立
X77n1521_p0049a09║長秋、承徽、長寧寺及邊鎮屯戍，別議處之。自古聖君，
X77n1521_p0049a10║惟誠於治政，可以動天地，感鬼神，初未甞徼福於僧
X77n1521_p0049a11║道，以厲民病國也。且以至元三十年言之，醮祠佛事
X77n1521_p0049a12║之目，止百有二。大德七年，再立功德使司，積五百有
X77n1521_p0049a13║餘。今年一僧其目，明年即指為例，已倍四之上矣。僧
X77n1521_p0049a14║徒又復營幹近侍，買作佛事，指以算卦，欺昧奏請，增
X77n1521_p0049a15║修布施莽齋，自稱特奉、傳奉，所司不敢較問，供給恐
X77n1521_p0049a16║後。況佛以清淨為本，不奔不欲，而僧徒貪慕貨利，自
X77n1521_p0049a17║違其教，一事所需，金銀鈔幣不同數，計歲用鈔數千
X77n1521_p0049a18║萬錠，數倍於至元間矣。凡所供物，悉為己有，布施等
X77n1521_p0049a19║鈔，復出其外。生民脂膏，縱其所欲，取以自利，畜養妻
X77n1521_p0049a20║子。彼既行不修潔，適足褻慢天神，何以要福？比年佛
X77n1521_p0049a21║事愈繁，累朝享國不永，致災愈速，事無應驗，斷可知
X77n1521_p0049a22║矣。臣等議，宜罷功德使司，其在至元三十年以前及
X77n1521_p0049a23║累朝忌日醮祠佛事名目，止令宣政院主領修舉，餘
X77n1521_p0049a24║悉減罷。近侍之屬，並不得巧計壇奏，妄增名目。若有
X77n1521_p0049b01║特奉、傳奉，從中書復奏乃行。
X77n1521_p0049b02║泰定二年，詔僧寺續置田與民均役，罷西僧修佛事
X77n1521_p0049b03║及金書藏經。是歲，帝與皇后俱受佛戒於帝師。濮州
X77n1521_p0049b04║鄄城縣請徒堯塚上佛寺，御史乞更正僧人給驛法，
X77n1521_p0049b05║俱不報。　按元史泰定帝本紀：泰定二年正月，中書
X77n1521_p0049b06║省臣言：江南民貧僧富，諸寺觀田土，非宋舊置并累
X77n1521_p0049b07║朝所賜者，請仍舊制，與民均役。從之。二月己亥，命西
X77n1521_p0049b08║僧作燒壇佛事於延華閣。四月丁酉，濮州鄄城縣言
X77n1521_p0049b09║城西堯塚上有佛寺，請徙之，不報。七月癸亥，修大乾
X77n1521_p0049b10║元寺。庚午，以國用不足，罷書金字藏經。壬申，御史臺
X77n1521_p0049b11║臣言：西僧修佛事，所費不貲，於國無益，宜除罷。從之。
X77n1521_p0049b12║冬十月乙未，皇后亦憐真八剌受佛戒於帝師。丁巳，
X77n1521_p0049b13║幸大承華普慶寺，祀昭獻元聖皇后於影堂，賜僧鈔
X77n1521_p0049b14║千錠。十二月乙酉，帝復受佛戒於帝師。　按帝師八
X77n1521_p0049b15║思巴傳：泰定二年，西臺御史李昌言：甞經平凉府、靜、
X77n1521_p0049b16║會、定西等州，見西番僧佩金字圓符，絡繹道途，馳騎
X77n1521_p0049b17║累百，傳舍至不能容，則假館民舍，因迫逐男子，奸污
X77n1521_p0049b18║女婦。奉元一路，自正月至七月，往返者百八十五次，
X77n1521_p0049b19║用馬至八百四十餘匹，較之諸王、行省之使，十多六
X77n1521_p0049b20║七，驛戶無所控訴，臺察莫得誰何。且國家之製圓符，
X77n1521_p0049b21║本為邊防警報之虞，僧人何事而輙佩之？乞更正僧
X77n1521_p0049b22║人給驛法，且令臺憲得以糾察。不報。
X77n1521_p0049b23║奉定三年，大修佛事，建寺書經，鑄銅佛像。以帝師兄
X77n1521_p0049b24║尚公主，錫王爵。賜帝師金、銀、鈔、幣以萬計，又賜諸寺
X77n1521_p0049c01║鈔及土田。　按元史泰定帝本紀：泰定三年春二月
X77n1521_p0049c02║乙未，修佛事厭雷於崇天門。丙申，建顯宗神御殿於
X77n1521_p0049c03║慮師寺，賜額曰大天源延壽寺，勅以金書西番字藏
X77n1521_p0049c04║緣。甲戌，建殊祥寺於五臺山，賜田三百頃。三月甲子，
X77n1521_p0049c05║命功德使司簡歲修佛事一百二十七，遣僧修佛事
X77n1521_p0049c06║於臨洮、鳳翔、星吉兒、宗山等處。五月乙巳，修鎮雷佛
X77n1521_p0049c07║事三十一所。乙卯，以帝師兄鎖南藏卜領西番三道
X77n1521_p0049c08║宣慰司事，尚公主，錫王爵。秋七月壬子，皇后受牙蠻
X77n1521_p0049c09║答哥戒於水精殿。甲寅，幸大乾元寺，勅鑄五方佛銅
X77n1521_p0049c10║像。九月辛亥，命帝師還京，修灑淨佛事於大明、興聖、
X77n1521_p0049c11║隆福三宮。冬十月壬午，帝師以疾還撤思加之地，賜
X77n1521_p0049c12║金、銀、鈔、幣萬計，勅中書省遣官從行，備供億。賜大天
X77n1521_p0049c13║源延聖寺鈔二萬錠，吉安、臨江二路田千頃。中書省
X77n1521_p0049c14║臣言：養給軍民，必藉地利。世祖建大宣文、弘教等寺，
X77n1521_p0049c15║賜永業，當時已號虗費。而成宗復搆天壽、萬寧寺，較
X77n1521_p0049c16║之世祖，用增倍半。若武宗之崇恩、福元，仁宗之承華、
X77n1521_p0049c17║普慶，租榷所入，益又甚焉。英宗鑿山開寺，損兵傷農，
X77n1521_p0049c18║而卒無益。夫土地，祖宗所有，子孫當共惜之。臣恐茲
X77n1521_p0049c19║後藉為口實，妄興工役，徼福利以逞私欲，惟陛下察
X77n1521_p0049c20║之。帝嘉納焉。十一月，癸卯，中書省臣言：西僧每假元
X77n1521_p0049c21║辰，疏釋重囚，有乖政典，請罷之。有旨：自今當釋者，勅
X77n1521_p0049c22║宗正府審覆。以皇子小薛夜啼，命帝師修佛事，釋重
X77n1521_p0049c23║囚三人。置大承華、普慶寺總管府，罷規運提點所。
X77n1521_p0049c24║　按帝師八思巴傳：元起朔方，固已崇尚釋教。及得西
X77n1521_p0050a01║域，世祖以其地廣而險遠，民獷而好鬬，思有以因其
X77n1521_p0050a02║俗而柔其人，乃郡縣土番之地，設官分職而領之於
X77n1521_p0050a03║帝師。乃立宣政院，其為使位居第二者，必以僧為之。
X77n1521_p0050a04║出帝師所辟舉而總其政於內外者，師臣以下，亦必
X77n1521_p0050a05║僧俗並用而軍民通攝。於是帝師之命與詔勅並行
X77n1521_p0050a06║於西土，百年之間，朝廷所以敬禮而尊信之者，無所
X77n1521_p0050a07║不用其至，雖帝后妃主，皆因受戒而為之膜拜。正衙
X77n1521_p0050a08║朝會，百官班列，而帝師亦或專席於坐隅。且每帝即
X77n1521_p0050a09║位之始，降詔褒護，必勅章佩監絡珠為字以賜，蓋其
X77n1521_p0050a10║重之如此。其未至而迎之，則中書大臣馳驛累百騎
X77n1521_p0050a11║以往，所過供億送迎。比至京師，則勅大府假法駕半
X77n1521_p0050a12║仗，以為前導，詔省臺院官以及百司庶府，並服銀鼠
X77n1521_p0050a13║質孫，用每歲二月八日迎佛威儀往迓，且命禮部尚
X77n1521_p0050a14║書、郎中專督迎接。及其卒而歸葬舍利，又命百官出
X77n1521_p0050a15║郭祭餞。大德九年，專遣平章政事鐵木兒乘傳護送，
X77n1521_p0050a16║賻金五百兩、銀千兩、幣帛萬匹、鈔三千錠。皇慶二年，
X77n1521_p0050a17║加至賻金五千兩、銀一萬五千兩、錦綺雜綵共一萬
X77n1521_p0050a18║七千匹。雖其昆弟子姓之往來，有司亦供億無乏。泰
X77n1521_p0050a19║定間，以帝師弟公哥亦思監將至，詔中書持羊酒郊
X77n1521_p0050a20║勞。而其兄瑣南藏卜遂尚公主，封白蘭王，賜金印，給
X77n1521_p0050a21║圓符。其弟子之號司空、司徒、國公，佩金玉印章者，前
X77n1521_p0050a22║後相望。為其徒者，怙勢恣睢，日新月盛，氣𦦨熏灼，延
X77n1521_p0050a23║於四方，為害不可勝言。
X77n1521_p0050a24║泰定四年，皇子受佛戒於智果寺，以西僧為帝師，賜
X77n1521_p0050b01║玉印。　按：元史泰定帝本紀：泰定四年春正月庚申，
X77n1521_p0050b02║皇子允丹藏卜受佛戒於智果寺。二月，帝師參馬亦
X77n1521_p0050b03║思吉思卜、長出亦思宅卜卒，命塔失鐵木兒、紐澤監
X77n1521_p0050b04║修佛事。三月，命西僧作止風佛事。夏四月甲午，以西
X77n1521_p0050b05║僧公哥列思巴沖納思監藏班藏卜為帝師，賜玉印，
X77n1521_p0050b06║仍詔諭天下僧。冬十月癸卯，命帝師作佛事於大天
X77n1521_p0050b07║源延聖
X77n1521_p0050b08║致和元年作佛事，帝受佛戒於帝師。　按元史泰定
X77n1521_p0050b09║帝本紀：致和元年春正月，命帝師修佛事於禁中。三
X77n1521_p0050b10║月乙卯，帝御興聖殿，受無量壽佛戒於帝師。庚辰，命
X77n1521_p0050b11║僧千人修佛事於鎮國寺。丙戌，詔帝師命僧修佛事
X77n1521_p0050b12║於鹽官州，仍造浮屠二百一十六，以厭海溢。
X77n1521_p0050b13║文宗天曆元年，大作佛寺。　按元史文宗本紀：天曆
X77n1521_p0050b14║元年秋九月，命高昌僧作佛事於延春閣，又命也里
X77n1521_p0050b15║可溫於顯懿莊聖皇后神御殿作佛事。冬十月己丑
X77n1521_p0050b16║朔，命西僧作佛事。十一月辛未，遣西僧作佛事於興
X77n1521_p0050b17║和新內。戊寅，作佛事於五臺寺。十二月丙午，幸大崇
X77n1521_p0050b18║恩福元寺，謁武宗神御殿，分命諸僧於大明殿、延春
X77n1521_p0050b19║閣、興聖宮、隆福宮、萬歲山作佛寺，又命西僧百人作
X77n1521_p0050b20║佛事於徽猷閣七日。
X77n1521_p0050b21║天曆二年，建佛寺，置總管府及營繕提點，總其工役，
X77n1521_p0050b22║並給以永業。又大作佛事，受佛戒於帝師，給金銀鈔
X77n1521_p0050b23║幣，送故帝師舍利還其國，免僧尼一切徭役。　按元
X77n1521_p0050b24║史文宗本紀：天曆二年春正月丙寅，帝幸大崇恩福
X77n1521_p0050c01║元寺。己巳，賜內外軍士四萬二千二百七十人鈔各
X77n1521_p0050c02║一錠，作佛事。中書省臣言：佛事歲費，以今較舊，增多
X77n1521_p0050c03║金千一百五十兩、銀六千二百兩、鈔五萬六千二百
X77n1521_p0050c04║錠、幣帛三萬四千餘匹，請悉減汰。從之。二月，建遊皇
X77n1521_p0050c05║城佛事。三月己巳，命改集慶潛邸建大龍翔集慶寺。
X77n1521_p0050c06║夏四月丁酉，給鈔萬錠為集慶大龍翔寺，置永業。河
X77n1521_p0050c07║南廉訪司言：河南府路以兵旱民飢，乞括江淮僧道
X77n1521_p0050c08║餘糧以賑。從之。五月，以儲慶司所貯金三千錠、銀百
X77n1521_p0050c09║錠建大承天護聖寺。乙亥，幸大聖壽萬安寺，作佛事
X77n1521_p0050c10║於世祖神御殿，又於玉德殿及大天源延聖寺作佛
X77n1521_p0050c11║事。秋八月庚子，命阿榮、趙世安督造建康龍翔集慶
X77n1521_p0050c12║寺。甲寅，置隆祥總管府，秩正三品，總建大承天護聖
X77n1521_p0050c13║寺工役。九月乙卯朔，作佛事於大明殿、興聖、隆福諸
X77n1521_p0050c14║宮。市故宋太后全氏田為大承天護聖寺永業。己未，
X77n1521_p0050c15║立龍翔萬壽營繕提點所、海南營繕提點所，並秩正
X77n1521_p0050c16║四品，𨽻龍翔總管府。冬十月己丑，立大承天護聖寺
X77n1521_p0050c17║營繕提點所，秩正五品。甲辰，畏兀僧百八人作佛事
X77n1521_p0050c18║於興聖殿。戊申，作佛事於廣寒殿。庚戌，以親祀太廟
X77n1521_p0050c19║禮成，詔天下。罷大承天護聖寺工役。十一月乙卯，以
X77n1521_p0050c20║立皇后，詔天下。受佛戒於帝師，作佛事六十日。后八
X77n1521_p0050c21║不沙請為明宗資冥福，命帝師率羣僧作佛事七日
X77n1521_p0050c22║於大天源延聖寺，皇后以銀五萬兩助建大承天護
X77n1521_p0050c23║聖寺。西夏僧總統封國公沖卜卒，其弟監藏班臧卜
X77n1521_p0050c24║襲職，仍以璽書印章與之。丙寅，改普慶修寺人匠提
X77n1521_p0051a01║舉司為營繕提點所，秩從五品，𨽻隆祥總管府。以平
X77n1521_p0051a02║江官田百五十頃賜大龍翔集慶寺及大崇禧萬壽
X77n1521_p0051a03║寺。十二月，以西僧輦真吃剌思為帝師。詔僧尼徭役，
X77n1521_p0051a04║一切無有所與。辛卯，命帝師率其徒作佛事於凝暉
X77n1521_p0051a05║閣。詔諸僧寺田，自金、宋所有及累朝賜予者，悉除其
X77n1521_p0051a06║租。其有當輸租者，仍免其役。僧還俗者，聽復為僧。己
X77n1521_p0051a07║亥，遣使驛致故帝師舍利還其國，給以金五百兩、銀
X77n1521_p0051a08║二千五百兩、鈔千五百錠、幣五千匹。壬寅，命江浙行
X77n1521_p0051a09║省印佛經二十七藏。甲辰，以明年正月武宗忌辰，命
X77n1521_p0051a10║高麗、漢僧三百四十人預誦佛經二藏於大崇恩福
X77n1521_p0051a11║元寺。壬子，織武宗御容成，即神御殿作佛事。　按蓋
X77n1521_p0051a12║苗傳，苗擢監察御史。天曆初，文宗詔以建康潛邸為
X77n1521_p0051a13║佛寺，務窮壯麗，毀民居七十餘家，仍以御史大夫督
X77n1521_p0051a14║其役。苗上封事曰：臣聞使民以時，使臣以禮，自古未
X77n1521_p0051a15║有不由斯道而致隆平者。陛下龍潛建業之時，居民
X77n1521_p0051a16║困於供給，幸而獲覩今日之運，百姓跂足舉首以望
X77n1521_p0051a17║非常之恩。今奪農時以剏佛寺，又廢民居，使之家破
X77n1521_p0051a18║產蕩，豈聖人御天下之道乎！昔漢高帝興於豐、沛，為
X77n1521_p0051a19║復兩縣，光武中興南陽，免稅三年，既不務此而隆重
X77n1521_p0051a20║佛氏，何以滿斯民之望哉！且佛以慈悲為心，方便為
X77n1521_p0051a21║教，今尊佛氏而害生民，無乃違其方便之教乎！臺臣
X77n1521_p0051a22║職專糾察，表正百司，今乃委以修繕之役，豈其禮哉！
X77n1521_p0051a23║書奏，御史大夫果免督役。
X77n1521_p0051a24║至順元年，帝及皇后、燕王、明宗皇子並受佛戒。大賜
X77n1521_p0051b01║諸寺鈔、幣、田土為永業。遣使齎金銀詣杭州書佛經。
X77n1521_p0051b02║命河南諸行省誦藏經。是歲，以中書省臣言，減上都
X77n1521_p0051b03║歲作佛事百六十五所為百四所，永為例。　按元史
X77n1521_p0051b04║文宗本紀：至順元年春正月，遣使齎金千五百兩、銀
X77n1521_p0051b05║五百兩，詣杭州書佛經。賜海南大興龍普明寺鈔萬
X77n1521_p0051b06║錠，市永業地。戊寅，賜隆禧總管府田千頃。二月丁酉，
X77n1521_p0051b07║帝及皇后、燕王阿剌忒納答剌並受佛戒。己亥，命明
X77n1521_p0051b08║宗皇子受佛戒。詔諭樞密院，以屯田子粒鈔萬錠助
X77n1521_p0051b09║建佛寺，免其軍卒土木之役。命市故瀛國公趙㬎田
X77n1521_p0051b10║為大龍翔集慶寺永業。御史臺臣言不必予其直，帝
X77n1521_p0051b11║曰：吾建寺為子孫黎民計，若取人田而不予直，非朕
X77n1521_p0051b12║志也。夏四月壬午朔，命西僧作佛事於仁智殿，自是
X77n1521_p0051b13║日始，至十二月終罷。以陝西饑，勅有司作佛事七日。
X77n1521_p0051b14║壬辰，以所籍張珪諸子田四百頃，賜大承天護聖寺
X77n1521_p0051b15║為永業。壬寅，括益都、般陽、寧海閑田十六萬二千九
X77n1521_p0051b16║十頃，賜大承天護聖寺為永業。立益都廣農提舉司
X77n1521_p0051b17║及益都、般陽、寧海諸提領所，並𨽻隆祥總管府。五月
X77n1521_p0051b18║己卯，遣使詣五臺山作佛事。六月，命河南、湖廣、江西、
X77n1521_p0051b19║甘肅行省誦藏經六百五十部，施鈔三萬錠。秋七月，
X77n1521_p0051b20║命西僧為皇子燕王作佛事。閏七月，籍鎖住、野里牙
X77n1521_p0051b21║等庫藏、田宅、奴僕、牧畜，給大承天護聖寺為永業。中
X77n1521_p0051b22║書省臣言：內外佛寺三百六十七所，用金銀鈔幣不
X77n1521_p0051b23║貲，今國用不充，宜從裁省。命省人及宣政院臣裁減
X77n1521_p0051b24║上都歲作佛事百六十五所，定為百四所，令有司永
X77n1521_p0051c01║為歲例。八月，有言蔚州廣靈縣地產銀者，詔中書大
X77n1521_p0051c02║禧院遣人涖其事，歲所得銀，歸大承天護聖寺。辛酉，
X77n1521_p0051c03║以世祖是月生，命京師率僧百七十人作佛事。九月
X77n1521_p0051c04║丙午，命西僧作佛事於大明殿。至治初，以白雲宗田
X77n1521_p0051c05║給壽安山寺為永業，至是，其僧沈明琦以為言，有旨
X77n1521_p0051c06║令中書省改正之。十一月，命帝師率西僧作佛事，內
X77n1521_p0051c07║外凡八所，以是日始，歲終罷。十二月，詔龍翔集慶寺
X77n1521_p0051c08║工役佛事，江南行臺悉給之。丁卯，命西僧於興聖光
X77n1521_p0051c09║天宮十六所作佛事。
X77n1521_p0051c10║至順二年，加僧寶峯司徒，立廣教總管府，以掌僧尼
X77n1521_p0051c11║之政。又以僧為國師，賜金玉印，大建寺作佛事，以金
X77n1521_p0051c12║書佛經。是歲，以宣政院臣言，列聖神御殿及諸寺佛
X77n1521_p0051c13║事歲二百十六，勅汰其十六為定式。　按元史文宗
X77n1521_p0051c14║本紀：至順二年春正月庚辰，住持大承天護聖寺僧
X77n1521_p0051c15║寶峯加司徒。丁亥，以壽安山英宗所建寺未成，詔中
X77n1521_p0051c16║書省給鈔十萬錠供其費，仍命燕鐵木兒、撒迪等總
X77n1521_p0051c17║督其工役。戊子，以晉邸部民劉元良等二萬四千餘
X77n1521_p0051c18║戶，𨽻壽安山大昭孝寺為永業戶。二月戊申，立廣教
X77n1521_p0051c19║總管府，以掌僧尼之政，凡十六所：曰京畿山後道，曰
X77n1521_p0051c20║河東山右道，曰遼東山北道，曰河南荊北道，曰兩淮
X77n1521_p0051c21║江北道，曰湖北湖南道，曰浙西江東道，曰浙東福建
X77n1521_p0051c22║道，曰江西廣東道，曰廣西兩海道，曰燕南諸路，曰山
X77n1521_p0051c23║東諸路，曰陝西諸路，曰甘肅諸路，曰四川諸路，曰雲
X77n1521_p0051c24║南諸路，秩正三品。府設達魯花赤、總管、同知府事、判
X77n1521_p0052a01║官各一員，宣政院選流內官擬注以聞，總管則僧為
X77n1521_p0052a02║之。己未，命西僧為皇子古納答剌作佛事一周歲。甲
X77n1521_p0052a03║子，中書省臣言：陛下不用經費，不勞人民，創建大承
X77n1521_p0052a04║天護聖寺，臣等願上嚮所易鈔本十萬錠、銀六百錠，
X77n1521_p0052a05║助建寺之需。從之。甲戌，命田賦總管府稅鑛銀輸大
X77n1521_p0052a06║承天護聖寺。三月，特令沙津愛護持必剌忒納失里
X77n1521_p0052a07║為三藏國師，賜玉印。戊子，以西僧旭你迭八答剌班
X77n1521_p0052a08║的為三藏國師，賜金印。以籍入速速、班丹、徹理帖木
X77n1521_p0052a09║兒貲產，賜大承天護聖寺為永業。庚子，以將幸上都，
X77n1521_p0052a10║命西僧作佛事於乘輿次舍之所。夏四月，命西僧於
X77n1521_p0052a11║五臺及霧靈山作佛事各一月，為皇太子古訥答剌
X77n1521_p0052a12║祈福。發衛卒三千助大承天護聖寺工役。詔以泥金
X77n1521_p0052a13║畏兀字書無量壽佛經千部。五月丙戌，太禧宗禋院
X77n1521_p0052a14║臣言：累朝所建大萬安等十二寺，舊額僧三千一百
X77n1521_p0052a15║五十人，歲例給糧，今其徒猥多，請汰去九百四十三
X77n1521_p0052a16║人。制可。乙未，詔以泥金書佛經一藏。甲辰，宣政院臣
X77n1521_p0052a17║言：舊制，列聖神御殿及諸寺所作佛事，每歲計二百
X77n1521_p0052a18║十六，今汰其十六為定式。制可。秋七月，命西僧於大
X77n1521_p0052a19║都萬歲山憫忠閣作佛事，起八月八日，至車駕還大
X77n1521_p0052a20║都日止。九月，御史臺臣言：大聖壽萬安寺壇主司徒
X77n1521_p0052a21║嚴吉祥，盜公物，畜妻孥，宜免其司徒、壇主之職。從之。
X77n1521_p0052a22║冬十月辛酉，命西僧作佛事於興聖宮十有五日。
X77n1521_p0052a23║至順三年，置興瑞司，掌中宮佛事，以作佛事釋囚。遣
X77n1521_p0052a24║使往帝師所居，以珠織制書諭其屬，仍分賜鈔幣，又
X77n1521_p0052b01║給僧司徒印。是歲，寧宗即位，以皇弟受戒於西僧。
X77n1521_p0052b02║　按元史文宗本紀：至順三年三月，置興瑞司，掌中宮
X77n1521_p0052b03║歲作佛事，秩正三品。乙未，以帝師泛舟於西山高梁
X77n1521_p0052b04║訶，調衛士三百挽舟。四月，以作佛事祈福，釋御史臺
X77n1521_p0052b05║所囚定興劉縣尹及刑部囚二十六人。五月，遣使往
X77n1521_p0052b06║帝師所居撤思吉牙之地，以珠織制書宣諭其屬，仍
X77n1521_p0052b07║給鈔四千錠、幣帛各五千匹分賜之。辛卯，復以司徒
X77n1521_p0052b08║印給萬安寺僧嚴吉祥。詔給鈔五萬錠，修帝師巴思
X77n1521_p0052b09║八影殿。秋七月乙亥，命僧於鐵幡竿修佛事，施金百
X77n1521_p0052b10║兩、銀千兩、幣帛各五百匹、布二千匹、鈔萬錠。　按寧
X77n1521_p0052b11║宗本紀：至順三年十月，帝即位，以皇弟燕帖古思受
X77n1521_p0052b12║戒於西僧加兒麻哇剌。
X77n1521_p0052b13║順帝元統二年，詔節佛事冗費。　按元史順帝本紀：
X77n1521_p0052b14║元統二年春正月癸卯，勅僧道與民一體充役。三月
X77n1521_p0052b15║甲辰，中書省臣言：興和路起建佛事，一路所費為鈔
X77n1521_p0052b16║萬三千五百三十餘錠，請依上都、大都例，給饍僧錢，
X77n1521_p0052b17║節其冗費。從之。夏四月乙酉，中書省臣言：佛事布施，
X77n1521_p0052b18║費用太廣，以世祖時較之，歲增金三十八錠、銀二百
X77n1521_p0052b19║三錠四十兩、繪帛六萬一千六百餘匹、鈔二萬九千
X77n1521_p0052b20║二百五十餘錠，請除累朝期年、忌日之外，餘皆罷。從
X77n1521_p0052b21║之。
X77n1521_p0052b22║至元元年冬十二月，詔凡有妻室之僧，令還俗為民。
X77n1521_p0052b23║既而復聽為僧。　按元史順帝本紀云云。
X77n1521_p0052b24║至元二年冬十一月丁巳，遣河南行省平章政事玥
X77n1521_p0052c01║珞普華於西番為僧。十二月，以燕鐵木兒居第賜灌
X77n1521_p0052c02║頂國師曩哥星吉，號大覺海寺，塑千佛於其內。
X77n1521_p0052c03║至元三年冬十二月，徵西域僧伽剌麻至京師，號灌
X77n1521_p0052c04║頂國師，賜玉印。
X77n1521_p0052c05║至元五年春正月癸亥，禁濫予僧人名爵。
X77n1521_p0052c06║至正元年春正月，命永明寺寫金字經一藏。　按：以
X77n1521_p0052c07║上俱元史順帝本紀云云。
X77n1521_p0052c08║至正二年，以納麟言，行宣政院設崇教所，治僧獄訟。
X77n1521_p0052c09║　按元史順帝本紀不載。　按納麟傳：至正二年，麟
X77n1521_p0052c10║除行宣政院使。上天竺耆舊僧彌戒、徑山耆舊僧惠
X77n1521_p0052c11║州恣縱犯法，納麟皆坐以重罪。請行宣政院設崇教
X77n1521_p0052c12║所，擬行省理問官，秩四品，以治僧獄訟。從之。
X77n1521_p0052c13║至正三年冬十二月丙申，詔寫金字藏經。
X77n1521_p0052c14║至正六年冬十二月甲申，詔復立大護國仁王寺。詔
X77n1521_p0052c15║應宮財用規運總管府，凡貸民間錢二十六萬餘錠。
X77n1521_p0052c16║至正七年春二月甲戌朔，興聖宮作佛事，賜鈔二千
X77n1521_p0052c17║錠。三月壬申，遣使修上都大乾元寺。冬十一月，撥山
X77n1521_p0052c18║東地土十六萬二千餘頃，屬大承天護聖寺。
X77n1521_p0052c19║至正十三年春正月庚午朔，用帝師請，釋放在京罪
X77n1521_p0052c20║囚。三月甲申，詔修大承天護聖寺，賜鈔二萬錠。　按：
X77n1521_p0052c21║以上俱元史順帝本紀云云。
X77n1521_p0052c22║至正十四年，作朵思哥兒好事，建佛寺，皇太子以修
X77n1521_p0052c23║佛事釋囚。　按：元史順帝本紀：至正十四年春正月
X77n1521_p0052c24║丁丑，帝謂脫脫曰：朕甞作朵思哥兒好事，迎白傘蓋
X77n1521_p0053a01║遊皇城，實為天下生靈之故。今命剌麻選僧一百八
X77n1521_p0053a02║人，仍作朵思哥兒好事，凡所用物，官自給之，毋擾於
X77n1521_p0053a03║民。二月，建清河大壽元忠國寺，以江浙廢寺田歸之。
X77n1521_p0053a04║冬十一月，皇太子修佛事，釋京師死罪以下囚。　按：
X77n1521_p0053a05║帝師八思巴傳：歲時祝釐禱祠之常，號稱好事者，其
X77n1521_p0053a06║目不一。有曰鎮雷阿藍納四，華言慶讚也。有曰亦思
X77n1521_p0053a07║滿藍，華言藥師壇也。有曰搠思串卜，華言護城也。有
X77n1521_p0053a08║曰朵兒禪，華言大施食也。有曰朵兒只列朵四，華言
X77n1521_p0053a09║美妙金剛迴遮施食也。有曰察兒哥朵四，華言迴遮
X77n1521_p0053a10║也。有曰籠哥兒，華言風輪也。有曰喒朵四，華言作施
X77n1521_p0053a11║食也。有曰出朵兒，華言出水濟六道也。有曰黨剌朵
X77n1521_p0053a12║四，華言迴遮施食也。有曰典朵兒，華言常川施食也。
X77n1521_p0053a13║有曰坐靜，有曰魯朝，華言獅子吼道場也。有曰黑牙
X77n1521_p0053a14║蠻答哥，華言黑獄帝主也。有曰搠思江朵兒麻，華言
X77n1521_p0053a15║護江神施食也。有曰赤思古林搠，華言自受主戒也。
X77n1521_p0053a16║有曰鎮雷坐靜，有曰吃剌察坐靜，華言祕密坐靜也。
X77n1521_p0053a17║有曰斟惹，華言文殊菩薩也。有曰古林朵思，華言至
X77n1521_p0053a18║尊大黑神迴遮施食也。有曰歇白咱剌，華言大喜樂
X77n1521_p0053a19║也。有曰必思禪，華言無量壽也。有曰覩思哥兒，華言
X77n1521_p0053a20║白傘蓋呪也。有曰收札沙剌，華言五護陀羅尼經也。
X77n1521_p0053a21║有曰阿昔答撒答昔里，華言八十頌般若經也。有曰
X77n1521_p0053a22║撒思納屯，華言大理天神呪也。有曰闊兒魯弗卜屯，
X77n1521_p0053a23║華言大輪金剛呪也。有曰且八迷屯，華言無量壽經
X77n1521_p0053a24║也。有曰亦思羅八，華言最勝王經也。有曰撒思納屯，
X77n1521_p0053b01║華言護神呪也。有曰南占屯，華言懷相金剛也。有曰
X77n1521_p0053b02║卜魯八，華言呪法也。又有作擦擦者，以泥作小浮屠
X77n1521_p0053b03║也。又有作答兒剛者。其作答兒剛者，或一作二，所以
X77n1521_p0053b04║至七所。作擦擦者，或十萬、二十萬，以至三十萬。又甞
X77n1521_p0053b05║造浮屠二百一十有六，實以七寶珠玉，半置海畔，半
X77n1521_p0053b06║置水中，以鎮海災。
X77n1521_p0053b07║至正二十二年，皇太子召西番、高麗諸僧列坐清寧
X77n1521_p0053b08║殿。　按元史順帝本紀：至正二十二年冬十二月，皇
X77n1521_p0053b09║太子常坐清寧殿，分布長席，列坐西番、高麗諸僧。皇
X77n1521_p0053b10║太子曰：李好文先生教我儒書多年，尚不省其義，今
X77n1521_p0053b11║聽佛法，一夜即能曉焉。於是頗崇尚佛學。
X77n1521_p0053b12║至正二十四年秋八月，禁止西番僧人好事。　按：元
X77n1521_p0053b13║史順帝本紀云云。
X77n1521_p0053b14║
X77n1521_p0053b15║（古今圖書集成）釋教部彚考卷第五