X77n1522_p0115c09║
X77n1522_p0115c10║
X77n1522_p0115c11║新脩科分六學僧傳卷第六
X77n1522_p0115c12║
X77n1522_p0115c13║淛東沙門　曇噩　述
X77n1522_p0115c14║慧學
X77n1522_p0115c15║傳宗（四）
X77n1522_p0115c16║唐澄觀生會稽之夏侯氏。秊十一，依應天山寶林寺
X77n1522_p0115c17║霈禪師誦法華經。秊十四，以恩澤獲隷此寺落髮，即
X77n1522_p0115c18║走四方訪求師友。乾元中，從閏州棲霞寺醴律師及
X77n1522_p0115c19║鄉里曇一究律部，詣金陵玄壁法師稟關河三論。大
X77n1522_p0115c20║曆中，傳起信涅槃於瓦官寺，受東海起信疏義於淮
X77n1522_p0115c21║南，然後溫習華嚴大經於天竺法詵門下。往剡溪，扣
X77n1522_p0115c22║成都惠量，覆探三論。十秊，就蘇州習天台止觀於湛
X77n1522_p0115c23║然法師，兼法華、維摩等經疏。復咨決南宗禪旨於牛
X77n1522_p0115c24║頭山忠師、徑山欽師、洛陽無名師，北宗於惠雲師。於
X77n1522_p0116a01║是旁覧泛問，天竺悉曇四囲五明秘呪儀軌，東土經
X77n1522_p0116a02║史子傳三雅訓詁，世間技藝，莫不該綜。每曰：五地聖
X77n1522_p0116a03║人身證真如，猶於後得智中起世俗念，況於方居學
X77n1522_p0116a04║地，能忌是乎？大曆十一年，巡禮五臺、峨嵋，備瞻聖像。
X77n1522_p0116a05║俄還居五臺大華嚴寺，專行方等懺法。既因寺主賢
X77n1522_p0116a06║林所請，為講經論，乃惙然長想，以為華嚴合文殊之
X77n1522_p0116a07║智、普賢之理，表彰毗盧遮那萬行之極，而舊疏文繁
X77n1522_p0116a08║義約，不足發明。於寤寐間，見金色人立日中，捉觀納
X77n1522_p0116a09║口，咀嚼都盡，駭汗而覺，喜曰：此吞受光明徧照之徵，
X77n1522_p0116a10║可不疏華嚴以報三聖之德哉！乃始興元元秊正月，
X77n1522_p0116a11║終貞元三年十二月，成二十卷，飯千僧以落之。自爾
X77n1522_p0116a12║欲求可以付授者，夜而夢已化為大龍，鱗鬛耀日，拏
X77n1522_p0116a13║攫碧落，矯首于南臺，蟠尾于北臺。頃之，身出小龍千
X77n1522_p0116a14║數，蜿蜒騰躍，分散青冥。四秊春正月，寺主賢林請開
X77n1522_p0116a15║新疏。七秊，河東節度使李自良復請開於崇福寺。德
X77n1522_p0116a16║宗朝，遣中使李輔光宣詔，即日入都，參預罽賓三藏
X77n1522_p0116a17║般若譯事，烏茶國王所進。後分辭以明年，詔許焉。又
X77n1522_p0116a18║明秊，至蒲津，中令梁公留安居于中條之栖巖寺。寺
X77n1522_p0116a19║有異僧，所為莫測，而語多應驗。初，觀未至前，忽驅僧
X77n1522_p0116a20║眾洒掃，曰：不久菩薩至此。先是，寺多妖祟，及戾止，俱
X77n1522_p0116a21║息。五月，中使霍仙鳴宣詔以趣，至則上加禮敬，即延
X77n1522_p0116a22║入舘，刊正所譯為四十卷。詔造疏於終南山草堂寺，
X77n1522_p0116a23║成十卷，仍詔兩街各開新疏一徧。方其撰疏之際，堂
X77n1522_p0116a24║前池中蓮華五朵，有雙蔕三節之瑞。尋詔譯守護國
X77n1522_p0116b01║界主經職綴文。當順宗之在春宮也，時觀居五臺，承
X77n1522_p0116b02║教述了義一卷、心要一卷、食肉得罪因緣等。至是入
X77n1522_p0116b03║朝，意尤欽屬。觀夙發十願：一、長止方丈，但三衣一盋，
X77n1522_p0116b04║不畜長；二、當代名利，去之如遺；三、目不視女人；四、身
X77n1522_p0116b05║影不落俗家；五、未捨報受，長誦法花經；六、長讀大乘
X77n1522_p0116b06║經典，普施含靈；七、長講華嚴大經；八、一生晝夜不臥；
X77n1522_p0116b07║九、不邀名惑眾代善；十、不退大慈悲普救心。故觀能
X77n1522_p0116b08║循持而行之終身焉。卒於元和之初，壽七十餘。弟子
X77n1522_p0116b09║嗣法者百餘人，若相國齊抗、武元衡、鄭絪、李吉甫、權
X77n1522_p0116b10║德輿、李逢吉，中書舍人錢徽，兵部侍郎歸登，太常韋
X77n1522_p0116b11║渠牟，襄陽節度使嚴綬，越州觀察使孟簡，洪州韋丹，
X77n1522_p0116b12║咸服戒訓。又著隨疏演義四十卷，華嚴綱要一卷，法
X77n1522_p0116b13║界玄覧一卷，三聖圓融觀一卷，華嚴、法華、楞伽、中論
X77n1522_p0116b14║等別行小鈔疏共三十卷。設無遮大齋十二會，雲花
X77n1522_p0116b15║寺般若閣下畫華嚴世界圖相。其諸塑繢尊像，繕寫
X77n1522_p0116b16║經典，具見門人清沔所述記。
X77n1522_p0116b17║唐光寶北京周氏子。幼失怙恃，遂從空寂之學，凡禪
X77n1522_p0116b18║林靡下參扣。初見神會禪師於荷澤，澤問云：汝何名？
X77n1522_p0116b19║答云：光寶。澤云：汝名光寶，名以定體，寶即己有，光非
X77n1522_p0116b20║外來。縱汝意用而無少乏，長夜蒙照而無間歇，汝還
X77n1522_p0116b21║信否？答云：信則信矣，未審光之與寶同耶？異耶？澤云：
X77n1522_p0116b22║光即寶，寶即光，何有同異之名乎？答云：眼耳緣聲色
X77n1522_p0116b23║時，為復抗行？為有回互？澤云：抗互且置，汝指何法為
X77n1522_p0116b24║聲色之體乎？答云：如師所說，即無有聲色可得。澤云：
X77n1522_p0116c01║汝若了聲色體空，亦信眼耳諸根及與凡聖平等如
X77n1522_p0116c02║幻，抗行回互，其理昭然。始茅茨隱於沂水之蒙山，而
X77n1522_p0116c03║鄫費被其化。慎邑大夫為闢靜室於兗州，時尚書王
X77n1522_p0116c04║公僚帥兗，每迎入府治供養，奏署靜室頟寶真，缾錫
X77n1522_p0116c05║交擁。元和二年示寂，享年九十二。
X77n1522_p0116c06║唐道悟婺之東陽張氏子。年十四，白其親求出家。親
X77n1522_p0116c07║未即許，乃彌日誓不食以待命。親患之，聽所欲為，去
X77n1522_p0116c08║依明州大德剃髮。年二十五，受具戒於杭州之竹林
X77n1522_p0116c09║寺。自爾謹持律撿，妙選行門。乃振錫徑山，禮國一禪
X77n1522_p0116c10║師，有所領解。大曆十一年，遁居餘姚之大梅山。如是
X77n1522_p0116c11║三四年，見馬大師於鍾陵。再坐夏，乃造南嶽石頭而
X77n1522_p0116c12║致問曰：離却定慧和尚，以何法示人？答曰：我者裏無
X77n1522_p0116c13║奴兒婢子，離箇甚麼？曰：如何明得？答曰：汝還撮得虗
X77n1522_p0116c14║空麼？曰：恁麼即不從今日去也。答曰：未審汝早晚從
X77n1522_p0116c15║那邊來？曰：某甲不是那邊人。答曰：我早如汝來處。曰：
X77n1522_p0116c16║師何以贓濫誣人？答曰：汝身現在。曰：雖然，畢竟以何
X77n1522_p0116c17║示於後人？答曰：汝道阿誰是後人悟？由是盡識從前
X77n1522_p0116c18║國一馬師用處，而罙入深沮。俄卜築澧陽，徙澋，口占
X77n1522_p0116c19║當陽紫柴山五百羅漢栖宿之地，以應機感。當是時，
X77n1522_p0116c20║右僕射裴公方尹江陵崇業寺，狀乞請悟住持，公從
X77n1522_p0116c21║之。悟至，而緇白趨嚮，施予委積。公亦躬擁徒御，日往
X77n1522_p0116c22║省候。悟每以尊宿自居，揖對之際，凡貴賤未甞起，公
X77n1522_p0116c23║尤歎其知大體。故天皇坊主靈鑑謂其徒曰：吾寺方
X77n1522_p0116c24║有煨燼之患，苟得悟禪師者，庶幾可以起廢。因夜共
X77n1522_p0117a01║舁悟坐方丈上。明日，崇業等譁爭之，不勝乃已。後天
X77n1522_p0117a02║皇棟宇果一新。僧問：如何是玄妙之說？答曰：莫道我
X77n1522_p0117a03║解佛法。進曰：爭奈學人疑滯何？答曰：何不問老僧？進
X77n1522_p0117a04║曰：問了也。答曰：不是汝存泊處。元和丁亥夏四月晦
X77n1522_p0117a05║入滅，壽六十，臘三十五。以其年八月五日建塔，葬靈
X77n1522_p0117a06║龕于郡之東隅。比丘惠真、文賁、崇信嗣。
X77n1522_p0117a07║唐寶脩姓周氏，蜀之資州人。幼依鄉里純德寺出家。
X77n1522_p0117a08║既入禪，會遇蘄州忍大師法裔，而決了所疑。後遊羅
X77n1522_p0117a09║浮山，愛之，即石室燕默終日。尋而檀越卒為築闢，鬱
X77n1522_p0117a10║成鉅剎。一日，忽愀然不樂，謂門人曰：因緣相逼，奈何？
X77n1522_p0117a11║眾咸莫測其意。順宗皇帝聞其名，詔入京與三藏問
X77n1522_p0117a12║答，并正所翻譯。因留居輦下三年，竟終于京寺云。
X77n1522_p0117a13║唐法如姓韓氏，慈州人。少商賈，逐什一利。忽自悔，依
X77n1522_p0117a14║汴京相國寺洪思法師出家。登具後，訪道嵩少，見神
X77n1522_p0117a15║會禪師於洛下，疑情頓釋，受印可。後遁太行山馬頭
X77n1522_p0117a16║峰下，褚墪戍將王文信唱眾構宇，以說法匡徒。刺史
X77n1522_p0117a17║李亞卿邀入城，不起。元和六年示寂，報齡八十九。三
X77n1522_p0117a18║月，遷輿於塔。
X77n1522_p0117a19║唐道通生廬江何氏。童年貌重遲，見佛像僧儀必禮
X77n1522_p0117a20║敬。天寶初，試經獲度千泉之南安，蓋侍父宦游所在
X77n1522_p0117a21║也。既進具，見大寂禪師一公於建陽佛跡巖及南康
X77n1522_p0117a22║龔公山，密契深領，有不可知者。貞元二年，因謁石頭
X77n1522_p0117a23║禪師遷公，益進所學。四年，大寂將入滅，謂通曰：玉石
X77n1522_p0117a24║之山，資汝道業。遇可居之秋，與伏牛自在禪師觀覽
X77n1522_p0117b01║京洛。至唐，別見一山，𦵇蒨可愛。問之鄉人，曰：此紫玉
X77n1522_p0117b02║山也。陟其巔，則有石紫色，瑩然如玉。乃歎曰：茲非先
X77n1522_p0117b03║師之所記歟？遂掛錫解囊，其間參學之徒霧擁。僧問：
X77n1522_p0117b04║如何出得三界？答曰：汝在裏許得多少時也？進曰：畢
X77n1522_p0117b05║竟如何出得？答曰：青山不礙白雲飛。于頔相公問：教
X77n1522_p0117b06║中道：黑風吹其船舫，飄墮羅剎鬼國。如何是飄墮羅
X77n1522_p0117b07║剎鬼國？通咄曰：于頔客作漢，問這般事作麼？頔變色。
X77n1522_p0117b08║通指曰：飄墮羅剎鬼國也。一日，又問：如何是佛？通喚
X77n1522_p0117b09║相公，頔應諾。通曰：切忌別求刺史。李公道古尋為伽
X77n1522_p0117b10║藍弟子，金藏別從百丈海禪師扣請。元和八年，偶歸
X77n1522_p0117b11║省，通喜曰：汝來也，此山有主矣。遽拽主丈去襄州，道
X77n1522_p0117b12║俗迎奉之。是年七月十五日，無疾而逝，春秋七十三。
X77n1522_p0117b13║唐法普廬江潘氏子，史不載出家落髮之始。元和中，
X77n1522_p0117b14║游蘄之黃國，愛其峯巒奇秀，石壇平坦，乃掛錫焉。久
X77n1522_p0117b15║之，附樹蓬茨以容身。忽有人援藤蘿、披草萊以至，見
X77n1522_p0117b16║普，遲迴不忍去。普驚問曰：何知而至？曰：某於山麓，仰
X77n1522_p0117b17║見山巔紫氣盤礴，意必有異人，故至此爾。近遠聞之，
X77n1522_p0117b18║日益趨附。不數年，其徒殆千數。普屢辭曰：老僧獨居，
X77n1522_p0117b19║無可利益，君等亦無所匱乏，何相求之酷也！弟子廣
X77n1522_p0117b20║嚴，卒構鉅剎，得其法者，莫知其數。將終，集眾告曰：吾
X77n1522_p0117b21║其去矣，爾曹善住珍重，肉身不壞。因塗繢之，存至今。
X77n1522_p0117b22║唐智藏姓廖氏，虔化人。生有奇表，識者知其為偉器。
X77n1522_p0117b23║八歲，即從師薙染。及大寂移居龔公山，往依之，且為
X77n1522_p0117b24║大寂奉書於忠國師。國師問：汝師說什麼法？藏從東
X77n1522_p0117c01║過西立，國師云：只者箇更有。藏從西過東立，國師云：
X77n1522_p0117c02║者箇是馬師底，仁者底作麼生？藏云：早箇呈似了也。
X77n1522_p0117c03║又奉書於徑山，屬大寂受連率路嗣恭延居府治，而
X77n1522_p0117c04║授藏以衲袈裟，使眾請益。僧問大寂：離四句，絕百非，
X77n1522_p0117c05║請師直指。寂云：汝去問取智藏。僧問藏，藏云：汝去問
X77n1522_p0117c06║取海兄。僧問海，海云：我到者裡却不會。僧舉似寂，寂
X77n1522_p0117c07║云：藏頭白，海頭黑。藏住西堂，後有俗士問：天堂地獄
X77n1522_p0117c08║是有否？佛法僧寶是有否？藏皆以有答之。士云：和尚
X77n1522_p0117c09║錯了也。藏云：汝曾見何等尊宿來？士云：曾見徑山。藏
X77n1522_p0117c10║云：徑山向汝道什麼？士云：道一切總無。藏云：汝有妻
X77n1522_p0117c11║子否？士云：有。藏云：徑山有妻否？士云：無。藏云：徑山和
X77n1522_p0117c12║尚道無則得。士禮謝。時相國齊公暎、亞相李公兼、尚
X77n1522_p0117c13║書李公翔、中郎裴公通皆禮敬。元和九年四月八日
X77n1522_p0117c14║終，春秋八十，夏臘五十五，建塔葬全身。長慶初，追諡
X77n1522_p0117c15║大覺。
X77n1522_p0117c16║唐懷海閩人也。丱歲離塵，三學該練。屬馬祖闡化南
X77n1522_p0117c17║康，乃傾心依附，與西堂智藏同號入室。一夕，侍祖翫
X77n1522_p0117c18║月次，祖云：正恁麼時如何？藏云：正好供養。海云：正好
X77n1522_p0117c19║脩行。祖云：經入藏，禪歸海。祖一日上堂，大眾雲集，海
X77n1522_p0117c20║乃捲却禮拜席，祖便下座。海間它往，乍歸詣祖，祖於
X77n1522_p0117c21║禪牀角取拂子示之，海云：只這箇，更別有在。祖放拂
X77n1522_p0117c22║子舊處云：你已後將什麼為人？海却取拂子，祖云：只
X77n1522_p0117c23║這箇，更別有。海以拂子掛舊處侍立，祖振威一喝。及
X77n1522_p0117c24║出世，洪之新吳、百丈山參玄之賓麕至，而溈山祐、黃
X77n1522_p0118a01║檗運尤傑出，海謂之曰：佛法不是小事，老僧被馬大
X77n1522_p0118a02║師一喝，直得三日耳聾。黃檗不覺吐舌曰：某甲雖不
X77n1522_p0118a03║識馬祖，要且今日得親見馬祖。海云：汝已後莫嗣馬
X77n1522_p0118a04║祖去。檗云：不嗣馬祖。海云：作麼不嗣馬祖？檗云：喪我
X77n1522_p0118a05║兒孫。海云：如是，如是。每曰：吾行大乘法，豈宜以諸部
X77n1522_p0118a06║阿笈摩教為軌範耶？或曰：瑜伽論、瓔珞經是大乘律，
X77n1522_p0118a07║盍亦從旃？海曰：吾於大小乘中而博約折中之，務歸
X77n1522_p0118a08║於善焉爾。其制謂於一寺之中為法堂、僧堂、方丈而
X77n1522_p0118a09║已，法堂所以說法也。僧堂中設長連牀，施椸架，凡同
X77n1522_p0118a10║住者，不論高下咸在。掛搭道具於椸架上，坐長連牀，
X77n1522_p0118a11║晝夜不息，倦則斜枕牀脣偃仰，謂之帶刀臥，使不安
X77n1522_p0118a12║於寢寐也。長老特居方丈，以示道德之尊，有力役則
X77n1522_p0118a13║行普請法，以均其勞苦。天下禪宗便之，皆循守不敢
X77n1522_p0118a14║廢。至今元和九年甲午正月十七日示寂，壽九十五。
X77n1522_p0118a15║長慶元年，諡大智禪師，塔曰大寶勝輪。
X77n1522_p0118a16║唐懷惲泉州謝氏子也。既落髮進具，而心未入道。貞
X77n1522_p0118a17║元初，謁大寂禪師於龍興，即蒙印可。後隱魯之岨崍
X77n1522_p0118a18║山、齊之靈巖、百家巖、中條山等。示徒云：至理亡言，時
X77n1522_p0118a19║人不識，強習它事，以為功能。不知自性是箇微妙大
X77n1522_p0118a20║解脫門，鑑覺光明，未曾休廢。如大日輪，近遠斯照，雖
X77n1522_p0118a21║及眾色，不與眾色合。靈燭妙明，非假鍛鍊，為不了故，
X77n1522_p0118a22║妄起空花。但如揑目，徒自疲勞，若能返照，無第二人。
X77n1522_p0118a23║僧問：四大五蘊之身，阿那箇是本來佛性？惲乃呼其
X77n1522_p0118a24║名，僧應諾。惲良久云：汝無佛性。元和三年，上以生辰，
X77n1522_p0118b01║仍用大曆詔，凡天下名僧大德、三學通習者，並集萃
X77n1522_p0118b02║京師。於是惲於章敬寺毗盧遮那院安置，入麟德殿，
X77n1522_p0118b03║居上座位。賜齋後，有僧繞繩牀三匝，振錫而立。惲云：
X77n1522_p0118b04║是！是！其僧到南泉，如前相見。泉云：不是！不是！其僧云：
X77n1522_p0118b05║章敬道是，和尚為甚麼道不是？泉云：章敬即是，汝即
X77n1522_p0118b06║不是。汝是風力所轉，終成敗壞。十年乙未冬，忽示疾，
X77n1522_p0118b07║十一月十一日卒，壽六十二。越明年二月，門人智朗、
X77n1522_p0118b08║志操等奉全身葬于㶚橋之北源，諡大覺，寶相則塔
X77n1522_p0118b09║號也。洛陽司倉賈島文其碑。
X77n1522_p0118b10║唐靈坦姓武氏，太原文水則天皇帝諸孫也。父宣，洛
X77n1522_p0118b11║陽令。母夏侯氏，夢神僧寄寶鑑，表裏瑩然，曰：善護之。
X77n1522_p0118b12║及生，而秀整可愛。七歲，誦習通利，以童子舉入官。至
X77n1522_p0118b13║十三，擢太子通事舍人，益進學不怠，三教典籍，闚覽
X77n1522_p0118b14║靡有遺。然頗猒世故，嗜空宗。時洛下方盛，荷澤神會
X77n1522_p0118b15║之化，坦往參焉，遂見推許，而命之執侍，父母莫之沮。
X77n1522_p0118b16║天寶初，會謂坦曰：吾有一句，自初祖菩提達磨傳之
X77n1522_p0118b17║曹溪，曹溪以傳吾，汝宜諦受，毋令斷絕。茲吾將有難，
X77n1522_p0118b18║必去汝而它之焉。未幾，果詔會遷弋陽，坦亦覽藏經
X77n1522_p0118b19║于廬州之浮查寺。大曆五年，獲以法眷禮見南陽忠
X77n1522_p0118b20║國師于京帥，忠公為奏，得璽書，賜號大悲。時相國田
X77n1522_p0118b21║公神功方帥汴，坦就以行化，殊見祗待。乃循維揚、六
X77n1522_p0118b22║合而下，忽聞空中有聲曰：吾與汝開心地。即睹菩薩
X77n1522_p0118b23║像如文殊者，以手按其頸曰：此其印驗也。視之，有指
X77n1522_p0118b24║痕四，皆赤色，久不滅。潤之金山，有雲氣，能毒人至死，
X77n1522_p0118c01║蓋穴之蟄龍致然，至是而弭，亦坦甞旅次其間云。俄
X77n1522_p0118c02║庵江陰之定山，夜聞讚歎聲，察之，二白龜也，又白蛇
X77n1522_p0118c03║數丈，祈受戒懺悔。寓吳興，造蘭若於林山，或見三丈
X77n1522_p0118c04║夫，衣金紫，美其壯麗。元和五年，相國李公鄘治廣陵，
X77n1522_p0118c05║素嚴刻，少恩遇，坦絕寬厚，舘之華林寺。寺有吳將張
X77n1522_p0118c06║遼墓，尤舞妖祟，坦居之，恬無所忤。十年，有二胡人自
X77n1522_p0118c07║稱龜茲國使，致國命請坦，然竟不知何從來也。十一
X77n1522_p0118c08║年五月十三日，眾以荷澤忌營齋，坦別眾曰：吾赴遠
X77n1522_p0118c09║請已七月。染微疾，九月八日乃終。塔葬郡之馴翟坊
X77n1522_p0118c10║南岡，壽一百八，臘八十四。
X77n1522_p0118c11║唐元浩字廣成，姓奏氏，吳人。蚤歲依晉陵靈山寺惠
X77n1522_p0118c12║日禪師出家，具滿分律，配居本州龍興寺。尋為荊溪
X77n1522_p0118c13║湛然禪師得法弟子。甞敘其所注涅槃經曰：予聞先
X77n1522_p0118c14║覺之大寶曰常，在宥布和之盛典曰教，率土知化而
X77n1522_p0118c15║歸境曰行，交感人心之至極曰證。然則以道行御其時，以
X77n1522_p0118c16║法性合運，當應物之際，與顯晦同其光，恢張至化而
X77n1522_p0118c17║自它昭著者，實播厥鴻名。欽恭聞思，恊和至極，四德
X77n1522_p0118c18║克彰者，實存乎妙體。格變群家，歷觀諸行，至典克脩，
X77n1522_p0118c19║庶績有成者，實賴乎宗本。信以授人，大明宗極，敷暢
X77n1522_p0118c20║厥旨，庶幾有補於將來者，寔存乎妙用。博綜群言，以
X77n1522_p0118c21║立成訓，風行十方，率用歸順者，實存乎妙教。此浩之
X77n1522_p0118c22║論議，則其所造詣可知矣。元和十二年十一月十一
X77n1522_p0118c23║日，右脇累足，入于涅槃。明年十一月十三日，闍維起
X77n1522_p0118c24║塔於蘇州虎丘東山之南原。浩無恙時，與上都雲華
X77n1522_p0119a01║寺華嚴澄觀法師友善。其注涅槃也，蓋翰林學士梁
X77n1522_p0119a02║公肅、蘇州刺史田公敦請之受業。沙門智恒、子瑜、道
X77n1522_p0119a03║儒、仲儀、仲良，比丘尼識微、道巽、志真、悟極等樹其塔。
X77n1522_p0119a04║刺史崔恭銘。
X77n1522_p0119a05║唐神湊姓成氏，京兆藍田人。生而奇秀，丱歲出塵，依
X77n1522_p0119a06║南岳希橾師受具，復參鍾陵大寂禪師。大曆八年，朝
X77n1522_p0119a07║廷以經律論三科䇿試天下之士願出家者，湊中其
X77n1522_p0119a08║選，詔配九江興果精舍。後從僧望徙居東林寺，即鴈
X77n1522_p0119a09║門遠公道場也，有甘露戒壇在焉。湊因嗣興佛事，雖
X77n1522_p0119a10║經論兼弘，終業於律。湊素羸瘠，視之頹然，如不勝衣。
X77n1522_p0119a11║門人請加醫療，不答，進藥麾去。元和十二年九月二
X77n1522_p0119a12║十六日，遘疾而終。是年十月十九日，奉全身祔遠公
X77n1522_p0119a13║之墳而窆焉，壽七十四，臘五十一。時白公居易方為
X77n1522_p0119a14║郡司馬，相友善，及是悲悼，為作塔銘，且述偈以哭之
X77n1522_p0119a15║云：本結菩提香火社，共嫌煩惱電泡身。不須惆悵隨
X77n1522_p0119a16║師去，先請西方作主人。
X77n1522_p0119a17║唐惟寬生衢之信安祝氏。祖安，父皎，皆隱德。寬甫十
X77n1522_p0119a18║三歲見殺，以饌客，即不忍食，退求出家。落鬋於僧曇，
X77n1522_p0119a19║受尸羅於僧崇，學毗尼於僧如。始習止觀，後見大寂，
X77n1522_p0119a20║及證心法，化行閩越間。貞元七年，作滕家道場於會
X77n1522_p0119a21║稽。八年，作迴向道場於鄱陽。十三年，止少林寺。二十
X77n1522_p0119a22║一年，止衛國寺。明年，徙天宮寺。僧問：如何是道？寬答
X77n1522_p0119a23║云：大好山。進云：學人問道，師何以言好山？答云：汝只
X77n1522_p0119a24║識好山，且不識道。問云：狗子還有佛性否？答云：有。進
X77n1522_p0119b01║云：和尚還有麼？答云：我無。進云：一切眾生皆有佛性，
X77n1522_p0119b02║為甚麼和尚獨無？答云：我非眾生。進云：既非眾生，是
X77n1522_p0119b03║佛否？答云：不是佛。進云：究竟是何物？答云：亦不知是
X77n1522_p0119b04║何物。進云：可見可思否？答云：思之不及，議之不得，故
X77n1522_p0119b05║云不可思議。元和四年，詔迎至安國寺。五年，入麟德
X77n1522_p0119b06║殿，上躬問道。其年，以法復靈泉於不空三藏久涸之
X77n1522_p0119b07║池。侍郎白居易甞詣寬，問曰：禪無言說，師以禪道自
X77n1522_p0119b08║居，如何說法？寬曰：無上菩提，被於身為律，宣於口為
X77n1522_p0119b09║教，得之於心為禪。應用有三，其致一也。云何於中妄
X77n1522_p0119b10║起分別？又問曰：既無分別，何以修心？答曰：心本無垢
X77n1522_p0119b11║淨，畢竟何用修？若去垢取淨，是名金屑翳。又問曰：若
X77n1522_p0119b12║無修證，何異凡夫？答曰：凡夫無明，二乘執著，離此二
X77n1522_p0119b13║病，是名真修。有僧問曰：道在何處？答曰：在目前。進曰：
X77n1522_p0119b14║我何不見？答曰：汝有我故，所以不見。進曰：我有我故
X77n1522_p0119b15║即不見，和尚見否？答曰：有汝有我，展轉不見。進曰：無
X77n1522_p0119b16║汝無我，還見否？答曰：無汝無我，教阿誰見？十二年二
X77n1522_p0119b17║月晦，陞座別眾訖，奄然順化。報齡六十三，僧臘三十
X77n1522_p0119b18║九。葬㶚陵西原，諡大徹，塔號元和正真。弟子千餘人，
X77n1522_p0119b19║得其指者三十九人。入室受付囑者，曰義崇、圓照。
X77n1522_p0119b20║唐靈默毗陵宣氏子。成立之歲，本期射䇿登第，以榮
X77n1522_p0119b21║親里。聞預章馬大師聚徒說法，因往觀焉。目擊道存，
X77n1522_p0119b22║遂求薙染。受具後，乃謁石頭遷和尚而悟旨焉。貞元
X77n1522_p0119b23║初，入天台山中，居隋智者之白沙道場。閱二載，虎依
X77n1522_p0119b24║以產子於近林，意頗馴擾。初，智者之來，建道場凡一
X77n1522_p0119c01║十二所，記之曰：此地妙嚴，非雜器所居。若能居此，與
X77n1522_p0119c02║吾無異。故默盤桓不忍去。後又徙東道場，地愈益深
X77n1522_p0119c03║僻。俄夜雷震大樹，摧壓崖谷，人以為必累及默所止
X77n1522_p0119c04║庵。旦視之，無損也。甞遊東白山，中毒，隣翁為召醫，謝
X77n1522_p0119c05║遣之。獨閉門燕坐，出汙而愈。既化浦陽，乃赴陽靈戍
X77n1522_p0119c06║將李望五洩之請。元和初，旱甚，默偶循㵎而步，見青
X77n1522_p0119c07║蛇大矯潤，旁瞪視過客，略不動。默咄之曰：百姓且渴
X77n1522_p0119c08║死，汝寧無慈悲心耶？夜果大雨，洽境內。會平昌孟簡
X77n1522_p0119c09║以中承廉問浙東，下教悉廢管內寺院之學徒散逸
X77n1522_p0119c10║者。暨陽令曹胄狀舉默德行足以庇民社，許重造院，
X77n1522_p0119c11║以示尊顯。僧問：何物大於天地？答曰：無人識得伊。僧
X77n1522_p0119c12║曰：還可彫琢也無？答曰：汝試下手看。僧問：此箇門中
X77n1522_p0119c13║始終事如何？答曰：汝道只今底成來得多少時也？僧
X77n1522_p0119c14║曰：學人不會。答曰：我此間無汝問底。僧曰：豈無和尚
X77n1522_p0119c15║接人處？答曰：待汝求接我即接。僧曰：便請和尚接。答
X77n1522_p0119c16║曰：汝欠少箇甚麼？十三年三月二十三日，澡盥焚香
X77n1522_p0119c17║囑累，端坐而逝。壽七十二，臘四十一。高僧智閑錄其
X77n1522_p0119c18║平生事跡行世。
X77n1522_p0119c19║唐智常江西大寂弟子也。元和中，駐錫廬山之歸宗
X77n1522_p0119c20║院。參訪之徒，群擁樂天。白公以司馬貶江州，獲往來
X77n1522_p0119c21║咨決心要。其欽慕之至，見輒坐之南面而致拜焉。後
X77n1522_p0119c22║李渤自䖍州以刺史遷，尤加悅服。一日問曰：教中謂
X77n1522_p0119c23║須彌納芥子，固其理也。又謂芥子納須彌，亦豈理乎？
X77n1522_p0119c24║常曰：人言博士讀萬卷書，是否？渤曰：忝得此名。常曰：
X77n1522_p0120a01║摩頂放踵，身不過若干尺爾。萬卷書向何處著？渤俛
X77n1522_p0120a02║首頃之，因歎賞不能已。上堂云：從上古德不是無知
X77n1522_p0120a03║解，它高尚之志不同常流。今時不能自成自立，虗度
X77n1522_p0120a04║時光。從前只是依它知解，發言皆滯，光不透脫，只為
X77n1522_p0120a05║目前有物。諸子莫錯用心，無人替你，亦無汝用心處。
X77n1522_p0120a06║珍重！僧問：如何是玄旨？常曰：無人能會。問曰：向者如
X77n1522_p0120a07║何？常曰：有向即乖。僧曰：不向者如何？常曰：去！無汝用
X77n1522_p0120a08║心處。僧曰：豈無方便？常曰：觀音妙智力，能救世間苦。
X77n1522_p0120a09║僧曰：如何是觀音妙智力？常敲鼎蓋三下云：還聞否？
X77n1522_p0120a10║僧曰：聞。常曰：我何不聞？僧無語。常打趂。常與南泉行
X77n1522_p0120a11║脚，一日煎茶相別次，南泉問曰：從前與師兄商量此
X77n1522_p0120a12║事，彼此已知。去後或有人問，畢竟作麼生祗對？常曰：
X77n1522_p0120a13║者一片地大好卓庵。泉曰：卓庵且置，畢竟作麼生祇
X77n1522_p0120a14║對？常乃翻却茶銚便起。泉曰：師兄喫茶了，普願未曾
X77n1522_p0120a15║喫茶。常曰：作者箇語話，滴水也消不得。僧問：此事如
X77n1522_p0120a16║何用心？常曰：牛皮鞔露柱，露柱啾啾叫。凡耳聽不聞，
X77n1522_p0120a17║諸聖呵呵咲。常因俗官來，乃拈起帽帶曰：還會麼？官
X77n1522_p0120a18║曰：不會。常曰：莫恠老僧頭風。不卸帽子。常入園取菜
X77n1522_p0120a19║次，畫圓相圍菜一株，謂眾曰：輒不得動著者箇。眾不
X77n1522_p0120a20║敢動。少頃常來，見菜猶在，便以棒打趂眾僧曰：者一
X77n1522_p0120a21║隊漢無一箇有智慧底。常剗草次，有一僧來參，忽蛇
X77n1522_p0120a22║過其前，當钁斷之。僧曰：久嚮歸宗，元來是箇觕行沙
X77n1522_p0120a23║門。常曰：座主歸喫茶去。常目重瞳，然恐其為己禍福
X77n1522_p0120a24║也，曰：熏摩以求滅去。而目為之赤，世號赤眼歸宗。
X77n1522_p0120b01║唐神暄生建陽之留氏。幼沈靜，有問而後有言。稍長，
X77n1522_p0120b02║客婺女，遂以淨人入開元寺出家。一日，婺守過之，見
X77n1522_p0120b03║曰：此兒精神卓朗，異時必圍繞千眾，利益世間，宜趣
X77n1522_p0120b04║薙落，以務進修。既受具，乃止息金華山北百家嚴石
X77n1522_p0120b05║穴中，常晝夜持誦七佛俱胝呪不輟。上無屋廬，下無
X77n1522_p0120b06║牀榻，雨露霜雪之變，則有紫雲覆之如蓋狀。久之，徙
X77n1522_p0120b07║居赤松洞之東峯，禎瑞尤著見。貞元二年，遇志賢禪
X77n1522_p0120b08║師，為說心法，獲證悟，而持誦益效。元和八年，中丞范
X77n1522_p0120b09║敭遣使施乳香、氈罽、器皿，而暄即以散之，無所受。中
X77n1522_p0120b10║書舍人王仲請就大雲寺授四眾菩薩戒。十二年，尚
X77n1522_p0120b11║書孟簡請說法於會稽，固辭不往。八月竟歸，示寂開
X77n1522_p0120b12║元寺，春秋七十六。
X77n1522_p0120b13║唐隱峯姓鄧，建之邵武人。姿性若狂騃，而剛毅有執，
X77n1522_p0120b14║不可或撓。既納具，初見馬祖，未有所得；再往石頭，亦
X77n1522_p0120b15║不契；終嗣馬祖，則其所得可知矣。峯在石頭時，問云：
X77n1522_p0120b16║如何得合道去？頭云：我亦不合道。峯云：畢竟如何？頭
X77n1522_p0120b17║云：汝不合道來得多少時耶？峯無語。一日，石頭剗草
X77n1522_p0120b18║次，峯叉手傍立，頭擲剗子向峯前剗一株草。峯云：和
X77n1522_p0120b19║尚只剗得者箇，不剗得那箇。頭提起剗子，峯接得，乃
X77n1522_p0120b20║作剗勢。頭云：汝只剗得那箇，不剗得者箇。峯云：者裏
X77n1522_p0120b21║是甚麼所在，說者箇那箇？峯一日推土車次，祖展足
X77n1522_p0120b22║坐路上，峯云：請師收足。祖云：已展不縮。峯云：已進不
X77n1522_p0120b23║退。乃推車過。祖歸法堂，手執斧子云：適來碾損老僧
X77n1522_p0120b24║脚底出來。峯便出，於祖前引頸，祖乃置斧子。峯到南
X77n1522_p0120c01║泉，與眾僧參次，泉指淨缾云：銅缾是境，不得動著境，
X77n1522_p0120c02║與老僧將缾中水來。峯便拈淨缾於泉面前瀉水，云：
X77n1522_p0120c03║何曾動著？泉便休。到溈山，於上座頭解放衣鉢。溈山
X77n1522_p0120c04║聞到，先具威儀，下堂看師叔。峯見山來，便作睡勢。山
X77n1522_p0120c05║歸方丈，峯發去。少間，山問侍者：師叔在否？者云：已去
X77n1522_p0120c06║也。山云：去時有什麼言語？者云：無言語。山云：莫道無
X77n1522_p0120c07║語。其聲如雷。元和中，遊五臺，道出淮西。吳元濟方以
X77n1522_p0120c08║蔡城抗王師，久相持，未決勝負。峯云：我知所以息其
X77n1522_p0120c09║暴厲者。乃擲錫空際，飛步過之。兩軍之士皆仰望歎
X77n1522_p0120c10║服，慈讓之心油然以生，善惡逆順之理頓判。元濟之
X77n1522_p0120c11║縛，蔡城之破，誠不待李愬之謀也。徧閱靈跡，乃復倒
X77n1522_p0120c12║植於金剛窟中，以示滅焉。觀其履天戴地，衣裾袴褶
X77n1522_p0120c13║無所垂褪，而肢體不露。眾欲舁舉，則堅莫之動。後其
X77n1522_p0120c14║女弟之為尼者至，而咄之曰：兄生慢法律，死猶惑亂
X77n1522_p0120c15║世俗耶？徐抵之，仆。噫！異矣。遂闍維，塔舍利其地。
X77n1522_p0120c16║唐智藏本西印土人，入華，冒姓皮氏。其先甞官廬陵，
X77n1522_p0120c17║因占籍焉。藏少辭塵俗，從林下遊，留心三學，而尤善
X77n1522_p0120c18║律。藏大曆三年𨽻名豫章天宮寺，眾請登壇秉法。每
X77n1522_p0120c19║陞座提唱，辨名理，析微言，堂盈席滿，聽者無厭，時號
X77n1522_p0120c20║律虎。貞元中，見大寂禪師警策有省，遂築室于會稽
X77n1522_p0120c21║之杭塢山，著法華經妙義，學者歸焉。元和十四年二
X77n1522_p0120c22║月，無疾而卒，壽七十九，塔舍利于院之北峯。俗謂杭
X77n1522_p0120c23║塢為杭烏，蓋聲之譌爾。
X77n1522_p0120c24║唐道行會稽梅氏子，父為衙吏。行少知書，卒以造秀
X77n1522_p0121a01║貢天府。有僧分衛過其家，行與語，妙得禪指。遂辭父
X77n1522_p0121a02║母，學空法，仍稟四明山保壽院智幽為師。既游南嶽，
X77n1522_p0121a03║聞江西大寂之道，又往依焉。後居羅浮山，石室中木
X77n1522_p0121a04║精水恠，往往變現，行視之蔑如也。有老人容貌端肅，
X77n1522_p0121a05║衣冠華楚，再拜稽顙，謂行曰：我居是間僅二百載矣，
X77n1522_p0121a06║今乃獲脫苦受樂，皆師化力所及也。寶曆九載疾終，
X77n1522_p0121a07║壽九十五。尋於別峯樹塔以葬。
X77n1522_p0121a08║唐甄叔不詳姓氏鄉里。幼而出家，聰敏絕倫。扣玄機
X77n1522_p0121a09║於大寂禪師，乃曰：群靈本源，假名為佛。體竭形消而
X77n1522_p0121a10║不滅，金流樸散以常存。性海無風，驚波自湧。心虗絕
X77n1522_p0121a11║兆，萬象齊彰。體斯理者，不言而聲徧恒沙，不用而功
X77n1522_p0121a12║資玄化。如何背覺，反合塵勞，於陰界中妄自囚繫哉？
X77n1522_p0121a13║叔見宜春陽岐山群峯四合，歎曰：坤元作鎮，造我法
X77n1522_p0121a14║城。一言纔發，千巖響答。天開月殿，地擁雲廊。清淨域
X77n1522_p0121a15║中，化出金界。於是宴坐四十餘年，而化緣畢已。元和
X77n1522_p0121a16║庚子正月十三日，忽爾坐逝，如入大定。弟子如坦、良
X77n1522_p0121a17║寶等，心沒悲海，哀動愁山。積群木為香樓，以茶維之，
X77n1522_p0121a18║獲舍利七百粒，建窣堵波於東峯而葬焉。上足運命，
X77n1522_p0121a19║請志閑作文于碑，以紀盛德。
X77n1522_p0121a20║唐自在生吳興之李氏，幼有瑞相，坐輒結跏，見者以
X77n1522_p0121a21║為異。俄出家於錢唐之徑山，受具於新定，遂徧參諸
X77n1522_p0121a22║方，入南康大寂法會而受記莂焉。行止不常，多隱山
X77n1522_p0121a23║谷，所至則衲子萃止。且甞為大寂致書於忠國師，國
X77n1522_p0121a24║師問：馬大師以何言教示徒？答云：大師教人以即心
X77n1522_p0121b01║即佛。國師云：是甚麼語話？良久，又問：此外更有麼？答
X77n1522_p0121b02║云：又道非心非佛，有時又道不是心、不是心、不是物。
X77n1522_p0121b03║國師云：猶較些子在。云：未審和尚此間如何？國師云：
X77n1522_p0121b04║三點如流水，曲似刈禾鎌。示眾云：即心即佛，是無病
X77n1522_p0121b05║求病句；非心非佛，是無病求藥句。僧問：如何是藥病
X77n1522_p0121b06║對治句在？云：伏牛山下，古今傳然。尤好求前賢遺跡，
X77n1522_p0121b07║以快逸觀。若龍門山，後魏三藏翻經處；王屋山，稠禪
X77n1522_p0121b08║師解虎鬪處；嵩山，梵法師虎跑泉處，皆徧遊歷而無
X77n1522_p0121b09║所戀著。元和中，居洛之伏牛山，與天然禪師為莫逆
X77n1522_p0121b10║交。著三傷頌，辭理俱美。後遣弟子往選江南山水之
X77n1522_p0121b11║絕勝者，而圖老焉。將歸江州之都昌院，行至葉，為道
X77n1522_p0121b12║俗所留。長慶初，示寂於隋之開元寺，壽八十一云。一
X77n1522_p0121b13║盋和尚者，史不詳其姓名鄉里。甞作一盋歌以唱道
X77n1522_p0121b14║勸世，故俗因以稱之。偽蜀乾德初，有陳軍使妻高氏，
X77n1522_p0121b15║唐中令駢諸孫女也，持不殺戒餘二十年。後因其子
X77n1522_p0121b16║娶婦會親，不得已而殺焉。未旬浹，高氏暴終，信宿而
X77n1522_p0121b17║穌。曰：初被黑衣使者攝至岐府城隍廟，廟神則峩冠
X77n1522_p0121b18║大袖，對金甲武士坐堂上。使者引高進，武士言語紛
X77n1522_p0121b19║紜，讓高破戒，且扼腕罵曰：吾護戒神將也，以汝能持
X77n1522_p0121b20║戒，吾二十年不遑寢食以守衛汝，豈期頓虧本志耶？
X77n1522_p0121b21║業報自然，今日之事，吾不能為汝地矣。城隍忽問高：
X77n1522_p0121b22║汝別修何善，庶幾其可以自贖。高疇昔常誦上生經，
X77n1522_p0121b23║至是懵莫記憶，方恐懼間，遽曰：誦得三傷頌、一盋歌。
X77n1522_p0121b24║遂誦如文。二神人擎拳立聽，顏色漸怡。及卒章，皆出
X77n1522_p0121c01║涕泪云。
X77n1522_p0121c02║唐南印姓張氏。出家受具，游學深得曹溪之旨，然無
X77n1522_p0121c03║以為證。淨眾寺會，師曰：落機之錦，濯以增妍；衘燭之
X77n1522_p0121c04║龍，行而破暗。印獨以為然。乃由江陵入蜀，庵于蜀江
X77n1522_p0121c05║之南壖以勗眾，而寺宇崇成，頟名寶應。貞元初，司空
X77n1522_p0121c06║高崇文既平鐂，闢易頟為元和聖壽。長慶初入滅，塔
X77n1522_p0121c07║葬其寺中。弟子義俛嗣。
X77n1522_p0121c08║唐惠涉會稽謝氏子，晉大傅安裔孫。大曆初，於金陵
X77n1522_p0121c09║莊嚴寺遇牛頭山忠禪師，語合，許入室，悉傾法蘊。逮
X77n1522_p0121c10║忠謝世，踵武化風，如是迄五十年。長慶二年終，壽八
X77n1522_p0121c11║十二。門弟子惟宴等建塔寺之西北，勒銘紀德。
X77n1522_p0121c12║唐無業姓杜氏，商州上洛人。母李氏，聞空中有聲曰：
X77n1522_p0121c13║寄居得否？已而娠。及娩，異光充室。童年不戱弄，行必
X77n1522_p0121c14║直視，坐必跏跗，見者知其為法器。九歲，即依郡之開
X77n1522_p0121c15║元寺志本禪師習誦金剛、法華、維摩、思益、華嚴等經。
X77n1522_p0121c16║年十二，乃薙落，閱講席，曉寤越流輩。滿年，受具於襄
X77n1522_p0121c17║州幽律師。明年夏，乃為眾闡四分律疏，兼演涅槃。自
X77n1522_p0121c18║爾紬譯經律，冬夏無所倦。俄聞大寂以最上乘唱化
X77n1522_p0121c19║洪州，因往瞻禮。業軀榦素頎碩，大寂見而咲曰：巍巍
X77n1522_p0121c20║佛堂，奈何無佛？業於是跪而言曰：三乘十二分教，甞
X77n1522_p0121c21║窮其說。至於宗門，即心是佛，實所不了。大寂曰：只此
X77n1522_p0121c22║不了底心即是，別更無物。蓋不了是迷，了之是悟。迷
X77n1522_p0121c23║則眾生，悟則是佛。佛固不離眾生，離眾生別無佛。亦
X77n1522_p0121c24║如以手作拳，而拳即是手。業由是頓悟，悲喜交集，泣
X77n1522_p0122a01║曰：本謂佛道曠劫方成，始知今日親見法身實相。一
X77n1522_p0122a02║切具足，法從心生。但有名字，無有實者。大寂曰：如是，
X77n1522_p0122a03║如是。業既受記莂，尋詣曹溪禮祖塔，徧遊廬嶽、天台
X77n1522_p0122a04║及諸名山聖跡。自洛抵雍，止西明寺。眾欲舉充兩街
X77n1522_p0122a05║大德，非其志也。時則相國李抱真以節鎮上黨，慕賢
X77n1522_p0122a06║嗜善，未甞有倦色，堅以幣請。業顧語其門人曰：吾本
X77n1522_p0122a07║以避京國浩攘而來於此，今又重煩迎接，可憐哉！乃
X77n1522_p0122a08║復遁於綿上之抱腹山，又讀大藏于清涼山之金閣
X77n1522_p0122a09║寺，凡八歷寒暑。俄振錫西河，寓眾香寺。州牧董叔纏
X77n1522_p0122a10║迎徙開元寺，從容戒弟子曰：吾自至此，不復有它志，
X77n1522_p0122a11║豈吾緣法在爾耶？遂領徒說法，垂二十年，化旺并汾
X77n1522_p0122a12║間。憲宗皇帝御宇之十四年，璽書起之，辭疾不行。明
X77n1522_p0122a13║年，加虔降旨，又固以疾辭。穆宗即位，尤渴瞻禮，命兩
X77n1522_p0122a14║街僧錄靈準喻旨。凖曰：師絕塵物表，粃糠世務，因其
X77n1522_p0122a15║理也。然法委國王，請師熟慮。業咲曰：貧道何德，累紆
X77n1522_p0122a16║聖眷。行矣，第恐道途不同耳。於是剃髮澡浴，至中夜，
X77n1522_p0122a17║告弟子惠愔等曰：見聞覺知，性同太虗。不生不滅，本
X77n1522_p0122a18║自空寂。迷者不了，即為境惑。一為境惑，流轉不窮。汝
X77n1522_p0122a19║等當知，心性非因造作，猶如金剛，不可破壞。一切諸
X77n1522_p0122a20║法，如影如響，無有寔者。故經云：唯此一事實，餘二則
X77n1522_p0122a21║非真。常了一切空，無一物當情。是諸佛同用心處，汝
X77n1522_p0122a22║等勤而行之。遂寂。壽六十三，臘四十二。長慶三年十
X77n1522_p0122a23║二月二十一日，葬之寺庭。諡大達國師，塔號澄源。
X77n1522_p0122a24║唐天然不知何許人。先以冠帶見石頭遷禪師於南
X77n1522_p0122b01║嶽，執㸑三年，始遂落髮。復得戒於嶽寺之希律師，即
X77n1522_p0122b02║造江西大寂法會，大寂甚奇之。俄居天台華頂三年，
X77n1522_p0122b03║尋詣徑山禮國一。元和中，登龍門香山善伏牛禪師。
X77n1522_p0122b04║甞客惠林寺，時天大寒，因取木佛像燒之以自燠。或
X77n1522_p0122b05║譏其撥無因果，曰：吾欲以茶毗舍利爾。曰：木頭安從
X77n1522_p0122b06║得舍利？然咲曰：若是，則可更取幾尊來焚。元和三年
X77n1522_p0122b07║遊洛陽，晨出橫臥天津橋上，會留守鄭公騶從過之，
X77n1522_p0122b08║呵不為動。公使問何人，然徐仰視而應曰：無事僧。公
X77n1522_p0122b09║異之，乃奉束帛襲衣，月給米麫，自是歸信者益眾。十
X77n1522_p0122b10║五年春，乃結菴南陽之丹霞山，以便林泉之樂。一日
X77n1522_p0122b11║謁忠國師，先問侍者：國師在否？者云：在即在，只是不
X77n1522_p0122b12║見客。然云：太深遠生。者云：佛眼亦覷不見。然云：龍生
X77n1522_p0122b13║龍子，鳳生鳳兒。國師睡起，者以告，國師乃打十棒趂
X77n1522_p0122b14║出。然聞之云：不謬為一國之師。明日却往禮拜，見國
X77n1522_p0122b15║師便展坐具，國師云：不用不用。然退步，國師云：如是
X77n1522_p0122b16║如是。然却進前，國師云：不是不是。然繞國師一匝便
X77n1522_p0122b17║出，國師云：去聖時遙，人多懈怠，三十年後覔此漢也
X77n1522_p0122b18║難得。然訪龐居士，見女子靈照取菜次，然云：居士在
X77n1522_p0122b19║否？女子放下菜籃，斂手立。然又云：居士在否？女子提
X77n1522_p0122b20║菜籃去。然上堂：阿你渾家切須保護，一靈之物不是
X77n1522_p0122b21║你造作名貌得，更說什麼薦與不薦？阿你自看，善巧
X77n1522_p0122b22║方便不從外得，善巧是文殊、方便是普賢，你更擬趂
X77n1522_p0122b23║逐甚麼物？如今學者紛紛擾擾，皆是參禪問道，我此
X77n1522_p0122b24║間無道可脩、無法可證，若識得釋迦，只者凡夫是。阿
X77n1522_p0122c01║你須自看取，莫一盲引眾盲，相將入火坑，夜裏暗雙
X77n1522_p0122c02║陸，賽采若為生？無事，珍重！長慶四年六月，趣門人備
X77n1522_p0122c03║湯沐，曰：吾有遠役。竟戴笠、䇿杖、躡履，垂一足未及地
X77n1522_p0122c04║而逝，壽八十六。膳部員外郎鎦軻撰碑文，諡智通，塔
X77n1522_p0122c05║號妙覺。
X77n1522_p0122c06║唐如會韶州始興人。大曆八年謁國一于徑山，後見
X77n1522_p0122c07║大寂，於是道德進而名譽起矣。時叢林謂之折牀會，
X77n1522_p0122c08║以其勤於坐禪而牀為之折也。未幾出世，說法長沙
X77n1522_p0122c09║之東寺，蓋俗所謂夾山者。四方玄侶輻輳，大寂之風
X77n1522_p0122c10║益振。相國崔公群以𧮂得罪憲宗，南遷為觀察使，見
X77n1522_p0122c11║會問曰：師於此事自何而得？答曰：見性得。會時方病
X77n1522_p0122c12║眼，公因譏之曰：既去見性，其奈眼何？答曰：性非眼見，
X77n1522_p0122c13║病者非眼。公稽首謝之。仰山來參，會曰：已相見了，更
X77n1522_p0122c14║不用上來。仰曰：恁麼相見莫不當否？會便閉却方丈
X77n1522_p0122c15║門。仰歸舉似溈山，溈云：寂子是什麼心行？仰云：若不
X77n1522_p0122c16║恁麼，爭識得佗？長慶癸卯終于寺，壽八十，建塔寺之
X77n1522_p0122c17║城南。及李公翱之廉問也，凡墳塔之近城者，命悉毀
X77n1522_p0122c18║以全形勝，然獨留會所葬塔，且曰：庶幾以別賢愚。諡
X77n1522_p0122c19║傳明，塔號永際。鎦膳部軻著文勤銘。
X77n1522_p0122c20║唐道樹唐州聞氏子。年近不惑，始獲禮州之明月山
X77n1522_p0122c21║大光院沙門惠文而薙落焉。既受具，觀方問道，無所
X77n1522_p0122c22║不歷。晚於洛得北秀宗指，即入壽之三峯山，結茅以
X77n1522_p0122c23║居，而學者麕至。有野人每來，輒能化作佛僊、菩薩、羅
X77n1522_p0122c24║漢之形，或放神光，或呈異響。如是十年，後忽寂然。樹
X77n1522_p0123a01║因告眾曰：野人以許多伎倆，務欲眩惑，只消老僧不
X77n1522_p0123a02║見不聞。伊伎倆有盡，而吾不見不聞無盡。寶曆初，示
X77n1522_p0123a03║疾而終，壽九十二。明年正月，塔葬其全身焉。
X77n1522_p0123a04║唐太毓生金陵范氏。年纔一紀，即事牛頭山慧忠禪
X77n1522_p0123a05║師出家，往雍京安國寺受具戒。未幾，謁太寂禪師於
X77n1522_p0123a06║洪府，而獲法印焉。元和十三年，止毗陵之義興芙蓉
X77n1522_p0123a07║山，感動悅隨，戶屨盈萬。居士龐蘊三到其地，一日行
X77n1522_p0123a08║食與居士，居士接食次，毓云：生心受施，淨名早呵。去
X77n1522_p0123a09║此一機，居士還甘否？居士云：當時善現豈不作家？毓
X77n1522_p0123a10║云：非關它事。居士云：食到口邊，被它敓却。毓便下食。
X77n1522_p0123a11║居士云：不消一句。居士又問：馬大師著實為人處，還
X77n1522_p0123a12║分付吾師否？毓云：某甲尚未見它，作麼知它著實處？
X77n1522_p0123a13║士云：只者見知，也無討處。毓云：居士也不得一向言
X77n1522_p0123a14║說。士云：一向言說，師又失宗。若作兩向三向，師還開
X77n1522_p0123a15║得口否？毓云：直是開口不得，可謂實也。居士撫掌而
X77n1522_p0123a16║出。相國崔公群出鎮宣城，以禪定請居之。寶曆元年，
X77n1522_p0123a17║至禪定。明年，歸齊雲山。九月，示滅于山院，享年八十，
X77n1522_p0123a18║僧臘五十八。十月，塔葬院庭。大和二年，相國韋處厚
X77n1522_p0123a19║以事聞上，詔諡大寶禪師，塔號楞伽，越州刺史陸亘
X77n1522_p0123a20║撰碑文。
X77n1522_p0123a21║唐道行姓楊，桂陽人。南嶽般舟道場出家，游學鍾陵，
X77n1522_p0123a22║默有證入，得自在三昧。俄就澧陽西南山中營小室
X77n1522_p0123a23║以居，布衲蒲鞵，或坐或寐，無所滯，虎豹雜處牀榻間。
X77n1522_p0123a24║未幾，忽有輦材槖費，願大搆繕以施者，其棟宇之盛，
X77n1522_p0123b01║未旬浹已備。既辭去，問其名氏爵里於人，而卒無知
X77n1522_p0123b02║者，然後意其為神助云。頃又太守以郡治之開元寺
X77n1522_p0123b03║固召居之，即告終元和十五年，壽六十九。
X77n1522_p0123b04║唐曇藏未詳姓氏鄉里，而於大寂之傳，尤得旨要。復
X77n1522_p0123b05║見石頭，加陶淬。貞元二年，居衡嶽，栖止峯之絕頂。晚
X77n1522_p0123b06║年苦足疾，固徙山下之西園中，世稱西園伽藍云。參
X77n1522_p0123b07║禮之徒亞大寂。太和元年，終于所居，壽七十。藏性姿
X77n1522_p0123b08║樂易，與物無傷忤。甞夜行，遇鉅蟒數文，張口向之，若
X77n1522_p0123b09║將吞噬者。侍者掖藏趨避，藏不肯，曰：死可逃耶？彼以
X77n1522_p0123b10║毒來，我以慈受。毒無自性，慈亦無緣。冤親平等，生死
X77n1522_p0123b11║一揆，法性空故。蟒竟俛首徐去。又甞有偷入其室，藏
X77n1522_p0123b12║語之曰：諸君之來，第此中無物耳。有則但拈去，終無
X77n1522_p0123b13║靳也。群偷遽驚散。
X77n1522_p0123b14║唐惟儼姓寒氏，晉之縉縣人。童齓俊敏，年十七，徙南
X77n1522_p0123b15║康潮陽西山慧照禪師落髮。大曆八年，依衡嶽寺希
X77n1522_p0123b16║操律師受具戒。未幾，謁石頭遷禪師證心法。一日，儼
X77n1522_p0123b17║坐次，石頭問曰：汝在者裏作麼？儼云：一切不為。頭曰：
X77n1522_p0123b18║恁麼即閑坐也。儼曰：若閑坐即為也。頭曰：汝道不為，
X77n1522_p0123b19║且不為箇什麼？儼曰：千聖亦不識。頭以偈讚曰：從來
X77n1522_p0123b20║共住不知名，任運相將只麼行。自古上賢猶不識，造
X77n1522_p0123b21║次凡流豈可名？頭甞垂語曰：言語動用勿交涉。儼云：
X77n1522_p0123b22║不言語動用亦勿交涉。頭云：者裏鍼劄不入。儼云：者
X77n1522_p0123b23║裏如石上栽花。頭深肯之。住後，看經次，柏巖云：和尚
X77n1522_p0123b24║休猱人得也。儼卷却經云：日頭早晚？柏云：正當午。儼
X77n1522_p0123c01║之猶有者箇文彩在。柏云：某甲無亦無。儼云：汝太煞
X77n1522_p0123c02║聰明。柏云：某甲只恁麼，和尚尊意如何？儼曰：我跛跛
X77n1522_p0123c03║挈挈，百醜千拙，且麼過。有僧再參，儼問曰：阿誰？僧曰：
X77n1522_p0123c04║常坦。儼呵曰：前也是常坦，後也是常坦。一日，院主請
X77n1522_p0123c05║儼上堂，大眾纔集，儼良久，便歸方丈閉門。院主逐後
X77n1522_p0123c06║曰：和尚許某甲上堂，為什麼却歸方丈？儼曰：經有經
X77n1522_p0123c07║師，論有論師，律有律師，又爭恠將老僧儼問雲巖：作
X77n1522_p0123c08║什麼？巖曰：擔屎。儼曰：那箇聻？巖曰：在。儼曰：汝來來去
X77n1522_p0123c09║去為誰？巖曰：替它東西。儼曰：何不教伊並行？巖曰：還
X77n1522_p0123c10║曾檐麼？儼坐次，有僧問：兀兀地思量箇什麼？儼曰：思
X77n1522_p0123c11║量箇不思量底。問曰：不思量底如何思量？儼曰：非思
X77n1522_p0123c12║量。僧問：學人擬歸鄉時如何？儼曰：汝父母徧身紅爛，
X77n1522_p0123c13║臥在荊棘林中，汝歸何所？僧曰：恁麼即不歸去也。儼
X77n1522_p0123c14║曰：汝却須歸去。汝若歸鄉，我示汝箇休粮方。僧曰：便
X77n1522_p0123c15║請。儼曰：二時過堂，不將咬著一粒米。僧問：學人有疑，
X77n1522_p0123c16║請師決。儼曰：待上堂時與闍黎決。至晚上堂，眾集定，
X77n1522_p0123c17║儼曰：今日請決疑，上座在什麼處？其僧出眾，儼下禪
X77n1522_p0123c18║牀把住云：大眾！者僧有疑。便託開歸方丈。僧問：祖師
X77n1522_p0123c19║未到此土，此土還有祖師意否？儼曰：有。僧曰：既有祖
X77n1522_p0123c20║師意，又來作什麼？儼曰：只為有，所以來。儼看經次，僧
X77n1522_p0123c21║問：和尚尋常不許人看經，為什麼却自看？儼曰：我只
X77n1522_p0123c22║圖遮眼。僧曰：某甲還效和尚得麼？儼曰：若是汝看，牛
X77n1522_p0123c23║皮也須穿透。朗州刺史李翱躬入山謁儼，儼執經卷
X77n1522_p0123c24║不顧。侍者屢言太守在此，儼終不顧。翱性褊急，怒曰：
X77n1522_p0124a01║見面不如聞名。儼徐呼：太守何得貴耳而賤目？翱因
X77n1522_p0124a02║謝之。問曰：如何是道？儼指上下曰：會麼？翱曰：不會。儼
X77n1522_p0124a03║曰：雲在天，水在缾。翱述偈曰：練得身形似鶴形，千株
X77n1522_p0124a04║松下兩函經。我來問道無餘說，雲在青天水在缾。翱
X77n1522_p0124a05║又問：如何是戒定慧？儼曰：貧道者裏無此閑家具。翱
X77n1522_p0124a06║良久。儼曰：太守欲得保任此事，直須向高高山頂立，
X77n1522_p0124a07║深深海底行。閨閤中物捨不得，便成滲漏。一夕登絕
X77n1522_p0124a08║頂，時雨新霽，天色澄瑩，仰見雲披月出，光彩迸射，因
X77n1522_p0124a09║而大笑。澧陽遠在九十里外，而居人之聞其聲者，如
X77n1522_p0124a10║近發東西家。於是互相推問，始知其遠自藥山也。太
X77n1522_p0124a11║和八年二月，忽大呼云：法堂倒，法堂倒。眾皆持物柱
X77n1522_p0124a12║撐之。儼舉手曰：汝不會意。乃寂。壽八十有四，臘六十。
X77n1522_p0124a13║建塔于院之東隅，曰化城。諡弘道。
X77n1522_p0124a14║唐寧賁姓李氏，其先隴西人，今占籍於亳之蒙城縣。
X77n1522_p0124a15║賁生不待教而心合菩提，既見馬祖於洪，祖即以大
X77n1522_p0124a16║乘法器許之，俾落髮受戒，入室為弟子。久之，辭往天
X77n1522_p0124a17║台。至越之呂后山，愛其嶮僻，曰：是非諸佛應真住處
X77n1522_p0124a18║耶？何必天台！於是結茅而止。未幾，村豪里宿，覩貌生
X77n1522_p0124a19║善，聞言起敬，醍醐一味，有疾皆瘳。加以𭁵攘靜謐，獷
X77n1522_p0124a20║鷙擾馴，茲誠所謂佛德力也。先是，所居隘陋，兼無殿
X77n1522_p0124a21║堂，方議經營，而輸材售巧，工傭檀信畢集，而遽落成。
X77n1522_p0124a22║大和二年六月七日，或聞道場內有鞞鼓絲竹聲，夜
X77n1522_p0124a23║二鼓，泊然而化，壽七十五，臘四十一。五年九月，弟子
X77n1522_p0124a24║舉輿以茶毗之，塔舍利於道場之巽山，稾遺教也。
X77n1522_p0124b01║唐崇信史不言其姓，生渚宮之賣餅家，而適與天皇
X77n1522_p0124b02║寺隣。時悟禪師方為寺住持，信以弱齡，日挾餅笥入
X77n1522_p0124b03║市，必先饋悟。悟每食畢，輒留其一以遺信。信念曰：餅
X77n1522_p0124b04║固我所遺者，而返以遺我，豈別有指哉？甞間問焉，悟
X77n1522_p0124b05║曰：是汝持來，復汝何咎？信聞而有省，即求出家。悟因
X77n1522_p0124b06║而攝受之，曰：汝昔名崇福，今信吾言，宜名崇信。由是
X77n1522_p0124b07║躬操井臼以事悟。一日問悟曰：某甲自來不蒙和尚
X77n1522_p0124b08║指示心要。悟曰：若是心要，吾未甞不指示汝。信曰：何
X77n1522_p0124b09║處指示？悟曰：汝擎茶來，吾為汝接。汝行食來，吾為汝
X77n1522_p0124b10║受。汝和南時，吾便合掌。何處不是心要，而須別指示
X77n1522_p0124b11║耶？信俯首良久。悟曰：見則便見，擬思即差。信因問曰：
X77n1522_p0124b12║如何保任？悟曰：任性逍遙，隨緣放曠。但盡凡情，別無
X77n1522_p0124b13║聖解。後居澧陽之龍潭，從尚書李翱請也。僧問：髻中
X77n1522_p0124b14║珠誰人得？答曰：不賞玩者。進曰：安著何處？答曰：有處
X77n1522_p0124b15║即道來。李尚書問：如何是真如般若？答曰：我無真如
X77n1522_p0124b16║般若。尚書曰：幸遇和尚。答曰：此猶是分外之言。德山
X77n1522_p0124b17║鑑既嗣法以起其宗，故龍潭之宗至于今不衰。
X77n1522_p0124b18║唐曇晟生鐘陵建昌之王氏。昉臨蓐，胞衣緇色，若右
X77n1522_p0124b19║袒狀。父母已知其不可累以世事，小學之歲，遂令依
X77n1522_p0124b20║石門薙染。既登具品，即執侍大智海禪師於百丈山。
X77n1522_p0124b21║歷二十年，續見藥山儼禪師。一日，藥山問：汝除在百
X77n1522_p0124b22║丈，更到什麼處來？晟云：到廣南來。山云：見說廣州城
X77n1522_p0124b23║東門外有一團石，被州主移却，是否？晟云：非但州主，
X77n1522_p0124b24║合國人移亦不動。山又問：聞汝解弄獅子，是否？晟云：
X77n1522_p0124c01║是。山云：弄得幾出？晟云：六出。山云：我亦弄得。晟云：和
X77n1522_p0124c02║尚弄得幾出？山云：弄得一出。晟云：一即六，六即一。晟
X77n1522_p0124c03║後到溈山，溈山問：承長老在藥山弄獅子，是否？晟云：
X77n1522_p0124c04║是。溈云：長弄耶？還有置時？晟云：要弄即弄，要置即置。
X77n1522_p0124c05║溈云：置時獅子在什麼處？晟云：置也，置也。僧問：從上
X77n1522_p0124c06║諸聖什麼處去？晟良久，云：作麼，作麼？又問：暫時不在，
X77n1522_p0124c07║如同死人，如何？晟云：好埋却。晟煎茶次，道吾問：煎茶
X77n1522_p0124c08║與阿誰？晟云：有一人要。吾曰：何不教伊自煎？晟云：幸
X77n1522_p0124c09║有某甲在。晟住雲巖後，一日，諸眾曰：有箇人家兒子，
X77n1522_p0124c10║問著無有道不得底。洞山云：它家屋裏有多少典籍？
X77n1522_p0124c11║晟云：一字也無。洞云：爭得恁麼多知？晟云：日夜不曾
X77n1522_p0124c12║眠。道吾問：大悲千手眼如何？晟云：如無燈時，把得枕
X77n1522_p0124c13║子作麼生？吾云：我會也，我會也。晟云：作麼生會？吾云：
X77n1522_p0124c14║通身是眼。晟一日掃地次，溈山云：太區區生。晟云：須
X77n1522_p0124c15║知有不區區者。溈云：恁麼即有第二月也。晟豎起掃
X77n1522_p0124c16║帚，云：是第幾月？溈低頭去。晟問僧：什麼處來？僧云：石
X77n1522_p0124c17║上語話來。晟云：石還點頭否？僧無對。晟代云：和尚未
X77n1522_p0124c18║問時却點頭。洞山乞眼睛，晟云：汝底與阿誰去也？洞
X77n1522_p0124c19║云：良价無。晟云：有，汝向什麼處著？洞無語。晟云：乞眼
X77n1522_p0124c20║睛底是眼否？洞云：非眼。晟咄之。大和三年己酉十月
X77n1522_p0124c21║二十七日示滅，諡無相，塔號淨勝云。
X77n1522_p0124c22║唐甄公姓魯氏，江陵人。世為儒生，七歲誦詩，能通大
X77n1522_p0124c23║義。益壯，與計偕，三上禮部，僅一中第，而未及釋褐。間
X77n1522_p0124c24║遇沙門談論空法，乃投福壽寺辨初師求披薙，始業
X77n1522_p0125a01║經論。甞於洛之昭成寺升座闡化，復禮嵩山寂禪師，
X77n1522_p0125a02║得心要。南游丹陽茅山，尋掛錫於蘇之楞伽山，參扣
X77n1522_p0125a03║者四遠而至。時樂天、居易、白公方牧是郡，每接見，必
X77n1522_p0125a04║披襟解帶，遊神理妙，而深入甄之閫閾。因堅請出山，
X77n1522_p0125a05║居流水寺，不樂也。未幾，還舊隱。大和三年，示微疾而
X77n1522_p0125a06║終，壽九十。以其年四月十七日塔葬焉。
X77n1522_p0125a07║唐靈彖出蘭陵蕭氏。自梁亡，子孫分適四方，而彖生
X77n1522_p0125a08║長長沙。然資稟頴異，薙染後，獨嗜禪學。凡諸法會，靡
X77n1522_p0125a09║弗參訪。久遊青濰。長慶元年，或建寺於百家巖，迎居
X77n1522_p0125a10║之。未幾，復振錫。江陵太守王潛以永泰招說法焉。太
X77n1522_p0125a11║和三年六月二十三日，終于寺，壽七十五。塔之州北，
X77n1522_p0125a12║至今存。又超岸者，丹陽人，先依鶴林素禪師，天寶二
X77n1522_p0125a13║年化行撫州，獲印化於大寂云。
X77n1522_p0125a14║唐元觀姓袁氏，長安人。父為河中府掾。先是，兄出家
X77n1522_p0125a15║有道行，見觀愛之，使投興善寺誦經，趨有司試，及格
X77n1522_p0125a16║得度。又善律、俱沙論。後入禪會，有所證寤，遂止衡山
X77n1522_p0125a17║之東臺，以匡導來學。日有神人送供，隨眾寡未甞缺
X77n1522_p0125a18║乏。一日，神忽現形再拜曰：我以二十年送供功德，已
X77n1522_p0125a19║遂超度，故來決別。觀因問其昔日以何業所致，曰：我
X77n1522_p0125a20║前身甞為知識，妄受信施，坐為神此地爾。久之，觀示
X77n1522_p0125a21║寂，春秋七十九。大和四年七月二日遷于塔。
X77n1522_p0125a22║唐惟則其先京兆長孫氏。祖洌，仕鄂州司馬。父利涉，
X77n1522_p0125a23║因居金陵。則姿性恬憺，力學治儒術，尤嗜佛書，每曰：
X77n1522_p0125a24║此誠能盡得吾心之妙。既而出家，從牛頭慧忠得心
X77n1522_p0125b01║法，遂南入天台佛窟巖居焉。服薜茘，薦落葉，木食㵎
X77n1522_p0125b02║飲，兀如枯株，神凝而氣化，又詎可以世間情識窺其
X77n1522_p0125b03║際哉？後有樵者見之，轉相告語，於是缾錫趨傅，卒成
X77n1522_p0125b04║叢社。示徒云：一心無物也，萬法無物也，然未甞無物。
X77n1522_p0125b05║斯則天地如影，今古如夢，孰為生死哉？至人以是獨
X77n1522_p0125b06║照，能為萬物之主。吾知之矣，汝等知之乎？僧問：如何
X77n1522_p0125b07║是那羅延箭？答云：中的也。坐四十年如一日。歲次庚
X77n1522_p0125b08║戌夏六月十有三日，召門人垂教戒。至十又五日，跏
X77n1522_p0125b09║趺而逝。是夕也，山下之人聞有聲若山崩者，且見彩
X77n1522_p0125b10║雲貫巖如纈。壽七十八，臘五十八。建龕塔於本院，河
X77n1522_p0125b11║南尹韓乂撰文勒碑。則有著述行世。
X77n1522_p0125b12║唐無等生東京尉氏之李氏。小年侍父官南康，徧遊
X77n1522_p0125b13║廬山梵剎而樂居之，遂白其父，願出家。既剃髮，受具
X77n1522_p0125b14║戒，即習最上乘法。時大寂禪師方聚徒龔公山，等負
X77n1522_p0125b15║杖造焉，其扣擊之頃，挺然非儕類可擬。後住隋州土
X77n1522_p0125b16║門，甞謁州牧王常侍而退，將出門，王呼之云：和尚！等
X77n1522_p0125b17║回顧，王敲柱三下，等作圓相，復三撥之，竟行。元和七
X77n1522_p0125b18║年，結茅武昌黃鵠山，日分衛以自給，於是巴、蜀、荊、襄
X77n1522_p0125b19║尚玄理者無遠不至。大和元年，屬相國牛公僧孺出
X77n1522_p0125b20║鎮三江，聞等名，命駕至，且慮其蘭若之不𨽻名籍，特
X77n1522_p0125b21║為奏請賜大寂。一日晚參，眾人皆於等前道不審，已
X77n1522_p0125b22║而等謂眾曰：適來聲向什麼處去也？有一僧豎起指
X77n1522_p0125b23║頭，等曰：珍重！明日，其僧上參次，等轉身面壁作呻吟
X77n1522_p0125b24║聲而臥，謂其僧曰：老僧兩三日來不多安樂，大德身
X77n1522_p0125c01║邊有什麼藥與老僧些少？僧指淨缾曰：者箇淨缾什
X77n1522_p0125c02║麼處得來？等曰：者箇是老僧底，大德底在什麼處？僧
X77n1522_p0125c03║曰：亦是和尚底，亦是某甲底。四年十月乃示寂，享年
X77n1522_p0125c04║八十二。弟子誓通等塔全身。
X77n1522_p0125c05║唐明覺其先河內猷氏，祖官嶺南，因徙家為建陽人。
X77n1522_p0125c06║覺素習儒業，而於玄學尤所慕尚。宿聞大寂唱禪道
X77n1522_p0125c07║於佛跡嶺，遂往依以出家焉。因即游歷諸方，徧甞法
X77n1522_p0125c08║味。留徑山數夏，躬樵汲之勞而無所憚。復禁足杭城
X77n1522_p0125c09║之大雲寺。頃之，庵居太湖青山之巔。會范陽盧公自
X77n1522_p0125c10║中丞出守錢唐，迎居大雲，領住持事。元和十五年，避
X77n1522_p0125c11║嫌遠囂，遁於天目山。檀信趨嚮，卒成梵宇。長慶四年
X77n1522_p0125c12║春旱，至五年二月猶不雨。野燒四逼，且及院，溪㵎盡
X77n1522_p0125c13║涸，莫可撲滅。其徒惶懅，請它徙。覺曰：無遽，吾於此山
X77n1522_p0125c14║有緣。已而雷雨驟作，聞者歎異。大和五年七月十九
X77n1522_p0125c15║日入滅。
X77n1522_p0125c16║唐圓脩閩之潘氏子。蚤年祝髮，即納戒於嵩陽會善
X77n1522_p0125c17║寺，研窮經論。俄禮大智海禪師於百丈山，遂明心要。
X77n1522_p0125c18║居無何，浮杯抵吳越，入秦望山，見松有盤屈可坐者，
X77n1522_p0125c19║因跏趺其上，風雨霜露無所避，雖鵲巢其旁相安也。
X77n1522_p0125c20║如是閱四十寒暑，世謂鳥窠和尚云。每郡太守至，聞
X77n1522_p0125c21║其名，計不可以屈致，必躬造其下見之。元和初，裴公
X77n1522_p0125c22║常棣尤加敬愛，始治菴其地，請為眾說法，且造招賢
X77n1522_p0125c23║伽藍以待燕息。太和七年癸丑歲九月二十二日，凝
X77n1522_p0125c24║然歸寂，壽九十九，臘八十。葬之石甑山下，南嶽沙門
X77n1522_p0126a01║惟貞銘其塔。
X77n1522_p0126a02║唐普願姓王氏，鄭州新鄭人。至德二年出家，依密縣
X77n1522_p0126a03║大隈山大慧禪師祝髮。大曆十二年，願且壯矣。尋從
X77n1522_p0126a04║嵩山會善寺暠律師受具戒，律藏教部，靡弗究研，而
X77n1522_p0126a05║卒定宗於大寂門下。一日，為僧行粥次，馬大師問：桶
X77n1522_p0126a06║裏是什麼？願云：者老漢合取口作恁麼語話。自餘同
X77n1522_p0126a07║參之流，無敢徵詰。貞元十一年，掛錫池陽之南泉山。
X77n1522_p0126a08║蘘薜以衣，畬牧以食，堙谷刊木，以闢所處。毳袍之侶，
X77n1522_p0126a09║交進互退，填擁庭宇。示眾云：道箇如如早是變了也，
X77n1522_p0126a10║今時師僧須向異類中行。歸宗云：雖行畜生行，不得
X77n1522_p0126a11║畜生報。願云：孟八郎又恁麼去也。有時云：文殊、普賢
X77n1522_p0126a12║昨夜三更起佛見、法見，每人與二十棒趁出院。趙州
X77n1522_p0126a13║云：和尚棒教誰喫？願云：具道王老師過在什麼處？州
X77n1522_p0126a14║禮拜而出。願一日遊莊，莊主預備禮相待，願問莊主
X77n1522_p0126a15║曰：爭知老僧來排辨如此？主云：昨夜土地見報。願云：
X77n1522_p0126a16║王老師修行無力，被鬼神覰破。僧便問：和尚既是善
X77n1522_p0126a17║知識，為什麼却被鬼神覰破？答云：土地前更下一分
X77n1522_p0126a18║飯著。有時云：江西馬大師說即心即佛，王老師道不
X77n1522_p0126a19║是心、不是佛、不是物，恁麼道還有過麼？趙州出禮拜，
X77n1522_p0126a20║時有一僧隨問州：上座禮拜意作麼生？州云：汝却問
X77n1522_p0126a21║取和尚。僧問願：適來諗上座禮拜意作麼生？答云：他
X77n1522_p0126a22║却領得老僧意。一日，捧鉢上堂，黃檗先居第一座，不
X77n1522_p0126a23║起，願問曰：長老是什麼年中行道？檗云：空王佛時。願
X77n1522_p0126a24║云：猶是王老師兒孫在。下去！一日，問黃檗云：黃金為
X77n1522_p0126b01║墻壍，白銀為壁落，此是何人居處？檗云：是聖人居處。
X77n1522_p0126b02║云：更有一人居何國土？檗叉手立云：道不得，何不問
X77n1522_p0126b03║王老師？檗却理願前話而問，答云：可惜許！又問黃檗：
X77n1522_p0126b04║定慧等學如何？檗云：十二時中不依倚一物好。云：莫
X77n1522_p0126b05║是長老見處麼？檗云：不敢。云：漿水價且置，草鞋錢教
X77n1522_p0126b06║阿誰還？一日，遇兩堂首座爭猫兒，願提起猫兒問眾
X77n1522_p0126b07║曰：道得即救取猫兒，道不得即斬却也。眾無對，即斬
X77n1522_p0126b08║之。趙州自外歸，願舉似前話，州乃脫履安頭上而出，
X77n1522_p0126b09║願曰：汝適來若在，即救得猫兒。陸亘大夫問云：弟子
X77n1522_p0126b10║從六合來，彼中還更有身否？答云：分明記取，舉似作
X77n1522_p0126b11║家。陸異日又謂曰：弟子亦薄會佛法。願問大夫：十二
X77n1522_p0126b12║時作麼生？陸云：寸絲不掛。願云：猶是階下漢。陸一日
X77n1522_p0126b13║向願道：肇法師甚奇恠，解道萬法同根，是非一體。願
X77n1522_p0126b14║指庭前牡丹花云：時入見此一株花，是夢相似。示眾
X77n1522_p0126b15║云：王老師賣身，阿誰要買？一僧出云：某甲買。云：不作
X77n1522_p0126b16║貴價，不作賤價，汝作麼生買？僧無對。後來臥龍代云：
X77n1522_p0126b17║屬某甲了也。一日，與歸宗、麻谷約同參禮南陽國師，
X77n1522_p0126b18║及行，乃於路上畫一圓相云：道得即去。歸宗坐圓相
X77n1522_p0126b19║中，麻谷作女人拜願云：恁麼即不須去也。歸宗云：是
X77n1522_p0126b20║何心行？願乃相喚而回。大和初，宣使陸公、護軍劉公
X77n1522_p0126b21║北面申禮，迎請下山。八年甲寅十月二十一日示疾，
X77n1522_p0126b22║俄有白虹貫後峯，巨石自壓，聲聞數十里，虎繞林木
X77n1522_p0126b23║晝號，識者憂之。十二月二十五日旦，忽戒門人曰：星
X77n1522_p0126b24║翳燈幻久矣，勿謂吾有去來也。奄爾而逝，春秋八十
X77n1522_p0126c01║七，夏臘五十八。弟子契元、文暢等凡九百人，皆布衣
X77n1522_p0126c02║墨巾，執心喪禮，奔赴會葬者相繼於路，哀號之聲震
X77n1522_p0126c03║林谷。越明年乙卯，乃克奉全身於靈塔。膳部員外郎、
X77n1522_p0126c04║史舘脩撰劉軻撰文勒碑，追頌德美。
X77n1522_p0126c05║唐智藏姓黃氏，豫章上高人。父為州掾，尤嗜出世學，
X77n1522_p0126c06║甞携藏入報國寺，聽供奉皓月講涅槃，輒能微解經
X77n1522_p0126c07║意。即辭父母，從開元寺宗法師薙染，時年纔十三。久
X77n1522_p0126c08║之，謁大寂禪師，證寤宗要。建中元年至長安，元顥盧
X77n1522_p0126c09║公素尊事之，舉奏入內供養，詔住華嚴寺。於是四方
X77n1522_p0126c10║參請之侶，颷馳雲凝，其利益於天下，有不可以語言
X77n1522_p0126c11║盡者。大和九年，終於寺而塔焉。
X77n1522_p0126c12║唐圓智姓張氏，豫章海昏人。幼事涅槃和尚，獲薙落，
X77n1522_p0126c13║建受具，即扣禪門，後佩記莂於藥山之室。藥一日問：
X77n1522_p0126c14║子何處去來？智云：遊山來。藥云：不離此室，速道將來。
X77n1522_p0126c15║智云：山上烏兒白似雪，㵎底遊魚忙不徹。智與雲巖
X77n1522_p0126c16║侍立次，藥云：智不到處，切忌道著，道著則頭角生智，
X77n1522_p0126c17║頭陀怎麼生？智便出去。雲巖問藥山：智師兄為什麼
X77n1522_p0126c18║不祗對和尚？藥云：我今日背痛，是他却會，汝去問取。
X77n1522_p0126c19║巖問智，智云：汝去問取和尚。巖遷化時，遣人送書到，
X77n1522_p0126c20║智覧之云：雲巖不知有悔，當時不向伊道。雖然如是，
X77n1522_p0126c21║要且不違藥山之子。臥次，椑樹問云：作什麼？答云：蓋
X77n1522_p0126c22║覆。椑云：臥是？坐是？答云：不在兩頭。椑云：爭奈蓋覆？答
X77n1522_p0126c23║云：莫亂道。智見椑樹坐次，云：作什麼？椑云：和南。答云：
X77n1522_p0126c24║隔闊來多少時？椑云：恰是。乃拂袖出。因溈山問雲巖：
X77n1522_p0127a01║菩提以何為座？巖云：以無為為座。巖却問溈山，山云：
X77n1522_p0127a02║以諸法空為座。溈山又問智，智云：坐也聽伊坐，臥也
X77n1522_p0127a03║聽伊臥，有一人不坐不臥，速道！速道！溈山問智：什麼
X77n1522_p0127a04║處去來？答云：看病來。溈云：有幾人病？答云：有病底，有
X77n1522_p0127a05║不病底。溈云：不病底莫是智頭陀否？答云：病與不病，
X77n1522_p0127a06║總不于他事。一日到五峯，五峯問：還識藥山老宿否？
X77n1522_p0127a07║答云：不識。峯云：為什麼不識？答云：不識！不識！僧問：如
X77n1522_p0127a08║何是和尚家風？智下禪牀作女人拜云：謝子遠來，都
X77n1522_p0127a09║無祗待。僧問：如何是祖師西來？　答云：東土不曾逢。
X77n1522_p0127a10║石霜問：百年後有人問極則事，作麼生向他道？智喚
X77n1522_p0127a11║沙彌，沙彌應諾，智云：添却淨缾水著。良久，却問石霜：
X77n1522_p0127a12║適來問什麼？霜再舉，智便起去。太和九年乙卯九月
X77n1522_p0127a13║示疾，僧眾慰問其苦，智曰：有償無受，汝知之乎？眾皆
X77n1522_p0127a14║愁然。十一日謂眾曰：吾今西邁，理無東移。言訖告寂，
X77n1522_p0127a15║壽六十有七。闍維獲靈骨數片，金色玉聲，瘞于石霜
X77n1522_p0127a16║山之陽，諡脩一大師，塔號寶相。
X77n1522_p0127a17║唐法融姓嚴氏，閬中入。童穉時，父使秉筆習書，即畫
X77n1522_p0127a18║佛像頗肖。年甫十三，見沙門輒持經卷問義，竟去事
X77n1522_p0127a19║長樂寺慧休法師為弟子。登具後，誦南山律鈔。及遊
X77n1522_p0127a20║方，見普寂禪師於嵩嶽，密付心印，遂戾止戈陽福寧
X77n1522_p0127a21║寺，四方學者從之如歸市。大和九年示寂，春秋八十
X77n1522_p0127a22║九。
X77n1522_p0127a23║唐法常出襄陽之鄭氏，幼於荊之玉泉寺入道，弱冠
X77n1522_p0127a24║登具品於龍興寺。貌清峻，資稟剛敏，衲衣綴鉢，冷然
X77n1522_p0127b01║世表，性慕禪悅。時大寂方王化鍾陵，乃趨其座下而
X77n1522_p0127b02║問曰：如何是佛？寂曰：即心是佛。因有省。貞元間，自天
X77n1522_p0127b03║台之四明，得漢南昌尉梅子真舊隱而居焉。地深僻，
X77n1522_p0127b04║衣食無所從致，乃啖松花以充饑，製荷葉以被軆，徙
X77n1522_p0127b05║其菴重崦中，以避世人相接之跡。初，鹽官安禪師亦
X77n1522_p0127b06║以大寂之道提唱海上，僧有自其會中入山求主杖
X77n1522_p0127b07║者，見之，遂以聞大寂。大寂令僧問云：和尚見馬大師
X77n1522_p0127b08║得箇什麼，便住此山？常答以：馬大師向我道：即心是
X77n1522_p0127b09║佛。我便向者裏住。僧云：馬大師近日佛法又別。常云：
X77n1522_p0127b10║作麼生別？僧云：又道：非心非佛。常云：者老漢惑亂人
X77n1522_p0127b11║未有了日在，任你非心非佛，我只管即心即佛。僧回
X77n1522_p0127b12║似馬師，馬師召大眾云：梅子熟也。於是龐居士遂造
X77n1522_p0127b13║大梅，問云：久嚮大梅，未審梅子熟也未？答云：熟了也，
X77n1522_p0127b14║只是無汝下口處。士以口作嚼勢，云：百雜碎。常伸手
X77n1522_p0127b15║云：還我核子來。自此學者漸臻，道譽彌著。示眾云：汝
X77n1522_p0127b16║等諸人各自回心達本，莫逐其末，但得其本，其末自
X77n1522_p0127b17║至。若欲識本，惟了自心，此心元是世、出世間法之根
X77n1522_p0127b18║本，故心生種種法生，心滅種種法滅，本自如如，萬法
X77n1522_p0127b19║亦爾。僧問：如何是佛法大意？答云：蒲花柳絮，竹鍼麻
X77n1522_p0127b20║線。夾山與定山同行，言話次，定山雲：生死中無佛，即
X77n1522_p0127b21║無生死。夾山云：生死中有佛，即不迷生死。二人上山
X77n1522_p0127b22║參禮，便舉問常：未審二者見處孰親孰疎？常云：且去，
X77n1522_p0127b23║明日來。夾山明日再問，常云：親者不問，問者不親。一
X77n1522_p0127b24║日，忽謂其徒云：來莫可遏，往莫可追。從容間聞鼯鼠
X77n1522_p0127c01║聲，乃云：即此物，非他物，汝等諸人善護持之。言訖而
X77n1522_p0127c02║逝，壽齡八十八，臘六十九。闍維，獲舍利無數以葬，而
X77n1522_p0127c03║塔其上，碑則進士江積文也。
X77n1522_p0127c04║
X77n1522_p0127c05║新脩科分六學僧傳卷第六（四明胡受舉刊）