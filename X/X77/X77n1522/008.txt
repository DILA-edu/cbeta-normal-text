X77n1522_p0139c17║
X77n1522_p0139c18║
X77n1522_p0139c19║
X77n1522_p0139c20║新脩科分六學僧傳卷第八
X77n1522_p0139c21║
X77n1522_p0139c22║淛東沙門　曇噩　述
X77n1522_p0139c23║慧學
X77n1522_p0139c24║傳宗科
X77n1522_p0140a01║梁無作字不用，姓司馬氏，姑蘇人。父宛丘縣尉。母戴，
X77n1522_p0140a02║方妊時，夢異沙門稱姓徐，住持流水寺，苦從求寄宿。
X77n1522_p0140a03║父亦夢於盤中書字，殊得意，欲獻之天子。旦則各詫
X77n1522_p0140a04║所夢，母因自指其腹謂父曰：果生男，其必歸之流水
X77n1522_p0140a05║寺乎？蓋其家去寺不甚遠也。及生，岐嶷可愛，性介潔，
X77n1522_p0140a06║惡葷羶物。四歲，教之誦習，能強識。父滋喜其類己也，
X77n1522_p0140a07║且將圖婚，以待其成。母不可，竟出家如前志。年滿，受
X77n1522_p0140a08║具戒，講通經論，俄棄去。後入閩，依雪峯存公得禪要。
X77n1522_p0140a09║未幾，盧陵檀越挽居三顧山之云亭院、豫章之南平
X77n1522_p0140a10║院，皆固辭。時鍾氏據洪井，作客十年，終莫晤。會卒，遊
X77n1522_p0140a11║會稽考槃四明山中。吳越錢氏聞其名，遣使召之。略
X77n1522_p0140a12║上謁，遽別，仍以詩謝曰：雲鶴性孤單，爭堪名利關。銜
X77n1522_p0140a13║恩雖入國，辭病却歸山。樂安孫郃，方逸老奉化，素慢
X77n1522_p0140a14║緇侶，詣作則談笑終日。進士揚弇亦傾蓋。開平中示
X77n1522_p0140a15║滅，春秋五十六。作平生不入尼寺，不謁公門，不脩名
X77n1522_p0140a16║刺，不趨時利。有草𨽻字式、諸經禮懺文注、道安六時
X77n1522_p0140a17║禮佛文，并所述詩歌行世。自號逍遙子。
X77n1522_p0140a18║梁師備生閩之謝氏。少隨其父漁南臺江中，得魚輒
X77n1522_p0140a19║縱之，父雖怒，不恤也。咸通初，出家芙蓉山，即往豫章
X77n1522_p0140a20║開元寺受具。歸，執役𨽻業院，辛苦無所憚。布納芒鞋，
X77n1522_p0140a21║日中一食，常坐不臥，叢林以備頭陀稱之。雪峯存禪
X77n1522_p0140a22║師，其同學兄也，甞謂之曰：備頭陀何不徧參去？備曰：
X77n1522_p0140a23║達磨不來東土，二祖不往西天。存深以為然。出世，玄
X77n1522_p0140a24║沙毳士之相從者，常七百許人。備一日上堂，默坐良
X77n1522_p0140b01║久，大眾將謂不說法，一時散去。備咄云：看者一隊漢，
X77n1522_p0140b02║略無一個有智慧者，但見我開者兩片皮，盡來簇著，
X77n1522_p0140b03║覓言覓語，是我真實為他，却總不會。若恁麼，大難！大
X77n1522_p0140b04║難！備有時垂語曰：諸方老宿盡道接物利生，且問汝
X77n1522_p0140b05║三種病人來，汝作麼生接？若拈椎竪拂，盲者不見；提
X77n1522_p0140b06║唱古今，聾者不聞；待他對答，瘂者無言；若接不得，佛
X77n1522_p0140b07║法無靈驗。有僧出云：三種病人，和尚還許人商量否？
X77n1522_p0140b08║備云：汝作麼生商量？其僧便珍重而出。備云：不是，不
X77n1522_p0140b09║是。羅漢云：桂深現有眼見，有耳聽，又有口說話，和尚
X77n1522_p0140b10║作麼生接？中塔云：三種病人即今在什麼處？備見僧
X77n1522_p0140b11║來禮拜，乃云：因我得禮汝。備問長生：維摩觀佛，前際
X77n1522_p0140b12║不去，後際不來，見在不住，汝作麼生觀？長生云：放皎
X77n1522_p0140b13║然過，有个商量。備云：放汝過作麼生商量？長生良久，
X77n1522_p0140b14║備云：情知汝向鬼窟裏作活計。僧問云：是什麼得恁
X77n1522_p0140b15║麼難見？備云：只為太近。又問：學人為什麼道不得？備
X77n1522_p0140b16║云：畐塞汝口，爭解道得？當是時，審知王氏以侍中據
X77n1522_p0140b17║有閩土，為奏賜紫伽梨，師號宗一。開平二年戊辰十
X77n1522_p0140b18║一月二十七日終，壽七十四，臘四十四。忠懿王為樹
X77n1522_p0140b19║塔焉。
X77n1522_p0140b20║梁本仁得心法於洞山，住筠州白水院，眾盈三百，玄
X77n1522_p0140b21║言流播。設洞山忌齋次，僧問：供養先師，先師還來也
X77n1522_p0140b22║無？仁云：更下一分供食著。西山眾行者禮拜，仁問云：
X77n1522_p0140b23║來作麼？行云：來求指示。仁云：爾許多人教我分付阿
X77n1522_p0140b24║誰？鏡清行脚到，仁喚清云：天寒道者。清云：不敢。仁問
X77n1522_p0140c01║云：還有臥單得蓋否？清云：設有，亦無工夫展得。仁云：
X77n1522_p0140c02║直饒道者滴水滴凍，亦不干他事。清云：滴水滴凍有
X77n1522_p0140c03║什麼事？仁云：高山頂上無可與道者㗖啄。僧問：如何
X77n1522_p0140c04║是不遷義？仁云：落華隨流水，明月上孤峯。仁將逝，焚
X77n1522_p0140c05║香趺坐，乃曰：香煙盡處，吾即行矣。果然。
X77n1522_p0140c06║梁光仁不知何許人，叢林號矮師叔，以其形質矬陋
X77n1522_p0140c07║也。然氣槩精爽，其說法且不以杖拂為用，時時捫撫
X77n1522_p0140c08║木蛇。或問焉，則曰：曹家女也。機辦宏峻，四方學者所
X77n1522_p0140c09║嚴憚，蓋洞山門下之雄傑士也。僧問：如何是和尚家
X77n1522_p0140c10║風？仁云：尺五頭巾。又問：如何是尺五頭巾？仁云：圓中
X77n1522_p0140c11║取不得。仁一日舉香嚴旨重不得全話，問鏡清云：怤
X77n1522_p0140c12║道者作麼生會？鏡清云：全歸旨重。仁云：作麼生不得
X77n1522_p0140c13║全？清云：个中無旨路。仁云：始愜病僧意。冬至，上堂。僧
X77n1522_p0140c14║問：如何是冬來意？仁云：京師出大黃。仁遷化時，有偈
X77n1522_p0140c15║曰：我路碧空外，白雲閑處閑。世有無根樹，黃葉風送
X77n1522_p0140c16║還。又著四大等頌、李長者華嚴論略行世。既入龕，有
X77n1522_p0140c17║白鹿屈膝龕前。
X77n1522_p0140c18║梁智閑青州人。軀幹七尺，讀世書有材具，親黨推許
X77n1522_p0140c19║之。俄而出家，遊潭湘，事大圓禪師於溈山。一日，山謂
X77n1522_p0140c20║之云：吾不問汝平生於經卷冊子上說得底，且汝於
X77n1522_p0140c21║未出胞胎、未辨東西時道將一句來，吾要識汝。閑懵
X77n1522_p0140c22║然久之，進數語陳其所解，山皆不許。閑云：却請和尚
X77n1522_p0140c23║與某甲說。山云：吾說得是，吾之見於汝眼目有何所
X77n1522_p0140c24║益？閑遂歸堂，徧檢所集諸方語句，無一字可以詶對，
X77n1522_p0141a01║歎曰：畫餅不可以療飢。因盡焚之，涕泣辭山而去，且
X77n1522_p0141a02║曰：此生不學佛法，已作个長行鬻飯僧，庶幾免於勞
X77n1522_p0141a03║役也。抵南陽，覩國師忠公之遺跡而憩止焉。一日，芟
X77n1522_p0141a04║除草木於茅茨次，偶擲瓦礫，擊竹作聲，廓然大悟，遽
X77n1522_p0141a05║歸沐浴，焚香遙禮山云：和尚慈悲，恩逾父母，當時若
X77n1522_p0141a06║與某甲說破，豈有今日事也？仍述偈云：一擊忘所知，
X77n1522_p0141a07║更不假脩持。動容揚古路，不墮悄然機。處處無踪跡，
X77n1522_p0141a08║聲色外威儀。諸方達道者，咸言上上機。上堂云：道由
X77n1522_p0141a09║自悟，不在說言。況乎密密堂堂，曾無間隔。不勞心意，
X77n1522_p0141a10║暫借威光。日用全功，迷途自背。參詢之士，如水走下，
X77n1522_p0141a11║鬱成叢社。卒，諡襲燈，塔號延福。
X77n1522_p0141a12║梁大同舒之懷寧劉氏子。夙事洛下保唐滿禪師出
X77n1522_p0141a13║家，始習安般業，且成矣，意以為華嚴性海豈局此哉？
X77n1522_p0141a14║乃負錫趨翠微法會，偕伏牛元通請益大明祖意歸
X77n1522_p0141a15║鄉里，茅茨投子山以接學徒。一日，趙州諗和尚以分
X77n1522_p0141a16║衛抵桐城縣，同亦出山，遇諸途，未相識也。州加偵察，
X77n1522_p0141a17║知是同，乃問云：莫是投子山主否？同云：茶鹽錢乞我
X77n1522_p0141a18║一个。州先入山坐庵中，同後𢹂油一缾至，州云：久響
X77n1522_p0141a19║投子，到來只見個賣油翁。同云：汝只見賣油翁，且不
X77n1522_p0141a20║識投子。州云：如何是投子？同提起油缾云：油！油！州又
X77n1522_p0141a21║問：死中得活時如何？同云：不許夜行，投明須到。州曰：
X77n1522_p0141a22║我早侯白，汝更侯黑。自是同譽播海寓，而諮詢之侶
X77n1522_p0141a23║輻輳焉。中和中，巢寇擾攘天下，有渠魁持刃問同曰：
X77n1522_p0141a24║住此何為？同色不變，對以佛法皆懲戒意。渠魁遽膜
X77n1522_p0141b01║拜，脫身所著衣服施之，感泣而去。梁乾化四年甲戌
X77n1522_p0141b02║四月六日，趺坐而亡，壽九十六，臘四十六，凡居此山
X77n1522_p0141b03║三十餘載云。
X77n1522_p0141b04║梁本寂姓黃氏，泉之蒲田人。年十九即出家於福州
X77n1522_p0141b05║之靈石山，年二十二而受具，舉措老成，識者知其為
X77n1522_p0141b06║法器。成通初，禪學方盛，會悟本价禪師住洞山，寂往
X77n1522_p0141b07║來請益，洞山問云：闍梨名什麼？寂云：本寂。洞云：向上
X77n1522_p0141b08║更道。寂云：不道。洞云：為什麼不道？寂云：向上不名本
X77n1522_p0141b09║寂。洞深器之。寂辭洞山，山問云：什麼處去？寂云：不變
X77n1522_p0141b10║異處去。洞云：不變異豈有去耶？寂云：去亦不變異。後
X77n1522_p0141b11║受請出世，撫之曹山，徙荷玉山，二處法席俱盛。僧問：
X77n1522_p0141b12║眉與目還相識也無？寂云：不相識。僧云：為什麼不相
X77n1522_p0141b13║識？寂云：只為同在一處。僧云：恁麼即不分也。寂云：眉
X77n1522_p0141b14║且不是目。僧云：如何是目？寂云：端的。僧云：如何是眉？
X77n1522_p0141b15║寂云：曹山却疑。僧云：和尚為什麼却疑？寂云：若不疑，
X77n1522_p0141b16║即端的去也。問：承教有言：大海不宿死屍。如何是海？
X77n1522_p0141b17║寂云：包含萬有。曰：為什麼不宿死屍？寂云：絕氣者不
X77n1522_p0141b18║著。曰：既是包含萬有，為什麼絕氣者不著？寂云：萬有
X77n1522_p0141b19║非其功，絕氣有其德。曰：向上還有事也無？寂云：道有
X77n1522_p0141b20║道無即得，爭柰龍王按劒何？訓應之暇，又出君臣五
X77n1522_p0141b21║位之說，以詮其妙。復著對寒山子詩行世，文辭雅麗
X77n1522_p0141b22║可觀。尋示疾終，壽六十二，臘三十七。弟子樹塔以窆，
X77n1522_p0141b23║南嶽玄泰追撰塔銘。
X77n1522_p0141b24║梁存壽石霜弟子也，住蒲坂。方冀王友謙作鎮此邦，
X77n1522_p0141c01║尤禮下之，數迎入府論道，每為之前席，供施便蕃，且
X77n1522_p0141c02║請為菩薩戒師。所居棲巖山，玄侶駢擁，誠無媿於枯
X77n1522_p0141c03║木眾也。卒年九十三。停龕一月，髭髮再生，因復鬀除，
X77n1522_p0141c04║然後入塔。
X77n1522_p0141c05║梁師彥閩越許氏子。既受巗頭奯禪師心印，初若杜
X77n1522_p0141c06║默，後為所知，勉之利物，乃允眾請，居台之瑞巖院。其
X77n1522_p0141c07║治人治己，嚴整有法度，故江表之言叢席者推焉。且
X77n1522_p0141c08║機辨峻捷，鏡清、道怤甞致問，輒挫。一日，有三梵僧至，
X77n1522_p0141c09║彥問曰：何時離天竺？曰：朝時。曰：得無勞乎？曰：為法忘
X77n1522_p0141c10║勞。彥召維那，俾入堂上座安置。明日求之，不復見。吳
X77n1522_p0141c11║越錢氏屢聘，僅一至，即苦辭去。或謂有自滿倉，蓋不
X77n1522_p0141c12║待耕獲而眾常給也。忽遇一村媼，語之曰：汝疾歸，救
X77n1522_p0141c13║取千百物命。媼即到家，其兒婦方挈竹器拾田螺，媼
X77n1522_p0141c14║遽放之水云。又檀越數家同日請齋，而彥一時應赴，
X77n1522_p0141c15║則其分化可知。及卒，方闍維，巨蛇緣木杪投身，火聚
X77n1522_p0141c16║與俱化。噫，異矣！薪盡，舍利飛散草木上，精瑩絕世。
X77n1522_p0141c17║梁居遁姓郭氏，臨川南城人。年十四，出家於廬陵滿
X77n1522_p0141c18║田寺，旋詣嵩山受具。因入翠微禪會不契，德山又不
X77n1522_p0141c19║契，遂止於洞山。一日，問：如何是祖師西來意？洞曰：待
X77n1522_p0141c20║洞水逆流，即向汝道。從此始寤，碌碌眾底八年。楚王
X77n1522_p0141c21║馬氏承其譽而敬慕之，請居龍牙山妙濟院，負錫而
X77n1522_p0141c22║至者常半千。示眾云：夫參學人，須透過佛祖始得。所
X77n1522_p0141c23║以古德道：佛教祖教，是生冤家。方有共語分。若透佛
X77n1522_p0141c24║祖不過，即被佛祖謾去也。時有僧問：佛祖還有謾人
X77n1522_p0142a01║心也無？遁云：汝道江湖還有礙人之心麼？僧無語。遁
X77n1522_p0142a02║云：江湖雖無礙人之心，為時人過不得，江湖成礙人
X77n1522_p0142a03║去，不得道江湖不礙人；佛祖雖無謾人之心，為時人
X77n1522_p0142a04║透不得，佛祖成謾人去，不得道佛祖不謾人。若透得
X77n1522_p0142a05║佛祖過，此人却過於佛祖，始是體得佛祖意，方與向
X77n1522_p0142a06║上古人不別；如未透得，學佛學祖，萬劫無有得時。僧
X77n1522_p0142a07║因問：如何得不被佛祖謾去？遁云：即須自悟去。遁在
X77n1522_p0142a08║翠微時問：如何是祖師意？微云：與我將禪板來。遁遂
X77n1522_p0142a09║過禪板，微接得便打，遁云：打即任打，要且無祖師意。
X77n1522_p0142a10║又問臨濟，濟云：與我將蒲團來。遁遂過蒲團，濟接得
X77n1522_p0142a11║便打，遁云：打即任打，要且無祖師意。貞明初，奏賜紫
X77n1522_p0142a12║伽梨，號證空。龍德三年癸未九月十三日，終于所居
X77n1522_p0142a13║院。
X77n1522_p0142a14║唐休靜不知何許人。參洞山，得記別靜於樂普作維
X77n1522_p0142a15║那時白椎，普請云：上間搬柴，下間鋤地。於是第一座
X77n1522_p0142a16║問云：聖僧聻？靜云：當堂不正坐，誰赴兩頭機？靜問洞
X77n1522_p0142a17║山云：未見理路者，爭免得情識去？洞云：汝還見理路
X77n1522_p0142a18║也無？靜云：見無理路。洞云：什麼處得情識來？靜云：正
X77n1522_p0142a19║是學人問處。洞云：汝須向萬里無寸草處立始得。靜
X77n1522_p0142a20║云：無寸草處還許立也無？洞云：直須恁麼去。靜後遊
X77n1522_p0142a21║河朔，於平陽示寂，茶毗獲舍利，建四塔以葬：一、晉州；
X77n1522_p0142a22║二、房州；三、終南山逍遙園；四、終南山華嚴寺。諡寶智，
X77n1522_p0142a23║塔號無為。
X77n1522_p0142a24║唐惟勁福州長溪人。操行精苦，奉養尤儉素，人以頭
X77n1522_p0142b01║陀稱之。登雪峯，即領指無底滯。乾化中，住嶽之慈報
X77n1522_p0142b02║寺。一日，詣三生藏，見燈鏡光影涉入，歎曰：先達聖人
X77n1522_p0142b03║具不思議智慧方便，而使華嚴法界主伴互融之指
X77n1522_p0142b04║昭示目前，又豈區區世間小巧所能為哉！後有於道
X77n1522_p0142b05║觀中設此器者，勁作頌五章非之。續寶林傳、南嶽高
X77n1522_p0142b06║僧傳皆勁筆。開平中，楚王馬氏奏賜紫衣，號寶聞大
X77n1522_p0142b07║師云。
X77n1522_p0142b08║唐棲隱字巨徵，姓徐氏。佩觽之歲，辭父母入道。具戒
X77n1522_p0142b09║已還，勤於習律，後得心要於歸宗。然風雅之情，出於
X77n1522_p0142b10║天性。廣明中，避巢𭁵於廬山，花朝月夕，未甞不見之
X77n1522_p0142b11║吟詠。其嘉聯妙句，往往膾灸湖海齒頰。與貫休、處默、
X77n1522_p0142b12║脩睦、遊若、沈顏、曹松、張凝、陳昌符，又其次也。及寇平，
X77n1522_p0142b13║放曠荊楚，每陟祝融，為留戀不能去。光化三年，南抵
X77n1522_p0142b14║番禺，受知放太尉徐彥若。同光二年，邂逅鉅鹿魏仲
X77n1522_p0142b15║甫於洪井，遂締文字交。天成中卒。詩之精粹者計百
X77n1522_p0142b16║餘首，號桂峯集，而丐序於仲甫，弟子應之寔記綱焉。
X77n1522_p0142b17║唐慧稜杭州海鹽孫氏子，初娩，胞純紫色，兒肩腋間
X77n1522_p0142b18║若服伽梨狀。逮成童，益俊朗，遂出家於蘇之通玄寺。
X77n1522_p0142b19║纔登戒品，即事南詢。至雪峯，問云：從上諸聖傳授一
X77n1522_p0142b20║路，請師指示。峯默然。稜禮拜而退，峯笑頷之。一日，峯
X77n1522_p0142b21║謂稜曰：我尋常向諸人道：南山有一條鼈鼻蛇，汝等
X77n1522_p0142b22║出入好看。汝作麼生會？稜曰：今日堂中大有人喪身
X77n1522_p0142b23║失命。稜入方丈參，峯云：是什麼？稜云：今日天晴好普
X77n1522_p0142b24║請，叩激之機無所疑滯。因述頌曰：萬象之中獨露身，
X77n1522_p0142c01║為人自旨乃方親。昔時謾向途中覓，今日看來火裏
X77n1522_p0142c02║氷。天祐三年，受泉州刺史王延彬以昭慶院詣師居
X77n1522_p0142c03║之，群納雲委。後又居長樂府之長慶院。出世二十餘
X77n1522_p0142c04║年，眾常不減一千五百。蓋其資性能容忍而慎許可，
X77n1522_p0142c05║故受其益者無筭云。長興三年壬辰五月十七日卒，
X77n1522_p0142c06║壽七十九，臘六十。
X77n1522_p0142c07║唐桂琛生常山之李氏。童時即篤志離俗，親戚鄉黨
X77n1522_p0142c08║皆莫之從。年且弱冠，乃獲為郡之萬壽寺無相大師
X77n1522_p0142c09║弟子。既登戒品，方學毗尼，歎曰：此豈足以臻觀脫哉！
X77n1522_p0142c10║於是南謁雲居雪峯，抵玄沙。沙問云：三界惟心，汝作
X77n1522_p0142c11║麼生會？琛指椅子云：和尚喚這个作什麼？沙曰：椅子。
X77n1522_p0142c12║琛云：和尚不會。沙曰：我喚作竹木，汝喚作什麼？琛云：
X77n1522_p0142c13║桂琛亦喚作竹木。沙云：盡大地覓一个會佛法底人
X77n1522_p0142c14║不可得。自是玄沙每誘迪學者出諸三昧，皆命琛為
X77n1522_p0142c15║助發。於是漳牧王公建地藏精舍，而請駐錫焉。久之，
X77n1522_p0142c16║徙居羅漢院。上堂：宗門玄妙，為當只恁麼，更別有奇
X77n1522_p0142c17║特？若別有奇特，汝且舉看；若無，不可只將三个字便
X77n1522_p0142c18║當卻也。三个字，謂宗、教、乘而已。爾若道著宗乘，便是
X77n1522_p0142c19║宗乘；若道著教乘，便是教乘。禪德！佛法元來由爾口
X77n1522_p0142c20║裡安立名字，爾向這裏說圓、說頓、說實、說常。禪德！爾
X77n1522_p0142c21║把什麼作圓、作頓、作實、作常？傍家行脚，理須甄別，莫
X77n1522_p0142c22║相理沒。珍重！問：如何是羅漢家風？答：不向爾道。問：因
X77n1522_p0142c23║甚麼不向學人道？答：是我家風。問：如何是沙門正命
X77n1522_p0142c24║食？答：喫得麼？曰：欲喫此食，作何方便？答：塞却汝口。問：
X77n1522_p0143a01║如何是十方眼？答：時上眉毛。天成三年戊子秋，示疾
X77n1522_p0143a02║數日，安坐而終，壽六十二，臘四十。茶毗於城西院之
X77n1522_p0143a03║東岡，建塔葬舍利於院之西，則清泰二年十二月望
X77n1522_p0143a04║日也。琛無恙時，鼓山神晏尤見重于王氏，以他事脅
X77n1522_p0143a05║令捨玄沙嗣雪峯，琛終不變。
X77n1522_p0143a06║唐如敏閩人也。始得心法於安禪師，及劉氏據番禺，
X77n1522_p0143a07║每迎入府供養，有所詢訪，謂之乞願。敏亦無所顧忌，
X77n1522_p0143a08║輙隨事占對，後皆奇中，因署號知聖大師。所居靈樹
X77n1522_p0143a09║院，巗谷尤深窅，丈室燕坐，悉屏絕童僕，獨一淨人侍
X77n1522_p0143a10║側，呼之為所由。一日登山，遽麾使去，淨人因蔽草中
X77n1522_p0143a11║窺之，見敏沒入地，久之乃復出。淨人竟前問所往，徐
X77n1522_p0143a12║曰：吾與山王有故，邀吾閑談耳。且戒之曰：所由勿泄
X77n1522_p0143a13║吾跡於外。有僧問云：如何是佛法至理？敏展兩手。云：
X77n1522_p0143a14║如何是和尚家風？敏云：千年田，八百主。云：學人不會。
X77n1522_p0143a15║敏云：即當屋舍沒人脩。問云：如何是西來意？敏云：童
X77n1522_p0143a16║子莫傜兒。云：乞師指示。敏云：汝從虔州來。問云：是什
X77n1522_p0143a17║麼得恁麼難會？敏云：火官頭上風車子。有尼送瓷鉢，
X77n1522_p0143a18║敏托起云：者个出在什麼處？尼云：定州。敏檏破，尼罔
X77n1522_p0143a19║措。或問：和尚年多少？敏云：今日生，明日死。又問：和尚
X77n1522_p0143a20║生緣何處？敏云：日出東，月落西。廣主將興兵，欲訣臧
X77n1522_p0143a21║否於敏。敏知之，乃封一圅子付知事云：王來則出此
X77n1522_p0143a22║開之。竟化去。及廣主至，怒知事曰：和尚疾時，何不見
X77n1522_p0143a23║報耶？對曰：和尚未甞有疾。於是出其圅，得一帖子於
X77n1522_p0143a24║內，書云：人天眼目，堂中上座。主因召第一座文偃開
X77n1522_p0143b01║堂說法，以紹其化，兵亦遂寢。且塔其全身於山中，葬
X77n1522_p0143b02║費皆出王府。
X77n1522_p0143b03║唐道怤姓陳氏，永嘉人。幼惡鯹血，親戚強啖之，輒嘔
X77n1522_p0143b04║噦不已，因求出家於郡之開元寺。既受具，即徧參請。
X77n1522_p0143b05║入楚，抵臨川，尤於曹山寂公微詰，不小挫。入閩，遂服
X77n1522_p0143b06║膺雪峯。一日，峯問：什麼處人？怤答：溫州。峯云：恁麼是
X77n1522_p0143b07║一宿覺鄉人也。怤云：只如一宿覺是什麼處人？峯云：
X77n1522_p0143b08║好喫捧，且放過。怤問峯云：古德以心傳心，心如何傳？
X77n1522_p0143b09║峯良久，怤禮謝。峯云：更問我一轉語好。怤云：就和尚
X77n1522_p0143b10║請取問頭。峯休去。其機鋒峻捷，時叢林稱小怤布納。
X77n1522_p0143b11║蓋太原有與同名者，年臘稍高，云：出世，居越之鏡清
X77n1522_p0143b12║院。上堂：如今事不得已，向汝道箇著實親切處。到汝
X77n1522_p0143b13║分上，因何特地生疎？只為汝拋家日久，流浪年深，一
X77n1522_p0143b14║向緣塵致見如此，所以喚作背覺合塵，亦名捨父逃
X77n1522_p0143b15║逝。今勸兄弟未歇歇去好，未徹徹去好。大丈夫兒得
X77n1522_p0143b16║恁麼無氣槩，還惆快麼？終日茫茫地，何不且覓取个
X77n1522_p0143b17║管帶路好？時有僧問：如何是管帶路？怤噓噓云：要棒
X77n1522_p0143b18║喫麼？僧云：恁麼即學人罪過也。怤云：幾被汝打破。蔡
X77n1522_p0143b19║州尤與皮公光業相往來。公，日休子也。辭章宏贍，議
X77n1522_p0143b20║論該博，篤志禪學。甞謂人曰：鏡清深造遠詣，莫臻其
X77n1522_p0143b21║極。吳越錢氏欽慕之，命居天龍寺。及建龍𠕋寺，請為
X77n1522_p0143b22║第一世。天福元年丁酉八月示滅，壽七十四。茶毗于
X77n1522_p0143b23║大慈山塢，塔舍利於龍姥山前。僧主彚征著塔銘。
X77n1522_p0143b24║晉善靜長安金城王氏子。父朗，唐威州刺史。母李氏，
X77n1522_p0143c01║夢佛像金色晃耀，因而有娠。及生，岐嶷。稍長，讀書能
X77n1522_p0143c02║文辭，為神策軍掌書奏，中尉器重之。年纔二十又七，
X77n1522_p0143c03║詣終南山豐德寺，禮廣度禪師，去飾受具，而家人莫
X77n1522_p0143c04║之知也。天復中，南謁樂普，器之，容入室，仍典園務。有
X77n1522_p0143c05║僧辭樂普，普問云：四面是山，闍梨向什麼處去？其僧
X77n1522_p0143c06║不能答，苦求靜代答。靜云：竹密不妨流水過，山高那
X77n1522_p0143c07║礙野雲飛。且囑其僧曰：如和尚問，慎不可道是某甲
X77n1522_p0143c08║語也。後僧既以此語答樂普，普詰之曰：此非汝語，果
X77n1522_p0143c09║誰語邪？僧具以靜對。至晚，樂普上堂云：園中有五百
X77n1522_p0143c10║人善知識，汝等勿輕視也。尋辭樂普，北還故山，結廬
X77n1522_p0143c11║而止。復遊峩眉、興元，連師王公禮重。旋歸鄉里，住永
X77n1522_p0143c12║安禪院。僧問云：知有底人道不得時如何？答：知者个
X77n1522_p0143c13║什麼？云：不可無也。答：恁麼只合道得。云：道即不無，爭
X77n1522_p0143c14║柰語偏？答：水凍魚難躍，山寒花發遲。問云：牛頭未見
X77n1522_p0143c15║四祖時如何？答：異境靈松，覩者皆羨。云：見後如何？答：
X77n1522_p0143c16║葉落已枝摧，風來不得韻。開運丙午冬，鳴虔稚集僧
X77n1522_p0143c17║囑累，歸方丈，東向右脇而化，壽八十九，僧臘六十。明
X77n1522_p0143c18║年正月八日，茶毗於城南，得舍利數千粒。漢乾祐三
X77n1522_p0143c19║年庚戌八月八日，塔於長安義陽鄉。靜平居多異，洗
X77n1522_p0143c20║沐往往舍利殞墜，必自收閟，不以示人，且戒弟子勿
X77n1522_p0143c21║外傳。甞禪寂，群鶴馴狎庭際，若聽法狀。靜恐有見者，
X77n1522_p0143c22║每使人驅去之。
X77n1522_p0143c23║晉師會姓巨氏，漢荊州刺史武之後。祖北徙，遂為薊
X77n1522_p0143c24║門人。考知古，母趙氏。會幼從鄉里之溫泉院道丕出
X77n1522_p0144a01║家，年滿，受具於金臺寶剎寺壇。梁開平中，北遊河朔，
X77n1522_p0144a02║南走江淮，迄未有所得也。抵漢南，遇觀音院巖俊，問
X77n1522_p0144a03║會曰：子聞投子山大同禪師否？曰：聞。曰：甞往見否？曰：
X77n1522_p0144a04║未之見也。曰：宜亟往，毋緩也。於是會以為然。既見，語
X77n1522_p0144a05║果契。乾化二年，特過俊公，謝曰：微子，吾幾空度此生。
X77n1522_p0144a06║時俊公居汴，因亦留會佐法席。四年秋，寶積坊羅漢
X77n1522_p0144a07║院住持志脩願舉會自代，會讓不可，且顧其院隘陋，
X77n1522_p0144a08║莫足容眾。俄檀越尚書左丞吳藹、兵部侍郎張衮共
X77n1522_p0144a09║疏請額於朝，詔賜額天壽，自爾翕然興起矣。天福七
X77n1522_p0144a10║年，詔賜紫衣。開運初，賜號法相。如是歷三十五載，飯
X77n1522_p0144a11║僧滿二百餘萬，其所得所用無小差互，其操守廉潔
X77n1522_p0144a12║槩可見。三年七月二十六日，囑累門人，泊然而化，壽
X77n1522_p0144a13║六十七，臘四十八。闍維，收舍利起塔於東郊汴陽鄉，
X77n1522_p0144a14║刑部侍郎邊歸讜文其碑。
X77n1522_p0144a15║晉全付吳之崐山人。父𢹂，以賈於豫章，年幼，爾乃悅
X77n1522_p0144a16║禪寂之業，懇從父祈出家，父怒不應。已而察父色稍
X77n1522_p0144a17║霽，又祈焉，如是至三四不已，父謾諾之。因即辭去，走
X77n1522_p0144a18║江夏清平大師所。清平問曰：爾來何求？曰：志求法也。
X77n1522_p0144a19║清平憐其幼而敏慧，納之，付事清平尤謹。未幾，為落
X77n1522_p0144a20║䰂登具，間謂人曰：吾聞學無常師，吾非匏瓜，豈繫於
X77n1522_p0144a21║此哉？遂抵宜春仰山之南塔涌，公執役左右且屢載。
X77n1522_p0144a22║遊廬陵，安福縣宰楊公建應國禪院，邀之。及楊宰罷
X77n1522_p0144a23║任去，徙鴿湖山之清化院。僧有同里者，謂之曰：父母
X77n1522_p0144a24║之邦，寧無意乎？明日，棄鴿湖而東，謁吳越錢氏文穆
X77n1522_p0144b01║王於錢唐，衣衾盋器，施予有加。既剏院雲峯山，仍名
X77n1522_p0144b02║清化，而俾居焉，參扣者臻萃。僧問：如何是佛法大意？
X77n1522_p0144b03║付曰：華表柱頭飛木鶴。問：路逢達道人，不將語默對。
X77n1522_p0144b04║未審將什麼對？付云：眼裏瞳人吹呌子。問：亡僧遷化
X77n1522_p0144b05║向什麼處去？答：長江無間斷，聚沫任風飄。問：還受祭
X77n1522_p0144b06║祀也無？答：祭祀即不無。問：如何祭祀？答：漁歌舉櫂，谷
X77n1522_p0144b07║裏聞聲。忠獻奏賜紫伽梨，以付累讓，改納衣，尋號純
X77n1522_p0144b08║一大師。開運四年丁未秋七月，示微疾，謂其徒曰：生
X77n1522_p0144b09║也法起，沒也法滅，起滅非言論所及也。竟坐逝。隨有
X77n1522_p0144b10║大風疾雨，發屋㧞木，壽六十六，臘四十五，窆於所居
X77n1522_p0144b11║山之北塢。沙門彚征銘。
X77n1522_p0144b12║晉靈照高麗人。入中國，得心法於雪峯，不憚寒暑，服
X77n1522_p0144b13║勤眾務，叢林畏敬之，稱照布納。始住婺之齊雲山，次
X77n1522_p0144b14║遷越之鏡清院，又遷杭之報慈寺。照在齊雲時，上堂
X77n1522_p0144b15║良久，忽舉手視其眾曰：乞取些子，乞取些子。僧問：靈
X77n1522_p0144b16║山會上，法法相傳，未審齊雲將何分付？答：不可為汝
X77n1522_p0144b17║荒却齊雲也。在鏡清時，僧問：向上一路，千聖不傳，未
X77n1522_p0144b18║審什麼人傳得？答：千聖也疑我。問：莫便是傳否？答：晉
X77n1522_p0144b19║帝斬嵆康。在報慈時，僧問：菩提樹下度眾生，如何是
X77n1522_p0144b20║菩提樹？答：大似苦練樹。問：為什麼似苦練樹？答：素非
X77n1522_p0144b21║良馬，何勞鞭影。後吳越忠獻王迎金華傅翕大士靈
X77n1522_p0144b22║骨道具於元帥府供養，仍造龍華寺，樹塔以寘之，命
X77n1522_p0144b23║付住持，終遷塔大慈山。
X77n1522_p0144b24║晉智朗單州城武黃氏子。母劉，甞夢沙門數人圓坐
X77n1522_p0144c01║為說法，及寤，聲猶歷然在耳，遂妊朗。生而簡潔淳靜，
X77n1522_p0144c02║弗嗜華靡。蚤歲依曹州扈通院，行滿鬀染，即習四分、
X77n1522_p0144c03║淨名經律，粗得其緒。歎曰：謂之出俗而顧有所滯，豈
X77n1522_p0144c04║予志哉！因擁盋南邁，至衡陽，閱藏於嶽之般若寺。抵
X77n1522_p0144c05║洞山，登雪峯，佛乘祖印與此心合，然後歸。開導鄉里
X77n1522_p0144c06║四十餘年。開運之季丁未十一月二十三日卒，春秋
X77n1522_p0144c07║七十七，法臘五十三。火葬，收舍利起塔。大名府少尹
X77n1522_p0144c08║李鉉文其碑。
X77n1522_p0144c09║漢行脩出泉州陳氏，少依北巖院課習經律，年十三
X77n1522_p0144c10║乃落髮，往受具於長樂府戒壇。年十八即造雪峯，從
X77n1522_p0144c11║存禪師扣激心法，隨眾請益，未有趨向。方將辭存遊
X77n1522_p0144c12║兩浙，存指其耳曰：輪郭幸長，垂璫猶短，吾為汝伸之，
X77n1522_p0144c13║異日庶幾使人睹相發心。於是為舉手拽之者三，即
X77n1522_p0144c14║過肩。後唐天成二年抵錢唐，傾城瞻禮，檀施填委，因
X77n1522_p0144c15║卜西關高峯下考室以居，俄成大院。然脩不事舉唱，
X77n1522_p0144c16║但終日危坐如木偶，或問宗門事，但一笑而已。出則
X77n1522_p0144c17║士女譁逐，戲牽耳於頥下交結之，時號長耳相和尚。
X77n1522_p0144c18║乾祐三年十一月示疾，明年三月中夜坐終，檀越門
X77n1522_p0144c19║人以髹枲為永久計。久之，復見夢於刺史陳榮曰：吾
X77n1522_p0144c20║牀坐未完。且而視之，則牀坐果不髹枲，趣命工
X77n1522_p0144c21║周文益姓魯氏，餘杭人。七齡即獲依新定智通院全
X77n1522_p0144c22║偉禪師削染。甫弱冠，從希覺律師登具於越之開元
X77n1522_p0144c23║寺。既而覺師又以毗尼之道盛化於鄮峯之育王寺，
X77n1522_p0144c24║益仍聽稟焉。未幾南遊，止長慶法會。俄偕友出湖湘，
X77n1522_p0145a01║過漳浦，遇羅漢琛公於地藏寺。琛公問云：上座何往？
X77n1522_p0145a02║答：行脚去。云：行脚事作麼生？答：不知。云：不知最親切。
X77n1522_p0145a03║益有省，遂求咨決於琛焉。後至臨川州，收請以崇壽
X77n1522_p0145a04║院出世。茶筵罷，四眾圍繞陞座，益謂眾云：諸人既盡
X77n1522_p0145a05║在此，山僧不可無語，聊為舉古人一則現成公案去
X77n1522_p0145a06║也。珍重！便下座。時有僧於座下出禮拜，益云：好問著。
X77n1522_p0145a07║僧方欲伸問次，益云：長老未開堂，不答話。有子方上
X77n1522_p0145a08║座自長慶來，益舉稜和尚偈問云：作麼生是萬象之
X77n1522_p0145a09║中獨露身？子方舉起拂子，益云：恁麼會又爭得？進云：
X77n1522_p0145a10║和尚尊意如何？益云：喚什麼作萬象？進云：古人不撥
X77n1522_p0145a11║萬象。益云：萬象之中獨露身，說什麼撥不撥？子方悟，
X77n1522_p0145a12║述偈投誠。江南國主承益教戒，迎住報恩禪院，署淨
X77n1522_p0145a13║慧號。上堂：古人道：我立地待汝構去。山僧今日坐地
X77n1522_p0145a14║待汝構去，還有道理也無？那个親？那个疎？試裁斷看。
X77n1522_p0145a15║住清涼，上堂：出家人但隨時及節便得，寒即寒，熱即
X77n1522_p0145a16║熱。欲知佛性義，當觀時節因緣。不見石頭和尚因看
X77n1522_p0145a17║肇論便解道：竺土大僊心，東西密相付。參同契語豈
X77n1522_p0145a18║不是會萬物為己麼？上座若能會萬物為己去，盡大
X77n1522_p0145a19║地無一法可見。後頭道：光陰莫虗度。是古人恐爾移
X77n1522_p0145a20║時失節，苦口叮嚀如此。珍重！顯德五年戊午秋七月
X77n1522_p0145a21║十七日示疾，閏月五日剃澡畢，集眾告別，跏坐而逝。
X77n1522_p0145a22║壽七十四，臘五十五。諡大法眼，塔全身於江寧縣丹
X77n1522_p0145a23║陽鄉，名無相。後主為文勒頌德，韓熙載銘。
X77n1522_p0145a24║周慧明錢唐蔣氏子。夙探三學，逮徧參，得清涼益公
X77n1522_p0145b01║指訣於臨川，遂歸隱天台之白沙，以究所寤。入玄侶
X77n1522_p0145b02║之扣激者，皆摧折莫敢近傍，因以為魔說，而謗詈四
X77n1522_p0145b03║起。漢乾祐中出山，時鄞之翠巖參公率諸禪德就僧
X77n1522_p0145b04║主思憲院勘辨之明，酬對皆契宗旨。未幾，吳越錢氏
X77n1522_p0145b05║造大報恩寺，以住持迎之，署號圓通普照禪師，玄沙
X77n1522_p0145b06║之道賴以振。顯德中示寂，時方大暑，眾欲即葬之，弟
X77n1522_p0145b07║子永安曰：我知師請，必無葬而闍維焉。獲舍利五色。
X77n1522_p0145b08║周行因鴈門人。參方得法於襄陽之鹿門山，尋遊匡
X77n1522_p0145b09║廬。南唐元宗承其名，請出世棲賢寺。未期月，遁居佛
X77n1522_p0145b10║千巖。巖峻峭不易陟，有石室深邃可禪燕，下瞰錦綉
X77n1522_p0145b11║谷尤幽勝。因無弟子給侍，賴鄰僧時往來所須，曾莫
X77n1522_p0145b12║之缺乏。居常有異鹿一，遇夜闌則臥石簷下；錦囊鳥
X77n1522_p0145b13║一，棲石壁間。元宗三徵之，終不起。一日小疾，謂其人
X77n1522_p0145b14║曰：捲上簾，我去！我去！方捲簾，即下床行三數步，屹立
X77n1522_p0145b15║而化，春秋七十許矣。闍維，收餘骨塔之巗背，元宗使
X77n1522_p0145b16║工寫其真以供養。
X77n1522_p0145b17║宋彥求生縉雲之葉氏。梁貞明中，落髮受具戒，即習
X77n1522_p0145b18║毗尼於景霄律主，而獲其精粹。尋棄去，遊閩中，從長
X77n1522_p0145b19║慶禪師咨問心要，乃回浙赴請，居丹丘之六通院。久
X77n1522_p0145b20║之，吳越錢氏聞其名，以功臣院迎之。後聚徒於州治
X77n1522_p0145b21║之龍華寺，求澹無嗜好，專以利物濟眾為己任，所得
X77n1522_p0145b22║檀信悉委之。常住門無扄鐍，房無筐篋，尼眾禮謁輒
X77n1522_p0145b23║斥去。遇度戒，四遠屯擁，日食累千僧，未甞告匱。宋建
X77n1522_p0145b24║隆終於所住。
X77n1522_p0145c01║宋道潛蒲津武氏子。美容姿，軀幹頎碩，匈有七黑子，
X77n1522_p0145c02║若魁斗。幼依中條山棲巗大通院真寂禪師薙染。既
X77n1522_p0145c03║明戒檢，入鴈門五臺山，覩文殊大士，自爾徧歷禪會。
X77n1522_p0145c04║及見臨川崇壽益禪師，頓了心地。閱藏典於衢之古
X77n1522_p0145c05║剎，而文殊復現妙相於宴坐中。及詣鄞，禮育王塔，見
X77n1522_p0145c06║舍利紅色，行懸鐘外，潛悲喜交集。於是光文大師彚
X77n1522_p0145c07║征請於山齋，行普賢懺法三七日，感徧吉降瑞。其所
X77n1522_p0145c08║御象鼻枕道場所，吳越王錢氏迎之入府，授菩薩戒，
X77n1522_p0145c09║造大伽藍慧日永明以居之，仍寵以慈化定慧禪師
X77n1522_p0145c10║之號，月別給俸，示優禮也。建隆二秊辛酉九月十八
X77n1522_p0145c11║日，示疾而終。將入棺，白光晝發。十月，茶毗於龍井，收
X77n1522_p0145c12║舍利無算。有屠者自以罪惡不可懺悔，展襟向火聚，
X77n1522_p0145c13║請求不得，則死於火，斯須獲七粒。開寶庚午，天台韶
X77n1522_p0145c14║國師建塔以葬。癸酉，塔頂時起白光。其機緣語句，具
X77n1522_p0145c15║載傳燈錄。
X77n1522_p0145c16║宋從彥姓米氏，薊門人。年十五，辭父母，出家於并州
X77n1522_p0145c17║之慧覺寺。既受具，歷遊教苑，乃歎曰：文字之學，徒足
X77n1522_p0145c18║勞神，又豈可以解粘去縛哉！遂杖策南詢，見遁公於
X77n1522_p0145c19║龍牙山中，為決所疑。唐清泰間，中州寧謐，彥北還，駐
X77n1522_p0145c20║錫嵩少。頃之，檀信響趨，明徒影附，堂殿壇場，由以落
X77n1522_p0145c21║成。歷晉、漢、周三朝，寵令備至。開寶二秊八月三日，示
X77n1522_p0145c22║疾而終。
X77n1522_p0145c23║宋紹巗雍州劉氏子。母張氏，感異夢娠巗，生七年出
X77n1522_p0145c24║家，從高安禪師薙落，年十八進具。自爾遊歷諸方，而
X77n1522_p0146a01║天台、四明之勝，尤所研玩。既與德韶禪師共決凝滯
X77n1522_p0146a02║於臨川之益公，遂閣錫錢唐西湖上真身寶塔寺，課
X77n1522_p0146a03║誦法華妙經，無怠晝夜。俄蓮華開庭宇間，人以為精
X77n1522_p0146a04║誠所感云。建隆二年，誓効藥王焚身供養，吳越錢氏
X77n1522_p0146a05║篤敬之，固留乃止。又甞趨曹娥江自溺，以飽鱗互會，
X77n1522_p0146a06║漁者拯之以出，卒無恙。固徙越之法華山，復召居杭
X77n1522_p0146a07║之上方淨院。開寶四年七月，忽作偈累篇示門人曰：
X77n1522_p0146a08║吾平生誦經滿二萬部，所願以生安養也，今其可矣。
X77n1522_p0146a09║竟坐逝，壽七十三，臘五十五。喪費悉給王府，茶毗獲
X77n1522_p0146a10║舍利，圅寘之影堂中，垂不朽。
X77n1522_p0146a11║宋德韶縉雲陳氏子。幼年出家受具，同光中尋訪知
X77n1522_p0146a12║識。初發心於投子，次謁龍牙遁和尚，問云：雄雄之尊，
X77n1522_p0146a13║為什麼近之不得？牙云：如火與火。問：忽遇水來又作
X77n1522_p0146a14║麼生？答：汝不會我語。又天不蓋、地不載時如何？答：合
X77n1522_p0146a15║如是。韶不喻，請益。牙謂韶曰：汝向後自會去。問疎山：
X77n1522_p0146a16║百匝千重是何人境界？疎云：左搓芒繩縛鬼子。進云：
X77n1522_p0146a17║不落古今，請師說。疎云：不說。進云：為什麼不說？踈云：
X77n1522_p0146a18║个中不辨有無。進云：師今善說。踈大駭。如是歷參五
X77n1522_p0146a19║十四善知識，然韶亦倦於參請矣。後至臨川，但隨眾
X77n1522_p0146a20║耳。一日，有僧問淨慧：如何是曹源一滴水？慧曰：是曹
X77n1522_p0146a21║源一滴水。其僧惘然，韶則豁爾開悟於側，遂以所見
X77n1522_p0146a22║似慧。慧云：汝向後當為國王師，祖道光大，吾不如也。
X77n1522_p0146a23║遊天台，州牧錢俶以國王子嚮韶之名延請問道，韶
X77n1522_p0146a24║知其他日必貴，因以佛法囑累焉。漢乾祐元年戊申，
X77n1522_p0146b01║俶果嗣國位為忠懿王，即遣使迎致，申弟子之禮，擇
X77n1522_p0146b02║形勝地為作道場，而般若其一也。開堂說法凡十二
X77n1522_p0146b03║會，語多不錄，得其旨者徧天下，且智者顗公之傳鈔
X77n1522_p0146b04║疏為多。自唐季以五代之乱，放失海外新羅諸國，至
X77n1522_p0146b05║是而忠懿以書幣求於高句麗，使一家教觀全璧而
X77n1522_p0146b06║還者，韶之力也，故世以韶為智者後身云。開寶四年
X77n1522_p0146b07║辛未，華頂西峯忽摧，聲震遐邇，韶曰：吾寧久乎？明年
X77n1522_p0146b08║六月，大星隕於峯頂，林木變白，韶方示疾於蓮華峰，
X77n1522_p0146b09║眾參問如常時。二十八日，集弟子言別而逝，壽八十
X77n1522_p0146b10║二，臘六十三。
X77n1522_p0146b11║宋行滿萬州南浦人也。蚤年出蜀，閱潭湘禪會，掛錫
X77n1522_p0146b12║石霜最久。諸公既示滅，乃抵豫章，卒得指於大寂室
X77n1522_p0146b13║中。尋遊天台，覧勝跡，因掌茗事於華頂峯下之智者
X77n1522_p0146b14║院。平生怡懌，或與之共住幾十年，未甞覩其有慍色。
X77n1522_p0146b15║夜就土榻，解衣餧蚤蝨。晨坐房內外，則鉅松之上寄
X77n1522_p0146b16║生小樹，低枝若為滿作禮，識者以為異。食量差少，四
X77n1522_p0146b17║十年間維至昵，略不見其便溺。開寶初，忽謂其友曰：
X77n1522_p0146b18║我將行矣，當為我誦文殊名相助。其友從之，乃坐逝，
X77n1522_p0146b19║春秋可八十餘。有唱道偈頌行世。
X77n1522_p0146b20║宋延壽生錢塘王氏。錢氏有兩浙，壽以胥史督軍須，
X77n1522_p0146b21║然質直未甞妄語，日行坐誦法華不輟口。屬鄞之翠
X77n1522_p0146b22║巗參公盛化，壽棄妻子求剃染。既登戒，習定於天台
X77n1522_p0146b23║之天柱峯者九旬，有鳥類斥鷃，巢衣襵中。俄謁國師
X77n1522_p0146b24║韶公，決擇所見，徙居雪竇山。從忠懿王錢氏請，為眾
X77n1522_p0146c01║生行方等懺法，誦法華經計一萬三千餘部。著宗鏡、
X77n1522_p0146c02║萬善同歸等錄，營造塔像，不可殫紀。高麗國王遠聞
X77n1522_p0146c03║其譽，遣使致金縷織成袈裟、紫水精數珠、金澡罐等。
X77n1522_p0146c04║壽勤於訓迪，而接物利生，尤所究意。然自靈隱徙居
X77n1522_p0146c05║永明，舉唱之繁，斯錄一二。僧問：如何是永明妙旨？壽
X77n1522_p0146c06║云：更添香著。云：謝師指示。壽云：且喜勿交涉。因有偈
X77n1522_p0146c07║曰：欲識永明指，門前一湖水。日照光明生，風吹波浪
X77n1522_p0146c08║起。僧問：成佛作祖亦出不得，六道輪回亦出不得，未
X77n1522_p0146c09║審出個甚麼不得？壽云：出汝問處不得。僧問：如何是
X77n1522_p0146c10║大圓鏡？壽云：破沙盆。開寶八年，終於所住，春秋七十
X77n1522_p0146c11║二，臘三十七，葬於大慈山中。
X77n1522_p0146c12║宋緣德錢塘黃氏。父超，脩儒而工畵，傅周昉佛粉。本
X77n1522_p0146c13║受筆法於吳興李長史紹德出家。既受具，從天龍道
X77n1522_p0146c14║怤禪師得心要。徧參江西之雲居、廬阜。江南李氏召
X77n1522_p0146c15║入內道場，別構羅漢院安置。苦辭，令居廬山新院，仍
X77n1522_p0146c16║使有司列威儀奉引。德皆謝去，獨𢹂瓶負鉢而已。及
X77n1522_p0146c17║陞座，提唱殊可觀。國相宋齊丘師事焉。開寶中卒。
X77n1522_p0146c18║宋唔恩字脩巳，姑蘇常熟人，姓路。母張氏，甞夢梵僧
X77n1522_p0146c19║入其舍而娠，孩提中見沙門必迎拜。秊十三，聞誦彌
X77n1522_p0146c20║陀經，有所感寤，因求出家。親黨挽留之，不可獲，披落
X77n1522_p0146c21║於破山之興福寺。唐長興中，受具足戒，尋究南山律
X77n1522_p0146c22║部於崑山慧聚寺。晉天福初，從𢹂李皓端師聽習，駿
X77n1522_p0146c23║潁出流輩。漢開運間，依錢唐慈光院志因師，受天台
X77n1522_p0146c24║三觀六即之說，窮覈法華光明經、止觀論等義。已而
X77n1522_p0147a01║復述，有青藍氷水之譽。雍熙三年八月朔，中夜覩白
X77n1522_p0147a02║光自井出，明滅不恒。𮨇謂其徒曰：吾報盡矣。自是絕
X77n1522_p0147a03║粒禁語，專志念佛。夢祖師灌頂擁納，執金爐焚香，三
X77n1522_p0147a04║繞其室曰：吾來迎汝。及覺，猶聞香氣馥然。二十五日，
X77n1522_p0147a05║召弟子為說止觀大要，面西端坐而化。壽七十三，臘
X77n1522_p0147a06║五十五。闍維獲舍利，圓瑩無算。
X77n1522_p0147a07║宋義寂字常照，姓胡氏，溫之永嘉人。方在娠，母頓厭
X77n1522_p0147a08║葷血。及娩，蒙紫胞墮蓐，不呱泣。成童竟，辭俗為開元
X77n1522_p0147a09║寺息慈師，授法華經，朞月能暗誦，耆宿歎美之。既登
X77n1522_p0147a10║具戒，復往讀南山律於會稽，乃造天台，研究止觀。先
X77n1522_p0147a11║是智者遺文，遠則安史兵殘，近則會昌焚毀，零編斷
X77n1522_p0147a12║簡，教迹幾熄。寂甞於金華古藏中得淨名疏，因復有
X77n1522_p0147a13║意於鳩集，以全其舊。時通玄韶公以禪學為兩浙忠
X77n1522_p0147a14║懿王錢氏俶師，一日偶閱永嘉真覺集，有曰：同居四
X77n1522_p0147a15║住，此處為齊。忠懿問：此何等語？韶答以為教家語，吾
X77n1522_p0147a16║禪者不知也。且使召寂問其義。寂至，因得以前意請
X77n1522_p0147a17║於忠懿，而為遣使弊於海國，以致其書焉。天台一宗，
X77n1522_p0147a18║至于今賴之。太平興國五年，詔天下僧尼試經業，寂
X77n1522_p0147a19║引弟子自螺溪趨州治試，且先安置於州治之寺樓
X77n1522_p0147a20║上。樓迫大山，夜夢剎柱陷入地，獨心惡之。且雨甚，亟
X77n1522_p0147a21║遷處西偏，而山頺樓壓矣。海門靈石，昔智者冬居道
X77n1522_p0147a22║場也，地屬黃巗。眾請寂乘舟泛海，講金光明流水長
X77n1522_p0147a23║者品放生，以為常法，寺像為一新。上聞，詔遣高品衛
X77n1522_p0147a24║紹欽入山，重建壽昌寺，為所在官僚授菩薩戒。雍熙
X77n1522_p0147b01║初，又授戒於永安縣之光明寺。會尊像隳弛，偶於腹
X77n1522_p0147b02║中獲唐咸通六年沙門希皎所發願辭觀者，知於寂
X77n1522_p0147b03║有宿契。四年，赴臨海、縉雲、永嘉、東陽諸邑請。九月，至
X77n1522_p0147b04║自縉雲。十月，寢疾千寺之方丈。十一月四日，垂誡囑
X77n1522_p0147b05║後事，奄爾而化。壽六十九，臘五十。初，寂甞寓四明之
X77n1522_p0147b06║育王寺，夢登國清上方，有寶莊嚴幢座在焉，題曰文
X77n1522_p0147b07║殊臺。前限拒馬，不可入。俄而觀音菩薩手却拒馬，從
X77n1522_p0147b08║中出接，頓覺己與菩薩身合。自是勝氣日增，而進於
X77n1522_p0147b09║才辯矣。講法華、光明、淨名、梵網等經，止觀、金錍等論，
X77n1522_p0147b10║法界、還源等觀，玄義、禪源詮、永嘉集等各數徧。所著
X77n1522_p0147b11║止觀義例、法華十妙、不二門科節等各數卷。
X77n1522_p0147b12║宋永安姓翁氏，溫州永嘉人。少聞同郡彚征大師與
X77n1522_p0147b13║樂安孫郃相往來，因投之出家。然征性高伉，每事之
X77n1522_p0147b14║者，多以不合去，而安曲盡無所忤，儕類歎以為難。及
X77n1522_p0147b15║唐天成間，隨侍至錢唐，俄遁之隱僻，行頭陀法。既又
X77n1522_p0147b16║入閩，參扣禪指，然皆以盜賊擾攘，道路梗澁而止。乃
X77n1522_p0147b17║依國師韶公於天台，盡遣群滯。尋歸省，征咄之曰：棄
X77n1522_p0147b18║背孝養，罪何容貸？今幸來歸，還有裨補前咎計否？安
X77n1522_p0147b19║跪而對曰：從來無事，用以塞責。征首肯之。吳越國王
X77n1522_p0147b20║錢氏召居報恩寺，并署禪師號。仍合華嚴李論於經，
X77n1522_p0147b21║而募人彫板，得檀施，皆培植二田，略無儲畜，實納子
X77n1522_p0147b22║之脩潔者也。開寶七年終，春秋六十四，法臘四十四。
X77n1522_p0147b23║闍維，舌根累煅不壞。
X77n1522_p0147b24║讚曰：
X77n1522_p0147c01║夫戒定慧，學者司南，戒捉定縛，卒用慧殲。
X77n1522_p0147c02║非三而一，非一而三。根有利鈍，鮮克爾兼。
X77n1522_p0147c03║脩多羅部，及阿毗曇、毗柰耶等，是討是探。
X77n1522_p0147c04║蘊為玄解，發為妙談，涅槃心印，於焉久緘。
X77n1522_p0147c05║付大迦葉，允也其堪；至達磨氏，法乃遐霑。
X77n1522_p0147c06║
X77n1522_p0147c07║新脩科分六學僧傳卷第八