X77n1522_p0183b11║
X77n1522_p0183b12║
X77n1522_p0183b13║新脩科分六學僧傳卷第十四
X77n1522_p0183b14║
X77n1522_p0183b15║淛東沙門　曇噩　述
X77n1522_p0183b16║戒學
X77n1522_p0183b17║弘法科（四）
X77n1522_p0183b18║唐僧晃綿州涪城南昌馮氏子。軀幹頎碩，貌氣雄毅，
X77n1522_p0183b19║學博材敏，幼負鄉里譽。甞夢手持日月坐太虗中，自
X77n1522_p0183b20║視光采晃然，因即以立名焉。苦求父母出家，父母恐
X77n1522_p0183b21║其逸去，夜繫兩足屋柱上，忽自解，乃歎曰：志之所在，
X77n1522_p0183b22║天地鬼神從之，況他物哉！父母感悟，使依彖法師受
X77n1522_p0183b23║業，夙夜匪懈，卒通大小乘學。會梁末周初，法復淆濫，
X77n1522_p0183b24║晃獨操守，非類弗親。登壇之後，偏攻十誦。周保定間，
X77n1522_p0183c01║進習僧祇，又稟心法於曇相禪師及開禪師等。既而
X77n1522_p0183c02║遐邇頌德，聲達天朝矣。武皇帝詔於明德殿法集，授
X77n1522_p0183c03║職本州三藏。有隋啟祚，仍以僧正匡御本州益部欽
X77n1522_p0183c04║風，前後州主皆授戒香。開皇十五年，別置頭陀眾於
X77n1522_p0183c05║所住之振響寺，以導墮窳。仁壽後，率寺眾轉藏經，周
X77n1522_p0183c06║而復始，供給䞋施，一出檀越。武德初，終於所住，春秋
X77n1522_p0183c07║八十五。方其將終之際，蓮池竭，慈竹凋，薔薇冬時盛
X77n1522_p0183c08║華。識者以為榮枯兩瑞，必有生滅之徵焉。
X77n1522_p0183c09║唐吉藏安息國人也。祖以避仇居南海，父遷金陵而
X77n1522_p0183c10║生藏焉。時西竺真諦三藏昉至，父𢹂之以見，諦曰：此
X77n1522_p0183c11║兒吉祥之所聚也。遂以名。父亦出家，名道諒云。諒平
X77n1522_p0183c12║生苦節寡倫，乞食聽法無少怠。每持鉢歸，必跣足入
X77n1522_p0183c13║塔，徧獻佛像，然後分施。至雖涕涶便利，皆以手承祝，
X77n1522_p0183c14║施眾生所應食者。其篤謹之行，始終無歉。然每𢹂藏，
X77n1522_p0183c15║聽興皇寺道朗法師講。甫七歲，遂依朗出家，而採涉
X77n1522_p0183c16║日至。年十九，為眾覆述，精辨鋒起，獲譽揚邑。具戒之
X77n1522_p0183c17║後，其聞轉盛，陳桂陽王尤所欽禮。隋混壹，遂東遊，止
X77n1522_p0183c18║嘉祥寺，敷暢如常。時開皇末，煬帝在蕃邸，置四道場，
X77n1522_p0183c19║招徠賢彥，召居慧日寺。復於京師置日嚴寺，教旨又
X77n1522_p0183c20║以藏居之。曇獻禪師請開法華，七眾繁擁，財施填積。
X77n1522_p0183c21║既以建諸福田，且為十無盡藏，付獻行檀，卒成曲池
X77n1522_p0183c22║大像。偉特高顯，見者翹勤，不能自已。齊王暕邀藏私
X77n1522_p0183c23║第法集，一時至者六十餘人，仍推藏為論主。沙門僧
X77n1522_p0183c24║粲自號三國論師，最先徵問，往還四十餘番。藏體貌
X77n1522_p0184a01║閑暇，辭彩秀發，飛激注射，霶然有餘，四座皆動容而
X77n1522_p0184a02║退。王欲更延兩日，眾亦莫之敢抗矣。大業初，寫法華
X77n1522_p0184a03║經二千部。隋之季世，造二十五尊像，捨房供養。別置
X77n1522_p0184a04║普賢像，對以坐禪，觀實相理。及義旗初屆京師，武皇
X77n1522_p0184a05║受謁于虔化門下，藏前敘曰：惟四民塗炭，乘時拯溺，
X77n1522_p0184a06║道俗仰澤穹昊，不勝慶賴。武皇大悅，勞問勤至。武德
X77n1522_p0184a07║初，詔選十大德綱維法務，而藏其一焉。俄兼住實際、
X77n1522_p0184a08║定水二寺。齊王元吉願承歸戒，屈住延興寺。至是年
X77n1522_p0184a09║氣漸衰，屢增病苦，詔賜良劑，中使相尋。武德六秊五
X77n1522_p0184a10║月卒，春秋七十有五。上覽遺表哀悼，東宮已下皆致
X77n1522_p0184a11║書尉問，贈以錢帛。今上在秦邸，有尉辭不錄，詔葬南
X77n1522_p0184a12║山。藏講三論一百餘遍，法華三百餘遍，大品、智度、華
X77n1522_p0184a13║嚴、維摩各數十遍，並著疏盛行於世。臨終制死不怖
X77n1522_p0184a14║論，文多不錄。弟子慧遠嗣。
X77n1522_p0184a15║唐智藏姓魏氏，華陰鄭縣人。年十三，事藹法師出家，
X77n1522_p0184a16║住西魏長安陟岵寺。當周之滅法，獨逃匿諸檀信家，
X77n1522_p0184a17║剃髮染服，曾不為變。至隨氏遷都龍首，詔居大興善
X77n1522_p0184a18║寺。開皇三年，乃卜終南豐谷之東阜以老焉，亦其故
X77n1522_p0184a19║隱之地也。詔遣左衛大將軍、晉王廣就山宣旨引見，
X77n1522_p0184a20║藏固辭。上益敬慕之，乃遣內史舍人虞世基尉問，并
X77n1522_p0184a21║施油香薰爐、三衣什物，仍名其寺為豐德。每歲三長
X77n1522_p0184a22║之月，藏必弘智論以闡化。武德初，制立僧官，而藏為
X77n1522_p0184a23║首選，然終非世檢所樂也。甞以興善官供頻繁，願乞
X77n1522_p0184a24║食如律。晚行頭陀西郊栢林墓所，文帝出遊過也而
X77n1522_p0184b01║歎，命侍從皆脫所服以施，得衣凡百有餘，聚藏悉以
X77n1522_p0184b02║充營構。然其所御惟納布大衣，厚重可四斤許，服之
X77n1522_p0184b03║卒六十五夏矣，曾未甞頃刻去身也。常坐一食，形相
X77n1522_p0184b04║挺特，頎然八尺二分，而步履輕安。每食時，千持澡瓶，
X77n1522_p0184b05║足躡木履，幽梗盤沮，自東阜四里乘厓而至，午後復
X77n1522_p0184b06║上，則亦似獲神足通者。故或圖寫其容貌，存之至今。
X77n1522_p0184b07║京師慈門寺沙門小曇為建碑于寺門之右，而潁川
X77n1522_p0184b08║沙門法林為之文。
X77n1522_p0184b09║唐法素住京師之會昌寺。本師智顗，專事福業。昔與
X77n1522_p0184b10║素俱留江表，所至之地，必設大會，以齋萬人。夜以告
X77n1522_p0184b11║素，使集事，而明起視之，無不如意。其材諝皆此類。隋
X77n1522_p0184b12║季，東都城守，餓莩相枕藉，素不忍見。寺有一丈金像
X77n1522_p0184b13║二軀，素因冶其一，糴米作糜以活之。頃之米盡，又欲
X77n1522_p0184b14║取其一以冶。寺僧辨約，諸僧共拒弗許。素泣曰：諸大
X77n1522_p0184b15║德，昔如來以頭目髓腦布施眾生，或作肉山，或作大
X77n1522_p0184b16║魚，以濟饑餒，況此化形邪？今日之事，使素一身之價
X77n1522_p0184b17║比二像者，亦所不惜，而贏瘠如此，無足堪爾。且像以
X77n1522_p0184b18║寶成，終當淪失，盍亦利益眾生，以滿如來悲願也。諸
X77n1522_p0184b19║僧固弗許。後城破像亡，果如素所言云。
X77n1522_p0184b20║唐慧齡姓蕭氏，祖即梁明帝，父仕隋為梁公，姑入隋
X77n1522_p0184b21║後宮，寔嬪煬帝，今特進宋公，其季父也。齡未出家時，
X77n1522_p0184b22║猶獲以貴族壻秦孝王女，然非其志也。久之，秦王女
X77n1522_p0184b23║殂，因薙落，學出世法。武德初，還京師，住莊嚴寺，廣聽
X77n1522_p0184b24║眾部，尤於攝論致心力，且閑於篇什草隷，故京師之
X77n1522_p0184c01║經題寺額，多出其手。每與兄東宮中舍鈞賦詠，名章
X77n1522_p0184c02║儁句，膾炙眾口，識者歆豔焉。又智證者，宋公之兄，太
X77n1522_p0184c03║府卿之子也，於齡則從弟。久同住，以道業相勉勗，襟
X77n1522_p0184c04║誼灑落，朋儕稱譽之。未幾，兄鈞、弟證皆棄背，而齡獨
X77n1522_p0184c05║以家世專務法華，罔敢或墜。特進甞採掇十有餘家
X77n1522_p0184c06║鈔疏之菁英者，別為一集以流通。且時召京輦名僧，
X77n1522_p0184c07║指摘玼類，復自敷弘，以利益群品。太府情存佛理，讀
X77n1522_p0184c08║誦為先，鈔寫之多，殆將千部。雖當朝參之冗，猶命侍
X77n1522_p0184c09║者執經在前，公事微隙，便以披展。嗚呼！是何其繼志
X77n1522_p0184c10║述事之盛歟？則武皇之德在天下者，尚可議耶？
X77n1522_p0184c11║唐普濟者真觀，初山居沙門也。驍悍果敢，睡蓋莫欺，
X77n1522_p0184c12║節約儉退，利賊潛迹，言論所指，知足為先。所以一坐
X77n1522_p0184c13║說法，施積如山，曾無顧涉，聽委監護。偏熟大品、法華
X77n1522_p0184c14║二經，仍隨文句解釋，音吐宏暢，達于一里，萬眾皆聞。
X77n1522_p0184c15║配藉住光明寺，尋以喧擾遁逃，不知所之。
X77n1522_p0184c16║唐智滿太原賈氏子也。七歲出家，即宗定業。弱冠登
X77n1522_p0184c17║具，乃弘律乘。又聽涅槃，能通大指。住上黨石墨山，聚
X77n1522_p0184c18║徒行道。隋初法運再隆，推而廣之，則滿之力為多。故
X77n1522_p0184c19║禮懺以攝疎情，宴坐以陶凡累，而黑白仰為菩薩戒
X77n1522_p0184c20║師。然非明證，法不輕授。未幾，徙居黎城東山之流泉
X77n1522_p0184c21║精舍。息心之士，從之如歸市。俄依瓚禪師於鴈門。久
X77n1522_p0184c22║之，徙入京，益弘靜學。隋季之亂，復偕同志五十餘人，
X77n1522_p0184c23║西遁嵐州土安山。方天下擾攘，而斯地深僻，曾不覺
X77n1522_p0184c24║知，抑固道力所感歟？義旗初建，高祖詔於許公宅供
X77n1522_p0185a01║養。及躬往頂禮，殊覺𪷤然。顧謂裴寂曰：孤於禪師，毛
X77n1522_p0185a02║髮驚竦，何耶？寂曰：此則戒神所護而然。他日又見曰：
X77n1522_p0185a03║弟子舉義師以戟定天下，凡以濟拔眾生也。惟禪師
X77n1522_p0185a04║慈悲加被，願使往來無障。武德元年，詔以許公宅為
X77n1522_p0185a05║義興寺，俾滿居之。三年，詔入京。時都督弘農公劉護，
X77n1522_p0185a06║以撿狁方𡨥邊，人情恐駭，奏疏留之不遣。貞觀二年
X77n1522_p0185a07║夏四月，示有微疾，而禪坐如常日。沙門道綽問曰：萬
X77n1522_p0185a08║法本空，然或以觀相入，或以機緣悟，何也？答曰：緣無
X77n1522_p0185a09║所緣，相無所相，如是悟入，法亦無法。乃溘然而逝，是
X77n1522_p0185a10║年六月九日也，壽七十八。建塔樹碑，葬於龍山童子
X77n1522_p0185a11║谷。
X77n1522_p0185a12║唐道暀生周氏，汝南人。幼出家，志尚高潔，負笈居金
X77n1522_p0185a13║陵高座寺。善阿毗曇心，凡所講記，非其好也。隋開皇
X77n1522_p0185a14║十二年，因偕大將軍周羅睺遠遊廬岳，寓止東林精
X77n1522_p0185a15║舍。沙門法擁勸引之，遂棲遯不復涉世。弘道度人，修
X77n1522_p0185a16║治祠塔，未甞告倦。雖季歲𡨥擾，猶匡獎徒眾自若。貞
X77n1522_p0185a17║觀二年九月屬疾，越旬浹，忽大星隕西閣池水中，山
X77n1522_p0185a18║谷大明，如秉千炬。二十三日方午食，謂弟子曰：僧食
X77n1522_p0185a19║訖未？答曰：未也。曰：喚上座來。遽委以後事，竟卒。時諸
X77n1522_p0185a20║殿閣門頓開，異香滿寺七日，春秋八十二矣。
X77n1522_p0185a21║唐僧邕姓郭氏，太原介休人也。祖憲，荊州刺史。父韶，
X77n1522_p0185a22║博陵太守。邕神識沈靜，幼齒上庠。年十有三，違親入
X77n1522_p0185a23║道，於鄴西雲門寺依止稠公，即授禪法。纔數日，造詣
X77n1522_p0185a24║殊深。稠撫之，謂諸門人曰：五停四念，盡在此子矣。俄
X77n1522_p0185b01║徙居林慮山。周氏廢教，遁於白鹿山中階。開皇初，定
X77n1522_p0185b02║門載闢。魏之信行禪師稔聞名譽，願與流通，遣人招
X77n1522_p0185b03║之下山。九年，信行被詔入京，而邕偕戾止。逮信行唱
X77n1522_p0185b04║滅，而邕則引眾承業，罔替軌範。貞觀五年十一月十
X77n1522_p0185b05║六日，終于化度寺，春秋八十有九。上賻帛追福，以表
X77n1522_p0185b06║崇敬之意。以其月二十二日，奉遺命闍毗於終南山。
X77n1522_p0185b07║弟子收舍利，起塔於信行塔左。其碑則左庶子李百
X77n1522_p0185b08║藥文，率吏令歐陽詢書。
X77n1522_p0185b09║唐道哲生齊郡臨邑唐氏。初從頴川明及法師究十
X77n1522_p0185b10║地地持，又從魏郡希律師稟四分，晚從河內詢禪師
X77n1522_p0185b11║習定。俄以京邑靜業尤盛，杖錫造焉。既授仁覺寺沙
X77n1522_p0185b12║門曇遷攝論之旨，遂辭去，隱于終南山之駱谷。粒食
X77n1522_p0185b13║艱繼，授受須淨。于時有請益信士張暉下山，大雪迷
X77n1522_p0185b14║道，七日方達，彈指出定，從之受食。蓋哲堅守正念，有
X77n1522_p0185b15║食無法，寧死而已。既而徙居大莊嚴寺華舘，日中分
X77n1522_p0185b16║衛，謝却僧利，眾益重之。盩庢縣民營構梵宇，致徒進
X77n1522_p0185b17║業，道俗屯赴。一且告別門人，東歸莊嚴，問訊耆德，奄
X77n1522_p0185b18║然而卒，貞觀九年正月也，春秋七十二。始葬于京師
X77n1522_p0185b19║之西郊。久之，盩厔之人發之以歸火厝，而以餘燼起
X77n1522_p0185b20║甎塔於城西龍岸鄉端正樹側。
X77n1522_p0185b21║唐善慧姓荀氏，河內溫人。學至天文地理，無所不通。
X77n1522_p0185b22║然知世相虗，幼非堅久，乃薙染於徐州之彭城寺，創
X77n1522_p0185b23║圓具戒，誦法華經，聽攝大乘論。時天下饑亂，慧雖凍
X77n1522_p0185b24║餒，益奉法自勵，洗穢護淨，隆於常日。大業之季，負錫
X77n1522_p0185c01║西上，路頻逢盜，然執持破瓶，以垢布自蔽。冬十月抵
X77n1522_p0185c02║京，適值吉藏法師方闡法華，願從稟受，眾以鄙陋拒
X77n1522_p0185c03║之。慧獨掃雪藉地而坐，所得辭義，臺弗遣佚。或問之，
X77n1522_p0185c04║輒舉其要。禪定寺沙門法喜引至房，恩意勤厚。慧以
X77n1522_p0185c05║其智觀明達，復師事之。武德初，隨住藍田之津梁寺，
X77n1522_p0185c06║多置禪坊，以招勝侶。貞觀九年正月，終於驪山之凉
X77n1522_p0185c07║泉精舍，春秋四十有九。弟子奉其靈輿，合葬於太原
X77n1522_p0185c08║沙門慧達之兆。達誦法華，行坐不輟聲，其徧數之多，
X77n1522_p0185c09║且餘五千。性尤矜恤生物，低目直視，地有蟲貌，必斂
X77n1522_p0185c10║身避之，不敢跨越。有問之者，則塔曰：死內莫定，又焉
X77n1522_p0185c11║知此物之不先己而成正覺耶？貞觀八年四月，趺坐
X77n1522_p0185c12║而終。
X77n1522_p0185c13║唐道嶽姓孟氏，河南洛陽人也。父暠，仕隋臨淄令，有
X77n1522_p0185c14║治聲。隱士西門義以道自高，未甞于謁，忽求見歸美
X77n1522_p0185c15║焉。暠因出紹、續、績等諸子，使品目之。義曰：府君六子，
X77n1522_p0185c16║皆偉器也。然其三季，必非世俗所可縻縶。蓋指淨土
X77n1522_p0185c17║寺曠法師及嶽等也。稟成論，雜心於志念、智通二師，
X77n1522_p0185c18║復究攝論於道尼。師憚煩，因入太白山，投慧安師，研
X77n1522_p0185c19║精其指。後住京師明覺寺，閉門五載，無食息暇，自爾
X77n1522_p0185c20║無小凝滯矣。至於外義伏文，非疏莫了，三藏所錄，並
X77n1522_p0185c21║留南中，仍為賂遺商賈，使必致之。果於廣州顯明寺
X77n1522_p0185c22║得凱師筆迹三藏口傳俱沙論本，并十八部論記。顯
X77n1522_p0185c23║明即凱師所住寺也，頓愜所懷。尋依安卒業於太白，
X77n1522_p0185c24║安許之，共給綿歷，歲敘無所匱乏。時雖凶歉，德緒益
X77n1522_p0186a01║進。俄謝安出山，安留之又二載。隋大業八年，召住大
X77n1522_p0186a02║禪定道場，眾時三百餘，皆以嶽學無師授，未宜弘闡。
X77n1522_p0186a03║有同德沙門法常、智首、僧辨、慧明等，相與引重而請
X77n1522_p0186a04║焉，乃以三藏本疏判通俱沙。或初猶未信，及舉綱頓
X77n1522_p0186a05║網，宏密叵測，而諍鋒遽息。武德初，臥疾藍谷感化寺。
X77n1522_p0186a06║巖有乳泉，嶽手承之，可得二升而絕，曰：吾無以感之
X77n1522_p0186a07║耳。方默念誦，輒沸觱間，一日可得一升，以資飲食，疾
X77n1522_p0186a08║良差。二年，以三藏疏本文句繁多，刊削成部，合二十
X77n1522_p0186a09║二卷，減疏本三分之二，以便觀覽，且著十八部論疏
X77n1522_p0186a10║行世。貞觀初，西域波頗三藏至京師，詔翻譯，而嶽亦
X77n1522_p0186a11║有職其間。頗聞嶽善俱沙而心疑之，曰：此吾西國之
X77n1522_p0186a12║極則者，今言其善，謬耳。間問以大義，則嶽答如流。頗
X77n1522_p0186a13║曰：智慧人，智慧人。今上甞延宗法師於宮，集眾立三
X77n1522_p0186a14║宗義，而嶽問以八正通局賢聖，宗無對。道士劉進喜
X77n1522_p0186a15║剏開老子，嶽問以道生一二，徵據前後，道士但瞪目
X77n1522_p0186a16║而已。嶽戲曰：先生高視前彥，豈謂目擊取通乎？眾大
X77n1522_p0186a17║笑。六年八月，兄曠化，悲悼不自勝。或勸之裁抑，嶽𢪛
X77n1522_p0186a18║淚曰：同居火宅，共溺愛流，生死未斷，何得不悲！八年
X77n1522_p0186a19║秋，皇太子集諸碩德於弘文舘論義，嶽慷慨談吐，特
X77n1522_p0186a20║拔其類。太子顧曰：此法師為誰？左庶子杜正倫曰：大
X77n1522_p0186a21║總持寺道嶽法師也。總持則隋之禪定。太子曰：於寺
X77n1522_p0186a22║何職？答曰：未也。太子乃曰：皇帝為寡人造寺，正將以
X77n1522_p0186a23║收召名德，張大教法。而上人如此，其無職可乎？即屈
X77n1522_p0186a24║知寺任，允副虗襟。屢辤不許，徙住普光寺。九年，弟明
X77n1522_p0186b01║略來省，固留之。略善涅槃，住東洛天宮寺。十年二月
X77n1522_p0186b02║疾，太子醫饋相望。卒于所住寺，壽六十九。喪事取給
X77n1522_p0186b03║太子家，令葬郊南杜城西隅。略既送葬歸，疚痛纏結。
X77n1522_p0186b04║十二年卒，壽六十七。
X77n1522_p0186b05║唐玄琬族出弘農華陰楊氏，其先有徙雍之新豐者，
X77n1522_p0186b06║子孫繁衍，因別譜諜焉。琬年志學薙落，為曇延法師
X77n1522_p0186b07║弟子。延公一代名匠，婉既登具，依洪遵律師習四分，
X77n1522_p0186b08║三載即敷演，儕類推敬。又聽曇遷法師攝論，兼法華、
X77n1522_p0186b09║大集、楞伽、勝鬘、地論、中百等，皆研覈無餘蘊。然以延
X77n1522_p0186b10║公在日，願造釋迦丈六金像，繼志述事，罔敢或愆。乃
X77n1522_p0186b11║於仁壽二年，褎斂眾施，就所住京輦寺設模以鑄。于
X77n1522_p0186b12║時空色澄湛，杲日流輝，天華如雲母，飄灑四至，終墜
X77n1522_p0186b13║像前，觀者以為異。及脫模，光相殊特，視關輔間無與
X77n1522_p0186b14║比。且造經四藏，備極莊嚴，其繕寫之際，必精加考證，
X77n1522_p0186b15║使無所遺謬。每歲以二月八日，灌沐聖軀，開講設齋，
X77n1522_p0186b16║眾兼悲敬。惟受戒以清淨為本，運當像末，恐致虧犯，
X77n1522_p0186b17║故於春首禮二十五佛，持千轉神呪，庶幾毀禁之流，
X77n1522_p0186b18║澄源潔已，登檀納法，明白無疑。貞觀初，詔為皇太子
X77n1522_p0186b19║諸王授菩薩戒。既而東宮創普光寺，召居之，且詔授
X77n1522_p0186b20║皇后妃主并六宮等戒。問遺填委，而隨以施予，及營
X77n1522_p0186b21║建功，德無蓄積。未幾，皇后於苑內德業寺書經一藏，
X77n1522_p0186b22║於延興寺構藏并書經，皆詔琬監護。於是卷帙自周
X77n1522_p0186b23║朝所殘毀者，悉從校正。而法寶之全，伊琬之力也。九
X77n1522_p0186b24║年正月，上書東宮，陳四條，以行慈、戒殺、順氣、奉齋為
X77n1522_p0186c01║之目，而覼縷數百言，極切至。東宮優答之，語多不錄。
X77n1522_p0186c02║是歲，詔禁殺，起三月，盡五月。以琬再請，乃特聽盡此
X77n1522_p0186c03║歲。十年冬，有疾，上書東宮，委以大法。尋奉遺表，上國
X77n1522_p0186c04║王賞罰三寶法、安養蒼生論、三德論各一卷。十二月
X77n1522_p0186c05║七日，卒于延興寺所居房，壽七十五。訃聞，東宮哀慟，
X77n1522_p0186c06║𮚐贈如禮。詔惻悼，加賜物。特進蕭瑀、太府蕭璟、宗正
X77n1522_p0186c07║李伯藥、詹事杜正倫等，並以躬甞北面執心喪，香華
X77n1522_p0186c08║幢蓋送者數萬人。弟子五百餘人，遵命闍維，于終南
X77n1522_p0186c09║山寺建塔，葬燼骨，奉靈像。太子洗馬蘭陵蕭鈞製銘，
X77n1522_p0186c10║宗正卿李伯藥制碑文。琬無恙日，從受具戒者三千
X77n1522_p0186c11║餘人，受歸戒者二千餘萬人。右僕射杜如晦臨終發
X77n1522_p0186c12║誓，願歷劫為師。大將軍薛萬徹母及昆季，欽崇軌範，
X77n1522_p0186c13║蔬素終身。普光道嶽法師，識洞幽微，稟承約飭。武德
X77n1522_p0186c14║初，天下喪乱，客僧莫可乞丐，琬悉估鬻假貸，以共給
X77n1522_p0186c15║存濟。尤喜推獎材德。智首律師身處林泉，而名蜚輦
X77n1522_p0186c16║轂，卒使毗尼之學，盛於有唐，則亦有所從來云。
X77n1522_p0186c17║唐志超姓田氏，其先同州馮翊人，後徙并之榆次。超
X77n1522_p0186c18║小欲脫俗，而二親以無他子，常抑絕之。弱冠，強為納
X77n1522_p0186c19║室，超夜坐牀上，為妻說法，妻亦感激流淚，久之辭去。
X77n1522_p0186c20║年二十七，依里之開化慧瓚禪師薙落。既受具，即往
X77n1522_p0186c21║定州探律稟教，閱五載而學有成緒。乃入太原之西
X77n1522_p0186c22║北山，剏立禪林，曉夕修定，玄侶聞風，不遠而至。大業
X77n1522_p0186c23║初，有司禁僧不得檀出寺門，超入京師，將以聞上，內
X77n1522_p0186c24║史以事非要害，擁蔽不通。季年，𡨥盜充斥，并部尤甚，
X77n1522_p0187a01║而超徒眾雲臻，粮粒山積。一夕，持炬排門，白刃交臨，
X77n1522_p0187a02║而坐者株杌，略不搖動，賊皆拜伏，超因隨宜誘掖，以
X77n1522_p0187a03║導其善。高祖起義，超亦遷住凝定寺。義寧二年，入京
X77n1522_p0187a04║奉賀受禪，引見太極殿，左僕射、魏國公裴寂于邀其
X77n1522_p0187a05║第之別院以居。無何，而沙門靈潤、智信、智光等，以貴
X77n1522_p0187a06║遊之地，非宴寂之場，乃延之藍田山化感寺。武德五
X77n1522_p0187a07║年，又徙晉之介山抱腹巖，既而復治汾州介休縣之
X77n1522_p0187a08║光嚴寺。蓋山林則便於練行，朝市則易於接物也。貞
X77n1522_p0187a09║觀十五年三月十一日，卒於光嚴，壽七十有一，葬汾
X77n1522_p0187a10║城之南山。
X77n1522_p0187a11║唐靜琳姓張氏，其先南陽人，後徙京兆之華原。琳方
X77n1522_p0187a12║幼時，外國道人過其家，歎曰：此兒當隆佛法，不可處
X77n1522_p0187a13║之塵埃中也。七歲，從俗流出家，非其本志，遂去而從
X77n1522_p0187a14║他師焉。周氏之禍久，汩沒不能振。隋初，依曇猛法師
X77n1522_p0187a15║究定慧學。于時法運復亨，琳弱冠猶以沙彌南遊樊
X77n1522_p0187a16║鄧受具。尋赴青齊，披討律部，又研十地於覺法師所。
X77n1522_p0187a17║乃旋鄴都，從炬法師稟採華嚴、楞伽、思益等義。既而
X77n1522_p0187a18║匡眾闡化，名聲益起。偶至蒲晉，為道遜、道順二法師
X77n1522_p0187a19║留講十地。久之，歎曰：藥本治病，而服藥增病，豈其理
X77n1522_p0187a20║哉！學識材辨，秪以生慢也，宜求所以治之者。於是始
X77n1522_p0187a21║習靜念處等法，俄而漸進大乘無得、離念、唯識等觀。
X77n1522_p0187a22║入白鹿山，絕粒者數矣，昏則登危巔高樹以坐其上，
X77n1522_p0187a23║動經旬浹。後造泰嶽，夜見火光環照峯巒，即追求之，
X77n1522_p0187a24║見數尼共議唯識，忽然而隱。未幾，入關中，遇曇遷禪
X77n1522_p0187b01║師為開攝論。仁壽四年，詔送舍利於華原石門山之
X77n1522_p0187b02║神德寺，就以課業。大業三年，沙門還源延講攝論於
X77n1522_p0187b03║輦下之明輪、妙像諸寺。久之，至東都。齊王暕情深定
X77n1522_p0187b04║理，每從諮決。鴻臚蘇夔，稟宗玄訓。若高陽沙門道雄、
X77n1522_p0187b05║道體，趙郡之道獻、明則，成承善誘，造詣幽微。洪哲致
X77n1522_p0187b06║問曰：懷道者多，所專何業？答曰：山谷高深，意定何在？
X77n1522_p0187b07║哲曰：山高谷深，由來自爾。答曰：若如來言，正當餘處
X77n1522_p0187b08║取土，填谷齊山乎？哲歎伏。十三年，具表聞。上將西巡
X77n1522_p0187b09║靈跡，屬𡨥盜縱橫，道途梗沮，僅達襄鄧。義寧二年，詔
X77n1522_p0187b10║住京之大總持寺。武德三年，正平公李安遠奏造弘
X77n1522_p0187b11║法寺，迎居之。惟敷中論或維摩、起信而已。夜則燕寂。
X77n1522_p0187b12║玄琬律師躬膺令則，任城王及其母楚國太妃、安平
X77n1522_p0187b13║公主，皆邀至第宅授戒。國子祭酒蕭璟、工部尚書張
X77n1522_p0187b14║亮、簷事杜正倫、司農李道裕，並為弟子。又請智首律
X77n1522_p0187b15║師闡揚四分，凡十徧。率先學眾，稟服教法。住持京輦，
X77n1522_p0187b16║雖沙彌淨人，猶明律相，斯非其功歟？貞觀十四年十
X77n1522_p0187b17║月二十六日，以疾卒於弘法之房。是日，先有素交法
X77n1522_p0187b18║常來候琳，謂之曰：不戀此生，不貪來報，緣集即有，緣
X77n1522_p0187b19║散則無。又曰：以己之疾，愍彼之疾。因垂淚，蓋念諸苦
X77n1522_p0187b20║趣也。復誡門人曰：生死道長，各宜自拔。時春秋七十
X77n1522_p0187b21║六矣。火葬於終南，至相寺，舌獨不壞，再燒之，愈覺明
X77n1522_p0187b22║潔。檀那造木塔五丈，以表其德。琳於洛邑，甞為通事
X77n1522_p0187b23║舍人李好德課試場屋文業，及好德犯國憲，因逃匿
X77n1522_p0187b24║求度以免罪。後事發覺，逮琳獄，上特原之。或謀害一
X77n1522_p0187c01║冤家者三人，其一人中悔，投林受戒。俄而受戒者死
X77n1522_p0187c02║而復甦，曰：見閻王，王使與二人辨對謀害冤家事，吾
X77n1522_p0187c03║稱以從琳受戒，不復知，且引琳為證。王命追所證者，
X77n1522_p0187c04║有報琳已生他方金粟世界矣，吾因獲免罪放還。
X77n1522_p0187c05║唐曇韻高陽人，史不詳氏族。始出家，誦法華經尚餘
X77n1522_p0187c06║二卷，以俗境紛囂，遂遁入恒嶽之蒲吾山，以終習焉。
X77n1522_p0187c07║有禪者誨之曰：道在觀心離念，非獨誦經所能得也。
X77n1522_p0187c08║韻承此語，即徧遊五臺，孑然擕影，住北臺木瓜寺，餘
X77n1522_p0187c09║二十載。然地高氣寒，韻夜行盡坐，思略昏散，前所誦
X77n1522_p0187c10║經，頓憶不忘。隋仁壽間，瓚禪師方業定鴈門川中，背
X77n1522_p0187c11║負繩牀，隨處燕嘿，韻聞而往依之。既而瓚赴禪定之
X77n1522_p0187c12║詔，韻復居比干山，又適南部離石、龍泉、文成等郡，於
X77n1522_p0187c13║是靜學覃被夷夏矣。且其地戒法所未及，有薙落閱
X77n1522_p0187c14║三十年而為沙彌者，至是咸獲受具，則韻之功誠多。
X77n1522_p0187c15║貞觀十六年，無疾端坐而終於西河之平遙山，春秋
X77n1522_p0187c16║八十餘。韻自十九入山，歷六十年，攝心無逸。血氣盛
X77n1522_p0187c17║時，身生蚤蝨，聽其咂嚙，不忍棄捐。雖土蚤之多，氈席
X77n1522_p0187c18║凝血，亦曰：我宿債合償，一弗除屏。後於耳順之年，蚤
X77n1522_p0187c19║蝨併無，此特血氣衰耳。然猶以為吾業未應盡，何致
X77n1522_p0187c20║爾？甞謂門人曰：吾見超禪師，每宿有壁蝨之房，而不
X77n1522_p0187c21║為所撓。又食於蠱家，而匙抄其蟲，置之器底，使不為
X77n1522_p0187c22║害，蠱主懼焉。吾德何以及此？又欲寫法華經，忽有善
X77n1522_p0187c23║書者，請為書之，未旬浹而功畢。方將䞋謝，竟隱去，因
X77n1522_p0187c24║寶而藏之巖窟。屢經𡨥亂，餘物虜掠殆盡，惟此經委
X77n1522_p0188a01║棄林莾間，箱襆已爛，而卷帙如新。韻平居勒苦，老而
X77n1522_p0188a02║愈勵，苟跏趺稍倦，遽起禮佛，其自率皆此類。
X77n1522_p0188a03║唐慧進姓鮑氏，潞之上黨人。幼循戒檢，未諧剪削。年
X77n1522_p0188a04║十三，鄉閭以其精苦，斷愛却欲，不願妻息出於志誠，
X77n1522_p0188a05║乃共白其父母，放使出家。始居郡之梵境寺，受具後，
X77n1522_p0188a06║即趨鄴都聽採。然以律假緣求，非文不合，因復閉關
X77n1522_p0188a07║自讀。甞所講者，終八十遍。適聞洪律師設席於相，一
X77n1522_p0188a08║坐八年，有虔無怠。由爾隨師南北，用裨進業。略計前
X77n1522_p0188a09║後，尋究弘闡，四分一宗，約三百遍。其專志累功如此
X77n1522_p0188a10║者。蓋亦鮮矣。隋文之季，有同寺僧嫉其能，興謗於外。
X77n1522_p0188a11║進曰：世間每以名迹致嫌而無諍行者，惟空生為然。
X77n1522_p0188a12║予雖不敏，請從而後。遽揭襆而出，眾共挽留之。進曰：
X77n1522_p0188a13║予茲迫於緣故爾，非誠泥於去留也。諸君好住，吾豈
X77n1522_p0188a14║鬱鬱久居此哉？於是遍遊東川北部，周攬五臺、泰嶽、
X77n1522_p0188a15║常山、鴈門之勝。而禪師慧瓚方道王朔漠，又往而師
X77n1522_p0188a16║事焉。瓚入關，遂訪巢、許舊迹於箕山之顛，得古寺基，
X77n1522_p0188a17║構而居之。迄三十餘載，緇素承風追逐，使幽沮之地，
X77n1522_p0188a18║成參請之場。貞觀十九年正月十五日，卒于山寺，壽
X77n1522_p0188a19║八十六。其同鄉有明瓚者，亦宗四分形，質素瓌瑋。晚
X77n1522_p0188a20║歲風疾，頓乖儀節，雖衣服頹陊，而飲啖不衰。甞御眾
X77n1522_p0188a21║於法住寺，化洽韓、潞、沁、澤等州云。
X77n1522_p0188a22║唐清邁蜀之梓潼人。少遊京師。貞觀中，玄奘三藏回
X77n1522_p0188a23║自西域，詔造廣福寺，為太穆后追度，且就以翻譯。其
X77n1522_p0188a24║所須吏力，悉與玄齡商量，務令優給。仍召諸方大德
X77n1522_p0188b01║諳練大小乘經論為時所尊尚者十一人為證義員，
X77n1522_p0188b02║而邁寔與其選。同居慈恩寺，有譯經圖紀四卷行世。
X77n1522_p0188b03║唐曇光汴之張氏子。自幼及長，潔志清範，諸勝閫奧，
X77n1522_p0188b04║莫不登踐。逮乎立年，盛明律藏，命宗樹義，人所推崇，
X77n1522_p0188b05║則皆勵、爍二師之規誨矣。勵公甞指以謂人曰：使吾
X77n1522_p0188b06║道流通於河右者，繄亦賴此予而已。俄而又聽法華
X77n1522_p0188b07║地論於玉法師所，修止觀法門於嵩嶽相禪師所，定
X77n1522_p0188b08║慧交資，戒撿益著。會東都以光有素德，舉以住持，詔
X77n1522_p0188b09║住天宮寺，仍充寺之上座，以撫綏清眾。然而汎愛之
X77n1522_p0188b10║誠，終古罕類，西方律學，莫不諮詢。故其房宇門人，肩
X77n1522_p0188b11║聯踵接，有所成就。西明寺律師君度，奕奕標舉，一時
X77n1522_p0188b12║俊烈，亦光之所進也。麟德二年，東都講說，師資導達，
X77n1522_p0188b13║彌所欽羨焉。
X77n1522_p0188b14║唐復禮生京兆皇甫氏，虗靜寡慾，遊心內學。出家住
X77n1522_p0188b15║興善寺，頗以賦詠之工為名士所過。從三藏地婆河、
X77n1522_p0188b16║羅實叉難陀等譯大莊嚴論、華嚴經等，皆承詔綴文
X77n1522_p0188b17║正義。永隆二年，太子文學權無二述釋典所疑十條
X77n1522_p0188b18║以問，因為徵詰剖析，以闢其凝滯。假設賓主，撰十門
X77n1522_p0188b19║辨惑論三卷以貽之。無二復書有曰：續晨鳧之足，鑿
X77n1522_p0188b20║混沌之竅。百年之疑，一且頓盡。永遵覺路，長悟迷源。
X77n1522_p0188b21║爇煩惱之薪，飡涅槃之飯。請事斯語，以卒餘年。其為
X77n1522_p0188b22║外教之士悅服如此。加復深綜玄機，特契心法，作真
X77n1522_p0188b23║妄頌，天下尤傳播。草堂宗密獨見許焉。有文集行世。
X77n1522_p0188b24║唐懷素姓范氏，其先南陽人。曾祖嶽，高宗時為絳州
X77n1522_p0188c01║曲沃縣丞。祖徽，𮞅州廣武縣令。父強，右武衛長史。皆
X77n1522_p0188c02║居京兆，遂占籍焉。母李氏，夢雲雷震駭而娠。及生，神
X77n1522_p0188c03║光滿室。卜之，當為王者師。幼而聰慧，器度老成。甫十
X77n1522_p0188c04║歲，忽從二親求出家。貞觀十九年，玄奘三藏方迴自
X77n1522_p0188c05║西域，獲事焉。始探經論，既登具，專務律學。鄴郡法勵
X77n1522_p0188c06║律師，一方之名匠也。依之三載，悉與指摘古人瑕玼。
X77n1522_p0188c07║乃歎曰：吾寧自棄乎？咸亨元年，發心別述開四分記。
X77n1522_p0188c08║上元三年，詔住西太原寺，仍聽道成律師講永淳元
X77n1522_p0188c09║年所述記文。畢功凡成十卷，四分僧尼羯磨文兩卷，
X77n1522_p0188c10║四分僧尼戒本各一卷。俄而疾，謂弟子秀章曰：余報
X77n1522_p0188c11║將終矣。時空中有樂音，奄然而逝。壽七十四，臘五十
X77n1522_p0188c12║三。素所宗薩婆多部，量中取大小行，斥古疏十六失，
X77n1522_p0188c13║其與南山不無牴牾。開元中，嵩山賓律師造飾宗記
X77n1522_p0188c14║以解釋之，對礪舊疏也。
X77n1522_p0188c15║唐愛同姓趙氏，天水人也。家世衣冠，弱齡辭俗具戒。
X77n1522_p0188c16║後以彌沙塞律訓導來學，而從之遊者，偃然若風之
X77n1522_p0188c17║於草，沛然若水之於壑也。昔在劉宋時，罽賓三藏覺
X77n1522_p0188c18║壽譯出此律，而羯磨一卷，亦併流通。久而亡逸，不可
X77n1522_p0188c19║考求，使叔季無所依據。由是同於大律之內，抄成一
X77n1522_p0188c20║卷，被之行事，似為全美。神龍中，義淨三藏領翻譯事，
X77n1522_p0188c21║詔與文綱充證義，所出諸經，與有力焉。著五分律疏
X77n1522_p0188c22║十卷。及終，且遺囑西明寺玄津律師為加潤色。而安
X77n1522_p0188c23║史之亂，復致泯絕，悲夫！
X77n1522_p0188c24║唐道亮生越之朱氏。八歲出家，淹貫經業。既受具稟
X77n1522_p0189a01║河中三論，復開涅槃大經。尋居幽僻習定，名響海寓。
X77n1522_p0189a02║神龍元年，詔與宗師十人入長樂內道場，坐夏上，時
X77n1522_p0189a03║從受菩薩戒。睿宗為相王，送錦衾氈席。二年，詔於西
X77n1522_p0189a04║園問道。大都督李孝逸、工部尚書張錫、國子監司業
X77n1522_p0189a05║崔融、秘書監賀知章、睦州刺史康詵皆結師資，傳香
X77n1522_p0189a06║火，請問禪要。卒年八十二。門人慧遠等建塔，萬齊融
X77n1522_p0189a07║銘。
X77n1522_p0189a08║唐秀公齊安人。髫年既丁父母憂，即依蜀部之興律
X77n1522_p0189a09║師出家誦習，又依以進具，而毗尼之學於是暢通，遂
X77n1522_p0189a10║為興公傳律上首。閱四載，入長安蹐律師宣公之席，
X77n1522_p0189a11║陶練諸部，勤以忘倦，出入圅丈凡十六年，則其所造
X77n1522_p0189a12║之深，所得之富，其尚可以語言盡乎？然後錦歸鄉里，
X77n1522_p0189a13║報所生地恩。旋遊六安，大敷講訓。粤有貞固律師，解
X77n1522_p0189a14║冠諸生，餘成業者不可勝紀。卒于安州之十力寺，壽
X77n1522_p0189a15║七十。
X77n1522_p0189a16║唐德感姓侯氏，太原人也。儀容瓌麗，學業優贍，於瑜
X77n1522_p0189a17║伽論左所如意。高宗詔為譯經大德。又與勝莊、大儀
X77n1522_p0189a18║等同參義淨譯場，對揚稱旨，封昌平縣開國公，累井
X77n1522_p0189a19║田至三千戶。上賜贊曰：河汾之秀，山嶽之英，早袪俗
X77n1522_p0189a20║累，夙解塵纓。緇門仰德，紺宇馳聲，式亞龍樹，爰齊馬
X77n1522_p0189a21║鳴。教門歆豔焉。後充河南佛授記寺都維那。頃之，升
X77n1522_p0189a22║寺任，中外肅然。卒年六十餘。著義門行于世。
X77n1522_p0189a23║唐道氤生長安高陵之長孫氏。父容，殿中侍御史。母
X77n1522_p0189a24║馬氏，夢五色雲覆頂而娠，逮娩，香氣芬複。童稚俊秀，
X77n1522_p0189b01║學成中進士科，親里被榮耀。甞有梵僧分衛過其門，
X77n1522_p0189b02║飯已欲去，𮨇曰：已暮。因留宿，晤語至夜分，梵僧多稱
X77n1522_p0189b03║道出家功德。及曉，辤行未遠，即不見。氤由是無仕宦
X77n1522_p0189b04║心，遂事京邑招福寺慎言律師為弟子而薙染焉。登
X77n1522_p0189b05║具後，勇習經論。先是，興善寺復禮法師善屬文，使為
X77n1522_p0189b06║西方贊以驗其才力，辭麗意真，讀者若身生淨域而
X77n1522_p0189b07║目接尊容也。禮師𮨇左右歎賞久之，且宣言於眾，以
X77n1522_p0189b08║為氤之論議誠不可及。上聞，詔與良秀、法修隨駕幸
X77n1522_p0189b09║洛陽。俄述淨業障經疏，疏成，御史李竫請於天宮寺
X77n1522_p0189b10║開演。時一行禪師奏建論場于福先寺，召集天下英
X77n1522_p0189b11║髦之士學兼內外者，竪立瑜伽、唯識、因明、百法等論
X77n1522_p0189b12║諸大義宗，以示佛法之盛。於是眾共推氤首升座，而
X77n1522_p0189b13║六科之辯卒皆屈伏。一行歎而謂其人曰：法有所憑，
X77n1522_p0189b14║吾死亦足矣。既而駕還，詔扈從如初。適得小疾，表辭，
X77n1522_p0189b15║帝遣中使賜方藥，詔曰：法師服食此方并藥，所患必
X77n1522_p0189b16║痊愈，早來西京相見也。其顧遇若此。屬一行遷化，葬
X77n1522_p0189b17║藍田銅人原，送者自東宮已下京官九品以上與士
X77n1522_p0189b18║庶男女無慮數萬人。詔設齋，氤作表白法事，宰相張
X77n1522_p0189b19║燕公說獨趨前執氤手曰：釋門後彥，寓內罕儔，幸為
X77n1522_p0189b20║我錄向所作悼文以重篋笥。開元十八年，詔於華蕚
X77n1522_p0189b21║樓定二教優劣，道士尹謙對語失次，論宗乖舛，詔賜
X77n1522_p0189b22║氤絹五百疋，用旌其能。帝注金剛經，至若有人先世
X77n1522_p0189b23║罪業應墮惡道，乃至罪業消滅則獲阿耨菩提，終疑
X77n1522_p0189b24║其謬而未遽下筆，遂詔問氤。氤對以為：佛力、經力，十
X77n1522_p0189c01║聖三賢亦莫之測，陛下曩於般若會中聞薰不一，更
X77n1522_p0189c02║沈注想，自發現行。帝豁然悟入。氤且為疏之，以講青
X77n1522_p0189c03║龍、西明、崇福三寺，皆用香泥築講堂地，士之執新疏
X77n1522_p0189c04║而聽者日盈千數。著對御論衡一卷、大乘法門五卷、
X77n1522_p0189c05║名教并信法儀各一卷、唯識疏六卷、法華經疏六卷、
X77n1522_p0189c06║御注金剛經疏六卷。二十八年七月十六日終，有遺
X77n1522_p0189c07║表進呈，帝遣內給事賈文瓖宣詔弔慰，贈帛五十疋
X77n1522_p0189c08║以助安厝。壽七十三，僧臘五十三。以其秊八月十三
X77n1522_p0189c09║日葬于終南山逍遙園側。
X77n1522_p0189c10║唐光儀宗室瑯琊王子也。武后時，與越王起兵，得罪
X77n1522_p0189c11║族誅。儀方襁褓，乳母竊負逃民間，且八歲。詔求之急，
X77n1522_p0189c12║乳母懼與決，捨去。儀獨行，終以凍餒，依老僧落髮於
X77n1522_p0189c13║青龍寺。稍長，經律通貫，習禪燕，自以為出家之樂，誠
X77n1522_p0189c14║非世俗榮名利達所可比也。會中宗詔訪瑯琊王後，
X77n1522_p0189c15║儀因向寺主吐實。寺主大駭，即言之扶風郡。郡太守
X77n1522_p0189c16║悅其狀貌，逼妻以女，不可，遽以聞。召見，詔使返服，襲
X77n1522_p0189c17║父爵。懇辭，願守志自放丘壑。詔許之，仍聽繕治蘭若，
X77n1522_p0189c18║領徒眾以居。平生素愛終南山水之勝，自法興諸寺
X77n1522_p0189c19║之葺，而菴廬精舍往往皆是，侍衛瞻候者常數千百
X77n1522_p0189c20║人，雖權要卿相所不逮，亦其勢然也。開元二十三年
X77n1522_p0189c21║六月二十三日，集弟子垂訓訖，北首枕肱，右脇臥而
X77n1522_p0189c22║卒。弟子稟遺命，葬之少陵原南，復闢天寶寺於其地，
X77n1522_p0189c23║以弟子世傳守焉。
X77n1522_p0189c24║唐玄儼姓徐氏，越之諸暨人。年十二，師事富春僧暉
X77n1522_p0190a01║出家。證聖元年，以恩制獲度，隷貫懸溜寺。弱冠，從光
X77n1522_p0190a02║州岸師稟具戒。時崇福、融濟二律師皆訓徒上京，儼
X77n1522_p0190a03║往依之，昇堂入室，蒙其印可，由是名聲重矣。及睿宗
X77n1522_p0190a04║受戒於安國，詔充大德。後還江左，偏以四分開導。俄
X77n1522_p0190a05║居法華山，敷闡金剛般若。而躡屩檐簦之儔，聽講請
X77n1522_p0190a06║戒，雲凝風休，如是幾三十載，不起于座。開元二十四
X77n1522_p0190a07║年，詔頒行御所註經於天下，都督河南元彥冲躬造
X77n1522_p0190a08║山中，請儼俯臨郡治，設筵唱演此經大義，以稱上意。
X77n1522_p0190a09║初，光州岸公甞夢神僧謂曰：玄儼誠一世之法器，教
X77n1522_p0190a10║之小乘非所空。自爾每以般若命之宣暢，至是果際
X77n1522_p0190a11║遇，豈非命歟！未幾，內捐衣鉢，外率檀信，裝飾石城百
X77n1522_p0190a12║尺彌勒像。而潤州刺史齊澣，運心極廣，視物惟均，方
X77n1522_p0190a13║舟結乘，奉迎儼於丹陽、餘杭、吳興等郡，為諸新度受
X77n1522_p0190a14║具。則化之所被，自廣陵迄于信安，地方千里，飡規沐
X77n1522_p0190a15║德，殆且萬人，福緣之盛乃如此。天寶元載十一月七
X77n1522_p0190a16║日示疾，坐終於寺之戒壇院，壽六十八。卜於是月二
X77n1522_p0190a17║十窆之秦望山下，建塔植松，以表其地。萬齊融述文
X77n1522_p0190a18║頌德，茲不錄。儼凡禮佛名經一百過，設無遮會十筵，
X77n1522_p0190a19║著輔篇記十卷，羯磨述章三篇，金剛義疏七卷，講金
X77n1522_p0190a20║剛經疏一百過。
X77n1522_p0190a21║唐慧日生東萊辛氏，中宗朝得度。及登具足，乃慕義
X77n1522_p0190a22║淨三藏之為人，於是而遊西域焉。始泛舶三載，徧歷
X77n1522_p0190a23║東南海中諸國，達中印土，禮謁聖跡，訪求梵夾，咨稟
X77n1522_p0190a24║善知識。十有三載，莫不皆以淨土為真歸，彌陀為良
X77n1522_p0190b01║導也。承茲法訓，思欲利人，振錫還鄉。又涉四載，至北
X77n1522_p0190b02║印土健駄羅國東北大山，盡七日夕，斷食扣頭，畢命
X77n1522_p0190b03║誓禱觀音現相。俄而空中紫金色身，長一丈餘，坐寶
X77n1522_p0190b04║蓮華，右手摩頂而告日曰：汝當勸令眾生念佛誦經，
X77n1522_p0190b05║往生西方淨土極樂世界彌陀佛國。到彼國已，見佛
X77n1522_p0190b06║及我，所得利益，勝過諸行。說已忽滅。日斷食困甚，聞
X77n1522_p0190b07║法強壯，即踰𦵇嶺，過流沙，凡十有八年，達于京師，開
X77n1522_p0190b08║元七年也。貢佛真容、梵夾等，詔賜號慈愍三藏。又著
X77n1522_p0190b09║往生淨土集行世。且興渠為五辛之一，而東土之明
X77n1522_p0190b10║律者多不能識，或以為蕓薹、葫荽、阿魏等，乃於淨土
X77n1522_p0190b11║集中具書之，以曉將來云。五辛，此土惟四。興渠者，訛
X77n1522_p0190b12║梵也。華云形具，根如細蔓菁而白，其氣如蒜。日甞於
X77n1522_p0190b13║于闍國見之，餘國亦無有。維時方冬，枝葉已盡，獨留
X77n1522_p0190b14║其根以待食用。日言其根之狀殊詳，而枝葉則莫之
X77n1522_p0190b15║詳也。天寶七年卒，年六十九，塔白鹿原。
X77n1522_p0190b16║唐法慎生江都之郭氏，稍具知識，即念出家，父母雖
X77n1522_p0190b17║愛，不能奪也。既從瑤臺成律師受具戒，旋於太原東
X77n1522_p0190b18║塔寺究律藏，言入希微，理參玄要，識者推伏焉。眾請
X77n1522_p0190b19║任以綱領，職乃默然東歸，率誦金剛般若經、如意輪
X77n1522_p0190b20║心呪化鄉里。諸所設施，莫克盡述，大略皆以隆顯教
X77n1522_p0190b21║門，敷弘法席而已。且維揚東南之衝要，朝廷土大夫
X77n1522_p0190b22║所從來往，必脩刺門下，然尤以得見為𢠢，以不得見
X77n1522_p0190b23║為大辱。故黃門侍郎盧藏用退而歎曰：宇宙之內，信
X77n1522_p0190b24║有高人，若太子少保陸象先、兵部尚書畢構、少府監
X77n1522_p0190c01║陸餘慶、吏部郎中嚴挺之、河南尹崔希逸、太尉房琯、
X77n1522_p0190c02║中書侍郎平章事崔渙、禮部侍郎李憕、著作郎綦母
X77n1522_p0190c03║潛、名士王昌齡，僉所贍奉，願同灑掃。天寶七載十月
X77n1522_p0190c04║十四日，晨興盥漱，就胡牀跏趺，默覩西方，既曛而滅
X77n1522_p0190c05║於龍興寺之別院，春秋八十三，夏六十二。緇素弟子，
X77n1522_p0190c06║北距泗沂，南踰領徼，望哭者千族，送葬者萬人。其得
X77n1522_p0190c07║法上首曰會稽曇一、福建懷一等，樹塔於城西蜀岡
X77n1522_p0190c08║之原。吏部員外郎趙郡李華撰文勒碑，大理司直張
X77n1522_p0190c09║從申書，趙郡李陽冰篆額。
X77n1522_p0190c10║唐道綽姓衛氏，并州汾水人。弱齡處俗，爰知恭讓。十
X77n1522_p0190c11║四出家，講大涅槃二十四遍。晚稟瓚公禪法，修涉尤
X77n1522_p0190c12║謹。久之，承鸞法師淨土遺業，乃於石壁谷玄中寺法
X77n1522_p0190c13║師舊治之地，行般舟方等九品十觀，講無量壽經將
X77n1522_p0190c14║二百遍。綽行道次，有僧於定中見所持數珠，其相量
X77n1522_p0190c15║之，大如七寶山。覩西方勝境，繁縟難舉，由是道俗競
X77n1522_p0190c16║傳，化旺朔土。貞觀二年四月八日，綽以天年有限，與
X77n1522_p0190c17║眾相辭。於是聞者奔赴，增山填谷，咸見鸞法師乘七
X77n1522_p0190c18║寶船浮空而至，告綽曰：汝淨土堂成，但餘報未盡耳。
X77n1522_p0190c19║又見化佛住立空際，天華下散，男女皆以裙裾承得，
X77n1522_p0190c20║薄滑可愛。時以蓮華插於乾地，七日不萎。逮綽年躋
X77n1522_p0190c21║七秩，容力休盛，齯齒新生，談述雄暢，益勤勸念。綽復
X77n1522_p0190c22║躬穿百八木槵子以貽人，及著淨土論二卷。其所授
X77n1522_p0190c23║據，皆天親、龍樹、慧遠等，故信從之徒，有以麻豆為數
X77n1522_p0190c24║量，而積之滿數斛者。綽平居四儀，不敢背西，口稱尊
X77n1522_p0191a01║號，日期七萬。而沙門道撫，自京之弘福寺逃往依止。
X77n1522_p0191a02║綽今年且八十四矣，尚康強無恙，亦其進修之力所
X77n1522_p0191a03║感歟！
X77n1522_p0191a04║唐鑒真姓淳于氏，廣陵江陽縣人也。總丱之歲，侍父
X77n1522_p0191a05║入大雲寺，見佛像感悟，求出家。父奇其志，許之，遂依
X77n1522_p0191a06║智滿禪師聽訓誨。長安元年，詔天下度僧，因獲隷寺
X77n1522_p0191a07║為息慈。大雲，即今之隆興寺也。神龍初，從道岸律師
X77n1522_p0191a08║先受菩薩戒。景龍初，乃復詣長安實際寺，從荊州恒
X77n1522_p0191a09║景律師登具足戒，觀光兩京，陶冶三藏。閱數稔，言旋
X77n1522_p0191a10║淮海，以戒律利物，鬱為一方宗首。開元中，日本國沙
X77n1522_p0191a11║門榮叡、普照等禮真足而請曰：吾國居大海中，距華
X77n1522_p0191a12║夏，以風之逆順為近遠，而未易以道路計。然佛法於
X77n1522_p0191a13║天下，固無彼此之沮，而師範之來或難之，此三宗之
X77n1522_p0191a14║傳所以猶缺然也。和尚其能輟此方之化，為吾國之
X77n1522_p0191a15║行，則善矣。真因感其意而問曰：昔聞南嶽思禪師生
X77n1522_p0191a16║彼為王，興起大教。又聞國相長屋造千袈裟，附舶施
X77n1522_p0191a17║中國名德，且綉偈於衣緣曰：山川異域，風月同天。寄
X77n1522_p0191a18║諸佛子，共結來緣。以此言之，則誠善地也。吾何為自
X77n1522_p0191a19║棄而不為是行哉？乃募比丘思託等十四人，天寶二
X77n1522_p0191a20║年六月，買舟載經律，由楊子江至越州浦，止署風山。
X77n1522_p0191a21║出洋，遇風濤盛壯，舟幾溺。俄見空中神將介甲而立，
X77n1522_p0191a22║風濤尋定。所歷蛇海、魚海、鳥海之異，而後抵岸。達日
X77n1522_p0191a23║本，王躬迎導入城，安止大寺中。遽即其寺之盧遮那
X77n1522_p0191a24║殿立壇，以為王受菩薩戒，次及夫人、王子等。且選本
X77n1522_p0191b01║土有德行沙門十人為師，度沙彌澄脩等四百人，教
X77n1522_p0191b02║以白羯磨法。國之造寺施田者日至，號大和尚。後無
X77n1522_p0191b03║疾辭眾，逝於天平寶寺。七年癸卯歲五月五日，即代
X77n1522_p0191b04║宗廣德元年也，壽七十七。
X77n1522_p0191b05║唐惟慤姓連氏，齊大夫稱之後，上黨潞人。九歲從舅
X77n1522_p0191b06║氏之有名稱於釋門者出家，久之辭去，遊學教旨，禪
X77n1522_p0191b07║宗毗尼之道，靡不探討。年四十，猶宿留京輦。時故相
X77n1522_p0191b08║房公融已捐舘舍，其子弟居賜第。一日請齋，尚未飯，
X77n1522_p0191b09║出經一圅曰：此相公在南海時所譯楞嚴經十卷，今
X77n1522_p0191b10║筵中僅十僧，可僧各一卷，以結緣。慤坐次當四得經，
X77n1522_p0191b11║見富樓那問生起義，文婉而理玄，遂誓作疏流通。及
X77n1522_p0191b12║歸所住崇福寺，遽畫文殊菩薩像，且誦其名號，十年
X77n1522_p0191b13║志益不衰。忽夢文殊乘獅子入其口，由是下筆若神
X77n1522_p0191b14║助，大曆丙子也。及疏就，又夢文殊自口出，成三卷，今
X77n1522_p0191b15║盛行于世。一說荊州度門寺神秀禪師入內得其本，
X77n1522_p0191b16║未幾，舘陶沙門慧震傳之於慤而流通焉。既而蜀之
X77n1522_p0191b17║資中恒沇法師作義章，號資中疏云：
X77n1522_p0191b18║唐守直字堅道，姓范氏，錢唐人，齊信安太守瑝八葉
X77n1522_p0191b19║孫。既薙染，遂依蘇之支硎寺圓大師受具戒。登壇之
X77n1522_p0191b20║夕，獨見光長丈餘，久之乃滅，蓋其得戒之相也。後依
X77n1522_p0191b21║江陵之真公者三年，乃徧禮天下聖迹，以博所聞見。
X77n1522_p0191b22║尋從無畏三藏受菩薩戒，普寂大師傳楞伽心印，講
X77n1522_p0191b23║起信論二十過、南山律抄四十過。始願誦華嚴經，即
X77n1522_p0191b24║於中夜夢神人以一珠施之，覺而惘然，如珠在握。旋
X77n1522_p0191c01║入五臺山中攬閱，凡二百過，以畢其願，且披大藏三
X77n1522_p0191c02║過。開元二十六年，詔舉高行，因隷貫廬山大林寺。大
X77n1522_p0191c03║曆二年，移藉天竺靈隱峯。五年三月，寓止龍興淨土
X77n1522_p0191c04║院，謂其徒曰：夫至德之人，乘如而來，乘如而去。然彼
X77n1522_p0191c05║欲以長繩繫白日者，豈足以同語此哉！以其月之二
X77n1522_p0191c06║十九日告終，壽七十一，臘四十五。建塔以窆，門人皎
X77n1522_p0191c07║然如晝，為之銘。
X77n1522_p0191c08║唐圓照姓張氏，京兆藍田人。十歲依西明寺景雲律
X77n1522_p0191c09║師受近圓，乃究維摩、法華、因明、唯識、涅槃、中觀、華嚴
X77n1522_p0191c10║新經。頻敷座席，屢主壇場。開元中，詔參譯務。大曆十
X77n1522_p0191c11║三年，詔兩街臨壇大德一十四人，至安國寺定奪新
X77n1522_p0191c12║舊兩疏是非。照材學優贍，其所編稡製作，多不具述。
X77n1522_p0191c13║於教門頗有功緒，在代、肅二朝尤用事。職至應奉，賜
X77n1522_p0191c14║紫，充臨壇兩街十望大德內供奉、撿校鴻臚少卿，食
X77n1522_p0191c15║封一百戶。終於別院，壽八十二，臘五十八。
X77n1522_p0191c16║唐辨才姓李氏，襄陽人。七歲依峴山寂禪師出家，稍
X77n1522_p0191c17║長善記憶，每受經必以等身為限，事不重問，義不再
X77n1522_p0191c18║思，師甚器之。年十六，遂落髮，隷鄉里之大雲寺，徧遊
X77n1522_p0191c19║列郡名山，俄納戒於荊州玉泉寺。久聞京師安國寺
X77n1522_p0191c20║懷威律師、報恩寺義頒律師名，即造而請業焉，二師
X77n1522_p0191c21║皆推為上首。天寶十四載，上以北方習騎射，嗜殺戮，
X77n1522_p0191c22║剛獷之氣，黷武玩兵，宜必以善導柔服之，詔才臨壇
X77n1522_p0191c23║度人，以致其教誡。至德初，宰臣杜鴻漸奏住龍興寺，
X77n1522_p0191c24║詔加朔方管內教授大德，庶令獫狁之鄉，粗識毗尼
X77n1522_p0192a01║之道，仍命為國建法華道場。及復兩京迴鸞，累降璽
X77n1522_p0192a02║書褒美。晚年尤留心於頓教大乘。永泰二年，僕固懷
X77n1522_p0192a03║恩叛，招誘吐蕃犯邊，才以因果禍福之語曉之，屠殺
X77n1522_p0192a04║之慘為戢。大曆三載詔充章信大德，時府帥虢國常
X77n1522_p0192a05║公與護戎任公數過從講道。十三年十二月八日，安
X77n1522_p0192a06║坐繩牀而寂，壽五十六。未幾，卜窆寺之西北隅。先是
X77n1522_p0192a07║邑子石顯執役于城上，夜聞管絃聲，異香散空中，由
X77n1522_p0192a08║是以知才之所往生者，必安養矣。諡曰能覺，襚以紫
X77n1522_p0192a09║衣，其恩榮聞于塞外云。
X77n1522_p0192a10║唐慧明漢太丘長陳寔之後。晉永嘉南渡，曾祖仲文
X77n1522_p0192a11║佐命於陳，封丹陽公。祖令雙溪、穀熟二縣。考令蘭陵，
X77n1522_p0192a12║遂家焉。明則蘭陵產也。丱歲捨父母出家，受具習律，
X77n1522_p0192a13║歎曰：自神禹以功有天下，而刑戮滋生，伯成子高棄
X77n1522_p0192a14║其諸侯以畊，而況我輩之學空寂者乎？紛紛諍論，一
X77n1522_p0192a15║何至於此極哉！乃詣方巖究心法。天寶初，將遊五臺，
X77n1522_p0192a16║會淮汴阻兵不果，仍築蘭若三所於宛陵之石門。先
X77n1522_p0192a17║是其地苦虎狼之暴，俗尤嗜弋獵，自明以慈悲化攝，
X77n1522_p0192a18║皆革心不相傷忤。五年，戾止魚陂。時有瑀公，神異僧
X77n1522_p0192a19║也，見曰：南祖傳教菩薩，來何晚也？他日，與登魚陂之
X77n1522_p0192a20║顛，見東南有峰，秀拔可愛，因指以謂瑀公曰：告宿緣
X77n1522_p0192a21║在茲，庶幾其可得乎？八年，詔天下度人，州將韋南金
X77n1522_p0192a22║舉明高行黑白狀，請隷州之寧化道場。明辭，改隷佛
X77n1522_p0192a23║川，即魚陂所望之峯也。按郡志，地故梁吳筠宅也。昔
X77n1522_p0192a24║有於青山之南，斸出古佛二軀，而水隨以騰湧，由是
X77n1522_p0192b01║其地得名。旁有吳王古祠，巫以禍福撼閭里，致血祭。
X77n1522_p0192b02║明至，泊舟祠下，風雨驟作，林木屋瓦飛折。頃之霽，一
X77n1522_p0192b03║偉丈夫前拜謁受戒，且請徙道場其地。及道場之徙，
X77n1522_p0192b04║偶獲銅盤土中，盤底銘慧明字。建中元年正月十二
X77n1522_p0192b05║日，示疾以逝，壽八十四，臘五十一。樹塔於寺之西山，
X77n1522_p0192b06║而葬靈輿焉。得法弟子慧解、慧敏，如知菩薩戒。弟子
X77n1522_p0192b07║刺史盧幼平、顏真卿、獨孤問俗、杜位、裴清、
X77n1522_p0192b08║唐道遵字宗達，姓張氏，吳興人。幼事報恩寺興大師
X77n1522_p0192b09║出家。年十二，從天竺義威律師受具戒。始習毗尼開
X77n1522_p0192b10║遮之指，後傳天台明靜之宗。於是廣書法華，闢經院，
X77n1522_p0192b11║置道場於支硎山，以招徠學者。大曆元年，州將韋元
X77n1522_p0192b12║甫、兵部尚書劉晏、侍御史王圓、開州刺史陸向、殿中
X77n1522_p0192b13║侍御史陸迅、大理評事張象，既愜真心，願專勝境，相
X77n1522_p0192b14║與表聞，詔特署法華道場。由是江東總建道場一十
X77n1522_p0192b15║七所，皆自遵始。天寶中，方行三昧於靈巖道場，光明
X77n1522_p0192b16║燭天，身在光中，莫分彼此。異日以問荊溪然公，公曰：
X77n1522_p0192b17║智慧光明，從心流出，蓋子精志之所致也。又甞於寺
X77n1522_p0192b18║道場中，覺身坐虗空，廓然無礙，識者知為垢盡之相。
X77n1522_p0192b19║興元元年七月二十九日，卒於所居寺，壽七十一，臘
X77n1522_p0192b20║四十六。門人樹塔旌德焉。
X77n1522_p0192b21║唐摩駄都華言法界，一名悟空，生京兆雲陽車氏，拓
X77n1522_p0192b22║跋魏之裔也。天寶九載，罽賓國願內附，遣大首領薩
X77n1522_p0192b23║婆達幹三藏舍利越摩來朝，且請使者巡按。明年，詔
X77n1522_p0192b24║中使張韜光偕國信行，官傔使四十人西邁。時空名
X77n1522_p0192c01║奉朝，授左衛涇州四門府別將，隨使者出安西。十二
X77n1522_p0192c02║載，至健陀羅國，罽賓東都城也，其王禮接唐使者於
X77n1522_p0192c03║此。及使者歸報，空方以疾篤留健陀羅國，於是發願
X77n1522_p0192c04║師事舍利越摩出家，肅宗至德二年也。年二十九，受
X77n1522_p0192c05║具戒於迦濕彌羅國，文殊矢涅地為親教師，鄔不羼
X77n1522_p0192c06║提為羯磨，阿遮利耶駄里魏地為教授，於蒙提寺諷
X77n1522_p0192c07║聲聞戒，習根本律，蓋北天之學，皆薩婆多部也。巡禮
X77n1522_p0192c08║八塔，咨師舍利越摩歸覲君親，摩因授空十地迴向
X77n1522_p0192c09║輪十力三經，梵夾佛牙舍利以別。至骨咄國小海南
X77n1522_p0192c10║岸，地忽搖動，雨雹交作，而霆擊不已。時眾商奔避一
X77n1522_p0192c11║大樹下，商主曰：龍神怒如此，眾中或有舍利異寶，可
X77n1522_p0192c12║出之海中，毋以為性命害也。空慾以利東夏，故潛乞
X77n1522_p0192c13║龍神宥過，終不出，自卯及申始霽。即而請勿提提羼
X77n1522_p0192c14║魚出十力經於丘茲蓮華寺，請尸羅達磨出十地回
X77n1522_p0192c15║向輪經於北庭。貞元五年己巳，至京師，上佛牙舍利
X77n1522_p0192c16║經本，詔功德使竇文場付左神䇿軍繕寫進呈，署空
X77n1522_p0192c17║壯武將軍試太常卿，居章敬寺。返雲陽，二親之墳樹
X77n1522_p0192c18║拱矣。
X77n1522_p0192c19║唐道澄姓梁氏，京兆人。父涉，中書舍人。幼使出家，無
X77n1522_p0192c20║所顧戀，偶有禪者過之，謂曰：可名道澄。且付以瓶錫
X77n1522_p0192c21║儀範之器，號律沙彌。受具後，歷橫肆，習南山鈔，謹持
X77n1522_p0192c22║守以進於學。然姿性率略，所處不恒，奉恩莊嚴，草堂
X77n1522_p0192c23║諸剎，所至安之，尤以護生為務。建中二年，坐夏雲陽
X77n1522_p0192c24║山，一虎忽哮吼入門，澄若有所語者，虎搖尾攝耳去。
X77n1522_p0193a01║澄後徙居章信寺，或問其故，澄曰：出家可滯一方乎？
X77n1522_p0193a02║西域之法，三時分房，俾無貪著，後世易之，哀哉！貞元
X77n1522_p0193a03║二年二月八日，上於寺從澄受菩薩戒，京甸傾瞻，賜
X77n1522_p0193a04║賚優渥，澄盡以回施二田。五年，上幸澄所居，問修心
X77n1522_p0193a05║法門，且詔為妃主嬪御受菩薩戒。十六年四月，賜號
X77n1522_p0193a06║大圓。十九年九月十八日終。
X77n1522_p0193a07║唐大光姓唐氏，湖州之安吉人。母梅，感異夢生光。及
X77n1522_p0193a08║薙落，誦法華經三月，即能憶持。遊京師，肅宗燕見之，
X77n1522_p0193a09║熟視之曰：疇昔之夜，朕夢僧聲演大乘而口出光明
X77n1522_p0193a10║者，茲非其人乎？因賜今名。屬上生辰，召齊于定國寺，
X77n1522_p0193a11║舘之千福寺看經道場，遣中官趙溫等宣諭以送，仍
X77n1522_p0193a12║賜墨勑，許隨意住持天下名山。後徙藍田精舍，精舍
X77n1522_p0193a13║之僧先夢天童降謂曰：大光經聲徹於有頂，功德不
X77n1522_p0193a14║可量也。一日，忽有臂從天下，撫其心匈，又夢僧引乳
X77n1522_p0193a15║使光吮其湩，自爾神形舒暢，氣貌融裕。久之，山行，偶
X77n1522_p0193a16║墜窮谷龍泉中，心不迷亂，但發願持多寶塔品十萬
X77n1522_p0193a17║徧，俄覺此身躍然而出，如有物捧持之者。龍朔初，詔
X77n1522_p0193a18║住資聖寺，寺即趙國公長孫無忌宅也。二年，詔為文
X77n1522_p0193a19║德皇后追福。七年，資聖灾，棟宇器物俱燼，惟諸經卷
X77n1522_p0193a20║無所損。事聞，所賜殊渥，百姓亦捐棄財幣盈鉅萬，寺
X77n1522_p0193a21║以再成。未幾，疏乞歸省，詔未即允。光隨得疾莫療，欲
X77n1522_p0193a22║赴水死，強起跨驢往，驢伏不行，烏羣噪其上，人稍知
X77n1522_p0193a23║之，交開諭乃解。復頂戴經卷行道，尋有詔允所請。既
X77n1522_p0193a24║歸，構塔於烏程，日持多寶品以償昔願。永泰元年，浙
X77n1522_p0193b01║西廉使韋元甫表請光為六郡持念之首，且為別立
X77n1522_p0193b02║道場。大曆間，魯公顏真卿刺郡，烏程宰則李紳公垂
X77n1522_p0193b03║之父也。紳生未朞而疾作，名光，脩治佛事而愈。紳小
X77n1522_p0193b04║字光，蓋以此。貞元中，紳官於朝，間出刺拜於持經道
X77n1522_p0193b05║場。永貞元年十二月既望之夕示滅，壽七十。紳時以
X77n1522_p0193b06║相國製文勒碑。噫，榮矣！
X77n1522_p0193b07║唐慧琳本疎勒國人也，冐姓裴氏。始事不空三藏為
X77n1522_p0193b08║室，灑印度聲明，支那訓詁，靡不精究。甞謂翻梵成華，
X77n1522_p0193b09║華簡而梵細，簡則意遺，細則語衍。然而俾其意不至
X77n1522_p0193b10║遺，語不至衍，非夫淹該博綜，易足臻爾。於是引用字
X77n1522_p0193b11║林、字統、聲類、三蒼、切韻、玉篇、諸經雜史以參合之，撰
X77n1522_p0193b12║大藏音義。自貞元四年迄元和五載，成一百卷，置其
X77n1522_p0193b13║本於西明大藏，使京邑傳寫。十五年庚子卒，壽八十
X77n1522_p0193b14║七。
X77n1522_p0193b15║唐端甫族趙氏，居天水，世為秦著姓。母張，夢梵僧謂
X77n1522_p0193b16║曰：當生貴子。即出舍利囊中，使吞之。及娩，見所夢僧
X77n1522_p0193b17║白晝入室，摩其頂曰：教法必賴以大興。言訖，訖失所
X77n1522_p0193b18║在。甫高顙深目，大頥方口，身六尺五寸，音吐如鍾。始
X77n1522_p0193b19║十歲，以沙彌事崇福寺道悟禪師。十七歲，受具戒為
X77n1522_p0193b20║比丘，隷安國寺。學毗尼於崇福寺昇律師，傳唯識論
X77n1522_p0193b21║於安國寺素法師，究涅槃經於福林寺崟法師。既而
X77n1522_p0193b22║甫夢梵僧以琉璃器滿盛舍利，使吞之，曰：三藏大教，
X77n1522_p0193b23║盡納汝腹矣。自是妙智宏辨，囊括川注，而謁文殊於
X77n1522_p0193b24║清涼，闡華嚴於太原。其聲聞之美，達于帝聰。德宗朝，
X77n1522_p0193c01║出入宮禁，抗論儒道，詔賜紫方袍，歲時錫子異等夷。
X77n1522_p0193c02║順宗在春坊，相與臥起，視若兄弟，恩禮特隆厚。憲宗
X77n1522_p0193c03║御極，數幸其寺，常承顧問，待之不啻賓友。而甫儀範
X77n1522_p0193c04║超邁，辭辯華贍，雖造次應對，未甞不推致佛乘，而揚
X77n1522_p0193c05║搉玄理，由是天子益重其為人焉。乃迎真骨以祈靈，
X77n1522_p0193c06║開秘殿以請福，錄左街僧事凡十年。其闡揚涅槃、唯
X77n1522_p0193c07║識，課持瑜伽悉地，轉上所施，以崇飾塔廟，務極雕繪。
X77n1522_p0193c08║而丈室單牀，惟日誦金剛經、默觀淨二而已。王公輿
X77n1522_p0193c09║臺，壹以誠接，然豪門貴族，莫不瞻向。議者以為其有
X77n1522_p0193c10║常，不輕行。開成元年六月一日卒。其年七月六日，茶
X77n1522_p0193c11║毗于長樂之南原，獲舍利圓瑩。諡大達，塔號玄秘。壽
X77n1522_p0193c12║六十七，臘四十三。弟子僧尼千餘輩。會昌中，相國斐
X77n1522_p0193c13║公休頌德，樹碑原上。
X77n1522_p0193c14║唐知玄字後覺，姓陳氏，眉州洪雅人。曾祖圖南，梓州
X77n1522_p0193c15║射洪令。祖憲、考邈，皆名場不捷。母魏，夢月入懷而娩，
X77n1522_p0193c16║襁褓見佛像僧儀必笑。五歲，祖指花令賦詩，不數步
X77n1522_p0193c17║即就，且有唯餘一朵在，明日定隨風之句。祖吟咏久
X77n1522_p0193c18║之，歎曰：吾望汝登高第雪恥，今如此，其志見矣，則終
X77n1522_p0193c19║將歸於空門乎？所居鄰寧夷寺，七歲聽法泰法師講
X77n1522_p0193c20║涅槃經，忽若有所寤，夜又夢其寺之殿佛手為摩頂，
X77n1522_p0193c21║因力求出家，不可禁止。年十一，詣唐興四安寺落髮，
X77n1522_p0193c22║其師併以大經遠公義疏、𮗿公圓旨授之，皆習復無
X77n1522_p0193c23║遺誤。年十三，升座闡演於大慈寺之普賢閣下，時丞
X77n1522_p0193c24║相杜公元頴方出鎮蜀，聞其名而命之，聽者萬計，率
X77n1522_p0194a01║駭服，自是不敢斥其名，而呼之為陳菩薩矣。或傳其
X77n1522_p0194a02║前身蓋漢州三學山知鉉也，甞講十地經，感地變琉
X77n1522_p0194a03║璃云。受具戒於淨眾寺𮗿貞律師，稟俱舍論於十長
X77n1522_p0194a04║山固律師，於是抵三峽、歷荊襄，而駐錫於京輦之資
X77n1522_p0194a05║聖寺，獲依安國信法師，究唯識論，旁攻外典百家之
X77n1522_p0194a06║言，然以鄉音不類，憂之，乃曰：課大悲呪象耳。山中夕
X77n1522_p0194a07║夢僧易其舌，旦能秦語，文宗尤加禮重。儒者楊茂先
X77n1522_p0194a08║留意竺墳，慕謝康樂之為人，注釋經義，時就質問。及
X77n1522_p0194a09║終，玄獨見其服紫衣、戴碧冠，前拜謝，乘空而去。訃至，
X77n1522_p0194a10║則知其命子以紫袈裟、碧芙蓉冠斂，且曰：吾非簪裳
X77n1522_p0194a11║累，則提瓶挈屨侍玄公久矣，今遽爾，柰何？武宗始猶
X77n1522_p0194a12║尚內教，後惑邪說，故群臣莫之諫。甞以德陽節會緇
X77n1522_p0194a13║黃麟德殿，詔玄獨抗道眾。帝躬發老子治大國如烹
X77n1522_p0194a14║小鮮義，使相問答。玄所對凡數千言，皆謂神仙固山
X77n1522_p0194a15║林之事，非帝王所宜行。上大怒，左軍仇士良、內樞楊
X77n1522_p0194a16║欽義惜其才美，密諷貢祝堯詩五章解之。玄即日歸
X77n1522_p0194a17║鄉里，既而以巾櫛遊湘湖間。方楊給事漢公廉問桂
X77n1522_p0194a18║嶺，迎止開元寺。屬宣宗龍飛，內樞楊公統左禁軍，以
X77n1522_p0194a19║定𠕋功請復教首，乞訪玄聲跡。詔居寶應寺壽昌節
X77n1522_p0194a20║講讚，賜紫伽黎，署三教首座。俄詔徙法乾寺玉虗亭，
X77n1522_p0194a21║則上於藩邸所造者。大中三年，詔悉興建天下廢寺，
X77n1522_p0194a22║至圖玄肖象禁中，以存模楷。八年，上章乞還山。廣明
X77n1522_p0194a23║二年春，僖宗遠難幸蜀，遣郭遵泰以璽書詔赴行在
X77n1522_p0194a24║所，仍許肩輿自隨。上降接勤重，談論頗悅，且欲賜美
X77n1522_p0194b01║號，顧問諸學士。學士未及奏，而上遽灑御翰以悟達
X77n1522_p0194b02║曰：開示悟入法華之旨，其宜號悟達國師，以表朕意。
X77n1522_p0194b03║玄陳讓再三，不允，遂辭疾歸臥九隴舊廬。正月二十
X77n1522_p0194b04║七日，見所居之室悉現微妙勝境。二月七日，忽空中
X77n1522_p0194b05║有聲曰：必生淨土。問誰為此聲者，則譍曰：佛也。若菩
X77n1522_p0194b06║薩降庭，明珠墮膝，是豈娑婆報盡而宿昔罪福之感
X77n1522_p0194b07║驟至耶？七月中，召弟子慈燈作遺表囑後事，以屍施
X77n1522_p0194b08║魚鳥，叮嚀告戒，右脇面西而寂。壽七十三，臘五十四。
X77n1522_p0194b09║玄生平謹於持守，而篤於進脩，然其利物之効，尤多
X77n1522_p0194b10║著見。駱谷真符縣雍氏者，宅當大潭上，潭有魚足而
X77n1522_p0194b11║齒異甚，或欲網釣，則興雲霧擁蔽。雍氏日：豢之四世
X77n1522_p0194b12║矣。玄適抵其地而知之，為授歸戒，出水鼓躍逝去。夜
X77n1522_p0194b13║夢雍氏曰：吾已生天矣。次而導江玉壘山神、益昌北
X77n1522_p0194b14║郭龍門神，皆受戒徵驗，見弟子僧徹傳，茲不復錄。塔
X77n1522_p0194b15║在今茶隴山祐聖寺，秦蜀間戶圖事其像。有或圖李
X77n1522_p0194b16║商隱執白拂以侍立者，則商隱亦甞為之役也。商隱
X77n1522_p0194b17║號義山，能辭章。玄居京師興善寺，時商隱居永崇里，
X77n1522_p0194b18║甞苦眼疾，望禱玄。明日，玄寄天眼偈三章，疾遂愈。
X77n1522_p0194b19║梁智宣泉州人。唐之季，佛法尤隆盛，宣方壯，慨經教
X77n1522_p0194b20║之流通此方者尚未盡，且天竺吾世尊所瑞應地，為
X77n1522_p0194b21║其弟子而未始造詣，是非可愧乎！於是結侶西邁，悉
X77n1522_p0194b22║得其所願而歸。開平元年五月，達京師，進辟支佛骨
X77n1522_p0194b23║梵書、多羅葉夾經律。會太祖新受唐禪，見宣太悅，禮
X77n1522_p0194b24║數勤厚，宣即請譯所進梵夾，然以天下多故，未遑也。
X77n1522_p0194c01║晉光嗣姓李氏，太原文水人。幼依臺山真容院浩威
X77n1522_p0194c02║出家。既納戒遊方，受心法，辨論縱橫，儕輩莫之抗。俄
X77n1522_p0194c03║南遊，謁王氏於閩，忠懿王敬之。至兩淛，謁錢氏，武肅
X77n1522_p0194c04║王尤加敬焉。然二王皆遣使送香茗，而兩淛又以盋
X77n1522_p0194c05║盂一萬副，及斂諸州牧宰俸入，泛大舶至滄州，使歸
X77n1522_p0194c06║為文殊供養。時則降龍大師彈壓臺山諸剎，眾所畏
X77n1522_p0194c07║伏，因為俵之，眾寡均等。於是其徒致疏，請嗣繼其師
X77n1522_p0194c08║主院事。詔補都綱職，總轄臺山諸剎，賜師號。超化十
X77n1522_p0194c09║五秊，興廢食饑，不可殫紀。天福元年遘疾，九月五日
X77n1522_p0194c10║遂示寂。門人塔舍利至今存。
X77n1522_p0194c11║晉景超既持律範，尤事參詢。抵廬峯，有終焉之志，且
X77n1522_p0194c12║日誦法華以自課。俄字禮華嚴、法華二經，皆如其數
X77n1522_p0194c13║者至於再，然亦再爇手指以慶。於是舍利出膚體，或
X77n1522_p0194c14║得之坐臥遊歷地，極圓瑩可愛。天福中，卒於所住。今
X77n1522_p0194c15║其塔尚存。
X77n1522_p0194c16║晉志通扶風張氏子，家世顯貴，童稚即離俗。唐季擾
X77n1522_p0194c17║攘，乃東遊洛下，傳瑜珈教法於縛日囉三藏。天福四
X77n1522_p0194c18║年，朝廷遣使吳越，通獲附舟以攬天台、羅浮之勝，而
X77n1522_p0194c19║卜所歸趣焉。然三藏亦以梵夾託其流通。時文穆王
X77n1522_p0194c20║元瓘方居帥府，命具威儀樂部，迎以登岸，舘於真身
X77n1522_p0194c21║塔寺，供施豐腆。未幾，遊赤城華頂閣，錫於智者道場，
X77n1522_p0194c22║益脩淨土業。山中舊有招手石，相傳為定光招手接
X77n1522_p0194c23║智者處，峻聳嶄立，薄天半。通再從其上投下，以祈生
X77n1522_p0194c24║安養。或救之甦，復去，隱於越之法華山。逮將寂，忽白
X77n1522_p0195a01║氣盈衍，房地如傅粉者，遂坐逝。闍維，覩五色雲盤結
X77n1522_p0195a02║火聚上，且咸聞異香云。
X77n1522_p0195a03║晉道舟姓管氏，朔方回樂人。髫年出家於龍興寺之
X77n1522_p0195a04║孔雀院，檀信依仰。俄能創建永興寺，以致群眾。時韓
X77n1522_p0195a05║公洙方帥靈武，遂辭去，西遁賀蘭山白草谷。精誠之
X77n1522_p0195a06║至，感甘泉既枯而復湧，且有靈蛇遊泳其中。尋而說
X77n1522_p0195a07║法導俗，絕食禱雨，刺血畫千手眼大悲像。中和二年，
X77n1522_p0195a08║關輔猶擾攘不已，乃於城南念定院塔下，斷左臂焚
X77n1522_p0195a09║之。像前乞加被，以寧謐天下，獲迅雷烈風洪澍之應。
X77n1522_p0195a10║若夫左則以救旱，久餓以請雪，皆如願。天福六年二
X77n1522_p0195a11║月六日，集門人垂戒畢，遂趺坐以逝，如入禪定。眾因
X77n1522_p0195a12║漆紵以事。宋建隆中，奇士郭忠恕著文頌德。
X77n1522_p0195a13║晉遵誨姓李氏，譙郡人。祖世不仕。母張氏，夢神人遺
X77n1522_p0195a14║己寶珠而娠。方乳哺，善知人喜慍。稍長，至佛宇僧舍，
X77n1522_p0195a15║必徘徊顧盻不忍去。年十一，師事毫城開元寺崇諲
X77n1522_p0195a16║律主。落髮誦法華經，能覆憶。迨弱冠，乃登戒。頃之，訪
X77n1522_p0195a17║道汴洛，稟法華經義於智潛法師。梁開平二年，首闡
X77n1522_p0195a18║所業於相國寺之藥師院。後唐長興二年，以疏鈔訓
X77n1522_p0195a19║迪門徒，門徒之升其堂者餘二十人。晉天福二年，誨
X77n1522_p0195a20║習華嚴義，敷揚於五臺，以繼顒大師之武。緇素雲萃，
X77n1522_p0195a21║因鐫經於石，列置殿之三面，以垂永久。又以四秊會
X77n1522_p0195a22║僧俗二百四十人，使人誦一卷，總成三部，以周一年。
X77n1522_p0195a23║如是二十年，不少間曠。復施食以勸鬼神，發菩提心。
X77n1522_p0195a24║上聞，詔賜號真行大師。開運二年正月十六日示疾，
X77n1522_p0195b01║右脇稱佛名號而逝。壽七十一，臘五十一。門人奉遺
X77n1522_p0195b02║命，葬于隋河北之寺莊東原。
X77n1522_p0195b03║周道丕長安貴胄里宗室子也。父從晏，寔昭宗昆季
X77n1522_p0195b04║五院之長。母許氏，以無嗣息，甞躬誦蓮經普門品而
X77n1522_p0195b05║妊。及生，秀整可愛。甫周晬，父以王事沒於霍山軍中，
X77n1522_p0195b06║而丕輟乳哺，有戚容。七歲，絕葷羶，每遊佛寺，輒忘返。
X77n1522_p0195b07║而保壽繼能法師甞相往來，因白母，從之出家。未幾，
X77n1522_p0195b08║昭宗幸石門，而丕九歲爾。及駕回，已能偕其師迎駕
X77n1522_p0195b09║如禮。十九歲，徇眾請講金剛般若經，聽者悅服。既而
X77n1522_p0195b10║朱晃逼駕遷洛陽，長安焚蕩，丕獨負其母東征華陰。
X77n1522_p0195b11║會劉道開亂，遂入華山，居巖穴中，穀麥翔湧，斗萬錢。
X77n1522_p0195b12║然丕素得嚥氣術，卒賴以濟。而日巡丐以奉母，無小
X77n1522_p0195b13║乏。母或問食未，則跪曰：有施主。於戲！可謂孝矣。年二
X77n1522_p0195b14║十，母命之曰：汝亦知汝父之死所乎？霍山草木長矣，
X77n1522_p0195b15║汝能收其遺餘以歸葬，則吾庶幾無憾。於是丕含悲
X77n1522_p0195b16║茹苦，即其地晝夜唄梵，聚羣骸以禱之，曰：誠吾父者，
X77n1522_p0195b17║則必動轉以自異。閱數日，果有枯髏躍而出，至丕前，
X77n1522_p0195b18║起仆再三。丕大慟，擗踴良久，乃迎以葬之華陰。先是，
X77n1522_p0195b19║母夢從晏，尉撫如平生云。既而，曜州牧婁繼英招住
X77n1522_p0195b20║洛陽福先彌勒院，蓋晉道安翻經設浴之地也。天祐
X77n1522_p0195b21║三年，詔賜紫衣。梁、唐之興，皆被寵署。晉天福間，詔入
X77n1522_p0195b22║梁苑，副錄左街僧事。開運初，升左街僧錄。漢乾祐之
X77n1522_p0195b23║季，謝病，乞自便，不許。周廣順初，詔充左街僧錄，日下
X77n1522_p0195b24║即赴任，仍不許陳讓。時世宗以晉王尹京，議沙汰，以
X77n1522_p0195c01║丕職所係，召問可否。丕曰：今天下初定，瘡痍未起，而
X77n1522_p0195c02║有所去取，則徒以見其不鎮靜耳，未見所以澄清也。
X77n1522_p0195c03║老子曰：治大國，如烹小鮮。苟稍動，則縻爛矣。故願大
X77n1522_p0195c04║王緩其事，以須後舉，幸甚。世宗以為然，議遂寢。丕後
X77n1522_p0195c05║每謂其徒曰：上久有志於汝輩，汝輩宜自謹，勿犯也。
X77n1522_p0195c06║乞解軄歸洛陽。周顯德二年，詔毀僧寺，且立帳以限
X77n1522_p0195c07║僧，然不至於酷甚，則丕之力也。其年六月八日，示微
X77n1522_p0195c08║疾。十日早作，命弟子營粥，云有首楞嚴菩薩相迎，趣
X77n1522_p0195c09║令鳴乾。稚俄而化，壽六十七，臘四十七。立石塔，葬之
X77n1522_p0195c10║龍門廣化寺左。丕平生脩杜多行，若法華、金剛、仁王、
X77n1522_p0195c11║上生經等，皆一字一禮，佛名經則徧禮。未滅之二年，
X77n1522_p0195c12║猶禮首楞嚴經，故其瞑目之際，或能致首楞嚴菩薩，
X77n1522_p0195c13║則其精進如此。
X77n1522_p0195c14║讚曰：
X77n1522_p0195c15║嗚呼佛日，匿影雙林。世間長夜，穽擭尤深。
X77n1522_p0195c16║康莊大路，羣盲曷尋。昌運方開，聲教東被。
X77n1522_p0195c17║遠取貝書，鑽研密指。振筆玄關，文騰義委。
X77n1522_p0195c18║鈔：疏流通，侈目華耳。長筵婁展，高座頻升。
X77n1522_p0195c19║經詮律法，講貫傳承。盡眾生界，燦爛真鐙。
X77n1522_p0195c20║
X77n1522_p0195c21║新脩科分六學僧傳卷第十四