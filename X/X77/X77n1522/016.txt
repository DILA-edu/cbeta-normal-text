X77n1522_p0202a01║新脩科分六學僧傳卷第十六
X77n1522_p0202a02║淛東沙門　曇噩　述
X77n1522_p0202a03║戒學
X77n1522_p0202a04║護教科（二）
X77n1522_p0202a05║唐智詵字慧成，姓徐氏，徐州人，炫法師之弟也。生長
X77n1522_p0202a06║西蜀，徧遊律肆。以周武之禍，乃東入關，隱于終南、太
X77n1522_p0202a07║白之間，形影相弔。有隋光啟正法，招徠碩德，率先於
X77n1522_p0202a08║長安弘闡毗尼，聽眾填擁。後以請戒者諠擾日甚，乃
X77n1522_p0202a09║辭入龍居山寺，以自燕息。蜀王秀出為益州總管，意
X77n1522_p0202a10║欲鎮靜坤維，廓清井絡，因先與詵書，使導己志於民，
X77n1522_p0202a11║且以邀詵。於是詵答之，其略曰：辱使至，披閱循環，一
X77n1522_p0202a12║言三復，文清淥水，理析秋毫。貧道宅身幽谷四十餘
X77n1522_p0202a13║載，不謂耆年有幸，運屬休明。伏惟相王殿下，德隆三
X77n1522_p0202a14║古，道振百王，攘臂而歸故里，衣錦而旋本邑。百姓有
X77n1522_p0202a15║再生之期，萬物有息肩之望。劒南長幼，並俟來蘇，豈
X77n1522_p0202a16║藉微風，自然草靡。當勸諸首領，越境參迎。秀得報，焚
X77n1522_p0202a17║香作禮，以示軍中曰：人物之歸，律師力也。詵自爾還
X77n1522_p0202a18║蜀，住法聚寺，道俗殊崇。向甞設大齊，炫法師在座，詵
X77n1522_p0202a19║捉筯問之曰：此處護淨否？炫曰：初還囪遽，不護淨也。
X77n1522_p0202a20║詵擲箸而起曰：寧噉屠兒食，何致噉此洋銅哉！時眾
X77n1522_p0202a21║數千俱散去，其嚴憚若此。僧道恢者，性勇暴，遙見輒
X77n1522_p0202a22║走匿。或曰：卿於他人未甞有畏者，而何獨畏詵律師
X77n1522_p0202a23║耶？曰：渠佛法中王，何得不畏？曰：以卿膂力，自可敵渠
X77n1522_p0202a24║百數十耳，復奚畏？曰：今吾望見之，則已百脉俱沈，四
X77n1522_p0202b01║肢不舉，尚敢言敵？武德元年十月一日，無疾而逝，壽
X77n1522_p0202b02║八十。
X77n1522_p0202b03║唐普曠俗姓樊氏，扶風人。七歲依上圓禪師出家為
X77n1522_p0202b04║沙彌，居山餌柏一十五載，日夕看誦勤至。進具後，行
X77n1522_p0202b05║頭陀法，乞食人間，栖林宿塚二十餘載。後遊聚落講
X77n1522_p0202b06║席，聽其議論，即升高座以講，皆新奇頴㧞，而聽者莫
X77n1522_p0202b07║不悅服。方周武龍潛，每抗河辨。甞居樊川，人有索其
X77n1522_p0202b08║首者，曠引刀將刎，其人止之，又從索耳刖，慧之無難
X77n1522_p0202b09║色。周建德間，將廢二教，關中五眾不安，曠躬詣帝廷
X77n1522_p0202b10║陳諫，弗聽，退而遂混俗焉。帝置通道觀以存李宗，仍
X77n1522_p0202b11║養學士三百人於內，選佛道奇材充之。曠以義理精
X77n1522_p0202b12║通，任居學正。項之罷，復擢任岐山從事，氈裘紗帽，鬢
X77n1522_p0202b13║垂帽外，帽繫頷下以為常。公事判斷如流，稍繁劇，竟
X77n1522_p0202b14║去，曰：我本道人，誰能堪此？隋祖相周，先立菩薩僧百
X77n1522_p0202b15║二十人，其相不剃剪而冠服如俗禮，並訪求前日之
X77n1522_p0202b16║有聲者為之，曠寔當其一焉。俄悉仍舊，居興善寺。一
X77n1522_p0202b17║日，道士共移通道觀鍾於玄都，觀曰：已得旨矣。曠率
X77n1522_p0202b18║其屬爭之曰：我學正也，宜得鍾。道士相觀散去。煬帝
X77n1522_p0202b19║在御，詔居禪定寺。大業末，詔任僧綱。武德三年三月，
X77n1522_p0202b20║卒於慈門寺，春秋七十三。遺命捨身，不須塋壟。弟子
X77n1522_p0202b21║拾萃餘骸，塔于終南龍池峯。
X77n1522_p0202b22║唐曇選姓崔，高陽人。天恣瓖瑋，不偶時俗。通經，惟務
X77n1522_p0202b23║大義而已；不以文句琑屑為學，然尤𨗉於涅槃。晚居
X77n1522_p0202b24║并部之興國寺，每眾集，必推坐端；詶問之間，辭辨宏
X77n1522_p0202c01║放。嬰其鋒，輒推挫；時人以豹選目人。揚諒之亂，賊以
X77n1522_p0202c02║興國寺為甲坊、以武德寺為食坊。及揚素以官軍入
X77n1522_p0202c03║城，賊皆就擒，且責問諸僧為賊巢穴狀；僧辭曰：王力
X77n1522_p0202c04║嚴切，不敢遮約！蓋謂鎮守者有以激變之也。於是，素
X77n1522_p0202c05║怒曰：初激變時，且有幾僧諫王而被殺者；所云王力
X77n1522_p0202c06║嚴切，不亦誣乎！此其情皆同，反可依軍法行事！時選
X77n1522_p0202c07║出，眾對曰：比者不軌之民，動于天紀；皆由慈悲之化，
X77n1522_p0202c08║陵遲至此，誠僧等之罪。公幸見教，豈敢逃責！素乃悅。
X77n1522_p0202c09║因悉屏退僧眾，而獨留選；論議迫莫，始罷去，餘僧亦
X77n1522_p0202c10║無所問。大業之季，兵饑荐臻，分衛莫足給興國倉廩；
X77n1522_p0202c11║雖富客僧，尤為閽守者拒絕。選念以為此滅法徵，每
X77n1522_p0202c12║操杖逐閽者而進客於堂，日盈座；子弟以卑少，噤莫
X77n1522_p0202c13║敢語。久之，眾約獨許選納客，餘不得為例。後置大鎗
X77n1522_p0202c14║房中，日以所受於常住與諸乞丐而得者，併為饘粥
X77n1522_p0202c15║手；斟酌列坐，羣餓而賦之惟均。迄歲稔罔怠，眾賴以
X77n1522_p0202c16║活。國初，沙門智滿有重名，居義興新寺聽學，去來餘
X77n1522_p0202c17║三百人，規制嚴整。一日選竟，造寺庭詰曰：卿等飽食
X77n1522_p0202c18║暖衣，政復何所進脩，而風聲洋溢，其無乃罔冐歟？且
X77n1522_p0202c19║吾徒之所行，必據經誥，今茲所據寔何經？曰：方等經
X77n1522_p0202c20║懺。曰：試為我讀之。纔閱首卷，曰：此經有四卷，可使四
X77n1522_p0202c21║人一時讀也。沙門道綽從旁曰：一時讀，則聽者或至
X77n1522_p0202c22║昏亂。曰：吾聽豈同汝聽耶？於是四卷一時讀。讀未竟，
X77n1522_p0202c23║遽止之曰：陀羅尼力有如此者。又曰：流俗矯詐，蠧蝕
X77n1522_p0202c24║佛法，汝能知所憑藉，則庶幾武德八年，閉門養痾，益
X77n1522_p0203a01║自省，問候者充牣廡宇。選尸臥，引衣舒足曰：吾茲定
X77n1522_p0203a02║生何處乎？道綽曰：阿闍黎西方樂土，名安養國。彼佛
X77n1522_p0203a03║願重，欲往生者，無不攝受。選咄之曰：為身求樂，吾非
X77n1522_p0203a04║汝儔。綽曰：審若爾，則無生耶？曰：無生則無所不生。遂
X77n1522_p0203a05║掩息。壽九十五。
X77n1522_p0203a06║唐法通龍泉石樓人，地屬隰州。羣山險隘敻僻，見圖
X77n1522_p0203a07║諜，多幽僧介士居之。風俗尤薄惡，遊僧或有道於其
X77n1522_p0203a08║間者，以不知所嚮而問其人，則遭灰面之辱。通時雖
X77n1522_p0203a09║未出家，每厭苦之。開皇末，舉室從釋，謂人曰：吾今乃
X77n1522_p0203a10║得脫杻械，辭鉗𮡧矣。抵州，委二男二女并妻於僧尼
X77n1522_p0203a11║寺，己以弟子禮事通化寺明法師。自爾道風所被，盡
X77n1522_p0203a12║汾晉莫不推慕。村邑聚落，月建齋會，且則餅餌相饋
X77n1522_p0203a13║遺以解齋。高門大第，直造堂奧，無擁滯。主人迎笑，如
X77n1522_p0203a14║舊知識。此其習俗，至今甞值縣令於甲野間，問通：何
X77n1522_p0203a15║僧？曰：山客。令命拘繫以聽，通即絕粒，遶獄行道。是夕
X77n1522_p0203a16║狐鳴，令聽事尊幼，寢寐不能安，且欲縱之。通不肯，曰：
X77n1522_p0203a17║我方以為樂，雖縱我，焉適哉？且不食，行道自若，狐夕
X77n1522_p0203a18║鳴益甚。又明日，父老相與譬解，乃引去。又暮，投宿一
X77n1522_p0203a19║村舍，犬嚙脛，血濡踵，犬尋震死，傳者異焉。
X77n1522_p0203a20║唐法藏潁川潁陰荀氏子也。三歲喪父，十歲喪母，孤
X77n1522_p0203a21║獨孑遺，無所依賴。周天和二秊，藏生二十二歲矣。上
X77n1522_p0203a22║適於二月八日度僧以祈福，藏因薙落。四年，皇子生，
X77n1522_p0203a23║詔選名德於醴泉宮，藏復與其數。時武帝在春坊，趨
X77n1522_p0203a24║至殿下，以鮮卑語問眾僧。眾僧不時對，藏獨進以鮮
X77n1522_p0203b01║卑語答所問，廷臣皆喜。詔謂：道人身小而膽大，乃敢
X77n1522_p0203b02║答太子語如此。仍賜錢獎諭，由是恩眷優渥。建德二
X77n1522_p0203b03║年，徙居終南之紫蓋山。三年正月八日，偶得杏實七
X77n1522_p0203b04║枚於絕頂，食之甘美。然地僻天寒，卒不知所從來云。
X77n1522_p0203b05║未幾而廢教之禍起，唯藏山居，獨若無與。如是八年，
X77n1522_p0203b06║每念下山，以身徇法。大象元年九月，扣關將謁帝，吏
X77n1522_p0203b07║訶止之。武侯府上大夫柘王猛、次大夫乙婁謙詰所
X77n1522_p0203b08║自，及朋侶、施主姓名。藏辭曰：貧道以山林為家居，鳥
X77n1522_p0203b09║獸為徒侶，草木為粮粒。且溥天之下，莫非王土，而紫
X77n1522_p0203b10║蓋山陛下之畿甸。若是，則朋侶、施主皆陛下也，尚何
X77n1522_p0203b11║他問哉！猛等以聞。詔曰：朕欲以菩薩儀相治化，此僧
X77n1522_p0203b12║既近自紫蓋山來，其今長鬚髮，著衣冠，為陟岵寺主。
X77n1522_p0203b13║詔內史、沛國公宇文譯檢校施行。內史次大夫唐怡、
X77n1522_p0203b14║元行恭以為非先制，不奉詔。十月，復謁于城東，引妙
X77n1522_p0203b15║莊、嚴王二子諫父事，且曰：陛下昔為臣子，不能匡諫，
X77n1522_p0203b16║遂致先帝毀聖典，冶靈像，其酷甚於秦之焚書坑儒。
X77n1522_p0203b17║上怒，詔即殺之。沛公為營救，上少解，因問沛公曰：道
X77n1522_p0203b18║人怖否？進曰：道人愚戇，不知忌諱，身觸刑憲，安能無
X77n1522_p0203b19║怖？上愁然變色曰：此固佛經所謂護鵞比丘也。昔聞
X77n1522_p0203b20║其事，今見其人，是又可殺乎？宜原之。賜菩薩衣冠，主
X77n1522_p0203b21║陟岵寺，如前詔。藏遽引辭，願自便。詔御史鮑宏聽藏
X77n1522_p0203b22║於萬年、長安、藍田、盩厔、鄠杜五縣遊行，以俟尋訪。大
X77n1522_p0203b23║象二秊五月二十五日惰，文帝以冢宰作興教法。六
X77n1522_p0203b24║月，藏下山，復從薙落，施法服一具、雜彩十五段、青州
X77n1522_p0203c01║棗一石還山。七月，又承命下山議化事。十五日，詔景
X77n1522_p0203c02║陵公偕藏檢校度僧百二十人，並賜法衣以歸，獨留
X77n1522_p0203c03║藏宿相府。大定元年二月十二日，隋受周禪，改元開
X77n1522_p0203c04║皇。十五日，詔追前度諸僧於大興善寺行道。二年，詔
X77n1522_p0203c05║內史舍人趙偉，命所司月給藏伏苓棗杏蘇油柴炭
X77n1522_p0203c06║等料物以為恒。十四年，自請罷所給料物。武侯將軍
X77n1522_p0203c07║素和業捐宅構寺以奉藏，右僕射蘇威并建寺之大
X77n1522_p0203c08║殿尊像，藏齋萬僧以落之。於是舍人裴矩宣詔曰：藏
X77n1522_p0203c09║禪師落髮僧首，且躬設大齋，弘法之盛，其孰可等？今
X77n1522_p0203c10║所住寺，可名法濟。久之，慈及畜類鵝知時旋遶佛座，
X77n1522_p0203c11║犳過中不食。煬帝居晉邸，其少子夭殂，寓瘞于藏寺。
X77n1522_p0203c12║將出鎮淮海，手書銘以勒之曰：世途若幻，生死如浮。
X77n1522_p0203c13║殤子何短？彭祖何脩？嗚呼予子，有逝無留。永為法種，
X77n1522_p0203c14║長依梵儔。因以靈壽杖施藏曰：每䇿此時，幸相憶也。
X77n1522_p0203c15║藏曰：王以愛子，留寄法門，眷焉其情，能復忘乎？是猶
X77n1522_p0203c16║杖之於藏也。王不能忘，藏其敢忘哉？十六年，上幸齊
X77n1522_p0203c17║州不豫，諸王貴人造觀音像為上祝禧，詔迎置法濟
X77n1522_p0203c18║寺供養。仁壽元年，上造等身釋迦六驅，詔如前迎置。
X77n1522_p0203c19║大業二年，元德太子薨，凡嚴薦功德，必委藏營治。大
X77n1522_p0203c20║業之季，詔易九宮為寺，以藏補充太平宮寺上座。貞
X77n1522_p0203c21║觀初，淮安王首隆敬慕，俄而王薨，藏亦云逝。三年，葬
X77n1522_p0203c22║干阜南雲際寺，沙門孝才為銘辭，刻之貞石。
X77n1522_p0203c23║唐明瞻姓杜氏，恒州石邑人也。少有操行，年踰志學
X77n1522_p0203c24║，已復淹貫經史。郡舉充賦，不從命。尋依飛龍山應覺
X77n1522_p0204a01║寺薙落。俄聽大論於鄴下大集寺道場法師輪下，會
X77n1522_p0204a02║廢法，乃遁之東郡山谷間。及隋受禪，詔住相之法藏
X77n1522_p0204a03║寺。開皇三年，詔翻譯，仍徙居大興善寺。頃之，眾舉知
X77n1522_p0204a04║寺任。大業二年，僧有以愚戇犯朝憲者，有司以聞。時
X77n1522_p0204a05║上方盛陳軍旅，將郊見，怒曰：條制久頒，義須致敬。今
X77n1522_p0204a06║諸僧皆前竚，無復禮貌，何也？於是黃老士女莫不匍
X77n1522_p0204a07║匐羅拜，而僧則自若。瞻因出眾對曰：陛下必欲尊教，
X77n1522_p0204a08║則固法服不合敬俗。詔曰：若以法服不敬俗，宋武奚
X77n1522_p0204a09║為行之？曰：彼無道之君，又豈可以上並聖明哉！帝連
X77n1522_p0204a10║問者五，且使舍人徧語之，終不拜。帝顧左右錄抗辨
X77n1522_p0204a11║者名。明日，瞻詣闕陳謝，帝夷然，即詔二禪定寺各饌
X77n1522_p0204a12║合京僧眾，䞋以束帛。後謂宰臣曰：今天下為大法而
X77n1522_p0204a13║不畏生死者，僅一僧。蓋指瞻也。詔住禪定，眾因舉充
X77n1522_p0204a14║知事上座，總攝寺務。入國朝，仍舊。貞觀初，詔對內殿，
X77n1522_p0204a15║賜食。食畢，從容備陳慈悲之理。上大悅，詔斷屠殺。每
X77n1522_p0204a16║歲以三月六日，皆蔬素。凡昔日征討行陣之處，必置
X77n1522_p0204a17║佛寺，以憑濟度。如同州昭雲、晉州慈雲、呂州普濟、汾
X77n1522_p0204a18║州弘濟、治州昭福、鄭州等慈、洛州照覺七寺之剏，寔
X77n1522_p0204a19║自瞻發之。瞻則磬衣盂之資，歲饌千僧，併書大乘經
X77n1522_p0204a20║論施學者，以報母恩。俄徙太乙山智炬寺，則其齒已
X77n1522_p0204a21║邁矣。益以衰憊，須醫療，乃歸興善就藥物。尋盛設共
X77n1522_p0204a22║養，延請京城大德，辭訣玄齡房公、如晦杜公以歸，檀
X77n1522_p0204a23║幣山積。明日返，智炬坐念淨土，告侍者曰：阿彌陀佛
X77n1522_p0204a24║來也。頃之，又曰：二大菩薩亦至。吾於經中所說觀門，
X77n1522_p0204b01║悉有成就，所未成就者，餘四門耳。今既具見，一何快
X77n1522_p0204b02║哉！遂奄爾而逝，二年十月二十七日也，壽七十。奉命
X77n1522_p0204b03║闍維反，火滅骸骨，栓索全具，惟頂上曄曄有紫光，遽
X77n1522_p0204b04║瘞于巖下。
X77n1522_p0204b05║唐慧乘彭城劉氏子，其先出漢裔。祖欣，梁直前將軍、
X77n1522_p0204b06║琅邪太守。父雅，陳兵部郎中。叔祖智強，少出家，負重
X77n1522_p0204b07║名，陳任廣陵大僧正，善成實論及大涅槃。乘年十二，
X77n1522_p0204b08║即師事強，服膺講席。十六，白強聽智嚼法師成實論
X77n1522_p0204b09║於楊都之莊嚴寺。時有陳方繼梁統，而武帝尤崇尚
X77n1522_p0204b10║教門，屢閱仁王盛張齋席，乘因獲對御論義，辭辨絕
X77n1522_p0204b11║出倫輩，上為睠眄。四月八日，上又於寺義集，乘豎佛
X77n1522_p0204b12║果出二諦外。義有法師舊居開泰，後入祇洹，問曰：為
X77n1522_p0204b13║佛果出二諦外，為二諦出佛果外？乘質曰：為法師出
X77n1522_p0204b14║開泰，為開泰出法師？曰：如鴛鴦不栖圊廁，曰釋提桓
X77n1522_p0204b15║因不與鬼住，曰鳩翅羅鳥不宿枯樹，曰大海不宿死
X77n1522_p0204b16║屍。皭時在座，歎曰：勍敵也，其鋒難當。就上前脫所著
X77n1522_p0204b17║天柱納伽黎賞之。由是聲譽益起，桂陽王、毛尚書、江
X77n1522_p0204b18║㒒射等並伸敬慕。隋初，太尉晉王於江都建慧日道
X77n1522_p0204b19║場，乘奉教旨遷住，仍蒙待以家僧之禮。邀與入朝，遇
X77n1522_p0204b20║淨影、慧遠於講次，談論若傾注。遠驚歎曰：何物吳僧
X77n1522_p0204b21║如此，世豈復有愈於此者乎！蓋未甞相識而剏見之
X77n1522_p0204b22║也。歸慧日，益縱材辨，寺之宿碩咸屈伏。王聞之喜，賞
X77n1522_p0204b23║帛百縑。隋高祖將巡岱宗，駐蹕伊、洛，詔遣江南、關東
X77n1522_p0204b24║大德登殿豎義。乘應詔，答者靡抗，上嗟異。隋開皇十
X77n1522_p0204c01║七年，出所積，以金玉裝飾香臺一具，施維揚永福寺。
X77n1522_p0204c02║隋大業六年，詔諸郡別選三大德，於東都四方館闡
X77n1522_p0204c03║仁王經，仍詔乘充大講主，連三晝夜不臥。駕幸張掖，
X77n1522_p0204c04║從之。詔為高昌王麴氏開金光明，麴以髮布地，籍乘
X77n1522_p0204c05║陞座。八年，上幸東都，京師造七層木塔二，薦皇考妣
X77n1522_p0204c06║也。因詔乘持舍利以葬。俄而公卿士庶列樹勝幢三
X77n1522_p0204c07║十餘所，自興善寺迎佛靈骨至禪定寺，乘演仁王經。
X77n1522_p0204c08║十二年，詔寫龜茲國旃檀像於東都，以賜郡國。武德
X77n1522_p0204c09║四年，國家初定天下，詔謂凡經亂地，僧之是非難以
X77n1522_p0204c10║分別，議於州縣可置一寺，寺留三十僧，以示寬恩，其
X77n1522_p0204c11║餘壹從汰去。上以洛陽天下之都會，固非他處所得
X77n1522_p0204c12║比擬，然而雖有偽鄭之變，猶許二百餘僧住同華寺，
X77n1522_p0204c13║況乘甞被污，而上素所欽嚮，亦莫之問。詔住勝光寺，
X77n1522_p0204c14║寺寔秦國功德也。八年，駕幸國學，行釋奠禮。先是，堂
X77n1522_p0204c15║列三座，擬敘三宗，而儒傑、釋雄、李之儁偉，皆雲合霧
X77n1522_p0204c16║擁，以快觀聽。制曰：老教、孔教，此土先宗，釋教後興，宜
X77n1522_p0204c17║崇客禮。其令老先之，孔次之，釋又次之。時乘受眾所
X77n1522_p0204c18║推挹，已陞座，聞制，不覺失色。今上方在秦邸，位居百
X77n1522_p0204c19║僚，上直視乘曰：但敷帝德，餘無所慮。乘乃唱曰：上天
X77n1522_p0204c20║下地，榮貴所資，緣業所由，必宗佛聖。今將敘大致，合
X77n1522_p0204c21║具禮儀，並合掌虔跪，使師資有據。於是自皇儲已下，
X77n1522_p0204c22║皆降席跪聽。乘則前贊帝德，次述釋宗，後以二難雙
X77n1522_p0204c23║徵兩教，上加歎美。頃之，制問曰：昨有道士潘誕奏，以
X77n1522_p0204c24║為悉達太子不能得佛，六年求道，方得成佛。是則道
X77n1522_p0205a01║能生佛，佛由道成。道是佛之父師，佛乃道之子弟。故
X77n1522_p0205a02║佛經云：求於無上正真之道。又曰：體解大道，發無上
X77n1522_p0205a03║意。外國語云：阿耨菩提，晉翻無上大道。以此言之，道
X77n1522_p0205a04║大佛小，亦可知矣。乘對制其略曰：聃生於周末，佛出
X77n1522_p0205a05║於周初。計其世則二十許王，論其年則三百餘載。豈
X77n1522_p0205a06║有昭王時佛，退求敬王時道乎？向者道士李仲卿所
X77n1522_p0205a07║敘之道，有太上大道，先天地生，鬱勃洞虗之中，煒燁
X77n1522_p0205a08║玉清之上，是佛之師，不言周之老聃也。三皇無聃，五
X77n1522_p0205a09║帝無聃，而所謂道者，未甞無也。自關尹請著書，竇后
X77n1522_p0205a10║命興學，然後聃之道始行世，而道非獨指聃也。易曰：
X77n1522_p0205a11║一陰一陽之謂道，陰陽不測謂之神。夫陰陽且不可
X77n1522_p0205a12║測其所生，而又奚能生佛哉？車胤云：在己為德，及物
X77n1522_p0205a13║為道。殷仲文曰：德者得也，道者由也。論衡曰：立身之
X77n1522_p0205a14║謂德，成名之謂道。道德也者，非必其人之霞服金冠，
X77n1522_p0205a15║玉珪朱履，別號天尊，居大羅之上，治玉京之中，而獨
X77n1522_p0205a16║名大道者也。貞觀三年，乘於勝光寺起舍利寶塔，像
X77n1522_p0205a17║設莊嚴，備諸神變，并建方等道場，晝夜六時行懺悔
X77n1522_p0205a18║法，以報聖上待遇之恩。四年十月二十日，終於所住
X77n1522_p0205a19║房，春秋七十有六。門人道璋等奉遺命，闍維於南山
X77n1522_p0205a20║之谷口，斂餘燼，塔於勝光。沙門法琳制碑文。惟乘身
X77n1522_p0205a21║歷三朝，政移六帝，頻嬰寵𮨇，履接綸音。外則王公卿
X77n1522_p0205a22║士，內則妃后嬪姬，皆稟戒香，共申師禮。所講涅槃、般
X77n1522_p0205a23║若、金鼓、維摩、地持、成實等，各數十徧。璋，其族屬之猶
X77n1522_p0205a24║子也，善唄讚，職充都講。
X77n1522_p0205b01║唐寶瓊生於益州綿竹之馬氏，小年出家，清貞儉素，
X77n1522_p0205b02║兩日必讀大品一過。及遷居福壽寺，乃率諸邑共結
X77n1522_p0205b03║義社，每社三十人，月營齋誦大品，人各一卷，如此殆
X77n1522_p0205b04║盈千社。始其地不奉佛法，獨奉五斗米道，凡隷其下
X77n1522_p0205b05║者，名之道民。一日，大作道會，邀瓊甚勤。至瓊往，輒坐，
X77n1522_p0205b06║曾莫禮，僉以為天尊當拜。瓊謂曰：邪正道殊，所事各
X77n1522_p0205b07║異，吾法天尚弗禮，況於老君乎？茲吾不當禮而禮，必
X77n1522_p0205b08║貽公等羞。眾請不已，遂致一拜，即像與座皆搖動，再
X77n1522_p0205b09║拜，像仆而座敗矣。眾驚懼，請受歸戒。縣令高達知所
X77n1522_p0205b10║贊佐，更延僧闡法。貞觀八年終。
X77n1522_p0205b11║唐僧鳳姓蕭氏，梁諸王孫。父長，陳招遠將軍、新昌守。
X77n1522_p0205b12║以鳳夙有令譽，姿非世俗所堪，隋開皇初，僧粲法師
X77n1522_p0205b13║名重海寓，乃委心請道，事以師傅之禮。粲察其精爽，
X77n1522_p0205b14║授以真乘，開十等之差，疏八勢之位，鳳領略無遺。會
X77n1522_p0205b15║煬帝御極，文物一盛。大業間，駐蹕南郊，詔曰：軍國有
X77n1522_p0205b16║容，華夷不革，尊主崇上，遠存名體，條格久頒，柰何抗
X77n1522_p0205b17║禮哉！於是老氏之徒皆拜，唯佛氏僧尼相視無拜者。
X77n1522_p0205b18║時沙門明瞻先答詔不聽，頻詔催拜。鳳方主崇敬寺，
X77n1522_p0205b19║位次殊下，不得已而進奏。其所以弗敬之理，授據莫
X77n1522_p0205b20║不確實，竟罷。隋獻后崩，禪定斯構，辟入道場講解。貞
X77n1522_p0205b21║觀中，中書舍人杜正倫奏住普集寺，尋更右遷定水
X77n1522_p0205b22║寺上座。頃之，岐州西山龍宮寺迎請。其寺北背層巖，
X77n1522_p0205b23║南臨清渭，石鏡耀日，松蘿冐空，暢悅幽情，即不辭而
X77n1522_p0205b24║往赴。及疾，猶能起開法華，以示最後言別之益。以其
X77n1522_p0205c01║年十二月二十三日終於寺，春秋七十七。塔全身于
X77n1522_p0205c02║陳倉縣之北原。弟子法位樹銘，左㒒射燕國公張頲
X77n1522_p0205c03║文。
X77n1522_p0205c04║唐慧淨生常山真定之房氏。從父徽遠，隋國子博士。
X77n1522_p0205c05║淨年十四出家，日記八千餘言，聽大智度、雜心、婆沙
X77n1522_p0205c06║等論及他經部。隋開皇末，戾止帝城，嘉聲遠播，學徒
X77n1522_p0205c07║欽屬。大業初，甞至槐里，遇始平令楊宏集道俗於智
X77n1522_p0205c08║藏寺論義，且欲令道士先升座。時吾釋雖殷，莫敢言
X77n1522_p0205c09║其非者。淨出，眾謂曰：明府盛結四部，銓衡兩教，竊有
X77n1522_p0205c10║未諭，請諮所疑。何者？蓋賓主有常禮，其猶冠屨之不
X77n1522_p0205c11║可顛倒，豈於佛寺而先道士乎？明府教義有敘，請毋
X77n1522_p0205c12║墜彝倫。令曰：旨哉！幾誤。遂先僧道士于永通。令所重
X77n1522_p0205c13║者使六義，曰：有物混成，先天地生，吾不知其名，字之
X77n1522_p0205c14║曰道。令即命淨申釋，且曰：法師必須辭理切對，不得
X77n1522_p0205c15║犯平頭上尾。于時令冠平帽，淨因戲曰：貧道又不冠
X77n1522_p0205c16║帽，寧犯平頭？令曰：不犯平頭，則犯上尾。淨曰：貧道脫
X77n1522_p0205c17║屣昇座，自可上而無尾；明府解巾冠帽，可謂平而無
X77n1522_p0205c18║頭。令有靦容。淨因問通曰：有物混成，為體一故混？為
X77n1522_p0205c19║體異故混？若體一故混，正混之時已自成一，則一非
X77n1522_p0205c20║道生；若體異故混，未混之時已自成二，則二非一起。
X77n1522_p0205c21║先生道冠餘列，請為稽疑。於是通遂茫然無對。淨曰：
X77n1522_p0205c22║先生既能開關延敵，焉得息鼓偃旗，便爾敗績？𮨇謂
X77n1522_p0205c23║令曰：明府既焉道助，何以救之？令亦赧然。爾後雖屢
X77n1522_p0205c24║進援，皆應機摧挫。武德初，神堯皇帝幸延興寺法會，
X77n1522_p0206a01║三府官僚咸集。時清禪法師立破空義，相府記室王
X77n1522_p0206a02║敬業奏詔淨對論。問曰：未審破空，空復何破？答：以空
X77n1522_p0206a03║破空，非以有破。曰：執空為病，還以空破。是則執有為
X77n1522_p0206a04║病，還以有除。貞觀二年，梵夾新至，詔所司選名德翻
X77n1522_p0206a05║譯，淨當筆受，出大莊嚴論等，撰疏三十卷。波頗三藏
X77n1522_p0206a06║曰：此非東方菩薩耶？十三年，高宗居東宮，集諸宮臣
X77n1522_p0206a07║及三教學士於弘文殿，令與道士蔡晃抗論。晃整容
X77n1522_p0206a08║問曰：經稱序品第一，未審序、第何分？淨曰：如來入定
X77n1522_p0206a09║徵瑞，放光現奇，動地雨華，假遠開近，為破二之洪基，
X77n1522_p0206a10║作明一之由漸，故為序也。第者為居，一者為始，序最
X77n1522_p0206a11║居先，故稱第一。晃曰：第者，弟也。為弟則不得稱一，言
X77n1522_p0206a12║一則不得稱弟，兩字矛盾，何以會通？淨曰：向不云乎：
X77n1522_p0206a13║第者為居，一者為始。先生既不領前宗，而謬陳後難，
X77n1522_p0206a14║便是自難，何成難人？晃曰：言不領者，請為重釋。淨於
X77n1522_p0206a15║是啟東宮曰：昔有二人：一名蛇奴，道帚忘掃；一名身
X77n1522_p0206a16║子，一聞千解。然則虵奴再聞不悟，身子一唱便領，此
X77n1522_p0206a17║非授道不明，但是納法非俊。晃曰：法師言不出唇，何
X77n1522_p0206a18║所可領？淨曰：菩薩說法聲震十方，道士在座如迷如
X77n1522_p0206a19║醉，豈謂形體有聾瞽，其智抑亦有之。晃曰：野干說法
X77n1522_p0206a20║何由可聞？淨曰：天宮嚴衛理絕獸蹤，道士魂迷謂人
X77n1522_p0206a21║為畜。國子祭酒孔頴達從旁進曰：佛家無淨，法師何
X77n1522_p0206a22║以構斯？淨啟東宮曰：如來存日已有斯事，佛破外道，
X77n1522_p0206a23║外道不通，反謂佛曰：汝常自言平等，今既以難破我，
X77n1522_p0206a24║即是不平，何謂平等？佛為通曰：以我不平破汝不平，
X77n1522_p0206b01║汝若得平即我平也。而今亦爾，以淨之諍破彼之諍，
X77n1522_p0206b02║彼得無諍淨亦無諍也。于時東宮語頴達曰：君既勦
X77n1522_p0206b03║說，真為道黨。淨復啟曰：淨聞君子不黨，其如祭酒亦
X77n1522_p0206b04║黨何？東宮怡然而笑曰：不圖法樂之至於斯。俄而東
X77n1522_p0206b05║宮下令，請主普光寺，仍知本寺上座事，箋辭不許。淨
X77n1522_p0206b06║材贍學富，既弘經論，兼綴編章。雜心玄文三十卷；俱
X77n1522_p0206b07║舍疏三十餘卷；金剛般若釋文，太常博士褚亮為之
X77n1522_p0206b08║序；法華纘述十卷，勝鬘、仁王、般若、溫室、盂蘭盆上下
X77n1522_p0206b09║生各出要纘；英華詩集十卷，吳王咨議劉孝孫為序。
X77n1522_p0206b10║其餘著述不盡錄。十九年，更崇翻譯，詔下，已謝病矣。
X77n1522_p0206b11║時方六十有八，後莫悉所終。
X77n1522_p0206b12║唐慧璡姓吳氏，楊州江都人。七歲依榮法師出家，每
X77n1522_p0206b13║從榮遊履，未甞敢離侍立。夜深，輒席地臥榮牀下，聽
X77n1522_p0206b14║採攝論，即能講說，時輩大加嗟賞。仁壽中，榮被詔入
X77n1522_p0206b15║住禪定，𢹂璡俱及受具，專精律部，稟涉遵首。二師闡
X77n1522_p0206b16║演各二十餘徧，故於攝論、律部尤造微達奧，人以為
X77n1522_p0206b17║寄大乘而弘行範，有未易以企及者。大業之季，四郊
X77n1522_p0206b18║多壘，司竹羣盜皷行而前，莫之與抗。禪定諸宿以璡
X77n1522_p0206b19║智謀勇力可任，乃於昆池一莊設樓櫓防擬。一旦，盜
X77n1522_p0206b20║大至，旌旗亘十里。璡因盡屏戰具，備治餚饍，躬詣營
X77n1522_p0206b21║中，延致兇黨，使飽噉酣飲乃已。盜相謂曰：此健道人，
X77n1522_p0206b22║何可負也！僅取其牛十頭而去。行至中道，復以還璡。
X77n1522_p0206b23║貞觀初，任雲華寺上座。未幾，徵為普光寺綱維。八年
X77n1522_p0206b24║冬卒，壽五十餘。若夫滿德、善智、真懿、敬道者，又皆璡
X77n1522_p0206c01║之同學也。慕義相朋，多淪物故，悲夫！
X77n1522_p0206c02║唐智實姓邵氏，雍州萬年人。兒時恢詭超異，與羣童
X77n1522_p0206c03║戲，發言必涉佛乘。眉間白毫可長數寸，光暎頦顙。十
X77n1522_p0206c04║一歲出家，住大總持寺，聽涅槃、攝論、俱舍、毗曇等義，
X77n1522_p0206c05║皆領其微奧。武德四年，初平王世充，上居秦邸，教旨
X77n1522_p0206c06║遠召慧乘、道宗、辯相大法師，并京邑諸德二十餘人，
X77n1522_p0206c07║法集弘義宮。實年十三，處末座，上令對論，而言辭清
X77n1522_p0206c08║卓，驚施前聞，餘無敢繼響者。上及諸王歎曰：此小師
X77n1522_p0206c09║俊烈，異日必能紹隆三寶矣。沙門吉藏謂之曰：子有
X77n1522_p0206c10║瑞相，當躡跡能仁，恨吾老且死，不及見耳。七年，突厥
X77n1522_p0206c11║犯豳州，京師戒嚴。僧法雅者，蚤以侫媚幸于高祖，高
X77n1522_p0206c12║祖予之妻妾而奴畜之。至是，請擇京寺之僧驍悍者
X77n1522_p0206c13║千人，別為一軍，使己將之以禦敵。實年二十一，察知
X77n1522_p0206c14║雅之舉事，誠懷異圖，禍敗之來，為大法累，乃致書于
X77n1522_p0206c15║雅曰：與子同生像季，共屬陵遲，悲六道之紛然，憫四
X77n1522_p0206c16║生之未悟。子每遊鳳闕，恒遇龍顏，理應灑甘露於帝
X77n1522_p0206c17║心，廕慈雲於含識。何起善星之悖見，鼓調達之惡風，
X77n1522_p0206c18║令善響沒於當時，醜聲揚於後世？豈不以朝含安忍，
X77n1522_p0206c19║省納蒭蕘，恣此愚情，述斯頑見？且自多羅既斷，終不
X77n1522_p0206c20║更生；析石已分，義無還合。急持衣盋，早出伽藍，使清
X77n1522_p0206c21║濁異流，蘭艾殊臭，則朝廷息於譏論，梵志寂於謗聲，
X77n1522_p0206c22║定水噎而更通，慧燈晦而還照。毋終自蔽，幸悉此言。
X77n1522_p0206c23║雅得書逾怒，科督餱粮器械益急，剋日將發。實宣言
X77n1522_p0206c24║於眾曰：雅將構逆，壞大法輪，誠為魔事。因大哭，千僧
X77n1522_p0207a01║同時俱哭，聲震原野，聞者悲之。實遂前擊雅數拳，雅
X77n1522_p0207a02║走匿，遽以事聞。詔付法推劾，實無懼色。後以僕射蕭
X77n1522_p0207a03║瑀奏，釋其罪，放令還俗。其千僧亦停罷，各復所住寺。
X77n1522_p0207a04║貞觀元年，詔遣治書侍御史杜正倫檢校佛法，實懼
X77n1522_p0207a05║雅猶濫清眾，致書於杜公曰：沈俗僧智實白：實懷橘
X77n1522_p0207a06║之歲，涉清信之名；採李之年，叨息慈之位。雖淺智褊
X77n1522_p0207a07║能，然敢希先達。竊見化度寺僧法雅，積善因於曩世，
X77n1522_p0207a08║受福果於今生，如安上之遊秦，似遠公之入晉，理應
X77n1522_p0207a09║守護鵞之行，持結草之心，思報皇王之恩，奉酬覆載
X77n1522_p0207a10║之德。顧以支提淨院，恒為宰殺之坊；精舍禪林，鎮作
X77n1522_p0207a11║妻拏之室。脫千僧之服，四悔興動地之悲；謗七佛之
X77n1522_p0207a12║經，萬國懷訴天之怨。自漢明感夢，摩騰入洛以來，如
X77n1522_p0207a13║是之僧，未之聞也。皇帝受禪，撫育萬方，歎使王道惟
X77n1522_p0207a14║清，法界無穢。公䇿名奉節，許道亡身，除甘蔗之災，拔
X77n1522_p0207a15║空腹之樹，使禪林鬱映，慧華扶疎，茂實嘉聲，震於邦
X77n1522_p0207a16║國。寧能忍斯邪佞，仍捧盋於祇桓；棄我貞廉，絕遊蹤
X77n1522_p0207a17║於塔廟。龍門深濬，奉見無由；天陛高懸，登對何日？惟
X77n1522_p0207a18║公監同水鏡，智察幽微，仰願拯驚翼於深籠，濟涸鱗
X77n1522_p0207a19║於窮轍。輕爾于陳，但增悚懼。倫以聞，詔曰：智實曩以
X77n1522_p0207a20║暴悖，得罪先帝。自還俗以來，而戒行弗虧，守道愈篤，
X77n1522_p0207a21║其令出家如故。雅後竟以狂捐誅。十一年，駕幸洛，詔
X77n1522_p0207a22║以道士、女道士凡齋供行立之地，悉處僧尼之上。實
X77n1522_p0207a23║聞之，因與大德法常進表諫，其略曰：國家以本系出
X77n1522_p0207a24║自柱史，故推尊祖之心以尊其教。然不知今之道士
X77n1522_p0207b01║乃三張之流，寔非老子之裔也。若使位在僧尼之上
X77n1522_p0207b02║者，誠恐真偽混淆，有損國化。謹錄道經及漢魏諸史
X77n1522_p0207b03║佛先道後之事于前，伏冀天慈曲垂聽覧。上遣中書
X77n1522_p0207b04║侍郎岑文本宣詔曰：明詔久行不伏者，賜杖。遂各杖
X77n1522_p0207b05║之，放還。尋遁跡於渭陽之三原，信慕之士日雲擁。未
X77n1522_p0207b06║幾，感氣疾垂亟，命弟子四人舁其牀歸所住大總持
X77n1522_p0207b07║寺，訣別曰：實以虗薄，妄廁僧儔，脩短有命，夫復何恨。
X77n1522_p0207b08║但以教法下衰，人根淺劣，用以慨然。比夢阿私陀仙
X77n1522_p0207b09║見語云：自爾生生常得出家。想非徒言也。頃之乃瞑，
X77n1522_p0207b10║即二年之正月也。壽三十有八，葬南郊僧墓中。沙門
X77n1522_p0207b11║普應，姿性明爽，有材略，通涅槃、攝論。方傅奕肆讒毀，
X77n1522_p0207b12║羣僧坐視，莫之用力。應乃入太史局，召奕對論。凡所
X77n1522_p0207b13║問，奕不能答，但云：禿丁妖語，誰復敘接？應曰：自古聖
X77n1522_p0207b14║賢崇尚，而卿獨侮慢，非妖孽而何？退而著破邪論二
X77n1522_p0207b15║卷，背負籧篨，詣朝堂經進。且䞉治藁本，委之翰館郎
X77n1522_p0207b16║署，使達上聽，以售其說。苟遇奕，則牽挽遮邀，折以正
X77n1522_p0207b17║理。奕素無學，至是輒杜口而已。其師法行尤剛斷，房
X77n1522_p0207b18║居日，常自課不少怠。見廢塔壞祠，必加緝理。武德初，
X77n1522_p0207b19║所在諸剎尤未復行，開接待以濟往來者，老幼歸美
X77n1522_p0207b20║焉。並隷大總持寺，故茲得以附見云。
X77n1522_p0207b21║唐法琳姓陳氏，襄陽人也。其先居穎川，世業儒，琳尤
X77n1522_p0207b22║俊爽。少出家，遊楚郢，隱青溪山中。所學益進，肆口而
X77n1522_p0207b23║說，肆筆而書，其文采皆粲然駭觀聽。尋以孔、李二教
X77n1522_p0207b24║與吾釋為三，而孔固世間人倫之教，然李尚清虗，豈
X77n1522_p0207c01║其跡不滯於世間哉？是必有奇章秘法，非外人所得
X77n1522_p0207c02║而窺者，吾將求以盡見之。於是縱髮戴冠，稍入其類。
X77n1522_p0207c03║隋義寧初，仍獲隷籍宮觀。素善莊老，每談演，道士率
X77n1522_p0207c04║悅服。自爾悉以其疇昔所藏禁文託之是正，張偽葛
X77n1522_p0207c05║妄，無所避匿，而在我者得以攻矣。武德初，再薙染，住
X77n1522_p0207c06║京師濟法寺。先是，道士傅奕竊反俗為太史令，以舊
X77n1522_p0207c07║習深忌佛法。四年，條具佛法無益國家者十一事以
X77n1522_p0207c08║奏，上聽之。詔集京師大德問，琳答詔以為：至道絕言，
X77n1522_p0207c09║豈九流能辨？法身無象，非十翼所詮。但四趣茫茫，漂
X77n1522_p0207c10║淪欲海；三界蠢蠢，顛墜邪山。諸子迷以自焚，凡夫溺
X77n1522_p0207c11║而不出。於是中天王種辭恩愛而出家，西夏貴遊厭
X77n1522_p0207c12║榮華而入道。誓出二種生死，志求一妙涅槃。弘善以
X77n1522_p0207c13║報四恩，立德以資三有，此其利益也。毀形以成其志，
X77n1522_p0207c14║故棄鬚髮美容；變俗以會其道，故去君臣常分。雖形
X77n1522_p0207c15║乏養親，而內懷其孝；禮乖事主，而心戢其恩。澤被怨
X77n1522_p0207c16║親，以成大順；祜霑幽顯，豈局小違？上智之人依佛語，
X77n1522_p0207c17║故為益；下凡之輩虧聖教，故為損。懲惡則濫者自新，
X77n1522_p0207c18║進善則通人感化。此其大略也。而奕所奏，有司未及
X77n1522_p0207c19║施行，又多寫表狀，流布近遠。使京室閭里，咸傳禿丁
X77n1522_p0207c20║之誚；劇談酒席，昌言胡鬼之謠。佛日翳而不明，僧威
X77n1522_p0207c21║沮而無勢。于時道俗有明達者，皆作文檄以非奕，而
X77n1522_p0207c22║上終以先入為主，卒莫之聽也。琳因著破邪論，文多
X77n1522_p0207c23║不錄。論出，上稍寤，奕所奏且寢。東宮庶子虞世南愛
X77n1522_p0207c24║之，為之序。奕愈不愜，復與其黨造論，以斥佛聖。薰蕕
X77n1522_p0208a01║既雜，或者疑焉。琳為著辨正論八卷，頴川陳子良注
X77n1522_p0208a02║釋之。其序曰：昔宣尼人夢，十翼之理克彰；伯陽出關，
X77n1522_p0208a03║二篇之義爰著。或鈎深繫象，或探賾希夷，名言之所
X77n1522_p0208a04║不宣，陰陽之所不測，猶能彌綸天地，包括鬼神，道無
X77n1522_p0208a05║洽於大千，言未超於域內。況乎法身圓寂，妙出有無，
X77n1522_p0208a06║至理凝玄，跡泯真俗，體絕三相，累盡七生，無心即心，
X77n1522_p0208a07║非色為色，筌蹄之外，豈可言乎？若夫西伯拘羑，遂顯
X77n1522_p0208a08║精微；子長蠶室，卒成先志。故易曰：古之作易者，其有
X77n1522_p0208a09║憂患乎？論之與也，良有以矣。有道士李仲卿、劉進喜
X77n1522_p0208a10║等，並作庸文，謗毀正法，在俗人士，或生邪信。法師憫
X77n1522_p0208a11║其盲瞽，遂著斯論云：可謂鼓茲法海，振彼詞鋒，碧雞
X77n1522_p0208a12║之銳競馳，黃馬之俊爭騖，莫不葉墮柯摧，雲消霧卷。
X77n1522_p0208a13║但此論窮釋老之教源，極品藻之名理，恐好事後生，
X77n1522_p0208a14║意有未喻。弟子近伸頂禮，從而問津，爛然溢目，若日
X77n1522_p0208a15║月之入懷；寂爾應機，譬寶珠之燭物。既悟四衢之幻，
X77n1522_p0208a16║便息百城之遊，啟所未聞，為之注解。貞觀初，上於南
X77n1522_p0208a17║山以大和宮舊邸置龍田寺，琳愛其靜僻，即居之，眾
X77n1522_p0208a18║舉知寺任。十三年，道士秦世英出入東宮，間摘琳論
X77n1522_p0208a19║中語風太子曰：此於皇宗有所誹謗。太子以為然，轉
X77n1522_p0208a20║以聞上。上怒，詔沙汰僧尼，其餘在者，宜依遺教經脩
X77n1522_p0208a21║行，否則亦從汰去。仍逮琳推勘，琳自詣公廷就縲紲。
X77n1522_p0208a22║詔問曰：周之宗盟，異姓為後，尊祖重親，實由先古。何
X77n1522_p0208a23║故不相體悉，首鼠兩端，廣引形似之言，備敶于瀆之
X77n1522_p0208a24║喻？琳答曰：武王大聖，周公大賢，與夫管、蔡，皆兄弟至
X77n1522_p0208b01║親，或許祭以天子禮樂，或以車七乘放之有鄰，此無
X77n1522_p0208b02║它，善惡之報也。書曰：皇天無親，惟德是輔。方今天下
X77n1522_p0208b03║一家，其誰非親？老子曰：吾師西竺古皇先生。又曰：吾
X77n1522_p0208b04║師善入泥洹，綿綿若存。然則佛固老子之師矣。劉、李
X77n1522_p0208b05║之徒，無所知識，既師老子，又妄述以謗老子之師，世
X77n1522_p0208b06║莫能知。故著論八卷，略對道士六十餘條，所言並據
X77n1522_p0208b07║史籍，非敢於國家有所論議。如是辨對二十餘番，辭
X77n1522_p0208b08║未甞屈。詔又問曰：辨正論、信毀交報篇以為念觀音
X77n1522_p0208b09║者臨刃無傷，汝當自試，可至誠念之，七日之後，吾將
X77n1522_p0208b10║刑汝。若念觀音果驗者，政亦無傷；若無驗者，則欺妄
X77n1522_p0208b11║之罪，必不汝貸。七日後，詔問曰：有所念否？琳援筆答
X77n1522_p0208b12║曰：自隋季擾攘，毒流四海，陛下以慈悲力救護群生，
X77n1522_p0208b13║苟非勢至垂機，即是觀音降迹。故琳於七日以來，不
X77n1522_p0208b14║念其他，惟念陛下。詔遣治書御史韋悰問：昨詔念觀
X77n1522_p0208b15║音，如何却念朕邪？琳曰：以陛下之德之大，與觀音等，
X77n1522_p0208b16║念陛下者，所以念觀音也。且琳所著論，特欲曉人心
X77n1522_p0208b17║地耳，陛下過聽而加之罪，雖重刑之，於琳之心不損
X77n1522_p0208b18║一毛。上稍寤，詔減死，徙之益部。行至百牢關，以疾卒
X77n1522_p0208b19║于菩提寺，壽六十九。沙門慧序，雍之武功人。善攝論，
X77n1522_p0208b20║後以接待結眾緣。琳之至百牢，序撫循之，備盡恩意。
X77n1522_p0208b21║及死，猶枕其膝，哭泣踊躃如親戚。營葬東山之巔，樹
X77n1522_p0208b22║白塔，勒銘志之。道士秦世英，旋為御史韋悰所彈，死
X77n1522_p0208b23║大理獄。琳有文集三十卷，行于世。
X77n1522_p0208b24║唐慧滿雍州長安梁氏。父粲，隋海、疊等州刺史，尤慕
X77n1522_p0208c01║佛乘。滿七歲，志辭俗，粲每獎譽之。會有詔許民出家，
X77n1522_p0208c02║粲方為海州，遂俾滿薙落。時仙法師名動京輦，以材
X77n1522_p0208c03║學居大興善寺。粲及解印綬歸，使滿受業為弟子，仙
X77n1522_p0208c04║又𢹂以住仁壽宮之三善寺。大業初，徙住大禪定。既
X77n1522_p0208c05║進具，依智首律師習毗尼，善威儀。結界登壇，身先眾
X77n1522_p0208c06║侶，咨考疑義，世尤推其詳審。貞觀三年，甞講羯磨法
X77n1522_p0208c07║於鄜城魏兵曹家，忽火燎草室𦦨，得風熾甚，滿索水
X77n1522_p0208c08║噀之而滅，識者以為其戒德使然。七年，詔偕諸大德
X77n1522_p0208c09║住新寺。未幾，詔充弘濟寺上座。其規制之嚴，至今有
X77n1522_p0208c10║可畏伏者。集仙寺尼鑄老子、真人像，私自供養，召黃
X77n1522_p0208c11║巾輩慶會堂上，併比丘齋。滿呵止之，集僧行擯罰，仍
X77n1522_p0208c12║以像改佛相，入太原寺證果。寺尼慧尚，僥倖出入宮
X77n1522_p0208c13║禁中。先是，神堯皇帝升遐，朝廷議以尚所住寺設靈
X77n1522_p0208c14║位，尚謾以比丘寺應命，曰：即己所住者。比丘率莫誰
X77n1522_p0208c15║何。滿集京邑三綱大德二百餘人行擯，云：自佛法流
X77n1522_p0208c16║行，未有尼眾以官勢力奪比丘所居寺者，宜出眾不
X77n1522_p0208c17║共住。若四眾敢與尚等往來，及諸法事與言論者，同
X77n1522_p0208c18║此擯。於是尚大懼，訴東宮求解。有令遣簷事杜正言
X77n1522_p0208c19║集比丘僧解擯。滿曰：殿下住持正法，慧滿據法申理，
X77n1522_p0208c20║今則違理附情，規模亂矣。即捉坐具退，而僧之留者
X77n1522_p0208c21║遽從解議。滿聞之，歎曰：黨善者寡，柰何！後尚屢謝過，
X77n1522_p0208c22║終不顧。駕幸洛陽，天子以國姓故，俾扈從道士先釋
X77n1522_p0208c23║氏行，非例也。滿集僧二百，各脫袈裟置頂上，進表諫。
X77n1522_p0208c24║晚以浴僧，祈生安養。十六年四月十二日，遘微疾，悉
X77n1522_p0209a01║出所畜長物屬三寶，加趺坐繩牀上。別寺眾問答之
X77n1522_p0209a02║頃，精神不昧。俄而氣上屬口，乃逝，壽五十四。闍維於
X77n1522_p0209a03║終南龍池寺側，舌獨不燼。雖益薪煉之，經宿色愈鮮
X77n1522_p0209a04║赤，併葬之山中。其平生講律三十餘過，著四分疏二
X77n1522_p0209a05║十卷，京師淨住寺沙門慧昇為銘頌，見別錄。
X77n1522_p0209a06║唐道積出河東安邑相里氏，其居家名子材。年二十，
X77n1522_p0209a07║遇洪湛律師，乃為剃落，而遁迹雙巖，以求其志。復研
X77n1522_p0209a08║心學於法朗禪師，影不出山者三閱寒暑。既而歎曰：
X77n1522_p0209a09║幽證固難，聖教須究。開皇十三年，就遠行寺普興法
X77n1522_p0209a10║師稟涅槃。十八年，造京師寶昌寺明及法師咨十地
X77n1522_p0209a11║論。又依辨才智凝法師習攝大乘論。仁壽三年，聽採
X77n1522_p0209a12║地持於并州武德寺沙門法稜所。四年七月，楊諒反，
X77n1522_p0209a13║遂與同侶素傑諸師南旋鄉里，弘闡涅槃、攝論。諸部
X77n1522_p0209a14║齒隣知命，則偏事地持，曰：是戒勗之極，心法之要也。
X77n1522_p0209a15║故德資皁白，道洽朱藍。然於尼眾，獨不引顧。每謂其
X77n1522_p0209a16║徒曰：女誠戒垢，聖典所訶。佛度出家，減損正法。聞名
X77n1522_p0209a17║尚爾汙心，面對豈云無染？且教貴清顯，不參非濫；俗
X77n1522_p0209a18║重遠嫌，君子攸奉。余雖不逮，請遵其度。則其潔己高
X77n1522_p0209a19║蹈之風，可想見矣。先是，沙門寶澄，當隋之初，於普救
X77n1522_p0209a20║寺創營百尺彌勒大像。始舉事，澄遽告逝，耆艾請積
X77n1522_p0209a21║繼之。僅十稔，而雕籹之工畢，道俗相與慶賀。初，積既
X77n1522_p0209a22║受請，夜夢崖旁二師子，於大像側連吐明珠不絕。寤
X77n1522_p0209a23║而念曰：師子以表法流無畏，明珠以表財施無窮，吾
X77n1522_p0209a24║事其成乎？即命圖其夢，張之像前。寺處蒲坂之陽，尤
X77n1522_p0209b01║為一方形勝，像又殊特，誠古今天下之偉觀。而積弊
X77n1522_p0209b02║衣蔬食，勦志劬形，以成就之，可謂勤矣。故僕射裴玄
X77n1522_p0209b03║真、刺史杜楚容，皆餽香致敬，贈衣求法。隋之季，河東
X77n1522_p0209b04║通守堯君素議沙門守城以禦外敵，令曰：敢諫者斬！
X77n1522_p0209b05║積奮曰：吾輩抗迹塵外，而世欲以卒伍辱之，可哉？於
X77n1522_p0209b06║是偕道愻、神素進曰：公亦聞人有不畏死者乎？夫死
X77n1522_p0209b07║而有益，雖死無畏，弟恐無益而徒死爾。且昔者漢高
X77n1522_p0209b08║尊四皓而天下安，文侯重干木而魏國治。今道人務
X77n1522_p0209b09║德義，疎利名，其於四皓、干木，亦庶幾矣。而尊重之禮，
X77n1522_p0209b10║不見得於公，顧將拘繫以從軍役，則公之去漢高、文
X77n1522_p0209b11║侯遠甚，而識者有以窺公也。公其圖之。君素以積心
X77n1522_p0209b12║氣之壯，釋不問。後君素竟為郡人薛宗所害。積以貞
X77n1522_p0209b13║觀十年九月十日，終於所住。初，積將終，曾無所苦，告
X77n1522_p0209b14║門人曰：吾今年七十五，其死必矣。門人曰：師纔六十
X77n1522_p0209b15║九耳，誠能七十五，則猶有六年在，何遽辭耶？積曰：死
X77n1522_p0209b16║生，數也，數豈實法哉？亦假乎語言名字而已。吾昔日
X77n1522_p0209b17║隷籍之時，刺史增吾六年，自今計之，則吾壽當盡。不
X77n1522_p0209b18║三日，果卒。
X77n1522_p0209b19║唐法常姓張氏，南陽白水人也。高祖隆，仕魏之河北，
X77n1522_p0209b20║子孫因占籍焉。少業儒，性厭煩雜。年十九，投曇延法
X77n1522_p0209b21║師祝髮，即學涅槃，而隨以講說，聽者歎異。延甞三摩
X77n1522_p0209b22║其頂曰：子當住持佛法矣。年二十二，攝論初興，常以
X77n1522_p0209b23║師門多守舊章，鮮獲奇致，於是歷遊秦、齊、趙、魏，盡覈
X77n1522_p0209b24║成實、毗曇、華嚴、地論之旨。積勞五年，而後出疏於上
X77n1522_p0209c01║京，以決群疑。隋齊王暕以時望召昇高座，自是儔侶
X77n1522_p0209c02║四臻，敷唱相續。大業間，詔居禪定道場，陶治尤盛。國
X77n1522_p0209c03║朝遐邇晏清，化風騰播，貞觀譯經，資以證義，且詔常
X77n1522_p0209c04║知翻譯任。普光寺成，詔居之。未幾，詔為皇太子，授菩
X77n1522_p0209c05║薩戒。九年，詔為中宮戒師，兼補空觀寺上座。新羅王
X77n1522_p0209c06║金慈藏棄位入道，航海求見，從受菩薩戒以歸。十四
X77n1522_p0209c07║年，僧有誤陷憲網者，有司以聞，詔集京寺諸德於玄
X77n1522_p0209c08║武門，普加責讓。於是常上殿奏曰：僧等蒙荷恩惠，得
X77n1522_p0209c09║預法門，不能嚴奉律科，致有上聞天聽。特由常等寡
X77n1522_p0209c10║於訓誨，不勝愧恥。遂引涅槃付囑之語。上然之，因詔
X77n1522_p0209c11║宥大理獄囚，又賜食而退。後以上惑於姓所自來，詔
X77n1522_p0209c12║李位釋。上屢疏爭之，不聽。俄發疾，終於所住寺，十九
X77n1522_p0209c13║年六月二十六日也，壽七十九。七月二日，葬南郊高
X77n1522_p0209c14║陽之原，弟子德遜等立碑，宗正卿李伯藥製文。惟常
X77n1522_p0209c15║慈忍進脩，每感禎瑞。神王冠服，皆素擁部從，旋繞堂
X77n1522_p0209c16║壁。所畫樂天，一時起舞。觀音菩薩，身相瑰琦，佩服纓
X77n1522_p0209c17║絡，從外入戶。上住空中，良久而滅。普賢菩薩從東方
X77n1522_p0209c18║來，去地五六丈，光奪曙彩。是豈可誕妄哉？吁，異矣！
X77n1522_p0209c19║唐慧立本名子立，今名，蓋高宗所易也。姓趙氏，天水
X77n1522_p0209c20║人。其先有以仕宦徙新平者，因復為豳人，世負位望。
X77n1522_p0209c21║立即隋起居舍人、司隷從事毅之季子也。生而岐嶷
X77n1522_p0209c22║不羣，志學之年，出家隷鄉里昭仁寺，時貞觀三年也。
X77n1522_p0209c23║久之，詔充大慈恩寺翻經大德，又補西明寺都維那，
X77n1522_p0209c24║後受太原寺主，皆領其寺任。及高宗，尤愛其博考儒
X77n1522_p0210a01║釋，雅著篇章，辭辯雲飛，材思泉湧。兼以直氣正色，不
X77n1522_p0210a02║憚威嚴，赴火蹈湯，無所屈撓。頻承詔與黃冠抗論，上
X77n1522_p0210a03║每歎其氣局之美。甞撰慈恩三藏玄奘法師傳，屬藁
X77n1522_p0210a04║未就而卒，廣福寺沙門彥悰續成十卷以上之。奉御
X77n1522_p0210a05║呂才造釋因明圖注三卷，以非斥諸師正義，立致書
X77n1522_p0210a06║責其妄，且譏其淺陋，不量涯分。太常博士柳宣聞之，
X77n1522_p0210a07║謂譯舘大德曰：立誠今日釋門禦侮之季路。識者以
X77n1522_p0210a08║為然。
X77n1522_p0210a09║唐義褒出常州晉陵薛氏。初從蘇州永定寺小明法
X77n1522_p0210a10║師稟華嚴大品，明即興皇朗公嗣也。曠法師居縉雲
X77n1522_p0210a11║山永安寺，辭往從之。曠當陳朝盛集，已稱宿匠，故其
X77n1522_p0210a12║三經四論，江表推讓。而褒竭誠探討，且三十餘年。後
X77n1522_p0210a13║徙金華法幢寺，弘道摩怠。會慈恩寺玄奘法師申請
X77n1522_p0210a14║後聘，有司以其名聞，詔入京師。奘師每興談論，歎其
X77n1522_p0210a15║該博，而詆斥晚生，以為耽迷名體，莫知玄照。於是就
X77n1522_p0210a16║慈恩頓開十徧，然後門位諸公，信有空雙遣，藥病齊
X77n1522_p0210a17║亡之不誣也。且謂論固釋經，經難論易，悼流俗之相
X77n1522_p0210a18║反，故在座朝唱聖經，暮明賢論。顯慶三年冬，既雩無
X77n1522_p0210a19║雪，內設道場祈禱，詔褒與東明觀道士李榮論義。榮
X77n1522_p0210a20║先立本際義，褒問曰：義標本際，為道本於際，為際本
X77n1522_p0210a21║於道邪？答曰：互得。問：如是則道本於際，際為道本，亦
X77n1522_p0210a22║可際本於道，道為際原耶？答：亦通。又問：若使道將本
X77n1522_p0210a23║際互得以通，亦可自然與道互得相法。答：道法自然，
X77n1522_p0210a24║自然不法道。又問：若道法自然，自然不法道，亦可道
X77n1522_p0210b01║本於本際，本際不本道。榮不能報，因謔曰：汝既喚我
X77n1522_p0210b02║作先生，汝便是我弟子。襃曰：蒭蕘嘲謔，塵黷天聽，然
X77n1522_p0210b03║雖無言不詶，顧禮何如？我佛弟子，由來師佛，汝稱先
X77n1522_p0210b04║生，則先天地生，其師道祖，尚有何說？榮忸怩下座。詔
X77n1522_p0210b05║襃立義，即立大智度義。李徒妄加難詰，摧若拉朽，天
X77n1522_p0210b06║子欣然。既而諸寺交請開法華、淨名、中百經論，莫不
X77n1522_p0210b07║允諾。龍朔元年，隨駕上東都，頻入宮禁論義，每於淨
X77n1522_p0210b08║土闡揚。久之遘疾，卒于淨土，壽五十一。詔送柩反金
X77n1522_p0210b09║華舊住。
X77n1522_p0210b10║唐威秀史未詳鄉里氏族，博達善辭章，尤勇於義。龍
X77n1522_p0210b11║朔二年四月十五日，詔僧道於君親，自今皆當致拜
X77n1522_p0210b12║如禮。其時二宗莫知計之所出，秀乃援引晉、宋典故
X77n1522_p0210b13║及本朝事蹟所未甞行，然後按據經論，言所以不可
X77n1522_p0210b14║之理，明白洞達，切於事情，以表進於上。即詔百官於
X77n1522_p0210b15║中臺集議，謂不宜拜者五百三十九人，宜拜者三百
X77n1522_p0210b16║五十四人。六月，詔不拜君以全其節，在親則拜如前
X77n1522_p0210b17║指，尋亦廢。秀之抗表，寔是月之二十一日也。繼時諸
X77n1522_p0210b18║僧於蓬萊宮欲再進表申請，聞中臺方集議，遂止。乃
X77n1522_p0210b19║各投啟狀於所與往來勳貴，以求其營護而已。時宣
X77n1522_p0210b20║律師亦上雍州牧沛王啟、榮國太夫人啟等，則皆秀
X77n1522_p0210b21║唱之也。微秀，先佛之制斯隳矣。
X77n1522_p0210b22║唐明導姓姚氏，本居吳興，其先有官歙者，因家焉。幼
X77n1522_p0210b23║不群，隋季喪亂，遂失怙恃，出家專務戒檢。貞觀初，詔
X77n1522_p0210b24║僧能以善化民者，長吏簡拔以聞。時導方隷業陳州，
X77n1522_p0210c01║有司遽以應詔，而意殊不樂也，乃歎曰：區區以名貫
X77n1522_p0210c02║拘滯一方，是豈弘濟之道哉！俄訪爍、礪二師，餐稟玄
X77n1522_p0210c03║奧，覆述縱達，義侶莫不推挹焉。善斷決，諸寺有憾結，
X77n1522_p0210c04║輒詣導求直，導則一言判釋之，使皆愜伏。去龍朔二
X77n1522_p0210c05║年，詔住東都天宮寺。麟德元年，詔有司備儀仗，奉迎
X77n1522_p0210c06║洛州所鑄老子像，安置邙山宮。於是長吏韓孝威欲
X77n1522_p0210c07║因此以役僧尼，盡勒部屬二十二縣菴寺聽期會。導
X77n1522_p0210c08║出，眾謂孝威曰：佛道二門，由來天絕，今見使令，義同
X77n1522_p0210c09║困辱，既無別勑，不敢奉命。孝威怒曰：道人拒國命耶！
X77n1522_p0210c10║遽斥皁隷褫導袈裟。導曰：袈裟勑度服，非勑不敢妄
X77n1522_p0210c11║自脫去，是猶非勑不敢送道像也。無勑而使送道像，
X77n1522_p0210c12║又妄脫袈裟，則拒國命者其誰歟？孝威怒，揮導令出。
X77n1522_p0210c13║導獨挺身立，僧尼群往從之，聚擁庭下不散。孝威曰：
X77n1522_p0210c14║道人反耶？時六曹皆在，導即呼以語之曰：長吏召集
X77n1522_p0210c15║僧尼唱反，此則長吏反爾，僧尼未甞反。誣枉如此，要
X77n1522_p0210c16║當訴之御史。乃一時崩奔以出。孝威大懼，降階折節
X77n1522_p0210c17║謝罪，乃止。時朝廷將簡試度僧，大集諸德議，詔太官
X77n1522_p0210c18║賜齋食進。日過中矣，眾競取以噉。導曰：諸大德並佛
X77n1522_p0210c19║法遺寄，天下楷模，非時之食，對俗而噉。公違律制，現
X77n1522_p0210c20║法滅緣，可憐哉！眾咸慚愧。導因索水清漱，悲慨欲遂
X77n1522_p0210c21║取滅，道俗苦勸，而後旋以餅餌饋之。其不食已一月，
X77n1522_p0210c22║今年六十餘，尚無恙。
X77n1522_p0210c23║唐法冲字孝敦，姓李氏，隴西成紀人。祖考歷仕魏、齊，
X77n1522_p0210c24║而冲則兖產也。幼俊穎，傲岸時俗。弱冠，已與僕射房
X77n1522_p0211a01║玄齡相善。玄齡甞謂之曰：丈夫於少壯時，位不登五
X77n1522_p0211a02║品者，便宜棄去祿位，以優逸自處。冲年二十四歲，任
X77n1522_p0211a03║鷹揚郎。捋遭母憂，讀涅槃經，至居處迫迮之文，遂發
X77n1522_p0211a04║心出家，聽講涅槃三十餘過。復聽安州暠法師講大
X77n1522_p0211a05║品、三論、稜伽。於是入武都山，以平日所得於文字語
X77n1522_p0211a06║言者而躬行之。年三十，遊冀州。貞觀初，詔私度者處
X77n1522_p0211a07║死。時僧避難嶧陽山中，資給窘乏。冲誓不顧身，即鬀
X77n1522_p0211a08║落走州縣，告急守宰曰：但施糧餉，終獲福祐。諸守宰
X77n1522_p0211a09║嘉其烈亮而周濟之。乃兩分其僧，各置米十斛許。其
X77n1522_p0211a10║一四十餘人而食之，經年，米甞不減；其一五六十人
X77n1522_p0211a11║食僅兩日，米已告竭。冲曰：無足怪者。蓋所學有大小，
X77n1522_p0211a12║所脩有勤墮，則所感宜不同。如此久之，避難而至者，
X77n1522_p0211a13║日以增益。復值雨潦，莫之歸宿。山有大巖，虎狼所棲
X77n1522_p0211a14║託也。冲竟造而告語使去，果去不旋踵。當是時，冲雖
X77n1522_p0211a15║身營眾務，仍依哲匠，探討華嚴如常時。及難釋，再往
X77n1522_p0211a16║安州，暠法師已入滅矣。道士蔡于晃，方以閑習內外
X77n1522_p0211a17║典籍自負，而吾徒之往來者，過相輔贊。一日，道俗盛
X77n1522_p0211a18║集，俾于晃陞座開佛經，冲以其外道而力沮之，識者
X77n1522_p0211a19║謂冲識末世護法菩薩。俄以稜伽奧義久廢，所在求
X77n1522_p0211a20║訪，無恤夷險。始，慧可禪師以達磨之傳南天竺一乘
X77n1522_p0211a21║宗旨，盛習此經，故其後裔如暠法師者，尤加勗勵。冲
X77n1522_p0211a22║即依稟，屢蒙擊節，自爾闡演三十餘過，後學賴以啟
X77n1522_p0211a23║悟者，殆莫殫紀。今敘師承，使將來有所考據云。達磨
X77n1522_p0211a24║禪師出慧可、慧育二師，育師受道，不務言說。可師出
X77n1522_p0211b01║粲師、慧師、盛師、那老師、端師、長藏師、真法師、玉法師
X77n1522_p0211b02║（已上並講演無著述）。又出善老師（鈔四卷）、豐師（疏五卷）、明師（疏五卷）、胡
X77n1522_p0211b03║明師（疏五卷），遠。承可師者，有大聰師（疏五卷）、道蔭師（鈔四卷）、
X77n1522_p0211b04║冲法師（疏五卷）、岸法師（疏五卷）、寵法師（疏八卷）、大明師（疏十卷）。
X77n1522_p0211b05║不承可師，自依攝論者，遷師（疏四卷）、尚德律師（出入稜伽疏十
X77n1522_p0211b06║卷）、曠法師、弘智師（召住京師西明，身亡法絕）、明禪師、後伽法師、寶
X77n1522_p0211b07║瑜師、寶迎師、道塋師（並傳鐙揚化）。冲公專以稜伽命家，前
X77n1522_p0211b08║後敷弘，殆二百過。當其說時，曾未涉文，而通變適緣，
X77n1522_p0211b09║寄勢陶誘，莫不曲當異師。學者苦請出義，乃告曰：義
X77n1522_p0211b10║者，見之言說，則已麤矣，況在帋上者乎？是謂麤中之
X77n1522_p0211b11║麤，事難一向。作疏五卷，題為私記，以示不敢公於天
X77n1522_p0211b12║下也。然冲周行東川，不任官貫，頻有度次，高讓不受。
X77n1522_p0211b13║年將知命，有詔兖州度人，抑令入度，隷州部法集寺。
X77n1522_p0211b14║雖名與公貫，而獨以玩弄泉石、撫接遺逸為心。房公
X77n1522_p0211b15║位居台輔，作書招之。冲題書背曰：我於三界無所須，
X77n1522_p0211b16║卿至三槐位亦極。公屢招不赴，惟以弘法自任。席筵
X77n1522_p0211b17║甫展，冠蓋鼎來，中書杜正倫親廁下陳，共評玄義。弘
X77n1522_p0211b18║福潤法師初未相識，曰：何處老大德？答曰：兖州老小
X77n1522_p0211b19║僧也。問：何為遠至？答：聞此間知一乘者少，故欲以一
X77n1522_p0211b20║乘教網漉信地魚龍耳。潤曰：斯則大心開士也。偶行
X77n1522_p0211b21║至大興善寺，萬年令鄭欽泰於寺打人，冲止之曰：公
X77n1522_p0211b22║勿於此打人。欽泰曰：打人罪我自當。冲曰：罪不自當，
X77n1522_p0211b23║使誰當耶？然國家立寺，本欲安寧社稷，唯善行之。公
X77n1522_p0211b24║今於寺打人，豈名為國祈福哉？欽泰禮謝。又三藏玄
X77n1522_p0211c01║奘不許人講舊所翻經，冲曰：君依舊經出家，若不許
X77n1522_p0211c02║弘舊經者，君可還俗，更依新翻經出家，方許君此意。
X77n1522_p0211c03║奘聞遂止。噫，何可及哉！僕射于志寧謂冲寔法界頭
X77n1522_p0211c04║陀僧，未易以名實拘也。其言得之。顯慶間還兖，至今
X77n1522_p0211c05║麟德，年七十九，後不知所終。
X77n1522_p0211c06║唐法明荊楚，江陵人也。學兼內外，辯慧尤雄肆，然而
X77n1522_p0211c07║能以戒範自持。神龍初，遊京師，會詔僧道定化胡成
X77n1522_p0211c08║佛經真偽。時上御內殿，百官皆侍立，方諸大德與黃
X77n1522_p0211c09║冠抗論，紛譁不已。明忽出眾語曰：老子，漢人也；胡，蕃
X77n1522_p0211c10║國也。土地不同，則言音亦異。當其化胡成佛之際，為
X77n1522_p0211c11║作漢音耶？作蕃音耶？苟以漢音，則蕃國有所不解；以
X77n1522_p0211c12║蕃音，則此經之至，宜須翻譯。然未審此經是何朝代、
X77n1522_p0211c13║何年月、何等三藏翻譯之耶？道士噎默無以對。九月
X77n1522_p0211c14║十四日，詔：天下悉毀棄其本，無復存。仍仰所在官吏
X77n1522_p0211c15║嚴加禁治，且刻明語於洛之白馬寺，以示將來。於是
X77n1522_p0211c16║制曰：朕叨居寶位，再安宗社，展明禋之大禮，降雷雨
X77n1522_p0211c17║之鴻恩，爰及緇黃，兼申懲勸。如聞天下道觀，皆畫化
X77n1522_p0211c18║胡成佛變相，僧寺亦畫玄元之形，兩教尊容，二俱不
X77n1522_p0211c19║可。制到後，限十日內並須除毀。若故留者，仰當處官
X77n1522_p0211c20║吏科違制罪。其化胡經，累朝明詔禁斷，近聞在外，頗
X77n1522_p0211c21║復流行。自今後，其化胡經及諸記錄，有化胡事，並從
X77n1522_p0211c22║除削。若有私蓄者，準制科罪。俄而洛京大恒觀主桓
X77n1522_p0211c23║道彥上表論執，上批答曰：朕以匪躬，忝承丕業。雖撫
X77n1522_p0211c24║寧多失，而平恕寔專。矧夫二姓重光，玄元統序，豈忘
X77n1522_p0212a01║老教，偏意釋宗。朕志欵還淳，情存去偽。理乖事舛者，
X77n1522_p0212a02║雖在親而必除；義符名當者，雖有怨而必錄。頃以萬
X77n1522_p0212a03║幾之暇，略尋二教之文。至於老君道德二篇，妙絕希
X77n1522_p0212a04║夷之境；天竺有空二諦，理總真如之談。莫不敷暢玄
X77n1522_p0212a05║門，闡揚至賾。何假化胡之偽，方盛老君之宗。義有差
X77n1522_p0212a06║違，文無典故。言成佛則四人不同，論弟子則多聞舛
X77n1522_p0212a07║互。尹喜既稱成佛，已甚憑虗；復云化作阿難，更成烏
X77n1522_p0212a08║合。鬼谷、北郭之輩，未踐中天；舍利、文殊之倫，妄彰東
X77n1522_p0212a09║土。胡漢交雜，年代亦乖。履水而說涅槃，曾無典據；蹈
X77n1522_p0212a10║火而談妙法，有類俳優。誣詐自彰，寧煩縷說。經非老
X77n1522_p0212a11║君所製，毀之則寧曰孝虧；文是鄙人所談，除之則更
X77n1522_p0212a12║彰先德。來言雖切，理實未安。宜悉朕懷，即斷來表。
X77n1522_p0212a13║唐利涉西域人，婆羅門種姓也。蚤年結侶，捋遊震旦。
X77n1522_p0212a14║會玄奘三藏方東反，遇諸金梭嶺，而獲師事焉，遂為
X77n1522_p0212a15║奘門高弟。宏放冲達，中宗尤器重之，朝野士貴，莫不
X77n1522_p0212a16║願交。開元中，講華嚴於安國寺，四眾奔擁，無容膝地，
X77n1522_p0212a17║檀施雲委，而忮求者頗側目。時有大理評事總校韋
X77n1522_p0212a18║打上言：釋道二教，蠧政久矣，臣乞與較所學，若果優
X77n1522_p0212a19║長，則國家存之，何不可者。詔三教各選百人，集內殿
X77n1522_p0212a20║辨論，定其勝負。於是玎先陞高座，唱所問難，道士葉
X77n1522_p0212a21║靜能、沙門思明皆屈挫。涉次陞座，辭指注射，往復數
X77n1522_p0212a22║百千轉，而端緒條暢，彼常不足，而此常有餘，旁觀為
X77n1522_p0212a23║之駭汗。涉乃從容問玎曰：子先陞座，豈非主耶？然則
X77n1522_p0212a24║主人何姓？以儒則姓孔，以道則姓李，以佛則姓釋，如
X77n1522_p0212b01║是則子其姓孔矣。玎曰：姓韋。涉即於座長哦曰：我之
X77n1522_p0212b02║佛法是無為，何故今朝得有韋？無韋始得三數載，不
X77n1522_p0212b03║知此復是何韋？待衛百僚聞之悚然。上因憶韋后事，
X77n1522_p0212b04║遽變色曰：玎是庶人族，輒敢輕蔑祖教，淩𨏦釋門哉！
X77n1522_p0212b05║玎懼，下殿俯伏待罪，叩頭言：臣非庶人族屬。上怒終
X77n1522_p0212b06║不解，詔貶象州，賜涉號明教大師，助錢帛造明教寺，
X77n1522_p0212b07║以彰其能。後以小罪謫居漢東，徙南陽龍興寺。慧忠
X77n1522_p0212b08║國師以山野進見，涉識之曰：汝將來當以道德為天
X77n1522_p0212b09║子模範，勉之，非吾輩敢比也。且遺之衣物，其藻監類
X77n1522_p0212b10║此。著立法幢論一卷行世。大曆中，西明寺翻經沙門
X77n1522_p0212b11║圓照為作傳，成十卷，則其美言懿行之富可知。
X77n1522_p0212b12║唐神悟字通性，李氏。其先居隴西，晉南度為長水人。
X77n1522_p0212b13║世儒素。悟幼而材穎，然有惡疾，莫治療。開元中，溪光
X77n1522_p0212b14║律師教之理事二懺悔法，因爇一指，以致精恪，感瑞
X77n1522_p0212b15║光如月於菩薩像前。天寶四年，始披緇受具足戒。八
X77n1522_p0212b16║年，舉異行，獲隷名茲山。山即石圯山也。地當勞勞之
X77n1522_p0212b17║東，晚節結宇幽僻，每置法華道場九旬，脩觀佛三昧。
X77n1522_p0212b18║甞語門人曰：夫陰薄日以何傷，風運空而不動，苟達
X77n1522_p0212b19║於妄，孰非性者？久之，猛獸馴於禪榻，祥雲垂於法堂。
X77n1522_p0212b20║一夕，有神人謂悟曰：弟子隋之新城侯曹世安也，職
X77n1522_p0212b21║典斯地。今師至止，願以永奉行道。言訖而隱。吏部員
X77n1522_p0212b22║外李華、殿中侍御史崔益同謁悟，從容問及三教優
X77n1522_p0212b23║劣。悟曰：路伽邪典籍，皆心外法，味之者勞而無證，其
X77n1522_p0212b24║猶朽壤滋華，乾池映月，比釋教其遼哉邈矣。如是詶
X77n1522_p0212c01║唱再四，華、益唯唯，不知首之累肯也。十年春，稍寢疾，
X77n1522_p0212c02║仍加跗坐而逝。壽六十三，臘二十六。闍維，收舍利五
X77n1522_p0212c03║百餘粒，珠明玉潤可愛。門人湛一、圓一，樹塔以葬。
X77n1522_p0212c04║唐乘如未詳其氏族鄉里。精研律部，尤能力行不怠。
X77n1522_p0212c05║代宗朝與翻譯，兼應奉兩街臨壇度人之任。當是時，
X77n1522_p0212c06║凡僧寺皆隷有司，故五眾身亡，衣資什具悉入官庫，
X77n1522_p0212c07║正同籍沒，殊非律指。於是如上言，乞加釐革。大曆二
X77n1522_p0212c08║年十一月二十七日，詔今後亡僧物隨以入僧，仍斑
X77n1522_p0212c09║告中書省，牒天下遵行者，積弊頓除。如之力於教門
X77n1522_p0212c10║多矣，終於西明、安國二寺上座。平生盛著述，圓照編
X77n1522_p0212c11║集為三卷行世。
X77n1522_p0212c12║唐法真長慶中，上銳意佛事，真承詔入內殿祇奉。四
X77n1522_p0212c13║年，赴禁中道場，上御法席，顧問三寶功德，真進對詳
X77n1522_p0212c14║盡，辨給援據，出入粲然，上大悅。真因奏云：開壇受戒，
X77n1522_p0212c15║久廢不舉，蓋自兩河用兵已來，雖僧之未全法者，亦
X77n1522_p0212c16║皆老朽，惟陛下哀憐。尋詔：兩街佛寺各置僧尼受戒
X77n1522_p0212c17║壇場，可始自三月十日至四月十日，兩街功德使選
X77n1522_p0212c18║擇有戒行僧謂之大德者，考試男童、女童等經，男童
X77n1522_p0212c19║能暗誦一百五十紙、女童一百紙者，即與度。詔可。
X77n1522_p0212c20║唐常達字文舉，姓顧氏，世居海隅。蚤歲自河陽大福
X77n1522_p0212c21║山遊學江淮諸剎，納戒之餘，專講南山律鈔，兼治涅
X77n1522_p0212c22║槃、圓音、法華、止觀，涉獵陰符、老、莊之書，模勒二王之
X77n1522_p0212c23║筆蹟。後參禪指，頗臻其妙。會武宗惑邪說，廢大教，歎
X77n1522_p0212c24║曰：我生不辰，有如此者！由是山棲野處，以適其變。宣
X77n1522_p0213a01║宗時，佛法荐興，伽藍、蘭若往往脩舉，視鄉里尤甚焉，
X77n1522_p0213a02║則達疇昔之化然也。太守韋曙加敬慕。咸通十二年，
X77n1522_p0213a03║合郡四眾請紹教戒，而達則嘯傲坰牧，不入城府，動
X77n1522_p0213a04║經數載，雖貴士單事詣門，莫得而見。工詩章，喜唱和，
X77n1522_p0213a05║用元和體著青山履道謌。十五年九月十六日，方臥
X77n1522_p0213a06║疾，因絕食七日而逝，壽七十四，臘五十一。門人會清
X77n1522_p0213a07║等奉柩殯于寺東南三百步。既三年，就墳建塔焉。潁
X77n1522_p0213a08║川陳言撰銘。
X77n1522_p0213a09║讚曰：
X77n1522_p0213a10║法無二致，所處而尊，苟非其類，惡足槩論？
X77n1522_p0213a11║孔氏李氏，東國素敦。釋氏西屆，顧獨騰騫。
X77n1522_p0213a12║以故紛紜，相率廷辯，諸公乃能，據經援典。
X77n1522_p0213a13║摧邪黜妄，俾靡有爭。道德是治，仁義是行。
X77n1522_p0213a14║慈悲之化，導利群生。超然三界，疇足抗衡。
X77n1522_p0213a15║
X77n1522_p0213a16║新脩科分六學僧傳卷第十六