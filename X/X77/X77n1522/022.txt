X77n1522_p0261a01║新脩科分六學僧傳卷第二十二
X77n1522_p0261a02║淛東沙門　曇噩　述
X77n1522_p0261a03║精進學
X77n1522_p0261a04║義解科（二）
X77n1522_p0261a05║陳慧勇桓氏，其先譙國龍亢人也。後以祖法式令錢
X77n1522_p0261a06║唐，因寓居于吳郡之吳縣東鄉桓里。父獻，蚤世。母張
X77n1522_p0261a07║氏，甞夢登佛塔，獲二金菩薩像，因娠而孿產焉。皆男
X77n1522_p0261a08║子，並從幼入道，長則慧聰，勇其次也。始出都，依止則
X77n1522_p0261a09║師於靈曜寺，隨方受業，不事專門。年登具戒，從靜眾
X77n1522_p0261a10║寺峯律師學十誦。龍光寺僧綽、建元寺法寵，悉服膺
X77n1522_p0261a11║座右，稟宗成實。俄而法輪大轉，講肆盛開，時纔三十
X77n1522_p0261a12║歲耳。會梁季之亂，靡所寧息，於是就攝出止觀寺，取
X77n1522_p0261a13║正於僧詮法師焉。詮亦待遇加厚，恨相得之晚。初，勇
X77n1522_p0261a14║之未行也，甞於報恩寺前得竹如意，其人云從攝山
X77n1522_p0261a15║來，且謂勇當如意矣，忽不見。頃之，又得漆函，盛三論
X77n1522_p0261a16║一部於其房之窻牖間，察莫知其來處，蓋若有物以
X77n1522_p0261a17║勸發者。天嘉五年，世祖請於太極殿開演，聲名籍甚。
X77n1522_p0261a18║住持禪眾寺十有八載，搆大法堂，榜曰般若，制度宏
X77n1522_p0261a19║敞壯麗。至德元年五月二十八日，稍疾而逝，神容不
X77n1522_p0261a20║變，經宿頂暖。六月六日，窆于山之西嶺，春秋六十有
X77n1522_p0261a21║九。始終講華嚴、涅槃、方等、大集、大品各二十徧，智論、
X77n1522_p0261a22║中百十二門論各三十五徧，餘法華、思益等部數不
X77n1522_p0261a23║記。中書令濟陽江摠文其墓碑。
X77n1522_p0261a24║陳寶璚姓徐氏，其先東筦人，後避難從昆陵之曲阿
X77n1522_p0261b01║縣。祖，齊右軍將軍。父僧達，梁臨川王𧫎議。璚身長七
X77n1522_p0261b02║尺五寸，背胛龍文，口三十九齒。幼事沙門法通、謝俗，
X77n1522_p0261b03║通器重之，不使隨眾服役。年過志學，將稟光宅寺雲
X77n1522_p0261b04║法師，弗果，乃聽南㵎仙師研精數論。仙甞得其私記，
X77n1522_p0261b05║覽而歎賞。後因升座，勸門徒傳寫，且令覆述，時纔受
X77n1522_p0261b06║具耳。居輪下未五年，即為法主，代仙敷化。方梁高祖
X77n1522_p0261b07║出三教妙旨行世，璚尤究其義。帝殊簡注，詔見於壽
X77n1522_p0261b08║光殿。還鄉，住見安寺。會上黃侯曄為守，每深尊敬。忽
X77n1522_p0261b09║郡民譌言有白龍見寺中，奔競屢日不能已，教海大
X77n1522_p0261b10║龍，識者知其為璚讖也。素與簡子周弘正友善，謂曰：
X77n1522_p0261b11║子誠京華開導之才也。於是從請還都，發成實論題，
X77n1522_p0261b12║拂麈尾答僧正：慧令切難，容止可觀。到茂灌民譽之
X77n1522_p0261b13║重，任孝恭詞筆之富，皆執卷稽疑，服膺請業。世謨，孝
X77n1522_p0261b14║恭之子也。姿性好學，偏深玄義，講涅槃如水傳器。將
X77n1522_p0261b15║謀入道，奄至無常，頂暖信宿，手屈三指。既葬一日，其
X77n1522_p0261b16║父猶見世謨擁神人數輩，從天來下，對晤談話，宛若
X77n1522_p0261b17║平生，褒讚出家，稱揚法利。頃之，偕翼從陵空而去，室
X77n1522_p0261b18║中香氣氤氳，經日不散。永定三年夏，高祖不豫，詔於
X77n1522_p0261b19║重雲殿大閣中弘宣大品以禱。夢朱衣神人禮而進
X77n1522_p0261b20║曰：般若多難，仰祈疾講。璚頗以卷數尚多為辭，請益
X77n1522_p0261b21║懇到。七月十日，乃白眾云：夜夢神人催罷法席，僅餘
X77n1522_p0261b22║一卷，午前當了。及出殿至寺，雷而驟作，高祖遂崩。逮
X77n1522_p0261b23║文帝纂歷，詔為京邑大僧正，七眾肅然，海東諸國圖
X77n1522_p0261b24║像遙敬。至德二年二月二十三日示微恙，三月二十
X77n1522_p0261c01║日告終。先是，建初寺寶璚小年共學，名德相配，夕夢
X77n1522_p0261c02║有報已入滅者，且夢升天，有疏請講，皆符驗不少爽。
X77n1522_p0261c03║遺誡毋用銘誌掩坎，喪事所須，詔有司給辦，仍以天
X77n1522_p0261c04║子鹵簿致榮飭。四月十八日窆鐘山名僧墓。初，璚入
X77n1522_p0261c05║京謁僧正慧超於南㵎寺求住，超未之許，見而駭曰：
X77n1522_p0261c06║此子後當有吾位，法門所賴也，何獨房？即命寺綱處
X77n1522_p0261c07║置。孝宣屢詔弘闡太子，見導衛者咸脩偉，蓋神人云。
X77n1522_p0261c08║大將軍章照達甞迎致，所見亦然。兄孫普光承藉規
X77n1522_p0261c09║訓，與同學道莊、明解等樹碑于金陵之舊墟，其文則
X77n1522_p0261c10║慧日道場釋法輪作也。
X77n1522_p0261c11║陳警韶生會稽上虞顏氏。學年，事季父僧廣為師入
X77n1522_p0261c12║道。廣律行，蓋當時之領袖也。韶材具峻整，昉遊都，即
X77n1522_p0261c13║還鄉受戒，護持嚴謹，如擎油鉢。沙門道林請留以開
X77n1522_p0261c14║導鄉土，即夢韶舌相長廣，而欲中斷，因悔前失，勸之
X77n1522_p0261c15║使再出都邑弘化。始紹莊嚴旻公遺緒，次稟龍光僧
X77n1522_p0261c16║綽，蓋亦開善璚公之裔也。末又探習三藏，廣綜眾家。
X77n1522_p0261c17║年二十三，遂講大品，聽者溢道。後還晉陵、建元等寺
X77n1522_p0261c18║敷演，解冠群英。韶性嗜禪寂，每願年將四十，便罷法
X77n1522_p0261c19║席，而學侶相顧，不勝欽向，時年已三十有九矣。會建
X77n1522_p0261c20║元寺主臨終，遣言傳法於韶，於是坐堂上教授，無所
X77n1522_p0261c21║辭讓。梁簡文、邵陵、岳陽王等承稟訓誨，尤加欽重。季
X77n1522_p0261c22║世澆薄，乃往豫章，授余豫州黃司空等菩薩戒法。適
X77n1522_p0261c23║遇外國三藏真諦談論，諦歎曰：吾行天下多矣，至如
X77n1522_p0261c24║斯人，誠未易得。為翻金光明經、唯識論、涅槃中百句、
X77n1522_p0262a01║長解脫、十四音等。天嘉四年，慧藻、同泰、道倫輩二百
X77n1522_p0262a02║許人，具疏連署，請於會稽白馬寺長講。且十年，而韶
X77n1522_p0262a03║亦老矣，俾慧藻嗣領徒眾，而宴坐瓦棺，蹈初志也。沙
X77n1522_p0262a04║門智顗請述前業，固以疾辭。其餘赴應，茲不復錄。至
X77n1522_p0262a05║德元年十月十一日，右脇臥，終於開善寺。其月十六，
X77n1522_p0262a06║窆于鐘山獨龍岡，壽七十六。講成實論五十餘徧，涅
X77n1522_p0262a07║槃三十餘徧，新金光明三十餘徧，維摩、天王、仁王等
X77n1522_p0262a08║經徧數不記。
X77n1522_p0262a09║陳安廩姓秦氏，晉中書令靖之七世孫，南度來寓居
X77n1522_p0262a10║江陰。父正，善地理學，甞著入神、洞歷二書。廩年始十
X77n1522_p0262a11║三，聖善斯逝，詩禮趨庭，多所究習。老莊之清靜，孫吳
X77n1522_p0262a12║之權謀，靡弗該貫，然皆非所好也。年二十五，辭親出
X77n1522_p0262a13║家，乃北遊魏國，依司州光融寺容公探受經論，聽嵩
X77n1522_p0262a14║高少林寺光公十誦。又明禪法，悉探玄門。在魏十有
X77n1522_p0262a15║二年，講四分律且二十徧，大乘經論相仍不輟。梁泰
X77n1522_p0262a16║清元年，還屆楊都，詔住天安寺，開華嚴，標致宏妙，易
X77n1522_p0262a17║於領會。梁運既終，法輪停轉。逮大陳永定元年，詔入
X77n1522_p0262a18║內殿，手傳香火，接足盡䖍，奉承戒範。詔遷住耆闍寺，
X77n1522_p0262a19║有司供給，永事弘演，於是有投老之志焉。世祖詔開
X77n1522_p0262a20║大集於昭德殿，孝宣又躬於華林園內北面稟道。至
X77n1522_p0262a21║德元年正月，遘疾而逝，窆于開善之西山，壽七十有
X77n1522_p0262a22║七。
X77n1522_p0262a23║陳慧榮出會稽山陰顧氏。梁大通間，京輦盛弘成實，
X77n1522_p0262a24║榮時始聽，即能盡所辯論，一眾駭異，由是遠播聞望。
X77n1522_p0262b01║益力學，不事世務，間得父母書問，輒焚棄未甞視。謂
X77n1522_p0262b02║其友曰：予豈無情哉？顧書中但二字耳，見之徒廢吾
X77n1522_p0262b03║業。詰其二字，則答：惟凶吉耳。如是三十餘年，至年五
X77n1522_p0262b04║十，乃大弘法席。會梁昭明在座，遣問：講者誰歟？即抗
X77n1522_p0262b05║聲曰：禹穴慧榮太子，國之儲君，而不識是，何見之狹
X77n1522_p0262b06║耶？聞者掩耳，榮從容如平常。後偕其徒還鄉里，獨其
X77n1522_p0262b07║母無恙，因歎曰：十五辭鄰故，五十還故鄰，少年不識
X77n1522_p0262b08║我，長老無一人。邑中爭歆豔之，而惡其傲誕，遂大集
X77n1522_p0262b09║眾，令竪義。榮曰：予學豈諸公可及哉？苟竪義，則恐諸
X77n1522_p0262b10║公難於應對，請從眾舉，而我應之。眾乃舉八寸種好，
X77n1522_p0262b11║蓋意其不能盡記持也。榮曰：竪義之法，當如是乎？此
X77n1522_p0262b12║雖文繁，義則易知。即部分上下牒數，列名出體，眾莫
X77n1522_p0262b13║之難激。至德之季，卒于楊都。
X77n1522_p0262b14║隋慧弼生常州宜興之蔣氏。祖玄略，父元晛，季父元
X77n1522_p0262b15║舉，皆有名位。弼幼神爽，見者嗟異焉。永定二年，陳室
X77n1522_p0262b16║龍興，武帝躬紆袞冕，為剪周羅，詔上方給三衣什物。
X77n1522_p0262b17║仍師事慧殿寺領法師，領蓋東南僧望也。始從之受
X77n1522_p0262b18║成實。弱冠，依寶梁明上弘新實天宮晃公敷心論，遂
X77n1522_p0262b19║精研力究，而六足、八犍、四真、五聚，若指諸掌。天嘉元
X77n1522_p0262b20║年，乃去小務大，學四論於紹隆哲公。閱數旬，該貫玄
X77n1522_p0262b21║極。然慧解沈鬱，詞吐抑揚，而名聲益重矣。太建十年，
X77n1522_p0262b22║詔居長城報德寺，講涅槃、法華。缾錫盈堂，簪裾滿席，
X77n1522_p0262b23║稟戒承歸者如市。屬哲公垂滅，遣使招之，付以曲几、
X77n1522_p0262b24║麈尾、經書等，以託後事。江南內附，因歸鄉里，繕治陳
X77n1522_p0262c01║武所營安國寺而老焉。真觀法師為製寺碑，文載別
X77n1522_p0262c02║錄。開皇十九年正月疾，三月十五日奄爾而化，春秋
X77n1522_p0262c03║六十有二矣。窆華陽山，弟子慧方立碑。
X77n1522_p0262c04║隋慧哲襄陽趙氏子。陳季始依建初璚公，璚時為大
X77n1522_p0262c05║僧正，貌正紫，眾號烏璚。後依彭城寶璚，貌潔晢，號白
X77n1522_p0262c06║璚。皆大進所業，然性矜伐傲誕。俄而徙事興皇道朗，
X77n1522_p0262c07║以究所未至。甞行路遇雷雨，從容徐步，達寺則水滿
X77n1522_p0262c08║靴矣。平居視瞻無回，舉止必循規矩。善護根門，節量
X77n1522_p0262c09║口腹，便利滌沐。雖以赴請，信宿俗舍，未或見其汙穢，
X77n1522_p0262c10║故識者伏其持守云。嗣開三論，光價斯倍。遂領徒歸
X77n1522_p0262c11║鄉里，住城西望楚山龍泉寺之光福禪房。涅槃、三論
X77n1522_p0262c12║𮞏互弘闡，輪下三百餘人，成器傳燈可五十。慧品、法
X77n1522_p0262c13║粲、智嵩、法同、慧璿、慧楞等。開皇十七年四月卒于龍
X77n1522_p0262c14║泉，壽五十有九，葬西望山。沙門慧響文其墓碑。響思
X77n1522_p0262c15║力遒強，辟道衡尤加敬。又洪哲閑大小乘，世號前後
X77n1522_p0262c16║哲云。
X77n1522_p0262c17║隋智方史不言姓氏。其先居東吳，以其祖甞仕蜀，遂
X77n1522_p0262c18║占藉資中。童稚依輪法師，止州之龍淵寺。久與寶海
X77n1522_p0262c19║往來，因俱詣楊都雲法師下究所學。而機辨爽利，致
X77n1522_p0262c20║有嘉譽。每所出辭義，士俗競執紙抄撮。初開法華，至
X77n1522_p0262c21║寶塔品，乃曰：彌天七級，共日月以爭光。同泰九層，與
X77n1522_p0262c22║烟霞而競色。方井則倒垂荷葉，圓桷則側布蓮華。較
X77n1522_p0262c23║其高妙莊嚴，豈徒佛國有之，抑亦楊都多矣。一日，海
X77n1522_p0262c24║問曰：三變淨穢，在土故爾。在人凡聖，亦隨以變否？答
X77n1522_p0263a01║曰：化佛甚多，狹故須廣。凡聖自爾，何勞改變。又曰：如
X77n1522_p0263a02║是則六十小劫，謂如食頃。在聖則覺，在凡不覺耶。苟
X77n1522_p0263a03║凡聖俱覺，則凡聖俱聖矣。方笑曰：高座何甞道此。海
X77n1522_p0263a04║因調之曰：三隅木斗，何謂智方。答曰：瓦礫汙池，孰稱
X77n1522_p0263a05║寶海。眾皆大噱而散。逮疾篤，海常致尉問，謝之曰：智
X77n1522_p0263a06║方不能攝養，仰勞仁者數來看尉。願生善處，以共遊
X77n1522_p0263a07║樂。俄而異香滿內，中夜卒，壽九十餘。
X77n1522_p0263a08║隋慧隆丹陽句容何氏子。祖剪，梁武陵王長史。父嶷，
X77n1522_p0263a09║梁散騎常侍。隆年十一，事宣武寺僧都沙門慧舒出
X77n1522_p0263a10║家，恭謙恪慎，備盡師資。年十三，聽法雲寺確法師成
X77n1522_p0263a11║實論，悉究深隱。登具之後，復採毗尼，覈其精要。未幾，
X77n1522_p0263a12║梁祚告終，遂避世彭城寺，仍思開導，陳纂宸服。僧正
X77n1522_p0263a13║暅公啟筵茲寺，玄徒輻輳，隆入其室，繼令敷述。及暅
X77n1522_p0263a14║將化，而委寄斯在矣。隋御海寓，奄有九區，詔天下元
X77n1522_p0263a15║德，咸會京師。隆志存栖晦，以老疾固辭。仁壽元年十
X77n1522_p0263a16║一月十六日終。講成論三十徧，涅槃、大品各十餘徧，
X77n1522_p0263a17║他不具敘。先是，隆方息慈之際，忽有人以法華一部
X77n1522_p0263a18║遺之，自稱姓蔣，尤以佛法見託。噫，異哉！
X77n1522_p0263a19║隋智隱李氏生貝州，幼為華嚴藏公弟子。及長，慧解
X77n1522_p0263a20║弘暢，靡所不通。開皇七年，詔藏住大興善寺，而隱與
X77n1522_p0263a21║之偕。十六年，詔以隱善智論、阿毗曇心、金剛般若論
X77n1522_p0263a22║等補充講論眾主，住經藏寺。仁壽間，詔送舍利于益
X77n1522_p0263a23║州法聚寺，已而又送華州，荐獲瑞應。會闍提斯那至
X77n1522_p0263a24║自中天竺，摩竭提國奏以為其國地甞震裂，獲一石
X77n1522_p0263b01║碑云：東方震旦，國名大隋，城名大興，王名堅意，建立
X77n1522_p0263b02║三寶，起舍利塔。於是彼王遣使來賀。上聞之喜甚，賜
X77n1522_p0263b03║賚良厚，強之而後受。因隨以散諸福地，以助善緣，而
X77n1522_p0263b04║於隱尤有所施云。
X77n1522_p0263b05║隋法朗蒲產也。學涉三藏，然於毗尼尤所研究，篇疑
X77n1522_p0263b06║聚惑，問之則冰泮雪消，無所隱伏。仁壽二年，詔送舍
X77n1522_p0263b07║利於陝之大興國寺置塔焉。寺即皇考武元皇帝生
X77n1522_p0263b08║地也，故儀禮差盛，瑞應尤殷，豈誠天人之際與？
X77n1522_p0263b09║隋法瓚不詳姓氏，齊州人也。始隱泰岳，行頭陀行。開
X77n1522_p0263b10║皇十四年，乘輿省方，招訪名德。有以其名聞者，詔延
X77n1522_p0263b11║見，共載以遊。達京邑，詔住勝光寺。以身範物，禪侶尊
X77n1522_p0263b12║仰。仁壽初，詔送舍利于齊州泰山之神通寺。寺蓋南
X77n1522_p0263b13║燕慕容德為僧朗禪師建，事見史傳。古號為朗公寺，
X77n1522_p0263b14║以其靈感，故目之。開皇三年改茲額。舍利至寺，其瑞
X77n1522_p0263b15║徵如別記。瓚後以定業開導，遂卒于寺。
X77n1522_p0263b16║隋寶儒幽州人。童子出家，遊諸講肆。後依遠公於鄴
X77n1522_p0263b17║下，究十地論。會周氏廢教，南歸有陳。逮隋一統函夏，
X77n1522_p0263b18║即北還洛汭，聽遠公涅槃，始終三載，俾之覆述，遠為
X77n1522_p0263b19║印可。而慕義之徒四集，仍居淨影寺。仁壽初，詔住鄧
X77n1522_p0263b20║州之大興國寺，且以龍潛之地圖築塔焉。然患無美
X77n1522_p0263b21║石，方取寺內惡石礱琢之，既成函，忽變瑪瑙，復有文
X77n1522_p0263b22║作八分體，曰正國得儒，悉表聞。晚年閉戶修業，欲候
X77n1522_p0263b23║之者，非於食次不可見。俄卒於寺。
X77n1522_p0263b24║隋慧最瀛州人。初聽涅槃於鄴下，後南遊江表，避周
X77n1522_p0263c01║氏之禍。有機筭，善權變。且北僧在陳多乖風俗，而最
X77n1522_p0263c02║略無違忤，談者交譽之。隋室龍興，即觀光輦邑住光
X77n1522_p0263c03║明寺。仁壽中，詔送舍利于荊州大興國寺龍潛道場
X77n1522_p0263c04║置塔焉，所以報舊恩也。帝微時，甞遇沙門相結納云：
X77n1522_p0263c05║先是道場前步廊自崩，繕治求就。至是商度基址，廣
X77n1522_p0263c06║狹適衷。後又送吉州發蒙寺。其所覩瑞徵，皆具別記。
X77n1522_p0263c07║久之，卒於所住寺。
X77n1522_p0263c08║隋慧暢菜州許氏子專攻雜心，顧以大乘虗誕，始弗
X77n1522_p0263c09║之信也。方遠公抗跡洛陽，門人雲擁，暢疑焉。於是造
X77n1522_p0263c10║之而聽所談述，見其高深雄㧞，物莫之當。反視所學，
X77n1522_p0263c11║正若浮埃繄天，委芥蔽地，自慨悟識之晚。仁壽置塔，
X77n1522_p0263c12║詔送舍利於牟州拒神山寺。山出黃銀，有穴存焉。昔
X77n1522_p0263c13║秦始皇欲鞭石梁海而能拒之，因以名山。塔在溫公
X77n1522_p0263c14║阜。或曰：高齊時，沙門僧溫年七十，道行不可測。甞南
X77n1522_p0263c15║受梁高供養十二年。後還居此，而虎狼鳴吼，若怖之
X77n1522_p0263c16║者。溫徐語之曰：汝是畜生，十惡所感；我是人道，十善
X77n1522_p0263c17║所招。罪福相懸，何相干耶？速去，速去！自爾此山鳥獸
X77n1522_p0263c18║永絕。溫身長七尺，眉覆面云。暢踆事反京，宗理前業，
X77n1522_p0263c19║凶吉慶弔不出門，預言死日，沐浴端坐以化，壽七十
X77n1522_p0263c20║餘矣。
X77n1522_p0263c21║隋明誕衛州汲縣之史氏子。出家，以善律儀稱。講演
X77n1522_p0263c22║十地地持、攝大乘論，尤為學者所宗。後住京師之勝
X77n1522_p0263c23║光寺，溫柔寬厚，負笈者歸焉。詔送舍利于襄州上鳳
X77n1522_p0263c24║林寺，坎之，得金像一軀，高丈六，相好完美。其餘瑞應
X77n1522_p0264a01║不具錄。
X77n1522_p0264a02║隋道端潞人也。自出家登具後，一以探攬毗尼藏為
X77n1522_p0264a03║宗要。晚入京都仁法寺，重輕條制，講解靡慝。且洞曉
X77n1522_p0264a04║竺書梵語，義與中國無戾，宜學者所効慕。仁壽中，詔
X77n1522_p0264a05║即州梵境寺置塔以葬舍利，而端聽命焉。後卒於所
X77n1522_p0264a06║住寺。
X77n1522_p0264a07║隋寶憲出鄭州，始業律寶。鎮，師之學子也，有青藍冰
X77n1522_p0264a08║水之譽，識者刮目焉。開皇偕鎮住大興善寺，規言矩
X77n1522_p0264a09║行，率恊科條。仁壽詔送舍利，置塔以表其地，人天瞻
X77n1522_p0264a10║仰，至今
X77n1522_p0264a11║隋僧昕潞之上黨人。資性恬默，不妄言笑。人有以經
X77n1522_p0264a12║論微旨奧義問者，則披釋無所凝滯，蓋其學自遠公
X77n1522_p0264a13║涅槃十地得也。後入京，住興善寺，風度高爽，非流輩
X77n1522_p0264a14║不相往來。仁壽中，送舍利置塔於毛之護法寺，奉上
X77n1522_p0264a15║命也。瑞應具別錄。
X77n1522_p0264a16║隋智揆生冀州，幼歷講筵，專事涅槃。隷業弘濟寺，杜
X77n1522_p0264a17║門謝客，餐味要義，然不知歲月之老也。詔塔舍利於
X77n1522_p0264a18║魏之開覺寺，督香華儀仗以送，禮也。
X77n1522_p0264a19║隋寶安兖州人。初從慧遠法師研究涅槃，義解之譽，
X77n1522_p0264a20║籍甚於北。及周齊之亡，乃南走陳氏，以究所未至。開
X77n1522_p0264a21║皇初，輿圖混一，安因入關，住淨影寺。仁壽二年，詔置
X77n1522_p0264a22║塔於營州，即古之黃龍城也，故有梵幢寺十七級。浮
X77n1522_p0264a23║圖時，因以舍利奉安其內，議者以為得䇿。
X77n1522_p0264a24║隋寶嚴幽州人。出家進具，力宛毗尼，然於十地、成實
X77n1522_p0264b01║甞所涉獵。性殊靜默，闡演之餘，惟跏趺宴息而已。始
X77n1522_p0264b02║住輦下之仁覺寺，從之遊者皆俊偉。仁壽詔送舍利
X77n1522_p0264b03║塔于州之弘業寺。事畢，巖亦隨卒。
X77n1522_p0264b04║隋道生蒲產也。少事昭玄統，延師為弟子，而學有源
X77n1522_p0264b05║委。美容觀，善儀軌，日用常行，皆四分律也，又奚庸於
X77n1522_p0264b06║講解哉？仁壽詔送舍利于楚州，野鹿至，能馴擾拜伏，
X77n1522_p0264b07║聽受歸戒，則舍利之利益廣矣，而生之德亦由是以
X77n1522_p0264b08║見。
X77n1522_p0264b09║隋辯寂徐州人。久以慧學遊講，無所歸宿。間於齊都，
X77n1522_p0264b10║專攻大論及阿毗曇心，而名始振。武平之季，國亡，乃
X77n1522_p0264b11║南適江陰，理舊業。開皇混一，杖䇿西入關，宿碩諸德
X77n1522_p0264b12║咸在，意氣復張。仁壽置塔，詔送舍利于流溝寺，以光
X77n1522_p0264b13║鄉壤。後不知所終。
X77n1522_p0264b14║隋法楷生青丘，志學之歲，依鄴都玄統賢公出家，習
X77n1522_p0264b15║涅槃殊進。後復諮稟雲、暉二匠，而凝滯消釋。齊亡，南
X77n1522_p0264b16║走淮甸。隋興，大闢教門，營一剎於曹城之北三里許，
X77n1522_p0264b17║以受來學。已而入關，住揚化寺，名聲益起。仁壽表請
X77n1522_p0264b18║置塔於曹，上可之，仍使送舍利以葬。瑞應之盛，較之
X77n1522_p0264b19║諸處所不及，具見別錄。
X77n1522_p0264b20║隋智能姓李，懷之，河內人。素於律學有功，從之遊者，
X77n1522_p0264b21║皆足以模範一世。開皇初，住渭陰轉輪寺。仁壽詔送
X77n1522_p0264b22║舍利於青州福勝寺置塔。晚崇定業，栖託林泉，竟不
X77n1522_p0264b23║知所終。
X77n1522_p0264b24║隋道嵩生瀛州河間劉氏。蚤歲孤苦出家，歷事名哲
X77n1522_p0264c01║於洛下，雖衣服單弊，弗恤也。後從慧遠陶甄經論，先
X77n1522_p0264c02║聲所至，京師學者歆豔。仁壽置塔於姑蘇，掘地得古
X77n1522_p0264c03║舍利，因合葬焉。後住總化寺而卒。
X77n1522_p0264c04║隋慧藏趙國平棘郝氏子也。年十一出家，講涅槃，即
X77n1522_p0264c05║如法。既具戒品，而研究毗尼。久之，受智論、十地、華嚴、
X77n1522_p0264c06║般若等經論。年四十，欲疏華嚴，然未易筆削。於是遁
X77n1522_p0264c07║居鵲山，㵎飲木食，謝絕塵累，以精思其義。而仰希聖
X77n1522_p0264c08║證，為決所惑。忽夜聞空中有聲云：是，是。齊武成請於
X77n1522_p0264c09║太極殿開闡，盛極一時。周廢教，因亦屏跡。隋初，仍事
X77n1522_p0264c10║薙染，化行東川。開皇七年，詔六大德俱赴京師，謁見
X77n1522_p0264c11║於承明殿。敷揚微奧，允恊上心，禮待殊渥，詔住空觀
X77n1522_p0264c12║寺。沙門智穩、僧朗、法彥等，請弘金剛般若論藏，標異
X77n1522_p0264c13║新理，統結辭義，言無浮汎。稟益之徒，皆崇敬焉。大業
X77n1522_p0264c14║元年十一月二十九日，以疾卒，壽八十四。弟子奉遺
X77n1522_p0264c15║命，陳屍林麓，掩骼修塔于終南山。沙門明則，製文勒
X77n1522_p0264c16║碑。
X77n1522_p0264c17║隋道莊揚州建業人。姿性雄爽，儀軌端雅，少為儕輩
X77n1522_p0264c18║所尚。始稟彭城寺瓊法師成實論，學者尤所推挹。及
X77n1522_p0264c19║瓊疾而議所傳，眾咸讓不敢當，而莊獨無所歉。瓊曰：
X77n1522_p0264c20║莊首大足小，終無所成，且恐其徙轍餘宗耳。後莊果
X77n1522_p0264c21║從興皇朗法師聽四論，入內道場弘演。煬帝在春坊，
X77n1522_p0264c22║寵眷日甚，蓋居蕃時已致書問詶和篇章云。俄入住
X77n1522_p0264c23║日嚴寺，屢賜燕見，仍就宮闈講授。晚又講法華於日
X77n1522_p0264c24║嚴，著疏三卷。帝初即位，以舊恩賜帛五百匹、氈三十
X77n1522_p0265a01║領，隨駕雒陽，終年八十一矣，即大業初也。有集數十
X77n1522_p0265a02║卷。
X77n1522_p0265a03║隋法澄吳郡人。少機警，善談論，頗綜涉經史。始從興
X77n1522_p0265a04║皇、朗公披解三論，疏决壅滯，芟夷繁蕪，誠有功於宗
X77n1522_p0265a05║教。後聚徒設席於江都開善寺。煬帝居晉邸，置四道
X77n1522_p0265a06║場，致天下碩德，時澄亦與焉。仁壽三年，徙居關中之
X77n1522_p0265a07║日嚴寺，聲望彌重。及帝定鼎伊、洛，從駕至崤右，以疾
X77n1522_p0265a08║終，壽七十餘。
X77n1522_p0265a09║隋法論孟氏，南郡人。初住荊州天皇寺，旋自引去，隱
X77n1522_p0265a10║青溪之覆舟山。業成，實尤善屬文。梁明帝雅重之，屢
X77n1522_p0265a11║徵召不赴。煬帝在蕃邸，躬禮致之，追入京輦，住日嚴
X77n1522_p0265a12║寺。謁文帝于仁壽宮，詔於大寶殿賜淨饌。論在座，上
X77n1522_p0265a13║詩頌德，帝嘉歎。煬帝在春宮，寵眷彌厚。大業元年，將
X77n1522_p0265a14║移東門，詔賜千秋樹皮袈裟一領、帛五百段、氈四十
X77n1522_p0265a15║領，皇后賜狐腋皮坐褥、法服等。因隨駕至洛，未幾而
X77n1522_p0265a16║卒，年七十八。論志欲以粉藻黼黻宗乘，甞續傳名僧，
X77n1522_p0265a17║無所就。有別集八卷行世。
X77n1522_p0265a18║隋僧曇出洛州之張氏。小年辭俗，慨佛法之未具也，
X77n1522_p0265a19║於是結友西行以求之。僅達𦵇領，路沮而旋。然梵言
X77n1522_p0265a20║音字並通，戾止京輦，遠播聲聞。開皇十年，詔翻譯，住
X77n1522_p0265a21║大興善寺。未幾，詔送舍利於蒲州之栖巖寺。栖巖即
X77n1522_p0265a22║古之雲居也，山名中朝，西臨河涘，世稱形勝焉。後又
X77n1522_p0265a23║詔送殷州智度寺，皆獲瑞應，具別記。大業初卒。時有
X77n1522_p0265a24║慧重者，雍州之郭氏子，善攝論十地，亦奉詔於泰州
X77n1522_p0265b01║岱岳寺置塔。然岳廟之門，常扃鐍不開，至是自開者
X77n1522_p0265b02║三。
X77n1522_p0265b03║隋智矩生吳郡吳氏牲，矜莊善屬文，儀貌脩雅。初聽
X77n1522_p0265b04║興皇朗公講，繼而自開大品四論，當時雖浙東弘匠，
X77n1522_p0265b05║亦西騖焉。後闡三論於建初寺，在席常百人，武山公
X77n1522_p0265b06║郭演甞致禮謁。煬帝居蕃，出鎮楊越，召住慧日寺。開
X77n1522_p0265b07║皇十九年，詔住京師之日嚴寺，供養之資，一出晉邸。
X77n1522_p0265b08║時吉藏法師，同門之傑然者，凡當弘演，必新製序王
X77n1522_p0265b09║諸辭，以加激勵，由是而餐附者殷矣。大業二年正月
X77n1522_p0265b10║卒，壽七十二，葬京郊之南。
X77n1522_p0265b11║隋辯義具州清河馬氏子。小年辭俗，即學雜心，甫登
X77n1522_p0265b12║弱冠，已就講說。有曇散者，方以材解自名，意以為義
X77n1522_p0265b13║易摧挫，遂與往反十番，散不能繼。義曰：理勢未窮，何
X77n1522_p0265b14║不更進？散曰：予素所擬如此，雖欲更進，可得耶？屬周
X77n1522_p0265b15║虐煽騰，遂南達金陵，旋臻中土。煬帝在蕃邸，招聘名
X77n1522_p0265b16║德，命住日嚴寺。後入京，若曇恭、道撫、賾、淨等一時俊
X77n1522_p0265b17║彥，皆執文座下，諮議深隱。仁壽二年，漢王諒入朝，志
X77n1522_p0265b18║念法師五所禮敬，乃於禪林寺建法集，使三輔之士，
X77n1522_p0265b19║咸廢其本習，而同趣嚮焉。義亦始預其列，心不平之，
X77n1522_p0265b20║因質所封滯，周旋三日，念率杜辭莫對。獻后崩，煬帝
X77n1522_p0265b21║居春坊，召日嚴大德四十人，對揚玄理，而義為允。沙
X77n1522_p0265b22║門道岳，宗稟俱舍，而無所師授，就取決焉。洽聞之美，
X77n1522_p0265b23║見稱於時。智矩、吉藏、慧乘三十餘人，同止日嚴，每談
X77n1522_p0265b24║及雜心，則眾推讓焉。大業二年，以疾卒于寺，春秋六
X77n1522_p0265c01║十又六。葬京郊之南，東宮舍人鄭頲製文立碑。先是
X77n1522_p0265c02║仁壽二年，詔送舍利于鄉州之寶融寺置塔。四年，又
X77n1522_p0265c03║送廬州獨山梁靜寺。其所見徵祥，雖不同而俱盛，具
X77n1522_p0265c04║載別傳。
X77n1522_p0265c05║隋慧海張氏，河東虞鄉人。年十四落髮，為大昭玄統
X77n1522_p0265c06║曇延法師弟子。年十八，即講涅槃。既受具戒，專崇禪
X77n1522_p0265c07║業，隱於弘農之伏犢山。會周武悉毀仁祠，乃入陳避
X77n1522_p0265c08║之。以故戒品無虧，法衣不捨。又採聽攝論，研窮其旨。
X77n1522_p0265c09║逮大隋御㝢，始踐京邑。皇姊成安長公主為建靜法
X77n1522_p0265c10║寺，使居之。門徒濟濟，傳美至今。然性嗜燕嘿，不事講
X77n1522_p0265c11║說，直心道場，於斯見矣。仁壽初，詔送舍利于定林恒
X77n1522_p0265c12║岳寺置塔。頃之，又送于熊州十善寺。其瑞應皆具別
X77n1522_p0265c13║傳。大業二年五月二十七日卒于寺，春秋五十七。遺
X77n1522_p0265c14║言薄葬，弟子不敢違。
X77n1522_p0265c15║隋明舜青州之張氏子。少以智論著名，誦文六十餘
X77n1522_p0265c16║卷，統明大旨。俄值法滅，南屆建業。後居江北之安樂
X77n1522_p0265c17║寺，時以為大小諸乘之準的也。沙門慧乘辯抗淮陽，
X77n1522_p0265c18║亦從定宗。甞夢入冥，有官徵責所業，因以其平生對。
X77n1522_p0265c19║官曰：講解虗浮，誦文是實，若今之舜法師可也。餘齡
X77n1522_p0265c20║未盡，且放還。煬帝在晉邸，召居京之日嚴寺。仁壽四
X77n1522_p0265c21║年，詔送舍利於蘄州福田寺置塔寺。南齊高帝別院
X77n1522_p0265c22║名禪居，趙州沙門法進造。地居絕頂，下瞰雲霧，每見
X77n1522_p0265c23║有聖寺其上。瑞徵載他錄。大業二年卒于京寺，壽六
X77n1522_p0265c24║十。門人慧相嗣。
X77n1522_p0266a01║隋法彥姓張氏，寓居洛州。蚤歲出家，志隆大法，而聰
X77n1522_p0266a02║明冠拔倫類。雖三藏並通，偏以大論馳譽。神爽英特，
X77n1522_p0266a03║見者畏伏。或得彥所造言句，賓主藏去以為榮。齊公
X77n1522_p0266a04║高穎尤加禮重，因迎至京邑，以事弘演。江表法侃法
X77n1522_p0266a05║師入關中，甞謂人曰：吾鄉大德淵法師者，每以為天
X77n1522_p0266a06║地雖廣，識達者稀，晚學之秀，惟法彥一人而已。開皇
X77n1522_p0266a07║十六年，詔彥為大論眾主，住真寂寺。仁壽造塔，詔送
X77n1522_p0266a08║舍利于汝州。四年，又詔送沂州善應寺。其瑞徵則刺
X77n1522_p0266a09║史鄭善果以表聞，事具別傳。大業三年卒，春秋六十。
X77n1522_p0266a10║隋道密生相之周氏。高齊之季出家，從耶舍三藏學
X77n1522_p0266a11║梵書語，且聽採大乘經論於鄴下。開皇間，詔與翻譯，
X77n1522_p0266a12║住京師之大興善寺。仁壽詔葬舍利於同州大興國
X77n1522_p0266a13║寺，寺即文帝生地也。帝生魏之大統七年六月十三
X77n1522_p0266a14║日，赤光紫氣，充庭溢室，狀如樓閣，色染人衣。姆以其
X77n1522_p0266a15║熱而扇之，帝噤至不能啼。忽有一尼至自外，謂太祖
X77n1522_p0266a16║曰：兒來處甚高，佛天所祐，非汝俗家所可育也，我當
X77n1522_p0266a17║為公育之。太祖因割宅之偏為寺，通小門往來，以帝
X77n1522_p0266a18║委之。尼遂以那羅延名帝，而撫字惟謹。尼，蒲坂劉氏
X77n1522_p0266a19║女，名智仙，七歲出家。一日，禪坐屋極上入定，其師徧
X77n1522_p0266a20║求不可得，率以為溺井死矣。自是有所云為，輒神驗。
X77n1522_p0266a21║及周廢教，尼依帝家，終不徙，寺以寖大。舍利瑞應見
X77n1522_p0266a22║別傳。
X77n1522_p0266a23║隋智聚族朱姓，神氣清遠，彰于襁褓。出家住蘇州之
X77n1522_p0266a24║虎丘東山寺。寺有胤法師，道藝之元匠也，聚依以學，
X77n1522_p0266b01║無怠分陰。同郡顧希憑、會稽謝峻岳，復以辭林理窟，
X77n1522_p0266b02║相與發明。故能於弱冠之年，即事講說，尤慕莊嚴，皭
X77n1522_p0266b03║師成實而服膺焉。諮質既久，疑滯咸析。汝南周弘正，
X77n1522_p0266b04║博通內外，監賞人倫，見而歎曰：誠釋門之瑚璉也。陳
X77n1522_p0266b05║鄱陽王伯山、新安王伯周、新蔡王叔齊，並加欽屬。至
X77n1522_p0266b06║德二年，詔於太極殿開金光明經，天子躬御法筵，臣
X77n1522_p0266b07║僚咸在。于時雲興瓶寫，莫不歆豔。三年，丁外憂，歸隱
X77n1522_p0266b08║舊里，弘導不廢。開皇十一年，降璽書勞問。尚書令楚
X77n1522_p0266b09║公素、左僕射邳公威，躬造道場，接足作禮，進施予以
X77n1522_p0266b10║効誠敬。十二年，詔置僧官，以居平等之任。郡將宗成
X77n1522_p0266b11║劉公，從受菩薩戒。齊王暕作牧淮海，貽書迎之，不起。
X77n1522_p0266b12║大業五年十二月二十四日終，壽七十二。即以其年
X77n1522_p0266b13║之十二月，窆于山之南嶺。弟子道恭等樹碑旌行，秘
X77n1522_p0266b14║書虞世南文。
X77n1522_p0266b15║隋淨願未詳姓氏，代州人。壯歲出家，力討經論，既進
X77n1522_p0266b16║大戒，乃專律部。博聞強識，旦夕觀採，纔五徧，即就講
X77n1522_p0266b17║說。自爾連開四分，又聽華嚴、十地及諸小論，晚習準
X77n1522_p0266b18║公攝論。入京住寶剎寺，登座竪義，歸從者多。造舍利
X77n1522_p0266b19║毗曇疏十卷，文極該贍。詔送舍利於潭州之麓山寺
X77n1522_p0266b20║度湘。將及山所，有五色異鳥，數萬成群，飛浮水上，迎
X77n1522_p0266b21║引向船。及岸，鳥亦空飛，同至塔所。願以瑞聞，帝大悅。
X77n1522_p0266b22║大業初，相法師追入慧日，委徒於願，由是令望彌遠。
X77n1522_p0266b23║五年五月，奄忽告終。
X77n1522_p0266b24║隋志念俗緣陳氏，冀州信都人，其先穎川蓋蕃之裔
X77n1522_p0266c01║也，後因仕䆠徙焉。念既出家，即志訪道昉受具，趨鄴
X77n1522_p0266c02║都道長法師學智論，歷數載卒，與其座下所謂誕、劄、
X77n1522_p0266c03║休、繼等齊名。俄詣道寵法師究十地論。時高昌國慧
X77n1522_p0266c04║嵩法師專解小乘，世號毗曇孔子，其弟子有道猷、智
X77n1522_p0266c05║洪、晃覺、散魏尤英俊，念欲依之而不果。會刺史任城
X77n1522_p0266c06║王彥，帝之介弟，方鎮鄉里，為張法席，召與僧瓊法師
X77n1522_p0266c07║對講，前開智度，後發雜心。時州都正法繼謂念，以為
X77n1522_p0266c08║必名垂不朽，於是二十年中，頻弘二論。逮周氏廢教，
X77n1522_p0266c09║遂同俗服，逃禍海隅。隋興，詔訪其所在。開皇四年，先
X77n1522_p0266c10║使其法弟志湛宣言於明彥法師，而彥公因與門人
X77n1522_p0266c11║洪該等三百餘輩邀之以闡心論，撰疏及鈔各九卷，
X77n1522_p0266c12║蓋能正其謬誤，且補其遺脫云。得其傳者，如法懿、懷
X77n1522_p0266c13║正等數百人。俄漢王諒鎮晉陽，別築城置塔，構開義
X77n1522_p0266c14║寺迎居之，遣開府諮議參軍王頗宣教旨，命即弘演
X77n1522_p0266c15║於大興國寺。仁壽二年，獻后崩，念偕王入朝，復揚唱
X77n1522_p0266c16║焉，聽者千計。留百餘日，仍還住寶相寺開授。未幾，文
X77n1522_p0266c17║帝晏駕，漢王即世，念歸鄉里，紹承舊業，寔沙門空明
X77n1522_p0266c18║之力為多。大業初，住慧日，屢詔不赴。四年卒，春秋七
X77n1522_p0266c19║十四。
X77n1522_p0266c20║隋智凝不詳氏族，豫州人。年少出家，習經過目不忘，
X77n1522_p0266c21║雖數十萬言，久而猶憶。初未甞溫，及進具，人以為苗
X77n1522_p0266c22║而不秀，恐無後成。凝聞之歎曰：世書尚有朝聞夕死
X77n1522_p0266c23║之言，而況出世之道乎！遂往彭城，依嵩公諮攝論。顧
X77n1522_p0266c24║謂諸徒曰：已了綱旨，餘文復奚暇究哉！即辭嵩，將事
X77n1522_p0267a01║製疏。嵩初恐其乖僻，難之。凝以為大例可知，然或小
X77n1522_p0267a02║失，無所慮也，竟別去。疏畢，聲望益振。入京，住辯才寺。
X77n1522_p0267a03║隋文屢興殿會，而凝尤為所延致。俄居禪定寺。大業
X77n1522_p0267a04║間卒，春秋四十八。始凝之未入京也，有明及妄師以
X77n1522_p0267a05║攝論著名關東，邀與相見，遽問云：黎耶識滅否？答云：
X77n1522_p0267a06║滅。及則踴身起坐，撫掌大慶，託之承緒而逝。且凝行
X77n1522_p0267a07║檢嚴潔，福智俱營，故辯才一寺，完治無闕。長打將了，
X77n1522_p0267a08║便就元席。於戲！何其年之不永也。
X77n1522_p0267a09║隋法摠并州太原段氏子也。誦涅槃十餘年，後聽玄
X77n1522_p0267a10║義，乃領悟。開皇中，詔為涅槃眾主，居海覺寺。仁壽初，
X77n1522_p0267a11║詔送舍利于隋州智門寺。四年春，又詔送于遼州下
X77n1522_p0267a12║生寺。見瑞之祥如別記。摠亦由是精進加倍。大業間
X77n1522_p0267a13║卒，壽七十。門人行等玄會。
X77n1522_p0267a14║隋慧曠其先譙國曹氏，今為襄陽人。祖亮宗，梁給事
X77n1522_p0267a15║黃門侍郎、衛尉卿。父藹，直閣將軍。曠年十二，事江陵
X77n1522_p0267a16║寶光寺澄法師出家。俄而辭明帝於渚宮，遊京師，居
X77n1522_p0267a17║律行寺。會西竺真諦三藏既譯攝大乘唯識等論、金
X77n1522_p0267a18║皷光明等經，方將弘演，未得其人，乃與宗、愷、准、韻諸
X77n1522_p0267a19║師北面受焉。三藏云亡，儔侶斯逝。復偕同學僧宗俱
X77n1522_p0267a20║栖匡岫，敷化州宰，鄱陽、長沙二王師敬之。後遊湘郢
X77n1522_p0267a21║間，罔怠舊志。陳至德初，言旋鄉井，居徧覺道場，即開
X77n1522_p0267a22║皇三年也。頃之，詔徙興國寺，屢賜香蘇等物。秦孝王
X77n1522_p0267a23║建麾襄沔，親奉歸戒。煬帝即位，詔入京師，次江陽，辭
X77n1522_p0267a24║疾不行。詔寓丹陽栖霞寺醫養，松筠泉石，寔愜情素，
X77n1522_p0267b01║遂有終焉之志。大業九年五月十六日終，春秋八十。
X77n1522_p0267b02║頂煖指屈，斯又上生得道之徵也。以其月二十日窆
X77n1522_p0267b03║于寺之西山。
X77n1522_p0267b04║隋童真其先隴西李氏，後寓河東之蒲阪出家，依曇
X77n1522_p0267b05║延法師學。既受具，先承律部，復涉經論，通明大小乘，
X77n1522_p0267b06║尤善涅槃，而擁徒千數，敷化不絕。開皇十二年，詔於
X77n1522_p0267b07║大興善寺對翻梵本。十六年，詔為涅槃眾主。仁壽元
X77n1522_p0267b08║年，詔率土之內建靈塔一百一十一所，皆葬舍利其
X77n1522_p0267b09║中，而真往雍州，其祥瑞見別傳。大業元年，大禪定寺
X77n1522_p0267b10║成，詔為之主。九年卒，春秋七十有一。真度量尤莫涯
X77n1522_p0267b11║涘，始入禪定，宰輔交參，未甞將迎。一日，方會眾食，忽
X77n1522_p0267b12║大堂正梁𪹼裂，皆驚走無人跡，真自若。
X77n1522_p0267b13║隋智梵姓封氏，渤海條人。逮祖父部符，涿之良鄉，因
X77n1522_p0267b14║居之。年十四，求河㵎靈簡禪師落髮，遊鄴都，學大論、
X77n1522_p0267b15║十地等文。年二十有三，躬當弘導，俄驅錫京邑，化綿
X77n1522_p0267b16║二紀。開皇十六年，天水、扶風競申奏請，詔聽所往，於
X77n1522_p0267b17║是道被天水矣。仁壽之季，復開導畿內，因詔置塔于
X77n1522_p0267b18║郢州寶香寺。大業五年，詔住禪定寺，靜緣攝慮，無替
X77n1522_p0267b19║寒暑。九年二月四日，終于寺，春秋七十五。遺言施身
X77n1522_p0267b20║山林，門人從之。仍斂餘骸，塔于終南山。
X77n1522_p0267b21║隋智閏不詳姓氏，襄陽人。性於佛法若宿習，年始二
X77n1522_p0267b22║十，即趨鄴下。會遵統開十地，從受業焉。復學華嚴、涅
X77n1522_p0267b23║槃。尋依光統聽四分，且兼小論，具辯通塞，時號博贍，
X77n1522_p0267b24║鮮有能加之者。久之，渡江事長干辯公，究三論。後還
X77n1522_p0267c01║漢陰化導。大業初，住慧日。會征遼左，詔禱江于岷蜀。
X77n1522_p0267c02║還至西京，以疾卒於禪定寺，年七十有五，時大業十
X77n1522_p0267c03║年也。
X77n1522_p0267c04║隋淨業俗史姓漢，東隨人也。既出家受具，研精律部，
X77n1522_p0267c05║即依慧遠法師，稟涅槃之指。已而負帙從遠，應詔入
X77n1522_p0267c06║關，餐承幽理。晚學攝論於曇遷禪師，鑽仰誠至。開皇
X77n1522_p0267c07║中，隱居藍田之覆車山，眾為築室，今之悟真寺是也。
X77n1522_p0267c08║仁壽二年，詔送舍利于安州之景誠寺。置塔之瑞，見
X77n1522_p0267c09║于別傳。大業四年，詔入鴻臚寺教授客僧。九年，詔徙
X77n1522_p0267c10║住禪定寺。忽謂其徒曰：吾茲欲反覆車，便成長往矣。
X77n1522_p0267c11║別未淹旬，即化去，大業十二年二月十八日也，壽五
X77n1522_p0267c12║十三。
X77n1522_p0267c13║隋敬脫史，不詳姓氏，汲郡人。小年出家，究明成實，又
X77n1522_p0267c14║善聲韻字書之學。體貌頎碩，時謂之僧傑。語聞，詔住
X77n1522_p0267c15║慧日道場。帝欲悉試京師諸德，孰為剛亮。一日，並詔
X77n1522_p0267c16║入元武殿，監門即段文操拔刀逐之，諸德皆走，脫獨
X77n1522_p0267c17║安然無所顧，徐語操曰：卿何事相迫乃爾？竟上殿坐，
X77n1522_p0267c18║論佛法。帝顧操詭曰：眾僧固不知朝廷法，汝監門以
X77n1522_p0267c19║俗禮相加，至如脫法師，然後可爾，其他能無怖乎？蓋
X77n1522_p0267c20║陰異之云。詔賜大竹扇面、松抱高屧，即使手持足著
X77n1522_p0267c21║以出。帝目送之曰：誠僧傑也。大業十三年，卒于東都
X77n1522_p0267c22║鴻臚寺，壽六十三。脫尤孝，雖遊歷，置大檐處，母與經
X77n1522_p0267c23║卷筆墨各一頭。至食時，坐母樹陰，入村行乞，作大字，
X77n1522_p0267c24║遒逸可愛，得者輒藏去。　沙門法楞專弘地論，與脫
X77n1522_p0268a01║齊名，亦同所居寺。
X77n1522_p0268a02║隋僧朗恒州人。幼出家，學大論雜心。旋以唱演，負笈
X77n1522_p0268a03║驟臻。入關住空觀寺，復事弘揚。然言笑溫雅，心𦚾宏
X77n1522_p0268a04║博。時有問者，或素所未聞，則合掌答云：某也學未及
X77n1522_p0268a05║此。故諸大德以其有謙德，而不敢加誚。仁壽初，詔送
X77n1522_p0268a06║舍利於廣州靈鷲山果實寺。將置塔，掘基得宋梵僧
X77n1522_p0268a07║所記，遂以葬。瑞徵弗述。大業之季，終於所住，壽七十
X77n1522_p0268a08║餘。
X77n1522_p0268a09║隋本濟生宋氏，西河介休人也。祖考皆以隱德遺後
X77n1522_p0268a10║世。濟齠齓淹貫經史，稍長志空寂，遂出家從信行禪
X77n1522_p0268a11║師學，時開皇初也。年十八，戒定兼進，業弘集錄，著十
X77n1522_p0268a12║種不敢斟量論六卷，指意清詣，誠得大法之歸趣焉。
X77n1522_p0268a13║大業十一年九月十二日卒于所住之慈門寺，壽五
X77n1522_p0268a14║十有四。弟子道訓、道樹奉尸陀追建白塔于終南山
X77n1522_p0268a15║麓，勒銘頌德焉。沙門善智尤善集錄，妙簡錙銖，精窮
X77n1522_p0268a16║理窟。祖師信行雅相標致，甞以光陰四分之一用資
X77n1522_p0268a17║形累。通夏翹足，攝念觀佛，著頓教一乘二十卷。先濟
X77n1522_p0268a18║九年卒，是于宗門之兄弟云。葬附信行墓右。
X77n1522_p0268a19║隋智光江州人也。蚤從居公學攝論，聲名高出儕輩。
X77n1522_p0268a20║開皇十年，詔偕居公入京，住大興善寺。仁壽置塔，詔
X77n1522_p0268a21║送舍利于循州。循既遠在嶺南，為法忘勞，於光有焉。
X77n1522_p0268a22║及歸秦壤，厭喧慕寂，卒投老於廬阜之山舍。
X77n1522_p0268a23║隋曇遂材器宏偉，故凡智度、唯識、攝大乘性相之旨，
X77n1522_p0268a24║罔弗淹練。苟負笈踵門者，皆充然有所得，而悅服不
X77n1522_p0268b01║已。仁壽中，詔送舍利于晉州，而置塔于州之法吼寺，
X77n1522_p0268b02║得勝地也。
X77n1522_p0268b03║
X77n1522_p0268b04║新脩科分六學僧傳卷第二十二