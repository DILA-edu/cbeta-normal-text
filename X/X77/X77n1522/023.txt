X77n1522_p0268b05║
X77n1522_p0268b06║
X77n1522_p0268b07║新脩科分六學僧傳卷第二十三
X77n1522_p0268b08║
X77n1522_p0268b09║淛東沙門　曇噩　述
X77n1522_p0268b10║精進學
X77n1522_p0268b11║義解科（三）
X77n1522_p0268b12║唐曇良生潞之栗氏，年逾志學，出家講大論，識者為
X77n1522_p0268b13║之賞音。入京住真寂寺，仁壽詔送舍利于亳州開寂
X77n1522_p0268b14║寺。寺與老君廟相去不遠，於是置塔而葬焉。卒年八
X77n1522_p0268b15║十餘矣。
X77n1522_p0268b16║唐智嶷姓康，其先西竺唐居人也，後居襄陽，至嶷且
X77n1522_p0268b17║十餘世矣。性敏於佛事，凡法華諸經，不待師授，純熟
X77n1522_p0268b18║如故。習昉薙落，即通大部，仍傳慧遠十地於進具之
X77n1522_p0268b19║後。入關，住靜法寺，仁壽置塔于瓜州崇敬寺。嶷卒以
X77n1522_p0268b20║禪悅自老，而無所事於世俗云。
X77n1522_p0268b21║唐靈璨出懷州，遠公門人也。遊學鄴都，研蘊正理，十
X77n1522_p0268b22║地、涅槃，備經講授。儔侶十人，隨遠公入關，住大興善
X77n1522_p0268b23║寺。開皇十七年，詔補眾主，住淨影寺。仁壽置塔，詔送
X77n1522_p0268b24║舍利於懷州之長水寺。頃，又送澤州古賢谷景淨寺
X77n1522_p0268c01║起塔。澤固遠公生地，初至州治，閱旬浹間，十八種相，
X77n1522_p0268c02║前後迭起。後璨復徙大禪定寺。唐武德初，卒於所住，
X77n1522_p0268c03║春秋七十。
X77n1522_p0268c04║唐海順姓任氏，河東蒲坂人。幼孤，事母孝。年當志學，
X77n1522_p0268c05║始從沙門道愻出家誦習，勤敏可愛。登具後，持守高
X77n1522_p0268c06║潔，尤勇務定業。乃以為三輪之中，口過特甚，因緘默
X77n1522_p0268c07║不言，却掃蓬扉，匡坐而已。時棲巖寺沙門神素，性嗜
X77n1522_p0268c08║幽棲，學專大論，順荷帙而諮參焉。然其徒頗眾，鑽仰
X77n1522_p0268c09║尤多。及順上請，意其微有厭色，退而歎曰：昔陳亢問
X77n1522_p0268c10║一得三，今亦得二矣。素曰：何謂也？曰：一則見忤容，二
X77n1522_p0268c11║則聞妙義。素慚，甞從容言於素曰：順也曠劫深尤，不
X77n1522_p0268c12║逢賢聖，周旋五趣，莫能自免。致生茲穢土，對此凡緣，
X77n1522_p0268c13║未能出有欲河，登無為岸，將不由心駒失轡，而晦沈
X77n1522_p0268c14║坑掐者乎？因涕泣濡襟。又曰：每念二輪交轍，息駕何
X77n1522_p0268c15║由？六道長驅，思歸無路。所賴生得為人，啟期亡憂於
X77n1522_p0268c16║貧賤；出家弘道，僧度不易於公侯。順今兼之，一何可
X77n1522_p0268c17║慶？且以大冥之室，仰屬傳鐙，雖不面奉如來，而幸遇
X77n1522_p0268c18║法師耳。不量短梗，輒揆深源，願即賜以明珠，投之渾
X77n1522_p0268c19║浪，則一生有獲，千載無恨也。素曰：敬聞君子之志矣。
X77n1522_p0268c20║素後累更僧任，竟罷法席。未幾，又致書沙門道傑，以
X77n1522_p0268c21║窮禪理。傑有答，俱不錄。且作三不為篇。其一曰：我欲
X77n1522_p0268c22║偃武脩文，身死名存。研石通道，祈井流泉。君肝在內，
X77n1522_p0268c23║我身處邊。荊軻拔劒，毛遂捧盤。不為則已，為則不然。
X77n1522_p0268c24║將恐兩虎共鬪，勢不俱全。永絕今好，長存來怨。是以
X77n1522_p0269a01║反跡荒徑，息影柴門。其二曰：我欲刺股錐刃，懸頭屋
X77n1522_p0269a02║梁。書臨雪彩，牒映螢光。一朝鵬舉，萬里鸞翔。縱任才
X77n1522_p0269a03║辨，遊說君王。高車反邑，衣錦還鄉。將恐鳥殘以羽，蘭
X77n1522_p0269a04║折由芳。籠飡詎貴，鉤餌難甞。是以高巢林藪，深穴池
X77n1522_p0269a05║塘。其三曰：我欲衒才鬻德，入市趨朝。四眾瞻仰，三槐
X77n1522_p0269a06║附交。標形引勢，身達名超。箱盈綺服，厨富甘肴。諷揚
X77n1522_p0269a07║泫管，美詠歌謠。將恐塵棲弱草，露宿危條。無過日且，
X77n1522_p0269a08║靡越風朝。是以還傷樂淺，惟知苦遙。其格言彝訓，不
X77n1522_p0269a09║能盡述。武德元年八月十五日，卒于所住寺，春秋三
X77n1522_p0269a10║十。先是沙門行友與順厚善，順每垂戒勗，而友作息
X77n1522_p0269a11║心論以對。沙門慧本甞約順遯去而不果，故順言及
X77n1522_p0269a12║則茲。然其悅義敦舊如此。
X77n1522_p0269a13║唐智琚姓李氏，新安壽昌人。父褘，梁散騎員外郎。琚
X77n1522_p0269a14║始聽坦師釋論，次聽雅公般若論，又聽譽公三論。年
X77n1522_p0269a15║二十七，即就敷楊，辨才無礙，眾所知識。及坦將迎，以
X77n1522_p0269a16║五部大經囑累，聲譽載隆，玄素攸仰。甞謂入室弟子
X77n1522_p0269a17║明衍曰：吾以華嚴、大品、涅槃、釋論四部義疏付囑於
X77n1522_p0269a18║汝。再三握手，忽然而終於常州之建安寺，武德二年
X77n1522_p0269a19║六月十日也。窆于毗壇南寺之舊兆。衍姓丘氏，晉陵
X77n1522_p0269a20║名族。
X77n1522_p0269a21║唐曇瑎江都人也。學精成實，兼通涅槃、大品諸經。每
X77n1522_p0269a22║坐法筵，徵難蜂起，學者憚焉。煬帝居晉邸，造寺京師，
X77n1522_p0269a23║延瑎居之。內史令蕭琮昆季屈禮受學，其以德服人
X77n1522_p0269a24║如此。仁壽末，詔送舍利于熈州環谷山山谷寺，獲瑞
X77n1522_p0269b01║應焉。不書，有別錄也。
X77n1522_p0269b02║唐法侃滎陽鄭氏子也。幼𨽻泰山靈巖寺出家。登具
X77n1522_p0269b03║之後，從淵法師研究十地地持之旨。齊曆告終，周廢大
X77n1522_p0269b04║教，乃南度建業。隋既平陳，北止江都安樂寺。曹毗信
X77n1522_p0269b05║士，為解攝論，當侃覆敘，毗自聽之。每於隱義，毗必合
X77n1522_p0269b06║掌稱善。隋煬居晉邸，出鎮楊越，召住日嚴寺。俄而退
X77n1522_p0269b07║歸，棲心止視，匠物弘多。隋仁壽初，詔侃往宣州安置
X77n1522_p0269b08║舍利。未幾，又往黎州。皆獲瑞徵，具如別錄。國初，詔選
X77n1522_p0269b09║十大德充統攝僧尼之任，而侃以儀矩恬肅預其數。
X77n1522_p0269b10║晚徙居興善寺。武德六年十一月，卒于寺，壽七十三。
X77n1522_p0269b11║葬京之東郊。侃少服紫石，至是遂發疾。醫者教以益
X77n1522_p0269b12║啖猪肉壓之，侃曰：人生必死，寧得爾耶！其堅護戒足
X77n1522_p0269b13║如此。
X77n1522_p0269b14║唐善胄生瀛州淮氏，辭俗鑽研六論、涅槃。齊亡，南奔
X77n1522_p0269b15║陳境。時屬荐飢，莫之行丐，或得一餅，粗延喘息，以致
X77n1522_p0269b16║羸悴，見者忽之。偶至一寺，方講即入，往來論義三番，
X77n1522_p0269b17║高座不能對，飲氣而殂，胄始不知也。他日造，則見治
X77n1522_p0269b18║喪具，問其故，乃曰：法師昨為北僧所難而死。胄寤，為
X77n1522_p0269b19║已遁去。後過他講，亦如之，連斃三人，遂發聞吳越。隋
X77n1522_p0269b20║初北歸，依遠法師，住京邑之淨影寺。覆述竪義，鋒銳
X77n1522_p0269b21║不可當，玄侶盈千，莫不歎服。遠制涅槃疏，胄輒命筆
X77n1522_p0269b22║刊削。遠聞戒曰：吾死後乃可爾，今如此，無乃甚歟！胄
X77n1522_p0269b23║曰：使法師即世，則孰知胄者，尚何脩定哉！遠從之。逮
X77n1522_p0269b24║遠逝，詔為涅槃眾主，住淨影寺。開皇末，從蜀王秀開
X77n1522_p0269c01║導，岷嶓施利，悉營尊像，送京師供養。會文帝置塔，葬
X77n1522_p0269c02║舍利，詔往梓州牛頭山華林寺瑞應，具別記。太業造
X77n1522_p0269c03║寺，又應選命。俄住禪定弘業，而夙疾作，然法席之盛，
X77n1522_p0269c04║不減於舊。未幾良差，胄曰：吾其能久乎！或問其故，曰：
X77n1522_p0269c05║老而死，理數然耳。十三年，欲反元所住寺，眾不許，因
X77n1522_p0269c06║取土窒口，眾懼，許之。武德三年八月，終於淨影寺，春
X77n1522_p0269c07║秋七十一。胄初臥疾間，謂其門人曰：吾平生正信，且
X77n1522_p0269c08║用心教門，未甞怠，其生淨土必矣。戒掃汛房宇以俟，
X77n1522_p0269c09║忽起坐合掌曰：世尊來也。顧侍人曰：安置世尊坐。又
X77n1522_p0269c10║作懺悔慙愧狀，良久曰：世尊去矣。鞠躬如送客者，遂
X77n1522_p0269c11║臥不復語。卒，葬于城南韋曲之北崖。弟子慧威嗣，今
X77n1522_p0269c12║住大總持寺云。
X77n1522_p0269c13║唐慧覺齊之范氏子，素明華嚴、十地，榮名遠著，門學
X77n1522_p0269c14║成風。大隋闡隆像法，詔置武德寺於并城之南澤。蓋
X77n1522_p0269c15║昔文皇相周之時，躬履鋒刃，失捷逃難之地也。以覺
X77n1522_p0269c16║慧解彰聞，詔居之。受請高陽，眾盈千餘，地隘莫容。有
X77n1522_p0269c17║施主為造大堂，不日而就，陞座竪義，聞者愜寤。著華
X77n1522_p0269c18║嚴、十地、維摩等疏，并纘義章一十三卷，行于世。武德
X77n1522_p0269c19║三秊，獫狁南侵，覺時小恙，謂其門人曰：吾去矣。門人
X77n1522_p0269c20║曰：虜𡨥阻絕人路，去將安之？曰：生死道長，明當別矣。
X77n1522_p0269c21║乃悉出所畜飰，嚫其眾。正念泠然，逮且而化，春秋九
X77n1522_p0269c22║十矣。
X77n1522_p0269c23║唐道顏定之，李氏子也。初以涅槃十地從遠公學，講
X77n1522_p0269c24║授開悟尤多。入京，住淨影寺。仁壽置塔，詔送舍利於
X77n1522_p0270a01║桂州以葬。道遠而俗鄙，佛事無梗，顏之力也。
X77n1522_p0270a02║唐寶襲貝州人也。出家為雍州三藏僧休法師之弟
X77n1522_p0270a03║子。年十八，即宗智度論，聲動時傑。開皇十六年，詔補
X77n1522_p0270a04║大論眾主，仍於通化寺四時開化仁壽置塔。詔送舍
X77n1522_p0270a05║利於嵩州嵩嶽寺。久之，又送于邢州沈愛寺。靈瑞見
X77n1522_p0270a06║別傳。文帝升遐，建禪定道場，蒙召供養。武德末，卒于
X77n1522_p0270a07║所住，春秋八十矣。弟子曇恭、明洪，皆善先業。恭於貞
X77n1522_p0270a08║觀初充濟法上座，後入弘福，知普光寺任。洪亦入普
X77n1522_p0270a09║光知浴事，月再浴僧，且志生內院。
X77n1522_p0270a10║唐慧遷瀛州人。蚤歲落髮，愛翫地論，負錫求慕郢匠。
X77n1522_p0270a11║及見遠公，併通涅槃、地持、百家之說，每至講授，則羣
X77n1522_p0270a12║師具敘。齊亡法廢，南奔于陳。隋興北歸，仍從遠入關，
X77n1522_p0270a13║住大興善寺。開皇十七年，詔立五眾，補遷為十地眾
X77n1522_p0270a14║主，於寶光寺弘演。仁壽二年，詔送舍利於鄉里之弘
X77n1522_p0270a15║博寺，置塔瑞應。具別錄。四年，又於海州安和寺置塔，
X77n1522_p0270a16║葬舍利。遷於京邑，頻開十地，法筵之盛，無與比者。晚
X77n1522_p0270a17║住禪定道場。武德末，卒于所住，春秋七十有九。
X77n1522_p0270a18║唐道慶其先廣陵戴氏，後度江，家于無錫。年十一，事
X77n1522_p0270a19║吳郡建善寺藏闍梨出家。年十七入都，聽彭城寺成
X77n1522_p0270a20║實論，深文奧義，舉莫之遺。故時匠謂其懸日月於𮌎
X77n1522_p0270a21║中，注江河於口內，此誠當其目矣。陳亡，朋侶彫喪，遂
X77n1522_p0270a22║歸鄉里之鳳光寺，化誘如初。後徙毗壇弘業寺，闡導
X77n1522_p0270a23║無替寒暑。武德九年八月終於寺房，即以其月二十
X77n1522_p0270a24║三日窆于扶塘之山。同寺沙門法宣謁銘勒碑，文不
X77n1522_p0270b01║錄。
X77n1522_p0270b02║唐靜藏俗姓張，澤州高都人。九歲依清化寺詮禪師
X77n1522_p0270b03║出家，研習定業。具戒後，益盡理趣，宗徒有歸。年二十
X77n1522_p0270b04║三，從鄉里太德遠法師於京師。會遠卒，乃徧閱法席，
X77n1522_p0270b05║聽稟經論。然於攝論、十地，尤所專志。還住淨影寺，弘
X77n1522_p0270b06║導有眾。大業九年，詔入大鴻臚，教授東蕃三國僧，並
X77n1522_p0270b07║遵義訓。武德初，詔以大僕卿宇文明達持節招撫河
X77n1522_p0270b08║南北。將行，達以甞受歸戒於藏也，遂詣藏別求指誨。
X77n1522_p0270b09║藏曰：世界無常，佛有誠誥。別易會難，願自珍重。達以
X77n1522_p0270b10║藏言有驗，再拜曰：弟子必不反，願師陰加祚祐。至相
X77n1522_p0270b11║州，果為賊王德仁所害。其子世壽，奏請藍田散谷廢
X77n1522_p0270b12║寺修立，度僧二七人，以嚴冥福。帝問欲何名，世壽以
X77n1522_p0270b13║詢藏。藏曰：此山上有潤玉，下有流泉，可名玉泉。寺成，
X77n1522_p0270b14║延居之。近遠道俗，造山脩覲，皆為之發藥。武德九年
X77n1522_p0270b15║十二月入京，染時恙，終于寓邸，春秋五十六。弟子道
X77n1522_p0270b16║刪，今住終南至相寺。
X77n1522_p0270b17║唐普明生衛氏，蒲之安邑人。始依外兄道愻法師出
X77n1522_p0270b18║家，年十三矣，愻又使為延興寺沙門童真弟子。性聰
X77n1522_p0270b19║敏，以大法為己任，負笈周遊，曾無定止，是以經論滿
X77n1522_p0270b20║抱，儕類皆厭服。年十八，開勝鬘、起信。登具後，則專究
X77n1522_p0270b21║涅槃、四分、攝論。年二十四，開涅槃。三十，開攝論。言粹
X77n1522_p0270b22║義暢，學者臻萃。大業六年，詔處大禪定道場，名列上
X77n1522_p0270b23║班，一坐十八夏。武德元年，詔住其鄉之仁壽寺，從民
X77n1522_p0270b24║望也。晝講夜禪，一遵教典。旦日誦戒本一徧、金剛般
X77n1522_p0270c01║若二十徧，六時禮懺，悉以回向淨土，終身行之無所
X77n1522_p0270c02║變。諸雕像寫經，茲不復載。既而終，春秋八十有六。弟
X77n1522_p0270c03║子義淹尤脩潔，能世其業，穴蒲阪東原而敬遷葬之，
X77n1522_p0270c04║樹碑其側。
X77n1522_p0270c05║唐法周史失其鄉里姓氏，學於涅槃、攝論，尤究心戮
X77n1522_p0270c06║力。遊京師，住曲池之靜覺寺。地有泉石竹樹之勝，時
X77n1522_p0270c07║與同志笑譚其間，由是德益蓄而名益起矣。仁壽奉
X77n1522_p0270c08║詔送舍利于韓州，修寂寺塔焉。周於唐貞觀初以疾
X77n1522_p0270c09║卒，時年八十矣。
X77n1522_p0270c10║唐惠誕雍州人也。夙從曇延法師聽涅槃、攝論，遂得
X77n1522_p0270c11║其旨。講授之際，有可觀者。初住延興寺，仁壽奉詔送
X77n1522_p0270c12║舍利于杭州天竺寺，坎而置塔，得一古函，安葬其中，
X77n1522_p0270c13║略無所歉。誕後以唐之貞觀初，卒於所住寺焉。
X77n1522_p0270c14║唐辨相瀛州史氏子。早依遠公，學十地於少林，大小
X77n1522_p0270c15║三藏，徧闚其奧，而於涅槃尤精覈。後南遊徐部，研究
X77n1522_p0270c16║攝論，披閱毗曇，名播東壤。開皇七年，隨遠入關，住淨
X77n1522_p0270c17║影寺，弘通侍養。二者俱至仁壽置塔，詔送舍利於越
X77n1522_p0270c18║州大禹寺，靈驗具別錄。還京，開導益盛。大業初，詔入
X77n1522_p0270c19║東都內道場。今上居秦邸，教旨召居勝光寺。晚以素
X77n1522_p0270c20║業所資，慧門初闢，追崇淨影，仍就講說，又圖遠形相
X77n1522_p0270c21║敬禮。貞觀元年，以疾卒，壽七十餘。
X77n1522_p0270c22║唐道傑其先弘農楊氏，漢大尉震後也。徙居河東安
X77n1522_p0270c23║邑之鳴條。隋開皇十一年，甫冠，遂東投聞喜，依真瑩
X77n1522_p0270c24║法師剃落。尋具戒，遣學涅槃。項之往峴頭山，誦習法
X77n1522_p0271a01║華。因念曰：經不云乎：所聞寧少，所解須多。欲通其要，
X77n1522_p0271a02║必俟博遊。十四年，從青州何記論師所，採涉成實論。
X77n1522_p0271a03║二年，記以為：吾論其興矣。子能有始終者，吾誨其敢
X77n1522_p0271a04║怠乎？未幾而記遷化。於是周流齊土，徧閱裝寂、安藝
X77n1522_p0271a05║之門，而道滋進。仍依滄冀、魏念二師，習毗曇論。依道
X77n1522_p0271a06║尚於清河，洪該於汲郡，練治成實論，訖四載。甞與該
X77n1522_p0271a07║公定義，謂：論有云：唯一苦受，而有三差。此文豈非以
X77n1522_p0271a08║一行苦為苦受？而三差者，正以於一苦受而隨情說
X77n1522_p0271a09║三受也。此是經部師計，而䟦摩述以為宗，可不爾耶？
X77n1522_p0271a10║該曰：然。傑曰：若使果起酬因，說苦受為樂受；亦可因
X77n1522_p0271a11║成感果，說惡業為善業。若言善業感樂果，善業非惡
X77n1522_p0271a12║業；亦可樂受酬善因，樂受非苦受。若言樂受酬善因，
X77n1522_p0271a13║而體即苦受；亦可善業感惡果，而體即惡業。若言唯
X77n1522_p0271a14║是一苦受，隨情說妄樂；亦可唯是一惡業，隨情說妄
X77n1522_p0271a15║善。此中句意，覆却例決，終是一妨。該茫然。開皇九年，
X77n1522_p0271a16║自衛適鄴，學攝論於林法師，又稟四分於洪律師及
X77n1522_p0271a17║志念、法楞二師。赴隋漢王召，乃與俱讀婆沙論三載，
X77n1522_p0271a18║頗窮其指。甞難念師曰：若觸空非觸入處者，亦應識
X77n1522_p0271a19║空非識住處。若以識非分是識住處者，亦應觸非分
X77n1522_p0271a20║是觸入處。念公含笑直視而已。仁壽二年，受楞法師
X77n1522_p0271a21║十地等論。于時如智景之大論、十力、攝大乘，兩達之
X77n1522_p0271a22║涅槃，舜龕之律部，皆萃并晉，而扣擊同異，有可觀者。
X77n1522_p0271a23║故時人諺曰：大頭傑，難人殺。文帝崩，晉陽亂，遁歸鄉
X77n1522_p0271a24║里，闡阿毗曇心、地持等五六過，歎曰：言說之妄，終無
X77n1522_p0271b01║益於生死。遂依真慧禪師於麻谷，思擇觀理，深入緣
X77n1522_p0271b02║起。慧以其宿習所致，極贊美之。後約成實安般法，尤
X77n1522_p0271b03║有發明，徐俾神素法師集諸部之言安般法者，以利
X77n1522_p0271b04║後來。武德元年，或請開十地論，傑笑曰：晝講夜禪，吾
X77n1522_p0271b05║志決矣。即為開之，凡三十餘遍，且遣門人二十輩分
X77n1522_p0271b06║化於外。貞觀元年七月二十八日，以疾卒，壽五十五。
X77n1522_p0271b07║初，桑泉樊綽素與傑友善，綽既亡，其二女忽夢乘空
X77n1522_p0271b08║至，曰：吾生西方極樂土矣，今來迎傑師耳。傑臥病，亦
X77n1522_p0271b09║甞見綽在其旁云。綽甞為沙門，周廢教，遽內室。至是
X77n1522_p0271b10║傑瞑，眾聞樂音香氣滿空中者，
X77n1522_p0271b11║唐功迥姓邊，汴州浚儀人。六歲，慈親口授觀音經，憶
X77n1522_p0271b12║持如宿習。十六歲，釋俗服，入泰嶽，苦心忘倦二十五
X77n1522_p0271b13║年，遂於慧福寺開十地勝鬘。晚撰法華疏五卷，且前
X77n1522_p0271b14║後講演五十餘遍。每至藥草品，天必降雨。又制佛地
X77n1522_p0271b15║般若無性攝論論疏。未幾卒，壽六十六。未卒之前，異
X77n1522_p0271b16║香靈光，連二夜見於所住室。迥謂門人曰：願乘此瑞，
X77n1522_p0271b17║往生樂土。因不食二十日。終之日，常所汲井亦竭。既
X77n1522_p0271b18║殯數日，始復舊。
X77n1522_p0271b19║唐神迥俗姓田，馮翊臨晉人。弱齡舍俗問道四方，雖
X77n1522_p0271b20║廣融三藏，而以大論著名。尤善辭章，既序引注解群
X77n1522_p0271b21║經，且有文集四十餘卷行世。每於春首放浪丘壑，夏
X77n1522_p0271b22║則結制京寺，禁足不出，殊懷簡傲，亦季世之僧傑也。
X77n1522_p0271b23║故時人為之諺曰：大論主，釋迦迴，法界多羅一時領。
X77n1522_p0271b24║以其竪義之際，須英俊三五輩別難，然後逈總領而
X77n1522_p0271c01║通之。隋大業十年，召住禪定寺。貞觀初，詔入鴻臚，以
X77n1522_p0271c02║大論訓誨三韓僧。三年，遂擁錫遊蜀，化偃風草。四年
X77n1522_p0271c03║七月一日，遷神于法聚寺，闍維於昇仙橋南。弟子玄
X77n1522_p0271c04║察收其餘燼，與同學玄究繕塔于終南山之仙遊寺，
X77n1522_p0271c05║究為文以銘。究頗才藻，未立而終。
X77n1522_p0271c06║唐智琰字明璨，生吳之朱氏。祖獻，梁員外散騎侍郎。
X77n1522_p0271c07║父珉，陳奉朝請。母夫人張氏，夢升通玄寺塔，坐相輪
X77n1522_p0271c08║上，遠視虗空，了無懼意，遂姙琰。及生，輒異群童。八歲
X77n1522_p0271c09║事通玄璩法師出家，十二歲覆誦法華經，十六歲入
X77n1522_p0271c10║都學報恩寺持法師成實論，條振頴拔，宿慧開發。十
X77n1522_p0271c11║九歲歸覲二親於鄉里，仍於本寺弘演，辨對如流，四
X77n1522_p0271c12║座駭歎。尋進具於京之秦皇寺延法師。未幾，依大莊
X77n1522_p0271c13║嚴寺爝法師重研成實新本，意得情款，其功倍矣。陳
X77n1522_p0271c14║至德三年二十有二歲，方朝廷建仁王，齊詔名德百
X77n1522_p0271c15║員升高座，琰居其列，而折機縱難，上尤欣賞，公卿百
X77n1522_p0271c16║辟莫不愛其閑雅，伏其敏捷。陳亡，即東遁虎丘山中，
X77n1522_p0271c17║且三十載。其間若隋尚書令楚國公楊素、左僕射邳
X77n1522_p0271c18║國公蘇威，或投戈接禮，或委使承顏。煬帝在蕃邸，出
X77n1522_p0271c19║鎮揚部，盛招英彥，書幣既至，不得而辭。俄以疾返舊
X77n1522_p0271c20║隱，文帝數降璽書候問。季年鋒鏑沸騰，海寓同弊，檀
X77n1522_p0271c21║越門人迎出毗壇。十載國朝，天下靜謐。武德七年，蘇
X77n1522_p0271c22║州總管武陽公李世嘉公私同請。貞觀八年十月十
X77n1522_p0271c23║一日終于虎丘之東寺，壽七十一。以其月二十二日
X77n1522_p0271c24║窆于寺之南嶺，常州弘業寺沙門法宣與寺主智峯
X77n1522_p0272a01║等樹碑。惟琰平生脩十六妙觀，祈願淨土，行法華金
X77n1522_p0272a02║光明懺悔法，其感應之至，鑪未爇而煙起，瓶纔空而
X77n1522_p0272a03║水溢。造彌陀像，行三種淨業，結會五百人，講涅槃、法
X77n1522_p0272a04║華、維摩各三十徧，觀經一百一十徧。
X77n1522_p0272a05║唐法礪其先趙之李氏也，後以宦遊，遂家相。礪則相
X77n1522_p0272a06║產也，其牙齒自始生至老死，皆堅完無動搖脫落者。
X77n1522_p0272a07║年十五，靈裕法師度為弟子。受具後，從靜洪律師學
X77n1522_p0272a08║四分，又聽集恒州淵公大義，故能於開闡之際，辭吐
X77n1522_p0272a09║簡詣，攻難彌堅，尤為識者所稱賞。晚復遊攬江南，倦
X77n1522_p0272a10║於討擊，乃返鄴中，開導昆季。隋曆告終，徒侶解散。屬
X77n1522_p0272a11║有唐啟祚，臨漳令裴師遠迎以說法。久之，化風大暢，
X77n1522_p0272a12║而昇堂入室者相繼。時慧休法師方以義理之學獲
X77n1522_p0272a13║譽當世，礪與友善，乃因之以著本疏，而該博斯稱。貞
X77n1522_p0272a14║視九年十月，卒於鄴之日光寺，壽六十七。平生講律
X77n1522_p0272a15║四十餘徧，制四分鈔十卷、羯磨疏三卷、捨懺儀、輕重
X77n1522_p0272a16║敘等。門人道爍，徇緣衛州，誠亦青藍冰水云。
X77n1522_p0272a17║唐道基俗姓呂，河南東平人。年甫十四，負帙遊彭城
X77n1522_p0272a18║諸師間，討論奧旨。隋太尉尚書今揚素見而顧謂諸
X77n1522_p0272a19║公曰：基法師，佛法之寄也。即請於東都闡揚心論。大
X77n1522_p0272a20║業初，著玄章并鈔八卷行世。五年，詔住慧日道場。每
X77n1522_p0272a21║義集，御駕臨幸，公卿大夫咸在，諸德推基升座，不敢
X77n1522_p0272a22║或先。及中原𡨥蕩，又鼓錫巴蜀，敦閱大乘，遂約攝論
X77n1522_p0272a23║著章鈔八卷，海寓傳襲。國朝貞觀初，將修疏。十年二
X77n1522_p0272a24║月，終于都城之福感寺，壽六十餘。時蜀有慧景、寶暹，
X77n1522_p0272b01║皆宗攝論。
X77n1522_p0272b02║唐智徽俗姓焦，澤州高平人也。年十三出家，依州之
X77n1522_p0272b03║清化寺，隨遠法師聽學偏𨗉涅槃。性勤恪，晝供僧務，
X77n1522_p0272b04║夜讀章疏。受具後，尤敦謹戒撿，歲開涅槃、十地、地持、
X77n1522_p0272b05║維摩、勝鬘以為常。煬帝在御，加禮焉。大業七年，詔入
X77n1522_p0272b06║東都內道場。久之兵起，徽杖䇿歸鄉里行檀，盡捐積
X77n1522_p0272b07║蓄弗靳，獲濟者眾。懷州都督鄖國公張亮請受菩薩
X77n1522_p0272b08║戒，且闡涅槃經。夏滿席散，徽亦告終，貞觀十二年三
X77n1522_p0272b09║月二十日也，春秋七十九。徽極仁孝，每昇座有所部
X77n1522_p0272b10║析，輒曰：大師意如是。因涕泣數行下。每謂其徒：父母
X77n1522_p0272b11║生吾肉身，法師生吾法身，思報此恩，惟有弘教利物
X77n1522_p0272b12║耳，舍此莫可為也。
X77n1522_p0272b13║唐法恭生吳之顧氏。初娩，有異光燭室。童年事武丘
X77n1522_p0272b14║聚法師出家。登具後，受成實於餘杭寵公，毗曇於玘
X77n1522_p0272b15║公。建寵將終，乃付以麈尾，託之道統。自爾法席之盛，
X77n1522_p0272b16║不減前輩。復遊建康，詢歷宗匠，盡祛平生礙膺之惑。
X77n1522_p0272b17║旋軫鄉里，其進修視昔有加。隋開皇中，刺史劉權躬
X77n1522_p0272b18║謁山庭，起住回向寺。國朝貞觀十一年，詔與常州法
X77n1522_p0272b19║宣同赴洛，對楊黼扆，侍燕經筵。屢賜縑，且留供養。魏
X77n1522_p0272b20║邸出牧雍州，聞而敬慕，遙致書疏，請為戒師。既發大
X77n1522_p0272b21║心，仍頒豐施。於是朝野緇素，駢肩而至，負笈而趨矣。
X77n1522_p0272b22║十四年十月十六日，遷化于西京大莊嚴寺，春秋七
X77n1522_p0272b23║十有三。詔加賻贈，官給靈輿資費，使弟子慧驡扶護
X77n1522_p0272b24║歸葬。以十五年二月十五日，窆於山之南嶺。碑則中
X77n1522_p0272c01║書令江陵公岑文本序，朝散大夫著作即劉子翼銘。
X77n1522_p0272c02║唐神照姓淳于，汴州中牟人。年九歲，隋亂，親戚故舊
X77n1522_p0272c03║皆零替，所依賴者，獨母而已。未幾，母亦逝去，無所託。
X77n1522_p0272c04║年十二，投尉氏明智律師出家。于時海內初定，學徒
X77n1522_p0272c05║雲集，糇粮未充。照巡乞村邑，周給六祀，勞而無倦。夜
X77n1522_p0272c06║誦法華、勝鬘，雖久，人無知者。受具聽律。又往鄴下休
X77n1522_p0272c07║法師所，究攝大乘論，一徧無遺，因呼之為一徧照。而
X77n1522_p0272c08║河南一徧照之名，遂行之至今。復依空法師於許州
X77n1522_p0272c09║研雜心論，纔八卷，為省師疾而輟。他日開闡，通貫無
X77n1522_p0272c10║異。爾後華嚴、涅槃、成實、雜心隨詣，略不辭。造像數百
X77n1522_p0272c11║鋪，寫經數千卷，盡輸所積。能斷金剛般若經新譯，尋
X77n1522_p0272c12║括辭理，似少一行，及驗貝本，果然。貞觀中，以疾卒于
X77n1522_p0272c13║安業寺，壽五十九。
X77n1522_p0272c14║唐玄會字懷默，姓席氏。其先安定人，祖官京兆，因家
X77n1522_p0272c15║於樊川之秘坂焉。年十二，精苦絕倫，儀矩秀挺。漢王
X77n1522_p0272c16║諒見而奇之，特奏出家，住海覺寺。依總法師究涅槃，
X77n1522_p0272c17║推以覆述，造涅槃義章四卷，義源、文本、時文釋鈔四
X77n1522_p0272c18║卷。武德初，沙門曇顯道開國望，造慈悲寺，奏以為寺
X77n1522_p0272c19║主。於是引接後昆，弘演此部，殆四十徧。性尤謙抑，弗
X77n1522_p0272c20║滯一隅，但有座席，皆加採涉。縱復舊文，傾瀉如新，斯
X77n1522_p0272c21║誠象末罕儔也。總法師曰：吾何德而能致此入室之
X77n1522_p0272c22║子乎？相法師曰：經謂後五百歲有福智者，其此子乎？
X77n1522_p0272c23║不然，曷足以振大教於今日哉？嶽法師曰：此公就我
X77n1522_p0272c24║學俱舍，盖欲以同事攝耳。妙莊嚴世善知識，非此公
X77n1522_p0273a01║而誰？振法師曰：此公就我學迦延，蓋欲以贊成我也。
X77n1522_p0273a02║夫以大道而下，問於小術，是非回象龍於免徑邪？貞
X77n1522_p0273a03║觀八年，詔住弘福寺，定業益進。甞夢登無量壽佛手，
X77n1522_p0273a04║遂像彌陀一座，常擬繫念。方欲遁之山林，以終其身，
X77n1522_p0273a05║眾挽留，請開涅槃。至諍論而魔事作，因反慈悲寺。臥
X77n1522_p0273a06║疾，見佛來迎而瞑，十四年五月二十七日也，春秋五
X77n1522_p0273a07║十有九。葬高陽原。後於城之西南隅起塼塔，徙遺骸
X77n1522_p0273a08║供養。
X77n1522_p0273a09║唐僧辯俗姓張，世居渚宮之南陽。自梁氏失守，遂入
X77n1522_p0273a10║關為馮翊人。七歲讀書，日誦千言。十歲雖未薙落，而
X77n1522_p0273a11║數以升座。覆述維摩、仁王二經，獲譽於時。隋開皇初，
X77n1522_p0273a12║詔蘇威度僧三千人，且先試所業。辯年最小，而所習
X77n1522_p0273a13║淹稔，主司善之，遂獲免眾試，類得出家受具。後從智
X77n1522_p0273a14║凝法師尋討經論，累閱寒暑。大業間，居禪定道場。武
X77n1522_p0273a15║德之元，出關弘化蒲、虞、陝、虢間。甞於芮城開攝論，聽
X77n1522_p0273a16║者駢擁。檀越使帳幔其上，以容空露。已而道士致問，
X77n1522_p0273a17║辯曰：正法自明，邪風故翳。道士益欲進。忽風起帳幔，
X77n1522_p0273a18║纏結冠褐，塵盆塞口鼻，餘人皆莫覺，卒大笑散去。貞
X77n1522_p0273a19║觀間，置翻經舘，詔徙弘福寺證義。道嶽法師闡俱舍
X77n1522_p0273a20║論，因輟己講而聽之，隨出鈔三百餘紙。十三年六月
X77n1522_p0273a21║十三日，卒於所住寺。時方亢旱，炎曦隆赫，停龕二旬，
X77n1522_p0273a22║顏貌明潤。逮葬而雨，率土歡抃。壽七十五。著攝論、中
X77n1522_p0273a23║邊、唯識、思塵、佛性、無性等章疏，並行世。
X77n1522_p0273a24║唐道亮趙之欒城趙氏子。年十五，依莎坦禪坊備公
X77n1522_p0273b01║出家。備自十六至八十，闡弘大論，名重兩河間。亮諮
X77n1522_p0273b02║承久之，乃蒙遣往封龍山誦經。儔侶三十，並事禪那，
X77n1522_p0273b03║素無淨人，惟亮齒稚位卑，日營眾務，徒跣舂粟，積至
X77n1522_p0273b04║七年。承聞瓚禪師盛化，并部既受具，即往從之究定
X77n1522_p0273b05║學。又徙無量壽寺，從嚴律師習律，自爾專業四分矣。
X77n1522_p0273b06║未幾，侍嚴往石州聽地持論，別為其地之員秀才者
X77n1522_p0273b07║開起信論，且往呂州聽龕律師講而後歸。唐初，詔住
X77n1522_p0273b08║滿師義興寺，自常敷唱以振厲後輩。及還鄉里，其師
X77n1522_p0273b09║備公尚無恙，欣其有所成立而來者覲也，為建律筵，
X77n1522_p0273b10║橫經請益者數踰八百，分鐙之士四十餘人。至今貞
X77n1522_p0273b11║觀十九年，壽七十矣。
X77n1522_p0273b12║唐道洪俗尹姓，世居河東。父嚁，仕隋江陵令。子五人，
X77n1522_p0273b13║洪其三也。開皇六年，十三歲出家，事京邑曇延法師，
X77n1522_p0273b14║專究涅槃，覆述通暢。復受地論於願法師，傍貫餘經，
X77n1522_p0273b15║德器崇振。文帝崩，詔居禪定道場，自爾弘演無暇日。
X77n1522_p0273b16║貞觀初，詔為律藏寺上座。居無何，詔任大總持寺主。
X77n1522_p0273b17║十四年，赴寶昌寺涅槃之請。時有白雉，訓狎不去，以
X77n1522_p0273b18║至終席。弘福寺譯經，詔證義講涅槃八十七徧。季年
X77n1522_p0273b19║以疾卒，壽七十九。
X77n1522_p0273b20║唐道因姓侯氏，濮陽人也。七歲丁內艱，免喪，求師于
X77n1522_p0273b21║鄉里之靈巖寺。不浹旬，誦通涅槃二帙。落髮，益加砥
X77n1522_p0273b22║礪，即事講演。及升戒品，旋習律儀。時彭城嵩法師傳
X77n1522_p0273b23║攝大乘論，門徒鼎盛，因於眾中過見推揖，每令覆講。
X77n1522_p0273b24║後隱太嶽，凡閱四秋，將詣洛，無與偕者。方以時禁，不
X77n1522_p0273c01║可獨行，但念觀音。旁有皓首沙門從何許來，相𢹂入
X77n1522_p0273c02║城，忽不知所在，人以為冥感所致。避難三蜀之多寶
X77n1522_p0273c03║寺，開攝論、維摩，聽者千數。寶暹法師，東海人也。尤負
X77n1522_p0273c04║才藝，傲視羣眾，每造因，輒改容酬遣。總管鄧國公竇
X77n1522_p0273c05║璡、行臺左僕射贊國竇軌、長史申國公高士廉、范陽
X77n1522_p0273c06║公盧承慶，嶽牧官僚，俱申虔仰。而彭門山寺，久經頹
X77n1522_p0273c07║廢，因以習道安居之暇，構壞營圮，蔚成淨坊，盡刻三
X77n1522_p0273c08║藏經典於寺之北巖。玄奘法師翻譯於京師大慈恩
X77n1522_p0273c09║寺，詔起因校定，兼充正義，奘師深加歎賞。慧日寺主
X77n1522_p0273c10║楷法師延請說法，帝城緇侶，得所未聞。專業涅槃、華
X77n1522_p0273c11║嚴、大品、維摩、法華、楞伽等經，十地、地持、毗曇、智度、攝
X77n1522_p0273c12║大乘、對法、佛地等論，及四分律等，攝論、維摩有疏。顯
X77n1522_p0273c13║慶三秊三月，終于慧日。明年，反葬於彭門，春秋七十
X77n1522_p0273c14║有二。
X77n1522_p0273c15║唐普光史失姓氏鄉里，素事三藏奘法師，勤悋非儕
X77n1522_p0273c16║輩所及，其智解尤莫可測。後預傳譯，由是嶷然獨見
X77n1522_p0273c17║頭角。初，奘以舊翻俱舍論文義多缺，因出梵本再譯
X77n1522_p0273c18║以授光，其義多是西印薩婆多師私所記憶，光為著
X77n1522_p0273c19║疏解判行之。且奘自貞觀十九年終於麟德元年，出
X77n1522_p0273c20║大小乘經律論七十五部，一千三百三十五卷，光所
X77n1522_p0273c21║筆受十七八。晚於玉華宮出般若經，裨贊之功殊甚。
X77n1522_p0273c22║唐道世字玄惲，其先伊闞韓氏，祖代官京兆，子孫家
X77n1522_p0273c23║焉。年十二，依青龍寺辭，俗名犯大宗廟諱，以字行。研
X77n1522_p0273c24║覈律部，尤慕上乘。顯慶間，以奘師新翻經論，入內共
X77n1522_p0274a01║養，仍選慈恩寺大德，輪番行道，不替于時，世預其列。
X77n1522_p0274a02║及東宮造西明寺，亦以英博召居之。時宣律師盛闡
X77n1522_p0274a03║毗尼，世輔翊不敢怠，復編類一書，號法苑珠林百篇，
X77n1522_p0274a04║釐為十帙，以使內學披攬，餘著述頗多。既而卒，壽臘
X77n1522_p0274a05║之詳，史不具述。
X77n1522_p0274a06║唐法寶久依奘法師學，方譯婆沙論，寶以非想見惑
X77n1522_p0274a07║之疑請益，奘因別出十六字入論中遮難辭。寶白曰：
X77n1522_p0274a08║此固梵本語邪？奘曰：吾以義意作之耳。寶曰：師豈宜
X77n1522_p0274a09║以凡情粉飾聖量哉？若俱舍之六離合釋義，尤以寶
X77n1522_p0274a10║為定。時光、寶二師之於奘師，是猶什公之得融、叡云。
X77n1522_p0274a11║長安三年，義淨三藏就福先寺、西明寺翻譯，詔偕法
X77n1522_p0274a12║藏、勝莊等證義，聞譽益著。
X77n1522_p0274a13║唐道光姓褚氏，未詳何許人。年踰齠齓，即出家受具，
X77n1522_p0274a14║後遂學毗尼於光州岸公門下。素持誦法華，至老尤
X77n1522_p0274a15║不怠。上元元秊示疾，終于錢唐之法華寺，春秋七十
X77n1522_p0274a16║九，法臘五十八。
X77n1522_p0274a17║周會隱史失載氏族。素以道德學問有名京師。麟德
X77n1522_p0274a18║二年，詔與西明寺玄則等十人撰禪林要鈔於北門
X77n1522_p0274a19║西龍門修書所，其書蓋集大藏諸經精義所成也。進
X77n1522_p0274a20║呈，詔藏之秘閣。隱亦甞預翻譯，茲不錄。
X77n1522_p0274a21║周圓測幼明敏，講新翻唯識論，既得時譽，後講新瑜
X77n1522_p0274a22║伽論，尤得其指。蓋二論譯畢，奘公私為其弟子基師
X77n1522_p0274a23║弘闡，使專其美，而測輒闚竊以先發之，而破其情計，
X77n1522_p0274a24║然能以法為樂如此。天后初，詔入譯經舘，充證義員，
X77n1522_p0274b01║出大乘顯識等經。
X77n1522_p0274b02║周嘉尚蚤從三藏奘師研習諸論，晚於玉華宮譯大
X77n1522_p0274b03║般若經，充證義綴文之職。及奘之疾，使悉疏所翻經
X77n1522_p0274b04║論部卷數目、所造功德讀于前，奘合掌歡喜以謝。天
X77n1522_p0274b05║后初，詔入義淨三藏譯場，時稱宿匠云。
X77n1522_p0274b06║周彥悰久遊三藏、奘師之門。貞觀末，翻譯舘開，人物
X77n1522_p0274b07║尤盛，光、寶之徒角立。而悰長於著述，與沙門慧立相
X77n1522_p0274b08║流亞。立甞作三藏西域記，備言所歷諸國山川形勝，
X77n1522_p0274b09║道里夷險，風俗美陋，而悰為之牋釋以行世云。
X77n1522_p0274b10║周義忠生潞之襄垣尹氏。甫九歲，即依淄州沼闍梨
X77n1522_p0274b11║出家。沼使誦涅槃大經，未幾而習，復無小脫誤，時年
X77n1522_p0274b12║十三矣。年二十，受具足戒，深研四分律，旁通十二門
X77n1522_p0274b13║論，且為眾開演。沼謂之曰，蹄涔之水，惡足以容吞舟
X77n1522_p0274b14║之魚。慈恩基師方有聲海㝢，遂相與𢹂持而就學焉。
X77n1522_p0274b15║閱五秊而受法華，無垢稱等經，百法，因明，俱舍，成實，
X77n1522_p0274b16║唯識等論。高座屢登，長筵每展。於是著成唯識纂要，
X77n1522_p0274b17║成唯識論鈔，法華經鈔，無垢稱鈔，百法論疏。忠平常
X77n1522_p0274b18║必向西北方行坐，冥心兜率內院，以祈往生。一日晨
X77n1522_p0274b19║興，澡漱訖，望空拜，如有所禱。頃之，跏趺命諸子教戒。
X77n1522_p0274b20║忽異香充庭，光影燭室。忠合掌仰矚曰，穢弱比丘，何
X77n1522_p0274b21║煩大聖躬至接引。遂逝，時年七十二。
X77n1522_p0274b22║周慧沼夙業翻傳，始依三藏奘師於大慈恩寺，後從
X77n1522_p0274b23║大乘基師及菩提流志譯大寶積經，於崇福寺選充
X77n1522_p0274b24║證義員。
X77n1522_p0274c01║周宗哲西河平遙人也。稚歲天資聰穎，既尋師範，屬
X77n1522_p0274c02║三藏奘公方翻經論，哲從之。時歷周星，學窮諸典，其
X77n1522_p0274c03║淹貫該博，於奘門下號得意啟，後又謂之為法江哲。
X77n1522_p0274c04║哲曰：為謝諸人，毋為此目。殊不知法海近在乎太原
X77n1522_p0274c05║也。所指者蓋浮丘云。甞著義例，沼法師以其佛位三
X77n1522_p0274c06║事喻中三點三目，強分上下，勝劣配屬，太成巧誣。噫！
X77n1522_p0274c07║是豈知哲哉？
X77n1522_p0274c08║唐浮丘姓張氏，太原人也。挺然奇表，慧悟絕倫。博綜
X77n1522_p0274c09║群書，言分雅俗。尤於瑜伽論志意加到，四方學者爭
X77n1522_p0274c10║造其門。然訥於宣剖，深藏若虗。于時哲公方盛有辨
X77n1522_p0274c11║說之譽，獨知所推許，以法海之目歸焉。年七十餘，終
X77n1522_p0274c12║於所居之崇福寺。
X77n1522_p0274c13║唐道成者不知何許人也。顯慶中，設席京師，敷弘四
X77n1522_p0274c14║分，採稟之侶，有同霧市。雖文綱出澄照之門，然亦升
X77n1522_p0274c15║堂入室屢矣。且懷素著述，多本於成。垂拱中，日照三
X77n1522_p0274c16║藏譯顯識等經，詔成與明恂嘉尚證義，後莫詳其終。
X77n1522_p0274c17║唐恒景生當陽文氏，貞觀二十二年恩澤出家。初依
X77n1522_p0274c18║文綱律師研究毗尼，後於覆舟山玉泉南十里所別
X77n1522_p0274c19║立精舍，號隆興，追智者彈師故跡，修習止觀法門。自
X77n1522_p0274c20║則天稱制，中宗纂曆，三被詔入內供養，尊以師禮，從
X77n1522_p0274c21║受戒法。景龍三年，詔許歸山。先甞追召天下義行高
X77n1522_p0274c22║僧二十餘人，常於內殿修福，至是散齊，仍詔中書門
X77n1522_p0274c23║下及諸學士等於林光殿送景。上親賦詩，中書令李
X77n1522_p0274c24║嶠、中書舍人李乂等皆應制和。時江陵道俊、玄奘亦
X77n1522_p0275a01║以還鄉承御賜，則其榮於衣錦晝行多矣。著順多義
X77n1522_p0275a02║論二卷、攝正法論七卷、佛性論二卷。先天元年九月
X77n1522_p0275a03║二十五日卒，春秋七十九，弟子奉葬於所住寺之西
X77n1522_p0275a04║原。
X77n1522_p0275a05║唐智昇未詳何許人。懸解二乘，尤善毗尼。然於著述，
X77n1522_p0275a06║蓋出天性。每以大藏之目，雖有聶道真、道安、明佺等
X77n1522_p0275a07║所撰晉、魏、漢等錄，亦姑以記其翻傳歲月，人物名字
X77n1522_p0275a08║耳。若其同本異出，以一為二，以舊為新，後先渾淆，真
X77n1522_p0275a09║偽雜濫，則其過不可枚舉。乃於開元十八年庚午，撰
X77n1522_p0275a10║開元釋教錄二十卷。其甄別之至，遂能黜江泌女子
X77n1522_p0275a11║之文，以塞妖忘之源。後有作者，如圓照之貞元錄，猶
X77n1522_p0275a12║相去遠矣。又續道宣內典錄一卷，靖邁圖紀一卷。
X77n1522_p0275a13║唐圓暉史失載。俗氏夙有名關輔間，為學麤究性相，
X77n1522_p0275a14║尤專志俱舍。時禮部侍郎賈曾好之，每邀暉談演，至
X77n1522_p0275a15║若非想見惑，得非得章，其文義號繁難者，則伸暢梗
X77n1522_p0275a16║槩，莫不曉然。每病古師疏指難尋，乃與聖善寺懷遠
X77n1522_p0275a17║律師節略注釋，使其徑捷，以便學者。後有崇廙者，為
X77n1522_p0275a18║鈔以解焉。古疏出光、寶二師，今獨暉疏盛行于世。
X77n1522_p0275a19║唐玄逸姓竇氏，玄宗神武皇帝從外父也。標姿㧞俗，
X77n1522_p0275a20║學業名家。既廁緇流，披閱龍藏，乃喟然歎曰：去聖時
X77n1522_p0275a21║遙，簡編倒錯，一至爾乎！遂據古今目錄所載大小乘
X77n1522_p0275a22║經律論、東西土聖賢集一千八百部，以校酬其卷帙，
X77n1522_p0275a23║詳考其音字，總為書三十卷。疏釋教廣品曆章，行之
X77n1522_p0275a24║天下。然不為富貴所縱，而能以空寂自治，苟非有大
X77n1522_p0275b01║過人者，曷足臻是？猗歟偉哉！
X77n1522_p0275b02║唐靈㠋不知何許人。乾封中，於西明獲與南山宣公
X77n1522_p0275b03║法席，切問近思，靡憚行役，然所師承，亦莫克定。晚懼
X77n1522_p0275b04║失宣意指，乃復隨宣所講，收采以解，刪補鈔中，別號
X77n1522_p0275b05║為記，又撰輕重訣。遭世喪亂，遂爾湮沒，哀哉！
X77n1522_p0275b06║唐吳興法海字文允，生丹陽之張氏。少𨽻鶴林寺薙
X77n1522_p0275b07║染，尋訪師友，研究經論，於是東魯之書，西來之指，悉
X77n1522_p0275b08║探其源奧。甞謂人曰：佛學無他，惟心地而已矣，餘皆
X77n1522_p0275b09║椎輪也。天寶中，預揚州法慎律寺講席，時曇一、靈一
X77n1522_p0275b10║等人共推為顏、冉焉。尤與杼山晝公交善，黑白二徒
X77n1522_p0275b11║為林下遊者多從之。
X77n1522_p0275b12║唐慧苑京兆人。少師事賢首法藏，稟受華嚴宗指。乃
X77n1522_p0275b13║依寶藏論丘四種教：一、迷真異執教，則凡夫也；二、真
X77n1522_p0275b14║一分半教，則二乘也；三、真一分滿教，則初心菩薩也；
X77n1522_p0275b15║四、真具滿教，則初地菩薩也。夫如來藏在眾生未甞
X77n1522_p0275b16║不有，而能識之者蓋寡，如生盲人之未甞識其父母
X77n1522_p0275b17║妻子也。諸師處判，或依或違，且集詁訓二卷，專以音
X77n1522_p0275b18║釋一家文義云。
X77n1522_p0275b19║唐神迴幼入法流，節行孤峻。寶應間，偕稱心寺大義
X77n1522_p0275b20║律師習三觀於左溪朗禪師，殊得天台之旨。且辭章
X77n1522_p0275b21║宏贍，字畫遒妍，作朗真影讚、法華經文句序，為世所
X77n1522_p0275b22║貴。後不詳其終。
X77n1522_p0275b23║唐崇政太原侯氏子。幼𨽻郡之崇福寺出家，誦經千
X77n1522_p0275b24║餘紙，皆覆習，時因目之政經藏。然氣偉神肅，儀觀整
X77n1522_p0275c01║麗，見者為興起。相國王公縉甞請政弘闡俱沙論，歎
X77n1522_p0275c02║其剖判之長，詶答之當，尤非他人所可及。代宗朝，詔
X77n1522_p0275c03║充章信寺大德，不起。終於寺，春秋五十八。
X77n1522_p0275c04║唐良賁姓郭氏，河中虞鄉人也。風表峻整，識鑑淵曠。
X77n1522_p0275c05║永泰中，參預不空三藏，傳度梵本。代宗請為菩薩戒
X77n1522_p0275c06║師。時仁王護國經新出，詔撰疏，曲盡經意，有表進上。
X77n1522_p0275c07║後有奏乞流行表、詔答等文，皆不錄。尋於章信、安國
X77n1522_p0275c08║二寺演導，聽者常數百人，官供不匱。大曆七秊正月，
X77n1522_p0275c09║不空奏請入目錄，詔可。賁先於六年徙居集州。十二
X77n1522_p0275c10║年三月十日，無疾枕肱右臥，而終於符陽。遺表上念
X77n1522_p0275c11║誦儀對御二卷。春秋六十一，臘二十九。闍維，收灰中
X77n1522_p0275c12║舍利百餘粒。後置塔於上都城東。
X77n1522_p0275c13║唐省躬睦州相廬人，然不知姓氏所從出。童年即強
X77n1522_p0275c14║識，志大言高，耆宿皆偉其器。從師𨽻業聖德寺，依姑
X77n1522_p0275c15║蘇開元道恒師習毗尼，恒殊愛其勤謹。晚講訓維揚，
X77n1522_p0275c16║著順正錄十卷，世呼淮南記主，自號清冷山沙門云。
X77n1522_p0275c17║唐神清字靈庾，姓章氏，綿州昌明人。季孟皆出家有
X77n1522_p0275c18║名，清其仲也。在娠即母惡葷羶，兒時遇佛像輒致禮。
X77n1522_p0275c19║年十三，依開元寺辯智法師誦法華、楞伽、維摩、佛頂
X77n1522_p0275c20║等經，有司使試所習，時太守喬琳異之，為落髮，則大
X77n1522_p0275c21║曆中也。年十七，眾請講法華，聽者厭服。歲滿，從慧義
X77n1522_p0275c22║寺如律師受具。尋詣京邑，以優文贍學入內應奉。晚
X77n1522_p0275c23║喪所親，因復歸慧義寺演導。元和中卒于寺山絕頂，
X77n1522_p0275c24║塔其遺身于白門蘭若，蓋郪城北郭外所謂北山者。
X77n1522_p0276a01║前後著述法華玄箋十卷，釋氏年誌三十卷，新律疏
X77n1522_p0276a02║要談十卷，亦名清鈔，二宗初學儀一卷，有宗七十五
X77n1522_p0276a03║法疏一卷，亦名法源記，所以解小乘計五位色心心
X77n1522_p0276a04║所不相應無為等法，體性業用於以詳括，故曰法源
X77n1522_p0276a05║也。識心論、澄觀論、俱舍義鈔、北山參玄語錄。弟子義
X77n1522_p0276a06║將、嗣將，尤善俱舍、起信二論。
X77n1522_p0276a07║唐乘恩不知何許人。志學尋師，頡頏黌肆，尤樂於教
X77n1522_p0276a08║養，講習之美，為四方所歸。天寶末，關中版蕩，因避地
X77n1522_p0276a09║姑臧，眾翕然影附。乃自念以羌虜之封，習俗易變，此
X77n1522_p0276a10║亦佛法之幸也，故重撰百法論疏并鈔行之。既示寂，
X77n1522_p0276a11║沙門法信稟本道節度使張朝義表進，乞使兩街三
X77n1522_p0276a12║學大德詳定。詔許之，仍賜其僧紫衣，充本道大德，則
X77n1522_p0276a13║咸通四年三月也。
X77n1522_p0276a14║唐丹甫素習持犯之業於亘文律師，文即省躬弟子
X77n1522_p0276a15║也。甫於躬為孫會稽，誠律範之淵藪。蓋曇一、玄儼之
X77n1522_p0276a16║唱既高，而和者寡矣。及甫而聲塵愈起，邁于前烈。有
X77n1522_p0276a17║允文者，又以匠手相之，故行事之際，宜甫之風能尚
X77n1522_p0276a18║草也。咸通末年，門生智章傳嗣至今。
X77n1522_p0276a19║唐慧普蘄之蘄水宋氏子也。出家既謹尸羅，尤以誦
X77n1522_p0276a20║持涅槃大經為業。元和十二年，卜築廣濟山，以便修
X77n1522_p0276a21║治。其於大經，能盡記憶四十二卷。或疑而試之，則果
X77n1522_p0276a22║通暢無凝滯。大中三年，集眾跏坐而逝，如入禪定。弟
X77n1522_p0276a23║子奉全身塔山椒，香火不絕至今。
X77n1522_p0276a24║唐玄暢字申之，宣城陳氏子也。甫九齡，即依涇縣水
X77n1522_p0276b01║西寺之清逸上人教授經法。年十九，獲薙落。滿歲，受
X77n1522_p0276b02║具於福州兜率戒壇，尤知究習律藏。越中之遊，厭足
X77n1522_p0276b03║異聞，乃趨京師西明寺，從慧正師徧討律師宣公行
X77n1522_p0276b04║道勝迹，遂受三學大德之職。會昌廢教，眾議宜上表
X77n1522_p0276b05║以諫，庶幾上聽，而停罷前詔。於是兩街僧錄靈宴、辯
X77n1522_p0276b06║章等共推暢為首，悉錄歷代帝王事進奏，弗聽。大中
X77n1522_p0276b07║初，賜紫伽梨，詔充內外壇大德。咸通間，詔充追福院
X77n1522_p0276b08║首領，兼總持寺維那，署上座。脩懺悔法，加佛號一萬
X77n1522_p0276b09║五千，併請以本生心地觀經一部八卷入藏，詔許之。
X77n1522_p0276b10║乾符初，賜號曰法寶。二年三月二十一日卒，壽七十
X77n1522_p0276b11║九，臘五十九。其年四月二十五日，窆于長安縣高陽
X77n1522_p0276b12║小梁村。四秊，尚書禮部侍郎崔沆勒文其碑，次頌德。
X77n1522_p0276b13║唐玄約生正平張氏，幼入鄉里之隆興寺肄業，日誦
X77n1522_p0276b14║千言。既落髮，受滿分戒，探尋篇聚，久歷歲時，玄賾淹
X77n1522_p0276b15║貫，眾所推仰。戾止長安聖壽寺，臨壇講律，兼講俱舍
X77n1522_p0276b16║論，共四十餘徧，且著金華鈔二十卷，以明論旨，名重
X77n1522_p0276b17║汾、沁間，北面門人百餘輩。卒年七十六，﨟五十六。闍
X77n1522_p0276b18║維獲舍利，構磚浮圖于郡城之西。
X77n1522_p0276b19║梁彥暉姓孫氏，今東京武陽縣人。襁褓間，聞父誦金
X77n1522_p0276b20║剛經，則喜笑若得意。又其家甞齋僧，磬梵俱作，即合
X77n1522_p0276b21║掌稱曩謨。年十五，從師往太原、京兆、洛陽聽習，進具
X77n1522_p0276b22║於嵩山少室寺，頗沙毗尼涯涘。次探經論，必底淵源。
X77n1522_p0276b23║其曰：為善不同，同歸于治，治則戒定慧也。入聖機械，
X77n1522_p0276b24║此其極致耳。是故南燕之人，號為佛子。初寄明福講
X77n1522_p0276c01║百法論，四海英髦，雲趨波委，常嬴百數。講因明百法，
X77n1522_p0276c02║各百許徧。著滑臺鈔行世。乾化元年秋八月三日終，
X77n1522_p0276c03║壽七十二，臘五十二。
X77n1522_p0276c04║梁從審幼落䰂於江都之禪智寺。咸通五年，趨燕臺
X77n1522_p0276c05║奉福寺受具戒，乃復徧歷諸形勝。後歸首眾，以法律
X77n1522_p0276c06║為下所畏服。然專誦淨名經，未甞小怠。貞明二年三
X77n1522_p0276c07║月十八日，忽構微疾，明日遂卒。茶維獲舍利，纍石以
X77n1522_p0276c08║葬。筠源沙門靈護為之銘。
X77n1522_p0276c09║後唐虗受嘉永禦兒人。既納戒，即負笈習學上都，通
X77n1522_p0276c10║經明論，不怠宣導。咸通中，累應奉聖節祝讚，仍充左
X77n1522_p0276c11║街鑒義，流輩弭伏。廣明中，黃巢犯闕，逃難至越，因開
X77n1522_p0276c12║涅槃、維摩二經於大善寺。且以謙雅諸師所釋崇福
X77n1522_p0276c13║疏繁略不中，同光中遂作義評鈔十四卷。又鈔解俱
X77n1522_p0276c14║舍論疏，賈曾侍郎、沙門圓暉等序。餘若法華、百法、唯
X77n1522_p0276c15║識，各有別行義章。惟狷急與世寡合，畜弟子終無可
X77n1522_p0276c16║其意者。甞自執㸑治食，薪生濕，旅吹旅滅，怒沃之水，
X77n1522_p0276c17║終日不復食。晚年目昏眩，每講輒載竹竺，以其不為
X77n1522_p0276c18║日光所爍爾。或譏其慢眾，受怡然不以介意。元帥武
X77n1522_p0276c19║肅錢王行部至越，受出謁，王素嚮風，禮之有加。乾化
X77n1522_p0276c20║中度戒，召充監壇選練職，吳越此職自受始。同光間，
X77n1522_p0276c21║王薦于朝，乞賜紫衣。詔且至，受方講上生經疏序，有
X77n1522_p0276c22║曰：若洪鑪而虗受。受忽置麈尾顧眾曰：某得名無典
X77n1522_p0276c23║實乃爾耶，何謂虗受？眾因狀以聞，王歎曰：此僧之於
X77n1522_p0276c24║榮命不可得矣。其言蓋先讖也。歲乙酉，受終，誥牒降
X77n1522_p0277a01║元帥府。時天下瓜裂，使者之來必由青州泛海而南，
X77n1522_p0277a02║風波之險，非期月莫足以達岸。至是始詢知其登舟
X77n1522_p0277a03║之日，正受讖言之日也。何武肅之能前察哉！
X77n1522_p0277a04║後唐景霄生丹丘之徐氏。始依表公聽涉及守言闍
X77n1522_p0277a05║梨敷演於鄉里，又慕而從之。資性剛介狷急，少容忍，
X77n1522_p0277a06║人故寡與之合。然貌殊陋劣，而氣頗悍。納戒後，即獎
X77n1522_p0277a07║訓初學於金華之東白山。時有江西徽猷律師，方自
X77n1522_p0277a08║負所業，著所謂龜鑑錄者行世。偶領徒到寺，而適值
X77n1522_p0277a09║霄講持犯篇，默聆其說而歎賞久之，名由是而愈重
X77n1522_p0277a10║矣。作簡正記二十卷，以闢邪妄。武肅王錢氏召主臨
X77n1522_p0277a11║安竹林寺。天成二年，臨壇於北塔院，後竟終於南真
X77n1522_p0277a12║身寶塔寺。葬大慈山，諡本受，塔號清涼。
X77n1522_p0277a13║後唐貞誨姓包氏，吳之常熟人。年十三依州之龍興
X77n1522_p0277a14║寺落䰂。性沈靜強敏，甫閱歲誦法華，然覆習日課二
X77n1522_p0277a15║部以為恒。年十九登具足戒，益遊伊洛河汾以覈窮
X77n1522_p0277a16║經論。唐天祐元年至汴之相國寺演導，日閱法華十
X77n1522_p0277a17║許徧，人初未之知也。逮梁建都，四方雲委。貞明二年
X77n1522_p0277a18║元年，元帥孔公捨奉資置堂於西塔院，延誨長講。誨
X77n1522_p0277a19║旁讀大藏教文，二時行道，仍誦法華，精進靡間。且甞
X77n1522_p0277a20║誠其徒曰：異端之說汩亂真心，慎不可聞也。吾願釋
X77n1522_p0277a21║肩彌勒內院，餘非所冀望。清泰二年二月十一日，忽
X77n1522_p0277a22║向空合掌曰：眾聖相迎，吾其往矣。眾亦皆聞天樂音。
X77n1522_p0277a23║俄而卒，壽七十三，臘五十四。十八日遷神于東郊寺
X77n1522_p0277a24║莊之原以葬。
X77n1522_p0277b01║後唐歸嶼姓湄氏，壽春人。父元旭，賢而善風鑑，以其
X77n1522_p0277b02║宜於出家也，許焉，事開元寺道宗律師。未幾，誦通法
X77n1522_p0277b03║華、仁王等經。弱冠登具，且聽習，眾推講授。後聞洛陽、
X77n1522_p0277b04║京兆經論之盛行，訪師友僅十載，綜大小乘，該性相
X77n1522_p0277b05║宗，若因明、俱舍、唯識等論，維摩上生經，皆涉淵窮奧，
X77n1522_p0277b06║人莫之詰。復就南燕暉公是正之，而新鈔未善，加緝
X77n1522_p0277b07║治於東京之相國寺，學徒領悟，名達宸聽，蓋甞與後
X77n1522_p0277b08║主幼同筆研。即位，詔訪之，知不可逃，乃入覲。時屬嘉
X77n1522_p0277b09║慶節，方詔絕天下僧道恩命，至嶼，獨賜紫袈裟、演法
X77n1522_p0277b10║大師，號兩街威儀，迎導至寺。仍詔改東塔御容院為
X77n1522_p0277b11║長講院，俾主講事，荐以閩帥所貢賀壽禮物帛三百
X77n1522_p0277b12║匹賜之，教門有光。清泰三年三月十日，謂弟子洪演
X77n1522_p0277b13║曰：予無常至矣，汝其進脩勿怠。焚香合掌，初夜長逝，
X77n1522_p0277b14║春秋七十五，僧臘五十五。越十八日，塔于東郊寺莊
X77n1522_p0277b15║之東岡。
X77n1522_p0277b16║後唐令諲陝府閿鄉楊氏子。既出俗，徧歷宏匠，彌陀、
X77n1522_p0277b17║百法、中觀等經論尤醇粹。自是聲光振發，而檀信歸
X77n1522_p0277b18║依矣。遊洛南長水，或構伽藍，就中闡揚。訓徒之暇，別
X77n1522_p0277b19║課維摩、上生以為常。如是僅三十年，未甞小怠。清泰
X77n1522_p0277b20║二年，終于所居寺，壽七十一，臘五十一。闍維，塔舍利
X77n1522_p0277b21║于山麓。
X77n1522_p0277b22║漢僧照范陽張氏子也。年十四，以秀偉聰寤之姿，為
X77n1522_p0277b23║沙彌於憫忠寺。再歷歲，即能暗誦最勝王、大悲、維摩、
X77n1522_p0277b24║法華等經。其深文奧義，甫十數年，亦已淹貫。天祐中，
X77n1522_p0277c01║杖錫南屆，中山元帥王處直邀住法華寺。至易定，太
X77n1522_p0277c02║傅隴西李公表薦，詔賜紫方袍、至真大師號。扶風馬
X77n1522_p0277c03║公請為僧正，非其志。抵洛陽，或命於法林寺開法華
X77n1522_p0277c04║經席。都闕浩穰，象龍輻輳，其服膺稛載者多矣。乾祐
X77n1522_p0277c05║元年三月二十六日示滅，春秋七十，夏臘五十四。時
X77n1522_p0277c06║太傅李公方以侍中守洛，躬飭喪禮。四月三日，茶維
X77n1522_p0277c07║於城南獲舍利明潤，通守濟陽丁公為樹塔，葬之廣
X77n1522_p0277c08║化寺南岡。
X77n1522_p0277c09║漢巨岷姓任氏，西河人。父賁，丘園游藝自樂。母王氏，
X77n1522_p0277c10║嗜佛學，受八關戒，清淨無他念。岷生始七歲，志氣嶷
X77n1522_p0277c11║然有成，或甞𢹂以入郡之淨心院。時宣遠論師方房
X77n1522_p0277c12║居，見之如宿契，泣求依止，二親不能奪。十歲，日課誦
X77n1522_p0277c13║法華、維摩二經。迨圓具，即習毗尼，深涉大乘理趣。涅
X77n1522_p0277c14║槃一經，因明、輸金二論，皆開演盈十遍。尤尋究俗典，
X77n1522_p0277c15║詔住天王院，玄侶羣集，官給資費無所乏。乾祐元年，
X77n1522_p0277c16║詔遣廷臣賜紫方袍、圓智大師號。俄詔徙崇福寺講
X77n1522_p0277c17║堂院，仍充管內僧正。撿䇿四眾，如風偃草。二年十一
X77n1522_p0277c18║月五日，無疾而終，享齡七十三，得夏五十四。闍維獲
X77n1522_p0277c19║舍利，具表以聞。詔葬西山天龍寺，諡達識。
X77n1522_p0277c20║漢從隱出洛陽三鄉劉氏。丱歲敏慧，然志篤辭俗，二
X77n1522_p0277c21║親聽依邑之竹閣院披薙。既受具嵩陽，復就長水稟
X77n1522_p0277c22║習彌陀、中觀、百法諸論於諲公。時諲公老矣，使隱代
X77n1522_p0277c23║赴布金請。後唐清泰中，因受諲囑，累日為眾三登法
X77n1522_p0277c24║座，以致勤意。夏昝尤永，旁覽藏典，精苦修潔，人莫與
X77n1522_p0278a01║亢。乾祐二年正月，以疾終，壽五十三，臘三十二。火化，
X77n1522_p0278a02║收遺骨塔之。
X77n1522_p0278a03║漢夢江洛陽長水縣楊氏子。出家隸懸泉院，誦仁王
X77n1522_p0278a04║般若經，講百法論。後唐清泰中，龍門廣化請為眾開
X77n1522_p0278a05║演。會駕幸其寺，詔問，應對稱旨，即詔賜紫伽梨，辭不
X77n1522_p0278a06║受。勤於訓導，晚年日一食，行道禮佛，遇佛慈忍，二十
X77n1522_p0278a07║餘年如一日。周顯德三年，以疾終于所居之天宮寺。
X77n1522_p0278a08║緇白悲慕，為建塔。
X77n1522_p0278a09║漢希覺字順之，姓商氏，世居晉陵，後徙湮陽，而覺生
X77n1522_p0278a10║焉。素業儒，唐季之亂，窘乏無所歸，甞以傭書獲事給
X77n1522_p0278a11║事中羅公，隱於其家。公偶與語，哀之曰：兒何至此！因
X77n1522_p0278a12║多與之直而勸之學。文德初，時年二十有五，乃遊溫
X77n1522_p0278a13║州，依開元寺出家。龍紀中，受具戒，即究律部于西明
X77n1522_p0278a14║慧則律師，則蓋法寶大師之上足。廣明中，自關輔逃
X77n1522_p0278a15║難浙滸，覺始見之天台。及則長往，覺繼講訓於溫州。
X77n1522_p0278a16║俄而武肅錢王之季弟鏵來牧，禮貌加重，或誣以微
X77n1522_p0278a17║過，釋不問，徙居錢唐之大錢寺。文穆王命主千佛新
X77n1522_p0278a18║伽藍，仍借賜紫服，私暑以文光大師號。未幾，以老病
X77n1522_p0278a19║乞解職，嘯傲山房，以道自樂。示寂之年，八十五矣。其
X77n1522_p0278a20║所作有增暉集二十卷、擬江東讒書五卷、雜詩賦十
X77n1522_p0278a21║五卷。
X77n1522_p0278a22║周智佺張姓，鄴之永濟人。九歲獲事師於臨清王舍
X77n1522_p0278a23║城寺，暨受具戒，克勤佛事。誦經之暇，禮拜旋繞，必晝
X77n1522_p0278a24║三夜三不少廢。已而本師遣從滑臺明福寺暉公聽
X77n1522_p0278b01║習，未朞月，頓領玄要。暉公之門，疇昔號為傑然者數
X77n1522_p0278b02║十輩，皆出其下。於是徇睢陽之請，法澤霶霈矣。久之，
X77n1522_p0278b03║汴都信士捨宅築萬歲百法院致居之。隨赴諸檀所，
X77n1522_p0278b04║得襯施，前後齋僧三十萬。天雄軍戴、張、郭三氏以觀
X77n1522_p0278b05║音院召，抑其衰莫疲薾之時乎？佺於百法尤淹貫，登
X77n1522_p0278b06║座辯給，初不臨文。每覧大藏，以輔知見。諷誦誠慤，當
X77n1522_p0278b07║深夜無人聲，或聞戶外彈指贊歎者。魏帥陳君思讓
X77n1522_p0278b08║篤志歸嚮，表薦得紫衣歸政大師，號顯德。五秊，秊八
X77n1522_p0278b09║十有三矣，忽命弟子奉晏等造木轝，曰：必以西方禮
X77n1522_p0278b10║闍維我。其秊十一月十一日，奄爾而逝，塔其遺骨焉。
X77n1522_p0278b11║周澄楚姓宗氏，其鄉里則未之聞也。世守儒素，母趙
X77n1522_p0278b12║亦齋潔，產楚之夕，光爛一室，鄰落驚訝。七歲偶入寺，
X77n1522_p0278b13║見佛像輒作禮，歸問其父曰：夫以黃金色相坐蓮華
X77n1522_p0278b14║上，豈佛獨然，餘者亦能如此否？父曰：蠢動含靈，皆可
X77n1522_p0278b15║得佛，而況人哉！梵欣然願出家。十歲即為相國寺明
X77n1522_p0278b16║智弟子，體貌岐嶷異羣童，識者知其為法門偉器。既
X77n1522_p0278b17║受具，究習新章毗尼之奧，獨能深入，時輩莫之敵，因
X77n1522_p0278b18║號律虎王公大人，日造門請益。周天福間，詔入內道
X77n1522_p0278b19║場，賜紫伽梨，仍署號真法大師，充新章宗主。凡妃主
X77n1522_p0278b20║之入道者，皆為授戒。顯德六年十月十一日，首北面
X77n1522_p0278b21║西，無疾而終，壽七十一，夏五十。
X77n1522_p0278b22║宋傳章姓彭氏，開封東明人。父諲，力農，尤明佛經詮
X77n1522_p0278b23║旨。母邢，夢遊伽藍，攬器物而娠。旋以語其父，父喜曰：
X77n1522_p0278b24║必生男子，當令出家。年十一，遣事邑之秘公為弟子，
X77n1522_p0278c01║授淨名仁王法華經，即能覆誦。既落𩭄，從其師禮文
X77n1522_p0278c02║殊於五臺，遂受具。當是時，浚郊之清朗、睢陽之道雅
X77n1522_p0278c03║以法華，而其師以唯識，是皆內實而外名者也。故章
X77n1522_p0278c04║獲歷扣密傳，以資開演，筵張席啟，徒侶環列，垂二十
X77n1522_p0278c05║載，未甞小輟。周廣順中，左街僧錄廣智大師薦聞于
X77n1522_p0278c06║朝，賜紫方袍。乾德二年，以左街僧錄道深之薦，賜號
X77n1522_p0278c07║義明大師。俄示疾終，春秋五十五，法歲三十六。以其
X77n1522_p0278c08║年十一月十六日茶毗于都城之南原，舌根不壞。初，
X77n1522_p0278c09║其父之死而茶毗也，亦舌根不壞，固知持誦法華之
X77n1522_p0278c10║驗有如此者。開寶五年，門人樹塔併葬焉。相國寺清
X77n1522_p0278c11║慧大師彝炳銘。
X77n1522_p0278c12║宋繼倫姓曹氏，晉陽人。弱齒即入道，其師始以法華
X77n1522_p0278c13║使習誦，輒日能暗復三紙，時眾異其敏慧。逮登具，年
X77n1522_p0278c14║二十一矣。然自講貫法華之餘，復覽唯識、因明二論，
X77n1522_p0278c15║遽以敷演，徒侶之盛，恒百五十倫。姿性慈忍，戒範堅
X77n1522_p0278c16║潔，其貌感風，行人望之心服。劉氏據有并、汾，猶加敬
X77n1522_p0278c17║禮，僭署法寶大師號，錄右街僧事，四眾倚以修進。己
X77n1522_p0278c18║巳冬示疾，口述偈：願生知足天彌勒內院。既瞑，頂過
X77n1522_p0278c19║半日猶暖，則開寶三年也，得壽五十二。闍維，分舍利
X77n1522_p0278c20║供養云。
X77n1522_p0278c21║宋義楚姓裴氏，相之安陽人。其季父二，皆出家，以行
X77n1522_p0278c22║業致名位。曰修進，則甞於法華經一字一拜矣，而猶
X77n1522_p0278c23║日課觀音普門支品，今方為歷下臨壇大德。曰省倫，
X77n1522_p0278c24║甞誦大悲、楞嚴呪各一億徧，今方主青丘香嚴院。楚
X77n1522_p0279a01║始七歲，以親命來省二父，而進因以薙染焉。既登具，
X77n1522_p0279a02║勤學罔懈，俱舍一宗，造微臻極，遂以圓暉疏傳講十
X77n1522_p0279a03║許徧。後以教門諸文，而世之昧者用之多致舛謬，乃
X77n1522_p0279a04║悉類粹而區分之，使一藏義理事實昭著効白，而士
X77n1522_p0279a05║之執筆皷舌者無所疑惑，則於天下誠便。起晉開運
X77n1522_p0279a06║二年，至周顯德元年成書，總五十部，列四百四十門，
X77n1522_p0279a07║名釋氏六怗，蓋擬唐之白氏云。進呈，詔賜紫伽梨明
X77n1522_p0279a08║教大師號，仍以其書付史舘。開寶中，卒于龍興伽藍，
X77n1522_p0279a09║壽七十四，臘五十四。楚晚年自以瞽懺悔過，曰：吾之
X77n1522_p0279a10║述作，又豈免於芟夷佛意，破碎法章哉！既而復明，議
X77n1522_p0279a11║者以其至誠所感。其書則樞密相國王公朴敘其端
X77n1522_p0279a12║云。
X77n1522_p0279a13║宋義莊姓張氏，滑臺人。童子從鄉州開元寺習經業，
X77n1522_p0279a14║逮登戒，即負笈聽法華義於洛邑。操履厭物，識見過
X77n1522_p0279a15║人，眾請居九曜寺。建隆初，左散常侍申公為奏，賜紫
X77n1522_p0279a16║衣。太平興國三年歲八月終，世壽七十八，僧臘五十
X77n1522_p0279a17║九。明年二月，遷靈輿塔於龍門菩提寺西。
X77n1522_p0279a18║宋普勝姓張氏，深州陸澤人。幼事五臺華嚴寺超化
X77n1522_p0279a19║大師出家。性尤強記，凡百章疏，一覧即了。不數稔，獲
X77n1522_p0279a20║青藍之譽。且刪多補少，成貞辨，鈔為四卷以行世。開
X77n1522_p0279a21║寶間，詔賜紫衣，號宣教。太平興國四年七月四日示
X77n1522_p0279a22║疾，終于淨土院，壽六十三，臘四十三。樹塔，葬舍利于
X77n1522_p0279a23║龍門山寶應寺之西阜。
X77n1522_p0279a24║讚曰：
X77n1522_p0279b01║摩訶衍法，譬彼流泉。氣鐘脉發，行地無偏。
X77n1522_p0279b02║或坎而得，厥用靡宣。以烹以餁，以溉以灌。
X77n1522_p0279b03║日但饔飱，歲寧旱暵。人之於學，必此其由。
X77n1522_p0279b04║惟寂惟寞，亦優亦游。積之勿怠，養之勿媮。
X77n1522_p0279b05║所聞既多，汪洋演迤。沛然施之，利澤遐被。
X77n1522_p0279b06║
X77n1522_p0279b07║新脩科分六學僧傳卷第二十三