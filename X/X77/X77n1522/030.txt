X77n1522_p0334c01║新脩科分六學僧傳卷第三十
X77n1522_p0334c02║淛東沙門　曇噩　述
X77n1522_p0334c03║定學
X77n1522_p0334c04║神化科（二）
X77n1522_p0334c05║隋童進姓李氏，蜀之綿州人。周時出家為居士，以遊
X77n1522_p0334c06║諸方。然落魄無禮度，嗜飲酒，謂人曰：此可以灌法身
X77n1522_p0334c07║也。會伐齊，詔須毒藥，置監瀘州等處採造。其法用蝮
X77n1522_p0334c08║頭、鐵猩、鬵根、大蜂、野葛、鴆羽等數十種，以鐵罋釀之。
X77n1522_p0334c09║既成，人之欲近者，則蒙以皮衣，而琉璃以障其眼。不
X77n1522_p0334c10║然，氣之所至，或作瘡痍，且致死也。苟著餘瀝，筋肉立
X77n1522_p0334c11║腐。進聞之，即造監所。監者戲之曰：居士能飲，欲得飲
X77n1522_p0334c12║此乎？進咲曰：古人五斗解醒，少乞一升，未為多也。監
X77n1522_p0334c13║者曰：任飲多少，何論一升。進即以鐵杓於罋中滿取
X77n1522_p0334c14║一杓飲之，顏色自若，言謔不減常態。傍居道士等皆
X77n1522_p0334c15║聚觀，以驗其變。進徐舉一杓以歡，而辟易竟走避。或
X77n1522_p0334c16║語監者曰：子縱之飲，是故殺之也。故殺人有罪，吾甚
X77n1522_p0334c17║為子懼。進則顧謂監者曰：子何罪？吾自欲飲耳。且非
X77n1522_p0334c18║子所使，子何罪？已而詫曰：乃於今日始獲一醉。就臥
X77n1522_p0334c19║方石上，俄而遣尿，尿所著石皆碎。良久，覺精爽如常
X77n1522_p0334c20║時，自爾飲食加倍。隋初薙落，配等行寺，年九十餘而
X77n1522_p0334c21║終。其衣服牀褥絕香，無酒氣。
X77n1522_p0334c22║隋法進蜀之新繁人。在家素行道持戒，雖田作，亦擊
X77n1522_p0334c23║鏵钁，使聲如鍾磬，以節念誦。候日影至午，而食耕耘，
X77n1522_p0334c24║尤護惜虫蟻。忽空中有聲曰：進闍梨出家時到。如是
X77n1522_p0335a01║四五聲，人舉聞之。於是詣路口山薙落，專行頭陀，不
X77n1522_p0335a02║以名隷寺。蜀王秀遣參軍郁九閭、長鄉領僚佐十人，
X77n1522_p0335a03║至山以請。將發，辤王曰：彼如不來，當申國法。王曰：不
X77n1522_p0335a04║須威逼，但以禮延，明日必相見，毋緩也。長卿出成都
X77n1522_p0335a05║郭門，顧謂十人曰：今茲以吾輩升兜率天，致彌勒可
X77n1522_p0335a06║也，況山中一道人哉！暮抵吉陽山下，虎蹲道旁射之，
X77n1522_p0335a07║馬却走。懼甚，即欲宿村舍，以違王約難之。俄而一僧
X77n1522_p0335a08║負襆將登山，長卿因悉留諸從者，而獨偕僧抵寺。進
X77n1522_p0335a09║牀坐，召長卿入，而向所見虎，適在牀下。長卿戰慄不
X77n1522_p0335a10║敢前，進覺之，為叱虎去。長卿乃前白王意，而語言顏
X77n1522_p0335a11║色猶失度。進咲曰：檀越初出郭門時，其雄邁固與今
X77n1522_p0335a12║異。長卿頂禮，默不知答。逮旦，仍令長卿先歸報，行至
X77n1522_p0335a13║望鄉臺，而進已及矣。遂偕謁王，為王受戒，即曰辭出，
X77n1522_p0335a14║而襯施一不受，遽就舘法聚寺。王間語其屬曰：吾見
X77n1522_p0335a15║進公，誠不覺神悚，後望見之，輒為禮。進每咄王曰：貧
X77n1522_p0335a16║道與王各有安樂地，何苦相逼惱也？諸僧諫以為不
X77n1522_p0335a17║可，頻忤王，進曰：大德畏死，惟求王意而順媚之，此豈
X77n1522_p0335a18║弘教事哉？貧道必責其過，雖死無所畏。屢入宮籞，顧
X77n1522_p0335a19║華筵美味，盡謝去，而徒繩牀之安，蒸餅之飽而已。至
X77n1522_p0335a20║授妃姬戒，則使之不放逸而念無常，甚而市井民家，
X77n1522_p0335a21║一時莫不徧赴，則其分身慈濟之跡如此。慈藏初為
X77n1522_p0335a22║王門師，兼領僧職，而政治殊嚴峻，然諸僧以王故相
X77n1522_p0335a23║容忍，至是訴進，且祈鐫譙藏，進不可，曰：渠性爾，能受
X77n1522_p0335a24║我語乎？眾祈不已，進竟造藏，藏出迎，進遽曰：教門在
X77n1522_p0335b01║汝，亦太甚矣。藏威為息。既歸山中，久之，過檀越食，座
X77n1522_p0335b02║上忽失咲。同座問其故，曰：吾見山寺淨人穿壁盜蜜，
X77n1522_p0335b03║故咲耳。開皇中卒，壽九十六。
X77n1522_p0335b04║隋智曠姓王氏，其先太原人，後父其自徐遷荊，遂占
X77n1522_p0335b05║藉焉。始其母之孕曠也，夢浴水中，有童子乘寶船投
X77n1522_p0335b06║其懷以覺。生而敏慧端介，有操守。太清初，喪亂相繼，
X77n1522_p0335b07║甞起兵東征。曠方壯勇，應募克，卒伍淪陷不復振。由
X77n1522_p0335b08║是寢世虗假，而婚娶悉謝絕。初謀脫俗，而巾褐輩誘
X77n1522_p0335b09║以神仙，曰：必先受符籙，而次陳章醮。曠曰：然則可得
X77n1522_p0335b10║道乎？答曰：籙以護身，章以招貨，得道則未也。曠曰：敢
X77n1522_p0335b11║問所以得道者。乃示以辟穀法，曰：能如是，僅七日，雖
X77n1522_p0335b12║飛升玉清可也。於是七日不食，無所驗，曰：汝猶飲水
X77n1522_p0335b13║耳。斷水七日，無驗，曰：汝夜眠耳。危坐七日，復無驗，卒
X77n1522_p0335b14║棄去。從沙門受五戒，為佛弟子，而潛脩密證，稍著神
X77n1522_p0335b15║異。江陵張詮再世目盲，曠謂曰：汝家塚內有古井，而
X77n1522_p0335b16║柩適塞之。今能移置其塚，而使井復為人用，則免矣。
X77n1522_p0335b17║從其言，果然。又謂㵎有古鐘，可掘也。掘之，得鐘不誣。
X77n1522_p0335b18║仁州刺史以為惑眾，鞭其脊百而囚之。容不之慘，膚
X77n1522_p0335b19║不之裂。獄卒試以八尺大械，且捶其膝。傍觀者意其
X77n1522_p0335b20║必碎骨斷筋，而捫視之，略無痕。吏戲絕其饋餉，雖久，
X77n1522_p0335b21║未甞見餒色。然往往逢之市肆中，而獄繫則自若也。
X77n1522_p0335b22║大定三年，從獄中乞草屩，曰：今夜當急行。吏卒疑以
X77n1522_p0335b23║為逃。夜半，城中火，百姓遷避爭郭門，出不及而死者
X77n1522_p0335b24║七千人。曠領二百囚行間道，曾莫知也。既薙落進具，
X77n1522_p0335c01║年已四十矣。即行頭陀於州北之四聖山，曰：此福德
X77n1522_p0335c02║地，且宜天子所安置。頃之，檀施雲委，歘成華構，即今
X77n1522_p0335c03║之開聖寺是也。宣明二年，顯、平二陵皆近寺，則所謂
X77n1522_p0335c04║福德地尤信。甞沮夏水，彼岸虗舟，自能隨呼而至，遂
X77n1522_p0335c05║以濟眾。愈益訝之，曠戒勿復傳。及脩治成陽佛跡寺，
X77n1522_p0335c06║寺有耕牛將產，而犢難下。母牛且死，僧知事以告。曠
X77n1522_p0335c07║曰：犢前生此寺居士也，以竊常住物來償耳。然其頭
X77n1522_p0335c08║之伸縮而不易出者，以羞故也。於母則無相害意。因
X77n1522_p0335c09║執鑪臨闌，呵責遽生。以開皇二十年九月二十四日，
X77n1522_p0335c10║無疾而終，壽七十有五。終之時，天香盆室，音樂彌空，
X77n1522_p0335c11║隱然若向西南方去者。未卒之二年，每云：吾脾痛。復
X77n1522_p0335c12║預言身後事，忽問律師云：阿那含人有疾否？律師未
X77n1522_p0335c13║知所答，自答曰：報身法爾。既卒，手屈三指。仁壽元年，
X77n1522_p0335c14║永濟寺僧法貴死而復甦，曰：見閻王。正值曠乘宮殿
X77n1522_p0335c15║自空下，罪人喜曰：三果聖人來救我等矣。則曠之登
X77n1522_p0335c16║三果，信矣。
X77n1522_p0335c17║隋無相禪師者不知何許人忽然見之。涪州相思寺，
X77n1522_p0335c18║碌碌隨眾如常僧。寺處涪水南岸，其北岸則崖石屏
X77n1522_p0335c19║立，有銘其上。所書之地，方可五尺闊，字約如掌大，剝
X77n1522_p0335c20║蝕漫漶莫能識，然字之數亦無有知者。其下佛跡二，
X77n1522_p0335c21║相去九尺，每一跡長三尺許。然好事者至寺，必求濟
X77n1522_p0335c22║岸縱觀焉。一日，無相既與眾濟，而眾遽先反，無相乃
X77n1522_p0335c23║獨徘徊瞻顧，以盡興趣，而欲趂所反之舟，無及矣。無
X77n1522_p0335c24║相因以鉢置水中，且戲語之曰：汝何為勞我久擎汝？
X77n1522_p0336a01║汝今亦可自渡水也。遂取芭蕉一葉浮水上，立而渡，
X77n1522_p0336a02║鉢隨其後，若有物以使之者。頃焉，達南岸，竟去，不知
X77n1522_p0336a03║所往。
X77n1522_p0336a04║隋法安姓彭氏，安定鶉孤人。少出家，居太白山之九
X77n1522_p0336a05║隴精舍。疎衣糲食，治禪業，將終其身。開皇中，至江都。
X77n1522_p0336a06║煬帝以晉王在鎮，安上謁。閽者以其形貌矬陋，不為
X77n1522_p0336a07║通。安日造門，雖喻遣，莫肯去。王聞而召見之，宛如舊
X77n1522_p0336a08║識。即俾居慧日寺，凡所游往，必與俱。甞至泰山，遇渴
X77n1522_p0336a09║乏，四顧惟石巖，勢不可得水。安引刀刺石，水崩注。王
X77n1522_p0336a10║大嗟賞，因問安：此誰力耶？安曰：殿下福德力也。遂入
X77n1522_p0336a11║磧，達于泥海。所遭變故，皆賴安，得無所損。將過神通
X77n1522_p0336a12║寺，始入谷，先見一僧乘白驢至。王問：何人？安曰：朗公
X77n1522_p0336a13║也。以殿下有意營造，故來奉迎耳。頃之，一僧持緘請
X77n1522_p0336a14║檀越，安為達之。抵寺，見一神人，手憑講堂鴟吻坐，俯
X77n1522_p0336a15║視群眾來往。王又問，安答曰：太白山神，從殿下者也。
X77n1522_p0336a16║他異不復具錄。大業初，帝尤務侈靡，益重安。於是使
X77n1522_p0336a17║安悉招諸隱逸，如郭智辨、釋誌公、澄公、杯渡之流於
X77n1522_p0336a18║慧日。且闢寶揚道場於東都，集道藝二千餘人於內
X77n1522_p0336a19║以行道。十一年春，四方多難，安竟無疾而終，春秋九
X77n1522_p0336a20║十八矣。將終，密以後來禍敗事預告上，故上臨難能
X77n1522_p0336a21║無所懼。　當陳之季，有法濟者，方著名南國，逮隋寵
X77n1522_p0336a22║遇無比。然精進寡慾，儕類莫與抗，屢宿禁中，未甞或
X77n1522_p0336a23║見墮容媚態。文帝造香臺寺於長安，煬帝造龍天道
X77n1522_p0336a24║場於東都，一以為濟設也。濟於宮中甞乘所賜白馬，
X77n1522_p0336b01║或以病告，祝水飲之輒愈。又能治鬼物，言事之未然。
X77n1522_p0336b02║大業四年，忽詣上辭曰：天命不常，復須後世，唯願弘
X77n1522_p0336b03║護，荷負含生。遂坐逝。剃髮將殮，須臾髮生，頓長可半
X77n1522_p0336b04║寸許。上曰：禪師入滅盡定耳，何可葬也？當為出之。擊
X77n1522_p0336b05║大鐘一月餘，然後廢朝，素服葬之蔣州。隨所至設齋，
X77n1522_p0336b06║費出所在官府。東都王公以下為造大幡四十萬，日
X77n1522_p0336b07║齋百僧，僧襯帛二十五疋，通以七七之日計，則所廢
X77n1522_p0336b08║十餘萬。嗚呼盛哉！
X77n1522_p0336b09║隋岑闍梨住襄州禪居寺。寺處山藪中，粒食不繼，每
X77n1522_p0336b10║日以坩乞酒。郭內就飲之，坩可盛三斗許。又乞一坩
X77n1522_p0336b11║歸，且行且飲，抵寺則坩亦竭矣。晨起解齋，遂𢹂坩至
X77n1522_p0336b12║廚請粥，仍以杖荷之赴堂。乃置坩，脫杖擊諸僧首，自
X77n1522_p0336b13║上而下，人一擊。眾以其擊之可以散灾也，故受而不
X77n1522_p0336b14║辭。岑房舊養一黧犬，并寺內鼠數千。所請粥，岑未甞
X77n1522_p0336b15║歌也，盡以飼犬。鼠且則犬，鼠來長逼塞庭中。時偶失
X77n1522_p0336b16║一鼠，岑悲惋責犬，犬遽𠷢死鼠以來。岑視之殊恨，以
X77n1522_p0336b17║杖捶犬葬鼠，慟哭不自勝。或鼠嚙僧衣若篋，僧以告
X77n1522_p0336b18║岑，則盡召諸鼠使互保。其無保者，岑輒捶之曰：汝何
X77n1522_p0336b19║故撓物？鼠終伏不敢動。岑以常住窘乏，遂將遷築廚
X77n1522_p0336b20║庫食廩於白馬泉下濼中。然其時水方漲溢，眾竊咲
X77n1522_p0336b21║之。及召匠伐材，則其地忽為平陸，而棟宇歘成。後寺
X77n1522_p0336b22║果豐渥。又曰：將來六十年，有愚人起重閣於寺之南
X77n1522_p0336b23║隅，而致寺招訟。唐永徽中，起閣之記斯驗。
X77n1522_p0336b24║隋法喜南海人，形貌寢陋，年可四十許。耆老皆謂於
X77n1522_p0336c01║兒時見之，其顏色與今無所異，或以為已三百歲矣。
X77n1522_p0336c02║亦每自言舊識慧遠法師於廬山，且其談論晉宋間
X77n1522_p0336c03║事，歷歷如信宿。平居緘默，見人必嘲誚，然語意尤中
X77n1522_p0336c04║未來禍福，故人之矜持者，因不喜見。方陳有國日，馬
X77n1522_p0336c05║靜刺史廣州，遇行部，必以甲數萬，耀威邊徼。初視篆，
X77n1522_p0336c06║喜直造廳事，畫地作馬首，以示其子而去。未幾，靜卒，
X77n1522_p0336c07║為人以謀反誣告於上。上遣臨汝侯觀形勢，曰：果反
X77n1522_p0336c08║即誅，否亦代之耳。臨汝侯乘其不戒，誅而代之。煬廟
X77n1522_p0336c09║聞其異，詔至行在所。時江都新成一宮，喜纔升階瞻
X77n1522_p0336c10║顧，遽却走唱曰：幾壓殺我。是日夜驟雨，屋仆，斃數人。
X77n1522_p0336c11║後復徧歷宮中，索羊頭。上惡之，詔鎖閉一室中。數日，
X77n1522_p0336c12║三衛吏士見之市肆，坦率如常時。或以聞，詔驗視，且
X77n1522_p0336c13║責問守者，皆無他。及開戶，入檢室內，則袈裟覆白骨，
X77n1522_p0336c14║一聚而頸骨縻鎖自若。上益疑恠，復詔長史王恒廉
X77n1522_p0336c15║之而信。上於是始敬懼，歎曰：聖者神變無方，又安可
X77n1522_p0336c16║以世俗遇哉！會守者奏喜在，上趣詔掊鎖徹戶，縱所
X77n1522_p0336c17║適。俄屬疾，乃自盡去薦席，欹臥牀簀上，而熾炭其下，
X77n1522_p0336c18║使半身焦爛。數日卒，葬香山寺側。閱四年，南海以喜
X77n1522_p0336c19║獲放還，上疏謝。詔開其棺，索然
X77n1522_p0336c20║隋普安姓郭氏，京兆涇陽人。少年依圓禪師出家，晚
X77n1522_p0336c21║投靄法師。通明三論，然常業華嚴。武帝滅法，遁居終
X77n1522_p0336c22║南山梗梓谷之西坡。時有靜淵法師與之同處，資承
X77n1522_p0336c23║玄理，披釋奧義。加以遵脩苦行，忘己為物。小則露體
X77n1522_p0336c24║以飼蚊蝱，大則委身以餧豺虎。皆慈薰悲感，自致損
X77n1522_p0337a01║傷，以求副本願。每往獸群，幾充其噉。又招集避難諸
X77n1522_p0337a02║僧，犯國嚴令，不憚顯誅，躬行分衛。故得衣食豐贍，精
X77n1522_p0337a03║進倍常矣。或謀執安赴官以希賞賜者，安就語之曰：
X77n1522_p0337a04║卿貧如此，吾固當為卿德也。因共入京。既奏，詔釋之。
X77n1522_p0337a05║以為道人所宜歸宿山中，而顧復拘焉，是使之無所
X77n1522_p0337a06║逃其死也。柳白澤括僧尤酷，命逮安至，則白澤謝不
X77n1522_p0337a07║敢見。及放還，道過靜靄法師於義谷杜映世家。蓋映
X77n1522_p0337a08║世掘窟藏靄，而安得私禮謁焉。靄歎曰：安公神志絕
X77n1522_p0337a09║倫，不避強禦，誠難能也。安遂邀靄以歸。隋室龍興，大
X77n1522_p0337a10║教斯復。詔起楩梓谷中三十餘僧，並居官寺，惟安守
X77n1522_p0337a11║素弗遷。後有人於子午、虎林兩谷合㵎之側，鑿龕結
X77n1522_p0337a12║庵以迎之。適其上大石崩墜，勢正壓龕。安默念曰：苟
X77n1522_p0337a13║稍徙他處，則庶幾石，則應念他徙。安曰：華嚴力也。㵎
X77n1522_p0337a14║左之氓索陀者，嫉德懷忿，與其侶三人挽弓射安，而
X77n1522_p0337a15║矢莫可發。目瞪舌強，聲色震掉，僵立經宿不能已。鄉
X77n1522_p0337a16║里稽首請救，安曰：華嚴力也，我何自知之？魏村張暉
X77n1522_p0337a17║以五升瓮夜盜安佛油，至門昏迷，若有以縻縶之者。
X77n1522_p0337a18║安亦曰：華嚴力也。若夫張卿以盜錢患啞，則懺悔而
X77n1522_p0337a19║愈。程暉和既死，則見呼而甦。白村老母，病而失音已
X77n1522_p0337a20║百日。安至，則起迎，問信如常。時田遺生貧女，遇安設
X77n1522_p0337a21║會，以觕布二尺、床（蜜碑反。）穀米十餘粒充施，獲度為尼。
X77n1522_p0337a22║或縛三豬將殺，安則加本價十倍，又割䏶肉以贖之。
X77n1522_p0337a23║遂使長安南西郊外五十里，雞豕孠而家奉齋戒，其
X77n1522_p0337a24║皆華嚴之力歟。開皇八年，詔為皇太子師長公主營
X77n1522_p0337b01║靜法禪寺，復詔居之。大業五年十一月，終於靜法，壽
X77n1522_p0337b02║八十，塔終南至相寺側。
X77n1522_p0337b03║隋欽師不知何許人。大業初，見之廣平，形神非世所
X77n1522_p0337b04║識，或默或語，無常時。至洛州，而靈通寺方樹浮圖五
X77n1522_p0337b05║層，皆以瓴甓為之，琢磨雕鏤，務極宏麗，工役繁冗而
X77n1522_p0337b06║費用奢靡。欽望而笑謂寺僧曰：奚庸造此烽火樓也？
X77n1522_p0337b07║豈以功德佛事固宜然哉，則清淨寂滅之道何有？一
X77n1522_p0337b08║時流輩莫不以其言之過，曰：彼狂人，安足取？九年，盜
X77n1522_p0337b09║賊四起，官軍警嚴，浮圖尚未及畢，乃於其上候望烽
X77n1522_p0337b10║火。噫！治亂之數懸於天，至德之士其知之矣。童子馬
X77n1522_p0337b11║世達甞與市井群小兒遊，偶覩欽忽變其身入豕牢
X77n1522_p0337b12║中，諸狶子即相淆混，素如其類。於是世達等留伺其
X77n1522_p0337b13║旁久之，欲觀其且復人身否也。俄而欽大呼於群兒
X77n1522_p0337b14║之後曰：汝輩將奚所觀耶？群兒遽驚拜，天下大亂，欽
X77n1522_p0337b15║聲跡亦寢。
X77n1522_p0337b16║隋僧朗一名法朗，南陽之許氏子。年二十餘，苦求薙
X77n1522_p0337b17║落，棲止無定所，多出沒鄂州。貌奇古，飲啖不異流俗。
X77n1522_p0337b18║常有黃赤二大猴犬自隨，候中時，以不盂受食而啖，
X77n1522_p0337b19║以其餘與猴犬。猴犬共啖訖，猴則戴盂騎犬先朗行，
X77n1522_p0337b20║而人不敢稍侵辱，懼其咋也。陳之季，則又見於江嶺
X77n1522_p0337b21║間。每誦法華經，動以七數，至七十、七百、七千、七萬。始
X77n1522_p0337b22║其聲微細，頃之則雷擊飊撼，箏笛呼噏，音韻諧暢，而
X77n1522_p0337b23║辭義明了，聽者神凝精聚，而耳目俱喪。顧朗於咽喉
X77n1522_p0337b24║齒牙唇舌若無所用，方且縮首收足，斂手塊坐，而部
X77n1522_p0337c01║帙竟徹，世因以法華朗名之。或醵燕市中，恣縱酒肉，
X77n1522_p0337c02║忽朗在座，相與醉飽，然亦莫測其所從來也。故時人
X77n1522_p0337c03║為之語曰：法華朗，五處俱，時縮猪肉滿口顙。其乘舟
X77n1522_p0337c04║沿沂湍險，不施揖擢，而隨所欲往，猴犬在傍，朗惟拱
X77n1522_p0337c05║默而已。有比丘尼受徒開講，庸眾服其辯悟，朗聞之，
X77n1522_p0337c06║咄曰：此邪鬼所加，非證聖也，後當料治之。他日蚤作，
X77n1522_p0337c07║猴犬竟造尼寺，朗隨到，禮佛繞塔，詣講堂而立。尼猶
X77n1522_p0337c08║講說不已，朗厲聲訶之曰：小婢，吾茲來此，敢爾踞坐！
X77n1522_p0337c09║尼遽匍匐走出，立朗前，駭汗流地，自卯至申，略不動
X77n1522_p0337c10║搖。問之，若癡聵，無復言說，如是百日乃甦。大業末，朗
X77n1522_p0337c11║口唱賊賊，朝暮不小置，蓋天下亂亡之讖也。時猶靜
X77n1522_p0337c12║謐，有司懼其惑眾，趣捕逮而禁錮之，不知所終。襄陽
X77n1522_p0337c13║法琳作行狀。
X77n1522_p0337c14║唐賈逸仁壽初，見之安陸，言論詭誕，服飾屢變，緇素
X77n1522_p0337c15║或固疑之而未察也。一日，人有遇之此者，顧一人又
X77n1522_p0337c16║遇之彼，如是數十人皆與遇，然而所遇之時同，所遇
X77n1522_p0337c17║之地則不同，於是相會合推考，而知其為分身矣，乃
X77n1522_p0337c18║大加敬服。然尤善讖，未來事方等寺慧暠法師，學富
X77n1522_p0337c19║行脩士也，逸過之，遺以紙五十幅。暠初莫測也，後有
X77n1522_p0337c20║誣訟之者，有司引問辯對，而書疏用紙僅滿其數，而
X77n1522_p0337c21║後案具。大業五年，天下猶宴安，逸與群兒戲，輒弄橋
X77n1522_p0337c22║檻石師子，曰：拗羊頭，捩羊頭。旁視者爭譁咲為樂。後
X77n1522_p0337c23║揚都禍作，而其言始徵。又有揚師祐，出岷、洛間，貌年
X77n1522_p0337c24║四十餘。古老百歲者云：自初見至今，常不變寒暑，惟
X77n1522_p0338a01║服故黃衫，飲噉不異流俗。栖止無常處，鄉社大會集，
X77n1522_p0338a02║則先至笑談，曲當合物議，且預記未來事。唐初尚無
X77n1522_p0338a03║恙。
X77n1522_p0338a04║唐轉明或云姓鹿氏，其所生稟，則未知也。形服儀貌
X77n1522_p0338a05║如庸眾。大業八年，忽於雒邑告有賊起，官司覆檢，茫
X77n1522_p0338a06║無宗緒。上以為疑，而未之加罪也，詔縶拘以待。明年
X77n1522_p0338a07║六月，揚玄感反，屠戮之酷，東都尤甚。於是其言始驗，
X77n1522_p0338a08║詔釋之。會上幸江都，時偃師獄吏方慮囚，得死罪五
X77n1522_p0338a09║十人，將刑於市。明知駕道偃師，乃偽為餉囚者，入獄
X77n1522_p0338a10║謂諸囚曰：明日駕過此，汝等必再三大呼有賊，要使
X77n1522_p0338a11║上聞之而後已。上苟詰其言之所從來者，則曰從明
X77n1522_p0338a12║闍梨。如是，則庶幾可以免死矣。明日駕過，諸囚既如
X77n1522_p0338a13║教，上果盡釋諸囚，而復逮明縶拘之。明忻然無所憂
X77n1522_p0338a14║懼。越王皇泰初，詔聽自便，然猶陰遣三衛防守，而軍
X77n1522_p0338a15║國謀猷，乃獲與聞。及世充僭號鄭，倍加信奉，而使士
X77n1522_p0338a16║卒防守，愈益嚴謹，圍之五重，動見徵逐。武德三年，謁
X77n1522_p0338a17║高祖武皇帝於京師，亦莫能察其所從至也。詔住化
X77n1522_p0338a18║度寺，是歲八月，竟隱去不復見。明身歷三姓四朝，交
X77n1522_p0338a19║接貴賤，一遵平等。人有問其所學者，答曰：平等一法，
X77n1522_p0338a20║吾志所在也。其泛語則涉因果，曰：某法師以謗大乘
X77n1522_p0338a21║故，報無擇獄。某法師以精進故，從羊中來。甞遊總持
X77n1522_p0338a22║寺，顧謂眾僧曰：不久此寺當流血矣，汝等宜共慎之。
X77n1522_p0338a23║眾恠其謾。後以法諺，累多被誅。隋末有鮑子明者，未
X77n1522_p0338a24║詳何人。既以道藝應詔，居慧日，而朝東莫西，略無定
X77n1522_p0338b01║所，雖官供亦未甞臨赴而請給也，所服裙帔而已。驚
X77n1522_p0338b02║呌狂走，言無準度。大業九年，以緋帛裹頟而趨。久之，
X77n1522_p0338b03║梟感反，其黨之軍容如之。感圍東都，有以子明事白
X77n1522_p0338b04║之者，以為神，召問通塞。子明遂罵曰：賊害天下如此，
X77n1522_p0338b05║而欲得國，豈理哉！時駕幸涿鹿，聞其說大悅，遣召而
X77n1522_p0338b06║勞之。尋以箕當風，簸土而去。十年，卒於洛。
X77n1522_p0338b07║唐明恭住鄭州會善寺。其未出家時，以勇力稱，與一
X77n1522_p0338b08║齊名者，俱為犳騎。事文皇帝，帝深忌之。間得罪，乃為
X77n1522_p0338b09║二大餅餤，其一內實生鹿角一具，其一內實鹽五升，
X77n1522_p0338b10║使各盡食於前。食鹽者出至外廷，即腹裂死，食鹿角
X77n1522_p0338b11║者殊無恙，蓋恭也。寺與鄰剎超化爭地，集無賴百人，
X77n1522_p0338b12║持仗來鬪。寺眾咸懼，恭曰：無畏。獨詣超化，取大鐘仰
X77n1522_p0338b13║置於地，以炊巾塞蒲牢隙，乾糒六升，和以水，投其中，
X77n1522_p0338b14║徐以左手擎鐘，右手撈糒啖之。傍有石，大可坐三四
X77n1522_p0338b15║十人，恭既飯，曰：石頗礙行路，請徙而他。遂拈去如土
X77n1522_p0338b16║塊，超化氣慴。隋季賊起，所至僧寺，必先使擊羊豕治
X77n1522_p0338b17║具，會善亦然。賊方列坐舉匕箸，而恭柱杖以出，賊挹
X77n1522_p0338b18║使坐，讓食。恭鋪餅滿案，裹大臠，略咀嚼，盤飣為盡，賊
X77n1522_p0338b19║大驚。甞山行遇虎，豕爭，豕且困，恭語虎曰：可放豕去。
X77n1522_p0338b20║虎不聽，因捉虎首尾擲之巖下。然亦有不可知者，客
X77n1522_p0338b21║遊沙彌能以指折竈下臂大乾竹，而不能取柱下衣，
X77n1522_p0338b22║恭能挾柱壓衣而復取之，且不能折竹，此其故何哉？
X77n1522_p0338b23║恭固持戒嚴謹，常依眾食，所食不過如恒人，遇有事
X77n1522_p0338b24║緣，則所費輒至二百人食者。武德二年終於本寺，春
X77n1522_p0338c01║秋八十五。
X77n1522_p0338c02║唐慧琳生綿州神泉之薛氏。襟抱虗靜，與物無競。然
X77n1522_p0338c03║形骸不事脩飾，一同於俗，而談吐每詣道。隋初，住建
X77n1522_p0338c04║明寺。寺有塑像，琳供養尤謹。一夕，為生鬚三十六莖。
X77n1522_p0338c05║大業之季，忽插二竹於古塚上，云是天眼，頃之拔去。
X77n1522_p0338c06║其一云：弘農揚為魔所拔也。及義寧而神堯受禪。俄
X77n1522_p0338c07║盛夏，著複衣，暴烈日中，無熱狀。先是，雒縣有育王塔。
X77n1522_p0338c08║一日，琳歷村落，借車三百乘，云：以迎雒縣塔，於此安
X77n1522_p0338c09║置也。未旬浹，雒縣塔灾。武德中，自匿草野，人無有能
X77n1522_p0338c10║知之者。獨揚祐師初未甞識，不待訪問而竟造以見，
X77n1522_p0338c11║如故舊，且敘別云：八百年矣。或賴祝病獲差，而遣其
X77n1522_p0338c12║女以裙施，女輒易以裙價。至琳，遙見之，遽曰：但將裙
X77n1522_p0338c13║來，價錢非我欲也。女驚謝。貞觀四年終。
X77n1522_p0338c14║唐乂德姓徐氏，雍州醴泉人。貌頎秀，章服疎素，操履
X77n1522_p0338c15║有繩檢。尤能預言未來事，其吉凶之際，使人知所趨
X77n1522_p0338c16║避。苟遇沴氣流行，疫癘荐作，則勸四眾謹奉三寶，禮
X77n1522_p0338c17║佛供僧，稱名念誦。用其所指，未甞不驗，而昧者則莫
X77n1522_p0338c18║之用也。時亢旱，或以雨問，僂指曰：宜俟某日。又舉指
X77n1522_p0338c19║曰：齊自某方。後皆信無小爽。晚年於九𡽀山南造阿
X77n1522_p0338c20║耨達池，并鐫石盋於池側。貞觀十二年，卒於山舍。百
X77n1522_p0338c21║姓德之，為起白塔於山上。
X77n1522_p0338c22║唐通闍梨丹陽天保寺僧也。貞觀之季，年已八十矣。
X77n1522_p0338c23║氣貌康休素潔，所服衲衣厚一寸，綫如指大，而紩補
X77n1522_p0338c24║極完整。每誦法華經，乞食市中，得錢則營飾。其寺蓋
X77n1522_p0339a01║大堂梁，時所繕治，規模尤壯麗。至是稍弛而脩葺之，
X77n1522_p0339a02║其費用殊不貲。或以為北去寺四十步地掘之，甞得
X77n1522_p0339a03║金云。後輒自穿土窟，擬終事，時莫之許也。久而集僧，
X77n1522_p0339a04║囑訂財物器皿，皆明白。閱三日，神氣猶爽徤，乃云：吾
X77n1522_p0339a05║茲將去。忽不知所在。視其窟門已塞，壽九十餘。
X77n1522_p0339a06║唐智則雍州長安馮氏子，年二十，出家於辯才寺，聽
X77n1522_p0339a07║凝法師攝論四十餘徧。性多掉舉，僅能尋採，然於世
X77n1522_p0339a08║間名利事，壹不以為意。衲裙垂膝，浪走坊市，所止之
X77n1522_p0339a09║房，單牀、草薦、瓦碗、木匙而已。或有為之經營者，隨得
X77n1522_p0339a10║則用，終不知謝。出入往來，門未甞關閉，同住之僧，輒
X77n1522_p0339a11║以狂號之，則聞而笑曰：狂果誰歟？出家離俗，乃為衣
X77n1522_p0339a12║食，動則鎖門鎖櫃，裒斂儲畜，役役不安，此而非狂，又
X77n1522_p0339a13║何狂耶？因撫掌絕倒。嗜食餺飥，恒令寺北王摩訶家
X77n1522_p0339a14║辦之，議者以為則已果證，蓋甞見其分身也。
X77n1522_p0339a15║唐永徽中會稽永欣寺有一僧，立逝於山門之內。其
X77n1522_p0339a16║將逝也，謂其人曰：吾吳之康僧會也，苟能奉吾遺身
X77n1522_p0339a17║於爾伽藍，則顧為福且未慗。其人因堅以膠漆而遷
X77n1522_p0339a18║祠之，其靈跡之著，至于今不衰。初，寺尤苦軍旅屯寓，
X77n1522_p0339a19║娶婦產子，殺羊豕，植韮蒜，汙衊甚。時李公若初方廉
X77n1522_p0339a20║問閩，忽僧有自會稽來謁者，曰：越於浙東為大藩，君
X77n1522_p0339a21║侯行將領之，其教條之下，願必盡屏舊習，而軍旅之
X77n1522_p0339a22║寓佛寺，最為急務，幸君侯之留意焉。公詭曰：諾。未幾，
X77n1522_p0339a23║果有是命。俄而入寺，睨之曰：此非預言今日之除者
X77n1522_p0339a24║乎？應驗若此，凡所授記，敢不聽。於是頓絕其弊。會昌
X77n1522_p0339b01║六年，永欣毀，遷遺身於大善寺。會曇休律師創堂宇，
X77n1522_p0339b02║治供具，鄉里之祈福禳灾者舉歸焉，世號超化大師。
X77n1522_p0339b03║其前身行事，史有傳。
X77n1522_p0339b04║唐慧寬姓楊氏，益州綿竹孝水人。父瑋，事三洞法，綿、
X77n1522_p0339b05║梓諸州歲率饋來，請章符佩懸，以致福利，瞽俗趨嚮
X77n1522_p0339b06║之，門庭如市。妻始生一女，名信相，次生寬，其孕子娩
X77n1522_p0339b07║皆異常，而寬瑞相尤甚。方五六歲，信相共於一處語，
X77n1522_p0339b08║父母旁聽之，莫能曉，恠而問焉，答曰：佛來為我說般
X77n1522_p0339b09║若聖智界入法門，茲與姊評議爾。父母附口錄二百
X77n1522_p0339b10║餘帋，以示龍懷寺會闍梨，會曰：悉合經旨。有禪師於
X77n1522_p0339b11║淨慧寺入定，信相偶往至其門，不肯前，曰：火聚奈何？
X77n1522_p0339b12║或曰：何不以水滅之？信相即作水觀。於是禪師出定，
X77n1522_p0339b13║勸其父母宜使出家。當是時，壻已入聘幣矣，喻之不
X77n1522_p0339b14║可，而道俗為出財贖，然後許，因偕寬剃落。隋蜀王秀
X77n1522_p0339b15║鎮坤維，王妃為造精舍供養。甞出遊，或生疑嫌，信相
X77n1522_p0339b16║召語之曰：莫於三寶所懷異心，自取罪苦。遇作功德
X77n1522_p0339b17║事，使掘地，往往獲金如所費。其於飲食，或連日夜恣
X77n1522_p0339b18║啖，未甞以為飽，或餓經歲序，未甞飢，人目之聖尼精
X77n1522_p0339b19║舍，猶呼聖尼寺云。寬年十三，依空慧寺徹禪師學。凡
X77n1522_p0339b20║經律不待教，率淹貫如宿習。朋類有難問，輒為通。龍
X77n1522_p0339b21║懷會公尤敬事寬，至縱其閑適，不敢役使。徒眾二百
X77n1522_p0339b22║餘人，竊以為言。會聞而誨之曰：此吾先師相禪師也。
X77n1522_p0339b23║昔先師與吾隱南山，以避周禍。隋興，吾歸蜀，先師囑
X77n1522_p0339b24║之曰：汝於彼土有緣，當盛致儔侶。中有慧寬者，宜善
X77n1522_p0339c01║視之。今其名良是，吾亦焉敢慢吾先師哉。且計先師
X77n1522_p0339c02║死日，正寬受生之辰也。以故益不疑。逮壯，闡化鄉里，
X77n1522_p0339c03║二親咸慕服，遂寺所居宅。自爾梵剎相望，而營齋祈
X77n1522_p0339c04║福者，所在群聚。成都等七十縣，歲時迎請供養，施利
X77n1522_p0339c05║山積，而功德大矣。貞觀中，洛縣僧䇿，持祝有神效。一
X77n1522_p0339c06║日暴卒，頃之甦曰：見閻王使持祝，并請寬師講地獄
X77n1522_p0339c07║經，以救罪人。然初不以介意也。經月餘，復絕而甦曰：
X77n1522_p0339c08║閻王大怒，撻我百。於是造寬疲劇，中道而臥，頓覺旋
X77n1522_p0339c09║風。舉之空中，倐爾而至，殊不知三十里之遙也。遇寬
X77n1522_p0339c10║方集眾讀經，顧䇿曰：遠行勞苦，為眾生故，當勿辭勞
X77n1522_p0339c11║也。即令䇿陞座持祝，寬自講經。二。中年，綿竹宋尉，世
X77n1522_p0339c12║儒者，頗慢佛，每戲曰：我於佛再賴其力。或詰之，則曰：
X77n1522_p0339c13║吾家圜闠中，往來者於側，溺不可禁。因書佛字揭墻
X77n1522_p0339c14║壁，乃止。甞冬月墜水得出，然寒甚且死，求火不時得，
X77n1522_p0339c15║會有木佛在堂上，急取燒之以活。寬間致書喻之，語
X77n1522_p0339c16║意勤渠，宋用以拭大，便曰：世以此道人有靈異，今何
X77n1522_p0339c17║如？即糞門裂，終踞廁莫能起，口唱死連日夕。遽使召
X77n1522_p0339c18║寬謝，願造經像懺悔，滿一月竟死。什邡陳氏施園圖
X77n1522_p0339c19║建寺，寬為區畫，斷竹標其上曰：此可為佛堂。頓見泉
X77n1522_p0339c20║水自標處上涌。命掘之，纔數尺，於大石下獲金瓶，儲
X77n1522_p0339c21║舍利七粒。寬益拜請，而舍利遂放光。其變化之多，至
X77n1522_p0339c22║於滿瓶。永徽四年夏六月二十五日夜，沐浴更衣，跏
X77n1522_p0339c23║趺坐，執鑪趣打鐘。鐘聞近遠空中有哭聲，寺內光明
X77n1522_p0339c24║燭天。於是舉城奔赴曰：闍梨涅槃矣。示寂於所居之
X77n1522_p0340a01║淨慧寺。前一月，寺池之紅蓮，開白華橋三道。其一正
X77n1522_p0340a02║直寬房，無故而梁圮，聲震一寺。豫章大木流血。㵎中
X77n1522_p0340a03║甎塔十七層，高數十丈，忽中拆數寸。神人五百，從西
X77n1522_p0340a04║方來，皆長丈餘，服天衣，持香華，擎紫金臺迎寬。寬悉
X77n1522_p0340a05║遣去。既喪，有雙鵝伏靈前，悲鳴飛舞以送。由寺至山
X77n1522_p0340a06║二十里，黑雲翔空，注雨隨棺，草木皆靡。境內老幼，縞
X77n1522_p0340a07║素泣臨。盡三歲，遺體在山，端坐如生，略無禽獸侵蝕
X77n1522_p0340a08║汙穢朽腐之相。民間齋僧供佛，必別設座，至今
X77n1522_p0340a09║唐抱玉性高潔，有志行。居京師，與丞相第五琦善。每
X77n1522_p0340a10║夜坐室中，輒屏左右，撤鐙燭，寂然達旦，人莫知其所
X77n1522_p0340a11║為也。或窺之，見雲氣華彩從玉口出，默若有所憶誦
X77n1522_p0340a12║者。且甞謂沙門大光曰：凡誦佛經，必使其聲高放清
X77n1522_p0340a13║越，則諸天鬼神傾聽以降福祐，此不易之道也。及終，
X77n1522_p0340a14║方大暑，而尸久停駐，不小萎變。琦哭甚哀，因以香乳
X77n1522_p0340a15║灌玉口中，隨有光自口出，磅礴四照，益以為異。時年
X77n1522_p0340a16║九十許。
X77n1522_p0340a17║唐佛陀波利華言覺護，生罽賓國。忘身闡化，戾止五
X77n1522_p0340a18║臺，瞻慕靈蹤，至於淚泣。見一老翁作婆羅門語，謂曰：
X77n1522_p0340a19║師何所求？答以文殊大士垂跡此山，從印土來，志伸
X77n1522_p0340a20║敬禮。翁曰：師得無以佛頂尊勝陀羅尼經來耶？此土
X77n1522_p0340a21║眾生多造罪垢，而出家者流亦然。祝誠滅障秘方，若
X77n1522_p0340a22║不持來，雖來何益？縱見文殊，亦莫之識。師能還取，即
X77n1522_p0340a23║是徧奉眾聖，廣利群品，報諸佛之恩也。經至之時，弟
X77n1522_p0340a24║子當示師文殊所在之處。利聞之，喜不自勝，方將雪
X77n1522_p0340b01║泣拜謝，略轉頭頃，頓失老翁。利倍加虔恪，久之，奉其
X77n1522_p0340b02║經來。上詔鴻臚寺典客令杜行顗、三藏日照於內道
X77n1522_p0340b03║場翻譯，襯利絹三十匹，內併留其經。利泣曰：所以不
X77n1522_p0340b04║憚往來者，徒欲以利物也。上憫其志誠，而歸其梵本。
X77n1522_p0340b05║利訪求沙門順貞，而重譯於西明寺，較杜令所譯者
X77n1522_p0340b06║小異。利後不知所終。或謂却持梵本，隱山中之金剛
X77n1522_p0340b07║窟，今永興龍首岡有塔存焉。大曆中，南嶽雲峯寺沙
X77n1522_p0340b08║門法照，入臺禮金剛窟。至夜深，方自尅責，投身巖石，
X77n1522_p0340b09║以死求願。忽見一僧，長七尺許，梵音圓暢，稱是佛陀
X77n1522_p0340b10║波利。問照曰：師如此，得無勞乎？且何所冀？照曰：冀見
X77n1522_p0340b11║文殊利。使脫履石板上，瞑目頃，已入一院，頟云金剛
X77n1522_p0340b12║般若寺。字畫遒勁，光明奪目。院皆異寶所嚴，莫能名
X77n1522_p0340b13║狀。樓觀重複，殿宇聯比，可二百所。間藏緘祕密諸經，
X77n1522_p0340b14║人物魁偉，殆非常所覩也。大聖處位尊特，擁從旁午。
X77n1522_p0340b15║宣言慰勞，分茶賦食已，命利引出。照苦乞留，利勉其
X77n1522_p0340b16║進脩，曰：再來可住。照還著板上，所留履俄失利所在。
X77n1522_p0340b17║唐僧伽始不知何從來，龍朔初，隷名山陽龍興寺。至
X77n1522_p0340b18║臨淮，得信義坊賀䟦氏所捨地，遂見伽藍名普照王。
X77n1522_p0340b19║初，钁土致碑，文曰齊香積寺。又致金像，刻其衣葉，文
X77n1522_p0340b20║曰普照王佛。賀䟦氏深已歎異，然殊未有捨宅意。一
X77n1522_p0340b21║夕，臥其家，或闚見其首足各長於牀三尺許。未幾，復
X77n1522_p0340b22║見作觀音形相，別具眼耳口鼻者凡十一面。於是舉
X77n1522_p0340b23║族歸命，寺以成就。先以古頟號香積。景龍二年，詔赴
X77n1522_p0340b24║內道場，上御法筵，詳問休咎，占對允當，因褒錫其頟
X77n1522_p0340c01║曰普光王。以避天后諱，故改照字。四年庚戌，示疾，詔
X77n1522_p0340c02║遷薦福寺安置。三月二日卒，顏貌如生。上慘悴，賜帛
X77n1522_p0340c03║三百匹，葬淮水上。上間問萬回師曰：彼僧伽何人也？
X77n1522_p0340c04║對以觀音化身。宋太平興國間，詔復寺頟為普照。其
X77n1522_p0340c05║生前滅後靈應之跡，備載實錄，茲不殫紀。賀䟦名玄
X77n1522_p0340c06║濟，謂亦於道有悟入。弟子慧儼、慧岸、木叉、
X77n1522_p0340c07║唐封干師居天台山國清寺，身長七尺餘，剪髮齊眉，
X77n1522_p0340c08║擁布裘，寒暑不易，日事舂給。眾或咨其佛法，則以隨
X77n1522_p0340c09║時二字對之。間騎一虎，往來松徑間，夜每唱歌其院
X77n1522_p0340c10║達旦，僧俗知敬。久之，示滅於寺。先天中，京兆閭立胤
X77n1522_p0340c11║將之官天台，忽患頭疾，庸醫莫能効。無何，而封干稱
X77n1522_p0340c12║自天台來謁，且求治其疾，即汲水盈淨器噀之，疾良
X77n1522_p0340c13║已。胤大喜，因引與坐，深語，徧訪天台人物之可見者，
X77n1522_p0340c14║曰：使君他日當無忘文殊、普賢也。胤詰其為誰，則曰：
X77n1522_p0340c15║寒山、拾得耳。夫二人素隷國清寺，至則但於國清求
X77n1522_p0340c16║之而已，然尤不可以貌得也。胤既視事，因造寺如所
X77n1522_p0340c17║約。時寺僧道翹以知事接待，胤先從問封干師所在
X77n1522_p0340c18║處，而虎跡滿藏。後舊院見寒、拾方共執爨竈下，相顧
X77n1522_p0340c19║大噱。胤亟拜之，則咄曰：彌陀不識，禮我何為？又曰：封
X77n1522_p0340c20║干饒舌，封干饒舌！遂𢹂手，竟趨出。　寒山子，始不知
X77n1522_p0340c21║其何來，貌癯瘁，樺冠木屐，疎布襦袴，隱跡始豐縣之
X77n1522_p0340c22║寒巖，世因以寒山名之。發言有理趣，辭句儁偉，非學
X77n1522_p0340c23║者所企及。閭丘甞躬以湯藥衣服遺之，而寒山遽喝
X77n1522_p0340c24║巖石，使裂入其中，且入連咄曰：賊！賊！又曰：報汝諸人，
X77n1522_p0341a01║各自努力。既入，而石合無痕罅。閭丘命道翹錄其詩
X77n1522_p0341a02║樹葉崖石屋壁上，得凡三百餘首，集之以傳至今云。
X77n1522_p0341a03║　拾得者，以拾得而名也。昔封干師遊赤城，聞兒啼
X77n1522_p0341a04║道旁而抱以歸，委靈熠視養焉。稍長，職上堂中聖僧
X77n1522_p0341a05║供，顧日坐案上啖其供，復誶罵聖僧小果。或以告靈
X77n1522_p0341a06║熠，熠遣上供伽藍神祠以屈辱之。而烏鳶啄神祠供，
X77n1522_p0341a07║拾得則杖其神曰：汝力不能護所食，而能護伽藍乎？
X77n1522_p0341a08║是夕，神見夢於寺僧曰：拾得打我，奈何？明日，眾僧語
X77n1522_p0341a09║所夢，人人同，莫不歎異。於是詣縣廷投牒言狀，縣申
X77n1522_p0341a10║州，州符寺宜稱賢士，而拾得賢士由是聞天下，然身
X77n1522_p0341a11║未甞去。國清尤友善寒山子，每齋餘滌器，則漉蔬滓
X77n1522_p0341a12║納竹筒中，以俟寒山之至而負以去。或混樵牧，放曠
X77n1522_p0341a13║自樂。一日，僧布薩，忽騎牛闖門入，首座訶之，遂對群
X77n1522_p0341a14║牛立堦下，次第以名呼寺僧之已亡者。苟呼一名，則
X77n1522_p0341a15║一牛輒應聲過，立其側，盡過其牛乃已。眾慚懼，後以
X77n1522_p0341a16║閭丘故走避，終不知其所在焉。
X77n1522_p0341a17║唐萬回虢州閿鄉張氏子，幼年氣貌昏濁，涎沫涕洟
X77n1522_p0341a18║滿面，踉蹡狂走，或咲或哭，無常時。鄰里群童，皆以其
X77n1522_p0341a19║不慧而侮辱之。父母以為憾，而回則安之，未甞恤。年
X77n1522_p0341a20║十歲，其兄久戍遼陽，絕音，好家為設齋祈福。回忽謂
X77n1522_p0341a21║其母曰：兄起居狀極易知耳，母奚庸憂。齋餘，竟裹餅
X77n1522_p0341a22║餌出門去，然莫知其所往也。晚歸，出其兄書袖中，問
X77n1522_p0341a23║所從得，不對。及遼陽役罷，兄言回是日至𢹂餅餌共
X77n1522_p0341a24║啗，且急索書告反，終亦不能察其何自也。夫遼、虢相
X77n1522_p0341b01║去萬里，其往反不啻過東西，舍此豈非神通力歟？萬
X77n1522_p0341b02║回之名，由是始著，而朝野聞之皆敬異。高宗之季，則
X77n1522_p0341b03║天屢召入內，賜錦袍玉帶，兩宮女左右侍。及紹周曆，
X77n1522_p0341b04║詔賜號法雲公。當是時，大開告密之門，酷吏羅織，群
X77n1522_p0341b05║臣之位望高者靡或脫。博陵崔玄暐之母盧氏，命玄
X77n1522_p0341b06║暐邀回問禍福。母泣拜，以金匕箸施。回遽下堦，擲匕
X77n1522_p0341b07║箸堂屋上，掉臂去。其家意以為不祥。他日，使人梯屋
X77n1522_p0341b08║取匕箸，因得讖緯書。匕箸下，趣焚之。俄而有司果遣
X77n1522_p0341b09║胥卒入其家，大索讖緯，盡發瓦，無所見，乃已。盖酷史
X77n1522_p0341b10║投此，而欲誣之以罪也。神龍二年，詔薙落，特為開壇
X77n1522_p0341b11║受具戒。時韋庶人與朝政，回每謾罵曰：奈何反悖會，
X77n1522_p0341b12║將斫爾頭去！金城公主出降吐蕃，駕送至始平，崔日
X77n1522_p0341b13║用、武平一、宋之問、沈佺期、岑義、薛稷皆從。回以迎駕
X77n1522_p0341b14║立道左，諸公願求一言，回撫佺期曰：汝真才子。謂平
X77n1522_p0341b15║一曰：汝宜名佛童，無憂也。目羲、稷有不喜之色。上間
X77n1522_p0341b16║問回：僧伽何如人？曰：觀音化身也。睿宗居潛邸，或出
X77n1522_p0341b17║遊，回則先唱於所至之地曰：天子來也。臨淄王甞階
X77n1522_p0341b18║張暐等謁回，回亟呼杖，遂出。暐等手拽王入，反扃之，
X77n1522_p0341b19║而撫王背曰：五十年天子後，即不知也。暐等竊於門
X77n1522_p0341b20║外聞之，由是傾戴益謹。道遇大平、安樂二公主車騎，
X77n1522_p0341b21║輒趨避，連咄曰：血腥！血腥！太平請為造宅懷遠坊中，
X77n1522_p0341b22║獨處之自若。景龍二年，示疾，忽大呼求飲鄉里水。侍
X77n1522_p0341b23║者念道遠不易得恲𢥏，計無所出，回指堂前地曰：此
X77n1522_p0341b24║即是矣。於是鑿之，汲水進，飲盡一器以卒。訃聞，上震
X77n1522_p0341c01║悼，詔贈司徒、虢國公，圖形集賢院。先是，貞觀間，三藏
X77n1522_p0341c02║玄奘法師遊天竺石藏寺，偶閱一房，見胡牀錫杖而
X77n1522_p0341c03║已，從問其人居此者今何在，曰：在震旦之閿鄉。法師
X77n1522_p0341c04║歸而訪之，信法師之將訪也。回宿戒其家掃灑，且誘
X77n1522_p0341c05║治蔬飯，曰：明日有勝客至。法師至，則與語天竺山川
X77n1522_p0341c06║之詳。回之所舉，雖法師有所未徧歷者，事備別傳。
X77n1522_p0341c07║唐如一開元末，甞典福州鐘山牀座。俄有僧疥癩被
X77n1522_p0341c08║軆，衣服破垢，而膿血蝨蟣狼藉，見者去之。他僧之與
X77n1522_p0341c09║居者，皆相戒不肯褻近。一獨撫視加厚，時為浣濯捫
X77n1522_p0341c10║拭，又求善藥使傳治。滿夏，遂辭去。一問所歸地，曰：大
X77n1522_p0341c11║乘寺東之庵也。一曰：我習知此地，然無所謂庵者。曰：
X77n1522_p0341c12║公不我信，則他日宜一來。後一果往，則其僧已迎咲
X77n1522_p0341c13║戶外，樓閣殿堂壯麗。留信宿，其僧送出山。既揮手別，
X77n1522_p0341c14║稍回顧，則但丹崖翠壁，老樹奇石而已。
X77n1522_p0341c15║唐無相新羅國王之子也。開元十六年，汎海舶東至
X77n1522_p0341c16║京師。既廷對，詔隷禪定寺。後入蜀之資中，謁智詵禪
X77n1522_p0341c17║師，有契悟。先見異僧處寂，知其來，厚遇之，且授以則
X77n1522_p0341c18║天所賜磨納九條衣，囑之曰：幸毋相忘。因遁居溪谷
X77n1522_p0341c19║間，每燕坐，輒五日始出定。偶一夕，有二黑犢交角跪
X77n1522_p0341c20║牀下，稍復移近，忽覺一手毛而甚冷，自相袖入，捫摸
X77n1522_p0341c21║至腹。又甞大雪昉霽，二虎餓劇外來，相為循撫，躶臥
X77n1522_p0341c22║其前以待啖，虎則徧嗅首足而去。久之，髮長衣弊，獵
X77n1522_p0341c23║者疑其非人類，將射而復輟。天寶末，以故舊見上皇
X77n1522_p0341c24║行在所，成都縣令揚翌以為妖，命吏逮。吏之至者，皆
X77n1522_p0342a01║戰慄莫能前。大風卒起，沙石穿簾幕，飄擲聽事。翌懼，
X77n1522_p0342a02║扣頭悔罪，乃已。檀越四合，於是淨眾、大慈、菩提、寧國
X77n1522_p0342a03║等伽藍作矣，而獨常居淨眾後院云。尋鑿寺前地為
X77n1522_p0342a04║小池二，曰左羮、右飯也。缺資費，則淘浚之以來，供施
X77n1522_p0342a05║屢驗。樹浮圖門外，尤峻㧞，植穉柏其下，曰柏齊。浮圖
X77n1522_p0342a06║寺當毀，會昌之變始信。或有以樵㸑願役寺中而不
X77n1522_p0342a07║取傭直者，然亦不識其何自而至也。蓋相之出家而
X77n1522_p0342a08║入中國也，諸兄亦喪逝隨盡，國人乃立其弟。其弟常
X77n1522_p0342a09║恐相歸以廢己，使客至成都狙刺相。一夕，樵㸑者得
X77n1522_p0342a10║而殺之，竟遁去。相聞而歎曰：仇對有在，於我乎何累
X77n1522_p0342a11║焉！至德元年五月十九日，無疾而終，春秋七十七。塔
X77n1522_p0342a12║號東海大師。乾元間，刺史韓汯撰碑。
X77n1522_p0342a13║唐慧崇不知何許人也。永泰初，國一祖師昉入徑山。
X77n1522_p0342a14║一日，禪坐北峯石屏下，見一白衣，稱是天目巾子山
X77n1522_p0342a15║人，致禮於前曰：彼山之神告我以長安佛法將有難，
X77n1522_p0342a16║遣我救之。若非僧相，不足以增重法門，願從師剃落。
X77n1522_p0342a17║山云：汝有何能，而可以救法耶？崇曰：能誦觀音、俱胝
X77n1522_p0342a18║等祝。山因驗之，使喝座後石屏。喝之，石裂為三，山乃
X77n1522_p0342a19║為落髮。崇即辭去，遊京師，止章敬寺。大曆三年九月
X77n1522_p0342a20║十二日，太清宮道士史華上言：佛力道法，陛下兼愛，
X77n1522_p0342a21║而無所優劣。臣願得與僧之號材術者角，則庶幾陛
X77n1522_p0342a22║下知祖教之未可等視，而使天下改觀，幸甚。制可。明
X77n1522_p0342a23║日，華於東明觀作刀梯，級躡而升，如平地，無小痛楚。
X77n1522_p0342a24║僧之會者，皆辟易不敢仰視。時魚朝恩尹京師，崇即
X77n1522_p0342b01║投牒，願與角。又明日，作梯於所止寺，庭倍其高，而鋒
X77n1522_p0342b02║刃之利，勢不可觸。而崇徒跣上下，莫之攀附。旁立者
X77n1522_p0342b03║為膽掉，且探沸油，餐熱銕，禪坐火聚中。於是華輩相
X77n1522_p0342b04║顧駭散。上聞之喜，遣中官傳宣，召問：師承何人？崇曰：
X77n1522_p0342b05║徑山高道僧法欽，臣之師也。上慰勞嘉歎，至于再三，
X77n1522_p0342b06║賜紫衣，授鴻臚卿，號護國三藏，敕居安國寺。崇一切
X77n1522_p0342b07║辭以未受具戒，不敢受。上特令開壇，召十師授戒。方
X77n1522_p0342b08║羯磨，忽壇上放光，現白月輪相而隱。上駭異，諡性空
X77n1522_p0342b09║大師。
X77n1522_p0342b10║唐道晤素隱溫州之陶山，不怠進脩，人無知者。既示
X77n1522_p0342b11║寂，遺軆堅完不壞，其弟子輩因布漆以奉之如生。後
X77n1522_p0342b12║五年，忽舉右手如說法傳香狀。郡以事聞，詔賜紫伽
X77n1522_p0342b13║梨，諡實相。至今郡以雨暘禱，其靈驗尤著。
X77n1522_p0342b14║唐普滿未詳何許人，汾、晉間頗彰異跡，世因以強練、
X77n1522_p0342b15║萬回輩視之。建中初，題詩於潞州佛舍中云：此水連
X77n1522_p0342b16║涇水，雙朱血滿川。青牛將赤虎，還號太平年。竟亡去，
X77n1522_p0342b17║不知所在。然詩意亦莫有能窺測之者。至朱泚以涇
X77n1522_p0342b18║源節度叛，駕幸奉天，四方勤王之兵轉戰不已，其弟
X77n1522_p0342b19║朱滔佐之，逮興元元年乙丑、貞元二年丙寅而後平。
X77n1522_p0342b20║乃知此水者泚也，雙朱則泚與滔也，青牛則乙丑，赤
X77n1522_p0342b21║虎則丙寅，所指曉然，抑何其神也！
X77n1522_p0342b22║唐阿足師莫詳所出，而多居虢之閿鄉。性若不慧者，
X77n1522_p0342b23║然言論之發，每先中禍福。人以其有法雲公之風，故
X77n1522_p0342b24║禮謁者駢跡接踵，雖檀施山積，而未甞少加顧也。張
X77n1522_p0342c01║臻，陝之富家。僅一子，形貌寢陋，而資質愚憃，饕餮無
X77n1522_p0342c02║厭。父母鍾愛之，恣所欲為，至於耗產廢業，莫之敢沮。
X77n1522_p0342c03║一日，過阿足而語之故，且求所以慈救者。阿足瞑目
X77n1522_p0342c04║久之，曰：汝冤尚須數年而後已，今吾憫汝勤，至為除
X77n1522_p0342c05║之。乃使擇日設大齋，會僧俗河水上，盛治飲食，以啖
X77n1522_p0342c06║其子。頃之，命壯夫三數輩，捽而投之河水中。其子浮
X77n1522_p0342c07║沈再四，竟溺。臻旁視愕然。已而其子忽躍身出水上，
X77n1522_p0342c08║戟手罵曰：汝於我非父母也，特怨仇耳。我欲報汝，而
X77n1522_p0342c09║賴遇聖者以解釋之。自此以往，無復他事。言訖而逝。
X77n1522_p0342c10║阿足由是名益著。
X77n1522_p0342c11║唐開成中，有僧臥病五臺，或瞻視之，尤勤至。既而其
X77n1522_p0342c12║僧病愈，遂與瞻視者別，而謂之曰：我居劒外九隴郡
X77n1522_p0342c13║之茶籠山，他日遊方，幸相過也。或後入蜀，徧問所謂
X77n1522_p0342c14║茶籠，而人無識之者。道逢一童子曰：某固彼山之役
X77n1522_p0342c15║也，願導以往。至則殿塔凌空，房廡填谷，主人迎咲門
X77n1522_p0342c16║外，則昔日五臺臥病僧也。乃相持敘間闊，及莫，則起
X77n1522_p0342c17║謝曰：子以宿緣，獲一晤語，然非可以住此者，幸勤進
X77n1522_p0342c18║脩，以證無漏，則奉迎之日未晚也。因命童子送出，行
X77n1522_p0342c19║數步，回顧莽然。一說以瞻視病者，寔悟達國師知玄
X77n1522_p0342c20║也。一說以國師治壽藏。可思上人深地理學，卜穴於
X77n1522_p0342c21║景丹前峯，其峯連屬四起如雉堞，而中則夷曠，耆艾
X77n1522_p0342c22║皆以為古之茶籠山云。且聖寺之跡，國師甞著專行
X77n1522_p0342c23║也。
X77n1522_p0342c24║唐義師蓋不可測之人也。貞元初，乞丐吳苑，狀貌語
X77n1522_p0343a01║言，若狂騃錯亂，而事多先兆，識者尤敬慕之。一日，操
X77n1522_p0343a02║斧斤入市中，截居民屋簷，纔及數聞，或禮謝曰：弟子
X77n1522_p0343a03║藉此生活，願勿壞也。則顧曰：汝靳惜之耶？投斧斤竟
X77n1522_p0343a04║去。是夕，市中火，惟截簷屋在，其餘皆燼，聞者益奇之。
X77n1522_p0343a05║性好止廢寺，無冬夏，常聚木佛，積舊旛其上，焚之以
X77n1522_p0343a06║代薪樵。時從漁者得鯉鯽，則擲烈焰中，視其跳躍，灰
X77n1522_p0343a07║塵坌暗，則撫掌大咲以為樂。食不具匕筯，垢面，未甞
X77n1522_p0343a08║頮，頮則天輒陰雨，彌旬浹，占者每驗。將死，先飲灰潘
X77n1522_p0343a09║數十斛，乃坐稱佛號，士庶堵觀之，如是七日，氣始絕。
X77n1522_p0343a10║方盛暑，支體舒舉，而顏色明潤。闍維，獲舍利以葬。
X77n1522_p0343a11║又京師永壽寺證智師，神異著見，晝則治田於張瀆
X77n1522_p0343a12║蘭若，夜仍歸宿寺中。蓋蘭若在漢陰之金州，距京師
X77n1522_p0343a13║七百里　云。又大和初，薦福寺有老僧與相國韋公
X77n1522_p0343a14║處厚遊，當大拜，老僧進賀，忽曰：大奇，相公得如此好
X77n1522_p0343a15║滅度處。眾皆詆其語非所出。開成中，處厚因奏對，偶
X77n1522_p0343a16║疾作，僵仆御前，上使貴璫扶出殿門而卒。此其類不
X77n1522_p0343a17║盡錄。
X77n1522_p0343a18║唐些些師本名清其些者，蓋其常所自謂也。德宗時，
X77n1522_p0343a19║見之渚宮，衣屨垢弊，狀癡憃。遊市肆間，善歌河滿子，
X77n1522_p0343a20║遇長筵廣席，為歌之，輒得飲啖。甞有醉，伍伯於塗中
X77n1522_p0343a21║辱之，抑令歌。些因以詞語盡訐其平日陰私，人所未
X77n1522_p0343a22║聞事，引聲宛轉，具見惡狀，行道聚聽如堵。伍伯慚懼，
X77n1522_p0343a23║即拜跪悔過焉。貞元初，縱肆殊甚，群小譁逐，庸妄資
X77n1522_p0343a24║以笑樂。又一僧，絕飲食中，則從檀家乞麻油啜之而
X77n1522_p0343b01║已，然亦無數量，見出以巨器，則大喜。當其啜時，所在
X77n1522_p0343b02║不一，謂能分身應供云。俗號食油師。
X77n1522_p0343b03║唐海雲始，𢹂弟子守節遊五臺，歷攬聖跡，遂於南臺
X77n1522_p0343b04║之側峯巒峭拔、林谷深僻之地居焉。其刻厲清苦，人
X77n1522_p0343b05║所不堪，而相從者舍節之外，殆不可復得。節，高力士
X77n1522_p0343b06║子，生長富貴中而能如此，其操行何如哉！雲甞語節
X77n1522_p0343b07║曰：吾聞上都有臥輪禪師者，雖云隱晦，而實闡揚曹
X77n1522_p0343b08║溪六祖心印。汝往依之，毋自滯。久之，輪告節曰：汝師
X77n1522_p0343b09║入滅，當趣歸。後節遂踵雲化風。或曰雲：蓋普賢化身，
X77n1522_p0343b10║與文殊相賓主，而節亦未容以凡陋測也。
X77n1522_p0343b11║唐辛七師陝人，其父守陝，有德於其民，遂家焉。七師
X77n1522_p0343b12║童孺時讀佛經，輒能識其語之華梵，凡義理皆不待
X77n1522_p0343b13║解釋而喻。親喪，毀瘠柴立。州故有瓦窯七所，相去稍
X77n1522_p0343b14║遠，一日，大慟發狂，竟遁去。家僮跡其後，見獨端坐窯
X77n1522_p0343b15║中，身出金色，光明燦然，不可正視。家僮驚就問，略無
X77n1522_p0343b16║言。懼而徙窺別窯，則見七師如前狀。於是徧窺七窯，
X77n1522_p0343b17║皆無小異。未幾而傳其事者響應，陝人老幼敬之如
X77n1522_p0343b18║神。晚薙落，而姓名伯仲猶不易，故鄉里亦因以呼之。
X77n1522_p0343b19║唐和和世莫知其氏族鄉里，常居京師之大安國寺，
X77n1522_p0343b20║言禍福輒奇中，諸公貴人皆敬事之。時寺方營造殿
X77n1522_p0343b21║閣，未完就，和冀得資費以助。滎陽鄭萬鈞尚越國公
X77n1522_p0343b22║主，無子，夫歸，迎和供養以請，和遽曰：此易耳，但能以
X77n1522_p0343b23║帛三千疋遺我者，當使公主生二男。萬鈞聞之，喜甚，
X77n1522_p0343b24║即如數施之，殿閣以落成，主亦旋有娠。和謂萬鈞曰：
X77n1522_p0343c01║主所娠，天人也。然吾本欲使主卛，產而主弱，恐莫勝
X77n1522_p0343c02║茲，姑先後之。必二年，連產二子，於是潛耀晦明皆主
X77n1522_p0343c03║出，卒為唐聞人。而和之造詣，又豈可量哉！
X77n1522_p0343c04║唐契此未詳氏族。天復初，見之明州奉化縣。蹙頞皤
X77n1522_p0343c05║腹，形裁腲脮，語嘿出處無常時。每荷一布袋行市肆
X77n1522_p0343c06║中，隨所遇輒乞得醯醬、𦵔炙諸可食物，必分少許入
X77n1522_p0343c07║袋，餘以投諸口。然過門則所貨倍售，故市肆之人爭
X77n1522_p0343c08║遮挽之，所至不能去。夜宿鶴林寺，晨起曳高齒木屐，
X77n1522_p0343c09║豎股臥大橋上，則是日雖雨而晴；繫草屨疾走，則是
X77n1522_p0343c10║日雖晴而雨。或以此候察之，屢驗。一日，獨立稠眾中，
X77n1522_p0343c11║或問：和尚在此作麼？答曰：我待個人。子曰：我聻？師探
X77n1522_p0343c12║懷中出一橘，其僧擬接，師縮手曰：你不是者個人。或
X77n1522_p0343c13║於市井中成一廁，師立於其前，唱曰：募緣造到，諸人
X77n1522_p0343c14║不得於此大小二事。有僧徐行其前，師從後撫其背，
X77n1522_p0343c15║僧回首云：作什麼？師展手曰：乞我一文錢。僧曰：道得
X77n1522_p0343c16║即與。師放下布袋，叉手立。白鹿和尚問：如何是布袋？
X77n1522_p0343c17║師放下布袋，叉手立。問：如何是布袋下事？師荷布袋
X77n1522_p0343c18║便行。既滅，或遇於他州，因書偈託之以寄。其辭曰：彌
X77n1522_p0343c19║勒真彌勒，化身千百億。時時示時人，時人都不識。由
X77n1522_p0343c20║是知為慈氏降跡也。
X77n1522_p0343c21║唐金和尚姓王氏，西河平遙人。童年依高巖山出家，
X77n1522_p0343c22║軀幹偉碩，其長一丈，其大十圍，言語質野無文采，而
X77n1522_p0343c23║先知灾福如讖緯，迄終而鄉里至今猶祭禮焉。
X77n1522_p0343c24║後唐道賢始以持誦孔雀明王經獲徵驗，後每夢從
X77n1522_p0344a01║佛行虗空中，俄頃數百萬里，佛輒指其下以語賢曰：
X77n1522_p0344a02║此南印度，此西印度，此摩竭陁國也，此占波國也，此
X77n1522_p0344a03║迦濕彌羅等國也。且行且語，喜躍不自勝。及窹，頓解
X77n1522_p0344a04║五天梵音悉曇章等，又默受瑜伽灌頂法，往往能斥
X77n1522_p0344a05║諸胡之偽為五天以紿中國者。於是隴坻間皆稟承
X77n1522_p0344a06║祕密，號阿闍梨。長興四年，上晏駕，少子魏王從厚立。
X77n1522_p0344a07║時潞王從珂鎮鳳翔，至是徙鎮河東，王不奉詔。詔西
X77n1522_p0344a08║京留守王思同討之，王嬰城固守。思同且克矣，王懼，
X77n1522_p0344a09║召賢問吉凶狀，賢曰：竇八郎知之，可召而問也。竇至，
X77n1522_p0344a10║擐甲持戈作迎鬬勢，已而解甲投戈走。王方出，乘城
X77n1522_p0344a11║撫眾，賢謂王曰：竇八郎所示，敵降之兆也，王無憂。未
X77n1522_p0344a12║幾，思同果以士卒自潰亂而敗，王因與賢擁兵東入
X77n1522_p0344a13║洛，即帝位，改元清泰。賢嘆曰：國家終為石氏有乎！已
X77n1522_p0344a14║兆見於年號，所謂水清石見也。二年，詔徙并州帥石
X77n1522_p0344a15║敬瑭帥天平。敬瑭阻兵自固，潛結契丹，長驅入洛，清
X77n1522_p0344a16║泰自焚死，石見之驗不誣矣。晉兵未入洛，賢卒。竇八
X77n1522_p0344a17║郎者，岐之富人也。每荷器鬻水於市，或散髮披衣狂
X77n1522_p0344a18║走，遇牛驢車則撫掌大笑，言語不常。及死而焚之，則
X77n1522_p0344a19║於火聚中盡化為金色蛺蝶飛去，或攬撲而得之者，
X77n1522_p0344a20║可供養以致靈異。
X77n1522_p0344a21║石晉懷濬不知何許人，姿性若癡戇，善草書，所至揮
X77n1522_p0344a22║染墻壁。乾寧中，見之巴東，言笑動止無常，然所指必
X77n1522_p0344a23║神驗，故行旅寓公皆從問吉凶。荊南大校周崇賓謁
X77n1522_p0344a24║入，𤀹就書其刺曰：付皇都勘。方朝廷問罪荊南，而崇
X77n1522_p0344b01║賓且入貢，遇其兵南府，遂先執之，戮以徇。書押牙孫
X77n1522_p0344b02║道能刺曰：付竹林寺。後道能以是年死，而所葬之地
X77n1522_p0344b03║即古竹林寺基也。知州事皇甫鉉則畫一荷校者於
X77n1522_p0344b04║女子旁，後鉉以娶部民女，焚錮終身。又波斯人穆昭
X77n1522_p0344b05║嗣工方藥，童子時偶侍其父詣濬，濬遽畫道士提匏
X77n1522_p0344b06║壺乘雲狀，且署其下曰：指揮使高從誨牒衙推。後昭
X77n1522_p0344b07║嗣果以醫術有寵於南平王，使脫道士服，辟為其府
X77n1522_p0344b08║衙推。久之，乃上詩南平王，有曰：馬頭漸入楊州路，親
X77n1522_p0344b09║眷應須洗眼看。高氏卒，款附，忽題其所居廷前芭蕉
X77n1522_p0344b10║葉曰：今日還業債，州縣無更勘。往來見者始不以介
X77n1522_p0344b11║意，未幾而身首異處，刺史為蹤跡之，賊不得，由是知
X77n1522_p0344b12║業債語有在也，眾共茶毗焉。
X77n1522_p0344b13║石晉行遵姓王氏，閩王審知仲子也。後唐莊宗朝，以
X77n1522_p0344b14║貢方物留京師。同光之季，明宗以兵入即位，饑亂仍
X77n1522_p0344b15║歲，遵由是剪䰂變服，遁遊巴蜀。開運中，寓閬之光國
X77n1522_p0344b16║禪院，狀貌若七十餘，然力殊壯不衰，且能預言灾福，
X77n1522_p0344b17║類風角鳥占者。一日，偕寺眾赴齋，李氏方操匕箸，忽
X77n1522_p0344b18║起大呼門外，因謂李氏：今夜火自東南至西北皆煨
X77n1522_p0344b19║燼，宜謹備之。既而果然。他日，或問其大呼之故，乃曰：
X77n1522_p0344b20║適見一茜衣婦人，持炬歷火所至地，吾大呼欲以止
X77n1522_p0344b21║之耳。甞遊趙法曹家園中，指桃樹下曰：有如許錢。趙
X77n1522_p0344b22║即命掘之。方施畚鍤，會重客至，趙遽出迎，不暇顧。僕
X77n1522_p0344b23║𨽻爭取，喧閧不能已，所見悉復化為青泥。後終於晉
X77n1522_p0344b24║安玉山。
X77n1522_p0344c01║晉曹和尚恒陽人也。後忽見於鎮州，襦穿屨弊，垢面
X77n1522_p0344c02║膩膚。察其語言，後皆驗。齊、趙之人，率敬奉之。安重榮
X77n1522_p0344c03║既帥郡，諷吏民上章朝廷，乞為己立碑頌功德。碑且
X77n1522_p0344c04║立，曹獨指之大笑曰：立不得！立不得！時眾相顧失色。
X77n1522_p0344c05║或驅使他往，猶走且罵不絕聲。後重榮卒以謀逆誅，
X77n1522_p0344c06║碑亦尋毀。
X77n1522_p0344c07║周僧緘姓王氏，京兆人。少習儒，聦慧有材識，辭章絕
X77n1522_p0344c08║群。大中十一年，杜審權下對策及第。乾符中，避巢寇，
X77n1522_p0344c09║遊渚宮，主中令成汭。屬汭敗，遂薙落，轉徙夔、峽間。後
X77n1522_p0344c10║唐同光三年，居淨眾寺，與偽蜀進士王處厚會。因自
X77n1522_p0344c11║言生於文宗之太和初，逮今且一百三十餘載矣。復
X77n1522_p0344c12║謂處厚：子名成身退，皆俟明年。忽別去。已而扣關訪
X77n1522_p0344c13║處厚，偕遊故太尉幽公杜琮祠。方坐西廡下，有數人
X77n1522_p0344c14║吏服綴行，進拜處厚前，緘曰：就參新官。處厚惶懅，不
X77n1522_p0344c15║知所為。緘曰：公知泰山，舉公為司命否？此輩他日公
X77n1522_p0344c16║所驅䇿者，又何懼？且府君念公壯志未酬，議必登第
X77n1522_p0344c17║後施行。明年春榜，人數已定，既可為公賀，亦可為公
X77n1522_p0344c18║弔也。處厚問明年春榜諸人姓名，緘遺之短書，曰：必
X77n1522_p0344c19║試罷而後坼。及試罷，坼而視其書，僅四句，曰：周成同
X77n1522_p0344c20║成，二王殊名。王居一焉，百日為程。二王則處厚、慎言
X77n1522_p0344c21║也。俄而處厚暴卒，計之僅百餘日。若是，則緘之神明，
X77n1522_p0344c22║將盤礴天地，而參贊造化，非可以求之世間者也。
X77n1522_p0344c23║宋點點師者孟氏廣政中居功南大邑之靈鷲寺，雖
X77n1522_p0344c24║事薙染，然迭宕不覊。與人接，有所論議，必再三指點，
X77n1522_p0345a01║以核實其事，故俗以名焉。或邀齋，酒肉無所問，鄉閭
X77n1522_p0345a02║亦習以為常，而不加非笑。每日暮自外歸，則賸買黃
X77n1522_p0345a03║白紙筆墨寘懷袖，造所居，闔戶寂然，其鄰近略未甞
X77n1522_p0345a04║聞謦欬聲。屋室無四壁，欲詣之者，輒迷失所在。一沙
X77n1522_p0345a05║彌甞躡足匿隱處，觀其所為，見秉燭箕踞，陳紙筆墨
X77n1522_p0345a06║于前，詆訶良久。既而疾書大署，如斷決處置狀，稍覺
X77n1522_p0345a07║有曹吏獄卒森列其旁，皆詭形殊服，莫可識。沙彌竦
X77n1522_p0345a08║懼而退，且質之，弗答。後不知所終。
X77n1522_p0345a09║讚曰：
X77n1522_p0345a10║菩薩化身，徧恒沙國，相好光明，本來具足。
X77n1522_p0345a11║而獨斂藏，示同凡俗，隨類現形，與為眷屬。
X77n1522_p0345a12║意所生處，靡有邇遐，山川墻壁，亦莫間遮。
X77n1522_p0345a13║如春行地，色聚群葩；如月臨水，影散眾波。
X77n1522_p0345a14║不思議力，排難殄魔，此誠般若，波羅蜜多。
X77n1522_p0345a15║
X77n1522_p0345a16║新脩科分六學僧傳卷第三十（四明胡公舉刊）
X77n1522_p0345a17║
X77n1522_p0345a18║護境寺，先住持觀海，樂助工食功德。專冀
X77n1522_p0345a19║冤親共報，恩有齊資，普與含靈，同超淨域者。