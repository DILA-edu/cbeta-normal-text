X77n1524_p0489c15║
X77n1524_p0489c16║
X77n1524_p0489c17║補續高僧傳卷第十七
X77n1524_p0489c18║
X77n1524_p0489c19║吳門華山寺沙門　明河　撰
X77n1524_p0489c20║明律篇
X77n1524_p0489c21║宋　柳律師、圓覺律師傳
X77n1524_p0489c22║柳律師者，是蓋持律而苦行者也。蜀開縣大覺寺有
X77n1524_p0489c23║柳律師行碑剝落，其剝落未盡者，猶可摹而為言。師
X77n1524_p0489c24║名法本，臨江鄉人，自幼神秀頴異，父母惟師一子，尤
X77n1524_p0490a01║愛重之。甫七歲，舉動如成人。一日，忽告父母曰：兒久
X77n1524_p0490a02║處塵寰，俗緣未釋，今欲棄僧為僧，願二親莫以兒為
X77n1524_p0490a03║念。父母苦止之，繼之以泣，師乃絕粒不食。父母懼，姑
X77n1524_p0490a04║從之，遂削髮入山，絕跡不踵家門，勤修苦行，日夕不
X77n1524_p0490a05║輟。年及十五，經律論藏無不該覽，遠近咸瞻禮之。常
X77n1524_p0490a06║處厚與師為方外交，時就請教。年九十九，一日告眾
X77n1524_p0490a07║曰：緣業殆盡，吾將西歸，汝輩宜自勉。端坐而化。
X77n1524_p0490a08║圓覺律師德明者，住金陵能仁寺，際遇太宗，召見，賜
X77n1524_p0490a09║紫衣并御容及羅漢像以歸，律聲振江以南，求法人
X77n1524_p0490a10║望之而歸。真宗嗣位，復贈以詩章，有精勤演律達真
X77n1524_p0490a11║風，釋子南禪道少同之句。二師道行，在當時必表表
X77n1524_p0490a12║一方，竟爾失傳，僅於斷鐫殘刻間得其名，不得言其
X77n1524_p0490a13║詳也，惜哉！
X77n1524_p0490a14║了興傳
X77n1524_p0490a15║了興，平陽萬全鄉人，宋氏子。髫年棄俗具戒，後歷參
X77n1524_p0490a16║諸方，有聞於荊溪尋公。遵戒律，務勤勇，頗多異迹。每
X77n1524_p0490a17║𮘗誦經，有虎伏案下而聽，或猿獻果，鳥送花。會官築
X77n1524_p0490a18║垂楊埭，祭用牛，牛啣刀奔至師所，逐者踵至。師解袈
X77n1524_p0490a19║裟付之曰：第條拆散置，埭址可固，勿用牛也。已而果
X77n1524_p0490a20║然。牛放山中，時院將興塔，師謂牛曰：汝能為我鍊泥
X77n1524_p0490a21║乎？牛俛首受役。塔成七日而牛死。師曰：牛已生善道
X77n1524_p0490a22║矣。天禧改元，師坐逝。偈曰：不願生天及淨國，祇明心
X77n1524_p0490a23║地本圓常。毗盧妙性非來去，耀古騰今遍十方。經七
X77n1524_p0490a24║日，目光烱然如生。
X77n1524_p0490b01║遼　法均（附裕窺）
X77n1524_p0490b02║法均，族里失詳，蘭茁潛幽，珠英秘潤，人莫之知。唯京
X77n1524_p0490b03║西紫金寺非辱律師異之，收為童子，究律學，謹持犯，
X77n1524_p0490b04║得性自然，非矯揉也。雖行在毗尼，而志尚禪悅，尋師
X77n1524_p0490b05║求指決者十餘年，封被危坐，切甚頭然，似有發明者。
X77n1524_p0490b06║清寧中，被徵較定諸家章抄，或有豔之，謀為代者，師
X77n1524_p0490b07║力求退，與息貪競，時議多之。道聲遐震，授紫方袍師
X77n1524_p0490b08║號。久之，歸隱馬鞍山，遠邇把其清風。咸雍間，上以金
X77n1524_p0490b09║臺僧務繁劇，須才德並茂者錄其事，僉以非師不可，
X77n1524_p0490b10║命亟下，雖欲退辭，不可得也。當是戒壇肇闢，來集如
X77n1524_p0490b11║雲，師為大和尚，儼臨萬眾，雖遐荒絕域，冐險輕生，自
X77n1524_p0490b12║萬里而來，冀一瞻慈範，一領音教，如獲至寶而還，似
X77n1524_p0490b13║有神物告語而然者。遼主渴思一見，上待以師禮，后
X77n1524_p0490b14║妃以下皆展接足之敬，特旨授崇祿大夫守司空，并
X77n1524_p0490b15║傳戒大師之號，寵以詩章，有行高峰頂松千尺，戒淨
X77n1524_p0490b16║天心月一輪之句，其見重如此。後屢應巨剎，一以弘
X77n1524_p0490b17║戒為事。所至之處，士女塞涂，皆罷市輟耕，忘饑與渴，
X77n1524_p0490b18║𮞏求瞻禮之弗暇，一如利欲之相誘。總計前後領戒
X77n1524_p0490b19║稱弟子者，至五百萬餘，飯僧之數稱是。其餘因聞而
X77n1524_p0490b20║施，觸目之為，籌草木不盡義，孳孳焉甞若弗逮，惟恐
X77n1524_p0490b21║人之知也。勞而感疾，雖食飲罕御，而進力靡懈。曉示
X77n1524_p0490b22║學眾，諄諄以務戒為言。以大康元年三月四日，怡然
X77n1524_p0490b23║別眾而逝。世壽五十五，僧臘三十九。訃聞，遼主悼歎，
X77n1524_p0490b24║命太甞卿楊溫嶠董後事。七眾哀號，如失恃怙。茶毗，
X77n1524_p0490c01║收靈骨塔於方丈之右。或弔之以詞曰：出薊門兮西
X77n1524_p0490c02║觀，目巖岫兮巑岏。伊萬庳兮參差，何獨尊兮馬鞍。非
X77n1524_p0490c03║以其下兮舊有人耶？神燈發𦦨兮古玉絕瑕。傳佛戒
X77n1524_p0490c04║兮警聾瞶，提金剛兮懾魔外。高闢度門兮遠邇雲奔，
X77n1524_p0490c05║利見龍德兮來儀帝閽。師子一吼兮天騘去豆，上下
X77n1524_p0490c06║交孚兮如鳥破鷇。梵音晝宣兮宸章夕吟，歎師德無
X77n1524_p0490c07║既兮懸懸千古之心。師即世，繼其道者曰裕窺。裕窺，
X77n1524_p0490c08║不知何處人，守德嚴戒，有師之風。遼主嘉之，仍襲傳
X77n1524_p0490c09║戒大師，賜崇祿大夫、簡較太尉、提點天慶寺，并賜御
X77n1524_p0490c10║製菩提心戒本，命開戒壇，說戒一如師在日。年七十
X77n1524_p0490c11║而化。窺性退讓，每事不欲上人，勸人完慈，止殺漁者，
X77n1524_p0490c12║焚網更業數十家。奏罷獵地，置義倉，備凶歲者數處。
X77n1524_p0490c13║方說戒時，有食魚者，肉上現光氣，其人懼而茹素。甞
X77n1524_p0490c14║過黑栰野，有童子牧牛，牛見窺至，跪而迎之，其主即
X77n1524_p0490c15║以其牛并童子為奉。中年亦預僧務，僧以事至，窺先
X77n1524_p0490c16║好語誘掖，終於無訟，其人辭謝，仍以念珠一串付之。
X77n1524_p0490c17║歉歲甞抵紫金寺，賑飢人饘粥，或告㸑下乏水，窺以
X77n1524_p0490c18║杖擿地，掘尺餘，得甘注，暨終事取足，窺既去，水亦隨
X77n1524_p0490c19║竭。此窺跡之概爾。窺如是，師可勿詳而悉矣。
X77n1524_p0490c20║金　悟敏、悟銖二傳戒大師傳
X77n1524_p0490c21║悟敏，臨潢孫氏子。幼聰警，十四著掃塔衣事佛。時普
X77n1524_p0490c22║賢大師以有道徵，見而奇之，錄為弟子，携之入京。貌
X77n1524_p0490c23║重言謙，洒掃應對，甚得其職，王公大人為加賞識。受
X77n1524_p0490c24║經於師，宏軸巨卷，他人讀之，浹旬僅能周，敏一日而
X77n1524_p0491a01║畢。洎普賢示寂，從法兄裕景習業，通唯識論，對眾析
X77n1524_p0491a02║義，辯若湧泉，宿學碩德，無不歎息，以為不可及。敏未
X77n1524_p0491a03║甞以是自多，遠近爭挽說法，不顧而去。謁通理䇿公，
X77n1524_p0491a04║又見寂炤，感公密受指迪，所資益深，黜聰明墮肢體
X77n1524_p0491a05║者，又十年而後出世。禪以自悅，戒以攝人，普賢為戒
X77n1524_p0491a06║壇宗師第一世。普賢傳窺，窺沒而傳敏，為第三世，錫
X77n1524_p0491a07║紫服師號，所度之眾，不減於乃祖若父。復得悟銖而
X77n1524_p0491a08║傳焉，繩繩不絕，律座益尊。皇統元年入寂，壽八十五，
X77n1524_p0491a09║夏六十五。敏天資渾厚，不事雕琢，護戒如珠，微細無
X77n1524_p0491a10║越，且尚賢務施，至老無倦。主大道場凡二十二處，稟
X77n1524_p0491a11║戒者逮五百萬，靜定之外，課誦行持，皆有常數。或疑
X77n1524_p0491a12║以道雜，敏笑曰：八萬法門，皆吾心之用，何雜之有？既
X77n1524_p0491a13║化茶毗，烟凝成雲，五色相映，舍利若小珠，倐一倐多，
X77n1524_p0491a14║或相倍蓰，人爭取而寶之。異哉！是亦戒光之驗爾。
X77n1524_p0491a15║悟銖，字子平，臨潢何氏子。父椿，保信軍節度使，有令
X77n1524_p0491a16║名。椿五子，銖當第三。娠時，母不御肉味。既誕，過中不
X77n1524_p0491a17║乳。七歲學詩、書，聰慧過人。年十五，懇出家，父母不許，
X77n1524_p0491a18║遂不食。或諭其父母曰：宦達雖人世美事，乃或德不
X77n1524_p0491a19║稱其位，福不加乎民，徒貪饕貴富於隙駒之間，違真
X77n1524_p0491a20║失性，何益於身心？從其志可。因禮白霫太尉傳戒大
X77n1524_p0491a21║師，執弟子之役，受具戒。通諸經論，精旨妙義，出老師
X77n1524_p0491a22║宿學上。復見佛覺禪師於龍泉萬笏山，自是宗說無
X77n1524_p0491a23║礙。化行平、灤、涿、易間，開圓覺、楞嚴二十餘席，人趣奉
X77n1524_p0491a24║法音，如佛在世。皇統間，授中都右街僧錄，賜號文悟
X77n1524_p0491b01║大師。尋告退，歸鞍山，大興土木，了前人未竟之業。於
X77n1524_p0491b02║殿西北隅作涅槃堂，曰：吾蛻於是。以金亮貞元二年
X77n1524_p0491b03║入寂，戒傳於圓拱。銖平生多異跡，宿村寺，適洪水發，
X77n1524_p0491b04║餘屋盡壞，獨坐室屹然。當升壇說戒，空中現五色霞，
X77n1524_p0491b05║霞中列蓮華無數，坐處隱然有光，迫近則無。尤留心
X77n1524_p0491b06║唯識，每發願上生，曰：慈尊一生補處，吾欲從之細窮
X77n1524_p0491b07║法相耳。闍維，舍利盈掬，徒眾建窣堵波藏焉。
X77n1524_p0491b08║賈菩薩傳
X77n1524_p0491b09║廣恩和尚，順德路洺水賈氏子。元初祝髮為開元寺
X77n1524_p0491b10║僧，其師亦知識，訓督頗嚴。師至性過人，安納凄緊，不
X77n1524_p0491b11║見色詞小異，勤勤汲汲，唯恐不得師心。及受具為大
X77n1524_p0491b12║僧，振錫遠游，參見名山老宿，精進勇猛，所過有去後
X77n1524_p0491b13║之思。且戒行嚴謹，少言語，慎舉動，三業肅然，六時如
X77n1524_p0491b14║一。時兵馬大元帥路通鎮臨清，信向佛乘，建淨土寺，
X77n1524_p0491b15║請師居之。人無貴賤遠近，爭致檀貲，金碧輝煥，如天
X77n1524_p0491b16║成地涌。以師道風有素，所歸翕然，故不待號召而至，
X77n1524_p0491b17║䇿勉而成也。一日，元帥願聞淨土之說，師曰：心體自
X77n1524_p0491b18║淨，雜用濁之，用若能一，是名著體。體即淨心，心外無
X77n1524_p0491b19║二，土淨心淨，其理無二。通聞歎服曰：可謂要言不煩。
X77n1524_p0491b20║表聞於朝，賜號護國興理大師賈法宗大菩薩。
X77n1524_p0491b21║光教律師法聞傳
X77n1524_p0491b22║法聞，陝西嚴氏子，楚莊王之裔，以諡為姓，避漢諱，嚴
X77n1524_p0491b23║代莊也。師七歲事禪德輝公，十有五薙染，二十受具
X77n1524_p0491b24║戒。游汴、汝、河、洛間甚久，從大德溫公學法華、般若、唯
X77n1524_p0491c01║識、因明及四分律。溫以師任重道遠，託以弘傳之寄，
X77n1524_p0491c02║因對佛灼肌然指，庸表克誠。又刺血書經，隱臺山，不
X77n1524_p0491c03║踰閫者六年。讀大藏經五千卷，三過，行業大進。帝師
X77n1524_p0491c04║聞師說法，顧謂其徒曰：孰謂漢地乃有此人耶！未幾，
X77n1524_p0491c05║輝致書勗以兼善，無忘鄉梓，師遂抗錫而西。既至，耆
X77n1524_p0491c06║老驩呼曰：吾鄉之人，得所師而承教矣。尋以安西王
X77n1524_p0491c07║命，居城南之義善寺，唐初神僧杜順示迹地也，道大
X77n1524_p0491c08║振。天子聞之，被徵，詔居大原教寺，授榮祿大夫、大司
X77n1524_p0491c09║徒，遷普慶蘭若，加開府儀同三司、大司徒，銀章一品，
X77n1524_p0491c10║賜遼世金書戒本。王公大臣皆仰止高風，猶景星鳳
X77n1524_p0491c11║凰，無不從師受教者。延祐四年三月，跏趺而逝。以聞，
X77n1524_p0491c12║上惻然，賜幣數萬緡以葬，詔大臣護喪，有司備儀衛
X77n1524_p0491c13║旌蓋送之。世壽五十八，僧臘四十三。
X77n1524_p0491c14║清涼信明傳（印寶附）
X77n1524_p0491c15║信明，字真覺，五臺清涼疃高氏子。依本山清涼寺正
X77n1524_p0491c16║洪長老削染。年十四，業講有聲。二十四，受大戒述論，
X77n1524_p0491c17║弘贊戒章。又著盂蘭等鈔，發義精朗，甚為時輩傳誦。
X77n1524_p0491c18║加以行門自嚴，誦戒讀經，殊無少怠。元主召見，法沁
X77n1524_p0491c19║宸衷，賜號興國大師，授僧統之職。勉應之，非所願也。
X77n1524_p0491c20║後從慶壽海雲和尚咨決心要，頗有省發。然不以得
X77n1524_p0491c21║所解而廢所行，益自督厲。戒光高顯，于時無兩。自貴
X77n1524_p0491c22║戚以下至士庶人，從師受菩薩戒者甚夥，化風被河
X77n1524_p0491c23║朔矣。六十九示寂，獲舍利無數。正覺寺有遺行碑存
X77n1524_p0491c24║焉。
X77n1524_p0492a01║榆次有印寶者，亦戒行僧也。四方多請住持，弗應。七
X77n1524_p0492a02║十歲坐亡，火化，烈燄中有金光透出，舍利如雨，眼舌
X77n1524_p0492a03║不壞。後有人見於黃蘆嶺騎白驢而行。
X77n1524_p0492a04║惠汶律師傳
X77n1524_p0492a05║惠汶，歸德之偃武人也。驅烏之歲，依耆宿釭公為童
X77n1524_p0492a06║侍。二十，從大德溫公受菩薩戒，嗣法壇主恩公。既而
X77n1524_p0492a07║行業日隆，道益著，從學者益眾。佛制：凡為苾蒭，雖大
X77n1524_p0492a08║節不虧，而細行必謹，非法不眼，非時不食，居處動作，
X77n1524_p0492a09║皆有軌則，所以戒昏墯而防逸德也。師守護嚴謹，雞
X77n1524_p0492a10║鳴而興，坐以待旦，乾乾終日，惟佛是念。雖道行旅宿，
X77n1524_p0492a11║三衣一鉢，必與身俱。制行甚高，而無矯飾之節；操存
X77n1524_p0492a12║雖固，而無詭激之跡。是以而言人莫不信，動而人莫
X77n1524_p0492a13║不敬。兩河之間，三監舊邑，從化者葢以萬數。緇素相
X77n1524_p0492a14║率而求戒法者，憧憧接迹於途，承一訓言，無不懽心
X77n1524_p0492a15║感戴。說法數十餘年，升壇授戒四十餘會，大臣接以
X77n1524_p0492a16║師敬之禮。至順三年示寂，年七十有三。
X77n1524_p0492a17║
X77n1524_p0492a18║補續高僧傳卷第十七