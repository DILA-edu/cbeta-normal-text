X77n1524_p0506b12║
X77n1524_p0506b13║
X77n1524_p0506b14║補續高僧傳卷第二十
X77n1524_p0506b15║
X77n1524_p0506b16║明吳門華山寺沙門　明河　撰
X77n1524_p0506b17║遺身篇
X77n1524_p0506b18║宋　喻彌陀傳（附淨真）
X77n1524_p0506b19║思淨，錢塘喻氏子。好畫阿彌陀佛，臻其妙。楊無為呼
X77n1524_p0506b20║為喻彌陀，世因以稱焉。或者問師：能畫彌陀，何不參
X77n1524_p0506b21║禪？師答曰：平生只解念彌陀，不解參禪可奈何。但得
X77n1524_p0506b22║五湖風月在，太平何用動干戈。師兒時遊西湖多寶
X77n1524_p0506b23║山，輒作念曰：異時當鐫此石為佛。後果為彌勒像。侍
X77n1524_p0506b24║郎薛公問：彌勒見在天宮說法，鑿石奚為？師答曰：咄
X77n1524_p0506c01║哉頑石頭，全憑巧匠修。只今彌勒佛，莫待下生求。其
X77n1524_p0506c02║應對機辯如此。師平生務實，不事虗飾。甞就北關僦
X77n1524_p0506c03║舍飯僧，不二十年及三百萬。移妙行額，廣所居為寺。
X77n1524_p0506c04║屬離亂，寺獨不焚。師造賊壘，願以一身代一城之命。
X77n1524_p0506c05║賊竦然為之少戢，全活者眾。紹興七年冬，趺坐而逝。
X77n1524_p0506c06║侍郎張無垢九成銘其塔。其後嘉熈中，有曰淨真者，
X77n1524_p0506c07║亦捐身益物，有淨師造壘代命之風。真初禮吳松興
X77n1524_p0506c08║聖寺若平為師，遊講肆，得賢首宗旨。至錢塘，適江水
X77n1524_p0506c09║大溢，塘崩壞，居民相顧倉皇，無所措手足。真以偈呈
X77n1524_p0506c10║安撫趙端明曰：海沸江河水接連，居民衝蕩益憂煎。
X77n1524_p0506c11║投身直入龍宮去，要止驚濤浪拍天。遂投身於海，三
X77n1524_p0506c12║日而返，謂眾曰：我在龍宮說法，龍神聽受，此塘不復
X77n1524_p0506c13║崩矣。語訖，復入于海。事聞於朝，敕賜護國法師，立祠
X77n1524_p0506c14║於會靈祀焉。
X77n1524_p0506c15║化僧傳（附吉祥、慈濟）
X77n1524_p0506c16║化僧者，初不識其誰何，蒼顱黧面，去來𮠁繁間，甚熟
X77n1524_p0506c17║帀，人蓋多見之，而無相問訊者。崇寧五年十二月二
X77n1524_p0506c18║日晨，從外來，乞食城中如故，甞洋洋也。眡日欲昃，輒
X77n1524_p0506c19║囊其衣，若將去者。行次廛東，小息於逆旅馬氏，乞漿
X77n1524_p0506c20║焉。斂裓趺坐，漿未饋而告寂。玉骨山峙，不杌不倚，人
X77n1524_p0506c21║皆聚觀羅拜，迎歸北溪，龕而奉之，至今真身儼然如
X77n1524_p0506c22║生。宋楊天惠作文記之曰：異哉！我昔未之見也。是導
X77n1524_p0506c23║師者，不離闤闤喧閧而示靜便，不鄙屠沽垢紛而示
X77n1524_p0506c24║精潔，不舍生死濁惡而示究竟，不樂相好設飾而示
X77n1524_p0507a01║堅固。其音制和軟，類近里社，而莫知其名氏；其膚臞
X77n1524_p0507a02║勁，類七十許人，而莫知其壽臘；其衣履簡野，類空林
X77n1524_p0507a03║衲子，而莫知其居止。嗚呼！生吾不知從師遊，沒吾徒
X77n1524_p0507a04║知志其跡，是刻舟之說也。雖然，繇吾之說，瞷師之相，
X77n1524_p0507a05║起欣慕想，成淨信行，庶其有從入哉！
X77n1524_p0507a06║又僧曰：吉祥甞寓東川解魔寺，魁梧多力，一飯五鉢，
X77n1524_p0507a07║日夜誦經五函。寺前有池畜魚，祥盡知其數，以名詔
X77n1524_p0507a08║之，皆次第出水面，若受祥話言，靡靡而去。
X77n1524_p0507a09║滇有僧曰慈濟，甞在洱海東北青顛山險石上，禮迦
X77n1524_p0507a10║葉佛，日課百拜，人名其石名禮拜石。下臨不測之淵，
X77n1524_p0507a11║後即於石立化。今無能躡其石者，示現難思，皆化僧
X77n1524_p0507a12║之流亞也。
X77n1524_p0507a13║咸平府大覺寺法慶禪師傳
X77n1524_p0507a14║法慶嗣佛國白禪師，甞掌書記。初住泗州普炤，後遷
X77n1524_p0507a15║嵩少。汴破被虜，收牛于北方，惟一講僧識之。次居東
X77n1524_p0507a16║京，因侍者讀洞山錄作愚癡齋，者云：古人甚奇。師云：
X77n1524_p0507a17║我化後，汝可喚之。若能復來，是有道力也。後預知時
X77n1524_p0507a18║至，乃作頌云：今年五月初五，四大將離本主。白骨當
X77n1524_p0507a19║風颺却，免占檀那地土。衣物盡付侍者，飯僧始聞初
X77n1524_p0507a20║夜鐘聲，坐逝。侍者如約喚之，師睜眼應曰：爭麼？者曰：
X77n1524_p0507a21║和尚何裸跣而去？師曰：來時何有？者欲強穿衣，師曰：
X77n1524_p0507a22║休留與後人。者曰：正恁麼時如何？師曰：也只恁麼。復
X77n1524_p0507a23║書一偈云：七十三年如掣電，臨行為君通一線。鐵牛
X77n1524_p0507a24║𨁝跳過新羅，撞破虗空七八片。壽七十三，皇統三年
X77n1524_p0507b01║五月五日也。
X77n1524_p0507b02║元　覺慶、德林二師傳
X77n1524_p0507b03║覺慶，號壽堂，四明毛氏子。弱歲，禮壽梅峰為落髮師。
X77n1524_p0507b04║精戒律，遊戲人間，脫然無碍。凡可以澤物利人之事，
X77n1524_p0507b05║至於甃衢鑿井、施湯茗、行鍼藥，事無鉅細，靡不鼓勇
X77n1524_p0507b06║直前。見人行之，如出乎己，助成益力。至正間，至雲間，
X77n1524_p0507b07║隨喜普炤佛會，忻然欲就會入滅，期以正月二十三
X77n1524_p0507b08║日。預作書別四明及杭之麴院道友，附偈曰：無量劫
X77n1524_p0507b09║來元有我，無有有我我亦無。無我無人無覔處，蕩蕩
X77n1524_p0507b10║光明耀太虗。人皆止之，不聽。有陳源堅者，迎歸其家。
X77n1524_p0507b11║越二日，師曰：月明立到三更後，徹骨寒來有幾人？既
X77n1524_p0507b12║云歸去，胡顏復留？言已寂然，探之已逝矣。大眾奔赴，
X77n1524_p0507b13║舁於西延恩。茶毗而遍體汗下，復迎歸。是夕，紅光燭
X77n1524_p0507b14║天。停十日，顏貌如生，鬚髮自長。源堅深信，捨所居為
X77n1524_p0507b15║菴而祠之，加髹漆焉。
X77n1524_p0507b16║德林者，東甌人也。至正間，挂錫上海之柘澤廢寺，饑
X77n1524_p0507b17║寒弗嬰其心。歲夏五，忽語人曰：疇能施我一龕，九月
X77n1524_p0507b18║一日焚却此身？人以為欺，不之信。至期，空鉢囊，易薪
X77n1524_p0507b19║樵，自環趺坐，合掌云：二十七年學無為，信手拈來獲
X77n1524_p0507b20║得渠（云云）。火從身起，觀者始矍然膜拜，請曰：活燒人
X77n1524_p0507b21║地里，不祥。師火中應曰：雨過無妨。
X77n1524_p0507b22║明　落魄僧（附雪梅）
X77n1524_p0507b23║永隆，姑蘇施氏子。在襁褓，即不茹葷血，惟佛法是慕。
X77n1524_p0507b24║年逾冠，白父母，求出家。遂舍入尹山崇福寺，落髮為
X77n1524_p0507c01║僧，受具戒。志力苦澹，耿耿與甞人殊。偶夜坐，聞空中
X77n1524_p0507c02║天神報曰：此寺創於梁天監，燬於元末，逮今三十年。
X77n1524_p0507c03║吾受佛囑，衛此伽藍。師能重建，當陰相之。師乃感天
X77n1524_p0507c04║神之言，遂鳴眾檀，即刺指血，書華嚴、法華二大經以
X77n1524_p0507c05║立願。書時，筆端出舍利，燁然有光，人罔不駭異敬信。
X77n1524_p0507c06║師裒資庀材，先剏大雄殿。舟往三衢，搆大木。過錢塘
X77n1524_p0507c07║江，颶風飄筏將入海，舟之眾皆歎泣。師曰：吾之所為，
X77n1524_p0507c08║皆神所警發，神寧食言者乎？俄頃風轉，回筏抵江岸。
X77n1524_p0507c09║木商黃有亮異之，與同友曰：奇哉！殿成，當為造大佛
X77n1524_p0507c10║像以報。以　洪武辛未八月，殿乃成。二十五年壬申，
X77n1524_p0507c11║朝廷度僧。師引其徒赴京師，試經請牒。時沙彌三千
X77n1524_p0507c12║餘人，其中多有不能記經，欲冐請者。於是　上怒，送
X77n1524_p0507c13║錦衣衛，皆籍為軍。師慈憫無可救，遂詣奉天門奏聞，
X77n1524_p0507c14║欲焚身以求免。　上允，以二月二十五日，　敕內臣
X77n1524_p0507c15║以武士嚴衛其龕。至雨華臺，師出龕望闕拜辭，入龕
X77n1524_p0507c16║索楮書偈曰：三十三年一幻身，洞然性火見全真。
X77n1524_p0507c17║　大明佛法興隆日，永祝皇圖億萬春。又取香一瓣，書
X77n1524_p0507c18║風調雨順四字，語內臣曰：煩奏　上，遇旱以此香祈
X77n1524_p0507c19║雨必驗。須臾，秉炬自焚，烟𦦨凌空，異香撲人，羣鶴飛
X77n1524_p0507c20║翔於龕頂。良久火餘，斂舍利無算。於是三千餘人悉
X77n1524_p0507c21║宥罪，給牒為僧，皆師賜也。時大旱，　上召僧錄司官，
X77n1524_p0507c22║迎師所遺之香到天禧寺，率眾祈雨，以三日為期。至
X77n1524_p0507c23║夜，即降大雨。　上喜而謂羣臣曰：此真永隆雨耳。
X77n1524_p0507c24║　上親製落魄僧詩以彰之。是年八月，弟子奉骨歸葬
X77n1524_p0508a01║於尹山而塔焉。
X77n1524_p0508a02║雪梅，不知何許人。止天禧寺，甞遊雨華臺。性宕不覊，
X77n1524_p0508a03║出言無度。解詩清奇，人爭傳誦之。數年後，行歌於市，
X77n1524_p0508a04║命童子圍繞踏歌曰：老雪梅，今日不歸幾時歸？輒自
X77n1524_p0508a05║答曰：歸！歸！三答，端坐而逝。
X77n1524_p0508a06║明　祖遇傳
X77n1524_p0508a07║祖遇，不知何許人，自稱慈海舟之徒。自金陵來遠安，
X77n1524_p0508a08║縛禪於法琳洞，跏趺而坐，足跡未甞及山下。又服水
X77n1524_p0508a09║齋，不粒食，惟飲水，如此者四十九日，每歲率以為甞。
X77n1524_p0508a10║成化十五年，提學副使薛綱督學至遠安，至洞，見遇
X77n1524_p0508a11║癯瘦，若有病者，因謂之曰：巖岡僻寂，非人所居，何乃
X77n1524_p0508a12║自苦如此？遇曰：不如此，不能成正覺。又問曰：人七日
X77n1524_p0508a13║不食則死，聞汝水齋四十九日，何術致然耶？遇曰：吾
X77n1524_p0508a14║知傳吾師之教，無他術也。但先三五日為饑火所燒，
X77n1524_p0508a15║體熱而倦，力不能支。越六七日之後，飲水透徹，覺清
X77n1524_p0508a16║爽如甞。薛歎慕而去。十八年，薛再過洞，遇尚無恙，見
X77n1524_p0508a17║菴之西檻為巖之墜石所毀，去禪所僅丈許，薛詰之
X77n1524_p0508a18║曰：汝能先知巖石之墜而不懼乎？曰：不知也。薛曰：石
X77n1524_p0508a19║無慧眼，汝非金身，若一夕再墜，汝其虀粉矣乎！聖賢
X77n1524_p0508a20║有戒，知命者不立乎巖牆之下，汝宜識之慎之。遇微
X77n1524_p0508a21║笑而不答。至二十年五月初二夜半，雷雨大作，巖石
X77n1524_p0508a22║亂墜，其聲動地，遇壓焉，遂寂，年纔四十。其立志之堅，
X77n1524_p0508a23║至死不變如此。
X77n1524_p0508a24║明河曰：無論世出世法，辦志如此，何事不辦。死生
X77n1524_p0508b01║浮幻，有道者視之如戲，處之若無。薛告語諄諄，何
X77n1524_p0508b02║異對醒人說夢，宜乎遇笑而不答也。
X77n1524_p0508b03║善信、大雲傳
X77n1524_p0508b04║善信，字無疑，蘇州嘉定吳氏子也。年二十九，削染為
X77n1524_p0508b05║僧，不識一字，惟事禪那。入玄墓，參萬峰和尚，忽有得，
X77n1524_p0508b06║謂眾曰：我自出家以來，脇不至席，今日始了當矣。未
X77n1524_p0508b07║幾，示微疾，索浴入龕畢，於彈指間歘然火起，自焚其
X77n1524_p0508b08║身。是蓋得道急於入滅者也。或贊之以偈曰：一念纔
X77n1524_p0508b09║空萬境忘，更無餘事可商量。翻身永入火光定，驚倒
X77n1524_p0508b10║靈山老藥王。出輪迴又入輪迴，究竟何曾有去來。昨
X77n1524_p0508b11║夜冰河中發𦦨，虗空燒作一堆灰。
X77n1524_p0508b12║大雲，襄陽人，初為北京吉祥寺僧大極之弟。性敏重，
X77n1524_p0508b13║通內外學，戒律清苦。嘉靖中，住廣德寺，律身事眾，人
X77n1524_p0508b14║無間然。偶二僧相閧不已，雲作齋為之釋憤，因謂曰：
X77n1524_p0508b15║昔吾兄大極在京中，一日試合掌自誦云：願生西方
X77n1524_p0508b16║淨土中，九品蓮花為父母。即坐化。我今為汝解紛，亦
X77n1524_p0508b17║當學吾兄自便耳。因趺坐合掌，誦前二句，言訖化去。
X77n1524_p0508b18║廣玉、寧義傳
X77n1524_p0508b19║廣玉，字無瑕，蜀資中紅蓮池人。在俗為孟居士，因覩
X77n1524_p0508b20║世相，無甞感焉。而出家一衲，入九峰山。山最高處，為
X77n1524_p0508b21║雷音寺。玉居寺九年，習枯安靜，霍然有得。萬曆甲申
X77n1524_p0508b22║歲，忽告眾曰：三月七日，貧道與諸君別矣。自是水漿
X77n1524_p0508b23║不入口者，二十餘日，而神氣益王。膜拜求法語者，日
X77n1524_p0508b24║甞數百人，悉煦婉酬答，如輪轉水注，絫絫不絕口。而
X77n1524_p0508c01║聞之者，無弗感激發心。至期，沐浴升座，忽天盡暝，雷
X77n1524_p0508c02║大震，檐瓦欲飛。眾皆慄伏，不敢仰視。少選日霽，師乃
X77n1524_p0508c03║慈音慰眾，且云：吾之遺骸，如澄過白蠟，隨汝輩意置
X77n1524_p0508c04║之。言訖而化。初厝骸於桶，三期開之，顏貌如生。彭之
X77n1524_p0508c05║士民，舉銅萬觔，剏塔殿於峰頂，漆而奉之。
X77n1524_p0508c06║寧義，亦資人。初居三堆山，後雲遊，遇知識命事苦行
X77n1524_p0508c07║法門，因茹菜㗖豆，兀坐精練。人有致譏者，義曰：我業
X77n1524_p0508c08║障深重，非如此不可。久之，有所得。萬曆癸未，積薪自
X77n1524_p0508c09║焚，纔舉炬，若朽株斯須而盡，識者謂入火光三昧矣。
X77n1524_p0508c10║夜臺、秋月傳
X77n1524_p0508c11║夜臺者，西蜀人。少習引導辟穀之術，遇大智師於峨
X77n1524_p0508c12║眉，薙髮受戒。辭師至終南伏牛，又至五臺，多服水齋。
X77n1524_p0508c13║日則靜坐，夜則遊臺，人因呼為夜臺。五臺方圓五百
X77n1524_p0508c14║里，暴風怒號，走大石，吹騾馬如掃葉。師棕衣棕帽，手
X77n1524_p0508c15║握鐵杖，遇風則止，風止則行。有時昏黑，墮入坑谷中，
X77n1524_p0508c16║鐵杖垂卷，而師無恙。遇虎，即投身示之曰：汝噉我，結
X77n1524_p0508c17║一小緣。遇鑛賊，振錫環響，賊遙呼曰夜臺，師懾伏不
X77n1524_p0508c18║敢動。大雪滿山，眾負鍤迹師雪中，師已僵槁，雪埋腰
X77n1524_p0508c19║膝間。眾舁歸，置熱火土銼上，沃以湯，稍久乃甦，復夜
X77n1524_p0508c20║行如前矣。師夜中時，見燈光野火，猛獸鬼怪，親見文
X77n1524_p0508c21║殊，或為老比丘，或為美好婦女，抱嬰兒赤裸下體，頃
X77n1524_p0508c22║刻不見。如是夜遊二十餘年。歲癸卯，入京師，　慈聖
X77n1524_p0508c23║太后賜鉢杖及紫襴袈裟一襲。師先于塔院寺設千
X77n1524_p0508c24║盤會，于龍泉寺設龍華會，皆四十九日。又于峨眉、五
X77n1524_p0509a01║臺，各鑄幽冥鐘一口，重萬三千觔。又于普陀、峨眉，請
X77n1524_p0509a02║藏經二部。又于九華，設水陸道場。其餘鏹粟，分施靜
X77n1524_p0509a03║室及諸貧僧，銖兩尺寸，不入私槖，故久而緇素益信
X77n1524_p0509a04║之。師往反四大名山，精神尫頓。繇蜀至廣陵，忽病作，
X77n1524_p0509a05║道人某斷指入糜，冀療師疾。師訶曰：出世人豈效兒
X77n1524_p0509a06║女子所為？吾期已近矣。是時疾已瘳，買一巨舫，設水
X77n1524_p0509a07║陸像，放𦦨口不絕。庚戌十月，繇通州渡海，過福山，忻
X77n1524_p0509a08║然欲留，先遣散諸弟子，獨留老道人自隨。登舟將行，
X77n1524_p0509a09║有新安二賈客懇附舟，師曰：此有緣人。許諾，揚帆甚
X77n1524_p0509a10║駛。問：日中乎？曰：中矣。命作飯，飯二客，復出襯錢授之。
X77n1524_p0509a11║因禮十方諸佛曰：我欲歸海。眾驚曰：今已在海中，復
X77n1524_p0509a12║何歸？師曰：我聞解脫菩薩臨命終時，戒其弟子分身
X77n1524_p0509a13║為三：一施鳥獸，一施魚鱉，一施螻蟻。我今亦爾。眾哀
X77n1524_p0509a14║號牽挽，師出一紙授客，即解脫菩薩語也。眾方哀挽
X77n1524_p0509a15║不已，師曰：汝為我禮佛。皆拜，師一躍入海。眾欲收帆
X77n1524_p0509a16║援師，師端坐水浪上，搖手曰：帆一下，汝曹皆覆矣。須
X77n1524_p0509a17║臾，白黃霧擁師而去，時萬曆庚戌十月二十五日也。
X77n1524_p0509a18║老道人歸，言之人，華亭陳眉公作文記其事。
X77n1524_p0509a19║秋月者，蘇州玄墓山老僧也。精戒律，勤禮誦，以茗飲
X77n1524_p0509a20║作佛事。過玄墓者，必訪秋月。然非高雅之士，秋月不
X77n1524_p0509a21║與之見，見亦不與茗飲。方時禪期講席，四至轟然，師
X77n1524_p0509a22║恬如不聞。或勸之一出，隨喜笑而弗答。天啟改元之
X77n1524_p0509a23║歲，別山中道侶，朝南海。從蓮華洋忽起，至船頭禮拜，
X77n1524_p0509a24║高聲稱佛名，即奮身下水。眾急出扳挽，已無及矣。時
X77n1524_p0509b01║風浪大作，師出沒浪間，猶合掌稱佛聲。舟漸遠，乃失。
X77n1524_p0509b02║系曰：夜臺走四大名山，足跡徧海內。秋月靜閉一室，
X77n1524_p0509b03║不知戶外事。夜臺廣修福業，秋月一事弗為。二公之
X77n1524_p0509b04║平生，判然如此。至末後一著子，則無少異。葢夜臺藏
X77n1524_p0509b05║靜於動，秋月寓動於靜。動靜二公之跡，脫然生死之
X77n1524_p0509b06║際，而無絲毫罣閡者。二公之心，實不可得而優劣之
X77n1524_p0509b07║也。
X77n1524_p0509b08║
X77n1524_p0509b09║補續高僧傳卷第二十