X77n1524_p0516b01║補續高僧傳卷第二十三
X77n1524_p0516b02║明吳門華山寺沙門　明河　撰
X77n1524_p0516b03║雜科篇
X77n1524_p0516b04║後周　慧瑱傳
X77n1524_p0516b05║慧瑱，上黨開元寺大德也。通經奉律，於世漠然。顯德
X77n1524_p0516b06║中，世宗行會昌之政，嚴緇度滅空門，瑱抱持經像，徙
X77n1524_p0516b07║居巖谷間。盜謀往劫，瑱未之覺也。忽一丈夫乘馬自
X77n1524_p0516b08║山頂下，謂曰：夜有宼，宜急避。瑱知其為神，合掌告曰：
X77n1524_p0516b09║國滅，吾教孤窮，故來投檀越，仰祈庇覆。否則守死而
X77n1524_p0516b10║已，更何竄！是夜大雪，賊不得進。及霽，盜復謀往，若有
X77n1524_p0516b11║人禦之者，終不得而犯，瑱繇是得全。近山之人，多供
X77n1524_p0516b12║養之。後莫知所終。
X77n1524_p0516b13║宋　善慧傳
X77n1524_p0516b14║善慧，崞邑霍氏子。兒時聰慧有神彩，好弄泥土作浮
X77n1524_p0516b15║屠，採花獻供為戲。父見而歎曰：此兒釋家子，吾失望
X77n1524_p0516b16║矣。既長，恐其逸，強婚之。居三載，無觸染也。父母叱之，
X77n1524_p0516b17║師歎曰：生死業輪，欲為其本。三界勞生，愛為其根。無
X77n1524_p0516b18║始汩沒，吾安能復襲斯愆耶？父母知其志不可奪，聽
X77n1524_p0516b19║其出家，禮清涼寺成大德為師。成曰：吾家麒麟兒也。
X77n1524_p0516b20║教以經典，過目成誦，孜孜為學無或怠。久之，成以三
X77n1524_p0516b21║門土木事命諸徒，師曰：幻影浮光，須臾交謝。己躬下
X77n1524_p0516b22║事未辦，吾安能為他閒事長無明耶？幸師置我度外
X77n1524_p0516b23║可也。乾德間，有司以德行聞，賜號宣秘大師，視篆掌
X77n1524_p0516b24║教門事。命下不可辭，勉而就職。僧庶懷來，法林穆肅。
X77n1524_p0516c01║臨終謂弟子曰：昔伯夷、叔齊餓死於首陽之墟，非輕
X77n1524_p0516c02║生樂死，知義有所重於身也。吾二十年來，己事未純，
X77n1524_p0516c03║為僧務累，殉輕而遺重，其德虧矣。爾曹勉之，勿踵吾
X77n1524_p0516c04║陋跡也。言訖而逝。
X77n1524_p0516c05║麻衣和尚傳
X77n1524_p0516c06║麻衣和尚者，不知何許人也。當五季之際，方服而衣
X77n1524_p0516c07║麻，往來澤、潞、關、陝間，妙達易道。發河圖之秘，以授華
X77n1524_p0516c08║山處士陳摶。摶得之，始著訣以傳种放，放傳李溉，溉
X77n1524_p0516c09║傳許堅，堅傳范諤昌，昌傳劉牧，始為鉤隱圖以述之，
X77n1524_p0516c10║實本於師也。稱者謂師發易妙於二千年之後，殆天
X77n1524_p0516c11║授耳。錢若水未第時，訪摶於山中，見老僧擁衲附火，
X77n1524_p0516c12║若水揖之，僧開目而已。坐久，摶問：何如？曰：無仙骨。若
X77n1524_p0516c13║水退，摶戒之曰：三日後可復來。如期而往，摶曰：始吾
X77n1524_p0516c14║見子神觀清粹，謂可以學仙，故請決於老僧。老僧言：
X77n1524_p0516c15║子無仙骨，但可作賢公卿，急流勇退耳。問：向僧何人？
X77n1524_p0516c16║摶曰：吾師麻衣道者也。太祖仕周時，甞訪師，問曰：今
X77n1524_p0516c17║上毀佛法，大非社稷靈長之福。師曰：三武所以無令
X77n1524_p0516c18║終也。又問：天下何時定？師曰：赤氣已兆，辰申間當有
X77n1524_p0516c19║真主出，佛法亦大興。及受禪，果應所言。開寶四年，親
X77n1524_p0516c20║征太原，道繇潞州，遇師之院，躬禱於佛曰：此行以弔
X77n1524_p0516c21║伐為事，誓不濫殺一人。葢不忘龍潛時師所囑也。
X77n1524_p0516c22║惠泉傳
X77n1524_p0516c23║惠泉，彭城人，住南臺閣子院。性孤潔，不妄與人交，知
X77n1524_p0516c24║名士多就見之。與之語，落落可喜；數親之，則拒而弗
X77n1524_p0517a01║應。且義學超洽，能詩，清永有世外趣。大平興國末年，
X77n1524_p0517a02║曹彬緣弭德超之譖，出領節制，閉閣謝客。孫何自京
X77n1524_p0517a03║師來，久不得見，以詩自誚云：欲謁元戎無介紹，薛能
X77n1524_p0517a04║詩版在鵰堂。異日登南臺，聞泉高槩，扣其門，一見如
X77n1524_p0517a05║舊相識，館于其廬，饋勞加厚。將歸，贐以裘馬。後二年，
X77n1524_p0517a06║何為進士舉首，同年路振官彭門，何盛稱泉好義甚
X77n1524_p0517a07║篤，不求人知。振下車，携僚客詣焉，其徒曰：吾師聞公
X77n1524_p0517a08║來，已去浙矣。振歎慕，留詩壁間曰：漢公甞說惠泉師，
X77n1524_p0517a09║解講楞嚴解賦詩。今日我來師已去，草堂風雨立多
X77n1524_p0517a10║時。若泉之志，可謂善行，其所學無忝吾宗矣。
X77n1524_p0517a11║杭州興教小壽禪師傳
X77n1524_p0517a12║小壽禪師，不知何許人，誰氏子也。以同時有永明壽，
X77n1524_p0517a13║故稱小壽以別之。二壽皆天台韶國師真子。師聞墮
X77n1524_p0517a14║薪而悟，作偈曰：撲落非他物，縱橫不是塵。山河及大
X77n1524_p0517a15║地，全露法王身。國師頷之。及開法，衲子爭師尊之。天
X77n1524_p0517a16║禧中，御史中丞王公隨出鎮錢塘，往候師。至湖上，去
X77n1524_p0517a17║騶從，獨步登寢室。師方負暄，毳衣自若。忽見之，問曰：
X77n1524_p0517a18║官人何姓？王公曰：名隨，姓王。即拜之。師推蒲團藉地
X77n1524_p0517a19║坐，語笑終日而去。門人讓之曰：彼王臣來，奈何不為
X77n1524_p0517a20║禮？此一眾所係，非細事也。師唯唯。他日，王公復至，眾
X77n1524_p0517a21║橫撞大鐘，傾寺出迎。而師前趨，立於松下。王公望見，
X77n1524_p0517a22║出輿握其手曰：何不如前日相見，而遽為此禮數耶？
X77n1524_p0517a23║師顧左右，且行且言曰：中丞即得，奈知事嗔何？其天
X77n1524_p0517a24║資粹美如此。
X77n1524_p0517b01║惟中、文英傳
X77n1524_p0517b02║惟中字慧雅，蓬州開元寺僧也。游成都，不復歸其鄉
X77n1524_p0517b03║者凡四十年。性孤潔，不妄與人合。精禪律之學，善吟
X77n1524_p0517b04║詩，氣格清謹，與可朋相上下，時稱之曰詩伯。且通儒
X77n1524_p0517b05║書，學者從質其義，日滿座下。羸形垢面，破衣敗履，見
X77n1524_p0517b06║者莫測其中之所有。慶曆五年五月，示寂于大慈甘
X77n1524_p0517b07║露道場，年六十九也。前時盡傾其槖中，得八萬錢，委
X77n1524_p0517b08║其所甞往來者楞嚴道人繼舒曰：我將去矣，生平之
X77n1524_p0517b09║餘止此。爾其為我命奇工繪六祖像於爾院之釋迦
X77n1524_p0517b10║殿，用此被唾罵，我不敢辭，且欲使來者見是相，知是
X77n1524_p0517b11║心。以是知見，故能祓除諸妄而泯相亡心，我為是功
X77n1524_p0517b12║德之意也。舒諾之，命名手劉允文圖之。梓潼文同甞
X77n1524_p0517b13║問道於師，為記其事。
X77n1524_p0517b14║文英者，姓蘇氏，泉州人。往來商成都，富鉅萬，留意禪
X77n1524_p0517b15║悅。忽若有悟，盡捐貲，移書別妻子，祝髮於嘉祐院。妻
X77n1524_p0517b16║子萬里入蜀訪之，師絕不復見。堅坐一室，歷三日，寂
X77n1524_p0517b17║無人聲。妻子知師志不可奪，棄去，以故聲望愈高。凡
X77n1524_p0517b18║四坐道場，住超悟最久。超悟者，大慈三大院之一也，
X77n1524_p0517b19║實承灰燼之餘。師鳩工庀徒，創建禪宇，凡為屋千楹，
X77n1524_p0517b20║闡龍宮，藏貝葉，規模恢敞，氣象雄特。始成，而旁院復
X77n1524_p0517b21║火，勢且延及。師亟白府，毀正寺之三門以絕之，請後
X77n1524_p0517b22║自建，火乃止。而三門復新，院始無田。師合施者金錢，
X77n1524_p0517b23║且請廢寺之產於官，成三百畝，以備香積。故超悟耽
X77n1524_p0517b24║耽為大叢林，皆師力也。
X77n1524_p0517c01║楞嚴道人名繼殊，有高行，賜號覺濟大師。與文與可
X77n1524_p0517c02║為方外友，相得甚驩，有詩贈焉。覺濟大師且贊其像，
X77n1524_p0517c03║極其稱歎云。
X77n1524_p0517c04║二，寶月大師傳
X77n1524_p0517c05║寶月大師惟簡，字宗古，蘇氏，眉山人。於東坡為無服
X77n1524_p0517c06║兄。九歲出家，十九得度，二十九賜紫，三十六賜號。師
X77n1524_p0517c07║清亮敏達，綜練萬事，端身以律物，勞己以裕人，人皆
X77n1524_p0517c08║高其才，服其心。凡所欲為，趨成之。更新其精舍之在
X77n1524_p0517c09║成都與𮠁者，凡一百七十三間，經藏一，盧舍那、阿彌
X77n1524_p0517c10║陀、彌勒、大悲像四，塼橋二十七，皆談笑而成，其堅緻
X77n1524_p0517c11║可支一世。師於佛事雖若有為，譬之農夫畦而種之，
X77n1524_p0517c12║待其自成，不數數然也。喜施藥，所活不可勝數。蜀守
X77n1524_p0517c13║制使皆一時名公卿，人人與師善，然師罕見寡言，務
X77n1524_p0517c14║自却遠，葢不可得而親疎焉。少與蜀人張隱少愚善，
X77n1524_p0517c15║老泉深器之，曰：此子才用不減澄觀，若仕當有立於
X77n1524_p0517c16║世，為僧亦無出其右者。已而果然。紹聖二年六月九
X77n1524_p0517c17║日，始得微疾，即以書告於往來者，敕其子孫皆佛法
X77n1524_p0517c18║大事，無一語私其身。至二十二日，集其徒問日早暮，
X77n1524_p0517c19║及辰，曰：吾行矣。遂化，年八十四。是月二十六日，歸骨
X77n1524_p0517c20║於城東智福院之壽塔。
X77n1524_p0517c21║又，寶月大師修廣，字叔微，姓王氏，杭州錢塘人。九歲
X77n1524_p0517c22║出家，十一得度。景祐二年，賜紫。寶元元年，賜號寶月
X77n1524_p0517c23║大師。治平中，州請為管內僧正。師為人樂易慈祥，有
X77n1524_p0517c24║智識度量，不見其喜怒。讀五經，知大義，頗喜為詩。少
X77n1524_p0518a01║羸多病，始學為醫，既成，而有疾者多歸之，無貴賤貧
X77n1524_p0518a02║富，皆為之盡其術，未甞有所厚薄。尤貧者，或資之衣
X77n1524_p0518a03║食。以其故，自京師至於四方，自公卿至於學士大夫，
X77n1524_p0518a04║多知其名，既見，皆樂從之遊。而鄉邑之人，至於覊旅
X77n1524_p0518a05║游客，其歸之者，無不厭其意。師於接之，雖勞，未甞有
X77n1524_p0518a06║懈倦不欲之色；於資之藥物衣食，雖窮，無未甞有所
X77n1524_p0518a07║計惜。其應外者如此。及退而處夫貧富死生之際，又
X77n1524_p0518a08║有所不累其心，故至於不能自給而未甞動意，至於
X77n1524_p0518a09║且死而未甞變容改色。熈寧元年十月，感疾，會門人
X77n1524_p0518a10║與甞所往來學佛之人，告以將終，從容就坐而逝。
X77n1524_p0518a11║崇壽傳
X77n1524_p0518a12║大邑縣崇壽禪師，卭州蒲頓人，仇氏子也。自毀齒，趣
X77n1524_p0518a13║尚便高遠。家甞作佛事，則汛洒供獻，恭勤精愿，不敕
X77n1524_p0518a14║之而自率，甞恐若不能如法者。父母異之，乃俾隷大
X77n1524_p0518a15║邑靜林僧籍，以仁普為師。年十六落髮，二十受具戒，
X77n1524_p0518a16║來成都大慈聽講大乘諸經，盡通曉奧義。後七年，還
X77n1524_p0518a17║舊居，其所止悉流落不治，但腐椽破壁，欹斜罅漏，陳
X77n1524_p0518a18║屋數間而已。師恬然安一榻，處其中無厭色。禪悟之
X77n1524_p0518a19║暇，間亦作詩句，度夷淡清粹。與人語，和輭未甞迕物，
X77n1524_p0518a20║心無愛惡，色無喜慍。且堅強少疾，狀貌修偉，慈恕溫
X77n1524_p0518a21║裕，人無少長，咸願見之，見必拜伏欣喜，留連不忍去。
X77n1524_p0518a22║一日，忽召其弟子慕安等前曰：人既生，理必有死，死
X77n1524_p0518a23║甞事，非異事。且吾無死生久矣，汝等當體吾之所以
X77n1524_p0518a24║無死生者，慎勿戚戚如眾人，乃不累吾付囑。吾神光
X77n1524_p0518b01║一道，留此無數刻，汝當奉吾所戒，惡不宜為，善不宜
X77n1524_p0518b02║失。語已，攝足趺坐，疊手瞑目而逝，搖挽不動，嶷如塑
X77n1524_p0518b03║刻。世壽八十有六，時治平元年十月二十三日也。師
X77n1524_p0518b04║之真身不壞，風神凝然，不異平日，徒眾因為窣堵藏
X77n1524_p0518b05║之。文與可居郡幕，時時相過從。嗣後來權州事，師已
X77n1524_p0518b06║化矣，枉道過邑，詣師塔下，旋遶瞻禮，悲悼歎息曰：師
X77n1524_p0518b07║之面目如生，而師之語音已不聞矣。因為銘其塔。
X77n1524_p0518b08║可久傳（附清順）
X77n1524_p0518b09║可久字逸老，錢塘人。天聖初得度，習教於淨覺，無出
X77n1524_p0518b10║世志。喜為古律詩，所居西湖祥符，蕭然一室，清介守
X77n1524_p0518b11║貧，未甞有憂色。東坡守錢塘，當元夕九曲觀燈去，從
X77n1524_p0518b12║者獨行入師室，了無燈火，但聞瞻蔔餘香，歎仰留詩，
X77n1524_p0518b13║有不把琉璃閒炤佛，始知無盡本非燈之句。蒲宗孟
X77n1524_p0518b14║集錢塘古今詩求藁於師，師曰：隨得隨去，未始留也。
X77n1524_p0518b15║聞者高之。晚年杜門送客不踰閾，辟穀安坐，觀練熏
X77n1524_p0518b16║修，如此十餘年，牕外唯紅蕉數本，翠竹百箇，淡如也。
X77n1524_p0518b17║一日謂人曰：吾死，蕉竹亦死，擇瑛公亦死。未幾皆驗，
X77n1524_p0518b18║人嗟異之。
X77n1524_p0518b19║師友清順，亦錢塘人，字怡然，詩與師齊名，而操行亦
X77n1524_p0518b20║同。石林葉夢得曰：熈寧間有清順、可久二人，其所居
X77n1524_p0518b21║皆湖山勝處，而清約介靜，不妄與人交，無大故不至
X77n1524_p0518b22║城，士大夫多往就見。時有餽之米者，所取不過數升，
X77n1524_p0518b23║以瓶貯几上，日取二三合食之，雖蔬茹亦不甞有，故
X77n1524_p0518b24║人尤重之。
X77n1524_p0518c01║惟迪禪師傳
X77n1524_p0518c02║惟迪，不知何許人。法傳雲門，啟道明切。甞答問佛者
X77n1524_p0518c03║曰：日出東方卯，再乞指道。師曰：三日後看。富嫌千口
X77n1524_p0518c04║少，貧恨一身多。皆師對機語。又作賓主語曰：賓中賓，
X77n1524_p0518c05║日月無故新。賓中主，杖長三五尺。主中賓，問答是何
X77n1524_p0518c06║人？主中主，正眼誰敢覰？說示大略如此。熈寧中，蜀普
X77n1524_p0518c07║通山院僧自列於府，願延道行耆老闡揚宗風，追復
X77n1524_p0518c08║青州之前躅。知府大資政南陽公是之，命有司精擇
X77n1524_p0518c09║其人，以師充選。師之來也，都人激踴感勸，繇是大闡
X77n1524_p0518c10║道猷。師平生枯淡自處，前後三坐道場，丈室蕭然。一
X77n1524_p0518c11║笠掛壁，行則擕之，怡怡如也。最可異者，所至皆伴古
X77n1524_p0518c12║德真身。始居馬溪，則有水觀和尚；次無為，則有惠寬
X77n1524_p0518c13║和尚；及住普通，又為青州和尚。真身皆結膝趺坐，儀
X77n1524_p0518c14║相儼然。豈人事之適然乎？或有所來也。（在王蜀時，有洪杲禪師至
X77n1524_p0518c15║自青州，棲於東禪。方是時，二眾錯居。蜀主仰重師德，命二宮奚曰道真、道粉者為之侍使。後有娼道玉府，娼之
X77n1524_p0518c16║尤者，聞師說法，言下有省，遂祝髮事師。於是物論喧然。蜀主怒，命鞠之。知師純固精確，愈加禮重。師因以所居
X77n1524_p0518c17║畀貫休，而卜居于府郊之東南普通山。後入滅於此，故真身存焉。蜀人號鶺鴒為連點七。華陽隱士田逍遙訪
X77n1524_p0518c18║師山中而見之，問師曰：如何是連點七？師曰：屈指數不及，地上無踪跡。迪公甞拈此示眾。或疑迪為師後身，業
X77n1524_p0518c19║理循環，亦不可知也。）
X77n1524_p0518c20║智林傳
X77n1524_p0518c21║智林，姓阬氏，上世番禺人。既受具，禮慶闍黎為師，傳
X77n1524_p0518c22║秘密教，正勤四十年不虗一日。仁宗樂宗佛事，擇開
X77n1524_p0518c23║寶寺西北隅增葺精舍，袚除淨場，親篆殿額，像設莊
X77n1524_p0518c24║嚴皆自內出，賜名寶生院。屬師住持，命主教門事，賜
X77n1524_p0519a01║號宣教大師，天下僧籍為之統首。師於陀羅尼門受
X77n1524_p0519a02║持精密，國有祈禱罔不獲應，內繇宮省以至宗室貴
X77n1524_p0519a03║戚莫不厚為之禮，道俗傾向，搢紳景重。張文定公安
X77n1524_p0519a04║道潛心內典，甞從師問梵學，師為啟發隱奧，科指條
X77n1524_p0519a05║暢，張於言下了然，益深敬事。張又問曰：羂索諸部壇
X77n1524_p0519a06║場軌儀，種種莊嚴不離世諦，無上正等諸佛心印，其
X77n1524_p0519a07║用如何？師云：壇有多名，空智為上。一念淨圓同法界
X77n1524_p0519a08║性，住無所住如空無依。彼誠之至者，猶可以動天地
X77n1524_p0519a09║而感鬼神，妙湛總持一相三昧，具足神力豈思議所
X77n1524_p0519a10║及。佛以大事因緣故出現於世，無有二法惟一乘道，
X77n1524_p0519a11║至於隨緣立教應物利生，百千法門等為妙用。空智
X77n1524_p0519a12║云者，第一義諦也。張致歎曰：醍醐甘露聞所未聞，吾
X77n1524_p0519a13║固知師深得般若究竟法空相，非但嚴淨毗尼專精
X77n1524_p0519a14║觀行而已。熈寧四年四月十二日，起居如平甞，忽作
X77n1524_p0519a15║而曰：吾報盡今夕耶。暮而歸寂，徒眾葬於開封縣東
X77n1524_p0519a16║原，張公銘其石。
X77n1524_p0519a17║石塔長老傳
X77n1524_p0519a18║石塔戒長老，住揚州石塔院。東坡赴登州，師往迎之。
X77n1524_p0519a19║坡曰：吾欲一見石塔，以行速不及也。師起立曰：只這
X77n1524_p0519a20║是甎浮圖耶？坡曰：有縫奈何？師曰：若無縫，爭解容得
X77n1524_p0519a21║法界螻蟻？及坡鎮維揚，師遣侍者投牒解院。坡問：長
X77n1524_p0519a22║老欲何往？以歸西湖舊隱為對。坡與僚佐同至石塔，
X77n1524_p0519a23║擊鼓集眾，袖中出疏，使晁無咎讀之。其詞曰：戒公長
X77n1524_p0519a24║老，開不二門，施無盡藏。念西湖之久別，亦是偶然；為
X77n1524_p0519b01║東坡而少留，無不可者。一時稽首，重聽白椎。渡口船
X77n1524_p0519b02║回，依舊雲山之色；秋來雨過，一新鐘鼓之音。其為時
X77n1524_p0519b03║賢注戀如此。長老必為時名德，惜不得詳其始末耳。
X77n1524_p0519b04║志添、元普傳
X77n1524_p0519b05║志添，生泉州陳氏，故通直瑊伯兄也。初住南安雲華
X77n1524_p0519b06║巖，後游京師，道聲籍甚。元祐元年，詔入內為遂寧王
X77n1524_p0519b07║祝壽，賜號真覺大師，并磨衲衣、金環縧錫哲宗，親書
X77n1524_p0519b08║敕與之，許逐歲度僧，天下名山福地任性居住。初在
X77n1524_p0519b09║福禪，次住秀州福巖。著作佐郎黃庭堅甞贈之詩云：
X77n1524_p0519b10║蒲團木榻付禪翁，茶鼎薰罏與客同。萬戶參差寫明
X77n1524_p0519b11║月，一家寥落共清風。又贊云：石出山而韻自笙簧，松
X77n1524_p0519b12║不枯而骨立冰霜。今得雲門掛板，打破鬼窟靈牀。其
X77n1524_p0519b13║石也，將能萬里出雲雨；其松也，故與三界作陰凉。此
X77n1524_p0519b14║似昔人非昔人，山中故友任商量。侍郎陳軒亦贈之
X77n1524_p0519b15║詩云：車輪馬足走塵烟，競看成都萬炬然。獨我踏開
X77n1524_p0519b16║亭下雪，伴師同坐一菴禪。元普，不知見何人。得法住
X77n1524_p0519b17║樂山，名其菴海湖，閉門危坐二十年。司諫江公望作
X77n1524_p0519b18║歌以招致之，設三問，皆不答。公望坐邑治平遠臺，每
X77n1524_p0519b19║遙拜其菴，其為時賢敬重如此。普既去，公望懷之以
X77n1524_p0519b20║詩，又作多暇亭記，稱西蜀隱者，葢謂普。普，蜀人故也。
X77n1524_p0519b21║二公皆為泉名僧，人至今稱之。
X77n1524_p0519b22║白雲孔清覺傳
X77n1524_p0519b23║清覺，號本然，洛京登封孔氏子，宣尼五十三世孫也。
X77n1524_p0519b24║父訢，舉進士，有隱德。母崔氏。師幼而頴悟，習儒業。熈
X77n1524_p0519c01║寧二年，閱法華經有省，求出家，父母許之。依汝州龍
X77n1524_p0519c02║門海慧大師剃染，海會器之，囑其南詢。初參峨眉千
X77n1524_p0519c03║歲和尚，蒙指訣。抵舒州浮山，結菴於太守巖，宴坐二
X77n1524_p0519c04║十年，似有省發。元祐八年至杭，入靈隱寺，隨眾居止。
X77n1524_p0519c05║有汪、羅二行人求師心要，一言而中，千里響應，參叩
X77n1524_p0519c06║之士風雨而至。寺主以寺後白雲山菴俾居之闡化。
X77n1524_p0519c07║覺自立宗旨，著證宗論、三教編、十地歌，皆依倣佛經
X77n1524_p0519c08║而設，人稱為白雲宗。大觀元年，卓菴湖州千金市。復
X77n1524_p0519c09║至烏程菁山，卓錫得泉，結菴而居，名曰出塵。徒眾復
X77n1524_p0519c10║邀歸正濟寺。正濟，覺舊講華嚴經處也。覺立說專斥
X77n1524_p0519c11║禪宗，覺海愚禪師力論其非，坐流恩州。宣和二年，弟
X77n1524_p0519c12║子政布等陳狀，被旨放還。次年八月，作偈投太守游
X77n1524_p0519c13║公，請以九月二十六日為別，至期而化。靈骨舍利歸
X77n1524_p0519c14║葬餘杭之南山。
X77n1524_p0519c15║白雲之道不淳，譏議歸之，宜矣。至詆與白蓮相混，
X77n1524_p0519c16║特以無妻子為異，則亦太甚。然其持守精謹，於患
X77n1524_p0519c17║難生死之際，脫然無礙，去常人亦遠。予故取其行
X77n1524_p0519c18║已，而恨其為言也。
X77n1524_p0519c19║銓公傳
X77n1524_p0519c20║銓公賜號文炤大師，華亭人。體清弱，以閉門習靜為
X77n1524_p0519c21║事，不泛交，惟主簿劉發常詣之。善鼓琴，有美琴曰響
X77n1524_p0519c22║泉，好風良月則清香，撫之云以供佛。鄰貴慕之，隔垣
X77n1524_p0519c23║起亭，宵頃以聽，知之，徙北牖。發恃師所知，間邀一客
X77n1524_p0519c24║同見銓，銓方操絃為泛聲，客遽稱善，銓即止，客不懌
X77n1524_p0520a01║而去。銓顧發曰：何得引俗人入我座耶？發媿謝。師所
X77n1524_p0520a02║居曰妙音閣，發為記，且贈以詩曰：寶琴何所得？所得
X77n1524_p0520a03║甚幽微。聊借絲桐韻，還超智惠機。霜風悲玉軫，江月
X77n1524_p0520a04║入珠徽。向此諸緣盡，人間孰是非？銓、發皆元祐間人
X77n1524_p0520a05║也。
X77n1524_p0520a06║潛㵎闍黎傳
X77n1524_p0520a07║處嚴，字伯威，溫州樂清賈氏子。母萬方娠，一夕夢黑
X77n1524_p0520a08║龍自天躍而下，俄化為道人，入其家。及產，有異相，警
X77n1524_p0520a09║悟不凡，經史過目輙成誦。少長，不茹葷，母強之，卒不
X77n1524_p0520a10║從。一日游精舍，歸白其母曰：兒蔬食居俗，非所宜，願
X77n1524_p0520a11║出家學佛。落髮於明慶院。初習講教義，發明師說，了
X77n1524_p0520a12║無疑滯。同輩尚編錄，務相詰難，師心非之，遂棄教而
X77n1524_p0520a13║崇禪。歷訪先輩老宿，叩擊玄旨，多所契會。有以座首
X77n1524_p0520a14║命之者，師弗顧而去。師於己事外，博學能詩文，醇重
X77n1524_p0520a15║典雅，且工書，有晉宋法。時道潛、思聰二公與東坡游，
X77n1524_p0520a16║聲名籍甚。或勸以所作謁縉紳，求知己，師笑曰：古之
X77n1524_p0520a17║桑門與士大夫游，非求之也，道自合焉爾。故終身不
X77n1524_p0520a18║以一字干謁，識者高之。元祐間，還永嘉，寓淨光、大雲、
X77n1524_p0520a19║開元諸剎，其徒翕然宗之，扣門請益者，履相躡也。師
X77n1524_p0520a20║訓以本業外，復以詩書子史導之，凡經指授者，咸見
X77n1524_p0520a21║頭角。元符初，歸故山，誅茆結廬，循除蓄流，自號潛㵎，
X77n1524_p0520a22║賦詩鼓琴以自娛，有古人林下風。師有辭辯，長於講
X77n1524_p0520a23║釋，鄉里巨室欲屈師講經，莫能致。因具法筵，集廣眾，
X77n1524_p0520a24║預設巍座，俟師至，與眾迫之。師匇遽就席，闡揚奧旨，
X77n1524_p0520b01║緣飾以文，音吐鴻亮，聽者驚悅。郡守張公平從師受
X77n1524_p0520b02║楞嚴大義，初以僧正命師，又命主禪席，皆力辭弗受。
X77n1524_p0520b03║每詣府，手提一笠，又以師為府座所尊，因囑以事，師
X77n1524_p0520b04║正色峻拒。府政有不便於民者，委曲以告，守改容聽
X77n1524_p0520b05║之。瑞安令呂公勤邂逅師，喜甚，與俱還邑，築菴於廳
X77n1524_p0520b06║治後園，命師居之，為留三宿而去。晚景絕人事，精修
X77n1524_p0520b07║淨業，諷誦楞嚴、圓覺、維摩、光明、法華等經，精熟如流。
X77n1524_p0520b08║靜夜孤坐，焚香暗誦，琅琅之聲，出於林表。甞手書法
X77n1524_p0520b09║華、光明二經報母德，又書華嚴經八十卷，首末不懈，
X77n1524_p0520b10║字法益工。以政和壬辰正月二十日示寂，年五十四，
X77n1524_p0520b11║僧臘三十九。闍維得舍利數百顆，明瑩如珠，植塔於
X77n1524_p0520b12║故廬之後，以遺骨并舍利葬焉。師於佛學無不通曉，
X77n1524_p0520b13║尤深於禪，而接物以教，故以闍黎著名。平生製述甚
X77n1524_p0520b14║多，稿隨毀失。圓寂後，弟子收拾遺文，編成二卷，曰潛
X77n1524_p0520b15║㵎集。人有得其片紙隻字，皆寶藏之，其文翰見重於
X77n1524_p0520b16║人如此。（王梅溪十朋之母有娠，產之日，夢師來，惠以金環。夢覺時，傳師適坐化。翌日，梅溪生，人皆
X77n1524_p0520b17║謂為師後身，故其為師作銘序有云：師歿之歲，而某始生。師舊書石橋寺碑，梅溪僉判紹興道經寺，寺僧先夢
X77n1524_p0520b18║迓嚴闍黎。次日，梅溪至，僧以夢告，有詩云：人喚我為嚴首座，前身曾寫石橋碑。甄龍友和公雙峰詩云：詩老前
X77n1524_p0520b19║身法號嚴。正用此事。）
X77n1524_p0520b20║參寥子傳（附定諸）
X77n1524_p0520b21║道潛，字參寥，杭於潛何氏子。幼試法華得度，於書無
X77n1524_p0520b22║所弗窺。能文章，尤喜為詩。與秦太虗、蘇長公為方外
X77n1524_p0520b23║交，蘇甚重之。以書告文與可，謂其詩句清絕，與林逋
X77n1524_p0520b24║相上下，而通了大義，見之令人肅然。蘇謫居齊安，師
X77n1524_p0520c01║不遠二千里相訪。留期年，移汝海，同游廬山，復歸於
X77n1524_p0520c02║潛山中。及蘇守錢塘，卜兆山智果精舍，率賓客十六
X77n1524_p0520c03║人，各賦一詩送入院。後南遷，師欲轉海訪之，蘇以書
X77n1524_p0520c04║固止之。當路亦捃師詩語，謂有譏刺，得罪返初服。建
X77n1524_p0520c05║中靖國初，曾肇在翰院，言其非辜，詔復為僧，賜號妙
X77n1524_p0520c06║總大師。崇寧末，歸老於潛山。有參寥子集行世。人謂
X77n1524_p0520c07║師之詩雅淡真率，上欲窺陶白，而下有鴈行蘇黃句，
X77n1524_p0520c08║即未脫子瞻烟火，雅不樂與宋人同。烟火如參寥，自
X77n1524_p0520c09║有為參寥，非第以子瞻重也。斯言得之。定諸，晉江人，
X77n1524_p0520c10║能詩調，清遠無塵俗氣。與曾會諸公游，談者謂諸詩
X77n1524_p0520c11║與參寥同調。其題畫水幛云：無波浪處生波浪，愁殺
X77n1524_p0520c12║孤飄渡海人。有去華集，大約如此。
X77n1524_p0520c13║宋景濂作育王山寺碑，謂大覺璉日與九峰韶公、
X77n1524_p0520c14║佛國白公、參寥潛公講道一室，扁曰蒙堂，叢林取
X77n1524_p0520c15║則焉（可入傳記之）。
X77n1524_p0520c16║惠淵首座傳
X77n1524_p0520c17║惠淵首座，向北人。孤硬自立，參晦堂真淨，實有契悟
X77n1524_p0520c18║處。冺冺與眾作息，人無知者。洪州奉新慧安院，門臨
X77n1524_p0520c19║道左，衲子往還黃龍、泐潭、洞山、黃檗，無不經繇。偶法
X77n1524_p0520c20║席久虗，太守移書真淨，命擇人主之。頭首、知事、耆宿
X77n1524_p0520c21║輩皆憚其行。師聞之，白真淨曰：惠淵去得否？淨曰：汝
X77n1524_p0520c22║去得。遂復書舉師。師得公文，即辭去。時湛堂為座元，
X77n1524_p0520c23║問師曰：公去如何住持？師曰：某無福，當與一切人結
X77n1524_p0520c24║緣，自負栲栳打街供眾。堂曰：須是老兄始得。作頌餞
X77n1524_p0521a01║之。師住慧安，逐日打供。遇暫到，即請歸院中歇泊，曰：
X77n1524_p0521a02║容某歸來修供。如此三十年，風雨不易。鼎新剏佛殿、
X77n1524_p0521a03║輪藏羅漢堂，凡叢林所宜有者，咸修備焉。黃龍死心
X77n1524_p0521a04║禪師訪之，師曰：新長老，汝甞愛使沒意智一著子該
X77n1524_p0521a05║抹人，今夜且留此，待與公理會些細大法門。新憚之，
X77n1524_p0521a06║謂侍者曰：這漢真箇會底，不能與他剺牙劈齒得，不
X77n1524_p0521a07║若去休。不宿而行。師終於慧安。闍維，六根不壞者三，
X77n1524_p0521a08║獲舍利無數，異香滿室，累月不絕。奉新兵火殘破，無
X77n1524_p0521a09║子遺，獨慧安諸殿嶷然獨存。豈非願力成就，神物護
X77n1524_p0521a10║持耶？
X77n1524_p0521a11║覺心傳（智永、祖紹附）
X77n1524_p0521a12║覺心，字虗靜，嘉州夾江農家子，甚富。少好游獵，一旦
X77n1524_p0521a13║縱鷹犬，棄妻子，出家學道，周歷雲水，似有得者。性喜
X77n1524_p0521a14║畫，善作草蟲，人稱為心草蟲。游中原，作從犢圖詩，名
X77n1524_p0521a15║動一時，諸學士大夫翕然宗之。孔南明、崔德符招致
X77n1524_p0521a16║臨汝，住葉縣、東禪及州之天寧、香山三大剎。後因兵
X77n1524_p0521a17║亂還蜀，邵澤民、劉中遠兩侍郎善之，請住毗盧陳㵎。
X77n1524_p0521a18║上稱之曰：虗靜師所造者，道也。放乎詩，游戲乎畫，如
X77n1524_p0521a19║烟雲水月，出沒太虗，所謂風行水上，自成文理者耶！
X77n1524_p0521a20║後終於所居。
X77n1524_p0521a21║又有智永、祖紹者，皆以詩畫寓意。永甞作瀟湘夜雨
X77n1524_p0521a22║圖呈邵西山，邵題云：甞儗扁舟湘水西，蓬牕剪燭數
X77n1524_p0521a23║歸期。揮因勝士揮毫處，却憶當年夜雨時。既疑之，問
X77n1524_p0521a24║永曰：前輩曾有此詩否？永因誦義山問歸篇，西山矍
X77n1524_p0521b01║然，遂為改之。永性孝，宇文季蒙龍圖，以永精禪理，善
X77n1524_p0521b02║談論，請其住院。永辭曰：親在，未能也。於是售己所長
X77n1524_p0521b03║為親養。祖詩畫俱倣周忘機，而氣韻殊絕。政和間，改
X77n1524_p0521b04║僧為德士，詔下，祖歎曰：我生不背佛而從外道耶！取
X77n1524_p0521b05║祠部牒焚之，乃冠巾反俗，齋戒以終身。
X77n1524_p0521b06║潛菴源師傳
X77n1524_p0521b07║清源，號潛菴，洪州新建鄧氏子，世力田。幼超卓，短小
X77n1524_p0521b08║精悍，去依洪崖法智為童子。年二十一，落髮受具戒。
X77n1524_p0521b09║時武泉甞、寶峰月、雲居舜道價壓叢林，師游三老間，
X77n1524_p0521b10║皆蒙器許，而疑終未決。後親見黃龍南公，凡入室，令
X77n1524_p0521b11║坐於傍，與雲菴同造積翠，師為侍者。七年，南公歿，隱
X77n1524_p0521b12║蹟西山。西山有慧嚴院，僧死，屋無像，設露坐。師見而
X77n1524_p0521b13║歎曰：古人斫山開基，致無為有，忍懷不舉哉？乃求居
X77n1524_p0521b14║以修完之。不五年，而殿閣崇成，百具鼎新。即棄去，游
X77n1524_p0521b15║廬山。南康太守徐公聞師名，延居南山清隱寺。寺在
X77n1524_p0521b16║大江之北，面揖廬山。師門風孤峻，學者皆望崖而退。
X77n1524_p0521b17║以故單丁住山十有八年，晨香夕燈，升堂說法，如臨
X77n1524_p0521b18║千眾。而叢林所服玩者，莫不具，時時钁地處置。甞云：
X77n1524_p0521b19║先師初事棲賢諟、泐潭澄，更二十年，宗門奇奧，經論
X77n1524_p0521b20║要妙，莫不貫穿。及因文悅以見慈明，則一字無用。設
X77n1524_p0521b21║三關以驗天下禪者，而禪者如葉公畫龍，龍見即怖
X77n1524_p0521b22║眾生，為解礙菩薩，未離覺大智。如文殊師利，欲問空
X77n1524_p0521b23║王佛義，即遭擯出。以其墮艱難，故起現行耳。有僧依
X77n1524_p0521b24║師住十二年，學令住淨眾寺，辭行，師謂曰：汝雖在此
X77n1524_p0521c01║費歲月，實不識吾家事，倘嗣法，當不以世俗欺誑為
X77n1524_p0521c02║心。其人乃嗣翠巖機焉。南昌隱君子潘延之與為方
X77n1524_p0521c03║外友，迎師歸西山，而州郡文爭命居天寧，衲子方雲
X77n1524_p0521c04║趨座下，一時名士摳衣問道。師以目疾隱居龍興寺，
X77n1524_p0521c05║房戶外之履亦滿上。藍忠公，法姪也，延師居寺之東
X77n1524_p0521c06║堂，事之如其師。師年八十而喪明，學者益親附之，有
X77n1524_p0521c07║欲板其語要流通，師投拒曰：若吾語深契佛祖，從今
X77n1524_p0521c08║百日間復明，則副汝請。如期果愈。先是覺範洪公證
X77n1524_p0521c09║獄太原，拴縛在旅邸，人諱見之，師獨冐雨步至，撫慰
X77n1524_p0521c10║為死訣。明年南歸，復見師，師軒渠笑曰：吾不意乃復
X77n1524_p0521c11║見子。故覺範序之曰：嗚呼！佛法䆮遠，壞衣瓦器之人
X77n1524_p0521c12║亦有侈欲，為人師者爭慕華構便軟煖，公獨舉頹壞
X77n1524_p0521c13║而新之；爭欲致弟子不問智愚，欲出門下而公獨精
X77n1524_p0521c14║粗之；爭欲坐八達衢頭以自賣其道，而公獨居荒遠
X77n1524_p0521c15║以自珍之；爭好勢利惡醜，而公獨犯眾惡自信而力
X77n1524_p0521c16║行之。每謂弟子曰：無事外之理，理外之事。觀其措置，
X77n1524_p0521c17║豈其真然之者耶？師終時幾百歲也。
X77n1524_p0521c18║空禪師傳
X77n1524_p0521c19║崇覺空禪師，姑孰人也。為人強項，久侍死心。一日辭
X77n1524_p0521c20║去，心曰：汝福鮮，宜自養。草堂清公偈送之曰：十年聚
X77n1524_p0521c21║首龍峰寺，一悟真空萬境閒。此去隨緣且高隱，莫將
X77n1524_p0521c22║名字落人間。後受請出世杭之南蕩，不幾月而一火
X77n1524_p0521c23║無遺。因歎息曰：吾違先師之言，故有今日之患。有富
X77n1524_p0521c24║人發意營建，欲師一至其家以受供。師辭曰：公施財
X77n1524_p0522a01║求福，非長老受賜。若教我背眾而食，素不願也。力行
X77n1524_p0522a02║其道，竟不役於土木以終身。師頌野狐話曰：含血噀
X77n1524_p0522a03║人，先污其口。百丈野狐，失頭狂走。驀地喚回，打箇筋
X77n1524_p0522a04║斗。
X77n1524_p0522a05║
X77n1524_p0522a06║補續高僧傳卷第二十三