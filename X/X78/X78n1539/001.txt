X78n1539_p0001a01║
X78n1539_p0001a02║
X78n1539_p0001a03║
X78n1539_p0001a04║法華靈驗傳目次
X78n1539_p0001a05║
X78n1539_p0001a06║卷上
X78n1539_p0001a07║　園苡呈祥　天花現瑞
X78n1539_p0001a08║　妙字始成便生勝處　題目纔寫已脫冥司
X78n1539_p0001a09║　　第一段　序品
X78n1539_p0001a10║　唱題之頃地獄皆空　買紙之時天堂已化
X78n1539_p0001a11║　國王布髮　天帝賜金
X78n1539_p0001a12║　　第二段法說周　方便品
X78n1539_p0001a13║　亡婦生天　神人指路
X78n1539_p0001a14║　蓮開臘月　佛記天宮
X78n1539_p0001a15║　　第三段　比喻品　信解品　藥草喻品
X78n1539_p0001a16║　　　授記品
X78n1539_p0001a17║　經卷重而罪案輕　時患痊而壽笇永
X78n1539_p0001a18║　夜明如晝　時雨普霑
X78n1539_p0001a19║　爐香不熱而自熏　瞽叟無目而能覩
X78n1539_p0001a20║　　第四段因緣周　化城喻品
X78n1539_p0001a21║　羽族慣聞而便脫業軀　比丘暗誦而得離鬼難
X78n1539_p0001a22║　感悟前生之師弟　通交二世之爺孃
X78n1539_p0001a23║　　第五段　五百弟子授記品
X78n1539_p0001a24║　　　授學無學人記品
X78n1539_p0001b01║　野雉忽爾轉身　閻王聳然彈指
X78n1539_p0001b02║　融酥滿器　兵衛盈庭
X78n1539_p0001b03║　神人警寢而進船　天帝收經而入藏
X78n1539_p0001b04║　　第六段　法師品　見寶塔品
X78n1539_p0001b05║　鬼莫能害　舌不可耕
X78n1539_p0001b06║　皂客還送本錢　仙翁特請一品
X78n1539_p0001b07║　空中彈指　座上生香
X78n1539_p0001b08║　　第七段　提婆達多品　勸花座
X78n1539_p0001b09║　身托蓮胎　名標花座
X78n1539_p0001b10║　聖僧教誦　海神請聞
X78n1539_p0001b11║　鴿受人身　鬼脫廁報
X78n1539_p0001b12║　　第八段　安樂行品
X78n1539_p0001b13║　龍天請講　鬼虎欽風
X78n1539_p0001b14║　仙鶴來儀　野鷄轉報
X78n1539_p0001b15║　瓶水自滿　異香普熏
X78n1539_p0001b16║　經字放光　鴆毒無驗
X78n1539_p0001b17║　　第九段　從地涌出品　如來壽量品
X78n1539_p0001b18║　　　分別功德品
X78n1539_p0001b19║　冥授補闕　帝親試通
X78n1539_p0001b20║　賜壽題肩　應病授藥
X78n1539_p0001b21║　相師已定豈期延壽　天帝邀相却向西方
X78n1539_p0001b22║卷下
X78n1539_p0001b23║　湖州天下上座
X78n1539_p0001b24║　　第十段　隨喜功德品　法師功德品
X78n1539_p0001c01║　埋即生蓮　舌常諷典
X78n1539_p0001c02║　窰瓦便作蓮花而警俗　函經化為草束而拯生
X78n1539_p0001c03║　經一通而更不忘　髮三剪而輒自長
X78n1539_p0001c04║　　第十一段　常不輕品　如來神力品
X78n1539_p0001c05║　　　囑累品
X78n1539_p0001c06║　芝生墓側　蓮出舌根
X78n1539_p0001c07║　舍利流出於金文　光明照耀於寶塔
X78n1539_p0001c08║　瓶水冬溫夏冷　天兵匝地盈空
X78n1539_p0001c09║　　第十二段　藥王菩薩本事品
X78n1539_p0001c10║　自識前身　難通二字
X78n1539_p0001c11║　檀香遠達　佛手親摩
X78n1539_p0001c12║　藥精入懷　池水療病
X78n1539_p0001c13║　癩瘡即愈　氣分鬱增
X78n1539_p0001c14║　急疾乃瘳　大風亦利
X78n1539_p0001c15║　　第十三段　妙音菩薩品
X78n1539_p0001c16║　亡母脫苦　神人住空
X78n1539_p0001c17║　水不能漂　屍不生臭
X78n1539_p0001c18║　虎吼退賊　字化為金
X78n1539_p0001c19║　　第十四段　普門品
X78n1539_p0001c20║　火不能燒　水不能漂（二章）
X78n1539_p0001c21║　脫羅剎難　黑風吹其船舫
X78n1539_p0001c22║　刀段段壞（二章）　枷鏁自脫（二章）
X78n1539_p0001c23║　賊不能害（二章）　求男得男
X78n1539_p0001c24║　現身說法　顯童女身
X78n1539_p0002a01║　顯比丘尼身
X78n1539_p0002a02║　　第十五段　陀羅尼品　妙莊嚴王品
X78n1539_p0002a03║　　　普賢勸發品
X78n1539_p0002a04║　崇自出竇　鬼乃扣頭
X78n1539_p0002a05║　閻王指送第四天　菩薩來乘六牙象
X78n1539_p0002a06║　　第十六段
X78n1539_p0002a07║　幼尼誦出真詮　侍女冥通梵部
X78n1539_p0002a08║　舟人護涉　天樂來迎
X78n1539_p0002a09║　深敬辯山人之精書　堪歌崔牧伯之慶會
X78n1539_p0002a10║　光明出於口角　菡萏生於舌根
X78n1539_p0002a11║　寶岩徒之或講或疑　蓮華院之若讀若說
X78n1539_p0002a12║　珍禽顯瑞　亡妹告徵
X78n1539_p0002a13║　誦舌長存　燒經不改
X78n1539_p0002a14║　經無一字　爪生五花
X78n1539_p0002a15║　　第十七段
X78n1539_p0002a16║　誦舌長存　燒經不改
X78n1539_p0002a17║　經無一字　爪生五花
X78n1539_p0002a18║　䟦
X78n1539_p0002a19║
X78n1539_p0002a20║法華靈驗傳目次（終）
X78n1539_p0002a21║
X78n1539_p0002a22║
X78n1539_p0002a23║
X78n1539_p0002a24║
X78n1539_p0002b01║
X78n1539_p0002b02║
X78n1539_p0002b03║No. 1539
X78n1539_p0002b04║法華靈驗傳卷上
X78n1539_p0002b05║
X78n1539_p0002b06║法華靈驗傳，有大唐藍谷沙門慧詳所撰弘贊傳
X78n1539_p0002b07║十卷，大宋朝四明沙門宗曉所撰現應錄四卷，又
X78n1539_p0002b08║有本朝真淨國師所撰海東傳弘錄四卷。今歷覧
X78n1539_p0002b09║此三傳，抄錄其中最為奇特事，合成二卷，以勸發
X78n1539_p0002b10║後來。兩卷合百七奇異。
X78n1539_p0002b11║觀識沙門釋　了圓錄
X78n1539_p0002b12║園苡呈祥（苡，音以，香草也。）
X78n1539_p0002b13║法師鳩摩羅什，此云童壽，龜（音丘）茲國人。七歲出家，日
X78n1539_p0002b14║誦千偈。其母携至月支國，見一羅漢曰：此沙彌年至
X78n1539_p0002b15║三十五，當大弘佛教，度無數人。每唯其言。一日謂曰：
X78n1539_p0002b16║方等深教，應大闡真丹，唯爾之力。時符堅據關中，太
X78n1539_p0002b17║史奏云：有德星現外國分野，當有大智人入輔中國。
X78n1539_p0002b18║堅曰：朕聞西域有羅什，將非是耶？即遣呂光率兵伐
X78n1539_p0002b19║龜茲國。光既獲什，迴至凉州，聞符堅為姚萇所害，乃
X78n1539_p0002b20║據關外，僭號後凉。萇崩，子興襲位。廟庭俄生連理樹，
X78n1539_p0002b21║逍遙園葱變為苡，以為祥瑞。遂伐呂光，迎什入長安，
X78n1539_p0002b22║待以以國師之禮。興於逍遙園引諸沙門聽什講說，
X78n1539_p0002b23║辯通華夏。覽舊經與胡本乖誤，以弘始八年於草堂
X78n1539_p0002b24║寺與僧䂮（音略，利也）等八百餘人，更集四方義學沙門二
X78n1539_p0002c01║千餘人，對舊經考校，譯此妙法蓮華經一部七卷。什
X78n1539_p0002c02║曰：所譯法華等經，幸共流布。若所譯無謬，願焚軀後，
X78n1539_p0002c03║舌不焦爛。言訖而終。至於闍維，舌界不灰。委見梁僧
X78n1539_p0002c04║傳及南山感通傳。韋天人曰：什公聰明，善解大乘。彼
X78n1539_p0002c05║自七佛已來傳譯，得法王之遺寄也。俗以陷戒為言，
X78n1539_p0002c06║此不須疑。什位三賢，非悠悠者也。　出弘贊第二卷
X78n1539_p0002c07║及現應錄上之一。
X78n1539_p0002c08║天花現瑞
X78n1539_p0002c09║梁武帝潛龍時，宅甞七日七夜放光，帝曰：非我所居。
X78n1539_p0002c10║乃捨為寺，名為光宅，勑法雲法師為主。雲師義興陽
X78n1539_p0002c11║羨人也，生時雲氣滿室，因以為名。七歲出家，更名法
X78n1539_p0002c12║雲。雲年在息慈，雅尚經術，於妙法華研精累思，品酌
X78n1539_p0002c13║義理，始末昭覧，垂名梁代者也。甞一寺講散此經，忽
X78n1539_p0002c14║感天華，狀如飛雪，滿空而下，延于堂內，升空不墜，講
X78n1539_p0002c15║訖方去。有常供養僧學法雲師，日夜發願，望得慧解，
X78n1539_p0002c16║忽夢一僧云：雲公燈明佛時已講此經，那可卒敵也。
X78n1539_p0002c17║又夷陵縣漁人於網中得經一卷，是泥洹四法品，末
X78n1539_p0002c18║題云：宋元徽二年王寶勝造，奉光宅寺法雲師。以此
X78n1539_p0002c19║勘之，元徽二年雲公年始十歲，寺無光宅，此乃靈瑞
X78n1539_p0002c20║預彰也。
X78n1539_p0002c21║妙字始成，便生勝處。
X78n1539_p0002c22║隋開皇中，有僧慧超，立行卓爾，常誦法華。有一弟子，
X78n1539_p0002c23║年至志學，病死。齊去泰山不遠，超往焚香，具述來意。
X78n1539_p0002c24║木偶人忽發聲，言師戒行精苦，所問敢不咨白。遂引
X78n1539_p0003a01║至府君前。超白曰：弟子今在何處？君曰：在此，未有生
X78n1539_p0003a02║處。超曰：欲與相見，得否？君即使領，東行數十步，果得
X78n1539_p0003a03║相見。因問：苦樂如何？弟子曰：但被拘繫，亦無苦樂。念
X78n1539_p0003a04║生處未定，願師昇濟之。師曰：作何功德？弟子乞造法
X78n1539_p0003a05║華經一部，設齋一百員。師既歸，即書經飯僧。事訖，復
X78n1539_p0003a06║謁府君，相接如先師，陳所為。君曰：弟子師寫經，題妙
X78n1539_p0003a07║字始成，便生勝處。師曰：生於何處？君曰：還生齊郡王
X78n1539_p0003a08║武家為男子。待三歲，可往覔之。超過三年，即往問，言：
X78n1539_p0003a09║檀越之子，欲得相見。王氏抵拒，不言有子。師具說府
X78n1539_p0003a10║君之言。其妻在室，語夫曰：法師靈感若此，可使見之。
X78n1539_p0003a11║即抱兒子安限外。兒一見師，走入懷抱，悲泣良久。及
X78n1539_p0003a12║年長大，志願出家，還事超師。　靈瑞集又出弘贊傳
X78n1539_p0003a13║第十及現應錄
X78n1539_p0003a14║題目纔寫，已脫冥司。
X78n1539_p0003a15║隋釋行堅，常修禪觀，節操嚴甚。因事經游泰山，日夕
X78n1539_p0003a16║入嶽寺度霄，藉蒿草於廡下，端坐誦經。可一更，忽見
X78n1539_p0003a17║其神，衣冠甚偉，向堅合掌。堅問曰：世傳泰山治鬼，是
X78n1539_p0003a18║否？神曰：弟子有之。堅曰：有兩同學僧已死，今在否？神
X78n1539_p0003a19║問名字，云：一人已生人間，一人在獄受對。師往見之，
X78n1539_p0003a20║神遣使引入墻院，見一人在火中呼號，形變不可識，
X78n1539_p0003a21║而血肉焦臭。堅不忍觀，即還廡下，復與神坐。堅曰：欲
X78n1539_p0003a22║救是僧，得否？神曰：可能為寫法華經，必應得免。堅去，
X78n1539_p0003a23║急報前願。經寫裝畢，賷而就廟，神出如故。以事告之，
X78n1539_p0003a24║神曰：師為寫經題目，彼已脫去，今生人間。然此處不
X78n1539_p0003b01║潔，不宜安經，願師還送人寺中供養。　大宋高僧傳。
X78n1539_p0003b02║又出弘贊傳第十及現應錄。
X78n1539_p0003b03║第一段　序品
X78n1539_p0003b04║唱題之頃地獄皆空買紙之時天堂已化
X78n1539_p0003b05║國王布髮天帝賜金
X78n1539_p0003b06║唱題之頃，地獄皆空。
X78n1539_p0003b07║左監門校尉李山龍，𠗦翊人也。唐武德中暴亡，過七
X78n1539_p0003b08║日乃蘇，云：初被一使追至閻王殿前，見囚徒數千，王
X78n1539_p0003b09║問龍曰：汝作何福業？答曰：誦得法華經二卷。王稱大
X78n1539_p0003b10║善，即命敷座，請誦之。龍唱妙法蓮華經序品第一，王
X78n1539_p0003b11║曰：且止。龍便下座，顧諸囚徒，皆乘空而去。王稱誦經
X78n1539_p0003b12║之力，使聞者皆得解脫。王即遣龍再生，又勑使者引
X78n1539_p0003b13║遊諸獄，令見鐵城鑊湯等事。使者曰：汝今得脫，皆經
X78n1539_p0003b14║之力，汝歸當設我食。龍即許之。既蘇，乃見親屬經營
X78n1539_p0003b15║殯具，即遣備食於水邊，忽見三人謝曰：君不失信。言
X78n1539_p0003b16║已而隱。　出太平廣記
X78n1539_p0003b17║買紙之時，天堂已化。
X78n1539_p0003b18║洛州洛陽人河玄玲，龍朔二年終於京師，冥司遣為
X78n1539_p0003b19║主簿。麟德中，玲鄉人死之，冥道與玲相見，玲問鄉人：
X78n1539_p0003b20║君何至此？答曰：被追至此。玲云：我見案主逗留，君枉
X78n1539_p0003b21║來也，放君還去。鄉人別玲，將出，乃見同村嫗，謂鄉人
X78n1539_p0003b22║曰：君至此，豈不觀我受苦處耶？便見鑊湯湧沸，烹煑
X78n1539_p0003b23║罪人。嫗曰：君可語我夫，為我造法華經一部，脫蒙見
X78n1539_p0003b24║許，却後十日，君可報我於村南水頭。鄉人既蘇，乃即
X78n1539_p0003c01║喚其夫，令為寫經。其夫急與買紙，付人令寫。鄉人至
X78n1539_p0003c02║前期日，往到水邊，乃別見他嫗，謂鄉人曰：君是前所
X78n1539_p0003c03║囑寫經者乎？鄉人曰：是也。嫗曰：前者婦人夫為買紙
X78n1539_p0003c04║之日，已往生天，所以不獲赴期，與君今日相見，故留
X78n1539_p0003c05║言囑，令我報君。言畢，遂不獲見也。　出弘贊第十。
X78n1539_p0003c06║國王布髮
X78n1539_p0003c07║大智度論云：昔天竺國有一阿蘭若比丘，名摩訶羅。
X78n1539_p0003c08║其國王甞布髮掩泥，令比丘蹈過。又有比丘來白王
X78n1539_p0003c09║言：此人不多讀經，何以大供養？王言：我曾一日夜半
X78n1539_p0003c10║欲見此比丘，即往其所。見此比丘在窟中讀法華經，
X78n1539_p0003c11║有一金色光明人乘白象。王合掌供養，我方親近，彼
X78n1539_p0003c12║即滅沒。我問：大德！以我來故，金色光明人滅，何耶？比
X78n1539_p0003c13║丘言：此言徧吉菩薩。徧吉自言：若有人誦法華經，我
X78n1539_p0003c14║當乘白象來教導之。我讀是經，徧吉自來矣。徧吉即
X78n1539_p0003c15║法華經中普賢菩薩也。我聞是已，禮足而退。是故我
X78n1539_p0003c16║今常當供養。　出弘贊第九及現應錄第一卷。
X78n1539_p0003c17║天帝賜金
X78n1539_p0003c18║清信士陰明觀，丹陽小鄒村人也。少年曾經出家，無
X78n1539_p0003c19║他行業，誦法華經一部，後遂還俗，兼有妻子。家業農
X78n1539_p0003c20║功，或被宮駈役，或居家力作，生業甚貧，衣食不繼，口
X78n1539_p0003c21║恒誦經，不曾暫息，除𥨊食祇承官私人事之外，皆不
X78n1539_p0003c22║弃日。在後忽於夜中，聞空中有人喚陰明觀，陰明觀
X78n1539_p0003c23║喚甚分明，觀起應諾。空中人又曰：汝起，我與汝金寶，
X78n1539_p0003c24║寶在村南田東頭大黃蓮樹下，汝可往取。觀懷欣即
X78n1539_p0004a01║起，呼其子持火及鍬钁，共往田中。子見父將往，猶懷
X78n1539_p0004a02║疑恨曰：那得忽爾夜中取金？阿翁狂顛，父固䟦去，及
X78n1539_p0004a03║至樹下掘鑿，了不見金。兒又諫父，須臾之頃，聞空中
X78n1539_p0004a04║聲曰：可更近前。依言而取，果有所獲，因此生業用展，
X78n1539_p0004a05║無復貧寒之弊。村鄉恠其引用異常，疑有他故，觀乃
X78n1539_p0004a06║具向父老說之，彌勤誦習。　出弘贊第八。
X78n1539_p0004a07║第二段法說周　方便品
X78n1539_p0004a08║亡婦生天神人指路
X78n1539_p0004a09║蓮開臘月佛記天宮
X78n1539_p0004a10║亡婦生天
X78n1539_p0004a11║陳法藏，雍州萬年縣霸曲人也，身為供膳。貞觀十八
X78n1539_p0004a12║年，洛州上番，去後妻亡。下番迴首，離本住村，可十餘
X78n1539_p0004a13║里，路逢亡妻。妻云：我今已死，經於數日。須臾之間，藏
X78n1539_p0004a14║忽見八九家，如貧人宅，藏坐一間偏次屋。少時，其妻
X78n1539_p0004a15║被喚將去。藏隨後者，見妻被牛頭獄卒鐵叉貫之，內
X78n1539_p0004a16║钁湯中，骨肉分散，叉出還活。如是七返訖，放來相見，
X78n1539_p0004a17║形容頓惡。語藏云：與君為後妻，前婦自死，非妾所害。
X78n1539_p0004a18║君𮖪內有五百錢，家中有牛，可直千五百。至家𧫎阿
X78n1539_p0004a19║婆，努力為妾寫法華經，妾即得離此苦。將妾此語，𧫎
X78n1539_p0004a20║請阿婆。藏歸啟母，賣牛恰得千五百，即喚經生買紙。
X78n1539_p0004a21║藏因行，更尋妻住處。藏始扣門，便聞比家遙報云：君
X78n1539_p0004a22║新婦昨買紙時，已即生天。其驚喜，信奉增至。所得財
X78n1539_p0004a23║利，每寫法華。十九年，向興善寺供養行道，具向諸僧
X78n1539_p0004a24║說。　出弘贊第十。
X78n1539_p0004b01║神人指路
X78n1539_p0004b02║袁志通，隴城縣人也。誦法華經，年二十，點入軍，差征
X78n1539_p0004b03║八蠻。去家萬里，持誦不絕。至南界，軍敗，多被損傷，通
X78n1539_p0004b04║恓惶不已。忽有五人乘馬在前，最後一人謂通曰：汝
X78n1539_p0004b05║修善果，誦念經文，余等善眾守護，不能為害。汝行七
X78n1539_p0004b06║里許，有一塔，可入中隱。蠻即還營矣。又見二僧，謂通
X78n1539_p0004b07║曰：檀越以讀誦力故，適遣五人衛護。汝當精進，恒有
X78n1539_p0004b08║善神匡贊。言已，乘空而去。自爾凡經三陣，不被寸鐵，
X78n1539_p0004b09║蠻平得歸。貞觀八年，抱疾命終。見使者追至閻王殿
X78n1539_p0004b10║前，王問：作何善行？通曰：常持法華，齋戒禮懺。王聞，合
X78n1539_p0004b11║掌稱歎，告取金床玉几，至殿安設氈褥，請通上座誦
X78n1539_p0004b12║經，誦一卷而止。王曰：汝之德業甚深，應更觀地獄，令
X78n1539_p0004b13║知罪福不差。通見戰懼，復詣王所。王曰：汝見地獄，應
X78n1539_p0004b14║更勤修，是故我今乞汝長年也。通蘇，述之如上。　出
X78n1539_p0004b15║靈瑞集、現應錄
X78n1539_p0004b16║蓮開臘月
X78n1539_p0004b17║釋法融，俗性韋氏，丹陽延陵新亭人也。少小被緇去
X78n1539_p0004b18║俗，晦影山林，學法華經。負笈尋師，不遠千里。然率性
X78n1539_p0004b19║無恒，不為時輩所許。後歸丹陽牛頭山幽栖寺，別為
X78n1539_p0004b20║小屋，精修故業。遠近學侶，翕爾歸之。乃於岩谷之前，
X78n1539_p0004b21║講法華經一部。于時正在盛冬，凝霜被木，乃於講所，
X78n1539_p0004b22║忽生二莖金色蓮華。眾甚驚異，嘆未曾有。又有一大
X78n1539_p0004b23║鹿，常依時聽講。門人發心，皆以法華為正業。後不知
X78n1539_p0004b24║所終。　出弘贊第三。
X78n1539_p0004c01║佛記天宮
X78n1539_p0004c02║清信士陸淳，吳人也。誦法華經一部，蔬食長齋。大業
X78n1539_p0004c03║二年五月，染患甚篤，經十餘日。於後四日四夜，仰臥
X78n1539_p0004c04║看屋，了不暫暖。有知識叡師，因來看疾，問：何所視耶？
X78n1539_p0004c05║答云：佛記淳當生焰摩天，今見彼天宮堂殿、林木城
X78n1539_p0004c06║闕、諸天徒眾，看之致樂，不覺倦也。過四日身亡。　出
X78n1539_p0004c07║弘贊第七。
X78n1539_p0004c08║第三段　比喻品　信解品　藥草喻品　授
X78n1539_p0004c09║記品
X78n1539_p0004c10║經卷重而罪案輕時患痊而壽笇永
X78n1539_p0004c11║夜明如晝時雨普霑
X78n1539_p0004c12║爐香不熱而自熏瞽叟無目而能覩
X78n1539_p0004c13║經卷重而罪案輕
X78n1539_p0004c14║劉時，雍州萬年縣平康坊人也。永隆二年六月，患經
X78n1539_p0004c15║二日致死。死經六日，唯心上煖。其家已擇殯日，未敢
X78n1539_p0004c16║襲斂。至七日平旦，忽然再蘇，云：當時被一人引入大
X78n1539_p0004c17║城，宮殿樓觀，壯麗異常。見閻羅王云：汝可具錄生時
X78n1539_p0004c18║功德。遂答：生時唯讀法華經兩卷，更別無功德。王遂
X78n1539_p0004c19║索罪案及業秤秤之，法華兩卷，乃重於罪案。王撿案
X78n1539_p0004c20║云：其人合得九十年活。謂案典曰：可放他還。因令得
X78n1539_p0004c21║活，遂受戒，不飲酒食肉，造金字法華，永充供養。　出
X78n1539_p0004c22║弘贊第九。
X78n1539_p0004c23║時患痊而壽笇永
X78n1539_p0004c24║釋慧峙，始興人也。少而道素，誦法華經凡三千餘徧。
X78n1539_p0005a01║年二十三，忽染時患，經涉數旬，乃夢有人將峙到一
X78n1539_p0005a02║所，墻院赤白，一如官舍，入門即見貴人，形長八九尺，
X78n1539_p0005a03║身著絳紺袍，戴烏紗帽，云是閻羅王。王問：師作何德
X78n1539_p0005a04║業？峙答云：少來誦法華經。王云：可誦。峙即昇一高座，
X78n1539_p0005a05║面西誦法華經第二卷，到譬喻品中，譬如長者有一
X78n1539_p0005a06║大宅便住，王即起云：法師還去。命二人送，因即醒悟，
X78n1539_p0005a07║疾亦輕損，數日平復，即能讀誦。又年五十五時，身又
X78n1539_p0005a08║染患，忽夢在始興果心寺浮圖上立，有人推下云：乞
X78n1539_p0005a09║汝八十餘年命。因即痊愈。到大業十三年，年八十二
X78n1539_p0005a10║歲，後不知所終。　出弘贊第七。
X78n1539_p0005a11║夜明如晝
X78n1539_p0005a12║有辛老者，失其名，年八十餘，住鄭州市南角。常讀法
X78n1539_p0005a13║華經，專心清潔。自三十年來，每夜讀經，夜明如晝，不
X78n1539_p0005a14║可燈燭。若捨經卷，還暗如常，不復見物。　出弘贊第
X78n1539_p0005a15║九。
X78n1539_p0005a16║時雨普霑
X78n1539_p0005a17║釋慧遠，俗性朴氏，京兆人也。年甫十歲，投吉藏法師
X78n1539_p0005a18║而出家焉。具戒已後，博聞多識，講法華經。晚辭人境，
X78n1539_p0005a19║卜居藍谷，乘閑樂道。貞觀十九年，在寺夏坐，時屬亢
X78n1539_p0005a20║旱，乃講法華，以祈甘液。遠近聽之，雲集霧隨，每有二
X78n1539_p0005a21║老，應時而至。既非舊識，遠點記之，潛思詰問，未之發
X78n1539_p0005a22║也。既講至藥草喻品，大雨霑洽，向之二老，三日不來。
X78n1539_p0005a23║後䇿杖俱臻，遠恠呼而問，乃逡巡對曰：弟子龍也，比
X78n1539_p0005a24║蒙法師弘譬喻之品，開方便之門，思酬德慧，忽然降
X78n1539_p0005b01║雨。且時未應下，感擅洒之，故為龍王所笞耳。因忽不
X78n1539_p0005b02║現。遠雅性謙揖，雖遇沙彌，必下騎而存問也。或問其
X78n1539_p0005b03║故，答曰：髣髴染衣，仙聖幢相，獅子致敬。今成正覺，在
X78n1539_p0005b04║予一介，敢不遵乎？遠常誦法華，頻有靈感，或不加油，
X78n1539_p0005b05║炷燈數日自明。　出弘贊第三。
X78n1539_p0005b06║爐香不熱而自熏
X78n1539_p0005b07║釋智琰，俗性朱氏，吳郡人也。祖獻，梁散騎侍郎。父珉，
X78n1539_p0005b08║陳奉朝請。母張氏。八歲出家，事通玄寺璩法師為弟
X78n1539_p0005b09║子。隋煬帝在蕃，深加禮異。至大唐統宇，還歸武丘山
X78n1539_p0005b10║寺。講念之餘，常行法華、普賢等懺，又誦法華三千餘
X78n1539_p0005b11║徧。感應冥符，神瑞非一。宵爐未熱，自起煙芬；夕灌纔
X78n1539_p0005b12║空，潛加溢水。貞觀八年卒，春秋七十一。凡講法華三
X78n1539_p0005b13║十餘徧。　出弘贊第三。
X78n1539_p0005b14║瞽叟無目而能覩
X78n1539_p0005b15║清信士王梵行，瑯瑘臨沂人也。少失兩眼，其母慈念，
X78n1539_p0005b16║口授法華。至年十三，一部通利，仍晝夜誦習，憑心專
X78n1539_p0005b17║到，誦得一萬七千遍。雖目無覩，而行來不須前導。自
X78n1539_p0005b18║識坑坎，能織席簟，縫衣書疏，勝有眼人，人咸疑其別
X78n1539_p0005b19║有所得。年七十一，開皇六年終屍陀，草野鳥獸不敢
X78n1539_p0005b20║近。肉既消𦘕，唯餘白骨，舌方出口，長一尺餘，色如蓮
X78n1539_p0005b21║華。其弟慧義以塼函盛之，久而不爛。
X78n1539_p0005b22║第四段因緣周　化城喻品
X78n1539_p0005b23║羽族慣聞而便脫業軀比丘暗誦而即離鬼難
X78n1539_p0005b24║感悟前生之師弟通交二世之爺孃
X78n1539_p0005c01║羽族慣聞而便脫業軀
X78n1539_p0005c02║東晉時，有僧法志，結庵餘杭山，誦法華經，朝夕不懈。
X78n1539_p0005c03║有雉巢于庵之側，每聞誦經聲，則翔集于座旁，若侍
X78n1539_p0005c04║立聽受狀，如是者七年。一日憔悴，師撫之曰：汝雖羽
X78n1539_p0005c05║族，而能聽經，苟脫業軀，必生人道。明旦遽殞，即埋之。
X78n1539_p0005c06║及夜，方假寐，夢童子再拜曰：我即雉也，因聽師誦經，
X78n1539_p0005c07║今生于山前王氏家為男子，右腋猶有雉毳可驗。僧
X78n1539_p0005c08║詰朝至其家，問之果然。王氏一日設齋，志方踵門，此
X78n1539_p0005c09║子遽然曰：我和尚來也。舉眾異之，携以示志。志撫之
X78n1539_p0005c10║曰：此我雉兒耳。遂解衣周視其腋下，果有雉毳三莖。
X78n1539_p0005c11║至七歲，宜聽出家，父母唯之。至時入山，十六落髮，以
X78n1539_p0005c12║腋有毳，命名曇翼，授與蓮經，不遺一字。既為僧已，隨
X78n1539_p0005c13║方問道，了悟宗乘，得大辯才。東遊會稽，因至秦望山，
X78n1539_p0005c14║遂伐石誅茅，為住山計，專誦法華，僅于一紀。一日將
X78n1539_p0005c15║曛，有一女子，身被彩服，手携筠籠，內有白豕一隻，大
X78n1539_p0005c16║蒜兩根，立於師前，泣而言曰：妾山前某氏女，入山採
X78n1539_p0005c17║薇，路逢猛虎，奔遁至此。日已夕，草木陰翳，犲狼縱橫，
X78n1539_p0005c18║歸無生理，敢託一宿，可乎？師稱嫌疑，堅却不從。女子
X78n1539_p0005c19║雨淚哀鳴，師不得已，讓以草床，即蒙頂誦經。至于三
X78n1539_p0005c20║更，號呼疾作，稱腹疼痛，顗師視之。師投以藥，女子痛
X78n1539_p0005c21║益甚，叫不絕聲，曰：倘得師為我案摩臍腹間，庶得小
X78n1539_p0005c22║安，不然即死。佛法以慈悲方便為本，師忍坐觀，不一
X78n1539_p0005c23║引手見救耶？師曰：吾大戒僧，摩挲女身，此何理也？懇
X78n1539_p0005c24║求之切，即以巾布褁錫杖頭，遙以案摩，斯須告云：已
X78n1539_p0006a01║瘳矣。翌晨，女出庭際，以彩服化祥雲，豕變白象，蒜化
X78n1539_p0006a02║雙蓮，女子足躡蓮華，跨象乘雲，而謂曰：我普賢菩薩
X78n1539_p0006a03║也，以汝不久當歸我眾，特來相試。觀汝心中，如水中
X78n1539_p0006a04║月，不可汙染。言訖，縹緲而去。爾時，天上雨花，地皆振
X78n1539_p0006a05║動。是日，太守孟公顗方晨起，忽見南方祥雲氤氳，光
X78n1539_p0006a06║射庭際，而雲下隱有金石絲竹之音。訪問，得師普賢
X78n1539_p0006a07║示化狀，遂併師之道行聞于朝廷。即奉勑建寺，額號
X78n1539_p0006a08║法華，時晉安帝義熈十三年也。　出現應錄及法華
X78n1539_p0006a09║寺碑。
X78n1539_p0006a10║比丘暗誦而得離鬼難
X78n1539_p0006a11║昔外國山寺，有年少比丘，每誦法華。甞於寺外經行，
X78n1539_p0006a12║遇羅剎女鬼，變為婦人，甚好姿首，來嬈比丘。比丘被
X78n1539_p0006a13║惑，遂與之通。通後精神怳忽無所覺，鬼負之飛行，欲
X78n1539_p0006a14║還本處，規規將噉。於夜前分，從一伽藍上過，比丘在
X78n1539_p0006a15║鬼上，聞伽藍中有誦法華經聲，因即少惺，憶己所習，
X78n1539_p0006a16║乃心暗誦之。鬼便覺重，漸漸近地，遂不能勝，弃之而
X78n1539_p0006a17║去。比丘少時醒窹，聞有鍾聲，尋聲到寺，扣門求進，具
X78n1539_p0006a18║陳本末，然計去其鄉已二千餘里。諸僧云：此人犯重，
X78n1539_p0006a19║不可同止。有一上座云：此鬼神所惑，非是自心，既脫
X78n1539_p0006a20║免現經威力，可留住寺，令其懺悔。後遇彼鄉信，乃發
X78n1539_p0006a21║遣之。　出弘贊第六。
X78n1539_p0006a22║感悟前生之師弟
X78n1539_p0006a23║釋曇諦者，其先康居人也，後移吳興。諦母黃氏晝眠，
X78n1539_p0006a24║夢見一僧呼黃為母，寄一麈尾并鐵鏤書鎮。黃既眠
X78n1539_p0006b01║覺，見二物具存，私密異之，因而懷孕生諦。諦年五歲，
X78n1539_p0006b02║母以麈尾等弄示之。諦曰：秦王所餉。母曰：汝置何處？
X78n1539_p0006b03║答曰：不憶。至年十歲出家，學不從師，悟自天發。後隨
X78n1539_p0006b04║父之樊鄧，遇見關中僧䂮道人，忽然喚䂮。䂮曰：童子
X78n1539_p0006b05║何以呼宿士名？諦曰：阿上本是諦沙彌，汝曾為眾僧
X78n1539_p0006b06║採菜，被野猪所傷，不覺失聲耳。今何忘耶？然僧䂮經
X78n1539_p0006b07║為弘覺法師弟子，為僧採菜，被野猪所傷。䂮初不憶
X78n1539_p0006b08║此，乃詣諦父。諦父具說諦生本末，并示書鎮麈尾等。
X78n1539_p0006b09║䂮乃悟而泣曰：即䂮先師弘覺法師也。而師經為秦
X78n1539_p0006b10║主姚萇講法華，貧道為都講。姚萇餉師二物，今遂在
X78n1539_p0006b11║此耳。追計弘覺捨命，正是寄物之日。復憶採菜之事，
X78n1539_p0006b12║彌增悲悼。諦遊學內外，過目則記。講法華、大品、維摩
X78n1539_p0006b13║各十五遍。終於宋元嘉末年。費長房曰：弘覺法師弟
X78n1539_p0006b14║子僧䂮，師徒匠道，名重二秦。什物三衣，亦復何限。唯
X78n1539_p0006b15║書鎮麈尾，保惜在懷。及移識托生，此之二物，遂得同
X78n1539_p0006b16║往。　出弘贊第二本。出高僧傳。
X78n1539_p0006b17║通交二世之爺孃
X78n1539_p0006b18║新羅國有金果毅，生一男子，從少出家，樂讀法華經。
X78n1539_p0006b19║至第二卷，誤燒一字。年十八，忽從天喪邊生別處金
X78n1539_p0006b20║果毅家，又得出家，即徧受讀法華經。至第二卷，每於
X78n1539_p0006b21║一字，隨問隨忘。夢有人云：小師前生向某鄉某金果
X78n1539_p0006b22║毅家生，亦得出家。在彼生時，讀誦法華，誤燒一字，是
X78n1539_p0006b23║以今生隨得隨忘。彼舊經現存，往彼自看。此小師依
X78n1539_p0006b24║夢向彼尋覔，果得其家。借問投宿，前生父母依俙欲
X78n1539_p0006c01║識，尋訪舊經，乃見第二實燒一字。小師及前父母悲
X78n1539_p0006c02║喜交并，二家遂為親好，彼此無二。當即言及州縣，州
X78n1539_p0006c03║縣奏聞，舉國傳詠，即貞觀時也。　出弘贊第九。
X78n1539_p0006c04║第五段　五百弟子授記品　授學無學人記
X78n1539_p0006c05║品
X78n1539_p0006c06║野雉忽爾轉身閻王聳然彈指
X78n1539_p0006c07║融酥滿器兵衛盈庭
X78n1539_p0006c08║神人警寢而進船天帝收經而入藏
X78n1539_p0006c09║野雉忽爾轉身
X78n1539_p0006c10║師諱道生，遁蹟虎丘寺，有講臺石至今存焉。一時居
X78n1539_p0006c11║半塘誦法華經，忽有一雉常來聽受，一日不見，師念
X78n1539_p0006c12║之，夜入夢云：某因聽經遂獲改報，今在某家為兒子，
X78n1539_p0006c13║待過數年却來奉事。洎師詢之果爾。及出家無何，童
X78n1539_p0006c14║子之年便命終，因瘞于林。一夕俄而放光輝照塘塢，
X78n1539_p0006c15║鄉人異之，啟看乃獲一舌生青蓮華，因是起塔，後葺
X78n1539_p0006c16║成寺，即今半塘寺是也。　出現應錄上之一
X78n1539_p0006c17║閻王聳然彈指
X78n1539_p0006c18║釋慧度，吳興人也。菜食長齋，誦法華經。忽染祖暴亡，
X78n1539_p0006c19║五日還活。自說見閻羅王服遠遊冠，衣纓如今王者，
X78n1539_p0006c20║侍衛亦然。始時儀容溫雅，亦判罪人事，便大瞋怒，鬚
X78n1539_p0006c21║面動異。問度有何業，答：誦法華經。王聳然彈指，召出
X78n1539_p0006c22║金床與度坐，請誦一徧究竟。王曰：此功德不可思議，
X78n1539_p0006c23║法師年壽未盡，亦以經力扶持，更延二紀。後果得二
X78n1539_p0006c24║十四年，陳文帝元嘉時亡，春秋七十餘。　出弘贊第
X78n1539_p0007a01║六。
X78n1539_p0007a02║融酥滿器
X78n1539_p0007a03║釋智藏，夏州人也。年少出家，住大興善寺。每誦法華
X78n1539_p0007a04║經，以千徧為限。當損心吐血，經數日，寺僧季暮告藏
X78n1539_p0007a05║曰：傳聞損心，用小便和麵作漿，服之即差。藏云：誓於
X78n1539_p0007a06║千徧之內，不以穢物熏經。此雖為藥，終乖宿志。乃洒
X78n1539_p0007a07║掃庭除，奉經置案，燒香旋繞，禮拜祈誠。爾夜忽如睡
X78n1539_p0007a08║夢，見一梵僧，與藏取水，和麵作漿，授之令服。藏飲之
X78n1539_p0007a09║未半，欻然即悟。乃心力倍常，還遵舊貫。貞觀九年，有夏
X78n1539_p0007a10║州僧石法師，聞藏誦經，奉酥三斤，以充供養。藏盛以
X78n1539_p0007a11║一器，初日以銅匙取中心桃許，明日更取，乃見舊處
X78n1539_p0007a12║融酥凝滿。從夏至秋，日取如故。藏私心慶悅，始悟醍
X78n1539_p0007a13║醐自出。到八月，分此舊酥，與同寺僧靈響禪師為響
X78n1539_p0007a14║說之。又每聞異香及彈指之響，屢為幽人喚之令起。
X78n1539_p0007a15║而前後所誦，一萬餘徧。儀鳳三年，年八十八，終於淨
X78n1539_p0007a16║影寺焉。但以戒足少虧，不獲深悟，識者恨之。　出弘
X78n1539_p0007a17║贊第八。
X78n1539_p0007a18║兵衛盈庭
X78n1539_p0007a19║釋僧映，少出家，住江陽永齊寺。誦法華經，至于年老，
X78n1539_p0007a20║誦習無輟。與一法師竝房，法師意常嫌誦經聲高，妨
X78n1539_p0007a21║癈看讀，請騫師諫之。爾日初夜月朗，僧映依常誦經。
X78n1539_p0007a22║騫師欲往諫止，開戶望見映房前有數千人，身著甲
X78n1539_p0007a23║鎧，持弓帶仗，叉手胡跪，以聽誦經。騫師即退歸房。明
X78n1539_p0007a24║日，備向此法師述昨宵所見，共往懺悔嫌恨之罪。映
X78n1539_p0007b01║凡常行往，恒聞前後有甲仗之聲。開皇年中，卒於寺
X78n1539_p0007b02║矣。　出弘贊第七。
X78n1539_p0007b03║神人警寢而進船
X78n1539_p0007b04║釋寶玦，張孝秀弟也。出家住匡山寺，誦法華經，甚得
X78n1539_p0007b05║通利，而不能善攝身口。梁邵陵王嫌之，夜遣二人密
X78n1539_p0007b06║往殺玦。玦時在床臥息，忽夢見四人到床前，手搖玦
X78n1539_p0007b07║云：邵陵王遣人來殺汝，汝那得安眠？玦因驚覺，即起
X78n1539_p0007b08║向後開門，仍覺前戶有人入聲，心轉惶怖。出至房後，
X78n1539_p0007b09║本有池水，由來未經涉入，不測深淺。怳忽之間，忽見
X78n1539_p0007b10║一船，二人倚篙待之。玦乃上船，到彼岸竟，即見邵陵
X78n1539_p0007b11║王所遣二人已在池邊，但㝵水不得過。自後折節讀
X78n1539_p0007b12║誦，善能斷契，人所倣効，時人呼為盧山殺契者是也。
X78n1539_p0007b13║　出弘贊第六。
X78n1539_p0007b14║天帝邀經而入藏　靜和宅主
X78n1539_p0007b15║宅主康宗大王之庶女，權臣晉康公之室也。知權勢
X78n1539_p0007b16║氷山不久，歎浮生火宅無安。思修出要，幸聞圓妙，始
X78n1539_p0007b17║開白蓮社，同願剏成，力為外護。又塑成無量壽如來，
X78n1539_p0007b18║下安于主殿。又願成金字蓮經，凡百粧嚴，無一不備。
X78n1539_p0007b19║寄献于圓妙，妙請山人一如書寫。如後夢感神人，自
X78n1539_p0007b20║空而下，曰：所寫金字法華，已安忉利天第二額梨藏
X78n1539_p0007b21║中。　出海東傳弘錄
X78n1539_p0007b22║第六段　法師品　見寶塔品
X78n1539_p0007b23║鬼莫能害舌不可耕
X78n1539_p0007b24║皂客還輸本錢仙翁特請一品
X78n1539_p0007c01║空中彈指座上生香
X78n1539_p0007c02║鬼莫能害
X78n1539_p0007c03║紹興二十八年，無為軍指使李遇迎新郡大守於城
X78n1539_p0007c04║西，既行十餘里，忽見百許人從路旁出，皆如三五歲
X78n1539_p0007c05║兒，大呼而前，合圍擊之。李初不懼，與相敺，每奮拳，必
X78n1539_p0007c06║十數輩仆地，纔仆即起，已散復合，如是數四。有躍而
X78n1539_p0007c07║登肩取巾解髮者，李益窘，走不可脫，且擊且前。俄一
X78n1539_p0007c08║老叟布袍草履，不知自何來，厲聲咄曰：此官人常持
X78n1539_p0007c09║法華經，若損他，豈不累我！叱令退，鬼遂散，老人亦不
X78n1539_p0007c10║現。老人疑土地神云。　出夷堅于志，詳見現應錄。
X78n1539_p0007c11║舌不可耕
X78n1539_p0007c12║龍朔年間，京師高文常讀法華經。一日，乘馬出順義
X78n1539_p0007c13║門，忽見兩騎追捉，問之，乃曰：我是閻王遣來追汝。文
X78n1539_p0007c14║慞惶逃避，皆不免，即被拽下馬，挽却頭髮，如同刀割。
X78n1539_p0007c15║家人輿歸，至晚蘇云：閻王問我，何故盜僧菓子？因何
X78n1539_p0007c16║說三寶之過？遂依法伏罪，無敢措言。王判盜菓之罪，
X78n1539_p0007c17║合吞鐵丸四百五十枚，四年受之；說過之罪，合耕其
X78n1539_p0007c18║舌。因令放釋，遂蘇。少選還絕，口如吞物，通身皰赤，有
X78n1539_p0007c19║苦楚相。又經一日，醒云：某在地獄四日，吞丸乃盡，苦
X78n1539_p0007c20║毒不可復言。方欲拔舌耕之，拔而不出。勘案所，乃曰：
X78n1539_p0007c21║常讀法華經，舌不可出。遂放得活。今現在化度寺圓
X78n1539_p0007c22║滿師處聽法懺悔云。　出南山三寶感通錄。詳見弘
X78n1539_p0007c23║贊第九卷釋法眼傳及現應錄。
X78n1539_p0007c24║皂客還送本錢
X78n1539_p0008a01║嚴恭，字近禮，本泉州人也。家富於財，而無兄弟。父母
X78n1539_p0008a02║愛恭，言無所違。陳大建初，恭請於父母，願得錢五萬，
X78n1539_p0008a03║往楊州市物。父母從之。恭乘船載錢而下。去楊州數
X78n1539_p0008a04║十里，江中逢一船載黿，（黿，說文云：大鼈也。）將詣市賣之。恭問
X78n1539_p0008a05║知其故，念黿將死，因請贖之。黿主曰：我黿大頭，別千
X78n1539_p0008a06║錢乃可。恭問：有幾頭？答：有五十。恭曰：我有錢五萬，願
X78n1539_p0008a07║以贖之。黿主喜，取錢付黿而去。恭盡以黿放江中，而
X78n1539_p0008a08║空船詣楊州。其黿主別恭，行十餘里，船沒而死。是日
X78n1539_p0008a09║昏暮，烏衣客五十人，詣恭本家寄宿，并以錢五萬，付
X78n1539_p0008a10║恭父母曰：君兒在楊州，附此錢歸，願依數受也。恭父
X78n1539_p0008a11║母恠愕，疑恭死。客曰：兒無恙，但不須錢，故附歸耳。恭
X78n1539_p0008a12║父受之，記是本錢，而皆水溼。留客為設食。客明旦辭
X78n1539_p0008a13║去。後月餘，恭還家，父母大喜。既而問附錢所由，恭言
X78n1539_p0008a14║無之。父母說客形狀，及附錢日月，乃贖黿之日。於是
X78n1539_p0008a15║知五十客，皆所贖黿也。父子驚嘆，因徙家楊州，專勤
X78n1539_p0008a16║福業。常讀法華經，一時讀至見寶塔品，輟經嘆曰：寶
X78n1539_p0008a17║塔之內，有二如來，分身諸佛，其數不少。我今何為不
X78n1539_p0008a18║能感見？慨歎良久。至夜，忽夢一胡僧語曰：若誦此經，
X78n1539_p0008a19║欲見諸佛，當解說書寫，流通供養，斯願可諧。恭因發
X78n1539_p0008a20║心，造經一百部。未及成辦，忽得重病，乃更發願，增造
X78n1539_p0008a21║一千部。病既愈，即於住宅起造經堂，若紙若筆，必以
X78n1539_p0008a22║淨心，不行欺詐，隨得便營。書生常十數人，如法供給。
X78n1539_p0008a23║恭親撿校，勞不告倦。有人從貸經錢一萬，恭不得已
X78n1539_p0008a24║與之。其人得錢，船過中流，忽爾沉覆，錢失人活。是日
X78n1539_p0008b01║恭入庫，見元錢俱溼，頗恠之。後見貸人，方知沒溺。一
X78n1539_p0008b02║日，忽有異僧，年八十許，自云：從龜茲國來，今往羅浮
X78n1539_p0008b03║山去。聞君造經，願請一部。恭授與經，僧贈金一瓶，重
X78n1539_p0008b04║四十兩，願助造經。言已而退，莫知所止。又有候志，從
X78n1539_p0008b05║鄱陽來至宮亭，有人引入廟，見神人案劒而坐，問志：
X78n1539_p0008b06║還識楊州造法華經嚴恭否？我欲寄錢一萬，入其功
X78n1539_p0008b07║德。語已便隱。志次日至當塗，忽有一人來覔，候志乃
X78n1539_p0008b08║留錢一萬，逼令受之而去。志思惟，知是神錢。纔到楊
X78n1539_p0008b09║州，以錢付恭，恭、志更彌堅，造至三千部。又有漁人，夜
X78n1539_p0008b10║見江中火焰焰浮來，以船迎之，乃是經一函，即嚴恭
X78n1539_p0008b11║所造。後發願云：無一字不經眼，無一字不用心。然嚴
X78n1539_p0008b12║恭造經之多，至於子孫，猶傳其業，世號嚴法華也。隋
X78n1539_p0008b13║季盜賊縱橫，至江都，皆相與約，勿入嚴法華里，里賴
X78n1539_p0008b14║之獲全。前後所寫二千五百餘部，　本出靈瑞集及
X78n1539_p0008b15║感通錄，詳見弘贊第十及現應錄。
X78n1539_p0008b16║仙翁特請一品
X78n1539_p0008b17║昔有一法師，常誦法華經。一日雲遊，經過山路，有一
X78n1539_p0008b18║僕請入山中小齋。及至門，有一老人容儀不凡，出揖
X78n1539_p0008b19║迎入，敷一高座。老人請云：願聞寶塔品。師陞座誦一
X78n1539_p0008b20║徧，老人以桃一顆、金一葉報之，仍命一僕送出。師出
X78n1539_p0008b21║谷口，問其僕曰：老人是誰？其僕以指書師掌上，姓孫
X78n1539_p0008b22║名思邈，其僕遂不現。師食桃不死，賣金暴富。　出現
X78n1539_p0008b23║應錄。
X78n1539_p0008b24║空中彈指
X78n1539_p0008c01║楊州栖靈寺僧道藝，常誦此經。每至，見寶塔品，空中
X78n1539_p0008c02║彈指數十下。自此之後，精誦倍常。
X78n1539_p0008c03║座上生香
X78n1539_p0008c04║釋萬相，雍州萬年人也。諷誦法華，兼敷義理，凡講十
X78n1539_p0008c05║餘徧。曾於簷下誦經，忽有白雉馴伏左右，以手取之，
X78n1539_p0008c06║初不驚擾，隨相來去。或爐中火炭自然而出，或床後
X78n1539_p0008c07║薦間異香頻發。又於房後木上金銅龕像無何而至，
X78n1539_p0008c08║青雀一雙兩邊侍立，相收得像，鳥忽飛去。又於中夜
X78n1539_p0008c09║靜坐，忽然似夢，見西北天中寶塔高廣嚴飾，望之無
X78n1539_p0008c10║際。又見東北七星中七佛從星中出，金容端粹，朗照
X78n1539_p0008c11║赫然。相悲喜交祫，禮拜讚嘆，少選之間，倐然而滅。其
X78n1539_p0008c12║所誦凡四千餘徧。將終之際，令門人稱普賢菩薩名，
X78n1539_p0008c13║俄自云普賢菩薩來，右脇而卒，春秋七十四。　出弘
X78n1539_p0008c14║贊第八。
X78n1539_p0008c15║第七段　提婆達多品　勸持品
X78n1539_p0008c16║身托蓮胎名標花座聖僧教誦海神請聞
X78n1539_p0008c17║鴿受人身鬼脫廁報
X78n1539_p0008c18║身托蓮胎
X78n1539_p0008c19║王淹，字公遠，瑯瑘臨沂人也。祖份，尚書左僕射。淹官
X78n1539_p0008c20║至黃門郎、新安大守，專心佛道，無懈晨昏，持誦法華，
X78n1539_p0008c21║積有年稔。其弟固，亦菜食誦法華經。淹亡，與固夢云：
X78n1539_p0008c22║吾得生西方無量壽佛國，胎生在鐵葉蓮華內，五百
X78n1539_p0008c23║歲方得出胎見佛。以誦法華苦到，故得生西方；以愚
X78n1539_p0008c24║癡多疑，故受胎生。止報汝知，汝誦經勿懈也。於是別
X78n1539_p0009a01║矣。　出弘贊第六。
X78n1539_p0009a02║名標花座
X78n1539_p0009a03║明州開元寺僧可久，常誦法華經，時稱久法華。平生
X78n1539_p0009a04║迴誦，持善利莊嚴淨土。元祐八年，無病，端然坐亡。過
X78n1539_p0009a05║三日復蘇，云：吾已神遊淨土。其土之相，與十六觀經
X78n1539_p0009a06║所說莊嚴一同。七寶池中所有蓮臺，皆標當生者姓
X78n1539_p0009a07║名。一紫金臺，標云：大宋成都府廣教院熏法華，已生
X78n1539_p0009a08║其中。又一金臺，標明州孫十二郎。又一金臺，標明州
X78n1539_p0009a09║久法華。又一銀臺，標明州徐道姑。言訖，復坐亡。至後
X78n1539_p0009a10║五年，徐道姑果坐亡。亡時，聞異香滿室。過十二年，孫
X78n1539_p0009a11║十二郎卒。時聞天樂之聲，靈瑞重疊。此本出龍舒淨
X78n1539_p0009a12║土文，　詳見現應錄。
X78n1539_p0009a13║聖僧教誦
X78n1539_p0009a14║隋時，并州人高守節，家代信奉，而守節尤為精到。年
X78n1539_p0009a15║十六七時，曾遊代都，道遇沙門，年可六十，自稱海雲，
X78n1539_p0009a16║與之談敘，因謂曰：兒能誦經不？答曰：誠其本心。雲即
X78n1539_p0009a17║將向五臺，至一處，見三草屋，纔得容身，乃於中止，教
X78n1539_p0009a18║誦法華經，在外乞求，給其衣食。節屢見胡僧來至，與
X78n1539_p0009a19║師言笑終日。歸去後，雲輙問曰：識向胡僧不？曰：不識。
X78n1539_p0009a20║雲貌似，戲言曰：是文殊師利菩薩。節雖頻承此告，未
X78n1539_p0009a21║悟其旨。後忽使節下山取物，仍誡曰：夫女人者，眾惡
X78n1539_p0009a22║之本，壞菩提道，破涅槃城。汝向人間，宜其深慎。節敬
X78n1539_p0009a23║諾，受教下山。中路乃見一女人，年十四五，衣服鮮華，
X78n1539_p0009a24║慈容雅麗，乘一白馬，直就其前，向節曰：身有急患，要
X78n1539_p0009b01║須下乘。馬好跳躍，制不自由，希君扶接，濟此微命。節
X78n1539_p0009b02║遂念師言，竟不迴顧。女亦追尋數里，苦切其辭。節執
X78n1539_p0009b03║志如初，俄而致失。既還本處，具陳其事。師曰：汝真丈
X78n1539_p0009b04║夫矣。雖然，此是文殊師利菩薩。節尚未悟，猶謂戲言。
X78n1539_p0009b05║然於此誦經，凡歷三載。法華一部，甚得精淳。後聞長
X78n1539_p0009b06║安度人，心希剃落。晨昏方便，諮師欲去。師云：汝誦得
X78n1539_p0009b07║法華大乘種子，今已成就。汝必欲去，當詢好師。此之
X78n1539_p0009b08║一別，難重相見。汝京內可於禪定道場，依止臥倫禪
X78n1539_p0009b09║師。節入京求度，不遂其心，乃往倫所。倫曰：汝從何來？
X78n1539_p0009b10║答：從五臺山來，和尚遺與師為弟子。倫曰：和尚名誰？
X78n1539_p0009b11║答曰：名海雲。倫大驚嘆曰：五臺山者，文殊所居。海雲
X78n1539_p0009b12║比丘，即是華嚴經中善財童子第三善知識。汝何以
X78n1539_p0009b13║弃此聖人，千劫萬劫，無由一遇，何其誤耶？節乃始悟
X78n1539_p0009b14║由來，恨不碎其身骨。而愚情眷眷，猶希再覩。遂辭倫
X78n1539_p0009b15║返迹，日夜奔馳。乃至故處，都無所見。　出弘贊第七。
X78n1539_p0009b16║海神請聞
X78n1539_p0009b17║釋緣光，新羅人也。按梁貢職圖云：魏曰斯盧，宋曰新
X78n1539_p0009b18║羅，本東夷震韓之國也。光世家名族，幼歸緇服，識量
X78n1539_p0009b19║過人。以生居邊壤，正教未融，以隋仁壽年間來至吳
X78n1539_p0009b20║會。正逢智者敷弘妙典，光伏膺朝夕，數年之中歘然
X78n1539_p0009b21║大悟。智者即令就講妙法華經，俊朗之徒莫不神伏。
X78n1539_p0009b22║後於天台別院增修妙觀，忽見數人云：天帝請講。光
X78n1539_p0009b23║默然許之，於是奄然氣絕。經于旬日，顏色如常，還歸
X78n1539_p0009b24║本識。既而器業成就，將歸故國，與數十人同乘大舶
X78n1539_p0009c01║至海中。船忽不行，見一人乘馬凌波來至船首，云：海
X78n1539_p0009c02║神請師暫到宮中講說。光曰：貧道此身誓當利物，船
X78n1539_p0009c03║及餘伴未委如何？彼云：人並同行，船亦勿慮。於是舉
X78n1539_p0009c04║眾同下。行數步，但見通衢平直，香花徧道，海神將百
X78n1539_p0009c05║千侍從迎入宮中，珠璧焜煌，映奪心目。因為講法華
X78n1539_p0009c06║經一徧，大施珍寶，還送上船。光達至本鄉，每弘茲典，
X78n1539_p0009c07║自少誦持，日餘一徧，迄於報盡，此業無虧。年垂八十，
X78n1539_p0009c08║終於所住。闍維既畢，髏舌獨存，一國見聞，咸歎希有。
X78n1539_p0009c09║光有妹二人，早懷清信，收之供養。數聞髏舌自誦法
X78n1539_p0009c10║華，妹有不識字處，問之皆噵。　出弘贊第三。
X78n1539_p0009c11║鴿受人身
X78n1539_p0009c12║有一老僧，失其名，住并州石壁寺禪觀為業。貞觀年
X78n1539_p0009c13║末，房楹上有二鴿雛，老師每以餘食飼之。後雖漸長，
X78n1539_p0009c14║羽翼未成，乃並學飛，俱墮地而死。僧因收葬。經旬日
X78n1539_p0009c15║後，夜夢有二小兒告曰：兒等為先有罪，遂受鴿身。比
X78n1539_p0009c16║來聞師讀法華經，得受人身。兒等今於寺側十餘里
X78n1539_p0009c17║某村某甲家托生為男，十月之外，當即誕育。僧乃依
X78n1539_p0009c18║期往視，見此家一婦，雙生二男，作滿月齋。僧呼二孩
X78n1539_p0009c19║子曰：鴿兒。並應曰：諾。一應之後，歲餘始言也。　出弘
X78n1539_p0009c20║贊第九。
X78n1539_p0009c21║鬼脫廁報
X78n1539_p0009c22║釋慧果，豫州人也。小以蔬苦自業。宋初遊京師，至瓦
X78n1539_p0009c23║冠寺誦法華經。甞於廁前見一鬼，致敬於果云：昔為
X78n1539_p0009c24║眾僧而作維那，小不如法，墮在噉糞鬼中。法師德業
X78n1539_p0010a01║高明，又慈悲為意，願助以㧞濟之方也。又云：昔有錢
X78n1539_p0010a02║三千，埋在柿樹根下，願取為福。果即告眾掘之，實得
X78n1539_p0010a03║三千，為造法華一部，并設法會。後夢見此鬼云：已得
X78n1539_p0010a04║改生，大勝昔日。果以宋大始六年卒，春秋七十有六。
X78n1539_p0010a05║　出弘贊第六。
X78n1539_p0010a06║第八段　安樂行品
X78n1539_p0010a07║龍天請講鬼虎欽風仙鶴來儀野雞轉報
X78n1539_p0010a08║瓶水自滿異香普熏經字放光鴆毒無驗
X78n1539_p0010a09║龍天請講
X78n1539_p0010a10║釋玄光，海東熊川人也。越滄溟，求中國禪法。聞衡山
X78n1539_p0010a11║思大禪師雙弘定慧，兼善毗尼，一志徑造南岳。思察
X78n1539_p0010a12║其根器，授以法華四安樂行。光利若神錐，無堅不犯。
X78n1539_p0010a13║稟而行之，常修精進。俄證法華三昧，思印之曰：汝之
X78n1539_p0010a14║所證，真實不虗。當還本國，施設善權，敷揚吾教。光頂
X78n1539_p0010a15║禮而別，即住錫江南。附舶至于大洋，偶見彩雲雅樂，
X78n1539_p0010a16║降節而至。空中聲曰：天帝召海東玄光禪師於龍宮，
X78n1539_p0010a17║說親證法門。光拱手避讓，唯見青衣前導。尋入宮城，
X78n1539_p0010a18║不類人間官府。羽衛之設，無非鱗介鬼神。師既登寶
X78n1539_p0010a19║殿，次陟高臺，如問而談者凡七日。事畢，龍王躬自送
X78n1539_p0010a20║別。光復登舟，舟人謂泛洋不進者半日而已。光遂至
X78n1539_p0010a21║熊川翁山，結茅卓錫，同類相從，乃成梵剎。南岳祖堂
X78n1539_p0010a22║列二十八賢，光居一焉。　出現應錄。
X78n1539_p0010a23║鬼虎欽風
X78n1539_p0010a24║釋弘明，會稽山陰人也。小出家，止山陰雲門寺。誦法
X78n1539_p0010b01║華經，精勤禮懺，六時不輟。每旦瓶水自滿，實諸天童
X78n1539_p0010b02║子以為給使也。明甞於雲門寺坐禪，虎來入明堂內，
X78n1539_p0010b03║伏于床下，見明端然不動，久久乃去。又時見一小兒
X78n1539_p0010b04║來聽明誦經，明曰：汝是何人？答云：昔時此寺沙彌盜
X78n1539_p0010b05║帳下食，今墮圊中，聞上人道業，故來聽誦。願助方便，
X78n1539_p0010b06║使免斯累也。明即說法勸化，頓解方隱。明以齊永明
X78n1539_p0010b07║四年卒於栢林寺，春秋八十四。　出弘贊第六。
X78n1539_p0010b08║仙鶴來儀
X78n1539_p0010b09║釋玄璧，蘇州吳縣人也。住流水寺，常講法華，猛獸毒
X78n1539_p0010b10║虫，妖精惡賊，頻繁遘遇，未甞忤其情守。常坐一床，方
X78n1539_p0010b11║四尺，未甞倚臥。每講法華二十餘徧，州咸來聽受。忽
X78n1539_p0010b12║有一鶴，從外飛來，於殿下池中，三度含水，噴洒於地，
X78n1539_p0010b13║徑詣佛邊聖僧座上，一立不動，直至講了，然始飛去。
X78n1539_p0010b14║如此經年，後乃恒住。上堂即皷翼引前，下講即傾身
X78n1539_p0010b15║隨從。法師或令其舞，即振翮頓足，顧影仾頭，乍起乍
X78n1539_p0010b16║仾，或來去變態殊絕，難以具名。數州文翰之士，莫不
X78n1539_p0010b17║偉而同詠。璧後不知所終。　出弘贊第三。
X78n1539_p0010b18║野鷄轉報
X78n1539_p0010b19║桂府城五里有雉山寺。其始者，昔有一僧卓庵此地，
X78n1539_p0010b20║日誦法華經，仍能講說。忽有一雉常來，伏翼聽受。終
X78n1539_p0010b21║第五卷，雉即不來。後八年，山下民家生一男子，年始
X78n1539_p0010b22║八歲，不葷不戲，堅欲投其師出家，父母聽之。一日僧
X78n1539_p0010b23║浴，令兒淨背，堅不肯袒衣。僧問其故，答曰：某前身即
X78n1539_p0010b24║雉也，因聽師講誦，故報為人。今腋下猶有雉毳，故不
X78n1539_p0010c01║袒也。僧因授是經。前五卷覽同舊習，後二卷則不能
X78n1539_p0010c02║也。從此山以雉名，因山置寺，寺猶存也。　此本出戒
X78n1539_p0010c03║殺類，見現應錄。
X78n1539_p0010c04║瓶水自滿
X78n1539_p0010c05║釋僧定，不知何許人也。住江陽禪眾寺，誦法華經。甚
X78n1539_p0010c06║好聲韻，不能謹節，流宕塵俗。然每感諸天童子，為之
X78n1539_p0010c07║給使。有時醉臥，法衣離身，自然卷襞，引被整覆。衣服
X78n1539_p0010c08║塵垢，未暇浣治，乃復取之，久以香潔。或瓶水自滿，或
X78n1539_p0010c09║地恒掃淨。定眠喜唾，一時酒醒，見天童子在前，徧身
X78n1539_p0010c10║咕唾。自爾折節，遵修戒業。後不知所終。　出弘贊第
X78n1539_p0010c11║六。
X78n1539_p0010c12║異香普熏
X78n1539_p0010c13║清信士央呵擔，住京城西南豐谷鄉。少懷善念，常誦
X78n1539_p0010c14║法華，行安樂行，慈悲在意，不乘畜產虗幻為心，名霑
X78n1539_p0010c15║令史。往還京省，以誦業相仍，恐路逢相識，人事暄凉，
X78n1539_p0010c16║便廢所誦。故所行必由小徑，仾聲怡顏，緣念相續。及
X78n1539_p0010c17║終之時，感異香殊氣，充於村曲。後十年妻亡，重發，唯
X78n1539_p0010c18║舌鮮好，餘皆朽盡。　出弘贊第八。
X78n1539_p0010c19║經字放光
X78n1539_p0010c20║後魏太子中庶子御史中承陸載，本吳人也。仕魏，有
X78n1539_p0010c21║才調，善談謔，而性愛虗淨，常以佛法為意。誦法華經，
X78n1539_p0010c22║末年精到，經字放光，頻感舍利。　出弘贊第六。
X78n1539_p0010c23║鴆毒無驗
X78n1539_p0010c24║釋法相，河南人也。東晉義熈中，忽悟無常，超然出俗，
X78n1539_p0011a01║廓爾幽閉，不偶朋執。誦法華經，日夜不懈。曾因經行
X78n1539_p0011a02║泰山祠，日暮，因宿廟側民家。夜起誦經，忽聞扣門聲。
X78n1539_p0011a03║相時出看，見有一人，玄衣武冠，見相致敬，云是泰山
X78n1539_p0011a04║府君，聞師誦經，故來參聽。弟子廟中一石函在，多有
X78n1539_p0011a05║財物，以布施師，師可開取。其石蓋重過千鈎，人莫勝
X78n1539_p0011a06║舉。相試提之，飄然而開。於是取得絹一百匹許，錢百
X78n1539_p0011a07║餘貫，以施貧人，濟諸窮者。後渡江，止越城寺，忽然失
X78n1539_p0011a08║志，遊宕無度。時鎮北將軍司馬恬惡其無度，招而鴆
X78n1539_p0011a09║之。頻傾三鐘，神色不變，湛然無擾。括大異之，慚懼悔
X78n1539_p0011a10║愧，每加供養。　出弘贊第六。
X78n1539_p0011a11║第九段　從地涌出品　如來壽量品　分別
X78n1539_p0011a12║功德品
X78n1539_p0011a13║冥授補闕帝親試通賜壽題肩應病授藥
X78n1539_p0011a14║相師已定豈期延壽天帝相邀却向西方
X78n1539_p0011a15║冥授補闕
X78n1539_p0011a16║竟陵王蕭子良，齊永明七年請僧雲副為善知識。副
X78n1539_p0011a17║共王造法華經千部，王亦澡潔中表，手寫法華經一
X78n1539_p0011a18║部。永明十一年四月末，副夢一人送經一卷，云言有
X78n1539_p0011a19║誤。明日偶得一部法華，試略披看，遂見第五卷壽量
X78n1539_p0011a20║品有一句異，云一塵一劫。于時募集數十部經，悉無
X78n1539_p0011a21║此句。即言推義，乃是法華之極致。是以即[撗-(由/八)+早]經文，便
X78n1539_p0011a22║有白鶴來翔，以應嘉瑞。副後不知所終。　出弘贊第
X78n1539_p0011a23║十。
X78n1539_p0011a24║帝親試通
X78n1539_p0011b01║權適字持正，安東府人也。少業文才。政和年中，以賓
X78n1539_p0011b02║貢入宋，配國學，擢為甲科第一人。將還本國，相者曰：
X78n1539_p0011b03║君才高命短，年不過四十，位不過五品，宜誦大乘經
X78n1539_p0011b04║以資笇祿。公心然之，約三日了誦法華經。皇帝聞之，
X78n1539_p0011b05║呼令前誦，無一字錯。皇情大悅，賜觀音像、法華塔各
X78n1539_p0011b06║一軸。及還本國，享壽攸久，歷盡清華，拜為雙學士。
X78n1539_p0011b07║　出海東傳弘錄及適本傳。
X78n1539_p0011b08║賜壽題肩
X78n1539_p0011b09║釋法朗，河北武城人也，住彭城淨道寺。為沙彌時，誦
X78n1539_p0011b10║法華經，自少至老，誦習無懈。至年五十三，開皇十三
X78n1539_p0011b11║年死。經七日，見閻羅王，王前有六道人。王問：初一僧
X78n1539_p0011b12║何德業？初人答：誦維摩經。王曰：度南邊立。問：第二僧
X78n1539_p0011b13║有何德業？答：誦涅槃經十卷。王曰：亦南邊立。問：第三
X78n1539_p0011b14║僧有何德業？答：誦金光明經。王曰：亦南邊立。問：第四
X78n1539_p0011b15║僧？答：講涅槃經。王曰：度西行立。問：第五僧？答：講十地
X78n1539_p0011b16║論。王斂眉而言：度北行立。第六問法朗云：有何行業？
X78n1539_p0011b17║答：誦法花經。王曰：度東行立。王問第六僧竟，遣人領
X78n1539_p0011b18║北行立者向地獄道，領西行立者向畜生道，領南行
X78n1539_p0011b19║三僧向人道。次語法朗：領往天道，令見其生處，可放
X78n1539_p0011b20║還家。賜壽八十五歲。朗從天宮還，忽然而活，看左臂
X78n1539_p0011b21║上隱隱有赤字，作八十五歲字。　出弘贊第七。
X78n1539_p0011b22║應病授藥
X78n1539_p0011b23║清信女章氏，隋右光祿大夫陳陵妻也。誦法華經，每
X78n1539_p0011b24║恨四體羸乏，不堪久誦。忽夢僧持一梡藥，作黃色，來
X78n1539_p0011c01║在章前，與之令服。章服已，經小時，因腹痛驚覺。腹痛
X78n1539_p0011c02║既甚，須臾下痢，純作黃色，似夢所見。痢竟，所患都差。
X78n1539_p0011c03║自後四體休健，常能讀誦，日夜一徧，無復困極也。
X78n1539_p0011c04║　出弘贊第七。
X78n1539_p0011c05║相師已定，豈期延壽。
X78n1539_p0011c06║劉弘仁年十八時，任國子學生，與同志十人，於相師
X78n1539_p0011c07║處求相吉凶。相師皆尅其富貴貧賤之時，夭壽年月
X78n1539_p0011c08║之數，謂弘仁曰：年至五十一，其年四月十一日必死。
X78n1539_p0011c09║弘仁時任蘇州嘉興縣令，其餘九人，皆如相師之說，
X78n1539_p0011c10║禍福不差。及弘仁十八已來，吉凶皆驗，至今正年五
X78n1539_p0011c11║十一矣。自度至期必死，以四月一日，遂詣州與諸官
X78n1539_p0011c12║僚取訣。時韓王元嘉為蘇州刺史，問其所由，弘仁具
X78n1539_p0011c13║陳其事。王教之修福，弘仁至四月八日，遂即遇疾甚
X78n1539_p0011c14║篤。王請諸寺僧尼，為弘仁轉法華經一千徧。至十一
X78n1539_p0011c15║日，轉經數畢，諸僧又為弘仁更讀一百遍。弘仁流汗
X78n1539_p0011c16║𬰃霂，所患都愈，平復如常。信知福力，誠不可量也。
X78n1539_p0011c17║　出弘贊第九。
X78n1539_p0011c18║天帝邀相，却向西方。
X78n1539_p0011c19║釋䟦澄，少出家，精神暗鈍，而長齋蔬食。年二十五，發
X78n1539_p0011c20║心誦法華經，願生西方。日誦一行，或至半偈，或都不
X78n1539_p0011c21║得。年登八十，方始通利。後因眠息，夢見一人，著朱衣
X78n1539_p0011c22║武冠，手抱請疏，開示澄云：天帝遣來奉請。澄答云：貧
X78n1539_p0011c23║道願生西方，且忉利天雖是勝處，然不稱貧道所願。
X78n1539_p0011c24║朱衣人於是即去。睡覺，召諸弟子述向所夢。明日，又
X78n1539_p0012a01║夢七寶浮圖，澄身居五層，上向西望，見寶繩階道無
X78n1539_p0012a02║有涯際，有二金剛執杵在兩廂立，數箇青衣童子捉
X78n1539_p0012a03║白拂拂此階道。問童子云：此是何處？答云：此是西方
X78n1539_p0012a04║寶繩階道來迎澄法師。睡覺，述斯以語諸弟子云：汝
X78n1539_p0012a05║可貿吾三衣六物作一供齋。依語營辦。齋前問大眾
X78n1539_p0012a06║云：見千佛以不？眾云：不見。復問：聞非常香氣以不？眾
X78n1539_p0012a07║云：咸聞。於是端坐正念而終。　出弘贊第六及現應
X78n1539_p0012a08║錄。
X78n1539_p0012a09║
X78n1539_p0012a10║法華靈驗傳卷上