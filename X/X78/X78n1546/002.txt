X78n1546_p0163b01║
X78n1546_p0163b02║
X78n1546_p0163b03║No. 1546-1
X78n1546_p0163b04║ 新修往生傳中卷佚文
X78n1546_p0163b05║
X78n1546_p0163b06║釋道綽并州人。棄家已來，歷訪名師。後聞瓚
X78n1546_p0163b07║禪師理行兼著，卑志事之。尋憇石壁谷玄忠寺，
X78n1546_p0163b08║寺即後魏曇鸞法師舊止也。鸞於其寺久薀淨業，
X78n1546_p0163b09║至其亡日，疊有祥異。郡人奇之，捃摭其事，刻
X78n1546_p0163b10║之於石。綽讀其文，彌㴱信。講涅槃經二十餘
X78n1546_p0163b11║徧，每歎鸞法師智德高遠，尚捨講說，修淨土業，
X78n1546_p0163b12║已得往生，況我小子，所解何足為多，而恃此為
X78n1546_p0163b13║德。即捨講說，修淨土行，一向專念阿彌陀佛，
X78n1546_p0163b14║日別七萬徧為限，禮拜供養，相續無間。為開悟
X78n1546_p0163b15║有緣，每講觀經二百餘徧，示誨道俗。七歲已上
X78n1546_p0163b16║念阿彌陀佛，教用小豆為數，上者念得九十、八
X78n1546_p0163b17║十石，中者念得五十石，下者三十石。教諸有
X78n1546_p0163b18║緣，不向西方大小便利涕唾，不背西坐，聲聲
X78n1546_p0163b19║相注，弘淨土業。每見佛住空中，天華下散，大如
X78n1546_p0163b20║錢，其色鮮白，遍滿虛空。大眾以手承花，人人
X78n1546_p0163b21║皆得，七日不萎。又撰安樂集兩卷，見行於世。
X78n1546_p0163b22║唐貞觀三年四月八日，道俗集其寺，示如來之降
X78n1546_p0163b23║生也。且見鸞於空中，乘七寶船由其上，而指
X78n1546_p0163b24║綽曰：汝於淨土，堂宇已成，但惟報命未盡爾。
X78n1546_p0163c01║復見化佛與化菩薩，飄颻在空。眾乃驚歎，大生信
X78n1546_p0163c02║服。雖夫無種闡提之人，亦率服之。以故唐初并
X78n1546_p0163c03║汾諸郡，重漬淨業，由綽盛焉。貞觀十九年四月二
X78n1546_p0163c04║十四遇疾，道俗省覲者，不可勝記。至二十七
X78n1546_p0163c05║日欲終時，又有聖眾，從西方來，兩道白光，入
X78n1546_p0163c06║房徹照，終訖乃滅。又欲殯時，復有異光，於空
X78n1546_p0163c07║中現，殯訖乃止。復有紫雲，於塔上三度現。眾
X78n1546_p0163c08║人同見斯瑞。（中卷歟出類聚淨土五祖傳）
X78n1546_p0163c09║釋善導不悉何許人，周遊寰寓，求訪道津。唐
X78n1546_p0163c10║貞觀中，見西河綽禪師行方等懺及淨土九品
X78n1546_p0163c11║道場講觀經，導大喜曰：此真入佛道之津要，
X78n1546_p0163c12║修餘行業，迂僻難成，惟此觀門，速超生死，吾
X78n1546_p0163c13║得之矣。於是篤勤精苦，若救頭然。續至京師，
X78n1546_p0163c14║激發四部弟子，無問貴賤，彼屠沽輩，亦擊悟焉。
X78n1546_p0163c15║導入堂，則合掌䠒跪，一心念佛，非力竭不休，乃
X78n1546_p0163c16║至寒冷，亦須流汗，以此相狀，表於至誠。出即
X78n1546_p0163c17║為人說淨土法，化諸道俗，令發道心，修淨土
X78n1546_p0163c18║行，無有暫時，不為利益。三十餘年，無別寢處，
X78n1546_p0163c19║不暫睡眠，除洗浴外，曾不脫衣，般舟行道，禮
X78n1546_p0163c20║佛方等，以為己任。護持戒品，纖毫不犯，曾
X78n1546_p0163c21║不舉目視女人，一切名利，無心起念，綺詞戱
X78n1546_p0163c22║笑，亦未之有。所行之處，爭申供養，飲食衣服，四
X78n1546_p0163c23║事豐饒，皆不自入，并將廻施好食，送大厨供
X78n1546_p0163c24║養徒眾，唯食麤惡，纔得支身，乳酪醍醐，皆不
X78n1546_p0164a01║飲噉。諸有䞋施，將寫阿彌陀經十萬餘卷，所畵
X78n1546_p0164a02║淨土變相三百餘堵。所在之處，見壞伽藍及故塼
X78n1546_p0164a03║塔等，皆悉營造，然燈續明，歲常不絕。三衣瓶
X78n1546_p0164a04║鉢，不使人持洗，始終無改。化諸有緣，每自獨行，
X78n1546_p0164a05║不共眾去，恐與人行，談論世事，妨修行業。其
X78n1546_p0164a06║有暫申禮謁，聞說少法，或得同預道場，親承教
X78n1546_p0164a07║訓，或曾不見聞，披尋教義，或展轉授淨土法門。
X78n1546_p0164a08║京華諸州僧尼士女，或投身高嶺，或寄命㴱泉，
X78n1546_p0164a09║或自墮高枝，焚身供養者，略聞四遠，向百餘人。
X78n1546_p0164a10║諸修梵行，棄捨妻子者，誦阿彌陀經十萬至三
X78n1546_p0164a11║十萬徧者，念阿彌陀佛日得一萬五千至十萬
X78n1546_p0164a12║徧者，及得念佛三昧往生淨土者，不可知數。
X78n1546_p0164a13║或聞導曰：念佛之善，生淨土耶？對曰：如汝所
X78n1546_p0164a14║念，遂汝所願。對已，導乃自念阿彌陀佛。如是一
X78n1546_p0164a15║聲，則有一道光明從其口出。十聲至百聲，光亦
X78n1546_p0164a16║如此。導謂人曰：此身可厭，諸苦逼迫，情偽變
X78n1546_p0164a17║易，無暫休息。乃登所居寺前柳樹，西向願曰：願
X78n1546_p0164a18║佛威神驟以接我，觀音、勢至亦來助我，令我此
X78n1546_p0164a19║心不失正念，不起驚怖，不於彌陀法中以生退
X78n1546_p0164a20║墮。願畢，於其樹上投身自絕。時京師士大夫傾
X78n1546_p0164a21║誠歸信，咸收其骨以葬。高宗皇帝知其念佛口出
X78n1546_p0164a22║光明，又知捨報之時精至如此，賜寺額為光明
X78n1546_p0164a23║焉。（同前傳。通玄義分記卷一云：中卷三十三人，其二十五、二十六有善導二人。此傳盍中卷第二十五人。）
X78n1546_p0164a24║唐往生高僧善導臨淄人也。幼投密州明勝法師
X78n1546_p0164b01║出家，誦法華、維摩。忽自思曰：教門非入一道一
X78n1546_p0164b02║途，若不契機，功即徒設。於是投大藏經，信
X78n1546_p0164b03║手探之，得無量壽觀經，便喜誦習。於十六觀，恒
X78n1546_p0164b04║諦思惟，忱節西方，以為冥契。欣惠遠法師勝躅，
X78n1546_p0164b05║遂往廬山，觀其遺範，乃豁然增思。自後歷訪名
X78n1546_p0164b06║德，幽求妙門，功微理㴱，未有出般舟三昧者，
X78n1546_p0164b07║畢命斯道。後遁迹終南悟真寺，未逾數載，觀想
X78n1546_p0164b08║忘疲，已成㴱妙。便於定中備觀寶閣，瑤池金座，
X78n1546_p0164b09║宛在目前，涕泗交流，舉身投地。既獲勝定，隨方
X78n1546_p0164b10║利物。初聞綽禪師晉陽開闡，欲不遠千里，從而
X78n1546_p0164b11║問津。時逢玄冬之首，風飄落葉，填滿㴱坑。遂
X78n1546_p0164b12║挈瓶鉢，入中安坐，一心念佛。不覺已度數日，乃
X78n1546_p0164b13║聞空中聲曰：可得前行。所在遊履，無復罣礙。遂
X78n1546_p0164b14║出抗進程，至綽禪師所，展會夙心。綽公即授與
X78n1546_p0164b15║無量壽經。導披卷詳之，比來所覩宛在。因即
X78n1546_p0164b16║入定，七日不起。或問導曰：弟子念佛，得往生
X78n1546_p0164b17║否？導令辨一莖蓮花，置之佛前。行道七日，花
X78n1546_p0164b18║不萎悴，即得往生。依之七日，果然花不萎黃。綽
X78n1546_p0164b19║歎其㴱詣，因請入定，觀當得生否。導即入定。
X78n1546_p0164b20║須叟報曰：師當懺三罪，方可往生。一者師甞安
X78n1546_p0164b21║佛尊像在檐牖下，自處㴱房。二者驅使策
X78n1546_p0164b22║役出家人。三者營造屋宇，損傷蟲命。師宜於
X78n1546_p0164b23║十方佛前懺第一罪，於四方僧前懺第二罪，於
X78n1546_p0164b24║一切眾生前懺第三罪。綽公靜思往咎，皆曰不
X78n1546_p0164c01║虛。於是洗心悔謝。訖而見導，即曰：師罪滅矣。後
X78n1546_p0164c02║當有白光照燭，是師往生之相也。導化洽京輩，
X78n1546_p0164c03║道俗歸心者如市。後於所住寺院中畫淨土變
X78n1546_p0164c04║相，忽催令速成就。或問其故，則曰：吾將往生，
X78n1546_p0164c05║可住三兩夕而已。忽然微疾掩室，怡然長逝，春秋
X78n1546_p0164c06║六十有九。身體柔軟，容色如常。異香音樂，久而
X78n1546_p0164c07║方歇。
X78n1546_p0164c08║時永隆二年三月十四日。（同前中卷第二十六人歟）