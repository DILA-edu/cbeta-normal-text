X78n1551_p0355a01║
X78n1551_p0355a02║No. 1551-A
X78n1551_p0355a03║ 西舫彚征序
X78n1551_p0355a04║
X78n1551_p0355a05║夫法藏剏闢四淨，艤願船于樂津；能仁誓攝五濁，駕
X78n1551_p0355a06║慈舡於苦海。此擡彼搦，務在弘濟羣生；讚勝折劣，惟
X78n1551_p0355a07║期善誘諸趣。噫！覺皇出現，惟此為一大事因緣歟？何
X78n1551_p0355a08║其嘔心瀝血，說此難信，躬此難行，僧祗劫來，少無疲
X78n1551_p0355a09║厭也。然吾甞聞之，淨剎寶池蓮華化生之人，金軀香
X78n1551_p0355a10║潔，月容端好，福智俱隆，快樂自在云。大抵據因以感
X78n1551_p0355a11║果，則隨其心淨，佛土自淨矣。淨業行者，必須修心，如
X78n1551_p0355a12║蓮之皎潔無瑕，如蓮之清香遠徹，如蓮之處染常淨，
X78n1551_p0355a13║如蓮之入水不著，然後乃托蓮胎。而初發心時，便有
X78n1551_p0355a14║一朵蓮華，生芽於德水之中，隨人勤慢，華為榮悴，此
X78n1551_p0355a15║理昭然，更何疑乎？且不待聖而興，自是上等見賢思
X78n1551_p0355a16║齊，正為吾儕今日之急務。故搜輯從古諸上善人歸
X78n1551_p0355a17║化靈蹟，亟付剞劂，欲與蓮社法侶，共覩先進之模楷，
X78n1551_p0355a18║庸作西邁之章程耳。在昔道珍闕經，不得附載于歸
X78n1551_p0355a19║帆；通志易服，僅能追泛於去舶。古德云：生死忙忙古
X78n1551_p0355a20║渡頭，彌陀撥動濟人舟。無時不作難遭想，歡喜同登
X78n1551_p0355a21║解脫船。以知愛河滉瀁，慾浪淘湧，須用舟楫，乃能涉
X78n1551_p0355a22║險濤，達願海，誕登彼岸也。故名其書曰西舫彚征云
X78n1551_p0355a23║爾。
X78n1551_p0355a24║旹祝犂亶安南至日　　　釋　瑞璋　題
X78n1551_p0355b01║
X78n1551_p0355b02║
X78n1551_p0355b03║
X78n1551_p0355b04║西舫彚征目錄
X78n1551_p0355b05║
X78n1551_p0355b06║卷上
X78n1551_p0355b07║尊宿瑞化
X78n1551_p0355b08║（晉）辯覺慧遠覺寂慧永慧特道生
X78n1551_p0355b09║曇順僧叡曇恒道昺
X78n1551_p0355b10║曇詵道敬佛䭾邪舍跋陀羅
X78n1551_p0355b11║曇翼曇邕僧濟慧恭
X78n1551_p0355b12║法安慧䖍（南宋）曇鑑道海
X78n1551_p0355b13║曇泓道廣道光曇弘
X78n1551_p0355b14║（齊）慧進（梁）道珍（魏）曇鸞（北齊）慧光
X78n1551_p0355b15║法琳僧柔（周）慧命法音
X78n1551_p0355b16║僧崖（隋）智舜真慧智通
X78n1551_p0355b17║南嶽慧思天台智顗慧成慧命
X78n1551_p0355b18║灌頂法喜等觀法俊
X78n1551_p0355b19║道喻壽洪法智慧海
X78n1551_p0355b20║汶水沙彌（唐）善胄法祥明瞻
X78n1551_p0355b21║道綽道撫光明善導智琰
X78n1551_p0355b22║神素功逈道昂善道
X78n1551_p0355b23║惟岸法持慧日般舟承遠
X78n1551_p0355b24║僧衒啟芳圓果辯才
X78n1551_p0355c01║自覺五會法照臺巖少康懷玉
X78n1551_p0355c02║齊翰神皓僧藏寶相
X78n1551_p0355c03║百丈大智智欽法順懷感
X78n1551_p0355c04║德美（石晉）志通（宋）紹巖守真
X78n1551_p0355c05║晤恩義通知禮遵式
X78n1551_p0355c06║有基本如永明延壽慧才
X78n1551_p0355c07║思義元淨從雅若愚
X78n1551_p0355c08║智深處謙圓淨省常悟新
X78n1551_p0355c09║真歇懷深宗曉寂堂
X78n1551_p0355c10║宗坦子元懷義智圓
X78n1551_p0355c11║僧藏有嚴中立擇瑛
X78n1551_p0355c12║思照宗利齊玉仲閔
X78n1551_p0355c13║瑩珂靈照可久宗本
X78n1551_p0355c14║善本元照道言慈覺宗賾
X78n1551_p0355c15║惟月思敏行詵法持
X78n1551_p0355c16║慧亨用欽妙生惟渥
X78n1551_p0355c17║冲益法宗睎湛曇懿
X78n1551_p0355c18║太微思聰了義慧誠
X78n1551_p0355c19║祖南法因了然智仙
X78n1551_p0355c20║思淨如湛思梵文慧
X78n1551_p0355c21║慧明智廉淨觀利先
X78n1551_p0355c22║師安如寶顯超有開
X78n1551_p0355c23║道生若觀覃異元肇
X78n1551_p0355c24║智印戒度道琛有朋
X78n1551_p0356a01║妙雲睎顏了宣善榮
X78n1551_p0356a02║祖輝如鑑祖新（元）中峯明本
X78n1551_p0356a03║善住天如惟則優曇普度妙文
X78n1551_p0356a04║盤谷（明）楚石梵琦祖香慧日
X78n1551_p0356a05║蓮池袾宏寶珠真青佛石
X78n1551_p0356a06║黃州僧海寶藕益智旭實相
X78n1551_p0356a07║（清）道樞具宗大真林谷
X78n1551_p0356a08║萬緣本冲廣志實定
X78n1551_p0356a09║佛安際會達文
X78n1551_p0356a10║高尼淨因
X78n1551_p0356a11║（隋）大明（南宋）法盛道爰法藏
X78n1551_p0356a12║（唐）淨真悟性（宋）能奉慧安
X78n1551_p0356a13║（明）無為（清）本印遂欽律宗
X78n1551_p0356a14║佛琦
X78n1551_p0356a15║卷下
X78n1551_p0356a16║居塵卓行
X78n1551_p0356a17║烏長國王（晉）劉程之張野周續之
X78n1551_p0356a18║張詮宗炳雷次宗闕公則
X78n1551_p0356a19║（梁）庾銑高浩象（隋）宋滿（唐）李白
X78n1551_p0356a20║白居易韋文晉汾陽老人鄭牧卿
X78n1551_p0356a21║張元祥李知遙馬子雲于昶
X78n1551_p0356a22║元子才元子平（石晉）張抗（宋）鍾離瑾
X78n1551_p0356a23║鍾離景融文彥博蘇軾楊傑
X78n1551_p0356a24║馬亮馬玗馬永逸胡闉
X78n1551_p0356b01║葛繁王古江公望王冲
X78n1551_p0356b02║張廸賈純仁梅汝能馮檝
X78n1551_p0356b03║吳秉信錢象祖王仲回張榆
X78n1551_p0356b04║陸沅道王日休房翥孫抃
X78n1551_p0356b05║王闐昝定國樓汾魏世子
X78n1551_p0356b06║葛濟之左伸范儼閻邦榮
X78n1551_p0356b07║姚約沈銓梅福孫良
X78n1551_p0356b08║胡暠唐世良陸偉李秉
X78n1551_p0356b09║邵彪陳企劉慧仲李子清
X78n1551_p0356b10║李彥通陸浚魏師贊何曇遠
X78n1551_p0356b11║大善寺童倪道者馮珉黃打鐵
X78n1551_p0356b12║計公徐六公沈三郎（元）何曇迹
X78n1551_p0356b13║（明）朱綱顧源朱元正丁明登
X78n1551_p0356b14║唐時劉通志唐廷任楊嘉褘
X78n1551_p0356b15║郝熈載戈以安孫叔子戴百戶
X78n1551_p0356b16║華居士蓮華太公郭大林糖擔老人
X78n1551_p0356b17║吳江老人（清）吳澆燭吳叔寶吳瞻樓
X78n1551_p0356b18║黃攝六余集生金光前韓承山
X78n1551_p0356b19║喬忠我翟夢鯉沈養素戴公烈
X78n1551_p0356b20║沈敬孚顧天瑞陸士詮馬[冗-几+丁]良
X78n1551_p0356b21║在閨清操
X78n1551_p0356b22║（隋）獨孤皇后（唐）姚婆（宋）荊王夫人吳縣君
X78n1551_p0356b23║馬朝奉妻蔡縣君馮少師女鄭氏
X78n1551_p0356b24║陸宜人朱如一樓慧靖周妙聰
X78n1551_p0356c01║秦淨堅鄭淨安秦淨樂黃氏
X78n1551_p0356c02║袁氏陳氏王氏孫氏
X78n1551_p0356c03║李氏王氏盛氏沈氏
X78n1551_p0356c04║蔣婆任夫人約山翁婆裴氏
X78n1551_p0356c05║溫靜文妻孟氏梁氏陳（念佛道者）
X78n1551_p0356c06║陳氏胡淨安孫氏郭妙圓
X78n1551_p0356c07║周行婆龔氏鍾婆黃婆
X78n1551_p0356c08║朱氏淨心周氏項玅智
X78n1551_p0356c09║沈妙智崔婆（元）陶氏周婆
X78n1551_p0356c10║（明）鍾氏薛氏于媼方氏
X78n1551_p0356c11║陶氏孫中官母徐氏李氏
X78n1551_p0356c12║朱氏楊選一妻湯公甫母蔡坦如妻
X78n1551_p0356c13║（清）張氏徐氏卓氏江太君
X78n1551_p0356c14║傅德蓮太宜人陸氏俞氏
X78n1551_p0356c15║陸氏曹氏許氏陶瓊樓
X78n1551_p0356c16║汪鏡智費孺人
X78n1551_p0356c17║發悔頓超
X78n1551_p0356c18║惟恭雄俊京屠張鍾馗
X78n1551_p0356c19║張善和金𠁗吳瓊鄭鄰
X78n1551_p0356c20║錢青侯
X78n1551_p0356c21║含識俱往
X78n1551_p0356c22║裴氏鸚鵡門沙鸜鵒天台鸜鵒劉成魚
X78n1551_p0356c23║吳雪崖鷄參將蛇天一犬
X78n1551_p0356c24║
X78n1551_p0357a01║
X78n1551_p0357a02║
X78n1551_p0357a03║
X78n1551_p0357a04║
X78n1551_p0357a05║No. 1551
X78n1551_p0357a06║西舫彚征卷上
X78n1551_p0357a07║
X78n1551_p0357a08║釋　秋波堂　瑞璋　輯
X78n1551_p0357a09║尊宿瑞化
X78n1551_p0357a10║法師諱慧遠姓賈氏，鴈門樓煩人。幼而好學，年十三
X78n1551_p0357a11║隨舅令狐氏遊學許洛，博綜六經，尤善莊老。二十一
X78n1551_p0357a12║欲渡江從學范甯，適南路梗塞，時釋道安建剎於太
X78n1551_p0357a13║行常山，一面盡敬，以為真吾師也。初聞安常講般若
X78n1551_p0357a14║經，豁然開悟，歎曰：九流異議，皆糠秕耳。遂與母弟慧
X78n1551_p0357a15║持投簪受業，精思諷誦，以夜繼晝。師神明英越，志與
X78n1551_p0357a16║理冥。安師常臨眾歎曰：使道流東國者，其在遠乎？太
X78n1551_p0357a17║元六年至潯陽，見廬山間曠，可以息心，乃立精舍。以
X78n1551_p0357a18║去水猶遠，舉杖扣地曰：若此可居，當作朽壤抽泉。言
X78n1551_p0357a19║畢，清流涌出。潯陽亢旱，師詣池側讀海龍王經，忽有
X78n1551_p0357a20║神蛇從池而出，復臾大雨，歲竟有秋，因名龍泉精舍。
X78n1551_p0357a21║永師先居廬山西林，欲邀同止，而師學侶寢眾。永乃
X78n1551_p0357a22║謂刺史桓伊曰：遠公方當弘道，而貧道所棲隘不可
X78n1551_p0357a23║處。時師夢山神告曰：此山足可棲神，願毋它往。其夕
X78n1551_p0357a24║大雨雷震，詰朝林麓廣闢，素沙布地，楩柟文梓充布
X78n1551_p0357b01║地上，不知所自至。伊大敬感，乃為建剎，名其殿曰神
X78n1551_p0357b02║運。以在永師舍東，故號東林。甞謂諸教三昧，其名甚
X78n1551_p0357b03║眾，功高易進，念佛為先。既而謹律息心之士，絕塵清
X78n1551_p0357b04║信之賓，不期而至者，慧永（同師安公，先居西林）、慧持（遠師同母弟）、道
X78n1551_p0357b05║生、曇順（並羅什門弟）、僧叡、曇恒、道昺、曇詵、道敬（並遠師門人）、佛
X78n1551_p0357b06║駄邪舍（此云覺明，罽賓國人）、佛駄䟦陀羅（此云覺賢，迦維衛國人）、名儒劉
X78n1551_p0357b07║程之（號遺民）、張野、周續之、張詮、宗炳、雷次宗等，結社念
X78n1551_p0357b08║佛，世號十八賢。復率眾至百二十三人，同修淨土之
X78n1551_p0357b09║業，造西方三聖像，建齋立誓。令劉遺民著發願文，而
X78n1551_p0357b10║王喬之等復為念佛三昧詩以見志。聞鳩摩羅什入
X78n1551_p0357b11║關，遣書通好。什答書曰：傳譯來貺，粗聞風德。經言末
X78n1551_p0357b12║代東方有護法菩薩，欽哉仁者，善弘其道。釋惠要患
X78n1551_p0357b13║山中無刻漏，乃於水上立十二葉芙蓉，因波隨轉，分
X78n1551_p0357b14║定晝夜，以為行道之節，謂之蓮華漏。師居山三十年，
X78n1551_p0357b15║迹不入俗，唯以淨土克勤於念。初十一年，澄心繫想，
X78n1551_p0357b16║三覩聖相，沈厚不言。後十九年七月晦夕，於般若臺
X78n1551_p0357b17║之東龕，方從定起，見阿彌陀佛身滿虗空，圓光之中
X78n1551_p0357b18║有諸化佛，觀音、勢至左右侍立。又見水流光明，分十
X78n1551_p0357b19║四支，流注上下，演說苦、空、無常、無我之音。佛告之曰：
X78n1551_p0357b20║我以本願力故，來安慰汝。汝後七日，當生我國。又見
X78n1551_p0357b21║佛駄邪舍慧持（義熙八年先逝）、慧永（義熙十年先逝）、劉遺民（義熙六年先逝），
X78n1551_p0357b22║在佛之側，前揖師曰：師志在先，何來之晚？師語法淨、
X78n1551_p0357b23║惠寶曰：吾始居此，十一年中，三見佛相。今復見之，吾
X78n1551_p0357b24║生淨土必矣。又曰：七日之期，斯為漸矣。即寢疾，製遺
X78n1551_p0357c01║誡曰：吾昔以知命之年，託業此山。自審有必盡之期，
X78n1551_p0357c02║便欲絕迹外緣，以求其志。良由性弱於斷，遂令同趣
X78n1551_p0357c03║相引。時賢過眷，情以類感，不覺形與運頹。今年已八
X78n1551_p0357c04║十三矣。仰尋違離之誨，俯慨自負之心，徒令此生虗
X78n1551_p0357c05║謝，以悼往疾之深。今於至時，露骸松林之下，即嶺為
X78n1551_p0357c06║墳，與土木同狀。此乃古人之禮，汝等勿違。苟神理不
X78n1551_p0357c07║昧，庶達其誠。大哀世尊，亦當祐之以道。門徒號慟，若
X78n1551_p0357c08║喪父母。師以世情難割，乃制七日展哀，至期始順寂。
X78n1551_p0357c09║即義熈十二年八月六日也。弟子不忍露屍，與潯陽
X78n1551_p0357c10║太守阮侃，奉全軀舉葬於西嶺，累石為塔。所著經、論、
X78n1551_p0357c11║諸序、銘、贊、詩、記，凡十卷，號廬山集。粤稽淨土法門，雖
X78n1551_p0357c12║傳於震朝，至佛圖澄而著，由澄而得道安。安之門有
X78n1551_p0357c13║遠公，負荷至教，廣大聖道，名重帝王，法流天下。百世
X78n1551_p0357c14║之下，推師為淨業始祖焉。
X78n1551_p0357c15║慧永河內潘氏。年十二出家，事沙門竺曇現。初習禪
X78n1551_p0357c16║於恒山，與遠師同依安法師，期結宇羅浮。及遠師為
X78n1551_p0357c17║安公所留，師乃欲先度五嶺。太元初至潯陽，刺史陶
X78n1551_p0357c18║範素挹道風，乃留憩廬山，捨宅為西林以奉師。布衣
X78n1551_p0357c19║蔬食，精心克己，容甞含笑，語不傷物。峯頂別立茅室，
X78n1551_p0357c20║時往禪思。至其室者，常聞異香，因號香谷。一虎同居，
X78n1551_p0357c21║人至輒驅去。遠師來之龍泉，桓伊為立東林，三十年
X78n1551_p0357c22║影不出山。師居西林亦如之。甞因法事至近邑，還山
X78n1551_p0357c23║薄暮，烏橋營主醉，騎馬當道，遮師不聽去。師以杖指
X78n1551_p0357c24║馬，馬驚走，營主仆地。師捧慰之，遂還。營主病，往寺悔
X78n1551_p0358a01║罪。師曰：非貧道意。為禱之，尋愈。鎮南將軍何無忌鎮
X78n1551_p0358a02║潯陽，至虎溪，請遠公及師。遠公持名望，從徒百餘，高
X78n1551_p0358a03║言華論，舉止可觀。師衲衣半脛，荷錫捉鉢松下，飄然
X78n1551_p0358a04║而至。無忌謂眾曰：永公清散之風，乃多於遠師也。師
X78n1551_p0358a05║標誠植願，動在安養。義熈十年在疾，忽斂衣求屣欲
X78n1551_p0358a06║起。眾驚問，師曰：佛來也。言終而化，異香七日方歇。葬
X78n1551_p0358a07║於寺之西南，春秋八十三。
X78n1551_p0358a08║慧持遠公同母弟也。幼讀書，一日所記，常敵十日。年
X78n1551_p0358a09║十八，與兄同事安公，徧學眾經，遊刃三藏。及安公在
X78n1551_p0358a10║襄陽，遣遠公與師東下，遂止廬山。師形長八尺，衲衣
X78n1551_p0358a11║垂膝，徒屬三百，師為上首。豫章太守范甯請師講法
X78n1551_p0358a12║華經、阿毗曇論，四方雲聚。琅瑘王珣與范甯書，問遠、
X78n1551_p0358a13║持二公孰愈。甯曰：誠謂賢兄賢弟。珣復書曰：但令如
X78n1551_p0358a14║弟，誠未之有，況復賢邪。羅什在關中，遙相欽敬，每致
X78n1551_p0358a15║書通好。隆安三年，辭兄入蜀，遠公留之曰：人生愛聚，
X78n1551_p0358a16║汝獨樂離。師曰：滯情愛聚者，本不應出家。今既割欲
X78n1551_p0358a17║求道，正以西方為期耳。即悵然而別。至成都𮠁縣，居
X78n1551_p0358a18║龍淵寺，大弘佛法，升其堂者，號登龍門。義熈八年順
X78n1551_p0358a19║寂，春秋七十六。臨終遺命，務嚴律儀，專心淨業。以東
X78n1551_p0358a20║間經籍付道泓，西間法典付曇蘭。以泓行業清敏，蘭
X78n1551_p0358a21║神悟天發，並能繼軌師蹤焉。
X78n1551_p0358a22║道生魏氏，鉅鹿人。幼從竺法汰出家，披對經誥，一覧
X78n1551_p0358a23║能誦。年在志學，便登講座。吐納明辯，雖宿望莫敢酬
X78n1551_p0358a24║抗。初依廬山，常以入道之要，慧解為本。乃與僧叡、慧
X78n1551_p0358b01║嚴、慧觀等遊學長安，從羅什受業。關中僧徒，咸仰神
X78n1551_p0358b02║悟。甞喟然歎曰：自經典東流，譯人重阻，多滯權文，鮮
X78n1551_p0358b03║通圓義。若亡筌得魚，始可以言道矣。於是校閱真俗，
X78n1551_p0358b04║精練空有，研思因果，乃立善不受報及頓悟成佛義。
X78n1551_p0358b05║又著二諦論、佛性常有論、佛無淨土論、應有緣論，並
X78n1551_p0358b06║籠罩舊說，妙有淵旨。守文之徒，嫌嫉競起。師又以法
X78n1551_p0358b07║顯三藏所翻泥洹經本，先至六卷成文。經云：除一闡
X78n1551_p0358b08║提，皆有佛性。師云：夫稟質二儀，皆有涅槃正因。闡提
X78n1551_p0358b09║含生之類，何得獨無佛性？盖是經來未盡耳。乃唱闡
X78n1551_p0358b10║提之人，皆得成佛。時大本未傳，孤明先發。舊學僧黨，
X78n1551_p0358b11║以為背經。遂顯大眾，擯而遣之。師正容誓曰：若我所
X78n1551_p0358b12║說背經，當見身癘疾；若與實相不背，願舍壽之日踞
X78n1551_p0358b13║師子座。遂拂衣而行。及後大經至聖行品云：一闡提
X78n1551_p0358b14║人雖復斷善，猶有佛性。於是諸師皆為媿服。師被擯
X78n1551_p0358b15║南還，入虎邱山，聚石為徒，講涅槃經。至闡提處，則說
X78n1551_p0358b16║有佛性，且曰：如我所說，契佛心否？羣石皆為點頭。旬
X78n1551_p0358b17║日，學眾雲集，忽雷震青園佛殿，有龍升天，因改寺曰
X78n1551_p0358b18║龍光。師於寺請罽賓律師譯彌沙塞律傳於世。既而
X78n1551_p0358b19║辭眾，復投廬山預蓮社。久之還都，止青霞寺。宋文帝
X78n1551_p0358b20║大會沙門，親御地筵，食至良久，眾疑過中。帝曰：始可
X78n1551_p0358b21║中耳。生乃曰：白日麗天，天言始中，何得非中？遂舉箸
X78n1551_p0358b22║而食。一眾從之，莫不歎其機辯。時王弘、范泰、顏延之
X78n1551_p0358b23║並挹敬風猷，相從問道。元嘉十一年十一月庚子，於
X78n1551_p0358b24║廬山升座，說法將畢，眾見麈尾紛然墜地，隱几而化，
X78n1551_p0358c01║宛若入定。諸師聞之，益信前誓有證。
X78n1551_p0358c02║曇順黃龍人。幼出承訓羅什，講釋羣經，妙盡色空無
X78n1551_p0358c03║著之旨。什歎曰：此子奇器也。後來廬山，同修淨業。寧
X78n1551_p0358c04║蠻校尉劉遵孝於江陵立寺，要師經始，盛弘念佛三
X78n1551_p0358c05║昧之道。宋元嘉二年，別眾坐逝，異香滿室，春秋七十
X78n1551_p0358c06║九。
X78n1551_p0358c07║僧叡冀州人，遊學諸方。甞行經蜀西界，為人所掠，使
X78n1551_p0358c08║牧羊。有商客異之，疑是沙門，及問以經義，無不綜達，
X78n1551_p0358c09║即出金贖之。後遊歷天竺諸國，還至關中，從羅什諮
X78n1551_p0358c10║稟經義。羅什翻法華經，以竺法護本云：天見人，人見
X78n1551_p0358c11║天。什曰：此言過質耳。叡曰：將非人天交接，兩得相見。
X78n1551_p0358c12║什喜，遂用其文。久之，來入廬山，依遠公修淨業。既而
X78n1551_p0358c13║適京師，止烏衣寺，講說眾經，聽者推服。宋彭城王義
X78n1551_p0358c14║康要入第受戒，師曰：禮聞來學。王乃入寺，祇奉戒法。
X78n1551_p0358c15║王以貂裘奉師，常用敷坐。王密令以錢三萬買之，師
X78n1551_p0358c16║曰：此雖非所宜服，然王之所施，不可棄也。王聞，益加
X78n1551_p0358c17║敬謝。靈運篤好佛理，殊方俗音，多所通解。甞以經中
X78n1551_p0358c18║字音求證於師，因為著十四音訓，梵漢昭然。元嘉十
X78n1551_p0358c19║六年，無疾告眾曰：吾將行矣。即面西合掌而亡。眾見
X78n1551_p0358c20║臥內一金蓮華，倐爾而隱，春秋八十五。
X78n1551_p0358c21║曇恒河東人。童孺依遠公出家，年甫十三，便能講說
X78n1551_p0358c22║內外典籍，無不通貫。德行清孤，物情推服，常有羣鹿
X78n1551_p0358c23║馴遶座隅。自入廬山，專志淨業。義熈十四年，端坐合
X78n1551_p0358c24║掌，厲聲念佛而化，春秋七十二。
X78n1551_p0359a01║道昺潁川人，陳氏。幼出家，為遠公弟子。該通經律，兼
X78n1551_p0359a02║明莊老。志節孤峻，言與行合。念佛三昧，究心無間。義
X78n1551_p0359a03║熙十四年，豫章太守王虔入山謁敬，請為山中主，用
X78n1551_p0359a04║紹遠公之席。眾以道源法嗣，咸知宗仰。元嘉十二年，
X78n1551_p0359a05║集眾念佛，就座而化，春秋七十一。
X78n1551_p0359a06║曇詵廣陵人。幼從遠公出家，勤修淨業，兼善講說。注
X78n1551_p0359a07║維摩經行於世，常著窮通論以明宿修，述蓮社錄以
X78n1551_p0359a08║記往生。又能別識鳥獸毛色俊鈍之性，洞曉草木枝
X78n1551_p0359a09║幹甘苦之味，妙盡其理，人知其有密證云。元嘉十七
X78n1551_p0359a10║年，集眾謂曰：自建寺以來，至此五十年，吾之西行，最
X78n1551_p0359a11║在其後。即加趺念佛百聲，閉息遂絕，春秋八十。
X78n1551_p0359a12║道敬瑯琊王氏，祖凝之刺江州，遂從遠公出家。年十
X78n1551_p0359a13║七，博通經論，日記萬言。每歎戒律終身難全，願淨六
X78n1551_p0359a14║根，但稟一戒，以為得度之要。遠公知其堅正，許之。篤
X78n1551_p0359a15║志念佛，蚤夜勿替。遠公歸寂，乃入若邪山。宋永初元
X78n1551_p0359a16║年，謂眾曰：先師見命，吾其行矣。即端坐唱佛而化。眾
X78n1551_p0359a17║見光明滿室，彌時方滅，春秋五十二。
X78n1551_p0359a18║佛駄邪舍（晉言覺明）罽賓國婆羅門種。有沙門至其家乞
X78n1551_p0359a19║食，父本外道，怒敺之，遂手足攣躄。巫師謂曰：坐犯賢
X78n1551_p0359a20║聖。即請此沙門悔過，旬日乃瘳。因令邪舍出家，時年
X78n1551_p0359a21║十三。隨師行曠野，與虎遇。邪舍曰：虎已飽，必不傷人。
X78n1551_p0359a22║前行中道，果見餘骸。至十五，誦經日至萬言。以分衛
X78n1551_p0359a23║廢業為憂（梵語分衛，晉言乞食），一羅漢來代乞食。年十九，誦經
X78n1551_p0359a24║滿數百萬言。性度簡傲，不為諸人重。至三十，猶為沙
X78n1551_p0359b01║彌。復從舅氏學五明論、世間法術。至沙勒國，待遇隆
X78n1551_p0359b02║厚。既而羅什至，乃從學阿毗曇論、十誦律。什隨母反
X78n1551_p0359b03║龜茲，師遂留止行化。符堅遣呂光伐龜茲，執羅什。師
X78n1551_p0359b04║聞歎曰：我興羅什，未盡懷抱。今忽羈虜，相見何期？後
X78n1551_p0359b05║十年，師東至龜茲，盛弘法化。羅什在姑臧，遣信要之。
X78n1551_p0359b06║師恐國人止其行，取清水以藥投之，呪數十言，與弟
X78n1551_p0359b07║子洗足，即夜便發。比朝，行數百里，追之不及。問弟子：
X78n1551_p0359b08║何所覺邪？答曰：惟聞疾風流響，兩目有淚。師又呪水
X78n1551_p0359b09║洗足，乃止。既達姑臧，什已入長安。聞姚主逼以妾媵，
X78n1551_p0359b10║歎曰：羅什如好綿纊，何可使入棘林？羅什勸姚主遣
X78n1551_p0359b11║使迎師。既至，別立省寺於逍遙園，四事供養，一無所
X78n1551_p0359b12║受。時至分衛，一食而已。時羅什譯出十住經，師更相
X78n1551_p0359b13║徵決，辭理方定。師髭赤，善解毗婆沙論，時人號赤髭
X78n1551_p0359b14║論主。秦弘始中，譯出四分律四十四卷、長阿含經二
X78n1551_p0359b15║十二卷。義熈八年，來廬山入社。後辭還本國，自罽賓
X78n1551_p0359b16║以虗空藏經一卷寄商客。至凉州，
X78n1551_p0359b17║佛駄䟦陀羅（晉云覺賢）姓釋迦，迦維羅衛國人，甘露飯王
X78n1551_p0359b18║裔末也。幼亡父母，出家為沙彌。年十六，博學羣經，深
X78n1551_p0359b19║達禪律。常與僧迦達多共遊罽賓，達多閉戶禪坐，忽
X78n1551_p0359b20║見師來云：暫往兜率，致敬彌勒。言訖便隱。後益見其
X78n1551_p0359b21║神變，敬心祈問，方知得不還果。時姚秦沙門智嚴至
X78n1551_p0359b22║罽賓，覩法眾清淨，慨然東顧曰：吾諸同輩未遇真匠，
X78n1551_p0359b23║將何發悟？即諮詢於眾：孰能遂我祈請，流化東土？僉
X78n1551_p0359b24║應之曰：䟦陀羅其人也。嚴乃要師褁糧而行，經歷諸
X78n1551_p0359c01║國，至交趾，附舶循海，達於青州東萊。聞鳩摩羅什在
X78n1551_p0359c02║長安，即往從之。秦太子泓請師於東宮集眾說法，與
X78n1551_p0359c03║羅什論色空義，師曰：汝秪說得果中色空，不說得因
X78n1551_p0359c04║中色空。什問：何謂？師曰：一微空故眾微空，眾微空故
X78n1551_p0359c05║一微空，一微空中無眾微，眾微空中無一微。往復數
X78n1551_p0359c06║番，羅什罔測。秦主興，供僧三千，盛修人事。而師禪靜
X78n1551_p0359c07║自守，忽謂弟子曰：吾見本國五舶俱發。眾謂妄言，因
X78n1551_p0359c08║共擯棄。乃與弟子慧嚴、慧觀四十餘人俱發，至廬山
X78n1551_p0359c09║香谷，茇舍而居。時會蓮社，遠公謂師被擯，過由門人，
X78n1551_p0359c10║懸記五舶，於律無犯。即遣弟子曇邕致書秦主，為其
X78n1551_p0359c11║解擯。乃請師東林譯出禪教諸經，自是江東始耽禪
X78n1551_p0359c12║悅。師志在遊化，西適江陵，持鉢分衛，果見天竺五舶
X78n1551_p0359c13║至此。後還都，立道場寺。先是支法領於于闐得華嚴
X78n1551_p0359c14║梵本三萬六千偈，未經宣譯。義熈十四年，吳郡內史
X78n1551_p0359c15║孟顗、右衛將軍褚叔度請師為主譯，與沙門法業、慧
X78n1551_p0359c16║義、慧嚴、慧觀等為筆授，譯成六十卷。有二青衣朝從
X78n1551_p0359c17║池出，灑掃研墨。師先後譯出觀佛三昧經、般泥洹經、
X78n1551_p0359c18║修行方便論及法顯所得大僧祇律，凡十五部。宋元
X78n1551_p0359c19║嘉六年，念佛而化，塔於廬山北嶺。
X78n1551_p0359c20║曇翼餘杭人。初入廬山，依遠公。後往關中，見羅什。東
X78n1551_p0359c21║還會稽，入秦望山，誦法華經。十二年，感普賢大士化
X78n1551_p0359c22║女子，身披采服，擕筠籠一白豕、大蒜兩根，至師前曰：
X78n1551_p0359c23║妾入山采薇，日已斜，豹狼縱橫，歸無生理，敢託一宿。
X78n1551_p0359c24║師卻之力，女復哀鳴不已，遂令居草床上。夜半，號呼
X78n1551_p0360a01║腹疼，告師按摩。師辭以持戒，不應手觸。女號呼愈甚，
X78n1551_p0360a02║師乃以布褁錫杖，遙為按之。翌日，女以采服化詳雲：
X78n1551_p0360a03║豕變白象，蒜化雙蓮，凌空而上。謂師曰：我普賢菩薩，
X78n1551_p0360a04║特來相試。郡太守孟顗聞於朝，勅建法華寺（今天衣寺）。初，
X78n1551_p0360a05║餘杭山沙門法志，常誦法華。有雉巢於庵側，翔集座
X78n1551_p0360a06║隅，若聽受狀，如是七年。一日忽憔悴，志曰：汝能聽經，
X78n1551_p0360a07║必生人道。明朝雉殞，即為瘞之。夜夢童子拜曰：因聽
X78n1551_p0360a08║經，得脫羽類，今生山前王氏。後其家設齋，志方踵門，
X78n1551_p0360a09║兒曰：我和上來也。志撫之曰：汝，我雉兒也。解衣視腋
X78n1551_p0360a10║下，有雉毳三莖。七歲，令入山出家。十六落𩬊，以腋有
X78n1551_p0360a11║毳，因名以翼。
X78n1551_p0360a12║曇邕楊氏，關中人。形長八尺，雄武過人。南來廬山，依
X78n1551_p0360a13║師遠公。內外典籍，無不綜習。立茅屋於山西，以自居
X78n1551_p0360a14║止。有弟子曇果，澄思禪門。一夕，夢山神求受戒法。果
X78n1551_p0360a15║曰：家師在此，可往求之。邕忽見一人，著袷衣，風神端
X78n1551_p0360a16║雅，從者三十人，乞授戒。師以果先夢，知是山神，乃為
X78n1551_p0360a17║說法。授五戒畢，神以外國二鋤為襯，禮謝而去。師後
X78n1551_p0360a18║往荊州行化，卒於竹林寺。
X78n1551_p0360a19║僧濟入廬山問道，精悟深要。遠公歎曰：紹隆大法，其
X78n1551_p0360a20║在汝乎。及在疾，遠公以燭遺之曰：汝可憑此，建心安
X78n1551_p0360a21║養。師執燭停想，延僧諷淨土經。至五更，以燭授弟子
X78n1551_p0360a22║元弼，隨僧行道。頃之，夢自秉一燭，浮空而行，見阿彌
X78n1551_p0360a23║陀佛接至於掌，徧事諸佛。復臾而覺，喜曰：吾以一夕
X78n1551_p0360a24║觀念，便蒙接引。明日，復於空中見佛菩薩，謂弼曰：佛
X78n1551_p0360b01║來也。即舉首西顧，一息而終。時方炎歊，體三日不變，
X78n1551_p0360b02║異香郁然。
X78n1551_p0360b03║慧恭豫章豐城人。與僧光、慧堪、慧蘭同志為學。光等
X78n1551_p0360b04║學力不逮恭，而於淨土繫想則過之。蘭謂恭曰：君雖
X78n1551_p0360b05║力學博聞，豈不知經云：如聾奏音樂，悅彼不自聞。恭
X78n1551_p0360b06║曰：覺不可已，孰能未死昧昧如癡哉？後七年，蘭等先
X78n1551_p0360b07║逝，去時並有奇應。又五年，恭病且篤，曰：大道沿洄，何
X78n1551_p0360b08║時可止？死生去來，吾何歸哉？於是叩頭雨泣，誓心安
X78n1551_p0360b09║養。念不少間，忽見無量壽佛以金臺前迎。恭乘其上，
X78n1551_p0360b10║見蘭等於臺上光明中而告之曰：長老受生已居上
X78n1551_p0360b11║品，吾等不勞慰喜，但恨五濁淹延，相依之晚耳。恭於
X78n1551_p0360b12║是日告眾，欣然奮迅而滅。時義熙十一年也。
X78n1551_p0360b13║法安初依遠公為弟子，妙善講說，兼習禪業，律身持
X78n1551_p0360b14║戒，為行尤精。義熈中，新陽邑社有暴虎，居神廟樹下，
X78n1551_p0360b15║前後害民以百數。安遊其村，居民皆早閉門，乃之樹
X78n1551_p0360b16║下禪坐。須臾，虎負人至，見安，驚喜跳伏。安乃為說法
X78n1551_p0360b17║授戒，有頃而去。明朝，居民見安，謂是神人，相率禮敬。
X78n1551_p0360b18║因改神廟，立寺宇，請安居之。左右田園，並捨為寺業。
X78n1551_p0360b19║甞欲畫像，須銅青，慮不可致。忽夢一人跪床前云：此
X78n1551_p0360b20║下有銅鍾。寤即掘之，果得二鍾，取青成像，而以銅助
X78n1551_p0360b21║遠公鑄佛。後不知所終。
X78n1551_p0360b22║慧虔晉末居廬山，見遠公德業之盛，歎曰：吾人也，彼
X78n1551_p0360b23║人也。乃之山陰嘉祥寺聚徒講經，謂眾曰：願乘講道，
X78n1551_p0360b24║用奉彌陀。後五年，知時已至，乃曰：華開見佛，即其時
X78n1551_p0360c01║矣。其夕有尼淨嚴，假寐之頃，見觀音、勢至與百千眾
X78n1551_p0360c02║從空而下。嚴問：大士何所之？曰：嘉祥迎虔公耳。虔亦
X78n1551_p0360c03║預感勝相，以告弟子，奄然長往，異香經旬不歇。
X78n1551_p0360c04║曇鑑宋時居江陵，定中感佛，以水灑面曰：滌汝塵垢，
X78n1551_p0360c05║清汝心念。一夕念佛步廊，及朝趺坐而化。同時江陵
X78n1551_p0360c06║道海、淮南曇弘、東轅道廣、弘農道光，臨終皆見金臺
X78n1551_p0360c07║來迎之相。
X78n1551_p0360c08║曇弘南適交趾，誦觀經不記。數於山崦聚薪焚身，得
X78n1551_p0360c09║舍利數百人。見弘身金色，乘金鹿向西去。
X78n1551_p0360c10║慧進齊永明初，於揚州高座寺，發願誦法華，用嚴淨
X78n1551_p0360c11║土，執卷病生。乃復造經百部，以悔宿障，部帙既滿，病
X78n1551_p0360c12║亦隨愈。聞空中聲曰：汝事已辦，汝願已遂，欲生淨土，
X78n1551_p0360c13║非汝而誰？一日無病，念佛而化。
X78n1551_p0360c14║道珍梁天監中，寓廬山，慕遠法師，標心淨土。異時夢
X78n1551_p0360c15║中見十人，舟艣浮海，問何往，曰：適安養國。珍曰：願得
X78n1551_p0360c16║隨往。答曰：一日之修，功超永劫。子未誦彌陀經，未曾
X78n1551_p0360c17║浴僧，何可求往？珍乃大設沐浴，專誦彌陀經。後二年，
X78n1551_p0360c18║有捧銀臺至者，曰：以法師之功，當得金臺，奈何始心
X78n1551_p0360c19║猶豫，故止此耳。珍曰：苟見佛之基有漸，奚必金臺？後
X78n1551_p0360c20║亡之夕，所居山崖，烈火千炬，鄉民大驚，朝則知珍遷
X78n1551_p0360c21║化。
X78n1551_p0360c22║曇鸞鴈門人。少遊五臺，感靈異出家，而性嗜長生，受
X78n1551_p0360c23║陶隱居仙經十卷。還洛下，遇菩提流支，問曰：佛道有
X78n1551_p0360c24║長生乎？支笑曰：長生不死，吾佛道也。即授以觀經，曰：
X78n1551_p0361a01║能解此，則三界無復生，六道無復轉。其為壽也，河沙
X78n1551_p0361a02║劫石，莫能比焉。此吾金仙氏之長生也。鸞大喜，遂焚
X78n1551_p0361a03║毀仙經，晝夜專誦觀經，修三福業，觀想九品，寒暑疾
X78n1551_p0361a04║痛，曾無少懈。北魏主嘉之，號為神鸞，勅住汾州玄中
X78n1551_p0361a05║寺。一夕，正持誦，見梵僧入室，謂曰：吾龍樹也，以汝有
X78n1551_p0361a06║淨土之念，故來見汝。鸞曰：何以教我？僧曰：已去不可
X78n1551_p0361a07║及，未來未可追，見在今何在，白駒難與回。言訖不見。
X78n1551_p0361a08║鸞自知時至，集眾教誡曰：勞生役役，其止無日。地獄
X78n1551_p0361a09║諸苦，不可以不懼；九品淨業，不可以不修。因令弟子
X78n1551_p0361a10║高聲念佛，西向稽顙而化。眾聞天樂，自西以來，良久
X78n1551_p0361a11║乃已。
X78n1551_p0361a12║慧光北齊時居洛陽，著華嚴、涅槃、十地等疏，妙盡權
X78n1551_p0361a13║實之旨。一日有疾，見天眾來迎，光曰：我所願歸安養
X78n1551_p0361a14║耳。已而淨土化佛充滿虗空，光曰：唯願我佛攝受，遂
X78n1551_p0361a15║我本願。即彈指謦欬，言氣俱盡。
X78n1551_p0361a16║法琳晉原人，常誦觀經，輒見一僧大身在前。北齊建
X78n1551_p0361a17║武二年感疾，見寶樹下一佛二大士像坐蓮華上，琳
X78n1551_p0361a18║大慰喜。夜半聞鍾聲，眾就視之，即席而化。
X78n1551_p0361a19║僧柔學方等諸經。齊文宣詔至鄴下，柔唯以淨業為
X78n1551_p0361a20║懷。亡之日，見化佛千數，室內外聞異香，西望敬禮，即
X78n1551_p0361a21║時遷神。
X78n1551_p0361a22║慧命北周，長沙人。十五誦法華，纔七日，終一部。與法
X78n1551_p0361a23║音為淨土友。一夕，擕手月下，相顧笑曰：時至不行，為
X78n1551_p0361a24║貪生。西方有期，吾其去矣。音曰：寧不俟我十日。命竪
X78n1551_p0361b01║兩指，曰：過此不可也。越二日，果終。眾見天人下降，奇
X78n1551_p0361b02║香異樂，或唱善哉。後十日，音亦亡，祥瑞悉與命同。
X78n1551_p0361b03║僧崖北周益州多寶寺，發心燒五指，萬人擁觀，謂弟
X78n1551_p0361b04║子曰：我去後，好供養病患醜陋人，此皆佛菩薩權化
X78n1551_p0361b05║也。坐亡之時，眾見寶華紛紛，師披衲執錫，口唱佛號，
X78n1551_p0361b06║與數十僧乘空而去。
X78n1551_p0361b07║智舜入廬山，踵遠公淨業講觀。經才終，即示病。見鸚
X78n1551_p0361b08║鵡、孔雀，念佛念法，皆微妙聲。告弟子曰：我今日往生
X78n1551_p0361b09║矣。既而果遷化，時隋大業初。
X78n1551_p0361b10║真慧隋大業初，居蒲坂麻谷，餌黃精絕粒，築淨地，設
X78n1551_p0361b11║四柱寶幢，以奉三聖。每依像作觀，挺身整念，必肅肅
X78n1551_p0361b12║然。一夕，謂弟子曰：今見蓮華載開載合，將承吾足。頃
X78n1551_p0361b13║之，聞鍾天香西來，異光驟發，已而慧亡。
X78n1551_p0361b14║智通隋河東人。常誦先賢讚佛偈三十首，每六時對
X78n1551_p0361b15║像，引聲高唱，委曲凄切，聞者悲之。大業七年，與門人
X78n1551_p0361b16║頂蓋同聲念佛，忽見光明勝異，寶幢華幔，謂蓋曰：吾
X78n1551_p0361b17║生淨土，克在今夕。即坐亡於懺堂。眾見樓閣千重，排
X78n1551_p0361b18║空而去，猶雲霧然。
X78n1551_p0361b19║慧思陳時來居南岳，專誦法華。甞夢阿彌陀佛、彌勒
X78n1551_p0361b20║佛與之說法，夏竟受歲，豁然大悟法華三昧，所未聞
X78n1551_p0361b21║經不疑自解。後將順世，即集門學連日說法，端坐唱
X78n1551_p0361b22║佛來也，即合掌而逝。
X78n1551_p0361b23║智者大師諱智顗，姓陳氏，頴川人。母夢香烟五采，縈
X78n1551_p0361b24║迴入懷。誕靈之夕，神光照屋。七歲入果願寺，聞思禪
X78n1551_p0361c01║師止大蘇山，即往頂拜。思曰：昔日靈山同聽法華，宿
X78n1551_p0361c02║緣所追，今復來矣。因示以普賢道場，為說四安樂行。
X78n1551_p0361c03║師入觀三七日，身心豁然，宿通潛發。見靈山一席，儼
X78n1551_p0361c04║然未散。以所證白師，思歎曰：非汝莫證，非我莫識。此
X78n1551_p0361c05║法華三昧初旋陀羅尼也。大建元年，至金陵闡化。甞
X78n1551_p0361c06║披一破衲，說法天台二十餘年。疏觀經，著十疑論、法
X78n1551_p0361c07║華玄義等書，勸人進修淨業。後於石城石像前將示
X78n1551_p0361c08║寂，令唱無量壽佛及觀經首題。合掌讚曰：四十八願，
X78n1551_p0361c09║莊嚴淨土。華池寶樹，易往無人。火車相現，一念改悔。
X78n1551_p0361c10║尚得往生，況戒定熏修。行道力故，實不唐捐。又曰：吾
X78n1551_p0361c11║諸師友，侍從觀音，皆來迎我。言訖加趺，唱三寶名，如
X78n1551_p0361c12║入三昧。後有僧求知師生處，乃夢觀音金容數丈，智
X78n1551_p0361c13║者從後。告僧曰：汝決疑否？再驗，智者生西方矣。
X78n1551_p0361c14║慧成居枝江，誦阿彌陀經，修西方觀三十年，常坐不
X78n1551_p0361c15║臥。每入定，見淨土蓮臺寶樹。臨終之夕，人有夢成乘
X78n1551_p0361c16║蓮華上，隱隱西沒。
X78n1551_p0361c17║慧命天台仙城人。臨終，誡門人精進淨行。眾忽見阿
X78n1551_p0361c18║彌陀佛領眾來迎，師隨佛後，向西而去。
X78n1551_p0361c19║灌頂章安人。臨終示疾，室有異香，因誡誨弟子畢，忽
X78n1551_p0361c20║起合掌，稱阿彌陀佛、二大士名，奄然而化。
X78n1551_p0361c21║法喜常行方等禮懺，有一雉來責命，神人斥之曰：法
X78n1551_p0361c22║師當往生淨土，豈償汝命。後於病中發願，以一生所
X78n1551_p0361c23║修行業，迴向淨土，至心念佛，即見佛菩薩眾來迎，端
X78n1551_p0361c24║坐而化。
X78n1551_p0362a01║等觀居天台，常誦法華。一夕澡浴，面西趺坐，念佛、菩
X78n1551_p0362a02║薩及智者名，復說三觀法門，言畢而終。
X78n1551_p0362a03║法俊住碧㵎寺，行法華三昧，即獲悟入。示滅之日，仙
X78n1551_p0362a04║樂盈空，天香亘野，眾見凌空，西向而去。
X78n1551_p0362a05║道喻居開覺寺，念阿彌陀佛，日夜不廢，造其像僅三
X78n1551_p0362a06║寸。後於定中見佛，謂曰：汝造我像何小？喻曰：心大即
X78n1551_p0362a07║大，心小即小。言訖，見像身徧滿虗空，告曰：汝且回本
X78n1551_p0362a08║國，香湯沐浴，明星出時，我來迎汝。至時，感化佛來迎，
X78n1551_p0362a09║光明滿室。
X78n1551_p0362a10║壽洪汾陽人。常念往西方，將亡，見兜率天童子來迎。
X78n1551_p0362a11║師曰：我心期西往，不生天上。即令眾念佛，遽云：佛從
X78n1551_p0362a12║西來矣。言訖而化。
X78n1551_p0362a13║法智居國清寺，一心念佛，常感觀音、勢至來下，光映
X78n1551_p0362a14║其身。謂所親曰：吾生淨土有日矣，誰能具食餞我？眾
X78n1551_p0362a15║為具之。食訖，無它異。眾疑其侮，宿房而候之。夜未央，
X78n1551_p0362a16║忽安坐床上，念佛而化。有金光自西來，江上漁人誤
X78n1551_p0362a17║謂天曉。
X78n1551_p0362a18║慧海隋大業時，居江都安樂寺，專心淨業。得齊州道
X78n1551_p0362a19║詮所遺無量壽佛像，殷勤禮懺，像忽放光。自是懇求
X78n1551_p0362a20║往生愈切。一日，面西趺坐，念佛而化。
X78n1551_p0362a21║汶水二沙彌同志念佛經五年，大者先亡，得生淨土，
X78n1551_p0362a22║見佛欣慶，即白佛言：有小沙彌與我同修，不識可得
X78n1551_p0362a23║生不？佛言：汝本無心念佛，由彼勸汝，汝今宜還，益勤
X78n1551_p0362a24║淨業，三年後可同來此。至期，佛與眾聖自西來迎，大
X78n1551_p0362b01║地震動，天華飄舞，是二沙彌一時俱化。
X78n1551_p0362b02║善胄博野人，勤篤淨業，常見佛大士像放光照身。一
X78n1551_p0362b03║夕，疾中倐起，合掌祝曰：佛以四十八願攝我有情，必
X78n1551_p0362b04║冀此時如佛本願。已而告眾曰：佛光照我，所願無失。
X78n1551_p0362b05║言訖而亡。
X78n1551_p0362b06║法祥住楊都大興國寺三十年，修安養之業，凡有饒
X78n1551_p0362b07║益，必用迴向。因在疾，弟子聞師稱佛聲甚厲，又見房
X78n1551_p0362b08║西壁有光若鏡，現淨土境相，頻伽皷翼祥倐然而化。
X78n1551_p0362b09║明瞻晚歲克志安養，或譏其遲暮，瞻曰：十念功成，猶
X78n1551_p0362b10║得見佛，吾何慮焉。後因疾，於興善寺具齋別道俗，時
X78n1551_p0362b11║僕射房玄齡、杜如晦皆會焉。日過午，整威儀遽曰：佛
X78n1551_p0362b12║來矣。二大士亦至，竦身合掌而化。
X78n1551_p0362b13║道綽并州汶水人。十四出家，習經論，晚事瓚禪師學
X78n1551_p0362b14║禪。後入壁谷玄中寺，曇鸞之舊居也。專志念佛，日以
X78n1551_p0362b15║七萬徧為度，勸并、汾人念佛，或以豆記所度者及萬
X78n1551_p0362b16║斛。貞觀二年四月八日，集道俗為如來生朝慶會，俄
X78n1551_p0362b17║見鸞空中乘七寶船，謂綽曰：汝淨土堂宇以成。眾復
X78n1551_p0362b18║見化佛菩薩飄飄在空，皆忻仰歎異。同志道撫者，每
X78n1551_p0362b19║相見，必指淨土為會。綽亡三日，撫聞之曰：吾常期先
X78n1551_p0362b20║行，今乃在後。吾加一息之功，見佛可追矣。即於像前
X78n1551_p0362b21║叩頭陳露，退就其座而化。
X78n1551_p0362b22║法師善導唐貞觀中，見西河綽禪師九品道場，講誦
X78n1551_p0362b23║觀經，大喜曰：此真入佛之津要，修餘行業，迃僻難成，
X78n1551_p0362b24║唯此觀門，速超生死。於是勤篤精苦，晝夜禮誦，續至
X78n1551_p0362c01║京師，激發四眾。每入室，胡跪念佛，非力竭不休，雖時
X78n1551_p0362c02║寒冰，亦須流汗。出則為人演說淨土法門，三十餘年，
X78n1551_p0362c03║不暫睡臥。般舟行道，方等禮佛，護持戒品，纖毫不犯。
X78n1551_p0362c04║好食送厨，粗惡自奉，乳酪醍醐，皆不經口。凡有襯施，
X78n1551_p0362c05║用寫彌陀經十萬卷，畫淨土變相三百壁。壞寺廢塔，
X78n1551_p0362c06║所至修營，然燈續明，常年不絕。三衣瓶鉢，不使人持
X78n1551_p0362c07║行，不共眾恐談世事。長安道族，傳授淨土法門者，不
X78n1551_p0362c08║可勝數。從其化者，至有誦彌陀經十萬至五十萬卷
X78n1551_p0362c09║者，念佛日課萬聲至十萬聲者，或得入念佛三昧往
X78n1551_p0362c10║生淨土者，莫能紀述。或問：念佛生淨土邪？師曰：如汝
X78n1551_p0362c11║所念，遂汝所願。乃自念一聲，有一光明從其口出，十
X78n1551_p0362c12║至於百，光亦如之。其勸世偈曰：漸漸鷄皮鶴髮，看看
X78n1551_p0362c13║行步龍鍾。假饒金玉滿堂，豈免衰殘老病。任是千般
X78n1551_p0362c14║快樂，無常終是到來。唯有徑路修行，但念阿彌陀佛。
X78n1551_p0362c15║後謂人曰：此身可厭，吾將西歸。乃登柳樹，向西祝曰：
X78n1551_p0362c16║願佛接我，菩薩助我，令我不失正念，得生安養。言已，
X78n1551_p0362c17║投身而化。高宗知其事，賜寺額曰光明，世傳彌陀化
X78n1551_p0362c18║身，而立為蓮社二祖云。
X78n1551_p0362c19║智琰居武邱，集僧俗修淨業觀想，每月一集五百餘
X78n1551_p0362c20║人。後於病中見梵僧手執寶瓶，前謂之曰：吾無邊光
X78n1551_p0362c21║也，卻後淨土所稱功德寶王乃我爾。琰與寺眾論曰：
X78n1551_p0362c22║無邊光，勢至大士；功德寶王，其成佛之號也。我其西
X78n1551_p0362c23║歸乎？其夕竟亡。
X78n1551_p0362c24║神素居蒲州，講阿毗曇，成實論，願早登安養。後病中，
X78n1551_p0363a01║令弟子讀觀經，靜坐而聽。既畢，唱佛大士號，始終數
X78n1551_p0363a02║番。至中夜，安坐而化。
X78n1551_p0363a03║功逈浚儀人。行普賢懺，身不倚者三十年。一日，普賢
X78n1551_p0363a04║來，乘六牙象，地皆銀色。晚年專講法華，每至藥草喻
X78n1551_p0363a05║品，天輒降雨。又撰佛地論疏，願迴所詮之益，得生淨
X78n1551_p0363a06║土。疏成，五色異光照其室。逈曰：得於此時乘光見佛，
X78n1551_p0363a07║願足矣。乃繫念西想，不食而化。
X78n1551_p0363a08║道昂平時修淨土業，一日升高座，誡飭徒眾，遽揖曰：
X78n1551_p0363a09║彼天眾何雜沓而來？天道由來非吾願，若淨土相迎，
X78n1551_p0363a10║即聞命矣。因瞑目久之，曰：阿彌陀佛光明照我，諸化
X78n1551_p0363a11║菩薩又來會此。於是奉爐叩首陳慶，忽爐墜而化。
X78n1551_p0363a12║善道臨淄人。入大藏，信手探卷，得觀無量壽佛經，乃
X78n1551_p0363a13║專修十六妙觀。及往廬山，觀遠公遺跡，豁然增思。後
X78n1551_p0363a14║遁跡終南，修般舟三昧數載，親寶閣瑤池，宛然在目。
X78n1551_p0363a15║復往晉陽，從綽禪師授無量壽經。入定七日，綽請觀
X78n1551_p0363a16║所生處。道報曰：師當懺悔三罪，方可往生。師甞安佛
X78n1551_p0363a17║像在簷牗下，自處深房，此一罪也，當於佛前懺。又甞
X78n1551_p0363a18║役使出家人，此二罪也，當於四方僧前懺。又因造屋
X78n1551_p0363a19║多損蟲命，此三罪也，當於一切眾生前懺。綽靜思往
X78n1551_p0363a20║咎，池心悔謝。久之，道因定出，謂綽曰：師罪滅矣。後有
X78n1551_p0363a21║白光來照之時，是往生相也。道行化京師，歸者如市。
X78n1551_p0363a22║忽微疾，即掩室，怡然而逝。異香天樂，向西而隱。
X78n1551_p0363a23║惟岸并州人，常修十六觀門。曾因出觀，見觀音、勢至
X78n1551_p0363a24║現於空中，岸頂禮雨淚曰：幸由肉眼得覩聖容，所恨
X78n1551_p0363b01║世無傳焉。倐有二人稱善𦘕聖相，既就，人亦俱失。乃
X78n1551_p0363b02║謂弟子曰：吾西行其時也，有從我者乎？一小童曰：惟
X78n1551_p0363b03║師之命。即往白父母，歸寺沐浴，至像前趺坐而化。岸
X78n1551_p0363b04║撫其背曰：汝何先吾而行？即令弟子助聲念佛，仰目
X78n1551_p0363b05║西顧，寂然無聲。
X78n1551_p0363b06║法持江寧人。見黃梅忍禪師，悟心要，繼牛頭祖位。常
X78n1551_p0363b07║繫念淨土，俯仰不違。將終，戒弟子露骸松下，令禽獸
X78n1551_p0363b08║食我血肉，起淨土因。弟子如其旨，見神旛數十，西來
X78n1551_p0363b09║遶山，旛出異光，以燭其室。
X78n1551_p0363b10║慧日汎舶南海，至天竺諸國，訪善知識。問：何國何方，
X78n1551_p0363b11║有樂無苦？何法何行，速得見佛？天竺三藏皆讚淨土，
X78n1551_p0363b12║日聞喜躍。至健陀羅國，山有觀音像，祈請者或現身。
X78n1551_p0363b13║日絕食七日，畢命為請。七日之夜，觀音於空中現紫
X78n1551_p0363b14║金相，長丈餘，手摩日頂曰：汝欲傳法利人，又願生極
X78n1551_p0363b15║樂國，當如汝志。開元七年，東歸達長安，進佛真容梵
X78n1551_p0363b16║夾。帝旌其德，賜號慈愍三藏。著淨土文行於世。天寶
X78n1551_p0363b17║七年，將終，見蓮華在前，狀如日輪。
X78n1551_p0363b18║法師承遠始學於成都唐公，至荊州，進學於玉泉真
X78n1551_p0363b19║公。真公授師以衡山，俾為教魁，人從而化者萬計。有
X78n1551_p0363b20║弟子法照，初居廬山，由正定聚趣安樂國，見蒙惡衣
X78n1551_p0363b21║侍佛者，佛曰：衡山，承遠也。出而求之，肖焉，乃從而學，
X78n1551_p0363b22║傳教天下。法照在代宗時為國師，乃言其師有異德，
X78n1551_p0363b23║天子南嚮面禮焉。度其道不可徵，乃名其居曰般舟
X78n1551_p0363b24║道場，用尊其位。師始居山西南岩石下，人遺之食則
X78n1551_p0363c01║食，不遺則食土泥，茹草木，其取衣類是。南極海裔，北
X78n1551_p0363c02║自幽都，來求厥道。或值之崖谷，羸形垢面，躬負薪槱，
X78n1551_p0363c03║以為僕從而媟之，乃師也。凡化人，立中道而教之權，
X78n1551_p0363c04║俾得以疾至。故示專念，書塗巷，刻溪谷，丕勒誘掖，以
X78n1551_p0363c05║援於下，不求而道備，不言而物成。人皆負布帛，斬木
X78n1551_p0363c06║石，委之岩戶，不拒不營。祠宇既具，至德宗朝，申詔褒
X78n1551_p0363c07║立，是為彌陀寺。正元十八年七月十九日，終於寺，壽
X78n1551_p0363c08║九十一，世推為蓮社三祖云。
X78n1551_p0363c09║僧衒并州人。初念慈氏，期生內院。年九十，遇綽禪師，
X78n1551_p0363c10║聞淨土之法，始回心焉。早暮禮佛千拜，念佛萬聲。三
X78n1551_p0363c11║年有疾，謂弟子曰：阿彌陀佛授我香衣，觀音、勢至示
X78n1551_p0363c12║我寶手，吾其去矣。既終七日，異香不散。時啟芳、圓果
X78n1551_p0363c13║二師目擊斯事，乃於悟真寺觀音像前，折楊枝置像
X78n1551_p0363c14║手，誓曰：芳等若於淨土有緣，當使七日不萎。至期，枝
X78n1551_p0363c15║益茂，芳、果慶忭，晝夜觀念不捨。數月，忽覺臨七寶池，
X78n1551_p0363c16║入大寶帳，見佛及二大士坐寶華臺，光明輝映。芳、果
X78n1551_p0363c17║前作禮，佛告之曰：汝念我名，皆生我國。又見寶旛珠
X78n1551_p0363c18║網，有梵僧御寶車中，謂曰：吾法藏也，故來迎汝。芳、果
X78n1551_p0363c19║忽覺乘車前邁，又聞釋迦佛、文殊菩薩以梵音聲稱
X78n1551_p0363c20║讚淨土。寶殿之中有寶階三道，第一道純是白衣，第
X78n1551_p0363c21║二道僧俗相半，第三道唯是僧輩。佛指謂芳曰：此皆
X78n1551_p0363c22║閻浮提念佛之人得生此土也。後五日，二人無病，忽
X78n1551_p0363c23║聞鍾聲，芳、果曰：鍾聲，我輩事也。當時俱即化去。
X78n1551_p0363c24║辯才襄陽人。潛修淨土之業，二十年未甞說。獨與護
X78n1551_p0364a01║戎任公善，謂之曰：才必生淨土，期在十年。後令弟子
X78n1551_p0364a02║報任公曰：向所期已及矣。任公及門，才曰：吾其去矣。
X78n1551_p0364a03║趺坐而化。眾聞仙樂西來，異香散滿。
X78n1551_p0364a04║自覺居平山重林院，為鬼神講說者三年，屢有祥感。
X78n1551_p0364a05║甞發四十八願，因觀音大悲接見阿彌陀佛，乃率眾
X78n1551_p0364a06║建剎，鑄大悲像四十九尺，俯伏像前，陳其願曰：聖相
X78n1551_p0364a07║已就，梵宇已成，願承聖力，早登安養。夜中忽見金色
X78n1551_p0364a08║祥光二道，佛及菩薩左右隨之，佛垂手接覺首曰：守
X78n1551_p0364a09║願勿易，利物為先，寶池生處，終當如願。後十一年，見
X78n1551_p0364a10║大神雲中出半身，謂之曰：安養之期已至。即於像前
X78n1551_p0364a11║跏趺而化。
X78n1551_p0364a12║國師法照唐大歷二年，止衡州雲峰寺。慈忍戒定，為
X78n1551_p0364a13║時所宗。甞於僧堂食鉢中，覩五色雲，中有梵剎。當東
X78n1551_p0364a14║北有山㵎石門，復有一寺，金書其題曰：大聖竹林寺。
X78n1551_p0364a15║他日，復於鉢中見雲中數寺，池臺樓觀，萬菩薩眾，雜
X78n1551_p0364a16║處其中。師以所見，訪問知識。有嘉延、曇暉二僧曰：聖
X78n1551_p0364a17║神變化，不可情測。若論山川面勢，乃五臺耳。四年，師
X78n1551_p0364a18║於郡之湖東寺，開五會念佛（當是五日為一會耳）。感祥雲彌覆
X78n1551_p0364a19║雲中樓閣，覩阿彌陀佛及二菩薩，身滿虗空。有數梵
X78n1551_p0364a20║僧，執錫行道。復見老人，謂曰：汝先發願，於金色界禮
X78n1551_p0364a21║覲大僧，今何輒止？師遂與同志，遠詣五臺。見寺南有
X78n1551_p0364a22║光，及隨至佛光寺，一如鉢中所見。東北五里，果有大
X78n1551_p0364a23║山，山有㵎。㵎北石門旁，二青衣，一稱善財，一稱難陀。
X78n1551_p0364a24║引師入門北行，見金門樓觀，金榜題曰：大聖竹林寺。
X78n1551_p0364b01║寺方二十里，一百院皆有金池寶塔，華臺玉樹。入講
X78n1551_p0364b02║堂，見文殊在西，普賢在東，踞師子座，為眾說法。菩薩
X78n1551_p0364b03║萬數，共相圍繞。師於二菩薩前，作禮問曰：末代凡夫，
X78n1551_p0364b04║未審修何法門？文殊告曰：諸修行門，無如念佛。阿彌
X78n1551_p0364b05║陀佛願力難思，汝當繫念，決取往生。時二大士同舒
X78n1551_p0364b06║金臂，以摩其頂，與之記曰：汝以念佛力故，畢竟證無
X78n1551_p0364b07║上覺。文殊復曰：汝可往詣諸菩薩院，巡禮承教。師歷
X78n1551_p0364b08║請教授，至七寶園，復回至大聖前，作禮辭退，向二青
X78n1551_p0364b09║衣送至門外。師復作禮，舉頭俱失。後與五十僧往金
X78n1551_p0364b10║剛窟，即無着見大聖處，忽覩眾寶宮殿，文殊、普賢及
X78n1551_p0364b11║萬菩薩、佛陀波利。師方作禮，舉首即失。夜於華嚴院，
X78n1551_p0364b12║見寺東岩壑有五枝燈，師曰：欲分百燈。既而如願，復
X78n1551_p0364b13║曰：願分千燈。數亦如之，光徧山谷。又前詣金剛窟，夜
X78n1551_p0364b14║半見佛陀波利，引之入寺。後復於華嚴院，念二大士
X78n1551_p0364b15║記我往生，乃一心念佛。忽見波利謂之曰：汝華臺已
X78n1551_p0364b16║生，後三年華開矣。汝見竹林諸寺，何不使羣生共知
X78n1551_p0364b17║之？師因命匠刻石為圖，於見處建竹林寺。既畢，謂眾
X78n1551_p0364b18║曰：吾事畢矣。數日，別眾坐逝。推波利之言，果三年也。
X78n1551_p0364b19║師於并州行五會教，化人念佛。代宗於長安宮中，常
X78n1551_p0364b20║聞東北方有念佛聲，遣使尋之。至於太原，果見師勸
X78n1551_p0364b21║化之盛，遂迎入禁中，教宮人念佛，亦及五會，號五會
X78n1551_p0364b22║法師，而蓮社立為四祖云。
X78n1551_p0364b23║法師少康縉雲仙都人，俗姓周氏。母羅氏，夢遊鼎湖
X78n1551_p0364b24║峯，有玉女以青蓮華授之曰：此華吉祥，當生貴子。及
X78n1551_p0364c01║生，青光滿室，作芙蕖香。七歲未語，相者奇之。母擕至
X78n1551_p0364c02║靈山寺，指殿佛謂之曰：汝敬佛不？遽答曰：我佛釋迦，
X78n1551_p0364c03║誰不為敬？父母愈敬異，遂舍令出家。年十五，誦通法
X78n1551_p0364c04║華、楞嚴等五部。尋往會稽嘉祥，學究律部。後詣上元
X78n1551_p0364c05║龍興，聽華嚴、瑜迦諸論。唐貞元年初，洛下白馬寺見
X78n1551_p0364c06║殿中文籍放光，探之，乃善導和上西方化導文。師曰：
X78n1551_p0364c07║若於淨土有緣，當更放光。言已，光復閃爍。師曰：劫石
X78n1551_p0364c08║可磨，我願無易。遂至長安光明寺善導和上影堂，大
X78n1551_p0364c09║陳薦獻。倐見遺像升空，而謂之曰：汝依吾教，廣化有
X78n1551_p0364c10║情。它日功成，必生安養。師聞佛音，如有所證。乃南適
X78n1551_p0364c11║江陵，路逢僧曰：汝欲化人，當往新定（今嚴州是）。言訖而隱。
X78n1551_p0364c12║師既入郡，人無識者。乃乞錢誘小兒曰：阿彌陀佛，是
X78n1551_p0364c13║汝導師。念佛一聲，與汝一錢。兒務錢者，隨聲念之。月
X78n1551_p0364c14║餘，孩孺念佛，覔錢者眾。師乃曰：能念佛十聲者，與一
X78n1551_p0364c15║錢。如此一年，無少長貴賤，見師者皆稱阿彌陀佛。念
X78n1551_p0364c16║佛之聲，盈滿道路。十年，乃於烏龍山建淨土道場，築
X78n1551_p0364c17║臺三級，集眾行道。師每升座，高聲唱佛。眾見一佛，從
X78n1551_p0364c18║口而出。連唱十聲，則見十佛。師曰：汝見佛者，決得往
X78n1551_p0364c19║生。時眾數千，有不見者。嗚呼自責，愈加精進。二十一
X78n1551_p0364c20║年十月三日，囑累道：旋當於淨土起忻樂心，於閻浮
X78n1551_p0364c21║提起厭離心。汝曹此時能見光明，真我弟子。遂放異
X78n1551_p0364c22║光數道而逝。郡人為建塔於臺巖，號臺巖法師。而蓮
X78n1551_p0364c23║社立為五祖云。
X78n1551_p0364c24║懷玉丹邱人。布衣一食，常坐不臥。觀想淨土將四十
X78n1551_p0365a01║年，日課佛名五萬，誦彌陀經三十萬遍。天寶元年，見
X78n1551_p0365a02║佛菩薩滿虗空中，一人持銀臺來迎玉曰：吾一生念
X78n1551_p0365a03║佛，誓取金臺。聖眾遂隱。師彌加精苦。三七日後，向人
X78n1551_p0365a04║復來曰：法師已得上品生。忽異光照室。越三日，書偈
X78n1551_p0365a05║曰：清淨皎潔無塵垢，蓮華化生為父母。我經十劫修
X78n1551_p0365a06║道來，出示閻浮厭眾苦。一生苦行超十劫，永離婆娑
X78n1551_p0365a07║歸淨土。弟子見佛菩薩共御金臺西下，迎玉而去。郡
X78n1551_p0365a08║太守叚公作偈贊曰：我師一念登初地，佛國笙歌兩
X78n1551_p0365a09║度來。惟有門前古槐樹，枝低只為罣金臺。
X78n1551_p0365a10║齊翰居武邱，入流水念佛道場，一念之頃，即見淨土
X78n1551_p0365a11║境相，忽作歌曰：流水動兮波漣漪，芙蕖輝映兮寶光
X78n1551_p0365a12║隨，乘光西邁兮偕者誰？初，師十年在疾，弟子問曰：和
X78n1551_p0365a13║上舍生，何乃抱病？師曰：必謝之軀，雖聖未免。即回瞻
X78n1551_p0365a14║聖像而亡。
X78n1551_p0365a15║神皓於吳郡結道俗為西方社，有不能遺塵累者，引
X78n1551_p0365a16║退之。時以為旃檀林中，常材自枯。後示疾，謂弟子曰：
X78n1551_p0365a17║淨土聖相已現，吾今夕必往生。乃澡身易衣，端坐而
X78n1551_p0365a18║化，香氣滿室。
X78n1551_p0365a19║僧藏西河人，夏月在草間餧蚊，念阿彌陀佛二十年
X78n1551_p0365a20║許，飲食行坐，志在安養。忽於病中見化佛，光照其身。
X78n1551_p0365a21║次日，謂侍者曰：吾適瞑目，正在淨土，諸上善人散華
X78n1551_p0365a22║召我。乃整衣西向而化。
X78n1551_p0365a23║大行入泰山，行普賢懺三年，感大士現身。晚歲，入藏
X78n1551_p0365a24║室陳意，隨手取卷，得彌陀經，乃日夜誦詠。至三七日，
X78n1551_p0365b01║覩琉璃地上，佛及二大士現身其前。僖宗聞其事，詔
X78n1551_p0365b02║入內，賜號常精進菩薩，封開國公。後一年，琉璃地復
X78n1551_p0365b03║現，即日右脇而終。異香旬日不散，肉體不壞。
X78n1551_p0365b04║寶相居長安，六時禮懺者三十年。夜誦彌陀經七過，
X78n1551_p0365b05║佛號六萬聲。後忽見佛大士眾自西來迎，囑諸徒曰：
X78n1551_p0365b06║念佛為業，西方相待。
X78n1551_p0365b07║百丈大智馬祖嫡嗣，天下叢林共宗，而祈禱病僧，化
X78n1551_p0365b08║送亡僧，悉歸向淨土，以為超度。
X78n1551_p0365b09║智欽專習禪業，又禮一萬五千佛，名一百遍。後於鄭
X78n1551_p0365b10║州阿育王塔所燒一臂，願生淨土。弟子僧護夜半見
X78n1551_p0365b11║庭前光照異常，因問：何人秉炬？凡三問，空中聲云：來
X78n1551_p0365b12║迎欽禪師耳。護急推窓觀之，即見佛身光明，旛華寶
X78n1551_p0365b13║盖勝空飛下，欽應時化去。
X78n1551_p0365b14║法順杜氏每遊歷郡國，勸念阿彌陀佛，著五悔文，讚
X78n1551_p0365b15║詠淨土。弟子至五臺，見老人謂曰：文殊今住終南山，
X78n1551_p0365b16║杜順和上是也。歸則順亡。
X78n1551_p0365b17║懷感居長安千福寺，念佛三年，見佛金色玉毫，得入
X78n1551_p0365b18║三昧，乃製決疑論七卷。臨終，見佛來迎，合掌而化。
X78n1551_p0365b19║德美於會昌寺西院造懺悔堂，年別般舟，一夏不坐；
X78n1551_p0365b20║或止口過，三年不言；或行不輕，通禮七眾；或節衣食，
X78n1551_p0365b21║四分除二；或去世想，專念西方，口誦彌陀，終於命盡。
X78n1551_p0365b22║後於一時，入室稱佛，倐然而化。
X78n1551_p0365b23║志通遊天台，見智者淨土儀，欣然會心。甞至招手岩，
X78n1551_p0365b24║因陳大願，念阿彌陀佛四十八願。誦已，投身岩下，若
X78n1551_p0365c01║有神人捧之於樹。乃復整心登岩，曰：餘生可厭。大願
X78n1551_p0365c02║已發，惟海眾菩薩同相接引。再投而下，適在蒙茸草
X78n1551_p0365c03║上，久之復蘇。寺眾舁歸，身心無損。後遊越之法華山。
X78n1551_p0365c04║一夕，見白鶴孔雀行列西下，蓮華開合，光相現前。乃
X78n1551_p0365c05║起禮佛，趺坐而化。
X78n1551_p0365c06║紹岩居錢塘湖心寺，專誦法華，期滿萬部，得生淨土。
X78n1551_p0365c07║一朝，有蓮華生於陸地，岩誓焚身供養西方三聖，吳
X78n1551_p0365c08║越王俶力勸止之。又往投身曹娥江中，如有物扶其
X78n1551_p0365c09║足，漁者救之，得不弱。吳越王於寶塔寺建淨土院以
X78n1551_p0365c10║居之，一朝，見蓮華光照其身，越三日，欣然坐化。
X78n1551_p0365c11║守真永興人。講起信論、法界觀，常於中夜輪結無量
X78n1551_p0365c12║壽佛往生秘密印。至天將曉，自覺身登淨土，舉目見
X78n1551_p0365c13║佛，自俯伏像前，念曰：四十八願能度我者。乃持香華
X78n1551_p0365c14║入殿供養，就座而化。
X78n1551_p0365c15║晤恩姑蘇人，住慈光，講法華諸經。後於井中見白光
X78n1551_p0365c16║出，乃絕食念佛。越三日，見梵僧捧爐三遶之，曰：吾灌
X78n1551_p0365c17║頂也。以汝所修，同我之志，故從淨土來迎。次日，恩升
X78n1551_p0365c18║座，說止觀指歸，即座面西而化。眾聞空中絲竹之音，
X78n1551_p0365c19║依俙西去。
X78n1551_p0365c20║義通高麗人，居四明寶雲，敷揚教觀幾二十年。常呼
X78n1551_p0365c21║人為鄉人，有問其故，曰：吾以淨土為故鄉，諸人皆當
X78n1551_p0365c22║往生，皆吾鄉中人也。後右脇念佛而化。
X78n1551_p0365c23║知禮號法智，居南湖。述妙宗鈔，釋天台觀經疏，大彰
X78n1551_p0365c24║觀心觀佛之旨。曾於每歲二月望日，建念佛施戒會，
X78n1551_p0366a01║動逾萬人。又撰融心解，明一心三觀，顯四淨土之義。
X78n1551_p0366a02║後於歲朝建光明懺，至五日，召大眾說法，驟稱佛號
X78n1551_p0366a03║數百聲，奄然坐逝。
X78n1551_p0366a04║遵式初居天台東山，徧行四種三昧。後往四明寶雲，
X78n1551_p0366a05║結緇素，專修淨業，作誓生西方記。及居天竺靈山，於
X78n1551_p0366a06║寺東建日觀菴，為送想西方之法。依無量壽經，述往
X78n1551_p0366a07║生淨土懺儀。為杭守馬亮，述淨土行願法門，往生略
X78n1551_p0366a08║傳。後居草堂示疾，弟子問所歸，對以寂光淨土。至夜，
X78n1551_p0366a09║奄然坐逝。
X78n1551_p0366a10║有基學於寶雲，住太平興國寺。一日示疾，為弟子廣
X78n1551_p0366a11║談圓旨。眾忽見西方現光，空中奏樂。師曰：阿彌陀佛
X78n1551_p0366a12║與二大士親至於此。即右脇西向而化。門人夢阿彌
X78n1551_p0366a13║陀佛授記為超壯如來，或夢師坐青蓮華，執如意對
X78n1551_p0366a14║佛說法者。法智歎曰：臥病談玄，臨終見佛，是可敬也。
X78n1551_p0366a15║本如號神照，住東山承天三十年。講經之餘，集百人
X78n1551_p0366a16║修法華懺。一年，與郡守章郇公結白蓮社。一日，升座
X78n1551_p0366a17║說法，與眾訣別，江上漁人見雲端有僧西去。明年啟
X78n1551_p0366a18║塔，尊容如生，有蓮華產於塔前。
X78n1551_p0366a19║法師延壽字冲玄，總角誦法華經，五行俱下，六旬而
X78n1551_p0366a20║畢。吳越錢氏時為稅務，專知用官錢買魚蝦放生，事
X78n1551_p0366a21║發當棄市。吳越王使人視之，曰：色變則斬，不變則舍
X78n1551_p0366a22║之。已而色不變，遂貸命。因投四明翠岩禪師出家，衣
X78n1551_p0366a23║不繒纊，食無重味。復往參韶國師，發明心要。甞謂曰：
X78n1551_p0366a24║汝與元師有緣，它日當大作佛事，惜吾不及見耳。初
X78n1551_p0366b01║往天台智者岩，九旬習定，有烏巢於衣裓。後於國清
X78n1551_p0366b02║行法華懺，夜見神人持戟而入，師訶之曰：何得擅入？
X78n1551_p0366b03║對曰：久積淨業，方到此中。夜半遶像，見普賢前蓮花
X78n1551_p0366b04║在手，遂上智者岩，作二鬮：一曰一生禪定，二曰誦經
X78n1551_p0366b05║萬善莊嚴淨土。乃冥心精禱，得誦經萬善鬮，乃至七
X78n1551_p0366b06║度。於是一意專修淨業，振錫金華天柱峯。誦經三載，
X78n1551_p0366b07║禪觀中見觀音以甘露灌其口，遂獲辯才。初演法於
X78n1551_p0366b08║雪竇，建隆元年忠懿王請住靈隱，二年遷永明（今淨慈），
X78n1551_p0366b09║日課一百八事，未甞暫廢。學者參問，指心為宗，以悟
X78n1551_p0366b10║為則。日暮，往別峯行道念佛。旁人聞螺貝天樂之聲，
X78n1551_p0366b11║忠懿王歡曰：自古求西方者，未有如此之專切也。乃
X78n1551_p0366b12║為立西方香嚴殿，以成其志。居永明十五年，弟子一
X78n1551_p0366b13║千七百人，常與眾授菩薩戒。夜施鬼神食，晝放生命，
X78n1551_p0366b14║皆悉回向，莊嚴淨土。時人號為慈氏下生。開寶八年
X78n1551_p0366b15║二月二十六日，晨起，焚香告眾，加趺而化。賜號智覺
X78n1551_p0366b16║禪師。師道播海外，高麗國王致書獻物，敘弟子禮。師
X78n1551_p0366b17║以天台、賢首、慈恩三宗互有同異，乃舘其徒之知法
X78n1551_p0366b18║者，博閱義海，更相質難。師以心宗之衡，以準平之。又
X78n1551_p0366b19║集大乘經論六十部、兩土聖賢三百家之言，證成唯
X78n1551_p0366b20║心之旨，為書百卷，名曰宗鏡。又述萬善同歸集，指歸
X78n1551_p0366b21║淨土，最得其要。師既亡，起塔山中。有僧來自臨川，曰：
X78n1551_p0366b22║我病中入冥，得放還。見殿室有僧像，閻羅王自來頂
X78n1551_p0366b23║拜。我問：此像何人？主吏曰：杭州壽禪師也。聞已於西
X78n1551_p0366b24║方上品受生。王敬其人，故於此禮耳。崇寧中，追諡宗
X78n1551_p0366c01║照禪師，蓮社立為六祖云。
X78n1551_p0366c02║慧才號廣慈。晚居雷峯塔，課佛不輟。忽夢入一處，若
X78n1551_p0366c03║宮室者，人告之曰：淨土中品，是汝所生。復見一殿，勝
X78n1551_p0366c04║麗殊絕，人曰：上品之生，以待淨慈本禪師也。才臨終，
X78n1551_p0366c05║果書偈，面西趺坐而化。
X78n1551_p0366c06║思義號淨慧。住靈山二十三年，退居草堂。一日，別眾
X78n1551_p0366c07║而逝。眾念誦久之，忽復省曰：適隨觀音大士行，見金
X78n1551_p0366c08║色沙門長身垂臂，謂我曰：汝報緣未盡，過七日當遣
X78n1551_p0366c09║迎。至期，趺坐而化。瘞龕之日，有赤雲垂布，向西而沒。
X78n1551_p0366c10║元淨號辯才，住上竺。謝去，居南山龍井。焚指供佛，左
X78n1551_p0366c11║三右二，專修淨土觀。臨終，告其友道潛曰：吾西方業
X78n1551_p0366c12║成，後七日去矣。至期，右脇吉祥而逝。
X78n1551_p0366c13║從雅學於天竺海月，誦法華經五藏、彌陀經十藏、金
X78n1551_p0366c14║剛經四藏，每字三拜，禮法華三過。自餘誦經禮拜無
X78n1551_p0366c15║虗日，誓生安養。主客楊傑述安樂國讚三十首以贈
X78n1551_p0366c16║之。後於四月八日，面西趺坐而化。空中奏樂，室內聞
X78n1551_p0366c17║香。
X78n1551_p0366c18║若愚居霅川仙潭，學於辯才歸覺海，建無量壽閣，勸
X78n1551_p0366c19║道俗四季開會念佛，凡三十年。將順世，夢神人告曰：
X78n1551_p0366c20║汝同學則章得普賢行願三昧，已生淨土，彼正待汝。
X78n1551_p0366c21║師乃沐浴更衣，命眾諷十六觀經，端坐默聽畢，忽云：
X78n1551_p0366c22║淨土現前，吾當行矣。遽書偈而化。本是無家可得歸，
X78n1551_p0366c23║雲邊有路許誰知。溪光遙落西山月，正是仙潭夢斷
X78n1551_p0366c24║時。又於半月前書一頌云：空裏千華羅網，夢中七寶
X78n1551_p0367a01║蓮池。踏得西歸路穩，更無一點狐疑。
X78n1551_p0367a02║智深號慈行，學於海月。歸嘉禾，開長堂供二十年。專
X78n1551_p0367a03║志念佛，常以淨業化人，得往生顯驗者甚眾。一日示
X78n1551_p0367a04║疾，客至，問安談論如常。時客方出門，師即遷化，人見
X78n1551_p0367a05║紫雲向西而沒。
X78n1551_p0367a06║處謙繼神照住白蓮。一夕，會弟子，設香華，諷普賢觀
X78n1551_p0367a07║經、阿彌陀經，端坐稱讚淨土功德。復告眾曰：吾得無
X78n1551_p0367a08║生，日用有年矣。今以無生而生淨土，如入禪定，奄然
X78n1551_p0367a09║而化。
X78n1551_p0367a10║法師省常字造微，姓顏氏，錢唐人。七歲厭俗，十七具
X78n1551_p0367a11║戒。宋淳化中，住南昭慶，慕廬山之風，謀結蓮社。以西
X78n1551_p0367a12║湖天下之勝遊，乃樂嘉遯。無量壽佛往生之仰止，乃
X78n1551_p0367a13║刻其像；華嚴淨行品成聖之宗要，乃刺血而書之。於
X78n1551_p0367a14║是易蓮社為淨行之名，士夫預會者皆稱淨行社弟
X78n1551_p0367a15║子，而王文正公旦為之社首。一時公卿伯牧三十餘
X78n1551_p0367a16║年，預此社者至一百二十三人，其化成也若此。比邱
X78n1551_p0367a17║同志復千大眾，有以見西湖之擬於廬山者，無慚德
X78n1551_p0367a18║矣。天禧四年正月十二日，端坐念佛，有頃，厲聲唱云：
X78n1551_p0367a19║佛來也！泊然而化。眾見地色皆金，移時方沒，壽六十
X78n1551_p0367a20║二。弟子奉全身塔於鳥窠禪師之墳側，蓮社立為七
X78n1551_p0367a21║祖云。
X78n1551_p0367a22║死心悟新禪師繼席黃龍，宗風大振。而切意淨業，著
X78n1551_p0367a23║勸念佛文，令人發哀起信。
X78n1551_p0367a24║真歇清了嗣丹霞淳公。洞下一宗，至師大顯。而卓菴
X78n1551_p0367b01║補陀，專意西方。有淨土集行世。
X78n1551_p0367b02║慈受懷深得法于長蘆信公，專心念佛，而謂修行捷
X78n1551_p0367b03║徑，無越淨邦。建西方道場，苦口勸眾。
X78n1551_p0367b04║石芝宗曉嗣月堂洵公，洞徹教部，以淨業化人。甞集
X78n1551_p0367b05║大藏諸書，有樂邦文類行世。
X78n1551_p0367b06║寂堂元嗣密庵傑，篤行念佛三昧，感金甲神自天而
X78n1551_p0367b07║降，夢紅蓮華從地而出，由是十洲蓮宗大行。
X78n1551_p0367b08║宗坦潞州人，申氏子。年十六，師道恭。淨𩬊五十年，名
X78n1551_p0367b09║播講林。晚於唐州青臺鎮，專求淨土。三業四儀，曾無
X78n1551_p0367b10║暫忘。政和四年四月二十七日，夢阿彌陀佛謂曰：汝
X78n1551_p0367b11║說法止六日，當生淨土。覺而白眾。至五月四日，集眾
X78n1551_p0367b12║告曰：因緣聚散，固當有時。淨土勝緣，惟憑時刻。願眾
X78n1551_p0367b13║念佛，助我往生。言已坐脫。滿空雷鳴，白雲覆地，三日
X78n1551_p0367b14║方歇。所持瑪瑠數珠，盤於指上，眾取之，竟不能下。
X78n1551_p0367b15║子元號萬事休，茅姓。母柴氏，夢佛入門，次早生之，因
X78n1551_p0367b16║名佛來。父母早亡。年十九，投延祥寺志通出家，習止
X78n1551_p0367b17║觀。一日，定中聞鴉聲，悟道頌曰：二十餘年紙上尋，尋
X78n1551_p0367b18║來尋去轉沉吟。忽然聽得慈鴉呌，始信從前錯用心。
X78n1551_p0367b19║於是利他心切，普勸念佛，代為法界眾生禮佛懺悔，
X78n1551_p0367b20║祈生安養。剏白蓮懺堂，述四土三觀選佛圖，開示蓮
X78n1551_p0367b21║宗眼目，立普覺妙道四字，以定名派。高宗皇帝召見，
X78n1551_p0367b22║賜號慈照。後於鐸城三月二十三日告眾曰：吾化緣
X78n1551_p0367b23║已畢，時當行矣。言訖，合掌示寂。茶毗，舍利無數，勅賜
X78n1551_p0367b24║最勝之塔。
X78n1551_p0367c01║懷義溫州樂清人。父業漁，懷幼時坐船尾，隨父得魚，
X78n1551_p0367c02║私投水中。父怒，受撻無悔，遂辭親出家景德寺。天聖
X78n1551_p0367c03║中，試經得度，稟法于翠峯顯禪師。凡五住道場，惟化
X78n1551_p0367c04║眾念佛，有勸修淨土說。示寂之夕，其徒智才問：壘塔
X78n1551_p0367c05║已畢，如何是畢竟事？師竪拳示之，推枕而逝。
X78n1551_p0367c06║智圓居西湖孤山，廣解諸經，刻心淨土。造彌陀疏，及
X78n1551_p0367c07║西資鈔，勸發往生。臨終坐化，以陶器合瘞。後十五年，
X78n1551_p0367c08║積雨山頹。啟視陶器，形質儼然，爪𩬊俱長。
X78n1551_p0367c09║僧藏汾州人。一生不受道俗禮拜，專修淨土。將終，天
X78n1551_p0367c10║樂次第來迎，皆不赴。及西方佛至，別眾而化。
X78n1551_p0367c11║有嚴受業天台靈鷲，依神照傳教。晚居樝菴，專事淨
X78n1551_p0367c12║業。作懷安養故鄉詩四篇，為時所傳。居山十年，夢池
X78n1551_p0367c13║中大蓮華，天樂四列，乃作餞歸淨土詩。後七日，加趺
X78n1551_p0367c14║而化。塔上有光如月，三夕乃隱。
X78n1551_p0367c15║中立號明智，居南湖。常以淨業誘人，其徒介然。創十
X78n1551_p0367c16║六觀堂，為東州之冠，實師勉之也。一夕，謂侍者曰：今
X78n1551_p0367c17║聞異香，吾意甚適。即召觀堂行人俱集，含笑言曰：吾
X78n1551_p0367c18║往生期至。即面西坐逝。
X78n1551_p0367c19║擇瑛桐江人。依經論辨專雜二修，以示往生之易。又
X78n1551_p0367c20║述淨土修證儀二卷，行於世。今人稱阿彌陀佛真金
X78n1551_p0367c21║色一偈，即師所撰也。一夕有疾，面西凭几，念佛而化。
X78n1551_p0367c22║思照受業錢塘淨住，刺血書法華經，一字一禮，如是
X78n1551_p0367c23║十過。誦十六觀經、五藏彌陀經、十藏法華一千部，禮
X78n1551_p0367c24║華嚴、梵網、淨土七經等，凡二百七十卷。每夜四更，即
X78n1551_p0368a01║起念佛。懈怠之人，聞聲悚愧。又於月二十三日，率道
X78n1551_p0368a02║俗繫念三聖，常及千眾。終師之世，凡三十年。一夕，語
X78n1551_p0368a03║其徒曰：夜夢佛金身丈六，豈非往生有兆乎？乃日請
X78n1551_p0368a04║七僧，以助念佛。至七日晚，涌身合掌，厲聲念佛，趺坐
X78n1551_p0368a05║結印而化。
X78n1551_p0368a06║宗利受業會稽天華，修法華懺。三載，夢亡母謝曰：荷
X78n1551_p0368a07║汝懺功，已生善道。期滿，見普賢從空而過。復謁大智
X78n1551_p0368a08║律師，增受戒法。忽夢律師吐白珠，令吞之。甞神遊淨
X78n1551_p0368a09║土，見寶池蓮華行樹之相。尋詣新城碧沼，修念佛三
X78n1551_p0368a10║昧者十年。後入道味山，築庵名一相。越十五年，謂弟
X78n1551_p0368a11║子曰：吾見白蓮華徧滿空中。三日，復曰：佛來矣。即書
X78n1551_p0368a12║偈曰：吾年九十頭雪白，世上應無百年客。一相道人
X78n1551_p0368a13║歸去來，金臺坐斷乾坤窄。奄然而化。
X78n1551_p0368a14║齊玉號慧覺。初於霅川寶藏建淨土會，念佛者如蟻
X78n1551_p0368a15║之眾。後住上竺，夜半頂彌陀像，行道念佛。一日，謂首
X78n1551_p0368a16║座曰：床前多寶塔現，非吾願也。所欲見，則阿彌陀佛
X78n1551_p0368a17║也。可為我集僧念佛。首座鳴鍾繫念，將百餘人。頃之，
X78n1551_p0368a18║曰：今已見佛。即瞑目端坐而逝。
X78n1551_p0368a19║仲閔所著教義憲章集，三衢人。於受業祥符，升師子
X78n1551_p0368a20║座，見銀誓西方而至，師曰：吾一生解第一義，誓取金
X78n1551_p0368a21║臺，今乃若此。即座而化。
X78n1551_p0368a22║瑩珂受業霅川瑤山，徧參教席禪門。以疾歸受業，酒
X78n1551_p0368a23║炙無所擇。竊念戒業有闕，恐從流轉，令同住，取戒珠
X78n1551_p0368a24║師所編淨土往生傳，對床讀之。凡讀一傳，為一首肯。
X78n1551_p0368b01║既而擇一室，面西設禪椅，不食，念佛三日。夢佛大士
X78n1551_p0368b02║謂之曰：汝尚有壽十年，且當自勉。珂白佛曰：設有百
X78n1551_p0368b03║年，閻浮濁惡，易失正念。所願早升安養，承事眾聖。佛
X78n1551_p0368b04║曰：汝志若此，後三日當來迎。至期，令眾誦彌陀經。師
X78n1551_p0368b05║曰：佛大眾皆至矣。遂寂然而化。
X78n1551_p0368b06║靈照住華亭超果，每歲開淨土會七日，道俗常二萬
X78n1551_p0368b07║人。夢中見三聖，跪問之曰：靈照一生，期生安養，可果
X78n1551_p0368b08║願不？觀音指之曰：淨土不遠，有願即生。一日臥病，謂
X78n1551_p0368b09║侍者曰：吾往生有期矣。即面西趺坐而化。
X78n1551_p0368b10║可久居四明開化，常誦法華。因坐化，三日復蘇。語淨
X78n1551_p0368b11║土事，與十六觀經不異。見蓮華臺，皆標合生者姓名。
X78n1551_p0368b12║一紫金臺，標云：大宋成都廣教院熏法華，當生此中。
X78n1551_p0368b13║次一金臺，云：明州久法華生此。又一金臺，云：明州孫
X78n1551_p0368b14║十二居士合生此中。又銀臺，標云：明州徐道姑當生
X78n1551_p0368b15║此中。語訖復逝。五年，徐道姑亡，異香滿室。二十年，孫
X78n1551_p0368b16║居士化，天樂盈空。感一郡人，皆來送葬。
X78n1551_p0368b17║宗本初參天衣懷禪師，有契悟。後住淨慈，奉詔入住
X78n1551_p0368b18║東京慧林。召對延和殿，密修淨土之業，臨終安坐而
X78n1551_p0368b19║逝。雷峯才法師神遊淨土，見一殿殊麗，人曰：以待淨
X78n1551_p0368b20║慈本禪師。又資福羲師至慧林，禮足施金而去。人詰
X78n1551_p0368b21║之，答曰：吾定中見金蓮華，人言以俟慧林本禪師。又
X78n1551_p0368b22║小蓮華無數稱是，以待受度。人或有萎者，云是退墮
X78n1551_p0368b23║之人也。
X78n1551_p0368b24║善本試華嚴經得度。自淨慈詔住法雲，賜號大通。後
X78n1551_p0368c01║歸杭州象塢，專修淨業。有僧定中見方丈彌陀佛示
X78n1551_p0368c02║金色身，一日告門人曰：止有三日在。至期，趺坐面西
X78n1551_p0368c03║而化。
X78n1551_p0368c04║元照住靈芝，弘律學，尤屬意淨業。一日，會弟子諷觀
X78n1551_p0368c05║經及普賢行願品，加趺而化。西湖漁人，皆聞空中樂
X78n1551_p0368c06║聲。
X78n1551_p0368c07║道言會稽人，靈芝之高弟，專修淨業。臨終數日前，見
X78n1551_p0368c08║二神人，長丈餘，報言：何不繫念？於是大集道俗，念佛
X78n1551_p0368c09║三晝夜。將畢，自升座說法，為眾懺悔。至晚，即座而化。
X78n1551_p0368c10║法師宗賾號慈覺，襄陽人。禮長蘆寺秀禪師出家，願
X78n1551_p0368c11║力弘深，洞悟禪理。元祐中，迎養老母于方丈東室，勸
X78n1551_p0368c12║以䇿勵念佛，七年不間。母臨終，果無疾善逝。師勤修
X78n1551_p0368c13║化物，遵廬阜之規，建蓮華勝會。其法日念阿彌陀佛，
X78n1551_p0368c14║或百聲、千聲、萬聲，各于日下以十字記之。一夕，夢一
X78n1551_p0368c15║少年，烏巾白衣，風貌清美，告師欲入蓮華會，乞書一
X78n1551_p0368c16║名。賾秉筆問名，曰：普慧。又曰：家兄普賢。亦求附錄，遂
X78n1551_p0368c17║隱。師覺，謂耆宿曰：華嚴離世間品有普賢、普慧二菩
X78n1551_p0368c18║薩助揚佛法，今同大眾結會念佛，期生淨土，感賴聖
X78n1551_p0368c19║賢。幽贊錄中乃以二大士為首，遠近向化。撰坐禪箴
X78n1551_p0368c20║勸孝文一百二十則，述勸修淨土頌，有云：三界炎炎
X78n1551_p0368c21║如火聚，道人未是安身處。蓮池勝友待多時，收拾身
X78n1551_p0368c22║心好歸去。目想心存望聖儀，直須念念勿生疑。它年
X78n1551_p0368c23║淨土華開處，記取娑婆念佛時。臨寂，念佛坐化。靈芝
X78n1551_p0368c24║照公稱為近代大乘導師，而蓮社推立八祖云。
X78n1551_p0369a01║惟月居諸塈化城，明律學，修淨業。一日，有異僧來迎，
X78n1551_p0369a02║後二日微疾，急呼同住。道寧曰：今見阿彌陀佛，可高
X78n1551_p0369a03║八尺，駐立空中。言訖而化。
X78n1551_p0369a04║思敏依靈芝曾受戒法，專心淨業二十年。一日偶疾，
X78n1551_p0369a05║請眾諷觀經者半月。三日見化佛滿室，臨終念佛，聲
X78n1551_p0369a06║出眾外。酷暑留龕，七日不變，異香郁然。
X78n1551_p0369a07║行詵誦四分戒本，三日通徹，學律於大智。住明慶二
X78n1551_p0369a08║十年，偶寢疾，即設像，命徒繫念。數日，忽起索三衣，自
X78n1551_p0369a09║唱彌陀經，厲聲念佛，加趺而化。
X78n1551_p0369a10║法持居化度寺，修彌陀懺，三年燼二指，增受戒法。造
X78n1551_p0369a11║西方三聖像，誦觀經、彌陀經、如意輪呪，願促閻浮之
X78n1551_p0369a12║壽，蚤生安樂之邦。一日小疾，哭慟懇告，願垂接引，念
X78n1551_p0369a13║佛之聲，聞於百步。忽見佛身丈六，立於池上，即自言
X78n1551_p0369a14║曰：我已得中品生。端坐面西而化。
X78n1551_p0369a15║慧亨居武林延壽，號清照。依靈芝習律，專修淨業，殆
X78n1551_p0369a16║六十年。每接對賓朋，必以念佛為勸。建寶閣，立三聖
X78n1551_p0369a17║像，最稱殊特。貴官江自任每敬師，忽夢寶座從空而
X78n1551_p0369a18║下，云：是清照律師，當升此座。社友孫居士報師乍違，
X78n1551_p0369a19║即在家作印而化。師往炷香，回謂其徒曰：孫君已往，
X78n1551_p0369a20║吾亦當行。即請眾念佛。復云：彌陀口口稱，白毫念念
X78n1551_p0369a21║想。持此不退心，決定生安養。即端坐脫去。
X78n1551_p0369a22║用欽居錢塘七寶院，依大智學律。聞其示眾曰：生弘
X78n1551_p0369a23║毗尼，死歸安養，出家為道，能事斯畢。即標心淨土，一
X78n1551_p0369a24║志不退，日課佛至三萬。甞神遊淨土，見佛大士種種
X78n1551_p0369b01║異相，謂侍者曰：吾明日西行矣。即集眾念佛，黎明合
X78n1551_p0369b02║掌西望，加趺而化。
X78n1551_p0369b03║玅生會稽人。習律學，日踐淨土之業。與大通本禪師
X78n1551_p0369b04║居潮山象塢，共明此道。一夕，會門人諷彌陀經，就榻
X78n1551_p0369b05║端坐，取臨終香焚之，合掌迎顧，嗒然而化。
X78n1551_p0369b06║惟渥錢塘人。杜門謝事，閱大藏三過，華嚴法華諸經，
X78n1551_p0369b07║計之總二萬卷。晚年誦彌陀經二十藏。一夕偶疾，西
X78n1551_p0369b08║向端坐，作印而化。
X78n1551_p0369b09║仲明居山陰報恩，素無戒檢，偶因感疾，謂同學道寧
X78n1551_p0369b10║曰：我今心識散亂，何藥可治？寧云：但隨息念佛為上。
X78n1551_p0369b11║藥明，即依法念之。至七日，力已困，寧又令想目前佛
X78n1551_p0369b12║像。久之，忽見二菩薩，次又見佛迎接，瞑目而化。
X78n1551_p0369b13║冲益居錢塘淨光，刺血書淨土七經，復金書法華，刻
X78n1551_p0369b14║西方三聖像，依止觀坐禪法，念阿彌陀佛。一日感疾，
X78n1551_p0369b15║不服藥，拈香對佛懺悔，請大眾助念佛，諷彌陀經，至
X78n1551_p0369b16║西方世界，奄然而化。
X78n1551_p0369b17║法宗依雷峰廣慈學教，用止觀行法，修大悲懺。至九
X78n1551_p0369b18║載，然五指供佛，每月率四十八僧，同修淨土懺。久之，
X78n1551_p0369b19║夢佛菩薩來迎。後三日，合掌西望而逝。
X78n1551_p0369b20║睎湛山陰人。少為儒生，忽厭世出家，與瑩行人於阮
X78n1551_p0369b21║社同建無量壽佛殿，專修淨業，坐不背西。久之，常見
X78n1551_p0369b22║三聖相。一夕，面西誦經，正坐作印而化。
X78n1551_p0369b23║曇懿居錢塘淨住，以醫為業。晚年禮法華經，修念佛
X78n1551_p0369b24║三昧。以平時所積，供佛齋僧，造像設浴，如是二十年。
X78n1551_p0369c01║後微疾不服藥，請利行人七僧念佛，以助往生。次日
X78n1551_p0369c02║見蓮華，其大如屋。又一日，梵僧到床問訊。夜半，眾聞
X78n1551_p0369c03║念佛聲低，泊然長往。
X78n1551_p0369c04║太微兒時投錢塘法安法師，初授彌陀經，便能背誦。
X78n1551_p0369c05║及受具，願扄門念佛，為不退僧。常縱步後山，忽聞划
X78n1551_p0369c06║舡笛，豁然開悟，因蓄一笛以自嬉。有凌監簿者，亦修
X78n1551_p0369c07║淨業，稱微為淨土鄉長。一日叩門曰：淨土鄉長弟相
X78n1551_p0369c08║見。微曰：明朝可相見於淨土，今日誦佛正冗耳。翌朝，
X78n1551_p0369c09║人恠其不赴粥，往視之，見笛鉢禪椅先已焚却，加趺
X78n1551_p0369c10║地上而化。
X78n1551_p0369c11║思聦居錢塘，法安日誦蓮經二部，餘刻念佛，未甞談
X78n1551_p0369c12║及世事。忽謂弟子曰：夜來見佛菩薩同來接引。弟子
X78n1551_p0369c13║曰：恐是魔境，不可便隨。聦曰：終時胸間有蓮華可驗。
X78n1551_p0369c14║越二夕，命聲磬念佛，喜曰：佛來矣。即奄然而化。視胸
X78n1551_p0369c15║前一掌許，有文紅潤，若開敷蓮華之狀。
X78n1551_p0369c16║了義號木訥，鍾離少師之曾孫。十五舉進士，過金陵，
X78n1551_p0369c17║見保寧璣公，聞法開悟，即從剃落。隨所至處，扁曰昨
X78n1551_p0369c18║夢。念念西方，未甞間斷。祥公赴黃蘗，挽其偕行。一夕，
X78n1551_p0369c19║祥夢師來別云：西歸矣。復見佛菩薩，授以金臺。越三
X78n1551_p0369c20║日，炷香宴坐，含笑而化。甞詣五臺，忽覺隨眾菩薩後
X78n1551_p0369c21║行道，有紫綬金章二人從其後。師詰其名，一僧引至
X78n1551_p0369c22║殿旁，觀玉牌金書王古、葛繁二名字。
X78n1551_p0369c23║慧誠居錢塘資聖，誦金剛經，禮西方佛。甞神遊淨土，
X78n1551_p0369c24║親覩佛容，潛於山峀，積柴為龕，入中念佛，縱火自焚。
X78n1551_p0370a01║祖南居南岳，刺血書阿彌陀經五百卷、金剛經一百
X78n1551_p0370a02║卷、法華經十部，終二十七年，皆用血書。常時念佛，期
X78n1551_p0370a03║生安養。末年血乾骨立，念佛之聲不絕。一日至方丈，
X78n1551_p0370a04║相對無別語，即坐而化。眉間迸出舍利，隨取隨生。
X78n1551_p0370a05║法因住四明廣壽三十年，冥心淨業。偶在疾，集眾諷
X78n1551_p0370a06║觀經，稱佛號者三夕。謂門人曰：吾將行矣。或請留偈，
X78n1551_p0370a07║為之書曰：我與彌陀本無二，二與不二並皆離。我今
X78n1551_p0370a08║如此見彌陀，感應道交難思議。挺身端坐，結印而逝。
X78n1551_p0370a09║了然號智涌，住白蓮二十四年。夢兩龍戲空中，一化
X78n1551_p0370a10║為神人，袖出書曰：師七日當行。既寤，集眾說法，大書
X78n1551_p0370a11║曰：因念佛力，得生樂國。凡汝諸人，可不自勉。即沐浴
X78n1551_p0370a12║更衣，集眾誦阿彌陀經。至西方世界，倐然而化。能仁
X78n1551_p0370a13║行人，皆聞天樂之音，祥光上屬天表。
X78n1551_p0370a14║智仙號真教，住白蓮，講道十三年，西向十念，歷十二
X78n1551_p0370a15║時未甞廢。一夕微疾，請觀堂行人誦彌陀經，卷未終
X78n1551_p0370a16║而坐脫能仁，行人皆聞眾樂和鳴，黎明始知師亡。
X78n1551_p0370a17║思淨居錢塘北關，姓喻。常誦觀經，念佛不輟。善畵佛，
X78n1551_p0370a18║必先淨室觀想。一日，畵丈六彌陀佛，先見佛光，遂悟
X78n1551_p0370a19║筆法之妙，人因號喻彌陀。建藍院，名玅行。飯雲水，終
X78n1551_p0370a20║其身三百萬人。忽靜默端坐，心想西方。越七日，臨終，
X78n1551_p0370a21║索香供佛，加趺而化，異香經旬。
X78n1551_p0370a22║如湛試法華得度，遍歷教席。住烏鎮塔院，日誦蓮經
X78n1551_p0370a23║二部，佛號二萬聲。一夕念佛，端坐而化。所著教義，號
X78n1551_p0370a24║假名集。
X78n1551_p0370b01║思梵居西山星者謂之曰：六月望，師其終乎？師曰：造
X78n1551_p0370b02║物焉能制修道之人？汝言六月亡，我且八月往。至期，
X78n1551_p0370b03║沐浴坐龕中，集眾端坐而化。
X78n1551_p0370b04║文慧居嘉禾青龍，詩律高古，與北峯印公為友。北峯
X78n1551_p0370b05║亦好吟，慧奪筆責之曰：吾兄大法柱石，何必為此？北
X78n1551_p0370b06║峯感之，遂折節為學，卒為聞人。慧專志淨業，至老益
X78n1551_p0370b07║勵，臨終聞空聲云。中品中生。
X78n1551_p0370b08║慧明號晦菴，學於慧光僧錄。晚依菁山常照寺，與至
X78n1551_p0370b09║叶修淨業。日課法華、楞嚴、圓覺，持彌陀聖號以萬數。
X78n1551_p0370b10║慶元己未春示疾，謂弟子曰：吾學大乘，求生淨土，今
X78n1551_p0370b11║遂願矣。乃累足坐逝。眾聞天樂西來，徘徊頂上。茶毗
X78n1551_p0370b12║之餘，五色舍利不可以𮗾。
X78n1551_p0370b13║智廉居上虞化度寺。初徧參宗門，晚節一意西方。慶
X78n1551_p0370b14║元改元秋八月，書偈別眾曰：我夢中見阿彌陀佛，大
X78n1551_p0370b15║眾圍繞而說法云：諸上善人，當須專修淨業，來生我
X78n1551_p0370b16║國。說已即隱。我既見相，往生必矣。即回身西向，作印
X78n1551_p0370b17║坐逝。
X78n1551_p0370b18║淨觀居嘉禾寂光庵，修淨土懺法十餘年，謂弟子曰：
X78n1551_p0370b19║我後月二十七日當去。至兩日前見紅華，次日黃華
X78n1551_p0370b20║滿室，皆有化生孩兒，仙帶結束。及期入龕坐，命眾誦
X78n1551_p0370b21║經念佛，頃之即脫去。
X78n1551_p0370b22║利先居新城，法慧日誦法華，課呪念佛，至中夜，其聲
X78n1551_p0370b23║哀切，仰訴娑婆極苦，願佛早垂接引，得遂往生，如是
X78n1551_p0370b24║十年。晚歲屢感祥夢，忽示疾，命眾念佛，西向凝望，端
X78n1551_p0370c01║坐而逝。
X78n1551_p0370c02║師安受業烏鎮普靜，通華嚴宗旨，修彌陀懺，觀想淨
X78n1551_p0370c03║土二十年，昕夕不廢。一生多病，臨終忽精爽，謂弟子
X78n1551_p0370c04║曰：佛菩薩已降，吾將行矣。即端坐而化。
X78n1551_p0370c05║如寶受業霅川覺華，因聞自昔珍禪師夢設浴往生
X78n1551_p0370c06║事，遂發心開長堂，浴二十年，及建立佛像，願求往生。
X78n1551_p0370c07║年八十一，請眾啜茶，言別，遽聞鍾鳴一聲，眾皆驚異，
X78n1551_p0370c08║即向西加趺合掌，凝望而化。
X78n1551_p0370c09║顯超博州人。親授金總持三藏穢迹持呪之法，濟病
X78n1551_p0370c10║解冤，計所得施利五萬緡，入永壽常住。後病中見佛
X78n1551_p0370c11║菩薩前迎，蓮華徧滿，技樂雜奏，弟子皆告留法師住
X78n1551_p0370c12║世救苦。淨土變相，漸漸隱沒。乃復住十五年，行呪救
X78n1551_p0370c13║人。一日，天樂異香，佛及眾聖如前迎接，即面西加趺
X78n1551_p0370c14║而化。
X78n1551_p0370c15║有開居霅川千步寺，專修淨業，朝暮不忘。於歲朝，請
X78n1551_p0370c16║眾念佛諷經，至西方世界，即瞑目長逝。
X78n1551_p0370c17║道生居常熟，興福造丈六彌陀像，得縣令梅汝能施
X78n1551_p0370c18║財粧采，即集眾諷經念佛，陳白慟哭，辭佛歸臥房，書
X78n1551_p0370c19║偈坐亡。
X78n1551_p0370c20║若觀居烏鎮嘉會，結十萬人念佛，人各十萬聲，期先
X78n1551_p0370c21║得生者，次第汲引。師請法華、光明二經，日滿百部，二
X78n1551_p0370c22║十年中，誦滿六十萬部，誓與羣生莊嚴淨業。一日，空
X78n1551_p0370c23║相來訪，相陪齋食，忽索筆書偈，趺坐而化。
X78n1551_p0370c24║覃異居餘姚龍泉，誦法華五千部，普賢行法、彌陀經
X78n1551_p0371a01║各萬卷。靜室禮佛，不舍晝夜。忽微疾，集眾告曰：吾安
X78n1551_p0371a02║養有期。即面西累足而逝。
X78n1551_p0371a03║元肇四明陸氏，文章陸佃之族。蚤歲習律，閱大藏，誦
X78n1551_p0371a04║蓮經萬部，又刺血書蓮經一部，律宗諸疏三部。建炎
X78n1551_p0371a05║四年，金虜破四明，師時住湖心，虜逼之北行，至南徐，
X78n1551_p0371a06║謂左右曰：吾將西歸矣。即聞笙歌之聲，一時軍民咸
X78n1551_p0371a07║見師西望念佛而化。
X78n1551_p0371a08║智印居霅川祇園，常想念淨土，朝夜無間。病中集眾
X78n1551_p0371a09║諷彌陀經，甫畢，加趺合掌而化。
X78n1551_p0371a10║戒度習律，受業棲心。晚住餘姚極樂，病中作遺書，別
X78n1551_p0371a11║士夫道舊，命眾誦觀經。至法身觀，厲聲念佛，加趺而
X78n1551_p0371a12║化。
X78n1551_p0371a13║道琛號圓辯，為南湖八世祖。於彌陀懺宴坐中，見法
X78n1551_p0371a14║智尊者。於法華懺中，見普賢放光。每月二十三日，建
X78n1551_p0371a15║淨業會，以為常課，道俗俱至。一日示疾，願平日一毫
X78n1551_p0371a16║之善，迴向淨土，集眾諷觀經不絕。七日，謂首座曰：吾
X78n1551_p0371a17║已見佛，身聞異香。乃沐浴更衣，書偈曰：唯心淨土，本
X78n1551_p0371a18║無迷悟。一念不生，即入初住。復令諷安樂行，至深入
X78n1551_p0371a19║禪定，見十方佛，嗒然而化。
X78n1551_p0371a20║有朋號牧庵，住南湖。一日坐青玉軒，請行人諷觀經
X78n1551_p0371a21║至真法身觀，復令大眾唱佛，留偈坐亡。
X78n1551_p0371a22║妙雲四明楊氏，號慈室，自南湖退處溪口吳氏庵。一
X78n1551_p0371a23║朝沐浴趺坐，謂侍人曰：吾有瓣香，藏之三十年矣，擬
X78n1551_p0371a24║臨終焚之，用報佛恩，今正其時。及香光正熾，起白佛
X78n1551_p0371b01║陳意，就座而化。
X78n1551_p0371b02║睎顏字聖徒，四明人。一生不肯住山，晚年居桃源厲
X78n1551_p0371b03║氏菴，專心念佛十餘年。甞扁小軒曰憶佛，作偈有云：
X78n1551_p0371b04║隨波追浪去翩翩，彈指聲中七十年。豈不向來知憶
X78n1551_p0371b05║佛，欲從老去更加鞭。自憐憶佛暮年深，除佛無能寫
X78n1551_p0371b06║我心。誰道萬金為客好，終非一飯在家林。臨終沐浴
X78n1551_p0371b07║更衣，端坐念佛而化。
X78n1551_p0371b08║了宣四明寶林肄業，入南湖光嚴堂閱大藏，預法華
X78n1551_p0371b09║期懺二十七年。與榮行人最相善，一日詣榮室默坐，
X78n1551_p0371b10║榮問之，師曰：西歸有期，難忘道義，冀公淨土重會耳。
X78n1551_p0371b11║榮喜曰：正所幸願。忽示疾，請眾諷彌陀經。念佛之際，
X78n1551_p0371b12║端坐書偈曰：性相忘情，一三無寄。息風不行，摩訶息
X78n1551_p0371b13║利。合掌而化。炎暑停龕七日，顏色紅潤，口角有微涎，
X78n1551_p0371b14║觀者以帊裛之，異香噴人。士庶聞之，傾城來裛，香涎
X78n1551_p0371b15║愈滋。闍維之處，舍利無筭。
X78n1551_p0371b16║善榮四明小溪周氏，入南湖觀室十六年，閱藏經，修
X78n1551_p0371b17║期懺，金書法華、楞嚴、淨名、圓覺、光明諸經，造彌陀像，
X78n1551_p0371b18║遇法會則拈施，自𦘕水墨觀音，求者便與。宣公亡後
X78n1551_p0371b19║三年，忽取經像分施親故，請眾諷普賢行法經、彌陀
X78n1551_p0371b20║經，念佛聲中，加趺而化，時以為赴宣公淨土之約。弟
X78n1551_p0371b21║子海印，高行似之。
X78n1551_p0371b22║祖輝居四明郡城佛閣，逢人但云：阿彌陀佛說也說
X78n1551_p0371b23║不得。人竟以說不得和上目之。鄞尉王用享夫婦事
X78n1551_p0371b24║之甚至，一日到其家告別云：我明日行矣。及諸檀俱
X78n1551_p0371c01║會，即入龕端坐，求甘瓜啖盡一枚，念佛而化。
X78n1551_p0371c02║如鑑四明塔山，兩閱大藏，長誦蓮經，專志念佛，晝夜
X78n1551_p0371c03║不懈。晚年庵居，忽示疾，請隣庵諸僧繫念，面西加趺，
X78n1551_p0371c04║含笑而化。
X78n1551_p0371c05║祖新受業四明福源，布衣糲食，為行清苦。去寺不遠，
X78n1551_p0371c06║有大姓方氏，以庵延之，乃於福源創淨土院，造像栽
X78n1551_p0371c07║蓮，月三八集道俗繫念。一日，往別方丈曰：二月十五
X78n1551_p0371c08║日將西歸，特來拜辭枯膓，欲得索麵一椀。主人如其
X78n1551_p0371c09║欲食訖，竟往淨土院像前禮云：祖新將行，奉別尊像。
X78n1551_p0371c10║即歸庵集眾念佛，遽出眾問訊曰：祖新已拜辭如來
X78n1551_p0371c11║尊像，已拜別福源方丈，今別眾道友，十五日畢定歸
X78n1551_p0371c12║去，願諸仁者勤心念佛，蚤得相會。即趺坐念佛，遽云：
X78n1551_p0371c13║佛已至此。合掌而化。
X78n1551_p0371c14║中峰和尚諱明本，錢塘人。得法于天目高峯，慧辯無
X78n1551_p0371c15║礙，密修淨業，有懷淨土詩百篇。道德人仰之如山斗，
X78n1551_p0371c16║龍象交參。朝廷屢遣使賜金帛，敕號普應國師。春秋
X78n1551_p0371c17║六十二，示寂之日，光明燦發，塔于天目山中。
X78n1551_p0371c18║善住字雲屋，蘇州人。性稟高潔，不近聲利。掩關六時
X78n1551_p0371c19║念佛，誦持大乘，禮拜懺悔，久病不易。吳中修淨土者，
X78n1551_p0371c20║和尚為最，緇白多取則焉。終時異香滿室。有安養傳、
X78n1551_p0371c21║谷響集行世。
X78n1551_p0371c22║天如惟則廬陵人。得法中峯，妙悟出人。建師子林、菩
X78n1551_p0371c23║提正宗寺于蘇城。有臥雪、立雪二室，日坐其中念佛，
X78n1551_p0371c24║參學之流接武。師單提直指之外，復著淨土或問，勸
X78n1551_p0372a01║人終時靈瑞不一。年六十九，塔水西之原。
X78n1551_p0372a02║普度丹陽人。弱冠出家，初參寶山慧禪師，深器之。居
X78n1551_p0372a03║廬山東林寺善法堂，篤修念佛三昧，著蓮宗寶鑑十
X78n1551_p0372a04║卷，闡化京師。法王寺灌頂國師進呈其書，降旨褒美，
X78n1551_p0372a05║梓行天下，有開導人天，續佛慧命，復振東林之語。臨
X78n1551_p0372a06║終別眾，念佛而逝，世稱優曇宗主。
X78n1551_p0372a07║妙文九歲出家，三十始出世，縱無礙辯，若峽倒川奔。
X78n1551_p0372a08║後專修念佛三昧，臨終預知時至，命諸弟子高聲念
X78n1551_p0372a09║阿彌陀佛，面西趺坐而蛻。
X78n1551_p0372a10║盤谷狀貌不揚，而志氣超邁。性耽山水，甞云：足跡半
X78n1551_p0372a11║天下，詩名滿世間。時高麗瀋王聞師德望，聘講華嚴，
X78n1551_p0372a12║七眾傾服，瀋王大悅。後至松郡構精舍，勤修淨業，日
X78n1551_p0372a13║課念佛。年七十，無疾預告，以時端坐示寂。
X78n1551_p0372a14║楚石梵琦蜀人篤信西方，因抵燕京，聞樓皷聲大徹。
X78n1551_p0372a15║洪武初，三詔說法京都，皇情大悅。後築室號西齋，一
X78n1551_p0372a16║意淨業。有憶安養詩曰：日夜思歸未得歸，天涯客子
X78n1551_p0372a17║夢魂飛。覺來何處鴈聲過，望斷故鄉書信稀。幾度開
X78n1551_p0372a18║窓看落月，一生倚檻送斜暉。黃金沼內如船藕，想見
X78n1551_p0372a19║華敷數十圍。甞見大蓮華充滿世界，彌陀在中，眾聖
X78n1551_p0372a20║圍繞。將示寂，示眾曰：吾行矣。人問：何生？答曰：西方。又
X78n1551_p0372a21║問：西方有佛，東方無佛耶？乃厲聲一喝，泊然而化。
X78n1551_p0372a22║祖香江西新喻人，於山東龍潭寺精修淨業。有居士
X78n1551_p0372a23║王傑者，築庵延之。未幾，語傑云：某日當歸家。眾苦留，
X78n1551_p0372a24║香云：歸安養家耳。及期，敷座西向坐逝。舉龕入山，化
X78n1551_p0372b01║火自焚。
X78n1551_p0372b02║慧日號東溟，姓賈氏，即宋相似道之諸孫。似道謫戍
X78n1551_p0372b03║時，師尚幼，志求出家。至正間，下天竺灾，元臣高納麟
X78n1551_p0372b04║請師新之。至洪武二年，上召見奉天殿，朱顏白眉，備
X78n1551_p0372b05║奏稱旨。太祖顧謂眾僧曰：爾等何不質諸經奧義於
X78n1551_p0372b06║白眉法師？嗣後召見，但以白眉呼之。後歸上天竺，日
X78n1551_p0372b07║修彌陀懺，以臻淨業。一夕，夢青蓮生方池中，寤告眾
X78n1551_p0372b08║曰：吾生淨土之祥見矣。後四日，合爪趺坐而化。
X78n1551_p0372b09║法師蓮池諱袾宏，杭州沈氏。弱冠棲心佛乘。嘉靖丙
X78n1551_p0372b10║寅，依無門性天薙染，尋受具戒。單瓢隻履，遍歷知識。
X78n1551_p0372b11║時辨融、笑巖兩禪宗最著，就參多所契合。北遊五臺，
X78n1551_p0372b12║感文殊放光。隆慶辛未，見雲棲山水幽寂，遂結茆終
X78n1551_p0372b13║焉。環山多虎灾，師為諷經施食，虎患以寧。歲旱，循田
X78n1551_p0372b14║念佛，隨足所至，時雨霑澍，自此化道大盛。師獨闢淨
X78n1551_p0372b15║土一門，融會三藏，指歸惟心。四方緇白，頂禮問道者
X78n1551_p0372b16║相踵。名公巨卿，如陸光祖、張元忭、馮夢禎、陶望齡、虞
X78n1551_p0372b17║淳熙、宋應昌輩，靡不心折歸依。師天性篤孝，每懷木
X78n1551_p0372b18║主出遊，食則具供叢林，濟孤必薦。沈氏先宗，慈悲幽
X78n1551_p0372b19║冥，自習𦦨口，恒親設放。屢有見師座上現如來相者，
X78n1551_p0372b20║觀力然也。拯救物命，譔戒殺放生文，城內外及山中
X78n1551_p0372b21║俱置放生池。萬曆中，慈聖太后遣中貴詢法，賜紫衣
X78n1551_p0372b22║黃金。使者出金歸常住，衣奉高閣，未甞挂體。師肩荷
X78n1551_p0372b23║正法，修四安樂行，以念佛三昧普攝三根。著彌陀疏
X78n1551_p0372b24║鈔、雲棲法彚二十餘種行世。臨終半月前，入城別故
X78n1551_p0372c01║舊弟子宋守一等，曰：吾將他往。還山與眾話別，亦如
X78n1551_p0372c02║之。眾以師欲謝客，輒居長壽庵，莫測其故。至期，面西
X78n1551_p0372c03║念佛，端坐而逝。大眾哀請留囑，閉目復開，云：老實念
X78n1551_p0372c04║佛，莫換題目。時萬曆四十三年七月四日，世壽八旬
X78n1551_p0372c05║有一，僧臘五十。蓮宗之祖匡山，逮宗賾而八。海內論
X78n1551_p0372c06║定協一，以師為九祖云。
X78n1551_p0372c07║寶珠甞遊杭郡嘉禾間，冬夏一衲，乞食自活，宿無恒
X78n1551_p0372c08║居。平時惟念佛不絕口，人喚之，纔應對，即連聲念佛，
X78n1551_p0372c09║更無雜語。一日，告眾曰：吾行矣。索浴畢，化去。
X78n1551_p0372c10║真青十九出家，參無字話，聞舟觸岸聲，有省。後遷華
X78n1551_p0372c11║頂天柱峰，修大小彌陀懺，夢見西方三聖。萬曆癸巳
X78n1551_p0372c12║正月告終，眾曰：和尚往生何品？曰：中品中生也。胡不
X78n1551_p0372c13║上品生耶？曰：吾戒香所熏，位止中品。言畢而化。
X78n1551_p0372c14║佛石號法雨老人。母夢僧以伽黎覆體而生。幼時惡
X78n1551_p0372c15║聞腥羶，十四剃染，十八受具戒於蓮池大師，三十謁
X78n1551_p0372c16║紫栢禪師於金陵，親承授記。師性孤卓，不事世緣。晚
X78n1551_p0372c17║年謝客，避居於武林峯頂。搆一室，開一壙，曰：吾生可
X78n1551_p0372c18║棲，死可塟。既久，示病，弟子請留偈。師走筆書曰：一句
X78n1551_p0372c19║彌陀五十年，分明掘地討青天。而今好箇真消息，半
X78n1551_p0372c20║夜鍾聲到客船。投筆而逝。
X78n1551_p0372c21║湖廣黃州有無名僧，專念阿彌陀佛，晝夜不撤，隨其
X78n1551_p0372c22║所見，皆稱阿彌陀佛。崇禎癸未，黃總戎鼎守郡城，師
X78n1551_p0372c23║大聲念佛，衝其道執之。適張獻忠攻黃州，師亦留城
X78n1551_p0372c24║上，夜間念佛，且頻呼醒睡，軍士恨之，縛投城下。未幾，
X78n1551_p0373a01║復在城上念佛，如是四次，每東城下則西城上，南城
X78n1551_p0373a02║下則北城上，中軍白于總戎，始敬禮焉。時黃州大饑，
X78n1551_p0373a03║人相食，師出城外，飢民持刀化師捨身，師解衣示眾
X78n1551_p0373a04║云：俟我念佛千聲，即食我。念至三百聲，眾急欲加刃，
X78n1551_p0373a05║忽有兵馬從空中來，飢民驚散，而師已在城中矣。山
X78n1551_p0373a06║中獵人得一大虎，師募之放生，獵人索三十金，師止
X78n1551_p0373a07║得四金，獵人云：汝能執虎耳三匝而不傷汝，則與汝
X78n1551_p0373a08║虎。師遂授記，虎執虎耳三匝，縱之逸，虎歸依師不去。
X78n1551_p0373a09║師與虎同住黃麻山金剛洞中，內相盧九德督兵過
X78n1551_p0373a10║黃州，詣山訪之，欲見虎，師語虎，止探頭于外，盧欲見
X78n1551_p0373a11║全身，虎乃大呌躍出，盧亦歸依焉。師一日行街中，見
X78n1551_p0373a12║一鷄高聲念佛，鷄亦隨聲而念。庚寅，師欲之武林，道
X78n1551_p0373a13║經白門，寓秦淮河傍，端午見遊船，有巨公錢某曾歸
X78n1551_p0373a14║依師，呼云：錢，阿彌陀佛亦在舟中耶？登岸見師，師問
X78n1551_p0373a15║同遊人，知為某，某放聲大哭曰：眾生以苦為樂如是。
X78n1551_p0373a16║錢懇示修行之要，師云：一心念阿彌陀佛。復云：我行
X78n1551_p0373a17║後，汝有疑，可問覺浪。此明眼人也。
X78n1551_p0373a18║晉陵天寧釋海寶初值禪堂蔬腐，每晨起，輒留腐菜
X78n1551_p0373a19║數擔列寺門，遇行人募錢置其上，完則令賣者收去，
X78n1551_p0373a20║始擕入供僧。遇不樂施者，務里許跟隨化之，不輕易
X78n1551_p0373a21║人。破衲虱盈于上，暇則席地念佛，恒拈虱易上下，總
X78n1551_p0373a22║不離其身也。踰年，募蔬腐外，更乞分釐，積至數金，便
X78n1551_p0373a23║懇眾誦經禮懺已，則念佛迴向，歷年如是。崇禎間，詞
X78n1551_p0373a24║林鄭胙長約師朝南海，已而却之。發棹後，每見師在
X78n1551_p0373b01║陸前行，追之不及。迨登山入殿，又見師在上炷香，遣
X78n1551_p0373b02║使伺同回，復不得。鄭抵郡，即詣寺候師，弟子云：師沈
X78n1551_p0373b03║臥已月餘，茶水俱不啜，昨方索飲起耳。鄭因述其神
X78n1551_p0373b04║異，郡人由此欽信師。一日，廖君可來別師，師囑曰：某
X78n1551_p0373b05║月日可相晤，以了世緣。廖如期至，師煑茗酌云：煩居
X78n1551_p0373b06║士為老衲作一小影，君可寫就，不特形神逈肖，即敝
X78n1551_p0373b07║衣蟣虱亦覺歷歷浮動，殆化工筆也。越旬日，趺坐念
X78n1551_p0373b08║佛而化。
X78n1551_p0373b09║蕅益法師智旭，號素華。初參宗門，後因大病，發意西
X78n1551_p0373b10║歸，精修淨業。著有彌陀要解，佛頂玄文，淨信堂集，天
X78n1551_p0373b11║樂鳴空等書。臨化瑞應非一。
X78n1551_p0373b12║實相中年出家于佛日寺，惟勤修苦行，照管常住，為
X78n1551_p0373b13║事隨作，務隨念佛，所得即施，不留餘貲，不與人諍，亦
X78n1551_p0373b14║無怒容。壬申秋，忽一日語人曰：吾明日當西逝。乃借
X78n1551_p0373b15║雲棲一老人坐龕，次日洗浴，著新淨衣，剃𩬊未竟，已
X78n1551_p0373b16║坐脫矣。
X78n1551_p0373b17║道樞仁和人，每勸人以念佛為前矛。平居勇猛，念佛
X78n1551_p0373b18║不染世緣。順治乙未，夢與神僧登玉屏峰頂。丙申六
X78n1551_p0373b19║月，示疾。二十六日朝，語眾曰：夜夢神僧來迓，豈即昔
X78n1551_p0373b20║之登玉屏峯者耶？至戌時，忽見幡盖盈空，蓮華布地，
X78n1551_p0373b21║即趺坐合掌，念彌陀佛號百餘聲，安詳而逝。龕有異
X78n1551_p0373b22║香
X78n1551_p0373b23║具宗無錫人。以念佛三昧誨人不倦。順治己亥示疾，
X78n1551_p0373b24║約時沐浴，但著一履，密表隻履歸西之意。誦彌陀經
X78n1551_p0373c01║畢，念阿彌陀佛十聲，舉筆書大字云：廓落靈虗，無往
X78n1551_p0373c02║來處。擲筆而化。
X78n1551_p0373c03║新𠁼諱大真，童身出家武林蓮居庵，受紹覺師之法，
X78n1551_p0373c04║行般舟三昧。終時，諸弟子同夢見滿空天神，執持香
X78n1551_p0373c05║華，唱云：迎新𠁼大師生西方。及旦，弟子聚而候之。師
X78n1551_p0373c06║身康念佛，相見如常。過三日，忽坐化。
X78n1551_p0373c07║林谷紹興人，住羅山之西界。破衲麻鞋，惟勸人念佛
X78n1551_p0373c08║為要務。至終時，見白雲立，佛來迎而化。土人改其庵
X78n1551_p0373c09║曰白雲。
X78n1551_p0373c10║萬緣俗姓喬氏，長興人。為人淳和，平日詈之弗嗔、譽
X78n1551_p0373c11║之弗喜，專持彌陀佛號數十年。康熙二年六月，無疾
X78n1551_p0373c12║忽自縛草龕；九月初六日，自入龕趺坐而逝。
X78n1551_p0373c13║本冲杭郡人，居張家寺。素專法席，開導羣蒙。康熙十
X78n1551_p0373c14║一年九月，示疾告終。有頃復甦，謂大眾曰：我平日缺
X78n1551_p0373c15║念佛工夫，今去無坐位，汝等當助我念佛。眾為合掌
X78n1551_p0373c16║稱念，逾時而逝。
X78n1551_p0373c17║爾立名廣志，會稽人。出家後，結茅天台黃金洞，專修
X78n1551_p0373c18║淨業。蘇州吳山殷天成，詣天台飯僧，服師道行，延住
X78n1551_p0373c19║吳山接引庵，垂三十餘年。隨機化導，指歸淨土，從受
X78n1551_p0373c20║歸戒者異百人。甞結期念佛，晝夜不絕聲。其弟子造
X78n1551_p0373c21║之，見師經行之地，大書阿彌陀佛，放金色光。訝之，以
X78n1551_p0373c22║問師。師曰：汝自本光發現耳。乾隆二十六年四月望，
X78n1551_p0373c23║要弟子四人，詣庵供佛。臨別曰：明日午前，當來送我。
X78n1551_p0373c24║及期眾至，焚香誦阿彌陀經，稱佛名千聲，端坐而逝。
X78n1551_p0374a01║實定號聞學，上海人。甞主天目禪原寺，晚至蘇州文
X78n1551_p0374a02║星閣。既徹法原，應機利物，慧辯無礙。時為學人提唱
X78n1551_p0374a03║念佛法門，作念佛偈云：念佛念自心，念體元空寂。當
X78n1551_p0374a04║念了無依，心心無別佛。又曰：西方開淨域，不染世間
X78n1551_p0374a05║情。前路無知己，君須獨自行。又甞作淨土詩一百八
X78n1551_p0374a06║首，暢演惟心之旨，普勸人發迴向心。乾隆四十一年，
X78n1551_p0374a07║還江陰香山寺。歲杪得疾，明年正月三日，囑付後事。
X78n1551_p0374a08║至黃昏起坐，呼眾至，命具湯洗手者再，連稱阿彌陀
X78n1551_p0374a09║佛，說偈而逝。
X78n1551_p0374a10║誓願名佛安，蘇州人。年三十餘，投上津橋天竺庵為
X78n1551_p0374a11║僧。已而住北濠大王廟，以念佛為課，得錢輒買香華
X78n1551_p0374a12║供佛，放諸魚鳥。乾隆四十一年，有疾逝。前三日，遣徒
X78n1551_p0374a13║往獅林寺請僧禮淨土懺，施食一壇。期滿，別眾稱佛
X78n1551_p0374a14║名，香三炷。日午，曰：行矣。端坐而逝。
X78n1551_p0374a15║旅亭和尚名際會，嘉善人。得法于聞學老人，機鋒迅
X78n1551_p0374a16║利。甞主席禪原，已而至蘇州文星閣。自言在天目西
X78n1551_p0374a17║方庵修念佛三昧，風聲、水聲、鳥聲、蟲聲，悉皆作唱佛
X78n1551_p0374a18║聲。及是掩關念佛，作偈曰：截斷世人生死路，別開化
X78n1551_p0374a19║外一乾坤。不知那箇脚跟穩，放下身心入此門。乾隆
X78n1551_p0374a20║四十六年下痢，語戒弟子沈敬孚曰：晝夜彌陀十萬
X78n1551_p0374a21║聲，一一從自己胸中流出，方少有相應分。那得工夫
X78n1551_p0374a22║說閒話，管閒事。命侍者具湯沐浴，其明日遂逝。
X78n1551_p0374a23║祥峯達文吳門人。乾隆五十六年冬，方閉關文星閣，
X78n1551_p0374a24║修念佛三昧。夜夢三人入室，南向坐。其一僧服，傍兩
X78n1551_p0374b01║居士，神儀儼然，上有白光覆頂。文禮問：大德自何方
X78n1551_p0374b02║來？僧服曰：西方。文曰：莫非佛國中人否？曰：然。因問：大
X78n1551_p0374b03║德何名？三人同聲曰：汝名甚麼？曰：達文。僧服曰：却來
X78n1551_p0374b04║妄語。曰：真也非妄。僧服又問：汝名甚麼？曰：達文。僧服
X78n1551_p0374b05║曰：還要妄語。曰：弟子實非妄語。僧服曰：一切眾生，以
X78n1551_p0374b06║妄為真，執假為實，故受輪轉。若有智者，知是虗妄，即
X78n1551_p0374b07║無輪轉。汝莫自迷，失本真心。當知真心無心，真知無
X78n1551_p0374b08║知。覺知乃魔，佛無知覺。汝當信受，莫懷疑惑。文言下
X78n1551_p0374b09║開悟曰：的是佛法，不可思議。又問：既自佛國中來，曾
X78n1551_p0374b10║見阿彌陀佛否？左一人曰：我向汝說，汝終不信。汝須
X78n1551_p0374b11║親見始得。三人齊起，各向文頂上一拍，說偈曰：應當
X78n1551_p0374b12║勤精進，修諸清淨業。因深則果實，慎勿生疑惑。又曰：
X78n1551_p0374b13║諸法從心生，諸法從心滅。心法本來空，取捨不可得。
X78n1551_p0374b14║又曰：生佛心法等，譬如夢中境。如幻三摩提，汝已知
X78n1551_p0374b15║少分。偈畢，即騰空向西而去。空中樂音嘹亮，文向晨
X78n1551_p0374b16║而覺。盖此夢，一令修淨業人解第一義，無念而念，無
X78n1551_p0374b17║生而生，不住中塗，直趨寶所。二令豁達狂禪，知有淨
X78n1551_p0374b18║土一門，發無上菩提，修如幻三昧，可作蓮宗眼目。
X78n1551_p0374b19║高尼淨因
X78n1551_p0374b20║大明志尚清修，誓生淨土。每入室禮念，先着淨衣，口
X78n1551_p0374b21║含沈香，文帝后甚重之。將終之日，眾忽聞沈香滿室，
X78n1551_p0374b22║俄而光明如雲，隱隱向西沒焉。
X78n1551_p0374b23║法盛居金陵道場寺，習十六觀想。一夕禮像，遇病假
X78n1551_p0374b24║寐，見大士乘雜華雲，出寶色光，前來相迎。時諸尼欵
X78n1551_p0374c01║門問疾，咸見光明迸溢。盛曰：佛及菩薩放光度我。言
X78n1551_p0374c02║竟而絕。
X78n1551_p0374c03║道爰丹陽人。先於諸事造大像七軀，務極精麗。又冶
X78n1551_p0374c04║金銅造無量壽佛像，忽於眉間放大光明，地皆金色。
X78n1551_p0374c05║像與爰記曰：汝舍此身，必生我國。即於像前端坐而
X78n1551_p0374c06║化。
X78n1551_p0374c07║法藏居金陵，勤志念佛，夜間見佛菩薩來慰問，光明
X78n1551_p0374c08║照寺，奄然遷化。
X78n1551_p0374c09║淨真居長安積善寺，衲衣乞食，誦金剛經十萬遍，專
X78n1551_p0374c10║志念佛。語弟子曰：五月內十度見佛，兩度見淨土寶
X78n1551_p0374c11║蓮花上童子遊戲，吾已得上品生。言訖，加趺而化，祥
X78n1551_p0374c12║光滿寺。
X78n1551_p0374c13║悟性居廬山念佛，願求往生。忽聞空中音樂，謂左右
X78n1551_p0374c14║曰：我已得中品生，見同志念佛精進者，皆有蓮華生
X78n1551_p0374c15║寶池中，以待其生。言畢而逝。
X78n1551_p0374c16║能奉錢塘人，專修淨業。常夢佛光照身，或聞諸尼善
X78n1551_p0374c17║言開發。一日無疾，告其徒曰：吾往生時至。少頃，聞奉
X78n1551_p0374c18║誦佛聲厲，奔往視之，則合掌面西坐逝矣。異香滿室，
X78n1551_p0374c19║樂音西邁。
X78n1551_p0374c20║慧安居四明下水，大魁姚頴之屬也。住小溪楊氏庵，
X78n1551_p0374c21║專業西方，誦金剛般若，寒暑不易節，常於室中佛光
X78n1551_p0374c22║下燭。一日示疾，端坐以手搖曳，戒眾人勿喧，移時曰：
X78n1551_p0374c23║佛至矣。令眾念佛，倐然脫去，壽九十六。
X78n1551_p0374c24║無為蕭山來氏女。幼誓不嫁，蔬食念佛。年二十，薙𩬊
X78n1551_p0375a01║結茆，專修淨業。三十，遊方參學。凡所歷處，有病苦者，
X78n1551_p0375a02║隨物取與，煎湯服之，即愈。嘉靖間，宮中時疫，風聞于
X78n1551_p0375a03║朝，召赴有驗，賜無為心禪師之號，送歸故廬。將終日，
X78n1551_p0375a04║有神僧投宿，無為却之再三，神僧勸誡而進。權宿禪
X78n1551_p0375a05║牀，睡醒不見，知是神僧，便起坐。偈云：六十四年活計，
X78n1551_p0375a06║今朝撒手歸西。得箇菩提三昧，依然明月清風。即逝。
X78n1551_p0375a07║茶毗一團舍利，塔于冠山。
X78n1551_p0375a08║本印號岐松，吳縣人。幼多病，因發願出家。年二十五，
X78n1551_p0375a09║父母送之城中圓通庵薙染。尋受具戒，別買屋數間
X78n1551_p0375a10║以居，名曰觀幻。戒行潔清，勤修福業。歷諸名剎，供佛
X78n1551_p0375a11║飯僧，回向淨土。其年八月，自九華歸，結期禮大悲懺。
X78n1551_p0375a12║甫逾二七，忽感微疾，曰：吾生緣其盡乎！遂撤懺，專持
X78n1551_p0375a13║佛名。至十月初旬，臥牀七日，右脇西向，念佛無間。已
X78n1551_p0375a14║而囑付後事，命其徒誦阿彌陀經。至三周，寂然而逝。
X78n1551_p0375a15║遂欽號越成，無錫人。九歲出家，稍長，遇一尼師，激發
X78n1551_p0375a16║專持佛名，行住無間。尋住蘇州南園白衣庵，興復殿
X78n1551_p0375a17║堂，念佛益切。年五十，始受具戒。至五十五，乾隆五十
X78n1551_p0375a18║三年三月，鷄初鳴，召其徒曰，吾將去矣。徒曰，師無他
X78n1551_p0375a19║恙，何出此言。因泣下。師曰，癡人，哭我何益，認真念佛
X78n1551_p0375a20║可爾。遂趺坐西向，同稱佛名，盡炷香乃逝。
X78n1551_p0375a21║律宗號聖可，嘉定人。三歲失母，其祖母擕至蘇城圓
X78n1551_p0375a22║通庵，尋薙染受具戒。少好禮佛，長習法華經，苦不能
X78n1551_p0375a23║解義，因憤詣金山及杭州崇福，參究累冬。歸而專修
X78n1551_p0375a24║淨業，屢詣諸名山供佛飯僧。年五十三，得咳疾，遂閉
X78n1551_p0375b01║關不出，以西方為期。至年六十四，正月望，集諸緇白，
X78n1551_p0375b02║同稱佛名。至日昃，顧視左右，勸勉修行，語劇苦切。尋
X78n1551_p0375b03║舉手稱西方極樂世界大慈大悲阿彌陀佛，如是者
X78n1551_p0375b04║三，趺坐而逝，蓮華香滿室中。
X78n1551_p0375b05║佛琦號見琳，長洲人。自少不願有家。既長，其母送閶
X78n1551_p0375b06║門外雨華庵薙染，尋受具戒。已而受城中崇佛庵尼
X78n1551_p0375b07║道堅囑付，繼為庵主。募金千餘兩，造西方三聖旃檀
X78n1551_p0375b08║像，高八尺。歲結七日期場，集淨行僧為念佛會。歷諸
X78n1551_p0375b09║名山，供佛飯僧。為常州天寧寺置田州畝。晚年專修
X78n1551_p0375b10║淨業。將逝前三日，見菩薩現身，兩童子侍。或言聞菊
X78n1551_p0375b11║華香，師曰：此青蓮華香也。乾隆五十六年八月晦，有
X78n1551_p0375b12║近事女問疾，師令扶起，集眾焚香，稱佛名可二千聲，
X78n1551_p0375b13║遂逝。
X78n1551_p0375b14║
X78n1551_p0375b15║西舫彚征卷上