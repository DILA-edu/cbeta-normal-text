X78n1551_p0375b16║
X78n1551_p0375b17║
X78n1551_p0375b18║西舫彚征卷下
X78n1551_p0375b19║
X78n1551_p0375b20║釋　秋波堂　瑞璋　輯
X78n1551_p0375b21║居塵卓行
X78n1551_p0375b22║烏長國王萬機之暇，雅好佛法。甞謂羣臣曰：朕為人
X78n1551_p0375b23║主，雖享福樂，不免生老病死無常之苦。聞西方佛國，
X78n1551_p0375b24║誓願棲神。於是日夜精勤，念佛行道，廣行布施，利樂
X78n1551_p0375c01║眾生。每日設一百僧齋，王與后妃親手行食，時請名
X78n1551_p0375c02║僧咨扣妙法。三十餘年，精專無替。一日，宮中見彌陀
X78n1551_p0375c03║佛，西方聖眾來迎，祥瑞不一，端坐示滅，神色怡悅。
X78n1551_p0375c04║劉程之字仲思，彭城人，漢楚元王之後。妙善老莊，旁
X78n1551_p0375c05║通百氏。少孤，事母以孝聞。自負其才，不預時俗。初解
X78n1551_p0375c06║褐為府參軍，謝安、劉裕嘉其賢，相推薦，皆力辭。性好
X78n1551_p0375c07║佛理，乃之廬山，傾心自托。遠公曰：官祿巍巍，欲何不
X78n1551_p0375c08║為？答曰：君臣相疑，吾何為之？劉裕以其不屈，乃旌其
X78n1551_p0375c09║號曰遺民。及雷次宗、周續之、宗炳、張詮、畢頴之等同
X78n1551_p0375c10║來廬山，遠公謂曰：諸君之來，豈宜忘淨土之遊乎？程
X78n1551_p0375c11║之乃鑱石為誓文，以志其事。遂於西林㵎北別立禪
X78n1551_p0375c12║房，養志安貧，精研玄理，兼持禁戒。宗、張等咸歎仰之。
X78n1551_p0375c13║甞貽書關中，與什、肇揚搉經義，著念佛三昧詩，以見
X78n1551_p0375c14║專念坐禪之意。始涉半載，即於定中見佛光照地，皆
X78n1551_p0375c15║作金色。居十五年，於正念佛中見阿彌陀佛，玉毫光
X78n1551_p0375c16║照，垂手慰接。程之曰：安得如來為我摩頂，覆我以衣？
X78n1551_p0375c17║俄而佛為摩頂，引袈裟而披之。它日念佛，又見入七
X78n1551_p0375c18║寶池，蓮青白，其水湛湛。有人項有圓光，胸出卍字，指
X78n1551_p0375c19║池水曰：八功德水，汝可飲之。程之飲水甘美，及寤，猶
X78n1551_p0375c20║覺異香發於毛孔。乃自慰曰：吾淨土之緣至矣。復請
X78n1551_p0375c21║僧轉法華經，近數百徧。後時廬阜諸僧畢集，程之對
X78n1551_p0375c22║像焚香，再拜而祝曰：我以釋迦遺教，故知有阿彌陀
X78n1551_p0375c23║佛。此香先當供養釋迦牟尼佛，次供阿彌陀佛，復次
X78n1551_p0375c24║供妙法蓮華經。所以得生淨土，由此經功德，願令一
X78n1551_p0376a01║切有情俱生淨土。即與眾別，面西合掌而化。勅子雍
X78n1551_p0376a02║積土為墳，勿用棺槨。時義熙六年也，春秋五十九。
X78n1551_p0376a03║張野字萊民，居潯陽柴桑，與淵明有婚姻契。野學兼
X78n1551_p0376a04║華梵，尤善屬文。性孝友，田宅悉推與弟，一味之甘，與
X78n1551_p0376a05║九族共。州舉秀才，南中郎府功曹，州治中，徵拜散騎
X78n1551_p0376a06║常侍，俱不就。入廬山依遠公，與劉、雷同尚淨業。及遠
X78n1551_p0376a07║公卒，謝靈運為銘，野為序，首稱門人，世服其義。義熙
X78n1551_p0376a08║十四年，與家人別，入室端坐而逝，春秋六十九。
X78n1551_p0376a09║周續之字道祖，鴈門人。父後過江，因居豫章。八歲喪
X78n1551_p0376a10║母，哀戚過於成人。十二詣范𡩋受業，通五經、五緯，時
X78n1551_p0376a11║號十經童子。養志閒居，窮研老、易。公卿交辟，無所就。
X78n1551_p0376a12║入廬山事遠公，預蓮社，以為身不可遺，餘累宜絕，遂
X78n1551_p0376a13║終身不娶，布衣蔬食。劉毅鎮姑熟，命為撫軍，復辟太
X78n1551_p0376a14║學博士，俱不就。以嵆康高士傳得出處之正，為之注
X78n1551_p0376a15║釋。宋武帝北伐，太子居守，迎舘安樂寺，入講禮，月餘
X78n1551_p0376a16║復還山。江州太守劉柳薦於武帝，辟太尉椽，不就。武
X78n1551_p0376a17║帝踐祚，召至都間，舘東郭外。乘輿行幸，問禮經慠不
X78n1551_p0376a18║可長、與我九齡、射於矍圃三義，辨析精異，上甚說。或
X78n1551_p0376a19║問：身為處士，時踐王廷，何也？答曰：心馳魏闕者，以江
X78n1551_p0376a20║湖為桎梏；情致兩忘者，市朝亦岩穴耳。時號通隱先
X78n1551_p0376a21║生。續之素患風痺，不復堪講，乃移病鍾山。景平元年
X78n1551_p0376a22║卒，春秋六十七。
X78n1551_p0376a23║張詮字秀碩，野之族子也。尚情高逸，酷嗜墳典，雖耕
X78n1551_p0376a24║鋤猶帶經不釋。朝廷徵為散騎常侍，不起。庾悅以其
X78n1551_p0376b01║貧，起為潯陽令，笑曰：古人以容膝為安，若屈志就祿，
X78n1551_p0376b02║何足為榮。乃入廬山依遠公，研窮釋典，深有悟入。宋
X78n1551_p0376b03║景平元年，無疾西向念佛，安臥而卒，春秋六十五。
X78n1551_p0376b04║宗炳字少文，南陽人。其母聦辯，富於學識，教授諸子
X78n1551_p0376b05║皆有成。炳妙善琴書，尤精玄理。殷仲堪、桓玄並以主
X78n1551_p0376b06║簿辟，皆不就。劉裕領荊州，復辟為主簿，答曰：棲邱飲
X78n1551_p0376b07║谷，三十年矣。乃入廬山築室，依遠公蓮社。久之，兄臧
X78n1551_p0376b08║為南平守，逼與俱還江陵，閒居絕俗。劉裕辟太尉椽，
X78n1551_p0376b09║不就。二兄卒，累甚眾，頗營稼穡，武帝勅南郡長時致
X78n1551_p0376b10║餼賚。衡陽王義季在荊州，親至其室，炳角巾布衣，引
X78n1551_p0376b11║見不拜。王曰：處先生以重祿可乎？對曰：祿如秋草，時
X78n1551_p0376b12║過即腐。宋受禪，徵為太子舍人，元嘉初，徵為通直郎，
X78n1551_p0376b13║太子建，徵為中庶子，並不應。妻羅氏亦有高志，羅氏
X78n1551_p0376b14║歿，炳哀之過甚，既而悲情頓釋，謂沙門慧堅曰：死生
X78n1551_p0376b15║之分，未易可達，三復至教，方能遣哀。雅好山水，往必
X78n1551_p0376b16║忘歸，西陟荊、巫，南登衡、岳，因結宇山中，懷尚平之志。
X78n1551_p0376b17║以疾還江陵，歎曰：老病俱至，名山不可再登，唯澄懷
X78n1551_p0376b18║觀道，臥以遊之。凡所遊履，悉圖之於室，謂人曰：撫琴
X78n1551_p0376b19║動操，欲令眾山皆響。元嘉二十四年卒，春秋六十九。
X78n1551_p0376b20║雷次宗字仲倫，豫章南昌人。博學，明詩、禮。入廬山，預
X78n1551_p0376b21║蓮社，立舘東林之東。元嘉十五年，召至京師，立學舘
X78n1551_p0376b22║鷄籠山，置生徒百員。除給事中，不拜。久之，還南昌，公
X78n1551_p0376b23║卿祖道，以送學子侄書曰：吾童稚之年，已懷遠略，弱
X78n1551_p0376b24║冠託廬山事釋和上，遊道餐風，二十餘載。淵匠既傾，
X78n1551_p0376c01║復與汝曹歸耕先壟，山居谷飲，忽復十年。及今未老，
X78n1551_p0376c02║尚可厲志，成西歸之津梁。自今以往，家務大小，一勿
X78n1551_p0376c03║見關。二十五年，召拜散騎常侍，不就。復徵詣京師，築
X78n1551_p0376c04║室鍾山，謂之招隱舘。每自華林園入延賢堂，為太子
X78n1551_p0376c05║諸王講禮經。是年，無疾而卒，春秋六十三。子肅之，頗
X78n1551_p0376c06║傳素業，官至豫章郡丞。
X78n1551_p0376c07║闕公則入廬山白蓮社，既逝，有同社人至洛陽白馬
X78n1551_p0376c08║寺，夜中為公則修忌祭。忽一時林木殿宇皆作金色，
X78n1551_p0376c09║空中有聲曰：我是闕公則，祈生極樂國，今已得生矣。
X78n1551_p0376c10║言訖無所見。
X78n1551_p0376c11║庾銑新野人。梁武帝召為黃門侍郎，不赴。六時念佛，
X78n1551_p0376c12║一夕見道人自稱願公，呼銑為上行先生，授香而去。
X78n1551_p0376c13║四年，願公復至，遂化去。空中言上行先生已生安養。
X78n1551_p0376c14║高浩象東平人。杜門靜坐，專誦無量壽經。觀中汎紅
X78n1551_p0376c15║蕖於玉沼，初未見佛，乃即華上傾心致敬，遙睇佛之
X78n1551_p0376c16║金容，光輝遠映。一夕，見眾菩薩來迎，奄忽而化。
X78n1551_p0376c17║宋蒲隋時，恒州人念佛，以小豆記數，滿三十石，設齋
X78n1551_p0376c18║慶讚佛。二大士化作三僧，至會乞食。滿曰：弟子願生
X78n1551_p0376c19║西方，師來赴食，深副本心。事畢，即見天花異香，乘空
X78n1551_p0376c20║而行。未久，滿遂面西坐化。
X78n1551_p0376c21║李白字太白，作金泥，畫西方淨土變相，并序云：我佛
X78n1551_p0376c22║金天之西，日沒之所，去中華十萬億剎，有極樂世界
X78n1551_p0376c23║焉。彼國之佛，身長六十萬億由旬，眉間白毫向右宛
X78n1551_p0376c24║轉，如五須彌山；目光清白，若四海水。端坐說法，湛然
X78n1551_p0377a01║長存。沼明金沙，岸列珍樹，羅網彌覆，欄楯周張。硨磲、
X78n1551_p0377a02║瑠璃為樓殿之飾，玻瓈、瑪瑙耀階砌之榮。皆諸佛所
X78n1551_p0377a03║證，無虗言者。若已發願，未及發願；若已當生，未及當
X78n1551_p0377a04║生。精念七日，必生其國。功德罔極，灼然難名。讚曰：向
X78n1551_p0377a05║西日沒處，遙瞻大悲顏。目淨四海水，身光紫金山。勤
X78n1551_p0377a06║念必往生，是故稱極樂。珠網珍寶樹，天花散香閣。圖
X78n1551_p0377a07║畫了在眼，願託彼道場。以此功德海，冥佑為舟梁。八
X78n1551_p0377a08║十億劫罪，如風掃輕霜。庶觀無量壽，長覩玉毫光。
X78n1551_p0377a09║白居易號香山居士，官太子太傅。初勸一百四十八
X78n1551_p0377a10║人結上生會，行念慈氏名，坐想慈氏容，願當來世必
X78n1551_p0377a11║生兜率。晚歲風痺，遂專志西方，祈生安養。𦘕西方變
X78n1551_p0377a12║相一𨋀，為之願曰：極樂世界清淨土，無諸惡道及眾
X78n1551_p0377a13║苦，願如我身病苦者，同生無量壽佛所。一夕，念佛坐
X78n1551_p0377a14║榻上，倐然而逝。
X78n1551_p0377a15║韋文晉位觀察使建西方道場，念佛發願。一日，正念
X78n1551_p0377a16║佛中，忽面西加趺而化，異香滿室，內外皆聞。
X78n1551_p0377a17║并州汾陽老人於法忍山借房止宿念佛，忽大光徧
X78n1551_p0377a18║照，人見其登蓮臺而去。
X78n1551_p0377a19║鄭牧卿滎陽人，舉家念佛。唐開元中病篤，有勸進魚
X78n1551_p0377a20║肉者，確乎不許。手執香爐，求願往生。忽異香蔚充，奄
X78n1551_p0377a21║然長逝。舅尚書蘇頲，夢寶池蓮開，牧卿坐其上。
X78n1551_p0377a22║張元祥長安人，常念佛不輟。一日，催家人云：西方聖
X78n1551_p0377a23║人，待我齋畢，同往淨土。及事訖，果索香火加趺，面西
X78n1551_p0377a24║而化。
X78n1551_p0377b01║李知遙長安人，率眾為五會念佛。（唐大歷中，法照師於衡州開五會念
X78n1551_p0377b02║佛。今李知遙為五會，應是師法於法照。五會者，當是五日為一會也。）忽出堂向空頂禮，
X78n1551_p0377b03║空中有聲云：報汝李知遙，功成果自招。引君往淨土，
X78n1551_p0377b04║同汝上金橋。即就床端坐而化，天香郁然。
X78n1551_p0377b05║馬子雲唐時舉孝廉，為涇縣尉，押租綱赴京，遇風船
X78n1551_p0377b06║溺被繫，乃專心念佛。五年後遇赦，因入南陵山寺，持
X78n1551_p0377b07║一食齋，忽謂人曰：吾一生坎軻，遂精持內教，今西方
X78n1551_p0377b08║業成，行當往生安養。明日沐浴新衣，端坐合掌，異香
X78n1551_p0377b09║滿戶，喜曰：佛來迎我。言畢而沒。
X78n1551_p0377b10║于昶唐天后朝，任并州錄事，晝決曹務，夜決冥司。每
X78n1551_p0377b11║知灾咎，陰為之備，都不形言。凡六年，丁母艱，持金剛
X78n1551_p0377b12║經，更不復為冥吏。至八十四，將終，忽聞奇香，遽謂左
X78n1551_p0377b13║右曰：有聖人迎我往西方。即念佛而沒。
X78n1551_p0377b14║元子才居潤州觀音寺，誦彌陀經念佛。忽小疾，夜聞
X78n1551_p0377b15║空中香氣樂音，似有人言：粗樂已過，細樂續來，君當
X78n1551_p0377b16║行矣。念佛而化異香，數日不散。
X78n1551_p0377b17║元子平依京口觀音寺念佛誦經，忽聞空中音樂，即
X78n1551_p0377b18║西向坐化，異香數日不絕。
X78n1551_p0377b19║張抗仕石晉為翰林學士，課大悲呪十萬遍，願生西
X78n1551_p0377b20║方。一日寢疾，唯念佛號，忽謂家人曰：西方淨土祇在
X78n1551_p0377b21║堂屋西邊，阿彌陀佛坐蓮華上。見翁兒在蓮華池金
X78n1551_p0377b22║沙地上禮拜，嬉戱良久，念佛而化。翁兒，抗之孫也。
X78n1551_p0377b23║鍾離瑾會稽人，位至少師。幼事母任夫人。夫人精修
X78n1551_p0377b24║淨業，年九十八，起居如常。忽戒瑾曰：人人有箇彌陀，
X78n1551_p0377c01║奈何拋去？念念無非極樂，不解歸來。翌日，予將行矣。
X78n1551_p0377c02║及晨起，焚香誦佛，過於常課，合掌而化。瑾日課利益
X78n1551_p0377c03║二十事。後宰吉水，置一妾，從其女嫁。審之，則舊令之
X78n1551_p0377c04║女。報所親，緩納采，擬先遣前令女。所親復書曰：公安
X78n1551_p0377c05║得獨為高誼？予有猶子，請平分奩具，俾同親迎。公從
X78n1551_p0377c06║之。忽夢舊令來謝曰：賤息荷收錄，已告之上帝，當十
X78n1551_p0377c07║世有土。然公更一紀，應生淨土。尋為浙西憲，與慈雲
X78n1551_p0377c08║懺主論往生指要，清修彌篤。自夫人有栴檀佛像，常
X78n1551_p0377c09║頂戴行道。公繼其志，像眉間忽迸出舍利數粒。未幾，
X78n1551_p0377c10║知開封府。忽夜半起，謂家人曰：夫人報我往生之期
X78n1551_p0377c11║至矣。即加趺而逝。前一日，舉家夢公乘青蓮華座，仙
X78n1551_p0377c12║樂異香，海眾迎之西去。計其年，正一紀。
X78n1551_p0377c13║鍾離景融，少師第七子，官朝請大夫。常誦觀經，念佛
X78n1551_p0377c14║不輟。挂冠棄仕，結茅儀真東園側。甞曰：識得彌陀，彌
X78n1551_p0377c15║陀彌陀；不識彌陀，奈何奈何。不識彌陀，彌陀更在西
X78n1551_p0377c16║方外；識得彌陀，彌陀秪在自己家。一夕，命僧玅應誦
X78n1551_p0377c17║普賢行願品，炷香敬聽畢，兩手作印而化。自任氏少
X78n1551_p0377c18║師、大夫三世得生淨土，曾孫松居於婺，乾道中奉祠
X78n1551_p0377c19║吳郡，與寶積實師、東平呂洎等結社念佛，無所疾，忽
X78n1551_p0377c20║端坐西向，合掌而化。
X78n1551_p0377c21║文潞公諱彥博，守洛陽日，甞致齋往龍山寺禮佛，入
X78n1551_p0377c22║殿忽見像壞墜地，略不加敬。有僧詰之，公曰：像既壞
X78n1551_p0377c23║矣，瞻仰何益？僧云：像無新故，道不生滅。公聞之有省，
X78n1551_p0377c24║作禮而出。後參淨嚴法師，誓集十萬人為淨土會，普
X78n1551_p0378a01║勸念佛。臨終無疾，念佛而化。
X78n1551_p0378a02║蘇軾號東坡，官翰林學士。南遷日，畫彌陀像一軸，行
X78n1551_p0378a03║且佩帶。人問之，答曰：此軾生西方公據也。母夫人程
X78n1551_p0378a04║氏歿，以簪珥遺貲，命工胡錫繪彌陀像，以薦往生。又
X78n1551_p0378a05║老泉曾於極樂院造六菩薩像，盖蘇氏之歸心三寶
X78n1551_p0378a06║素矣。東坡臨終述偈云：生死猶如臂屈伸，情鍾我輩
X78n1551_p0378a07║一酸辛。樂天不是蓬萊客，憑仗西方作主人。
X78n1551_p0378a08║楊傑字次公，無為人。官尚書主客，徧歷禪林，參尋知
X78n1551_p0378a09║識。晚年𦘕西方佛像，隨行觀念。舍壽之日，感佛來迎，
X78n1551_p0378a10║端坐而化。
X78n1551_p0378a11║馬亮官侍郎，守杭，詣靈山學淨土業，慈雲為撰淨土
X78n1551_p0378a12║行願法門、淨土往生略傳。臨終，念佛而逝。
X78n1551_p0378a13║子玗朝奉又依十疑論用心，在官閱教藏，誦經念佛，
X78n1551_p0378a14║皆有常課。忽一日，易衣念佛，端坐而化，有氣如青盖
X78n1551_p0378a15║出戶，騰空西去，几筵時現瑞光。
X78n1551_p0378a16║玗之子永逸官宣義，每習十六觀，歷三十年。忽見三
X78n1551_p0378a17║聖來迎，結印而化，頂熱有異香。
X78n1551_p0378a18║胡闉官宣義侍郎胡則之子。晚年致仕，笑傲西湖，與
X78n1551_p0378a19║清照律師相善。一日有疾，問律師曰：一稱佛名，能滅
X78n1551_p0378a20║八十億劫生死重罪，何也？師曰：佛大威德，眾生一稱
X78n1551_p0378a21║其名，罪垢自消，如赫日正中，霜露何有？闉大感悟，一
X78n1551_p0378a22║心念佛，請僧為之助。一日律師至，闉曰：荷二大士降
X78n1551_p0378a23║臨甚久。師為懺悔發願，忽厲聲念佛，安坐而化。
X78n1551_p0378a24║葛繁澄江人。少登科第，官至朝散。凡官居私舍，必飾
X78n1551_p0378b01║淨室，安設佛像。每入室禮誦，舍利從空而下。普勸道
X78n1551_p0378b02║俗，同修淨業，皆服其化。有僧定中遊淨土，見繁與王
X78n1551_p0378b03║古侍郎同遊寶池行樹之間，俄聞繁無疾而化。
X78n1551_p0378b04║王古儀真人。官禮部侍郎，與晦堂楊岐為禪侶。甞作
X78n1551_p0378b05║直指淨土決疑集，楊傑為序。又增補往生淨土傳，皆
X78n1551_p0378b06║行於世。平時志在往生西方，臨終無所苦。忽滿室光
X78n1551_p0378b07║明，端坐而化，有夢古乘蓮華西去者。
X78n1551_p0378b08║江公望釣臺人，官司諫。少年登科，蔬食清修，述菩提
X78n1551_p0378b09║文、念佛方便文以勸道俗。有子蚤亡，託夢舅氏曰：欲
X78n1551_p0378b10║稟大人，乞就天寧寺看寶積經，庶得生善處。大人修
X78n1551_p0378b11║行功業已成，冥府有金字牌云：嚴州江公望，身居富
X78n1551_p0378b12║貴，志慕苦空，躬事熏修，心無愛染，動靜不忘於佛法，
X78n1551_p0378b13║言談罔失於宗風，名預脫於幽關，身必歸於淨土。宣
X78n1551_p0378b14║和末，知廣德軍，一朝無疾，面西端坐而化。
X78n1551_p0378b15║王衷居錢塘孤山，即林和靖之故迹，隱居自適。政和
X78n1551_p0378b16║間，舉隱逸，朝廷旋以處士，後官至朝散大夫。潛心淨
X78n1551_p0378b17║業，有大感悟，日誦彌陀經七遍，佛號萬聲，十九年未
X78n1551_p0378b18║甞間絕。一日，無疾沐浴，面西加趺而化。
X78n1551_p0378b19║張廸居錢塘，官助教。從圓淨律師授菩薩戒，咨問淨
X78n1551_p0378b20║業法門，然臂香以為誓。每念佛，揚聲勇猛，至失音猶
X78n1551_p0378b21║不已。一日，謂圓淨曰：弟子近於靜室，見白色頻伽飛
X78n1551_p0378b22║舞於前。又觀想中，見嬰孩綠𩬊，合掌問訊。後三年，念
X78n1551_p0378b23║佛西望而化。
X78n1551_p0378b24║賈純仁霅川人。官至郢倅。潛心淨業，長齋念佛。因微
X78n1551_p0378c01║疾，西向宴坐而逝。頂上白光圓相，異香滿室。
X78n1551_p0378c02║梅汝能常熟人，仕至縣令。甞有志淨業，忽夢僧授紙
X78n1551_p0378c03║百幅，鑿破為二八字，以問東靈照師。師曰：二八，十六
X78n1551_p0378c04║也。豈十六觀經之謂乎？適一僧以經與之，忽不見。自
X78n1551_p0378c05║是誦經念佛，取名為往生以見志。因邑中破山道生
X78n1551_p0378c06║師造丈六彌陀像，汝能施財百萬，為之粧飾，設齋慶
X78n1551_p0378c07║懺。殿前池中生雙頭白蓮一朵，其花百葉。當年冬，汝
X78n1551_p0378c08║能無疾而終。未幾，道生亦亡。
X78n1551_p0378c09║馮檝遂寧人，號不動居士。由太學登第。初訪道禪林，
X78n1551_p0378c10║晚年專崇淨業，作西方禮文、彌陀懺儀。歸鄉郡，作淨
X78n1551_p0378c11║土會，感香爐中白光亘天，舍利應現。靖康兵厄名山，
X78n1551_p0378c12║藏經多燬，檝積俸資造大藏經四十八藏，小藏四，大
X78n1551_p0378c13║部者亦四十八藏。造栴檀像、彌陀九品化生，隨身奉
X78n1551_p0378c14║供。後以給事中出師瀘南，率道俗作繫念會。及鎮長
X78n1551_p0378c15║沙，於廳事設高座，著僧衣，登座謝官吏，橫柱杖於膝
X78n1551_p0378c16║上而化。
X78n1551_p0378c17║吳子才字信叟，蘇郡人。與弟子章同參雲屋，受念佛
X78n1551_p0378c18║法門，精進無間。子才致仕之後，預作一棺，夜臥其中，
X78n1551_p0378c19║令童子擊棺而歌曰：吳信叟，歸去來，三界無安不可
X78n1551_p0378c20║住，西方淨土有蓮胎，及早回頭歸去來。自從而和之。
X78n1551_p0378c21║一日，令家人靜聽，空中聞天樂之聲，即曰：清清界中，
X78n1551_p0378c22║失念來此，金臺既至，吾當行。言訖而逝。
X78n1551_p0378c23║錢象祖天台居，號止庵。守金陵日，問道於保寧全無
X78n1551_p0378c24║用，尤以淨土真修為念。甞於鄉州建接對十處，皆以
X78n1551_p0379a01║淨土極樂等名之。創止庵高僧寮，為延僧談道之所。
X78n1551_p0379a02║自左相辭歸，益進淨業。嘉定四年二月微疾，書偈曰：
X78n1551_p0379a03║菡萏香從佛國來，琉璃地上絕纖埃。我心清淨超於
X78n1551_p0379a04║彼，今日遙知一朵開。後二日，僧有問疾者，公曰：我不
X78n1551_p0379a05║貪生，不怖死，不生天，不為人，唯求生淨土耳。言訖，加
X78n1551_p0379a06║趺而逝。時天皷震響，異香芬郁。未終之前，子侄郡人
X78n1551_p0379a07║同夢空中有云：錢丞相當生西方蓮宮，為慈濟菩薩。
X78n1551_p0379a08║王仲回無為人。官司士參軍。因楊傑為說淨土之法，
X78n1551_p0379a09║念佛益進。未亡前七日，預別故舊，端坐而化。時傑守
X78n1551_p0379a10║丹陽，夢仲回來謝云：向蒙指示，今得往生。再拜而去
X78n1551_p0379a11║。已而訃至。
X78n1551_p0379a12║張榆官兩浙都總管，期生淨土，刻勵念佛，闔門長幼，
X78n1551_p0379a13║靡不從化。鑿池栽蓮，日率妻子課佛萬遍，孝宗皇帝
X78n1551_p0379a14║親書蓮社二字賜焉。
X78n1551_p0379a15║陸沅道號省庵，住明之橫溪。晨起焚香趺坐，目不他
X78n1551_p0379a16║瞬。首唱偈曰：盥手清晨貝葉開，不求諸福不禳灾。世
X78n1551_p0379a17║緣斷處從他斷，劫火光中舞一迴。然後念誦，不緩不
X78n1551_p0379a18║急，聲如貫珠。每日法華一遍，彌陀萬聲，一意西馳。年
X78n1551_p0379a19║八十五，沐浴整衣而逝。洎殮，忽聞蓮華馥郁之氣，皆
X78n1551_p0379a20║不知來處。近挹之，盖出自口中。
X78n1551_p0379a21║王日休龍舒人。為國學進士，著六經訓傳數十萬言，
X78n1551_p0379a22║一朝捐之，曰：是皆業習，非究竟法。吾其為西方之歸，
X78n1551_p0379a23║即布衣蔬食，惟佛是念。日課千拜，夜分乃寢。甞為淨
X78n1551_p0379a24║土文十卷，簡易明白，覽者無不信服。一夕，厲聲念佛，
X78n1551_p0379b01║久之，忽曰：佛來接我也。屹然立化。邦人夢一青童引
X78n1551_p0379b02║之西去。
X78n1551_p0379b03║房翥暴亡入冥府。王曰：據善簿，君曾勸一老人念佛，
X78n1551_p0379b04║彼已得生淨土。君乘此福，亦合得生。翥曰：尚欲誦金
X78n1551_p0379b05║剛經萬卷。即而放還，後卒償其願。臨終異相，不違先
X78n1551_p0379b06║報。
X78n1551_p0379b07║孫抃武林人，號無諍居士。幼學易，因曰：易所以窮理
X78n1551_p0379b08║盡性，何必區區為進取計。掩關晦迹，居絕俗務。沙門
X78n1551_p0379b09║守寧與之交，謂曰：白樂天以儒修身，以釋治性，君聞
X78n1551_p0379b10║之乎？抃深契僧語，日閱華嚴、金剛、彌陀經。甞夢至蓮
X78n1551_p0379b11║池，與清照亨律師同立其側。又夢一人持書，金字梵
X78n1551_p0379b12║體，讀之不解。人曰：請十三日齋耳。十二月十三日，忽
X78n1551_p0379b13║得疾，請妙光律師，欲為祈禱。抃曰：生死已定，何必禱
X78n1551_p0379b14║之。乃與開導往生淨土之旨，即加趺作印，西向坐化。
X78n1551_p0379b15║翌日，清照至，為入龕歸庵，三日亦坐亡。應同立蓮池
X78n1551_p0379b16║之讖。
X78n1551_p0379b17║王闐四明慈溪人，號無功叟。凡禪林宗旨，天台教門，
X78n1551_p0379b18║無不通達。著淨土自信錄，以明三身四土之旨。晚年
X78n1551_p0379b19║專心念佛，西向加趺而化。異香滿室，焚龕獲舍利如
X78n1551_p0379b20║菽者百八粒。
X78n1551_p0379b21║孫忠四明人。蔬食持戒，蚤慕西方。於郡城東築庵，鑿
X78n1551_p0379b22║二池，種白蓮。臨池建閣，月集道俗念佛，期以三日。後
X78n1551_p0379b23║於病中請道俗百人繫念，忽仰視虗空，合掌問訊，手
X78n1551_p0379b24║結雙印，怡然而化。闔城皆聞天樂異香，漸向西沒。二
X78n1551_p0379c01║子相繼念佛坐化。甞因念佛，見佛身現空中，即白佛
X78n1551_p0379c02║言：惟願我佛少駐，使我二子同獲瞻禮。即走外尋二
X78n1551_p0379c03║子歸，佛為駐立良久。後人因名其地曰駐佛巷。
X78n1551_p0379c04║昝定國號省齋。為州學諭，常念佛讀淨土諸經，結西
X78n1551_p0379c05║歸社以勸人。嘉泰初，於小江慧光建淨土院，結石塔
X78n1551_p0379c06║於池心，為鄉民火焚藏骨之所，印施念佛圖。月二八，
X78n1551_p0379c07║集僧俗就淨土院諷觀經念佛以為常。嘉定四年，夢
X78n1551_p0379c08║青童告曰：佛令召君，三日當生彼國。至日，沐浴更衣，
X78n1551_p0379c09║端坐念佛而化。
X78n1551_p0379c10║樓汾四明晝錦，名門也。因兄寶洲究明佛理，每與沙
X78n1551_p0379c11║門談道，汾必從旁樂聽。年二十二，忽得疾，乃一志西
X78n1551_p0379c12║歸。謂父母曰：但得生淨土見佛，此道最高。仍令請僧
X78n1551_p0379c13║說法開導，諷觀經設像。𭘼對臥床喜曰：真我師也。復
X78n1551_p0379c14║請僧念佛千聲，即曰：吾已身在西方。乃瞑目面西，念
X78n1551_p0379c15║佛而化。
X78n1551_p0379c16║魏世子宋時梁郡人，奉佛精進，唯婦不信。女病死，七
X78n1551_p0379c17║日再甦，即升高座，誦無量壽經，下啟父言：兒去便往
X78n1551_p0379c18║無量壽國，兒及父兄池中，已有芙蓉大花，當生其中，
X78n1551_p0379c19║唯母獨無，不勝此悲，故歸啟報。語竟復絕。母自是亦
X78n1551_p0379c20║信法教。
X78n1551_p0379c21║葛濟之句容人，稚川之孫，故世事神仙。妻紀氏，存誠
X78n1551_p0379c22║佛法，朝夜不替。方織之次，見雲日開明，投梭仰望，見
X78n1551_p0379c23║西方如來真形，幡盖映天，心獨喜曰：經說無量壽佛，
X78n1551_p0379c24║今得瞻見。便頭面作禮。及引濟之同瞻，尚見半身，俄
X78n1551_p0380a01║而隱沒。厥後夫婦念佛，相繼而化。
X78n1551_p0380a02║左伸天台人。從神照授菩薩戒，刻三聖像，誦法華三
X78n1551_p0380a03║千四百部，金剛二萬過。後臥疾，命男沙門淨圓唱法
X78n1551_p0380a04║華，首題增受菩薩戒。夢三偉人立江皐，召伸登舟。復
X78n1551_p0380a05║請僧誦彌陀經，遽曰：我已見佛光。即端坐作印而逝。
X78n1551_p0380a06║范儼家武林，絕心世務。其子不能治家，儼不之顧，但
X78n1551_p0380a07║云：我自是寄客耳。日誦法華，念阿彌陀佛，專心不懈。
X78n1551_p0380a08║忽見普賢菩薩乘六牙白象，放金色光，報儼云：明日
X78n1551_p0380a09║卯時，當生淨土。越一夕，佛菩薩來迎，家人聞其謙，謝
X78n1551_p0380a10║云：儼是何人，實為難當。就座合掌而化。
X78n1551_p0380a11║閻邦榮池州人。因僧勸修西方持決定往生呪，每朝
X78n1551_p0380a12║向西一誦千徧，或率眾同持，如是二十年。紹熈元年
X78n1551_p0380a13║春，偶聞異香，連日不消。家人夜夢二青衣侍立邦榮
X78n1551_p0380a14║之側，其子又夢彌陀放光，徧照堂宇，悉作金色。數日，
X78n1551_p0380a15║面西趺坐課佛，忽起曰：我去矣。行數步，舒手結印，微
X78n1551_p0380a16║笑立化。
X78n1551_p0380a17║姚約家霅川仙潭，潛心內典。有僧來謁，必遜居東道，
X78n1551_p0380a18║謂不當以俗先僧也。覺海友師勸里人結淨業社，約
X78n1551_p0380a19║實主其事。忽告友曰：久厭浮生，不日西去，師可助我
X78n1551_p0380a20║繫念。友遂日與持誦。一日，就座而化。既而夢於友曰：
X78n1551_p0380a21║約已往生，師之力也。友曰：欲從公遊，可乎？約曰：師世
X78n1551_p0380a22║壽未盡，寺中景懿，行當先至。閱月果終。懿，同社友也。
X78n1551_p0380a23║沈銓錢塘人。同妻施氏，專心淨土。平時諸善，悉用回
X78n1551_p0380a24║向。後及妻前後命終，皆感化佛，持錫接引而去。
X78n1551_p0380b01║梅福松江人。誦經持戒，繫念淨土。臨終預知，即絕食
X78n1551_p0380b02║飲水，念勢至菩薩。至七日，澡浴更衣，端坐告眾曰：勢
X78n1551_p0380b03║至菩薩今來迎我。即座化去。
X78n1551_p0380b04║孫良家錢塘隱居，閱大藏，尤得華嚴之旨。甞依大智
X78n1551_p0380b05║律師受菩薩戒，日課佛萬聲，二十年不輟。忽語家人，
X78n1551_p0380b06║令請僧念佛，以助往生。方半日，望空合掌云：世尊菩
X78n1551_p0380b07║薩，已荷降臨。即退坐而化。
X78n1551_p0380b08║胡暠家霅川，平時多作佛事，忽夢佛呼曰：汝可造屋
X78n1551_p0380b09║迎我。暠乃往。明因建彌陀閣，以協此夢。臨終之夕，忽
X78n1551_p0380b10║云：佛放光照我。言訖而化。
X78n1551_p0380b11║唐世良會稽人。持戒茹素，念佛禮拜。年老疾病，猶不
X78n1551_p0380b12║就枕，誦彌陀經十萬過，謂家人云：佛來接我。言訖作
X78n1551_p0380b13║禮，即便坐逝。欲別利行人時，在道味山，夜夢西方異
X78n1551_p0380b14║光旛華天樂，空中聲云：唐世良已歸淨土。
X78n1551_p0380b15║陸偉錢塘人，為州都掾。中年厭世念佛，率眾結法華、
X78n1551_p0380b16║華嚴二社，各百許人。其法各人在家誦經一卷，日終
X78n1551_p0380b17║就寺讀誦，終日而散。如是二十年，遂成大會。甞手書
X78n1551_p0380b18║法華、華嚴、楞嚴、圓覺、金剛、金光明等經。晚年子孫彫
X78n1551_p0380b19║落，更無餘累。忽一日，易衣端坐，念佛而化。
X78n1551_p0380b20║李秉紹興中官也，領御藥院。初學禪於淨慈輝自得，
X78n1551_p0380b21║有省發。晚閱龍舒淨土文，日課佛號。與其子閣長元
X78n1551_p0380b22║美、殿長林師文等數十人，結淨業會於傳法寺。久之
X78n1551_p0380b23║感疾，忽見彌陀佛以金圓光戴其首。越七日，又見金
X78n1551_p0380b24║華滿房，乃囑付親眷，書偈端坐，結印而終。
X78n1551_p0380c01║邵彪字希文，鎮江人。為士時，夢至一官府，人皆稱安
X78n1551_p0380c02║撫。彪自喜曰：豈非予及第後作安撫乎？行至前，見一
X78n1551_p0380c03║官員，問曰：汝知汝未及第因不？對曰：不知。令引彪去
X78n1551_p0380c04║看，見一大鑊煑蛤蜊，見彪，乃作人聲呌彪姓名。彪遂
X78n1551_p0380c05║念阿彌陀佛，方念一聲，蛤蜊皆變作黃雀飛去。彪後
X78n1551_p0380c06║果及第，至安撫使。以此見殺生阻人前程，不可不誡。
X78n1551_p0380c07║又見佛力廣大，不可不敬。官職自有定分，不可苟求。
X78n1551_p0380c08║望江陳企甞妄殺人，後見鬼現，企畏懼，急念阿彌陀
X78n1551_p0380c09║佛，鬼不敢近。企念佛不已，鬼遂不現。後甞念佛，臨終
X78n1551_p0380c10║坐化。後半年，附本家孫女，名妙光，云：我因念阿彌陀
X78n1551_p0380c11║佛，已生極樂世界。舉動言語，一如平生，親戚相知皆
X78n1551_p0380c12║來看。至兩三日，家人云：惜乎你在生時，不曾傳得喜
X78n1551_p0380c13║神供養。企遂現，儼然如平生，惟面帶小顏，其頭如佛
X78n1551_p0380c14║之螺髻。
X78n1551_p0380c15║劉慧仲湖州長興人，以夜夢多恐懼。龍舒居士勸以
X78n1551_p0380c16║念阿彌陀佛，慧仲至誠高聲念一百八遍，當夜遂安
X78n1551_p0380c17║寢。次日如前念誦，自此皆得安寢。以此見佛力廣大，
X78n1551_p0380c18║無所不可。
X78n1551_p0380c19║李子清寄居秀州，頗好道家。甞從學於王龍舒，久苦
X78n1551_p0380c20║痁疾。龍舒告云：但恐子清不信，若信之必效。乃授以
X78n1551_p0380c21║一方，令臨發時專念阿彌陀佛而服此藥。子清從之，
X78n1551_p0380c22║其日遂愈八分。次日復如是，遂全愈。子清由是篤信
X78n1551_p0380c23║佛理，常以淨土文置於袖中。
X78n1551_p0380c24║李彥通家會稽，為鍛師。因開元繫念，往預其會。忽悟
X78n1551_p0381a01║世無常，歸心淨業。一朝得疾，遽云：我遊行淨土，見二
X78n1551_p0381a02║門扄鐍甚固。逡巡之際，見利行人開門引入，見蓮池
X78n1551_p0381a03║樓閣，佛菩薩眾。遂請睎經、道果二行人至臥榻前，說
X78n1551_p0381a04║法䇿道。舉家念佛，西向坐逝。
X78n1551_p0381a05║陸浚家錢塘，少事公門，久之棄去，以淨土為業。預西
X78n1551_p0381a06║湖繫念會，每對佛懺悔，必至垂淚。道友相見，說淨業
X78n1551_p0381a07║因緣，纔十餘句，便悲咽感歎，惟恐此生之不度，三昧
X78n1551_p0381a08║之不成，往生之未諧，我佛之未見也。臨終得病，請圓
X78n1551_p0381a09║淨律師說淨土法門。諷觀經至上品，淨謂之曰：此時
X78n1551_p0381a10║好去。浚曰：眾聖未齊，且待少時。即起就竹床，面西端
X78n1551_p0381a11║坐，頃刻化去。
X78n1551_p0381a12║魏師贊雍州人，為僧童。年十四，念佛不絕，遇疾而亡。
X78n1551_p0381a13║忽再蘇，白父母曰：阿彌陀佛來此，我當隨行。鄰人見
X78n1551_p0381a14║空中寶臺，五色異光，向西而沒。
X78n1551_p0381a15║何曇遠錢塘人。常持菩薩戒，專修淨土業。夜中念佛，
X78n1551_p0381a16║忽謂師曰：見佛身金色光明，旛華滿空，異香盈室。俄
X78n1551_p0381a17║忽化去。
X78n1551_p0381a18║越大善寺童行常隨師善輝念佛禮拜。一夕，夢婦人
X78n1551_p0381a19║持數珠賣，童曰：欲得一串，恨無錢買。婦曰：我當與汝，
X78n1551_p0381a20║汝可開口。即以數珠投口中。童以告師，輝曰：此是大
X78n1551_p0381a21║勢至菩薩授汝念佛三昧也。過數日，童見二大士持
X78n1551_p0381a22║華座與之，曰：七日當乘此來生淨土。童逢人即說：我
X78n1551_p0381a23║七日當往生也。至期，忽自唱曰：大菩薩來矣。即座儼
X78n1551_p0381a24║然而化。
X78n1551_p0381b01║倪道者仁和人，棄家作道者。建小庵，專意念佛，欲焚
X78n1551_p0381b02║身代一切受苦眾生供養諸佛。久之，有朱藤三窠，生
X78n1551_p0381b03║臥榻前，謂眾曰：此藤若焦，我當西去。臨終半月，集眾
X78n1551_p0381b04║念佛，至於萬人。焚身前一夕，其地忽有光明，金色，高
X78n1551_p0381b05║半尺許，以手掬之，隨浮掌中。又謂眾曰：我焚身時，必
X78n1551_p0381b06║有紫雲青雲從東北過西南，是我往生之相。乃四面
X78n1551_p0381b07║發炬，端坐其中，果有二色雲瑞。
X78n1551_p0381b08║馮珉上虞人，少事遊獵，有巨蛇為鄉民害，珉持槊往
X78n1551_p0381b09║從之，見蛇在岩下，與黃特相持，珉推巨石壓之，蛇竟
X78n1551_p0381b10║死。後每思之，慮蛇為怨對，乃求佛解釋，投志西方，修
X78n1551_p0381b11║懺念佛，如是十載。一夕，請同修社人相助，諷彌陀經，
X78n1551_p0381b12║念佛號，次誦普賢懺罪偈、願往生偈，即端坐合掌而
X78n1551_p0381b13║終。
X78n1551_p0381b14║潭州黃打鐵每用工時，常念佛不絕。一日無病，托鄰
X78n1551_p0381b15║人書偈云：日夜丁丁當當，久鍊成鋼，太平將近，我往
X78n1551_p0381b16║西方。即座而化。
X78n1551_p0381b17║計公四明桃源鐵工也。年將七十，兩目喪明。里中昝
X78n1551_p0381b18║學諭以擘窠圖印施，勸人念佛。計公初受一圖，念滿
X78n1551_p0381b19║三十六萬聲，念至四圖，兩目瞭然。如是三載，念滿十
X78n1551_p0381b20║七圖。一日念佛，忽氣絕，半日復蘇，曰：我見佛菩薩。令
X78n1551_p0381b21║分六圖與昝學諭，是勸導之首；分一圖與李二公，此
X78n1551_p0381b22║是俵圖之人。囑其子往謝學諭。言訖，沐浴西向坐逝。
X78n1551_p0381b23║徐六公嘉興農夫也。翁婆蔬食，設像繫念，如是四十
X78n1551_p0381b24║年。屢夢遊淨土，預作一龕，臨行之日，易布衣草屩，入
X78n1551_p0381c01║龕端坐。頃之，即曰：佛來迎我。泊然而化。
X78n1551_p0381c02║沈三郎家臨安，商賈為業，晚年回心念佛。一日病，請
X78n1551_p0381c03║僧講彌陀經，設尊像，日夕西顧，忽易衣而終。須臾，縮
X78n1551_p0381c04║膝欲起坐，二子以易龕為難，曳脛令直。經半日，欲斂，
X78n1551_p0381c05║忽舉手出帛被，矍然而坐，舉家驚避。二子急前扶衛，
X78n1551_p0381c06║恐其子曳脛，以肘節捶之。子曰：助父坐脫耳。茶毗，有
X78n1551_p0381c07║白鶴二十九隻，飛翔雲表，久之西去。
X78n1551_p0381c08║何曇迹年十八，持菩薩戒，念佛一宵，四皷即起念誦。
X78n1551_p0381c09║人云：太早。答云：見佛金相旛華來迎。遂脫去。
X78n1551_p0381c10║朱綱京都人。業儒，中鄉舉，三上春官不第，乃就職，官
X78n1551_p0381c11║二府致仕。專修淨土，日課佛三萬，十五年無少怠。臨
X78n1551_p0381c12║終坐榻上，兩手擎珠，念佛不撤，異香滿室，乃云：佛來
X78n1551_p0381c13║也。連聲稱念而逝。
X78n1551_p0381c14║顧公寶幢名源，志修淨業，與道友張老居士善。疾篤，
X78n1551_p0381c15║集僧俗十念阿彌陀佛，唱和相續，張與焉。公謂云：此
X78n1551_p0381c16║時尚不見動靜。張云：汝大錯，何用疑？須專切打起精
X78n1551_p0381c17║神念佛。須臾間，眾忽聞異香滿室，公自見身坐蓮華
X78n1551_p0381c18║中，諸子悲戀不勝，諭曰：汝等謂我往何處？何處即此
X78n1551_p0381c19║處。諸佛迎我，三皷啟行。我願既遂，汝等之願亦慰矣。
X78n1551_p0381c20║至期，含笑而去。
X78n1551_p0381c21║朱元正海鹽人。為諸生時，講孔孟之學，端方不苟。六
X78n1551_p0381c22║十後，深入禪悅，于宅後敝屋三楹，閉關不與家事，門
X78n1551_p0381c23║上題譬如我已死了六字。每日功課，午前諷法華經
X78n1551_p0381c24║一卷，午後念佛千聲。庚申四月，唐宜之同其門人陳
X78n1551_p0382a01║則梁訪之，公謂則梁曰：宜之向曾與汝書，勸子修淨
X78n1551_p0382a02║業，可切聽之。既而則梁曰：老師年高，盍少開酒禁？公
X78n1551_p0382a03║曰：子意謂衰年當藉數盃以調氣養血耶？不知我之
X78n1551_p0382a04║生死已畫得斷，何復言此？公說：畫得斷時，因以手在
X78n1551_p0382a05║几上畫一畫，盖已了生死矣。七月無疾，忽謂子曰：吾
X78n1551_p0382a06║在此無事，可行矣。子問：何處去？曰：西方去。子及孫固
X78n1551_p0382a07║留，許之。至臘月朔，示疾不食，家人倉皇治後事，公曰：
X78n1551_p0382a08║勿忙，此臘八半夜事也。預誡家人，臨行時勿令婦女
X78n1551_p0382a09║來，過二三時來亦勿哭。及期，端坐而逝。時方鷄鳴，比
X78n1551_p0382a10║天明，眷屬方至，舉哀，公復醒，開眼而不開口，但搖首
X78n1551_p0382a11║令女人去，仍瞑目而逝。
X78n1551_p0382a12║丁明登號劒虹，江浦人。萬歷己酉，歸依雲棲大師，篤
X78n1551_p0382a13║信淨土法門，改號蓮侶。丙辰登第，宦遊溫陵，每以出
X78n1551_p0382a14║世大事，開化緇素，感悟甚多。守衢時，力禁屠牛。有無
X78n1551_p0382a15║賴犯法，捕之急，知公敬僧，即薙髮進。公令里甲察其
X78n1551_p0382a16║還俗日，重懲之。其人勵志參修，卒為名衲。初任泉州
X78n1551_p0382a17║司李，憲批枷責。公立法，願納米者聽，用以贍獄貧犯。
X78n1551_p0382a18║夏月修葺監舖，給香薷飲、葵扇。冬月設暖匣、椒、薑，擇
X78n1551_p0382a19║醫視病。更買素珠百十串，散眾囚念佛。恒語人曰：人
X78n1551_p0382a20║在患難，發心者多，吾乘其悔恨，導之念佛，幸而出獄
X78n1551_p0382a21║為良民矣。㦖念室中閨流，不聞佛法，請禪師演說大
X78n1551_p0382a22║乘，令于幃內聽之。眷屬一時披剃者四人。聞蓮池大
X78n1551_p0382a23║師言，有老嫗稱其夫念佛，一心不亂，臨行一請而別。
X78n1551_p0382a24║嫗由此深信淨土，大師亦自此發心出家云。公繪一
X78n1551_p0382b01║請圖，懸齋中，題詩有與君一請瞥然去，珍重相逢九
X78n1551_p0382b02║品蓮句。乙酉冬，病劇。十一月朔，具疏告佛，決意願求
X78n1551_p0382b03║往生，日焚一疏。至第十日，粥飲如常，面色光潤，諄諄
X78n1551_p0382b04║以同生西方，普勸親知，就榻稍臥，寂爾長往。輯有故
X78n1551_p0382b05║鄉消息、蓮漏清音、芥火菂、商淡話十餘種行世。
X78n1551_p0382b06║唐時字宜之，湖州人。參蓮池師，勤修淨業。初以明經
X78n1551_p0382b07║別駕壽陽，繼輔襄國，舉家眷屬悉歸依三寶。晨則各
X78n1551_p0382b08║持經文，夕則同集念佛。崇禎辛巳仲春，闖賊破襄陽，
X78n1551_p0382b09║公投端禮門左井中，家人掖之而出，氣已絕復甦。奉
X78n1551_p0382b10║旨提究，得從寬典。旋請假歸里，而襄陽季冬五日再
X78n1551_p0382b11║陷矣。初不死于宼，繼不死于井，終亦不死于法，豈非
X78n1551_p0382b12║慈悲默佑，功德不可思議者耶！公自述數年來感應
X78n1551_p0382b13║道交。丁亥臘八，於長干寺念佛禮塔，見佛相於塔光。
X78n1551_p0382b14║佛黃金色，光則如雪、如冰、如明鏡。戊子七月五日，念
X78n1551_p0382b15║佛于禪堂，開窻忽見鍾山浮巨海中，金佛巍巍，祥光
X78n1551_p0382b16║燦爍，瓦礫墻垣，喬木叢林，盡空不見。臨化瑞應彰彰。
X78n1551_p0382b17║所輯有蓮華世界書、法音、頻迦音等，刻行于世。
X78n1551_p0382b18║劉通志京都人。精懇念佛，年五十二得疾，念益切。鄰
X78n1551_p0382b19║人李白齋先卒，通氣絕，自早至午復甦，謂家人曰：適
X78n1551_p0382b20║見一舟，云往淨土，乘舟三十六人，白齋與焉。我亦數
X78n1551_p0382b21║內，但衣未新潔，又忘帶念珠，特艤舟相待。家人急為
X78n1551_p0382b22║易衣，珠掛其項，須臾而逝。
X78n1551_p0382b23║唐廷任號體如，蘭溪人。孝友醇慤，出自天性。少遊黌
X78n1551_p0382b24║校有聲，已而覺世無常，傾心至道。參雲棲，受念佛三
X78n1551_p0382c01║昧，遂力行之，凡十三年如一日，篤志西方。萬曆癸卯
X78n1551_p0382c02║仲冬，六十壽朝，忽謂諸子曰：新春十一日，吾歸矣。數
X78n1551_p0382c03║日前，禮誦如平時。至期，盥漱整衣端坐，手結印，口稱
X78n1551_p0382c04║佛名，含笑而逝，如入禪定。
X78n1551_p0382c05║楊嘉褘字邦華，泰和人，世家子也。年十三，持不殺戒，
X78n1551_p0382c06║蚤虱無所傷。潛心淨土法門，日誦彌陀經。二十三，肄
X78n1551_p0382c07║業南雍。俄疾作，以萬曆乙巳仲冬十九日卒。卒之先，
X78n1551_p0382c08║夢遊地獄，見地藏大士於冥陽殿。覺而放諸生命，延
X78n1551_p0382c09║僧誦經念佛。謂人曰：吾將逝矣，青蓮花現吾前，得非
X78n1551_p0382c10║淨土境乎？遂晝夜念佛不撤。命息燭，曰：汝輩假燭為
X78n1551_p0382c11║明，吾不須燭，常在光明中耳。問：何所見？曰：蓮開四色。
X78n1551_p0382c12║問：見彌陀否？曰：見彌陀現千丈身。問觀音，曰：身與彌
X78n1551_p0382c13║陀等。問勢至，曰：不見也。言訖，忽躍起拈香，連聲語曰：
X78n1551_p0382c14║彌陀經功德不可說，不可說，吾已得上品矣。寂然而
X78n1551_p0382c15║逝。仲兄嘉祚傳其事而矢之曰：予所誑語，墮拔舌獄。
X78n1551_p0382c16║其亦見之真而言之切歟？不信淨土者可思已。
X78n1551_p0382c17║郝熈載錢塘人，法名廣定。平生忠信不欺，以德行稱
X78n1551_p0382c18║於黌校。晚歸佛，持誦夙夜加虔。萬曆辛亥春二月得
X78n1551_p0382c19║疾，每睡覺云：吾夢於山中求見佛，佛未見，見百鳥叢
X78n1551_p0382c20║集，如是累日。至二十七子夜，忽云：有二童子來迎佛，
X78n1551_p0382c21║坐蓮華臺現吾前，吾往矣。吉祥而逝。
X78n1551_p0382c22║戈以安錢塘人，法名廣泰。性至孝，素積善行，而深自
X78n1551_p0382c23║韜晦，不求人知。晚年精誠奉佛，與靈芝、僧玄素結春
X78n1551_p0382c24║秋二社，念佛誦華嚴五經。忽謂人曰：吾大限將至，當
X78n1551_p0383a01║為西歸資糧。遂自室課誦，昕夕不撤，預定歸期。於臘
X78n1551_p0383a02║月二十一日前二夕，母子環視悲哽，居士笑曰：生必
X78n1551_p0383a03║有滅，奚悲為？吾方凝神淨域，面覲彌陀，若等慎勿以
X78n1551_p0383a04║情愛亂我。正念諄諄，惟囑助念無間雜語，至期寂然
X78n1551_p0383a05║而逝。
X78n1551_p0383a06║孫叔子法名大玗，自幼敏而好學。年十二，隨父鏡吾
X78n1551_p0383a07║公奉四十八願彌陀像入雲棲，因受五戒。歸斷葷血，
X78n1551_p0383a08║矢志念佛，誓取金臺，勤苦不惜身命。俄見兩比邱持
X78n1551_p0383a09║蓮華，以一心淨土印可。復見化人誦金剛經一晝夜，
X78n1551_p0383a10║乃矍然起坐曰：彌陀、觀音皆來迎我。結金剛拳印，大
X78n1551_p0383a11║呼阿彌陀佛數聲，泊然而寂。時萬曆辛亥仲冬十一
X78n1551_p0383a12║日。有淨土十二時歌傳世。
X78n1551_p0383a13║戴百戶與陶百戶共辦事巡撫麾下。時錢塘江有殺
X78n1551_p0383a14║人巨盜，號滿江紅者，黨勢熾盛，官吏不敢捕。巡撫潛
X78n1551_p0383a15║召二人，手給一牌，令捕滿江紅。二人𢬵身入，賊多方
X78n1551_p0383a16║誘致，臨刑痛恨二人，誓必索命。二人懼，棄職持齋，誦
X78n1551_p0383a17║經念佛，以解冤結。戴百戶忽預別親屬，至期坐脫，良
X78n1551_p0383a18║久又醒曰：陶兄臨去，正念一差錯走路頭，故我來與
X78n1551_p0383a19║汝等說耳。明日我當去。次早復坐脫，鼻垂玉柱，異香
X78n1551_p0383a20║滿室不散。
X78n1551_p0383a21║華居士江干人。醇朴無偽，與人不欵曲。中年屬業諸
X78n1551_p0383a22║子，獨處一室，不涉世事，朝暮惟孜孜念佛而已。後將
X78n1551_p0383a23║卒，自知時至，更衣正冠，端坐別眾而逝。其子先已作
X78n1551_p0383a24║棺，于是易龕如沙門故事。舉龕之日，觀者如堵，遠近
X78n1551_p0383b01║嚮慕焉。
X78n1551_p0383b02║蓮華太公者越人一生拙朴，惟晝夜念佛不絕。命終
X78n1551_p0383b03║之後，棺上忽生蓮華一枝，親里驚歎，因號蓮華太公。
X78n1551_p0383b04║郭大林湯陰人。平生端潔雅素，出世為懷。遇僧教以
X78n1551_p0383b05║念佛，遂一心淨土。年七十六，一日無疾，與子別云：明
X78n1551_p0383b06║午當去。至時坐脫。
X78n1551_p0383b07║糖擔老人住杭州，賣糖為生，口中念佛不絕。忽一日，
X78n1551_p0383b08║挑糖擔出，見人便曰：汝早喫我糖，我當歸去也。更至
X78n1551_p0383b09║數相識家，約曰：煩你明日來擡我棺，我要歸去。識者
X78n1551_p0383b10║訝之，且信且疑。次早，謂其妻曰：可備飲食，以待來人
X78n1551_p0383b11║餉。時識者皆至，老人引令擡棺。到家，沐浴更衣，拱手
X78n1551_p0383b12║語眾曰：我當自寢于棺，不勞汝等。將身坐棺中，怡然
X78n1551_p0383b13║就寢，遂長往矣。眾咸驚異。
X78n1551_p0383b14║吳江太湖灘有一老人，生平惟喜念佛放生，別無所
X78n1551_p0383b15║知。每行路時，拾灘頭螄蜆放入水中，雖極冗不顧。平
X78n1551_p0383b16║日遇有生命，輒解衣割食買放，曾無退懈。忽一日，謂
X78n1551_p0383b17║家人曰：吾當西逝，可集親友送我。因集眾念佛，安然
X78n1551_p0383b18║坐逝，異香經宿不散。
X78n1551_p0383b19║蘇州一小民，姓吳，業澆燭，故以著名。僦居婁門一屋，
X78n1551_p0383b20║孑身長齋，晝夜念佛，以為人至誠。吳閶內外數十大
X78n1551_p0383b21║燭舖，皆爭迎澆燭，以燭係供養神佛三寶，必念佛數
X78n1551_p0383b22║聲，乃澆油一杓，一生如此。年七十餘，忽語店主云：吾
X78n1551_p0383b23║積有薄貲，本為防老，今以念佛功成，至某日，吾即去
X78n1551_p0383b24║世，生善處，無用此矣，敬以相贈。主曰：汝所積者，乃眾
X78n1551_p0383c01║店物，非吾一家物也，何敢受乎？若必無用處，請為汝
X78n1551_p0383c02║作福。吳君大喜，乃以匙鑰授主，令至所居地窖取出，
X78n1551_p0383c03║約有千金，主為分給。蘇州眾大剎齋僧及菴院接眾
X78n1551_p0383c04║處，皆分惠。作福竟，吳君如期合掌念佛，端然坐逝，吳
X78n1551_p0383c05║門道俗送龕火化者千萬人焉。
X78n1551_p0383c06║太倉上舍吳叔寶名鳴珙，家貲殷厚，素好善，預放生
X78n1551_p0383c07║會，然不甚通佛法。六十餘，自言欲脫化，忽沐浴，命延
X78n1551_p0383c08║隆福寺印初法師宣授三皈五戒竟，大呼出去者再，
X78n1551_p0383c09║合掌逝矣。頃復開目，語妻兄王煙客先生曰：吾纔發
X78n1551_p0383c10║永絕塵世願，勇猛念阿彌陀佛，從床下躍出，竟是蓮
X78n1551_p0383c11║華世界。自省平日何善，乃復此世人，努力。言訖，索水
X78n1551_p0383c12║自照，中夜恍悟曰：今生吳叔寶，前生徐和尚。復大呼
X78n1551_p0383c13║快哉而逝。有異香發于室。
X78n1551_p0383c14║太倉吳瞻樓晚年以家事付二子，篤修淨土，專注西
X78n1551_p0383c15║方，不雜餘業。每日念佛幾萬外，經則大小彌陀，呪則
X78n1551_p0383c16║往生，觀則西方，皆登簿冊，寒暑無間。如是者一十二
X78n1551_p0383c17║年，後七十餘，定課不減，西方聖境，累現目前。親見攢
X78n1551_p0383c18║盒，每格下襯錦繡，上堆妙果。其架大如田一畝，床前
X78n1551_p0383c19║不時白蓮湧出，大如石臼，童稚皆見，乃怡然脫化。
X78n1551_p0383c20║太倉黃攝六名翼聖，字子羽，素為蓮社中勝友。雖貴
X78n1551_p0383c21║裔，博學修潔，篤好雲棲教，一門精修。以薦辟宰蜀之
X78n1551_p0383c22║新都，治民以慈惠，政聲藹著。相傳飯僧縣堂，躬行七
X78n1551_p0383c23║簋，佈䞋施，繼以膜拜，聞者恠之。後獻賊宼西川，所過
X78n1551_p0383c24║屠戮，尸骸山積。數千僧感公德，誓登城擊板念佛，中
X78n1551_p0384a01║夜佛聲震天。獻賊恠問故，土人答曰：以黃知縣平時
X78n1551_p0384a02║好善飯僧，僧為打板念佛以守城也。賊誡勿擾，寂然
X78n1551_p0384a03║而過，鷄犬不驚。後歸田，堅修淨業。己亥陽月，疾稍亟，
X78n1551_p0384a04║靈隱僧戒顯與其內兄王煙翁衝寒過其廬，則四壁
X78n1551_p0384a05║張彌陀像，為西歸計矣。乞戒顯丙夜授菩薩戒，即為
X78n1551_p0384a06║極談惟心淨觀。攝公曰：吾神明愈健，誓願愈堅，自信
X78n1551_p0384a07║生西方必矣。剋八日必行，屆期吉祥而逝。
X78n1551_p0384a08║余集生得罪在獄，首唱念佛，諸人多從之處決。屆期
X78n1551_p0384a09║相聚，晝夜不絕，滿壁忽覩佛像光明，旋奉恩詔末減。
X78n1551_p0384a10║金光前起身戒伍，目不識字，然見有義之事，則必銳
X78n1551_p0384a11║意為之。其妻龔氏，是盧州孝廉之女，痛遭離亂，歸心
X78n1551_p0384a12║西方，且粗知書史，凡遇梵典，晨夕持誦，光前為之感
X78n1551_p0384a13║動而篤信焉。順治癸巳冬，奉討不庭，相携入閩，道出
X78n1551_p0384a14║武林，聞具德和尚說法靈隱，同往參問，親承開示，自
X78n1551_p0384a15║此潛心念佛，愈切愈堅。辛丑夏，還京，駐節錢塘江干，
X78n1551_p0384a16║忽示疾，龔為延醫，光前止之曰：我昔與汝親叩靈隱，
X78n1551_p0384a17║今正欲于此作轉身之活計，求和尚一證明耳，何以
X78n1551_p0384a18║藥為？龔大笑曰：不意光前亦得到此田地。遂徙帳入
X78n1551_p0384a19║崇聖菴，盖欲夫死得其所也。菴居旬日，龔造二棺，謂
X78n1551_p0384a20║人曰：妾與金公偕行矣，顧無人為公畢後事耳。事畢，
X78n1551_p0384a21║我當往矣。光前聞之，即怡然長逝。龔事畢，屏絕飲食，
X78n1551_p0384a22║晝夜不臥，一心念佛。一日，覺身稍倦，倚棺而眠，少頃，
X78n1551_p0384a23║醒曰：時至矣。端然趨寂，顏色如生。
X78n1551_p0384a24║韓承山平湖縣人。為人誠朴，力務農桑，積累家業田
X78n1551_p0384b01║園約千餘金，居恒惟持齋念佛而已。年八十一，康熈
X78n1551_p0384b02║元年四月，忽謂子曰：明日汝可徧請親族來，我欲與
X78n1551_p0384b03║之話別。子依教請至，對眾曰：我止有七日住世，特與
X78n1551_p0384b04║汝等作別。至期，沐浴更衣端坐，悉令子女環坐念佛，
X78n1551_p0384b05║自亦念佛，良久不動，近視之，已委蛻矣。
X78n1551_p0384b06║喬忠我長興人。鬻竹器為生，兩手削竹，口中念佛不
X78n1551_p0384b07║撒。禮烏瞻普聞和尚，每瞻山結制，亦入禪堂。康熈元
X78n1551_p0384b08║年三日前，預告親朋子女曰：我將歸去。至十月朔，更
X78n1551_p0384b09║衣向西，正坐念佛。有來視者，令念佛相助。對同道師
X78n1551_p0384b10║僧曰：而今一別，當于蓮池中相會也。言訖，悠然而逝。
X78n1551_p0384b11║翟夢鯉法名淨震，臨江人。素行誠樸，篤信淨土。年踰
X78n1551_p0384b12║古希，精神矍鑠，課念無違，兼誦金剛經。康熈戊申七
X78n1551_p0384b13║月，忽示疾。至八月十三日，緇素親友皆來探視，乃謂
X78n1551_p0384b14║眾曰：感蒙垂顧，須念佛助我往生。手自輪珠，毫無倦
X78n1551_p0384b15║意。頃云：明早去矣。屆期念佛而逝。
X78n1551_p0384b16║沈養素法名智恩，臨江人。耑修淨業，寒暑靡間。年登
X78n1551_p0384b17║七十六，涉險如夷，時稱佛號。誦金剛，甞轉法華三十
X78n1551_p0384b18║餘部。康熈戊申八月，偶抱小恙，曰：我當追蹤翟夢鯉
X78n1551_p0384b19║也。謂子曰：九月十五日，我歸去矣。子云：十五欠利，十
X78n1551_p0384b20║六好。厲聲曰：寧可上前，莫使退後。至十四日，念佛而
X78n1551_p0384b21║逝。身有異香，數日不散。
X78n1551_p0384b22║戴童子名公烈，休邑人，流寓塘棲鎮水北界。生自儒
X78n1551_p0384b23║門，週齡失母，為兒戲時不踰禮法。年十二始習舉子
X78n1551_p0384b24║業，英英露頴。十三益聦敏，動止類成人。然賦質清弱，
X78n1551_p0384c01║因醫㿀疹致傷胃氣，乃就醫吳門。寓所有蓮池大師、
X78n1551_p0384c02║竹窻隨筆數種，每取其書反覆細閱，若有會心。七月
X78n1551_p0384c03║初六，忽端坐謂其祖曰：助我念佛。遂朗稱佛號。其祖
X78n1551_p0384c04║和之，始則聲高，漸至聲低，終乃無聲，尚見唇動。頃之，
X78n1551_p0384c05║唇亦不動，兀然而化。
X78n1551_p0384c06║沈敬孚名炳，長洲人。少得喘疾，過三十而劇，因發出
X78n1551_p0384c07║世心，持佛名頗切。至年五十，病益甚，自正月至九月，
X78n1551_p0384c08║一息僅屬，遂矢願斷肉。其友楊廣文省之勸持金剛
X78n1551_p0384c09║經，扶起受之，讀盡卷。居三日，加持至三卷，半月而病
X78n1551_p0384c10║愈。自後日以三卷為常，持佛名不撒，夜坐輒至曉，喘
X78n1551_p0384c11║病遂除。尋受五戒。子旅亭和尚，乾隆四十六年十一
X78n1551_p0384c12║月，示微疾數日。其月晦，晨起洗沐畢，喘甚，回首向西，
X78n1551_p0384c13║結跏念佛。其妻在傍揮之去，已而寂然，即坐逝矣。遺
X78n1551_p0384c14║言以龕殮，用茶毗法。其妻尋出家為尼。
X78n1551_p0384c15║顧天瑞大村人。老而無子，與妻陸氏長齋修淨業。僧
X78n1551_p0384c16║舍有為念佛會者，夫婦與焉。乾隆三十五年二月，天
X78n1551_p0384c17║瑞無疾誦佛名而逝，年七十二。
X78n1551_p0384c18║陸士詮號近堂，元和人。初在玉壇為友祈疾，有神教
X78n1551_p0384c19║禮梁皇懺，近堂因禮懺發心，詣天寧菴受菩薩戒，持
X78n1551_p0384c20║名修觀，誦法華經。乾隆五十二年，尋得瘍疾，漏下臥
X78n1551_p0384c21║牀不能起。將終，目光上矚，若有所見，口稱白蓮、白鶴
X78n1551_p0384c22║及諸大善人，復連稱佛，佛右脇而逝，異香滿室中。
X78n1551_p0384c23║馬[冗-几+丁]良名榮祖，秀水人。為諸生，課徒以食。年三十餘，
X78n1551_p0384c24║得咯血疾。遇祥峯文師，勸令念佛。病良已，遂長齋受
X78n1551_p0385a01║五戒，日課佛名三萬。如是十餘年，疾復作。臥床月餘，
X78n1551_p0385a02║自言三聖現前說法，日常在大光明中。臨終見佛來
X78n1551_p0385a03║迎，連稱佛名，右脇而逝。時乾隆五十六年。
X78n1551_p0385a04║在閨清操
X78n1551_p0385a05║隋文帝皇后獨孤氏雖處王宮，深厭女質，常念阿彌
X78n1551_p0385a06║陀佛，以八月甲子命終。時永安宮北，種種音樂，自然
X78n1551_p0385a07║震响。尼大明與后最愛，每念佛時，先着淨衣，口含沈
X78n1551_p0385a08║香。忽眾聞沈香氣，滿室異常。頃之，有光明如雲來迎，
X78n1551_p0385a09║向西而去。帝問闍提斯那三藏：是何祥瑞？對曰：西方
X78n1551_p0385a10║有佛，號阿彌陀。皇后業高，超登彼國，故現斯瑞耳。
X78n1551_p0385a11║姚婆因范行婆勸令念佛，後臨終見佛，菩薩來迎，告
X78n1551_p0385a12║佛言：未與范行婆別，請佛暫住空中。范至，姚婆立化。
X78n1551_p0385a13║荊王夫人王氏，元祐中事西方，甚精恪。獨一妾懈慢，
X78n1551_p0385a14║夫人將逐之。其妾悲悔，極加精進。一夕異香徧室，無
X78n1551_p0385a15║疾而終。夫人忽夢妾起居敘謝，因夫人訓責，今獲往
X78n1551_p0385a16║生。夫人曰：西方可往不？妾曰：但隨妾行。夫人隨之，見
X78n1551_p0385a17║二池皆白蓮華，或榮或悴。妾曰：此皆世間發心修西
X78n1551_p0385a18║方人也。人間纔發一心，池中即生一花。隨其勤惰，榮
X78n1551_p0385a19║悴各異。中有一花，朝服而坐。其衣飃揚，隨風疎散。即
X78n1551_p0385a20║見寶冠瓔珞，莊嚴其身。妾曰：此楊傑也。又有一花，朝
X78n1551_p0385a21║服坐上，其花稍悴。曰：此馬玗也。復前導數里，遙望金
X78n1551_p0385a22║臺，光明交徹。妾曰：此夫人化生處，上品上生也。徐訪
X78n1551_p0385a23║楊傑則已亡，馬玗則無恙。後夫人於生日，秉爐焚香
X78n1551_p0385a24║觀音閣，佇立而化。（荊王楫，徽宗之子。）
X78n1551_p0385b01║吳氏縣君都官呂宏妻。宏因異僧勸發，妙悟佛理。吳
X78n1551_p0385b02║氏閱金剛經頌，亦契空寂。夫婦齋戒四十年，吳氏忽
X78n1551_p0385b03║見巨迹三雙，皆金蓮花。數日又見其膝，又數日見其
X78n1551_p0385b04║身，數日見其面目，即佛菩薩三聖人也。及見殿閣境
X78n1551_p0385b05║界，清淨男子。人問彼佛如是說法，曰：我得眼通，未得
X78n1551_p0385b06║天耳。如是三年。一夕徵恙，自言：吾將西歸。言訖而逝。
X78n1551_p0385b07║甞事觀音，列瓶𦈢數十，以水滿中，手持楊枝誦呪，必
X78n1551_p0385b08║見觀音放光，灌諸器中，病者飲之必愈。世因號觀音
X78n1551_p0385b09║縣君。
X78n1551_p0385b10║馬朝奉玗之妻王氏修十念法，持破地獄真言。甞夢
X78n1551_p0385b11║地獄主者，謝以持偈呪之賜。後因寢疾，念佛而亡。親
X78n1551_p0385b12║戚侍妾，咸夢王氏言，得生淨土。
X78n1551_p0385b13║蔡氏縣君居武林，早年孀居，持經念佛，每朝禮像。逾
X78n1551_p0385b14║二十年，忽見金蓮花現空中，遽索平時修行課目，卷
X78n1551_p0385b15║而懷之，安坐而逝。
X78n1551_p0385b16║馮氏少師珣之女，承宣使陳思恭之妻。少多病，從慈
X78n1551_p0385b17║受深禪師受教，持齋誦佛。逾十年，益精進，謂族黨曰：
X78n1551_p0385b18║清淨界中，失念至此。支那緣盡，行即西歸。一夕，語侍
X78n1551_p0385b19║者曰：吾神遊淨土，獲禮三聖。夫聞其語，即相陪念佛，
X78n1551_p0385b20║右脇安臥而逝。三日之間，玅香芬馥。
X78n1551_p0385b21║鄭氏錢塘人。日課觀音經，念佛不撤。後病中索浴，西
X78n1551_p0385b22║向坐，問家人曰：聞磬聲乎？淨土諸聖且至。已而合掌
X78n1551_p0385b23║喜曰：佛菩薩來，觀音手執金臺，如來接我登座。遂奄
X78n1551_p0385b24║然而化。
X78n1551_p0385c01║陸氏宜人家錢塘，朝請王璵妻。常誦法華，晚年尤篤
X78n1551_p0385c02║淨土，禮懺一會，念佛萬聲，凡三十載。因微疾，忽聞天
X78n1551_p0385c03║皷自鳴，人方驚異，即面西端坐而化，兩手結印。續淨
X78n1551_p0385c04║土傳陸師壽者，即其侄也。
X78n1551_p0385c05║朱氏如一，欽成朱后之侄，歸於四明薛君，繡法華經
X78n1551_p0385c06║一部，十年而成。至化城，喻針鋒綴舍利如栗，連獲數
X78n1551_p0385c07║十粒，一字一拜，禮法華者三，於經首題別致八萬四
X78n1551_p0385c08║千拜，誦法華經三月而通。刻擘窠圖，勸人念佛，滿十
X78n1551_p0385c09║萬聲，所化二十萬人，獨朱氏朝夜誦之，不可以數。紹
X78n1551_p0385c10║熈四年，為寶幢藏繡經，迎歸南湖，飯千僧為慶讚。是
X78n1551_p0385c11║年微疾，請僧念佛，忽起加趺，薛君曰：吾家無是法。於
X78n1551_p0385c12║是右脇吉祥而化，家人夢乘彩雲向西而去。
X78n1551_p0385c13║樓氏慧靖四明揚帥樓璹之孫，適寺簿周元卿。甞披
X78n1551_p0385c14║味傳燈，發明見地，尤以淨業為真修。晚年被疾，忽見
X78n1551_p0385c15║蓮臺紫色，化佛無數，異香滿室。以語家人，亟令念佛，
X78n1551_p0385c16║頃刻而化。
X78n1551_p0385c17║周氏玅聦周元卿之女，每感母氏華臺往生之瑞，甞
X78n1551_p0385c18║誦經念佛，願生安養。病中請僧行懺，自見其身著新
X78n1551_p0385c19║淨衣，在樓閣上作禮念佛，謂家人曰：汝輩當勤修淨
X78n1551_p0385c20║業，吾當於淨土待汝。即右脇吉祥，向西而化。
X78n1551_p0385c21║秦氏淨堅家松江，厭惡女身，與夫各處精持齋戒，閱
X78n1551_p0385c22║華嚴經、法華、光明般若無虗日。晨昏修彌陀懺，日禮
X78n1551_p0385c23║佛千拜。久之，有光明入室中，面西念佛，安坐而化。
X78n1551_p0385c24║鄭氏淨安家錢塘，念佛誦經，日無虗度。後得疾，禱之
X78n1551_p0386a01║於佛，聞空中聲云：汝行有期，無得自怠。又見佛身金
X78n1551_p0386a02║色，即奮身起，面西端坐，令男僧義修諷阿彌陀經，倐
X78n1551_p0386a03║然而化。其女夢母報曰：吾已得生淨土，可說修師令
X78n1551_p0386a04║知。
X78n1551_p0386a05║于佛子秦氏淨樂，家錢塘。其夫姓于，賣魚為業。有男
X78n1551_p0386a06║販私商，常遭官事。秦氏愁苦，幾欲沈身於江。遇淨住
X78n1551_p0386a07║寺照師，勸之曰：有此煩惱，宿世怨家，枉自沉江，不如
X78n1551_p0386a08║念佛。秦氏醒然，回心即燼。一指誓長齋，三自念佛，十
X78n1551_p0386a09║年不怠。見一切人，皆稱佛子。一日，請戒行人諷觀經。
X78n1551_p0386a10║每一觀，誦佛千聲。至像觀，忽焉而化。
X78n1551_p0386a11║四明黃氏早喪夫，歸父舍修淨業。臨終稱佛結印，履
X78n1551_p0386a12║地徐行，儼然立化。家人篩灰於地，以驗生虗，見蓮花
X78n1551_p0386a13║一朵生於灰中。
X78n1551_p0386a14║錢塘袁氏因往靈芝受菩薩戒，即斷葷酒，進修淨業，
X78n1551_p0386a15║一家皆服其化，二十年不渝初志。一日病中，請圓淨
X78n1551_p0386a16║律師說法，忽見佛菩薩眾現前，端坐而化。
X78n1551_p0386a17║錢塘陳氏媼從靈芝受菩薩戒，專心念佛，日課千拜。
X78n1551_p0386a18║常有舍利散經案上，臨終見化佛來迎，顧旁人語未
X78n1551_p0386a19║及半，已疑然不動矣。
X78n1551_p0386a20║武林王氏常誦法華，念佛求度。一朝見菩薩大身住
X78n1551_p0386a21║立空中，遂連聲稱：菩薩高大！菩薩高大！又云：恐女人
X78n1551_p0386a22║足穢，難升花臺。語畢而化。
X78n1551_p0386a23║四明孫氏寡居齋戒，禮誦念佛，三十年不懈。手製衣
X78n1551_p0386a24║衾鞋襪施僧，不記其數。一日微恙，見異人立床前曰：
X78n1551_p0386b01║宜勤精進。又夢八僧遶行懺室，身掛縵衣，隨僧行道。
X78n1551_p0386b02║遂沐浴淨衣，請僧行懺。於大眾前端坐誦經，至一心
X78n1551_p0386b03║不亂，左手結印，奄然而化。遠近皆聞空中奏樂。
X78n1551_p0386b04║上虞胡長婆李氏，夫喪後，日夜高聲誦彌陀經，凡十
X78n1551_p0386b05║餘年。一朝，有僧覆以緋蓋，告之曰：汝今月十五日夜
X78n1551_p0386b06║子時去。問師：何人？答曰：我是汝念者婆。遂會別諸親。
X78n1551_p0386b07║至時，果有異香光明，即端坐而逝。七日火化，齒如雪
X78n1551_p0386b08║玉，舌如紅蓮，睛如蒲萄，皆精堅不壞，舍利不可以數。
X78n1551_p0386b09║次日，焚處生一花，如白鸎粟然。
X78n1551_p0386b10║安吉王氏女日誦彌陀、觀音、金剛諸經，念佛求度。母
X78n1551_p0386b11║病亡，既斂，惡血流滴。女發誓曰：若我孝心真實，願臭
X78n1551_p0386b12║氣不生。言訖，流血即止。以舌䑛漏處，絕無穢氣。父娶
X78n1551_p0386b13║後室，與同修淨業。女得疾，請僧說淨土觀法。忽索衣
X78n1551_p0386b14║吉祥而臥，手攬觀音手中幡，寂然不動。繼母篩灰於
X78n1551_p0386b15║室，以驗受生，見灰中印出蓮華數朵。
X78n1551_p0386b16║錢塘盛氏日課觀經誦佛不輟。一日病中浴畢，面西
X78n1551_p0386b17║問家人云：聞磬聲乎？淨土眾聖且至。已而合掌喜躍
X78n1551_p0386b18║曰：佛菩薩已至，觀音手執金臺，如來接我登座。即奄
X78n1551_p0386b19║然而化。
X78n1551_p0386b20║錢塘沈氏念佛十餘年，日加精進，命工𦘕八尺彌陀
X78n1551_p0386b21║像，病中安設床前，欣然曰：我何多幸？即請僧念佛相
X78n1551_p0386b22║助。忽曰：見一僧授我金臺。遂於臺前方欲執錦褥角，
X78n1551_p0386b23║其臺即行，恐有障緣，望眾更為念佛。眾皆勇猛，厲聲
X78n1551_p0386b24║良久，復云：念佛功德已登金臺，此去不回矣。即瞑目
X78n1551_p0386c01║而逝。
X78n1551_p0386c02║蔣婆鎮江金壇縣株林村人，年七十許，死至陰府。命
X78n1551_p0386c03║未盡當還，閻羅王問曰：汝能念經否？對曰：不能。王曰：
X78n1551_p0386c04║汝不能念經，但念阿彌陀佛。既放還，蔣婆謂閻羅王
X78n1551_p0386c05║教我念佛，更無可疑，故常念佛。年近百二十歲，無疾
X78n1551_p0386c06║而逝。
X78n1551_p0386c07║任氏夫人修西方雕阿彌陀佛像，長四寸八分，龕飾
X78n1551_p0386c08║甚嚴，常頂戴行道。其像眉間常迸出舍利，大如黍米，
X78n1551_p0386c09║光彩照人，事詳鍾離少師傳。
X78n1551_p0386c10║汾陽約山翁婆每日嗟歎世間無常，無一可樂。月晦，
X78n1551_p0386c11║必請僧二員，永夜念佛。翌朝設齋，婆手自營辦。臨終
X78n1551_p0386c12║之夕，咸見佛光入室，寶葢覆於庭上，婆忽遷化。
X78n1551_p0386c13║汾陽裴氏女專心念佛，以小豆為數，積滿十三石。報
X78n1551_p0386c14║盡之日，索火燒香，口云：佛以花臺與我，今當往生。
X78n1551_p0386c15║汾陽溫靜文妻病在床上，夫勸令念佛，二年不絕聲。
X78n1551_p0386c16║謂夫曰：我已見淨土佛菩薩，後月當去。至期，見金蓮
X78n1551_p0386c17║花如日輪。
X78n1551_p0386c18║醴泉孟氏女久纏重病，沙門勸令念佛三年，謂夫曰：
X78n1551_p0386c19║可急報諸親，令來相送。暨畢集，女焚香與眾念佛，見
X78n1551_p0386c20║空中執錫，沙門曰：汝當往生。已而佛菩薩至，旛華排
X78n1551_p0386c21║空，忽然遷化。
X78n1551_p0386c22║汾陽梁氏女兩目俱盲，遇沙門勸令念佛。越三年，雙
X78n1551_p0386c23║目開明。後忽見佛菩薩幡盖來迎，即日命終。
X78n1551_p0386c24║念佛道者，陳氏賾禪師之母。師住廣平普會，迎侍方
X78n1551_p0387a01║丈東室，剪𩬊為出家相，朝夕念佛，四眾稱為道者。後
X78n1551_p0387a02║病中集緇素，鳴磬念佛兩日，忽合掌瞻像，泊然而化。
X78n1551_p0387a03║明日頂溫，面色鮮白。師前一日夢母謂曰：我見尼師
X78n1551_p0387a04║十餘來相召。師應之曰：此往生之祥。言已坐滅，面色
X78n1551_p0387a05║變白，至是果然。
X78n1551_p0387a06║吳興陳氏受持齋戒，誦法華五千部，金剛、彌陀諸經
X78n1551_p0387a07║各一藏。念佛滿三十年，一日不食，家人問：欲何所須？
X78n1551_p0387a08║答云：欲求見佛。言訖，右脇而化。
X78n1551_p0387a09║會稽胡氏淨安禮阿彌陀佛八萬四千，相好者四。會
X78n1551_p0387a10║偶微疾，見佛來迎，安祥坐逝。路人聞空中樂聲，隱隱
X78n1551_p0387a11║西去。
X78n1551_p0387a12║錢塘孫氏女常念佛持呪。因病，請清照律師至，謂曰：
X78n1551_p0387a13║久病厭世，願求往生。師為談淨土因緣，大喜。至夜，夢
X78n1551_p0387a14║師持藥一盞，服之流汗，身心輕安。三日後，語侍人曰：
X78n1551_p0387a15║迦葉尊者來此，好金蓮華座。即瞑目結印而化。
X78n1551_p0387a16║仁和郭氏妙圓長齋念佛，誦法華、彌陀經及二懺。常
X78n1551_p0387a17║諦觀落日，對想西方。忽空中告云：郭玅圓決生淨土。
X78n1551_p0387a18║清照亨律師即其兄，甞往寺中建繫念會，作百僧齋，
X78n1551_p0387a19║莊嚴淨土。臨終之際，請亨師說法，求佛接引。即時端
X78n1551_p0387a20║坐，凝然不動。
X78n1551_p0387a21║周行婆家太平州，蚤年念佛專注。一夕，互跪念佛，泊
X78n1551_p0387a22║然而化。鄰人見數僧自婆家出，引婆騰空而去。
X78n1551_p0387a23║錢塘龔氏晝夜念佛，誦彌陀經。偶得疾，請亨律師指
X78n1551_p0387a24║示西歸。講說未終，端坐而化。老妾于氏，亦念佛不輟。
X78n1551_p0387b01║一夕，夢龔氏告曰：我已得生矣，汝後七日亦當往生。
X78n1551_p0387b02║至期果逝。
X78n1551_p0387b03║嘉禾鍾婆日誦彌陀經十卷，餘時念佛，二十年為常
X78n1551_p0387b04║課。一日，語其子曰：見大白蓮華無數，一婦人端正好
X78n1551_p0387b05║衣立我前，又眾僧在此，何以供養？子云：不見。遂無語，
X78n1551_p0387b06║端坐聳身而化。
X78n1551_p0387b07║潮山黃婆持金剛法華，專心念佛。暑中忽得痢疾，但
X78n1551_p0387b08║飲水不食。鄰庵沙門善修，常建念佛會。婆病中欲請
X78n1551_p0387b09║修，修夢婆來謂曰：將往西方。修未以為異。越二日，婆
X78n1551_p0387b10║西向念佛十聲，端坐而化。遠近皆見紅霞覆婆之屋。
X78n1551_p0387b11║霅川朱氏念佛三十年，每讀金剛經，以為聖賢在此，
X78n1551_p0387b12║不敢踞坐。後忽不食四十日，唯飲水念佛。先夢三僧
X78n1551_p0387b13║入室，各執蓮華，謂曰：我先為汝種此蓮華，汝卻歸來。
X78n1551_p0387b14║既覺喜悅，乃請僧眾念佛為助，即就座而化。
X78n1551_p0387b15║四明淨心女不知姓，刺血自𦘕佛菩薩三聖像於羅
X78n1551_p0387b16║木板，凡一千片，普散與人。上有正信女淨心，題云：願
X78n1551_p0387b17║所修淨業，速獲成就，不入母胎，化生蓮沼。後不知所
X78n1551_p0387b18║終。
X78n1551_p0387b19║嘉禾周氏適庶民孫氏，同翁婆常時念佛，感室中佛
X78n1551_p0387b20║像有光如螢，或現鮮華，或現佛菩薩像，三時必聞天
X78n1551_p0387b21║樂，或空中誦經聲。
X78n1551_p0387b22║項氏玅智四明鄞人，寡居，二女悉令為尼，同居楊氏
X78n1551_p0387b23║庵，見人唯勸念佛。晚歲偶疾，謂女尼曰：多有尼僧相
X78n1551_p0387b24║待。西歸，乃請人念佛，忽曰：我欲坐化，錯與作棺也。女
X78n1551_p0387c01║曰：佛用金棺，無嫌也。母喜，諷上品觀，轉身面西，兩手
X78n1551_p0387c02║作印，微笑而逝。
X78n1551_p0387c03║沈氏妙智四明慈溪居，自幼蔬食念佛，長歸章氏，未
X78n1551_p0387c04║甞中廢。施米貸被，以濟饑寒，常誦彌陀經為日課。一
X78n1551_p0387c05║夕微病，念佛尤力，忽見佛、菩薩、居士、長者擁立目前，
X78n1551_p0387c06║燈光千點累累然，狀如虹橋，即日右脇吉祥，凝然不
X78n1551_p0387c07║動。
X78n1551_p0387c08║崔婆淄州人。平生茹素，性溫順，不與同輩爭長短，但
X78n1551_p0387c09║誦阿彌陀佛不少撤。不持素珠，莫知其幾千萬遍。年
X78n1551_p0387c10║七十二，得疾不下床，然持念愈篤，忽若無事時。唱偈
X78n1551_p0387c11║日：西方一路好修行，上無條嶺下無坑。去時不用著
X78n1551_p0387c12║鞋襪，脚踏蓮華步步生。咏不絕口。人問：誰語？曰：我所
X78n1551_p0387c13║作。曰：婆何時行？曰：申時去。果如期而逝。依僧法茶毗，
X78n1551_p0387c14║舌獨不化。
X78n1551_p0387c15║常熟陶氏寡居，常持普門品。夢白衣人授以蓮華，令
X78n1551_p0387c16║食之。又夢梵僧授以彌陀經，覺即能誦，不假師授。一
X78n1551_p0387c17║夕，帳幌光明，有彌陀像立經函上。每誦經時，必於卷
X78n1551_p0387c18║上迸出舍利，積以成合。臨終時，化佛來迎。
X78n1551_p0387c19║周婆鄞縣寶幢市人，精修淨土。遇歲首，持不語戒，晝
X78n1551_p0387c20║夜常坐，盡月而止。遇夏月，則施茶湯，歷久不廢。一夕，
X78n1551_p0387c21║夢大荷葉徧覆一市，覺自身持數珠，行道葉上。既而
X78n1551_p0387c22║微疾，隣人見幢盖入其室。黎明，婆已念佛而逝。
X78n1551_p0387c23║鍾氏仁和張後溪之繼室，年四十夫喪，遂持長齋，篤
X78n1551_p0387c24║信念佛者四十餘載。居常聞天樂鳴空，又夜常聞戶
X78n1551_p0388a01║外佛聲浩浩，啟視杳無人跡。如是異徵，屢屢槩見。泰
X78n1551_p0388a02║昌元年臘月十六日臥病，次年元朝謂家人曰：見徧
X78n1551_p0388a03║室蓮華，并有幡盖懸于床前，念佛而化。
X78n1551_p0388a04║薛氏武塘世族女也。生時，母夢長庚入懷。後歸周，生
X78n1551_p0388a05║五子而寡。秉節自誓，供觀音香煙，結蓮華，人異之。專
X78n1551_p0388a06║心淨業，好施不倦，念佛十五年如一日。萬曆丁亥五
X78n1551_p0388a07║月，得疾，遂絕粒屏藥。至九月六日，延僧禮懺，且曰：四
X78n1551_p0388a08║日足，吾事畢矣。乃西向對彌陀像，晝夜繫念，囑諸子
X78n1551_p0388a09║翊贊。著淨衣，戴誌公帽，長跪佛前，念讚佛偈，唱三歸
X78n1551_p0388a10║依輪珠，念佛一百八遍。逮午，趺坐而化，蓮華香滿室。
X78n1551_p0388a11║于媼昌平州邵村于貴之母，久積念佛。一日，浣衣甚
X78n1551_p0388a12║潔，謂其子曰：予將生淨土。子未信。至期，取凡置庭心，
X78n1551_p0388a13║坐几上，脫去異香天樂，比隣皆聞。
X78n1551_p0388a14║方氏諸生吳應道室。三十寡，守志歸佛，專修淨土二
X78n1551_p0388a15║十年。萬曆乙酉，年五十矣，小疾，念佛不輟，無一語及
X78n1551_p0388a16║他務。卒前一日，沐浴更衣，然香禮佛，還坐一榻而逝。
X78n1551_p0388a17║陶氏居士，張守約繼室。居士念佛，陶亦信向，每日課
X78n1551_p0388a18║誦無間。居士出禮普陀，陶謂二子曰：吾平日參是心
X78n1551_p0388a19║作佛，是心是佛二語，今始悟初四日吾行矣。及期，端
X78n1551_p0388a20║坐而逝。次日，居士歸成殮，俄棺上出青蓮華五朵，居
X78n1551_p0388a21║士大駭異，自愧不知其道行如此。
X78n1551_p0388a22║中官孫名之母一生齋戒念佛，年老微恙，自知時至，
X78n1551_p0388a23║告其子欲坐脫，子哀泣止之不得，乃為作龕，至期入
X78n1551_p0388a24║龕，安坐化去。
X78n1551_p0388b01║陸母徐氏孀居，刻志淨業。夫有千金，出貸焚券，不取
X78n1551_p0388b02║奩飾，罄以施人。恒于佛所禮誦不輟，如是十載。一夕，
X78n1551_p0388b03║忽呼侍人曰：看東方光發否？我待往生時至矣，汝輩
X78n1551_p0388b04║可助我。高聲念佛，合掌而逝。
X78n1551_p0388b05║劉道隆母李氏年四十，長齋念佛，修淨室一間，供佛
X78n1551_p0388b06║菩薩像，朝夕稱禮。每誕日，誡子婦母設慶席，惟禮懺
X78n1551_p0388b07║一日或三日，如此者二十五年。將終前一歲，延僧禮
X78n1551_p0388b08║懺七晝夜，夢大士持素珠一串示之曰：以此授汝。珠
X78n1551_p0388b09║數乃往生期也，夢中數之五十三顆，不解其義。至庚
X78n1551_p0388b10║子五月十三日，忽告家人曰：吾今日行矣，可舉家大
X78n1551_p0388b11║聲念佛，助我西行。即面西念佛，端坐而逝。
X78n1551_p0388b12║陳母朱氏吳郡人，濬川居士室也。孝慈天植，素向三
X78n1551_p0388b13║寶。年八十一，其子參雲棲歸，導以念佛往生，遂篤志
X78n1551_p0388b14║淨業。越二載，示疾。卒之前三日，堂前大呼母名者三。
X78n1551_p0388b15║母云：有二青衣在此。時病久孱困，忽躍起，竪脊端坐。
X78n1551_p0388b16║諸子勸其寢息，乃吉祥而逝。迎尸中堂，仰臥之，尸自
X78n1551_p0388b17║轉向西。眾人歎其神異。
X78n1551_p0388b18║豫章人楊選一妻三十生子後，即與夫別居，聽其置
X78n1551_p0388b19║妾，自日長齋念佛。至己丑十五年矣，八月忽生發背，
X78n1551_p0388b20║痛楚入骨，見一惡鬼以刀割其背肉，有大力神驅之
X78n1551_p0388b21║去，苦若脫。謂夫曰：吾將行矣，有童子四人相迎。夫疑
X78n1551_p0388b22║病中囈語，問何往，答曰：往西方。遂化。
X78n1551_p0388b23║江寧湯道人公甫母八十一歲。自少長齋念佛，每晨
X78n1551_p0388b24║夕萬聲為課。庚寅元朝，公甫請融悟、觀如兩戒師䖍
X78n1551_p0388c01║修大彌陀懺，以初四日五皷進壇。有唐道人宜之者，
X78n1551_p0388c02║在壇外打報鍾，平明見白鶴數十旅繞屋上，壇內緇
X78n1551_p0388c03║素悉見蓮華生佛座下，內外金光覆空，山河大地了
X78n1551_p0388c04║無隔礙，下壇方散。此皆湯母䖍修淨土之現證也，其
X78n1551_p0388c05║往生上品必矣。
X78n1551_p0388c06║蔡坦如居士，洞庭西山人妻。甚賢良，持齋念佛，放生
X78n1551_p0388c07║然燈，作眾福，不求人知。既病劇，謂坦如曰：死固不須
X78n1551_p0388c08║擇日，但世人俗見，謂修行人乃惡日，死亦所不便，幸
X78n1551_p0388c09║為擇日。明日吉乎？答云：不吉。後日吉乎？答云：亦不吉。
X78n1551_p0388c10║乃曰：吾不能更待矣。今日吉乎？答云：今日頗吉。因即
X78n1551_p0388c11║命取水澡浴，集親友念佛，正坐合掌而逝。
X78n1551_p0388c12║寡婦張氏家在常熟小東門外，奇窮苦守，一心念佛，
X78n1551_p0388c13║却不揀淨穢，即登廁亦念不轍。後以痢疾而終，遺下
X78n1551_p0388c14║破裙一條，即其平日所用，曾無替換。病時用以襯體，
X78n1551_p0388c15║汙穢不可近，拋之河中，即見蓮花朵朵，五色燦爛，散
X78n1551_p0388c16║布水面，見者稱異，始知念佛果往西方也。將裙送相
X78n1551_p0388c17║近菴中，作佛座卓圍，至今在焉。順治年間事。
X78n1551_p0388c18║餘姚徐氏適烏山胡振嶽，舉四子一女。年四十餘，夫
X78n1551_p0388c19║喪，遂託委家事，深居閫內，至心禮念彌陀佛千聲，如
X78n1551_p0388c20║是者二十餘載。一日無疾，忽謂家人曰：多有金童執
X78n1551_p0388c21║寶盖迎接，越三日，當與偕行。屆期，呼家人囑訣曰：人
X78n1551_p0388c22║當念佛。正坐而逝。
X78n1551_p0388c23║俞行敏妻卓氏平生性直心慈，篤信佛法。尊禮玉林、
X78n1551_p0388c24║具德兩大師，間亦捨施。遇貧病人，必矜恤之。依法修
X78n1551_p0389a01║淨業，日課念佛，誦彌陀經，經六載。康熈丁未，示微疾，
X78n1551_p0389a02║安然坐逝。及殮時，顏色如生，歡容可挹。
X78n1551_p0389a03║杭郡太民江氏訒公，嚴先生繼配，都諫灝亭公沆之
X78n1551_p0389a04║生母也。太君產於望族，賦質賢淑，秉性仁慈。年十五
X78n1551_p0389a05║適訒公，孝以承先，慈以逮下，凡五十餘年。初，訒公歸
X78n1551_p0389a06║依蓮池大師，篤信淨土。太君方青年，亦奉教䖍修。每
X78n1551_p0389a07║鷄鳴輒起，長跪佛前，誦經念佛千聲。凡諸夜役，不呼
X78n1551_p0389a08║睡婢。或勸無自苦，曰：以此累若輩，豈學道人所宜。康
X78n1551_p0389a09║熈戊申三月六日，晨課一如平時，達朝仍寢疾，忽大
X78n1551_p0389a10║聲曰：觀音菩薩來矣。湯浴淨體，就枕而逝。
X78n1551_p0389a11║沈易生妻傅氏法名德蓮。素篤信向，持齋念佛。沈以
X78n1551_p0389a12║瞽者賣卜，所得悉以飯僧。四方瓢衲，聞風沓至。傅氏
X78n1551_p0389a13║不憚勞苦，而䖍供者十有六載。康熈壬子七月，小疾。
X78n1551_p0389a14║至閏七月初一，索浴更衣，謂親屬曰：此有金童來相
X78n1551_p0389a15║接引。扶行數步，復坐，合掌念佛，瞑目而逝。
X78n1551_p0389a16║錢塘徐浩軒母太宜人奉佛甚謹，繪念佛圖一紙，上
X78n1551_p0389a17║繪一大佛像，旁累數千圈，以記念佛之數。已畢，置黃
X78n1551_p0389a18║布袋中數年矣。康熈乙亥五月十四日，念佛而逝。申
X78n1551_p0389a19║刻，家人焚袋於磁盆，忽盆內有聲，眾疑盆碎。俄見五
X78n1551_p0389a20║色起，布成緇色，上現樓臺殿閣欄楯堦砌之形，蓮華
X78n1551_p0389a21║上合掌趺坐之佛數十，雲中菩薩皆如白粉新𦘕者。
X78n1551_p0389a22║親友男婦童僕以及治櫬成衣之人，無不驚嘆競觀。
X78n1551_p0389a23║次日將殮，掇灰啟其袋背，佛像樓臺諸形與袋面無
X78n1551_p0389a24║異，又一老媼執拂子隨行，誠異事示驗也。
X78n1551_p0389b01║陸氏顧天瑞室，長齋念佛。乾隆三十三年，得微疾，沐
X78n1551_p0389b02║浴就枕。其妯俞氏，亦修淨業，隔屋居。半夜，聞陸氏呼
X78n1551_p0389b03║之曰：姆早晚好來，吾先去。趨視之，逝矣，年六十三。明
X78n1551_p0389b04║年四月，俞氏亦無疾而逝，年七十二。
X78n1551_p0389b05║陸氏金南溟族嬸，日課佛名千聲，齋期加五千聲，如
X78n1551_p0389b06║是二十年。乾隆四十年十二月，偶患腹痛。翌日，集家
X78n1551_p0389b07║人長幼，各致慰謝，勸修淨業，怡然而逝，年八十七。
X78n1551_p0389b08║栢萬安母曹氏年六十四，病熱，萬安自蘇州馳歸，視
X78n1551_p0389b09║母氣已絕，唯胸前微溫，家人為治棺衾悉具。萬安悲
X78n1551_p0389b10║慟，禱于白衣大士，誦白衣呪一萬二千遍，願減己壽
X78n1551_p0389b11║一紀以益母，涕淚并下。其明日索飲，閱數日病起，萬
X78n1551_p0389b12║安遂勸母修淨業，除一室供佛像。母遂長齋，日以初
X78n1551_p0389b13║中後分入室，掐數珠，誦西方佛名輒千計。居十二年，
X78n1551_p0389b14║年七十六，九月既望，晨興謂其子曰：吾將去矣，可召
X78n1551_p0389b15║諸親屬為別。明日親屬畢至，母悉與款語，戒諸子女
X78n1551_p0389b16║臨去時勿哭，日飲湯五六盞。至第三日昧朝，起坐洗
X78n1551_p0389b17║沐畢，易衣就枕而逝。
X78n1551_p0389b18║許氏常州人。長齋奉佛，年至六十五，常慮未能專一。
X78n1551_p0389b19║其婿栢萬安請曰：母年老，盍去家？吾有一室可奉母。
X78n1551_p0389b20║母從之，遂之婿家。萬安教以放下萬緣，一心念佛。母
X78n1551_p0389b21║如其言，自三月至六月，未甞有間。一日，向萬安下拜，
X78n1551_p0389b22║萬安驚問所由，毋曰：吾生六十餘年，顛倒夢想中，未
X78n1551_p0389b23║甞一日安樂。自子導我以念佛，吾朝而念焉，俄然而
X78n1551_p0389b24║夜矣；夕而念焉，俄然而朝矣。世間安樂，何以過之？微
X78n1551_p0389c01║子則不及此，是以拜。萬安曰：甚善。因為稱說極樂莊
X78n1551_p0389c02║嚴，且曰：但得一心，聖境自現。聖境現時，亦勿生著。又
X78n1551_p0389c03║三月，母方夜坐，忽見一金蓮華現前，已而化作百千
X78n1551_p0389c04║萬億蕚，不層出，上昇虗空，光照無極。向晨，復拜萬安，
X78n1551_p0389c05║言其事。母自是容色腴潤，如三十許人，終日無他言。
X78n1551_p0389c06║夜臥更許，即起坐念佛，雖精進衲子不及。臨終，瑞應
X78n1551_p0389c07║不一，吉祥而逝。
X78n1551_p0389c08║陶氏號瓊樓。生平淨願甚堅，病中持佛名益切。臨終
X78n1551_p0389c09║時，見金蓮華現前，惟曰：大和尚來，吾去矣。其後五年，
X78n1551_p0389c10║隨寂根大士降于玉壇，乩筆題詩曰：雨歇閒階芳草
X78n1551_p0389c11║多，五年消息等流梭。洞中深閉煙霞跡，一任薰風送
X78n1551_p0389c12║客過。因語眾曰：子等歸向極樂，全須打得一副金鐵
X78n1551_p0389c13║心膓，外不為六塵所染，內不為七情所錮，汙泥中便
X78n1551_p0389c14║有蓮華出現也。一句佛號，便有一光；千句佛號，便有
X78n1551_p0389c15║千光。光自內生，非從外得，以無相故。阿彌陀佛在爾
X78n1551_p0389c16║諸人面前，隨處出現，才有絲毫隔礙，此光便不能發
X78n1551_p0389c17║現矣。念佛心要時時覺照，方發得不退念頭；念佛聲
X78n1551_p0389c18║要心心悲切，方發得無上願力。心聲互融，光明四徹，
X78n1551_p0389c19║無處不是佛，無時不念佛，方為得手。佛號無量，要知
X78n1551_p0389c20║智慧無量，神通無量，慈悲無量，攝受無量。苟不發無
X78n1551_p0389c21║量心，安能親見本師頂相？悲哉！眾生欲念未除，道根
X78n1551_p0389c22║日壞，佛之視爾，將何以堪？快快念佛去也。
X78n1551_p0389c23║汪氏號鏡智道人，為李景熹繼室。年二十六而寡，發
X78n1551_p0389c24║出世心，受菩薩戒，以佛法唱導鄉里，從而起信者百
X78n1551_p0390a01║餘人。甞刺舌血寫法華經、阿彌陀經、梵網戒品各一。
X78n1551_p0390a02║順年三十八病痢，一日起坐洗沐，合掌念佛而逝。
X78n1551_p0390a03║費孺人彭際清室，生平持戒念佛。逝後，玉壇弟子黃
X78n1551_p0390a04║敬敷為叩孺人生處于普門大士，大士示云：一念能
X78n1551_p0390a05║回向，送心先到西。功修久已積，終不退菩提。現生懈
X78n1551_p0390a06║慢國，將來可登九品。袁中即云：西方邊地名懈慢國，
X78n1551_p0390a07║信解未成，戒寶未全者，多生此地。理固然矣。
X78n1551_p0390a08║發悔頓超
X78n1551_p0390a09║惟恭荊州人。常事酒博，暫暇則誦經祈生安養。同寺
X78n1551_p0390a10║靈巋迹頗類之。荊人嘲之曰：靈巋作盡業，惟恭繼其
X78n1551_p0390a11║跡。地獄千萬重，莫厭排頭入。恭聞之曰：我佛閔我造
X78n1551_p0390a12║惡，拔我塗灰，豈有地獄之入？一日恭病，巋出寺有所
X78n1551_p0390a13║往。逢少年七人，手執樂器，如寺之樂器狀，曰：我來自
X78n1551_p0390a14║西方，惟恭上人寺何在？巋指之，即於懷出金瓶，取蓮
X78n1551_p0390a15║華如拳，漸開葉，葉出異光，望寺而馳。巋大驚，不敢回
X78n1551_p0390a16║顧。次日回寺，則恭已夕亡。巋因感悟，卒守名節，為高
X78n1551_p0390a17║德云。
X78n1551_p0390a18║雄俊成都人，善講說，得財幣必非法而用。又罷僧入
X78n1551_p0390a19║軍，尋因逃難，復入僧中，眾多畏避之。俊聞經云一念
X78n1551_p0390a20║佛滅八十億劫重罪，喜曰：賴有此耳。自後當造罪，口
X78n1551_p0390a21║輒念佛，然若存而亡，猶伶倫之為戲。一夕暴亡，冥王
X78n1551_p0390a22║曰：誤追汝也。然汝積惡多矣，宜略經塗炭。即令牛頭
X78n1551_p0390a23║驅入地獄。俊大呼曰：一念阿彌陀佛，能滅八十億劫
X78n1551_p0390a24║重罪，況我未臻五逆十惡，又多念佛，豈當至此？獄卒
X78n1551_p0390b01║不敢凌逼，即以其語報王。王召至，謂曰：汝念佛本無
X78n1551_p0390b02║深信，可且回世上，更厲初心。俊屢以語人，時謂之地
X78n1551_p0390b03║獄漏網。俊乃入西山，專意念佛。後四年，同輩訪之，俊
X78n1551_p0390b04║喜曰：汝親見知，當言雄俊以念佛力得生淨土，母以
X78n1551_p0390b05║為地獄漏網人也。語頃，即坐脫。
X78n1551_p0390b06║長安京姓本為屠，因善導和上勸人念佛，蒲城斷肉。
X78n1551_p0390b07║京嫉之，持刀入寺，興殺害意。導指示西方，現淨土相。
X78n1551_p0390b08║即回心發願，上高樹念佛，墮樹而終。眾見化佛引天
X78n1551_p0390b09║童子，從其頂門而出。（天童即其識神。）
X78n1551_p0390b10║長安張鍾馗，殺鷄為業。命終，見緋衣人驅羣雞至，唱
X78n1551_p0390b11║言：啄！啄！即四向上啄，兩目血流，痛不堪忍。有沙門弘
X78n1551_p0390b12║道見之，為設像，勸令念佛。忽覺香氣滿室，羣鷄散去，
X78n1551_p0390b13║即端坐化去。
X78n1551_p0390b14║長安張善和殺牛為業。臨終，見牛數十來云：汝殺我。
X78n1551_p0390b15║善和告妻急請，僧即為說觀經：若有眾生作不善業，
X78n1551_p0390b16║應墮惡道。善友告令至心具足十念，稱南無阿彌陀
X78n1551_p0390b17║佛，除八十億劫生死之罪，即得往生極樂世界。善和
X78n1551_p0390b18║大呌云：便入地獄也。即以左手擎火，右手捻香，轉身
X78n1551_p0390b19║向西，厲聲念佛。未足十念，即云：佛來也，已與我寶座。
X78n1551_p0390b20║言訖而終。
X78n1551_p0390b21║金𠁗家會稽，業網魚，因天華寺利行人，結生蓮社。蒙
X78n1551_p0390b22║勸念佛，頓棄前業，日持佛萬聲。久之，告家人云：我已
X78n1551_p0390b23║見佛菩薩至門，已見金蓮華來迎我矣。即坐竹牀，結
X78n1551_p0390b24║印而化，遠近皆聞異香。
X78n1551_p0390c01║吳瓊家仁和，先為僧，因家務還俗。兩娶，生二子，屠酤
X78n1551_p0390c02║庖膾，無所不為。遇造食，殺鷄鴨，以手提起，唱云：阿彌
X78n1551_p0390c03║陀佛子，好脫此身去。每切肉時，口常念佛，及教村人
X78n1551_p0390c04║念經修懺。忽眼上生瘤，如鷄子大，常切憂怖。乃造草
X78n1551_p0390c05║菴獨居，晝夜繫念，依普賢行法，發露懺悔。一日無病，
X78n1551_p0390c06║往諸家言：別來日去也。次日，請道友念佛相助，將布
X78n1551_p0390c07║衫換酒，飲訖，大呌云：佛來也。即便命終。
X78n1551_p0390c08║饒州軍典鄭隣誤，追至陰府放還。閻王告云：汝還人
X78n1551_p0390c09║間，勉力為善。汝見人殺生，但念阿彌陀佛與觀世音
X78n1551_p0390c10║菩薩，彼得受生，汝亦得福。由此推之，足以見念阿彌
X78n1551_p0390c11║陀佛，誠可薦拔亡者，增延福壽，不獨後生西方也。
X78n1551_p0390c12║錢青侯販醃猪，一日，忽謂其妻曰：此罪也，吾今徙業
X78n1551_p0390c13║矣。遂輟販，請僧禮懺之，日度羣猪，日誦阿彌陀佛。至
X78n1551_p0390c14║年七十二，雍正二年，謂家人曰：吾將去矣，去時勿哭，
X78n1551_p0390c15║為我誦佛名贈行可也。逝三日，遂逝。
X78n1551_p0390c16║含識俱往
X78n1551_p0390c17║裴氏鸚鵡唐成都尹韋臯記曰：人有獻鸚鵡者，河東
X78n1551_p0390c18║裴氏謂此鳥名載梵經，智殊常類，常狎而敬之。始告
X78n1551_p0390c19║以六齋之禁，及午後非時，終夕不食。或教以持佛名
X78n1551_p0390c20║號，仰首奮翼，若善承聽。每清晨永夜，發和雅音，阿彌
X78n1551_p0390c21║陀佛聲聲相續。一日，有憔悴容訓養者，鳴磬而告之
X78n1551_p0390c22║曰：將去此而西歸乎？每一擊磬一稱佛，十擊磬而十
X78n1551_p0390c23║念成，斂翼委足，揜然而絕。案釋典：十念成，往生西方。
X78n1551_p0390c24║又云：得佛惠者，沒有舍利。遂命火焚之，得舍利十餘
X78n1551_p0391a01║粒。貞元十九年九月日也。
X78n1551_p0391a02║長沙鸜鵒元祐間，長沙郡人養一鸜鵒，俗呼八八兒
X78n1551_p0391a03║者，偶見僧念阿彌陀佛，即隨口稱念，朝暮不絕，因以
X78n1551_p0391a04║與僧。久之，鳥亡，僧具棺以葬之。俄口中生蓮華一枝，
X78n1551_p0391a05║人為頌曰：有一靈禽八八兒，解隨僧口念阿彌。死埋
X78n1551_p0391a06║平地蓮華發，我輩為人豈不知。
X78n1551_p0391a07║天台鸜鵒黃岩正等寺觀師畜一鸜鵒，常隨人念佛，
X78n1551_p0391a08║後則常念阿彌陀佛，不待教導。一日，立死籠中，乃穴
X78n1551_p0391a09║土以葬之，舌端生紫色蓮華。大智律師為頌之，有立
X78n1551_p0391a10║亡籠閉渾閒事，化紫蓮華也大奇之句。
X78n1551_p0391a11║劉成魚唐天寶中，當塗漁人劉成、李暉，載魚往丹陽，
X78n1551_p0391a12║泊舟浦中。李它往，劉遽見船上大魚，振𩮻搖首，稱阿
X78n1551_p0391a13║彌陀佛。劉驚奔於岸。俄聞萬魚俱跳躍念佛，聲動天
X78n1551_p0391a14║地。劉大恐，盡投魚於江。李至不信，劉即用己財償之。
X78n1551_p0391a15║明日，於荻中得錢萬五千（十五貫也），題云：還汝魚直。
X78n1551_p0391a16║吳雪崖公為福州司理，生平虔奉如來，每往開元寺
X78n1551_p0391a17║禮佛諷經。素聞省僧多茹葷，而本寺尤有蓄牲宰殺
X78n1551_p0391a18║者，公為請督撫嚴示立石以禁止之，頑風未能盡革。
X78n1551_p0391a19║一日，公在禪堂念佛，一鷄聞之，亦念佛。公詰曰：汝輩
X78n1551_p0391a20║云寺中久不蓄牲矣，如何有鷄索得之？公念佛，鷄仍
X78n1551_p0391a21║念佛，乃痛責僧曰：今觀畜生尚有佛性，汝輩薙髮破
X78n1551_p0391a22║戒，不若畜生多矣，墮落何疑？僧皆涕泣懺謝曰：某等
X78n1551_p0391a23║從此發大誓願，誠實齋戒矣。通省聞風知儆，沙門為
X78n1551_p0391a24║之一變。公養此雞于署中，恒念佛不輟。後轉官，擕至
X78n1551_p0391b01║丹陽，送入海會菴，為其使遠近生信也。雞至菴日，即
X78n1551_p0391b02║念佛立化，公為樹塔誌焉。
X78n1551_p0391b03║江西鄒子尹祖為廣東兵憲，有參將自知三世，因一
X78n1551_p0391b04║世為蛇，二世為書生，三世即今職。因提兵征洞蠻，過
X78n1551_p0391b05║一山，諭軍士曰：我夙世曾於此山為蛇，今欲進山視
X78n1551_p0391b06║舊屬，汝輩勿驚怖也。入見洞中蛇無數，參將作蛇語
X78n1551_p0391b07║謂之曰：我昔與爾并生于此，只因我能念佛一聲，即
X78n1551_p0391b08║得生人中，今為大將。爾等何不念佛，求脫此苦耶？蛇
X78n1551_p0391b09║俯首作受教狀。凱旋日，復入洞察之，則萬蛇皆死，應
X78n1551_p0391b10║以念佛化去矣。雛公聞而異之，述其事以傳。
X78n1551_p0391b11║杭郡普慈寺僧天一畜一犬，每遇蓮社眾信齊集，誦
X78n1551_p0391b12║經念佛，犬即蹲伏而靜聽者有年矣。康熈五年六月
X78n1551_p0391b13║六日，俗例猫犬同浴，徇例浴此犬于池，次早死于圊
X78n1551_p0391b14║側。僧眾憐之，為說三歸依，誦呪欲焚，犬忽起立，聽法
X78n1551_p0391b15║音竟，復合前爪而伏，如合掌然，一眾驚歎。犬既現此
X78n1551_p0391b16║神異，則知平日蹲伏時，必竭誠信向，口雖不能言，而
X78n1551_p0391b17║心自默念，其往生安養，作上善人無疑矣。天一頌曰：
X78n1551_p0391b18║荒荒古苑半靡蕪，幸有靈牻義未辜。踏徧苔蘚迎善
X78n1551_p0391b19║客，吠殘蘿月警頑夫。遺骸日把真心顯，公案誰參佛
X78n1551_p0391b20║性無。多載盡誠緣忽謝，茶毗莫異海山狐。
X78n1551_p0391b21║
X78n1551_p0391b22║西舫彚征卷下（終）