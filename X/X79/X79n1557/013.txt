X79n1557_p0112c01║聯燈會要卷第十三
X79n1557_p0112c02║住泉州崇福禪寺嗣祖比丘　悟明　集
X79n1557_p0112c03║南嶽下第十一世
X79n1557_p0112c04║汾陽善昭禪師法嗣
X79n1557_p0112c05║舒州法華全舉禪師（凡十一）示眾云：鐘鳴皷響，鵲噪鵶
X79n1557_p0112c06║鳴，為汝諸人脫般若、講涅槃了也。還信得及麼？觀音、
X79n1557_p0112c07║勢至向諸人面前作大神通；若信不及，却往他方救
X79n1557_p0112c08║苦利生去也。
X79n1557_p0112c09║示眾云：擬則垛生招箭，不擬則三千里外。
X79n1557_p0112c10║示眾云：釋迦不出世，達磨不西來，佛法徧天下，談玄
X79n1557_p0112c11║口不開。
X79n1557_p0112c12║妙喜云：作賊人心虗。
X79n1557_p0112c13║示眾云：若開口又成增語，不開口又成剩語。乃云：金
X79n1557_p0112c14║輪天子勑，草舍家風別。
X79n1557_p0112c15║示眾云：語漸也，返常合道；論頓也，不留眹跡。直饒論
X79n1557_p0112c16║其頓，返其常也，是抑而為之。
X79n1557_p0112c17║示眾云：心不是佛，智不是道，且道是甚麼刻舟求劍，
X79n1557_p0112c18║膠柱調絃？
X79n1557_p0112c19║師到公安遠和尚處，遠問：作麼生是伽藍？師云：深山
X79n1557_p0112c20║藏獨虎，淺草露群虵。遠云：作麼生是伽藍中人？師云：
X79n1557_p0112c21║青松蓋不得，黃葉豈能遮？遠云：道甚麼？師云：少年翫
X79n1557_p0112c22║盡天邊月，潦倒扶桑沒日頭。遠云：一句兩句，雲開月
X79n1557_p0112c23║露，作麼生？師云：照破佛祖。
X79n1557_p0112c24║師到大愚，芝和尚問：古人見桃花，意作麼生？師云：曲
X79n1557_p0113a01║不藏直。愚云：那箇且從，這箇作麼生？師云：大街拾得
X79n1557_p0113a02║金，四鄰爭得知？愚云：上座還知麼？師云：路逢劒客須
X79n1557_p0113a03║呈劍，不是詩人不獻詩。愚云：作家待客。師云：一條紅
X79n1557_p0113a04║線兩人舁。愚云：玄沙道：諦當！甚諦當！敢保老兄未徹
X79n1557_p0113a05║在。又作麼生？師云：海枯終見底，人死不知心。
X79n1557_p0113a06║師到瑯瑘，覺和尚問：近離甚處？師云：兩浙。瑘云：舡來
X79n1557_p0113a07║陸來？師云：舡來。瑘云：舡在甚處？師云：步下。瑘云：不涉
X79n1557_p0113a08║程途一句作麼生道？師云：杜撰長老，如麻似粟。拂袖
X79n1557_p0113a09║而出。瑘問侍者：此是甚麼人？者云：舉上座。瑘云：莫是
X79n1557_p0113a10║舉師叔麼？先師教我尋見伊。遂下旦過問：上座莫是
X79n1557_p0113a11║舉師叔麼？莫怪適來相觸忤。師便喝。復問：長老何時
X79n1557_p0113a12║到汾陽？瑘云：恁時到。師云：我在浙江早聞儞名，元來
X79n1557_p0113a13║見解只如此，何得名播寰宇？瑘云：慧覺罪過。便作禮。
X79n1557_p0113a14║僧問：牛頭未見四祖時，為甚麼百鳥㘅花？師云：果熟
X79n1557_p0113a15║兼猿重。云：見後為甚麼不㘅花？師云：林踈鳥不過。
X79n1557_p0113a16║僧問：祖師西來事，請師直指陳。師云：截耳臥街。問：七
X79n1557_p0113a17║星光彩天將曉，不犯皇風試道看。師云：將軍馬蹄紅。
X79n1557_p0113a18║問：如何是佛？師云：波斯倚夜臺。
X79n1557_p0113a19║蘄州龍華曉愚禪師（凡二）示眾云：摩騰入漢，已涉繁
X79n1557_p0113a20║詞；達磨西來，不守已分。山僧今日與麼道，也是為他
X79n1557_p0113a21║閑事長無明。
X79n1557_p0113a22║師到五祖，戒和尚問：不落唇吻一句作麼生道？師云：
X79n1557_p0113a23║老老大大，話頭也不照顧。戒便喝，師亦喝。戒拈棒，師
X79n1557_p0113a24║拍手一下，便下去。戒云：闍梨！闍梨！且住，話在。師將坐
X79n1557_p0113b01║具搭在肩上直出，更不回頭。
X79n1557_p0113b02║湖州天聖浩泰禪師（凡一）師到琅瑘，瑘問：埋兵掉鬪，
X79n1557_p0113b03║未是作家；匹馬單鎗，便請相見。師指瑘云：將頭不猛，
X79n1557_p0113b04║帶累三軍。瑘打師一坐具，師亦打瑘一坐具，瑘接住
X79n1557_p0113b05║云：適來一坐具是山僧令行，上座一坐具落在甚麼
X79n1557_p0113b06║處？師云：伏惟尚享。瑘托開云：五更侵早起，更有夜行
X79n1557_p0113b07║人。師云：賊過後張弓。瑘云：且坐喫茶。
X79n1557_p0113b08║南嶽芭蕉谷泉庵主（凡三）泉州人也。受法汾陽，放蕩
X79n1557_p0113b09║湖湘，後省同參慈明禪師。明問：白雲橫谷口，道人何
X79n1557_p0113b10║處來？師左右顧視云：夜來何處火，燒分古人墳？明云：
X79n1557_p0113b11║未在，更道。師作虎聲，明以坐具便摵，師接住，推明置
X79n1557_p0113b12║繩床上，明却作虎聲。師大笑云：我見八十餘員善知
X79n1557_p0113b13║識，只有儞一箇較些子。
X79n1557_p0113b14║倚遇上座來參禮，問云：庵主在麼？師云：誰？遇云：行脚
X79n1557_p0113b15║僧。師云：作甚麼？云：禮拜庵主。師云：恰值庵主不在。遇
X79n1557_p0113b16║云：儞聻？師云：向道不在，說甚麼儞我？拽棒趂下山。次
X79n1557_p0113b17║日再來，師又打出。
X79n1557_p0113b18║遇一日又來問：庵主在麼？師云：誰？遇云：行脚。僧揭簾
X79n1557_p0113b19║便入，師攔𮌎搊住云：我這裏狼虎縱橫，尿床鬼子，三
X79n1557_p0113b20║回兩度來討甚麼？遇云：人言庵主親見汾陽來。師解
X79n1557_p0113b21║衣抖擻云：儞道我見汾陽有多少奇特？遇云：如何是
X79n1557_p0113b22║菴中主？師云：入門須辨取。遇云：莫只這便是麼？師云：
X79n1557_p0113b23║賺殺幾多人？遇云：前言何在？師云：聽事不真，喚鐘作
X79n1557_p0113b24║甕。遇云：萬法泯時全體現，君臣合處正中邪去也。師
X79n1557_p0113c01║云：驢漢不會便休，亂統作麼？云：未審客來將何祇侍？
X79n1557_p0113c02║師云：雲門胡餅趙州茶。云：恁麼則謝師供養去也。師
X79n1557_p0113c03║叱云：我這裏火種也未有，早言謝供養。
X79n1557_p0113c04║汝州葉縣歸省禪師法嗣
X79n1557_p0113c05║舒州浮山法遠禪師（凡八）鄭囿，田人，王氏子。師出世
X79n1557_p0113c06║受請，示眾云：看風使帆即不可，若教山僧舉揚宗旨，
X79n1557_p0113c07║據令全提，三世諸佛盡乃平沈，法堂堦前草深一丈。
X79n1557_p0113c08║雖然如是，建化門中事無一向，大眾普集，太守臨筵，
X79n1557_p0113c09║明眼高流何不詰問？僧問：師唱誰家曲？宗風嗣阿誰？
X79n1557_p0113c10║師云：八十翁翁輥綉毬。云：一句逈然超祖胄，三玄戈
X79n1557_p0113c11║甲振叢林。師云：李陵元是漢朝臣。問：釋迦出世，地湧
X79n1557_p0113c12║金蓮。和尚說法，有何祥瑞？師云：萬願悉瞻春色異，暖
X79n1557_p0113c13║風纔動雪初晴。云：學人只如此，師意又如何？師云：野
X79n1557_p0113c14║花開古岸，樵子夜還謌。
X79n1557_p0113c15║師云：更有問話者麼？問與不問亦無得失之機。何故？
X79n1557_p0113c16║況此事不在言詮之下，乃至三世諸佛出世，以森羅
X79n1557_p0113c17║萬象、日月星辰、他方此土、有情無情，以海印三昧一
X79n1557_p0113c18║印印定，普天匝地更無絲毫透漏。雖然如是，與衲僧
X79n1557_p0113c19║拄杖子天地懸殊。何謂衲僧拄杖子？緣具殺活，別有
X79n1557_p0113c20║蹊徑。我若以此拄杖向上舉擊，便須星辰移位，日月
X79n1557_p0113c21║無光，鳥獸悲鳴，魚龍鎻戶。若也向下拈提，實乃千花
X79n1557_p0113c22║競秀，萬木迎春，風不鳴條，雨不破塊，嘉禾合穗，皷腹
X79n1557_p0113c23║謌謠。儻或不上不下，又作麼生商量？良久，云：勸君不
X79n1557_p0113c24║用鐫頑石，路上行人口是碑。
X79n1557_p0114a01║示眾云：諸佛出世，建立化門，不離三身智眼，亦如摩
X79n1557_p0114a02║醯首羅圓伊三點。何故？一隻眼，水泄不通，緇素難辨；
X79n1557_p0114a03║一隻眼，大地全該，十方通暢；一隻眼，高低一顧，萬類
X79n1557_p0114a04║齊瞻。雖然如是，若是本分衲僧，驀路相逢，別具正眼
X79n1557_p0114a05║始得。所以道：三世諸佛不知有，狸奴白牯却知有。且
X79n1557_p0114a06║道知有箇甚麼？良久，云：深秋簾幕千家雨，落日樓臺
X79n1557_p0114a07║一笛風。
X79n1557_p0114a08║示眾云：欲得鷹俊麼？仍須四事俱備，方顯宗師蹊徑。
X79n1557_p0114a09║何謂也？一者祖師巴鼻，二具金剛眼睛，三有師子爪
X79n1557_p0114a10║牙，四得衲僧殺活拄杖。得此四事也，縱橫變態，任運
X79n1557_p0114a11║卷舒，高聳人天，壁立千仞。儻不如是，守死善道者，敗
X79n1557_p0114a12║軍之兆。何故？棒打石人，貴論實事。是以到這裏，得不
X79n1557_p0114a13║脩江耿耿，大野雲凝，緣竹凝煙，青山鎻翠，風雲一致，
X79n1557_p0114a14║水月齊觀，一句該通，已彰殘朽。
X79n1557_p0114a15║草堂清舉了，云：黃龍今日出世，時當末季，佛法
X79n1557_p0114a16║澆漓，不用祖師巴鼻、不用金剛眼睛、不用師子
X79n1557_p0114a17║牙爪、不用殺活拄杖，只有一枝拂子以為蹊徑，
X79n1557_p0114a18║亦能縱橫變態、任運卷舒，亦能高聳人天、壁立
X79n1557_p0114a19║千仞，有時逢強則弱、有時遇貴則賤，拈起則羣
X79n1557_p0114a20║魔屏跡、佛祖潛蹤，放下則合水和泥、聖凡同轍。
X79n1557_p0114a21║且道：拈起好？放下好？竿頭絲線從君弄，不犯清
X79n1557_p0114a22║波意自殊。
X79n1557_p0114a23║示眾云：諸仁者！欲得橫擔拄杖、目視雲霄，直得棲息
X79n1557_p0114a24║無門、安居無地，孤峯嶮峻不可延留，墟市平原那堪
X79n1557_p0114b01║久住？進一步，未免踏他王公草地；退一步，亦是少父
X79n1557_p0114b02║丘園。且道不進不退又作麼生商量？拈起拄杖云：要
X79n1557_p0114b03║會麼？閑持經卷倚松立，笑問客從何處來？
X79n1557_p0114b04║示眾云：學須實學，見須實見。儞若自憑正眼，觸淨有
X79n1557_p0114b05║歸，祖師病關，永拋游刃。蓋謂儞出言吐氣，亮處不孤，
X79n1557_p0114b06║暗鋒自合。承言易墜，貴語難該，目擊道存，早傷途轍。
X79n1557_p0114b07║況復守株待兔，殺瓜棲蘆，淹却迅光，卒難緇素。所以
X79n1557_p0114b08║夾山和尚道：直須揮劒。若不揮劒，漁父棲巢。
X79n1557_p0114b09║示眾云：諸兄弟，若約本分事，說箇甚麼即得？說佛說
X79n1557_p0114b10║祖，挑瘡抉刺相似；說禪說道，眼裏撒沙一般。西天二
X79n1557_p0114b11║十八祖、天下老和尚出世，直饒儞能言解語，辯若懸
X79n1557_p0114b12║河，還的當道得一字也未？只如釋迦老子四十九年
X79n1557_p0114b13║出世，建立化門，種種因緣、種種譬喻、善巧方便即不
X79n1557_p0114b14║無，亦未曾言著一字。儞道言著一字，成謗他眉鬚墮
X79n1557_p0114b15║落。然雖如是，儞莫見我恁麼道，便撥無就空，作箇脫
X79n1557_p0114b16║洒解。會此之理，道三世諸佛出世，建立化場，無不蒙
X79n1557_p0114b17║益，無一針一草而乖違。諸祖連繼天下老和尚布化，
X79n1557_p0114b18║並無虗設，開物成務。故經云：開方便門，示真實相。所
X79n1557_p0114b19║以到這裏，得失是非、顛倒取捨，盡歸一道。不見古人
X79n1557_p0114b20║云：會得也奇特，不會亦相許。
X79n1557_p0114b21║問：從上諸聖傳不到處，請師道。師云：番人愛著鵰鼠
X79n1557_p0114b22║帽。云：特地乾坤，斬新日月。師云：鐵鞭遙指賀蘭山。
X79n1557_p0114b23║問：大善知識言無話墮，有出人眼。如何是出人眼？師
X79n1557_p0114b24║云：黃河九𨸰。云：恁麼則真善知識？師云：陝府鐵牛。
X79n1557_p0114c01║問：牛頭未見四祖時如何？師云：雨下堦頭濕。云：見後
X79n1557_p0114c02║如何？師云：晴乾便無泥。
X79n1557_p0114c03║問：蓮花未出水時如何？師云：焦磚打著連底凍。云：出
X79n1557_p0114c04║水後如何？師云：洋瀾左裏無風浪起。
X79n1557_p0114c05║問：金鏃慣調曾百戰，鐵鞭多力恨無讎。學人上來，請
X79n1557_p0114c06║師端的。隨後以衣袖拂一拂，師云：誅龍之劍，豈可揮
X79n1557_p0114c07║虵？僧乃噓噓，師云：如今大有如君者，不到烏江不肯
X79n1557_p0114c08║休。
X79n1557_p0114c09║問：如何是諸佛不斷命處？師云：嫰竹抽新笋，枯松長
X79n1557_p0114c10║老枝。云：如何是清淨法身？師云：條絲不挂。
X79n1557_p0114c11║汝州寶應法昭禪師（凡二）示眾云：若論此事，從古至
X79n1557_p0114c12║今未曾有一人舉唱得。若有一人舉唱得，盡大地人
X79n1557_p0114c13║失却性命，如無孔鐵鎚相似，一時亡鋒結舌去猶較
X79n1557_p0114c14║些子。我若假立主賓、動兩片皮，舉指頭、竪拂子，隨汝
X79n1557_p0114c15║顛倒，教汝有箇問處。若是明眼人前，直是拈掇不出。
X79n1557_p0114c16║看他魯祖和尚纔見僧來便面壁，被他長慶道：恁麼
X79n1557_p0114c17║接人驢年去。如今看魯祖只是箇不識羞漢，諸人行
X79n1557_p0114c18║脚合自肯重取好。
X79n1557_p0114c19║僧問：如何是法王法？師云：長三尺。云：用者如何？師云：
X79n1557_p0114c20║閙市看青天。云：如何是本來心？師云：頭大尾小。云：如
X79n1557_p0114c21║何見得？師云：地深三尺餘。云：文殊贊善即不問，維摩
X79n1557_p0114c22║默然事如何？師槌𮌎三下，云：向上事如何？師云：休鬼
X79n1557_p0114c23║話。
X79n1557_p0114c24║襄州石門慈照聰禪師法嗣
X79n1557_p0115a01║大乘遵禪師（凡一）師問石門：古人索火，意旨如何？門
X79n1557_p0115a02║云：任他滅。師云：滅後如何？門云：初三十一。師云：正好
X79n1557_p0115a03║時節。門云：見箇甚麼道理？師云：今日好困。乃有頌云：
X79n1557_p0115a04║索火之機實快哉，藏鋒妙用少人猜。要會我師端的
X79n1557_p0115a05║旨，紅爐火盡不添柴。
X79n1557_p0115a06║潤州金山達觀曇穎禪師（凡九）首謁大陽延禪師，遂
X79n1557_p0115a07║問：洞山特設偏正君臣，意明何事？延云：父母未生時
X79n1557_p0115a08║事。師云：如何體會？延云：夜半正明，天曉不露。師罔然。
X79n1557_p0115a09║遂謁石門，舉前話，聰云：大陽不道不是，只是口門窄，
X79n1557_p0115a10║滿口說未盡。老僧即不然。師問：如何是父母未生時
X79n1557_p0115a11║事？聰云：糞墼子。師云：如何是夜半正明，天曉不露？聰
X79n1557_p0115a12║云：牡丹花下睡猫兒。師愈疑駭。一日普請，聰問：今日
X79n1557_p0115a13║運薪耶？師云：然。聰云：雲門問僧：人般柴，柴般人，如何
X79n1557_p0115a14║會？師無對。聰云：此事如人學書點畫，可効者工，否者
X79n1557_p0115a15║拙，蓋未能忘法耳。當筆忘手，當手忘心乃可。師於是
X79n1557_p0115a16║默契，良久云：如石頭云：執事元是迷，契理亦非悟。聰
X79n1557_p0115a17║云：汝以為藥語？為病語？師云：是藥語。聰呵云：汝以病
X79n1557_p0115a18║為藥，又安可哉？師云：事如函得蓋，理如箭直鋒，妙寧
X79n1557_p0115a19║有加者？而猶以為病，實未喻旨。聰云：妙至是，亦只名
X79n1557_p0115a20║理事，而祖師意旨，意所不能到，矧事理能盡乎？故世
X79n1557_p0115a21║尊云：理障礙正見知，事障續諸生死。師晃如夢覺，云：
X79n1557_p0115a22║如何受用？聰云：語不離巢道，安能出蓋纏？師嘆云：纔
X79n1557_p0115a23║涉唇吻，便落意思，盡是死門，終非活路。
X79n1557_p0115a24║示眾云：纔涉唇吻，便落意思。盡是死門，俱非活路。直
X79n1557_p0115b01║饒透脫，猶在沉淪。莫教辜負平生，虗度此世。要得不
X79n1557_p0115b02║辜負平生麼？拈拄杖卓一下，云：須是莫被拄杖瞞始
X79n1557_p0115b03║得。看看，拄杖子穿過儞諸人髑髏，𨁝跳入儞鼻孔裏
X79n1557_p0115b04║去也。卓拄杖一下。
X79n1557_p0115b05║示眾。云：山僧門庭別，已改諸人轍。為文殊拔却眼中
X79n1557_p0115b06║榍，教普賢休嚼口中鐵。勸人放開髂虵手，與儞斫却
X79n1557_p0115b07║繫驢橛。駐意擬思量。喝一喝，云：揑！揑！
X79n1557_p0115b08║師一日陞堂，首座出作禮，師云：好好問著。座低頭，纔
X79n1557_p0115b09║問，師便云：今日不答話。便下座，歸方丈。
X79n1557_p0115b10║示眾云：五千教典，諸佛常談；八萬塵勞，眾生妙用。猶
X79n1557_p0115b11║未是金剛眼睛，且作麼生是金剛眼睛？良久，云：瞎。
X79n1557_p0115b12║示眾云：山僧平生好相撲，即是無搭對，今日且共首
X79n1557_p0115b13║座搭對。遂卷袈裟下座，索首座相撲。座纔出，師云：平
X79n1557_p0115b14║地喫交。便歸方丈。
X79n1557_p0115b15║僧問：和尚還念佛也無？師云：不念。云：為甚麼不念？師
X79n1557_p0115b16║云：污人口。
X79n1557_p0115b17║都尉李公端愿問：人死識歸何處？師云：未知生，焉知
X79n1557_p0115b18║死？李云：生則已知。師云：生從何來？李擬議，師揕其胷
X79n1557_p0115b19║云：只在這裏思量箇甚麼？李云：只知貧程，不覺蹉路。
X79n1557_p0115b20║師托開云：百年一夢。
X79n1557_p0115b21║都尉問：地獄畢竟是有是無？師云：諸佛向無中說有，
X79n1557_p0115b22║眼見空花；太尉就有中覔無，手搘水月。堪笑眼前見
X79n1557_p0115b23║牢獄不避，心外見天堂欲生。殊不知忻怖在心，善惡
X79n1557_p0115b24║成境。太尉但了自心，自然無惑。李云：心如何了？師云：
X79n1557_p0115c01║善惡都莫思量。李云：不思量後，心歸何所？師云：請都
X79n1557_p0115c02║尉歸宅。
X79n1557_p0115c03║觀察李公端懿問：西方淨土如何得到？師云：即今坐
X79n1557_p0115c04║却雕梁𦘕棟，却要生西方淨土，是好假不好真？李云：
X79n1557_p0115c05║佛豈是妄也？師云：佛不妄，自是太尉妄。李云：某甲爭
X79n1557_p0115c06║得妄？師云：若不妄，何求西方淨土？大凡淨土者，是清
X79n1557_p0115c07║淨之性；西方者，日落之處，令人作歸投處耳。知歸投
X79n1557_p0115c08║處，即是西方淨土極樂世界也。李致謝而退。
X79n1557_p0115c09║刁景純學士問：佛教於世間何用？師云：日用少不得。
X79n1557_p0115c10║刁云：作麼用？師云：在眼曰見，在耳曰聞。刁云：干佛甚
X79n1557_p0115c11║麼事？師云：若不干佛事，將何為見聞？刁云：自有眼耳
X79n1557_p0115c12║在。師云：雕𦘕一切人，佛皆有眼耳，只為無佛，了不能
X79n1557_p0115c13║見聞。佛是覺義，為有正覺，號之為佛；若無正見，盡是
X79n1557_p0115c14║邪解。且不用頭戴火𦦨，脚踏蓮華，黃卷赤軸，為佛教
X79n1557_p0115c15║耳。
X79n1557_p0115c16║襄州石門了同禪師（凡一）示眾云：鐘未鳴時，諸上座
X79n1557_p0115c17║便合知時，何用上來握節當胷，實為沉屈諸人者？然
X79n1557_p0115c18║雖如是，撒沙向諸人眼裏去也，三世諸佛在諸人鼻
X79n1557_p0115c19║孔上轉大法輪，看看春行冬令。
X79n1557_p0115c20║處州仁壽嗣珍禪師（凡二）示眾云：明明無悟，有法則
X79n1557_p0115c21║迷。日上無雲，麗天普照。眼中無翳，空本無花。無智人
X79n1557_p0115c22║前，不得錯舉。
X79n1557_p0115c23║僧問：如何是和尚家風？師云：土雞瓦犬。
X79n1557_p0115c24║都尉李文和公遵勗（凡六）公謁石門聰禪師，問出家
X79n1557_p0116a01║事，聰云：昔崔趙公參國一禪師，問曰：弟子欲出家，得
X79n1557_p0116a02║否？一云：出家是大丈夫事，非將相之所能為。公於言
X79n1557_p0116a03║下大悟，作頌云：學道須是鐵漢，著手心頭便判。直趣
X79n1557_p0116a04║無上菩提，一切是非莫管。
X79n1557_p0116a05║慈明來謁，公問：我聞西河有金毛師子，是否？明云：都
X79n1557_p0116a06║尉甚處得這消息來？公便喝，明云：野干鳴。公又喝，明
X79n1557_p0116a07║云：恰是。公拍手呵呵大笑。
X79n1557_p0116a08║慈明辭，公問：如何是臨行一句？明云：好自將息。公云：
X79n1557_p0116a09║與麼則不異諸方去也。明云：都尉見處又作麼生？公
X79n1557_p0116a10║云：放儞三十棒。明云：恁麼則專為流通去也。公便喝，
X79n1557_p0116a11║復拍手一下。明云：瞎。公云：好去。明云：諾！諾！
X79n1557_p0116a12║公因堅上座辭，公問：近離上黨，得屆中都，方接麈談，
X79n1557_p0116a13║遽回虎錫，指雲屏之翠嶠，訪雪嶺之清流，未審此處
X79n1557_p0116a14║彼處的的事作麼生？堅云：利劒拂開天地靜，霜刀纔
X79n1557_p0116a15║舉斗牛寒。公云：老夫今日耳聵。堅云：一箭落雙鵰。公
X79n1557_p0116a16║云：上座為甚麼著靴睡？堅以衣袖一拂，公低頭云：今
X79n1557_p0116a17║日可謂降伏也。堅云：香化出僧堂。
X79n1557_p0116a18║公因肅國大長公主生辰，就府命谷隱、石靈、葉縣三
X79n1557_p0116a19║大禪師演法。末當葉縣省禪師，省登座，拈拄杖就膝
X79n1557_p0116a20║拗折擲于地，便下座。公笑云：老作家手段。終別，省云：
X79n1557_p0116a21║都尉也不得無過。
X79n1557_p0116a22║公臨終時，鬲胃躁熱，因尼道堅就枕問云：都尉，眾生
X79n1557_p0116a23║見劫盡大火所燒時，切要照管主人公。公云：大師與
X79n1557_p0116a24║我煎一服藥來。堅無語。公云：這師姑藥也不會煎得。
X79n1557_p0116b01║投枕未安而終。
X79n1557_p0116b02║汝州廣慧元璉禪師法嗣
X79n1557_p0116b03║侍郎楊公億（凡九）公得汝州，未到任，先謁廣慧璉禪
X79n1557_p0116b04║師，遂問：布鼓當軒擊，誰是知音者？璉云：來風深辨。公
X79n1557_p0116b05║云：禪客相逢，只彈指也。璉云：君子可八。楊云：諾！諾！璉
X79n1557_p0116b06║云：今日太賺侍郎。楊問：只如僧問風穴：布皷當軒擊，
X79n1557_p0116b07║誰是知音者？穴云：藏身不吞炭。僧云：未審此意如何？
X79n1557_p0116b08║穴云：山雉枉遭傷。楊問：如何是藏身不吞炭？璉云：在
X79n1557_p0116b09║野何傷？楊云：山雉枉遭傷，意旨如何？璉云：聽事不真，
X79n1557_p0116b10║有甚麼事？夜話次，璉問：侍郎曾見甚麼人來？楊云：億
X79n1557_p0116b11║曾問雲居諒監寺：兩箇大蟲相咬時如何？諒云：一合
X79n1557_p0116b12║相。億云：某甲只管看，未審恁麼道還得也無？璉云：老
X79n1557_p0116b13║僧不然。楊云：請和尚下一轉語。璉云：但請問來。楊理
X79n1557_p0116b14║前問，璉搊楊鼻孔云：這畜生更𨁝跳看。楊當下知歸，
X79n1557_p0116b15║欣然禮謝。道話徹夜。次目上任置一百問，請璉答，璉
X79n1557_p0116b16║一一著語送回。
X79n1557_p0116b17║公謂人云：玄沙和尚道：大唐國內宗乘中事，未曾有
X79n1557_p0116b18║一人舉唱。或有一人舉唱，盡大地人失却性命，如無
X79n1557_p0116b19║孔鐵鎚，一時亡鋒結舌去。且道是甚道理？如今假立
X79n1557_p0116b20║箇主賓皷，這兩片皮竪起指頭、舉起拂子，總成顛倒
X79n1557_p0116b21║知見，順汝狂意，教汝有箇伸問處。若是明眼人前，怎
X79n1557_p0116b22║生拈掇得出？只如魯祖見僧來便面壁，長慶道：恁麼
X79n1557_p0116b23║為人驢年去。我道魯祖只是不識羞，是他明眼人又
X79n1557_p0116b24║爭肯儞？如今事不獲已，順汝諸人顛倒知見，一似結
X79n1557_p0116c01║巾為馬，捏目生花。上祖道箇開佛知見、示佛知見、悟
X79n1557_p0116c02║佛知見、入佛知見。他恁麼道，抑下多少威光？且諸人
X79n1557_p0116c03║分上欠少箇甚麼？雖然如是，我若不恁麼，汝又向甚
X79n1557_p0116c04║麼處見我？古人云：知恩者少。且道承甚麼人恩力？於
X79n1557_p0116c05║此不明，問取露柱去。
X79n1557_p0116c06║公又云：此事大難，釋迦老子於三七日中思惟如是
X79n1557_p0116c07║事，便道：我寧不說法，疾入於涅槃。帝釋梵王殷勤三
X79n1557_p0116c08║請，不得已而許之。始自鹿野苑，終於俱尸羅城，中間
X79n1557_p0116c09║四十九年作大佛事，說五乘十二分教，如瓶注水。末
X79n1557_p0116c10║後於靈山會上目顧迦葉，謂大眾云：吾正法眼已付
X79n1557_p0116c11║摩訶大迦葉。又云：四十九年間未甞說一字是甚麼
X79n1557_p0116c12║道理，於諸人分上著一字脚不得。為諸人各各有奇
X79n1557_p0116c13║特事在，若喚作奇特事，早不中了也。我道釋迦是敗
X79n1557_p0116c14║軍之將，迦葉是喪身失命底人，汝等諸人作麼生會？
X79n1557_p0116c15║不見道：涅槃生死是夢言，佛及眾生為增語。直須恁
X79n1557_p0116c16║麼會取，不要向外馳求。若也未明，乖張不少。
X79n1557_p0116c17║公問廣慧：承和尚有言，一切罪業皆因財寶所生，勸
X79n1557_p0116c18║人踈於財寶，而況閻浮提眾生以財為命，邦國以財
X79n1557_p0116c19║聚人，教中有財法二施，何得勸人疎於財？慧云：幡竿
X79n1557_p0116c20║頭上鐵龍頭。公云：海壇馬子似驢大。慧云：楚雞不是
X79n1557_p0116c21║丹山鳳。公云：佛滅二千年，比丘少慚愧。
X79n1557_p0116c22║公同李都尉與唐明嵩禪師問答。
X79n1557_p0116c23║問：彌陀演化於西方，達磨傳心於東土。胡來漢現，水
X79n1557_p0116c24║到渠成。五嶽鎮靜以崢嶸，百谷朝宗而浩渺。一靈之
X79n1557_p0117a01║性，托境現形。三有之中，憑何立命？嵩云：仙人無婦，玉
X79n1557_p0117a02║女無夫。公云：尼剃頭，不復生子。嵩云：陝府鉄牛能哮
X79n1557_p0117a03║吼，嘉州大像念摩訶。李云：側跳上山巔。嵩云：騎牛不
X79n1557_p0117a04║著靴。
X79n1557_p0117a05║廣慧璉云：進象倒戈。　汾陽昭云：端身裂面。破
X79n1557_p0117a06║妙喜云：月下看弄雪師子。
X79n1557_p0117a07║問：玄沙不出嶺，保壽不渡河，善財參知識五十三員，
X79n1557_p0117a08║慧遠結黑白一十八士，雪峰三度上投子，智者九旬
X79n1557_p0117a09║講法華。這六箇漢，為復野干鳴？為復師子吼？速道！速
X79n1557_p0117a10║道！嵩云：水急魚行澁，峰高鳥不棲。公云：泗洲大聖。嵩
X79n1557_p0117a11║云：士上加泥更一重。李云：舌上覆金錢。嵩云：半夜歌
X79n1557_p0117a12║樂動，誰人得知音？
X79n1557_p0117a13║廣慧璉云：謌謠滿路人皆望。　汾陽昭云：看壁
X79n1557_p0117a14║𦘕人笑。　妙喜云：野犴鳴，師子吼。
X79n1557_p0117a15║問：風穴提印，南院傳衣。昭公演化於西河，嵩師領徒
X79n1557_p0117a16║於并壘。南宗之旨，北土大興。且道二師承誰恩力？嵩
X79n1557_p0117a17║云：不入蓮池浴，嬾向雪山游。公云：清凉山裏萬菩薩。
X79n1557_p0117a18║嵩云：維摩會中諸聖集。李云：背負乾薪遭野火。嵩云：
X79n1557_p0117a19║口是禍門。
X79n1557_p0117a20║廣惠璉云：藏頭白，海頭黑。　汾陽昭云：告天手
X79n1557_p0117a21║捺地噓噓。　妙喜云：猢猻騎鱉背。
X79n1557_p0117a22║問：忉利透日月之上，四禪無風火之災，三交駕鐵牛
X79n1557_p0117a23║之車，臨汝握全提之印，獼猴有一面古鏡，狸奴有萬
X79n1557_p0117a24║里神光，直下承當，是何人也？嵩云：朝看東南，暮看西
X79n1557_p0117b01║北。公云：狸奴白牯却知有。嵩云：淹殺塚頭蒿。李云：月
X79n1557_p0117b02║裏煑油鐺。嵩云：石人腰帶。
X79n1557_p0117b03║廣慧璉云：陳蒲鞋，周金剛。　汾陽昭云：直裰又
X79n1557_p0117b04║逢胡釘鉸。　妙喜云：小出大遇。
X79n1557_p0117b05║問[○@尾]：一切諸佛，盡在裏許。動則喪身失命，覰著兩頭
X79n1557_p0117b06║俱瞎。擬議之間，千山萬水。直下會得，也是炭庫裏坐
X79n1557_p0117b07║地。有不惜眉毛者，通箇消息來。嵩云：百雜碎。公云：平
X79n1557_p0117b08║生不妄語。嵩云：也要道過。李云：出穴兔遭罥。嵩云：東
X79n1557_p0117b09║西無滯礙，南北得自由。
X79n1557_p0117b10║廣惠璉云：振錫下泥犁。　汾陽昭云：穿山透石
X79n1557_p0117b11║壁，鼻孔血淋淋。　妙喜云：自作自受。
X79n1557_p0117b12║南嶽下第十二世
X79n1557_p0117b13║潭州興化楚圓禪師法嗣
X79n1557_p0117b14║洪州黃龍慧南禪師（凡十七）信州玉山章氏子師久依
X79n1557_p0117b15║泐潭澄禪師，分座接物，名振諸方。偶同雲峰悅禪師
X79n1557_p0117b16║游西山，夜話雲門法道，悅云：澄公雖是雲門之後，法
X79n1557_p0117b17║道異矣。師詰其所以異，悅云：雲門如九轉丹砂，點鐵
X79n1557_p0117b18║成金。澄公藥汞銀徒可翫，入煅則流去。師怒，以枕投
X79n1557_p0117b19║之。明日，悅謝過。又云：雲門氣宇如王，甘死語不乎？澄
X79n1557_p0117b20║公有法，受人死語也。死語其能活人乎？即背去。師挽
X79n1557_p0117b21║之云：若如是，則誰可汝意？悅云：石霜楚圓手段出諸
X79n1557_p0117b22║方，子宜見之，不可後也。師默計之，云：悅師翠巖，使我
X79n1557_p0117b23║見石霜，於悅何有哉？即造石霜。聞慈明不事事，忽叢
X79n1557_p0117b24║林悔欲無行。即謁福嚴賢，賢命掌書司。俄賢卒，郡守
X79n1557_p0117c01║以慈明補之。既至，目其貶剝諸方，件件數為邪解，師
X79n1557_p0117c02║為之氣索，遂造其室。明云：書記領徒游方，借使有疑，
X79n1557_p0117c03║可坐而商略。師哀懇愈切。明云：公學雲門禪，必善其
X79n1557_p0117c04║旨。如云：放洞山三頓棒，是有喫棒分？是無喫棒分？師
X79n1557_p0117c05║云：有喫棒分。明色莊曰：從朝至暮，鵲噪鵶鳴，皆應喫
X79n1557_p0117c06║棒。明即端坐，受師炷香作禮。明復問：趙州道：臺山婆
X79n1557_p0117c07║子，我為汝勘破了也。且阿那裏是他勘破婆子處？師
X79n1557_p0117c08║汗下，不能加答。明日又詣，明㖃罵不已，師云：罵豈慈
X79n1557_p0117c09║悲法施耶？明云：儞作罵會那？師於言下大悟，作頌云：
X79n1557_p0117c10║傑出叢林是趙州，老婆勘破有來由。如今四海清如
X79n1557_p0117c11║鏡，行人莫與路為讎。呈慈明，明頷之，自是泐潭舊好
X79n1557_p0117c12║絕矣。
X79n1557_p0117c13║示眾云：盡令提綱，不通凡聖，放一線道，有箇商量。遂
X79n1557_p0117c14║拈起拄杖云：即今拄杖子竪也，十方世界一時竪。又
X79n1557_p0117c15║橫拄杖云：即今拄杖子橫也，十方世界一時橫。何也？
X79n1557_p0117c16║不見道：極小同大，忘絕境界；極大同小，不見邊表。遂
X79n1557_p0117c17║卓拄杖一下。
X79n1557_p0117c18║示眾云：雲從龍，風從虎，五九四十五，叢林將為向上
X79n1557_p0117c19║關，同安不打這破皷。為甚麼不打？守株待兔，豈是智
X79n1557_p0117c20║人？避色逃聲，何名作者？祖不云乎？執之失度，必入邪
X79n1557_p0117c21║路；放之自然，體無去住。
X79n1557_p0117c22║示眾云：有利無利，不離行市。鎮州蘿蔔頭即且置，廬
X79n1557_p0117c23║陵米價作麼生？若善其價，可謂終日喫飯未曾咬破
X79n1557_p0117c24║一粒米；苟若不知，他時後日有人索上座飯錢在，莫
X79n1557_p0118a01║言不道。
X79n1557_p0118a02║示眾云：智海無風，因覺妄以成凡。覺妄元虗，即凡心
X79n1557_p0118a03║而見佛。只恁麼休去，便道同安無折合。隨汝顛倒所
X79n1557_p0118a04║欲，南斗七，北斗八。
X79n1557_p0118a05║示眾，云：擬心即差，動念即乖；不擬不動，土木無殊。行
X79n1557_p0118a06║脚人須得轉身一句。遂拈起拂子，云：這箇是同安拂
X79n1557_p0118a07║子，汝等諸人作麼生轉？若也轉得，一為無量，無量為
X79n1557_p0118a08║一；若轉不得，布袋裏老鵶雖活如死。
X79n1557_p0118a09║示眾云：江南之地，春寒秋熱。近日已來，滴水滴凍。僧
X79n1557_p0118a10║問：滴水滴凍時如何？師云：未是衲僧分上事。云：如何
X79n1557_p0118a11║是衲僧分上事？師云：滴水滴凍。復云：諸上座！且作麼
X79n1557_p0118a12║生會？良久，云：鴛鴦繡出從君看，莫把金針度與人。
X79n1557_p0118a13║示眾云：道遠乎哉？觸事而真。聖遠乎哉？體之即神。拈
X79n1557_p0118a14║起拄杖云：道之與聖，總在歸宗拄杖頭上。汝等諸人
X79n1557_p0118a15║何不識取？若也識得，十方剎土不行而至，百千三昧
X79n1557_p0118a16║無作而成。若也未識，有寒暑兮促君壽，有鬼神兮妬
X79n1557_p0118a17║君福。
X79n1557_p0118a18║示眾云：半夜捉烏雞，驚起梵王睡。毗藍風忽起，吹倒
X79n1557_p0118a19║須彌山。官路無人行，私酒多人喫。當此之時，臨濟、德
X79n1557_p0118a20║山開得口，張得眼，有棒有喝用不得。汝等諸人各自
X79n1557_p0118a21║尋取祖業契書，莫認驢鞍橋作阿爺下頷。
X79n1557_p0118a22║示眾云：說妙談玄，乃太平之姦賊；行棒行喝，為亂世
X79n1557_p0118a23║之英雄。英雄姦賊，棒喝玄妙，皆為長物，黃檗門下總
X79n1557_p0118a24║用不著。且道黃檗門下尋常用箇甚麼？咄！
X79n1557_p0118b01║示眾云：輕輕踏步恐人知，語笑分明更是誰？智者只
X79n1557_p0118b02║此猛提取，莫待天明失却雞。
X79n1557_p0118b03║示眾，舉永嘉道：游江海，涉山川，尋師訪道為參禪。自
X79n1557_p0118b04║從認得曹谿路，了知生死不相關。諸上座，那箇是游
X79n1557_p0118b05║底江海？那箇是涉底山川？那箇是尋底師？那箇是訪
X79n1557_p0118b06║底道？那箇是參底禪？若向湖南、兩浙、廬山、衡嶽、雲門、
X79n1557_p0118b07║臨濟而尋師訪道，洞山、法眼而參禪，是向外求，名為
X79n1557_p0118b08║外道。若以毗盧自性為海，般若寂滅智為禪，名為內
X79n1557_p0118b09║求。若向外求，走殺儞；若住於五蘊內求，縛殺儞。是故
X79n1557_p0118b10║禪者，非內非外，非有非無，非實非虗。不見道：內見外
X79n1557_p0118b11║見俱錯，佛道魔道俱惡。瞥然與麼去兮，月藏西山。更
X79n1557_p0118b12║尋聲逐色兮，何處名邈？以拂子擊繩床。
X79n1557_p0118b13║示眾云：有一人朝看華嚴、暮看般若，晝夜精勤，無有
X79n1557_p0118b14║暫暇；有一人不參禪、不論義，把箇破席日裏睡。於此
X79n1557_p0118b15║二人同到黃龍，一人有為、一人無為，安下那箇即是？
X79n1557_p0118b16║良久，云：功德天、黑暗女、有智主人，二俱不受。
X79n1557_p0118b17║示眾云：心王不妄動，六國一時通。罷拈三尺劒，休弄
X79n1557_p0118b18║一張弓。
X79n1557_p0118b19║示眾，舉：大珠和尚道：身、口、意清淨，是名佛出世；身、口、
X79n1557_p0118b20║意不淨，是名佛滅度。也好箇消息。古人一期方便與
X79n1557_p0118b21║儞諸人討箇入路，既得箇入路，又須得箇出路，登山
X79n1557_p0118b22║須到頂，入海須到底。登山不到頂，不知宇宙之寬廣；
X79n1557_p0118b23║入海不到底，不知滄溟之淺深。既知寬廣，又知淺深，
X79n1557_p0118b24║一踏踏翻四大海，一摑摑倒須彌山，撒手到家人不
X79n1557_p0118c01║識，雀噪鵶鳴柏樹間。
X79n1557_p0118c02║僧問：無為無事人，猶是金鎻難，未審過在甚麼處？師
X79n1557_p0118c03║云：一字入公門，九牛拽不出。云：學人未曉，乞師方便。
X79n1557_p0118c04║師云：大庾嶺頭，笑却成哭。問：大用現前，請師辨白。師
X79n1557_p0118c05║云：摘却儞眉毛，傾出儞腦髓，脚跟下道將一句來。云：
X79n1557_p0118c06║鏌鎁舉起，蛟龍失色。師云：作麼生？僧以手面前一劃，
X79n1557_p0118c07║云：爭奈這箇何？師云：三十年後討箇師僧也難得。僧
X79n1557_p0118c08║便喝，師云：好一喝，未有主在。僧作禮，師云：當斷不斷，
X79n1557_p0118c09║返招其亂。
X79n1557_p0118c10║僧問：一不去，二不住，請師道。師云：高祖殿前樊噲怒。
X79n1557_p0118c11║云：與麼則今日得遇和尚也。師云：仰面看天不見天。
X79n1557_p0118c12║云：若然者，學人禮謝。師云：更待何時？
X79n1557_p0118c13║袁州楊歧方會禪師（凡十四）本州宜春冷氏子。師在筠
X79n1557_p0118c14║州九峰受請，拈法衣示眾云：會麼？若也不會，今日無
X79n1557_p0118c15║端走入水牯牛隊裏去也。還知麼？筠陽九岫，萍實楊
X79n1557_p0118c16║歧。遂陞座。時有僧出，師云：漁翁未擲釣，躍鱗衝浪來。
X79n1557_p0118c17║僧便喝，師云：不信道。僧撫掌歸眾，師云：消得龍王多
X79n1557_p0118c18║少風？
X79n1557_p0118c19║僧問：師唱誰家曲？宗風嗣阿誰？師云：有馬騎馬，無馬
X79n1557_p0118c20║步行。云：少年長老，足有機籌。師云：念汝年老，放儞三
X79n1557_p0118c21║十棒。問：如何是佛？師云：三脚驢子弄蹄行。云：莫只這
X79n1557_p0118c22║便是麼？師云：湖南長老。師云：更有問話者麼？試出來
X79n1557_p0118c23║相見。楊歧今日性命在儞諸人手裏，一任橫拖倒拽。
X79n1557_p0118c24║為甚麼如此？大丈夫兒須是當眾決擇，莫背地裏似
X79n1557_p0119a01║水底按葫蘆相似，當眾引驗即便面赤。有麼？有麼？出
X79n1557_p0119a02║來決擇看。如無，楊歧今日失利。便下座。九峰勤和尚
X79n1557_p0119a03║把住。師云：今日喜得箇同參。師云：作麼生是同參底
X79n1557_p0119a04║事？勤云：九峰牽犁，楊歧拽把。師云：正恁麼時，楊歧在
X79n1557_p0119a05║前？九峰在前？勤擬議，師托開云：將謂同參，元來不是。
X79n1557_p0119a06║示眾云：霧鎻長空，風生大野，百草樹木作大師子吼，
X79n1557_p0119a07║演說摩訶般若，三世諸佛在諸人脚跟下轉大法輪。
X79n1557_p0119a08║若也會去，功不浪施；若也不會，莫道楊歧山勢嶮，前
X79n1557_p0119a09║頭更有最高峰。
X79n1557_p0119a10║示眾云：不見一法是大過患。拈起拄杖云：穿過釋迦
X79n1557_p0119a11║老子鼻孔，作麼生道得脫身一句？向水不洗水處道
X79n1557_p0119a12║將一句來。良久云：向道莫行山下路，果然猿呌斷腸
X79n1557_p0119a13║聲。
X79n1557_p0119a14║示眾。以手拍繩床，云：只箇心心心是佛，十方世界最
X79n1557_p0119a15║靈物。釋迦老子說夢，三世諸佛說夢，天下老和尚說
X79n1557_p0119a16║夢。且問諸人：還僧作夢麼？若也作夢，向半夜裏道將
X79n1557_p0119a17║一句來。良久，云：人間縱有真消息，偷向楊歧說夢看。
X79n1557_p0119a18║示眾云：景色乍晴，物情舒暢，舉步也千身彌勒，動用
X79n1557_p0119a19║也隨處釋迦，文殊、普賢總在這裏。眾中有不受人瞞
X79n1557_p0119a20║底，便道：雲蓋和麩糶麵。然雖如是，布袋裏盛錐子。
X79n1557_p0119a21║示眾云：楊岐無准的，種田博飯喫，說夢老瞿曇，何處
X79n1557_p0119a22║覔蹤跡？
X79n1557_p0119a23║示眾云：踏著秤鎚硬似鐵，啞子得夢向誰說？須彌頂
X79n1557_p0119a24║上浪滔天，大洋海裏遭火爇。
X79n1557_p0119b01║示眾云：一即一切，一切即一。拈拄杖劃一劃，云：山河
X79n1557_p0119b02║大地、天下老和尚百雜碎，作麼生是儞諸人鼻孔？良
X79n1557_p0119b03║久，云：劒為不平離寶匣，藥因救病出金瓶。
X79n1557_p0119b04║慈明忌辰設齋，眾纔集，師至真前，以兩手揑拳安頭
X79n1557_p0119b05║上，以坐具劃一劃，打一圓相，便燒香，退身三步，作女
X79n1557_p0119b06║人拜首座云：休揑怪。師云：首座作麼生？座云：休揑怪。
X79n1557_p0119b07║師云：兔子喫牛嬭。第二座近前打一圓相，便燒香，退
X79n1557_p0119b08║身三步，作女人拜。師近前作聽勢，座擬議，師打一掌
X79n1557_p0119b09║云：這漆桶也亂做。
X79n1557_p0119b10║龍興孜老遷化，僧至，下遺書。師問：世尊入滅，槨示雙
X79n1557_p0119b11║趺。和尚歸真，有何相示？僧無語。師槌𮌎一下，云：蒼天！
X79n1557_p0119b12║蒼天！
X79n1557_p0119b13║三人暫到相看，師問：三人同行，必有一智。提起坐具
X79n1557_p0119b14║云：參頭上座喚這箇作甚麼？云：坐具。師云：真箇那？云：
X79n1557_p0119b15║是。師復云：喚作甚麼？云：坐具。師顧視左右云：參頭却
X79n1557_p0119b16║具眼。又問：第二人欲行千里，一步為初，如何是最初
X79n1557_p0119b17║一句？云：到和尚這裏爭敢出手？師以手劃一劃，僧云：
X79n1557_p0119b18║了。師展兩手，僧擬議，師云：了。又問：第三人近離甚處？
X79n1557_p0119b19║云：南源。師云：楊歧今日被上座勘破，且坐喫茶。
X79n1557_p0119b20║七人新到相見，師問：陣勢既圓，作家戰將何不出來
X79n1557_p0119b21║與楊歧相見？僧以坐具便打，師云：作家。僧又打，師云：
X79n1557_p0119b22║一坐具、兩坐具作麼生？僧擬議，師背面而立，僧又打，
X79n1557_p0119b23║師云：儞道楊歧話頭落在甚麼處？僧指面前云：在這
X79n1557_p0119b24║裏。師云：三十年後遇明眼人不得錯舉，且坐喫茶。
X79n1557_p0119c01║師問僧：秋色依依，朝離何處？云：去冬在上藍。師云：不
X79n1557_p0119c02║涉程途一句作麼生？云：兩重公案。師云：謝上座答話。
X79n1557_p0119c03║僧便喝，師云：那裏學得這虗頭來？云：明眼尊宿難瞞。
X79n1557_p0119c04║師云：恁麼則楊歧隨上座去也。僧擬議，師云：念汝鄉
X79n1557_p0119c05║人在此，放儞三十棒。
X79n1557_p0119c06║師問僧：雲深路僻，高步何來？云：天無四壁。師云：踏破
X79n1557_p0119c07║多少草鞋？僧便喝。師云：一喝兩喝又作麼生？云：儞看
X79n1557_p0119c08║這老和尚。師云：拄杖不在，且坐喫茶。
X79n1557_p0119c09║
X79n1557_p0119c10║聯燈會要卷第十三
X79n1557_p0119c11║
X79n1557_p0119c12║南嶽芭蕉谷泉庵主見汾陽昭禪師，後省同參
X79n1557_p0119c13║慈明禪師，問答有云：我見八十餘員知識，只有
X79n1557_p0119c14║儞較些子。後人見有此語，宗派圖盡列為慈明
X79n1557_p0119c15║嗣，非也。今収汾陽下。