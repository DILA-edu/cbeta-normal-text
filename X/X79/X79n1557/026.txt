X79n1557_p0224a01║聯燈會要卷第二十六
X79n1557_p0224a02║住泉州崇福禪寺嗣祖比丘　悟明　集
X79n1557_p0224a03║青原下第八世
X79n1557_p0224a04║福州玄沙師備禪師法嗣
X79n1557_p0224a05║漳州羅漢桂琛禪師（凡十三）常山李氏子玄沙問：三界
X79n1557_p0224a06║惟心子作麼生？師指倚子云：和尚喚這箇作甚麼？沙
X79n1557_p0224a07║云：倚子。師云：和尚不會三界惟心。沙云：我喚這箇作
X79n1557_p0224a08║竹木，儞喚作甚麼？師云：某甲亦喚作竹木。沙云：盡大
X79n1557_p0224a09║地覔箇會佛法人了不可得。
X79n1557_p0224a10║師因中塔侍立玄沙次，沙打一棒云：就名就體？塔無
X79n1557_p0224a11║對。沙問師，師云：這漢著一棒，不知來處。
X79n1557_p0224a12║師作玄沙忌，請報恩藥石，恩見靈位無真，遂問：還有
X79n1557_p0224a13║真麼？師以手揖云：看。恩云：元來無真。師云：大似不相
X79n1557_p0224a14║識。
X79n1557_p0224a15║師與長慶、保福入州，見牡丹障子，福云：好一朵牡丹
X79n1557_p0224a16║花。慶云：莫眼花。師云：可惜一朵花。
X79n1557_p0224a17║玄覺云：三尊宿語還有親踈也無？只如羅漢與
X79n1557_p0224a18║麼道，落在甚麼處？
X79n1557_p0224a19║保福有僧來，師問：彼中如何示徒？僧云：和尚一日示
X79n1557_p0224a20║眾云：塞却儞眼，教儞覰不見；塞却儞耳，教儞聽不聞；
X79n1557_p0224a21║坐却儞意根，教儞分別不得。師云：我問儞：我不塞儞
X79n1557_p0224a22║眼，儞見箇甚麼？不塞儞耳，儞聞箇甚麼？不坐儞意根，
X79n1557_p0224a23║儞作麼生分別？僧於言下有省。
X79n1557_p0224a24║師晚參次，忽聞皷角聲，乃云：羅漢三日一參，王太尉
X79n1557_p0224b01║二時相助。
X79n1557_p0224b02║師問僧：甚處來？云：𥘿州。師云：將得甚麼物來？云：不將
X79n1557_p0224b03║得物來。師云：儞為甚麼對眾謾語？僧無對。師却問：𥘿
X79n1557_p0224b04║州豈不是出鸚鵡？云：鸚鵡出隴西。師云：也不較多。
X79n1557_p0224b05║師問招慶僧云：儞在招慶有甚麼異聞底事？試舉看。
X79n1557_p0224b06║云：不敢錯舉。師云：真實底事作麼生？云：和尚因甚麼
X79n1557_p0224b07║如此？師云：儞話墮也。
X79n1557_p0224b08║師問僧：甚處來？云：報恩來。師云：何不且在彼中？云：僧
X79n1557_p0224b09║家不定。師云：既是僧家，為甚麼不定？僧無對。
X79n1557_p0224b10║玄覺代云：謝和尚顧問。
X79n1557_p0224b11║師問僧：甚處來？云：南方。師云：南方知識有何言句示
X79n1557_p0224b12║徒？云：彼中道：金屑雖貴，眼裏著不得。師云：我道須彌
X79n1557_p0224b13║在儞眼裏。
X79n1557_p0224b14║翠巖芝云：且道地藏還免得這僧麼？
X79n1557_p0224b15║師見僧來，竪起拂子，僧作禮，師云：見箇甚麼便作禮？
X79n1557_p0224b16║云：謝和尚指示。師便打。却云：見我。竪起拂子便道：謝
X79n1557_p0224b17║和尚指示。每日見我掃床掃地，為甚麼不道謝指示？
X79n1557_p0224b18║師插田次，見僧，乃問：甚處來？云：南方。師云：南方近日
X79n1557_p0224b19║佛法如何？云：商量浩浩地。師云：爭如我這裏種田博
X79n1557_p0224b20║飯喫？云：爭柰三界何？師云：儞喚甚麼作三界？僧有省。
X79n1557_p0224b21║大溈喆云：清貧長樂，濁富多憂。
X79n1557_p0224b22║僧問：以字不成，八字不是，是甚麼字？師云：汝不識此
X79n1557_p0224b23║字那？云：不識。師云：看取註脚。
X79n1557_p0224b24║僧問：如何是和尚一句？師云：我若向儞說，却成兩句。
X79n1557_p0224c01║福州安國惠球禪師（凡六）泉州莆田人也。師問玄沙：
X79n1557_p0224c02║如何是第一月？沙云：用汝箇月作麼？師言下大悟。
X79n1557_p0224c03║示眾云：我此間粥飯因緣為兄弟提唱，終是不常。如
X79n1557_p0224c04║今欲得省要，却是山河大地舉明其事，却常亦能究
X79n1557_p0224c05║竟。若從文殊門入者，一切草木瓦礫助汝發機；若從
X79n1557_p0224c06║觀音門入者，一切蝦蟆蚯蚓助汝發機；若從普賢門
X79n1557_p0224c07║入者，不動步而到。我以此三門方便示汝，如將一隻
X79n1557_p0224c08║折筯攪彼大海，令彼魚龍知水為命。會麼？若無智眼
X79n1557_p0224c09║審而諦之，任儞百般巧妙，不為究竟。
X79n1557_p0224c10║琅瑘覺云：雖是善因，而招惡果。
X79n1557_p0224c11║示眾云：諸人若要商量，向髑髏後通取箇消息來共
X79n1557_p0224c12║相商量，這裏不曾遮障人光明。
X79n1557_p0224c13║師問了院主：先師道：盡十方世界是箇真實人體。儞
X79n1557_p0224c14║還見僧堂麼？主云：和尚莫眼花。師云：先師遷化，肉猶
X79n1557_p0224c15║曖在。
X79n1557_p0224c16║僧問：諸佛還有師也無？師云：有。云：如何是諸佛師？師
X79n1557_p0224c17║云：一切人識不得。
X79n1557_p0224c18║僧問：如何是大庾嶺頭事？師云：料汝承當不下。云：重
X79n1557_p0224c19║多少？師云：這般底論劫不柰何。
X79n1557_p0224c20║婺州金華國泰瑫禪師（凡一）示眾云：不離當處，咸是
X79n1557_p0224c21║妙明真心。所以玄沙和尚道：我會最後句，出世少人
X79n1557_p0224c22║知。爭如國泰有末頭一句？時有僧問：如何是末頭一
X79n1557_p0224c23║句？師云：闍梨向太遲。便歸方丈。
X79n1557_p0224c24║福州螺峰冲奧禪師（凡一）僧問：牛頭未見四祖時如
X79n1557_p0225a01║何？師云：德重鬼神欽。云：見後如何？師云：通身聖莫測。
X79n1557_p0225a02║乃云：人人具足，人人成見，爭怪得老僧？珍重。
X79n1557_p0225a03║泉州睡龍禪師（凡一）拈拄杖謂眾云：三十年住山，得
X79n1557_p0225a04║他氣力。僧云：和尚得他甚麼氣力？師云：過山過嶺，東
X79n1557_p0225a05║拄西拄。便拄，歸方丈。
X79n1557_p0225a06║天台雲峯光緒禪師（凡二）示眾云：但以眾生日用而
X79n1557_p0225a07║不知，譬如三千大千世界，日月星辰，江河淮海，一切
X79n1557_p0225a08║含靈，從一毛孔入一毛孔，毛孔不小，世界不大，其中
X79n1557_p0225a09║眾生不覺不知。若要易會，上座日用亦復不知。
X79n1557_p0225a10║僧問：日裏僧䭾像，夜裏像䭾僧，未審此意如何？師云：
X79n1557_p0225a11║闍梨豈不是茶堂裏來？
X79n1557_p0225a12║天台國清師靜上座（凡二）師謁玄沙，遇上堂云：汝諸
X79n1557_p0225a13║人但能一生如喪考妣，吾保汝究得徹去。師遂問：只
X79n1557_p0225a14║如教中道：不得以所知心測度如來無上知見。又作
X79n1557_p0225a15║麼生？沙云：汝道究得徹底所知心，還測度得及麼？師
X79n1557_p0225a16║於此信入。
X79n1557_p0225a17║有問：弟子每當靜坐，心念紛飛，未明攝伏之方，願垂
X79n1557_p0225a18║指誨。師云：如或安坐，心念紛飛，却將紛飛之心，以究
X79n1557_p0225a19║紛飛之處。究之無處，則紛飛之念何存？反究究心，則
X79n1557_p0225a20║能究之心安在？能照之智本空，所緣之境亦寂。寂而
X79n1557_p0225a21║非寂者，蓋無能寂之人也。照而非照者，蓋無所照之
X79n1557_p0225a22║境也。境智俱寂，心慮安然，外不尋枝，內不住定，二塗
X79n1557_p0225a23║俱泯，一性怡然，此乃還源之要道也。
X79n1557_p0225a24║韶州雲門文偃禪師法嗣
X79n1557_p0225b01║韶州白雲祥禪師（凡二）示眾云：諸人會麼？但向街頭
X79n1557_p0225b02║市尾、屠兒魁膾、地獄鑊湯處會取。若恁麼會，堪與人
X79n1557_p0225b03║天為師為匠；若向衲僧門下，天地懸殊。更有一般底，
X79n1557_p0225b04║只向長連床上作好人去。儞道此兩般人那箇有長
X79n1557_p0225b05║處？無事，珍重！
X79n1557_p0225b06║師問僧：不壞假名而談實相作麼生？云：這箇是倚子。
X79n1557_p0225b07║師以手撥云：與我將鞋袋來。僧無語。師云：這虗頭漢。
X79n1557_p0225b08║雲門聞，乃云：須是我祥兄始得。
X79n1557_p0225b09║岳州巴陵顥鑒禪師（凡四）雲門舉：雪峯云：開却門，達
X79n1557_p0225b10║磨來也。意作麼生？師云：築著和尚鼻孔。門云：阿修羅
X79n1557_p0225b11║王惡發，將須彌山一摑𨁝跳上梵天，帝釋為甚麼却
X79n1557_p0225b12║去日本國裏藏身？師云：莫恁麼心行好。門云：汝道築
X79n1557_p0225b13║著鼻孔又作麼生？師休去。
X79n1557_p0225b14║師問僧：為佛法來？游山來？云：清平世界說甚麼佛法？
X79n1557_p0225b15║師云：好箇無事底禪客。云：早是多事也。師云：上座去
X79n1557_p0225b16║年在此過夏了。云：不曾。師云：恁麼則先來不相識。下
X79n1557_p0225b17║去。
X79n1557_p0225b18║師將拂子與僧，僧云：本來清淨，用拂子作麼？師云：既
X79n1557_p0225b19║知清淨，切莫忘却。
X79n1557_p0225b20║梁山觀別云：也須拂却。
X79n1557_p0225b21║僧問：祖意教意，是同是別？師云：雞寒上樹，鴨寒下水。
X79n1557_p0225b22║問：如何是提婆宗？師云：銀盌裏盛雪。問：如何是道？師
X79n1557_p0225b23║云：明眼人落井。問：如何是吹毛劒？師云：珊瑚枝枝撐
X79n1557_p0225b24║著月。
X79n1557_p0225c01║隋州智門師寬禪師（凡五）師游山回，首座出松門接，
X79n1557_p0225c02║座云：游山𡾟嶮不易。師拈起拄杖云：全得這箇力。座
X79n1557_p0225c03║奪拄杖拋向一邊，師放身便倒，大眾進前扶起，師拈
X79n1557_p0225c04║拄杖一時趂散，却回顧首座云：向道全得這箇力。
X79n1557_p0225c05║黃龍南云：明教雖然會倒會起，不覺弄巧成拙。
X79n1557_p0225c06║師訪白兆，兆云：老僧有箇木魚頌。師云：請舉看。兆云：
X79n1557_p0225c07║伏惟爛木一橛，佛與眾生不別，若以杖子擊著，直得
X79n1557_p0225c08║聖凡路絕。師云：此頌有成褫？無成褫？兆云：無成褫。師
X79n1557_p0225c09║云：佛與眾生不別聻？左右救云：有成褫。師云：直得聖
X79n1557_p0225c10║凡路絕聻？當時白兆一眾失色。
X79n1557_p0225c11║五祖戒和尚來參，師問：諸方言教即不問，不涉泥水
X79n1557_p0225c12║一句道將來。戒云：話墮也。師云：拖泥帶水漢。戒云：和
X79n1557_p0225c13║尚幸是大人。師云：禿丁子，參堂去。
X79n1557_p0225c14║師一日舉拂子云：我這箇為中下之機。僧云：忽遇上
X79n1557_p0225c15║上人來時如何？師云：打皷為三軍。
X79n1557_p0225c16║僧問：新年頭還有佛法也無？師云：無。僧云：日日是好
X79n1557_p0225c17║日，年年是好年，為甚麼却無？師云：張公喫酒李公醉。
X79n1557_p0225c18║云：老老大大，龍頭虵尾。師云：明教今日失利。
X79n1557_p0225c19║襄州洞山守初禪師（凡九）師謁雲門，門問：近離甚處？
X79n1557_p0225c20║師云：查渡。門云：夏在甚處？師云：湖南報慈。門云：幾時
X79n1557_p0225c21║離彼？師云：八月二十五。門云：放子三頓棒。師次日上
X79n1557_p0225c22║去問訊云：昨日蒙和尚放三頓棒，未審某甲過在甚
X79n1557_p0225c23║麼處？門云：飯袋子！江西、湖南便恁麼商量。師於言下
X79n1557_p0225c24║大悟，遂云：某甲他時異日向無人煙處卓箇庵子，不
X79n1557_p0226a01║畜一粒米，不種一莖茉，接待十方往來，盡與他出却
X79n1557_p0226a02║釘，拔却楔，拈却炙脂帽，脫却鶻臭衫，教伊洒洒落落
X79n1557_p0226a03║地作箇衲僧去，豈不快哉？雲門云：儞身如椰子大，開
X79n1557_p0226a04║得許大口。
X79n1557_p0226a05║雪竇云：雲門氣宇如王，拶著便氷消瓦解。當時
X79n1557_p0226a06║若據令而行，兒孫也未到斷絕。　白雲端云：大
X79n1557_p0226a07║小雲門被洞山一問，直得額頭汗出，口裏膠生。
X79n1557_p0226a08║示眾生。楚山北畔，漢水南江，擊法皷而會禪徒，舉宗
X79n1557_p0226a09║風而明祖意。若以揚眉瞬目，舉指竪拂，罄欬咳嗽，是
X79n1557_p0226a10║厨中拭鉢帛。道甚麼會也無？是衲僧破草鞋。這瞎漢，
X79n1557_p0226a11║這漆桶，是箇弄精魂鬼。總與麼，總不與麼，是東司頭
X79n1557_p0226a12║廁籌子。以此稱提從上來事，盡是邪魔所作，謗大乘，
X79n1557_p0226a13║滅胡種，與儞天地懸殊。且道衲僧據箇甚麼道理？出
X79n1557_p0226a14║來對眾道看。折脚鐺子各出一隻手，貴要宗乘不斷，
X79n1557_p0226a15║亦表叢林有人。有麼？若無，洞山不惜眉毛，打葛藤去
X79n1557_p0226a16║也。葛藤之事，只在目前。萬象森羅，乾坤大地，百千諸
X79n1557_p0226a17║佛，日月星辰，地獄三塗，起心動念，每日經歷，皆是諸
X79n1557_p0226a18║德自己。何不向這裏體當尋覔看？驀然覰得倜儻分
X79n1557_p0226a19║明，不虗行脚，也自得箇安樂田地。洞山此語，且作死
X79n1557_p0226a20║馬醫。若據明眼衲僧，將草鞋驀口𡎺，還怪得他也無？
X79n1557_p0226a21║怪即不怪，儞道憑箇甚麼捉得將來？脚跟下推尋，毫
X79n1557_p0226a22║末參差，槌折儞腰，莫麤心好。
X79n1557_p0226a23║示眾云：明機自昧，息慮迷源，萬法同塵，語默難顯。不
X79n1557_p0226a24║是情中法，莫生種種心，離此章句，別有商量。且道離
X79n1557_p0226b01║却作麼生商量？還有委悉者麼？明明地揀破，明明地
X79n1557_p0226b02║顯示，明明地舉唱，明明地歌詠，更無囊藏被蓋，純說
X79n1557_p0226b03║乾𪹼𪹼地禪。若是靈利漢，纔聞舉著，便合眼卓朔地
X79n1557_p0226b04║知箇落處，豈不是自家具眼？其柰罕遇其人。蓋緣洞
X79n1557_p0226b05║山這裏言：無味食，無味法，無味無味之句塞斷人口，
X79n1557_p0226b06║兄弟到這裏難為湊泊。若向這裏覰得分明，天下尊
X79n1557_p0226b07║宿到與不到、徹與不徹，總被儞驗破。何故？智有邪正，
X79n1557_p0226b08║道有真偽，多只是心機意識認得箇門頭屋後底，學
X79n1557_p0226b09║得路布葛藤，一堆一擔蘊在胷襟，道：我會禪會道。還
X79n1557_p0226b10║夢見禪道也未？喚作打底不遇作家，到老只成骨董。
X79n1557_p0226b11║待到明朝後日，驀劄地踏著正脉，省前所行履處，方
X79n1557_p0226b12║始羞見本命元辰。
X79n1557_p0226b13║示眾云：舉唱宗乘，闡揚大教，須得法眼精明，方能鑑
X79n1557_p0226b14║辨緇素。切緣真妄一源，水乳同器，到此難分。洞山尋
X79n1557_p0226b15║常以心中眼觀身外相，觀之又觀，乃辨真偽。若不如
X79n1557_p0226b16║是，何名善知識？夫善知識者，驅耕夫之牛，奪飢人之
X79n1557_p0226b17║食，方名善知識。即今天下那箇是真善知識？諸人參
X79n1557_p0226b18║得幾箇善知識來，也不是等閑，直須是參教徹，覰教
X79n1557_p0226b19║透，千聖莫能證明，方顯丈夫兒。不見釋迦老子明星
X79n1557_p0226b20║現時，豁然大悟，與大地眾生同時成佛，無前後際，豈
X79n1557_p0226b21║不暢哉？雖然如是，若遇明眼衲僧，也好劈脊棒。
X79n1557_p0226b22║示眾云：言無展事，語不投機，承言者喪，滯句者迷。還
X79n1557_p0226b23║得麼？儞衲僧分上事，到這裏須具擇法眼始得。只如
X79n1557_p0226b24║洞山恁麼道，也有一場過。且道過在甚麼處？
X79n1557_p0226c01║示眾云：語中有語，名為死句；語中無語，名為活句。諸
X79n1557_p0226c02║禪德！作麼生是活句？到這裏實難得人。若也不動一
X79n1557_p0226c03║塵、不撥一境，見事便道：答話長老下口不得，東西南
X79n1557_p0226c04║北莫知多少。要得去離泥水，活人眼目，舉唱宗風，激
X79n1557_p0226c05║揚大事，不道全無，其柰還少。即緣未達其源，落在第
X79n1557_p0226c06║八魔界中，識得箇不名不物、無是無非，頭頭物物無
X79n1557_p0226c07║不具足，道我得安樂田地，更不求餘。凡有扣擊問難，
X79n1557_p0226c08║便敲床竪拂，更不惜便施便設、便行便用，向惡水坑
X79n1557_p0226c09║裏頭出頭沒，弄箇無尾猢猻，臈月三十日鼓也打破
X79n1557_p0226c10║了、猢猻又走却了，手忙脚亂，一無所成，悔將何及？儞
X79n1557_p0226c11║若是箇衲僧，乍可凍殺餓殺，終不著他鶻臭布衫。
X79n1557_p0226c12║示眾云：洞山這裏尋常方丈內，不似諸方一箇上來、
X79n1557_p0226c13║一箇下去，啾啾唧唧地衷私說底佛法禪道，盡是向
X79n1557_p0226c14║儞兄弟面前滿口道、滿口說、滿口拈提、滿口欒揀，無
X79n1557_p0226c15║儞左遮右掩處，一時和底翻出。諸德作麼生委悉？試
X79n1557_p0226c16║對眾道看。譬如太末蟲處處泊得，不能泊於火𦦨之
X79n1557_p0226c17║上，被他諸方老禿奴甜唇美舌說作配當，道這箇是
X79n1557_p0226c18║禪、這箇是道、這箇是菩提涅槃、這箇是真如解脫，被
X79n1557_p0226c19║丈二釘、八尺榍榍在眼裏不知不覺。乍到洞山這裏，
X79n1557_p0226c20║不知是何說話？會得麼？直饒會得，真如涅槃、菩提解
X79n1557_p0226c21║脫毫末無差，被他條繩子於脚跟下繫却，不得出離。
X79n1557_p0226c22║若是靈利衲僧，一咬咬斷，作箇脫洒衲僧，豈不快哉？
X79n1557_p0226c23║若三咬兩咬不斷，准前打入骨董社裏，有甚麼出頭
X79n1557_p0226c24║時？洞山不獲已，傍地為儞著力。珍重！
X79n1557_p0227a01║師問僧：甚處來？云：汝州。師云：此去多少？云：八百里。師
X79n1557_p0227a02║云：踏破幾緉草鞋？云：三緉。師云：甚處得錢買？云：打笠
X79n1557_p0227a03║子。師云：參堂去。僧應諾去。
X79n1557_p0227a04║問：赤水求珠，猶是人間之寶；和雲唱出，固非格外之
X79n1557_p0227a05║談。未審今日將何示人？師云：夜聞祭鬼鼓，朝聽上灘
X79n1557_p0227a06║歌。問：言超象表青霄外，出語幽玄事若何？師云：岸上
X79n1557_p0227a07║行人聲有韻，舡中漁父和不齊。云：幽玄事若何？師云：
X79n1557_p0227a08║鈎長線短。問：如何是佛？師云：麻三斤。問：纔生便死時
X79n1557_p0227a09║如何？師云：鍾馗解舞十八拍。問：如何是古佛心？師云：
X79n1557_p0227a10║巢知風，穴知雨。
X79n1557_p0227a11║問：蓮華未出水時如何？師云：漢水正東流。云：出後如
X79n1557_p0227a12║何？師云：楚山頭倒卓。
X79n1557_p0227a13║問：如何是衲僧本分事？師云：雲褁楚山頭，決定多風
X79n1557_p0227a14║雨。問：衲僧得一時如何？師云：五九四十五，太陽來入
X79n1557_p0227a15║戶。問：佛法禪道，是同是別？師云：頭不梳，面不洗。問：德
X79n1557_p0227a16║山入門便棒，臨濟入門便喝，未審和尚意旨如何？師
X79n1557_p0227a17║云：尖㪷量不盡。
X79n1557_p0227a18║韶州雙峰競欽禪師（凡二）益州人也。示眾云：進一步
X79n1557_p0227a19║則迷理，退一步即失事。饒汝一向兀然去，又同無情。
X79n1557_p0227a20║時有僧問：如何得不同無情去？師云：動轉施為。云：如
X79n1557_p0227a21║何得不迷理失事去？師云：進一步，退一步。僧作禮。師
X79n1557_p0227a22║云：向來有人恁麼會，老僧不肯伊。云：請和尚直指。師
X79n1557_p0227a23║便打出。
X79n1557_p0227a24║僧問：如何是法王劒？師云：鉛刀徒逞，不若龍泉。云：用
X79n1557_p0227b01║者如何？師云：藏鋒猶不許，露刃更何堪？
X79n1557_p0227b02║蘄州北禪寂禪師（凡二）師拈拄杖示眾云：過去、未來、
X79n1557_p0227b03║現在三世諸佛、微塵菩薩，一時在拄杖頭上轉大法
X79n1557_p0227b04║輪，盡向諸人鼻孔裏過。還見麼？若見，與我拈將來；若
X79n1557_p0227b05║不見，大似立地死漢。良久，云：風恬浪靜，不如歸堂。
X79n1557_p0227b06║師問僧：甚處來？云：黃州。師云：在甚麼寺？云：資福。師云：
X79n1557_p0227b07║福將何資？僧云：兩重公案。師云：爭柰在北禪手裏？云：
X79n1557_p0227b08║在手裏即収取。師便打。僧不甘，師隨後趂出。
X79n1557_p0227b09║雪竇云：奇怪！宛有超師之作。還知這僧麼？只解
X79n1557_p0227b10║瞻前，不能顧後，若在雪竇手裏，棒折也未放在。
X79n1557_p0227b11║朗州德山圓明密禪師（凡八）示眾云：靈山會上付囑
X79n1557_p0227b12║相傳，十方諸佛出現於世，喚作建立道場、轉大法輪，
X79n1557_p0227b13║如斯之法只在如今。若於祖宗門下天地懸殊，上上
X79n1557_p0227b14║之流何不啟問？時有僧出，師便云：去去西天路，迢迢
X79n1557_p0227b15║十萬餘。問：靈山一會，意旨如何？師云：當時妄想，直至
X79n1557_p0227b16║如今。云：如何是最初一句？師云：三生六十劫。云：大悟
X79n1557_p0227b17║底人還有過也無？師云：鐵山橫在路。師乃云：坐斷日
X79n1557_p0227b18║頭，天地黯黑，茫茫者匝地普天。當此之時，佛祖出頭
X79n1557_p0227b19║來也好與三十棒。雖然如是，官不容針，私通車馬。
X79n1557_p0227b20║示眾云：十方諸佛出世，了無一法與人，只是治病解
X79n1557_p0227b21║縛。但有來者，盡是依草附木，竹木精靈，所以從頭地
X79n1557_p0227b22║棒。待有箇獨脫底出來，別有商量。眾中還有麼？時有
X79n1557_p0227b23║僧出作禮，師便下座。
X79n1557_p0227b24║示眾云：一人在須彌頂上，一人在千尺井中，又無繩
X79n1557_p0227c01║索，亦無梯橙，日月照不到，要與此人相見。且作麼生
X79n1557_p0227c02║得相見？若相見了，朝打三千，暮打八百。良久，云：直饒
X79n1557_p0227c03║恁麼會得，埋沒宗乘；不恁麼會得，辜負平生。據汝諸
X79n1557_p0227c04║人，論甚麼劫數？
X79n1557_p0227c05║示眾云：與麼來者，現成公案；不與麼來者，垛生招箭；
X79n1557_p0227c06║總不與麼來者，徐六擔板，迅速鋒鋩，猶是鈍漢，萬里
X79n1557_p0227c07║無雲，青天猶在。
X79n1557_p0227c08║示眾，舉：臨濟示眾云：恁麼來者，恰似失却；不恁麼來
X79n1557_p0227c09║者，無繩自縛。十二時中莫亂斟珪，會與不會都盧是
X79n1557_p0227c10║錯。分明與麼道，一任天下人貶剝。師云：古鏡闊一丈，
X79n1557_p0227c11║屋梁長三尺，是汝鉢盂饙子闊多少？
X79n1557_p0227c12║示眾云：但參活句，莫參死句。活句下薦得，永劫無滯。
X79n1557_p0227c13║一塵一佛國、一葉一釋迦是死句，揚眉瞬目、舉指竪
X79n1557_p0227c14║拂是死句，山河大地更無誵訛是死句。時有僧問：如
X79n1557_p0227c15║何是活句？師云：波斯仰面看。云：恁麼則不謬去也。師
X79n1557_p0227c16║便打。
X79n1557_p0227c17║示眾云：俱胝和尚凡有扣問，只竪一指：寒則普天普
X79n1557_p0227c18║地寒，（雪竇云：甚麼處見俱胝老？）熱則普天普地熱。（雪竇云：且莫錯認定盤星。）
X79n1557_p0227c19║雪竇復云：森羅萬象，徹下孤危；大地山河，通上
X79n1557_p0227c20║嶮絕。甚麼處得一指頭禪來？
X79n1557_p0227c21║僧問：牛頭未見四祖時如何？師云：秋來黃葉落。云：見
X79n1557_p0227c22║後如何？師云：春來草自青。
X79n1557_p0227c23║問：達磨未來時如何？師云：千年松倒挂。云：來後如何？
X79n1557_p0227c24║師云：金剛努起拳。
X79n1557_p0228a01║問：羚羊未挂角時如何？師云：獵屎狗。云：挂角後如何？
X79n1557_p0228a02║師云：獵屎狗。
X79n1557_p0228a03║問：明星現時便成正覺時如何？師云：曲為今時。云：倜
X79n1557_p0228a04║儻無差時如何？師云：繫驢橛。云：過在甚麼處？師云：自
X79n1557_p0228a05║屎不覺臭。云：和尚與麼道即得。師云：蜣蜋推糞毬。
X79n1557_p0228a06║問：一物不將來時如何？師云：猢猻繫露拄。問：無蹤無
X79n1557_p0228a07║跡是甚麼人行履處？師云：偷牛賊。
X79n1557_p0228a08║隋州雙泉郁禪師（凡二）僧問：如何是第一句？師云：回
X79n1557_p0228a09║頭終不顧。云：如何是第二句？師云：未語先分付。云：如
X79n1557_p0228a10║何是第三句？師云：連根猶帶苦。
X79n1557_p0228a11║示眾云：初祖不虗傳，二祖不虗受。彼彼大丈夫，因甚
X79n1557_p0228a12║麼到恁麼地？便下座。
X79n1557_p0228a13║郢州林溪敬脫禪師（凡四）僧問：如何是法身？師云：四
X79n1557_p0228a14║海五湖賓。問：如何是本來人？師云：風吹滿面塵。
X79n1557_p0228a15║問：牛頭未見四祖時如何？師云：富貴多賓客。云：見後
X79n1557_p0228a16║如何？師云：貧窮絕往還。
X79n1557_p0228a17║問：如何是佛？師云：十字街頭。云：如何是法？師云：三家
X79n1557_p0228a18║村裏。云：佛之與法，是一是二？師云：露柱渡三江，猶懷
X79n1557_p0228a19║感恨長。
X79n1557_p0228a20║潞府妙勝臻禪師（凡一）僧問：金粟如來為甚麼却降
X79n1557_p0228a21║釋迦會裏？師云：香山南，雪山北。云：南瞻部洲事又作
X79n1557_p0228a22║麼生？師云：黃河水急浪花麤。云：如何是向上一路？師
X79n1557_p0228a23║云：一條濟水貫新羅。
X79n1557_p0228a24║益州香林澄遠禪師（凡四）漢州綿竹上官氏子。示眾
X79n1557_p0228b01║云：諸上座，本來只是箇無事人。不造作，不攀緣，無所
X79n1557_p0228b02║得。一念相應，不受後有，不見病惱逼迫。四大本空，五
X79n1557_p0228b03║陰虗假。起心動念，有少疑慮，盡屬魔民，皆落妄想。若
X79n1557_p0228b04║得實地，逆須皆通。實際理地，無法當情。凡有施設，不
X79n1557_p0228b05║滯前塵。物物當體，都無所得。本來解脫，不假功成。故
X79n1557_p0228b06║云：一切法常住，且無儞加減處。盡十方法界，一塵一
X79n1557_p0228b07║剎，頭頭並是一真實人體，皆是受用門庭。若離此外，
X79n1557_p0228b08║別有何見？並是揑目生花。三頭二首，外道邪魔，鬼神
X79n1557_p0228b09║群隊，且不編入本姓，與儞自己了無交涉。
X79n1557_p0228b10║師在眾時，普請鋤茶次，一僧喚云：看俗家火發。師云：
X79n1557_p0228b11║那裏失火？僧云：儞不見那？師云：不見。僧云：這瞎漢！是
X79n1557_p0228b12║時一眾皆謂遠上座敗闕。後智門寬和尚聞云：須是
X79n1557_p0228b13║我遠兄始得。
X79n1557_p0228b14║僧問：北斗裏藏身，意旨如何？師云：月似彎弓，少雨多
X79n1557_p0228b15║風。問：如何是室內一盌燈？師云：三人證龜成鼈。問：如
X79n1557_p0228b16║何是衲衣下事？師云：臈月火燒山。
X79n1557_p0228b17║問：魚游陸地時如何？師云：發言必有後救。云：却下碧
X79n1557_p0228b18║潭時如何？師云：頭重尾輕。
X79n1557_p0228b19║問：但有言句盡是賓，如何是主？師云：長安城裏。云：如
X79n1557_p0228b20║何領會？師云：千家萬家。
X79n1557_p0228b21║師臨示寂時，示眾云：老僧四十年來不能打得成一
X79n1557_p0228b22║片。言訖告寂。
X79n1557_p0228b23║韶州雲門法球禪師（凡一）示眾云：一法如是，諸法亦
X79n1557_p0228b24║然。萬別千差，不離方寸。諸禪德若能如是，盡十方世
X79n1557_p0228c01║界一時拈來向諸人眼睫上，百千諸佛向眼睫上轉
X79n1557_p0228c02║大法輪，各各湧身向虗空現十八變，為三世諸佛說
X79n1557_p0228c03║法。諸人還見麼？若道不見，可惜父母祈生眼；若道見，
X79n1557_p0228c04║且作甚麼面目？試對眾道看。良久，云：買賣不當價。拊
X79n1557_p0228c05║掌一下。
X79n1557_p0228c06║潭州南臺道遵禪師（凡二）示眾云：從上宗乘合作麼
X79n1557_p0228c07║生提綱？合作麼生言論？將佛法兩字當得麼？雖然如
X79n1557_p0228c08║是，細不通風，大通車馬。若約理化門中，一言啟口，振
X79n1557_p0228c09║動乾坤，山河大地，海晏河清，三世諸佛說法現前。若
X79n1557_p0228c10║也分明，古佛殿前同登彼岸。
X79n1557_p0228c11║僧問：牛頭未見四祖時如何？師云：著衣喫飯。云：見後
X79n1557_p0228c12║如何？師云：鉢盂挂壁上。
X79n1557_p0228c13║南岳般若啟柔禪師（凡二）上堂，聞板聲，乃云：善哉三
X79n1557_p0228c14║下板，知識盡來參，既善知時節，吾今不再三。
X79n1557_p0228c15║僧問：西天以蠟人為驗，此土以何為驗？師云：新羅人
X79n1557_p0228c16║草鞋。
X79n1557_p0228c17║信州鵝湖雲震禪師（凡一）僧問：如何是佛？師云：闍梨
X79n1557_p0228c18║不是。云：如何是鵝湖家風？師云：客是主人相。師云：恁
X79n1557_p0228c19║麼則謝師周旋去也。師云：難下陳蕃之榻。
X79n1557_p0228c20║廬州天王徽禪師（凡二）僧問：如何是一大藏教？師云：
X79n1557_p0228c21║高座不曾登。云：登後如何？師云：三段不同，今當第一。
X79n1557_p0228c22║向下文長，付在來日。東家籬，西家壁，自己分上合作
X79n1557_p0228c23║麼生？僧無對，師便打。
X79n1557_p0228c24║僧問：如何是從天降下？師云：風雨順時。云：如何是從
X79n1557_p0229a01║地涌出？師云：稻麻竹𥯤。
X79n1557_p0229a02║深明二上座（凡二）因聞僧問法眼：如何是色？法眼竪
X79n1557_p0229a03║起拂子，或云：雞冠花。或云：貼肉汗衫。二師特特遠訪，
X79n1557_p0229a04║遂問：承聞和尚有三種色語，是否？眼云：是。深云：鷂子
X79n1557_p0229a05║過新羅。便歸眾。時李後主在座下，不肯，乃白法眼：寡
X79n1557_p0229a06║人來日為致茶筵，請此二人重新問話。明日，茶筵罷，
X79n1557_p0229a07║備綵一箱、劒一口，謂二師曰：上座問話，若問得是，奉
X79n1557_p0229a08║賞雜綵；若問不是，只賜一劒。法眼既陞座，深復出問：
X79n1557_p0229a09║今日奉勑問話，師還許也無？眼云：許。深云：鷂子過新
X79n1557_p0229a10║羅。捧綵便行。大眾一時散去。時法燈作維那，乃鳴鍾
X79n1557_p0229a11║集眾，僧堂前勘二師。眾既集，法燈問：承聞二上座久
X79n1557_p0229a12║在雲門，有甚奇特因緣？舉一兩則來商量看。深云：古
X79n1557_p0229a13║人道：白鷺下田千點雪，黃鶯上樹一枝花。維那作麼
X79n1557_p0229a14║生商量？燈擬議，深打一坐具，便歸眾。
X79n1557_p0229a15║二上座到淮河，見人牽網，有魚從網透出。深云：明兄
X79n1557_p0229a16║俊哉！一似箇衲僧。明云：雖然如此，爭如當初不撞入
X79n1557_p0229a17║網羅好？深云：明兄！儞欠悟在。明至中夜方省。
X79n1557_p0229a18║饒州薦福古禪師（凡三）師望雲門百餘歲，因閱其錄，
X79n1557_p0229a19║發明己見，即為之嗣。示眾云：三世諸佛仰望不及，天
X79n1557_p0229a20║下祖師結舌有分。知有者，善自保任；未知有者，不休
X79n1557_p0229a21║何待？
X79n1557_p0229a22║示眾，云：劒去遠矣，爾方刻舟。便下座。
X79n1557_p0229a23║示眾，舉百丈恒和尚有時上堂，眾纔集，便云：喫茶去。
X79n1557_p0229a24║有時眾纔集，便云：珍重！有時眾纔集，便云：歇。便下座。
X79n1557_p0229b01║往往多用此時節因緣。後自作一頌，頌此三轉因緣
X79n1557_p0229b02║云：百丈有三訣，喫茶珍重歇，直下便承當，敢保君未
X79n1557_p0229b03║徹。大眾，只如恒和尚作此一頌，且道見處如何？還知
X79n1557_p0229b04║得失麼？據他三度上堂時，恰似箇好人。後來作此一
X79n1557_p0229b05║頌，恰似面上雕兩行字。若是通人達士，舉起便知。後
X79n1557_p0229b06║學初機，難為揀辨。老僧與儞從頭註出。百丈有三訣：
X79n1557_p0229b07║賊身已露，喫茶珍重。歇贓物出來，直下便承當。敢保
X79n1557_p0229b08║君未徹，大似抱贓判事。雖然如此，諸仁者，若具擇法
X79n1557_p0229b09║眼，方能證明。如或邪正未分，可謂顢頇佛性。更須愽
X79n1557_p0229b10║問賢良，可惜虗生浪死。
X79n1557_p0229b11║福州長慶慧稜禪師法嗣
X79n1557_p0229b12║泉州招慶道匡禪師（凡四）潮州人也。示眾云：聲前薦
X79n1557_p0229b13║得，辜負平生；句後投機，殊乖道體。且道從來合作麼
X79n1557_p0229b14║生？
X79n1557_p0229b15║示眾云：招慶今日與諸人一時道却，還知落處麼？有
X79n1557_p0229b16║僧出云：大眾一時散去，還稱師意也無？師云：好與三
X79n1557_p0229b17║十拄杖。僧作禮，師云：雖有盲龜之意，且無曉月之程。
X79n1557_p0229b18║時有僧問：如何是曉月之程？師云：此是盲龜之意。云：
X79n1557_p0229b19║如何是沙門行？師云：非行不行。云：如何是祖師西來
X79n1557_p0229b20║意？師云：蚊子上鐵牛。
X79n1557_p0229b21║師在長慶作桶頭，常與眾僧語話。一日，長慶入寮見，
X79n1557_p0229b22║乃問：儞終日口嘮嘮地作甚麼？師云：一日不作，一日
X79n1557_p0229b23║不食。慶云：與麼則磨弓錯箭去也。師云：專待尉遲來。
X79n1557_p0229b24║慶云：尉遲來時如何？師云：教伊筋骨徧地，眼睛突出。
X79n1557_p0229c01║慶便出去。
X79n1557_p0229c02║僧問：如何是佛法大意？師云：七顛八倒。問：如何是招
X79n1557_p0229c03║慶家風？師云：清貧長樂，濁富多憂。
X79n1557_p0229c04║福州報慈光雲禪師（凡三）閩王問：報慈與神泉相去
X79n1557_p0229c05║遠近？師云：若說遠近，不如親到。師問大王：日應千差，
X79n1557_p0229c06║是甚麼心？王云：甚麼處得心來？師云：豈有無心者？王
X79n1557_p0229c07║云：那邊事作麼生？師云：請向那邊問。王云：大師謾別
X79n1557_p0229c08║人即得。師休去。
X79n1557_p0229c09║示眾云：瘥病之藥，不假驢䭾。若據如今，各自歸堂好。
X79n1557_p0229c10║師問僧：甚處來？云：臥龍。師云：在彼多少時？云：經冬過
X79n1557_p0229c11║夏。師云：龍門無宿客，因甚麼在彼許多時？云：師子窟
X79n1557_p0229c12║中無異獸。師云：汝試作師子吼看。云：若作師子吼，即
X79n1557_p0229c13║無和尚去。師云：念汝新到，放汝三十棒。
X79n1557_p0229c14║雪竇云：奇怪諸禪德！若平展，則兩不相傷；若據
X79n1557_p0229c15║令，則彼此俱嶮。還檢點得出麼？
X79n1557_p0229c16║婺州報恩寶資禪師（凡二）僧問：波騰鼎沸，起必全真，
X79n1557_p0229c17║未審古人意旨如何？師叱之。僧云：恁麼則造次也。師
X79n1557_p0229c18║云：儞話墮也。又云：我話亦墮，汝作麼生？僧無對。
X79n1557_p0229c19║師令侍者取西橋水灌東邊蓮盆，侍者灌了，師云：灌
X79n1557_p0229c20║何處？者云：東邊蓮盆。師顧旁僧云：是真實？是妄語？
X79n1557_p0229c21║襄州鷲嶺明遠禪師（凡三）長慶問師：汝名甚麼？師云：
X79n1557_p0229c22║明遠。慶云：那邊事作麼生？師云：明遠退兩步。慶云：儞
X79n1557_p0229c23║無端退兩步作麼？師無語。慶代云：若不退兩步，爭知
X79n1557_p0229c24║明遠？師於是喻旨。
X79n1557_p0230a01║僧問：無一法當前，應用無差時如何？師以手卓火，其
X79n1557_p0230a02║僧有省。
X79n1557_p0230a03║福州石佛靜禪師（凡一）示眾云：素面相呈，猶兼脂粉；
X79n1557_p0230a04║縱離忝過，猶有負𠎝。諸人作麼生體悉？
X79n1557_p0230a05║福州僊天守玭禪師（凡一）僧問：十二時中常在底人，
X79n1557_p0230a06║還消得人天供養也無？師云：消不得。云：為甚麼消不
X79n1557_p0230a07║得？師云：為伊常在。云：只如不常在底人，還消得麼？師
X79n1557_p0230a08║云：驢年。
X79n1557_p0230a09║杭州傾心法瑫禪師（凡二）示眾。良久，云：大眾！不待一
X79n1557_p0230a10║句語便歸堂去，還有紹繼宗風分也無？若有人酬得，
X79n1557_p0230a11║這裏與諸人為怪笑；若無人酬得，諸人與這裏為怪
X79n1557_p0230a12║笑。
X79n1557_p0230a13║僧問：承古有言：不斷煩惱而入涅槃。此意如何？師云：
X79n1557_p0230a14║又是發人業。云：如何得不發人業去？師云：汝話墮也。
X79n1557_p0230a15║新羅龜山和尚（凡一）師舉：裴相國問僧：看甚麼經？云：
X79n1557_p0230a16║無言童子經。裴云：有幾卷？云：兩卷。裴云：既是無言，為
X79n1557_p0230a17║甚有經兩卷？僧無對。師代云：若論無言，非唯兩卷。
X79n1557_p0230a18║大傳王公延彬（凡三）因入佛殿，指鉢盂問殿主：這箇
X79n1557_p0230a19║是甚麼鉢？主云：藥師鉢。公云：只聞有降龍鉢。主云：待
X79n1557_p0230a20║有龍即降。公云：忽遇拏雲㸕霧來時又作麼生？云：他
X79n1557_p0230a21║亦不顧。公云：話墮也。
X79n1557_p0230a22║玄沙云：盡儞神力走向甚麼處去？　保福展云：
X79n1557_p0230a23║皈依佛、法、僧。　雲門云：他日生天，莫辜負老僧。
X79n1557_p0230a24║王與長慶語話次，慶舉：雪峰見僧來，竪起拂子，僧便
X79n1557_p0230b01║出去。慶云：若據此僧，合喚回與一頓棒。公云：和尚是
X79n1557_p0230b02║甚麼心行？慶云：洎合放過。
X79n1557_p0230b03║公到招慶煎茶次，時朗上座與明招把銚，忽翻却茶
X79n1557_p0230b04║銚，公見乃問：茶爐下是甚麼？朗云：捧爐神。公云：既是
X79n1557_p0230b05║捧爐神，為甚麼飜却茶銚？朗云：事官千日，失在一朝。
X79n1557_p0230b06║公拂袖而出。招云：朗上座喫却招慶飯了，却向江外
X79n1557_p0230b07║打野榸。朗云：儞又作麼生？招云：非人得其便。
X79n1557_p0230b08║雪竇云：當時但踏倒茶爐。　大溈喆云：王太傅
X79n1557_p0230b09║大似相如奪璧，怒髮衝冠；明招也是忍俊不禁，
X79n1557_p0230b10║難逢快便。大溈若作朗上座，當時見問，但呵呵
X79n1557_p0230b11║大笑。何故？見之不取，千載難忘。
X79n1557_p0230b12║漳州保福從展禪師法嗣
X79n1557_p0230b13║泉州招慶省僜禪師（凡一）同保福入佛殿，覩佛像，福
X79n1557_p0230b14║舉手問師：佛與麼意作麼生？師云：和尚也是橫身。福
X79n1557_p0230b15║云：一橛我自取。師云：和尚不唯橫身。福然之。
X79n1557_p0230b16║漳州報恩熈禪師（凡一）為保福往王太傅宅下書，王
X79n1557_p0230b17║問：漳南和尚近日還為人麼？師云：若道為人，即屈著
X79n1557_p0230b18║和尚；若道不為人，又屈著太傅。王云：何不道取一句？
X79n1557_p0230b19║待鐵牛能嚙草，木馬解含煙。師云：某甲惜口喫飯。王
X79n1557_p0230b20║良久，又問：驢來？馬來？師云：驢馬不同途。王云：爭得到
X79n1557_p0230b21║這裏？師云：謝太尉領話。
X79n1557_p0230b22║福州皷山神晏國師法嗣
X79n1557_p0230b23║金陵淨德慧悟禪師（凡一）福州人也。僧問：如何是大
X79n1557_p0230b24║道？師云：我無小徑。云：如何是小徑？師云：我不知有大
X79n1557_p0230c01║道。
X79n1557_p0230c02║福州鼓山智岳禪師（凡一）本州人也。初游方至鄂州
X79n1557_p0230c03║黃龍，遂問：久響黃龍，到來只見赤斑虵。龍云：汝只見
X79n1557_p0230c04║赤斑虵，且不識黃龍。師云：如何是黃龍？龍云：滔滔地。
X79n1557_p0230c05║師云：忽遇金翅鳥來，又作麼生？龍云：性命難存。師云：
X79n1557_p0230c06║恁麼則被他吞却也。龍云：謝子供養。師不契，尋回受
X79n1557_p0230c07║業，禮覲國師，發明奧旨。
X79n1557_p0230c08║建州白雲智作禪師（凡三）因皷山上堂召大眾，眾皆
X79n1557_p0230c09║迴眸，山披襟示之，師忽有省。
X79n1557_p0230c10║鼓山一日問：南泉喚院主，意作麼生？師叉手端容而
X79n1557_p0230c11║立，山莞然奇之。
X79n1557_p0230c12║示眾云：還有人向宗乘中致得一問來麼？待山僧向
X79n1557_p0230c13║宗乘中答。時有僧出作禮，師便歸方丈。
X79n1557_p0230c14║明州翠巖令參禪師法嗣
X79n1557_p0230c15║杭州龍𠕋子興禪師（凡二）僧問：正位中還有成佛否？
X79n1557_p0230c16║師云：誰是眾生？云：恁麼則成佛去也。師云：還我正位
X79n1557_p0230c17║來。云：如何是正位？師云：汝是眾生。
X79n1557_p0230c18║僧問：如何是無價珍？師云：卞和空抱璞。云：忽遇楚王，
X79n1557_p0230c19║還進也無？師云：刖足始知非。
X79n1557_p0230c20║泉州臥龍道溥禪師法嗣
X79n1557_p0230c21║漳州保福清豁禪師（凡二）福州永泰人也。臥龍問師：
X79n1557_p0230c22║豁闍梨見何尊宿來？師云：某甲謁大章，得箇信入處。
X79n1557_p0230c23║龍遂陞座。眾集，龍召：豁闍梨出來燒香，對眾說悟處，
X79n1557_p0230c24║老僧為汝證明。師出燒香云：香已燒了，悟臥不悟。龍
X79n1557_p0231a01║深肯之。
X79n1557_p0231a02║僧問：家貧遭劫時如何？師云：不能盡底去。云：為甚麼
X79n1557_p0231a03║不能盡底去？師云：賊是家親。云：既是家親，為甚麼飜
X79n1557_p0231a04║成家賊？師云：內既無應，外亦不能為。云：忽然捉敗，功
X79n1557_p0231a05║歸何處？師云：賞亦未曾聞。云：恁麼則勞而無功去也。
X79n1557_p0231a06║師云：功則不無，成而不處。云：為甚麼不處？師云：不見
X79n1557_p0231a07║道：太平本是將軍致，不許將軍見太平。
X79n1557_p0231a08║妙喜云：絲來線去弄精魂。
X79n1557_p0231a09║洪州雲居懷岳禪師法嗣
X79n1557_p0231a10║揚州風化令崇禪師（凡一）僧問：如何是敵國一局碁？
X79n1557_p0231a11║師云：下將來。問：一棒打破虗空時如何？師云：把將一
X79n1557_p0231a12║片來。
X79n1557_p0231a13║安州白兆志圓禪師法嗣
X79n1557_p0231a14║朗州大龍智洪禪師（凡一）僧問：如何是佛？師云：即汝
X79n1557_p0231a15║是。云：如何領會？師云：更嫌鉢盂無柄那。
X79n1557_p0231a16║襄州白馬行靄禪師（凡一）僧問：如何是清淨法身？師
X79n1557_p0231a17║云：井底蝦蟆吞却月。云：如何是白馬正眼？師云：面南
X79n1557_p0231a18║看北斗。
X79n1557_p0231a19║晉州興化師普禪師（凡二）僧問：盈龍宮，溢海藏，真詮
X79n1557_p0231a20║即不問，如何是教外別傳底事？師云：眼裏耳裏鼻裏。
X79n1557_p0231a21║云：莫只這便是麼？師云：是甚麼？僧便喝，師便打。
X79n1557_p0231a22║師問僧：近離甚處？云：下寨。師云：還逢著賊也無？云：今
X79n1557_p0231a23║日捉下。師云：放儞三十棒。
X79n1557_p0231a24║洪州同安丕禪師法嗣
X79n1557_p0231b01║洪州同安志禪師（凡一）僧問：一機不到，如何舉唱？師
X79n1557_p0231b02║云：徧處不逢，玄中不失。問：凡有言句，盡落今時。學人
X79n1557_p0231b03║上來，請師直指。師云：目前不現，句後不迷。云：向上事
X79n1557_p0231b04║如何？師云：逈然不換，標的即乖。
X79n1557_p0231b05║青原下第九世
X79n1557_p0231b06║婺州明招德謙禪師法嗣
X79n1557_p0231b07║處州報恩契從禪師（凡一）示眾云：烈士鋒前還有俊
X79n1557_p0231b08║鷹俊鷂麼？放一箇出來看。時有僧出，師云：著精彩。僧
X79n1557_p0231b09║擬議，師云：甚麼處去也？問：師子未出窟時如何？師云：
X79n1557_p0231b10║鋒鋩難擊。云：出窟後如何？師云：藏身無路。云：欲出未
X79n1557_p0231b11║出時如何？師云：命若懸絲。云：向去事如何？師云：拶。
X79n1557_p0231b12║鄂州黃龍誨璣禪師法嗣
X79n1557_p0231b13║棗樹和尚（凡四）僧問訊次，師問：儞見阿誰了便不審？
X79n1557_p0231b14║云：見師不問訊，禮式不全。師云：却是辜負老僧。僧舉
X79n1557_p0231b15║似首座，座云：和尚近日可謂為人切。師聞，乃打首座
X79n1557_p0231b16║七棒。座云：某甲恁麼道，未有過在，亂打作麼？師云：喫
X79n1557_p0231b17║了我多少鹽醋？又打七棒。
X79n1557_p0231b18║有僧辭，師問：若到諸方，有人問儞老僧法道，作麼生
X79n1557_p0231b19║對他？云：待他問即道。師云：何處有無口底佛？云：只這
X79n1557_p0231b20║也還難。師竪起拂子云：還見麼？僧云：何處有無眼底
X79n1557_p0231b21║佛？師云：只這也還難。僧繞繩床一迊而出，師云：善能
X79n1557_p0231b22║祗對。僧便喝，師云：老僧不識子。云：用識作麼？師敲繩
X79n1557_p0231b23║床三下。
X79n1557_p0231b24║師問僧：發足甚處？云：閩中。師云：俊哉！云：謝師指示。師
X79n1557_p0231c01║云：屈哉！僧作禮。師云：我與麼道，落在甚麼處？僧無對。
X79n1557_p0231c02║師云：彼自無瘡，勿傷之也。
X79n1557_p0231c03║師問僧：未到這裏時，在甚麼處安身立命？僧叉手近
X79n1557_p0231c04║前，師亦近前相並而立，僧云：某甲未到此時，和尚與
X79n1557_p0231c05║誰並立？師指背後云：莫是伊麼？僧無語，師云：不獨自
X79n1557_p0231c06║謾，兼謾老僧。僧作禮，師云：正是自謾。
X79n1557_p0231c07║嘉州黑水和尚（凡一）問黃龍：雪覆蘆花時如何？龍云：
X79n1557_p0231c08║猛烈。師云：不猛烈。龍又云：猛烈。師又云：不猛烈。龍便
X79n1557_p0231c09║打，師因而有省。
X79n1557_p0231c10║漳州羅漢桂琛禪師法嗣
X79n1557_p0231c11║金陵清涼法眼文益禪師（凡十三）餘杭魯氏子。參長慶，
X79n1557_p0231c12║不大發明。後同景修、法璡三人欲出嶺，經過地藏，阻
X79n1557_p0231c13║雪少憩，藏即琛禪師也。琛問：此行何之？師云：行脚去。
X79n1557_p0231c14║琛云：作麼生是行脚事？師云：不知。藏云：不知最親切。
X79n1557_p0231c15║又同三人舉肇論，至天地與我同根處，琛云：山河大
X79n1557_p0231c16║地與儞自己是同是別？師云：同。琛竪起兩指熟視之，
X79n1557_p0231c17║云：兩箇。即便起去。師須臾啟行，琛門送之，問云：上座
X79n1557_p0231c18║尋常說：三界惟心，萬法惟識。乃指庭下片石云：且道
X79n1557_p0231c19║此石在心內？在心外？師云：在心內。琛云：行脚人著甚
X79n1557_p0231c20║來由，安片石在心頭耶？師窘無以對，即放包，依席下
X79n1557_p0231c21║求決擇。近一月餘，日呈見解，說道理，藏語之曰：佛法
X79n1557_p0231c22║不恁麼。師云：某甲詞窮理絕也。藏云：若論佛法，一切
X79n1557_p0231c23║見成。師於言下大悟。後出世撫州崇壽。
X79n1557_p0231c24║長慶會下有子昭首座，平昔與師商確古今，心中憤
X79n1557_p0232a01║憤。一日，領眾遠詣撫州，責問於師。師舉眾出迎，特加
X79n1557_p0232a02║禮待，主賓位上各挂拂子。茶罷，昭忽變色問云：長老
X79n1557_p0232a03║開堂的嗣何人？師云：地藏。昭云：何太辜長慶先師？某
X79n1557_p0232a04║甲同在座下商確古今，曾無間隔，因何却嗣地藏？師
X79n1557_p0232a05║云：某甲不會長慶一則因緣。昭云：何不問來？師云：長
X79n1557_p0232a06║慶道：萬象之中獨露身。作麼生？昭竪起拂子，師叱云：
X79n1557_p0232a07║首座！此是當年學得底，別作麼生？昭無對。師云：只如
X79n1557_p0232a08║萬象之中獨露身，是撥萬象？不撥萬象？昭云：不撥。師
X79n1557_p0232a09║云：兩箇參隨連聲救。云：撥萬象。師云：萬象之中獨露
X79n1557_p0232a10║身聻？昭等𢣾㦬而退。師指住云：首座！殺父殺母猶通
X79n1557_p0232a11║懺悔，謗大般若誠難懺悔。昭竟不能對。於是參師，發
X79n1557_p0232a12║明己見，更不開堂。
X79n1557_p0232a13║示眾云：出家兒但隨時及節便得，寒即寒，熱即熱。欲
X79n1557_p0232a14║識佛性義，當觀時節因緣，古今方便不少。石頭初看
X79n1557_p0232a15║肇論，至會萬物為己者，其惟聖人乎，則曰：聖人無己，
X79n1557_p0232a16║靡所不己。乃作參同契，首言竺土大僊心，無過此語
X79n1557_p0232a17║也。中間亦是尋常說話。夫欲會萬物為自己去，盖盡
X79n1557_p0232a18║大地無有一法可見。已而又囑云：光陰莫虗度。所以
X79n1557_p0232a19║告汝輩，但隨時及節便得。若也移時失候，却虗度光
X79n1557_p0232a20║陰，於非色中作色解，即是移時失候。且道色作非色
X79n1557_p0232a21║解，還當得麼？若恁麼會，便是沒交涉。正是癡狂兩頭
X79n1557_p0232a22║走，有甚用處？但守分過時好。
X79n1557_p0232a23║示眾云：古人道：我立地待儞搆去。山僧如今坐地待
X79n1557_p0232a24║儞搆去，還有道理也無？那箇親？那箇踈？試斷看。
X79n1557_p0232b01║示眾云：盡十方世界，皎皎地無一絲頭。若有一絲頭，
X79n1557_p0232b02║即是一絲頭。
X79n1557_p0232b03║法燈云：若有一絲頭，不是一絲頭。
X79n1557_p0232b04║師指橙子云：識得橙子，周匝有餘。
X79n1557_p0232b05║雲門云：識得橙子，天地懸殊。　天衣懷云：識得
X79n1557_p0232b06║橙子，梌楠木做。　圓通秀云：識得橙子，四脚著
X79n1557_p0232b07║地。其間一出一沒，半合半開，有得有失，有親有
X79n1557_p0232b08║疎，具眼禪人，一任檢點。
X79n1557_p0232b09║妙喜云：識得橙子，好剃頭洗脚。
X79n1557_p0232b10║師問修山主：毫釐有差，天地懸隔，兄作麼生？修云：毫
X79n1557_p0232b11║釐有差，天地懸隔。師云：恁麼會又爭得？修云：某甲只
X79n1557_p0232b12║恁麼，和尚作麼生？師云：毫𨤲有差，天地懸隔。修作禮。
X79n1557_p0232b13║保寧代修山主云：恁麼會又爭得？
X79n1557_p0232b14║又頌云：石城親切問同參，不話東西便指南。明
X79n1557_p0232b15║暗兩條來去路，依稀屈曲在烟嵐。
X79n1557_p0232b16║師拈香匙問悟空云：兄不得喚作香匙，畢竟喚作甚
X79n1557_p0232b17║麼？空云：香匙。師不肯，悟空後二十餘日方省。
X79n1557_p0232b18║師問僧：甚處來？云：泗州禮拜大聖來。師云：大聖今年
X79n1557_p0232b19║出塔否？云：出。師却問傍僧：儞道這僧曾到泗洲麼？
X79n1557_p0232b20║一日，有二僧來參，師以手指簾，二僧齊去捲，師云：一
X79n1557_p0232b21║得一失。
X79n1557_p0232b22║師開井，泉眼不通，問僧：泉眼不通被沙塞，道眼不通
X79n1557_p0232b23║被甚麼礙？僧無對。師代云：被眼礙。
X79n1557_p0232b24║子方上座自長慶來，師問：長慶道：萬象之中獨露身。
X79n1557_p0232c01║作麼生？方舉起拂子，師云：恁麼會又爭得？云：師意如
X79n1557_p0232c02║何？師云：儞喚甚麼作萬象？云：古人不撥萬象。師云：萬
X79n1557_p0232c03║象之中獨露身，說甚麼撥與不撥？方豁然有省。
X79n1557_p0232c04║師指竹問僧：還見麼？云：見。師云：竹來眼裏？眼到竹邊？
X79n1557_p0232c05║云：總不恁麼。師休去。
X79n1557_p0232c06║師問百法座主云：百法是體用雙陳，明門是能所兼
X79n1557_p0232c07║舉。座主是能，法座是所，作麼生說箇兼舉底道理？主
X79n1557_p0232c08║無對。
X79n1557_p0232c09║雪竇別云：和尚分半院與某甲始得。
X79n1557_p0232c10║僧問：如何是塵劫來事？師云：盡在于今。
X79n1557_p0232c11║楊次公頌云：塵劫來事，盡在于今。祖師不會，面
X79n1557_p0232c12║壁沉吟。
X79n1557_p0232c13║襄州青溪洪璡禪師（凡三）師在地藏居第一座，因二
X79n1557_p0232c14║僧禮拜地藏和尚，藏云：俱錯。僧無對。下堂。請益修山
X79n1557_p0232c15║主，修云：儞自巍巍堂堂却禮拜，擬問別人，豈不是錯
X79n1557_p0232c16║耶？師聞之不肯，修乃問：未審上座作麼生？師云：汝自
X79n1557_p0232c17║迷暗，焉可為人？修憤然上方丈請益地藏，藏指庫下
X79n1557_p0232c18║云：典座入庫頭去也。修乃有省。
X79n1557_p0232c19║師問修山主：明知生是不生之理，為甚麼為生死之
X79n1557_p0232c20║所流？修云：笋畢竟成竹去，如今作篾使得麼？師云：汝
X79n1557_p0232c21║向後自悟去在。修云：某甲所見只如此，上座作麼生？
X79n1557_p0232c22║師云：這箇是監院房，那箇是典座房。修乃作禮。
X79n1557_p0232c23║僧問：眾旨摸象，各說異端。忽遇明眼人，又作麼生？師
X79n1557_p0232c24║云：汝但舉似諸方。
X79n1557_p0233a01║撫州龍濟紹修山主（凡七）師同法眼、悟空三人到地
X79n1557_p0233a02║藏阻雪，附爐次，藏問：山河大地與上座自己是同是
X79n1557_p0233a03║別？眼云：別。藏竪起兩指，師云：同。藏亦竪起兩指，便起
X79n1557_p0233a04║去。師罔措，遂投誠入室。
X79n1557_p0233a05║師問地藏：古人道：萬象之中獨露身。意旨如何？藏云：
X79n1557_p0233a06║汝道撥萬象？不撥萬象？師云：不撥。藏云：兩箇。師駭然
X79n1557_p0233a07║沉思，却問：未審古人撥萬象？不撥萬象？藏云：儞喚甚
X79n1557_p0233a08║麼作萬象？師於言下領旨。
X79n1557_p0233a09║示眾云：具足凡夫法，凡夫不知；具足聖人法，聖人不
X79n1557_p0233a10║會。聖人若會，即是凡夫；凡夫若知，即是聖人。此語具
X79n1557_p0233a11║一理二義，若人辨得，不妨於佛法中有箇入路；若辨
X79n1557_p0233a12║不得，莫道不疑。
X79n1557_p0233a13║示眾云：聲色不到處，病在見聞；言詮不及處，過在唇
X79n1557_p0233a14║舌。僧云：離却聲色，請和尚道。師云：聲色裏問將來。
X79n1557_p0233a15║師問僧：甚處來？云：翠岩。師云：有何言句？云：尋常道：出
X79n1557_p0233a16║門逢彌勒，入門見釋迦。師云：恁麼道又爭得？云：和尚
X79n1557_p0233a17║作麼生？師云：出門逢阿誰？入門見甚麼？僧言下有省。
X79n1557_p0233a18║天衣懷云：雖得一場榮，刖却一雙足。且道落在
X79n1557_p0233a19║賓家分上？主家分上？若定當得出，憂則共戚，樂
X79n1557_p0233a20║則同歡。山僧即不然，出門則吳山楚水，入門則
X79n1557_p0233a21║佛殿行廊。或有箇衲僧出來問：師意如何？也許
X79n1557_p0233a22║伊具一隻眼。
X79n1557_p0233a23║僧問：師子返擲時如何？師云：儞還怕文殊麼？云：非但
X79n1557_p0233a24║文殊，佛來亦不顧。師云：爭柰披文殊騎何？云：文殊騎
X79n1557_p0233b01║者不是師子。師云：返擲事作麼生？云：應用無虧。師云：
X79n1557_p0233b02║正是文殊騎師子。
X79n1557_p0233b03║僧問：劫火洞然，大千俱壞，未審這箇壞不壞？師云：不
X79n1557_p0233b04║壞。云：為甚麼不壞？師云：為同大千。
X79n1557_p0233b05║問：毫𨤲不隔，為甚麼覰之不見？師云：作家弄影漢。
X79n1557_p0233b06║問：古鏡未磨時如何？師云：照天照地。云：磨後如何？師
X79n1557_p0233b07║云：黑似漆。
X79n1557_p0233b08║師有頌云：欲識解脫道，諸法不相到。眼耳絕見聞，聲
X79n1557_p0233b09║色閙浩浩。又云：諸佛不出世，四十九年說。祖師不西
X79n1557_p0233b10║來，少林有妙訣。又云：萬法是心光，諸緣唯性曉。本無
X79n1557_p0233b11║迷悟人，只要今日了。
X79n1557_p0233b12║金陵清涼休復悟空禪師（凡三）師凡三度入嶺，偶值
X79n1557_p0233b13║地藏不安。師一日侍立床前，乃啟地藏云：某甲與和
X79n1557_p0233b14║尚因緣背此來，又值和尚不安。地藏起身，拈拄杖卓
X79n1557_p0233b15║向面前云：這箇也不背。師於此有省。
X79n1557_p0233b16║示眾云：古聖纔生下，便周行七步，目顧四方，云：天上
X79n1557_p0233b17║天下，唯我獨尊。便有這箇方便奇特。只如諸上座生
X79n1557_p0233b18║下時，有箇甚麼奇特？試舉看。若道無，是對面諱却；若
X79n1557_p0233b19║道有，作麼生通得箇消息來？還會麼？諸上座！幸自有
X79n1557_p0233b20║奇特事，因甚麼不知去？
X79n1557_p0233b21║問：如何是佛？師云：汝是眾生。
X79n1557_p0233b22║問：如何是髑目菩提？師云：問取髑髏後人。問：如何是
X79n1557_p0233b23║諸佛本源？師云：儞喚甚麼作諸佛？
X79n1557_p0233b24║南岳南臺守安禪師（凡一）僧問：寂寂無依時如何？師
X79n1557_p0233c01║云：寂寂底聻？師有偈云：南臺靜坐一爐香，終日凝然
X79n1557_p0233c02║萬慮忘。不是息心除妄想，都緣無事好思量。
X79n1557_p0233c03║資壽尼妙總云：可惜南臺向死水裏浸殺，當初
X79n1557_p0233c04║若見，與他一拶，令渠別有生涯。
X79n1557_p0233c05║
X79n1557_p0233c06║聯燈會要卷第二十六