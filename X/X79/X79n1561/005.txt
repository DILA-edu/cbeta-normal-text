X79n1561_p0573a12║
X79n1561_p0573a13║
X79n1561_p0573a14║僧寶正續傳卷第五
X79n1561_p0573a15║
X79n1561_p0573a16║隆興府沙門　祖琇　撰
X79n1561_p0573a17║寶峰清禪師
X79n1561_p0573a18║禪師諱善清，生何氏，南雄保昌人也。依香林寺法恩
X79n1561_p0573a19║試所習，得度具戒。年三十始游方，依黃龍晦堂禪師。
X79n1561_p0573a20║久之有悟，獻頌晦堂曰：得道易，守道難。守道猶在己，
X79n1561_p0573a21║說法為人難。吾宗一句中具三玄，一玄中具三要。有
X79n1561_p0573a22║玄有要，向後自看。師復立成一頌，有剎剎塵塵奉此
X79n1561_p0573a23║身之句，晦堂可之。去游江浙，遍叩宗匠。退歸廬山，見
X79n1561_p0573a24║真淨禪師，問：甚處來？曰：下江。淨曰：將得什麼來？曰：和
X79n1561_p0573b01║尚要什麼？淨曰：一切要。師提起坐具，淨曰：閑家具。曰：
X79n1561_p0573b02║莫要急切底麼？淨曰：試拈出看。師摵一坐具，淨駭異
X79n1561_p0573b03║之。會死心出世，靈源走書招之，俾輔佐死心。師奇厖
X79n1561_p0573b04║福艾，剛嚴有識度。凡死心由翠巖再住雲巖，遷黃龍，
X79n1561_p0573b05║師皆在焉。率居第一座，分席接衲。與死心周旋垂二
X79n1561_p0573b06║十年，聞見淹博，機辯絕倫。政和五年，死心去世。大師
X79n1561_p0573b07║張司成請師繼席開法，唱晦堂之道。時黃龍號稱法
X79n1561_p0573b08║窟，多奇傑之士。師上堂曰：昨日林間為野客，今朝堂
X79n1561_p0573b09║上住持人。放開揑聚全由我，萬像之中獨露身。越明
X79n1561_p0573b10║年，謝院事，結茅寺側，自號草堂。久之再住，上堂曰：掩
X79n1561_p0573b11║息茅堂過六冬，心忘境寂萬緣空。不知幻業從何起，
X79n1561_p0573b12║依舊令教振祖風。建炎末，避地臨川，太守蔣宣卿請
X79n1561_p0573b13║居曹山，遷疎山。紹興五年，以院事𢌿得法弟子了如
X79n1561_p0573b14║禪師，乃遂閑居。然接物無勌，學者奔趨之唯恐後，道
X79n1561_p0573b15║價遂為天下第一。南昌帥張參政聞風而悅，患不能
X79n1561_p0573b16║致。會樞密徐山過洪，相與虗泐潭以起。師時年八十
X79n1561_p0573b17║有三，辭避甚力，而敦請之禮有加。不獲已，而赴大師
X79n1561_p0573b18║就請，說法于州之東山。傾城擁觀，歎未曾有。及居泐
X79n1561_p0573b19║潭，學者不約而自治，不化而自行。未朞年，而厖鴻絕
X79n1561_p0573b20║特之士至自遠方者五千指。軍興之後，叢林未有若
X79n1561_p0573b21║此之盛。十二年正月晦日，出衣盂唱之，付以後事。明
X79n1561_p0573b22║日，端坐而化，住世八十有六。坐六十夏燼餘，目睛不
X79n1561_p0573b23║壞，靈骨舍利塔于黃龍。每對重客，或語以世故，則張
X79n1561_p0573b24║目直視，久乃厲聲曰：老僧耳重！及受參入室，應機酬
X79n1561_p0573c01║酢，電擊星馳。雖初機學者，且莫咨扣，未始有厭色，猶
X79n1561_p0573c02║日誦般若心經一藏。其弘道力法，老而益懃如此。
X79n1561_p0573c03║大溈果禪師
X79n1561_p0573c04║禪師諱善果，信州鈆山余氏子，依七寶院元浹得度
X79n1561_p0573c05║具戒。梵相奇古，廣顙隆準。少慕祖道，初至鵝湖，宴坐
X79n1561_p0573c06║禪堂，聞二童子戲爭蒲團，其一舉起云：你道不見遮
X79n1561_p0573c07║箇是什麼？師恍然有省。及游雲居，偶禪者自黃龍來，
X79n1561_p0573c08║因問：死心老每以何等語接人？禪者曰：常舉雲門問
X79n1561_p0573c09║僧：光明寂照遍河沙，豈不是張拙秀才語？僧云：是。門
X79n1561_p0573c10║云：話墮也。何者是話墮處？師聞之，豁然大悟，即趨黃
X79n1561_p0573c11║龍門，可屬死心謝事。指見開福寧道者。師至開福，師
X79n1561_p0573c12║資契會，寧深奇之，延入藏。于時開福衲子五千指，寧
X79n1561_p0573c13║垂入滅，獨以麈尾授師，語在寧傳。師膺最後付託，隱
X79n1561_p0573c14║迹道林。會圜悟禪師來主席，頗聞師名。一夕，分半座
X79n1561_p0573c15║俾說法，師舉乾峰法身話，剖判絕出意表，圜悟嗟賞
X79n1561_p0573c16║久之，自是道價益著。宣和初，潭師曾孝序命出世，上
X79n1561_p0573c17║封開寧公法要。時龍牙才禪師法席頗盛，每答話多
X79n1561_p0573c18║稱蘇嚕。一日，同諸老會于府帥曾公之席，公曰：龍牙
X79n1561_p0573c19║答話每稱蘇嚕，意旨如何？諸老相視，莫有對者。師越
X79n1561_p0573c20║席而前曰：某適有語。公叩之，師曰：龍牙答話只蘇嚕，
X79n1561_p0573c21║為問諸人會也無？昨夜虗空開口笑，祝融吞却洞庭
X79n1561_p0573c22║湖。曾公大悅，一座盡傾。遷道林、道吾、福嚴，宗風鼎盛，
X79n1561_p0573c23║法席常冠諸方。室中妙於接人，每舉雲門張拙秀才
X79n1561_p0573c24║話勘驗學者，臨機與奪，莫測端倪，天下共高之。自號
X79n1561_p0574a01║月庵，湘中士大夫多從之問道。紹興九年，樞密張公
X79n1561_p0574a02║德遠撫七閩，請住皷山。未至，改黃蘗，遷東西二禪。閱
X79n1561_p0574a03║十年，頗厭閩俗雅意，江外多衲子。會台之萬年、婺之
X79n1561_p0574a04║雙林、潭之大溈，皆虗席。三郡爭致請，而長沙尤力。師
X79n1561_p0574a05║曰：潭，吾舊游也，吾樂之。遂赴命大溈。二十二年正月
X79n1561_p0574a06║十八日，出衣盂，卑執事者，製五百應真像。明日，沐浴
X79n1561_p0574a07║更衣，集眾告別。手書伽陀曰：要行便行，要去便去。撞
X79n1561_p0574a08║破天關，掀翻地軸。停筆而化。閱世七十四，坐五十一
X79n1561_p0574a09║夏。塔全身于溈源之西峰。師性剛直，處己簡約，律眾
X79n1561_p0574a10║嚴明。凡遷巨剎，皆當世賢公卿屈禮致請，叢林服其
X79n1561_p0574a11║得人之盛。
X79n1561_p0574a12║贊曰：草堂得死心作用而不忘晦堂，月庵聞死心語
X79n1561_p0574a13║發明而造寧公之室，死心宗胤遂不續，惜哉！然草堂
X79n1561_p0574a14║初出龍山，遷白雲，遭世多艱，未有成績。及晚居泐潭，
X79n1561_p0574a15║道大盛而去世，遂振宗風於天下，則晦堂弘道之囑
X79n1561_p0574a16║驗矣。月庵出世逾三十年，八遷巨剎，未嘗一日退居，
X79n1561_p0574a17║搥拂之下，圍遶常數千指，則開福麈尾之授，何其効
X79n1561_p0574a18║歟！易曰：視履考祥。予於二老父子授受之際得之矣。
X79n1561_p0574a19║護國元禪師
X79n1561_p0574a20║禪師名景元，永嘉楠溪張氏子。依靈山院希拱，年十
X79n1561_p0574a21║八剃度為大僧。習天台教，通其說，弃之游方，參蔣山
X79n1561_p0574a22║圜悟禪師。一日，聞傍僧舉死心小參語云：既迷須得
X79n1561_p0574a23║箇悟，既悟須識悟中迷、迷中悟。迷悟兩忘，却從無迷
X79n1561_p0574a24║悟處建立一切法諦味。久之，因起行次，豁然有悟，即
X79n1561_p0574b01║以告圜悟。圜悟喜之，繇是容為侍者。閱十四年，咨參
X79n1561_p0574b02║決擇，洞然無間，而機鋒卓絕，眾以聱頭目之。圜悟將
X79n1561_p0574b03║歸蜀，遽問曰：向後有人問你，作麼生道？師撫傍僧背
X79n1561_p0574b04║曰：和尚問你，何不祇對？圜悟大笑，已而袖木錦僧伽
X79n1561_p0574b05║黎授之而別。紹興初，歸隱舊邦，括倉守龍學。耿延禧
X79n1561_p0574b06║命出世仁壽，遷連雲，晚住真如，徙護國。衲子擁隨，法
X79n1561_p0574b07║席日盛。師說法超格量，絕蹊徑。問：學人上來，請師相
X79n1561_p0574b08║見。師曰：劄。問：如何是相見底事？師曰：你眼在左邊右
X79n1561_p0574b09║邊。進曰：恁麼則萬機休罷，正眼頃開。師曰：杲日當天，
X79n1561_p0574b10║盲人摸地。問：相見與未相見時如何？師云：一時穿却。
X79n1561_p0574b11║問：忽遇上上人來，又作麼生？師云：列向三椽下。問：還
X79n1561_p0574b12║許學人承當也無？師云：兵隨印轉。問：如何是臨濟宗？
X79n1561_p0574b13║師云：殺人活人不眨眼。曰：如何是雲門宗？師云：頂門
X79n1561_p0574b14║三眼耀乾坤。曰：如何是溈仰宗？師云：推不向前，約不
X79n1561_p0574b15║向後。曰：如何是法眼宗？師云：箭鋒相拄不相饒。曰：如
X79n1561_p0574b16║何是曹洞宗？師云：手執夜明符，幾箇知天曉？曰：向上
X79n1561_p0574b17║還有路也無？師云：有。曰：如何是向上路？師云：黑漫漫
X79n1561_p0574b18║地。問：高揖釋迦不拜彌勒時如何？師云：三十棒且待
X79n1561_p0574b19║別時。僧禮拜，師乃云：釋迦彌勒尚是他奴，且道他是
X79n1561_p0574b20║阿誰？是則是，護國則不然，坐立儼然，頂天履地，十二
X79n1561_p0574b21║時中𡎺著磕著復是阿誰？還知麼？著力今生須了却，
X79n1561_p0574b22║莫教累劫受沉淪。題如是軒頌曰：拈却瞿曇閑露布，
X79n1561_p0574b23║掀翻諸祖葛藤窠。只將如是當軒掛，鐵額銅頭不奈
X79n1561_p0574b24║何。示禪者頌曰：棒頭取證猶勞力，喝下承當未足奇。
X79n1561_p0574c01║撥轉頂門宗正眼，須教佛祖浪頭低。十六年正月九
X79n1561_p0574c02║日被微病而逝，塔于本山，壽五十有三，臘三十有五。
X79n1561_p0574c03║師資度豐碩，如世所𦘕布袋和尚者，故人以之為稱。
X79n1561_p0574c04║深得圜悟機用而力行之，天下方想聞其風彩，不幸
X79n1561_p0574c05║早世，議者惜之。
X79n1561_p0574c06║雲居如禪師
X79n1561_p0574c07║禪師名法如，台州臨海胡氏子。依護國瑞禪師祝髮
X79n1561_p0574c08║受具，遍參兩浙宗匠。聞佛眼禪師居龍門，道價甚重，
X79n1561_p0574c09║不遠千里造焉。以力參所得質之。佛眼曰：此皆學解，
X79n1561_p0574c10║非究竟事。欲了生死，當求妙悟。師駭然，諦信其語。居
X79n1561_p0574c11║一日，命為典座。師固辭以道業未辦。佛眼勉之曰：姑
X79n1561_p0574c12║就職，是中大有人為汝說法。未幾，晨興開厨門，望見
X79n1561_p0574c13║聖僧，豁然有省。入見佛眼曰：遮裏還見聖僧麼？師於
X79n1561_p0574c14║其前問訊，叉手立。佛眼肯首曰：向汝道大有人為汝
X79n1561_p0574c15║說法。又甞問曰：天台石橋夜來倒了也。師遽捉住佛
X79n1561_p0574c16║眼。佛眼曰：作麼？師曰：又道石橋倒。佛眼深可之。後造
X79n1561_p0574c17║圜悟禪師室，問：汝只參佛眼，為復別見人來？師曰：亦
X79n1561_p0574c18║曾見一人來。曰：是什麼人？師以手指𮌎曰：法如圜悟。
X79n1561_p0574c19║曰：汝所見只一星許。師曰：已是多也。高庵悟禪師與
X79n1561_p0574c20║圜悟相繼主雲居，皆推師為第一座，分席接衲，學者
X79n1561_p0574c21║親之。建炎初，上藍虗席，洪帥胡直孺命出世唱佛眼
X79n1561_p0574c22║之道。未幾，虜騎傳城，隱于白水庵。會雲居燼於劫火，
X79n1561_p0574c23║紹興初，四易主者，皆以艱難遁去。漕使曾公紆乃以
X79n1561_p0574c24║屬師，繇是宗風大振。師識量冲廓，機變如神，見者靡
X79n1561_p0575a01║不讋伏。至於說法莅眾，辭氣粹溫，旌禮賢者，奄有古
X79n1561_p0575a02║尊宿之體。閱十餘年，幻出寶坊，靖深壯麗，冠絕江表。
X79n1561_p0575a03║師益謙損，不自以為功。識者以此高之，且以為弘覺
X79n1561_p0575a04║再來也。十六年三月十五日示疾，陞座別眾。又十日，
X79n1561_p0575a05║沐浴更衣，手寫法偈，端坐而化。世壽六十七，僧臘四
X79n1561_p0575a06║十二。火滅得舍利，合靈骨瘞于三塔。
X79n1561_p0575a07║雲居真牧禪師
X79n1561_p0575a08║師諱正賢，潼川郪縣陳氏子。本朝三陳之後，依三聖
X79n1561_p0575a09║院海澄得度具戒。游成都大慈寺，從重透法師聽經
X79n1561_p0575a10║論般若，夙悟。凡典籍無巨細，過目成誦，義亦頓曉。每
X79n1561_p0575a11║有詰難，宿師高坐，皆莫能答。謁正覺顯禪師，一見知
X79n1561_p0575a12║為眾稱經藏子者，大喜之，囑令負荷正法眼。會圜悟
X79n1561_p0575a13║禪師出世，昭覺造其室，聞舉洞山麻三斤話，言下有
X79n1561_p0575a14║省。圜悟勉之南詢，即出關氐黃龍參死心。時靈源居
X79n1561_p0575a15║昭默堂，往來咨扣。久之，趨寶峰見湛堂，深蒙肯可，而
X79n1561_p0575a16║疑未决，遂造龍門。佛眼一日室中舉殷勤抱得旃檀
X79n1561_p0575a17║樹，師豁然大悟。佛眼可之曰：經藏子漏逗了也。自是
X79n1561_p0575a18║間與師商略法藏淵奧，至會心要處，亹亹無盡。佛眼
X79n1561_p0575a19║必稱善，手書真牧授以為號。其後再見圜悟，嘉其大
X79n1561_p0575a20║成，或曰：拖犁拽把去。師內負多聞，外峻戒節，洎發明
X79n1561_p0575a21║大事，愈益韜晦。紹興初，妙喜以所居雲門庵委師，繼
X79n1561_p0575a22║踵雲門，迥絕人境之外，衲子裹粮從之。師每說法之
X79n1561_p0575a23║暇，躬自荷鋤播殖，清規凜然。紫微韓公駒欽重風道，
X79n1561_p0575a24║贈以詩，略曰：上人一口吞諸佛，肯顧世上群兒愚。又
X79n1561_p0575b01║曰：不須領眾強自苦，一庵高臥真良圖。珪竹庵每稱
X79n1561_p0575b02║必曰：龍門一麟耳。十九年，南康歸宗虗席，太守以禮
X79n1561_p0575b03║致請，師堅臥不應。寶文李公公懋甞問道於師，因就
X79n1561_p0575b04║見同邑官，協誠敦勉，不得已赴之，嗣法佛眼。僧問：選
X79n1561_p0575b05║佛場開，願聞法要。師云：三通皷罷，一炷沉煙。與麼□
X79n1561_p0575b06║則皇恩佛恩一時普報。師云：脚跟下事作麼生？云：學
X79n1561_p0575b07║人禮謝。師云：十萬八千未是遠。問：久默斯要，已泄真
X79n1561_p0575b08║機。學人上來，請師開示。師云：耳朵在什麼處？曰：一句
X79n1561_p0575b09║分明該萬像。師云：分明底事作麼生？曰：台星臨照，枯
X79n1561_p0575b10║林曰春。師云：換却你眼睛了也。曰：法燈和尚道：本欲
X79n1561_p0575b11║深藏巖穴，隱遁過時。葢為清凉有未了公案，出來為
X79n1561_p0575b12║他了却。此意如何？師云：鐵額銅頭未透關。曰：果然作
X79n1561_p0575b13║家。師云：放你三十棒。曰：當時有僧出云：如何是清涼
X79n1561_p0575b14║未了底公案？法燈云：祖禰不了，殃及兒孫。誵訛在什
X79n1561_p0575b15║麼處？師云：一言截斷千差路。曰：佛眼和尚道：本欲拋
X79n1561_p0575b16║擲巖阿，混同沙礫。苦為諸人敦逼，不免細說來由。且
X79n1561_p0575b17║道與法燈是同是別？師云：你向什麼處見佛眼？曰：千
X79n1561_p0575b18║聖同歸一路行。師云：退步飜身子細看。曰：既到遮裏，
X79n1561_p0575b19║如何是佛眼未了底公案？師云：腦後看取。僧禮拜，師
X79n1561_p0575b20║乃云：若向這裏承當得徹，有什麼事？看他玄沙不出
X79n1561_p0575b21║嶺，寶壽不渡河，得箇什麼便千休萬□歇去？雲巖在
X79n1561_p0575b22║百丈二十年，長慶在雪峰二十年，失箇什麼便爾千
X79n1561_p0575b23║辛萬苦難會去？須知得無所得，失無所失。釋迦老子
X79n1561_p0575b24║也只道：我於然燈佛所，實無一法可得。然燈佛即與
X79n1561_p0575c01║我授記。遂舉拂子，云：無量諸佛盡在拂子頭上，為大
X79n1561_p0575c02║眾證明成佛了也。若喚作拂子，即被拂子礙；若不喚
X79n1561_p0575c03║作拂子，亦被拂子礙。還透得麼？如今有異方便，令大
X79n1561_p0575c04║眾普皆成佛去。乃云：若喚作拂子，於法得自在；若不
X79n1561_p0575c05║喚作拂子，亦於法得自在。還承當得麼？良久，云：彈指
X79n1561_p0575c06║圓成八萬門，一超直入如來地。又曰：第一句如何道？
X79n1561_p0575c07║汝等諸人若向世界未成時、父母未生時、佛未出世、
X79n1561_p0575c08║祖師未來時道得，已是第二句。第一句如何道？直饒
X79n1561_p0575c09║你十成道得，未免左之右之。所以，萬法本閑而人自
X79n1561_p0575c10║閙。文殊堂裏萬菩薩即不問你，且道東海波斯鼻孔
X79n1561_p0575c11║長多少？上堂，橫柱杖，云：拄杖子橫也，橫亘十虗，包褁
X79n1561_p0575c12║六趣。復竪，云：拄杖子堅也，上窮碧落，下透風輪。良久，
X79n1561_p0575c13║云：不如休去便休去，欲覔了時無了時。擲拄杖，下座。
X79n1561_p0575c14║上堂。良久，云：大眾作麼生？若也擬議，賢上座瞞諸人
X79n1561_p0575c15║去也。打地和尚瞋他秘魔巖主擎箇叉兒胡說亂說，
X79n1561_p0575c16║遂將一摑成虀粉，散在十方世界。還知麼？舉拂子，云：
X79n1561_p0575c17║而今却在拂子頭上說一切智智清淨，無二、無二分，
X79n1561_p0575c18║無別、無斷故。還聞麼？閻老子知得。遂云：賢上座！你若
X79n1561_p0575c19║相當去，不妨奇特；或不相當，總在我手裏。只向他道：
X79n1561_p0575c20║閻老子！你也退步，摸索鼻孔看。以拂子擊禪牀，下座。
X79n1561_p0575c21║下堂，噓兩𡄔，却大笑。又噓一𡄔，乃云：笑復噓，復復笑，
X79n1561_p0575c22║清談啞子高𡄔呌。噓復笑，笑復虗，蟭螟眼裏馬拖車。
X79n1561_p0575c23║拈拄杖，云：只遮從來無影杖，不相於處也相於。大眾
X79n1561_p0575c24║如何？良久，云：直須師子吼，莫作野干鳴。閱五年，遷雲
X79n1561_p0576a01║居。法席之盛，卓冠諸方。衲子爭為宣力，作新棟宇。一
X79n1561_p0576a02║時賢士夫質疑問道，而參政張公壽法偈往還倡和，
X79n1561_p0576a03║相得尤深。二十九年七月五日，陞座辭眾。明日，唱衣
X79n1561_p0576a04║置供。又明日，就浴更衣，遍訪諸徒，勉以道。九日，齋畢，
X79n1561_p0576a05║集主事垂誡。末後跏趺而寂，壽七十六，﨟五十七。闍
X79n1561_p0576a06║維，舍利五色合靈骨，藏雲居之東塔、雲門之湯源。師
X79n1561_p0576a07║皃古而氣剛，志大而心慈。平居若不能言者，至排邪
X79n1561_p0576a08║破妄，決擇宗乘，得樂說無礙辯才，浩然不見其涯涘。
X79n1561_p0576a09║初居雲門，峰頂高寒，草廬穿穴，雪霜滿牀，處之垂二
X79n1561_p0576a10║十年，𥙿如也。晚移雲居，法席日盛，遮務繁劇。師提綱
X79n1561_p0576a11║振領，應機酧酢，迎刃而解。至於常住之物，豪髮不□
X79n1561_p0576a12║用，雖自所得襯利，猶以三分之一歸之常住，以補陪
X79n1561_p0576a13║涉之費。出則芒鞋竹杖，居則弊衣糲食。其孤節苦行，
X79n1561_p0576a14║以身律眾，大抵與高庵相埒。而精嚴奉法，卑躬下人，
X79n1561_p0576a15║畢世不易其度。著華嚴指南、寶藏論發隱、補僧史八
X79n1561_p0576a16║書、筆論一編、語錄偈頌一卷，行于世。
X79n1561_p0576a17║贊曰：愚初著佛運、通鑑二書成，即以呈師，答曰：比覧
X79n1561_p0576a18║佛運甚詳，通鑑亦有史躰。承諭有勸吾兄將為三教
X79n1561_p0576a19║統紀，鄙意輙究之，雖及年代治亂遷革，以至儒宗、道
X79n1561_p0576a20║教、賢哲出沒之迹，然非紀二教，但約其時以明佛運
X79n1561_p0576a21║耳。拙意欲吾兄去却圖字，標為佛運統紀，以對釋氏
X79n1561_p0576a22║通鑑，不亦宜乎？又曰：深喜吾兄此段有補于宗教至
X79n1561_p0576a23║矣。大率佛祖閑邪禦侮，不必與之竟，但伸自理，彼自
X79n1561_p0576a24║破矣。昔鴈門法師超悟高忘如此，及正續傳，復以寄，
X79n1561_p0576b01║答曰：辱寄僧寶，正續即勉病披味，足見吾兄孜孜于
X79n1561_p0576b02║此道。前傳所遺而能拾以補之，亦法門之大者，更俟
X79n1561_p0576b03║參味其間妙處，當以為師也。嗚呼，師之言論風旨，筆
X79n1561_p0576b04║墨具在，其宏範真風，昭融法通，雖片言隻字之間，而
X79n1561_p0576b05║躰致如此，輙擊之于篇，遮幾具眼者，知所為書無欺
X79n1561_p0576b06║於神明焉。噫，師之亡也，正法眼藏不在茲矣夫。
X79n1561_p0576b07║
X79n1561_p0576b08║僧寶正續傳卷第五