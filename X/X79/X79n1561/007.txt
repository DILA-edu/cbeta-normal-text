X79n1561_p0580c01║僧寶正續傳卷第七
X79n1561_p0580c02║隆興府沙門　祖琇　撰
X79n1561_p0580c03║德山木上座
X79n1561_p0580c04║師出於木氏，因以名之。其遠祖曰重，是為少昊之叔
X79n1561_p0580c05║也（重見左傳）。絕有德于民，帝嘉之，以為勾芒，使居于窮桑，
X79n1561_p0580c06║爵青陽侯。自是子孫蕃衍，凡日月霜露所至，必與焉。
X79n1561_p0580c07║唯窮髮之北，與大瀛之間，無有也。自重生椿，椿以積
X79n1561_p0580c08║慶致長壽。或云：椿以八千歲為一春。椿生甘棠。甘棠
X79n1561_p0580c09║美姿容，有幹扃，召康公倚之聽政，士民便之，戒以勿
X79n1561_p0580c10║剪勿伐。甘棠之子曰嘉，嘉遷于魯，主于季氏，晉韓宣
X79n1561_p0580c11║子見而譽之。嘉生樗，摴生櫟，二子復以朴厚致壽。櫟
X79n1561_p0580c12║生楠，楠生杞，楠、杞俱以美材稱。杷生豫章。豫章，天下
X79n1561_p0580c13║奇材也，登于廟堂，任重不阿，上喜之，進爵郡公。師即
X79n1561_p0580c14║豫章公之子也，少而喬楚，平居正容，不與凡品爭高，
X79n1561_p0580c15║雅有四方之志。銅郡鏚侯見而奇之，曰：是子挺秀如
X79n1561_p0580c16║此，其可蒙雜于眾，而不自競乎？師曰：吾祖才德之劭，
X79n1561_p0580c17║稱於天下，子雖荏苒，實懼厥世，弗敢失墜，其無辱子
X79n1561_p0580c18║憂。鏚侯喜曰：豫章公於是乎有子矣。郢人玉斧遇而
X79n1561_p0580c19║歎曰：美哉！請早為之所，不然，難且及矣。師從而問故，
X79n1561_p0580c20║玉斧曰：而君雖任棟梁之寄，然於身何益哉？易大過
X79n1561_p0580c21║曰：棟橈，凶。象曰：棟橈，凶，不足以有輔也。而君殆橈矣，
X79n1561_p0580c22║曷若避世之士哉？今子春和尚，富若遇楚靈王，剝圭
X79n1561_p0580c23║寵之，不過以為鏚秘而已。子盛德之後，其肯入之人
X79n1561_p0580c24║之手乎？不然，雖與魯仲尼同載以游，脫逢原壤夷竢，
X79n1561_p0581a01║必命子辱之，子其甘為人使乎？師遽改容曰：若是，吾
X79n1561_p0581a02║將安歸？玉斧曰：子聞桑門氏有德山者，天下之大有
X79n1561_p0581a03║道者也。姑弃而族，直而躬，黔乃服，盡鋤其癰腯疣贅，
X79n1561_p0581a04║予為子先。子從而見師，稟其教，就見德山。德山大悅，
X79n1561_p0581a05║使立於前，為說最上乘。未幾，忽悟向上一句，隱密全
X79n1561_p0581a06║該，雖七縱八橫，了無滯礙。即以告德山，山曰：嘻！子正
X79n1561_p0581a07║墮吾掌握中矣。自是命師出則偕行，坐則並榻。凡天
X79n1561_p0581a08║下參徒來見德山，必先見師，師可之，然後入德山室。
X79n1561_p0581a09║山一日晚參，示眾云：今夜不答話，問話者三十棒。時
X79n1561_p0581a10║有僧出禮拜，山使師驗之，僧云：某甲話也未問在。山
X79n1561_p0581a11║云：汝甚處人？曰：新羅。山云：未踏船舷時，木上座與你
X79n1561_p0581a12║相見了也。巖頭初見德山，入方丈，側身問：是凡是聖？
X79n1561_p0581a13║山以師擊之，巖頭便禮拜。繇是全提大用，莫敢當鋒，
X79n1561_p0581a14║所謂把斷要津，不通凡聖者也。時雪峰亦在德山，因
X79n1561_p0581a15║與巖頭歎曰：此子不遇德山，不能荷擔大事；德山不
X79n1561_p0581a16║得此子，不能鍛煉學者。是子與德山其一體乎？既而
X79n1561_p0581a17║雪峰宏道于閩，師往見之，復於雪峰言下發明自己
X79n1561_p0581a18║化為龍，吞却乾坤，山河大地豁然不現。雪峰上堂曰：
X79n1561_p0581a19║南山有條鼈鼻蛇，汝等諸人切須好看。雲門舉師擲
X79n1561_p0581a20║在眾前作怕勢，保福出云：今日堂中大有人喪身失
X79n1561_p0581a21║命。洎佛日，師往見夾山，拉師偕行。比至，未陞堦，便問：
X79n1561_p0581a22║甚處來？曰：雲居。山云：即今在什麼處？曰：夾山頂上。山
X79n1561_p0581a23║云：老僧行年在坎，五鬼臨身。佛日遂上堦作禮。山問：
X79n1561_p0581a24║闍黎與甚人同行？曰：木上座。山云：他何不來相看？曰：
X79n1561_p0581b01║和尚看他有分。山云：在什麼處？曰：在堂中。山即同下
X79n1561_p0581b02║堂中。佛日引師於夾山面前，山云：莫從天台得來否？
X79n1561_p0581b03║曰：非五嶽之所生。山云：莫從須彌山得來否？曰：月宮
X79n1561_p0581b04║亦不逢。山云：與麼則從人得也。曰：自己尚是怨家，從
X79n1561_p0581b05║人得堪作什麼？山云：冷灰裏忽有粒豆𪹼，喚維那來，
X79n1561_p0581b06║安排向明窻下著。其後雲門闡化于韶陽，而蹩其足，
X79n1561_p0581b07║倚師尤恭。方是時，雲門眼空寰海，每舉宗乘定誵訛，
X79n1561_p0581b08║必以師為準的。嘗一日上堂曰：我共你平展，遇人識
X79n1561_p0581b09║人，與麼老婆說話尚自不會，每日飽喫飯了，上來下
X79n1561_p0581b10║去覔什麼椀？遮野狐隊仗，向遮裏作什麼？命師一時
X79n1561_p0581b11║趂下。又嘗示眾曰：大用現前，不存軌則。有僧便問：如
X79n1561_p0581b12║何是大用現前？雲門舉師當面曰：釋迦老子你來也。
X79n1561_p0581b13║其為當時諸老奉重如此。及雲門去世，師知天下學
X79n1561_p0581b14║者不能盡其大用，遂潛光匿曜，與世推移，莫有識師
X79n1561_p0581b15║者。流及末代，釋德下衰，學者以聲利為懷，蔽於浮境，
X79n1561_p0581b16║至有陷于非道主者，必命師以辱之。先是師在德山
X79n1561_p0581b17║時，與臨濟金剛王齊名，厥後復有楊岐栗棘蒲，白雲
X79n1561_p0581b18║鐵餕餡，說者以謂即師之異名。及比年海上二三道
X79n1561_p0581b19║師，亦有彷彿見師為拳頭、為竹篦、為木劒者，惜其介
X79n1561_p0581b20║特寡徒云。
X79n1561_p0581b21║贊曰：古德有言，出家葢大丈夫事，非公侯將相所能
X79n1561_p0581b22║為。誠哉，斯言也。予觀豫章公之世，固榮達矣，然側身
X79n1561_p0581b23║從事，朽蠧以之。及其子裂去巾冠，躍出牢俗，致身青
X79n1561_p0581b24║雲，荷擔列祖之道，萬世仰其風規，可不謂之大丈夫
X79n1561_p0581c01║也乎。
X79n1561_p0581c02║臨濟金剛王
X79n1561_p0581c03║王諱喝生聲氏世居性海之濵偶事激徒于劒門幼
X79n1561_p0581c04║而孤長有氣岸戚人威音王嘗薦之帝堯堯任為諫
X79n1561_p0581c05║官于時浩浩懷山襄陵洪水致害堯患之與四嶽謀
X79n1561_p0581c06║治四嶽亟舉鯀鯀治水亡効帝乃震怒王於帝前麾
X79n1561_p0581c07║退四嶽四嶽悚惕不敢仰視雖未有以獻替百官憚
X79n1561_p0581c08║王猶雷霆也俄辭爵之崆峒之墟見混元子得長生
X79n1561_p0581c09║久視之術自是夷猶海岱世莫得而見之雖春秋左
X79n1561_p0581c10║氏所寄聲伯恐亦其族氏也漢初高帝與項羽爭天
X79n1561_p0581c11║下王在齊海聞之喜曰此吾有為時也遂自齊求見
X79n1561_p0581c12║羽於關中羽見而悅之未及官適高帝逼羽羽返斾
X79n1561_p0581c13║與高帝接戰于廣武高帝使婁將軍挑戰且辰羽羽
X79n1561_p0581c14║怒甚乃亟用王於是婁煩弓矢不知墮地人馬皆辟
X79n1561_p0581c15║易是日項羽喜劇顧謂王曰天下事稍定吾以夏口
X79n1561_p0581c16║處子王輾然而笑曰夫高世之士為人排患釋難解
X79n1561_p0581c17║紛亂而亡所取也設有取者是商賈之事喝不為矣
X79n1561_p0581c18║遂拂衣復歸于海上厥後覇王不𥪰於漢及罹困阨
X79n1561_p0581c19║中思欲復用王而不可得因欷歔泣下霑襟李唐有
X79n1561_p0581c20║天下浮圖教聿盛于世自天子公侯靡不宗奉王聞
X79n1561_p0581c21║而喜曰吾聞釋氏禪門直指人心見性成佛可絕無
X79n1561_p0581c22║始生死根本於是出訪其道遇江西馬祖大師祖授
X79n1561_p0581c23║以向上綱宗立地成佛之旨王大悅頗覺平昔所用
X79n1561_p0581c24║粥飯氣廓如也祖復遷之特室以正法眼藏𢌿之。王
X79n1561_p0582a01║再拜辭曰：是非喝所敢當也。祖慰勉之。會百丈再參，
X79n1561_p0582a02║祖竪起拂子，丈曰：即此用？離此用？祖掛拂子舊處，丈
X79n1561_p0582a03║擬議，祖遽以王用事。丈震聵三日，乃大悟，王名聲由
X79n1561_p0582a04║此復振于世。黃蘗運公初見百丈，丈舉前掛拂話次，
X79n1561_p0582a05║偶及王，黃蘗不覺吐舌。未幾，臨濟於大愚言下發明
X79n1561_p0582a06║黃蘗大機之用，遂忽見王，於是氣增十倍。自此臨濟
X79n1561_p0582a07║奉王從事，出沒卷舒，互相顯發，如雷如霆，四方震駭，
X79n1561_p0582a08║學者自遠而歸之。凡三聖、興化、大覺之流，其大機大
X79n1561_p0582a09║用皆自王而啟之，故當時畏懼，莫有膺其鋒者，因目
X79n1561_p0582a10║之曰金剛王寶劒，或曰踞地師子，或曰探竿影草，其
X79n1561_p0582a11║威譽功烈如此。時無位真人與王同輔臨濟，覺者多
X79n1561_p0582a12║昵無位真人，濟廉知，紿曰：無位真人是甚乾屎橛？其
X79n1561_p0582a13║後學者方一意宗王。及濟將終，謂眾曰：吾滅後，不得
X79n1561_p0582a14║滅却吾正法眼。三聖曰：爭敢滅却？濟曰：向後有人問
X79n1561_p0582a15║汝作麼生？三聖亟以王為對，濟曰：誰知吾正法眼向
X79n1561_p0582a16║遮瞎驢邊滅却？洎濟示寂，王慨然歎曰：性海，吾鄉也；
X79n1561_p0582a17║法界，吾宇也；威音王，吾戚也。吾受知於堯，成名於項
X79n1561_p0582a18║羽，自吾捨俗歸釋，晚得臨濟全提，大用之人云亡，吾
X79n1561_p0582a19║已矣乎！後五百歲必假吾以禦葛藤而出乎？凡夫曰：
X79n1561_p0582a20║矣！遂不知終。既而果然。泛泛者皆竊王聲勢用事，其
X79n1561_p0582a21║邪正真偽竟莫之辨，獨汾陽偈曰：一喝分賓主，照用
X79n1561_p0582a22║一時行，要會箇中意，日午打三更。英靈衲子由是想
X79n1561_p0582a23║見王之風乎焉。其府屬曰賓、曰主、曰照、曰用，皆有功
X79n1561_p0582a24║於宗門云。
X79n1561_p0582b01║贊曰：予於無盡藏得異書焉，若世所謂金剛圈、栗棘
X79n1561_p0582b02║蒲、木上座及王之機緣，皆見其始末根緒，非若近世
X79n1561_p0582b03║泛泛語之而不雅馴，故特撰次之。然春秋左氏談王
X79n1561_p0582b04║道者也，至於神降于莘石，言于魏榆，猶詳著之。高僧
X79n1561_p0582b05║贊寧增修僧傳，號稱閎覧博識，而王親見馬祖陶鑄
X79n1561_p0582b06║百丈，夾輔黃檗而建立臨濟之宗，其全機大用獨冠
X79n1561_p0582b07║古今，光明碩大如此，而不見書於傳，豈寧輩蔽于俗
X79n1561_p0582b08║學，違無盡藏，覔異書不得王之始末乎？
X79n1561_p0582b09║代古塔主與洪覺範書
X79n1561_p0582b10║洪罪古禪師說法有三失，謂一句中具三玄，一玄
X79n1561_p0582b11║中具三要。有玄有要是臨濟所立，在百丈、黃檗名
X79n1561_p0582b12║大機大用，在巖頭、雪峰名陷虎却物。古以為從上
X79n1561_p0582b13║佛祖法門，非臨濟所立，一失也。巴陵真得雲門之
X79n1561_p0582b14║旨，凡語中有語名死句，語中無語為活句也。巴陵
X79n1561_p0582b15║三語，謂之語則無理，謂之非語則赴來機，活句也。
X79n1561_p0582b16║古非毀之，二失也。兩種自己。世尊偈曰：陀那微細
X79n1561_p0582b17║識，習氣如暴流。真非真恐迷，我常不開演。以第八
X79n1561_p0582b18║識為真則慮迷無自性，非真則慮迷為斷滅，故曰
X79n1561_p0582b19║不開演，立言之難也。古剏建兩種自己，三失也。因
X79n1561_p0582b20║代古書以正洪之悞。
X79n1561_p0582b21║承古和南上書覺範禪師足下。某老且憊，謬與傳燈
X79n1561_p0582b22║之齒，側承足下瓌偉奇傑之風，未即摳衣。然伏膺徽
X79n1561_p0582b23║聞，佇悅之勤，良益深矣。每謂佛運濵茲叔世，釋德下
X79n1561_p0582b24║衰，不有卓絕之士興頹禦侮，障堤末流，則林間抱道
X79n1561_p0582c01║之士安能寂住無為而不虞魔事哉？往見足下紀述
X79n1561_p0582c02║林間錄，才運精緻衍繹，孰復異不之排，怨不之誹，使
X79n1561_p0582c03║古人殘膏賸馥霑丐後來？自非閎覧洽聞，孰能爾耶？
X79n1561_p0582c04║某頃隸進士時，頗知讀書，自以不至觝滯。及剔髮游
X79n1561_p0582c05║方，密探佛祖之妙，則知所以履實踐真，緬悟前習，特
X79n1561_p0582c06║塵垢粃糠耳。方刮摩鏟除若不暇，豈復有意於人事
X79n1561_p0582c07║哉？嘗聞足下有撰次僧傳之志，某喜為之折屐。葢一
X79n1561_p0582c08║代至教所以震於天下者，由近古宗匠維持之力也。
X79n1561_p0582c09║足下誠能手發其摳，使彼典刑事業光明舃弈，傳之
X79n1561_p0582c10║不腐，實莫大之幸。及足下成書，獲閱之，方一過目，爛
X79n1561_p0582c11║然華麗，若雲翔電發，遇之駭然。及再三伸卷，攷覈事
X79n1561_p0582c12║實，則知足下樹志淺矣。夫文所以紀實也，苟忽事實
X79n1561_p0582c13║而高下其心，唯騁歆艶之文，此楊子所謂從而繡其
X79n1561_p0582c14║盤悅，君子所以不取也。其裁剸八十一人，諒希九九
X79n1561_p0582c15║之數，亦吾宗偉人能事備于此矣。若某無似之迹，弃
X79n1561_p0582c16║之可也。特蒙記著而罪以說法之失者三：其一曰判
X79n1561_p0582c17║三玄三要為玄妙三句，其二曰罪巳陵語不識活句，
X79n1561_p0582c18║其三曰開兩種自己不知。聖人立言之難，誠足下明
X79n1561_p0582c19║鑒若此。然某說法，絕不喜人傳之，往往誤為靈源禪
X79n1561_p0582c20║師見賞，以謂有補於學者，不意返獲罪於足下。且靈
X79n1561_p0582c21║源葢宗門一代典刑，足下既以某說法有過，能不波
X79n1561_p0582c22║及靈源乎？孔子曰：是而可忍，孰不可忍？請試辨之。夫
X79n1561_p0582c23║開三玄者，葢一期善巧方便，簡別機緣，以啟大道之
X79n1561_p0582c24║深致，非私設偏見而苟異於佛祖也。固嘗謂三玄法
X79n1561_p0583a01║門是佛祖正見，雖臨濟獨標三玄以立宗旨，葢亦同
X79n1561_p0583a02║歸佛祖之極，豈別私有一法附耳而密傳？若果私有，
X79n1561_p0583a03║則為纖兒侫夫獻姦納賄而私取之矣，曷得為天下
X79n1561_p0583a04║公傳之大道乎？是之臨濟之道即佛祖之道，佛祖之
X79n1561_p0583a05║道即天下之大道也。且分三玄而三要不分者，葢玄
X79n1561_p0583a06║既分，則要在其中矣。汾陽偈云：三玄三要事難分。誠
X79n1561_p0583a07║使不分，則不應言難。既曰難分，則是可分而但難之
X79n1561_p0583a08║之謂也。今予分難分之法，以激學者專門黨宗之弊，
X79n1561_p0583a09║直指妙悟為極則，於何而不可乎？足下謂三玄在百
X79n1561_p0583a10║丈、黃檗但名大機大用，在雪峰、巖頭則名陷虎之機。
X79n1561_p0583a11║某謂三玄是佛祖正見，然則古今稱謂雖異，其實則
X79n1561_p0583a12║一也。某與足下之論殆冥合矣，何必以人情相訾乎？
X79n1561_p0583a13║復謂愚以氣槩人，則毀教乘以為知見，及自宗不通，
X79n1561_p0583a14║則又引知見以為證。噫！斯言過矣。夫具眼宗師，道性
X79n1561_p0583a15║如故，法性亦如。法性如故，豈有聽說自他之異？要在
X79n1561_p0583a16║臨機抑揚縱奪，為人去釘楔、脫籠頭而已。此從上宗
X79n1561_p0583a17║門說法之儀式也，奈何謂之以氣槩人乎？足下為書，
X79n1561_p0583a18║必欲扶持宗教，既有是志，而不探佛祖之心，則雖舞
X79n1561_p0583a19║等奮辭，愈疎脫矣。然則開三玄之失，非也。罪巴陵語
X79n1561_p0583a20║不識活句者，此足下讀愚書未審耳。夫巴陵親見雲
X79n1561_p0583a21║門者也，方雲門在世，氣宇如王，其肯以語句為事？嘗
X79n1561_p0583a22║曰：此事若在言句上，三藏十二分教豈是無言句？奈
X79n1561_p0583a23║何巴陵未旋踵而違戾師教，矜能暴美，求信於人，以
X79n1561_p0583a24║謂將三轉語足以報答雲門，更不為其作忌。予故鄙
X79n1561_p0583b01║其自屈宗風，以為語句，便後世泛爾之徒，矜馳言語，
X79n1561_p0583b02║喪失道源，自巴陵始也。又曷嘗謂其語非活句乎？蒙
X79n1561_p0583b03║示教曰：有問提婆宗，答曰外道是，可以鑑作死語。然
X79n1561_p0583b04║則僧問德山：如何是佛？山云：佛是西天老比丘，亦應
X79n1561_p0583b05║鑑作死句也。夫豈然哉？宗師臨機大用，要在悟物而
X79n1561_p0583b06║已，詎若搜章摘句之學，以工拙較耶？果以工為活句，
X79n1561_p0583b07║拙為死句，則鳥窠吹布毛亦拙矣，侍者何由悟去哉？
X79n1561_p0583b08║承論巴陵三語曰：謂之語則無理，謂之非語則赴來
X79n1561_p0583b09║機，活句也。嗚呼，此失之遠矣。夫死句活句，雖分語中
X79n1561_p0583b10║有語，語中無語之異，然在真實人分上，棒喝譏呵，戲
X79n1561_p0583b11║笑怒罵，以至風聲雨滴，朝明夕昏，無非活句也。豈唯
X79n1561_p0583b12║玄言妙句而已哉。必如足下以無理而赴來機為活
X79n1561_p0583b13║句，標為宗門絕唱，則從上宗師答話，俱無準的。第臨
X79n1561_p0583b14║時亂道，使人謂之語則無理，謂之非語則赴來機，含
X79n1561_p0583b15║胡模稜而已。於戲，其以宗門事當兒戲乎。且吾教經
X79n1561_p0583b16║論，大義粲然，史氏猶以為華人好譎者，攘莊列之語
X79n1561_p0583b17║佐其高，層累駕騰，直出其表而不信。況足下自判宗
X79n1561_p0583b18║門旨趣如此，使彼見之，能不重增輕薄。足下略不念
X79n1561_p0583b19║此，何耶。然則予所以罪巴陵者，以其衒語句，慢師資，
X79n1561_p0583b20║而昧大體也。足下則愛珊瑚枝枝撑著月之句。夫罪
X79n1561_p0583b21║昧大體而矯弊，公論也。泥好句而斥公論，天下其以
X79n1561_p0583b22║為當乎。然則不識活句之失，非也。開兩種自己。不知
X79n1561_p0583b23║聖人立言之難者，某所以開之之意，於答施秘丞二
X79n1561_p0583b24║篇中備言之矣。葢稟佛祖懿範，為末代學者明示根
X79n1561_p0583c01║本，使捨日用光影，直了空劫已前本來自己也。由今
X79n1561_p0583c02║時多以機辯玄妙為極則，故說二種以驗淺深。然如
X79n1561_p0583c03║來以三身設化儀，少林以皮髓別親踈，洞山以偏正
X79n1561_p0583c04║立宗旨，至於馬鳴則以一心開真如、生滅二門。予故
X79n1561_p0583c05║駕此之說，以救末代學者弃本之弊，非不知聖人立
X79n1561_p0583c06║言之難也。足下所舉首楞嚴偈，葢解深密經偈耳。且
X79n1561_p0583c07║教乘五時之異，學者不得不明。如深密經即第三時
X79n1561_p0583c08║教，說不空不有，破第二時之空教也。若首楞嚴即第
X79n1561_p0583c09║五時說了義教，當是時大機可發，故為阿難開示成
X79n1561_p0583c10║佛法門。其曰真非真恐迷，我常不開演者，葢聖人重
X79n1561_p0583c11║舉解深密經，以謂往昔根未熟時常不開演，非謂說
X79n1561_p0583c12║首楞嚴時也。足下不究前後五時之異，妄謂聖人恐
X79n1561_p0583c13║懼立言之難。且世尊曰：我為法王，於法自在。詎有自
X79n1561_p0583c14║在法王不敢決斷真妄，椰榆其事，首鼠兩端，而貽惑
X79n1561_p0583c15║後人乎？又諸經標列法門，千修萬件，曷甞以之為難
X79n1561_p0583c16║而置不辨耶？承高論曰：以第八識言其為真耶，則慮
X79n1561_p0583c17║無自性；言其非真耶，則慮迷為斷滅。故曰：我常不開
X79n1561_p0583c18║演。噫！予每讀至此，未甞不廢卷而痛惜也。何則？世尊
X79n1561_p0583c19║云：性識真空，性空真識，清淨本然，周遍法界，湛然常
X79n1561_p0583c20║住。足下則謂聖人亦不敢以為真，又不敢以為非真。
X79n1561_p0583c21║使世尊果顢頇如此，則三界群生安所歸仰乎？足下
X79n1561_p0583c22║平生蹈偽至此，敗靈盡矣。夫首楞嚴者，決定直指一
X79n1561_p0583c23║心本來是佛，不同他教。足下又謂二種錯亂修習，亦
X79n1561_p0583c24║不敢間隔其辭。盧於一法中生二解，然世尊非懷多
X79n1561_p0584a01║慮者也。經云：如我按指，海印發光。汝暫舉心，塵勞先
X79n1561_p0584a02║起。是則聖人種智妙圓，無施而不妙慮也者，即眾生
X79n1561_p0584a03║攀緣妄心也。予稟種智說法，足下一以妄慮沮毀之，
X79n1561_p0584a04║及引經又非允當，然則不知聖人立言之失非也。夫
X79n1561_p0584a05║言迹之興，異端所由生，自非明哲稟正義辭而闢之，
X79n1561_p0584a06║則生生趨競而宗塗替矣。予聞之，昔吾宗盛時，人人
X79n1561_p0584a07║以道德實行光明於世，未始貴於立言。及德之衰，於
X79n1561_p0584a08║是始立僧傳。今足下復出新意，迹贊辭行褒貶，是為
X79n1561_p0584a09║作者職也，於何不探春秋之旨乎？春秋正一王之法，
X79n1561_p0584a10║以權輔用，以誠斷禮，以忠道原情，從宜捄亂，因時黜
X79n1561_p0584a11║陟，此其大略也。某開二種自己憲章、佛祖懿範，俾學
X79n1561_p0584a12║者黜玄解而究本，所謂以權輔用者也。譏巴陵溥師
X79n1561_p0584a13║資珍語句，所謂以誠斷禮者也。分三玄，啟大道，深致
X79n1561_p0584a14║而矯弊，所謂從宜捄亂，因時黜陟者也。凡此葢乃心
X79n1561_p0584a15║弘道，以敦出家大節，足下一切毀之則失，所謂以忠
X79n1561_p0584a16║道原情者也。凡足下之書，既謬聖人道，又乖世典，安
X79n1561_p0584a17║狂行褒貶乎？至於詆訾照覺，不取死心，亦失體之甚。
X79n1561_p0584a18║雖陳壽求采，班固受金，亦不爾也。自述寶鏡三昧，則
X79n1561_p0584a19║託言朱世英得於老僧，自解法華輔成寶鏡之辭。置
X79n1561_p0584a20║之九峰傳，則曰：石碑斷壞，有木碑書。其略如此。噫！茲
X79n1561_p0584a21║可與合眼拏金而謂市人不見者併按也。夫寶鏡三
X79n1561_p0584a22║昧，洞山雖云受之雲巖，葢驗人親切之旨，未應作為
X79n1561_p0584a23║文具而傳之也。又佛祖之法，等心普施，雖異類不間，
X79n1561_p0584a24║詎有同門學者竊聽之而呪令倒痾，賢聖之心果匾
X79n1561_p0584b01║曲爾乎？又其辭曰：重离六交，偏正回互，疊而為三，變
X79n1561_p0584b02║盡為五。夫洞山傳達磨宗旨者也，重离卦則伏羲文
X79n1561_p0584b03║王之書（果若此言，則是洞山□□林宗旨而傳伏羲文王之書，依彷離卦而建立五位。然洞山大
X79n1561_p0584b04║宗師也，肯爾哉）。足下公然鑿空締立而誣岡之，其罪宜何誅
X79n1561_p0584b05║焉？大抵事有昧於實，害於教，人雖不我以，其如神明
X79n1561_p0584b06║何？足下譏揣古人固不少矣，返更冐榮致譴。昔許敬
X79n1561_p0584b07║宗面與修晉史，晚陷侫臣之名，後世遂以晉史非
X79n1561_p0584b08║出正人之手而弗重。切幸懲艾前失，深探道源，履以
X79n1561_p0584b09║中正，然後從容致思，揖讓鈎深，著為法度之典，貽之
X79n1561_p0584b10║後世。規得失，定正邪，而斷以列聖大中之道，使萬古
X79n1561_p0584b11║莫敢擬議。若達磨辨六宗，則予亦甘心受誅於足下，
X79n1561_p0584b12║夫何言哉？既不能爾，予是以強顏一起，與足下審訂
X79n1561_p0584b13║偽妄，使吾門來者無蹈足下之覆車，亦某終始盡忠
X79n1561_p0584b14║於佛而行傳道闢邪之志氣也。干冒慈嚴，伏幸恕罪
X79n1561_p0584b15║不宣。
X79n1561_p0584b16║
X79n1561_p0584b17║僧寶正續傳卷第七