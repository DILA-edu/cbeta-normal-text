X79n1562_p0605a01║南宋元明禪林僧寶傳卷五
X79n1562_p0605a02║
X79n1562_p0605a03║密菴杰禪師
X79n1562_p0605a04║禪師名咸杰，號密菴，其先福州世族也，姓鄭氏。母夢
X79n1562_p0605a05║廬山皓鬂頭陀入室而生，生之夕，境內皆聞天樂，不
X79n1562_p0605a06║知何祥，其親亦秘之。師幼頴悟，氣宇深沉，事親以孝
X79n1562_p0605a07║聞。親有賢行，勗之遠遊，遂得度受具。不結侶，不備衾，
X79n1562_p0605a08║寒暑一衲，遍扣諸方，諸方敬之。晚依應菴，屢遭訶詈，
X79n1562_p0605a09║不假一詞，默師默契其機。一日，應菴晚參，垂問：如何
X79n1562_p0605a10║是正法眼？師遽趨對曰：破砂盆。應菴頷之，命入侍，大
X79n1562_p0605a11║擁眾心。及辭歸省親，應菴送以偈曰：大徹投機句，當
X79n1562_p0605a12║陽廓頂門。相從今四載，徵詰洞無痕。雖未付鉢袋，氣
X79n1562_p0605a13║宇吞乾坤。卻把正法眼，喚作破砂盆。此行將省覲，切
X79n1562_p0605a14║忌便跺跟。吾有末後句，待歸要爾遵。師閩還，應菴乃
X79n1562_p0605a15║上堂，舉師分座曰：一棒一條痕，一摑一手血。臨濟老
X79n1562_p0605a16║瞎驢，至今猶未瞥。須彌頂上浪拍天，大洋海水無一
X79n1562_p0605a17║滴。偉哉本色人，頂門亞三隻。辨龍蛇百草頭，擒虎兕
X79n1562_p0605a18║一毫力。穿大地人鼻孔，坐斷衲僧搖舌。雖然，猶未撥
X79n1562_p0605a19║動向上一竅在。且作麼生是向上一竅？問取堂中首
X79n1562_p0605a20║座傑。未幾，開化衢之烏巨，其節概大類應菴，應接渾
X79n1562_p0605a21║如玅喜，一時厭飫叢林者皆起而歸之。秘閣張鎡矢
X79n1562_p0605a22║向宗風，改宅為慧雲寺，請師據室。師憐其正信，示以
X79n1562_p0605a23║趙州無字，鎡得旨。及師應祥符蔣山，歷華藏雙徑，而
X79n1562_p0605a24║鎡皆隨侍。又遷靈隱，牀曆無所容，乃舉破菴先分座
X79n1562_p0605b01║接納焉。師甞被召入禁庭，或留宿內觀堂。天子屢欲
X79n1562_p0605b02║加贈，師屢以疾辭。教授嚴康朝曰：窮則獨善其身，達
X79n1562_p0605b03║則兼濟天下，理固然也。況良時莫再，聖主難逢。法兄
X79n1562_p0605b04║每用藏六之機，不顧從上縣絲之脉。朝不取也。師曰：
X79n1562_p0605b05║汝之所見，本為通論。但弘道設教也，以時當此際，京
X79n1562_p0605b06║畿宮觀金碧交輝，古德高風杳不聞矣。而躁進孟浪
X79n1562_p0605b07║之病，庶幾老成持重者有以振之。且華亭渡、西山隱，
X79n1562_p0605b08║獨非兼濟天下乎哉？力請退休平江。淳熈甲辰春，天
X79n1562_p0605b09║童使至。師告眾曰：去年八月間，得旨與安閒。擺脫水
X79n1562_p0605b10║雲性，縱步到陽山。元宅諸子弟，忻然力追攀。菴居三
X79n1562_p0605b11║箇月，開懷宇宙寬。忽接四明信，來書意盤桓。天童虗
X79n1562_p0605b12║法席，使君語猶端。迢迢遣耑使，不問路行難。山僧臨
X79n1562_p0605b13║晚景，不敢自相瞞。搥鼓樂與行，四眾亦忻歡。先師未
X79n1562_p0605b14║了底，應是起波瀾。敢問大眾，如何是先師未了底？一
X79n1562_p0605b15║回飲水一回咽，臨濟德山俱汗顏。入寺，以應菴遺規
X79n1562_p0605b16║結制。陞座曰：數十年前舊公案，今日拈來重剖判。任
X79n1562_p0605b17║是鐵眼與銅睛，也須曳入紅爐煅。眾中忽有箇不受
X79n1562_p0605b18║瞞底出來道：盡大地是箇紅爐，也煅某甲不破。只向
X79n1562_p0605b19║他道：也知你在鬼窟裡作活計。淳熈丙午，無病示寂，
X79n1562_p0605b20║塔於寺東。其嗣法者，破菴先等一十二人。而澄照自
X79n1562_p0605b21║鏡，復住天童。
X79n1562_p0605b22║贊曰：應菴廓虎丘之風，時出入其庭者濟濟耳。以其
X79n1562_p0605b23║廢鉤繩而取曲直，故竊諱之。及密菴開化，山不束嶽、
X79n1562_p0605b24║海不束濤，豈非過師之智自與齊眉共躅者異歟？不
X79n1562_p0605c01║然，則臨濟宗風何能西咸四七而東登二三也？
X79n1562_p0605c02║育王堪禪師
X79n1562_p0605c03║禪師出四明毛氏，名玅堪，號笑翁。十歲授以世典，過
X79n1562_p0605c04║目成誦，不悅也。乃從埜菴欽潛心釋訓，竟為大僧，受
X79n1562_p0605c05║無用全禪師之囑。住後，以持綱不屈，聲達朝廷。朝廷
X79n1562_p0605c06║屢以名山居堪，堪去就自若，淡如也，一時爭慕之。堪
X79n1562_p0605c07║初參松源於靈隱，不契。偶禪者讀全無用自贊曰：匙
X79n1562_p0605c08║挑不上箇村夫，文墨胸中一點無。曾把虗空揣出骨，
X79n1562_p0605c09║惡聲贏得滿江湖。堪悚然，欲見全，未及發。會全公訪
X79n1562_p0605c10║靈隱，堪心幸之。松源引座，全乃曰：適來松源和尚舉
X79n1562_p0605c11║竹篦話，令天童納敗缺。諸人要知麼？聽取一頌：黑漆
X79n1562_p0605c12║竹篦握起，迅雷不及掩耳。德山臨濟茫然，懵底如何
X79n1562_p0605c13║插嘴？堪於此信入，即隨至天童，告香入室。全公以趙
X79n1562_p0605c14║州無字徵堪，堪擬對，全驟擊之。堪大悟曰：大塗毒鼓，
X79n1562_p0605c15║轟天震地。轉腦回頭，橫屍萬里。全公可之。堪後出世
X79n1562_p0605c16║妙勝，遷金文，又廣孝，始終不務姑息，誠感徵應。紹興乙
X79n1562_p0605c17║亥禱雨，有司欲援徽宗事例，以道居僧之左，而尊其
X79n1562_p0605c18║符水之術。堪力言不可，遂退歸雪竇，天竟不雨。童叟
X79n1562_p0605c19║謠曰：以右為左，天曰不可。四月五月，池潭起火。聞於
X79n1562_p0605c20║朝，復舊序，雨乃大通。衛藩遂以台山報恩請堪，堪以
X79n1562_p0605c21║台山舊無律宗，乃議十寺為壇，弘施毗尼。於是四眾
X79n1562_p0605c22║雲合，化行南國，乃至屠父行慈，狗盜弭節。奉詔住虎
X79n1562_p0605c23║丘，未幾陞靈隱。衛王特建大慈寺，請堪為開山首祖。
X79n1562_p0605c24║既而退隱上栢，台郡陳使君邀居瑞巖。居無何，又遷
X79n1562_p0606a01║江心寺，乃淳熙壬寅年也。當是時，孝宗留神內典，常
X79n1562_p0606a02║製圓覺楞嚴經註，普賜文臣。又甞召對諸禪宗如佛
X79n1562_p0606a03║照光者，出入禁廷，以內觀堂為禪師邸，甚盛典也。俄
X79n1562_p0606a04║有奏令僧道買紫衣師，號為大剎住持。堪駭嘆曰：審
X79n1562_p0606a05║是，則商賈皆可主法耶？吾道危矣！即詣闕抗疏，切直
X79n1562_p0606a06║數千言，議寢。紹熈癸丑年，佛照再赴壽皇詔，而育王
X79n1562_p0606a07║席虗，以堪補之。堪歷主名坊，機不虗發，深憐根有利
X79n1562_p0606a08║鈍而法無小大，甞以頌示諸學流曰：車牛腦後痛加
X79n1562_p0606a09║鞭，棄却黃金抱碌磚。逐惡隨邪至今日，即非心佛錯
X79n1562_p0606a10║流傳。又曰：覺城東際老婆婆，白髮𣯶𣯶意氣多。與佛
X79n1562_p0606a11║同生嫌見佛，惡人無柰惡人何。又曰：柳毅傳書只自
X79n1562_p0606a12║知，得便宜是落便宜。親生愛子都拋卻，痛惜深憐乞
X79n1562_p0606a13║養兒。猶以柬致石鼓夷曰：先師法道，惟我與公。我既
X79n1562_p0606a14║日就衰頹，無足道者。公今應跡靈隱，利生接物，去就
X79n1562_p0606a15║當如秋葉春雲，任緣聚散。凡與公卿貴人相見，務翻
X79n1562_p0606a16║其窠窟，絕其偷心。若稍有院子一念挂在胸次，模稜
X79n1562_p0606a17║苟合，便成流俗阿師，雖為萬指住持，何足貴也！詞甚
X79n1562_p0606a18║激切。慶元庚申春，書遺表上達，并作短語挽張寺丞
X79n1562_p0606a19║主後事。乃趺坐白眾曰：業鏡高懸，七十二年。一鎚粉
X79n1562_p0606a20║碎，大道坦然。再與曹通守訣別，斂目而逝，其僧臘六
X79n1562_p0606a21║十也。後嗣無文燦，燦付愚叟鑑。鑑，閩人，有實德。元世
X79n1562_p0606a22║祖詔住攴提，賜號通悟明印。明印去妙喜，其世有五
X79n1562_p0606a23║贊曰：碩果不食，厥功偉也。當南遷後，司衡多建中之
X79n1562_p0606a24║餘，至今方外以市名職，吾道微矣。公乃毅然撥亂而
X79n1562_p0606b01║反之正，功孰大焉。謂之碩果，非耶？殊不知浩然綱領
X79n1562_p0606b02║之節，又原於妙喜云。
X79n1562_p0606b03║華藏民禪師
X79n1562_p0606b04║禪師生於嘉定府朱氏，諱安民，字密印。有異表，聲若
X79n1562_p0606b05║洪鐘，心契圓悟之機。圓悟舉民首眾曰：休誇四分罷
X79n1562_p0606b06║楞嚴，按下雲頭徹底參。莫學亮公親馬祖，還如德嶠
X79n1562_p0606b07║訪龍潭。七年往返遊昭覺，三載翱翔上碧巖。今日煩
X79n1562_p0606b08║充第一座，百花叢裡現優曇。葢民初開講於成都，雅
X79n1562_p0606b09║稱楞嚴獨步。因訪友過昭覺，適圓悟小參，舉趙州拈
X79n1562_p0606b10║南陽三喚侍者話云：如人暗中書字，字雖未成，文彩
X79n1562_p0606b11║已彰。且道那裡是文彩已彰處？民聞疑之。次日擬行，
X79n1562_p0606b12║躊躇未決。其友謂民曰：君既匡徒領眾，文彩日彰，倘
X79n1562_p0606b13║有從上道理消不去處，直與堂頭和尚坐而商略，何
X79n1562_p0606b14║不可耶？顧而蘊結胸次，無乃病乎？民唯唯，遂告香入
X79n1562_p0606b15║室。圓悟徐舉楞嚴徵其心之所在，民多呈義解。悟笑
X79n1562_p0606b16║曰：座主他日入地獄，莫怨老僧不道。民愕然，折節胡
X79n1562_p0606b17║跪，求說前旨。悟又笑曰：文彩已彰。民俯首出而嘆曰：
X79n1562_p0606b18║禪門委有長處，葉公之龍不足貴也。即散講依栖焉。
X79n1562_p0606b19║一日，白圓悟曰：和尚休舉話，待某說看。尋常拈椎竪
X79n1562_p0606b20║拂，豈不是經中道一切世界諸所有相，皆即菩提妙
X79n1562_p0606b21║明真心？下喝敲床時，豈不是反聞聞自性，性成無上
X79n1562_p0606b22║道？悟唾之曰：你元來在者裡作活計。民於此信入，復
X79n1562_p0606b23║請曰：古帆未挂時如何？悟曰：庭前栢樹子。民積滯頓
X79n1562_p0606b24║豁，踴躍趨出曰：古人道一滴投於巨壑，殊不知巨壑
X79n1562_p0606c01║投於一滴矣。於是民之美譽溢叢林。佛鑑聞而笑曰：
X79n1562_p0606c02║何日吹到蔣山門下，別有商量在。民後謁鑑，鑑問曰：
X79n1562_p0606c03║佛果有不曾亂為人說底句，曾向你說麼？對曰：合取
X79n1562_p0606c04║狗口。鑑變色震聲曰：不是者箇道理。曰：無人奪你鹽
X79n1562_p0606c05║茶袋，呌作甚麼？鑑曰：佛果若不為你說，我為你說。曰：
X79n1562_p0606c06║和尚疑時，退院別參去。鑑呵呵大笑，以殊禮延之。民
X79n1562_p0606c07║遂開法保寧，而建康緇素強民至華藏陞座，以篆鑰
X79n1562_p0606c08║委之座下，各趨而去。民知中計，嘆曰：三十年弄馬騎，
X79n1562_p0606c09║今日却被驢子撲。是時海內宗風大盛，叢林最小者
X79n1562_p0606c10║千指聚集，民獨嚴持風裁，榻無雜賓。春㸑之役，常躳
X79n1562_p0606c11║為之。至法鼓鳴時，龍蛇競勢，民不禁也。示眾曰：眾賣
X79n1562_p0606c12║花兮獨賣松，青青顏色不如紅。筭來終不與時合，歸
X79n1562_p0606c13║去來兮翠藹中。可笑古人恁麼道，大似逃峯赴壑、避
X79n1562_p0606c14║溺投火，爭如隨分到尺八五分钁頭邊討一箇半箇？
X79n1562_p0606c15║雖然如是，山僧半箇也不要。何故？富嫌千口少，貧恨
X79n1562_p0606c16║一身多。又從華藏退居故里之中峯，乃以圓悟白拂
X79n1562_p0606c17║付之寶印。會圓悟歸蜀，民遣印省之，悟問曰：從上諸
X79n1562_p0606c18║聖以何接人？印竪拳，悟曰：此是老僧用底，作麼生是
X79n1562_p0606c19║從上諸聖用底？印以拳揮之，悟亦舉拳，相交大笑，一
X79n1562_p0606c20║眾改觀，而民公之望益重。民竟無疾，終於本山。闍維，
X79n1562_p0606c21║心舌不壞，舍利無數，細民穴地尺許皆得之，尤光明
X79n1562_p0606c22║瑩潔焉。
X79n1562_p0606c23║徑山印禪師
X79n1562_p0606c24║寶印禪師者，嘉州人，號別峯。初業儒，棄儒剃染，業華
X79n1562_p0607a01║嚴。又棄華嚴，從華藏民禪師悟明心要。其祖圓悟每
X79n1562_p0607a02║譽之，謂印有超師之略，印之名遂著。乃通謁於妙喜，
X79n1562_p0607a03║自稱西川法姪。時徑山多士竊笑之，妙喜問曰：未出
X79n1562_p0607a04║劒門關，與你三十棒了也。印遂展拜曰：不合起動和
X79n1562_p0607a05║尚。妙喜忻然，顧左右曰：你們騎馬趂不及。是日，萬指
X79n1562_p0607a06║叢林為之震動。於是西還開法，而兩川素稱義虎之
X79n1562_p0607a07║雄者，皆從印遊。印仍慰其開講曰：宗教無二致，而公
X79n1562_p0607a08║白岐耳。公以無欺心而演教，教中之宗也；我以無欺
X79n1562_p0607a09║心而弘宗，宗中之教也。我佛初轉四諦於鹿苑，而憍
X79n1562_p0607a10║陳如乃無欺之首也；後拈枝花於靈峯，而迦葉乃無
X79n1562_p0607a11║欺之終也。故其間談經三百餘會，皆以無欺法而利
X79n1562_p0607a12║無欺眾。公但自反，能無欺乎？既無欺矣，以無欺舌而
X79n1562_p0607a13║流無欺教，則教與宗是一是二乎？惟諸公勉之。印又
X79n1562_p0607a14║出峽，住持保寧，次遷金山，自金山移雪竇，自雪竇補
X79n1562_p0607a15║雙徑，其眾盛矣。嘗示眾曰：世尊初成正覺，於鹿野苑
X79n1562_p0607a16║中轉四諦法輪，憍陳如比丘最初悟道。真淨拈云：今
X79n1562_p0607a17║日新豐洞裏秖轉箇拄杖子。遂拈拄杖卓左邊云：還
X79n1562_p0607a18║有最初悟道者麼？若無，丈夫自有衝天志，莫向如來
X79n1562_p0607a19║行處行。遂喝一喝，下座。若是印上座不然，今日向鳳
X79n1562_p0607a20║凰山裡，初無工夫轉四諦法輪，亦無氣方轉拄杖子
X79n1562_p0607a21║，秖教諸人行須緩步，語要低聲。何故？欲得不招無間
X79n1562_p0607a22║業，莫謗如來正法輪。又曰：三世諸佛以一句演百千
X79n1562_p0607a23║萬億句，收百千萬億句只在一句，祖師門下半句也
X79n1562_p0607a24║無。祗恁麼，合喫多少痛棒？諸仁者，且諸佛是？祖師是？
X79n1562_p0607b01║若道祖是佛不是，佛是祖不是，取捨未忘。若道祖佛
X79n1562_p0607b02║一時是，佛祖一時不是，顢頇不少。且截斷葛藤一句
X79n1562_p0607b03║作麼生道？大虫裹紙帽，好笑又驚人。又曰：將心除妄
X79n1562_p0607b04║妄難除，即妄明心道轉紆。桶底趯穿無忌諱，等閒一
X79n1562_p0607b05║步一芙蕖。印年邁日，常宴坐匡牀，頹然一老比丘，士
X79n1562_p0607b06║夫訪拜牀下，愛慕倍於父母。孝宗皇帝知而召之，印
X79n1562_p0607b07║以足疾辭，不奉詔。帝賜肩輿於東華門內，迎入選德
X79n1562_p0607b08║殿。初，禮臣議朝儀，及見印，直登榻跏趺，羣臣皆失色。
X79n1562_p0607b09║帝喜其真率，乃問圓覺之旨，印隨機酬對。帝默有契，
X79n1562_p0607b10║輒注圓覺經，命印撰經首之序。自是東華門置禪師
X79n1562_p0607b11║輿，以備顧問。十五年冬，力請菴居。紹熙改元，過訪智
X79n1562_p0607b12║䇿禪師，兼與言別。䇿問行日，印曰：水到渠成。歸索紙，
X79n1562_p0607b13║書十二月初七夜鷄鳴時，如期而化。奉蛻質返寺之
X79n1562_p0607b14║法堂，留七日，顏色明潤，髮長頂溫。又七日，擇退居之
X79n1562_p0607b15║西岡而閟焉。諡慈辨禪師，塔曰智光。
X79n1562_p0607b16║贊曰：民禪師，義壇之翅虎也。一入昭覺之門，翻然易
X79n1562_p0607b17║轍。與夫抱英敏之姿，負昂藏之表，甘若捉月之猿，趨
X79n1562_p0607b18║陽之鹿者，豈非日劫相倍乎哉？師以己愈之方，施之
X79n1562_p0607b19║別峯印，自然水乳合而針芥投，為萬古我慢之正鑑，
X79n1562_p0607b20║是則西山亮何足為多耶？
X79n1562_p0607b21║道林淵禪師
X79n1562_p0607b22║淵禪師者，失其里氏。木訥寡文，為人無競。甞點胸自
X79n1562_p0607b23║警曰：參方須具擇法眼，不然踏碎鐵鞋何益哉？是時
X79n1562_p0607b24║吳楚法席以物色相勝，獨大溈月菴果公峭甚，室中
X79n1562_p0607c01║惟置一方木榻，兀坐如鐵橛，霜雪不釋。每誡知事不
X79n1562_p0607c02║可以軟語誘人，學流見輒引去，惟淵堅依決擇。每受
X79n1562_p0607c03║訶責，株立弗避，月菴每切齒熟視而休。有檀家入山
X79n1562_p0607c04║求法，月菴因起謂眾曰：奚仲造車一百幅，拈却兩頭
X79n1562_p0607c05║除却軸。驀打圓相曰：切莫錯認定盤星。淵於此盡脫
X79n1562_p0607c06║廉纖。後出世潭州道林，法嗣月菴。月菴嗣開福寧。寧
X79n1562_p0607c07║入五祖演禪師之爐鞴，故淵為演克肖之孫也。同出
X79n1562_p0607c08║月菴之門，有八人各化一方，獨淵瞿然以卑自牧，羣
X79n1562_p0607c09║賢競起成褫之，故道林聲價甚邁。窮谷璉甞曰：道林
X79n1562_p0607c10║頷下有逆鱗，不可攖他。有僧挺身曰：便攖時如何？璉
X79n1562_p0607c11║曰：橫屍萬里。僧傳語道林，淵曰：窮谷瞎禿錯下名言。
X79n1562_p0607c12║僧請別置一答，淵曰：只恐不是玉，是玉也大奇。于是
X79n1562_p0607c13║禪流往來，馨炙其語。僧問曰：雪峯一問，德山低頭便
X79n1562_p0607c14║歸方丈，意旨如何？淵曰：奔雷迸火。曰：巖頭道其未會，
X79n1562_p0607c15║末後句又作麼生？淵曰：相隨來也。曰：未審那裡是巖
X79n1562_p0607c16║頭密啟其意處？淵曰：萬年松在祝融。峯曰：三年後果
X79n1562_p0607c17║遷化，還端的也無？淵曰：摩尼達唎吽癹吒。淵令不易
X79n1562_p0607c18║出，出則風行草偃，而便懶之獘靡然易向。然復不馳
X79n1562_p0607c19║刺檀家，日以鋤钁為佛事。普請歸，忽拈拄杖告眾曰：
X79n1562_p0607c20║離却色聲言語，道將一句來。眾無對，淵曰：動靜色聲
X79n1562_p0607c21║外，時人不肯對。世間出世間，畢竟是誰會？言訖，倚杖
X79n1562_p0607c22║當軒，莊立而逝。
X79n1562_p0607c23║贊曰：余讀東山演祖語錄，則青山白雲開遮自在，嗣
X79n1562_p0607c24║後尊宿肖之者幾幾，豈碧潭明月撈摝方知乎？今揀
X79n1562_p0608a01║道林數語頗類之，不可不傳之也。然月菴恣於孤硬，
X79n1562_p0608a02║而道林繼之，青陽解凍矣。萬類不獲榮願者，未之有
X79n1562_p0608a03║也。
X79n1562_p0608a04║白楊順禪師
X79n1562_p0608a05║法順禪師者，綿州文氏子也。棄[冗-几+豕]行脚，觀寶輪藏迅
X79n1562_p0608a06║轉，頓徹教外別傳之旨，得受記於龍門佛眼。同出佛
X79n1562_p0608a07║眼門者，有高菴悟、竹菴珪、雪堂行輩。順住白楊時，其
X79n1562_p0608a08║同門俱播令名矣。獨白楊敗屋數楹，東傾西壓，以木
X79n1562_p0608a09║丫支拄焉。順日擕盋袋走撫之鄉城，至晚或負斗粟
X79n1562_p0608a10║而還，及門數十人樂與之俱。每夜參，必端據木牀，徒
X79n1562_p0608a11║屬或栗足側耳而聽曲折。順曰：好事堆堆疊疊來，不
X79n1562_p0608a12║須造作與安排。落林黃葉水推去，橫谷白雲風捲回。
X79n1562_p0608a13║寒雁一聲情念斷，霜鍾纔動我山摧。白楊更有過人
X79n1562_p0608a14║處，盡夜寒爐撥死灰。忽有箇衲僧出來道：長老少賣
X79n1562_p0608a15║弄得恁麼窮乞相，山僧祇向它道，却被你道著。又曰：
X79n1562_p0608a16║鷄啼曉月，狗吠枯樁。只可默會，難入思量。看不見處，
X79n1562_p0608a17║動地放光。說不到處，天地玄黃。撫州尺六狀紙，原來
X79n1562_p0608a18║出在清江。大眾！分明話出人難見，昨夜三更月到窓。
X79n1562_p0608a19║又曰：風吹茅茨屋脊漏，雨打闍黎眼睛溼。恁麼分明
X79n1562_p0608a20║却不知，却來者裡低頭立。順住白楊既久，激勵學者，
X79n1562_p0608a21║妙有方略。雖枯淡不堪，有青原、紹燈輩始終侍從，後
X79n1562_p0608a22║俱出世，大顯其聲。順老疾，一日諸山趨詢，順起示眾
X79n1562_p0608a23║曰：久病未甞離木枕，人來多是問如何。山僧據問隨
X79n1562_p0608a24║緣對，窓外黃鸝口更多。只如七尺之軀，甚處受病？眾
X79n1562_p0608b01║中具眼者，試為山僧指出病原看。眾爭下語，順乃拊
X79n1562_p0608b02║掌一下，作嘔吐聲曰：好箇木枕子。便趨寂。依法闍維，
X79n1562_p0608b03║收五色舍利并諸不壞者，曰：目、睛、齒、舌、數珠，瘞於寺
X79n1562_p0608b04║西。初，順在龍門時，雲居虗席，聞高菴悟表裡端勁，趨
X79n1562_p0608b05║龍門聘之，悟固辭。佛眼勉其出住，悟仍不就。順告悟
X79n1562_p0608b06║曰：先知覺後知，先覺覺後覺，葢素分也。況雲居為江
X79n1562_p0608b07║右名剎之首，安眾甚便，沾沾小節，奚足喜焉？君應之。
X79n1562_p0608b08║順雖不敏，願請為輔。悟乃欣起。於是順自為藏主，邀
X79n1562_p0608b09║賢真牧任維那，通烏頭典知客，應菴華蒞副寺，德用
X79n1562_p0608b10║為監寺，自圓為首座，故佛眼之風大振焉。
X79n1562_p0608b11║贊曰：余初閱師行實，疑其為踽凉之士；逮味師語句，
X79n1562_p0608b12║乃政黃牛、端獅子之上也。高菴最勁挺，不近人情；師
X79n1562_p0608b13║降尊招賢，闡揚一代時教，其跡豈可測哉！然其示枯
X79n1562_p0608b14║淡於一時、流膏腴於百代，於戲！尚矣。
X79n1562_p0608b15║徑山塗毒䇿禪師
X79n1562_p0608b16║塗毒禪師名智䇿，祖籍天台陳氏。幼入塾，強記。父擕
X79n1562_p0608b17║遊桐栢宮，䇿見古石相，問曰：此為誰？其父曰：周之義
X79n1562_p0608b18║士伯夷、叔齊也。䇿低首良久，曰：審如是，則人世富貴
X79n1562_p0608b19║不足取矣。父奇之。又過護國寺，徧觀僧寮佛舍，恍憶
X79n1562_p0608b20║前因，堅求脫白。父亦不阻其志，遂為大僧。首謁國清
X79n1562_p0608b21║光，光指見萬壽圓。圓曰：甚處來？䇿對曰：天台。曰：見智
X79n1562_p0608b22║者大師麼？䇿曰：即今亦不少。曰：因甚在你脚跟下？䇿
X79n1562_p0608b23║曰：當面蹉過。圓曰：上人不耘而秀，不扶而直，欵之不
X79n1562_p0608b24║可。聞雲巖遊老人退居武寧，䇿趨求依道。經雲居，阻
X79n1562_p0608c01║雪月餘，偶聞板聲，大悟。不俟霽，達武寧。適游庭坐，乃
X79n1562_p0608c02║指䇿曰：何處見神見鬼來？䇿曰：打破虗空，全無把柄。
X79n1562_p0608c03║游搖手曰：未在。策曰：東家暗坐，西家廝罵。游大喜，曰：
X79n1562_p0608c04║他日起家，一麟足矣。於是親侍久之，辭應雙徑。游謂
X79n1562_p0608c05║䇿曰：闡揚一代時教，必須福與慧齊。汝福不逮慧，吾
X79n1562_p0608c06║為汝憂。䇿對曰：惟愁己眼不明。己眼若明，即獨對聖
X79n1562_p0608c07║僧喫飯，何歉焉？游以為賢。既而果䇿一人，大唱黃龍
X79n1562_p0608c08║之道。葢游初為儒生，不屑貢籍，棄名出成都。道遇黃
X79n1562_p0608c09║山谷，山谷見游風骨不凡，乃同舟下江陵，竟染衣匡
X79n1562_p0608c10║廬，而投機於湛堂準。準之師真淨文，文師黃龍南，是
X79n1562_p0608c11║南為游之四世祖也。游年九十三，退休武寧，扁曰典
X79n1562_p0608c12║牛。典牛之戶，無冗履閒。和牧牛頌寄張無盡居士，其
X79n1562_p0608c13║頌曰：兩角指天，四蹄踏地。拽斷鼻繩，牧甚屎屁。無盡
X79n1562_p0608c14║發笑曰：狂翁故態也。䇿主叢席，其拈提大類湛堂，操
X79n1562_p0608c15║重堅勁，又似黃龍。故黃龍三關之旨，至䇿為之一新。
X79n1562_p0608c16║甞舉教中道：若以色見我，以音聲求我，是人行邪道，
X79n1562_p0608c17║不能見如來。雖然恁麼，正是捕得老鼠，打破油甕。懷
X79n1562_p0608c18║禪師道：汝眼在甚麼處？雖則識破釋迦老子，爭柰拈
X79n1562_p0608c19║䭔䑛指。徑山則不然，色見聲求也不妨，百花影裏繡
X79n1562_p0608c20║鴛鴦。自從識得金鍼後，一任風吹滿袖香。又曰：一見
X79n1562_p0608c21║便見，猶隔鐵圍。玄沙老漢，腦後痛錐。名高豈在䥴頑
X79n1562_p0608c22║石，路上行人口似碑。慶元庚申秋，上堂，撫法座曰：此
X79n1562_p0608c23║牀子我不復臨矣，汝等當以文祭我。明日，沐浴更衣
X79n1562_p0608c24║端坐，命供頭設祭。弟子如命，鞠躳拜跪，宣其文策，傾
X79n1562_p0609a01║聽至尚饗，為之一笑，遂引聲曰：四大既分飛，烟雲任
X79n1562_p0609a02║意歸。秋天霜夜月，萬里轉光輝。竟化
X79n1562_p0609a03║贊曰：眇視報緣，獨尊道眼。盛衰之跡，何足凂焉。此葢
X79n1562_p0609a04║中峯贊公生平之略也。或恠公大洩典牛之氣，門士
X79n1562_p0609a05║如雲，全不肯諾，豈王刀有異耶，抑精金躍冶乎。雖然，
X79n1562_p0609a06║不肯諾中即肯諾矣。末法覓人肯諾，起自雌黃，哀哉。
X79n1562_p0609a07║
X79n1562_p0609a08║南宋元明僧寶傳卷五