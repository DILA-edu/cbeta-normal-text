X79n1562_p0622b14║
X79n1562_p0622b15║
X79n1562_p0622b16║
X79n1562_p0622b17║南宋元明禪林僧寶傳卷九
X79n1562_p0622b18║
X79n1562_p0622b19║中峯普應本國師
X79n1562_p0622b20║中峯普應國師者，諱明本，其先臨濟玄，玄七傳楊岐
X79n1562_p0622b21║會，會八傳無準範，範傳雪巖欽，欽傳高峯妙，妙之嗣
X79n1562_p0622b22║四人，師居其首。師自臨濟，其世十八，臨濟自少林，其
X79n1562_p0622b23║世十一，是師為少林二十九世之正胤也。師出錢塘
X79n1562_p0622b24║孫姓，母李氏，夢無門開道者持燈至其家而生師。生
X79n1562_p0622c01║之時，內室五色光明者三晝夜，襁褓即具大人相，坐
X79n1562_p0622c02║則跏趺，嬉戲則為佛事。既冠，閱傳燈錄，至明知生是
X79n1562_p0622c03║不生之理，為甚卻被生死之所流轉，大疑，乃求依獅
X79n1562_p0622c04║子院高峯妙禪師。妙公喜，度之三載，觀流泉有省，求
X79n1562_p0622c05║妙公印證，被打趂出。自此日作夜侍，常至晨鐘鳴不
X79n1562_p0622c06║去，妙公不顧，久而洞徹玄旨，妙公大悅，書自相贊與
X79n1562_p0622c07║師曰：我相不思議，佛祖莫能視，獨許不肖兒，得見半
X79n1562_p0622c08║邊鼻。洎十載，妙公告寂，時以大覺寺屬師，師推首座
X79n1562_p0622c09║祖雍主之，遂一笠吳楚，西至皖山匡廬，乃東還，結幻
X79n1562_p0622c10║住菴於吳雁蕩，遂成叢席。霆發瞿公請主大覺，不就，
X79n1562_p0622c11║舉定叟泰應之。泰嘗受職於一山萬矣，乃欲改嗣於
X79n1562_p0622c12║師，師大不然，以書卻之曰：昨者坐語未及它論，而首
X79n1562_p0622c13║以住院承嗣扣之者，惟恐足下苟循世諦故也。本與
X79n1562_p0622c14║足下納交十六年，彼此心懷洞然明白，豈意足下不
X79n1562_p0622c15║諒愚情，反欲相及，何臨事反覆若此耶？古人於法嗣
X79n1562_p0622c16║嫡傳所以深明宗係者，大法源委不可誣也。世漓俗
X79n1562_p0622c17║薄，奉金請拂，以院易嗣者有之，本嘗痛心於此。夫大
X79n1562_p0622c18║覺雖先師開山，然十方叢林儘有尊宿，捨彼不取而
X79n1562_p0622c19║必欲本尸，何識量之不廣也？本非畏住持，實畏嗣法
X79n1562_p0622c20║於開山也，故退避力辭，而舉足下為之主政。以足下
X79n1562_p0622c21║自師一山禪師，豈可苟循世俗而易其所師哉？繇此
X79n1562_p0622c22║言之，本猶不欲以先師座下人迭尸大覺，而況牽枝
X79n1562_p0622c23║引蔓，欲為本之嗣乎？聞命駭然，專凂逆流塔主預此
X79n1562_p0622c24║拜聞，望以玉峽之音直與拈出。或欲循俗易嗣，則本
X79n1562_p0623a01║斷然不敢與足下一日相聚也。至扣！至扣！師還天目，
X79n1562_p0623a02║廬高峰塔。至大戊申，仁宗在青宮，聘之不就，賜金紋
X79n1562_p0623a03║衣，加號法慧禪師。師隱去儀真。己酉，即船以居，乃吟
X79n1562_p0623a04║曰：嬾將前後論三三，端的船居勝住菴。為不定方真
X79n1562_p0623a05║丈室，是無住相活伽藍。烟村水國開晨供，月浦花汀
X79n1562_p0623a06║放晚參。有客扣舷來問道，頭陀不用口喃喃。庚戌，又
X79n1562_p0623a07║還天目。辛亥，復船居吳江。陳子聰為師建幻住菴，師
X79n1562_p0623a08║又去之，北隱汴梁，吟曰：鄽市安居儘自繇，百般成現
X79n1562_p0623a09║絕馳求。綠菘紫芥攔街賣，白米青柴倚戶收。十二時
X79n1562_p0623a10║中生計足，數千年外道緣周。苟於心外存諸見，敢保
X79n1562_p0623a11║驢年會合頭？明年，又結幻住菴於六安山，吟曰：胸中
X79n1562_p0623a12║何愛復何憎？自愧人前百不能。旋拾斷雲修破衲，高
X79n1562_p0623a13║攀危磴閣枯藤。千峰環遶半間屋，萬境空閒一箇僧。
X79n1562_p0623a14║除此現成公案外，且無佛法繼傳燈。丞相脫驩公望
X79n1562_p0623a15║風訪師，師又棄菴去之東海州，吟曰：道人孤寂任栖
X79n1562_p0623a16║遲，跡寄湖村白水西。四壁烟昏茅屋窄，一天霜重板
X79n1562_p0623a17║橋低。驚濤拍岸明生滅，止水涵空示悟迷。萬象平沉
X79n1562_p0623a18║心自照，波光常與月輪齊。驩公戒邑吏強師至私第，
X79n1562_p0623a19║乃與中書平章并諸山必致師於靈隱，師固辭曰：夫
X79n1562_p0623a20║住持者，須具三種力，庶不敗事：一、道力；二、緣力；三、智
X79n1562_p0623a21║力。道，體也；緣、智，用也。有其體而缺其用，尚可為之，但
X79n1562_p0623a22║化權不周，事儀不備耳。使道體既虧，便神異無筭，雖
X79n1562_p0623a23║緣與智，亦奚為哉？或體用並缺，冐然居之，曰因曰果，
X79n1562_p0623a24║寧無慊於中乎？貧道無其實，故不敢尸其名。竟稱病
X79n1562_p0623b01║還天目。延祐丙辰，上諭宣政院簡釆名山宿德以聞，
X79n1562_p0623b02║承旨者期入天目，師聞遯去。南徐丹陽蔣均為建幻
X79n1562_p0623b03║住菴。戊午，又還天目。明年九月，朝旨褒號佛慈圓照
X79n1562_p0623b04║廣慧禪師，改獅子院為正宗禪寺。駙馬瀋王王璋又
X79n1562_p0623b05║齎御香紫衣，即所居而修敬慕焉。宣政又以徑山請
X79n1562_p0623b06║師，師不就，乃結幻住菴於中隹山。中隹去西峰三十
X79n1562_p0623b07║里，巖磴險絕，緇素䟦涉甚難，求師歸院。至治癸亥，西
X79n1562_p0623b08║峰凍涸，大木摧折，師自敘曰：余初心出家，志在草衣
X79n1562_p0623b09║垢面，習頭陀行，以冐服田衣，抱愧沒齒。平昔嬾退，非
X79n1562_p0623b10║矯世絕俗，葢以文字則失於學問，參究則缺於悟明，
X79n1562_p0623b11║尋常為好事者之所稱道，亦報緣之偶然耳。秋示微
X79n1562_p0623b12║疾，有省候者，師皆曰：幻住菴漏且朽矣，不可久住也。
X79n1562_p0623b13║有僧告歸吳門，師曰：何不過了中秋去？十三日，手書
X79n1562_p0623b14║屬弟子曰：幻者朝死夕化，骨便送歸三塔，依清規儀
X79n1562_p0623b15║式，不許循世禮也。次日，白虹貫山巔，師跏趺書偈而
X79n1562_p0623b16║化。停龕三日，顏益和悅，道俗奔集踰萬，奉全身塔於
X79n1562_p0623b17║寺西望江石。閱世六十一，坐夏三十七。明宗己巳，賜
X79n1562_p0623b18║諡曰智覺禪師，塔曰法雲。元統甲戌，追尊為普應國
X79n1562_p0623b19║師，乃以廣錄三十卷頒入大藏，更命重臣銘國師道
X79n1562_p0623b20║行於碑，南詔五比丘繪師頂。相還國，四眾迎相入中
X79n1562_p0623b21║慶城，相放五色異光，繇是傾信禪宗，奉師為南詔第
X79n1562_p0623b22║一祖。時皆曰：本公圓辯不閟，針砭多方，哀講士之趨
X79n1562_p0623b23║岐，傷禪流之混繼，乃推大覺以嗣開先，接玄鑑而化
X79n1562_p0623b24║南詔，𠃔有大愚、安龍、潭信之高風。至於大功不宰，至
X79n1562_p0623c01║讓無名，杖履蕭然，雲行鶴舉，視聲名而若凂，甘肥遯
X79n1562_p0623c02║以如飴，楷芙蓉、訥圓通不足過之。以其瀚海餘波，烟
X79n1562_p0623c03║屯雨驟，提鳳閣之儒臣，醒天潢之貴戚，而永明、壽明、
X79n1562_p0623c04║教嵩庶可並駕云。
X79n1562_p0623c05║贊曰，人人抱荊山之璧，箇箇得赤水之珠，何難兄釋
X79n1562_p0623c06║迦而弟彌勒。及讀本祖自敘之語，愧汗橫流，俯仰無
X79n1562_p0623c07║地矣。嗟乎，非真祖師，心語不吐。非正嫡裔，背汗不流。
X79n1562_p0623c08║心語不吐者，昧後也。背汗不流者，欺先也。昧後欺先，
X79n1562_p0623c09║互相啗啖，則本祖隱現堪忍世界，何日而休哉。
X79n1562_p0623c10║仰山佛智熈禪師
X79n1562_p0623c11║禪師姓唐氏，豫章人也。稱元熈者，西山明覺院得度
X79n1562_p0623c12║之名也。晦機者，其師物初觀和尚所贈之字也。號佛
X79n1562_p0623c13║智者，御製也。臨江通判從文丞相靖難死國唐元齡
X79n1562_p0623c14║者，熈之胞兄也。廬山一山萬禪師者，熈之益友也。大
X79n1562_p0623c15║中大夫廣智全悟釋教宗主笑隱大訢禪師者，乃熈
X79n1562_p0623c16║嗣法弟子也。熈為人事親以孝，事師以誠，昆仲之間
X79n1562_p0623c17║以義，道友之間以直，訓誨門弟則嚴且慈。熈嘗與一
X79n1562_p0623c18║山萬行脚，萬不耐叢林，好譏諸方，熈每抑之，且曰：明
X79n1562_p0623c19║眼衲子出言為叢林輕重，豈可易乎？物初觀公時居
X79n1562_p0623c20║玉几，公為浙人，每操鄉音，晝夜批削學者，學者畏其
X79n1562_p0623c21║口，不敢近。熈強萬上謁觀公，觀與熈語，大驚，默計曰：
X79n1562_p0623c22║澆漓末世，有此人也。又指萬問熈曰：此老為誰？熈對
X79n1562_p0623c23║曰：乃元熈同行某甲也。觀素聞萬名，故深愛熈，得友
X79n1562_p0623c24║之正。乃留夏，朝夕警誨，熈輒深入玄奧。久之，出住百
X79n1562_p0624a01║丈。萬嗣東叟，住廬山開先寺。兩山法席大振，衲子絡
X79n1562_p0624a02║繹。西江訴禪人嘗掌開先內記，請益參究，達旦不臥。
X79n1562_p0624a03║萬每示之，訴不領。萬曰：百丈熈堂頭，當能了子大事，
X79n1562_p0624a04║亟行勿遲，但勿可言從開先來。訴謁百丈，熈問曰：何
X79n1562_p0624a05║來？對曰：廬山。曰：曾見萬聱頭否？訴不語。熈指曰：果遭
X79n1562_p0624a06║渠賣弄矣。訢悚然，莫知所以。熈居百丈十二載，遷淨
X79n1562_p0624a07║慈。七載，遷雙徑。居雙徑未久，退隱南山之陽。江右叢
X79n1562_p0624a08║林聞熈退閒，爭啟請之不已。熙領仰山，仰山久廢之
X79n1562_p0624a09║餘，熈至，衲子不厭枯淡，從之者數百輩。其堂廡朽敗
X79n1562_p0624a10║不堪，主事僧歷請充修造，熈歷止不許。一夜雷雨暴
X79n1562_p0624a11║作，方丈後壁忽崩塌，熈移繩牀就侍者房而臥，明晨
X79n1562_p0624a12║命以草苫之。有富人入山，見熈坐草壁邊說法，而禪
X79n1562_p0624a13║者悠悠自若。富人乃大異，發意堅請新之，仰山遂成
X79n1562_p0624a14║精舍。延祐六年秋仲，手字別所知，復作偈別眾而逝。
X79n1562_p0624a15║時侍僧有失常度，語話聲高，熈復張目正色曰：敢以
X79n1562_p0624a16║吾死而墮吾規耶？擯逐之。已而瞑目長往，世壽八十
X79n1562_p0624a17║二，僧夏六十三。熙四為住持，以䇿發為急務，然機不
X79n1562_p0624a18║易施，施必中節。嘗以百丈埜狐話問訴書記，訴擬對，
X79n1562_p0624a19║熈喝之，訴即悟旨。又舉太原孚聞角悟道因緣示常，
X79n1562_p0624a20║道者曰：盧生入滄海，太史遊名山。從此楊州城外路，
X79n1562_p0624a21║令嚴不許早開關。常亦悟旨（常號梅屋，著佛祖通載行世）。又以西
X79n1562_p0624a22║湖山水問倫上人，倫曰：通身無影像，步步絕行踪。熈
X79n1562_p0624a23║厲聲曰：未在，更道。倫亦悟旨（倫號仲方，後住保寧）。熙晚年久不
X79n1562_p0624a24║上堂，四眾堅請之，熈乃曰：雲門道箇普字，盡大地人
X79n1562_p0624b01║不柰何。殊不知雲門四稜著地，當時若與震威一喝，
X79n1562_p0624b02║待此老惡發，徐徐打箇問訊道：莫恠觸忤好。非但救
X79n1562_p0624b03║取此老，亦能振起雲門綱宗。雖然，口是禍門。有數禪
X79n1562_p0624b04║者座下省發而去。
X79n1562_p0624b05║笑隱訢禪師
X79n1562_p0624b06║禪師大訴者，字笑隱，世籍江州，為唐尚書陳操之裔，
X79n1562_p0624b07║後徙居南昌，故為南昌陳氏也。母蕭氏，孕感異徵，日
X79n1562_p0624b08║者讖曰：生子當為法中龍、文中虎。及娩，地為震動。父
X79n1562_p0624b09║歿，母盛年修淨業。訢為童時，見佛相好，則戀慕如慈
X79n1562_p0624b10║親。年九歲，得依水陸院伯父雲闍黎為大僧，遍閱大
X79n1562_p0624b11║藏經文，欲扣明己躳，願盡形壽，以法為檀。時一山萬
X79n1562_p0624b12║禪師開化匡廬之開先寺，訴竟走依之，不發。然訴常
X79n1562_p0624b13║於此切萬指往百丈，遂徹證於熈禪師拂下。熈曰：昔
X79n1562_p0624b14║黃龍得旨泐潭，領徒遊方，及見慈明，氣索汗下，你道
X79n1562_p0624b15║過在甚處？訴對曰：千年桃核裡，覓甚舊時仁。熈以為
X79n1562_p0624b16║類己，大然之。熈遷杭之淨慈，命訢分座，訴以書記自
X79n1562_p0624b17║任。葢訢博學廣知，加之辯才，轉變無方。嘗題曹操讀
X79n1562_p0624b18║碑圖，其略曰：碑陰八字非隱語，德祖有智如滑稽。豈
X79n1562_p0624b19║是阿瞞不解此，感愧上馬歸路迷。一時名輩稱之。又
X79n1562_p0624b20║訪中峰本禪師於天目山，坐語夜半，風雨大作，崖石
X79n1562_p0624b21║欲裂，左右皆辟易，訴不少動。中峰曰：訴公慧定之力
X79n1562_p0624b22║俱足，他日必大可觀。至大四年，出住湖之烏回，次住
X79n1562_p0624b23║杭城報國，又住中竺。報國、中竺俱經火之餘，訴至，任
X79n1562_p0624b24║緣鼓舞，大廈俱成，僧徒相從者垂千輩。首以竹篦子
X79n1562_p0624c01║付之覺原曇，而妙喜門風又一振矣。天曆元年，朝旨
X79n1562_p0624c02║改金陵潛邸為大龍翔集慶寺，以訴為開山第一代。
X79n1562_p0624c03║明年，詔入奎章閣，設高座，闡揚大法，出貂裘金衲賜
X79n1562_p0624c04║之，訢終不以示人。然自奉儉薄，衾衣常十數載不易
X79n1562_p0624c05║也。頻躳燒香，浴以給眾，身外之役，不以勞人。至於名
X79n1562_p0624c06║教節義，則感勵奮激，不知有己。明宗嘉其風範，親書
X79n1562_p0624c07║廣智菴額，賜訴退居處。至順二年，疏謝歸林下，不報，
X79n1562_p0624c08║又辭。文宗敕臺臣慰訢安居龍翔終老，兼命較訂百
X79n1562_p0624c09║丈清規，為緇門定式。葢百丈建立以來，年代數百，法
X79n1562_p0624c10║久成獘，諸方叢席，各杜繩規，俾律儀大典，易式無聞。
X79n1562_p0624c11║訢以百丈舊文，訂列條章若干門，互換主賓，令法久
X79n1562_p0624c12║住。書成進上，勅諸叢林遵而一之。於是天下緇流，禮
X79n1562_p0624c13║樂鏗鏘，進止有節，大智之風，儼然在矣。嗣後朝賜益
X79n1562_p0624c14║隆，梵侶益眾。其禪席之盛，自秀法雲以來，未之有也。
X79n1562_p0624c15║會中龍象，則有愚菴、智及、季潭、宗泐、清遠、懷渭輩，激
X79n1562_p0624c16║揚旨要。嘗問僧：青州布衫重七斤，古人道了也。畢竟
X79n1562_p0624c17║一歸何處？僧曰：東廊頭，西廊下。曰：甚麼處見趙州？僧
X79n1562_p0624c18║擬對，訢曰：棒上不成龍。又問：竪拂拈椎，古佛榜樣。擎
X79n1562_p0624c19║杈舞劍，列祖條章。衲僧下一句作麼生道？僧珍重便
X79n1562_p0624c20║行。訢曰：不消一劄。又問：釋迦、彌勒、文殊、普賢，從你脚
X79n1562_p0624c21║下過去也。僧顧左右，訢喝之。又問：無位真人落在甚
X79n1562_p0624c22║處？僧便作禮。訢曰：從門入者，不是家珍。至正四年五
X79n1562_p0624c23║月朔日，退居廣智菴，復與御史脫歡公話別。凡熟知，
X79n1562_p0624c24║悉致辭柬。命弟子以兩朝所賜資帛營萬佛閣，俾羣
X79n1562_p0625a01║生得所瞻仰。從容書偈順寂焉。閱世六十一，坐夏四
X79n1562_p0625a02║十六。學士虞集為蒲室敘，敘狀訢生平甚詳。葢訢之
X79n1562_p0625a03║母精修淨業，感地生白，連訢移居報國。時其母西往，
X79n1562_p0625a04║訢常愧慕。陳尊宿編蒲，以故誌所居處，皆曰蒲室。四
X79n1562_p0625a05║會語錄外，文集若干卷，名蒲室集云。
X79n1562_p0625a06║贊曰：語云：天地無全功，聖人無全能。若仰山父子之
X79n1562_p0625a07║為人，庶其全矣。熈公至歿，猶教誡弟子，整其家法。訢
X79n1562_p0625a08║公於歿前一日，召宗泐輩，孜孜以玅喜門庭為屬，較
X79n1562_p0625a09║二公之心，而往返閻浮百千次，尚未足其願也。嗚呼
X79n1562_p0625a10║大哉！
X79n1562_p0625a11║雪竇無印證禪師
X79n1562_p0625a12║禪師名大證，號無印，鄱陽史氏子也。年十四，投昌國
X79n1562_p0625a13║寺智節出家。以所習試優等，得度為大僧。乃焚膏繼
X79n1562_p0625a14║晷，研窮秘典。節喜，資證遊方。首謁荊谿琬禪師於廬
X79n1562_p0625a15║山之圓通寺。琬貌寒，尋常鼻涕沾衣。證易之，欲發去。
X79n1562_p0625a16║復心計曰：逢人草草，安辨玄黃也？因私入室，求說祖
X79n1562_p0625a17║師心訣。琬換手槌胸，大呌曰：逼殺人！證疑懼而退。有
X79n1562_p0625a18║宿衲思菴睿者，以年邁，寓國通閒房，晦養自怡。林下
X79n1562_p0625a19║雖知名，不得而親之。證幾欲就請，莫得其便。一日，睿
X79n1562_p0625a20║如廁歸，證從後隨入。睿曰：是誰？證曰：欲求法耳。睿大
X79n1562_p0625a21║怒，趂出，便掩戶。證大驚疑，復乘間乞見睿。睿曰：佛法
X79n1562_p0625a22║自有方丈，汝到此討甚熱椀？證曰：大證初參，不蒙方
X79n1562_p0625a23║丈和尚指示，但見其槌胸大呌而已。睿曰：頭上安頭。
X79n1562_p0625a24║證恍然涕泣，禮謝曰：吾師婆心一至此乎？睿曰：據子
X79n1562_p0625b01║機智，不宜滯此。比來天童有雲外岫禪師，提唱洞宗。
X79n1562_p0625b02║昨見新錄，巧譬傍引，奔逸絕塵，其綿密可觀。子宜往
X79n1562_p0625b03║事之。葢岫嗣直翁舉，舉嗣東谷光，光嗣華藏祚，祚嗣
X79n1562_p0625b04║淨慈暉，暉乃弘智覺之子也。證機投雲外岫公，乃燈
X79n1562_p0625b05║傳弘智七世焉。岫公一日上堂罷，厲聲呌曰：天童今
X79n1562_p0625b06║日大死去也，你作麼生救？證對曰：請和尚喫飯。又曰：
X79n1562_p0625b07║天童今日大死去也，你不要相救。又對曰：作麼？作麼？
X79n1562_p0625b08║又曰：天童今日大死去也，阿誰與我同行？證又對曰：
X79n1562_p0625b09║和尚先行，大證隨後。岫公呵呵大笑而歿。證乃備述
X79n1562_p0625b10║岫公風度於中峰本和尚，峰喜而贊曰：太白峰為屏，
X79n1562_p0625b11║二十里松為座，雲影外藏身，幾多人蹉過？不蹉過，元
X79n1562_p0625b12║是隰州古佛再來，切忌機前說破。於是諸方共稱岫
X79n1562_p0625b13║公為弘智真傳也。丞相脫歡公請證出世衢之南禪，
X79n1562_p0625b14║而次地遷錫，六會說法。然所居之室如傳舍，惟入艸
X79n1562_p0625b15║求人，不厭饑渴。嘗曰：我當時錯登圓通門，入思菴室，
X79n1562_p0625b16║被渠哄到江浙，七上八落，至今沒箇合煞。若有代山
X79n1562_p0625b17║僧鼻孔出氣者，山僧兩手分付。雖然，相逢沒量漢，莫
X79n1562_p0625b18║作假鷄聲。晚居雪竇，示眾曰：千說萬說，不若覿面一
X79n1562_p0625b19║見。昨日二十九，今朝七月一，報你參玄人，光陰如箭
X79n1562_p0625b20║疾。娘生兩隻眼，箇箇黑如漆，急急急回頭，看取天真
X79n1562_p0625b21║佛。良久，云：是何面孔？下座，巡堂喫茶。又曰：妙不妙，衲
X79n1562_p0625b22║僧鼻孔無多竅；玄不玄，剎竿頭上無青天。至士寧容
X79n1562_p0625b23║袖手？良馬豈待揮鞭？全超棒喝，不落蹄筌，百鳥不來
X79n1562_p0625b24║春又去，巖房贏得日高眠。證老年退居定水之圓明
X79n1562_p0625c01║菴，其示寂時春秋六十有五。闍維，有不壞者二：曰牙
X79n1562_p0625c02║齒、曰數珠。舍利明瑩，門人景雲建窣堵於本菴。
X79n1562_p0625c03║贊曰：洞室宗旨，綿密弘智，數傳之下，弗克大鬯者，何
X79n1562_p0625c04║也？葢學者鹵莾，艱於入彀耳。至無印師資，力揮魯戈，
X79n1562_p0625c05║頓返羲輪，猗歟杰也。若以臨末舍利明瑩而識其生
X79n1562_p0625c06║平，則負圓通老衲不勝言矣。
X79n1562_p0625c07║斷崖義禪師
X79n1562_p0625c08║斷崖了義禪師者，湖州德清湯氏子也。六歲始言，言
X79n1562_p0625c09║即入理。常隨其母誦法華經，因牽母衣而問曰：佛放
X79n1562_p0625c10║眉間白毫相光，照東方萬八千土靡不周徧，母曾見
X79n1562_p0625c11║麼？母答曰：佛放瑞光如優曇花，時一遇耳。又問曰：因
X79n1562_p0625c12║甚又道我見燈明佛本光瑞如此？母良久撫其頂而
X79n1562_p0625c13║嘆曰：兒有慧根乎？更宜廣見高明，休自屈。年十七，聞
X79n1562_p0625c14║舉高峯妙公警䇿語，乃勃起曰：此大善知識也，我往
X79n1562_p0625c15║從之。其母甚喜，竟造獅子巖謁妙公。公愛其挺特，俾
X79n1562_p0625c16║提一歸何處話，且授名曰從一。妙公每呼從一，一每
X79n1562_p0625c17║應諾。公曰：牛過窓櫺，頭角四蹄都過了，因甚尾巴過
X79n1562_p0625c18║不得？一罔措。自是一歸何處與牛過窓櫺話結成一
X79n1562_p0625c19║片，如礙鐵圍。或間求示非拳則棒，一又疑拳棒與本
X79n1562_p0625c20║參豈相干耶？偶過盋盂塘，見松梢雪墜有省，即舉似
X79n1562_p0625c21║公曰：不問南北與西東，大地山河一片雪。聲未已，又
X79n1562_p0625c22║被痛棒打退，不覺隕身崖下。同學捫蘿救之，一乃誓
X79n1562_p0625c23║限七日，晝則樁立，夜則攀樹臨崖，露立達旦。未及期，
X79n1562_p0625c24║大徹扣關大呼曰：今日瞞我不得也。公曰：作麼？曰：大
X79n1562_p0626a01║地山河一片雪，太陽一照便無踪。自此不疑諸佛祖，
X79n1562_p0626a02║更無南北與西東。妙公乃上堂曰：我布漫天大網，打
X79n1562_p0626a03║鳳羅龍，不曾遇得一蝦一蠏。今日有箇蟭螟虫撞入，
X79n1562_p0626a04║三十年後向孤峰頂揚聲大呌。且道呌箇甚麼？舉拂
X79n1562_p0626a05║子云：大地山河一片雪。一便奪拂子云：盡大地有一
X79n1562_p0626a06║人發真歸源，我悉知之。公便下座。於是舉揚料揀，詞
X79n1562_p0626a07║不少遜，而從一行者之名大顯。辭歸德清，結茆武康，
X79n1562_p0626a08║居以事母，名緇樂。訪之又五載，還天日，妙公曰：大有
X79n1562_p0626a09║人道你拖泥帶水在。對曰：兩眼對兩眼。妙公乃為薙
X79n1562_p0626a10║落，更從一名了義，自號斷崖。遂單瓢隻杖，渡淮楊，歷
X79n1562_p0626a11║齊魯，訪燕趙，登五臺，隨所至處辨論風生，海內叢席
X79n1562_p0626a12║為之大震。中峰本公狀其生平曰：撞漫天網，解獅子
X79n1562_p0626a13║鈴，情亡義斷，石裂崖崩。奪龐老金珠高揮大抹，將阿
X79n1562_p0626a14║爺門戶竪柱橫撑。這邊那邊了無覉絆，問禪問道不
X79n1562_p0626a15║近人情。大地山河一片雪，話頭流落至今行。名剎爭
X79n1562_p0626a16║起之不顧。逮本、雍二禪師相繼化去，義始住天目正
X79n1562_p0626a17║宗寺。年已七十，道風益峻，眾未嘗登百輩，半受諸方
X79n1562_p0626a18║付囑者就正請益，不敢生忽。甞示眾曰：若要超凡入
X79n1562_p0626a19║聖，永脫塵勞，直須去皮換骨，絕後再蘇，如寒灰發焰，
X79n1562_p0626a20║枯木重榮，豈可作容易想？我在老和尚處多年，每被
X79n1562_p0626a21║大棒打徹骨髓，不曾有一念遠離心，直至今日纔觸
X79n1562_p0626a22║著痛處，不覺淚流，豈是你懽喜踴躍，齩著些子苦味，
X79n1562_p0626a23║便乃掉頭不顧？殊不知苦味能除百病。大凡功夫若
X79n1562_p0626a24║到省力時，如順水流舟，只要梢公牢牢把柁，纔有絲
X79n1562_p0626b01║毫異念生，管取喪身失命。若到純一處，不可起一念
X79n1562_p0626b02║精進心、不可起一念懈怠心、不可起一念求悟心、不
X79n1562_p0626b03║可起一念得失心，纔有念生，即被一切邪魔入你心
X79n1562_p0626b04║腑，使你顛狂胡說亂道，永作魔家眷屬，佛也難救你。
X79n1562_p0626b05║戒之！戒之！元統元年除夕，告眾曰：有一件事天來大，
X79n1562_p0626b06║還委悉麼？良久，云：明日是元朝。越六日，指法雲塔西
X79n1562_p0626b07║空地，曰：更好立箇無縫塔。歸與禪者談笑自若，乃曰：
X79n1562_p0626b08║老僧明日天台去也。侍者曰：某甲相隨得麼？曰：騎馬
X79n1562_p0626b09║趂不及。次日，跏趺而逝，世壽七十二，坐夏四十九。奉
X79n1562_p0626b10║遺命塔於所指之處，賜號佛慧圓明正覺普度大師。
X79n1562_p0626b11║義初會葬中峰時，笑謂眾曰：過後十二年，更為老僧
X79n1562_p0626b12║一會。及入滅時，正符其讖。
X79n1562_p0626b13║贊曰：棒頭覓落處，何如撈月水中。喝下越端倪，卻似
X79n1562_p0626b14║分膠膝裏。師初扣關，見高峯孤硬，有上山推轂之難。
X79n1562_p0626b15║自後立地，知此道平常，有順水放舟之快。想其為人，
X79n1562_p0626b16║烈丈夫也。故其問道出家之跡，頗與盧行者相若。說
X79n1562_p0626b17║法寫自心曲，以真實誨人，至今傳其語為禪關策要，
X79n1562_p0626b18║宜矣。
X79n1562_p0626b19║
X79n1562_p0626b20║南宋元明僧寶傳卷九