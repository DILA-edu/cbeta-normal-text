X79n1562_p0626c01║南宋元明禪林僧寶傳卷十
X79n1562_p0626c02║
X79n1562_p0626c03║元叟端禪師
X79n1562_p0626c04║禪師名行端，號元叟，生台之臨海何姓。何姓世以儒
X79n1562_p0626c05║顯，端母王氏博釋五經，章安子弟咸宗之，如漢之曹
X79n1562_p0626c06║大家。南宋寶祐乙卯歲生端。端生不茹葷，襁褓中見
X79n1562_p0626c07║沙門遂喜。甫六歲，母王氏授以論孟，端咿唔成誦，乃
X79n1562_p0626c08║至經子章句悉不可難。每遇紛華雜遝，端則莊坐如
X79n1562_p0626c09║在定。母因奇之曰：吾家千里駒也，然恐不為世用。端
X79n1562_p0626c10║叔父茂上人者，早歲為僧，住餘杭化城院，適歸省故
X79n1562_p0626c11║里，端竟從之剃染，徧遊叢林。謁徑山藏叟，臨機悟旨，
X79n1562_p0626c12║藏叟悅之。一日，藏叟問端曰：汝是台州人那？對曰：台州。
X79n1562_p0626c13║叟便喝，端拜，叟又喝，端起叉手，叟曰：放汝三十棒。端
X79n1562_p0626c14║喏，藏叟又曰：還知我泉南無僧否？端曰：和尚聻？叟便
X79n1562_p0626c15║棒，端按住曰：莫道無僧好。叟大笑而起。端既罷參，乃
X79n1562_p0626c16║徜徉西湖山水間，自稱寒拾。里人育王珙作偈招曰：
X79n1562_p0626c17║夜半落霜花，日輪正卓午。寥寥天地間，只有寒山子。
X79n1562_p0626c18║端不答，乃典淨慈書記。時淨慈石林鞏禪師居焉。吳
X79n1562_p0626c19║山石田林處士久隱不與世接，乍見端篇翰，獨以詩
X79n1562_p0626c20║柬端，有能吟天寶句，不廢嶺南禪之語。端又遠訪雪
X79n1562_p0626c21║巖欽於仰山，欽曰：駕發何處？端曰：兩浙。曰：因甚語音
X79n1562_p0626c22║不同？端曰：合取口。曰：獺徑橋高，集雲峯峻，未識闍黎
X79n1562_p0626c23║在。端拍手曰：鴨吞螺螄，眼睛突出。欽顧侍者：點好茶
X79n1562_p0626c24║來。端曰：也不消得。於是以上禮賓之。元成宗大德初，
X79n1562_p0627a01║為虎巖伏分座於徑山。庚子，出住湖州翔鳳，乃曰：大
X79n1562_p0627a02║慧祖師道：寧以此身代大地眾生受地獄苦，終不將
X79n1562_p0627a03║佛法作人情。徑山先師藏叟和尚一生不肯四天下
X79n1562_p0627a04║人，縱饒釋迦老子、達磨祖師到來，也須退身有分。山
X79n1562_p0627a05║僧在侍者寮兩年，弄盡機關，做盡伎倆，直是沒湊泊
X79n1562_p0627a06║它處，所以知其為大慧嫡孫。今有炷香供養它，也要
X79n1562_p0627a07║大家證明。甲辰，詔主中天竺，并賜慧日、正辨師號。皇
X79n1562_p0627a08║慶壬子，遷靈隱。仁宗設無遮大會於金山，命端證之，
X79n1562_p0627a09║又加號佛日，乃退居良陼西菴。英宗至治壬戌間，起
X79n1562_p0627a10║端居徑山。端居徑山，人才之盛不減妙喜，其楚石
X79n1562_p0627a11║琦輩時稱僧杰焉。虞公文靖以文獻宗時兼遊諸禪
X79n1562_p0627a12║宿之門，自稱微笑居士。每方楊大年之為人，多剝啄
X79n1562_p0627a13║諸家語錄，而讀端提唱，乃謂其子弟曰：元叟生平諦
X79n1562_p0627a14║理恢拓，廣說略說莫不弘偉，然關要隱而不發，以待
X79n1562_p0627a15║其人。大慧之流風餘韻猶有如此者，不謂老夫復相
X79n1562_p0627a16║識耳。其提唱曰：寂靜中做工夫者，以寂靜為究竟，他
X79n1562_p0627a17║且不是你寂靜中究竟底物；憒閙中做主宰者，以憒
X79n1562_p0627a18║閙為得意，它且不是你憒閙中得意底物；經教中領
X79n1562_p0627a19║覧者，以經教為根本，它且不是你經教中領覽得底
X79n1562_p0627a20║物；師友中講磨者，以師友為淵源，他且不是你師友
X79n1562_p0627a21║中講磨得底物。此無形段金剛大士，從塵點劫來直
X79n1562_p0627a22║至而今，如潛泉魚鼓波而自躍，你擬向東邊討它，它
X79n1562_p0627a23║向西邊立地，你向南邊討它，它向北邊立地，教它與
X79n1562_p0627a24║一切人安名立字即得，一切人與它安名立字即不
X79n1562_p0627b01║得。一切處，一切時，與你萬象為主，萬法為師，此其是
X79n1562_p0627b02║也。自非上根利智，具殺人不眨眼底手段，將第八識
X79n1562_p0627b03║斷一刀，豈有成辦時節？又曰：自家根蒂下，積生累劫，
X79n1562_p0627b04║多諸惡習。若也照燭不破，剔脫不行，日用間豈免觸
X79n1562_p0627b05║途成滯？一切法中或有所疑，地即礙殺了你；一切法
X79n1562_p0627b06║中或有所愛，水即淹殺了你；一切法中或有所瞋，火
X79n1562_p0627b07║即燒殺了你；一切法中或有所喜，風即飄殺了你。四
X79n1562_p0627b08║者既是五蘊、十二處、十八界、二十五有，明暗色空，森
X79n1562_p0627b09║羅萬象，到處粘作一團，如黐膠相似，驅你入驢胎，使
X79n1562_p0627b10║你入馬腹，總繇它在。千佛出世，亦無如之何矣。端開
X79n1562_p0627b11║化四十二年，三受金襴，密秘之，不以披搭。所賜金帛，
X79n1562_p0627b12║悉賑貧乏。復多怒，老益甚。每據坐，竟日傳餐訶罵。及
X79n1562_p0627b13║入寢室，或竊問其故，乃左右顧視，欲舉已忘。故道俗
X79n1562_p0627b14║於怒罵中得旨者甚多。順帝至正壬午秋，示微疾，問
X79n1562_p0627b15║侍僧曰：呼之曾已休，吸之尚未捨。安同諸苦源，來者
X79n1562_p0627b16║不來者。如何是來者不來者？僧無語。端良久曰：後五
X79n1562_p0627b17║日看。至期，更衣趺坐，曰：本無生滅，焉有去來？氷河發
X79n1562_p0627b18║𦦨，鐵樹花開。垂一足而化。世年八十八，僧臘七十六。
X79n1562_p0627b19║所剪爪髮，舍利纍然。閟全身於鵬摶峯北。諡曰普照，
X79n1562_p0627b20║塔曰寂照。端退居良陼日，忽有梵僧仗錫來徵般若
X79n1562_p0627b21║樞要，端示以獅王奮迅三昧，其僧稽首蹈空而去。左
X79n1562_p0627b22║右皆驚愕，端曰：掩鼻偷香，何足羨也？
X79n1562_p0627b23║贊曰：大慧四傳至端禪師，二百載矣，幾如勁弓之末，
X79n1562_p0627b24║其勢不能穿魯縞。師崛出珍公之門，而道被三朝，德
X79n1562_p0627c01║邁九洲，源厚流長，不亦宜乎？或謂：師之後大抵說法
X79n1562_p0627c02║朝廷，豈其家化以金馬門為隱者耶？曰：否。不離菩提
X79n1562_p0627c03║樹下而據吉祥座者，斯何人哉？
X79n1562_p0627c04║石屋珙禪師
X79n1562_p0627c05║石屋禪師者，諱清珙，虞山人也。宋咸淳壬申，生於溫
X79n1562_p0627c06║姓。生之夜，光貫北垣，其室異香，經旬不散。珙幼斷酒
X79n1562_p0627c07║胾，素質清癯，而精神宥密，六經雜史，一覽即不顧，於
X79n1562_p0627c08║佛經如獲故物，乃盡棄其所有為大僧，翩然逸舉，擇
X79n1562_p0627c09║人而見。首參高峰妙禪師，妙公曰：新戒來須何事？珙
X79n1562_p0627c10║曰：生死事大，乞施大法。公曰：我本無法，說甚小大？珙
X79n1562_p0627c11║乃服勤，三年不契。妙公曰：溫有瞎驢，淮有及菴，宜往
X79n1562_p0627c12║見之。珙直走見及菴，路聞及菴多慢侮，罷廢參儀，不
X79n1562_p0627c13║以禪流為事，大有名者，輙遭刪削。珙疑之，然心信妙
X79n1562_p0627c14║公之指，如不相當，則走溫未遲也。乃至建陽西峯，通
X79n1562_p0627c15║謁及菴，及菴袒襟危坐，受珙展拜，遂問珙曰：區區逐
X79n1562_p0627c16║日，何所用心？珙對曰：以萬法歸一為本參。及菴訶曰：
X79n1562_p0627c17║甚麼害熱病底，教你參者死句？珙悚然罔措。及菴曰：
X79n1562_p0627c18║有佛處不得住，無佛處急走過，作麼生會？珙擬對之，
X79n1562_p0627c19║及菴驀起，厲聲曰：者箇亦是死句。便入寢室，珙罔措，
X79n1562_p0627c20║乃堅依座下。久之，及菴復理前話詰珙，珙對曰：上馬
X79n1562_p0627c21║見路。及菴又訶曰：在此多年，猶作恁麼見解？珙憤，以
X79n1562_p0627c22║為及菴賣己，因背棄去。及菴笑曰：珙即回也。珙於途
X79n1562_p0627c23║中忽見風亭，乃急趨回，舉似及菴曰：有佛處不得住，
X79n1562_p0627c24║亦是死句；無佛處急走過，亦是死句。清珙今日會得
X79n1562_p0628a01║活句了也。及菴曰：作麼生會？珙曰：清明時節雨初晴，
X79n1562_p0628a02║黃鸝枝上分明語。及菴肯之。於是出入吳越，激揚禪
X79n1562_p0628a03║社，廣結般若緣。偶登霞霧山，喜之，遂搆草菴，號曰天
X79n1562_p0628a04║湖，趨風者日眾。珙頻作山居偈頌示之，愛之者以為
X79n1562_p0628a05║章句精麗，如巖泉夜響，玉磬晨鳴云。嘉禾當湖新創
X79n1562_p0628a06║福源禪剎，盡禮致珙，珙不起。平山林禪師作契聦排
X79n1562_p0628a07║闥圖柬珙，珙慨曰：林兄不容吾高臥也。於是自擕竹
X79n1562_p0628a08║笠，飄然而來。福源乃勇於臨眾，不期綱宗大振，圍遶
X79n1562_p0628a09║座下，多諸有道。六七年間，衲子為法忘軀，而叢林豐
X79n1562_p0628a10║盛，如西天那爛陀寺。有貴人入寺飯僧，見珙布衲蕭
X79n1562_p0628a11║蕭，疑為矯飾，竊視方丈，棕拂道具外，空徒四壁而已。
X79n1562_p0628a12║貴人大異，乃私問寺主曰：和尚人天知識，何枯淡若
X79n1562_p0628a13║此耶？殆非吾輩之所堪矣。寺主曰：然。吾師原儉於自
X79n1562_p0628a14║奉，施者雖多，有即散之。常誡吾黨，莫貪甘煖，免償宿
X79n1562_p0628a15║債。貴人感悟，歸散家財而隱。有詔徵珙，珙堅以疾辭，
X79n1562_p0628a16║乃降金襴法衣賜之，人以為榮。珙嘆曰：吾少壯時猶
X79n1562_p0628a17║不如人，況今形之不逮矣，忍將名字勞倦人間世乎？
X79n1562_p0628a18║乃上堂曰：卸卻頂上鐵枷，颺下手中木杓。合眼跳過
X79n1562_p0628a19║黃河，騰身衝開碧落。獅子踢倒玉欄干，象王擺壞黃
X79n1562_p0628a20║金索。白雲兮處處相逢，青山兮步步踏著。喝一喝，云：
X79n1562_p0628a21║舉頭天外看，誰是箇般人？便棄福源，歸天湖。嘉禾公
X79n1562_p0628a22║牘互至，珙作偈答之，有老拙背時酬應嬾，不能從命
X79n1562_p0628a23║出烟霞之句。珙年八十有一，行不倚杖，坐不施褥，燈
X79n1562_p0628a24║下書字如粟。嘗與客夜話，將達旦，客謝息，珙笑曰：後
X79n1562_p0628b01║生輩精神乃爾，安足謀道耶？俄告寂，門人請命後事，
X79n1562_p0628b02║珙引聲曰：青山不著臭屍骸，死了何須堀土埋？顧我
X79n1562_p0628b03║也無三昧火，光前絕後一堆柴。已而吉祥化去。火後，
X79n1562_p0628b04║舍利五色莫計。塔於天湖，時至正壬辰孟秋也。諡曰
X79n1562_p0628b05║佛慈慧照禪師。高麗王仰珙德化，且感異夢，請旨移
X79n1562_p0628b06║文江浙，分舍利歸國祀之。
X79n1562_p0628b07║贊曰：瘦稜稜，卻如碧海波心湧起一座玉巖；硬剝剝，
X79n1562_p0628b08║好似白雲堆裏突出千尋石屋。乃珙公自狀其微也。
X79n1562_p0628b09║至於道傾彤室、德感異邦，置弗論矣。但歷來三百餘
X79n1562_p0628b10║年，人誦其詩偈、讀其語錄，恨不尊公至夜摩覩史之
X79n1562_p0628b11║天上。葢公不以虗言而欺世也，明矣。
X79n1562_p0628b12║徑山虗舟度禪師
X79n1562_p0628b13║禪師普度者，出史氏，刊江人也。刊俗浮華，度不樂家
X79n1562_p0628b14║居，邀正信友出入僧伽藍，結出世緣。熏久機熟，竟斬
X79n1562_p0628b15║髮焉，自號虗舟。入講肆，精貫楞伽、唯識。晝倦，𠙥几假
X79n1562_p0628b16║寐，夢遊於俗，俗境宛然。僉有術士相其面曰：公乃玉
X79n1562_p0628b17║堂金馬中客，何墮於僧數？度唾之曰：我既登釋譜，不
X79n1562_p0628b18║受你輩雌黃也。覺則汗流愧悚，於是廢卷枯坐，不言
X79n1562_p0628b19║者累日。同學請入筵，度曰：此非究竟，聽之何為？且諸
X79n1562_p0628b20║佛涅槃之旨，豈言詮能及哉？同學病其狂，度即負盋
X79n1562_p0628b21║袋而去。徧走江南諸有道名之社，弗生怠忽，乃謁無
X79n1562_p0628b22║得通禪師於常州之華藏寺。是日同謁者三十餘人，
X79n1562_p0628b23║通公獨許度參堂。度得入通公之室，每求佛法大意。
X79n1562_p0628b24║通每低聲曰：佛法儘有，待無人處向你說。度益心疑，
X79n1562_p0628c01║夜靜私抵通公榻下，哀求不已。通又低聲曰：將謂無
X79n1562_p0628c02║人那？乃指度，復自點胸數下，則瞑目悄然。度驚趨出，
X79n1562_p0628c03║於是參究愈切，坐立如木偶人。會通公示眾曰：破一
X79n1562_p0628c04║微塵出大經，鳶飛魚躍更分別。不將眼看將心看，已
X79n1562_p0628c05║見重敲火裡氷。度脫然省發於座下。通乃召度曰：不
X79n1562_p0628c06║與萬法為侶者是甚麼人？度對曰：金香爐下鐵崐崙。
X79n1562_p0628c07║曰：將謂者矮子有甚長處見解，卻只如此？度拜曰：謝
X79n1562_p0628c08║和尚證明。通大喜之。度於是久侍華藏師子，相契如
X79n1562_p0628c09║水乳也。通公每勉度出世，度啟曰：行道之日無窮，事
X79n1562_p0628c10║師之期有限。師壽縱愈趙州，恐普度薄福。一旦填溝
X79n1562_p0628c11║壑，再欲蒙師教誨，其可得乎？通公為之俛首惻然。公
X79n1562_p0628c12║歿，度乃離華藏，經行石頭城，夜宿袈裟院。適東西兩
X79n1562_p0628c13║房爭法產，搆訟數年不已。度釋以片言，兩僧悲泣悔
X79n1562_p0628c14║過，俱以家業屬度，度發笑而去。自此隨方說法，或久
X79n1562_p0628c15║或近，三十餘年如一日。嘗示眾曰：邪人說正法，正法
X79n1562_p0628c16║悉皆邪。正人說邪法，邪法悉皆正。卓拄杖云：正耶？邪
X79n1562_p0628c17║耶？又卓云：說邪不說邪，向者裏揀辨得出。黃金為屋
X79n1562_p0628c18║未為貴，玉食錦衣何足榮？又曰：萬法是心光，諸緣惟
X79n1562_p0628c19║性曉。本無迷悟人，只要今日了。既無迷悟，了箇甚麼？
X79n1562_p0628c20║千言萬語無人會，又逐流鶯過短墻。值徑山燬，朝旨
X79n1562_p0628c21║以度居之。度年八十，力圖興復，巨細行役尚自董焉。
X79n1562_p0628c22║其謙讓不遑，待後進如先輩，從未以老自稱。不二載，
X79n1562_p0628c23║徑山落成，時元世祖庚辰也。度每逢通公忌日，必展
X79n1562_p0628c24║真燒香，進食垂涕。門下感之，率白首親依，故唱和玅
X79n1562_p0629a01║叶冠絕一時。竺西坦歸省於度，度大書一偈委之，俄
X79n1562_p0629a02║就匡牀化去。其偈曰：八十二年，駕無底船。踏番歸去，
X79n1562_p0629a03║明月一天。時坦居天童，天童及門復有懷信等，而大
X79n1562_p0629a04║度公之聲。葢懷信為松源嶽五世之孫也。
X79n1562_p0629a05║孚中信禪師
X79n1562_p0629a06║懷信禪師者，字孚中，為明州奉化江氏之子也。十歲
X79n1562_p0629a07║求師於其親，親命抱本入鄉塾。不二載，諸籍了然，竟
X79n1562_p0629a08║罷讀。乃謀法華而誦之，遂堅圖出家，荷任大法。又三
X79n1562_p0629a09║載，師事法華院子思沙門，以試經得度。竺西坦禪師
X79n1562_p0629a10║居天童，信往謁之。坦公瘦面如鐵，尋常熱棒如雨點，
X79n1562_p0629a11║請益者隆冬亦戰慄揮汗。信雖年少，從容入問大法，
X79n1562_p0629a12║坦器重之。久經爐鞴，信乃道通担垂，問曰：興化打克
X79n1562_p0629a13║賓，克賓還有喫棒分也無？信出對曰：俊哉！獅子兒。坦
X79n1562_p0629a14║深肯之。未幾，坦公遷化，信鳴眾請雲外岫補居天童。
X79n1562_p0629a15║信與擊節酬唱，拍拍是令。岫每稱之曰：信公乃洞宗
X79n1562_p0629a16║赤幟，濟室白眉也。大定丙寅，出住觀音寺。天曆己巳，
X79n1562_p0629a17║遷居普陀。至正改元，天童席虗，當事者必以致信。信
X79n1562_p0629a18║曰：天童自哲人相繼化後，規製非舊觀矣。今諸公不
X79n1562_p0629a19║棄山埜，山埜惟據令而行。諸公若以為可，則山埜以
X79n1562_p0629a20║繼述為志，豈敢堅遜而累諸公行李？如不便，諸公請
X79n1562_p0629a21║更議之。眾皆稽顙曰：諾。於是信蒞天童，積弊頓除，法
X79n1562_p0629a22║席不期而再振，四方以賢譽歸之。當是時，南北兵荒，
X79n1562_p0629a23║叢林多窘。天童食堂盈千，眾安居不乏，尚有餘糧以
X79n1562_p0629a24║賑饑貧。楚石琦公甞作偈與信曰：長庚峯頂白雲間，
X79n1562_p0629b01║捧劄西來笑展顏。幾疊巖巒圍丈室，萬株松樹繞禪
X79n1562_p0629b02║關。當年金碧誰將去，今日天龍合送還。老我恰如窺
X79n1562_p0629b03║豹者，管中時復見斑斑。江表大龍翔寺行御史奉詔
X79n1562_p0629b04║迎信，信欣然自來，時至正十四年甲午也。越二載，明
X79n1562_p0629b05║太祖兵下金陵，寺眾風散，信獨趺坐不去。頃之，兜鍪
X79n1562_p0629b06║蟻集，信儼然在定，如不知也。及太祖入寺，信合爪相
X79n1562_p0629b07║迎，太祖問曰：眾僧因甚不見？信曰：明眼難瞞。太祖甚
X79n1562_p0629b08║喜，乃命招僧還寺。太祖甞聽信說法，歸為近侍曰：龍
X79n1562_p0629b09║翔信僧，言行純慤，真太平有道沙門也。遂改龍翔為
X79n1562_p0629b10║天界，命褒章而賜之。信德臘雖高，未甞以聲色加學
X79n1562_p0629b11║者，學者自化。信日課蓮經七卷，寒暑不間。有僧問曰：
X79n1562_p0629b12║和尚誦經，還解義麼？信曰：清晨喫白粥，而今又覺饑。
X79n1562_p0629b13║僧曰：此語卻與經文不合。曰：明眼師僧，灼然猶在。僧
X79n1562_p0629b14║呵呵大笑曰：和尚是甚麼心行？信曰：且喜信受奉行。
X79n1562_p0629b15║丁酉元旦，日食，太祖召信問之，對曰：食後自明。太祖
X79n1562_p0629b16║又深喜，復論古今符讖之理，信曰：聖哲以至公為心，
X79n1562_p0629b17║不求符讖，而符讖自合矣。愚昧以私欲為念，雖鳳麟
X79n1562_p0629b18║晝現，仍成恠物。故曰：在此不在彼。太祖稱善，盡歡而
X79n1562_p0629b19║罷。八月二十四，晨起沐浴更衣，召眾告曰：吾行矣，汝
X79n1562_p0629b20║等當以荷法自期。瞑目而逝。侍僧撼且呼曰：和尚不
X79n1562_p0629b21║留片語以示人乎？信復展目索筆書曰：平生為人契
X79n1562_p0629b22║戾，七十八年漏洩。今朝撒手便行，萬里晴空片雪。乃
X79n1562_p0629b23║瞑目長往。時太祖督戎江陰，前一日夢信告別，及還
X79n1562_p0629b24║金陵，聞訃與夢合，太祖甚嗟悼。左右皆言前日夢金
X79n1562_p0629c01║甲大人相報曰：天界古佛入滅矣。太祖益驚異，賜帑
X79n1562_p0629c02║金以資後事。舉龕日，太祖臨奠，依法闍維，於聚寶山
X79n1562_p0629c03║前獲舍利五色，命賀齊叔為卜牛首山建塔，又命儒
X79n1562_p0629c04║臣銘之。天童所塔者，爪髮衣履也。初，信承詔去龍翔，
X79n1562_p0629c05║天童左右諫曰：當今擾攘兵戈，有志者求入山林不
X79n1562_p0629c06║暇，師獨受元主隆譽之名，某等似不取也。且天下事
X79n1562_p0629c07║未知何若耳？信答曰：我汝均為佛祖兒孫，力當撑拄
X79n1562_p0629c08║佛祖家庭，任緣赴感，職宜然也。若俱以禍福攖心，埋
X79n1562_p0629c09║身藏影，豈大慈曠濟之道哉？且戈矛劍戟之場，獨非
X79n1562_p0629c10║安樂邦乎？於是願起從行者甚眾。
X79n1562_p0629c11║贊曰：徑山三代門庭，施設雖各不同，究其機要，皆通
X79n1562_p0629c12║權達變之宗匠也。度公至老尚力圖興復，信公至歿
X79n1562_p0629c13║猶示應明主，是其荷負祖道之任，真難釋肩。如吳人
X79n1562_p0629c14║遊楚者，病中聞之，仍吳吟也。先輩之苦心若此，忽之
X79n1562_p0629c15║可乎？
X79n1562_p0629c16║楚石愚菴夢堂三禪師
X79n1562_p0629c17║楚石禪師名梵琦，乃徑山元叟端禪師之高弟也。道
X79n1562_p0629c18║弘海鹽福臻，次則天寧，乃至杭州報國、嘉興本覺，德
X79n1562_p0629c19║風所被，聲重九洲。當元文、順二帝時，楚山南北，浙水
X79n1562_p0629c20║東西，其有道尊宿，無不經錫徽號，琦獨遠引不與焉。
X79n1562_p0629c21║至正間，帝師強贈師號佛日普照慧辨，琦亦不署也。
X79n1562_p0629c22║暮年以門人景獻代主天寧法席，則別築方齋於天
X79n1562_p0629c23║寧院西，為休老計，自稱西齋老人。至正間，四方多事，
X79n1562_p0629c24║士大夫逃禪海濵者眾矣。從西齋遊者，如宋公景濂
X79n1562_p0630a01║輩，最稱博物。入西齋之門，劇談多北，或有問時勢否
X79n1562_p0630a02║臧，琦但唱休休歌，其聲韻莫測。癸卯，元帝師以手書
X79n1562_p0630a03║微琦，琦稱病篤不赴。戊申，明高帝建極，以為折抱毀
X79n1562_p0630a04║鼓之初而歿於王事者，無答焉。遂蒲車四出，徵天下
X79n1562_p0630a05║高行沙門，勅儀曹請琦陞座於蔣山，使存亡者均沾
X79n1562_p0630a06║法利。高帝見提唱語，大悅。明年春，召入宴文樓，以琦
X79n1562_p0630a07║年邁，賜杖而行，留琦舘天界。又明年，復徵天下有道
X79n1562_p0630a08║禪師，均赴天界。其赴詔尊宿三十餘員，出元叟之門
X79n1562_p0630a09║者，三居一焉。惟國清曇噩、雙徑智及并琦三人，頻入
X79n1562_p0630a10║宴文樓論道。高帝問鬼神幽玄不測之理，琦援據經
X79n1562_p0630a11║論，剖釋宸衷，然起居脫略，無異西齋時。高帝每嘆曰：
X79n1562_p0630a12║楚石真林下道人也。是年七月十六日，琦呼侍僧進
X79n1562_p0630a13║墨池，大書一偈曰：真性圓明，本無生滅。木馬夜鳴，西
X79n1562_p0630a14║方日出。即謂噩夢堂曰：師兄，我去也。噩曰：何處去？琦
X79n1562_p0630a15║震聲一喝而逝，年七十有五矣。以遺偈聞高帝，帝命
X79n1562_p0630a16║依法闍維，其不壞者二：齒如珂玉，舌如珊瑚，無數舍
X79n1562_p0630a17║利，連綴其上。歸塔天寧西齋。愚菴以偈哭曰：匡牀談
X79n1562_p0630a18║笑坐跏趺，遺偈親書若貫珠。木馬夜鳴端的別，西方
X79n1562_p0630a19║日出古今無。分身何啻居天界，弘法毋忘在帝都。白
X79n1562_p0630a20║髮弟兄空老大，剎竿倒卻要人扶。
X79n1562_p0630a21║愚菴禪師者，名智及，吳人也。年十七為僧，亦得法於
X79n1562_p0630a22║元叟端住。後四遷名剎，元帝師錫號明辯正宗廣慧
X79n1562_p0630a23║禪師。及公長身山立，昂然如孤松在壑。法令嚴肅，其
X79n1562_p0630a24║下無敢方命，所至百廢俱興。然能俯順時宜，又如春
X79n1562_p0630b01║風時雨之及物，使人不知。以其提唱語句達九重，撑
X79n1562_p0630b02║大元叟家聲。復喜納言，見三尺童理長則就之。雖工
X79n1562_p0630b03║剩藝，自視若不逮。至於料除積弊，不出詞色，力絕其
X79n1562_p0630b04║原。故學士宋濂譽曰：元帝師以徽號加愚菴及公不
X79n1562_p0630b05║虗也。暮年不得已，再赴明高帝詔抵京。抵京未幾，會
X79n1562_p0630b06║楚石遷化，由此得辭還穹窿山。時年六十八，亦書偈
X79n1562_p0630b07║趨寂焉。火浴有香氣襲人，如沉水香。所用數珠，循環
X79n1562_p0630b08║不壞。其遺骨紺澤類青琉璃，設利羅積有光。復有夢
X79n1562_p0630b09║堂噩禪師，與及齊名。
X79n1562_p0630b10║禪師夢堂，名曇噩，與楚石琦同籍明州。琦出象山朱
X79n1562_p0630b11║氏，噩出慈谿王氏，同出元叟之門，同赴明君之詔。噩
X79n1562_p0630b12║之祖父以仕顯，家貴且富，羅綺交錯。噩生其間，為童
X79n1562_p0630b13║時，喜衣布裘，喜餐蔬食，喜坐靜舍，目不徧眨，如在定
X79n1562_p0630b14║僧伽然。與世交，談吐風雲，變幻莫狀也。於諸子史，一
X79n1562_p0630b15║閱不再。因遊郡城延慶講堂，見六祖壇經，遂竊懷歸
X79n1562_p0630b16║翻讀，連日夕不釋手，乃至忘餐寢，竟辭脫髮，父兄莫
X79n1562_p0630b17║能阻之。具戒遍歷禪叢，乃罷參於徑山。噩事徑山既
X79n1562_p0630b18║久，名知林下深聖禪寺，請噩，噩則欣然肯來。居無何，
X79n1562_p0630b19║遷開壽，諳熟典故，師僧皆從之。噩畫一規曰：僧堂內
X79n1562_p0630b20║外，有閱經書者，罰油若干。一僧每逢朔望，納油庫司，
X79n1562_p0630b21║讀梵網經；一僧納油，讀傳燈錄；一僧納油，讀易。噩笑
X79n1562_p0630b22║而憐之曰：立法之弊，寧至此乎！及移居天台國清寺，
X79n1562_p0630b23║年垂七十矣。耳聰目察，敷揚宗旨，有道衲子趨焉。元
X79n1562_p0630b24║順帝賜號佛真文懿禪師。年八十有八，赴明天子之
X79n1562_p0630c01║詔，舘南都天界。天界金白菴，名馳當世，學冠諸老。與
X79n1562_p0630c02║噩夜話，詞氣盡索，退而雅稱曰：此翁齒牙帶戟，不可
X79n1562_p0630c03║與爭衡也。噩南歸，虗其名位，而規訓門人。復說偈曰：
X79n1562_p0630c04║吾有一物，無頭無尾。要得分明，涅槃後看。泊然示化。
X79n1562_p0630c05║時洪武辛亥，其年八十九矣。
X79n1562_p0630c06║贊曰：楚石、愚菴、夢堂行道際遇於離亂之秋，俱持風
X79n1562_p0630c07║采，稱為狂瀾砥柱。暮年感有國者與交遊，光鮮元叟
X79n1562_p0630c08║家聲。雖三公一時之方便，於法門則有力焉。經云：但
X79n1562_p0630c09║以假名字而引導之。此之謂也。
X79n1562_p0630c10║古梅友禪師
X79n1562_p0630c11║古梅禪師者，名正友，姓于氏，廣信人也。住閩之高仰
X79n1562_p0630c12║山，為絕學誠禪師入室之真子。誠得道於靈雲定，定
X79n1562_p0630c13║嗣雪巖欽，欽為友四世之祖也。友為人文而烈，不依
X79n1562_p0630c14║違兩可，好立言行，以潔白著聲。初依末山本得度，本
X79n1562_p0630c15║示以禪關節要，不領。因循住江淮兩浙之間，歸省本，
X79n1562_p0630c16║本揭其所得，友罔措。本曰：你參病鶴禪耳，翥翼九天，
X79n1562_p0630c17║未有日在。友愧無所容，乃徧歷宗庭，因小便觸地，恍
X79n1562_p0630c18║有所發。又參絕學誠公於洪州之般若寺，誠曰：諦當
X79n1562_p0630c19║甚諦當，敢保老兄未徹在。且道是許它語未肯語？對
X79n1562_p0630c20║曰：言下委然。誠大笑而起。次早，友得上方丈，誠曰：夜
X79n1562_p0630c21║來事作麼生？友以坐具便摵曰：靈雲捉得賊，玄沙不
X79n1562_p0630c22║放贓，即今贓賊一時斷還和尚了也。曰：黃檗打臨濟
X79n1562_p0630c23║意作麼生？友喝，誠曰：築大愚三拳則且置，因甚又來
X79n1562_p0630c24║掌黃檗？友擬對，誠搖手曰：不是。友曰：畢竟那箇是？誠
X79n1562_p0631a01║擊之曰：不是，不是。次早，友又上方丈，誠厲聲曰：抽袈
X79n1562_p0631a02║裟。友擬議，誠痛打三十，友連喝，復打六十。次早，哀求
X79n1562_p0631a03║挂塔，誠公不許，且叱之。於是友浮沉歲月，自愛也度
X79n1562_p0631a04║夏。雪巖因讀法昌語，豁然有新證，乃書頌古數則，寄
X79n1562_p0631a05║呈般若誠公。誠曰：此人得我第三番竹篦氣力，猶欠
X79n1562_p0631a06║脫殻在。今兄弟家三年五載做工夫，無箇入處，將從
X79n1562_p0631a07║前話頭拋卻，不知行到中途而廢。可惜前來許多心
X79n1562_p0631a08║機有志之士，看眾中柴乾水便，僧堂溫煖，發願三年
X79n1562_p0631a09║不出門，決定有箇受用。有等纔做工夫，但見境物現
X79n1562_p0631a10║前，便成四句，將謂是大了當人，口快舌便，悞了一生。
X79n1562_p0631a11║三寸氣消，將何保任？若欲出離，參須真參，悟須實悟。
X79n1562_p0631a12║友遙聞之，閨閣中物一時放下。又三年赴齋，打動鉢
X79n1562_p0631a13║盂，乃徹法源、披伽黎，焚香向般若大展，曰：非吾師大
X79n1562_p0631a14║機大用，正友幾成木強人耳。住後，上堂曰：慧劍單持，
X79n1562_p0631a15║明行正令。擬議不來，喪身失命。還有當鋒底麼？良久，
X79n1562_p0631a16║云：正好一帆風過海，箇中不遇駕濤人。喝一喝。又曰：
X79n1562_p0631a17║月落山頭慘，雲橫谷口陰。欲明生死事，直指本來心。
X79n1562_p0631a18║且道如何是本來心？夜靜不勞重借月，玉蟾常挂太
X79n1562_p0631a19║虗中。至正壬辰深春，高仰山樹不頴，泉忽涸。眾懼，友
X79n1562_p0631a20║曰：老僧向後自有嘉徵。五月初三，集眾跏趺，垂訓諄
X79n1562_p0631a21║諄，奄然斂目而寂。仰山泉始湧，樹始花。友初住天心，
X79n1562_p0631a22║掘地見藏金，友掩之。或曰：無主之物，方便納之，以興
X79n1562_p0631a23║佛事，曷不可乎？友曰：吾教以檀施為佛事，發藏得物，
X79n1562_p0631a24║未之載也。冐而容之，寧不慚乎？其夜風雨暴作，巨石
X79n1562_p0631b01║崩壓其處，人名其山曰卻金山。
X79n1562_p0631b02║贊曰：蒿枝之令，數百年來，叢林畏而不聞矣。是以驢
X79n1562_p0631b03║乳十斛，雜濫人間，而端人正士，故有流涕長太息之
X79n1562_p0631b04║感也。誠公滴桃源真乳於嚴霜巨凍之秋，而古梅之
X79n1562_p0631b05║器琉璃也，自無迸裂之患，則雪巖橫出一枝，灼可觀焉。
X79n1562_p0631b06║
X79n1562_p0631b07║南宋元明僧寶傳卷十