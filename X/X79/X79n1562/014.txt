X79n1562_p0645c12║
X79n1562_p0645c13║
X79n1562_p0645c14║
X79n1562_p0645c15║南宋元明禪林僧寶傳卷十四
X79n1562_p0645c16║
X79n1562_p0645c17║隨州龍泉聰禪師
X79n1562_p0645c18║禪師諱明聦，字無聞，邵武光澤奚氏子也。宗傳臨濟，
X79n1562_p0645c19║師事天奇。天奇之盛化也，聯芳授受，龍象數百員，而
X79n1562_p0645c20║師㧞其萃。然師不就疏請，不藉檀脂，卓立當陽，開創
X79n1562_p0645c21║禪社。愛以劇務繩學者，重振百丈之規，或不堪其勞
X79n1562_p0645c22║而去。未期月，復來歸之。以故升其堂者，皆挺特有志
X79n1562_p0645c23║之士。且函丈之室如旅泊，中夜跏趺，四壁凜然，榻下
X79n1562_p0645c24║咄咄之聲，常驚達旦。是以楊歧之令至，師又行焉。師
X79n1562_p0646a01║初受業於講肆，精研性相有聲。同輩憚其鋒，以英邵
X79n1562_p0646a02║武嘲之。師獨陰疑大通智勝佛，十劫坐道場，佛法不
X79n1562_p0646a03║現前，不能成佛道，乃與義學浩浩盤桓。有曰：既是佛
X79n1562_p0646a04║矣，何須更成？或曰：為度眾生故，所以不成佛。師默嘆
X79n1562_p0646a05║曰：審如是乎？遂盡棄其所好，堅扣禪宗，不契。忽聞馬
X79n1562_p0646a06║嘶，廓然自驚。趨見天奇瑞禪師，瑞嗔目叱出（一本纔禮拜，瑞
X79n1562_p0646a07║便打）。同行者曰：君與和尚無緣耶？師笑曰：真箇那是晚
X79n1562_p0646a08║瑞？公問曰：今日我罵底僧在否？有。對曰：是必在。公即
X79n1562_p0646a09║曳杖下。旦過寮，師迎作禮，公便擊之。師進曰：適來草
X79n1562_p0646a10║草觸忤和尚。公按杖曰：老僧今日被上座勘破。師又進
X79n1562_p0646a11║曰：和尚是在世忘世，在念忘念，豈被人勘破（一本云豈能勘破）？
X79n1562_p0646a12║公曰：在世忘世是如何？對曰：了物非物。曰：在念忘念
X79n1562_p0646a13║是如何？對曰：於心無心。曰：心物俱忘時如何？對曰：華
X79n1562_p0646a14║山高突太行峩。公休去。未幾，以化柄屬焉，且誡師曰：
X79n1562_p0646a15║從上真宗有子擔荷，何憂哉？但百獸雖潛踪於獅子
X79n1562_p0646a16║聲中，然千花卻發艶於象王影裡，子其勉之。師既受
X79n1562_p0646a17║囑，獨入光州山居六年，六安山又六年，復還光州舊
X79n1562_p0646a18║隱又五年，始出隨州關子嶺，建立龍泉寺，以安來學，
X79n1562_p0646a19║而學者集焉。常謂眾曰：吾師天奇老人，每懼後學外
X79n1562_p0646a20║著文義，內生情見，故有語云：文義者，法也；情見者，人
X79n1562_p0646a21║也。非人何以有其見？非法何以有其文？是以文義情
X79n1562_p0646a22║見，通屬人法。人之不空，情見難絕；法之不空，文義難
X79n1562_p0646a23║滅。文若不盡，見奚能盡？義若不盡，情何能絕？如是奔
X79n1562_p0646a24║競，展轉無窮。發之乎文生於見，義生於情；返之乎見
X79n1562_p0646b01║生於文，情生於義。先乃所引生能，後乃能追生所，總
X79n1562_p0646b02║名曰生。文滅則見滅，義絕則情亡。情不自忘，因乎義
X79n1562_p0646b03║忘而情忘；見不自泯，因乎文泯而見泯，統名曰死。死
X79n1562_p0646b04║死生生，實可哀哉！此吾老人防微杜漸，切實至極。汝
X79n1562_p0646b05║輩有志於吾宗，寧可忽諸？然食飯不咬米，行地不踏
X79n1562_p0646b06║土，又作麼生委悉？是時也，師之同門諸尊宿或隱或
X79n1562_p0646b07║現，往來衲子獨推尊龍泉為人，勦絕枝蔓，不涉離微，
X79n1562_p0646b08║惟月心寶得入龍泉之室。師甞召寶曰：玄沙不肯霛
X79n1562_p0646b09║雲，意作麼生？對曰：賊入空房。曰：不得草草。寶喝，師諾，
X79n1562_p0646b10║寶乃辭去。歷載還侍，師又召曰：人人有箇本來父母，
X79n1562_p0646b11║子之父母今在何處？對曰：佛眼覷不見。曰：子還見否？
X79n1562_p0646b12║對曰：某亦不見。師曰：子何不見？曰：若見，則非真父母。
X79n1562_p0646b13║師曰：如何是真父母？對曰：本來真父母，歷劫不曾離。
X79n1562_p0646b14║起坐承他力，寒溫亦共知。相逢不相見，相見不相識。
X79n1562_p0646b15║為問今何在？分明舉似師。師深肯之。僧問本來面目，
X79n1562_p0646b16║師答曰：石香亭。曰：便恁麼去時如何？師曰：喪卻了也。
X79n1562_p0646b17║寶曰：放去較危，收來太速。又僧問：今朝天下皆慶佛
X79n1562_p0646b18║誕，未審佛於何處降生？師畫圓相示之，僧無語。寶代
X79n1562_p0646b19║僧作禮云：盡界普瞻。師以大法有所倚重，遂隱去。經
X79n1562_p0646b20║二載，還龍泉。龍泉牀曆益慎，班白者半滿其間。間有
X79n1562_p0646b21║二三玅齡披田服者，皆格守律度，參請如救眉然，但
X79n1562_p0646b22║師有辭世意矣。一日，師陞座說法已，而擲下拄杖，儼
X79n1562_p0646b23║然化去。塔於龍泉寺右。
X79n1562_p0646b24║笑巖寶禪師
X79n1562_p0646c01║笑巖禪師，名德寶，字月心，生於正德壬申臘之望日。
X79n1562_p0646c02║其父吳氏，乃金臺世襲錦衣也。師以父卒，銳自立，不
X79n1562_p0646c03║樂嗣軄，愛遊佛地。因聽華嚴，恍如破夢，乃卸世籍為
X79n1562_p0646c04║大比丘，歷參南北知識三十餘人。然訪隱者於西山，
X79n1562_p0646c05║質單丁於破院，又莫計也。卒得道於龍泉聦禪師，出
X79n1562_p0646c06║世高座、牛首、圓通諸處。當是時，義學紛紜，禪宗落寞，
X79n1562_p0646c07║而少室一枝流入評唱，斷橋一派幾及平沉。雖南方
X79n1562_p0646c08║剎竿相望，率皆半生半滅，佛祖慧命殆且素矣。師力
X79n1562_p0646c09║弘法柄，隨方建立，可行則行，否則默之。然剷邪劈膠，
X79n1562_p0646c10║間不容髮，即據室匡徒之輩，雕龍吐鳳之儔，始與師
X79n1562_p0646c11║抗，次與師游，終乃俛首入煅，死盡偷心。至於盤根固
X79n1562_p0646c12║執，三隅不反者，師不少假詞色，圖為孽生種草也。有
X79n1562_p0646c13║廬阜五禪客請曰：竊聞和尚闡化多年，而得人未見
X79n1562_p0646c14║其廣，況今禪社蕭然，異知殊見，茅塞宇內矣。師掌珠
X79n1562_p0646c15║不展，其晚近何繇得入？伏冀曲以垂慈，入草求人，以
X79n1562_p0646c16║為何如？昔船子不得夾山，而藥山宗風不幾掃土乎？
X79n1562_p0646c17║師曰：諸公之言不無可采，但無上佛祖心印力荷者，
X79n1562_p0646c18║畢世一人足矣。下迄曹溪，時英競發，不得已而印可，
X79n1562_p0646c19║亦不繇不如是而然也。山僧秖是任分，未敢越理穿
X79n1562_p0646c20║鑿，待彼自化，雖無人未為多罪也。故師法幢所樹，不
X79n1562_p0646c21║定何所，有龍象八人常隨師遊時號八杰師甞於楚
X79n1562_p0646c22║漢兩間寓夏新秋二日衲子隨侍於金沙灘頭地坐
X79n1562_p0646c23║四顧無人忽有龐眉沙門逼前莊立朗聲問曰仁者
X79n1562_p0646c24║可識從上相承密論密義否師從容答曰善來仁者
X79n1562_p0647a01║密則非論論則非義沙門乃以錫橫肩翹一足曰是
X79n1562_p0647a02║甚麼義師於地書更字酬之又以錫畫地濶兩脛立
X79n1562_p0647a03║畫上復以錫橫按亞身而視曰者是甚麼義師書嘉
X79n1562_p0647a04║字酧之又卓錫於地兩手叉腰翹一足切齒怒目作
X79n1562_p0647a05║降魔勢曰是甚麼義師書之字酬之又分手指天地
X79n1562_p0647a06║周行一匝曰是甚麼義師書尤字酧之又復進前一
X79n1562_p0647a07║步作女人拜分手指兩衲子曰是甚麼義師書蚕字
X79n1562_p0647a08║酧之又遶師三匝作禮立於師右師書[佛/(佛*佛)/魔]字示之曰
X79n1562_p0647a09║會麼沙門擬對師止曰設到此地復書[佛/(佛*佛)/魔]字曰更須
X79n1562_p0647a10║知有者箇始得沙門歡喜合爪面師嘆曰咦真摩訶
X79n1562_p0647a11║衍薩婆若上士振錫而去二衲子驚喜曰彼是何沙
X79n1562_p0647a12║門所為復是何義師良久曰還識麼俱對曰不識師
X79n1562_p0647a13║曰此乃應真聖賢所呈金剛王變相三昧及三昧王
X79n1562_p0647a14║三昧用來勘吾然彼亦將有新證耳又過潼關禮熊
X79n1562_p0647a15║耳祖塔寺僧叱曰憨拜空塔奚為師指曰空塔乎曰
X79n1562_p0647a16║然師曰祖師聻曰擕履西逝久矣師曰蒼天蒼天師
X79n1562_p0647a17║甞倒握拂柄以示僧，曰：會麼？曰：某已識和尚做處也。
X79n1562_p0647a18║師曰：你道荊州黃四娘禮佛求箇甚麼？又僧問：打破
X79n1562_p0647a19║鏡，未審作麼生相見？師曰：慚愧殺人。僧頓領旨（即曇芝上
X79n1562_p0647a20║座）。於是江湖聞而慕之者雖切，然搆之者益稀矣。萬
X79n1562_p0647a21║曆丁丑，燕京緇素建精舍，挽師歸隱。師既謝游轍，門
X79n1562_p0647a22║無雜賓，乃整齊先覺經綸、提掇古德綱目，或徵、或贊、
X79n1562_p0647a23║或判、或頌，高巘曉霜、千江秋月也。又五年，懸衣大寂，
X79n1562_p0647a24║閱世七十一、坐夏四十八，塔於京城西直門外高浪
X79n1562_p0647b01║橋之北郊。署師正宗南行者，幻有傳禪師也；代師闡
X79n1562_p0647b02║化北之東臺者，瑞峰和尚也；其臥隱於優曇苑者，幻
X79n1562_p0647b03║也、老宿也。識者謂濟宗鼎峙，則師不負於龍泉矣。師
X79n1562_p0647b04║前後所參尊宿，約出天奇之門，獨於襄西得謁大覺
X79n1562_p0647b05║圓。圓為海舟慈公之四葉，其臘高貌碩、詞如截銕，因
X79n1562_p0647b06║歷舉古公案以詰師，師對無滯響。圓曰：若以諸方子
X79n1562_p0647b07║當絕類為不可測人，老僧却不然，再將爛熟底一則
X79n1562_p0647b08║機緣問你：外道問佛，不問有言、不問無言。世尊良久，
X79n1562_p0647b09║外道大悟。且既不涉有無，良久亦是閒名。正恁麼時，
X79n1562_p0647b10║外道悟去，悟箇甚麼？師擬對，圓急掩師口，曰：止！止！師
X79n1562_p0647b11║頓契其機，即以偈獻圓，圓大喜，曰：奇哉！斯乃從上果
X79n1562_p0647b12║地人語也。師住後，常道：圓公之為人，
X79n1562_p0647b13║龍池幻有傳禪師
X79n1562_p0647b14║禪師名正傳，字幻有，應天溧陽呂氏子也。根器宏遠，
X79n1562_p0647b15║慧語驚人。年二十二，荊谿沙門樂菴度之，即示師心
X79n1562_p0647b16║法，師輙感奮，聞燈花𤒺有省。樂菴歿，師計閱晚近，禪
X79n1562_p0647b17║門方死繩墨，乃北抵神京，謁笑巖寶禪師，傾心具述
X79n1562_p0647b18║所以。寶陰異之，忽趯出隻履，變色厲聲曰：向者裡速
X79n1562_p0647b19║道一句。師愕然無對，寶公便起，師俛首而退，中夜徬
X79n1562_p0647b20║徨。公晨出，見師猶立簷下，顏如稿木，驀喚師，師回顧
X79n1562_p0647b21║公，公翹足作修羅障日月勢，師豁然深達堂奧矣。久
X79n1562_p0647b22║之辭去，公以一笠與師曰：覆之，勿露圭角。師徑往五
X79n1562_p0647b23║臺，栖息秘魔巖一十三載。會太常唐公鶴徵問道臺
X79n1562_p0647b24║山，見師如夙契，且約師還南，師以樂菴未塔聽之。至
X79n1562_p0647c01║荊谿，徵以龍池延師。龍池，故一源禪師道場也。嘉隆
X79n1562_p0647c02║以來，先德物故，東南法社，例如灰冷。師至，愴然念百
X79n1562_p0647c03║丈大智之風，有徒數輩，一如萬指臨之。於是志士咸
X79n1562_p0647c04║集，槌拂下多，頴脫而去。僅六載，謝事，復遊燕都，居普
X79n1562_p0647c05║炤寺。時縉紳輩留神空宗，日夕從師質證。師甞舉扇
X79n1562_p0647c06║示諸大夫曰：當時孔子還知有者箇麼？皆曰：不知。師
X79n1562_p0647c07║置扇曰：以我為隱乎？吾無隱乎爾。眾躍然稱謝。其揭
X79n1562_p0647c08║示多類此。以故笑巗道化復振於燕趙，雖南北異勢，
X79n1562_p0647c09║而衝寒冐暑之士不絕，足下圍繞皆大器也。師據坐
X79n1562_p0647c10║顧眾曰：是大盡？是小盡有？對曰：大盡有。曰：小盡小。師
X79n1562_p0647c11║從傍進曰：敢保不在曆本上論量。師哂而休去。其徵
X79n1562_p0647c12║勘又多類此。法師月川者，與師同參寶公。川左袒清
X79n1562_p0647c13║凉，以非肇公物不遷論，當世莫能抗其說。師乃反覆
X79n1562_p0647c14║剖析累萬言，川卒燬板以謝。其整頓綱宗又能類此。
X79n1562_p0647c15║京中有為妖書詆上者，詔捕弗獲，當事人藉口桑門。
X79n1562_p0647c16║時紫栢可公逮繫矣，一時名德引去馳師。師笑曰：學
X79n1562_p0647c17║道期了生死，生死了顧反畏禍耶？高臥如故。事寢，乃
X79n1562_p0647c18║赴唐公再住龍池之命。其處境安詳又多類此。師前
X79n1562_p0647c19║後京都二十餘年，當是時，兩宮奉我田服之徒方藉
X79n1562_p0647c20║以有為，師獨無所事。生平如饑如渴，一以宗旨為己
X79n1562_p0647c21║任。故終師之世，陞堂入室無虗日。每以門前冷落車
X79n1562_p0647c22║馬稀，老大嫁作商人婦話問士大夫：般若無知，靡所
X79n1562_p0647c23║不知。問學者，尠有契其機者。師曰：今時人多有說得
X79n1562_p0647c24║儘是者，恰像箇膾子手。何也？任他佛頭來、魔頭來、獅
X79n1562_p0648a01║子頭來、象頭來、牛頭、馬頭、人頭、狗頭、羊頭、鵝鴨頭到
X79n1562_p0648a02║汝案上，一一儘汝破除，打發一邊去。只恐把箇死猫
X79n1562_p0648a03║頭來，便茫然罔措。於此打發得開去，纔是好膾子手。
X79n1562_p0648a04║有僧進曰：請將死猫頭來。師笑曰：果然不識。師處躬
X79n1562_p0648a05║應物，嚴慈等之，故開遮如如為不可測。卒以大機得
X79n1562_p0648a06║人，而大振滹沱之宗。示寂之年六十有六矣。先一日，
X79n1562_p0648a07║有僧自臺山來，師欣然與劇談山中宿昔。抵暮索浴，
X79n1562_p0648a08║浴出而示微疾。眾驚疑，環擁之。師舉所著帽者三，眾
X79n1562_p0648a09║弗敢對，師乃拍膝宴然矣。葢明神宗萬曆甲寅年二
X79n1562_p0648a10║月十二日子夜也。塔建本山之左。
X79n1562_p0648a11║贊曰：語云：重雷發響，百里飛聲。無事之者，愕然而驚，
X79n1562_p0648a12║空聞其響，不見其形。吾滹沱一宗，自元明叔季，葢氷
X79n1562_p0648a13║霜之際矣。笑巗父子公孫，震匝地法雷於嚴冷之首，
X79n1562_p0648a14║下開萬彚之蒙，上正千秋之統，猗歟休哉。至有覓形
X79n1562_p0648a15║鏡裡，尋聲谷中，亦獨何哉。
X79n1562_p0648a16║幻也慧禪師
X79n1562_p0648a17║禪師名佛慧，字幻也，會稽人。其先史氏。慧初生、出家、
X79n1562_p0648a18║行脚俱有奇徵，乃與幻有禪師同出笑巗寶公之門。
X79n1562_p0648a19║洎住嘉禾之優曇苑，自號懶石叟，著懶石語累萬千
X79n1562_p0648a20║言，格盡物情，時共珍之。又疾當世學者走聲便輭煖，
X79n1562_p0648a21║一澄之以枯淡，數十年門無宿賓，惟一能明侍者終
X79n1562_p0648a22║身料理巾瓶而已。及其法鼓乍鳴，有道緇素爭集如
X79n1562_p0648a23║雲，慧曰：四大之軀孰不有？五味之食孰能無？白玉體
X79n1562_p0648a24║箇箇分明，紫金身人人可得。爭柰食之不常而食，衣
X79n1562_p0648b01║之不常而衣，八萬種魔寧教易曉，四百四病以何遣
X79n1562_p0648b02║除？諸仁者，不是祝髮了呌做出家，披金襴呌作出家，
X79n1562_p0648b03║識文達理呌作出家，能行苦行呌作出家，避喧求靜
X79n1562_p0648b04║呌做出家，有人緣呌作出家，感天供呌作出家。緊要
X79n1562_p0648b05║在著草鞋入釋迦腹裡，屙屎放尿；跨大步穿達磨心
X79n1562_p0648b06║中，戴角披毛。枯草拈來，直得百花相鬬；鼓動含靈，喚
X79n1562_p0648b07║起維摩寂默。十方如來密付汝印，一切天魔自然傾膽。
X79n1562_p0648b08║咦！鳥啼春晝閒彌勒，花發東風見故人。又曰：一番相
X79n1562_p0648b09║見一番新，好看盋盂添柄；幾處行來幾處險，密奇艇
X79n1562_p0648b10║內藏輪。海不顧山頭月白，一任浮沉；空無柰雨脚風
X79n1562_p0648b11║清，大家和會。參方衲子、講席高流、居士宰官、天仙魔
X79n1562_p0648b12║梵、有情無情、生一乾坤、死一乾坤、聖一法界、凡一法
X79n1562_p0648b13║界，何曾謾得諸人？若也謾得，便討說箇是非好惡、賢
X79n1562_p0648b14║善才能、尊卑異類，灼然些子。謾不得，欠不得，你道是
X79n1562_p0648b15║甚麼境界？會麼？滿目塵埃千聖眼，半身落魄五宗心。
X79n1562_p0648b16║晚移燕京多寶菴，重修笑巗之令，足不越閫者復十
X79n1562_p0648b17║餘載。緇素飡風而過從者，多不堪其嘯唾而去，朝廷
X79n1562_p0648b18║知而敬之。老且耄矣，忽思南歸，復止優曇。俄示疾，簡
X79n1562_p0648b19║曆謂小師曰：後二日可。小師涕泣固留，慧笑諾。為遲
X79n1562_p0648b20║三日，懇再留，不許。遠近從遊者聞之，趨置龕室，適工
X79n1562_p0648b21║報竣，而跏趺示寂。閱世九十一，坐七十有八夏。
X79n1562_p0648b22║贊曰：明之中葉，象教崇隆之際，公則閴然一室，嗒然
X79n1562_p0648b23║一我，雖德重大，內弗居也。以故追隨於公者，皆一時
X79n1562_p0648b24║賢君子，受公面折，欣如獲寶。於其鬻聲都市，駕譽權
X79n1562_p0648c01║門之流，得非天壤與！公語音如鐘，足有輪紋，皤皤黃
X79n1562_p0648c02║髮，齒落更生，共疑為果地人再世，豈苟然哉！
X79n1562_p0648c03║法舟濟禪師
X79n1562_p0648c04║禪師名道濟，字法舟，嘉興人也。受業於東禪昂，以向
X79n1562_p0648c05║上宗乘走叩吉菴祚禪師，遂得道焉。是濟為無際悟
X79n1562_p0648c06║之五世也。初，悟以斷橋正脉付廣善潭，潭付默菴宣，
X79n1562_p0648c07║宣付吉菴祚。由潭至祚，垂百年來，其家聲幾不振矣。
X79n1562_p0648c08║濟承之，出世金陵安隱，而爼豆先人於名賢之間，恢
X79n1562_p0648c09║述其志，刻如履氷。每以隔宿挂上堂牌，衲子陰笑之。
X79n1562_p0648c10║甞舉拂子召眾曰：見麼？又擊曰：聞麼？既是舉起便見、
X79n1562_p0648c11║擊著便聞，玅真如藏應用全彰，是汝諸人自不丈夫，
X79n1562_p0648c12║故乃傍人門戶求知求見，韜晦家珍甘為寒乞，將謂
X79n1562_p0648c13║諸聖別有奇特事。廣額屠兒颺下屠刀，便云：我是千
X79n1562_p0648c14║佛一數，豈有曲折作知見耶？丈夫子何不恁麼擔荷
X79n1562_p0648c15║去？於是學流愛慕而親之。吏部陸公光祖邀濟還里，
X79n1562_p0648c16║以天寧居之。祖既篤於真乘，常游天寧，恨見濟之晚，
X79n1562_p0648c17║因問曰：畫前元有易否？濟曰：若無，庖犧氏將甚麼畫？
X79n1562_p0648c18║曰：畫後如何？濟曰：元無一畫。曰：現有六十四卦，何得
X79n1562_p0648c19║言無？濟曰：莫著文字。曰：請師離文字發一爻看。濟召
X79n1562_p0648c20║公，公應諾。濟曰：者一爻從何處起？公大笑而謝，自稱
X79n1562_p0648c21║五臺居士，遂多出入叢林而擊節焉。又別駕熊公南
X79n1562_p0648c22║沙問曰：設有將劒來取師頭，師還避否？濟曰：若有殺
X79n1562_p0648c23║人不眨眼地將軍，便有不怕死和尚。沙作揮劍勢，濟
X79n1562_p0648c24║放身便倒。沙曰：好箇師僧，死在劍下。濟起，呵呵大笑
X79n1562_p0649a01║曰：作麼？作麼？濟任緣揮麈，惟津津焉提唱綱宗而已。
X79n1562_p0649a02║稍不如意，飄然去之。或舟或廛，或破寺村菴，前後凡
X79n1562_p0649a03║遷居二十餘所。但其為人真率閒雅，胸無隱事，耳目
X79n1562_p0649a04║交接，使人忘其名勢，以故賢彥追崇之。其於院務，凡
X79n1562_p0649a05║百濶略。知友常以書勉濟，濟笑曰：牙籌算計，俗尚為
X79n1562_p0649a06║譏，況道人乎。古製不立烟㸑，草衣樹宿，聞道益廣，行
X79n1562_p0649a07║道益多。今人動以規法相繩，禮樂鏗鏘，舉一狗子無
X79n1562_p0649a08║佛性話，求其不惑者尠矣。尤云：我能據守祖庭，利其
X79n1562_p0649a09║徒屬，能作能為，破律喪行，恣彼陷溺，是何益也。濟晚
X79n1562_p0649a10║年閒著異跡，機不厭繁。有道人拈拄杖問曰：者是誰
X79n1562_p0649a11║底。濟曰：是山僧底。曰：既是師底，因甚在我手裡。濟呼
X79n1562_p0649a12║曰：度拄杖來。道人度杖與濟，濟曰：汝底在甚麼處。道
X79n1562_p0649a13║人整冠，濟曰：似則也似，是則未是。道人大笑。又指吉
X79n1562_p0649a14║祥草問傍僧曰：是甚麼。曰：吉祥草。曰：更有吉祥者否。
X79n1562_p0649a15║僧以足按地，道人曰：獅子窟中果無異獸。濟擯僧出
X79n1562_p0649a16║院。又僧問：得何三昧，便乃隨波逐浪。濟曰：兩岸春風
X79n1562_p0649a17║香不斷，一谿流水落花新。曰：怎柰學人不會。濟曰：蜻
X79n1562_p0649a18║蜓飛尚緩，蛺蝶舞偏忙。曰：和尚莫將境示人。濟喝，僧
X79n1562_p0649a19║便作禮，濟曰：啼得血流無用處，不如緘口過殘春。濟
X79n1562_p0649a20║二十二出家，歿年七十有四矣。眾知濟有厭世意，請
X79n1562_p0649a21║留偈，濟以手搖曳曰：何多事也。乃趨寂，時嘉靖庚戌
X79n1562_p0649a22║之秋也。得法者二人，一居胥山曰雲谷會，一居精嚴
X79n1562_p0649a23║寺曰冬溪澤，俱以嚴標行話於世。
X79n1562_p0649a24║贊曰：濟公近繼無際，遠續斷橋；歷觀其始末機智，毫
X79n1562_p0649b01║忽不爽。然前後居無定相，惟激勵學者為要務；諸莊
X79n1562_p0649b02║旱損，略不干懷：可謂救時之明哲者也。尚有以不事
X79n1562_p0649b03║事短之，所謂盲人問豹與語奇斑哉！
X79n1562_p0649b04║敬畏空禪師
X79n1562_p0649b05║無趣禪師，諱如空，其先施姓，嘉興秀水人也。早歲留
X79n1562_p0649b06║神內典，浮沉於理路文言。過僧舍，覧傳燈錄，心目茫
X79n1562_p0649b07║然，乃執卷求老僧解。老僧曰：此歷祖真參實悟之要
X79n1562_p0649b08║玅也，非意識可能至耳。空奮發棄家，裹幘巾，同濟法
X79n1562_p0649b09║舟，徧訪諸方耆宿。抵杭城，見封自然，值封簷坐補破
X79n1562_p0649b10║衲，空進問曰：和尚補者箇，遮寒即是？遮熱即是？封停
X79n1562_p0649b11║針，熟視空曰：道甚麼？空即禮拜。封曰：點茶來。空作舞
X79n1562_p0649b12║而出。如是經行八載，克志勞躬，此中尚未廓鬯。既歸
X79n1562_p0649b13║秀水，不復居家，東尋西討，如游峰逐，世人多笑之。適
X79n1562_p0649b14║埜翁曉禪師來東塔，空大喜，即走請益。曉以本色示
X79n1562_p0649b15║空，空罔措其指。復經三年，聞鷄鳴，始獲慶快，乃機投
X79n1562_p0649b16║曉公，曉以斷橋真脉許空焉。葢曉遡嗣寶芳進，進嗣
X79n1562_p0649b17║月谿澄，澄乃福林度之三世也，故曉為斷橋七世之
X79n1562_p0649b18║苗裔。曉又囑空曰：昔六祖能大師自傳衣法，潛隱獵
X79n1562_p0649b19║隊一十六載，方大露布，汝宜慎之。空即就秀水掩關，
X79n1562_p0649b20║乃說法曰：三十餘年參禮，請益十方宗匠。問法皆云
X79n1562_p0649b21║無說，問佛皆云無相。幸得無相無說，不覺頓空伎倆。
X79n1562_p0649b22║追昔脚跟，失却便宜。今喜眉毛生在眼上，從斯丟去
X79n1562_p0649b23║草鞋。即便抝折拄杖，拍雙空手入玄關，坐看陰陽消
X79n1562_p0649b24║長。復有一偈：窮子還歸長者宅，善財參徧雜花林。大
X79n1562_p0649c01║千收拾毫端內，推出虗空掩上門。於是嘉禾有道之
X79n1562_p0649c02║士爭遊空之門。會正信長者經營敬畏菴，請空弘持
X79n1562_p0649c03║祖道。空乃啟關曰：自結玄關自活埋，自吾閉也自吾
X79n1562_p0649c04║開。一拳打破虗空竅，放出從前者漢來。始會名宿，就
X79n1562_p0649c05║菴披剃，受滿分戒，主持菴事，名傾緇素。選部陸光祖
X79n1562_p0649c06║常訪道要於空，空驀頭生按。祖嘆曰：澄之不清，淆之
X79n1562_p0649c07║不濁，趣公之謂與。一日小參，眾方集，空喝曰：禍出私
X79n1562_p0649c08║門。便下座。乃謂性冲曰：有件不了公案，來歲中秋汝
X79n1562_p0649c09║為我來。冲應期而至，空大悅，說偈俄化。偈曰：生來死
X79n1562_p0649c10║去空花，死去生來一夢。皮囊付與丙丁公，白骨斷橋
X79n1562_p0649c11║隨眾。呵呵，明月清風吟弄。時萬曆庚辰也。
X79n1562_p0649c12║贊曰：無趣脫略墨繩，真斷橋之後也。然竟以一木而
X79n1562_p0649c13║支大廈，其得不危者，幸也歟！幸也歟！
X79n1562_p0649c14║壽昌經禪師
X79n1562_p0649c15║禪師名慧經，字無明，撫州仁和裴氏子也。九歲誦孔
X79n1562_p0649c16║孟章句，即究其義。每問：浩然之氣是箇甚麼？或有笑
X79n1562_p0649c17║者，或有訝者，公皆一舉手而去之。遂潛心內典，如獲
X79n1562_p0649c18║故物。年二十一，父事廩山忠老宿，求忠斬髮。忠曰：著
X79n1562_p0649c19║急作麼？待汝瞥地，我為汝師。公乃刻志苦行三載，因
X79n1562_p0649c20║見雙林頌有省，輙遯跡峩峯。又三載，讀傳燈至僧問
X79n1562_p0649c21║興善：如何是道？善曰：大好。山又深疑之，因力撼巨石，
X79n1562_p0649c22║得達其旨。乃曰：欲參無上菩提道，急急疏通大好山。
X79n1562_p0649c23║知道始知山不好，翻身跳出祖師關。趨呈於忠，忠笑
X79n1562_p0649c24║曰：吾不汝欺。為公圓頂，時年二十有七。復還舊隱，不
X79n1562_p0650a01║下山者二十四載，遠近賢之。萬曆甲午，出住寶方。有
X79n1562_p0650a02║道者過訪，曰：師住此山，曾見何人？公曰：總未行脚。曰：
X79n1562_p0650a03║寧以一隅而小天下乎？公敬諾，即杖笠觀方，諸尊宿
X79n1562_p0650a04║皆珍譽之。登五臺，參瑞峯和尚。峰出笑巗禪師之門，
X79n1562_p0650a05║公請曰：某甲於古德機緣不盡餘疑，旦雖徧歷門墻，
X79n1562_p0650a06║如窺羅縠之月。乞慈垂憫，下剖愚蒙。語畢，慇勤作禮。
X79n1562_p0650a07║峯嘆曰：善哉！上座以英偉之姿，銳於入道，而胸中尚
X79n1562_p0650a08║有芥蔕耶？如不棄山埜，試舉將來。公曰：臨濟道：佛法
X79n1562_p0650a09║無多子。畢竟是箇甚麼？曰：向道佛法無多子，又是箇
X79n1562_p0650a10║甚麼？公曰：玄沙謂靈雲未徹，那裡是它未徹處？曰：大
X79n1562_p0650a11║是玄沙未徹。公曰：趙州勘破婆子，未審甚處遭他勘
X79n1562_p0650a12║破？曰：卻是婆子勘破趙州。公釋然，再拜謝之。復獻頌
X79n1562_p0650a13║曰：暗藏春色，明露秋光。有眼莫見，縱智難量。到家不
X79n1562_p0650a14║上長安道，一任風花雪月揚。峰深肯公語，叶洞上宗
X79n1562_p0650a15║旨，而公亦以紹續洞宗自任。南還，初住董巗，遷壽昌，
X79n1562_p0650a16║中興曹洞。其時像教相尚，公獨不攀外護。甞誡知事
X79n1562_p0650a17║曰：萬般存此道，一味信前緣。每同眾耕耘，耆年不怠。
X79n1562_p0650a18║學侶參尋，每將钁柄為禪杖；尊賓顧訪，且就蓑衣準
X79n1562_p0650a19║布袍。故有壽昌古佛之稱。益王嚮公齎香修敬，公漠
X79n1562_p0650a20║然不答。知事懼叢林所係，請稍循時宜。公曰：吾佛制，
X79n1562_p0650a21║不臣天子，不友諸侯。為佛兒孫而違佛制，是叛佛也。
X79n1562_p0650a22║吾豈作叛佛之人哉？王聞而嘆曰：去聖時遙，幸遺此
X79n1562_p0650a23║老。公三坐道場，殿宇禪坊煥然鼎新，別建蘭若二十
X79n1562_p0650a24║餘所，從未隻字干及檀信。檀信自歸，有引修懺佛事
X79n1562_p0650b01║於山中，公重詬之曰：汝邀一時之利，開晚近流獘之
X79n1562_p0650b02║端，使禪坊流為應院，豈非巨罪之魁也？以故公之名
X79n1562_p0650b03║號所及，而古風習習，其規繩不整而自肅。甞上堂曰：
X79n1562_p0650b04║諸佛時常說法，不須擬議猜詳是何法。天地玄黃，宇
X79n1562_p0650b05║宙洪荒，不論通宗透教，只貴直下承當。承當箇甚麼？
X79n1562_p0650b06║雲騰致雨，露結為霜，蛟龍不宿死水，猛虎豈行路傍？
X79n1562_p0650b07║透得者些關棙，何須願化西方？不問先佛後祖，鼻孔
X79n1562_p0650b08║一樣放光，化被草木，賴及萬方。釋迦不肯洩破，達磨
X79n1562_p0650b09║九年覆藏，峩峯不惜口業，一下為眾宣揚。且道作麼
X79n1562_p0650b10║生宣揚？揮几云：罔談彼短，靡恃己長。又曰：宗乘中事
X79n1562_p0650b11║難以措辭，大道門庭爭容擬議？等閒垂一句，如大阿
X79n1562_p0650b12║鋒離匣，逢之者則死不移時；似塗毒鼓受槌，聞之者
X79n1562_p0650b13║則喪不旋踵。所謂妙峰峻仞，埜獸難藏；寶樹晶光，靈
X79n1562_p0650b14║禽莫泊。其用也，單趂金毛歸埜窟，直追鐵額入深山。
X79n1562_p0650b15║掃天下之攙搶，拂世間之孽屑。提墮坑落壍之類，揭
X79n1562_p0650b16║迷封滯殻之流。其功也，使法界、世界、虗空界一體同
X79n1562_p0650b17║觀，佛道、人道、地獄道萬法融會。雖然如是，猶未為向
X79n1562_p0650b18║上事，須知更有出格在。噫！正令不行先斬首，大機一
X79n1562_p0650b19║發聖賢悲。又曰：抽筋不動皮，換骨不見血。筋骨一齊
X79n1562_p0650b20║空，遊行不倒跌。達磨大師解滅而不解生，釋迦老人
X79n1562_p0650b21║解生而不解滅。要知生滅不相干，除是當年乾矢橛。
X79n1562_p0650b22║萬曆丁巳臘之七日，公田務歸，顧眾曰：老僧自此不
X79n1562_p0650b23║復作矣。除夕，上堂曰：今年只有茲時在，請問諸人知
X79n1562_p0650b24║也無？那事未曾親磕著，切須綿密作工夫。越三日告
X79n1562_p0650c01║寂，眾悲惶不已，公復展目說偈慰之。為留旬餘，裁書
X79n1562_p0650c02║徧辭隣壁道俗，更自作偈，令侍僧舉火。至十七日晨
X79n1562_p0650c03║起，盥漱拭身曰：不必再浴矣。乃大書：今日分明指示。
X79n1562_p0650c04║擲筆而逝，其年七十有一。依命闍維，侍僧宣公所遺
X79n1562_p0650c05║之偈曰：無量劫來秖者箇，今日依然又者箇。復將者
X79n1562_p0650c06║箇了那箇，者箇那箇同安樂。
X79n1562_p0650c07║火光忽成五色，諸牙頂髻不壞，就寢堂建塔藏之。其
X79n1562_p0650c08║門人無異來，已開化博山矣。
X79n1562_p0650c09║
X79n1562_p0650c10║南宋元明僧寶傳卷十四