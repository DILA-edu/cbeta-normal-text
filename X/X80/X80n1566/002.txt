X80n1566_p0475c11║
X80n1566_p0475c12║
X80n1566_p0475c13║五燈會元續略卷第二上
X80n1566_p0475c14║
X80n1566_p0475c15║明支提山嗣祖沙門　淨柱　輯
X80n1566_p0475c16║臨濟宗
X80n1566_p0475c17║南嶽下十六世
X80n1566_p0475c18║黃龍忠禪師法嗣
X80n1566_p0475c19║袁州慈化寺普菴印肅禪師宜春余氏子。生而祥光
X80n1566_p0475c20║燭天，蓮產道周。長師壽隆賢公，賢授以法華。師曰：諸
X80n1566_p0475c21║佛玄旨，貴悟於心。數目循行，何益於道？謁牧菴於溈
X80n1566_p0475c22║山，問曰：萬法歸一，一歸何處？菴豎拂示之，有省。歸壽
X80n1566_p0475c23║隆，使牒請主慈化寺。一日，誦華嚴論，至達本情亡，知
X80n1566_p0475c24║心體合，豁然大悟，曰：我今親契華嚴法界矣。遂說偈
X80n1566_p0476a01║曰：揑不成團撥不開，何須南嶽又天台？六根門首無
X80n1566_p0476a02║人用，惹得胡僧特地來。後劉長者請住慈化。上堂：三
X80n1566_p0476a03║界唯心唯佛解，萬法唯識更誰知？迷悟本無權立化，
X80n1566_p0476a04║恰如黃葉止兒啼。涅槃生死猶如夢，十聖三賢是阿
X80n1566_p0476a05║誰？有物先天無相貌，言詮不及體阿彌。祇者阿彌是
X80n1566_p0476a06║汝心，不勞逐相外邊尋。三僧祇劫隨時立，心心心即
X80n1566_p0476a07║是如今。若人不了心非相，執境迷真著色聲。了色通
X80n1566_p0476a08║聲無二體，山河大地說真經。敢問說人真經作麼生
X80n1566_p0476a09║說？良久，曰：今古妙音無間歇，除非迦葉不聞聞。師自
X80n1566_p0476a10║是廣津梁、崇塔廣，禦災捍患，天動物與鬼神莫能測
X80n1566_p0476a11║其變化，諸異跡不可勝紀。或問：修何行業而得此？即
X80n1566_p0476a12║當空畫一畫。曰：會麼？曰：不會。師曰：止！止！不須說。甞自
X80n1566_p0476a13║贊曰：蒼天！蒼天！悟無生法，談不說禪。開兩片皮，括地
X80n1566_p0476a14║該天。如何是佛？十萬八千。乾道五年七月二十一日，
X80n1566_p0476a15║書偈曰：乍雨乍晴寶象明，東西南北亂雲橫。失珠無
X80n1566_p0476a16║限人遭劫，幻應權機為汝清。書畢，跏趺而逝。
X80n1566_p0476a17║南嶽下十七世
X80n1566_p0476a18║東林顏禪師法嗣
X80n1566_p0476a19║成都府昭覺紹淵禪師上堂，舉僧問雲門：樹凋葉落
X80n1566_p0476a20║時如何？門曰：體露金風。師曰：要明陷虎之機，須是本
X80n1566_p0476a21║色衲子始得。雲門大師具逸羣三昧，擊節扣關，於閦
X80n1566_p0476a22║電光中出一隻手，與人解粘去縛，㧞楔抽釘，不妨好
X80n1566_p0476a23║手。子細檢點將來，大似與賊過梯。昭覺即不然，忽有
X80n1566_p0476a24║僧問：樹凋葉落時如何？只答他道：落霞與孤鶩齊飛，
X80n1566_p0476b01║秋水共長天一色。且道與雲門是同是別？復曰：止止
X80n1566_p0476b02║不須說，我法妙難思。上堂：鎔瓶盤釵釧作一金，攪酥
X80n1566_p0476b03║酪醍醐成一味。如是賓主道合，內外安和，五位君臣
X80n1566_p0476b04║齊透，四種料揀一串。放行則細雨濛濛，秋風颯颯；把
X80n1566_p0476b05║住則空空如也，誰敢正眼覷著？且道放行為人好？把
X80n1566_p0476b06║住為人好？復曰：等閒一似秋風至，無意涼人人自凉。
X80n1566_p0476b07║育王光禪師法嗣
X80n1566_p0476b08║臨安府靈隱妙峰之善禪師湖州劉氏子。十三祝髮
X80n1566_p0476b09║經論，一見輙了大意。參佛照於鄮山，以風幡語直，箭
X80n1566_p0476b10║鋒機印，以偈曰：今日與君通一線，斬釘截鐵起吾宗。
X80n1566_p0476b11║遂入匡廬，卓錫妙高峰下，面壁十年。初住慧因，晚住
X80n1566_p0476b12║靈隱。上堂：應物現形，如水中月。信手拈來，一時漏泄。
X80n1566_p0476b13║以拂子擊禪床左邊曰：者裏是鑊湯爐炭。擊右邊曰：
X80n1566_p0476b14║者裏是劍樹刀山。前面是觀音勢至，後面是文殊普
X80n1566_p0476b15║賢。中間一著，還知落處麼？又擊曰：毗婆尸佛早留心，
X80n1566_p0476b16║直至如今不得妙。上堂：久參高士，眼空四海，鼻孔撩
X80n1566_p0476b17║天。見也見得親，說也說得親，行也行得親，用也用得
X80n1566_p0476b18║親。只是未識老僧拄杖子在。何故？將成九仞之山，不
X80n1566_p0476b19║進一簣之土。示眾：汾陽云：識得拄杖子，行脚事畢錯。
X80n1566_p0476b20║三角云：識得拄杖子，入地獄如箭錯。老僧則不然，識
X80n1566_p0476b21║得拄杖子錯。妙峰三個錯，不是無病藥。龐公賣笊籬，
X80n1566_p0476b22║清平道木杓。將示寂，書偈曰：來也如是，去也如是。來
X80n1566_p0476b23║去一如，清風萬里。遂逝。
X80n1566_p0476b24║臨安府淨慈北㵎居簡禪師潼川龍氏子。依邑之廣
X80n1566_p0476c01║福院得度。參別峰塗毒，沉默自究。一日，閱卍菴語，有
X80n1566_p0476c02║省。再參佛照，機契。自是往來其門者十五年。走江西，
X80n1566_p0476c03║訪仲溫於羅湖，與師議論，大奇之。遂以大慧居洋嶼
X80n1566_p0476c04║菴竹篦付之，師巽焉。久之，出世台之報恩，晚遷淨慈。
X80n1566_p0476c05║上堂：識得一，萬事畢。了事衲僧，一字不識。直饒恁麼，
X80n1566_p0476c06║未稱全提。禹力不到處，河聲流向西。上堂，舉密師伯
X80n1566_p0476c07║與洞山在餅店，密於地上畵一圓相，謂洞山曰：把將
X80n1566_p0476c08║去。山曰：拈將來。後來保寧勇和尚曰：非但二人提不
X80n1566_p0476c09║起，盡大地人亦提不起。北㵎敢道保寧計窮力盡。上
X80n1566_p0476c10║堂，舉趙州入僧堂曰：有賊！有賊！見一僧便捉曰：賊在
X80n1566_p0476c11║者裏。僧曰：不是某甲。州托開曰：是即是，不肯承當。師
X80n1566_p0476c12║曰：趙州收處太寬，放去太急。淨慈則不然，家賊難防，
X80n1566_p0476c13║家財必喪。卓拄杖曰：只可錯捉，不可錯放。淳祐丙午
X80n1566_p0476c14║春示疾，索筆書偈於紙尾，復書曰：四月一日珍重六
X80n1566_p0476c15║字。至期，假𥧌而逝。
X80n1566_p0476c16║臨安府徑山浙翁如琰禪師台州周氏子。上堂，拈拄
X80n1566_p0476c17║杖曰：蔣山喚者個作拄杖子，諸人亦喚者個作拄杖
X80n1566_p0476c18║子，還有緇素也無？闌干雖共倚，山色不同觀。
X80n1566_p0476c19║慶元府天童無際派禪師題郁山主像曰：策蹇溪橋
X80n1566_p0476c20║蹉跌時，悞將豌豆作珍珠。兒曹不解藏家醜，笑倒楊
X80n1566_p0476c21║岐老古錐。
X80n1566_p0476c22║東禪性空觀禪師上堂，舉鹽官國師因僧問：如何是
X80n1566_p0476c23║本身盧舍那？官曰：與老僧過淨瓶來。僧將淨瓶至，官
X80n1566_p0476c24║曰：却安舊處著。僧復來問，官曰：古佛過去久矣。師曰：
X80n1566_p0477a01║盲者難以與乎文彩，聵者難以與乎音聲。者僧既不
X80n1566_p0477a02║薦來機，國師只成虗設。雲門道：無朕迹，扶國師不起。
X80n1566_p0477a03║雪竇云：一手指天，一手指地，爭得無也扶國師不起？
X80n1566_p0477a04║以拂子畵一畵，曰：前來葛藤，一時劃斷。且道畢竟如
X80n1566_p0477a05║何是來身盧舍那？擲拂子，下座。
X80n1566_p0477a06║上方朴翁銛禪師讚達磨曰：一言已出駟難追，賴得
X80n1566_p0477a07║君王放過伊。楊子江心般折葦，浪頭何似問頭危。
X80n1566_p0477a08║慶元府育王秀巖師瑞禪師上堂，舉演化大師問報
X80n1566_p0477a09║慈曰：如何是真如佛性？慈曰：誰無？化不契，遂請益護
X80n1566_p0477a10║國。國曰：誰有？化於言下契悟。師曰：誰無誰有全機道，
X80n1566_p0477a11║言下翻身不唧𠺕。直饒未舉已先行，錯認簸箕作熨
X80n1566_p0477a12║斗。阿呵呵！若人便解倒騎驢，一生不著隨人後。
X80n1566_p0477a13║慶元府育王孤雲權禪師上堂，舉：僧問雪峰：古磵寒
X80n1566_p0477a14║泉時如何？峰曰：瞪目不見底。僧曰：飲者如何？峰曰：不
X80n1566_p0477a15║從口入。又問趙州：古磵寒泉時如何？州曰：苦。僧曰：飲
X80n1566_p0477a16║者如何？州曰：死。師曰：一人隨波逐浪，一人截斷眾流。
X80n1566_p0477a17║檢點將來，總欠會在。今日有問育王：古磵寒泉時如
X80n1566_p0477a18║何？只對他道：須是親見雪峰。飲者如何？問取趙州。
X80n1566_p0477a19║臨安府淨慈退谷義雲禪師福州閩清黃氏子，世為
X80n1566_p0477a20║士。既冠，遊國學，因讀論語、中庸，有所悟入。後從山堂
X80n1566_p0477a21║淳禪師祝髮，至吳見鐵菴，菴留入侍司。一日，室中問
X80n1566_p0477a22║國師三喚侍者話，師亟舉手掩其口。又問：侍者三應，
X80n1566_p0477a23║又作麼生？師拂袖徑出，菴大喜。時佛照唱道靈隱，師
X80n1566_p0477a24║往依之。及佛照移育王，命師分座。照聞其說法，歎曰：
X80n1566_p0477b01║此子提唱，宛如雪堂行和尚，吾鉢袋有所付矣。出住
X80n1566_p0477b02║香山、育王諸大剎，而朝命又起。師說法淨慈，僧問：三
X80n1566_p0477b03║聖道：我逢人則出，出則不為人。意旨如何？師曰：東斗
X80n1566_p0477b04║西移。曰：興化道：我逢人則不出，出則便為人。又作麼
X80n1566_p0477b05║生？師曰：南斗北轉。上堂：奔流度刃，疾𦦨過風。啐啄同
X80n1566_p0477b06║時，崖州萬里。有底道：如人學射，久習則巧。殊不知末
X80n1566_p0477b07║彀已前，中的早涉迂迴了也。趙州到茱萸，靠却拄杖
X80n1566_p0477b08║即且置，只如孚上座道：聖箭折也。意作麼生？喝一喝，
X80n1566_p0477b09║曰：若不同床睡，焉知被底穿？開禧二年五月，師示微
X80n1566_p0477b10║疾，作偈別眾曰：意烏猝猝，萬人氣索。佛法向上，何曾
X80n1566_p0477b11║蹋著？臨行業識茫茫，一任諸方卜度。遂寂。
X80n1566_p0477b12║慶元府育王空叟宗印禪師舉僧問長沙：如何是上
X80n1566_p0477b13║上人行履處？沙曰：如死人眼。僧曰：上上人相見時如
X80n1566_p0477b14║何？沙曰：如死人手。師頌曰：死人眼，死人手。金烏飛，玉
X80n1566_p0477b15║兔走。直截根源，取之左右。張翁醉倒臥官街，元是李
X80n1566_p0477b16║翁喫私酒。
X80n1566_p0477b17║金陵鍾山鐵牛印禪師示眾曰：若是大丈夫漢，興決
X80n1566_p0477b18║烈之志、屏浮濫之行，從脚跟下一刀兩段，向佛祖外
X80n1566_p0477b19║一覷便透，身心俱了，亦不為難，亦不患護身符子不
X80n1566_p0477b20║入手。所以道：高山流水深深意，自有知音笑點頭。
X80n1566_p0477b21║東禪嶽禪師法嗣
X80n1566_p0477b22║福州鼓山石菴知玿禪師示眾，舉鎮州蘿蔔話，曰：些
X80n1566_p0477b23║兒活計口皮邊，點著風馳與電旋。謾說鎮州蘿蔔大，
X80n1566_p0477b24║何曾親見老南泉？
X80n1566_p0477c01║天童全禪師法嗣
X80n1566_p0477c02║慶元府育王笑翁妙堪禪師四明慈谿毛氏子。參無
X80n1566_p0477c03║用於天童，用曰：行脚僧？遊山僧？師曰：行脚僧。用曰：如
X80n1566_p0477c04║何是行脚事？師以坐具便摵。用曰：此僧敢來者裏，將
X80n1566_p0477c05║虎鬚參堂去！室中常示以狗子無佛性話，師擬開口，
X80n1566_p0477c06║用以竹篦劈口便打。師應聲呈偈曰：大荼毒皷，轟天
X80n1566_p0477c07║震地。轉腦回頭，橫屍萬里。用頷之。出世妙勝，晚徙育
X80n1566_p0477c08║王。上堂：膏雨及時，江山如洗。幽鳥語喬林，殘紅隨遠
X80n1566_p0477c09║水。可憐盲聾瘖瘂人，不識此方真教體。一日示疾，辭
X80n1566_p0477c10║眾偈曰：業鏡高懸，七十二年。一槌擊碎，大道坦然。置
X80n1566_p0477c11║筆而逝。
X80n1566_p0477c12║臨安府靈隱石鼓希夷禪師上堂，舉南泉曰，文殊普
X80n1566_p0477c13║賢昨夜三更相打，每人與二十棒，趂出院了也。趙州
X80n1566_p0477c14║曰，和尚棒教誰喫。泉曰，王老師過在甚麼處。州作禮
X80n1566_p0477c15║而出。頌曰，春風吹落碧桃花，一片流經十萬家。誰在
X80n1566_p0477c16║畵棲沽酒處，相邀來喫趙州茶。
X80n1566_p0477c17║雪峰然禪師法嗣（師嗣大慧，會元不載）
X80n1566_p0477c18║如如顏丙居士頌趙州有主沙彌話曰：解把一莖野
X80n1566_p0477c19║草，喚作丈六金身。會得頭頭皆是道，眼中瞳子面前
X80n1566_p0477c20║人。
X80n1566_p0477c21║淨慈一禪師法嗣
X80n1566_p0477c22║慶元府天童息菴達觀禪師示眾，舉南泉曰：江西馬
X80n1566_p0477c23║祖說即心即佛，王老師不恁麼道，不是心、不是佛、不
X80n1566_p0477c24║是物，恁麼有過麼？趙州禮拜而出。僧隨問州曰：上座
X80n1566_p0478a01║禮拜便出，意作麼生？州曰：你却問取和尚。僧乃問：適
X80n1566_p0478a02║來諗上座意作麼生？泉曰：他却領得老僧意旨。頌曰：
X80n1566_p0478a03║慣弄瑤琴與琵琶，清音歷歷遍天涯。堪嗟不入聾人
X80n1566_p0478a04║耳，空使西山日又斜。
X80n1566_p0478a05║焦山禮禪師法嗣
X80n1566_p0478a06║慶元府天童癡鈍智頴禪師頌達磨見武帝因緣曰：
X80n1566_p0478a07║提起須彌第一槌，玉關金鎻擊難開。重施背踏空勞
X80n1566_p0478a08║力，應悔迢迢萬里來。
X80n1566_p0478a09║大洪證禪師法嗣
X80n1566_p0478a10║萬壽月林師觀禪師頌玄沙三種病曰：盲聾喑啞，捉
X80n1566_p0478a11║敗了也。更問如何盲聾喑啞？
X80n1566_p0478a12║南嶽下十八世
X80n1566_p0478a13║鼓山永禪師法嗣
X80n1566_p0478a14║臨安府淨慈晦翁悟明禪師福州人。上堂，舉夾山會
X80n1566_p0478a15║下一僧到高亭，纔禪拜，亭便打，僧曰：特來禮拜，何得
X80n1566_p0478a16║打某甲？僧再拜，亭又打趂。僧回，舉似夾山，山曰：會麼？
X80n1566_p0478a17║僧曰：不會。山曰：賴汝不會，汝若會，即夾山口瘂。應菴
X80n1566_p0478a18║指曰：高亭一期忍後不禁，爭奈拄杖放行太速。者僧
X80n1566_p0478a19║當時若是個漢，莫道高亭、夾山，便是達磨大師出來，
X80n1566_p0478a20║也斬為三斷。何故？家肥生孝子，國覇有謀臣。師曰：高
X80n1566_p0478a21║亭、夾山，門庭施設各得其宜，但中間一人較些子。應
X80n1566_p0478a22║菴與麼道，也是鞏縣茶瓶。師纂修禪燈會要，傳於叢
X80n1566_p0478a23║林。
X80n1566_p0478a24║靈隱善禪師法嗣
X80n1566_p0478b01║福州雪峰藏叟善珍禪師泉州南安呂氏子。謁妙峰
X80n1566_p0478b02║於靈隱，入室悟旨。出世里之光孝，升承天雪峰。上堂：
X80n1566_p0478b03║盡大地是紫磨金身，諸人終日開眼覷見釋迦老子
X80n1566_p0478b04║心肝，舉步築著釋迦老子鼻孔。說有說無是誑，說生
X80n1566_p0478b05║說滅是謗，說即心非心是妄。不誑、不謗、不妄，春風吹
X80n1566_p0478b06║落桃李花，淡烟疎雨籠青嶂。嘗自題其像曰：參禪無
X80n1566_p0478b07║悟，識字有數。眼三角似燕山愁胡，面百摺如趙婆呷
X80n1566_p0478b08║醋。一著高出諸方，敢道飯是米做？除夜小參，舉：僧問
X80n1566_p0478b09║古德：年窮歲盡時如何？德曰：依舊孟春猶寒。師曰：古
X80n1566_p0478b10║德恁麼答話，只怕諸人忘却。今日忽有人問：年窮歲
X80n1566_p0478b11║盡時如何？拈棒便打。待他道：因甚麼打某甲？即向他
X80n1566_p0478b12║曰：更要我道孟春猶寒那？（南石琇云：古德曾為浪子偏憐客，藏叟老祖愛向人
X80n1566_p0478b13║前恣拍盲。有問北山，即向他道：但得雪消去，自然春到來。）後以朝命移徑山，嘉定
X80n1566_p0478b14║丁丑示寂。
X80n1566_p0478b15║吉安府龍濟山友雲宗鍪禪師廬陵王氏子。初依妙
X80n1566_p0478b16║峰。一日峰上堂，拈拄杖曰：釋迦老子來也，諸人還見
X80n1566_p0478b17║麼？微妙淨法身，具相三十二。放下拄杖曰：你諸人不
X80n1566_p0478b18║會入涅槃去也。師於言下豁然。後登吉水之佛頂，峰
X80n1566_p0478b19║得修山主古寺以居焉。木食㵎飲，夙夜危坐。或雪寒
X80n1566_p0478b20║無宿火，啖昌獨數寸度日。嘗口占以自遣曰：山僧有
X80n1566_p0478b21║分住烟蘿，無米無錢莫管他。水似琉璃山似王，眼前
X80n1566_p0478b22║儘有許來多。妙峰寄法衣竹篦并其肖像以付師，峰
X80n1566_p0478b23║自題其像曰：妙峰孤頂草離離，橫按竹篦三尺鐵。只
X80n1566_p0478b24║許佛頂龍濟知，父子不傳真秘訣。師甞書門以示來
X80n1566_p0478c01║參曰：除却眼耳鼻舌身意，那個是你自己？若也道得，
X80n1566_p0478c02║許你親見龍濟來。其或未然，且居門外。雪巖和尚見
X80n1566_p0478c03║而問曰：曾接得幾人？師曰：山僧從來不會按牛頭喫
X80n1566_p0478c04║草。僧問：臘月三十日到來時如何？師曰：門前無索債
X80n1566_p0478c05║人。忽示疾，集眾囑後事，復彈指一聲曰：只此是別眾
X80n1566_p0478c06║語也。侍僧請留頌，不答。至夜分，遽索筆書曰：一燈在
X80n1566_p0478c07║望，更無言說。大地平泥，虗空迸裂。
X80n1566_p0478c08║杭州淨慈東叟仲頴禪師上堂：切忌隨他覓，無勞向
X80n1566_p0478c09║己求。縱橫活潑潑，有放還有收。是甚麼？一葉落，天下
X80n1566_p0478c10║秋。
X80n1566_p0478c11║淨慈簡禪師法嗣
X80n1566_p0478c12║慶元府育王物初大觀禪師明之鄞縣陸氏子。初依
X80n1566_p0478c13║北磵於南屏。一日入室次，機語契合，遂大發明。後出
X80n1566_p0478c14║世，屢遷名剎。晚坐育王。上堂：一冬二冬，你儂我儂。暗
X80n1566_p0478c15║中偷笑，當面脫空。雖是尋常茶飯，誰知米裏有蟲。夜
X80n1566_p0478c16║來好風，吹折門前一枝松。上堂：用黑豆法換人眼睛，
X80n1566_p0478c17║如恒河沙。會火爐頭話，能有幾個？九九九，三世諸佛
X80n1566_p0478c18║不知有。翻身踢倒五須彌，何用法身藏北斗。藏北斗，
X80n1566_p0478c19║分明向外揚家醜。上堂：塵劫來事，只在今時。當斷不
X80n1566_p0478c20║斷，斗換星移。拈拄杖卓一下，曰：花須連夜發，莫待曉
X80n1566_p0478c21║風吹。上堂，舉龐居士問馬大師：不與萬法為侶，是甚
X80n1566_p0478c22║麼人？大師曰：待汝一口吸盡西江水，即向汝道。師曰：
X80n1566_p0478c23║大小祖師，只知開口易，不覺舌頭長。當時若問育王，
X80n1566_p0478c24║但曰：若要向汝道，直待虗空落地，自然出他一頭。何
X80n1566_p0479a01║故？車不橫推，理無曲斷。上堂：達磨正宗，衲僧巴鼻。充
X80n1566_p0479a02║塞虗空，無處迴避。堪笑迷流，白日青天開却眼，只管
X80n1566_p0479a03║瞌睡。更有黃面老人，不識好惡，入泥入水，却道我於
X80n1566_p0479a04║然燈佛所，無一法可得，而為我授記。何異好肉剜瘡，
X80n1566_p0479a05║空花求蒂。畢竟如何？悉唎悉唎。既順世，塔於寺之西
X80n1566_p0479a06║菴。
X80n1566_p0479a07║徑山琰禪師法嗣
X80n1566_p0479a08║臨安府淨慈偃淡廣聞禪師福州侯官林氏子。參浙
X80n1566_p0479a09║翁，翁笑迎曰：汝來耶？一夕坐簷間，聞更三轉，入室曳
X80n1566_p0479a10║履而蹶，如夢忽醒。翌朝造室，翁舉趙州洗鉢盂話，師
X80n1566_p0479a11║將啟吻，翁遽止，平生疑礙氷釋。紹定戊子，出世淨慈。
X80n1566_p0479a12║上堂，舉趙州示眾曰：老僧三十年前，在南方火爐頭，
X80n1566_p0479a13║有個無賓主話，直至如今，無人舉著。師拈曰：森羅萬
X80n1566_p0479a14║象，明暗色空，日夜舉揚。趙州古佛，不是不知，只為貪
X80n1566_p0479a15║程太速。上堂：雲門放洞山三頓棒，嚼飯餧嬰兒。黃檗
X80n1566_p0479a16║打臨濟三頓棒，按牛頭喫草。只今不犯絲毫，有個方
X80n1566_p0479a17║便。良久曰：大事為你不得，小事自家擔當。上堂：十字
X80n1566_p0479a18║街頭石幢子，無你遮護處。一聲江上侍郎來，無你迴
X80n1566_p0479a19║避處。衲僧家朝出暮入，脚前脚後，也須仔細。忽然築
X80n1566_p0479a20║著磕著淨慈拄杖，別有分付。上堂：繞禪床一匝，揮香
X80n1566_p0479a21║案一下：轉藏已竟，講經已竟，若具看經眼目，方知落
X80n1566_p0479a22║處。其或未然，依經解義，三世佛冤。離經一字，還同魔
X80n1566_p0479a23║說。上堂：趙州喫茶去，金牛喫飯來，龍門多上客。有人
X80n1566_p0479a24║續得末後句，許你入阿字法門。景定四年六月十四
X80n1566_p0479b01║日示寂，壽七十五，夏五十八。
X80n1566_p0479b02║臨安府靈隱大川普濟禪師明州奉化人。題世尊出
X80n1566_p0479b03║山相曰：龍章鳳質出王宮，肘露衣穿下雪峰。智願必
X80n1566_p0479b04║空諸有界，不知諸有幾時空。師纂修五燈會元二十
X80n1566_p0479b05║卷行世。
X80n1566_p0479b06║臨安府徑山淮海原肇禪師楊之通州潘氏子。參浙
X80n1566_p0479b07║翁，翁問：何處人？師曰：淮人。曰：泗州大聖為甚麼在楊
X80n1566_p0479b08║州出現？師曰：今日又在杭州撞著。曰：且得沒交涉。師
X80n1566_p0479b09║曰：自遠趨風。翁以師警敏，欲大激發，未容其參堂。纔
X80n1566_p0479b10║見便曰：下一轉語來。師擬開口，翁即喝。師以頌呈，末
X80n1566_p0479b11║句有曰：空教回首望長安。翁曰：者裏是甚麼所在？師
X80n1566_p0479b12║曰：謝和尚拄搭。始就入室之列。
X80n1566_p0479b13║婺州雙林介石朋禪師因見郁山主𦘕像，傍僧索讚，
X80n1566_p0479b14║師信手書曰：拾得驪珠笑眼開，為言塵盡轉生埃。若
X80n1566_p0479b15║無直下承當者，孤負闍黎一撲來。
X80n1566_p0479b16║東山源禪師頌蜆子和尚曰：紙錢堆裏可憐生，臭口
X80n1566_p0479b17║纔開便葛藤。蕩盡鬼家窮活計，至今古廟絕人行。
X80n1566_p0479b18║弁山阡禪師頌李翱參藥山因緣曰：貴耳而賤目，背
X80n1566_p0479b19║手抽金鏃。仰面看青天，箭過新羅國。
X80n1566_p0479b20║育王瑞禪師法嗣
X80n1566_p0479b21║慶元府瑞巖無量崇壽禪師因僧問：世尊覩明星悟
X80n1566_p0479b22║道，此意如何？師答以偈曰：明星一見眼皮穿，漢語胡
X80n1566_p0479b23║言萬萬千。暴富乞兒休說夢，誰家竈裏火無煙。
X80n1566_p0479b24║天童派禪師法嗣
X80n1566_p0479c01║無境徹禪師舉巖頭因僧問：塵中如何辦主？頭曰：銅
X80n1566_p0479c02║砂鑼裏滿盛油。師頌曰：百萬雄兵入漢關，威如猛虎
X80n1566_p0479c03║陣如山。單刀直取顏良首，不是關公也大難。
X80n1566_p0479c04║天童觀禪師法嗣
X80n1566_p0479c05║平江府虎丘[仁-二+幻]堂善濟禪師讚魚籃觀音像曰：雲𩯭
X80n1566_p0479c06║濃粧苦強顏，為他間事入塵寰。携來活底無人買，只
X80n1566_p0479c07║作尋常死貨看。
X80n1566_p0479c08║天童頴禪師法嗣
X80n1566_p0479c09║臨安府靈隱荊叟如玨禪師婺州人。參癡鈍。甞呈偈
X80n1566_p0479c10║曰：鍾山白刃赤身挨，幾度曾經被活埋。一自人亡家
X80n1566_p0479c11║破後，了知無位可安排。住後，上堂：新歲擊新皷，普施
X80n1566_p0479c12║新法雨。萬物盡從新，一一就規矩。普賢大士忻歡，乘
X80n1566_p0479c13║時打開門戶。放出白象王，徧地無尋處。拈拄杖曰：惟
X80n1566_p0479c14║有者個，不屬故新。等閒開口，吞却法身。擲下曰：是甚
X80n1566_p0479c15║麼？千年桃核裏，元是舊時仁。僧問：如何是佛？師曰：爛
X80n1566_p0479c16║冬瓜。
X80n1566_p0479c17║萬壽觀禪師法嗣
X80n1566_p0479c18║杭州黃龍無門慧開禪師杭州梁氏子。參月林看無
X80n1566_p0479c19║字話，六年無省。乃奮志尅責，誓曰：若去睡眠，爛却我
X80n1566_p0479c20║身。一日在法座邊立，忽聞齋皷聲，有省。偈曰：青天白
X80n1566_p0479c21║日一聲雷，大地羣生眼豁開。萬象森羅齊稽首，須彌
X80n1566_p0479c22║𨁝跳舞三臺。次日入室，欲通所得。林遽曰：何處見神
X80n1566_p0479c23║見鬼了也。師便喝，林亦喝，師又喝。自此機語脗合。淳
X80n1566_p0479c24║祐六年，奉旨開山護國仁王寺。上堂：是非長知耳邊
X80n1566_p0480a01║風，切莫於中覓異同。要得八風吹不動，放教心地等
X80n1566_p0480a02║虗空。慈雲老人只解順水張帆，不能逆風把柁。黃龍
X80n1566_p0480a03║又且不然，是非都去了，是非裏薦取。何故聻？幾度黑
X80n1566_p0480a04║風翻大浪，未曾聞道釣舟傾。屬歲大旱，宋理宗召師
X80n1566_p0480a05║祈雨，還而默坐。帝遣內侍問之，師曰：寂然不動，感而
X80n1566_p0480a06║後通。既而大雨，賜號佛眼禪師。
X80n1566_p0480a07║潭州石霜竹巖妙印禪師對月看經。偈曰：未動舌頭
X80n1566_p0480a08║文彩露，五千餘卷一時周。若言待月重開卷，敢保驢
X80n1566_p0480a09║年未徹頭。
X80n1566_p0480a10║南嶽下十九世
X80n1566_p0480a11║徑山珍禪師法嗣
X80n1566_p0480a12║杭州徑山元叟行端禪師台之臨海何氏子。初參藏
X80n1566_p0480a13║叟於徑山，叟問：你是甚處人？師曰：台州。叟便喝，師展
X80n1566_p0480a14║坐具。叟又喝，師收坐具。叟曰：放汝三十棒，參堂去。師
X80n1566_p0480a15║於言下豁然頓悟。一日侍次，叟曰：我泉南無僧。即曰：
X80n1566_p0480a16║和尚聻？叟便棒，師接住曰：莫道無僧好。叟頷之，即延
X80n1566_p0480a17║入侍司。及叟告寂，即至淨慈依石林鞏禪師，林處以
X80n1566_p0480a18║記室。復參雪巖，巖問：何處來？師曰：兩浙。巖曰：因甚語
X80n1566_p0480a19║音不同？師曰：合取臭口。巖曰：獺徑橋高，集雲峰峻，未
X80n1566_p0480a20║識書記在。師拍手曰：鴨吞螺螄，眼睛突出。巖笑，顧謂
X80n1566_p0480a21║侍者曰：點好茶來。師曰：也不消得。大德四年庚子，出
X80n1566_p0480a22║世湖之資福，學徒奔輳，名聞京國，特旨賜慧文正辯
X80n1566_p0480a23║禪師。次主中天竺，皇慶壬子遷靈隱，有旨設水陸大
X80n1566_p0480a24║會於金山，命師陞座說法，加賜佛日普炤。至治壬戌
X80n1566_p0480b01║補徑山，師至是三被金襴之賜。開堂日，僧問：未到鳳
X80n1566_p0480b02║山時如何？師曰：一徑松衫老。曰：到後如何？師曰：千峰
X80n1566_p0480b03║氣象雄。問：如何是正法眼藏？師曰：十字街頭石敢當。
X80n1566_p0480b04║曰：莫只者便是麼？師曰：月似彎弓，少雨多風。僧參，師
X80n1566_p0480b05║問曰：何方聖者？甚處靈祇？曰：臨朕碪。師曰：杜撰禪和，
X80n1566_p0480b06║如麻似粟。參堂去！又勘一僧曰：棊盤石斫破你腦門，
X80n1566_p0480b07║盋盂池浸爛你脚板。僧擬答，師便喝。（南石琇曰：着甚來由？）又勘
X80n1566_p0480b08║一僧曰：劈開華嶽連天秀，放出黃河徹底清即且置，
X80n1566_p0480b09║平實地上道將一句來。僧擬開口，師便打。上堂：秋風
X80n1566_p0480b10║涼，秋夜長。未歸客，思故鄉。拍禪床曰：自是不歸歸便
X80n1566_p0480b11║得，五湖烟水有誰爭？上堂，舉達磨大師曰：我本求心
X80n1566_p0480b12║不求佛，了知三界空無物。不如端坐靜觀心，只此心
X80n1566_p0480b13║心心是佛。師曰：坐殺達磨大師了也。上堂：三世諸佛，
X80n1566_p0480b14║拈向一邊。六代祖師，置之一壁。十二時中，且要識取
X80n1566_p0480b15║自家主人翁。隨處作主，立處皆真。五欲八風，搖撼不
X80n1566_p0480b16║動。四生九有，籠罩不住。方有少分相應。我且問你，著
X80n1566_p0480b17║衣喫飯，屙屎送溺，行住坐臥，見聞覺知，且阿那個是
X80n1566_p0480b18║你主人翁？有般漢便向第八識裏妄生卜度，便道呼
X80n1566_p0480b19║之有聲，不見其形。只今言談祇對，歷歷孤明，豈不是
X80n1566_p0480b20║我自家主人翁？錯了也。此是無量劫來生死根本，無
X80n1566_p0480b21║始劫來業識癡團，使得你七顛八倒，役得你萬苦千
X80n1566_p0480b22║辛，豈可認以為實？除此之外，畢竟阿那個是你自家
X80n1566_p0480b23║主人翁？復高聲喚曰：主人翁，惺惺著！上堂：古戍朝鳴
X80n1566_p0480b24║角，空山夜答鐘。時人皆共聽，何處不圓通？上堂，僧問：
X80n1566_p0480c01║丹霞燒木佛，為甚麼院主眉鬚墮落？師曰：一家有事
X80n1566_p0480c02║百家忙。僧回首召曰：大眾記取。師曰：老僧今日不著
X80n1566_p0480c03║便。乃曰：若論此事，不可以有心求，不可以無心得，不
X80n1566_p0480c04║可以語言造，不可以寂默通。十二時中且作麼生得
X80n1566_p0480c05║相應去？者裏風頭稍硬，待歸煖處商量。元宵，上堂，并
X80n1566_p0480c06║謝監收浴主維那：千粒萬粒從一粒生，只者一粒從
X80n1566_p0480c07║甚麼處生？千燈萬燈從一燈起，只者一燈從甚麼處
X80n1566_p0480c08║起？識得一燈，千燈萬燈，燈燈不疑；識得一粒，千粒萬
X80n1566_p0480c09║粒，粒粒無礙。三脚驢子弄蹄行，踏破無邊香水海。拈
X80n1566_p0480c10║拄杖卓一卓，曰：頂門也少者一粒不得。至正辛巳八
X80n1566_p0480c11║月四日，書偈訣眾曰：本無生滅，焉有去來？水河發焰，
X80n1566_p0480c12║鐵樹花開。投筆垂一足而化，奉全身窆於寂照塔院。
X80n1566_p0480c13║淨慈頴禪師法嗣
X80n1566_p0480c14║溫州江心一山了萬禪師撫州臨川金氏子。年十五，
X80n1566_p0480c15║業程文有聲。然素志出家，莫奪去，從金溪常樂院祝
X80n1566_p0480c16║髮。東叟領南屏，擇師掌記。師偶經神祠，見紙灰隨風
X80n1566_p0480c17║旋起者，脫然忘所證，亟以白叟。叟詰之，終無疑滯，遂
X80n1566_p0480c18║蒙印可。後遊天台，眾請開法寒巖，遷紫籜疎山。開先
X80n1566_p0480c19║升住江心，少不適意，輙棄去。會廬山月㵎明禪師遣
X80n1566_p0480c20║舟迎歸東溪，及明示寂，開先之眾復請。皇慶元年冬
X80n1566_p0480c21║遘疾，書訣坐逝。
X80n1566_p0480c22║明州岳林栯堂益禪師溫州人。上堂：古者道，我者裏
X80n1566_p0480c23║無法與人，只是據款結案。彰聖者裏亦無法與人，亦
X80n1566_p0480c24║不據款結案。拈拄杖曰：如何是佛？赤脚踏蓮花。如何
X80n1566_p0481a01║是佛向上事？雕梁書棟。擲下拄杖，便歸方丈。二月十
X80n1566_p0481a02║五日上堂，擊拂一下曰：彰聖今日將三十年前冷灰
X80n1566_p0481a03║中𪹼出烏豆，換老胡眼睛去也。喝一喝曰：設有一法
X80n1566_p0481a04║過於涅槃，此一喝不作一喝用。
X80n1566_p0481a05║育王觀禪師法嗣
X80n1566_p0481a06║洪州仰山晦機元熈禪師南昌唐氏子。與兄元齡俱
X80n1566_p0481a07║從進士業。元齡既登第，師遂祝髮。聞物初闡化玉几，
X80n1566_p0481a08║往依之。初與語，大驚異之，留侍左右，朝夕咨扣，盡發
X80n1566_p0481a09║其秘。元貞二年，出世百丈，遷淨慈。上堂：雲門道個普
X80n1566_p0481a10║字，盡大地人不奈何。殊不知雲門四稜塌地，當時若
X80n1566_p0481a11║與震威一喝，待此老惡發，徐徐打個問訊，道：莫怪觸
X80n1566_p0481a12║忤好。非圖捄取此老，亦能振起雲門綱宗。雖然，口是
X80n1566_p0481a13║禍門。結制，上堂，以手作結布袋勢，曰：南山今日結布
X80n1566_p0481a14║袋口了也。汝等諸人，各各於中身心安居，平等性智。
X80n1566_p0481a15║忽有個衝開碧落、撞倒須彌的，莫道結子不堅密，須
X80n1566_p0481a16║知縵天綱子百千重。遷徑山。閱三月，師杖䇿歸南山
X80n1566_p0481a17║之下。復起之，不往也。江西學者聞師退閑，咸傾誠法
X80n1566_p0481a18║味，以致百丈、大仰之徒爭來請師。師辭不獲已，遂還
X80n1566_p0481a19║仰山。居三年，將示寂，作偈示眾，擲筆化去。大仰山之
X80n1566_p0481a20║下有金雞石者，應馬大師懸讖，故塟焉。
X80n1566_p0481a21║淨慈聞禪師法嗣
X80n1566_p0481a22║杭州徑山雲峰妙高禪師福寧州人。參偃溪。一日，溪
X80n1566_p0481a23║舉：譬如牛過窓櫺，頭角四蹄都過了，因甚尾巴過不
X80n1566_p0481a24║得？師劃然有省，答曰：鯨吞海水盡，露出珊瑚枝。溪可
X80n1566_p0481b01║之。後出世，甞之大蘆。至元庚辰，遷徑山。上堂：世界未
X80n1566_p0481b02║形，乾坤泰定。生佛未具，覿體全真。無端鏡容大士鷹
X80n1566_p0481b03║巢躍出，𠢐破面皮，旱是遭人描邈，那更缺齒老胡不
X80n1566_p0481b04║依本分？遙望東震旦有大乘根器，迢迢十萬里來，意
X80n1566_p0481b05║在攙行奪市。直得鳳堂鼓響，阿閣鐘鳴，轉喉觸諱，插
X80n1566_p0481b06║脚無門，合國難追，重遭訐露。新蔣山迫不得已，跨他
X80n1566_p0481b07║船舷，入他界分。新官不理舊事，畢竟如何？拍禪床，曰：
X80n1566_p0481b08║成樓靜貯千峰月，塞草閑鋪萬里秋。上堂：五峰峭峙，
X80n1566_p0481b09║到者須是其人。一鏡當空，無物不蒙其照。祖師基業
X80n1566_p0481b10║依然猶在，衲僧活計何曾變遷？著手不得處正要提
X80n1566_p0481b11║撕，措足無門時方可履踐。直待山雲淡泞，㵎水潺湲，
X80n1566_p0481b12║一曲無私，萬拜樂業。正恁麼時，功歸何所？車書自古
X80n1566_p0481b13║同文軌，四海如今共一家。時有讚毀禪宗。師嘆曰：此
X80n1566_p0481b14║宗門大專，吾當忍此爭之。遂趨京。有旨集諸宗徒廷
X80n1566_p0481b15║辯。上問：禪以何為宗。師奏曰：淨智妙圓，體自空寂。非
X80n1566_p0481b16║見聞覺知思慮分別所能到。宣問再三。師歷舉西天
X80n1566_p0481b17║東土諸祖，以至德山臨濟棒喝因緣。大抵禪是正法
X80n1566_p0481b18║眼藏，涅槃妙心。趨最上乘執，有過於禪。詞指明顯，餘
X80n1566_p0481b19║二千言。又宣進楊前同百法論。師仙林賜坐，使各持
X80n1566_p0481b20║論。林曰：始從鹿野苑，終至䟦提河。於是二中間，未甞
X80n1566_p0481b21║談一字。五千餘卷，自何而來。師曰：一代時教，如標月
X80n1566_p0481b22║指。了知所標，畢竟非月。林曰：如何是禪。師以手打一
X80n1566_p0481b23║圓相。林曰：何得動手動脚。師曰：只者一圈，尚透不過。
X80n1566_p0481b24║說甚千經萬論。林無語。上大悅。陛辭南歸。示眾曰：我
X80n1566_p0481c01║本深藏巖竇，隱遯過時。不謂萬照天臨，難逃至化。又
X80n1566_p0481c02║曰：衲被業頭萬事休，此時山僧都不會。示寂，塔於寺
X80n1566_p0481c03║之西麓。
X80n1566_p0481c04║明州天童止泓鑒禪師頌太陽無相道場話曰：真空
X80n1566_p0481c05║無相絕名模，立底精兮畵底麤，道即不難辭上紙，西
X80n1566_p0481c06║天鬍子絕髭鬚。
X80n1566_p0481c07║雙林朋禪師法嗣
X80n1566_p0481c08║杭州靈隱悅堂祖誾禪師南康周氏子。一日閱華嚴，
X80n1566_p0481c09║至惟一堅密身，一切塵中現，忽有省。往見別山，山問：
X80n1566_p0481c10║近離何處？師曰：江西。山曰：馬大師安樂否？師叉手曰：
X80n1566_p0481c11║起居和尚參斷橋。問：臨濟三遭黃檗痛棒，是否？師曰：
X80n1566_p0481c12║是。曰：因甚大愚肋下築三拳？師曰：得人一牛，還人一
X80n1566_p0481c13║馬。橋頷之。橋逝，而介石補其處。一日，室中舉柏樹子
X80n1566_p0481c14║話，師擬議，石杭聲曰：何不道黃鶴樓前鸚鵡洲？師於
X80n1566_p0481c15║言下頓悟。久之，歸廬山，出世西林。大德九年，住靈隱。
X80n1566_p0481c16║甞勘一僧曰：微塵諸佛在汝舌上，三藏聖教在你脚
X80n1566_p0481c17║底，何不瞥地？僧罔措，師便喝。又勘一僧曰：釋迦彌勒
X80n1566_p0481c18║是他奴，他是阿誰？僧擬對，師便打。一僧新到，師問：何
X80n1566_p0481c19║處來？曰：閩中。師曰：彼處佛法如何住持？曰：饑即喫飯，
X80n1566_p0481c20║困即打睡。師曰：錯。曰：未審和尚此問如何住持？師拂
X80n1566_p0481c21║袖歸方丈。居四歲，訣眾偈曰：緣會而來，緣散而去。撞
X80n1566_p0481c22║倒須彌，虗空獨露。遂逝。
X80n1566_p0481c23║靈隱濟禪師法嗣
X80n1566_p0481c24║慶元府雪竇野翁炳同禪師新昌張氏子。首從癡絕
X80n1566_p0482a01║於天童，次造大川之室。川舉臘月火燒山話，師擬對，
X80n1566_p0482a02║川拈竹篦遽拄之，有省。隱跡仗錫，閉戶書法華經，有
X80n1566_p0482a03║老來非厭客，靜裏欲書經之句。時雪竇虗席，眾堅請，
X80n1566_p0482a04║師乃赴。壬寅八月十五日陞座，語眾勸勵極慈切，葢
X80n1566_p0482a05║示別也。眾請留偈，笑而不應，至夕而逝。
X80n1566_p0482a06║薦福燦禪師法嗣
X80n1566_p0482a07║福寧州支提山愚叟澄鑑禪師本州寧德張氏子。依
X80n1566_p0482a08║政和龍山剃落，參無文燦禪師，遂入其室。初住白雲，
X80n1566_p0482a09║至元二十年，世祖勑賜住持支提，賜號通悟明印大
X80n1566_p0482a10║師。後示寂，書偈曰：八十二年，落賺世緣。躍翻筋斗，應
X80n1566_p0482a11║跡西乾。沐浴更衣，趺坐而逝。
X80n1566_p0482a12║華藏淨禪師法嗣
X80n1566_p0482a13║慶元府天童西江謀禪師示眾：春日晴，黃鸝鳴，最親
X80n1566_p0482a14║切，誰解聽？一日將入滅，顧侍僧曰：一笑翻身，日面月
X80n1566_p0482a15║面。閣筆而逝。
X80n1566_p0482a16║徑山玨禪師法嗣
X80n1566_p0482a17║杭州中天竺空巖有禪師室中垂語曰：黃金鑄就鐵
X80n1566_p0482a18║真人。東海湧頌曰：錦衣公子醉田家，熟睡柴床日未
X80n1566_p0482a19║鈄。熱湯呼漿無所得，便將玉帶換甌茶。
X80n1566_p0482a20║黃龍開禪師法嗣
X80n1566_p0482a21║杭州護國臭菴宗禪師上堂，舉嶽林振禪師示眾曰：
X80n1566_p0482a22║布袋口開，還有買的麼？僧曰：有。林曰：不作貴，不作賤，
X80n1566_p0482a23║作麼生買？僧無語。林曰：老僧失利。師曰：嶽林說個問
X80n1566_p0482a24║端，也甚奇特。及至被人道個有字，直得東遮西掩，囊
X80n1566_p0482b01║藏不迭。護國今日布袋口開，還有買得麼？良久曰：欄
X80n1566_p0482b02║杆雖共倚，山色不同觀。
X80n1566_p0482b03║溫州瞎驢無見禪師頌興化打克賓曰：興化打克賓，
X80n1566_p0482b04║言親語不親。棒頭如雨點，敲出玉麒麟。
X80n1566_p0482b05║放牛余居士古杭人。淳祐間，參無門。凡問，被門劈面
X80n1566_p0482b06║截住，曰：不是，不是。及見臭菴，問曰：吾師甚麼見解，敢
X80n1566_p0482b07║對人天顛倒是非？菴曰：我在無門座下，無法可得，無
X80n1566_p0482b08║道可傳，只得兩個字。士曰：兩字如何說？菴曰：不是，不
X80n1566_p0482b09║是。士言下始知無門為人處。述是非關，其言曰：直指
X80n1566_p0482b10║人心，見性成佛。迴光返照，逈絕遮攔。纔擬思量，白雲
X80n1566_p0482b11║萬里。逢人品藻，遇物雌黃。重古輕今，貴耳賤目。任伊
X80n1566_p0482b12║卜度沉吟，未夢見是非關在。作麼生透？且看如何是
X80n1566_p0482b13║第一義？對答不得打折齒，却逞神通暗渡江，有分奔
X80n1566_p0482b14║波不近貴。將心來，與你安，大痛無聲徹骨寒。摘葉尋
X80n1566_p0482b15║枝非好手，西天依舊黑漫漫。有佛處，不得住，燕子啣
X80n1566_p0482b16║將春色去。杜宇鳴時雪滿天，落紅萬點相思雨。無佛
X80n1566_p0482b17║處，急走過，覺皇寶殿不肯坐。修行六載出山來，方信
X80n1566_p0482b18║斧頭是鐵做。安吉州沈道婆問：是非關有幾句？士曰：
X80n1566_p0482b19║有四句。婆曰：四句作麼舉？士曰：第一句有是有非則
X80n1566_p0482b20║不可，第二句無是無非又不可，第三句是是非非也
X80n1566_p0482b21║不可，第四句非是是非亦不可。若離得此四句，始見
X80n1566_p0482b22║本地風光。曰：我離得否？士曰：汝離不得。曰：人人有分，
X80n1566_p0482b23║我何離不得？士曰：嫁雞逐雞飛，嫁狗逐狗走。曰：如何
X80n1566_p0482b24║是本地風光？士曰：月子灣灣照幾洲，幾人歡喜幾人
X80n1566_p0482c01║愁？曰：不問者個風光。士曰：問那個本地風光？曰：無男
X80n1566_p0482c02║女相底。士曰：既無男女相，問甚是非關？曰：別有向上
X80n1566_p0482c03║事也無？士曰：有。曰：如何是向上事？士曰：馬蝗丁住鷺
X80n1566_p0482c04║鷥脚，你上天時我上天。
X80n1566_p0482c05║孤峰秀禪師法嗣
X80n1566_p0482c06║福州鼓山皖山正凝禪師舒州太湖人，姓李氏。蒙山
X80n1566_p0482c07║參師，問：光明寂照遍河沙，豈不是張拙秀才語？山欲
X80n1566_p0482c08║開口，師便打，喝出。次年，山得悟，復上方丈。師問：光明
X80n1566_p0482c09║寂照遍河沙，豈不是張拙秀才語？山便掀倒禪床。師
X80n1566_p0482c10║乃擒住曰：那裏是話墮處？山以手掩師口。師曰：誵訛
X80n1566_p0482c11║在甚麼處？山曰：再犯不容。師曰：更頌來。山即頌曰：雲
X80n1566_p0482c12║門揑怪，不堪自敗。獅子齩人，韓盧逐塊。師曰：拄杖不
X80n1566_p0482c13║在，別日與你一頓。山曰：和尚要用借你。師拈起竹篦
X80n1566_p0482c14║打三下，山便拜出。師入閩三十餘年，四眾敬慕，終身
X80n1566_p0482c15║布衣紙衾，一無所染。
X80n1566_p0482c16║婺州雙林一衲介禪師頌傅大士披衲頂冠因緣曰：
X80n1566_p0482c17║非儒非道亦非禪，杜撰修行忒可憐。擔閣一身三不
X80n1566_p0482c18║了，至今八百有餘年。
X80n1566_p0482c19║容菴海禪師法嗣
X80n1566_p0482c20║燕京慶壽中和璋禪師一夕，夢異僧䇿杖徑趨方丈，
X80n1566_p0482c21║踞師子座。天明，謂知客曰：今日但有旦過，當令來見
X80n1566_p0482c22║老僧。及晚，海雲至，師笑曰：此衲子乃夜來所夢者。雲
X80n1566_p0482c23║曰：某不來而來，作麼生相見？師曰：參須實參，悟須實
X80n1566_p0482c24║悟，莫打野榸。雲曰：某甲因擊火迸散，乃知眉橫鼻直。
X80n1566_p0483a01║師曰：吾此處別。雲曰：如何表信？師曰：牙是一具骨，耳
X80n1566_p0483a02║是兩片皮。雲曰：將謂別有？師曰：錯。雲喝曰：草賊大敗。
X80n1566_p0483a03║師休去。次日，師舉臨濟兩堂首座齊下喝，僧問：還有
X80n1566_p0483a04║賓主也無？濟曰：賓主歷然，汝作麼生會？雲曰：打破秦
X80n1566_p0483a05║時鏡，磨尖上古錐。龍飛霄漢外，何勞更下椎？師曰：你
X80n1566_p0483a06║只得其機，不得其用。雲便掀倒禪床。師曰：路途之樂，
X80n1566_p0483a07║終未到家。雲與一掌，曰：精靈千載野狐魅，看破如今
X80n1566_p0483a08║不直錢。師打一拂子，曰：汝只得其用，不得其體。雲進
X80n1566_p0483a09║前，曰：青山聳寒色，月照一溪雲。師曰：汝只得其體，不
X80n1566_p0483a10║得其智。雲曰：流水自西東，落花無向背。師曰：汝雖善
X80n1566_p0483a11║語言，三昧要且沒交涉。雲豎起拳，復拍一拍，當時丈
X80n1566_p0483a12║室振動。師曰：如是，如是。雲拂袖便出。明日，命掌記，復
X80n1566_p0483a13║以向上鉗錘勘騐，應答皆契。一日，謂曰：汝今已到大
X80n1566_p0483a14║安樂地，宜善護持。吾有如來正法眼藏、祖師涅槃妙
X80n1566_p0483a15║心，密付於汝，毋令湮沒。雲掩耳而出，即授以偈曰：天
X80n1566_p0483a16║地同根無異殊，家山何處不逢渠？吾今付你空王印，
X80n1566_p0483a17║萬法光輝總一如。
X80n1566_p0483a18║
X80n1566_p0483a19║五燈會元續略卷第二上
X80n1566_p0483a20║
X80n1566_p0483a21║
X80n1566_p0483a22║五燈會元續略卷第二下
X80n1566_p0483a23║
X80n1566_p0483a24║明支提山嗣祖沙門　淨柱　輯
X80n1566_p0483b01║南嶽下二十世
X80n1566_p0483b02║徑山端禪師法嗣
X80n1566_p0483b03║杭州靈隱性原慧明禪師台州黃巖夏氏子。既長，不
X80n1566_p0483b04║甘處俗，往依樂清寶冠寺出家。後謁元叟，叟曰：東嶺
X80n1566_p0483b05║來？西嶺來？師指草鞋曰：此是三文錢買底。叟曰：未在，
X80n1566_p0483b06║更道。師曰：某甲只恁麼，和尚作麼生？叟曰：念汝新到，
X80n1566_p0483b07║放汝三十棒。師乃悟旨。久之，究盡底蘊，乃曰：纔涉思
X80n1566_p0483b08║惟，皆為剩法。初住鄞之五峰。洪武五年，　詔建佛會
X80n1566_p0483b09║於鍾山，召高行沙門，師與季潭泐公與焉。後住靈隱。
X80n1566_p0483b10║上堂，舉：香嚴和尚曰：去年貧，未是貧；今年貧，始是貧。
X80n1566_p0483b11║去年貧，猶有卓錐之地；今年貧，錐也無。眾中忽有個
X80n1566_p0483b12║漢出來問：長老錯了也！今朝四月八是佛生日，如何
X80n1566_p0483b13║舉此公案？山僧只對道：住持事繁。浴佛，上堂，舉：藥山
X80n1566_p0483b14║儼禪師因遵布衲浴佛次，山問：汝祇浴得者個，還浴
X80n1566_p0483b15║得那個麼？遵曰：把將那個來。山休去。師曰：者一個，那
X80n1566_p0483b16║一個，一一從頭都浴過。藥山布衲謾商量，仔細看來
X80n1566_p0483b17║成話墮。成話墮，將誵訛。拍禪床曰：武林春已老，臺榭
X80n1566_p0483b18║綠陰多。師室中垂語曰：蓮華峰被蜉蝣食却半邊，因
X80n1566_p0483b19║甚麼不知？又曰：泠泉亭吞却壑雷亭即不問，南高峰
X80n1566_p0483b20║與北高峰鬬額是第幾機？十九年，遭無妄之災，逮捕。
X80n1566_p0483b21║或勸師早自為計，師不顧，怡然詣所司。未鞠，即廡下
X80n1566_p0483b22║說偈，端坐而逝。
X80n1566_p0483b23║海鹽州天寧楚石梵琦禪師寧波象山朱氏子。生在
X80n1566_p0483b24║襁褓，有僧見而謂其父曰：此佛日也，必當振佛法，照
X80n1566_p0483c01║曜濁世。九歲授經，十六為僧，二十因閱楞嚴，至緣見
X80n1566_p0483c02║因明，暗成無見，不明自發，則諸暗相永不能昏，於此
X80n1566_p0483c03║有省。參元叟於徑山，問：如何是言發非聲，色前不物？
X80n1566_p0483c04║叟遽曰：言發非聲，色前不物。速道！速道！師擬進語，叟
X80n1566_p0483c05║振威一喝，師乃錯愕而退。已而應書大藏之選，至京
X80n1566_p0483c06║師崇天門。一夕，聞綵樓上皷聲，豁然大悟。述偈曰：崇
X80n1566_p0483c07║天門外皷騰騰，驀劄虗空就地崩。拾得紅爐一片雪，
X80n1566_p0483c08║却是黃河六月氷。冬歸，再參叟。叟迎笑曰：且喜大事
X80n1566_p0483c09║了畢。命分座。未幾出世，海鹽之福臻。次報國，再遷本
X80n1566_p0483c10║覺。帝師錫號佛日普照慧辯禪師。丁酉，主郡之天寧。
X80n1566_p0483c11║開堂日，僧問：我本無心有所希求，今此法王大寶自
X80n1566_p0483c12║然而至。如何是法王大寶？師曰：有眼者見，有耳者聞。
X80n1566_p0483c13║曰：莫祇者便是麼？師曰：擊碎髑髏，拽脫鼻孔。曰：如何
X80n1566_p0483c14║受用？師曰：直待雨淋頭。上堂，舉僧問乾峰：十方薄伽
X80n1566_p0483c15║梵，一路涅槃門。未審路頭在甚麼處？峯以拄杖畫一
X80n1566_p0483c16║畫，曰：在者裏。師曰：白雲萬里。僧舉前話問雲門，門曰：
X80n1566_p0483c17║扇子𨁝跳上三十三天，築著帝釋鼻孔，東海鯉魚打
X80n1566_p0483c18║一棒，雨似盆傾。師曰：白雲萬里。忽有人出來問：天寧
X80n1566_p0483c19║與麼批判，還愜得二大老意麼？向他道：白雲萬里。呵
X80n1566_p0483c20║呵呵，囉囉哩，囉囉哩，剎剎塵塵知幾幾？十字街頭石
X80n1566_p0483c21║敢當，忽然吸竭滄溟水。你輩茄子瓠子那裏知得？拍
X80n1566_p0483c22║禪床便起。上堂：上大人，丘乙己，化三千，七十士。爾小
X80n1566_p0483c23║生，八九子，佳作仁，可知禮也。召眾，曰：是甚麼語話？孔
X80n1566_p0483c24║門弟子無人識，碧眼胡僧笑點頭。上堂：汝等諸人見
X80n1566_p0484a01║我開口，便作說法會；見我無言，便作默然會。總向兩
X80n1566_p0484a02║頭覓我，爭知不在兩頭？你道尋常在甚麼處？莫是高
X80n1566_p0484a03║高峰頭立不露頂麼？深深海底行不濕脚麼？若恁麼，
X80n1566_p0484a04║早被伊尋著也。還知山僧有隱身訣麼？終朝不見長
X80n1566_p0484a05║相見，盡日相逢却不逢，有念盡為煩惱鎻，無心端是
X80n1566_p0484a06║水晶宮。喝一喝。上堂：聞茶板，喫茶去；聞浴板，洗浴去；
X80n1566_p0484a07║聞壽山道：你諸人休去歇去。為甚麼不肯與麼去？忽
X80n1566_p0484a08║有人出來道：和尚怪某甲不得。向他道：未到壽山，與
X80n1566_p0484a09║汝三十棒了也。上堂：三乘十二分教，大似屎窖子，你
X80n1566_p0484a10║無端刺頭入裏許作麼？來！來！我共你葛藤。拈拄杖，曰：
X80n1566_p0484a11║百千諸佛、天下老和尚，到者裏亡鋒結舌，你試吐露
X80n1566_p0484a12║看。眾皆罔措。師曰：賺殺人。上堂：一向面壁，道絕人荒；
X80n1566_p0484a13║一向貪程，眼瞤耳熱。未有長行而不住，未有長住而
X80n1566_p0484a14║不行。或時十字街頭拈起拄杖，和其光、同其塵，灼然
X80n1566_p0484a15║一切處光明燦爛去；或時孤峰頂上放下鉢囊，杜其
X80n1566_p0484a16║谿、塞其穴，灼然一切處放教枯澹去。即心即佛也不
X80n1566_p0484a17║得，非心非佛也不得，不是心、不是佛、不是物也不得。
X80n1566_p0484a18║我見兩個泥牛鬪入海，直至如今無消息。喝一喝。一
X80n1566_p0484a19║日，因施主送楊梅，僧就盒拈起，問曰：一般楊梅，為甚
X80n1566_p0484a20║麼有赤有白？師以盒子合却，曰：見個甚麼？僧無語。（磬山
X80n1566_p0484a21║代便翻轉盒子，曰：請和尚鑑。）師又開盒，曰：聻！僧又無語。（磬山代云：和尚用赤
X80n1566_p0484a22║的也好，用白的也好。）師曰：你只是個無開合漢。問：大悲菩薩用
X80n1566_p0484a23║許多手眼作麼？師曰：春風不裹頭。一夕，望月次，僧指
X80n1566_p0484a24║月問師曰：一半得恁麼明，者一半得恁麼暗。師曰：明
X80n1566_p0484b01║者從他明，暗者從他暗。曰：十五夜圓暗，暗向甚麼處
X80n1566_p0484b02║去？師曰：也與三十不較多。曰：恁麼則全無明暗也。師
X80n1566_p0484b03║曰，還見真月麼。曰，如何是真月。師曰，不照燭。曰，照燭
X80n1566_p0484b04║時如何。師曰，多少人撈天摹地。曰，莫祇者便是麼。師
X80n1566_p0484b05║曰，猶是影在。僧擬進語，師便喝。一僧送拄杖，師曰，從
X80n1566_p0484b06║甚處得來。僧度拄杖，師豎起曰，是體是用。曰，拈也從
X80n1566_p0484b07║體起用，放也攝用歸體。師曰，你與麼來，只得其體，不
X80n1566_p0484b08║得其用。曰，和尚與麼舉，只得其用，不得其體。師卓一
X80n1566_p0484b09║下，靠拄杖曰，體用一齊收。洪武元年九月十一日，徵
X80n1566_p0484b10║師說法於蔣山。廷臣奏其說，　上大悅。二年三月，復
X80n1566_p0484b11║用元年故事，召師說法如初。錫宴文樓下，親承　顧
X80n1566_p0484b12║問。暨還，出內府白銀以賜。三年之秋，　上以鬼神之
X80n1566_p0484b13║理甚幽，意遣經必有明文，玅揀僧中通三藏之說者
X80n1566_p0484b14║問焉。師與夢堂行中等十六人，應　召而至，舘於大
X80n1566_p0484b15║天界寺。　上命儀曹勞之。既而援據經論成書，將入
X80n1566_p0484b16║朝敷奏。忽示微疾，跏趺書偈曰，真性圓明，本無生滅。
X80n1566_p0484b17║木馬夜鳴，西方日出。書畢，謂夢堂曰，師兄，我將去矣。
X80n1566_p0484b18║堂曰，何處去。師曰，西方去。堂曰，西方有佛，東方無佛
X80n1566_p0484b19║耶。師振威一喝而逝。時七月二十六日也。弟子奉遺
X80n1566_p0484b20║骸及諸不壞者歸海鹽，塔於西齊。壽七十五，臘六十
X80n1566_p0484b21║二。
X80n1566_p0484b22║杭州徑山愚菴智及禪師蘇之吳縣顧氏子。生而靈
X80n1566_p0484b23║異發祥，及入海雲院為童子，釋書儒典並進。其師嘉
X80n1566_p0484b24║之，使其祝髮受具。聞賢首家講法界觀，往聽之。未及
X80n1566_p0484c01║終章，莞爾而笑曰：一真法界，圓同太虗。但涉言辭，即
X80n1566_p0484c02║成賸法。縱獲天雨寶花，於我奚益哉？遂往建業，參笑
X80n1566_p0484c03║隱於龍翔。隱以文章道德傾動一世，師微露文采，交
X80n1566_p0484c04║相延譽。同袍嶼上座呵曰：子才俊爽若此，不思負荷
X80n1566_p0484c05║大法，甘作詩騷奴僕乎？無盡鐙偈所謂黃葉飄飄者，
X80n1566_p0484c06║不知作何見解？師舌噤，不能加答。即歸海雲，目不交
X80n1566_p0484c07║睫者踰月。忽見秋葉墮於庭，豁然有省。謁元叟於徑
X80n1566_p0484c08║山，遂得法焉。至正壬午，宣政院舉師出世昌國之隆
X80n1566_p0484c09║教。上堂，師召大眾，眾皆仰視。師曰：鷂子過新羅。便下
X80n1566_p0484c10║座。上堂，僧問：釋迦已滅，彌勒未生。正當今日，佛法委
X80n1566_p0484c11║付何人？師曰：老僧打退皷。曰：前無釋迦，後無彌勒。還
X80n1566_p0484c12║有參學分也無？師曰：風不來，樹不動。乃曰：目前無法，
X80n1566_p0484c13║心外無機。皇風蕩蕩，民物熙熙。花霏霏，日遲遲，高下
X80n1566_p0484c14║林巒錦繡圍。却怪當時杜䳌子，春山無限好，猶道不
X80n1566_p0484c15║如歸。上堂：時維三月，節屆清明。不寒不熱，半陰半晴。
X80n1566_p0484c16║落花啼鳥一聲聲。驀拈拄杖曰：穿却解空皇孔，散瞎
X80n1566_p0484c17║達磨眼睛。踏破草鞋赤脚走，好山猶在最高層。解制
X80n1566_p0484c18║謝都寺藏主，上堂：齩破鐵酸𨢝，百味具足。演出大藏
X80n1566_p0484c19║教，一句該通。三脚驢子弄蹄行，萬里無寸草。上堂：四
X80n1566_p0484c20║大本空，佛依何住？青青翠竹，盡是法身。若悟無依，佛
X80n1566_p0484c21║亦無得。鬱鬱黃花，無非般若。諸人信也好，不信也好？
X80n1566_p0484c22║三千里外遇著本色道流，輙不得道徑山從來柳下
X80n1566_p0484c23║惠。善權通長老嗣書到，上堂：自從胡亂後，三十年不
X80n1566_p0484c24║少鹽醬，雪後始知松柏操。任汝非心非佛，我只管即
X80n1566_p0485a01║心即佛，事難方見丈夫心。有底便道：江西信息通也，
X80n1566_p0485a02║大梅梅子熟也。善權方便固當如是，只如石頭道：書
X80n1566_p0485a03║亦不達，信亦不通。諸人如何話會？直下道得，鈯斧子
X80n1566_p0485a04║未到你在。師一日入園，見典座割瓜。師問：割得幾個
X80n1566_p0485a05║祖師頭？座曰：三十個。師曰：那個皮下有血？座曰：和尚
X80n1566_p0485a06║何得重重相戲？師曰：好心不得好報。僧問：如何是清
X80n1566_p0485a07║淨法身？師曰：月色知雲白，松聲帶雨寒。問：藥山示眾
X80n1566_p0485a08║曰：我有一句子，待特牛生兒即向汝道。未審是那一
X80n1566_p0485a09║句？師曰：千手大悲提不起。曰：時有僧出云：特牛生兒
X80n1566_p0485a10║也。祇是和尚不道。山喚侍者：將燈來。僧便抽身歸眾。
X80n1566_p0485a11║意旨如何？師曰：一對鴛鴦畵不成。問：竺土大仙心，東
X80n1566_p0485a12║西密相付。如何是密付底心？師曰：九秋黃葉亂飄金。
X80n1566_p0485a13║曰：和尚莫將境示人。師曰：老僧罪過。問：天上無彌勒，
X80n1566_p0485a14║地下無彌勒，未審誰與安名？師曰：我行荒草裏，汝又
X80n1566_p0485a15║入深村。問：淨法界身本無出沒，因甚釋迦老子今日
X80n1566_p0485a16║降生？師曰：知而故犯。曰：遵布衲浴佛次，藥山問：你只
X80n1566_p0485a17║浴得者個，還浴得那個麼？遵曰：把那個來。如何是那
X80n1566_p0485a18║個？師曰：擔枷過狀。問：如何是本身盧舍那？師曰：不離
X80n1566_p0485a19║闍梨所問。曰：如何保任？師曰：彼自無瘡，勿傷之也。問：
X80n1566_p0485a20║如何是一句中具三玄？師曰：萬仞峰頭駕鐵船。曰：如
X80n1566_p0485a21║何是一玄中具三要？師曰：眼裏瞳人吹木呌。曰：如何
X80n1566_p0485a22║是和尚家風？師曰：吹折門前一株松。曰：學人不問者
X80n1566_p0485a23║個風。師曰：汝問甚麼風？曰：家風。師曰：我者裏大功不
X80n1566_p0485a24║豎賞。問：既是一真法界，為甚麼却有萬別千差？師曰：
X80n1566_p0485b01║甜瓜徹蒂甜，苦瓠連根苦。問：道遠乎哉？觸事而真。喚
X80n1566_p0485b02║甚麼作真？師曰：千年無影樹。曰：聖遠乎哉？體之即神。
X80n1566_p0485b03║喚甚麼作神？師曰：今時沒底鞭。曰：羣陰欲去未去之
X80n1566_p0485b04║際，一陽欲生未生之時，還有佛法也無？師曰：鐘作鐘
X80n1566_p0485b05║鳴，皷作皷响。曰：今古應無墜，分明在目前。師曰：莫眼
X80n1566_p0485b06║花。洪武癸丑，　詔有道浮屠十人集京師天界寺，而
X80n1566_p0485b07║師實居其首，以病不及　召對。乙卯，　賜還海雲。戊
X80n1566_p0485b08║午八月，忽示微疾，至九月四日，索筆書偈而逝。其徒
X80n1566_p0485b09║分爪髮，塔於徑山。
X80n1566_p0485b10║蘇州府萬壽寺行中至仁禪師饒之番陽吳氏子。自
X80n1566_p0485b11║幼識見卓頴，參元叟，叟曰：仁書記，虎而翼者也。出世
X80n1566_p0485b12║德章、崇報、萬壽等剎。辭萬壽歸松林，示眾：幻軀將逼
X80n1566_p0485b13║從心年，松下經行石上眠；珍重北山龍象眾，普通年
X80n1566_p0485b14║話幾時圓？洪武初，　上問以鬼神之理，師以佛旨為
X80n1566_p0485b15║書，而　上大悅。臨終，書偈而逝。
X80n1566_p0485b16║紹興府天衣天鏡元瀞禪師越之會稽倪氏子。上堂：
X80n1566_p0485b17║即心即佛，嘉州牛喫禾。非心非佛，益州馬腹脹。不是
X80n1566_p0485b18║心，不是佛，天下覓醫人灸猪左膊上。良久，曰：啼到血
X80n1566_p0485b19║流無用處，不如緘口過殘春。上堂：聲不是聲，觀音三
X80n1566_p0485b20║昧。色不是色，文殊法門。聲色無礙，普賢境界。拈拄杖
X80n1566_p0485b21║畫一畫，曰：大鵬展翅葢十洲，籬邊燕雀空啾啾。明興，
X80n1566_p0485b22║建會鍾山。師與璧峰被　召入內，從容問道。洪武九
X80n1566_p0485b23║年，主靈隱，以無罪被謫陝西。至寶應，夜宿寧國寺，端
X80n1566_p0485b24║坐而逝。
X80n1566_p0485c01║台州國清夢堂曇噩禪師慈谿王氏子也。祖父皆官。
X80n1566_p0485c02║洎長，窮覧儒籍，徹其義髓。甞嘆曰：攻書修辭，此世間
X80n1566_p0485c03║相爾，曷若求出世間法乎。參元叟，叟風規嚴峻，非宿
X80n1566_p0485c04║學之士莫敢闞其門。師直前咨叩，機鋒交觸，情想路
X80n1566_p0485c05║絕，叟頷之。至元五年，出世保聖，再遷開壽，三轉國清，
X80n1566_p0485c06║錫佛真文懿之號。洪武二年，　詔徵有道僧，而師與
X80n1566_p0485c07║焉。既奏對，　上憫其年耄，放令還山。一旦無疾，謂弟
X80n1566_p0485c08║子曰：三界空花，如風捲烟。六塵幻影，如湯澆雪。亘古
X80n1566_p0485c09║亘今，惟一性獨存。吾將入滅，聽吾偈曰：吾有一物，無
X80n1566_p0485c10║頭無尾。要得分明，涅槃後看。言訖，危坐而逝。
X80n1566_p0485c11║杭州府徑山古鼎祖銘禪師四明奉化應氏子。初謁
X80n1566_p0485c12║元叟，一日入室，扣以黃龍見慈明機緣。叟詰之曰：只
X80n1566_p0485c13║如趙州云臺山婆子被我勘破，與慈明笑曰是罵耶？
X80n1566_p0485c14║你且道二老漢為復肝膽相似，為復鼻孔不同？師曰：
X80n1566_p0485c15║一對無孔鐵鎚。曰：黃龍當下悟去，又且如何？師曰：病
X80n1566_p0485c16║眼見空花。叟曰：不是，不是。師擬進，叟便喝。自是坦然
X80n1566_p0485c17║無礙，命居記室，晨夕警發，益臻閫奧。元統元年，始自
X80n1566_p0485c18║徑山出住昌國之隆教，尋主徑山，號慧性文敏宏學
X80n1566_p0485c19║普濟禪師。僧問：如何是佛？師曰：秤錘蘸醋。曰：如何是
X80n1566_p0485c20║佛向上事？師曰：仰面不見天。曰：記得僧問雲門：如何
X80n1566_p0485c21║是佛？門曰：乾屎橛。又作麼生？師曰：雲門不是好心。曰：
X80n1566_p0485c22║乾屎橛與秤錘蘸醋相去多少？師曰：鑊湯無冷處。僧
X80n1566_p0485c23║擬進，師便喝。一日微疾，書偈曰：生死鈍真，太虗純滿。
X80n1566_p0485c24║七十九年，搖籃繩斷。擲筆而逝。
X80n1566_p0486a01║杭州靈隱竹泉法林禪師台州寧海黃氏子。參元叟
X80n1566_p0486a02║於中天竺，叟問：何處來？師曰：天台。叟曰：曾見寒山拾
X80n1566_p0486a03║得麼？師叉手向前曰：今日親見和尚。叟曰：脫空謾語
X80n1566_p0486a04║漢，參堂去。看經次，叟曰：看經那？師曰：是。叟曰：將甚麼
X80n1566_p0486a05║看？師曰：將眼看。叟豎起拳曰：何不道將者個看？師曰：
X80n1566_p0486a06║放下拳頭將甚麼看？叟微笑。至元四年，主靈隱。上堂：
X80n1566_p0486a07║法是常法，道是常道。拶破面門，點即不到。雪峰一千
X80n1566_p0486a08║七百人善知識，朝夕只輥三個木毬。趙州七百甲子
X80n1566_p0486a09║老禪和，見人只道喫茶去。中峰居常見兄弟相訪，只
X80n1566_p0486a10║是敘通寒溫，燒香叉手。若是金毛獅子子，三千里外
X80n1566_p0486a11║定誵訛。上堂，舉趙州布衫話，師曰：趙州雖則善用太
X80n1566_p0486a12║阿，截斷者僧舌頭，未免自揚家醜。靈隱則不然，忽有
X80n1566_p0486a13║僧問：萬法歸一，一歸何處？只向他道：今日熱如昨日。
X80n1566_p0486a14║上堂：古杭管內靈隱名山，肇建於東晉咸和年間，慧
X80n1566_p0486a15║理法師為第一祖。今日上元令節，諸處放燈，知事直
X80n1566_p0486a16║歲各各照管風燭。便下座。至正十五年二月二日示
X80n1566_p0486a17║疾，書偈曰：七十二年，虗空釘橛。末後一句，不說不說。
X80n1566_p0486a18║遂奄然而化。
X80n1566_p0486a19║杭州徑山復原福報禪師台之寧海方氏子。參元叟，
X80n1566_p0486a20║叟問：近離甚虗？師曰：淨慈。叟曰：來作甚麼？師曰：久慕
X80n1566_p0486a21║和尚道風，特來禮拜。叟曰：趙州見南泉作麼生？師曰：
X80n1566_p0486a22║頭頂天，脚踏地。叟曰：見後如何？師曰：饑來喫飯困來
X80n1566_p0486a23║眠。叟曰：何處學得者虗頭來？師曰：今日親見和尚。叟
X80n1566_p0486a24║頷之。出住東山。上堂：舉一不得舉二，放過一著落在
X80n1566_p0486b01║第二。古人恁麼說話，正是抱贓呌屈。東山即不然，舉
X80n1566_p0486b02║二不得舉一，放過一著落在第七。到者裏須知有向
X80n1566_p0486b03║上一路始得。如何是向上一路？良久曰：莫守寒巖異
X80n1566_p0486b04║草青，坐却白雲宗不妙。洪武初，驛召道行沙門。師赴
X80n1566_p0486b05║京，屢入　內庭，應對稱　旨。留三年，　賜還。兩住徑
X80n1566_p0486b06║山。一日得疾甚革，侍者請偈。師叱曰：吾世壽尚有三
X80n1566_p0486b07║年。已而果然。及化之日，忽拍手曰：阿呵呵，大眾是甚
X80n1566_p0486b08║麼？看取意寂。
X80n1566_p0486b09║仰山熈禪師法嗣
X80n1566_p0486b10║金陵龍翔笑隱大訢禪師南昌陳氏子。參晦機，機問
X80n1566_p0486b11║曰：黃龍向泐潭得旨，領徒遊方。及見慈明，氣索汙下。
X80n1566_p0486b12║過在甚麼處？師曰：千年桃核裏，覓甚舊時仁？又一日，
X80n1566_p0486b13║以百丈野狐話詰之：且道不落因果，便墮野狐身；不
X80n1566_p0486b14║昧因果，便脫野狐身。利害在甚麼處？師擬答，機喝一
X80n1566_p0486b15║喝，師始豁然。出世吳興烏回，遷鳳山天竺。天曆己巳，
X80n1566_p0486b16║文宗以金陵潛宮為龍翔集慶寺，詔師開山。上堂：釋
X80n1566_p0486b17║迦世尊捨金輪而登佛位，今上皇帝從佛位而御金
X80n1566_p0486b18║輪。收攝三千剎海於一印中，具足八萬法門於一毫
X80n1566_p0486b19║上。如華嚴會上菩薩得無盡福德藏解脫門，於一器
X80n1566_p0486b20║中出生種種美味餘食。又於眾會仰觀空中而雨種
X80n1566_p0486b21║種珍寶，隨眾生心，悉令滿足。然後得其寶者，盡證法
X80n1566_p0486b22║門；食其味者，咸成妙道。無一塵而不具足佛事，無一
X80n1566_p0486b23║法而不圓滿正宗。即今崇建寶坊，闡揚法施。諸天音
X80n1566_p0486b24║樂，不皷自鳴。梵唄詠歌，自然敷奏。十方菩薩，咸集道
X80n1566_p0486c01║場。八部天龍，同伸慶讚。還有不歷化城，徑登寶所者
X80n1566_p0486c02║麼？擊拂子曰：四海已歸皇化裏，時清體唱太平歌。文
X80n1566_p0486c03║宗皇帝聖忌滿散藏經。上堂：尊而無上，高超象帝之
X80n1566_p0486c04║先。貴不可名，坐斷鬼盧之頂。其頂之大，則容攝十虗。
X80n1566_p0486c05║其用之廣，則包括萬類。如月涵眾水，無分淨穢之殊。
X80n1566_p0486c06║春在百華，不見正偏之相。妙有不有，真空不空。所以
X80n1566_p0486c07║道，無邊剎境，自他不隔於毫端。十世古今，始終不離
X80n1566_p0486c08║於當念。擲大千於方外，納須彌於芥中。於斯見得，便
X80n1566_p0486c09║見文宗皇帝昔從佛地示現王宮，撫治邦家，又安宗
X80n1566_p0486c10║社。化導已周，復歸佛位。寂然不動，智普應於十方。廓
X80n1566_p0486c11║爾無私，化已周於沙界。龍翔與麼贊揚，且道還契聖
X80n1566_p0486c12║意也無？良久曰：優鉢天花吹不斷，又從兜率下閻浮。
X80n1566_p0486c13║上堂：言發非聲，色前不物。著甚來由，聲色裏睡眠，聲
X80n1566_p0486c14║色裏坐臥，却較些子。所以道，即此見聞非見聞，無餘
X80n1566_p0486c15║聲色可呈君。個中若了全無事，體用何妨分不分。驀
X80n1566_p0486c16║拈拄杖曰：水流黃葉來何處，牛帶寒鴉過別村。卓拄
X80n1566_p0486c17║杖。至正甲申五月示寂。
X80n1566_p0486c18║金陵保寧仲方天倫禪師明之象山張氏子。參晦機，
X80n1566_p0486c19║機問曰：湖山藹藹，湖水洋洋。浸爛你鼻孔，塞破你眼
X80n1566_p0486c20║睛。因甚不知？師曰：通身無影象，步步絕行踪。機曰：未
X80n1566_p0486c21║在，更道。師拂袖便出，遂依座下。屢以此事扣問，機終
X80n1566_p0486c22║不說。乃往吳興桃花塢結茆。一日聞雷有省，徹見晦
X80n1566_p0486c23║機用處。出世東泉佛巖，保寧臈八。上堂：昨夜見明星
X80n1566_p0486c24║悟道，後園風打籬笆倒。曉來無跡可追尋，雪山依舊
X80n1566_p0487a01║生青草。上堂：初三十一，中九下七。七九六十三，九九
X80n1566_p0487a02║八十一。朝往西天，暮歸唐土。一馬生三寅，石牛欄古
X80n1566_p0487a03║路。參！上堂：修多羅教，如標月指。昨日有人從西州來，
X80n1566_p0487a04║接得東州信，報道大食國裏人在眼睫上賣香藥。喝
X80n1566_p0487a05║一喝。
X80n1566_p0487a06║杭州中天竺一關正逵禪師饒之鄱陽方氏子。參晦
X80n1566_p0487a07║機，機問：甚處人？師曰：鄱陽人。機曰：鄱陽湖水深多少？
X80n1566_p0487a08║師曰：瞪目不見底。機曰：恁麼則浸爛衲僧鼻孔也。師
X80n1566_p0487a09║曰：終不借和尚鼻孔出氣。機曰：畢竟借誰鼻孔出氣？
X80n1566_p0487a10║師曰：恭惟和尚萬福。機肯之。住後，示眾：心不是佛，智
X80n1566_p0487a11║不是道。一念涉思惟，全身入荒草。所以道，目前無法，
X80n1566_p0487a12║意在目前。不是目前法，非耳目之所到。古今天地，古
X80n1566_p0487a13║今日月，古今山河，古今人倫，頭頭顯露，物物全彰。不
X80n1566_p0487a14║從千聖借，不向萬機求。內外絕承當，古今無處所。恁
X80n1566_p0487a15║麼解會，猶是錯認驢鞍橋作阿爺下頷。雖然，既是泗
X80n1566_p0487a16║州大聖，因甚在楊州出現？良久，曰：參！
X80n1566_p0487a17║明州育王石室祖瑛禪師蘇之吳江陳氏子。齠年出
X80n1566_p0487a18║家，即䇿杖遊方。聞晦機道化，亟往投之，一見契合。出
X80n1566_p0487a19║住隆教。育王謝平石砥禪師問疾偈曰：是身無我病
X80n1566_p0487a20║根深，慙愧文殊遠訪臨。自有巖花談不二，青燈相對
X80n1566_p0487a21║笑吟吟。臨終示眾曰：五十三年，弄巧成拙。踏破虗空
X80n1566_p0487a22║赤脚行，萬象森羅笑不徹。
X80n1566_p0487a23║嘉興府祥符寺梅屋念常禪師世居華亭，黃姓。年十
X80n1566_p0487a24║二，依平江圓明院薙髮。至大戊申晦，機自百丈遷淨
X80n1566_p0487b01║慈，師往參。值機上堂，舉太原孚上座聞角聲因緣，頌
X80n1566_p0487b02║曰：琴生入滄海，太史遊名山。從此楊州城外路，令嚴
X80n1566_p0487b03║不許早開關。有省，於言下投丈室，呈所解。智頷之，俾
X80n1566_p0487b04║掌記室，服勤七年。延祐丙辰，主祥符。著佛祖通載二
X80n1566_p0487b05║十二卷，行於叢林。
X80n1566_p0487b06║靈隱誾禪師法嗣
X80n1566_p0487b07║江州東林無外宗廓禪師南昌魏氏子。初參悅堂，堂
X80n1566_p0487b08║問溪聲盡是廣長舌因緣，機語相契，遂承印記。初遷
X80n1566_p0487b09║雲居，晚住東林。臨終偈曰：吾年七十一，世緣今已畢。
X80n1566_p0487b10║挨倒五須彌，夜半日頭出。倐然而逝。
X80n1566_p0487b11║皷山凝禪師法嗣
X80n1566_p0487b12║蒙山異禪師參皖山，看個無字，未有省。入往承天，謁
X80n1566_p0487b13║孤蟾瑩禪師。一日坐次，首座入堂燒香，打香盒作聲，
X80n1566_p0487b14║有省。頌曰：沒興路頭窮，踏翻波是水。超羣　老趙州，
X80n1566_p0487b15║面目只如此。次依虗堂，堂指瓶梅曰：做得頌者　歸
X80n1566_p0487b16║堂。師曰：戰退羣陰得意回，百花頭上作春魁。看他方
X80n1566_p0487b17║便為人處，放出春風和氣來。堂曰：歸堂去。復參皖山，
X80n1566_p0487b18║一日上石梯子，廓然大悟（語見皖山章）。示眾：蘇州有，常州
X80n1566_p0487b19║有，八角磨盤空裏走。日面佛，月面佛，覿面和盤都托
X80n1566_p0487b20║出。便與麼掀倒禪床，拂袖散去，法門幸甚。或有猶預
X80n1566_p0487b21║之者，只得把手牽汝歸家。聞聲悟道，見色明心。豎拂
X80n1566_p0487b22║子曰：見麼？見麼是色，那個是心？喝一喝曰：聞麼？聞底
X80n1566_p0487b23║是聲，那個是道？直下正眼豁開，方得入門。猶是脫白
X80n1566_p0487b24║沙彌，要與衲僧齊驅並駕，更進竿頭一步。真性湛然，
X80n1566_p0487c01║離諸名相。虗而靈，寂而妙，悟之者號大法王。纔出母
X80n1566_p0487c02║胎，便乃周行七步，目顧四方。一手指天，一手指地。天
X80n1566_p0487c03║上天下，唯吾獨尊。且道明甚麼邊事？者裏薦得，便見
X80n1566_p0487c04║時時有諸佛下生，念念有諸佛成道。師垂三關語以
X80n1566_p0487c05║驗學者曰：蟭螟蟲吸乾滄海，魚龍蝦蠏向何處安身
X80n1566_p0487c06║立命？又曰：水母飛上色究竟天，入摩醯眼裏作舞，因
X80n1566_p0487c07║甚不見？又曰：蓮湖橋為一切人直指，明眼人因甚落
X80n1566_p0487c08║井？
X80n1566_p0487c09║金牛真禪師法嗣
X80n1566_p0487c10║舒州太湖無用寬禪師一源參，師問：何處來？源曰：通
X80n1566_p0487c11║州。師曰：淮海近日盈虗若何？源曰：沃日滔天，不存涓
X80n1566_p0487c12║滴。師曰：不著漕道。源曰：請和尚道。師便喝。又一日，舉
X80n1566_p0487c13║證道偈問曰：掣電飛來，全身不顧。擬議之間，聖凡無
X80n1566_p0487c14║路。速道！速道！源曰：火迸星飛，有何擬議？覿面當機，不
X80n1566_p0487c15║是！不是！師振威一喝。源曰：喝作麼？師曰：東瓜山前吞
X80n1566_p0487c16║扁擔，捉住清風剝了皮。源不覺通身汗下，亟五體投
X80n1566_p0487c17║地，曰：今日方知和尚用處。師曰：閉著口。
X80n1566_p0487c18║慶壽璋禪師法嗣
X80n1566_p0487c19║燕京慶壽寺海雲印簡禪師山西寧遠宋氏子。生而
X80n1566_p0487c20║神悟，七歲父授以孝經開宗明義章，師曰：開者何宗？
X80n1566_p0487c21║明者何義？父驚異，於是禮中觀沼為師。一日扶觀行，
X80n1566_p0487c22║觀曰：法燈禪師道：看他家事忙，且道承誰力？汝作麼
X80n1566_p0487c23║生會？師將觀手一掣，觀曰：者野狐精。師曰：喏！喏！觀曰：
X80n1566_p0487c24║更須別參。後䇿杖之燕，過松舖值雨，宿於巖下，因擊
X80n1566_p0488a01║火大悟，自捫面曰：今日始知眉橫鼻直，信道天下老
X80n1566_p0488a02║和尚不𥧌語。謁中和璋禪師，遂承記莂（語見中和章）。辛卯，
X80n1566_p0488a03║師主慶壽，一日於廊下逢數僧，師問第一僧曰：那裏
X80n1566_p0488a04║去？曰：賞花去。師便打。問第二僧：那裏去？曰：禮佛去。師
X80n1566_p0488a05║亦打。問第三僧：那裏去？曰：那裏去。師亦打。問第四僧：
X80n1566_p0488a06║那裏去？僧無語，師亦打。問第五僧：那裏去？曰：覓和尚
X80n1566_p0488a07║去。師曰：覓他作麼？曰：待打與一頓。師曰：將甚麼來打？
X80n1566_p0488a08║曰：不將棒來打。師連打四下，曰：者掠虗漢。眾皆走，師
X80n1566_p0488a09║召曰：諸上座。眾回首，師曰：是甚麼？後示寂，諡佛日圓
X80n1566_p0488a10║明大佛。
X80n1566_p0488a11║南嶽下二十一世
X80n1566_p0488a12║萬壽仁禪師法嗣
X80n1566_p0488a13║杭州徑山南石文琇禪師蘇之崑山李氏子。出家邑
X80n1566_p0488a14║之紹隆院。甞問法要於虎丘行中禪師，得言外旨。洪
X80n1566_p0488a15║武五年，住蘇州普門。開堂日，僧問：世尊出世，天雨四
X80n1566_p0488a16║花。和尚出世，有何祥瑞？師曰：一牛飲水，五馬不嘶。曰：
X80n1566_p0488a17║恁麼則熙怡的旨傳千古，寂照宗風播四方。師曰：好
X80n1566_p0488a18║事不如無。遷靈巖。上堂：正法眼藏，亘古亘今。般若真
X80n1566_p0488a19║燈，照天照地。當陽無向背，直下絕承當。靈然獨露，透
X80n1566_p0488a20║色透聲。廓爾現前，絕聞絕見。常在一切處，不為一切
X80n1566_p0488a21║處所拘。非離一切時，不為一切時所攝。者裏見得無
X80n1566_p0488a22║迷無悟，非後非先，百千法門，無量妙義，不假思惟，悉
X80n1566_p0488a23║皆具足。建化法中，斯為可矣。若是衲僧門下，直須向
X80n1566_p0488a24║百尺竿頭濶步，蟭螟眼裏藏身。娑婆擲去他方，妙喜
X80n1566_p0488b01║拈來此土。不知承甚麼恩力，得恁麼奇特？良久，曰：慣
X80n1566_p0488b02║從五鳳樓前過，手握金鞭賀太平。未幾，退隱吳松之
X80n1566_p0488b03║上。永樂初，　詔天下儒釋道流之深通文義者，纂修
X80n1566_p0488b04║永樂大典。師應　詔而起，留京三載。七年夏，住徑山。
X80n1566_p0488b05║上堂：森羅及萬象，一法之所印。前面是鉢盂峰，中間
X80n1566_p0488b06║是佛殿。喚甚麼作一法？良久，曰：國一祖師，元是崑山
X80n1566_p0488b07║人。越四載，師以老病退歸於蘇之北山松院，無疾而
X80n1566_p0488b08║逝。
X80n1566_p0488b09║徑山銘禪師法嗣
X80n1566_p0488b10║喜興府天寧西白力金禪師吳郡姚氏子。幼依寶積
X80n1566_p0488b11║院祝髮。初謁古鼎，鼎示以德山見龍潭話，從而有契。
X80n1566_p0488b12║至正丁酉，住瑞光。會天寧寺災，師為起廢。帝師授以
X80n1566_p0488b13║圓通普濟之號。師自幼喪父，惟有母存。乃去城東一
X80n1566_p0488b14║舍，築孤雲菴以奉養焉。或譏之，師呵曰：你不見編蒲
X80n1566_p0488b15║陳尊宿乎？何言之易易也。洪武初，為淨慈主席。四年
X80n1566_p0488b16║春，　詔住天界。五年冬，　詔建大會。　大駕幸臨，命
X80n1566_p0488b17║師闡揚第一義諦。自公侯以下，庶僚環而聽之，靡不
X80n1566_p0488b18║悅服。一日，忽示弟子曰：吾有夙因未了，必當酬之。汝
X80n1566_p0488b19║等勿以世相逼我。未幾，示微疾，委順而化。塔于嘉興
X80n1566_p0488b20║城西環翠蘭若。
X80n1566_p0488b21║杭州徑山象源仁淑禪師台州人。一日趨入門曰：殺
X80n1566_p0488b22║來了，殺來了，作麼生避？遂坐脫。
X80n1566_p0488b23║龍翔訴禪師法嗣
X80n1566_p0488b24║南京天界覺原慧曇禪師天台楊氏子。母夢吞明珠
X80n1566_p0488c01║而娠，及生，容貌嶷然。幼不與羣童狎，長依越之法果
X80n1566_p0488c02║寺出家。尋受具戒，華嚴止觀，無不貫練。時笑隱唱道
X80n1566_p0488c03║於中天竺，師往造焉。隱問：何處來？師曰：遊山來。隱曰：
X80n1566_p0488c04║笠子下拶破，洛浦遍參底作麼生？師曰：未入門時呈
X80n1566_p0488c05║似了也。隱曰：即今因甚不拈出？師擬議，隱便喝，師當
X80n1566_p0488c06║下脫然有省。他日，隱展兩手示師曰：八字打開了也，
X80n1566_p0488c07║因甚不肯承當？師曰：休來鈍置。隱曰：近前來，為汝說。
X80n1566_p0488c08║師即掩耳而出，隱頷之。初住牛首之祖堂、石城之清
X80n1566_p0488c09║涼，繼遷保寧蔣山。勑改龍翔為天界，詔師住持，特授
X80n1566_p0488c10║演梵善世利國崇教大禪師。上堂：一句子，黑漆黑。無
X80n1566_p0488c11║把柄，有準則。良久，曰：會麼？碓搗東南，磨推西北。上堂：
X80n1566_p0488c12║少室峰前，曹溪門下。燈燈相繼，的的相傳。自古自今，
X80n1566_p0488c13║絲毫不易。且以何為驗？樓臺上下火照火，車馬往來
X80n1566_p0488c14║人看人。上堂：長者長法身，短者短法身。即今現前一
X80n1566_p0488c15║眾，坐立儼然，有長有短。諸人盡知盡見，畢竟阿那個
X80n1566_p0488c16║是法身？若也會得，捧鉢盂向香積世界喫飯。若也不
X80n1566_p0488c17║會，長連床且喫粥喫飯。上堂：經有經師，論有論師。龍
X80n1566_p0488c18║河放一線道，分科列段去也。拈拄杖卓一下，曰：且道
X80n1566_p0488c19║是何章句？上堂：只個現成公案，眾中領解者極多，錯
X80n1566_p0488c20║會者不少。所以金瑜不辨，玉石不分。龍河者裏直要
X80n1566_p0488c21║分辨去也。張上座，李上座，一個手臂長，一個眼睛大。
X80n1566_p0488c22║總似今日達磨一宗，教甚麼人擔荷？噓一聲，下座。上
X80n1566_p0488c23║堂：威音王已前，彌勒佛已後，有個現成公案，未敢與
X80n1566_p0488c24║汝說破。何故？心不負人，面無慙色。示眾：春風浩浩，春
X80n1566_p0489a01║日遲遲，黃鸚啼在百花枝。個中無限意，消息有誰知？
X80n1566_p0489a02║語未畢，有僧出問曰：心意識遏捺不住時如何？師厲
X80n1566_p0489a03║聲曰：是誰遏捺？室中謂僧曰：二六時無你㗖啄分，無
X80n1566_p0489a04║你趣向分，會麼？僧罔措。師曰：未明三八九，難免自沉
X80n1566_p0489a05║吟。洪武三年，奉使西域，至僧伽羅國，其王事師於佛
X80n1566_p0489a06║山精舍。明年九月示眾，袝塟辟支佛塔。先是彼佛懸
X80n1566_p0489a07║記，今之開袝，適符其言。尚書回奏，　上勑賜遺衣，塟
X80n1566_p0489a08║於雨花臺之左。
X80n1566_p0489a09║南京天界寺季譚宗泐禪師台之臨海周氏子。始生，
X80n1566_p0489a10║坐即跏趺，人異之。八歲，從笑隱學佛經藏，過目成誦。
X80n1566_p0489a11║一日，隱問：國師三喚，侍者三應，於意云何？師曰：何得
X80n1566_p0489a12║卦肉作瘡？隱曰：將謂汝奇特，今故無所得也。師一喝，
X80n1566_p0489a13║隱擬拈棒，師拂袖而出。元末，隱徑山。洪武元年，遷中
X80n1566_p0489a14║竺。上堂：金剛王劒橫揮，千妖屏跡。爍迦羅眼洞照，萬
X80n1566_p0489a15║物潛形。到此卷舒在己，殺活臨時。直得千歲巖申夭
X80n1566_p0489a16║𨁝跳，錢塘水東流逆流。諸人還知有也無？遂豎拂子，
X80n1566_p0489a17║曰：庭前石笋抽條也，會見高枝宿鳳凰。　太祖高皇
X80n1566_p0489a18║帝詔致天下高僧有學行者，師首應　詔，至主天界。
X80n1566_p0489a19║丁巳，奉使西域。十五年，還朝，凡對皆稱　上旨。　高
X80n1566_p0489a20║皇后薨，臨塟期，風雨雷電，　帝甚不樂。忽召師至，曰：
X80n1566_p0489a21║太后將就塟，汝其宣偈焉。師即應聲，曰：雨落天垂淚，
X80n1566_p0489a22║雷鳴地舉哀。西天諸佛子，同送馬如來。　上大悅，遂
X80n1566_p0489a23║起輀，詔賜白金百兩。後以胡黨獲譴，著住鳳陽槎枒
X80n1566_p0489a24║峰。十九年，取歸。居無何，以老退渡江，至江浦之石佛
X80n1566_p0489b01║寺示疾。喚侍者，曰：者個聻？者茫然。師曰：苦。遂寂。時洪
X80n1566_p0489b02║武二十四年，壽七十有四。塔於天界訢公之後。
X80n1566_p0489b03║九江府圓通約之崇𥙿禪師毗陵陳氏子。謁笑隱，隱
X80n1566_p0489b04║舉臨濟無位真人話詰之曰：你還知麼？師不覺下拜。
X80n1566_p0489b05║隱曰：你何所見而作禮？師曰：拜者非是他人。隱曰：從
X80n1566_p0489b06║門入者不是家珍。師曰：和尚慎毋欺人。隱首肯之。初
X80n1566_p0489b07║住南禪，次圓通，適符道濟塔紅之讖。又遷育王。洪武
X80n1566_p0489b08║五年秋，　上建法會於鍾山，師應　召至　便殿，問
X80n1566_p0489b09║以佛法大意。師以偈獻，　上大悅，賜食　上前。師或
X80n1566_p0489b10║假𥧌，鼻息微有聲，鄰坐引裾覺之。　上笑曰：此老人
X80n1566_p0489b11║無機心，誠善知識也。後示寂，塔於石耳峰。
X80n1566_p0489b12║杭州靈隱用貞輔良禪師蘇州吳縣人，范文正公十
X80n1566_p0489b13║葉孫。十五薙髮受具，乃曰：學佛將以明心，心非師無
X80n1566_p0489b14║以示肯綮。遂參笑隱於龍翔，隱一見器之。他日再有
X80n1566_p0489b15║所問，師發言愈厲。隱笑曰：得則得矣，終歸第二義也。
X80n1566_p0489b16║久之，遂契心法。後出世嘉興資聖寺，晚住靈隱。示眾：
X80n1566_p0489b17║達磨一宗，陵夷殆盡。汝等用力，如救頭然可也。然百
X80n1566_p0489b18║千法門，無量妙義，於一毫端可以周知。如知之，變大
X80n1566_p0489b19║地為黃金，受之當無所讓。否則貽素餐之愧矣。歲月
X80n1566_p0489b20║流電，向上之事，汝等急自進修。洪武四年正月十有
X80n1566_p0489b21║六日示寂。
X80n1566_p0489b22║紹興府寶相寺清遠懷渭禪師南昌魏氏子，笑隱之
X80n1566_p0489b23║甥也。生有靈芝，產於庭槐，已而英發誦書，不待師授。
X80n1566_p0489b24║時隱住龍翔，聞而喜曰：此吾宗千里駒也。挽致座下。
X80n1566_p0489c01║龍翔為東南都會，四方名紳俱與隱遊，或發天人性
X80n1566_p0489c02║命之秘，文辭開閤之法，師得與聞之，學問大進，爭歆
X80n1566_p0489c03║慕之，曰：此文中虎也。師曰：公等謂吾專攻是業耶？佛
X80n1566_p0489c04║法與世法不相違背，故以餘力及之，將光潤其宗教
X80n1566_p0489c05║爾。苟用此相夸，豈知我哉？一日，隱驚勵諸徒，眾未有
X80n1566_p0489c06║對，師直前肆言，隱振威一喝，師氣不少沮，往返詰難，
X80n1566_p0489c07║隱笑曰：汝可入吾室矣。命為記室。隱瀕沒，召師曰：吾
X80n1566_p0489c08║據師位四十餘年，接人非不夥，能弘大慧之道使不
X80n1566_p0489c09║墜者，唯汝與宗泐爾。汝其懋哉！後主會稽之寶相、杭
X80n1566_p0489c10║之報國、湖之道場。洪武年，主淨慈。師行化時，有陳氏
X80n1566_p0489c11║婦求師開示，其婦恍若有悟。師行未百步，而婦與家
X80n1566_p0489c12║人別，坐脫而去。
X80n1566_p0489c13║竺田霖禪師法嗣
X80n1566_p0489c14║安吉州道場孤峰明德禪師姓朱氏，家世明之昌國。
X80n1566_p0489c15║父與普陀玠公交，玠聞雞聲入道，凡說法必鼓翅為
X80n1566_p0489c16║雞號。玠亡已久，母夢玠來託宿，覺而有娠，十四月而
X80n1566_p0489c17║生。在童幼好趺坐，問：將何求？師曰：欲學坐禪，求作佛
X80n1566_p0489c18║爾。及長為僧，首謁竺西。西問：汝從何方來？師曰：金鵞
X80n1566_p0489c19║來。曰：金鵞山高多少？師曰：不見頂。西斥之。一日，西舉
X80n1566_p0489c20║世尊拈花因緣，師忽若有解。復如淨慈見晦機，機問：
X80n1566_p0489c21║什麼人恁麼來？師曰：胡張三，黑李四。機曰：汝從朝至
X80n1566_p0489c22║暮，著衣喫飯，還認自己否？師曰：胡張三，黑李四。機拈
X80n1566_p0489c23║棒，師拂袖而出。一日，抵雪竇，值竺田上堂，舉隱山泥
X80n1566_p0489c24║牛入海話，師於是羣疑頓釋。後住松江之東禪，遷保
X80n1566_p0490a01║寧淨慈。洪武初，謝歸道場竹林菴。一日，戒徒曰：吾身
X80n1566_p0490a02║雖微，一真圓性與如來等。世相起滅，無異石火電光。
X80n1566_p0490a03║晝夜勤行，毋生退轉。吾沒後，當遵佛制，付之荼毗，勿
X80n1566_p0490a04║令四眾衣麻而哭也。言畢而逝。
X80n1566_p0490a05║天池信禪師法嗣
X80n1566_p0490a06║杭州大慈止巖成禪師傑峰參，師曰：那裏見神見鬼
X80n1566_p0490a07║來？峰曰：捉得賊了也。師曰：贓在甚麼處？峰一喝，師曰：
X80n1566_p0490a08║開口合口都不是，向上道將一句來。峰曰：徧界明明
X80n1566_p0490a09║不覆藏。師舉竹篦曰：喚作竹篦則觸，不喚作竹篦則
X80n1566_p0490a10║背，你喚作甚麼？峰便掀倒禪床，師打竹篦三下曰：瞎
X80n1566_p0490a11║漢敢來者裏捋虎鬚。峰便禮拜，隨侍三載。一日，師曰：
X80n1566_p0490a12║古人尋師擇友，不可蕩喪光陰，子雖得佛祖應佛之
X80n1566_p0490a13║道，未能向上翻身。因舉汾陽見首山曰：萬古碧潭空
X80n1566_p0490a14║界月，再三撈摝始應知。峰始得瞥然。
X80n1566_p0490a15║建寧府天寶山鐵關法樞禪師溫州平陽林氏子。十
X80n1566_p0490a16║七詣華藏，禮竺西為師受具。參中峰及菴不契，遂見
X80n1566_p0490a17║元翁於石門，教看三不是話。一旦齋後下床，忽大悟，
X80n1566_p0490a18║作頌曰：不是心佛物，拶出虗空骨。金毛獅子兒，豈戀
X80n1566_p0490a19║野狐窟。咄！咄！即詣方丈。翁問：作麼？師曰：南泉被我捉
X80n1566_p0490a20║敗了也。翁曰：不是心，不是佛，不是物，是個甚麼？師曰：
X80n1566_p0490a21║牙齒一具骨，耳朵兩片皮。翁曰：不是別道。師曰：鶯啼
X80n1566_p0490a22║燕語，鵲噪鴉鳴。翁曰：錯。師亦曰：錯。翁曰：南泉即今在
X80n1566_p0490a23║甚麼處？師便喝。翁曰：離却者一喝，南泉在甚麼處？師
X80n1566_p0490a24║拂袖而出。由是遍參，復歸石門，留侍巾拂。十五載南
X80n1566_p0490b01║遊建州，郡將請主天寶，再住松溪之普載。上堂：弗弗
X80n1566_p0490b02║弗，莫莫莫，錯錯錯。顧侍者曰：老僧舌頭在麼？三年謝
X80n1566_p0490b03║歸天寶。至元六年八月十五，書偈曰：本無來去，一句
X80n1566_p0490b04║金提。紅霞穿碧落，白日繞須彌。擲筆而逝。
X80n1566_p0490b05║蒙山異禪師法嗣
X80n1566_p0490b06║鐵山瓊禪師參雪巖，巖曰：有甚麼事？師曰：門前好五
X80n1566_p0490b07║鳳樓。巖連打二三十棒，曰：未在，更去做工夫。以紙求
X80n1566_p0490b08║得法語，曰：風吹林葉，四窓虗明。獨坐一楊，萬象鏡清。
X80n1566_p0490b09║汝撑得鐵船來，載鐵山下得海，然後向汝道，一一現
X80n1566_p0490b10║成，猶是錯認定盤星。佛法如大海，前面洪濤際天，轉
X80n1566_p0490b11║入轉深。偈曰：一拶虗空粉碎時，花開鐵樹散瓊枝。紹
X80n1566_p0490b12║隆佛種向上事，腦後依前欠一搥。偶頭痛欲煎藥，手
X80n1566_p0490b13║提瓶子，遇見覺赤鼻，曰：你須是那吒太子，柝肉還母，
X80n1566_p0490b14║柝骨還父，然後為父母說法始得。忽然打破疑團，偈
X80n1566_p0490b15║曰：一莖草上現瓊樓，識破古今閑話頭。拈起集雲峰
X80n1566_p0490b16║頂月，人前拋作百花毬。值巖示寂，遂至東林。因東巖
X80n1566_p0490b17║入室次，舉問：心不是佛，智不是道，作麼生會？師曰：抱
X80n1566_p0490b18║贓呌屈。曰：不是心，不是佛，不是物，是如何？師曰：眉間
X80n1566_p0490b19║逆出遼天鶻。後到蒙山，每遇入室，只道欠在。後於定
X80n1566_p0490b20║中觸著欠字，於是身心豁然，徹骨徹髓。捉住山，曰：我
X80n1566_p0490b21║少欠個甚麼？山打三掌，師禮三拜。又曰：啞！鐵山者著
X80n1566_p0490b22║子幾年，今日方了。次年作首座，冬節秉拂，曰：冬在月
X80n1566_p0490b23║頭，賣被買牛。冬在月尾，賣牛買被。卓拄杖，曰：者裏無
X80n1566_p0490b24║尾，中道齊休。行也休休，住也休休，坐也休休，臥也休
X80n1566_p0490c01║休。睡眠豁開，五雲現瑞。光風霽月，無處不週。梅綻枯
X80n1566_p0490c02║枝古渡頭，風前時復暗香浮。雖然到此，向上一路，萬
X80n1566_p0490c03║里崖州。何以見得？靠拄杖，曰：休！休！
X80n1566_p0490c04║無能教禪師法嗣
X80n1566_p0490c05║西湖妙果竺源水盛禪師饒之樂平范氏子，首謁月
X80n1566_p0490c06║庭忠於蔣山。時孤舟，濟為第一座，以皖山示蒙山語
X80n1566_p0490c07║示之。越五載，有省。濟曰：蒙山常言哉，松道者不具二
X80n1566_p0490c08║緣而生。達磨塟熊耳後，隻履西歸。果神通耶？抑法如
X80n1566_p0490c09║是耶？師曰：此形神俱妙而已。濟曰：不然，子他日當自
X80n1566_p0490c10║知之。師往無為州，見無能，以濟所舉質之。能曰：為汝
X80n1566_p0490c11║弗解故也。師忽大省。天曆己巳，主西湖之妙果。至正
X80n1566_p0490c12║丁亥夏，示寂。
X80n1566_p0490c13║無用寬禪師法嗣
X80n1566_p0490c14║重慶府縉雲山如海真禪師碧峰參師，於地上畫一
X80n1566_p0490c15║圓相，峰以袖拂去之。師復畫一圓相，峰於中增一畫，
X80n1566_p0490c16║又拂去之。師再畫如前，峰又增一畫成十字，又拂去
X80n1566_p0490c17║之。師復畫如前，峰於十字加四隅成卍文，又拂去之。
X80n1566_p0490c18║師乃總畫三十圓相，峰一一具答。師曰：汝今方知佛
X80n1566_p0490c19║法宏勝如此。宣往朔方，其道大行。
X80n1566_p0490c20║常州龍池一源永寧禪師淮東通州朱氏子，世為宦
X80n1566_p0490c21║族。九歲懇求離俗，依利和州廣慧寺出家。寺乃州之
X80n1566_p0490c22║望剎，宋有淮海肇禪師說法度人，聲聞當時。前一夕
X80n1566_p0490c23║寺眾同夢迎淮海，次日而師至，識者異之。參無用於
X80n1566_p0490c24║太湖，用門庭高峻，師方入門，厲聲叱出之。師作禮於
X80n1566_p0491a01║門外，合爪而立，久之乃許入見。師退就禪堂，徹夜不
X80n1566_p0491a02║𥧌。一日聞用舉雲門一念不起語，聲未絕而有省，急
X80n1566_p0491a03║趨入堂。用便打，知師頓悟，令頌趙州狗子話。師立成
X80n1566_p0491a04║曰：趙州狗子無佛性，萬象森羅齊乞命。無底籃兒盛
X80n1566_p0491a05║死蛇，多添少減無餘𠝶。用嗒然一笑。至治癸亥宜興
X80n1566_p0491a06║之龍池請師建立禪林，擇絕巘作室以居，出主李山
X80n1566_p0491a07║天寧諸剎。元順帝賜號佛心了悟大禪師，復歸龍池。
X80n1566_p0491a08║洪武己酉六月示微疾，命弟子裁紙製內外衣，且曰：
X80n1566_p0491a09║吾將逝矣。移龕至絕巘所居。十七日師起浴，索筆書
X80n1566_p0491a10║偈曰：七十八年守拙，明明一場敗闕。泥牛海底翻身，
X80n1566_p0491a11║六月炎炎飛雪。書畢側臥而化。
X80n1566_p0491a12║南嶽下二十二世
X80n1566_p0491a13║雙林誾禪師法嗣
X80n1566_p0491a14║杭州徑山月江宗淨禪師金華蘭溪倪氏子。誦楞嚴
X80n1566_p0491a15║經，至如標月指處，豁然有省。參正菴，菴問：黃檗打臨
X80n1566_p0491a16║濟，你作麼生？師曰：按牛頭喫草。後住徑山，臨寂書偈
X80n1566_p0491a17║曰：祖師門下客，開口論無生。老我百不會，日午打三
X80n1566_p0491a18║更。遂逝。
X80n1566_p0491a19║天界曇禪師法嗣
X80n1566_p0491a20║南京靈谷定巖淨戒禪師參覺原，原舉桶箍𪹼因緣
X80n1566_p0491a21║問之，師擬議未即答，原厲聲曰：早遲八刻了也。師於
X80n1566_p0491a22║言下大悟。師續刻頌古聯珠，行於叢林。
X80n1566_p0491a23║大慈成禪師法嗣
X80n1566_p0491a24║衢州烏石山傑峰世愚禪師郡之西安余氏子。初參
X80n1566_p0491b01║古巖、石門十數員知識，佩受法語。次參止巖，舉不是
X80n1566_p0491b02║心，不是佛，不是物。一夕，坐至夜分，聞隣僧舉證道歌
X80n1566_p0491b03║曰：不除妄想不求真。豁然如釋重負偈曰：時時覿面
X80n1566_p0491b04║不相逢，喫盡娘生氣力窮。夜半忽然忘月指，虗空迸
X80n1566_p0491b05║出日輪紅。往見元翁，問：甚處來？曰：大慈來。翁曰：大慈
X80n1566_p0491b06║鼻孔深多少？師卓拄杖一下。翁曰：拗折拄杖把甚麼
X80n1566_p0491b07║卓？便禮拜曰：今朝親見老師公。翁曰：念汝師孫，放過
X80n1566_p0491b08║三十棒。值巖回，師往禮。因夜舉汾陽見首山曰：萬古
X80n1566_p0491b09║碧潭空界月，再三撈漉始應知。治得瞥然。住後，僧問：
X80n1566_p0491b10║遠離烏石嶺，來住石溪山。開示天人路，如何透祖關？
X80n1566_p0491b11║師曰：龍生金鳳子，衝破碧琉璃。曰：與麼則覿面不相
X80n1566_p0491b12║識，千里可同風。師曰：重疊關山路。曰：達磨西來，不立
X80n1566_p0491b13║文字。直指人心，見性成佛。既然不立文字，何得流傳
X80n1566_p0491b14║至今？師曰：官不容針，私通車馬。曰：直指人心，指出那
X80n1566_p0491b15║個心？師曰：開口不在舌頭上。曰：見性成佛，性在甚麼
X80n1566_p0491b16║處？師曰：太湖三萬六千頃，夜夜波心月色明。曰：記得
X80n1566_p0491b17║蓮經中道，大富長者即是如來。為復是累劫中來，為
X80n1566_p0491b18║復是今生契證？即曰：㵎深花落遠，山高樹影長。曰：昔
X80n1566_p0491b19║日給孤布地建立精舍，今日居士捐貲營建道場，是
X80n1566_p0491b20║同是別？師曰：獅子吼時芳草綠，象王行處百花紅。曰：
X80n1566_p0491b21║果然千載一遇。師曰：耀古輝今。曰：既然如是，且道得
X80n1566_p0491b22║何果報？師曰：生生歸佛地，世世樂人天。曰：與麼則四
X80n1566_p0491b23║眾沾恩去也。師曰：普天匝地。問：黃梅碓嘴花開日，夜
X80n1566_p0491b24║半傳衣過嶺南。此事還端的也無？師曰：一物本來無，
X80n1566_p0491c01║兩肩擔不起。曰：不是風動，不是幡動，仁者心動又作
X80n1566_p0491c02║麼生？師曰：知燈元是火，信水不離波。曰：畢竟如何保
X80n1566_p0491c03║任？師曰：路逢劍客須呈劍，不是詩人莫獻詩。曰：和尚
X80n1566_p0491c04║為人一句又且如何？師曰：攔腮一掌，腦後一搥。曰：與
X80n1566_p0491c05║恁則老婆心太切。師曰：不從白浪拋香餌，爭得金鱗
X80n1566_p0491c06║上釣船？上堂：萬仞峰頭打一推，粉身碎首絕疑猜。忽
X80n1566_p0491c07║然絕後重甦起，萬象森羅笑眼開。且道畢竟笑個甚
X80n1566_p0491c08║麼？者回識得來時路，更不將身入母胎。喝一喝。上堂：
X80n1566_p0491c09║夫子以無言而言，言滿天下；世尊以無說而說，說遍
X80n1566_p0491c10║人間。二大老舌拄梵天，眼空四海，猶且未具羅籠手
X80n1566_p0491c11║在，石溪門下別有生機。無言而言，天寶峰頭雲片片；
X80n1566_p0491c12║無說而說，桐川㵎下水潺潺。雖然如是，此猶是轉身
X80n1566_p0491c13║句，未具全提底句。且道作麼生是全提底句？卓拄杖
X80n1566_p0491c14║曰：橫按鏌邪全正令，太平寰宇斬癡頑。上堂：布袋長，
X80n1566_p0491c15║十方世界盡包藏；布袋短，大地山河盛不滿；布袋寬，
X80n1566_p0491c16║百千諸佛體同觀；布袋窄，萬象森羅光顯赫。且道布
X80n1566_p0491c17║袋不長不短、不寬不窄又且如何？南北東西無向背，
X80n1566_p0491c18║上窮圓葢下風輪。因眼病，上堂：佛病、祖病、眾生病，拈
X80n1566_p0491c19║向一邊；丹藥、玅藥、神仙藥，除過一壁。離却四大幻身，
X80n1566_p0491c20║且道那個是病？那個是藥？若向者裏薦得，許汝諸人
X80n1566_p0491c21║具一隻眼。其或未然，老僧分明指出病源與諸人看：
X80n1566_p0491c22║四大分散時，向何處安身立命？是有病無藥底句。鎮
X80n1566_p0491c23║州蘿蔔、柏樹子、乾屎橛、麻三觔，是有藥無病底句。萬
X80n1566_p0491c24║法歸一，一歸何處？趙州云：我在青州做一領布衫，重
X80n1566_p0492a01║七觔。是藥病對治底句。不是心，不是佛，不是物，狗子
X80n1566_p0492a02║佛性無，是藥病雙忘底句。為治眾生心中五慾八風、
X80n1566_p0492a03║煩惱塵勞、妄想執著一切諸病，一大藏教總是濟世
X80n1566_p0492a04║醫方，一千七百祖師公案盡是靈丹妙藥，有病應服
X80n1566_p0492a05║藥，無病藥還祛。眾中還有個漢出來道：和尚自身不
X80n1566_p0492a06║能治，何用治別人？只向他道：留得一雙青白眼，笑看
X80n1566_p0492a07║無限往來人。大都安講主來參，師問講主：講甚麼經？
X80n1566_p0492a08║曰：金剛經。曾於無所從來亦無所去處得個省處。師
X80n1566_p0492a09║曰：既是無來無去，因甚得到者裏？曰：便是無來無去
X80n1566_p0492a10║底。師曰：即今在甚麼處？主一喝，師曰：下喝行拳都且
X80n1566_p0492a11║止，四大分散時向何處安身立命？曰：書大地那裏不
X80n1566_p0492a12║是自己？師曰：忽遇劫火洞然、大千俱壞時如何？曰：我
X80n1566_p0492a13║到者裏却不會。師曰：六祖不會破柴踏碓，達磨不識
X80n1566_p0492a14║九年面壁。你不會見個甚麼？曰：我只是不會。師曰：瞎
X80n1566_p0492a15║漢！請坐喫茶。洪武三年十二月，示微疾，書偈曰：生本
X80n1566_p0492a16║不生，滅本不滅。撒手便行，一天明月。擲筆而逝。
X80n1566_p0492a17║天寶樞禪師法嗣
X80n1566_p0492a18║福州雪峰逆川智順禪師溫州瑞安陳氏子，母塑智
X80n1566_p0492a19║者像事之。一夕，夢僧逆流而上，招母曰：我當為汝子。
X80n1566_p0492a20║窹而有娠。七歲出家，及長，入閩參鐵關，授以心要。踰
X80n1566_p0492a21║月，因如廁，覩園中匏瓜有省，舉所悟求證。關曰：此第
X80n1566_p0492a22║入門耳，最上一乘大遠在。乃囑曰：汝可悉棄前解，專
X80n1566_p0492a23║於參提上致力，則將自入閫奧矣。一日，值關將晚參，
X80n1566_p0492a24║擬離榻，忽豁然謂關曰：南泉敗闕，今已見矣。關曰：不
X80n1566_p0492b01║是心，不是佛，不是物，是個甚麼？師曰：地上甎鋪，屋上
X80n1566_p0492b02║瓦覆。關曰：即今南泉在何處？師曰：鷂子過新羅。關曰：
X80n1566_p0492b03║錯。師亦曰：錯。關曰：錯！錯！師觸禮一拜。關集眾勘驗，師
X80n1566_p0492b04║笑曰：未吐辭前已不相涉，和尚眼在甚麼處？又為此
X80n1566_p0492b05║一場戲劇耶？關曰：也要大家知。及關遷化，師嗣主院
X80n1566_p0492b06║事，繼住報恩。歸原，朝廷賜法衣及佛性圓辯之號。久
X80n1566_p0492b07║之，悉散其衣鉢所蓄，退居一室，掘地為爐，折竹為箸，
X80n1566_p0492b08║淡如也。平章燕只不花出鎮閩省，請師住東禪雪峰。
X80n1566_p0492b09║法武初，　詔有道僧十人於鍾山建會，師陞座說法，
X80n1566_p0492b10║大駕幸臨，慰問備至。南還，住淨慈。適　中朝徵有道
X80n1566_p0492b11║淨屠入京，以備　顧問，眾咸推師。至京四閱月，沐浴
X80n1566_p0492b12║書偈而逝。
X80n1566_p0492b13║鐵山瓊禪師法嗣
X80n1566_p0492b14║汝州香山無聞聦禪師香山人。初參獨翁，令參三不
X80n1566_p0492b15║是話，未有省發。一日，敬上座謂曰：要知端的意，北斗
X80n1566_p0492b16║面南看。一夕有省，遂尋敬。敬問：來者何人？師曰：非人
X80n1566_p0492b17║非我。曰：既非人非我，畢竟是甚麼？師曰：饑來喫飯困
X80n1566_p0492b18║來眠。敬擲蒲團，俾作頌。師曰：圓圓一片，人人要見。坐
X80n1566_p0492b19║斷十方，寒光掣電。敬又舉扇子曰：速道！速道！師曰：舉
X80n1566_p0492b20║起分明甚妙哉，清風匝匝透人懷。個中消息無多子，
X80n1566_p0492b21║自有通身歡喜來。適鐵山從高麗回，在石霜聞師有
X80n1566_p0492b22║發明處，乃問：仙府何處？師曰：汝州。曰：風冗，祖師面目
X80n1566_p0492b23║如何？師曰：和尚且止。須臾之間，將二十年工夫說一
X80n1566_p0492b24║遍。鐵山把住噤喉，問：如何是無字義？師曰：近從潭州
X80n1566_p0492c01║來，不得湖北信。山曰：未是，再道。曰：和尚幾時離高麗？
X80n1566_p0492c02║曰：未是，更道。師喝一聲，拂袖便出。山曰：者兄弟都好，
X80n1566_p0492c03║只一件大病道發明了。師感激鐵山，開示細大法門。
X80n1566_p0492c04║後住光州，獨行獨坐十七年，方得頴脫。普說曰，法無
X80n1566_p0492c05║定相，遇緣即宗。秉金剛劍，吞栗棘蓬。截斷衲僧舌頭，
X80n1566_p0492c06║坐却毗盧正頂。豎一莖草作丈六金身，將丈六金身
X80n1566_p0492c07║作一莖草。不是禾山皷响，且非教外別傳。直教寸絲
X80n1566_p0492c08║不挂，月冷秋空，寒灰發焰。到者裏喚作佛法，墮地獄
X80n1566_p0492c09║如箭射。不喚作佛法，亦墮地獄如箭射。諸仁者畢竟
X80n1566_p0492c10║作麼生會？開口喪身失命，不開口爛却舌根。豈不見
X80n1566_p0492c11║船子曰，吾於藥山二十年，藏身處沒踪跡，沒踪跡處
X80n1566_p0492c12║莫藏身。雖然恁麼舉唱，開佛知見，立大圓鏡，豎涅槃
X80n1566_p0492c13║幢，舉揚般若，敲唱雙舉，兼帶叶通，炤用同時。正眼觀
X80n1566_p0492c14║來，盡是閒家具，與我衲僧分上撩掉沒交涉。豎拂子
X80n1566_p0492c15║曰，會麼？
X80n1566_p0492c16║晉雲真禪師法嗣
X80n1566_p0492c17║代州五臺靈鷲碧峰寶金禪師乾州永壽人，姓石氏。
X80n1566_p0492c18║父母俱崇善。時有沙門以觀音像授其母，囑曰：謹事
X80n1566_p0492c19║之，當生智慧之男。未幾，果生師，白光燁燁照室。幼多
X80n1566_p0492c20║疾，父母疑之，曰：此兒必歸釋氏。六歲，遂捨雲寂溫法
X80n1566_p0492c21║師為弟子。及長，受具，遍詣講肆，窮性相之旨。久之，曰：
X80n1566_p0492c22║是可以了生死耶？遂棄去。時如海真禪師開法於晉
X80n1566_p0492c23║雲，師往詣，示以道要。師大起疑情，偶携筐隨海擷蔬
X80n1566_p0492c24║於園，忽凝坐不動，歷三時方窹。海曰：你定耶？師曰：動
X80n1566_p0493a01║定不關。海曰：定動不關是甚麼人？師舉筐，海不肯。師
X80n1566_p0493a02║置筐於地，叉手而立，海亦不肯。師一喝，海奮前揕胸，
X80n1566_p0493a03║曰：速道！師築海胸仆之。海笑曰：塵勞暫息，定力未能
X80n1566_p0493a04║深也。必使心路絕，祖關透，然後大法可明耳。後憩錫
X80n1566_p0493a05║峨眉，日啖松柏，脇不沾席者三年。一日，聞伐木聲，大
X80n1566_p0493a06║悟。先是，師在定中，見一山甚秀麗，重樓傑閣，金碧絢
X80n1566_p0493a07║爛，諸佛五十二菩薩行道其中。有招師謂曰：此五臺
X80n1566_p0493a08║秘魔巖也，汝前身修道，其中靈骨猶在，何乃忘之？既
X80n1566_p0493a09║窹，遂遊五臺山。道逢蓬首女子，身被五綵敝衣，赤足
X80n1566_p0493a10║徐行，一黑獒隨其後。師問曰：子何之？曰：入山中爾。師
X80n1566_p0493a11║曰：將何為？曰：一切不為。良久乃沒。叩之同行者，皆莫
X80n1566_p0493a12║之見，或謂文殊化身云。師乃就山結靈鷲菴，聲光日
X80n1566_p0493a13║露，四方聞之，不遠千里負餱糧來獻者，日繽紛也。至
X80n1566_p0493a14║正戊子，須帝遣使詔至京，甚敬之，命住海印寺，力以
X80n1566_p0493a15║疾辭，賜寂炤圓明之號。　太祖高皇帝即位，詔師之
X80n1566_p0493a16║南京，時見　上於內殿，問佛法大意。　上設普濟會
X80n1566_p0493a17║於鐘山，選高行僧十人蒞其事，師與焉。蒙寵賚甚渥，
X80n1566_p0493a18║親御翰墨，賜詩十二韻。未幾，示微疾，弟子請留末後
X80n1566_p0493a19║句，師曰：三藏法寶尚為故紙，吾言欲何為？夷然而逝，
X80n1566_p0493a20║壽六十五，臘五十九。茶毗，獲五色舍利，齒舌數珠皆
X80n1566_p0493a21║不壞。
X80n1566_p0493a22║南嶽下二十三世
X80n1566_p0493a23║淨慈聯禪師法嗣
X80n1566_p0493a24║杭州慈光寺立中成禪師錢塘孫氏子。首謁祖芳聯
X80n1566_p0493b01║公，請益次，聯舉臘月火燒山話，師頌曰：白雲迷却舊
X80n1566_p0493b02║行踪，臘月燒山火正紅。再得慈風來扇發，冷氷氷處
X80n1566_p0493b03║煖烘烘。聯深器之。
X80n1566_p0493b04║烏石愚禪師法嗣
X80n1566_p0493b05║南京靈谷寺無涯非幻禪師衢之西安人。從傑峰為
X80n1566_p0493b06║僧，峰問：何處來？師曰：虗空無向背。峰指寺鐘俾作頌，
X80n1566_p0493b07║師曰：百煉爐中滾出來，虗空元不惹塵埃。如今挂在
X80n1566_p0493b08║人頭上，撞著洪音遍九垓。時年十二，峰器之，即令祝
X80n1566_p0493b09║髮。永樂丁亥，　太宗文皇帝有事於　長陵，徵師入
X80n1566_p0493b10║對，稱　旨，大嘉賞賚，命住靈谷。庚子春，　上建會，師
X80n1566_p0493b11║若不經意，其徒問之，師笑曰：自家有一大事甚緊，何
X80n1566_p0493b12║暇他及。乃書偈曰：生死悠悠絕世緣，蒙　恩永樂太
X80n1566_p0493b13║平年。者回撒手空歸去，雪霽雲消月正圓。遂逝。
X80n1566_p0493b14║羅陽三峰寺太初啟原禪師日本國人。年十九，參上
X80n1566_p0493b15║國四十五員知識，末於傑峰得法，後住三峰。一日書
X80n1566_p0493b16║偈曰：生也鐵面皮，死也鐵面皮，一椎百雜碎，白日繞
X80n1566_p0493b17║鐵圍。擲筆而逝，塔於院南。
X80n1566_p0493b18║禪門達者不出於世，與世出而未詳法嗣者
X80n1566_p0493b19║附此。
X80n1566_p0493b20║青州佛覺禪師（系雲門宗，嗣法未詳。）頌仰山師子曰：一色無過
X80n1566_p0493b21║指示人，白銀世界裏頻申；超然推倒還扶起，爭似東
X80n1566_p0493b22║風煦日新？時佛日堯禪師提一扶臨濟禪，託迹聖安，
X80n1566_p0493b23║分寮入室。一日，自撾皷上堂，抑揚雲門、臨濟宗風，平
X80n1566_p0493b24║分半眾，不辭而去。師恬不介意。
X80n1566_p0493c01║圓通善國師（系雲門宗，嗣佛覺。）佛日自江右至燕，寓大聖安。
X80n1566_p0493c02║一夕，與佛覺晦堂夜話次，時師年方十二，座右侍立。
X80n1566_p0493c03║日曰：山僧自南方來，拄杖頭不撥著一個會佛法者。
X80n1566_p0493c04║師叉手進曰：自是和尚拄杖短。日大驚曰：可乞此子
X80n1566_p0493c05║續吾臨濟一宗。師曰：雲門、臨濟豈有二邪？日稱賞不
X80n1566_p0493c06║已。金世宗幸聖安瑞像殿，問師曰：禮則是？不禮則是？
X80n1566_p0493c07║師曰：禮則相敬相重，不禮則各自稱尊。帝大悅。後住
X80n1566_p0493c08║延聖，示眾，舉洞山云：秋初夏末，兄弟或東去西去，直
X80n1566_p0493c09║須向萬里無寸草處去。又曰：只如萬里無寸草處作
X80n1566_p0493c10║麼生去？石霜曰：出門便是草。太陽曰：直道不出門，亦
X80n1566_p0493c11║是草漫漫地。師曰：且道諸人即今脚跟下一句作麼
X80n1566_p0493c12║生道？若道無寸草，許你參見洞山；若道出門便是草，
X80n1566_p0493c13║許你參見石霜；若道不出門，亦是草漫漫地，許你參
X80n1566_p0493c14║見太陽；若總道不得，許你參見延聖。何故？唯有好風
X80n1566_p0493c15║來席上，更無閑語到人間。示眾，舉觀音餬餅話，師曰：
X80n1566_p0493c16║韶陽老人可謂唱彌高而和彌寡，如今却向延聖拂
X80n1566_p0493c17║子頭上入方綱三昧，東方入定西方起，乃至男身入
X80n1566_p0493c18║定女身起。還會麼？野色更無山隔斷，月光直與水相
X80n1566_p0493c19║通。昔有二僧同行，性急者在前，呼在後者曰：光陰迅
X80n1566_p0493c20║速，疾走上來。後僧曰：大道廣濶，忙作甚麼？師頌曰：光
X80n1566_p0493c21║陰迅速，疾走上來。路頭踏著，優鉢花開。大道廣濶，忙
X80n1566_p0493c22║作甚麼？放開肚皮，一時包裹。師見玄悟、玉香山𢑱言
X80n1566_p0493c23║涉嘲，譃責曰：總似汝輩佛法，豈到今日
X80n1566_p0493c24║燕京慶壽玄悟玉禪師（系雲門宗，嗣圓通。）金顯宗令中使持
X80n1566_p0494a01║紙一張，書心佛二字，問師曰：者是甚麼字？時圓通在
X80n1566_p0494a02║座，應聲答曰：不是心，不是佛。稱旨。次日，令旨賜長短
X80n1566_p0494a03║句曰：但能了淨，萬法因緣何足問。日用無為，十二時
X80n1566_p0494a04║中更勿疑。常須自在，識取從來無挂礙。佛佛心心，心
X80n1566_p0494a05║若依佛也是塵。師答謝曰：無為無作，認著無為還是
X80n1566_p0494a06║縛。照用同時，電卷星流已太遲。非心非佛，喚作非心
X80n1566_p0494a07║猶是物。人境俱空，萬像森羅一境中。
X80n1566_p0494a08║黃山趙文孺居士（系雲門宗，嗣圓通。）甞作頌曰：妄想元來本
X80n1566_p0494a09║自真，除時又起一重塵。言思動靜承誰力，子細看來
X80n1566_p0494a10║無別人。
X80n1566_p0494a11║高郵定禪師（系雲門宗，嗣玄悟。）初參玄悟，室中舉：僧問玄沙：
X80n1566_p0494a12║如何是清淨法身？沙曰：膿滴滴地。師于是有省。僧問：
X80n1566_p0494a13║透網金鱗，以何為食？師曰：乾屎橛。
X80n1566_p0494a14║鄭州普照寶禪師磁州武氏子，於滏陽造仰山寺。忽
X80n1566_p0494a15║有題詩柱上者曰：人道斑鳩拙，我道斑鳩巧。一根兩
X80n1566_p0494a16║根柴，便是家緣了。師大悟，即入西山，結茅以居。徧歷
X80n1566_p0494a17║諸山，往洪峪寶巖寺。一夕，大風震地，晏坐而逝。
X80n1566_p0494a18║杭州徑山雲菴慶禪師建陽人也。舉僧問楊岐：如何
X80n1566_p0494a19║是佛？岐曰：三脚驢兒弄蹄行。曰：莫只者便長？岐曰：湖
X80n1566_p0494a20║南長老。師乃頌曰：楊岐一頭驢，眼光如電爍。踏殺天
X80n1566_p0494a21║下人，說甚三隻脚。
X80n1566_p0494a22║竹林巨川海禪師頌風鈴曰：銅唇鐵舌太尖新，樓角
X80n1566_p0494a23║懸來不記春。言外百千三昧法，因風說與個中人。
X80n1566_p0494a24║燕京慶壽寺虗明教亨禪師濟州任城王氏子，先有
X80n1566_p0494b01║汴京慈濟寺僧福安，山居有年，于芒山村倚樹而化，
X80n1566_p0494b02║夢求託宿，遂生師焉。七歲出家，十五遊方，聞鄭州普
X80n1566_p0494b03║照寶公法席之勝，遂往謁之，朝夕參叩，未有所入。他
X80n1566_p0494b04║日以事往雎陽，宿趙渡，忽於馬上憶擊板因緣，有省，
X80n1566_p0494b05║疑情不散。將抵河津，同行驚曰：師兄，此河津也。師下
X80n1566_p0494b06║馬，悲喜交集，至于隕涕。歸以語寶，寶曰：此僵臥人，似
X80n1566_p0494b07║欲轉動。示以日面佛公案，後聞板聲，霍然親證。呈頌
X80n1566_p0494b08║曰：日面月面，星流電轉。若更遲疑，面門著箭。咄！寶曰：
X80n1566_p0494b09║吾瞞汝不得也。後五坐道場，復駐錫濟州之普照，奉
X80n1566_p0494b10║章廟旨主慶壽。興定己卯秋七月十日，索筆書頌，其
X80n1566_p0494b11║末句曰：咦！一二三四五六七。堅坐不動而逝。
X80n1566_p0494b12║鎮府嘉山來禪師僧問：鐵牛和尚塔何在？師以手指
X80n1566_p0494b13║之，忽然省發。乃示頌曰：鐵牛鐵牛，更莫別求。有人問
X80n1566_p0494b14║我，豎起指頭。
X80n1566_p0494b15║玉溪通玄菴圓通禪師甞著百問，激勵學徒。一曰，沒
X80n1566_p0494b16║底船子，為甚麼無漏堅固。豎起拂子曰，為你說禪了
X80n1566_p0494b17║也，作麼生會。又拈起拄杖曰，還有向拄杖頭上下得
X80n1566_p0494b18║一轉語底麼。又畵一圓相曰，三世諸佛，六代祖師，總
X80n1566_p0494b19║在裏許，作麼生會。復以手空中點一點曰，且道者一
X80n1566_p0494b20║點明甚麼邊事。豎起一指曰，俱胝和尚向者裏放大
X80n1566_p0494b21║光明，轉大法輪，諸人還見麼。又曰，折脚鐺兒為活許，
X80n1566_p0494b22║穿心椀子作生涯。通玄菴內安然坐，不管山前事似
X80n1566_p0494b23║麻。且道安然底是甚麼人。
X80n1566_p0494b24║五臺鐵勤院子範慧洪大師因閱楞嚴，至一人發真，
X80n1566_p0494c01║十方[歹*肖]殞，忽悟。遂造河朔汶禪師，陳所見，汶可之。臨
X80n1566_p0494c02║終偈曰：六十春光又八年，浮雲收盡露青天。臨行踢
X80n1566_p0494c03║倒須彌去，後夜山頭月正圓。更衣坐脫。
X80n1566_p0494c04║建寧府獎山慧空元模禪師古田蘇氏子。大德庚子
X80n1566_p0494c05║至政和，一日入定遊獎山，至玄獎禪師道場，有老人
X80n1566_p0494c06║迎謁曰：吾為師守此山五百年矣。言畢，化黑龍而去。
X80n1566_p0494c07║既窹，乃曰：吾當返本還元於此山也。遂卓菴。一日謂
X80n1566_p0494c08║眾曰：吾於佛所號慧空菩薩，今化緣既畢，即當入滅。
X80n1566_p0494c09║因為眾說四諦法，復說偈曰：四十餘年寄俗塵，如今
X80n1566_p0494c10║却顯個中尊。巖頭一夜東風起，吹得花開樹樹春。鐵
X80n1566_p0494c11║船無舵亦無篷，撑入金蓮性海中。末後一機今說破，
X80n1566_p0494c12║白雲元不離長空。大地山河覔無跡，虗空撞破見端
X80n1566_p0494c13║的。縱教鐵輪頂上旋，本性圓明常不失。復曰：西天第
X80n1566_p0494c14║三代商那和修尊者，隱象白山，現龍奮迅三昧，說法
X80n1566_p0494c15║調伏諸外道，然後化火自焚。吾今往象鼻巖前，亦當
X80n1566_p0494c16║如是。乃入龍奮迅三昧，時雲霧四起，雷雨大作，繼而
X80n1566_p0494c17║化火自焚。眾收靈骨，塔於菴之西。
X80n1566_p0494c18║鄭州普照寺佛光道悟禪師臨洮府蘭州冠氏子。偶
X80n1566_p0494c19║宿灣子店，聞馬嘶，豁然大悟。說偈曰：見也羅，見也羅，
X80n1566_p0494c20║徧虗空，只者個。歸告母曰：某於途中拾一物。母曰：何
X80n1566_p0494c21║物？師曰：無始來不見了的。母掌曰：何喜之者？遂辭參
X80n1566_p0494c22║方。母曰：將何之？師曰：水流須到海，鶴出白雲頭。往參
X80n1566_p0494c23║白雲海禪師，遂承印記。泰定二十四年，出主普照。身
X80n1566_p0494c24║著白衣，跨黃犢，吹短笛，遊於洛中。甞曰：道我凡耶，曾
X80n1566_p0495a01║向聖位中來。道我聖耶，又向凡位中去。道我非凡非
X80n1566_p0495a02║聖耶，却向毗盧頂上別有行處。泰和五年入滅。
X80n1566_p0495a03║杭州靈隱普覺淳朋禪師嘉祐五年，奉旨斷還九里
X80n1566_p0495a04║松集慶古路。上堂：山前一片閑田地，曠大劫來無界
X80n1566_p0495a05║至。今朝恢復又歸來，坐斷脚頭并脚尾。東也是，西也
X80n1566_p0495a06║是，南北東西無不是。畢竟酬恩作麼生？十里荷花九
X80n1566_p0495a07║里松，直指堂前香一炷。
X80n1566_p0495a08║九峰壽首座臨終偈曰：七十二年，者邊那邊，喫十方
X80n1566_p0495a09║飯，參達磨禪。今朝一擲翻身去，笑破傍觀𭪿半邊。
X80n1566_p0495a10║天台上雲峰無盡祖燈禪師四明王氏子。參日溪詠
X80n1566_p0495a11║公於天寧，問曰：生死事大，無常迅速，乞賜指示。溪曰：
X80n1566_p0495a12║十二時中，密密參究，忽然觸著，却來再問。師抗聲曰：
X80n1566_p0495a13║無常迅速，生死事大。語未終，溪便喝，師遽禮拜。溪曰：
X80n1566_p0495a14║見何道理，便爾作禮？師曰：開口即錯。師頷之。出參方
X80n1566_p0495a15║山諸大老，尋卓錫上雲峰，影不出山者五十春秋。洪
X80n1566_p0495a16║武二年二月八日，示微疾，夜將半，顧左右曰：天向明
X80n1566_p0495a17║乎？曰：未也。或曰：和尚正當此際何如？師破顏笑曰：昔
X80n1566_p0495a18║德山坐疾，僧問：還有不病者麼？德曰：有。僧曰：如何是
X80n1566_p0495a19║不病者？德曰：阿㖿！阿㖿！師良久曰：如此喚作病得否？
X80n1566_p0495a20║眾無語。師曰：色身無常，早求證悟，時至吾將去矣。侍
X80n1566_p0495a21║者執紙乞偈，師曰：終不無偈，便未可死耶？侍者請益
X80n1566_p0495a22║堅，乃書曰：生滅與去來，本是如來藏，拶倒五須彌，廓
X80n1566_p0495a23║然無背向。投筆端坐而逝。
X80n1566_p0495a24║杭州仙林寺雪庭禪師杭之仁和桂氏子。毀齒喪父，
X80n1566_p0495b01║患疽風，因雙目短視，抱疾弗瘳。數求出家，謁休休于
X80n1566_p0495b02║仙林，一見契合。閱楞嚴至一毫端上現寶王剎，有疑。
X80n1566_p0495b03║後在江陰乾明寺，忽覩萬佛閣，金碧崢嶸于眉宇間，
X80n1566_p0495b04║有省。弘治改元，除夕聞鐘聲，數年行履忽爾活脫。偈
X80n1566_p0495b05║曰：圓響心非聞，大千同一炤。扶過上頭闕，更不存玄
X80n1566_p0495b06║妙。乙卯，休休應湖南淨寺請，師復依附詢究，乃蒙印
X80n1566_p0495b07║可。師號梅雪隱人，又曰幻寄。甞曰：夫幻即寄之踪，寄
X80n1566_p0495b08║乃幻之跡。幻起寄亡，全寄是幻。幻逐寄生，全幻是寄。
X80n1566_p0495b09║翳目生華，山河大地。華翳不生，空真實際。幻之寄之，
X80n1566_p0495b10║誠哉兒戲。師舉：僧問雲門：不起一念，還有過也無？門
X80n1566_p0495b11║曰：須彌山幸遇此僧，當機不薦，蹉過雲門。真至于今，
X80n1566_p0495b12║欄街塞巷無存放處。此僧若也下得一語，道某甲者
X80n1566_p0495b13║裏安放不得，且請和尚掇過一邊。非唯自己千古之
X80n1566_p0495b14║下作個自在快活閒人，抑且拶得雲門忙手忙脚，撒
X80n1566_p0495b15║了收不得，収了撒不得，豈不丈夫？然雖幻寄與麼，也
X80n1566_p0495b16║是勞神不少。且道還有安放處也無？自代曰：看取雲
X80n1566_p0495b17║門道底。師舉：百丈撥火，溈山得悟因緣，指曰：家貧家
X80n1566_p0495b18║富，父子方知。花落花開，春風不顧。應時應節則是，未
X80n1566_p0495b19║免傍觀者哂。呵呵！老不歇心，少不努力。
X80n1566_p0495b20║少林匾囤無空悟頓禪師開封錫州陳氏茂族，忽辭
X80n1566_p0495b21║父母求出家。父曰：此兒尋常引舌過鼻，非常人相。令
X80n1566_p0495b22║投少林。一日，跪于師前，請求法名。其師曰：道本無形，
X80n1566_p0495b23║何名之有？師曰：三世諸佛，皆有名號。其師授以心經，
X80n1566_p0495b24║念至五蘊皆空，豁然大悟，乃曰：身尚是幻，何處求名？
X80n1566_p0495c01║一日，其師手編大囤於師前，曰：匾囤是汝名也。師答
X80n1566_p0495c02║曰：既名匾囤，內也無空。其師曰：教外別傳，方契此語。
X80n1566_p0495c03║後造神仙山大川處，詶答三日，辯如懸河。川曰：真少
X80n1566_p0495c04║林獅子，他日截斷眾流去在。後到峨眉，結茅以居。一
X80n1566_p0495c05║日，至夔州江中，曰：道曠無涯，逢人不盡。下岸端坐而
X80n1566_p0495c06║逝。
X80n1566_p0495c07║金陵永寧古淵清禪師聞雞鳴有省。偈曰：喔喔金雞
X80n1566_p0495c08║報曉時，不因它响詎能知？三千世界渾如雪，井底泥
X80n1566_p0495c09║蛇舞柘枝。呈古林香禪師，林喝曰：多嘴漢！
X80n1566_p0495c10║伏牛無礙明理禪師汾州和氏子。參松竹蔓大方和
X80n1566_p0495c11║尚，隨眾打七，有一聲虗空碎，獨露法中王之句。後同
X80n1566_p0495c12║月菴大圓入終南。一日，菴舉高峰銀山鐵壁語，師頓
X80n1566_p0495c13║悟。述偈曰：一覺心空疑便消，拈來放去自逍遙。運水
X80n1566_p0495c14║搬柴全體現，萬象森羅一性包。又曰：妙體如如本自
X80n1566_p0495c15║空，更無一物可追尋。須彌頂上翻波浪，太陽終不離
X80n1566_p0495c16║乾坤。過大方印證，方曰：伏牛打七即不問，終南靜室
X80n1566_p0495c17║意如何？師曰：伏牛打七，泥團土塊。終南靜室，放大光
X80n1566_p0495c18║明。方震威一喝曰：即今光明在何處？師向前一掌，方
X80n1566_p0495c19║呵呵笑曰：如是如是。付偈曰：付汝金斕廣利生，空宗
X80n1566_p0495c20║一震海河清。性包萬象人天仰，佛祖門中闡化機。（大方
X80n1566_p0495c21║乃臨濟二十六代孫，嗣法未詳。）
X80n1566_p0495c22║杭州府雲樓蓮池袾宏大師郡之仁和沉氏子。十七
X80n1566_p0495c23║補邑庠，每書生死事大四字於案頭。一日，失手碎茶
X80n1566_p0495c24║甌，有省，作七筆勾見志。投西山性天和尚，祝髮北遊，
X80n1566_p0496a01║參偏融。後謁笑巖於柳菴，求開示。巖曰：阿你三千里
X80n1566_p0496a02║外求開示我，我有甚麼開示？師恍然辭。過東昌道中，
X80n1566_p0496a03║聞譙樓皷聲，忽悟。偈曰：三十年前事可疑，三千里外
X80n1566_p0496a04║遇何奇。焚香擲戟渾閒事，魔佛空爭是與非。後住雲
X80n1566_p0496a05║樓。侍郎王公宗沐問：夜來老鼠唧唧，說盡一部華嚴
X80n1566_p0496a06║經。師曰：猫兒突出時如何？王無語。師自代曰：走却法。
X80n1566_p0496a07║師留下講案，遂頌曰：老鼠唧唧，華嚴歷歷。奇哉王侍
X80n1566_p0496a08║郎，却被畜生惑。猫兒突出𦘕堂前，牀頭說法無消息。
X80n1566_p0496a09║無消息，大方廣佛華嚴經。世主妙嚴品第一。銓部虞
X80n1566_p0496a10║公淳熈問慧日點五百病僧因緣。師曰：慧日自甘窮
X80n1566_p0496a11║子，捨己從人。西院屈陷平民，將生就死。可惜五百僧
X80n1566_p0496a12║只解點著便行，曾無一□高臥不起，令慧日顯異惑
X80n1566_p0496a13║眾，禍及兒孫。郡主深切民瘼，我山僧急趨時難，倉卒
X80n1566_p0496a14║中失帶了竹杖子，不免奮空拳向居士癰腫上劈地
X80n1566_p0496a15║一下，敢保沉疴潰散、毒血淋漓、萬脈流通、百體舒暢。
X80n1566_p0496a16║雖然如是，云何一人能令眾起？不見道：陽回片葉，春
X80n1566_p0496a17║滿千林。者事且止，只如終日把竹杖子東指西揮，不
X80n1566_p0496a18║如一直在木頭上朝持暮守、守來守去，忽然枯木重
X80n1566_p0496a19║花，便是死人再活。說其麼竹木，管取盡大地草木叢
X80n1566_p0496a20║林悉皆成佛去也。何以故？青青物外虗空體，即是如
X80n1566_p0496a21║今堅實心。（甞自贊曰：畵九不像，惱殺丹青匠。庶幾此近之，權留作供養。若道這便是，依然成
X80n1566_p0496a22║兩樣。不兩樣，三十棒。）問：參禪念佛可用融通否？師曰：若然，是兩
X80n1566_p0496a23║物用得融通著。問：世尊默然良久，外道謂開我迷雲：
X80n1566_p0496a24║空生宴坐不言。帝釋云：善說般若。師曰：良久處欲望
X80n1566_p0496b01║開迷，陰霾萬里；宴坐邊擬聞般若，說竟多時。雖然如
X80n1566_p0496b02║是，鞭頭得旨、空裏飛花者，畢竟見個甚麼？新春日，示
X80n1566_p0496b03║眾：今日賀新春，歲時重換却。明日作麼生？十二月廿
X80n1566_p0496b04║八臨終時，預於半月前別眾曰：吾將他往矣。人皆莫
X80n1566_p0496b05║測。至期，示微疾，面西而逝。
X80n1566_p0496b06║達觀真可紫柏大師句曲沉氏子。性雄猛，忼慷激烈。
X80n1566_p0496b07║弱不好弄，不喜見婦人。十七剃髮遊方，聞誦張拙偈，
X80n1566_p0496b08║至斷除妄想重增病，趨向真如亦是邪，大疑。一日齋
X80n1566_p0496b09║次忽悟，乃曰：使我在臨濟德山座下一掌便醒，安用
X80n1566_p0496b10║如何若何。遊京師，參偏融。萬曆癸卯秋，忽妖書發，師
X80n1566_p0496b11║罹難。先是　神宗皇帝手書金剛般若，偶汗下漬紙，
X80n1566_p0496b12║疑更當易，亟遺近侍質于師。師以偈進曰：御汗一滴，
X80n1566_p0496b13║萬世津梁。無窮法藏，從此於光。　上大悅，由是注意。
X80n1566_p0496b14║適見章奏，意甚憐之。在法不能免，因逮及。　旨下曰：
X80n1566_p0496b15║著審而已。栲訊時，神色自如，持議甚正。以衰老殘軀，
X80n1566_p0496b16║備甞笞楚，抵死不屈。十二月初五日入獄，法司定罪
X80n1566_p0496b17║欲死師。師說偈曰：一笑繇來別有因，那知大塊不容
X80n1566_p0496b18║塵。從茲收拾娘生足，鐵橛花開不待春。又曰：世法若
X80n1566_p0496b19║此，久住何為。乃索浴罷，囑侍者曰：吾去矣，幸謝江南
X80n1566_p0496b20║諸護法。說偈曰：事來方見英雄骨，達老吳生豈夙緣。
X80n1566_p0496b21║我自西歸君自北，多生晤語更冷然。端坐而逝。
X80n1566_p0496b22║光州黃檗無念深有禪師黃州麻城熊氏子，披剃遊
X80n1566_p0496b23║蕩山，有名宿謂曰：十方一粒光，重如須彌山。若還不
X80n1566_p0496b24║了道，披毛戴角還。師聞說，密走參。方聞僧，舉僧問大
X80n1566_p0496c01║休：如何是西來意？休曰：黃瓜茄子。師大疑，遂往五臺
X80n1566_p0496c02║伏牛遍叩名宿。至廬山參大安，安曰：汝號甚麼？師曰：
X80n1566_p0496c03║無念。安曰：那個是無念？師茫然無對。復回本山，對友
X80n1566_p0496c04║敘數年行脚，友曰：何不問你自家？師曰：如何是自家？
X80n1566_p0496c05║曰：拿物非手，喫飯非口。一夕，聞哭笑二聲相觸，有省。
X80n1566_p0496c06║他日坐次，偶見麵一盆，掇起送至櫃中，不覺失手，櫃
X80n1566_p0496c07║葢打頭，渾身汗流，撫掌笑曰：遍大地是個無念，何疑
X80n1566_p0496c08║之有？入龍湖，一日同卓吾居士到駟馬山，會有講主
X80n1566_p0496c09║至，士問曰：清淨本然，云何忽生山河大地法？師講罷，
X80n1566_p0496c10║士曰：無念，你說看。師將開口，士將師膝上一推，曰：者
X80n1566_p0496c11║個聻？師忽大豁，偈曰：四十餘年不住功，窮來窮去轉
X80n1566_p0496c12║無踪。而今窮到無依倚，始悔從前錯用功。住後，謂眾
X80n1566_p0496c13║曰：參學須要知己，莫在公案言句上求明白。我前數
X80n1566_p0496c14║十年只在黃瓜茄子公案上求明白，便是向外覓。後
X80n1566_p0496c15║來聽說拿物非手，喫飯非口，回頭返己，方知公案黃
X80n1566_p0496c16║瓜茄子不是外頭的。又曰：只教汝別求易，若教汝休
X80n1566_p0496c17║歇最難。問：師和李卓吾者一起人，又無傳授，糊來糊
X80n1566_p0496c18║塗的是那一宗下的人？師曰：若有傳授，便是邪法。我
X80n1566_p0496c19║也不是五宗門下人，三世諸佛、歷代祖師皆從者一
X80n1566_p0496c20║宗而出。問：道果有耶？果無耶？師曰：從有說無，二俱成
X80n1566_p0496c21║謗。曰：如何即得？師曰：無求即得。曰：如何是道之體？師
X80n1566_p0496c22║曰：滿口道不著。曰：四大離散時如何？師豎起拳曰：者
X80n1566_p0496c23║個不屬四大。問：古人除却咽㗋唇吻，道將一句來。者
X80n1566_p0496c24║一句如何道？師曰：我不除却咽㗋唇吻，你且道一句
X80n1566_p0497a01║看。僧無對。師曰：你被音聲塞却口。問：見性成佛是否？
X80n1566_p0497a02║師曰：是。曰：性是無形的，如何得見？師曰：性是有形的，
X80n1566_p0497a03║只你不見。曰：請和尚指出我看。師曰：我說汝不見。問：
X80n1566_p0497a04║如何出離生死？師召僧，僧應諾。師曰：從者裏出。曰：和
X80n1566_p0497a05║尚說的話，我不曉得。師曰：等你曉得，堪作甚麼？曰：何
X80n1566_p0497a06║故瞞人？師曰：你夢不醒，反怪別人。
X80n1566_p0497a07║夔州白馬寺儀峰方彖禪師達州羅氏子。參金佛山
X80n1566_p0497a08║雲菴，令看如何是鬼神覷不破之機，三年有省。出峽
X80n1566_p0497a09║徧謁知識，結茅雙溪。一日午炊，聞甑中作聲，忽大悟，
X80n1566_p0497a10║作頌曰：三玄三要沒來由，用盡機思無處求。窓前移
X80n1566_p0497a11║步竈前下，白雲青峰齊點頭。齊點頭，南岳天台共一
X80n1566_p0497a12║籌。又曰：二八女子嫁新郎，績麻捻線一如常。稱家豐
X80n1566_p0497a13║儉隨時過，賴插堂前者炷香。無幻聞之曰：此人曾作
X80n1566_p0497a14║細密工夫來。萬曆壬辰秋歸達州。中興句馬。僧問：如
X80n1566_p0497a15║何是西來意？師曰：兩頭燒火一頭煙。手中常執一鼗
X80n1566_p0497a16║皷，一面書矗字，一面書犇字，凡答話多舉而搖之。示
X80n1566_p0497a17║寂，塔于龍神山。
X80n1566_p0497a18║廣信府鵞湖養菴心禪師郡都上饒朱氏子。偶過戚
X80n1566_p0497a19║屬，會道者談四生之義，師於言下洞了物我平等大
X80n1566_p0497a20║意。往洛之太平落髮，南歸焦山度臘。聞江中推船有
X80n1566_p0497a21║省，偈曰：夜靜江空濶，推船㘞㘞聲。不知何所往，擔子
X80n1566_p0497a22║半邊輕。謁華山，聞山拈一段生涯六不收話，猛提七
X80n1566_p0497a23║日，身心脫然。尋歸里中，住靈山。畵大圓相於壁間，曰：
X80n1566_p0497a24║內寫莫教塗黑，外寫勿使復白。有人向圈裏圈外下
X80n1566_p0497b01║得註脚者，許汝學道無疑。不然，總是懡㦬。後住鵞湖，
X80n1566_p0497b02║十年不立座。元博山參以趙州無字話，相契，請居厥
X80n1566_p0497b03║職。贈以偈曰：鵞湖十載虗元位，一旦緣何立少年？兩
X80n1566_p0497b04║個眉毛八個繓，須知佛祖不容前。甞置無門，鎻置丈
X80n1566_p0497b05║壁，以驗諸方。偈曰：上古留傳鎻，憑君智鑰開。若無開
X80n1566_p0497b06║鎻法，相見不須來。萬曆丁卯二月晦日，上堂說法，置
X80n1566_p0497b07║齋作別。示偈曰：八十餘年幻夢中，鐵牛耕破太虗空。
X80n1566_p0497b08║臨行一句相分付，半夜金烏帶日紅。端坐而逝。
X80n1566_p0497b09║
X80n1566_p0497b10║五燈會元續略卷第二下
X80n1566_p0497b11║
X80n1566_p0497b12║音釋
X80n1566_p0497b13║啐（即律切，聲也。）　猝（倉沒切，暴也。）　窆（悲騐切，下棺也。）　榸（卓皆切，枯木根見。）　賸（時正切，餘
X80n1566_p0497b14║也。）　峪（余六切。）　洮（餘招切。）　囤（俗屯字。）　罹（隣溪切，遭也。）