X80n1566_p0518a08║
X80n1566_p0518a09║
X80n1566_p0518a10║五燈會元續略卷第四上
X80n1566_p0518a11║
X80n1566_p0518a12║明支提山嗣祖沙門　淨柱　輯
X80n1566_p0518a13║臨濟宗
X80n1566_p0518a14║南嶽下二十七世
X80n1566_p0518a15║東明旵禪師法嗣
X80n1566_p0518a16║湖州東明海舟普慈禪師蘇州常熟錢氏子，出家於
X80n1566_p0518a17║破山。聽講楞嚴，至但有言說，都無實義有疑，往參萬
X80n1566_p0518a18║峯，舉前話再拜求示。峰便劈頭兩棒，欄背一踏，以脚
X80n1566_p0518a19║兩踢曰：只者是實義。師起曰：好！只！好！大費和尚心力。
X80n1566_p0518a20║峯笑而許之。遂承付囑，廬於洞𨓍山塢二十有九年。
X80n1566_p0518a21║一僧至，激發參東明。師往見，適有人設齋，師至關前
X80n1566_p0518a22║問曰：今日齋是甚麼滋味？明曰：到口方知，說即遠矣。
X80n1566_p0518a23║師曰：如何是到口味？明即打滅燈曰：識得燈光，何處
X80n1566_p0518a24║著落？味即到口。師無語。明日遣侍者請師，師即至。明
X80n1566_p0518b01║問曰：曾見人否？師笑曰：見只見一人，說出恐驚人。明
X80n1566_p0518b02║曰：假使親見釋迦，依然是個俗漢，但說何妨？師曰：萬
X80n1566_p0518b03║峯。明曰：為敘先後耶？為佛法耶？若敘先後，萬峯會下
X80n1566_p0518b04║有千人；若論佛法，老闍梨佛法未夢見在，何驚之有？
X80n1566_p0518b05║若親見萬峯，萬峯即今在甚麼處？師罔然。明曰：恁麼
X80n1566_p0518b06║則何曾見萬峯？師歸寮三晝夜，𥨊食俱忘。偶琉璃燈
X80n1566_p0518b07║墮地，忽然大悟，詣呈悟繇。明曰：老闍黎親嗣萬峯去。
X80n1566_p0518b08║師曰：和尚為我打徹，豈得承嗣萬峰？明乃笑，遂集眾
X80n1566_p0518b09║出關，陞座付法（語〔異〕東明章）。迨明示寂，師欲歸洞庭，眾請
X80n1566_p0518b10║繼席。萬峰忌日，師拈香指真曰：我幾淹殺你甕裏。幸
X80n1566_p0518b11║是普慈，若是別人，不可救也。藝此瓣香，堪酬接引。喝
X80n1566_p0518b12║一喝，曰：只笑你護短沒頭師，佛法當人情。展坐具禮
X80n1566_p0518b13║拜：此一瓣香，供養東明長老一片赤心，鞭䇿令余，洞
X80n1566_p0518b14║達宗源。連喝兩喝，曰：一言豈盡普慈心，千古兒孫報
X80n1566_p0518b15║贊恩。此一瓣香，供養昔日師僧指南之力，若不蒙師，
X80n1566_p0518b16║何有今日？他日到來，拄杖三十喫，有分堪報不報之
X80n1566_p0518b17║恩。喝一喝，曰：受恩深處便為家，有乳方知是阿孃。禮
X80n1566_p0518b18║拜起，說偈曰：源頭只在喝中存，三要三玄曰主賓。五
X80n1566_p0518b19║棒當人言下會，四料還須句裏明。末後真機死活句，
X80n1566_p0518b20║個中消息在師承。碎形粉骨酬師德，將此深心報佛
X80n1566_p0518b21║恩。慟哭歸方丈。臨示寂，說偈曰：九十六年於世，七十
X80n1566_p0518b22║四載為僧。中間多少誵訛，一見東明消殞。以拂子打
X80n1566_p0518b23║圓相，曰：釋迦至我六十二世，有不可數老和尚。又打
X80n1566_p0518b24║圓相，曰：多向者裏安身。咄！投筆而逝。在景泰元年，全
X80n1566_p0518c01║身塔於東明右側。
X80n1566_p0518c02║天界中禪師法嗣
X80n1566_p0518c03║邵武府君峰大闡慧通禪師建寧政和邵氏子。出家
X80n1566_p0518c04║斗峯。初參周山主，閉關巖頭菴。次參雪骨（語見雪骨章）。一
X80n1566_p0518c05║夕有省，即說偈曰：手把清風斧，毗盧頂破開。三千諸
X80n1566_p0518c06║佛法，一串串將來。往見雪骨，雪問：還我話頭來。師曰：
X80n1566_p0518c07║遍大地是個話頭，請和尚自舉。曰：如何是萬法歸一，
X80n1566_p0518c08║一歸何處？師曰：萬法不住，一以不著，坦然無歸。曰：速
X80n1566_p0518c09║還我無歸偈來。師曰：坐斷恒沙界，全心一物無。浮雲
X80n1566_p0518c10║都散盡，獨耀月輪孤。曰：如何是有？師曰：有有原非有，
X80n1566_p0518c11║虗空開一口。全機大用來，顯出通身手。曰：如何是無？
X80n1566_p0518c12║師曰：無無不是無，歷歷自如如。覿面無人識，豎拳問
X80n1566_p0518c13║大愚。曰：臘月三十日到來，向何處藏身躲命？師曰：者
X80n1566_p0518c14║個狼藉破屋，容藏累劫生死。今朝信手掀翻，乾盡虗
X80n1566_p0518c15║空獨露。曰：如是，如是。成化癸巳秋抵燕京，中官黃高
X80n1566_p0518c16║為師建寺。奏　上，賜名正法。開堂日，僧問：無眼人如
X80n1566_p0518c17║何吹得笛響？師曰：禮拜著，向汝道。僧禮拜，師曰：響也，
X80n1566_p0518c18║響也，豈得無眼？僧有省。後還故山，住君峰。弘治十四
X80n1566_p0518c19║年二月十七日辭世。偈曰：人生七十古來稀，更添一
X80n1566_p0518c20║歲也希奇。若問老僧何處去，太虗裏面笑嘻嘻。沐浴
X80n1566_p0518c21║而化。
X80n1566_p0518c22║天成琦禪師法嗣
X80n1566_p0518c23║𣵠州金山寶禪師參楚山。山問，面南觀北斗，伶首看
X80n1566_p0518c24║青天。此語明甚麼邊事？師曰，和尚合却口好。山曰，未
X80n1566_p0519a01║在。師曰，瞞別人即得。山曰，差別用處，非智眼不能無
X80n1566_p0519a02║惑。子欲洞明佛祖真宗，須具透關正眼。未審如何是
X80n1566_p0519a03║透關正眼？師振聲一喝。山曰，具得正眼，當明向上一
X80n1566_p0519a04║機。如何是向上一機？師曰，青天日卓午。山曰，猶未夢
X80n1566_p0519a05║見在。師曰，木人拈玉線，石女度金針。山曰，從上佛祖
X80n1566_p0519a06║不傳之妙，子作麼生領會？師近前禮一拜。山曰，轉身
X80n1566_p0519a07║一句，速道將來。師曰，雨添山色秀，風來竹影移。山擬
X80n1566_p0519a08║拈拄杖，師乃一喝，拂袖而出。山曰，放子三十棒。師復
X80n1566_p0519a09║回身，近前合掌曰，謝和尚垂慈，深錐痛劄。山曰，子雖
X80n1566_p0519a10║有滔天之浪，且無湛水之波。師又叉手默然。山曰，如
X80n1566_p0519a11║是，如是。
X80n1566_p0519a12║唐安湛淵奫禪師楚山問：如何是至理一言？師曰：有
X80n1566_p0519a13║口說不得。山曰：松風流水為甚麼却說得？師曰：為渠
X80n1566_p0519a14║無口。山曰：你道他說個甚麼？師曰：和尚適來問甚麼？
X80n1566_p0519a15║山曰：絕音響處還有說也無？師曰：有則灼然，有只是
X80n1566_p0519a16║聞不及。山曰：聞則且置，你道說個甚麼？師乃豎起拳
X80n1566_p0519a17║頭。山曰：還有聞得及者麼？師指香爐曰：是渠却聞得。
X80n1566_p0519a18║山曰：渠為甚却聞得？師曰：為渠有耳。山曰：汝亦有兩
X80n1566_p0519a19║耳，為甚聞不得？師曰：雖然聞不得，瞞他一點不過。山
X80n1566_p0519a20║曰：放汝二十棒。師乃禮拜。
X80n1566_p0519a21║太原府海雲深禪師楚山聞鐘聲，問曰：子還聞否？師
X80n1566_p0519a22║曰：聞。山曰：你道說個甚麼？師乃作鐘聲。山曰：只如鐘
X80n1566_p0519a23║聲未發已前，響在甚麼處？師曰：未發已前。山曰：鐘聲
X80n1566_p0519a24║絕後，響歸何處？師曰：鐘聲絕後。山曰：耳是根，響是塵，
X80n1566_p0519b01║知響者是甚麼？師曰：非心不響，非響不心。山曰：心豈
X80n1566_p0519b02║有響乎？師曰：心雖非響，響處分明。師曰：無響之時，心
X80n1566_p0519b03║在何處？師曰：心體湛然，不逐響生，不隨響滅。葢由兩
X80n1566_p0519b04║耳虗通，是以應用無礙。山曰：子葢說道理耶？師曰：不
X80n1566_p0519b05║說可乎？山拈拄杖便打，師乃禮拜。
X80n1566_p0519b06║古渝濟川洪禪師問楚山曰：蟭螟蟲吸乾滄海，魚龍
X80n1566_p0519b07║蝦蟹向何處安身立命？山曰：子之識海若空，魚龍自
X80n1566_p0519b08║有變化。師曰：未審蟭螟蟲即今何在？山曰：在汝眉毛
X80n1566_p0519b09║下。師曰：水母飛上色究竟天，入摩醯眼裏作舞，因甚
X80n1566_p0519b10║不見？山曰：多少人向者不見處打失鼻孔。師曰：未審
X80n1566_p0519b11║如何是摩醯正眼？山喝曰：會麼？師曰：不會。山曰：面門
X80n1566_p0519b12║兩眼渾無事，頂中一點耀乾坤。師曰：蓮湖橋為人直
X80n1566_p0519b13║指，因甚明眼人落井？山曰：高山無險路，平地有深坑。
X80n1566_p0519b14║師曰：如何是直指的事？山曰：玉闌干上石獅子，紅藕
X80n1566_p0519b15║花間白鷺鷥。師曰：謝師答話。山曰：切忌隨語生解。師
X80n1566_p0519b16║禮拜。
X80n1566_p0519b17║襄陽府大雲興禪師與楚山下。山回至途中，性空、本
X80n1566_p0519b18║潔、毒菴來迎。山曰：你道我甚麼處去來？空曰：知和尚
X80n1566_p0519b19║去處也。潔曰：今朝天色晴暖。菴曰：和尚登山不易。山
X80n1566_p0519b20║顧師曰：汝作麼生？師曰：大眾久立，請師回寺。山曰：那
X80n1566_p0519b21║襄是寺？師曰：鐘聲響得好。山笑曰：頭角髣髴鼻孔一
X80n1566_p0519b22║般。到家各與二十拄杖，眾同禮一拜，山轉身便行。
X80n1566_p0519b23║石經海珠祖意禪師掩關次，楚山撫關門一下，曰：請
X80n1566_p0519b24║關中主相見。師斂手鞠躬而立。山曰：日用事作麼生？
X80n1566_p0519c01║師曰：看取趙州無字。山曰：如何是無字意？師曰：無孔
X80n1566_p0519c02║鐵錘當面擲。山曰：趙州意作麼生？師曰：只為婆心切，
X80n1566_p0519c03║肝膽向人傾。山曰：不涉有無，如何體會？師曰：某甲到
X80n1566_p0519c04║者裏則無用心處。山曰：早是用心了也。師曰：某甲亦
X80n1566_p0519c05║不知。山曰：誰道不知？師曰：道者亦非。山曰：如是。師作
X80n1566_p0519c06║禮。山拈拄杖，曰：待出關來，與汝一頓。師曰：某甲即今
X80n1566_p0519c07║亦不在關內。山以手拍關門一下，曰：者個聻？師一喝。
X80n1566_p0519c08║山曰：未在，更道。師曰：靈機無隔礙，墻壁絕周遮。山却
X80n1566_p0519c09║與一喝。師近前問訊，曰：謝師指教。山曰：天時酷暑，善
X80n1566_p0519c10║加保愛。
X80n1566_p0519c11║長松大心真源禪師三池張氏子參楚山問從上佛
X80n1566_p0519c12║祖言不及處行不到處請師直指師拈拄杖曰聻師
X80n1566_p0519c13║便喝山便打師又喝山又打曰好打麼師乃捉住拄
X80n1566_p0519c14║杖曰打甚麼山與一喝師作禮山曰那裏來師曰本
X80n1566_p0519c15║無動靜山曰因甚到此師曰來處亦非山曰與甚麼
X80n1566_p0519c16║人同途師曰野鶴獨翔雲漢表清蟾孤照宇寰中山
X80n1566_p0519c17║曰途中忽遇猛虎時如何迴避師曰虎在甚麼處山
X80n1566_p0519c18║便作虎聲師作怕勢山曰恁麼子親見虎來耶師却
X80n1566_p0519c19║作虎聲山呵呵大笑曰聞子掀翻藏教徧愽內外典
X80n1566_p0519c20║集貫通諸子百家實否師曰某甲者裏一字也無說
X80n1566_p0519c21║甚麼百家山曰者裏聻師曰和尚是甚麼心行山曰
X80n1566_p0519c22║汝道是甚麼心行師曰却是某甲罪過山曰放子二
X80n1566_p0519c23║十棒汝還甘麼師曰不甘山曰因甚不甘師曰某甲
X80n1566_p0519c24║若甘則孤負和尚去也山曰恁麼則不負老僧耶師
X80n1566_p0520a01║曰屈山曰子於二六時中何所用心師曰獨開雙眼
X80n1566_p0520a02║睜長伸兩脚眠山曰向上還有事也無師曰晴霄月
X80n1566_p0520a03║曬梅花冷寒夜霜敲木葉踈山曰只此是別更有師
X80n1566_p0520a04║曰古木枝頭飛赤鳥山曰父母未生前試道一句看
X80n1566_p0520a05║師曰道不得山曰因甚道不得師曰他沒口所以道
X80n1566_p0520a06║不得山曰又道沒口師曰謝師答話山曰末後一句
X80n1566_p0520a07║始到牢關扡斷要津不通凡聖子作麼生領會師曰
X80n1566_p0520a08║泥牛走入海吞却老龍珠山曰未在師進前叉手默
X80n1566_p0520a09║然而立山曰如是如是
X80n1566_p0520a10║松藩大悲寺崇善一天智中國師彭縣人也。生有異
X80n1566_p0520a11║相，年十二即禮月光為師，後代惠心住松藩。時番夷
X80n1566_p0520a12║叛服不常，師居邊撫化，番夷莫不投伏。天順間累封
X80n1566_p0520a13║國師。楚山過訪，師呈悟繇。山曰：如何是無字意？師曰：
X80n1566_p0520a14║出匣吹毛劍，寒光射斗牛。山曰：趙州因甚道無？師曰：
X80n1566_p0520a15║波斯嚼氷雪，不覺齒牙寒。山曰：拈過有無，如何湊泊？
X80n1566_p0520a16║師曰：夜深誰把手，同共御街遊。山曰：向上還有奇特
X80n1566_p0520a17║事也無？師曰：秋夜家家月，春來處處花。一雙明白眼，
X80n1566_p0520a18║何處撒塵沙？山曰：善哉！
X80n1566_p0520a19║中溪隱山昌雲禪師參楚山。山曰：大德從甚麼處來？
X80n1566_p0520a20║師曰：六頂。山曰：我聞六頂好茶，是否？師曰：與此間不
X80n1566_p0520a21║異。山曰：如何是此間底？師曰：只者是。山曰：是何滋味？
X80n1566_p0520a22║師曰：不堪承奉。山曰：試將來看。師作獻茶勢。山曰：此
X80n1566_p0520a23║是風力所轉，終成敗壞。離却動靜，別道一句看。師乃
X80n1566_p0520a24║觸禮一拜。山曰：甚麼法諱？師曰：昌雲。山曰：道號甚麼？
X80n1566_p0520b01║師曰：隱山。山曰：雲在山中隱，如何又出山？師曰：只因
X80n1566_p0520b02║夜來鶴，帶過上頭關。山曰：或為霖雨時如何？師曰：徧
X80n1566_p0520b03║布寰區。山曰：忽被猛風吹散時如何？師曰：依舊青天
X80n1566_p0520b04║白晝。山笑之。
X80n1566_p0520b05║石經豁堂祖𥙿禪師成都巨氏子。從楚山學出世法。
X80n1566_p0520b06║山閱般若經，師詣前問曰：師所閱者，乃文字般若。爾
X80n1566_p0520b07║只如拈過文字，未審如何是真般若？山乃舉起經曰：
X80n1566_p0520b08║會麼？師曰：不會。山曰：喚作文字得麼？師曰：不喚作文
X80n1566_p0520b09║字得麼？山曰：般若真空，固非文字，且亦不離文字。何
X80n1566_p0520b10║以故？葢文字性空，與夫般若之體，則無二也。師曰：此
X80n1566_p0520b11║不二空中，還著得此般若文字之名言乎？山曰：不二
X80n1566_p0520b12║空中，本絕名言，亦無真偽。先佛世尊，假名言說。此所
X80n1566_p0520b13║謂不壞名言，成就般若。智智不捨一法，證成滿足菩
X80n1566_p0520b14║提。此文殊之境界，非二乘之見乎？師曰：恁麼則名相
X80n1566_p0520b15║性離，說亦無說耶？山曰：只此無相無名，無得無說，即
X80n1566_p0520b16║真般若也。師却拈起經曰：且道者個又是甚麼？山與
X80n1566_p0520b17║一喝曰：你道是甚麼？師亦喝。山乃奪過經，復舉起曰：
X80n1566_p0520b18║百千三昧，無量妙義，皆從此一卷經流出。子還知此
X80n1566_p0520b19║一卷經出處麼？師彈指一下。山曰：般若智用，子今得
X80n1566_p0520b20║矣。遂度經與師曰：更須一字一句，從頭閱過，再來共
X80n1566_p0520b21║汝商量。師乃接經，再禮而退。
X80n1566_p0520b22║三池月光常慧禪師簡州李氏子謁楚山，山曰：子一
X80n1566_p0520b23║向在甚麼處住？師曰：某甲性空無我，故不住有相，不
X80n1566_p0520b24║住無相。山曰：有無俱遣時如何？師曰：不離當處，即是
X80n1566_p0520c01║覺性妙場。山曰：當處即不問，除却語言動靜又作麼
X80n1566_p0520c02║生？師曰：和尚雖是把斷要津，截斷舌頭，怎奈全身顯
X80n1566_p0520c03║露。山曰：莫亂道。師曰：當仁不讓，豈敢私意搏量。山曰：
X80n1566_p0520c04║博量個甚麼？師曰：博量個不博量的。山頷曰：子二六
X80n1566_p0520c05║時中莫不空度耶？師曰：曾做無字工夫。山曰：如何是
X80n1566_p0520c06║無字？師曰：適來上山恁麼發困。山曰：意旨如何？師曰：
X80n1566_p0520c07║風吹秋月冷，雪壓老梅寒。山曰：還我無字頌來。師曰：
X80n1566_p0520c08║無無無處亦非無，雲散長空月正孤。亘古亘今渾不
X80n1566_p0520c09║昧，要將名列祖師圖。山曰：我聞子曾披藏教，是否？師
X80n1566_p0520c10║曰：和尚莫謗某甲好。山曰：白的是紙，黑的是墨，畢竟
X80n1566_p0520c11║那個是經？師曰：和尚莫要不本分。山曰：如何是不本
X80n1566_p0520c12║分的道理？師曰：經聻。山曰：似則似，是則未是。師曰：如
X80n1566_p0520c13║何即是？山曰：經。師曰：謝師答話。山曰：佛祖本無言說，
X80n1566_p0520c14║凡有言說即非真理。且道者裏無你會處，離四句，絕
X80n1566_p0520c15║百非，試道一句看。師默然良久，前禮三拜，依位而立。
X80n1566_p0520c16║山曰：此是諸佛諸祖之所得，二十三代之所授，言語
X80n1566_p0520c17║不可及處，覿面相承，點首默契。子善受持保護，自當
X80n1566_p0520c18║勉之。珍重，珍重。
X80n1566_p0520c19║翠薇悟空真空禪師陝右人也。楚山問：踏翻大地，了
X80n1566_p0520c20║無寸土。徹底窮源，更無一物。子作麼生領會？師曰：有
X80n1566_p0520c21║星皆拱北，無水不朝東。山曰：此中還假履踐功用也
X80n1566_p0520c22║無？師曰：履踐則不無，功用不可得。山曰：只個不可得
X80n1566_p0520c23║處亦不可得，子又作麼生？師擬開口，山振聲一喝。師
X80n1566_p0520c24║曰：恩大難酬。山為彈指曰：知即得，宜加保任。
X80n1566_p0521a01║陝府玉峯如琳禪師楚山問：子在甚麼處用心？師曰：
X80n1566_p0521a02║無用心處。山曰：與麼則虗喪光陰耶？師曰：虗空百雜
X80n1566_p0521a03║碎，廓徹大分明。山曰：如何是分明的事？師曰：識得東
X80n1566_p0521a04║君面，乾坤總是春。山曰：未在。師曰：面門鼻孔大頭垂。
X80n1566_p0521a05║山曰：子恁麼到不疑之地耶？師曰：某甲亦不向者裏
X80n1566_p0521a06║住著。山曰：子向甚麼處住著？師曰：有無俱不滯，脫體
X80n1566_p0521a07║絕思量。山曰：只者絕思量處，子今正好思量。師乃諾
X80n1566_p0521a08║諾。山曰：且道絕思量處如何思量？師曰：非思量，非思
X80n1566_p0521a09║量。山為點首。
X80n1566_p0521a10║天成古音韶禪師掩關次，楚山以拄杖扣門三下，曰：
X80n1566_p0521a11║關主在麼？師曰：他不曾有出入，誰云在不在？即開門
X80n1566_p0521a12║觸禮一拜。山曰：此猶是奴兒婢子之事，請關中主相
X80n1566_p0521a13║見。師乃叉手默然。山曰：此則沉寂默去也。師曰：師適
X80n1566_p0521a14║來問甚麼？山曰：問汝關中主。師曰：喚作寂默得麼？遂
X80n1566_p0521a15║呈偈曰：只此寂默非寂默，非寂默中非亦絕。渠儂面
X80n1566_p0521a16║目已呈師，動靜何曾有區別？師曰：恁麼則子不在關
X80n1566_p0521a17║成耶？師曰：某甲見和尚亦不在關外。師以手拍關門
X80n1566_p0521a18║一下，曰：怎奈者個何？師擬對，山叱曰：汝但於心不分
X80n1566_p0521a19║別，者個門戶亦無所有。門戶既非，則誰在關內？誰在
X80n1566_p0521a20║關外？雖然，理則如是，亦不可越他世諦規矩，尤不可
X80n1566_p0521a21║違他自己志願，正好向者無分別、無內外處竪起脊
X80n1566_p0521a22║梁，全機坐斷，徹底掀翻，囫圇嚼破，一一從自己胸襟
X80n1566_p0521a23║流出可也。曰言曰行，可以模範後學，抑不負其己靈
X80n1566_p0521a24║也。子其勉而進之，三載出關之日，拄杖再為汝勘過。
X80n1566_p0521b01║南京香巖古溪覺澄禪師姓張氏，高陽人。受業於大
X80n1566_p0521b02║慶寺默菴禪師，每於禪寂中覺白水從鼻流出，徧滿
X80n1566_p0521b03║堂宇，自意身心輕安。後參楚山，山問：心外無法，滿目
X80n1566_p0521b04║青山。作麼生會？師曰：法外無心，青山滿目。已而針芥
X80n1566_p0521b05║相契，隨眾入室。天順五年，住高座寺，結制小參：三根
X80n1566_p0521b06║椽下坐推推，把定身心若死灰。撥出爐中些子火，驚
X80n1566_p0521b07║天動地一聲雷。我此堂中都是伶俐衲僧、本分禪和，
X80n1566_p0521b08║個中有不惜眉毛者便出來問話：有麼？有麼？十五日
X80n1566_p0521b09║已前不許動著，十五日已後道將一句來。有者云：日
X80n1566_p0521b10║日是好日。如此則太煞分明，又論甚麼小參、大參、橫
X80n1566_p0521b11║說、竪說？有時三世諸佛與露柱說法，覓火和烟得；有
X80n1566_p0521b12║時火爐說法，三世諸佛諦聽，擔泉帶月歸。如斯會得，
X80n1566_p0521b13║芥子納須彌也得極小同大，忘絕境界；須彌納芥子
X80n1566_p0521b14║也得極大同小，不見邊表。只如大小相含，一多無碍，
X80n1566_p0521b15║樹凋葉落，體露金風，作麼商量？太陽門下，日日三秋；
X80n1566_p0521b16║明月堂前，時時九夏。正眼觀來，兩個火爐、三世諸佛
X80n1566_p0521b17║結住於青州，布衫不放出頭；一粒芥子、百億須彌收
X80n1566_p0521b18║之於雲門，胡餅不容開口。教你兩堂雲水，穿又穿不
X80n1566_p0521b19║得，齩又齩不破。正當恁麼時，且道是小參？是大參？還
X80n1566_p0521b20║會麼？眉間拶出金剛焰，露柱灯籠盡放光。成化癸巳
X80n1566_p0521b21║八月初九日，盥沐端坐而化。眾凄然，師徐開目曰：不
X80n1566_p0521b22║須如是。復瞑目。
X80n1566_p0521b23║珪菴祖玠侍者侍楚山次，有章子擎茶奉山，山啜罷，
X80n1566_p0521b24║乃顧童子曰：人道你憨耶？師曰：他亦有乖處。山曰：那
X80n1566_p0521c01║裏是他乖處？師喚童子接盞，童子近前，山曰：道得一
X80n1566_p0521c02║句，則還你盞子。童无對。山顧師，師曰：只者無言語處，
X80n1566_p0521c03║不隔纖毫。山曰：既是不隔，因甚道不得？師呼童子：何
X80n1566_p0521c04║不問訊？童子問訊，山却度盞與童子，童子接盞而去。
X80n1566_p0521c05║師曰：道他无語得麼？山笑曰：只如者童子舉盞擎茶，
X80n1566_p0521c06║低頭叉手，一動一靜處，端的是無明使然耶？是佛性
X80n1566_p0521c07║如是？師曰：迷乃為積劫無明，了則本來佛性。山曰：恁
X80n1566_p0521c08║麼他是知有？是不知有？師曰：他若知有，則不為迷；因
X80n1566_p0521c09║不知有，翻為隔碍。山曰：子還知有也無？師曰：某甲不
X80n1566_p0521c10║知有。山曰：既不知有，何以知宗？師曰：聖人若知，即同
X80n1566_p0521c11║凡夫；凡夫若知，則同聖人。山曰：子看老僧是知有耶？
X80n1566_p0521c12║是不知有耶？師曰：臨機大用，舉必全真，說甚知有不
X80n1566_p0521c13║知有？山曰：只如老僧即今者一語一默，剖析是非，分
X80n1566_p0521c14║別名相處，與適來童子見識是同是別？師曰：此吾師
X80n1566_p0521c15║擇法智眼，無作妙用，體性雖同，用處懸隔。山曰：既云
X80n1566_p0521c16║擇法，安能無作乎？師曰：智炤非識，妙用非有，用既非
X80n1566_p0521c17║用，作亦非作，分別而實無分別之能也。山曰：今對萬
X80n1566_p0521c18║法，境相差殊，一一明了，不具分別，可乎？師曰：教不云
X80n1566_p0521c19║乎：如我按指，海印發光，圓明了知，不由心念。其斯之
X80n1566_p0521c20║謂歟？山乃彈指讚曰：善哉我子！可謂鵝王擇乳也。苟
X80n1566_p0521c21║非智眼精明，徹證無疑之地，焉能如是哉。師乃掩耳
X80n1566_p0521c22║禮謝而退。一日病次，山來看。值心上座至，山顧謂師
X80n1566_p0521c23║曰：如何是心。師曰：開口不容情。山曰：未右。師返顧，心
X80n1566_p0521c24║曰：何不禮拜。心乃禮山一拜。師曰：呈似了也。山曰：子
X80n1566_p0522a01║既識得心，還能覿體頌出乎。師曰：祖師心印若為傳，
X80n1566_p0522a02║有語分明不在言。能向機前親領得，海門撑出釣魚
X80n1566_p0522a03║船。山奇之。師後病甚，有痛苦聲。山曰：子平日得力句，
X80n1566_p0522a04║到此還用得著麼。師曰：用得著。山曰：既用得著，呌苦
X80n1566_p0522a05║作麼。師曰：痛則呌，癢則笑。山曰：笑與呌者，復是阿誰。
X80n1566_p0522a06║師曰：四大無我，呌者亦非。真寂體中，實无受者。山曰：
X80n1566_p0522a07║主人公即今在甚麼處。師曰：秋風不扇，桂蕋飄香。山
X80n1566_p0522a08║曰：恁麼則徧界絕遮藏也。師曰：有眼覤不見。山曰：只
X80n1566_p0522a09║如三寸氣消時，子向恁麼處安身立命。師曰：雨過天
X80n1566_p0522a10║晴，青山依舊。山曰：從今別後，再得相見否。師曰：曠劫
X80n1566_p0522a11║不違，今何有間。山曰：恁麼則子不曾病耶。師曰：病與
X80n1566_p0522a12║不病，總不相干。山遂執其手曰：此是甚麼。師曰：是祖
X80n1566_p0522a13║玠之手。山曰：祖玠是誰。師曰：玠固非我，亦不離我。山
X80n1566_p0522a14║嘆曰：善哉。只個不即不離，可謂妙契無生，徹證圓常
X80n1566_p0522a15║之道。子今理見既明，雖則年茂，死亦何憾。師乃合掌
X80n1566_p0522a16║告山曰：快與某甲趲得座龕來。山即命舁龕至。師乃
X80n1566_p0522a17║顧眾曰：吾當行矣。遂振身端坐，斂目而逝。
X80n1566_p0522a18║廣善潭禪師法嗣
X80n1566_p0522a19║南京崇福寺大慧覺華禪師維揚劉氏子。幼歲出家，
X80n1566_p0522a20║棲止於天長瓜婁山。請益海舟慈禪師，有省。成化元
X80n1566_p0522a21║年，至太平繁昌參寶月，遂承印證（語具寶月章）。住後，上堂，
X80n1566_p0522a22║舉拂子，曰：威音那畔元只是者個，如今目前也只是
X80n1566_p0522a23║者個。山僧將來上下拂、左右拂，若喚作拂子，瞎却人
X80n1566_p0522a24║天眼目；若不喚作拂子，亦瞎却人天眼目。大眾！畢竟
X80n1566_p0522b01║喚作甚麼？若也會得，便知迦葉微笑、二祖覔心了不
X80n1566_p0522b02║得處。紹如來之傳燈，續祖𨓍之正脉，聯二十八世之
X80n1566_p0522b03║英華，接三十四代之骨髓。眾皆默然。良久，曰：千聖不
X80n1566_p0522b04║能識。以拂子擊香几，下座。
X80n1566_p0522b05║太崗澄禪師法嗣
X80n1566_p0522b06║杭州天真寺毒峯本善禪師鳳陽吳氏子。隨父任，生
X80n1566_p0522b07║于粤之雷陽。十七出家，初遇老宿開示無字公案，囑
X80n1566_p0522b08║曰：須發大願，以自護持。師便發願：若生死不了，大事
X80n1566_p0522b09║未明，遣棄修行；若行，貪著名利，死墮阿鼻地獄，受苦
X80n1566_p0522b10║無盡。寓淯溪，閉關。一朝，聞鼓聲，忽不自繇，說偈曰：沉
X80n1566_p0522b11║沉寂寂絕施為，觸著無端吼似雷。動地一聲消息盡，
X80n1566_p0522b12║髑髏粉碎夢初回。參月溪于廣恩，溪問：如何是無字？
X80n1566_p0522b13║師曰：某甲一向只隨人道是個無字，今日看來是口
X80n1566_p0522b14║金剛王寶劒。曰：如何是金剛王寶劍？師曰：寒霜𦦨𦦨，
X80n1566_p0522b15║輝古騰今。曰：還我劍來。師曰：擬動即犯他鋒鋩。曰：橫
X80n1566_p0522b16║按當軒時如何？師曰：佛來也殺，祖來也殺。曰：老僧來
X80n1566_p0522b17║聻？師曰：亦不相饒。曰：殺敗後如何？師曰：且喜天下太
X80n1566_p0522b18║平。後為眾普說，其略曰：寶劍全提日用中，高揮大抹
X80n1566_p0522b19║肯從容。卷兮魂膽迎風喪，舒也髑髏徧地橫。萬死萬
X80n1566_p0522b20║生渾不顧，一鎗一戟便收功。趙州性命分明也，血刃
X80n1566_p0522b21║參天不露鋒。拂一拂，曰：虗空廓徹無消息，萬里無雲
X80n1566_p0522b22║天碧碧。拶得須彌入藕絲，彌勒釋迦齊呌屈。倒騎鐵
X80n1566_p0522b23║馬逐西風，驚得泥牛從海出。諸仁者，若作奇特勝妙
X80n1566_p0522b24║會，正是辜負己靈；不作奇特勝玅會，又是抱贓呌屈。
X80n1566_p0522c01║且作麼生會？不見道，解藏天下于天下，始見林梢挂
X80n1566_p0522c02║羊角。住後，上堂。僧問：昔高峯和尚示眾云：海底泥牛
X80n1566_p0522c03║銜月走，巖頭石虎抱兒眠。䥫蛇鑽入金剛眼，崑崙騎
X80n1566_p0522c04║象鷺鶿牽。此四句內，有一句能殺能活、能縱能奪。若
X80n1566_p0522c05║人點檢得出，許你一生參學事畢。不知是那一句？師
X80n1566_p0522c06║曰：待你悟即向你道。會麼？曰：不會。師曰：不見道，你有
X80n1566_p0522c07║拄杖子，我與你拄杖子；你無拄杖子，我奪你拄杖子。
X80n1566_p0522c08║下座。
X80n1566_p0522c09║代州五臺普濟寺孤月淨澄禪師燕京西河張氏子。
X80n1566_p0522c10║參月溪看狗子無佛性話，三日有省，溪可之。後入蜀
X80n1566_p0522c11║謁廣福，福問：大死底人却活時如何？師曰：眉毛眼上
X80n1566_p0522c12║橫，鼻孔大頭垂。曰：如何是無字意？師曰：風行草偃，水
X80n1566_p0522c13║到渠成。曰：大地平沉，虗空粉碎。汝向何處安身立命？
X80n1566_p0522c14║師曰：雲消山嶽露，日出海天清。天順改元，返清涼。
X80n1566_p0522c15║　代王請詣　內掖問道，感光明庭煥，　王心大悅而
X80n1566_p0522c16║師禮焉。　王斥俸金建寺華嚴谷，額曰普濟山居。偈
X80n1566_p0522c17║曰：寰中獨許五臺高，無位真人伴寂寥。一任諸方風
X80n1566_p0522c18║浩浩，常空兩眼視雲霄。甘貧林下思悠悠，竹榻橫眠
X80n1566_p0522c19║枕石頭。格外生涯隨分足，都緣胸次為無求。自住丹
X80n1566_p0522c20║崖綠水傍，了無榮辱與閒忙。老僧不會還源旨，一任
X80n1566_p0522c21║山青葉又黃。深隱巖阿不記年，名韁利鎻莫能牽。七
X80n1566_p0522c22║觔衫子重聯補，日炙風吹愈轉鮮。颯颯春風和鳥哀，
X80n1566_p0522c23║清音直到耳邊來。爐燒柏子端然坐，對月殘經又展
X80n1566_p0522c24║開。後坐脫於本寺。
X80n1566_p0523a01║夷峯寧禪師付法偈曰：祖祖無法付，人人本自有。汝
X80n1566_p0523a02║受無付法，急著傳於後。
X80n1566_p0523a03║西禪瑞禪師法嗣
X80n1566_p0523a04║棠城寶文洪印禪師古渝棠城張氏子。禮雪峯蓄養
X80n1566_p0523a05║有年，因峯遷化，未獲印可。遠扣楚山，值　定王薨世，
X80n1566_p0523a06║三周除禫，請山陞座。師出問：雷音動地，選佛場開。一
X80n1566_p0523a07║會靈山，儼然未散。未審皇恩佛恩如何補報？山曰：蕩
X80n1566_p0523a08║蕩堯風清六合，明明佛日炤三千。師曰：祝讚已聞師
X80n1566_p0523a09║的旨，拈花微笑意如何？山曰：機前有語難容舌，獨許
X80n1566_p0523a10║頭陀一笑傳。師曰：玉梅破雪，紅葉凋霜。適官家除禫
X80n1566_p0523a11║之辰，廼鶴駕仙遊之日。未審薨世主人金容即今何
X80n1566_p0523a12║在？山竪拂曰：在山僧拂子頭上成等正覺，放大光明，
X80n1566_p0523a13║與三世如來共轉法輪。汝還見麼？師曰：與麼則徧界
X80n1566_p0523a14║絕遮藏也。山曰：要且有眼覷不見。師曰：只者覷不見
X80n1566_p0523a15║處不隔纖毫。山曰：未是妙。師曰：未審如何是妙？山曰：
X80n1566_p0523a16║二邊俱抹過，始見劫前人。師曰：蒙師點出金剛眼，死
X80n1566_p0523a17║去生來更不疑。山讚曰：俊哉衲子，透網金鱗。出語標
X80n1566_p0523a18║宗，不泰西禪之嗣。更須保任，切勿自欺。師曰：人天證
X80n1566_p0523a19║明，謝師印可。
X80n1566_p0523a20║南嶽下二十八世
X80n1566_p0523a21║東明慈禪師法嗣
X80n1566_p0523a22║南京寶峯明瑄禪師蘇之吳江范氏子，在俗為木匠。
X80n1566_p0523a23║因海舟造塔院，斧傷自足，痛甚，索酒喫。舟聞之，往謂
X80n1566_p0523a24║曰：適來范作頭傷足猶可，假若斫去頭，有千石酒與
X80n1566_p0523b01║作頭喫，作頭能喫否？師有省，即止酒，遂求為僧。舟即
X80n1566_p0523b02║與披剃，曰：今日汝頭落地。師曰：頭雖落，好喫酒人頭
X80n1566_p0523b03║不落也。乃充火頭。一日負薪，舟見曰：將荊棘作麼？師
X80n1566_p0523b04║曰：是柴。舟呵呵大笑，師罔然。舟曰：是柴，將去燒却。師
X80n1566_p0523b05║疑曰：和尚畢竟是甚麼道理？故問我，我不能答。是夕，
X80n1566_p0523b06║刻意參究，不覺被火燎去眉毛，面如刀刈。以鏡炤之，
X80n1566_p0523b07║豁然大悟。呈悟於舟，舟便打。師奪柱杖曰：者條六尺
X80n1566_p0523b08║竿，幾年不用？今日又要重拈。舟大笑。師呈偈曰：棒頭
X80n1566_p0523b09║著處血痕班，笑裏藏刀仔細看。若是英靈真漢子，死
X80n1566_p0523b10║人喫棒舞喃喃。舟曰：即此偈語，可紹吾宗。後住金陵
X80n1566_p0523b11║高峰寺。天奇參，師問：甚處來？奇曰：北京。師曰：在只北
X80n1566_p0523b12║京，別有去處。曰：隨方瀟灑。師曰：曾到四川否？曰：曾到。
X80n1566_p0523b13║師曰：四川景界與我此間如何？曰：江山雖異，風月一
X80n1566_p0523b14║般。師豎起拳曰：還有者個麼？曰：無。師曰：因甚却無？曰：
X80n1566_p0523b15║非我境界。師曰：如何是汝境界？曰：諸佛不能識，誰敢
X80n1566_p0523b16║強安名？師曰：汝豈不是著空？曰：終不向鬼窟裏作活
X80n1566_p0523b17║計。師曰：西天九十六種外道，汝是第一。奇拂袖而去。
X80n1566_p0523b18║成化八年臘月九日示寂，塔全身于東明寺左。
X80n1566_p0523b19║君峰通禪師法嗣
X80n1566_p0523b20║邵武府君峰清祥上座大闡問：何者是有？何者是無？
X80n1566_p0523b21║有無都不計，後作麼生？師曰：有即是生，無即是滅，有
X80n1566_p0523b22║無都不計，非生亦非滅，故曰佛性不生不滅。佛性即
X80n1566_p0523b23║是自性，自性即是佛性，有無不計，獨露真如自性，更
X80n1566_p0523b24║無別說。有即是幻，無即是化，有無不計，非幻亦非化，
X80n1566_p0523c01║是名離幻即覺，常覺不住，故曰真如妙心。有即是惡，
X80n1566_p0523c02║無即是善，有無不計，非惡非善，生死永斷，故曰菩提，
X80n1566_p0523c03║故曰般若，故曰妙法，故曰妙心，故曰三世諸佛，故曰
X80n1566_p0523c04║列代祖師心印，亦名自性圓通。倒去顛來，縱橫自在，
X80n1566_p0523c05║無坐無禪，無修無證，無定無亂，望師慈悲，證其虗的。
X80n1566_p0523c06║復呈偈曰：法性空無礙，平等觀自在，截斷兩頭機，是
X80n1566_p0523c07║名超三界。闡曰：宜深保養，不宜速說。
X80n1566_p0523c08║天寧宣禪師法嗣
X80n1566_p0523c09║杭州徑山天才英禪師甞曰：默堂和尚平地上湧起
X80n1566_p0523c10║波濤，虗空敲出木楔，中人毒氣回來，剛道親見寶月，
X80n1566_p0523c11║不知瞎却多少人眼睛。啞！洎合饒舌。
X80n1566_p0523c12║東方𥙿禪師法嗣
X80n1566_p0523c13║南京碧峯寺天通顯禪師玉芝問：碧峰寺裏有如來，
X80n1566_p0523c14║莫便是和尚否？師曰：上座還見麼？曰：縱見得，也是金
X80n1566_p0523c15║屑落眼。師曰：者漢死來多少時？汝來為他乞命。轉身
X80n1566_p0523c16║歸方丈。明日上堂，舉古德云：打破大唐國，覓個不會
X80n1566_p0523c17║佛法的也無？又曰：向南方走了一轉，拄杖頭上不曾
X80n1566_p0523c18║撥著個會佛法的。此二句甚有誵訛，試為酬一語看。
X80n1566_p0523c19║芝曰：前不遘村，後不迭店。師曰：未在，再道。曰：不遇知
X80n1566_p0523c20║音者，徒勞話歲寒。師復問曰：汝向南參，有何言句？試
X80n1566_p0523c21║道看。芝舉前悟道偈曰：湖光倚杖三千頃，山色開門
X80n1566_p0523c22║五六峰。觸目本來成現事，蒲團今不鍊頑空。滿目風
X80n1566_p0523c23║光足起居，有誰平地別親疎？縱令達磨傳心訣，問著
X80n1566_p0523c24║依然不識渠。師曰：非非。芝曰：云何非非？師曰：子不非
X80n1566_p0524a01║非，恁人非非。梁皇、達磨兩不見機，何勞折葦？又遣人
X80n1566_p0524a02║追古之今之落人圈繢。曰：如何得不落人圈繢？師打
X80n1566_p0524a03║一掌曰：是落也，是不落也？芝即禮謝，平日所蘊泮然
X80n1566_p0524a04║氷釋。師遊西湖宗鏡堂，升法座曰：此處正好說法。芝
X80n1566_p0524a05║從傍唱曰：說法已竟。師便下座，顧曰：何者是我說法
X80n1566_p0524a06║處？芝曰：劍去久矣。師笑而頷之。
X80n1566_p0524a07║夷峰寧禪師法嗣
X80n1566_p0524a08║杭州天目寶芳進禪師付法偈曰：真性本無性，真法
X80n1566_p0524a09║本無法。了知無法性，何處不通達。
X80n1566_p0524a10║南嶽下二十九世
X80n1566_p0524a11║寶峯瑄禪師法嗣
X80n1566_p0524a12║天奇本瑞禪師南昌鍾陵江氏子。禮荊門州無說披
X80n1566_p0524a13║剃，令看一歸何處話。後遍謁耆宿。一日，同全首座住
X80n1566_p0524a14║襄陽，聞呼猪聲，全曰：阿孃墻裏喚哪哪，途路師僧會
X80n1566_p0524a15║也麼？拶破者些關棙子，孃孃依舊是婆婆。師聞瞿然。
X80n1566_p0524a16║一日，染病甚劇，聞僧舉大慧發背因緣，豁然透得全
X80n1566_p0524a17║公說偈之意。後同祖月閱應菴語錄，曰：此是左府判
X80n1566_p0524a18║司兩手分付。師問曰：今言分付，分付個甚麼？月擬議，
X80n1566_p0524a19║師劈面一掌。後見寶峯，峯為印可。金山寶禪師。問：如
X80n1566_p0524a20║何是海底泥牛銜月走？師曰：不住威音外，回途任意
X80n1566_p0524a21║從。曰：如何是巖前石虎抱兒眠？師曰：知音只許知音
X80n1566_p0524a22║契，若是知音理自忘。曰：如何是鐵蛇鑽入金剛眼？師
X80n1566_p0524a23║曰：雪女爐中誇錦繡，蝦蟆鼓翅匝天飛。曰：如何是崑
X80n1566_p0524a24║崙騎象鷺鷥牽？師曰：清風臨古嶂，翠柏亂搖頭。曰□，
X80n1566_p0524b01║道。師曰，本鷂飛雲外，金剛笑點頭。曰，內有一句，能殺
X80n1566_p0524b02║能活，能縱能奪，畢竟是那一句。師震聲便喝。示眾。世
X80n1566_p0524b03║間無法，出世間無法。會得者個無法，歸家穩坐。（笑巖別云，
X80n1566_p0524b04║若會得者個無法，且請止居門外。）示眾。○大眾會麼。月挂槐梢朗，癡
X80n1566_p0524b05║人喚作弓。○會麼。上弦猶不似，下弦亦非堪。○會麼。
X80n1566_p0524b06║一輪親捧出，何處遇月星。示眾。鶴愛青松雲獻玉，鴛
X80n1566_p0524b07║眠紫蓼錦添花。漁歌混唱武陵溪，蹉過桃原休斯罵。
X80n1566_p0524b08║【圖】會麼。多少樵人爛斧柯，空使伷人奕象棋。示眾。間
X80n1566_p0524b09║花野草露真機，劍號巨闕。蛱蝶穿園拍板飛，珠稱夜
X80n1566_p0524b10║光。兩岸蘆茼齊點首，雲騰致雨。一條江水伴鷗飛，露
X80n1566_p0524b11║結為霜。山僧於此盡情吐露，更有一個消息又未明
X80n1566_p0524b12║白。⊕會麼。那邊不坐空王殿，爭肯耘田向日輪。
X80n1566_p0524b13║吉菴祚禪師法嗣
X80n1566_p0524b14║嘉興府天寧法舟道濟禪師本郡秀水張氏子。參吉
X80n1566_p0524b15║菴，偶行廊廡間，聞佛殿磬響，豁然契悟。尋趨方丈，菴
X80n1566_p0524b16║望見，笑曰：子著賊也。師曰：賊已收下了。曰：贓在甚處？
X80n1566_p0524b17║師振坐具，曰：狼藉，狼藉。曰：者掠虗漢，狼藉個甚麼？師
X80n1566_p0524b18║喝一喝，便歸眾。菴喜，印可之。嘉靖初，住金陵安隱。上
X80n1566_p0524b19║堂，舉拂子占大眾，曰：見麼？又擊拂子，曰：聞麼？既是舉
X80n1566_p0524b20║起便見，擊著便聞，妙真如藏，非思非議，應用冷冷。奇
X80n1566_p0524b21║哉，奇哉！汝諸人自不丈夫，顧乃傍人門戶，求知求見，
X80n1566_p0524b22║韜晦家珍，甘為寒乞，將謂諸聖別有奇特事也。廣額
X80n1566_p0524b23║屠兒颺下屠刀，便云：我是千佛一數，豈有曲折作知
X80n1566_p0524b24║見耶？丈夫子何不恁麼便擔荷去？住天寧，因羣鴉鳴，
X80n1566_p0524c01║有士問：那一聲好，那一聲不好？師曰：我者裏總是觀
X80n1566_p0524c02║音入理之門。吏部陸光祖問：畫前無有易否？師曰：若
X80n1566_p0524c03║無，庖犧氏將甚麼畵？陸曰：畵後如何？師曰：元無一畵。
X80n1566_p0524c04║陸曰：現有六十四卦，何得言無？師曰：莫著文字。陸曰：
X80n1566_p0524c05║諸師離文字發一爻看。師召陸，陸應諾。師曰：者一爻
X80n1566_p0524c06║從何處起？湖州別駕熊南沙問：設有人將劍來取師
X80n1566_p0524c07║頭，師還躲避否？師曰：若有不眨眼底將軍，便有不怕
X80n1566_p0524c08║死底和尚。沙作揮劍勢，師放身便倒。沙曰：好個阿師，
X80n1566_p0524c09║死在劍下。師起來呵呵大笑曰：作麼！作麼！問：無眼耳
X80n1566_p0524c10║鼻舌身意，意旨如何？師曰：父母未生前，道得一句即
X80n1566_p0524c11║答。問：如何是佛？師曰：三十二相，八十種好。曰：此是報
X80n1566_p0524c12║化佛，如何是法身佛？師曰：莫著相。曰：如何是法？師曰：
X80n1566_p0524c13║玉軸琅函非是法，闍黎問處太分明。曰：不會師舀闍
X80n1566_p0524c14║黎。僧應諾。師曰：又道不會。曰：如何是僧？師曰：衲衣擁
X80n1566_p0524c15║雪千山外，錫杖拖雲四海中。曰：還有向上事否？師曰：
X80n1566_p0524c16║向下也無，說甚向上。問：達磨未來時如何？師曰：古鏡
X80n1566_p0524c17║分明含萬象。曰：來後如何？師曰：萬象分明古鏡中。曰：
X80n1566_p0524c18║用來作麼？師曰：祖師若不來，埋沒古鏡。溪上坐次，僧
X80n1566_p0524c19║問：如何是隨波逐浪句？師曰：兩岸春風杳不斷，一溪
X80n1566_p0524c20║流水落花新。曰：爭奈學人不會。師曰：蜻蜓飛尚緩，蛺
X80n1566_p0524c21║蝶舞偏忙。曰：和尚將境示人。師振威一喝，僧禮拜。師
X80n1566_p0524c22║曰：未在，更道。僧無語。師曰：啼得血流無用處，不如緘
X80n1566_p0524c23║口過殘春。一日示疾，或請說偈。師曰：此皆文飾，非無
X80n1566_p0524c24║更也。以手搖曳而逝。
X80n1566_p0525a01║碧峰顯禪師法嗣
X80n1566_p0525a02║湖州天池玉芝菴月泉法聚禪師嘉興富氏子。髫齗
X80n1566_p0525a03║肄儒，淹通經藉。從師海鹽資聖寺，別搆靜室，讀壇經
X80n1566_p0525a04║有省。後聞僧舉：僧問大顛：如何是見性？顛曰：見即是
X80n1566_p0525a05║性。不覺一笑。尋結廬於悟空山，作湖光倚杖二首。參
X80n1566_p0525a06║夢居，師問：如何不落人圈繢？居與一掌，師即大悟。徙
X80n1566_p0525a07║居天池玉芝精舍。上堂：迅速年光若流水，盡道三十
X80n1566_p0525a08║六旬今夜止。爭如山僧有個陳年曆日，直是無頭無
X80n1566_p0525a09║尾。雖然墨爛紙灰，爭奈諸人本命元辰盡在裏許。驀
X80n1566_p0525a10║然拈出繩床角頭，打亂週天星紀。誰管他角亢危婁
X80n1566_p0525a11║氐房箕尾，切忌顛拈倒舉。如何是顛拈倒舉？老者不
X80n1566_p0525a12║減年，幼者非得歲。申生人不屬猴，子生人不屬鼠。吏
X80n1566_p0525a13║部陵光祖問：東土一千七百善知識，即今向甚麼處
X80n1566_p0525a14║去了？師指庭樹鳴蟬曰：者裏也有一個。曰：聲響便是
X80n1566_p0525a15║麼？師曰：喚作聲響即錯過去也。又以手指石問曰：無
X80n1566_p0525a16║情說法只者個，如何說法？師曰：說法且置，平常喚者
X80n1566_p0525a17║個作甚麼？曰：喚作石頭。師曰：又道不說法。
X80n1566_p0525a18║金臺覺禪師法嗣
X80n1566_p0525a19║杭州徑山萬松慧林禪師郡之仁和沈氏子。投禮天
X80n1566_p0525a20║目平舒老人，獲聞心要。後入京師，宿通堂。聞僧誦丹
X80n1566_p0525a21║霞上堂語，遂大徹。時伏牛空幻，寓止廣德。師詣陳所
X80n1566_p0525a22║解，遂得法鳥。後住徑山。一日書偈曰：七十六年，萍踪
X80n1566_p0525a23║何倚。本無去來，應緣而已。遂寂。
X80n1566_p0525a24║天目進禪師法嗣
X80n1566_p0525b01║野翁曉禪師無趣參，師曰：達磨西來，直指人心，見性
X80n1566_p0525b02║成佛，唯在直下軆取。子若信得及，可放下萬緣，參個
X80n1566_p0525b03║萬法歸一。趣有省，付以偈曰：非法非非法，非性非非
X80n1566_p0525b04║性，非心非非心，付汝心法竟。
X80n1566_p0525b05║壽堂松禪師法嗣
X80n1566_p0525b06║建寧府斗峯古音淨琴禪師郡之建陽蔡氏子。年二
X80n1566_p0525b07║十五，禮赤石山主出家，便問曰：人言明心見性，莫不
X80n1566_p0525b08║是我心起處便覺知者麼？石曰：此妄心，非真心也。若
X80n1566_p0525b09║認此心，是認賊為子。師曰：恁麼則我乃無心耶？石曰：
X80n1566_p0525b10║是汝知無所知，覺無所覺者。師聞，直下頓脫身心，獨
X80n1566_p0525b11║見自性，非知非不知，非覺非不覺。遇泉州靜晃禪師，
X80n1566_p0525b12║教看萬法歸一公案。後入蜀，經南陽鷄鳴河，中途有
X80n1566_p0525b13║省。參壽堂于巫山寺，遂承印可。有醍醐集行世。
X80n1566_p0525b14║南嶽下三十世
X80n1566_p0525b15║天奇瑞禪師法嗣
X80n1566_p0525b16║隨州關子嶺龍泉寺無聞明聰禪師邵武光澤奚氏
X80n1566_p0525b17║子。依且隱菴出家，出入講席。於大通智勝佛四句偈，
X80n1566_p0525b18║日參夜究。一日，忽聞馬嘶，豁然大悟。參天奇，纔禮拜，
X80n1566_p0525b19║奇便打。師曰：某甲適來草草觸忤和尚。奇曰：老僧今
X80n1566_p0525b20║日被上座勘破。師曰：和尚是在世忘世、在念忘念，某
X80n1566_p0525b21║甲豈能勘破？奇曰：在世忘世是如何？師曰：了物非物。
X80n1566_p0525b22║曰：在念忘念是如何？師曰：於心無心。曰：心物俱忘時
X80n1566_p0525b23║如何？師曰：華山高突太行峨。住後，僧問：如何是本來
X80n1566_p0525b24║面目？師曰：石香亭。曰：便恁麼去時如何？師曰：喪却了
X80n1566_p0525c01║也。（笑巖云：放去較危，收來太速。）問：今朝四月八日，天下叢林皆慶
X80n1566_p0525c02║佛誕。未審如來何處降生？師於几上畵一圓相，僧無
X80n1566_p0525c03║語。（笑巖代僧作禮云：盡界普瞻。）一日，忽遁去。越二年，復歸山。七月
X80n1566_p0525c04║朔夕，謂眾曰：因心不了又遊方，吳越山川路渺茫。拄
X80n1566_p0525c05║杖一條擔日月，龍泉寺裏話偏長。以拄杖擲地，趺坐
X80n1566_p0525c06║而逝。全身塔於寺右。
X80n1566_p0525c07║淨菴素禪師法嗣
X80n1566_p0525c08║襄陽府大覺圓禪師笑。巖參，師舉外道問佛，不問有
X80n1566_p0525c09║言，不問無言。世尊良久，外道遂悟佛旨因緣。乃曰，既
X80n1566_p0525c10║是不涉有無，良久亦是閒名。正恁麼時，外道大悟，悟
X80n1566_p0525c11║個甚麼。巖擬對，師以手掩巖口曰，止止，猶更挂齒在。
X80n1566_p0525c12║巖豁然曰，可謂東土衲僧，不若西天外道，誠大遠在。
X80n1566_p0525c13║遂呈偈曰，自笑當年畵模則，幾番紅了幾番黑。如今
X80n1566_p0525c14║謝主老還鄉，那管平生得未得。師亦大喜曰，奇哉斯
X80n1566_p0525c15║偈，是從上果地人之語也。
X80n1566_p0525c16║天寧濟禪師法嗣
X80n1566_p0525c17║嘉興府胥山雲谷法會禪師郡之嘉善懷氏子。依大
X80n1566_p0525c18║雲寺出家。時法舟掩關天寧，師往參舟，授以念佛話。
X80n1566_p0525c19║一日受食，碗忽墮地，猛然有省。尋閱宗鏡錄，大悟。僧
X80n1566_p0525c20║問：如何是祖師意？師曰：有水皆含月，無山不帶雲。曰：
X80n1566_p0525c21║莫更有奇特否？師曰：不得將龜作鼈。
X80n1566_p0525c22║嘉興府精嚴寺冬谿方澤禪師嘉善任氏子，參法舟
X80n1566_p0525c23║於天寧。一日，舟舉龍潭參天皇語，至何處不指示心
X80n1566_p0525c24║要，有省解。制秉拂：佛法雖徧一切世間，而未甞有絲
X80n1566_p0526a01║髮透漏，作麼生結？雖未甞有絲毫透漏，亦未甞有絲
X80n1566_p0526a02║毫囊藏，作麼生解？故知百丈大師曲引初學，為此方
X80n1566_p0526a03║便誑諕之辭，其實不能結、不能解也。設有個孟八郎
X80n1566_p0526a04║漢出來道：我能向百丈大師結不得處一結結斷，直
X80n1566_p0526a05║使天下衲僧忘前失後，求出無門；亦能向百丈大師
X80n1566_p0526a06║解不得處一解解開，直使天下衲僧七狼八藉，竄身
X80n1566_p0526a07║無地。却甚奇特。諸上座，彼既丈夫，我能不爾？乃擊拂
X80n1566_p0526a08║子曰：吽！
X80n1566_p0526a09║野翁曉禪師法嗣
X80n1566_p0526a10║嘉興府敬畏菴無趣如空禪師郡之秀水施氏子。性
X80n1566_p0526a11║仁慈，留心內典。同法舟參訪八年，刻志參究。適野翁
X80n1566_p0526a12║寓東塔，師往謁，令參一歸何處。勇猛三載，聞鷄鳴有
X80n1566_p0526a13║省，蒙翁印可。遂掩關示眾：三十餘年參禮請益，十方
X80n1566_p0526a14║宗匠問法皆云無說，問佛皆云無相。幸得無相無說，
X80n1566_p0526a15║不覺頓空伎倆。追昔脚跟失却便宜，今喜眉毛端在
X80n1566_p0526a16║眼上。從斯去去草鞋，即便抝折拄杖，拍雙空手入玄
X80n1566_p0526a17║關，坐看陰陽消長。偈曰：窮子還歸長者宅，善財參遍
X80n1566_p0526a18║雜華林。大千收拾毫端內，推出虗空掩上門。啟關示
X80n1566_p0526a19║眾：自結玄關自活埋，自吾閉也自吾開。一拳打破玄
X80n1566_p0526a20║關竅，放出從前者漢來。遂剃染檀信，請居敬畏菴。師
X80n1566_p0526a21║行脚時，至杭城參封自然。值然補衲次，師問曰：和尚
X80n1566_p0526a22║補者個遮寒遮熱？封仰視，師禮拜。封曰：點茶來。師作
X80n1566_p0526a23║舞而出。吏部陸光祖舉：僧問夾山：承和尚有言，二十
X80n1566_p0526a24║年住此山，未甞舉著宗門事。至束裝潛去因緣，乃曰：
X80n1566_p0526b01║此僧前日掀床，後日潛去，一言無措。和尚可代一轉
X80n1566_p0526b02║語，得麼？師曰：者兩個有頭無尾漢。夾山當此僧問時，
X80n1566_p0526b03║即曰：我向來不曾道著。喚侍者擯出此僧，不失乎有
X80n1566_p0526b04║前無後，賊過張弓。者僧次日當夾山舉話處，即向空
X80n1566_p0526b05║中打兩拳、推一推，埋了也，亦免陣敗逃回。曰：是。師曰：
X80n1566_p0526b06║且道者僧埋？自己埋？夾山曰：俱埋了也。師曰：仔細，切
X80n1566_p0526b07║莫累我。陸大笑，師曰：出也。陸曰：妙！妙！小參，眾集，師良
X80n1566_p0526b08║久，喝一喝，曰：禍出私門。便歸方丈。七夕，示眾。今日佳
X80n1566_p0526b09║節七月七，通身收拾巧來喫，絕妙奇能一併吞，淨盡
X80n1566_p0526b10║勿留些影迹。向來弄巧喪天真，從今抱拙守愚直，騰
X80n1566_p0526b11║雲駕霧總成空，百巧不如一老實。如何是老實一句？
X80n1566_p0526b12║二便二，一便一。豎拂子，曰：者個不曾花巧。萬曆庚辰
X80n1566_p0526b13║八月六日，示微恙，說偈曰：生來死去空花，死去生來
X80n1566_p0526b14║一夢，皮囊付與丙丁公，白骨斷橋隨眾。呵呵！明月清
X80n1566_p0526b15║風吟弄。（佛日方曰：皮囊既付丙丁，白骨交歸斷橋，畢竟將甚麼吟風？將甚麼弄月？良久，云：為見煙
X80n1566_p0526b16║霞生背面，因知星月繞簷楹。）示寂，塔於本菴。
X80n1566_p0526b17║石門海禪師法嗣
X80n1566_p0526b18║隨州七尖峯大體宗隆禪師青州益都賈氏子，依郡
X80n1566_p0526b19║之石佛薙髮。一日，寓成都府北寺為典座，出大街挑
X80n1566_p0526b20║水，忽地忘行，頭撞壅壁，有省。作偈曰：大地山河體性
X80n1566_p0526b21║空，那分行走與西東。偶然撞著無私句，萬水千山總
X80n1566_p0526b22║一同。就河南乾明寺無盡室中盤桓，針芥相投，印以
X80n1566_p0526b23║偈曰：道高不假修，德重事理周。一枝正法眼，付與隆
X80n1566_p0526b24║大休。住後，垂三關語以示學者曰：吹毛寶劍被石人
X80n1566_p0526c01║持去，挂在萬仞峯頭。曰：壁無路，如何取得？有一如意
X80n1566_p0526c02║珠被木人擎來，拋向大海波中。不假舟航，如何覓得？
X80n1566_p0526c03║盡大地是個火坑，燒却了也。惟有一莖眉毛在，未審
X80n1566_p0526c04║是何人見得？師在茄園架瓜次，僧問：如何是西來意？
X80n1566_p0526c05║師指茄曰：黃瓜茄子。僧不契。再問，師曰：莫勞道黃瓜
X80n1566_p0526c06║茄子。僧終不契。下山別參一尊宿，宿曰：你從何處來？
X80n1566_p0526c07║僧曰：尖峰來。曰：大休有何言句？僧舉前話，尊宿合掌
X80n1566_p0526c08║曰：真大慈悲。嘉靖二十一年十一月八日，集眾書偈
X80n1566_p0526c09║曰：三際握來為柱杖，十方原是舊袈裟。泥牛石虎知
X80n1566_p0526c10║消息，踏破虗空便到家。置筆端坐而逝。
X80n1566_p0526c11║斗峰琴禪師法嗣
X80n1566_p0526c12║建寧府斗峰天真道覺禪師郡之建安張氏子，看萬
X80n1566_p0526c13║法公案有省，作偈曰：一手拍兮一手鼓，無位真人出
X80n1566_p0526c14║格舞。口中唱出無腔歌，三千諸佛同一母。呈似古音，
X80n1566_p0526c15║即承印記。
X80n1566_p0526c16║
X80n1566_p0526c17║五燈會元續略卷第四上
X80n1566_p0527a01║五燈會元續略卷第四下
X80n1566_p0527a02║明支提山嗣祖沙門　淨柱　輯
X80n1566_p0527a03║臨濟宗
X80n1566_p0527a04║南嶽下三十一世
X80n1566_p0527a05║龍泉聰禪師法嗣
X80n1566_p0527a06║北京笑巖月心德寶禪師金臺吳氏子，世族錦衣。母
X80n1566_p0527a07║於晴晝忽聞巨雷震地，俄頃乃誕。幼而孤苦，既冠，不
X80n1566_p0527a08║甘處俗。年二十二，遂禮廣慧寺大寂為師，祝髮受具，
X80n1566_p0527a09║唯道是慕。上關子嶺謁無聞，問曰：十聖三賢已全聖
X80n1566_p0527a10║智，如何道不明斯旨？聞厲聲曰：十聖三賢爾已知，如
X80n1566_p0527a11║何是斯旨？速道！師下語不契。一日，提籃水邊洗菜，忽
X80n1566_p0527a12║莖菜墮水，逐水圜轉，捉不着。師忽有省，踴躍携籃歸。
X80n1566_p0527a13║入見聞，聞曰：是甚麼？師曰：一籃菜。曰：何不別道？師曰：
X80n1566_p0527a14║請和尚別問來。次參大覺，歸侍無聞。值圍爐次，聞問：
X80n1566_p0527a15║人人有個本來父母，子之父母今在何處？師曰：一火
X80n1566_p0527a16║焚之。曰：恁麼則子無父母耶？師曰：有則有，只是佛眼
X80n1566_p0527a17║覷不見。曰：子還見麼？師曰：某甲亦不見。曰：子何不見？
X80n1566_p0527a18║曰：若見則非真父母。曰：善哉！師遂成偈曰：本來真父
X80n1566_p0527a19║母，歷劫不曾離。起坐承他力，寒溫亦共知。相逢不相
X80n1566_p0527a20║見，相見不相識。為問今何在？分明呈似師。聞曰：如是！
X80n1566_p0527a21║如是！直入終南。後出世高座、牛首、圓通等處。上堂，拈
X80n1566_p0527a22║拄杖曰：有麼？有麼？時有僧出作禮，師劈脊便打。曰：多
X80n1566_p0527a23║口作麼？曰：某甲一言也未，何為多口？師復打曰：再犯
X80n1566_p0527a24║不容。上堂：趣庭露濕堦笞滑，行道藤牽山徑迷。禪者
X80n1566_p0527b01║多詢祖師意，夜來携履獨歸西。拈拄杖指曰：看！看！祖
X80n1566_p0527b02║師又越山門而來也。喚行童與我，即便逐出。且道正
X80n1566_p0527b03║欲覓祖師，祖師親來為甚麼親逐出？良久曰：是你諸
X80n1566_p0527b04║人分上著者，等閑家具不得。上堂：當門一隻箭，來者
X80n1566_p0527b05║看方便。擬進，問：如何穿過髑髏面？上堂：夜半好大風，
X80n1566_p0527b06║庭砌舞殘紅。悉達無巴鼻，為人話苦空。僧問：婆子燒
X80n1566_p0527b07║菴，意旨如何？師曰：不奈船何，打破戽斗。問：如何是和
X80n1566_p0527b08║尚昔年獲益事？師以拂子倒懸視僧曰：會麼？曰：某甲
X80n1566_p0527b09║已識和尚做處也。師曰：你道荊州黃四娘禮佛求個
X80n1566_p0527b10║甚麼？僧無對，師乃打出。師於漢楚之間寓夏，時當季
X80n1566_p0527b11║秋。一日，於金沙灘陽濵塌地而坐，有兩衲子隨侍師
X80n1566_p0527b12║側。忽見一沙門執錫杖緣濵而來，貌古奇雅，逼前卓
X80n1566_p0527b13║立，朗聲問曰：仁者可識從上相承密論義否？師從容
X80n1566_p0527b14║曰：仁者密則非論，論則非義。彼乃退後一步，以錫橫
X80n1566_p0527b15║擔肩上，翹足獨立曰：是甚麼義？師於地上書一更字。
X80n1566_p0527b16║彼以錫畵地，一畵濶兩脛立上，復以錫橫按腹上，亞
X80n1566_p0527b17║身而視，曰：是甚麼義？師于地上書一嘉字。彼即卓錫
X80n1566_p0527b18║地上，以兩手叉腰，懸翹一足，切齒怒目，作降魔勢，曰：
X80n1566_p0527b19║是甚麼義？師於地上書一之字。彼復分手指天地，以
X80n1566_p0527b20║身周旋一匝，曰：是甚麼義？師於地上書一尤字。彼復
X80n1566_p0527b21║進前一步，叉手作女人拜，復分手指兩衲子，曰：者個
X80n1566_p0527b22║是甚麼義？師於地上書一蚕字。彼方遶師三匝，於前
X80n1566_p0527b23║作禮，立於師右。師於地上書[佛/(佛*佛)/魔]字示之，曰：會麼？彼方
X80n1566_p0527b24║進語，師復曰：設到此地，更須有[魔/(魔*魔)/佛]者個時節始得。彼
X80n1566_p0527c01║忽歡喜，合爪面。師嘆曰：咦！真摩訶衍薩婆若上士耶！
X80n1566_p0527c02║仍作禮，浩然而去。時兩衲子皆驚喜罔測，請問：彼是
X80n1566_p0527c03║何所沙門？所為復何義耶？師良久，乃曰：還識此人否？
X80n1566_p0527c04║兩衲子俱曰：不識。師曰：此是應真[癸-天+貝]聖所呈，乃是金
X80n1566_p0527c05║剛王變相三昧及三昧王三昧，用來勘吾，然彼尚將
X80n1566_p0527c06║有新證爾。萬曆五年丁丑，師結菴西城桺巷。辛巳，師
X80n1566_p0527c07║示寂，塔於城西之小西門。世壽七十，臘四十八夏。
X80n1566_p0527c08║大川洪禪師法嗣
X80n1566_p0527c09║代州五臺龍樹菴寶印禪師一日晨起，望明霜有省，
X80n1566_p0527c10║偈曰：日出東山，月沉西嶂。昨日今朝，曾無兩樣。
X80n1566_p0527c11║楚峰禪師居秘魔崖十餘載，日食蒼术，五谷不入口，
X80n1566_p0527c12║人不堪其苦，師囂囂自得。一日，聞火𪹼聲，忽悟偈曰：
X80n1566_p0527c13║眼睛突出死柴頭，赫赫神光炤四洲。觸處分明人不
X80n1566_p0527c14║委，幾回春去又逢秋。
X80n1566_p0527c15║玉堂和尚僧問：如何是道？師曰：脚下底。曰：如何行履？
X80n1566_p0527c16║師曰：直去不迷。
X80n1566_p0527c17║敬畏空禪師法嗣
X80n1566_p0527c18║蘇州車溪無幻性冲禪師喜興，秀水張氏子。參無趣，
X80n1566_p0527c19║誨以教外別傳之旨，朝夕參究，有所契入，遂剃染結
X80n1566_p0527c20║菴。徑山集無趣語錄往見趣，趣問：子一向在甚麼處？
X80n1566_p0527c21║師曰：徑山。曰：做得甚麼事？師曰：某甲買得一段田，收
X80n1566_p0527c22║得原本契書，請和尚僉押。即將集本呈上，趣接得展
X80n1566_p0527c23║看，曰：者個是我的，汝底聻？師曰：和尚莫搶奪行市。趣
X80n1566_p0527c24║擲下集本，師便出。已而呈偈，趣曰：非語言文字，也是
X80n1566_p0528a01║汝作底麼？師曰：某甲豉粥飯氣，若謂有所得，辜負和
X80n1566_p0528a02║尚不少。趣點首。後住車溪二十餘年，日與衲子輩商
X80n1566_p0528a03║確大事，罔不悅服。兩客下棋次，僧請益，師曰：若論此
X80n1566_p0528a04║事，如兩家著棋用心，鮮有不克者。何則？若也未知局
X80n1566_p0528a05║面，舉必全乖，不善權宜，觸途遭喪。祇為他意馬散失，
X80n1566_p0528a06║狂象無鉤，兵車不識機關，心麤常行險地，不惟重重
X80n1566_p0528a07║納敗，將見皮破血流。若是主將威嚴，士途平坦，如是
X80n1566_p0528a08║而炮不虗發，匕則打破重圍，兵不亂行，誰肯直前退
X80n1566_p0528a09║後？天馬而追風八面，神車而竟沒遮攔，不唯致勝奏
X80n1566_p0528a10║功，畢竟風行草偃。良久曰：太平本是將軍定，不許將
X80n1566_p0528a11║軍見太平。萬曆三十八年，徑山建禪期，請師領眾。示
X80n1566_p0528a12║眾曰：大道無向背，至理絕言詮。逈出三乘，高超十地。
X80n1566_p0528a13║萬法不到處，持地光輝。生佛未分時，靈源獨耀。不落
X80n1566_p0528a14║見聞，不隨聲色。直下無一絲毫頭，徧界全彰奇特事。
X80n1566_p0528a15║直饒棒頭取證，喝下承當，猶是曲為今時。更或光景
X80n1566_p0528a16║俱忘，契心平等，畢竟亦非的旨。所以道，向上一路，千
X80n1566_p0528a17║聖不傳。學者勞形，如猿捉影。到者裏，絕行絕解，絕炤
X80n1566_p0528a18║絕用，絕理絕事。若倚天長劍，凜凜神威。如鐵牛之機，
X80n1566_p0528a19║羅籠不住。今日明眼人前不敢囊藏，被葢八字打開
X80n1566_p0528a20║去也。拈拂子曰：諸上座還委悉麼？耀古騰今即者是，
X80n1566_p0528a21║大千沙界一間身。經半載而脾疾作，復歸車溪，疾益
X80n1566_p0528a22║甚。僧問：和尚百年後向甚麼處去？師曰：千株松下角
X80n1566_p0528a23║灣灣，白草頭邊亂𨁝跳。辛亥冬示寂，奉靈骨塔於徑
X80n1566_p0528a24║山。
X80n1566_p0528b01║南嶽下三十二世
X80n1566_p0528b02║笑巖寶禪師法嗣
X80n1566_p0528b03║常州龍池幻有正傳禪師應天溧陽呂氏子。十九薙
X80n1566_p0528b04║髮於荊溪顯親寺，看父母未生話。一夕，聞燈花𪹼，有
X80n1566_p0528b05║省。直抵神京參笑巖，方具述所以，巖忽趯出隻履曰：
X80n1566_p0528b06║向者裏道一句看。師茫然。中夜旁皇，巖晨起，見師猶
X80n1566_p0528b07║立簷下，驀喚師，師回顧，巖翹足作修羅障日月勢，師
X80n1566_p0528b08║有省。一日，巖持拄杖入堂曰：我者杖要與人，有要底
X80n1566_p0528b09║麼？首座曰：某甲要。巖曰：汝要作麼？座曰：要他鏟斷天
X80n1566_p0528b10║下人舌根。巖以杖架肩，轉身曰：楖𣗖橫擔不顧人，直
X80n1566_p0528b11║入千峰萬峰去。師躍然下禪床曰：若果如是，須分付
X80n1566_p0528b12║某甲可也。往前迎取，巖微笑曰：汝當久久執持一番，
X80n1566_p0528b13║始可打草去也。已而辭去，巖署正宗付焉。贈一笠曰：
X80n1566_p0528b14║無露圭角。師棲息五臺一十三載，會太常唐鶴徵請
X80n1566_p0528b15║住龍池。上堂：無上法王有大陀羅尼門，名為圓覺。驀
X80n1566_p0528b16║豎起拂子曰：汝等會得者個麼？鷂子已飛雲外去，癡
X80n1566_p0528b17║人猶向月邊尋。久立，珍重！上堂：山漉漉，水漉漉，四天
X80n1566_p0528b18║王昨夜忽被無明逐，算盤子打過了八萬四千九百
X80n1566_p0528b19║九十零九遍。眾兄弟，為什麼累我廚下火頭，直至如
X80n1566_p0528b20║今睡不足？下座曰：參！上堂：十方無壁落，四面亦無門。
X80n1566_p0528b21║但得安身處，天空放白雲。便下座。上堂：一切法不有，
X80n1566_p0528b22║一切法不無。若能如是會，水上按葫蘆。有客舉僧問
X80n1566_p0528b23║雲門：如何是諸佛出身處？門曰：東山水上行。如何會？
X80n1566_p0528b24║師曰：無孔笛沒人解吹。曰：學人試問和尚得否？師曰：
X80n1566_p0528c01║得。曰：如何是諸佛出身處？師曰：西河火裏坐。問：如何
X80n1566_p0528c02║是西來意？師曰：屋北鹿獨宿。曰：不會。師曰：溪西雞齊
X80n1566_p0528c03║啼。問：如何是佛祖奇特事？師曰：蝦蟆捕大蟲。曰：恁麼
X80n1566_p0528c04║則不為奇特也。師曰：猫兒捉老鼠。僧禮拜起，師振威
X80n1566_p0528c05║一喝曰：和尚為甚麼放某甲不過？師曰：老僧有事你
X80n1566_p0528c06║且去。萬曆四十二年甲寅，示疾。先一日，示微疾。眾知
X80n1566_p0528c07║師厭世，因請遺訓。師舉所著帽者三，眾無對。師乃拍
X80n1566_p0528c08║膝，奄然而逝。
X80n1566_p0528c09║代州東臺瑞峰和尚壽昌參問：某甲於古德機緣數
X80n1566_p0528c10║則有疑，乞師指示。師曰：請道。昌曰：臨濟道：佛法無多
X80n1566_p0528c11║子。畢竟是個甚麼？師曰：向道無多子，又是個甚麼？昌
X80n1566_p0528c12║曰：玄沙謂靈雲：敢保老兄未徹在。何處是他未徹處？
X80n1566_p0528c13║師曰：大是玄沙未徹。昌曰：趙州云：臺山婆子，我為汝
X80n1566_p0528c14║勘破了也。勘破在甚麼處？師曰：却是婆子勘破趙州。
X80n1566_p0528c15║昌更請頌，師曰：知是般事便休，老僧不解恁麼。
X80n1566_p0528c16║高陽靈谷曇芝禪師參！笑巖問：古人云：打破鏡來相
X80n1566_p0528c17║見。既打破鏡，擬向甚麼處相見？巖曰：慚愧殺人！師忽
X80n1566_p0528c18║有省，頓領厥旨，遂忘禮拜，舞蹈而出。
X80n1566_p0528c19║車溪冲禪師法嗣
X80n1566_p0528c20║嘉興府興善寺南明慧廣禪師鹽官韓氏子，出家本
X80n1566_p0528c21║寺。於無字話有疑，請益無幻。後入雙徑，於地上拾片
X80n1566_p0528c22║紙，有觀方知彼去，去者不至方之句有省。往呈無幻，
X80n1566_p0528c23║幻可之。後首眾蓮居雙徑。示眾：前年年鼻孔無半邊，
X80n1566_p0528c24║去年年兩眼不能全。今年年三十，精骨獻青天。我禪
X80n1566_p0529a01║已說了，汝等作麼生參？示眾：個般奇特事難言，驀直
X80n1566_p0529a02║臯亭跳上天。帝釋鼻梁遭磕破，波斯痛倒海門前。聞
X80n1566_p0529a03║谷問：了即業障本來空，為甚麼師子尊者被罽賓國
X80n1566_p0529a04║王斬却？師曰：本來空。曰：爭奈頭何？師曰：本來空。曰：為
X80n1566_p0529a05║甚麼罽賓國王一手墮地？師曰：本來空。泰昌改元仲
X80n1566_p0529a06║冬二十七日，囑後事畢，奄然而逝。骨𢊃於徑山普同
X80n1566_p0529a07║塔。
X80n1566_p0529a08║南嶽下三十三世
X80n1566_p0529a09║龍池傳禪師法嗣
X80n1566_p0529a10║寧波府天童密雲圓悟禪師常州宜興蔣氏子。甫離
X80n1566_p0529a11║襁褓，氣度莊凝，不妄言動。八歲興世相無常之感，恒
X80n1566_p0529a12║誦佛號。長事耕穫，偶得六祖壇經，時釋鋤而觀之，始
X80n1566_p0529a13║知宗門事。一日過山徑，忽見積薪，恍然有省。二十九
X80n1566_p0529a14║歲安置家室，遂依龍池祝髮。二六時中，看得心境兩
X80n1566_p0529a15║立，與古人天地同根，萬物一體語不能契合。因請益，
X80n1566_p0529a16║池曰：汝若到者田地，便乃放身倒臥。師益昏惑。一日
X80n1566_p0529a17║過銅棺山，豁然大悟，時年三十八矣。會池移錫燕都，
X80n1566_p0529a18║師特往省。池問：老僧離汝三載，還有新會處麼？師曰：
X80n1566_p0529a19║一人有慶，萬民樂業。池曰：汝又作麼生？師曰：某甲特
X80n1566_p0529a20║特來省覲和尚。池曰：念子遠來，放汝三十棒。師珍重
X80n1566_p0529a21║便出。一日侍次，池問：惡有人問，汝如何祇對？師即向
X80n1566_p0529a22║前豎起拳。池曰：老僧不曉得者個是甚麼意思？師曰：
X80n1566_p0529a23║莫道和尚不曉得，三世諸佛也不曉得。池曰：汝又作
X80n1566_p0529a24║麼生？師便喝。池曰：三喝四喝後又如何？師即連喝退。
X80n1566_p0529b01║池曰：宛有古人之作。師復喝。於是南還，遍訪會池，再
X80n1566_p0529b02║徙龍池。師徒覲池，上堂，舉拂問曰：諸方還有者個麼？
X80n1566_p0529b03║師震威一喝。池曰：好一喝。師連喝兩喝，歸位。池顧師
X80n1566_p0529b04║曰：更喝一喝看。師即出法堂。池歸方丈，師隨入曰：適
X80n1566_p0529b05║來觸杵和尚。池乃撾皷上堂，授師衣拂，復命入室，囑
X80n1566_p0529b06║累扶持佛法。師呈偈曰：若據某甲扶佛法，任他○○
X80n1566_p0529b07║○○○。都來總與三十棒，莫道分明為賞罰。迨池示
X80n1566_p0529b08║寂，師守龕三載。萬曆四十五年，眾請繼席開法。次住
X80n1566_p0529b09║台之通玄、禾之金粟、閩之黃檗、明之育王天童。因雪，
X80n1566_p0529b10║上堂：昨日青山，今朝白雪。眾兄弟，好消息。野鹿行人，
X80n1566_p0529b11║步步成跡。唯有挂角羚羊絕氣息，從來獵犬難尋覓，
X80n1566_p0529b12║高著眼始得。上堂，師不陞座，竚於座前曰：危僧氣喘，
X80n1566_p0529b13║不能說話。遂咳嗽吐痰於地，曰：眾兄弟，試道看。良久，
X80n1566_p0529b14║無有出者。師以脚抹却，歸方丈。上堂：當頭一著，坐斷
X80n1566_p0529b15║要津。纔然側耳，喪却家珍。從來佛法，不順人情。所以
X80n1566_p0529b16║道，出羣須是英靈漢，敵勝還他師子兒。上堂：默時說，
X80n1566_p0529b17║說時默，大施門開無壅塞。爭如臨濟小廝兒，赤手全
X80n1566_p0529b18║提白拈賊。喝一喝。上堂，舉拄杖曰：舉一不得舉二，放
X80n1566_p0529b19║過一著，落在第二。擲下拄杖曰：老僧落二去也，且一
X80n1566_p0529b20║又如何舉？便下座。上堂：三世諸佛不知有，從空放下。
X80n1566_p0529b21║狸奴白牯却知有，憑地昇高。從空放下，無眾生可度。
X80n1566_p0529b22║從地昇高，超佛越祖。超佛越祖，眾生度盡恒沙佛。無
X80n1566_p0529b23║眾生可度，諸佛何曾度一人？雖然如是，忽若兩頭坐
X80n1566_p0529b24║斷，中間撒開，突出難辨一句，又作麼生道？披簑側笠
X80n1566_p0529c01║千峯外，引水澆蔬五老前。上堂：未到天童，不妨疑著；
X80n1566_p0529c02║已到天童，氷消瓦解。何故聻？不見道：聞名不如見面。
X80n1566_p0529c03║面既見矣，諸人分上成得甚麼邊事？一翳在眼，空華
X80n1566_p0529c04║亂墜。上堂：今朝五月五日，知事頭首乞老僧陞座，應
X80n1566_p0529c05║個時節，老僧無計可處。何以？雄黃燒酒固也不可，要
X80n1566_p0529c06║且無個銅錢買糯穀。思量到計窮力極，忽然得個富
X80n1566_p0529c07║不有餘、貧無不足，真可謂是個平等法門，正可與世
X80n1566_p0529c08║移風易俗。遂豎起兩拳，曰：只將者兩個大糉子供養
X80n1566_p0529c09║大眾，一任橫咬豎咬，忽然咬著自家底，直得人人飽
X80n1566_p0529c10║足，免得窮廝煎、餓廝炒。為甚如此？到底輸却自家寶。
X80n1566_p0529c11║上堂：諸人盡道解制，殊不知天童之制，結解不結解
X80n1566_p0529c12║總不必論。祇如老僧終日趕著大眾，不是挑磚便搬
X80n1566_p0529c13║瓦、不運土便擡石，見你們稍遲縮，不是喊便是罵，汝
X80n1566_p0529c14║諸人意作麼生會？還知天童老漢為人處麼？三生六
X80n1566_p0529c15║十劫。僧問：狹路相逢，髑髏粉碎。當恁麼時，無位真人
X80n1566_p0529c16║在何處安身立命？師曰：天上天下，唯我獨尊。曰：恁麼
X80n1566_p0529c17║則萬里無雲，一輪迥炤去也。師曰：脚跟下好與三十
X80n1566_p0529c18║棒。問：曹溪一滴，直透龍池。如何是直透龍池底事？師
X80n1566_p0529c19║曰：穿過髑髏。曰：源遠流長一句作麼生道？師曰：但與
X80n1566_p0529c20║麼去。問：如何是金粟境？師曰：四野桑田。曰：如何是境
X80n1566_p0529c21║中人？師曰：金粟峰頭望。曰：人境已蒙師指示，擊皷陞
X80n1566_p0529c22║堂事如何？師曰：瞻之仰之。問：如何是佛法的的大意？
X80n1566_p0529c23║師便打。曰：猶是古時家風。師便打。曰：汝作古時家風
X80n1566_p0529c24║會。問：如何是三寶？師曰：一頓胡餅兩頓粥。曰：不問者
X80n1566_p0530a01║三飽。師曰：老僧日日奉持。問：大悟底人還有憎愛也
X80n1566_p0530a02║無？師曰：能愛人，能惡人。曰：此是儒家世間之說，豈是
X80n1566_p0530a03║大悟出世之事？師曰：汝是甚麼人？僧擬議，師喝出。問：
X80n1566_p0530a04║如何是無上菩提道？師曰：俗人頭戴僧官帽。曰：畢竟
X80n1566_p0530a05║有何方便？師曰：自家摸取好。師主法二十五年，以本
X80n1566_p0530a06║分接人，無論初機積學，惟據令而行，故席下英傑多
X80n1566_p0530a07║脫頴而去。崇禎十四年辛巳，師有退居之志，曳杖出
X80n1566_p0530a08║山。壬午正月，至通玄，遂止而体焉。先是，戚畹田公入
X80n1566_p0530a09║天童為皇貴妃，田氏賷紫衣請師說法，後至陪京禮
X80n1566_p0530a10║報恩寺，知寺為　二祖孝思所係，疏請新之，舉師荷
X80n1566_p0530a11║其事，得　俞旨。展人迎師，師固辭，有自幸居山，正足
X80n1566_p0530a12║修持，以報　國恩之語，而師厭世之意亦露於此矣。
X80n1566_p0530a13║七月四之日，示微疾，至七日午時，上匡床坐片晷，泊
X80n1566_p0530a14║然而寂，壽七十七，臘四十七，塔於天童之南山。
X80n1566_p0530a15║常州磬山天隱圓修禪師郡之宜興閔氏子，依龍池
X80n1566_p0530a16║剃染。參父母未生前話，偶展楞嚴佛：咄！阿難！此非汝
X80n1566_p0530a17║心處。有所證入。值池北行，囑師掩關，涉歷古人因緣，
X80n1566_p0530a18║無不透露。獨僧問乾峰：十方薄伽梵，一路涅槃門。話
X80n1566_p0530a19║有疑。忽聞驢鳴大徹，偈曰：忽聞驢子呌，驚起當人笑。
X80n1566_p0530a20║萬別與千差，非聲非色閙。解關趨燕覲，池以偈進曰：
X80n1566_p0530a21║人說北地寒，我說南方暖。寒暖不知人，窮人知寒暖。
X80n1566_p0530a22║池頷之。一日室中，師問：歷歷孤明時如何？池曰：待汝
X80n1566_p0530a23║到者田地與你道。師便喝，池曰：汝還起緣心麼？師拂
X80n1566_p0530a24║袖便出。又一日因事，池穿褊衫，舉椅子作女人拜，向
X80n1566_p0530b01║師曰：汝上座！待我拜你為師。師笑，呈偈曰：木人提喝
X80n1566_p0530b02║笑呵呵，更著衣衫誰識他？昨日覸求是男子，今朝還
X80n1566_p0530b03║作老婆婆。池笑曰：此偈甚愜老僧意。萬曆四十八年
X80n1566_p0530b04║住磬山，晚住報恩。上堂：一塵不立，猶在半途。截斷眾
X80n1566_p0530b05║流，尚居門外。且道到家一句作麼生？顧視左右曰：觀
X80n1566_p0530b06║音菩薩將錢買餬餅，放下手時原來是個饅頭。到者
X80n1566_p0530b07║裏直得如天普葢、似地普擎，耳裏藏得須彌山、眼裏
X80n1566_p0530b08║著得四大海，方有語話分。恁麼則此人渾身坐在甚
X80n1566_p0530b09║麼處？委悉麼？數聲清磬是非外，一個閑人天地間。上
X80n1566_p0530b10║堂：禪非解會，道絕功勳。妙體湛然，真機獨露。不可以
X80n1566_p0530b11║心思，不可以意想，不可以言宣，不可以默炤，不可以
X80n1566_p0530b12║色見，不可以聲求。但一念回光，便同本有。恁麼則釋
X80n1566_p0530b13║迦老子覩明星時見個甚麼來？者裏透得，頓越三祇。
X80n1566_p0530b14║坐斷報化佛頭，隨時著衣喫飯。還有向上一路，即今
X80n1566_p0530b15║釋迦老子在甚麼處？咦！在諸人眼睫毛上放光動地，
X80n1566_p0530b16║只是不得動著。動著則三十拄杖。何故？不見道，丈夫
X80n1566_p0530b17║自有衝天志，不向如來行處行。卓拄杖，示眾：老僧住
X80n1566_p0530b18║個破院子多病，不能時時為眾提持佛法兩字。賴土
X80n1566_p0530b19║木瓦礫與諸人轉大法輪，發諸人大機大用。諸人切
X80n1566_p0530b20║不得當面蹉過。若蹉過，只知事逐眼前去，不覺老從
X80n1566_p0530b21║頭上來。僧問：如何是理藏鋒？師曰：虗空撲落地。曰：如
X80n1566_p0530b22║何是事藏鋒？師曰：湖州蘿蔔宣州薑。曰：如何是理事
X80n1566_p0530b23║藏鋒？師曰：有水皆涵月，無花不帶春。曰：如何是俱不
X80n1566_p0530b24║涉理事藏鋒？師曰：無手人行拳。問：如何是句到意不
X80n1566_p0530c01║到？師曰：言言見諦，步步迷踪。曰：如何是意到句不到？
X80n1566_p0530c02║師曰：只在舌尖頭，盡力吐不出。曰：如何是意句俱到？
X80n1566_p0530c03║師曰：有時獨倚庭欄上，閒看梅花四五枝。曰：如何是
X80n1566_p0530c04║意句俱不到？師曰：落花流水去，空負浪遊人。一日嘆
X80n1566_p0530c05║曰：積久病軀，羸瘠殆甚，將無補於時矣。乃集眾囑付
X80n1566_p0530c06║後事，諄諄不少置，趺坐而逝。塔全身於磬山之右。
X80n1566_p0530c07║湖州淨名菴抱撲大蓮禪師杭之臨安駱氏子。幼失
X80n1566_p0530c08║怙恃，出家於青山妙嚴院，入雲棲受具聽講。後棄教
X80n1566_p0530c09║參禪，寓雙徑結制。一日，尿桶邊㘞地大徹，作偈曰：自
X80n1566_p0530c10║幼失親娘，遍覓於他鄉。驀然一相見，更不再商量。參
X80n1566_p0530c11║龍池，進方丈，以坐具打圓相，展具三拜，收具一拂，便
X80n1566_p0530c12║出。午後，再進方丈。池曰：汝是何方人？師曰：古杭雲棲
X80n1566_p0530c13║弟子。池曰：雲棲說何法？師曰：雲棲不說法。池曰：老僧
X80n1566_p0530c14║者裏也不說法。師曰：某甲自遠瞻風而來，云何不說
X80n1566_p0530c15║法？池曰：老僧牙齒疎缺了。師曰：道不在牙齒上。池曰：
X80n1566_p0530c16║不是者個時節了。師曰：道無古今。池曰：者樣上座明
X80n1566_p0530c17║白了。師曰：不知還許明白否？池曰：已道過了。師即禮
X80n1566_p0530c18║拜，出曰：將錯就錯。又曰：大家草裏[涳-工+(衣-〦+ㄙ)]。住後，僧問：如何
X80n1566_p0530c19║是殺人刀？師曰：垂簾關乳燕。曰：如何是活人劒？師曰：
X80n1566_p0530c20║穴紙出痴蠅。僧問香嚴上樹話，師高聲呌曰：一個人。
X80n1566_p0530c21║問：香嚴跌死了？曰：是。只是大驚小怪。師曰：人命不是
X80n1566_p0530c22║小事。崇禎二年八月，即示微恙。臨行，眾請師末後句。
X80n1566_p0530c23║師曰：我有日用相應頌在。趺坐而逝。頌曰：【圖】並行黑
X80n1566_p0530c24║白却同年，[○@牛]芳草茸茸到處眠。○一時秋空雲翳盡，
X80n1566_p0531a01║●夜深何處是家園？
X80n1566_p0531a02║徑山語風菴雪嶠圓信禪師寧波鄞縣朱氏子。九歲
X80n1566_p0531a03║聞誦彌陀經，水鳥樹林悉皆念佛念法念僧，自此發
X80n1566_p0531a04║心。至二十九歲出家便行脚，每日痴呆，唯有一個不
X80n1566_p0531a05║明白的念頭，二年苦無入處。後訪秦望山妙禎山主，
X80n1566_p0531a06║主舉他心僧因緣。一僧參，心曰，那裏來？僧曰，天竺來。
X80n1566_p0531a07║他心曰，我聞有三天竺，你那一竺來？速道速道。其僧
X80n1566_p0531a08║無語。師自是疑情頓發。次日揑拄杖至石頭上，高提
X80n1566_p0531a09║曰，那一竺來？速道速道。忽前後際斷，如空中逆出日
X80n1566_p0531a10║輪。說偈曰，石貼背脊骨，翻身脇肋骨。仔細思量來，動
X80n1566_p0531a11║也動不得。復喝一喝曰，張三殺人，李四償命。返天台
X80n1566_p0531a12║尋人印證，擡頭見古雲門三字，乃大悟。途中作偈曰，
X80n1566_p0531a13║一上天台雲更深，脚跟踏斷草鞋繩。比丘五百無踪
X80n1566_p0531a14║影，見得他時打斷筋。因入雙髻誅茅。次參雲棲宏龍
X80n1566_p0531a15║池傳。萬曆四十三年，住徑山千指菴。崇禎八年，杭州
X80n1566_p0531a16║司理黃端伯請於大殿。上堂，咄咄咄，徑山乃唐宋已
X80n1566_p0531a17║來之徑山。擊拂子曰，八十一人在此經過，非今日之
X80n1566_p0531a18║徑山，非一日之徑山也。千年常住一朝僧，今朝祖令
X80n1566_p0531a19║當行，十方坐斷。且道還有祥瑞也無？鐘樓生耳朵，佛
X80n1566_p0531a20║殿又懷胎。黃公出問，如何是鐘樓生耳朵？師拈生香
X80n1566_p0531a21║示之曰，會取者個。曰，如何是佛殿又懷胎？師曰，產下
X80n1566_p0531a22║也。公禮拜曰，須是大師說法始得。師乃曰，今承眾檀
X80n1566_p0531a23║越同為命老人登獅子座，理荒殘之祖席，扶陳爛之
X80n1566_p0531a24║頺綱，者個喚作狗尾續貂，那管家家門前火把子？釣
X80n1566_p0531b01║漁船上謝三郎即不問，媳婦騎驢阿家牽？道將一句
X80n1566_p0531b02║來，還有人道得麼？一拂擊開金殿月，萬家無個不光
X80n1566_p0531b03║明。即日，開府余大成眾居士延師齋於寒翠樓，師曰：
X80n1566_p0531b04║老人今年六十六。復自輪指曰：丙丁戊己庚。良久，曰：
X80n1566_p0531b05║怪見得把人牽來拽去，原來水牯牛入命宮，拖泥帶
X80n1566_p0531b06║水，東觸西觸。雖然，且喜水足草足。黃公問：水足草足
X80n1566_p0531b07║時如何？師曰：飽殺人。曰：水牯牛還瞌睡也無？師曰：撲
X80n1566_p0531b08║面秋江白月飛，鷺鷥撞入蘆花裏。余公曰：恁麼一色
X80n1566_p0531b09║邊去也。師曰：蘆花變作黑灰飛，鷺鷥不撞蘆花隊。余
X80n1566_p0531b10║曰：今朝六月初一，大師還有六月曾也無？師曰：有，你
X80n1566_p0531b11║還見麼？余曰：果好雪片片，可惜落在雪裏，無人識得。
X80n1566_p0531b12║師曰：用識作麼？余曰：將來粧作雪獅子，被人推倒又
X80n1566_p0531b13║如何？師曰：不消推倒，我自踞地。黃曰：還須扶起始得。
X80n1566_p0531b14║余曰：被人推倒被人扶，何不翻身出窟去？師曰：推倒
X80n1566_p0531b15║扶起總無心。余曰：若恁麼，大師到處，世界成就。師曰：
X80n1566_p0531b16║誰？次住開先。師兩次開堂拈香，俱供匡真偃禪師。葢
X80n1566_p0531b17║師行脚時，擡頭見古雲門，大悟，發願欲弘雲門一宗。
X80n1566_p0531b18║癸未冬，開法東塔，瓣香之祝，始嗣龍池云。晚住雲門。
X80n1566_p0531b19║一日，示疾，書偈曰：小兒曹，生死路上須逍遙，皎月氷
X80n1566_p0531b20║霜曉，喫盃茶坐脫去了。時丁亥年八月二十六日也。
X80n1566_p0531b21║塔全身於本山。
X80n1566_p0531b22║興善廣禪師法嗣
X80n1566_p0531b23║建寧府普明鴛湖妙用禪師杭州海寧鄭氏子。出家
X80n1566_p0531b24║嘉興興善寺，受業於南明。先謁無幻，蒙示禪要。一日，
X80n1566_p0531c01║於徑山禪堂中閱思益梵天經註，有省。即呈無生偈
X80n1566_p0531c02║曰：䥫壁銀山誰敢摧，賊身驀地拶將來。相看原是舊
X80n1566_p0531c03║相識，當下慚惶笑臉開。明見而呵之。執侍數載，值明
X80n1566_p0531c04║病篤。師早晚問候，明以無起色為對。一日，明舉香嚴
X80n1566_p0531c05║偈問師。師纔開口，明便喝。師復擬開口，明又喝。師點
X80n1566_p0531c06║首。明付偈曰：無傳無受法，無傳無受心。付與無手者，
X80n1566_p0531c07║掣斷虗空筋。後閱白雲提省五祖因緣，始脫然無礙。
X80n1566_p0531c08║與雪嶠大師翫新月次，嶠指月曰：者半個在那裏去
X80n1566_p0531c09║了？師良久曰：會麼？嶠曰：也只得半個。師曰：者半個在
X80n1566_p0531c10║那裏去了？嶠亦良久。師曰：也只得半個。崇禎十二年，
X80n1566_p0531c11║住普明。示眾：若論佛法，病僧無下口處。今日偶見新
X80n1566_p0531c12║山門挐我拄杖子，浪蕩遊戲，穿過果子嶺，直到火燒
X80n1566_p0531c13║橋，失脚一跌，落在深溪。幸有舊佛殿肯來相救，不惟
X80n1566_p0531c14║相救，抑且騎却項歸來。新山門呌屈，未免要病僧判
X80n1566_p0531c15║斷。新山門好與三十拄杖，舊佛殿也合三十拄杖，理
X80n1566_p0531c16║不曲斷。良久，擲下拄杖曰：拄杖勃然動嗔色，大家歸
X80n1566_p0531c17║去暖房中。總憲黃承昊陞任廣東，入山作別，問曰：臨
X80n1566_p0531c18║行一句，乞師指示。師曰：三千里外，逢人不得錯舉。師
X80n1566_p0531c19║與佛日友善，值日住雪峯，師以普明敦請開法，日同
X80n1566_p0531c20║諸檀護請師出世，師托疾固辭。後訪佛日於靈峯，陞
X80n1566_p0531c21║座舉拂子曰：會麼？即心即佛，猶是誵訛。非心非佛，可
X80n1566_p0531c22║無趨向。不是心，不是佛，不是物，穿花蛺蝶深深見。取
X80n1566_p0531c23║不得，捨不得，不可得中恁麼得，點水蜻蜓欵欵飛。普
X80n1566_p0531c24║明恁麼舉揚，抓著靈峯庠處，憶知拋家散宅，𤄃步大
X80n1566_p0532a01║方，峭巍巍，孤逈逈，淨躶躶，赤灑灑，踏倒諸聖頂𩕳，把
X80n1566_p0532a02║住要關。有時把住，有時放行，有時把住中放行，有時
X80n1566_p0532a03║放行中把住。還知栴檀林裏純是栴檀，師子窟中無
X80n1566_p0532a04║非獅子麼？眾中有伶俐漢出來道：普明無端露布靈
X80n1566_p0532a05║峯蘊底，山僧但向伊道：祇因曾與同床睡，是故深知
X80n1566_p0532a06║被底穿。卓拄杖下座。一日示疾，索筆書偈曰：生也錯，
X80n1566_p0532a07║死也錯，䥫獅掣斷黃金索。擲下筆曰：咄！遂寂。時崇禎
X80n1566_p0532a08║十五年十月十一日也。
X80n1566_p0532a09║南嶽下三十四世
X80n1566_p0532a10║天童悟禪師法嗣
X80n1566_p0532a11║五峯如學禪師關中人也。參天童於金粟。一晚話次，
X80n1566_p0532a12║童驀伸脚曰：你作麼生？師以脚踢之。童笑曰：未在，未
X80n1566_p0532a13║在。師曰：和尚道看。童倒臥。師曰：也只是困。童曰：你又
X80n1566_p0532a14║與麼去也。師禮拜。師辭，童握拂曰：喚作拂子則觸，不
X80n1566_p0532a15║喚作拂子則背。不得拈起，不得放下，不得下語，不得
X80n1566_p0532a16║無語，不得錯舉。若不錯舉，則分付汝。師則連跳兩跳
X80n1566_p0532a17║曰：不要，不要。童曰：猶是亂呌亂跳，更試舉看。師轉身
X80n1566_p0532a18║曰：某甲去也。童乃付
X80n1566_p0532a19║蘇州鄧尉山漢月法藏禪師梁溪蘇氏子。年十五，披
X80n1566_p0532a20║剃於五牧山之德慶菴，受戒於雲棲，參萬法歸一話。
X80n1566_p0532a21║會窻外有二僧，夾籬折大竹，聲若迅雷，頓得心空。作
X80n1566_p0532a22║偈曰：一口棺材三隻釘，聲聲斧子送平生。自從薤露
X80n1566_p0532a23║悲歌斷，贏得朝朝墓柏青。聞天童出世金粟，師䇿杖
X80n1566_p0532a24║從之，命師為第一座。童上堂，舉僧問古悳曰：朗月當
X80n1566_p0532b01║空時如何？悳曰：猶是揩下漢。僧曰：請師接上揩。悳曰：
X80n1566_p0532b02║月落後相見。童乃顧師曰：且道月落後又如何相見？
X80n1566_p0532b03║師便出法堂。次日，童上堂，師問：海眾雲從，慈霖天霪。
X80n1566_p0532b04║現躍飛騰即不問，如何是驅雷掣電底句？童便喝。師
X80n1566_p0532b05║曰：恁麼則金粟花開，寶林果熟去也。童又喝。師禮拜
X80n1566_p0532b06║歸眾。天啟六年，住杭之安隱。崇禎二年，諸檀護請住
X80n1566_p0532b07║天壽聖恩禪寺。上堂，以拂子結却，竪起曰：三世諸佛，
X80n1566_p0532b08║歷代祖師，山河大地，世出世間，一切諸法，縛作一團，
X80n1566_p0532b09║千牢百結，擲向諸人面前。還有決裂漢一擊粉碎者
X80n1566_p0532b10║麼？出來道看。便擲下。僧問：昔羊萬峯於此轉大法輪，
X80n1566_p0532b11║今日三峯到來，祖道重光。未審和尚唱誰家曲調？師
X80n1566_p0532b12║曰：龍碑鍾王氣。曰：恁麼則臨濟中興，雷轟電掣去也。
X80n1566_p0532b13║師曰：鳳嶺蔚青霞。進語未出，師打曰：住！住！便禮拜。問：
X80n1566_p0532b14║威音王佛一金圈，拋向當陽事若何？師曰：湖洗千秋
X80n1566_p0532b15║月。曰：得意忘言即不問，橫三竪四是何宗？師曰：山擎
X80n1566_p0532b16║萬古天。將再進，師曰：禮拜著。曰：謝和尚指示。問：諸佛
X80n1566_p0532b17║未出世，祖師未西來，說個甚麼？師曰：三頭六臂。曰：再
X80n1566_p0532b18║示其祥。師曰：四面五身。僧禮拜，師打曰：者一棒放你
X80n1566_p0532b19║不過。良久，乃曰：諸佛未出世，祖師未西來，威音王未
X80n1566_p0532b20║有名字以前，還有生死也無？各人父母未生，三緣未
X80n1566_p0532b21║合，天地未分，覺明未咎以前，還有四句兩頭是非好，
X80n1566_p0532b22║反言思識路也無？昨宵正睡著時，無夢無想，無見無
X80n1566_p0532b23║聞，還有現前許多理會也無？若向者裏了得，則從朝
X80n1566_p0532b24║睡醒下床，洗面喫粥，迎賓送客，嬉笑怒罵，是有心耶？
X80n1566_p0532c01║無心耶？若有心，則前來三處心不是有；若無心，則現
X80n1566_p0532c02║前是誰主持？若向者裏透過，則山出波中，樹撑殿角，
X80n1566_p0532c03║正好搖扇乘涼過夏，何等自在？雖然如是，猶未夢見
X80n1566_p0532c04║向上事在。直須一向中具三玄，一玄中具三要，額上
X80n1566_p0532c05║亞目，頂中出頭，超佛越魔始得。會麼？卓拄杖三下。上
X80n1566_p0532c06║堂：攀躋不住忽然翻，打破吾宗向上關。剩得一雙窮
X80n1566_p0532c07║相手，始知無法向人間。法座成，上堂：巖巖獅座湧堂
X80n1566_p0532c08║中，老衲披衣坐法空。跨下狻猊忽翻擲，一聲哮吼見
X80n1566_p0532c09║威雄。喝一喝，曰：獅子踞地吼，佛祖倒身走。出頭天外
X80n1566_p0532c10║者，只有萬峯叟。喝一喝。上堂：心休不說法，骨瘦上堂
X80n1566_p0532c11║艱。分明都說盡，湖水洗山巔。喝一喝，下座。崇禎八年
X80n1566_p0532c12║七月示疾，侍者問：如何是身後事？師曰：床頭老鼠偷
X80n1566_p0532c13║殘藥，壁上孤燈炤舊衣。眾黯然。侍者復欲問，師舉手
X80n1566_p0532c14║曰：放下幔子著。遂酣睡。至中夜，索浴更衣而逝。塔全
X80n1566_p0532c15║身於丈室後。
X80n1566_p0532c16║破山海明禪師蜀之蹇氏子。出家姜家菴，聽講楞嚴，
X80n1566_p0532c17║至一切眾生皆由不知常住真心，遂出蜀參叩，住破
X80n1566_p0532c18║頭山。一日，到萬丈懸崖上立定，自誓曰：悟不悟，性命
X80n1566_p0532c19║在今日了。辰時立起，立到未時，眼前惟有一平世界，
X80n1566_p0532c20║更無坑坎推阜。舉意欲經行，不覺墮崖損足。至夜，翻
X80n1566_p0532c21║身忽痛，有省。天明，呌曰：屈！屈！一居士曰：師父脚痛麼？
X80n1566_p0532c22║師劈面一掌，曰：非公境界。尋參博山雲門，後參天童
X80n1566_p0532c23║於金粟。童問：內不放出，外不放入。正恁麼時，以何為
X80n1566_p0532c24║界？師曰：竿頭絲線從君弄，不犯清波意自殊。童頷之。
X80n1566_p0533a01║出住禾之東塔。上堂：東風解凍，百草萠芽。行脚衲子，
X80n1566_p0533a02║似粟如麻。拖泥帶水兮，草鞋獰似虎。混俗和光兮，拄
X80n1566_p0533a03║杖活如蛇。向有佛處不可住，無佛處急走過，方稱英
X80n1566_p0533a04║俊作家。切不可向萬里無寸草處去，虗度生涯。大眾，
X80n1566_p0533a05║且如山僧者裏，九旬禁足，三月調心。今日解制，臨行
X80n1566_p0533a06║一句作麼生道？摘楊花，摘楊花。上堂：金鋤削盡千峯
X80n1566_p0533a07║雪，露出天涯星月孤。炤得世間人廓徹，都來依樣畵
X80n1566_p0533a08║葫蘆。大眾，朱審還有依樣畵得者麼？有則不妨好手
X80n1566_p0533a09║手中呈好手，紅心心裏射紅心。其或未然，且待山僧
X80n1566_p0533a10║自畵去也。以拄杖打圓相，於中擲地，曰：層落落，影團
X80n1566_p0533a11║團，千古萬古與人看。上堂：福城東際煙水漲，大塔廟
X80n1566_p0533a12║前樓閣開。千手大悲捫不住，無端放出善財來。大眾，
X80n1566_p0533a13║且道善財來作甚麼？隨行踏斷流水聲，縱觀寫出飛
X80n1566_p0533a14║禽跡。卓拄杖，下座。
X80n1566_p0533a15║寧波府天童費隱通容禪師福州福清何氏子。十四
X80n1566_p0533a16║依鎮東三寶殿出家，隨其師住華林寺。值雲門往寺
X80n1566_p0533a17║過夏，師竊聆教誨。一日，聞指南禪師，隨指參禪。師發
X80n1566_p0533a18║憤參壽昌，提狗子無佛性話。一日，昌上堂與僧問答，
X80n1566_p0533a19║師在傍不覺發奮身心，遽忘𥨊食。一朝身世俱空，話
X80n1566_p0533a20║頭脫落，目前虗逼逼地問昌曰：今日看破和尚家風
X80n1566_p0533a21║了也。昌曰：汝有甚麼見處？師便喝。參愽山及雲門，久
X80n1566_p0533a22║之。一晚，師問：如何是超然不借借？門曰：我聽不清，汝
X80n1566_p0533a23║再問。師一喝，門曰：此是借。師又喝，門曰：亦是借。師曰：
X80n1566_p0533a24║推散大眾去也。門曰：汝伎倆只如此。聞天童寓吼山，
X80n1566_p0533b01║師冐雨往謁，便問：覿面相提事若何？童便打，師曰：錯。
X80n1566_p0533b02║童又打，師又喝。童祇管打，師祇管喝。至第七打，所有
X80n1566_p0533b03║伎倆知見，一咄氷釋。童問：薰風自南來，殿角生微涼。
X80n1566_p0533b04║汝作麼會？師曰：水向石邊[涼*尤]出冷，風從花裏遇來香。
X80n1566_p0533b05║曰：離了此又作麼生？師曰：放和尚三十棒。曰：除却棒
X80n1566_p0533b06║又作麼生？師便喝，曰：喝後聻？師曰：更要重說偈言。童
X80n1566_p0533b07║休去。童住黃檗，上堂曰：還有衝浪金鱗麼？出眾相見。
X80n1566_p0533b08║師以坐具覆頂，出曰：和尚還會麼？童打，曰：一釣便上。
X80n1566_p0533b09║師喝一喝，歸眾。崇禎六年十月，住黃檗西堂。隱元問：
X80n1566_p0533b10║大制從來無解結，如何特地起風波？師曰：被闍黎帶
X80n1566_p0533b11║累。曰：恁麼則翻騰去也。師便打。元喝，師曰：亂作。問：打
X80n1566_p0533b12║著背年舊痛處，於今猶恨棒頭輕。請師末後一頓。師
X80n1566_p0533b13║打，曰：舊瘡瘢上著艾。曰：恁麼則徹骨徹髓去也。師曰：
X80n1566_p0533b14║如何是徹底意？元一喝，師曰：喝後聻？曰：時清休唱太
X80n1566_p0533b15║平歌。師曰：祇引一半。上堂：今朝初一，好個消息。若還
X80n1566_p0533b16║不會，又是明日。所以道：舉一不得舉二，放遇一著，落
X80n1566_p0533b17║在第二。山僧舉一了也是，汝諸人如何委悉？便下座。
X80n1566_p0533b18║次住建寧之蓮峰、溫之法通、禾之金粟。上堂：全身擔
X80n1566_p0533b19║荷，赤體提持。要是夙有器骨英霛漢子，於尋常日用
X80n1566_p0533b20║洛卓卓地，不將奇特言句貼於額頭，玄妙理致蘊於
X80n1566_p0533b21║底裏。專用格外鉗錘，獨[跳-兆+目]宗門牙爪。生擒猛虎，活捉
X80n1566_p0533b22║獰龍。縱有言超佛祖，行過舍那，入此閫域，未免橫身
X80n1566_p0533b23║拶出。其餘之輩，觀心作念，著意思惟，塵寂發生，而有
X80n1566_p0533b24║神頴妙慧自作去就，畢竟搆他語脉不上。要有者等
X80n1566_p0533c01║丁卓，始可別行教外，單傳直指，主捋棒喝，全行正令，
X80n1566_p0533c02║而與從上瞎驢蹄角相肖。且正當恁麼時，回機就位
X80n1566_p0533c03║一句作麼生道？本來不借修，因得那官心。明與法通
X80n1566_p0533c04║小參，舉雪峰示眾曰：南山有一條鼈鼻蛇，汝等諸人
X80n1566_p0533c05║切須好看，蛇無頭不行。長慶曰：今日堂中大有人喪
X80n1566_p0533c06║身失命。張開蛇口。雲門以拄杖攛向面前作怕勢。露
X80n1566_p0533c07║出蛇班。僧舉似玄沙。沙曰。須是我稜兄始得與蛇揩
X80n1566_p0533c08║癢。雖然如是。我却不與麼。僧曰。和尚作麼生。沙曰。用
X80n1566_p0533c09║南山作麼跳出蛇窠。乃曰。當昢雪峰會裏。者一羣蛇
X80n1566_p0533c10║今日被山僧挑向拄杖頭上。要教他生也得。要教他
X80n1566_p0533c11║死也得。要教他不生亦得。要教他不死亦得。所謂把
X80n1566_p0533c12║住則四方無路。放行則草叢裏輥。現前兄弟還有與
X80n1566_p0533c13║古人出氣者麼。有則出來為蛇畵足。無則山僧放者
X80n1566_p0533c14║一羣蛇咬殺汝諸人去也。以拄杖一咄打退。現住天
X80n1566_p0533c15║童。上堂。入大寶剎。登大法擅。𠷕大法螺。擊大灋皷。演
X80n1566_p0533c16║大法義。顯揚臨濟宗猷。提持向上一路。指縱則萬別
X80n1566_p0533c17║千差。透脫固一字也無。到者裏。先師面目現在。太白
X80n1566_p0533c18║風規猶古。所以法隨法行。法幢隨處建立。遇緣即宗。
X80n1566_p0533c19║隨處作主。摧邪挽正。據真鋤偽。直得四海沸騰。五嶽
X80n1566_p0533c20║起舞。佛祖於時歡呼。龍象自此奔馳。乃至若貴若賤。
X80n1566_p0533c21║是聖是凡。四眾普集。俱在一處。人天交接。兩得相見。
X80n1566_p0533c22║都教個個機契單傳。人人悟同本得。然則即此大寶
X80n1566_p0533c23║剎大法擅。鐘皷喧天。法雷震地。靈山勝會宛然見。深
X80n1566_p0533c24║沐　皇恩不等閑。
X80n1566_p0534a01║嘉興府金粟石車通乘禪師金華米氏子。偶閱龐居
X80n1566_p0534a02║士問石頭不與萬法為侶因緣，有疑。後依天真薙落，
X80n1566_p0534a03║稟具於雲門。次寓龍居禪堂，聞僧舉六祖曰：不思善，
X80n1566_p0534a04║不思惡，正與麼時，那個是明上座本來面目？忽然有
X80n1566_p0534a05║省。述偈曰：正當恁麼時，面目未甞迷。善惡都不到，獨
X80n1566_p0534a06║露兩莖眉。參博山，復覲雲門。師問：三世諸佛即今在
X80n1566_p0534a07║甚麼處？門曰：沒處去。師曰：甚麼人覷得？門震威一喝，
X80n1566_p0534a08║師禮拜出。後參天童於金粟。童問：那裏來？師曰：雲門。
X80n1566_p0534a09║童曰：幾昢起身？師打一圓相。童曰：莫亂統。師曰：千里
X80n1566_p0534a10║同風，今日特來親領痛棒。童曰：既是千里同風，又來
X80n1566_p0534a11║作麼？師翹左足。童曰：者還不是？師翹右足。童曰：錯也。
X80n1566_p0534a12║師曰：又被風吹別調中。童休去。入室次，童舉：世尊拈
X80n1566_p0534a13║花，迦葉微笑，意作麼生？師曰：白日穿針。童連棒打出，
X80n1566_p0534a14║師豁然，懷香禮謝。童遂舉平曰：我手何似佛手？師拂
X80n1566_p0534a15║衲便出。復呈偈曰：我手何似佛手？赤脚蓬頭便走。直
X80n1566_p0534a16║得透上玄關，官取合著狗口。童問曰：內不放出，外不
X80n1566_p0534a17║放入。正恁麼昢，以何為界？師曰：家貧未是貧，路貧愁
X80n1566_p0534a18║殺人。童拈拄杖曰：者個是出是入？師一掌，童亦打。崇
X80n1566_p0534a19║禎四年，住杭之童光山。上堂，喝一喝曰：大眾還知落
X80n1566_p0534a20║處麼？三世諸佛於此轉大法輪，真風不墜。歷代祖師
X80n1566_p0534a21║於此廣度羣迷，正脉流通。山僧於此為眾提持，只要
X80n1566_p0534a22║眉橫鼻直。汝等諸人，赤肉團上有個圓明妙體，徹頭
X80n1566_p0534a23║徹底。佛眼覷不見，聖智難量。十方容不得，真機獨露。
X80n1566_p0534a24║直得絕踪絕跡，塞却諸人咽㗋，無處出氣。雖然如是，
X80n1566_p0534b01║事無一向，更與諸人當陽顯示。遂拈拄杖作釣勢曰：
X80n1566_p0534b02║大眾還見麼？識取鈎頭意，莫認定盤星。次年，從金粟
X80n1566_p0534b03║僧問：和尚今日陞座說甚麼法？師曰：松枝挑夜月，照
X80n1566_p0534b04║盡世間人。孝廉唐祈遠問：經云：一切惡鬼尚不能以
X80n1566_p0534b05║惡眼視之，況復加害？憑個甚麼得恁有力？師曰：天魔
X80n1566_p0534b06║膽喪。曰：恁麼則家家觀世音。師曰：還見觀音麼？曰：雖
X80n1566_p0534b07║然未見，却也呌得應。師曰：現三十二相看。曰：今日親
X80n1566_p0534b08║為學人陞座說法了也。師曰：且莫鍇認。上堂：諸佛出
X80n1566_p0534b09║世，為一大事因緣。達磨西來，指人見性成佛。金粟不
X80n1566_p0534b10║諳老婆禪，祇要諸人棒下見血。若也恁麼會得，觸處
X80n1566_p0534b11║逢渠，纖塵不立。垂手人間，和光化物。既然觸處逢渠，
X80n1566_p0534b12║且道渠是阿誰？毫釐有差，天地懸隔。喝一喝，下座。司
X80n1566_p0534b13║理黃元公參府，吳升初請上堂。公禮起曰：謝和尚說
X80n1566_p0534b14║法。師曰：那一句是法？速道看。曰：人前不可吐露。師曰：
X80n1566_p0534b15║也不可埋沒。曰：請升公道。師曰：各與一頓。乃曰：一句
X80n1566_p0534b16║截流，全心即佛。萬機不到，全佛即心。到者裏心佛俱
X80n1566_p0534b17║忘，復是何物？喝一喝曰：甜瓜徹蒂甜，苦瓠連根苦。上
X80n1566_p0534b18║堂：少室真機，人天普育。直指父母未生面目。大眾，在
X80n1566_p0534b19║眼曰見，在耳曰聞。且道作麼生是父母未生面目？良
X80n1566_p0534b20║久曰：墻外鳥啼聲已碎，盡在搖頭不語中。喝一喝。崇
X80n1566_p0534b21║禎十一年二月十二日示疾。僧問：此後向甚麼與和
X80n1566_p0534b22║尚相見？師曰：遍界不曾藏。僧作禮曰：恁麼則向者裏
X80n1566_p0534b23║與和尚相見去也。師曰：且莫錯認。泊然而逝。
X80n1566_p0534b24║贑州寶華朝宗通忍禪師常州人。二十二歲出家，參
X80n1566_p0534c01║天童於金粟。童舉大千垂語問曰：山中猛虎，以肉為
X80n1566_p0534c02║命，何故不食其子？師被一拶，通身汗下。經兩日，偶從
X80n1566_p0534c03║外進寮，推入寮門，驀然除去礙膺之物，遂入方丈通
X80n1566_p0534c04║所得。童舉前問，師曰：推人自肯乃方親。童曰：與麼下
X80n1566_p0534c05║語亦未在。師笑曰：和尚只做得大千兒孫。便出。三日
X80n1566_p0534c06║後，聞童自答曰：自肉食不盡，更猛省得下。悟亦未之
X80n1566_p0534c07║肯。翌日，童上堂，師出問：直下知歸即不問，如何是大
X80n1566_p0534c08║用現前一句？童擬拈棒，師指曰：者老漢伎倆不忘。一
X80n1566_p0534c09║釣便上，拂袖而出。初住靈祐，屢遷名利。崇禎十四年
X80n1566_p0534c10║住曹溪。上堂：諸佛諸祖，唯以一大事因緣故，出現於
X80n1566_p0534c11║世。據實論此一大事因緣，不用開口，不用動念，直下
X80n1566_p0534c12║一一天真，一一明妙，祇責直截契證，超越死生，不離
X80n1566_p0534c13║見聞緣，超然登佛地。所以世尊於明星祇得一覩，六
X80n1566_p0534c14║祖於金剛經直用一聞。諸公若也得恁麼一回去，便
X80n1566_p0534c15║堪傳佛心印，方為佛祖嫡骨兒孫。所以靈山會上，世
X80n1566_p0534c16║尊拈花，迦葉微笑，便乃親傳世尊之印，謂之正法眼
X80n1566_p0534c17║藏。西天四七，東土二三，傳至三十三世，本山六祖大
X80n1566_p0534c18║師謂之吾有一物。後得南嶽讓禪師道個喚作一物
X80n1566_p0534c19║即不中，便乃親傳六祖之印。自讓為始，直下傳至三
X80n1566_p0534c20║十五世，不肖孫通忍於天童和尚自肉食不盡言下
X80n1566_p0534c21║打破漆桶，親蒙印授，潛心操履有年，方乃深契佛祖
X80n1566_p0534c22║之道，方不媿為六祖嫡孫，所以本山乃六祖說法之
X80n1566_p0534c23║地。今日承南都諸護法會合本省現任諸護法，命本
X80n1566_p0534c24║山耆舊不遠三千餘里迎不肖歸祖師舊室，登祖師
X80n1566_p0535a01║舊堂，陞祖師舊座，舉揚祖師底現成舊公案，直令千
X80n1566_p0535a02║年舊事頓現目前，曹溪一會儼然未散。試問諸人，既
X80n1566_p0535a03║是現成舊公案，又用舉作甚麼？迴機同本得，一舉一
X80n1566_p0535a04║回新。小參，僧問：明歷歷，露堂堂，更有甚麼？師曰：猶是
X80n1566_p0535a05║鬼窟裏活計。僧打一圓相，曰：脫軆無依去也。師曰：依
X80n1566_p0535a06║舊跳不出。僧一喝，師曰：三喝四喝後如何？僧又喝，師
X80n1566_p0535a07║曰：野狐精。問：譬如本色真金，未入䊺爐煅煉時如何？
X80n1566_p0535a08║師曰：光明燦爛。曰：煅煉後如何？師曰：燦爛光明。曰：石
X80n1566_p0535a09║頭土塊還堪煅煉也無？師打曰：且道是真金是土塊？
X80n1566_p0535a10║僧禮拜曰：恁麼則情與無情一昢成佛也。師曰：見箇
X80n1566_p0535a11║甚麼道理便恁麼道？僧一喝，師便打。問：日輪正當午，
X80n1566_p0535a12║虗空絕點埃時如何？師曰：喚甚麼作日輪？曰：更無別
X80n1566_p0535a13║個。師曰：添了一點也。僧一喝，師打曰：更無別個，尚道
X80n1566_p0535a14║添了一點，又喝作甚麼？僧無語。師乃曰：日輪正當午，
X80n1566_p0535a15║虗空絕點埃。若道更無別個，早添一點了也。所以認
X80n1566_p0535a16║個明歷歷、露堂堂，猶是鬼窟裏活計。到者裏有個透
X80n1566_p0535a17║脫處，方得光明燦爛、燦爛光明、情與無情一時成佛。
X80n1566_p0535a18║真金土塊、煅與未煅向甚麼處分？若也未透，須是全
X80n1566_p0535a19║身放下，不教一物存留，自然一踏到底。儻放不下，未
X80n1566_p0535a20║免迷頭認影。若已透得，亦不可放過。儻一放過，所謂
X80n1566_p0535a21║一刻不在，如同死人直得大死却活一般，無一點氣
X80n1566_p0535a22║息，無一毫滲漏。二六時中，似水合水，似空合空，方有
X80n1566_p0535a23║少許相應分。曹溪今日說平實禪，汝等諸人還委悉
X80n1566_p0535a24║麼？菴內不知菴外事，歸家穩坐絕商量。僧問：倩女離
X80n1566_p0535b01║魂，那箇是真底？師便打，僧無語。師曰：會麼？僧擬議，師
X80n1566_p0535b02║又打曰：切忌私奔。
X80n1566_p0535b03║常州龍池萬如通微禪師嘉興秀水張氏子。出家興
X80n1566_p0535b04║善，謁聞谷大師，開發無字話。參雲門，門上堂曰：眾兄
X80n1566_p0535b05║弟，且道一切放下，阿那箇是主人公？豎拂子曰：舉頭
X80n1566_p0535b06║天外看，誰是我般人？師於此有省。後參天童於金粟，
X80n1566_p0535b07║有僧問童曰：如何是佛法的的大意？童曰：近前來。僧
X80n1566_p0535b08║近前，童便打。僧曰：上根大器，直下承當。中下人來如
X80n1566_p0535b09║何？童曰：老僧從來未曾眼花。僧罔措。師聞之豁然，遂
X80n1566_p0535b10║回嘉禾住靜。乙亥冬，再上天童，入門便喝。童曰：胡喝！
X80n1566_p0535b11║亂喝！師又喝。童曰：胡喝！亂喝！師禮拜。童打曰：你再喝
X80n1566_p0535b12║喝看。師曰：蒼天！蒼天！茶畢禮出。童曰：萬如我直下，疑
X80n1566_p0535b13║你者兩喝。道！道！看！師曰：歇！歇！與和尚道。便行。一日侍
X80n1566_p0535b14║次，童問：薰風自南來，殿角生微涼。汝作麼生會？師曰：
X80n1566_p0535b15║嚴霜初降，徹骨皆寒。童曰：亂道。師拂袖便出。復呈頌
X80n1566_p0535b16║曰：薰風自南來，殿角生微涼。徧體寒毛豎，將身衲被
X80n1566_p0535b17║藏。鼻息鼾鼾一覺省，從來越國是南鄉。童目之便休。
X80n1566_p0535b18║崇禎十三年冬，開法如如禪院，次住莆之曹山。上堂：
X80n1566_p0535b19║前三三，後三三，個中消息許誰諳？春風處處花成錦，
X80n1566_p0535b20║秋水澄澄月一灣。喚作真如不壞法，此人曾未踏鄉
X80n1566_p0535b21║關。喚作無常生死法，官教累劫受餘殃。敢問諸人，畢
X80n1566_p0535b22║竟作麼生即是？以拂子打圓相，曰：生佛未形消息在，
X80n1566_p0535b23║不知幾個肯擔當？擲拂，下座。癸未夏，住龍池。上堂：有
X80n1566_p0535b24║一人在孤峯頂上，目視雲漢，把三世諸佛一口吞盡，
X80n1566_p0535c01║不見有眾生可度，好與三十拄杖。何故？事上不足。有
X80n1566_p0535c02║一人在十字街頭，三頭六臂，合水和泥，隨機接引，亦
X80n1566_p0535c03║好與三十拄杖。何故？理上不足。有一人不離孤峯頂
X80n1566_p0535c04║上，目視雲漢，甞在十字街頭，和泥合水。有一人不離
X80n1566_p0535c05║十字街頭，和泥合水，甞在孤峯頂上，目視雲漢。二人
X80n1566_p0535c06║到龍池門下，正未有語話分在。且道龍池為人在甚
X80n1566_p0535c07║麼處？遠委悉麼？時携揤栗當門據，獅象狐狼一併敲。
X80n1566_p0535c08║僧問：如何是結制底意？師曰：㵎深流水聚。曰：學人則
X80n1566_p0535c09║把住牢關去也。師曰：山峻鳥飛遲。問：如何是破砂盆？
X80n1566_p0535c10║師曰：風不來，樹不動。問：對凋葉落昢如何？師曰：過蟻
X80n1566_p0535c11║難尋穴，歸禽易見巢。問：日落西山去，林中事若何？師
X80n1566_p0535c12║曰：虎行樵子逕，鳥宿故枝頭。
X80n1566_p0535c13║寧波府天童寺山翁道忞禪師粵之潮州人，茶陽林
X80n1566_p0535c14║氏子也。幼沈毅有宿慧，讀書一目，五行俱下。總角以
X80n1566_p0535c15║藝文擅名鄉曲，試為弟子員。然性不躭世好，時飄然
X80n1566_p0535c16║有塵外想。及冠，讀大慧語錄，忽憶前身雲水參方，歷
X80n1566_p0535c17║歷如見。即日走匡廬，裂章縫，從開先明法師薙染。明
X80n1566_p0535c18║以師志慕禪宗，為舉臺山婆子話，遂於言下薦得趙
X80n1566_p0535c19║州意旨。自驗生死關頭未破，徧見尊宿如憨山清、黃
X80n1566_p0535c20║檗有輩數人，終不自肯。後參悟和尚於金粟，機緣不
X80n1566_p0535c21║契，直趨雙逕，謁語風信。信問：曾到金粟否？師曰：曾到。
X80n1566_p0535c22║曰：曾問話否？師曰：不曾。曰：你怕打那？師曰：某甲一向
X80n1566_p0535c23║不曾置得問頭，請師處借轉問頭。信乃開示，師不肯。
X80n1566_p0535c24║復回金粟，舉前話。悟曰：你吃飯，還問人借口麼？師擬
X80n1566_p0536a01║議，悟便打，由是服膺。一日，侍立次，悟謂：愽山嗣壽昌，
X80n1566_p0536a02║昌承洞上無來源，恐後裔不蕃。師曰：黃檗不云乎？今
X80n1566_p0536a03║日因師舉，得見馬祖大機之用，且不識馬祖。若承嗣
X80n1566_p0536a04║馬祖，恐他後喪我兒孫。悟大笑起去。師愕然，自慚無
X80n1566_p0536a05║所容者累月。後因殃崛產難因緣，打破疑團，始明得
X80n1566_p0536a06║從上古人關鍵。凡居侍司、掌記室、親炙悟者一十四
X80n1566_p0536a07║秋，日臻玄奧。崇禎十五年，悟圜寂，眾請繼悟席開法
X80n1566_p0536a08║天童。上堂：目擊道存，鋒鋩不犯。頭頭顯露，物物全彰。
X80n1566_p0536a09║猶是因高就下，曲為今時。況復言中取則，句裏呈機。
X80n1566_p0536a10║舉古明今，拈三播兩。大似鄭州出曹門，何異南轅而
X80n1566_p0536a11║北轍。殊不知當人脚跟下立地一著子，如天普葢，似
X80n1566_p0536a12║地普擎。抽一機則千機頓赴，展一目則萬目畢張。透
X80n1566_p0536a13║聲透色絕遮攔，亘古亘今無處所。還生死得伊麼？還
X80n1566_p0536a14║汙染得伊麼？還榮枯得伊麼？還推遷得伊麼？縱有德
X80n1566_p0536a15║山棒如雨點，也則打他不著。臨濟喝似雷奔，也只無
X80n1566_p0536a16║伊下口處。更說甚麼百問雲興，千醻瓶瀉。一毫端際，
X80n1566_p0536a17║出現無盡身雲。一舉步間，遊歷無邊國土。正是泥裏
X80n1566_p0536a18║洗土塊，蝦跳不出斗。諸仁者，從上既有如此廣大門
X80n1566_p0536a19║風，穩密田地，何不推他阿爺向後放出渠儂一頭，與
X80n1566_p0536a20║麼直截承當去。正恁麼時，接續流通一句作麼生道？
X80n1566_p0536a21║卓拄杖曰：天高群象正，海濶百川潮。上堂：天童寺裏
X80n1566_p0536a22║開爐，以虗空為爐牀，浮幢王剎為爐脚，須彌盧為火
X80n1566_p0536a23║筯，七金山為炭團。其餘森羅萬象，日月星辰，赤縣神
X80n1566_p0536a24║州，山川人物，為引火黃葉。且道火種聻？以拄杖劃一
X80n1566_p0536b01║劃，曰：饒爾向者裏薦得透脫分曉，及乎施用未有其
X80n1566_p0536b02║方也，則是個守死善道，要得發燄聯煇正未可在。當
X80n1566_p0536b03║恁麼時，發燄聯煇一句作麼生道？喝一喝，曰：八萬四
X80n1566_p0536b04║千非鳳毛，三十三人入虎穴。上堂。昨晚南嶽與匡、盧
X80n1566_p0536b05║兩山爭論佛法，一山道：南嶽讓和尚及曹谿嫡子；一
X80n1566_p0536b06║山道：青原思大師實寶林正宗；一山道：盧陵米價傳
X80n1566_p0536b07║千古；一山道：磚鏡磨穿古佛心。互相競爭不已。羅浮
X80n1566_p0536b08║山聞得，出來約住，曰：莫爭，莫爭！饒你青原思大師、南
X80n1566_p0536b09║嶽讓和尚，少不得從我嶺南者裏去。山僧驀頭與羅
X80n1566_p0536b10║浮山一棒，天台合掌，道：善哉和尚！打者一棒，不妨透
X80n1566_p0536b11║頂透底，暢快殺人。山僧遂與震威一喝，咄！縮頭去。於
X80n1566_p0536b12║是四山各各懡㦬而退，拈起袈裟角，曰：還見麼？自從
X80n1566_p0536b13║盧老收歸後，須信人人總有之。　毅宗烈皇帝小祥，
X80n1566_p0536b14║陞座。黃閣簾垂，紫羅帳合，體極尊貴，未盡今時。須知
X80n1566_p0536b15║向上更有一人，逍遙行鳥道，擺手出玄途，混迹類中
X80n1566_p0536b16║華，冠從教下却，藏身炭裏，寶殿一任苔生。然而雖不
X80n1566_p0536b17║存正位，九州四海悉稟威靈。雖不守大功，帀地普天
X80n1566_p0536b18║咸承恩力。所以道，有物先天地，無形本寂寥。能為萬
X80n1566_p0536b19║象主，不逐四時凋。且道此人即今作麼生奉重？隨緣
X80n1566_p0536b20║觀自在，何處不稱尊。問：古鏡未磨時如何？師曰：玲瓏
X80n1566_p0536b21║嵓寺舊傳燈。曰：磨後如何？師曰：法堂佛殿常相對。曰：
X80n1566_p0536b22║此去漢陽不遠聻。師曰：罕逢穿耳客，多見刻舟人。曰：
X80n1566_p0536b23║黃鶴樓前鸚鵡洲又作麼生？師曰：奼女已歸霄漢去，
X80n1566_p0536b24║𤸳郎猶自火邊蹲。僧禮拜曰：謝師指示。師打曰：打破
X80n1566_p0536c01║鏡來好相見。僧參，師問：那裏來？曰：宜興來。師曰：長橋
X80n1566_p0536c02║下蛟周處斬後近日如何？僧罔措，師笑曰：參堂去。問
X80n1566_p0536c03║僧：你還夢見臨濟大師麼？僧曰：某甲五年前不作是
X80n1566_p0536c04║夢矣。師曰：恁麼則衲衣在空間，假名阿練若去也。僧
X80n1566_p0536c05║擬議，師便打。又如前問一僧，僧趨前曰：今日親見和
X80n1566_p0536c06║尚。師曰：你道山僧生緣甚處？僧曰：劄。師曰：臨濟大師
X80n1566_p0536c07║來也。僧擬議，師曰：元來不是連棒打趂。問：虗空粉碎，
X80n1566_p0536c08║甚麼處安眾星？師曰：昨夜三更半，石人鬪禮拜。丙戌
X80n1566_p0536c09║孟秋，謝事退居五磊。會台之廣潤革應為禪，道俗堅
X80n1566_p0536c10║請不已，復遷住焉。師有語錄二十卷、布水臺文集十
X80n1566_p0536c11║九卷，並行於世。
X80n1566_p0536c12║寧波府雪竇石奇通雲禪師崇禎辛巳，住靈鷲。上堂：
X80n1566_p0536c13║爐鞴宏開烹佛祖，聖凡齊煅辣鉗錘。者回莫作尋常
X80n1566_p0536c14║看，大眾應須高剔眉。當爐莫避，見義勇為。分明覷透
X80n1566_p0536c15║真奇特，脫體風流更是誰？驀豎拄杖，曰：還見麼？直得
X80n1566_p0536c16║萬象光輝，乾坤獨露。縱橫殺活，總不由人。把住放行，
X80n1566_p0536c17║全歸自己。如或不然，山僧不免重重指點去也。還委
X80n1566_p0536c18║悉麼？杖頭有眼明如日，要識真金火裏看。擲拄杖，下
X80n1566_p0536c19║座。上堂：羣陰已極一陽生，萬彚齊資露本真。覿體聖
X80n1566_p0536c20║凡無二致，虗空充塞等乾坤。所以道：天得一以清，地
X80n1566_p0536c21║得一以寧，聖人得一以治天下，衲僧得一任運騰騰。
X80n1566_p0536c22║既然任運騰騰，不妨向一陽未生之前、葭灰未動之
X80n1566_p0536c23║際，直下坐斷千聖頂𩕳，不與一塵作對，淨躶躶、赤灑
X80n1566_p0536c24║灑，然後向者邊行履，頭頭上明、物物上顯，一為無量、
X80n1566_p0537a01║無量為一，小中現大、大中現小，于一毫端現寶王剎，
X80n1566_p0537a02║坐微塵裏轉大法輪。雖然，未是衲僧本分事。豎拂，曰：
X80n1566_p0537a03║若向者裏覰得透，目前無法、心外無機，一切臨時處
X80n1566_p0537a04║處顯現。正恁麼時，應時及節一句又作麼生道？分明
X80n1566_p0537a05║覿面陽和動，徹底氷河燄自生。上堂：適纔過月旦，今
X80n1566_p0537a06║朝又十五。時節不相饒，光陰何迅速。初非法爾如然，
X80n1566_p0537a07║豈是人情催促。靈鷲結制，九十日來滴水滴凍。大眾，
X80n1566_p0537a08║鉢囊高挂，不許動著一絲頭。今日檀越作齋，諸人一
X80n1566_p0537a09║齊打開鉢袋、饅頭、䭔子、三德、六味，供佛及僧。法界人
X80n1566_p0537a10║天，普同供養，一飽便休。還會麼？大方獨步無拘官，南
X80n1566_p0537a11║北東西信自繇。上堂：春山疊亂青，春水漾虗碧。寥寥
X80n1566_p0537a12║天地間，獨立望何極。古德恁麼說話，大似在孤峯頂
X80n1566_p0537a13║上等個人來。大眾，且道他要等個甚麼人？以拄杖擊
X80n1566_p0537a14║香几，曰：還委悉麼？定光金地遙招手，智者江陵暗點
X80n1566_p0537a15║頭。移雪竇，上堂：當陽一著，獨露無遮。八面玲瓏，十方
X80n1566_p0537a16║軒豁。明眼作證，豈敢囊藏。直得瓊樓玉殿，百草頭上
X80n1566_p0537a17║全彰。千丈報身，瓦礫推邊頓現。塵塵爾，剎剎爾，突出
X80n1566_p0537a18║無位真人，發明現成公案。直饒三世諸佛、歷代老古
X80n1566_p0537a19║錐到來，個個退身有分。正當恁麼時如何？水歸大海
X80n1566_p0537a20║波濤靜，雲到蒼梧氣象閒。
X80n1566_p0537a21║嘉興府古南牧雲通門禪師蘇州甞熟張氏子。二十
X80n1566_p0537a22║歲，禮虞山洞聞為師。初參博山，次參天童於金粟。童
X80n1566_p0537a23║問：即今事作麼生？師擬議，童以數珠便打。師禮拜，童
X80n1566_p0537a24║又向背築一拳，曰：你若作打會，入地獄如箭射。留入
X80n1566_p0537b01║記室，尋受大戒。異日，童舉薰風自南來，殿角生微凉
X80n1566_p0537b02║驗眾。師呈三頌，童看至末首，曰：不親切。師曰：前二首
X80n1566_p0537b03║聻？童曰：此不親切，和前都不親切。師便問：如何是親
X80n1566_p0537b04║切處？童便掌，師即豎一指，曰：某甲也有。童曰：你猶未
X80n1566_p0537b05║知落處在。師隱隱懷疑。後上天童，題萬松關偈曰：古
X80n1566_p0537b06║路松陰廿里長，過時誰覺骨清凉？童曰：何不道過時
X80n1566_p0537b07║誰不骨清凉？師於言下有省。又作活眼泉偈，寮中思
X80n1566_p0537b08║索，偶然停筆，右手將左臂一觸，忽然觸發，直下湛然。
X80n1566_p0537b09║前所疑一掌落處，不言而喻。一晚，將行繇呈似，曰：詣
X80n1566_p0537b10║實供通。童曰：者些都不是實消息，你再供通實消息
X80n1566_p0537b11║看。師進前，展兩手。童曰：不是，不是。師曰：和尚如今瞞
X80n1566_p0537b12║某甲不得。童曰：瞞即瞞不得，且惑亂你一上。崇禎十
X80n1566_p0537b13║三年，住古南滿華嚴會。上堂：華嚴法界，理事無礙。懺
X80n1566_p0537b14║罪消災，一彩兩賽。驀拈拄杖，曰：大眾！杜順和尚來也，
X80n1566_p0537b15║在拄杖頭上口喃喃道：懷州牛喫禾，益州馬腹脹。天
X80n1566_p0537b16║下覓醫人，灸猪左膊上。諸人還見麼？若也見，未免頭
X80n1566_p0537b17║上安頭；若不見，日用堂堂無葢覆，本來同是遮那身。
X80n1566_p0537b18║歲旦，董文學誕日，上堂：大年初一，光風霽日。好大眾！
X80n1566_p0537b19║自從威音王已前直至如今，有佛世界、無佛世界，於
X80n1566_p0537b20║中有不可說日月、不可說不可說歲數、不可說不可
X80n1566_p0537b21║說國土，無不盡從者一日子流出，直得皇風蕩蕩，八
X80n1566_p0537b22║表無垠，野老謳歌，萬方無極。且有個人出世恰好撞
X80n1566_p0537b23║著，者日子又如何？既承禮樂詩書後，定作頂冠束帶
X80n1566_p0537b24║人。上堂，拋下拄杖，曰：撲落非他物。復擎起作舞，曰：縱
X80n1566_p0537c01║橫不是塵。汝諸人還見山河及大地全露法王身麼？
X80n1566_p0537c02║復擊香几，曰：一片榆楠木，敲來響殺人。天童山掃塔，
X80n1566_p0537c03║上堂：太白峰頭，千差坐斷；清關橋下，一脈常流。雖為
X80n1566_p0537c04║列祖道場，固是先師重扶家業。山僧昔預此會，法乳
X80n1566_p0537c05║親甞，今日重來，墓木拱矣，可勝悽愴！雖然，須知恁麼
X80n1566_p0537c06║中不恁麼，砂盆未破，堂搆依然。幸我堂頭法兄寅夕
X80n1566_p0537c07║不倦，流慈於此，方廣座上劈開面門，放出先師形相，
X80n1566_p0537c08║與諸人描邈，直得鉢盂峯點頭、玲瓏巖起舞。正恁麼
X80n1566_p0537c09║時，敲唱雙行，主賓互換。且如何道得恰好底句？良久，
X80n1566_p0537c10║曰：妙舞會須誇徧拍，三臺須是大家催。
X80n1566_p0537c11║蘇州報恩寺浮石通[癸-天+貝]禪師嘉與，平湖李氏子。十九
X80n1566_p0537c12║芟染於普陀，往雲捿圓戒，看父母未生前話。初參雲
X80n1566_p0537c13║門於東塔，尋上鷹窠頂𨵃七女遊尸陀因緣，有省。偈
X80n1566_p0537c14║曰：一池蛙鼓夜喧喧，歷歷明明道口邊。通報五湖林
X80n1566_p0537c15║下客，從今不必更加參。再參雲門於天寧，問曰：達磨
X80n1566_p0537c16║一宗只者是，還別有麼？門曰：還別有。師一喝曰：還別
X80n1566_p0537c17║有麼？門曰：還別有。師即合掌進前三步曰：還別有麼？
X80n1566_p0537c18║門曰：還別有。師曰：某甲祇如此，還別有，請和尚道。門
X80n1566_p0537c19║曰：我要去拜客，待我轉來與你道。後參天童於金粟，
X80n1566_p0537c20║童問：薰風自南來，殿閣生微凉。汝作麼生會？師不能
X80n1566_p0537c21║答。連呈數偈，童俱曰：未在。一日入室曰：某甲會也。童
X80n1566_p0537c22║曰：如何是你會處？師曰：鷂子過新羅。童曰：未在，還我
X80n1566_p0537c23║偈來。師呈偈曰：薰風自南來，殿閣生微凉。我今看破
X80n1566_p0537c24║處，也只是尋常。童曰：不是，不是。師曰：和尚自不是。禮
X80n1566_p0538a01║拜而出。初住平湖之青蓮，上堂：當陽顯露，更不囊藏。
X80n1566_p0538a02║就體知歸，和聲揭示。黃鶴樓中吹玉笛，不墮宮商；江
X80n1566_p0538a03║城五月落梅花，豈同春色？到恁麼地，可謂知歸。若到
X80n1566_p0538a04║青蓮門下，一點也用不著。且道用個甚麼？拈拄杖，曰：
X80n1566_p0538a05║拄杖𨁝跳上三十三天，築著帝釋鼻孔；東海鯉魚打
X80n1566_p0538a06║一棒，雨似盆傾。若能恁麼滴水興波、滔天作用，便是
X80n1566_p0538a07║撒手懸崖、洞明大法的漢。已過關者聞恁麼舉，撩起
X80n1566_p0538a08║便行；未過關者聞恁麼舉，且聽新青蓮為汝道破。良
X80n1566_p0538a09║久，曰：橫按鏌鎁全正令，太平寰宇斬癡頑。卓拄杖，住
X80n1566_p0538a10║報恩，上堂。假使頂戴經塵劫，身為床座遍三千；若不
X80n1566_p0538a11║傳法度眾生，畢竟無能報恩者。擲下拂，曰：新報恩今
X80n1566_p0538a12║日傳法了也，大眾一時擔荷。僧問：不是一番寒徹骨，
X80n1566_p0538a13║怎得梅花撲鼻香？師曰：猶為貪餌客，未是絕求人。曰：
X80n1566_p0538a14║如何是絕求的人？師曰：衲被蒙頭睡正濃，此時山僧
X80n1566_p0538a15║都不會。問：如何是密移一步看飛龍？師曰：過得荊棘
X80n1566_p0538a16║林，方名是好手。問：三世諸佛被我一口吞盡，何處更
X80n1566_p0538a17║有眾生自代？曰：平地上死人多少？
X80n1566_p0538a18║台州通玄林野通奇禪師合州蔡氏子。依黔之蓮峰
X80n1566_p0538a19║出家，未幾出蜀，寓當湖。掩關，偶檢天童參禪偈曰：一
X80n1566_p0538a20║念未生前，試看底模樣。疑情猛發。一日，失足墮樓，口
X80n1566_p0538a21║占一偈曰：一念未生前，六戶絕消息。瞥爾揚雙眉，大
X80n1566_p0538a22║似眼無力。即破關，參天童於蘇之清涼，隨童住育王。
X80n1566_p0538a23║童上堂：世尊初生下地，便解指天指地。汝等諸人猶
X80n1566_p0538a24║向老僧擬討甚麼椀？拽拄杖下座，一時打散。師自此
X80n1566_p0538b01║全身脫落。結制日，師問：今日四海衲僧雲集，各各壁
X80n1566_p0538b02║立千仞，還許他諸人悟麼？童曰：你還夢見麼？師曰：悟
X80n1566_p0538b03║尚不悟，夢個甚麼？童打曰：你即今是迷是悟？師曰：學
X80n1566_p0538b04║人不在迷悟裏。童曰：且道打你在甚麼處？師便禮拜。
X80n1566_p0538b05║崇禎十六年，住通玄。上堂：皷已擊，座已登，爭奈無禪
X80n1566_p0538b06║可說，無理可伸。幸喜時逢結夏，綠樹垂陰，水流碧㵎，
X80n1566_p0538b07║鳥囀幽林，歷歷無回互，分明沒兩人。所以昔日韶國
X80n1566_p0538b08║師道：通玄峰頂，不是人間。心外無法，滿目青山。先師
X80n1566_p0538b09║亦道：通玄峰頂，別是人間。只緣不薦，錯認青山。此二
X80n1566_p0538b10║老宿與麼吐露，山僧與麼舉揚，大似熟處難忘。汝等
X80n1566_p0538b11║諸人還薦麼？若然薦得，方知不費纖毫力，便登解脫
X80n1566_p0538b12║場。脫或未然，山僧不免再為顯示：玉竹高高揮驟雨，
X80n1566_p0538b13║楊柳紛紛舞翠烟。喝一喝，卓拄杖，下座。上堂：歷祖出
X80n1566_p0538b14║興，各有施陳。拈拄杖曰：怎如山僧拄杖？敲几曰：信手
X80n1566_p0538b15║擊開不二門。復舉召眾曰：者是山僧拄杖，且道不二
X80n1566_p0538b16║門在甚麼處？若向者裏辨得出，不妨緊捎草鞋。如辨
X80n1566_p0538b17║不出，莫道通玄山勢險，前頭尤有最高峰。上堂：第一
X80n1566_p0538b18║義諦，逈絕安排。纔擬分踈，便成窒礙。所以道：心若不
X80n1566_p0538b19║異，萬法一如。眼若不𥧌，諸夢自除。若是英靈漢，聞山
X80n1566_p0538b20║僧恁麼道，向文彩未彰以前直截擔荷，却較些子。苟
X80n1566_p0538b21║若涉於塵思，未免困于途轍。祇如不歷程途一句作
X80n1566_p0538b22║麼生道？一氣不言舍有象，靈萬何處謝無私？
X80n1566_p0538b23║磬山修禪師法嗣
X80n1566_p0538b24║鎮江府夾山林皐本豫禪師初參雲門，次博山。山曰：
X80n1566_p0538c01║未入金籠貯，誰家野鳥兒？師曰：鶴有九臯翀碧漢，馬
X80n1566_p0538c02║無千里謾追風。山曰：運斤非郢，未免傷痕。師曰：祇如
X80n1566_p0538c03║諸方豎拂揚眉，又得甚麼邊事？山曰：片雲橫海嶽，樵
X80n1566_p0538c04║子盡思歸。師曰：怪來巖下虎，特地暗驚人。便出參磬
X80n1566_p0538c05║山。入室次，山曰：我疑你不會廓侍者與華嚴相會因
X80n1566_p0538c06║緣。師曰：不但和尚疑某甲，盡大地人疑某甲。山曰：盡
X80n1566_p0538c07║大地人疑你則可，莫使老僧疑你。師曰：恁麼則某甲
X80n1566_p0538c08║罪過。山曰：只如興化與旻德賓主四喝，化曰：適纔若
X80n1566_p0538c09║是別人，三十棒一棒也較不得。何故？為他會一喝不
X80n1566_p0538c10║作一喝用。那裏是他會一喝不作一喝用處？師曰：放
X80n1566_p0538c11║某甲別通個消息。山曰：不要下語。師遂頌曰：主賓相
X80n1566_p0538c12║逢，縱奪作家，喝下從雲見活蛇。棒頭突出通無犯，豈
X80n1566_p0538c13║作親承解撒砂？山然之。後開法石湫，過報恩謝法。山
X80n1566_p0538c14║將如意付曰：此是老僧四十年用不盡底，將去揩磨，
X80n1566_p0538c15║不得有忘。師秉如意入堂曰：者個是堂上老人為豫
X80n1566_p0538c16║上座作用不盡底公案，敢問有同相證用者麼？良久，
X80n1566_p0538c17║擊板頭一下便出。開山次，握枯藤謂理侍者曰：此是
X80n1566_p0538c18║曹家女子。理曰：却少謝家郎在。師曰：但得有女，何愁
X80n1566_p0538c19║沒郎？理曰：雖然，也要完全始得。師拈藤與理，理擬接，
X80n1566_p0538c20║師即擲下，笑曰：却不相當。上堂：知幻即離，不作方便。
X80n1566_p0538c21║離幻即覺，亦無漸次。頂天立地漢，打開心印印定。本
X80n1566_p0538c22║有光明，不從他得。淨躶躶，赤灑灑，自繇目在。放下屠
X80n1566_p0538c23║刀，便曰成佛。一聞剗草，深能領悟。不落第二頭，豈落
X80n1566_p0538c24║第二見？疾焰推中，當處安穩。大洋海底，無方不現。只
X80n1566_p0539a01║如末後一句又作麼生會？道在不疑方有徹，理無曲
X80n1566_p0539a02║斷是真修。上堂：若論此事，心不可求，智不可學。捏斷
X80n1566_p0539a03║百匝千重，於中下機一時颺却。突出孤危，方教峻峭
X80n1566_p0539a04║都盧。收拾將來，非色非心，非如非異，要用即用，要舍
X80n1566_p0539a05║即舍，要行即行，要藏即藏。擬思一毫地，便落生死關
X80n1566_p0539a06║頭。到者裏作麼生相救得？復曰：五蘊山頭自在身，了
X80n1566_p0539a07║然物物應天真。頓教直下無思議，玄要全分見本人。
X80n1566_p0539a08║卓拄杖一喝。上堂：般若無知，假黃鳥而有聲。法身無
X80n1566_p0539a09║相，應翠竹以彰形。爾時金焦二嶽忍俊不禁，將海門
X80n1566_p0539a10║一口吸盡，直教水泄不通。山僧拄杖子欵欵向道：儘
X80n1566_p0539a11║你神力喫怒。還知法身無為，不墮諸數麼？由是金焦
X80n1566_p0539a12║二嶽只得懡㦬而退，依舊山是山，水是水。驀拈拄杖
X80n1566_p0539a13║曰：你看山僧拄杖子得恁麼奇特，千峰頂上挑明月，
X80n1566_p0539a14║萬壑溪頭探水瀾。復卓拄杖下座。
X80n1566_p0539a15║湖州報恩玉林通琇禪師蓉城揚氏子澄沍請磬山，
X80n1566_p0539a16║不赴。師破關來見，叉手曰：狂兒國土，父不容遇。者個
X80n1566_p0539a17║峯頭，還是老漢住處麼？山曰：你且站下脚，我與你道。
X80n1566_p0539a18║師掀倒香案便出。山高聲曰：將拄杖來。師遙應曰：劍
X80n1566_p0539a19║去久矣。住後，上堂，師舉拄杖示眾曰：我見燈明佛，本
X80n1566_p0539a20║光瑞如此。眾仰視，師擲拄杖，下座。先報恩兩週年。上
X80n1566_p0539a21║堂：先師不從乙亥生，先師不從乙亥死。識得先師面
X80n1566_p0539a22║目真，灼然不可須臾離。召大眾曰：高著眼，九月二十
X80n1566_p0539a23║三，多道是先師示寂之晨。琇上座雖無時不見先師，
X80n1566_p0539a24║無刻不事先師，但不敢輕以語人。今日遠近檀護，一
X80n1566_p0539b01║切弟兄，靡不悉集。不可囊藏被葢，便乃當陽指示。冀
X80n1566_p0539b02║大家同見先師，大家常事先師。驀豎拂，召眾曰：容顏
X80n1566_p0539b03║甚奇妙，光明照十方。往昔曾供養，今復還親覲。上堂，
X80n1566_p0539b04║拈拄杖曰：奇特因緣，須奇特人拈出。驚羣句子，於驚
X80n1566_p0539b05║羣處舉揚。今日既遇奇特人，有奇特緣，真是驚羣處。
X80n1566_p0539b06║且道驚羣句作麼生舉？驀召大眾曰：吳中石佛大。上
X80n1566_p0539b07║堂：白雲千頃，老屋數間。一榻高眠，令土木瓦石為大
X80n1566_p0539b08║眾轉大法輪者，是先師和尚向日家風。諸檀越建大
X80n1566_p0539b09║禪堂，眾道侶大家托鉢在此同居，應時及節請山僧
X80n1566_p0539b10║提持個事者，是新報恩今日行履。且道先和尚向日
X80n1566_p0539b11║家風是？新報恩今日行履是？豎拄杖曰：若也會得，釋
X80n1566_p0539b12║迦不在前，彌勒不在後，大眾與諸佛同證一相三昧，
X80n1566_p0539b13║山僧與大眾壽量無殊。若也不會，父少而子老，舉世
X80n1566_p0539b14║所不信。擲拄杖下座。元宵上堂：我有一燈，無暗無明。
X80n1566_p0539b15║通身是眼，遍界分形。不由造作，豈屬生成？天不能葢，
X80n1566_p0539b16║地不能擎。無幽不徹，無遠不存。個中磨日月，隨處立
X80n1566_p0539b17║乾坤。阿呵呵，笑倒人，社舞村歌未了音，惱得金剛忍
X80n1566_p0539b18║不住。擲碎虗空火焰增，燒斷西江萬丈聲。跳起顛狂
X80n1566_p0539b19║龐老子，臨風高呌道有。口如啞，眼如盲。便下座。
X80n1566_p0539b20║杭州理安箬菴通問禪師小參。當陽輝赫，洞底無私。
X80n1566_p0539b21║一句截流，萬機不到。不可以有心得，不可以無心求，
X80n1566_p0539b22║不可以語言造，不可以寂默通。祇貴當人超越情謂，
X80n1566_p0539b23║脫略見聞，掃蕩根塵，頓忘知解。所以云：窮諸玄辨，若
X80n1566_p0539b24║一毫置於太虗；竭世樞機，似一滴投於巨壑。到者裏，
X80n1566_p0539c01║德山棒、臨濟喝，是甚熱碗鳴聲？雲門餅、趙州茶，總是
X80n1566_p0539c02║殘羹餿飯。事絕理絕，融古融今。既然如是，為甚麼諸
X80n1566_p0539c03║人不瞥地去？只為你識想未乾，見解為礙。自己分中
X80n1566_p0539c04║一段大事，却向知識口邊尋覔。見人道恁麼，便作恁
X80n1566_p0539c05║麼會；見人道不恁麼，便作不恁麼會；見人說是，便作
X80n1566_p0539c06║是會；見人說不是，便作不是會。恁麼參學，有恁麼交
X80n1566_p0539c07║涉。山僧此間却也別無甚長處，只是識得汝諸人。去
X80n1566_p0539c08║即印住，住即印破。直饒你不去不住，猶未是到家消
X80n1566_p0539c09║息。靠拄杖曰：善財別後无餘事，樓閣門開竟日閑。晚
X80n1566_p0539c10║參。大丈夫英靈漢，向猛虎口裏橫身，毒蛇頭上揩癢，
X80n1566_p0539c11║也不為分外。若也遲疑不決，擬議不前，磕著髑髏，屍
X80n1566_p0539c12║橫萬里。所以作家戰將，奔流度刃，疾焰過風，換斗移
X80n1566_p0539c13║星，轟雷掣電，驅耕夫之牛，奪饑人之食。如王秉劍，殺
X80n1566_p0539c14║活自由；獅子遊行，不求伴侶。還有恁麼人麼？不見當
X80n1566_p0539c15║時臨濟大師喫黃檗三頓痛棒，便會向大愚肋下還
X80n1566_p0539c16║拳。且道因甚如此？喝一喝曰：男兒自有沖天志，不向
X80n1566_p0539c17║他人行處行。復喝一喝。雪嶠大師至，問：你是那邊，為
X80n1566_p0539c18║甚麼又在者邊？師曰：一點水墨，兩處成龍。雪曰：不會
X80n1566_p0539c19║與雲作霞在。師曰：今日放大師過。茶次，雪曰：我平日
X80n1566_p0539c20║只教人誦金剛經。師曰：多少人錯會大師意？雪曰：直
X80n1566_p0539c21║饒不錯會，大遠在。師曰：大師莫瞞人好。山門前行次，
X80n1566_p0539c22║見狗子吠，雪曰：者無佛性底東西。師曰：却搔著大師
X80n1566_p0539c23║癢處。雪呵呵大笑。大眾作禮次，雪左右顧視，眾佇立。
X80n1566_p0539c24║師曰：都是老實頭。雪曰：獅子窟中無異獸，為甚麼却
X80n1566_p0540a01║是老實頭？師曰：大師面前，誰敢出手？山茨禪師問：釋
X80n1566_p0540a02║迦掩室，淨名默然。盡屬化門邊事，不落今時。請師道
X80n1566_p0540a03║一句。師曰：未問以前答了也。曰：阿誰證明？師曰：十字
X80n1566_p0540a04║街頭廖胡子。又問：先師不了事，你我共知。作麼生與
X80n1566_p0540a05║先師了却？師曰：蒼天中更添冤苦。曰：非兄不委。師曰：
X80n1566_p0540a06║逢人切莫錯舉。又問：十年同學，唱拍不相離。此去理
X80n1566_p0540a07║安，兄還見我否？師曰：無人處斫額相望。曰：渠無面目，
X80n1566_p0540a08║望個甚麼？師曰：草賊大敗。問：拈椎豎拂即且置，斬新
X80n1566_p0540a09║條句道將來。師曰：一掌一握血。曰：須老兄始得。師曰：
X80n1566_p0540a10║是我罪過。又問：譚玄說妙，先哲所訶。瞬目揚眉，今時
X80n1566_p0540a11║禪弊。去此二途，如何是兄的的為人處？師曰：我不教
X80n1566_p0540a12║壞人家男女。曰：忒煞婆。師曰：龍蛇易辦，衲子難瞞。
X80n1566_p0540a13║南嶽隱身巖山茨通際禪師磬山問：如何是就理藏
X80n1566_p0540a14║鋒？師曰：梁皇殿上道不識。山曰：如何是就事藏鋒？師
X80n1566_p0540a15║曰：今朝雨落地不乾。山曰：如何是理事俱藏鋒？師曰：
X80n1566_p0540a16║行不出戶，坐不當軒。山曰：如何是俱不涉理事藏鋒？
X80n1566_p0540a17║師曰：八角磨磐空裏走。
X80n1566_p0540a18║
X80n1566_p0540a19║五燈會元續略卷第四下（終）
X80n1566_p0540a20║
X80n1566_p0540a21║音釋奫（於云切，水深廣也。）　趲（積產切，逼也。）