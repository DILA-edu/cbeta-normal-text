X81n1568_p0133c01║
X81n1568_p0133c02║
X81n1568_p0133c03║
X81n1568_p0133c04║五燈嚴統卷第十六
X81n1568_p0133c05║
X81n1568_p0133c06║南嶽下十世下
X81n1568_p0133c07║雪竇顯禪師法嗣
X81n1568_p0133c08║越州天衣義懷禪師永嘉樂清陳氏子也。世以漁為
X81n1568_p0133c09║業。母夢星殞于屋，乃孕。及產，尤多吉祥。兒時坐船尾，
X81n1568_p0133c10║父得魚，付師貫之。師不忍，乃私投江中。父怒笞之，師
X81n1568_p0133c11║恬然如故。長遊京師，依景德寺為童行。天聖中，試經
X81n1568_p0133c12║得度。謁金鑾善、葉縣省，皆蒙印可。遂由洛抵龍門，復
X81n1568_p0133c13║至都下，欲繼宗風。意有未決，忽遇言法華，拊師背曰：
X81n1568_p0133c14║雲門臨濟去。及至姑蘇，禮明覺於翠峰。覺問：汝名甚
X81n1568_p0133c15║麼？曰：義懷。覺曰：何不名懷義？曰：當時致得。覺曰：誰為
X81n1568_p0133c16║汝立名？曰：受戒來十年矣。覺曰：汝行脚費却多少草
X81n1568_p0133c17║鞋？曰：和尚莫瞞人好！覺曰：我也沒量罪過，汝也沒量
X81n1568_p0133c18║罪過，你作麼生？師無語。覺打曰：脫空謾語漢，出去！入
X81n1568_p0133c19║室次，覺曰：恁麼也不得，不恁麼也不得，恁麼不恁麼
X81n1568_p0133c20║總不得。師擬議，覺又打出。如是者數四。尋為水頭，因
X81n1568_p0133c21║汲水折擔，忽悟，作投機偈曰：一二三四五六七，萬仞
X81n1568_p0133c22║峰頭獨足立。驪龍頷下奪明珠，一言勘破維摩詰。覺
X81n1568_p0133c23║聞，拊几稱善。後七坐道場，化行海內，嗣法者甚眾。住
X81n1568_p0133c24║後，僧問：如何是佛？師曰：布髮掩泥，橫身臥地。曰：意旨
X81n1568_p0134a01║如何？師曰：任是波旬也皺眉。曰：恁麼則謝師指示。師
X81n1568_p0134a02║曰：西天此土。問：學人上來，請師說法。師曰：林間鳥噪，
X81n1568_p0134a03║水底魚行。上堂：須彌頂上，不扣金鐘。畢鉢巖中，無人
X81n1568_p0134a04║聚會。山僧倒騎佛殿，諸人反著草鞋。朝遊檀特，暮到
X81n1568_p0134a05║羅浮。拄杖針筒，自家收取。上堂：衲僧橫說竪說，未知
X81n1568_p0134a06║有頂門上眼。時有僧問：如何是頂門上眼？師曰：衣穿
X81n1568_p0134a07║瘦骨露，屋破看星眠。上堂，大眾集定，乃曰：上來道箇
X81n1568_p0134a08║不審，能銷萬兩黃金。下去道箇珍重，亦銷得四天下
X81n1568_p0134a09║供養。若作佛法話會，滴水難消。若作無事商量，眼中
X81n1568_p0134a10║著屑。且作麼生即是？良久曰：還會麼？珍重！上堂：夫為
X81n1568_p0134a11║宗師，須是驅耕夫之牛，奪飢人之食。遇賤即貴，遇貴
X81n1568_p0134a12║即賤。驅耕夫之牛，令他苗稼豐登。奪飢人之食，令他
X81n1568_p0134a13║永絕飢渴。遇賤即貴，握土成金。遇貴即賤，變金成土。
X81n1568_p0134a14║老僧亦不驅耕夫之牛，亦不奪飢人之食。何謂？耕夫
X81n1568_p0134a15║之牛，我復何用？飢人之食，我復何餐？我也不握土成
X81n1568_p0134a16║金，也不變金作土。何也？金是金，土是土，玉是玉，石是
X81n1568_p0134a17║石，僧是僧，俗是俗，古今天地，古今日月，古今山河，古
X81n1568_p0134a18║今人倫。雖然如此，打破大散關，幾箇迷逢達磨？上堂：
X81n1568_p0134a19║鴈過長空，影沉寒水。鴈無遺蹤之意，水無留影之心。
X81n1568_p0134a20║若能如是，方解向異類中行。不用續鳧截鶴，夷嶽盈
X81n1568_p0134a21║壑。放行也百醜千拙，收來也攣攣拳拳。用之則敢與
X81n1568_p0134a22║八大龍王鬬富，不用都來不直半分錢。參！上堂：髑髏
X81n1568_p0134a23║常干世界，鼻孔摩觸家風。芭蕉聞雷開，葵花隨日轉。
X81n1568_p0134a24║諸仁者，芭蕉聞雷開，還有耳麼？葵花隨日轉，還有眼
X81n1568_p0134b01║麼？若也會得，西天即是此土。若也不會，七九六十三
X81n1568_p0134b02║收。上堂：靈源絕眹，普現色身。法離斷常，有無堪示。所
X81n1568_p0134b03║以道，塵塵不見佛，剎剎不聞經。要會靈山親授記，晝
X81n1568_p0134b04║見日，夜見星。良久曰：若到諸方，不得錯舉。參！上堂：夜
X81n1568_p0134b05║來寒霜凜冽，黃河凍結，陝府鐵牛腰折。盡道女媧煉
X81n1568_p0134b06║石補天，爭奈西北一缺。如今欲與他補却，又恐大地
X81n1568_p0134b07║人無出氣處。且留這一竅，與大地人出氣。參！上堂：虗
X81n1568_p0134b08║明自照，不勞心力。上士見之，鬼神茶飯。中下得之，狂
X81n1568_p0134b09║心頓息。更有一人，切忌道著。上堂：光透日月，明暗不
X81n1568_p0134b10║收。智出聖凡，賢愚不歷。所以道，不用低頭，思量難得。
X81n1568_p0134b11║良久曰：是甚麼？上堂：青蘿夤緣，直上寒松之頂。白雲
X81n1568_p0134b12║淡泞，出沒太虗之中。何似南山起雲，北山下雨。若也
X81n1568_p0134b13║會得，甜瓜徹蔕甜。若也不會，苦瓠連根苦。上堂：無邊
X81n1568_p0134b14║剎境，自他不隔於毫端。且道妙喜世界，不動如來說
X81n1568_p0134b15║甚麼法？十世古今，始終不離於當念。祇如威音王佛，
X81n1568_p0134b16║最初一會度多少人？若是通方作者，試為道看。良久
X81n1568_p0134b17║曰：行路難，行路難，萬仞峯頭君自看。上堂：枯桑知天
X81n1568_p0134b18║風，海水知天寒。金色頭陀見處不真，鷄足山中與他
X81n1568_p0134b19║看守衣鉢。三千大喻，八百小喻，大似泥裏洗土塊。四
X81n1568_p0134b20║十九年三百六十餘會，摩竭提國猶較些子。德山臨
X81n1568_p0134b21║濟雖然丈夫，爭似罽賓國王一刀兩段。如今若有箇
X81n1568_p0134b22║人鼻孔遼天，山僧性命何在？良久曰：太平本是將軍
X81n1568_p0134b23║致，不許將軍見太平。喝一喝，下座。僧問：天不能葢，地
X81n1568_p0134b24║不能載，未審是甚麼人？師曰：掘地深埋。曰：此人還受
X81n1568_p0134c01║安排也無？師曰：土上更加泥。問：牛頭未見四祖時如
X81n1568_p0134c02║何？師曰：長江無六月。曰：見後如何？師曰：一年一度春。
X81n1568_p0134c03║室中問僧：無手人能行拳，無舌人解言語。忽然無手
X81n1568_p0134c04║人打無舌人，無舌人道箇甚麼？又曰：蜀魄連宵呌，鵽
X81n1568_p0134c05║鳴終夜啼。圓通門大啟，何事隔雲泥？晚年以疾居池
X81n1568_p0134c06║陽杉山菴，門弟子智才住臨平之佛日，迎歸侍奉。才
X81n1568_p0134c07║如蘇城未還，師速其歸。及踵門，師告之曰：時至，吾行
X81n1568_p0134c08║矣。才曰：師有何語示徒？乃說偈曰：紅日照扶桑，寒雲
X81n1568_p0134c09║封華嶽。三更過鐵圍，拶折驪龍角。才問：卵塔已成，如
X81n1568_p0134c10║何是畢竟事？師舉拳示之，遂就寢，推枕而寂。塔全身
X81n1568_p0134c11║寺東之原。崇寧中，諡振宗禪師。
X81n1568_p0134c12║越州稱心省倧禪師僧問：如何是祖師西來意？師曰：
X81n1568_p0134c13║行人念路。僧曰：不會。師曰：緊峭草鞋。上堂：佛種從緣
X81n1568_p0134c14║起，是故說一乘。拈拄杖曰：拄杖是緣，那箇是佛種？拄
X81n1568_p0134c15║杖是一乘法，那箇是緣？這裏參見釋迦老子了，却買
X81n1568_p0134c16║草鞋行脚不得，向衲僧門下過，打折汝腰。且道衲僧
X81n1568_p0134c17║據箇甚麼？良久曰：三十年後莫孤負人。卓拄杖，下座。
X81n1568_p0134c18║泉州承天傳宗禪師僧問：大用現前，不存軌則時如
X81n1568_p0134c19║何？師曰：承天今日高竪降旗。僧便喝，師曰：臨濟兒孫。
X81n1568_p0134c20║僧又喝，師便打。問：如何是般若體？師曰：雲籠碧嶠。曰：
X81n1568_p0134c21║如何是般若用？師曰：月在清池。
X81n1568_p0134c22║處州南明日慎禪師僧問：祖意教意，是同是別？師曰：
X81n1568_p0134c23║水天影交碧。曰：畢竟是同是別？師曰：松竹聲相寒。
X81n1568_p0134c24║舒州投子法宗禪師（時稱道者）僧問：如何是道者家風？師
X81n1568_p0135a01║曰：袈裟裹草鞋。曰：意旨如何？師曰：赤脚下桐城。
X81n1568_p0135a02║天台寶相蘊觀禪師僧問：如何是佛？師曰：堂堂八尺
X81n1568_p0135a03║餘。
X81n1568_p0135a04║岳州君山顯昇禪師上堂：大方無外，含裹十虗。至理
X81n1568_p0135a05║不形，圓融三際。高超名相，妙體全彰。逈出古今，真機
X81n1568_p0135a06║獨露。握驪珠而鑑物，物物流輝。擲寶劒以揮空，空空
X81n1568_p0135a07║絕迹。把定則摩竭掩室，淨名杜詞。放行則拾得搖頭，
X81n1568_p0135a08║寒山拊掌。且道是何人境界？拈拄杖卓一下，曰：瞬目
X81n1568_p0135a09║揚眉處，憑君子細看。
X81n1568_p0135a10║平江府水月寺惠金典座依明覺於雪竇，聞舉須彌
X81n1568_p0135a11║山話，默有契。一日，欲往訊，遇之殿軒，覺問：汝名甚麼？
X81n1568_p0135a12║曰：惠金。覺曰：阿誰惠汝金？曰：容少間去方丈致謝。覺
X81n1568_p0135a13║曰：即今聻？曰：這裏容和尚不得。
X81n1568_p0135a14║修撰曾會居士幼與明覺同舍，及冠異途。天禧間，公
X81n1568_p0135a15║守池州，一日會于景德寺，公遂引中庸、大學，參以楞
X81n1568_p0135a16║嚴，符宗門語句質明覺。覺曰：這箇尚不與教乘合，況
X81n1568_p0135a17║中庸、大學邪？學士要徑捷理會此事。乃彈指一下曰：
X81n1568_p0135a18║但恁麼薦取。公於言下領旨。天聖初，公守四明，以書
X81n1568_p0135a19║幣迎師補雪竇。既至，公曰：某近與清長老商量趙州
X81n1568_p0135a20║勘婆子話，未審端的有勘破處也無？覺曰：清長老道
X81n1568_p0135a21║箇甚麼？公曰：又與麼去也。覺曰：清長老且放過一著，
X81n1568_p0135a22║學士還知天下衲僧出這婆子圈䙡不得麼？公曰：這
X81n1568_p0135a23║裏別有箇道處，趙州若不勘破，婆子一生受屈。覺曰：
X81n1568_p0135a24║勘破了也。公大笑。
X81n1568_p0135b01║延慶榮禪師法嗣
X81n1568_p0135b02║廬山圓通居訥祖印禪師梓州人，姓蹇氏。生而英特，
X81n1568_p0135b03║讀書過目成誦。十一出家，十七試法華得度。受具後，
X81n1568_p0135b04║肄業講肆，耆年多下之。會禪者南遊回，力勉其行，於
X81n1568_p0135b05║是徧參荊楚間，迄無所得。至襄州洞山，留止十年，因
X81n1568_p0135b06║讀華嚴論有省。後游廬山，道價日起，由歸宗而遷圓
X81n1568_p0135b07║通。仁廟聞其名，皇祐初，詔住十方淨因禪院。師稱目
X81n1568_p0135b08║疾，不能奉詔。有旨令舉自代，遂舉大覺璉應詔。及引
X81n1568_p0135b09║對，問佛法大意稱旨，天下賢師知人也。僧問：祖剎重
X81n1568_p0135b10║興時如何？師曰：人在破頭山。曰：一朝權在手。師便打。
X81n1568_p0135b11║百丈映禪師法嗣
X81n1568_p0135b12║臨安府慧因懷祥禪師上堂：南山高，北山低，日出東
X81n1568_p0135b13║方夜落西。白牛上樹覓不得，烏鷄入水大家知。且道
X81n1568_p0135b14║覓得後又如何？良久曰：堪作甚麼？
X81n1568_p0135b15║臨安府慧因義寧禪師僧問：佛未出世時如何？師曰：
X81n1568_p0135b16║摩耶夫人。曰：出世後如何？師曰：悉達太子。
X81n1568_p0135b17║南華緣禪師法嗣
X81n1568_p0135b18║齊州興化延慶禪師上堂：言前薦得，孤負平生。句後
X81n1568_p0135b19║投機，全乖道體。離此二途，祖宗門下又且如何？良久
X81n1568_p0135b20║曰：眼裏瞳兒吹木笛。
X81n1568_p0135b21║韶州寶壽行德禪師冬日在南華受請，示眾曰：新冬
X81n1568_p0135b22║新寶壽，言是舊時言。若會西來意，波斯上舶船。
X81n1568_p0135b23║韶州白虎山守昇禪師僧問：如何是佛？師曰：有眼無
X81n1568_p0135b24║鼻孔。
X81n1568_p0135c01║北禪賢禪師法嗣
X81n1568_p0135c02║潭州興化紹銑禪師上堂，拈拄杖曰：一大藏教，是拭
X81n1568_p0135c03║不淨故紙。超佛越祖之談，是誑𧬵閭閻漢。若論衲僧
X81n1568_p0135c04║門下，一點也用不得。作麼生是衲僧門下事？良久曰：
X81n1568_p0135c05║多虗不如少實。擊香臺，下座。
X81n1568_p0135c06║洪州法昌倚遇禪師漳州林氏子。幼棄家，依郡之崇
X81n1568_p0135c07║福得度。有大志，自受具游方，名著叢席。浮山遠和尚
X81n1568_p0135c08║甞指謂人曰：此後學行脚樣子也。參北禪，禪問：近離
X81n1568_p0135c09║甚處？師曰：福嚴。禪曰：思大鼻孔長多少？師曰：與和尚
X81n1568_p0135c10║當時見底一般。禪曰：汝道我見時長多少？師曰：和尚
X81n1568_p0135c11║大似不曾到福嚴。禪曰：學語之流。又問：來時馬大師
X81n1568_p0135c12║安樂否？師曰：安樂。禪曰：向汝道甚麼？師曰：教和尚莫
X81n1568_p0135c13║亂統。禪曰：念汝新到，不能打得你。師曰：某甲亦放和
X81n1568_p0135c14║尚過。茶罷，禪問：鄉里甚處？師曰：漳州。禪曰：三平在彼
X81n1568_p0135c15║作甚麼？師曰：說禪說道。禪曰：年多少？師曰：與露柱齊
X81n1568_p0135c16║年。禪曰：有露柱且從，無露柱年多少？師曰：無露柱一
X81n1568_p0135c17║年也不少。禪曰：夜半放烏鷄。師留北禪最久，於是師
X81n1568_p0135c18║資敲唱，妙出一時。晚至西山，睠雙嶺深邃，棲息三年，
X81n1568_p0135c19║始應法昌之請。師在雙嶺受請，與英、勝二首座相別，
X81n1568_p0135c20║曰：三年聚首，無事不知。檢點將來，不無滲漏。以拄杖
X81n1568_p0135c21║晝一畫，曰：這箇即且止，宗門事作麼生？英曰：須彌安
X81n1568_p0135c22║鼻孔。師曰：恁麼則臨崖看滸眼，特地一場愁。英曰：深
X81n1568_p0135c23║沙努眼睛。師曰：爭奈聖凡無異路，方便有多門。英曰：
X81n1568_p0135c24║鐵蛇鑽不入。師曰：這般漢有甚共語處？英曰：自緣根
X81n1568_p0136a01║力淺，莫怨太陽春。却畫一畫，曰：宗門事且止，這箇事
X81n1568_p0136a02║作麼生？師便掌。英曰：這漳州子莫無去就。師曰：你這
X81n1568_p0136a03║般見解，不打更待何時？又打。英曰：也是老僧招得。上
X81n1568_p0136a04║堂：祖師西來，特唱此事。祇要時人知有，如貧子衣珠，
X81n1568_p0136a05║不從人得。三世諸佛，祇是弄珠底人。十地菩薩，祇是
X81n1568_p0136a06║求珠底人。汝等正是竛竮乞丐，懷寶迷邦。靈利漢纔
X81n1568_p0136a07║聞舉著，眨上眉毛，便知落處。若更踏步向前，不如策
X81n1568_p0136a08║杖歸山去，長嘯一聲煙霧深。示眾：我要一箇不會禪
X81n1568_p0136a09║底作國師。上堂：汝若退身千尺，我便當處生芽。汝若
X81n1568_p0136a10║覿面相呈，我便藏身露影。汝若春池拾礫，我便撒下
X81n1568_p0136a11║明珠。直得水灑不著，風吹不入，如箇無孔鐵鎚相似。
X81n1568_p0136a12║且道法昌還有為人處也無？良久曰：利刀割肉瘡猶
X81n1568_p0136a13║合，惡語傷人恨不銷。上堂：春山青，春水綠，一覺南柯
X81n1568_p0136a14║夢初足。携笻縱步出松門，是處桃英香馥郁。因思昔
X81n1568_p0136a15║日靈雲老，三十年來無處討。如今競愛摘楊花，紅香
X81n1568_p0136a16║滿地無人掃。上堂，拈起拄杖曰：我若拈起，你便喚作
X81n1568_p0136a17║先照後用。我若放下，你便喚作先用後照。我若擲下，
X81n1568_p0136a18║你便喚作照用同時。忽然不拈不放，你向甚麼處卜
X81n1568_p0136a19║度？直饒會得倜儻分明，若遇臨濟、德山，便須腦門著
X81n1568_p0136a20║地。且道伊有甚麼長處？良久曰：曾經大海休誇水，除
X81n1568_p0136a21║却須彌不是山。上堂：夜半烏鷄誰捉去？石女無端遭
X81n1568_p0136a22║指注。空王令下急搜求，唯心便作軍中主。雲門長驅，
X81n1568_p0136a23║溈山隊伍。列五位槍旗，布三玄戈弩。藥山持刀，青原
X81n1568_p0136a24║荷斧。石鞏彎弓，禾山打鼓。陣排雪嶺長蛇，兵屯黃檗
X81n1568_p0136b01║飛虎。木馬帶毛烹，泥牛和角煑。賞三軍，犒師旅。打葛
X81n1568_p0136b02║藤，分露布。截海颺塵，橫山簸土。擊玄關，除徼路，多少
X81n1568_p0136b03║平人受辛苦。無邊剎海競紛紛，三界聖凡無覓處。無
X81n1568_p0136b04║覓處，還知否？昨夜雲收天宇寬，依然帶月啼高樹。上
X81n1568_p0136b05║堂：閑來祇麼坐，拍手誰賡和？回頭忽見簸箕星，水墨
X81n1568_p0136b06║觀音解推磨。拍手一下曰：還會麼？八十翁翁雖皓首，
X81n1568_p0136b07║看看不見老人容。上堂：法昌今日開爐，行脚僧無一
X81n1568_p0136b08║箇。唯有十八高人，緘口圍爐打坐。不是規矩嚴難，免
X81n1568_p0136b09║見諸人話墮。直饒口似秤鎚，未免燈籠勘破。不知道
X81n1568_p0136b10║絕功勳，妄自修因證果。喝曰：但能一念回光，定脫三
X81n1568_p0136b11║乘羈鎻。黃龍南禪師至，上堂：拏雲攫浪數如麻，點著
X81n1568_p0136b12║銅睛眼便花。除却黃龍頭角外，自餘渾是赤斑蛇。法
X81n1568_p0136b13║昌小剎，路遠山遙。景物蕭疎，游人罕到。敢謂黃龍禪
X81n1568_p0136b14║師曲賜光臨，不唯泉石生輝，亦乃人天欣悅。然雲行
X81n1568_p0136b15║雨施，自古自今。其奈爐鞴之所，鈍鐵尤多。良醫之門，
X81n1568_p0136b16║病者愈甚。瘥病須求靈藥，銷頑必藉金錘。法昌這裏
X81n1568_p0136b17║有幾箇垛根阿師，病者病在膏肓，頑者頑入骨髓。若
X81n1568_p0136b18║非黃龍老漢到來，總是虗生浪死。拈拄杖曰：要會麼？
X81n1568_p0136b19║打麵還他州土麥，唱歌須是帝鄉人。僧問：古鏡未磨
X81n1568_p0136b20║時如何？師曰：却須磨取。曰：未審如何下手？師曰：鏡在
X81n1568_p0136b21║甚麼處？僧遂作一圓相，師便打曰：這漆桶，碌甎也不
X81n1568_p0136b22║識。師與感首座歲夜喫湯次，座曰：昔日北禪分歲曾
X81n1568_p0136b23║烹露地白牛，和尚今夜分歲有何施設？師曰：臘雪連
X81n1568_p0136b24║山白，春風透戶寒。座曰：大眾喫箇甚麼？師曰：莫嫌冷
X81n1568_p0136c01║淡無滋味，一飽能消萬劫飢。座曰：未審是甚麼人置
X81n1568_p0136c02║辦？師曰：無慚愧漢，來處也不知。英、勝二首座到山相
X81n1568_p0136c03║訪，英曰：和尚尋常愛點檢諸方，今日因甚麼却來古
X81n1568_p0136c04║廟裏作活計？師曰：打草祇要蛇驚。英曰：莫塗糊人好。
X81n1568_p0136c05║師曰：你又刺頭入膠盆作甚麼？英曰：古人道，我見兩
X81n1568_p0136c06║個泥牛鬬入海，所以住此山。未審和尚見箇甚麼？師
X81n1568_p0136c07║曰：你他時異日有把茆葢頭，人或問你，作麼生祇對？
X81n1568_p0136c08║英曰：山頭不如嶺尾。師曰：你且道還當得住山事也
X81n1568_p0136c09║無？英曰：使钁不及拖犂。師曰：還曾夢見古人麼？英曰：
X81n1568_p0136c10║和尚作麼生？師展兩手，英曰：鰕跳不出斗。師曰：休將
X81n1568_p0136c11║三寸燭，擬比太陽輝。英曰：爭奈公案見在。師曰：亂統
X81n1568_p0136c12║禪和，如麻似粟。龍圖徐公禧布衣時，與師往來，為法
X81n1568_p0136c13║喜之游。師將化前一日，作偈遺之曰：今年七十七，出
X81n1568_p0136c14║行須擇日。昨夜問龜哥，報道明朝吉。徐覽偈聳然，邀
X81n1568_p0136c15║靈源清禪師同往。師方坐寢室，以院務誡知事曰：吾
X81n1568_p0136c16║住此山二十三年，護惜常住，每自蒞之。今行矣，汝輩
X81n1568_p0136c17║著精彩。言畢，舉拄杖曰：且道這箇分付阿誰？徐與靈
X81n1568_p0136c18║源皆屏息，遂擲杖投牀，枕臂而化。
X81n1568_p0136c19║福州廣因擇要禪師上堂：王臨寶位，胡漢同風。紐半
X81n1568_p0136c20║破三，佛殿倒卓。藏身句即不問，你透出一字作麼生
X81n1568_p0136c21║道？拈拄杖曰：春風開竹戶，夜雨滴花心。上堂：古者道，
X81n1568_p0136c22║祇恐為僧心不了，為僧心了總輸僧。且如何是諸上
X81n1568_p0136c23║座了底心？良久曰：漁翁睡重春潭闊，白鳥不飛舟自
X81n1568_p0136c24║橫。僧問：如何是祖師西來意？師曰：長安東，洛陽西。問：
X81n1568_p0137a01║如何是佛？師曰：福州橄欖兩頭尖。問：佛未出世時如
X81n1568_p0137a02║何？師曰：隈巖傍壑。曰：出世後如何？師曰：前山後山。
X81n1568_p0137a03║開先暹禪師法嗣
X81n1568_p0137a04║南康軍雲居山了元佛印禪師饒州浮梁林氏子。誕
X81n1568_p0137a05║生之時，祥光上燭。鬚髮爪齒，宛然具體。風骨爽㧞，孩
X81n1568_p0137a06║孺異常。發言成章，語合經史。閭里先生稱曰神童。年
X81n1568_p0137a07║將頂角，博覧典墳。卷不再舒，洞明今古。才思俊邁，風
X81n1568_p0137a08║韻飄然。志慕空宗，投師出家。試經圓具，感悟夙習，即
X81n1568_p0137a09║徧參尋。投機於開先法席，出為宗匠。九坐道場，四眾
X81n1568_p0137a10║傾向，名動朝野。神宗賜高麗磨衲金鉢，以旌師德。僧
X81n1568_p0137a11║問：如何是佛？師曰：木頭雕不就。曰：恁麼則皆是虗妄
X81n1568_p0137a12║也。師曰：梵音深遠，令人樂聞。問：如何是諸佛說不到
X81n1568_p0137a13║底法？師曰：蟻子解尋腥處走，蒼蠅偏向臭邊飛。曰：學
X81n1568_p0137a14║人未曉，請師再指。師曰：九萬里鵬從海出，一千年鶴
X81n1568_p0137a15║遠天歸。問：達磨面壁，意旨如何？師曰：閉口深藏舌。曰：
X81n1568_p0137a16║學人未曉。師曰：一言已出，駟馬難追。問：大修行人還
X81n1568_p0137a17║入地獄也無？師曰：在裏許。曰：大作業人還上天堂也
X81n1568_p0137a18║無？師曰：鰕跳不出斗。曰：恁麼則鑊湯爐炭吹教滅，劒
X81n1568_p0137a19║樹刀山喝使摧。師曰：自作自受。乃曰：適來禪客出眾
X81n1568_p0137a20║禮拜，各以無量珍寶布施大眾。又於面門上放大光
X81n1568_p0137a21║明，照耀乾坤，令諸人普得相見。於此明得，可謂十方
X81n1568_p0137a22║諸佛各坐其前，常為勞生演說大法，豈假山僧重重
X81n1568_p0137a23║註破？如或未然，不免橫身徇物。乃橫按拄杖曰：萬般
X81n1568_p0137a24║草木根苗異，一得春風便放花。上堂：寒，寒，風撼竹聲
X81n1568_p0137b01║乾。水凍魚行澀，林疎鳥宿難。早是嚴霜威重，那堪行
X81n1568_p0137b02║客衣單？休思紫陌山千朵，且擁紅爐火一攢。放下茱
X81n1568_p0137b03║萸空中竹橛，倒却迦葉門前剎竿。直下更云不會，算
X81n1568_p0137b04║來也太無端。參！師一日與學徒入室次，適東坡居士
X81n1568_p0137b05║到面前，師曰：此間無坐榻，居士來此作甚麼？士曰：暫
X81n1568_p0137b06║借佛印四大為坐榻。師曰：山僧有一問，居士若道得
X81n1568_p0137b07║即請坐，道不得即輸腰下玉帶子。士欣然曰：便請。師
X81n1568_p0137b08║曰：居士適來道：暫借山僧四大為坐榻。祇如山僧四
X81n1568_p0137b09║大本空，五陰非有，居士向甚麼處坐？士不能答，遂留
X81n1568_p0137b10║玉帶。師却贈以雲山衲衣。士乃作偈曰：百千燈作一
X81n1568_p0137b11║燈光，盡是恒沙妙法王。是故東坡不敢惜，借君四大
X81n1568_p0137b12║作禪牀。病骨難堪玉帶圍，鈍根乃落箭鋒機。會當乞
X81n1568_p0137b13║食歌姬院，奪得雲山舊衲衣。此帶閱人如傳舍，流傳
X81n1568_p0137b14║到我亦悠哉。錦袍錯落猶相稱，乞與佯狂老萬回。
X81n1568_p0137b15║東京智海本逸正覺禪師僧問：古鏡未磨時如何？師
X81n1568_p0137b16║曰：青青河畔草。曰：磨後如何？師曰：鬱鬱園中柳。曰：磨
X81n1568_p0137b17║與未磨，是同是別？師曰：同別且置，還我鏡來。僧擬議，
X81n1568_p0137b18║師便喝。上堂：開口是，合口是，眼下無妨更著鼻。開口
X81n1568_p0137b19║錯，合口錯，眼與鼻孔都拈却。佛也打，祖也打，真人面
X81n1568_p0137b20║前不說假。佛也安，祖也安，衲僧肚皮似海寬。此乃一
X81n1568_p0137b21║出一入，半合半開，是山僧尋常用底。敢問諸禪德，剎
X81n1568_p0137b22║竿因甚麼頭指天？力士何故揎起拳？良久曰：參！上堂，
X81n1568_p0137b23║拈拄杖曰：這拄杖，在天也與日月並明，在地也與山
X81n1568_p0137b24║河同固，在王侯也以代蒲鞭，在百姓也防身禦惡，在
X81n1568_p0137c01║衲僧也晝橫肩上渡水穿雲，夜宿旅亭撑門拄戶。且
X81n1568_p0137c02║道在山僧手裏用作何為？要會麼？有時放步東湖上，
X81n1568_p0137c03║與僧遙指遠山青。擊禪牀，下座。上堂：憶得老僧年七
X81n1568_p0137c04║歲時，於村校書處得一法門，超情離見，絕妙絕玄。爰
X81n1568_p0137c05║自染神，逾六十載。今日輒出，普告大眾。若欲傳持，宜
X81n1568_p0137c06║當諦聽。遂曰：寒原耕種罷，牽犢負薪歸。此夜一爐火，
X81n1568_p0137c07║渾家身上衣。諸禪德，逢人不得錯舉。上堂：古者道，接
X81n1568_p0137c08║物利生絕妙，外甥終是不肖。他家自有兒孫，將來應
X81n1568_p0137c09║用恰好。諸禪德還會麼？菜園墻倒晴方築，房店籬穿
X81n1568_p0137c10║雨過修。院宇漏時隨分整，兒孫大小盡風流。上堂，舉
X81n1568_p0137c11║暹和尚道：寒寒地爐火，暖閑坐蒲團。說迦葉不是，談
X81n1568_p0137c12║達磨無端。此也彼也，必然一般。師召大眾曰：迦葉甚
X81n1568_p0137c13║處不是？達磨那裏無端？若檢點得出，彼之二老一場
X81n1568_p0137c14║懡㦬。若點檢不出，三十年後莫道不被人瞞好。上堂：
X81n1568_p0137c15║我有這一著，人人口裏嚼。嚼得破者，速須吐却。嚼不
X81n1568_p0137c16║破者，翻成毒藥。乃召諸禪德：作甚麼滋味？試請道看。
X81n1568_p0137c17║良久曰：醫王不是無方義，千里蘇香象不回。道士問：
X81n1568_p0137c18║如何是道？師曰：龍吟金鼎，虎嘯丹田。曰：如何是道中
X81n1568_p0137c19║人？師曰：吐故納新。曰：道與道中人相去多少？師曰：骨
X81n1568_p0137c20║鶴顛崖上，冲天昧米民。
X81n1568_p0137c21║越州天章元楚寶月禪師僧問：如何是佛法大意？師
X81n1568_p0137c22║曰：一年三百六十日。曰：便恁麼會時如何？師曰：迢迢
X81n1568_p0137c23║十萬不是遠。上堂：鼓聲錯落，山色崔嵬。本既不有，甚
X81n1568_p0137c24║處得來？良久曰：高著眼。
X81n1568_p0138a01║欽山勤禪師法嗣
X81n1568_p0138a02║鼎州梁山圓應禪師僧問：如何是超佛越祖之談？師
X81n1568_p0138a03║曰：喫粥喫飯。
X81n1568_p0138a04║南嶽下十一世
X81n1568_p0138a05║雲居舜禪師法嗣
X81n1568_p0138a06║金陵蔣山法泉佛慧禪師隨州時氏子。僧問：古人說
X81n1568_p0138a07║不到處，請師說。師曰：夫子入太廟。曰：學人未曉。師曰：
X81n1568_p0138a08║春暖柳條青。問：如何是急切一句？師曰：火燒眉毛。問：
X81n1568_p0138a09║祖師面壁，意旨如何？師曰：撐天拄地。曰：便恁麼去時
X81n1568_p0138a10║如何？師曰：落七落八。問：二祖立雪齊腰，意旨如何？師
X81n1568_p0138a11║曰：三年逢一閏。曰：為甚麼付法傳衣？師曰：村酒足人
X81n1568_p0138a12║酤。問：蓮華未出水時如何？師曰：西瞿耶尼。曰：出水後
X81n1568_p0138a13║如何？師曰：泗州大聖。問：如何是祖師西來意？師曰：髮
X81n1568_p0138a14║長僧貌醜。曰：未審意旨如何？師曰：閉戶怕天寒。問：南
X81n1568_p0138a15║禪結夏，為甚麼却在蔣山解？師曰：眾流逢海盡。曰：恁
X81n1568_p0138a16║麼則事同一家。師曰：夢裏到家鄉。上堂：來不來，去不
X81n1568_p0138a17║去。脚下須彌山，腦後擎天柱。大藏不能宣，佛眼不能
X81n1568_p0138a18║覷。諸禪德，漸老逢春解惜春，昨夜飛花落無數。上堂，
X81n1568_p0138a19║畫一圓相，以手拓起曰：諸仁者還見麼？團團離海嶠，
X81n1568_p0138a20║漸漸出雲衢。諸人若也未見，莫道南明長老措大相，
X81n1568_p0138a21║却於寶華王座上念中秋月詩。若也見得，此夜一輪
X81n1568_p0138a22║滿，清光何處無？上堂：要去不得去，要住不得住。打破
X81n1568_p0138a23║大散關，脫却孃生袴。諸仁者，若到臘月三十日，且道
X81n1568_p0138a24║用箇甚麼？良久曰：柳絮隨風，自西自東。上堂：古人恁
X81n1568_p0138b01║麼，南禪不恁麼。古人不恁麼，南禪却恁麼。大眾還委
X81n1568_p0138b02║悉麼？王婆衫子短，李四帽簷長。聖節上堂，拈拄杖擊
X81n1568_p0138b03║法座一下，曰：以此功德，祝延聖壽。便下座。上堂：時人
X81n1568_p0138b04║欲識南禪路，門前有箇長松樹。脚下分明不較多，無
X81n1568_p0138b05║奈行人恁麼去。莫恁去，急回顧，樓臺煙鎖鐘鳴處。師
X81n1568_p0138b06║因雪下上堂，召大眾曰：還有過得此色者麼？良久曰：
X81n1568_p0138b07║文殊笑，普賢嗔，眼裏無筋一世貧。相逢盡道休官去，
X81n1568_p0138b08║林下何曾見一人。上堂：快人一言，快馬一鞭。若更眼
X81n1568_p0138b09║睛定動，未免紙裹麻纏。脚下是地，頭上是天。不信但
X81n1568_p0138b10║看八九月，紛紛黃葉滿山川。師晚奉詔住大相國智
X81n1568_p0138b11║海禪寺，問眾曰：赴智海，留蔣山，去就孰是？眾皆無對。
X81n1568_p0138b12║師索筆書偈曰：非佛非心徒擬議，得皮得髓謾商量。
X81n1568_p0138b13║臨行珍重諸禪侶，門外千山正夕陽。書畢坐逝。
X81n1568_p0138b14║明州天童澹交禪師僧問：臨雲閣聳，太白峯高，到這
X81n1568_p0138b15║裏如何進步？師曰：但尋荒草際，莫問白雲深。曰：未審
X81n1568_p0138b16║如何話會？師曰：寒山逢拾得，兩箇一時癡。曰：向上宗
X81n1568_p0138b17║乘又且如何舉唱？師曰：前言不及後語。上堂：也大奇，
X81n1568_p0138b18║也大差，十箇指頭八箇罅。由來多少分明，不用鑽龜
X81n1568_p0138b19║打瓦。便下座。
X81n1568_p0138b20║建州崇梵餘禪師僧問：臨濟喝少遇知音，德山棒難
X81n1568_p0138b21║逢作者。和尚今日作麼生？師曰：山僧被你一問，直得
X81n1568_p0138b22║退身三步，脊背汗流。曰：作家宗師，今日遭遇。師曰：一
X81n1568_p0138b23║語傷人，千刀攪腹。僧以手畫一畫，曰：爭奈這箇何！師
X81n1568_p0138b24║曰：草賊大敗。問：恁麼來底人，師還接否？師曰：孤峯無
X81n1568_p0138c01║宿客。曰：不恁麼來底人，師還接否？師曰：灘峻不留船。
X81n1568_p0138c02║曰：恁麼不恁麼則且置，穿過髑髏一句作麼生？師曰：
X81n1568_p0138c03║堪笑亦堪悲。上堂：直須向黑豆未生芽時搆取。良久，
X81n1568_p0138c04║召大眾曰：劒去遠矣。
X81n1568_p0138c05║處州慈雲院修慧圓照禪師上堂：片月浸寒潭，微雲
X81n1568_p0138c06║滿空碧。若於達道人，好箇真消息。還有達道人麼？微
X81n1568_p0138c07║雲穿過你髑髏，片月觸著你鼻孔。珍重！
X81n1568_p0138c08║大溈宥禪師法嗣
X81n1568_p0138c09║廬山歸宗慧通禪師僧問：如何是函葢乾坤句？師曰：
X81n1568_p0138c10║日出東方夜落西。曰：如何是截斷眾流句？師曰：鐵山
X81n1568_p0138c11║橫在路。曰：如何是隨波逐浪句？師曰：船子下楊州。問：
X81n1568_p0138c12║如何是塵塵三昧？師曰：灰飛火亂。問：如何是佛法大
X81n1568_p0138c13║意？師曰：黃河水出崑崙觜。問：十二時中如何履踐？師
X81n1568_p0138c14║曰：鐵牛步春草。問：隻履西歸，當為何事？師曰：為緣生
X81n1568_p0138c15║處樂，不是厭他鄉。曰：如何是當面事？師曰：眼下鼻頭
X81n1568_p0138c16║垂。上堂：心隨相起，見自塵生。了見本心，知心無相。即
X81n1568_p0138c17║十方剎海，念念圓明。無量法門，心心周匝。夫如是者，
X81n1568_p0138c18║何假覺城東際，參見文殊。樓閣門開，方親彌勒。所以
X81n1568_p0138c19║道，一切法門無盡海，同會一法道場中。拈起拄杖曰：
X81n1568_p0138c20║這箇是一法，那箇是道場？這箇是道場，那箇是一法？
X81n1568_p0138c21║良久曰：看！看！拄杖子穿過諸人髑髏，須彌山拶破諸
X81n1568_p0138c22║人鼻孔。擊香臺一下曰：且向這裏會取。上堂：從無入
X81n1568_p0138c23║有易，從有入無難。有無俱盡處，且莫自顢頇。舉來看，
X81n1568_p0138c24║寒山拾得禮豐干。
X81n1568_p0139a01║安州大安興教慧憲禪師上堂：我有一條拄杖，尋常
X81n1568_p0139a02║將何比況？采來不在南山，亦非崑崙西嶂。拈起滿目
X81n1568_p0139a03║光生，放下驪龍縮項。同徒若也借看，卓出人中之上。
X81n1568_p0139a04║擊香臺，下座。
X81n1568_p0139a05║育王璉禪師法嗣
X81n1568_p0139a06║臨安府佛日淨慧戒弼禪師僧問：如何是毗盧印？師
X81n1568_p0139a07║曰：草鞋踏雪。曰：學人不會。師曰：步步成蹤。
X81n1568_p0139a08║福州天宮慎徽禪師上堂：八萬四千波羅密門，門門
X81n1568_p0139a09║長開；三千大千微塵諸佛，佛佛說法。不說有，不說無，
X81n1568_p0139a10║不說非有非無，不說亦有亦無。何也？離四句，絕百非，
X81n1568_p0139a11║相逢舉目少人知。昨夜霜風漏消息，梅花依舊綴寒
X81n1568_p0139a12║枝。
X81n1568_p0139a13║靈隱知禪師法嗣
X81n1568_p0139a14║臨安府靈隱正童圓明禪師僧問：如何是道？師曰：夜
X81n1568_p0139a15║行莫踏白。曰：如何是道中人？師曰：黃張三，黑李四。
X81n1568_p0139a16║承天簡禪師法嗣
X81n1568_p0139a17║婺州智者山利元禪師上堂，拈拄杖曰：大用現前，不
X81n1568_p0139a18║存軌則。東方一指，乾坤肅靜。西方一指，瓦解冰消。南
X81n1568_p0139a19║方一指，南斗作竄。北方一指，北斗潛藏。上方一指，築
X81n1568_p0139a20║著帝釋鼻孔。下方一指，穿過金剛水際。諸人面前一
X81n1568_p0139a21║指，成得甚麼邊事？良久，卓一下曰：路上指奔鹿，門前
X81n1568_p0139a22║打犬兒。
X81n1568_p0139a23║九峯韶禪師法嗣
X81n1568_p0139a24║明州大梅法英祖鏡禪師本郡張氏子。棄儒試經得
X81n1568_p0139b01║度，肄講延慶。凡義學有困於宿德，輒以詰師。師縱辭
X81n1568_p0139b02║辨之，為眾所敬。忽曰：名相迂曲，豈吾所宗哉？乃參九
X81n1568_p0139b03║峯，峯見器之。與語，若久在叢席，因痛劄之。師領旨，自
X81n1568_p0139b04║爾得譽。住後，上堂：三十六旬之始，七十二候之初。末
X81n1568_p0139b05║後句則且置，祇如當頭一句又作麼生道？拈拄杖曰：
X81n1568_p0139b06║歲朝把筆，萬事皆吉。急急如律令。大眾，山僧恁麼舉
X81n1568_p0139b07║唱，且道還有祖師意也無？良久曰：記得東村黑李四，
X81n1568_p0139b08║年年親寫在門前。卓拄杖下座。宣和初，敕天下僧尼
X81n1568_p0139b09║為德士。雖主法聚議，無一言以回上意。師肆筆解老
X81n1568_p0139b10║子，詣進上覧。謂近臣曰：法英道德經解，言簡理詣，於
X81n1568_p0139b11║古未有。宜賜入道藏流行。仍就賜冠珮壇誥。不知師
X81n1568_p0139b12║意者，往往以其為侫諛。明年秋，詔復天下僧尼，師獨
X81n1568_p0139b13║無改志。至紹興初，晨起戴樺皮冠，披鶴氅，執象簡，穿
X81n1568_p0139b14║朱履，使擊鼓集眾。陞座召大眾曰：蘭芳春谷菊秋籬，
X81n1568_p0139b15║物必榮枯各有時。昔毀僧尼專奉道，後平道佞復僧
X81n1568_p0139b16║尼。且道僧尼形相作麼生？復取冠示眾曰：吾頂從來
X81n1568_p0139b17║似月圓，雖冠其髮不成仙。今朝拋下無遮障，放出神
X81n1568_p0139b18║光透碧天。擲之于地，隨易僧服。提鶴氅曰：如來昔日
X81n1568_p0139b19║貿皮衣，數載慚將鶴氅披。還我丈夫調御服，須知此
X81n1568_p0139b20║物不相宜。擲之。舉象簡曰：為嫌禪板太無端，豈料遭
X81n1568_p0139b21║他象簡瞞。今日因何忽放下，普天致仕老仙官。擲之。
X81n1568_p0139b22║提朱履曰：達磨𢹂將一隻歸，兒孫從此赤脚走。借他
X81n1568_p0139b23║朱履代麻鞋，休道時難事掣肘。化鵬未遇不如鵾，畵
X81n1568_p0139b24║虎不成反類狗。擲之。橫拄杖曰：今朝拄杖化為龍，分
X81n1568_p0139c01║破華山千萬重。復倚肩曰：珍重佛心真聖主，好將堯
X81n1568_p0139c02║德振吾宗。擲下拄杖，斂目而逝。
X81n1568_p0139c03║玉泉皓禪師法嗣
X81n1568_p0139c04║郢州林溪興教文慶禪師上堂：六六三十六，東方甲
X81n1568_p0139c05║乙木。嘉州大像出關來，陝府鐵牛入西蜀。參！
X81n1568_p0139c06║夾山遵禪師法嗣
X81n1568_p0139c07║江陵福昌信禪師僧問：一花開五葉，如何是第一葉？
X81n1568_p0139c08║師提起坐具，僧曰：雲生片片，雨點霏霏。師曰：不痛不
X81n1568_p0139c09║知傷。僧曰：這箇猶是風生雨意，如何是第一葉？師將
X81n1568_p0139c10║坐具摵一摵，僧拍掌，師曰：一任𨁝跳。問：如何是佛？師
X81n1568_p0139c11║曰：東家兒郎，西家織女。僧曰：學人不會。師曰：擲筆拋
X81n1568_p0139c12║梭。上堂，召大眾，眾舉頭，師曰：南山風色緊。便下座。
X81n1568_p0139c13║天衣懷禪師法嗣
X81n1568_p0139c14║東京慧林宗本圓照禪師常州無錫管氏子。體貌厖
X81n1568_p0139c15║碩，所事淳厚。年十九，依姑蘇承天永安道昇禪師出
X81n1568_p0139c16║家，巾侍十載，剃度受具。又三年，禮辭遊方，至池陽謁
X81n1568_p0139c17║振宗。宗舉天親從彌勒內宮而下，無著問云：人間四
X81n1568_p0139c18║百年，彼天為一晝夜。彌勒於一時中成就五百億天
X81n1568_p0139c19║子，證無生法忍。未審說甚麼法？天親曰：祇說這箇法，
X81n1568_p0139c20║如何是這箇法？師久而開悟。一日，室中問師：即心即
X81n1568_p0139c21║佛時如何？曰：殺人放火有甚麼難？於是名播寰宇。漕
X81n1568_p0139c22║使李公復圭命師開法瑞光，法席日盛。武林守陳公
X81n1568_p0139c23║襄以承天、興教二剎命師擇居，蘇人擁道遮留。又以
X81n1568_p0139c24║淨慈堅請，移文諭道俗曰：借師三年，為此邦植福，不
X81n1568_p0140a01║敢久占。道俗始從。元豐五年，神宗皇帝下詔闢相國
X81n1568_p0140a02║寺六十四院為八禪二律，召師為慧林第一祖。既至，
X81n1568_p0140a03║上遣使問勞。閱三日，傳旨就寺之三門為士民演法。
X81n1568_p0140a04║翌日，召對延和殿，問道賜坐，師即跏趺。帝問：卿受業
X81n1568_p0140a05║何寺？奏曰：蘇州承天永安。帝大悅，賜茶。師即舉盞長
X81n1568_p0140a06║吸，又蕩而撼之。帝曰：禪宗方興，宜善開導。師奏曰：陛
X81n1568_p0140a07║下知有此道，如日照臨，臣豈敢自怠？即辭退。帝目送
X81n1568_p0140a08║之，謂左右曰：真福慧僧也。後帝登遐，命入福寧殿說
X81n1568_p0140a09║法。以老乞歸林下，得旨任便雲遊，州郡不得抑令住
X81n1568_p0140a10║持。擊鼓辭眾，說偈曰：本是無家客，那堪任意遊？順風
X81n1568_p0140a11║加艣棹，船子下揚州。既出都城，王公貴人送者車騎
X81n1568_p0140a12║相屬。師臨別誨之曰：歲月不可把玩，老病不與人期。
X81n1568_p0140a13║唯勤修勿怠，是真相為。聞者莫不感涕。晚居靈巖，其
X81n1568_p0140a14║嗣法傳道者，不可勝紀。僧問：如何是祖師西來意？師
X81n1568_p0140a15║曰：韓信臨朝。曰：中下之流，如何領會？師曰：伏屍萬里。
X81n1568_p0140a16║曰：早知今日事，悔不慎當初。師曰：三皇塚上草離離。
X81n1568_p0140a17║問：上是天，下是地，未審中間是甚麼物？師曰：山河大
X81n1568_p0140a18║地。曰：恁麼則謝師答話。師曰：大地山河。曰：和尚何得
X81n1568_p0140a19║瞞人？師曰：却是老僧罪過。上元日，僧問：千燈互照，絲
X81n1568_p0140a20║竹交音。正恁麼時，佛法在甚麼處？師曰：謝布施。曰：莫
X81n1568_p0140a21║便是和尚為人處也無？師曰：大似不齋來。上堂：於一
X81n1568_p0140a22║毫端，現寶王剎。坐微塵裏，轉大法輪。拈起拄杖曰：這
X81n1568_p0140a23║箇是塵，作麼生說箇轉法輪底道理？山僧今日不惜
X81n1568_p0140a24║眉毛，與汝諸人說破。拈起也，海水騰波，須彌岌峇。放
X81n1568_p0140b01║下也，四海晏清，乾坤肅靜。敢問諸人，且道拈起即是，
X81n1568_p0140b02║放下即是？當斷不斷，兩重公案。擊禪牀，下座。上堂：看！
X81n1568_p0140b03║看！爍爍瑞光，照大千界。百億微塵國土，百億大海水，
X81n1568_p0140b04║百億須彌山，百億日月，百億四天下，乃至微塵剎土，
X81n1568_p0140b05║皆於光中一時發現。諸仁者還見麼？若也見得，許汝
X81n1568_p0140b06║親在瑞光。若也不見，莫道瑞光不照好。參！上堂：頭圓
X81n1568_p0140b07║像天，足方似地。古貌稜層，丈夫意氣。趯倒須彌，踏翻
X81n1568_p0140b08║海水。帝釋與龍王，無著身處。乃拈拄杖曰：却來拄杖
X81n1568_p0140b09║上回避。咄！任汝神通變化，究竟須歸這裏。以拄杖卓
X81n1568_p0140b10║一下。師全身塔于蘇之靈巖。
X81n1568_p0140b11║東京法雲寺法秀圓通禪師秦州隴城辛氏子。母夢
X81n1568_p0140b12║老僧託宿，覺而有娠。先是，麥積山老僧與應乾寺魯
X81n1568_p0140b13║和尚者善，甞欲從魯游方，魯老之。既去，緒語曰：他日
X81n1568_p0140b14║當尋我竹鋪坡前，鐵場嶺下。魯後聞其所俄有兒生，
X81n1568_p0140b15║即往觀焉，兒為一笑。三歲，願隨魯歸，遂從魯姓。十九，
X81n1568_p0140b16║試經圓具，勵志講肆，習圓覺、華嚴，妙入精義。因聞無
X81n1568_p0140b17║為軍鐵佛寺懷禪師法席之盛，徑往參謁。懷問曰：座
X81n1568_p0140b18║主講甚麼經？師曰：華嚴。曰：華嚴以何為宗？師曰：法界
X81n1568_p0140b19║為宗。曰：法界以何為宗？師曰：以心為宗。曰：心以何為
X81n1568_p0140b20║宗？師無對。懷曰：毫𨤲有差，天地懸隔。汝當自看，必有
X81n1568_p0140b21║發明。後聞僧舉白兆參報慈：情未生時如何？慈曰：隔。
X81n1568_p0140b22║師忽大悟，直詣方丈，陳其所證。懷曰：汝真法器，吾宗
X81n1568_p0140b23║異日在汝行矣。初住龍舒四面，後詔居長蘆，法雲為
X81n1568_p0140b24║鼻祖。神宗皇帝上仙，宣就神御前說法，賜圓通號。僧
X81n1568_p0140c01║問：不離生死而得涅槃，不出魔界而入佛界，此理如
X81n1568_p0140c02║何？師曰：赤土茶牛嬭。曰：謝師答話。師曰：你話頭道甚
X81n1568_p0140c03║麼？僧擬議，師便喝。問：陽春二三月，萬物盡生芽。未審
X81n1568_p0140c04║道芽還增長也無？師曰：自家看取。曰：莫便是指示處
X81n1568_p0140c05║麼？師曰：芭蕉高多少？曰：野火燒不盡，春風吹又生。師
X81n1568_p0140c06║曰：這箇是白公底，你底作麼生？曰：且待別時。師曰：看
X81n1568_p0140c07║你道不出。上堂：看風使帆，正是隨波逐浪。截斷眾流，
X81n1568_p0140c08║未免依前滲漏。量才補職，寧越短長。買帽相頭，難得
X81n1568_p0140c09║恰好。直饒上不見天，下不見地，東西不辯，南北不分，
X81n1568_p0140c10║有甚麼用處？任是純鋼打就，生鐵鑄成，也須額頭汗
X81n1568_p0140c11║出。總不恁麼，如何商量？良久曰：赤心片片誰知得，笑
X81n1568_p0140c12║殺黃梅石女兒。上堂：山僧不會巧說，大都應箇時節。
X81n1568_p0140c13║相喚喫椀茶湯，亦無祖師妙訣。禪人若也未相諳，踏
X81n1568_p0140c14║著秤鎚硬似鐵。上堂：秋雲秋水，青山滿目。這裏明得，
X81n1568_p0140c15║千足萬足。其或未然，道士倒騎牛。參！上堂：寒雨細，朔
X81n1568_p0140c16║風高。吹沙走石，㧞木鳴條。諸人盡知有，且道風作何
X81n1568_p0140c17║色？若識得去，許你具眼。若也不識，莫怪相瞞。參！上堂：
X81n1568_p0140c18║少林九年冷坐，却被神光覷破。如今玉石難分，祇得
X81n1568_p0140c19║麻纏紙裹。還會麼？笑我者多，哂我者少。上堂：衲僧家
X81n1568_p0140c20║高揖釋迦，不拜彌勒，未為分外。祇如半偈亡軀，一句
X81n1568_p0140c21║投火，又圖箇甚麼？良久曰：彼彼住山人，何須更說破。
X81n1568_p0140c22║師示疾，謂眾曰：老僧六處住持，有煩知事首座大眾。
X81n1568_p0140c23║今來四大不堅，火風將散，各宜以道自安，無違吾囑。
X81n1568_p0140c24║遂曰：來時無物去時空，南北東西事一同，六處住持
X81n1568_p0141a01║無所補。師良久，監寺惠當進曰：和尚何不道末後句？
X81n1568_p0141a02║師曰：珍重！珍重！言訖而逝。
X81n1568_p0141a03║東京相國慧林院若冲覺海禪師江寧府鍾氏子。上
X81n1568_p0141a04║堂：碧落靜無雲，秋空明有月。長江瑩如練，清風來不
X81n1568_p0141a05║歇。林下道人幽，相看情共悅。諸仁者，適來道箇清風
X81n1568_p0141a06║明月，猶是建化門中事。作麼生是道人分上事？良久
X81n1568_p0141a07║曰：閑來石上觀流水，欲洗禪衣未有塵。上堂：無邊義
X81n1568_p0141a08║海，咸歸顧眄之中。萬象形容，盡入照臨之內。你諸人
X81n1568_p0141a09║築著磕著，因甚麼却不知？良久曰：莫怪山僧太多事，
X81n1568_p0141a10║光陰如箭急相催。珍重！
X81n1568_p0141a11║真州長蘆應夫廣照禪師滁州蔣氏子。僧問：古者道，
X81n1568_p0141a12║如來禪即許老兄會，祖師禪未夢見在。未審如來禪
X81n1568_p0141a13║與祖師禪是同是別？師曰：一箭過新羅。僧擬議，師便
X81n1568_p0141a14║喝。問：識得衣中寶時如何？師曰：你試拈出看。僧展一
X81n1568_p0141a15║手，師曰：不用指東畫西，寶在甚麼處？曰：爭奈學人用
X81n1568_p0141a16║得。師曰：你試用看。僧拂坐具一下，師曰：眾人笑你。上
X81n1568_p0141a17║堂，召眾曰：江山遶檻，宛如水墨屏風。殿閣凌空，麗若
X81n1568_p0141a18║神仙洞府。森羅萬象，海印交參。一道神光，更無遮障。
X81n1568_p0141a19║諸人還會麼？良久曰：寥寥天地間，獨立望何極。參！上
X81n1568_p0141a20║堂，顧大眾曰：這箇為甚麼擁不聚，撥不散，風吹不入，
X81n1568_p0141a21║水灑不著，火燒不得，刀斫不斷，是箇甚麼？眾中莫有
X81n1568_p0141a22║釘觜鐵舌底衲僧，試為山僧定當看。還有麼？良久曰：
X81n1568_p0141a23║若無，山僧今日失利。久立。
X81n1568_p0141a24║臨安府佛日智才禪師台州人。僧問：如何是道？師曰：
X81n1568_p0141b01║水冷生冰。曰：如何是道中人？師曰：春雪易消。曰：如何
X81n1568_p0141b02║談論？師鳴指一下。問：東西密相付，為甚麼眾人皆知？
X81n1568_p0141b03║師曰：春無三日晴。曰：特伸請益。師曰：拖泥帶水。曰：學
X81n1568_p0141b04║人到這裏却不會。師曰：賊身已露。上堂：城裏暄繁，空
X81n1568_p0141b05║山寂靜。然雖如此，動靜一如，死生不二。四時輪轉，物
X81n1568_p0141b06║理湛然。夏不去而秋自來，風不涼而人自爽。今也古
X81n1568_p0141b07║也，不改絲毫。誰少誰多，身無二用。諸禪德，既身無二
X81n1568_p0141b08║用，為甚麼龍女現十八變？君不見弄潮須是弄潮人。
X81n1568_p0141b09║珍重！上堂：風雨蕭騷，塞汝耳根。落葉交加，塞汝眼根。
X81n1568_p0141b10║香臭叢雜，塞汝鼻根。冷熱甘甜，塞汝舌根。衣綿溫冷，
X81n1568_p0141b11║塞汝身根。顛倒妄想，塞汝意根。諸禪德，直饒汝翻得
X81n1568_p0141b12║轉，也是平地骨堆。參！上堂：嚴風刮地，大野清寒。萬里
X81n1568_p0141b13║草離衰，千山樹黯黲。蒼鷹得勢，俊鶻橫飛。頗稱衲僧，
X81n1568_p0141b14║鉢囊高挂。獨步遐方，似猛將出荒郊，臨機須扣敵。今
X81n1568_p0141b15║日還有麼？良久曰：匣中寶劒，袖裡金鎚。幸遇太平，挂
X81n1568_p0141b16║向壁上。參！上堂：諸禪德還知麼？山僧生身父母一時
X81n1568_p0141b17║喪了，直是無依倚處。以手搥𮌎曰：蒼天！蒼天！復顧大
X81n1568_p0141b18║眾，良久曰：你等諸人也是鐵打心肝。便下座。上堂，舉
X81n1568_p0141b19║栢樹子話，師曰：趙州庭栢，說與禪客。黑漆屏風，松欏
X81n1568_p0141b20║亮隔。僧問：如何是無為？師曰：山前雪半消。曰：請師方
X81n1568_p0141b21║便。師曰：水聲轉嗚咽。
X81n1568_p0141b22║北京天鉢寺重元文慧禪師青州千乘孫氏子。母夢
X81n1568_p0141b23║於佛前吞一金果，後乃誕師。相儀殊特，迥異羣童。十
X81n1568_p0141b24║七出家，冠歲圓具。初遊講肆，頗達宗教。甞晏坐古室，
X81n1568_p0141c01║忽聞空中有告師：學上乘者，無滯於此。驚駭出視，杳
X81n1568_p0141c02║無人迹。翌日客至，出寒山集。師一覽之，即慕參玄。至
X81n1568_p0141c03║天衣法席，遇眾請益，豁然大悟。衣印可曰：此吾家千
X81n1568_p0141c04║里駒也。出世後，僧問：如何是禪？師曰：入籠入檻。僧拊
X81n1568_p0141c05║掌，師曰：跳得出是好手。僧擬議，師曰：了。問：如何是透
X81n1568_p0141c06║法身句？師曰：上是天，下是地。上堂：冬不受寒，夏不受
X81n1568_p0141c07║熱。身上衣，口中食，應時應節。既非天然自然，盡是人
X81n1568_p0141c08║人膏血。諸禪德，山僧恁麼說話，為是世法，為是佛法？
X81n1568_p0141c09║若也擇得分明，萬兩黃金亦消得。喝一喝。上堂：福勝
X81n1568_p0141c10║一片地，行也任你行，住也任你住。步步踏著，始知落
X81n1568_p0141c11║處。若未然者，直須退步，脚下看取。咄！上堂：古今天地，
X81n1568_p0141c12║萬象森然。歲歲秋收冬藏，人人道我總會。還端的也
X81n1568_p0141c13║無？直饒端的，比他鷄足峰前是甚麼閑事？良久曰：今
X81n1568_p0141c14║朝十月初旬，天寒不得普請。參！師四易名藍，緇白仰
X81n1568_p0141c15║重。示寂，正盛暑中，清風透室，異香馥郁。茶毗，煙燄到
X81n1568_p0141c16║處，獲舍利五色。太師文公彥愽以上賜白琉璃瓶貯
X81n1568_p0141c17║之，藉以錦褥，躬塟于塔。居士何震所獲額骨齒牙舍
X81n1568_p0141c18║利，別剏浮圖。
X81n1568_p0141c19║台州瑞巖子鴻禪師本郡吳氏子。僧問：如何是道？師
X81n1568_p0141c20║曰：開眼覷不見。問：法爾不爾，如何指南？師曰：話墮也。
X81n1568_p0141c21║曰：乞師指示。師呵呵大笑。上堂：一不守，二不向，上下
X81n1568_p0141c22║四維無等量。大洋海裏汎鐵船，須彌頂上翻鯨浪。臨
X81n1568_p0141c23║濟縮却舌頭，德山閣却拄杖。千古萬古獨巍巍，留與
X81n1568_p0141c24║人間作榜樣。
X81n1568_p0142a01║廬山棲賢智遷禪師僧問：一問一答，盡是建化門庭。
X81n1568_p0142a02║未審向上更有事也無？師曰：有。曰：如何是向上事？師
X81n1568_p0142a03║曰：雲從龍，風從虎。曰：恁麼則龍得水時添意氣，虎逢
X81n1568_p0142a04║山則長威獰。師曰：興雲致雨又作麼生？僧便喝。師曰：
X81n1568_p0142a05║莫更有在？僧擬議，師咄曰：念話杜家。問：如何是本來
X81n1568_p0142a06║心？師曰：拆東籬，補西壁。曰：恁麼則今日齋宴。師曰：退
X81n1568_p0142a07║後著。上堂：聞佛法二字，早是污我耳目。諸人未跨法
X81n1568_p0142a08║堂門，脚跟下好與三十棒。雖然如是，山僧今日也是
X81n1568_p0142a09║為眾竭力。珍重！上堂：是甚麼物，得恁頑頑嚚嚚，𥈅𥈅
X81n1568_p0142a10║睍睍？拊掌呵呵大笑曰：今朝巴鼻，直是黃面瞿曇。通
X81n1568_p0142a11║身是口，也分疎不下。久立。
X81n1568_p0142a12║越州淨眾梵言首座示眾：南陽國師道：說法有所得，
X81n1568_p0142a13║斯則野干鳴；說法無所得，是名師子吼。師曰：國師恁
X81n1568_p0142a14║麼道，大似掩耳偷鈴。何故？說有說無，盡是野干鳴。諸
X81n1568_p0142a15║人要識師子吼麼？咄！
X81n1568_p0142a16║舒州山谷三祖冲會圓智禪師臨安府人也。初開堂
X81n1568_p0142a17║日，僧問：如何是第一義諦？師曰：百雜碎。曰：恁麼則褒
X81n1568_p0142a18║禪一會，不異靈山。師曰：將糞箕掃帚來。問：師登寶座，
X81n1568_p0142a19║壁立千仞。正令當行，十方坐斷。未審將何為人？師曰：
X81n1568_p0142a20║千鈞之弩。曰：大眾承恩。師曰：量才補職。問：理雖頓悟，
X81n1568_p0142a21║事假漸除。除即不問，如何是頓悟底道理？師曰：言中
X81n1568_p0142a22║有響。曰：便恁麼又且如何？師曰：金毛師子。問：生也猶
X81n1568_p0142a23║如著衫，死也還同脫袴。未審意旨如何？師曰：譬如閑。
X81n1568_p0142a24║曰：為甚麼如此？師曰：因行不妨掉臂。問：如何是天堂？
X81n1568_p0142b01║師曰：太遠在。曰：如何是地獄？師曰：放你不得。曰：天堂
X81n1568_p0142b02║地獄，相去多少？師曰：七零八落。問：白雲綻處，樓閣門
X81n1568_p0142b03║開。善財為甚麼從外而入？師曰：開眼即瞎。曰：未審落
X81n1568_p0142b04║在甚麼處？師曰：填溝塞壑。問：如何是不動尊？師曰：寸
X81n1568_p0142b05║步千里。
X81n1568_p0142b06║泉州資壽院捷禪師僧問：如何是佛法大意？師曰：鐵
X81n1568_p0142b07║牛生石卵。曰：如何是接人句？師曰：三門前合掌。曰：如
X81n1568_p0142b08║何是大用句？師曰：腦門著地。曰：如何是無事句？師曰：
X81n1568_p0142b09║橫眠大道。曰：如何是奇特句？師曰：的
X81n1568_p0142b10║洪州觀音啟禪師僧問：如何是祖師西來意？師曰：松
X81n1568_p0142b11║長栢短。曰：意旨如何？師曰：葉落歸根。
X81n1568_p0142b12║越州天章元善禪師僧問：大無外，小無內。既無內外，
X81n1568_p0142b13║畢竟是甚麼物？師曰：開口見膽。曰：學人未曉。師曰：苦
X81n1568_p0142b14║中苦。曰：為眾竭力，禍出私門。師打曰：教休不肯休，須
X81n1568_p0142b15║待雨淋頭。問：如何是最初句？師曰：末後問將來。曰：為
X81n1568_p0142b16║甚如此？師曰：先行不到。曰：入水見長人也。師曰：秦皇
X81n1568_p0142b17║擊缶。上堂：君問西來意，馬師踏水潦。若認一毛頭，何
X81n1568_p0142b18║曾知起倒。劫火纔洞然，愚夫覓乾草。寧知明眼人，為
X81n1568_p0142b19║君長懊惱。
X81n1568_p0142b20║真州長蘆體明圓鑑禪師上堂，顧視左邊曰：師子之
X81n1568_p0142b21║狀，豈免嚬呻？顧右邊曰：象王之儀，寧忘回顧？取此逃
X81n1568_p0142b22║彼，上士奚堪？識變知機，野狐窠窟。到這裏，須知有凡
X81n1568_p0142b23║聖不歷處，古今不到處。且道是甚麼人行履？良久曰：
X81n1568_p0142b24║丈夫自有衝天志，莫向如來行處來。
X81n1568_p0142c01║汀州開元智孜禪師上堂：衲僧家向針眼裡藏身稍
X81n1568_p0142c02║寬，大海中走馬甚窄。將軍不上便橋，勇士徒勞挂甲。
X81n1568_p0142c03║晝行三千夜行八百即不問，不動步一句作麼生道？
X81n1568_p0142c04║若也道得，觀音、勢至、文殊、普賢祇在目前。若道不得，
X81n1568_p0142c05║直須撩起布裙，緊峭草鞋。參！上堂：寒空落落，大地漫
X81n1568_p0142c06║漫。雲生洞口，水出高原。若也把定，則十方世界恍然。
X81n1568_p0142c07║若也放行，則東西南北坦然。茫茫宇宙人無數，一箇
X81n1568_p0142c08║箇鼻孔遼天。且問諸人，把定即是？放行即是？還有人
X81n1568_p0142c09║斷得麼？若無人斷得，三門外有兩箇大漢，一箇張眉
X81n1568_p0142c10║握劒，一箇努目揮拳。參！
X81n1568_p0142c11║平江府澄照慧慈禪師僧問：了然無所得，為甚麼天
X81n1568_p0142c12║高地闊？師曰：窄。上堂：若論此事，眨上眉毛，早是蹉過。
X81n1568_p0142c13║那堪進步向前，更要山僧說破。而今說破了也，還會
X81n1568_p0142c14║麼？昨日雨，今日晴。
X81n1568_p0142c15║臨安府法雨慧源禪師僧問：如何是最初一句？師曰：
X81n1568_p0142c16║梁王不識。曰：如何是末後一句？師曰：達磨渡江。
X81n1568_p0142c17║秀州崇德智澄禪師上堂：覿面相呈，更無餘事。若也
X81n1568_p0142c18║如此，豈不俊哉？山僧蓋不得已，曲為諸人。若向衲僧
X81n1568_p0142c19║面前，一點也著不得。諸禪德且道：衲僧面前說箇甚
X81n1568_p0142c20║麼即得？良久，曰：深秋簾幕千家雨，落日樓臺一笛風。
X81n1568_p0142c21║泉州棲隱有評禪師僧問：如何是平常道？師曰：和尚
X81n1568_p0142c22║合掌，道士擎拳。問：十二時中如何趣向？師曰：著衣喫
X81n1568_p0142c23║飯。曰：別還有事也無？師曰：有。曰：如何即是？師曰：齋餘
X81n1568_p0142c24║更請一甌茶。
X81n1568_p0143a01║平江府定慧雲禪師僧問：如何是為人一句？師曰：見
X81n1568_p0143a02║之不取。曰：學人未曉。師曰：思之千里。
X81n1568_p0143a03║建寧府乾符大同院旺禪師僧問：如何是祖師西來
X81n1568_p0143a04║意？師曰：入市烏龜。曰：意旨如何？師曰：得縮頭時且縮
X81n1568_p0143a05║頭。
X81n1568_p0143a06║無為軍鐵佛因禪師僧問：如何是和尚家風？師曰：一
X81n1568_p0143a07║尋寒木自為隣，三事秋雲更誰識？曰：和尚家風蒙指
X81n1568_p0143a08║示，為人消息又如何？師曰：新月有圓夜，人心無滿時。
X81n1568_p0143a09║安吉州報本法存禪師錢塘陸氏子。僧問：無味之談，
X81n1568_p0143a10║塞斷人口。作麼生是塞斷人口底句？師便打。僧曰：恁
X81n1568_p0143a11║麼則一句流通，天人聳耳。師曰：祇恐不是玉，是玉也
X81n1568_p0143a12║大奇。曰：專為流通。師曰：一任亂道在。天衣受請，上堂
X81n1568_p0143a13║曰：吳江聖壽見召住持，進退不遑，且隨緣分。此皆堂
X81n1568_p0143a14║頭和尚提耳訓育，終始獎諭。若據今日，正令當行，便
X81n1568_p0143a15║好一棒打殺，那堪更容立在座前？雖然如是，養子方
X81n1568_p0143a16║見父慈。
X81n1568_p0143a17║和州開聖院棲禪師開堂，垂語曰：選佛場開，人天普
X81n1568_p0143a18║會。莫有久歷覺場，罷參禪客，出來相見。時有僧出，師
X81n1568_p0143a19║曰：作家！作家！僧曰：莫著忙。師曰：元來不是作家。僧提
X81n1568_p0143a20║起坐具曰：看！看！摩竭陀國親行此令。師曰：祇今作麼
X81n1568_p0143a21║生？僧禮拜，師曰：龍頭蛇尾。問：東西不辯，南北不分，學
X81n1568_p0143a22║人上來，乞師一接。師曰：不接。曰：為甚麼不接？師曰：為
X81n1568_p0143a23║你東西不辯，南北不分。曰：將謂胡鬚赤，更有赤鬚胡。
X81n1568_p0143a24║師曰：蘇嚧蘇嚧。問：如何是道？師曰：放汝三十棒。曰：為
X81n1568_p0143b01║甚麼如此？師曰：殺人可恕，無禮難容。上堂，拈拄杖曰：
X81n1568_p0143b02║大眾急著眼看，須彌山畫一畫百雜碎，南贍部洲打
X81n1568_p0143b03║一棒東傾西側。不免且收在開聖手中，教伊出氣不
X81n1568_p0143b04║得。卓一下。
X81n1568_p0143b05║福州衡山惟禮禪師上堂：若論此事，直下難明。三賢
X81n1568_p0143b06║罔測，十聖不知。到這裏須高提祖令，橫按鏌鎁。佛尚
X81n1568_p0143b07║不存，纖塵何立？直教須彌粉碎，大海焦枯。放一線道
X81n1568_p0143b08║與諸人商量，且道商量箇甚麼？良久曰：鹽貴米賤。
X81n1568_p0143b09║臨安府北山顯明善孜禪師僧問：如何是祖師西來
X81n1568_p0143b10║意？師曰：九年空面壁，懡㦬又西歸。曰：為甚麼如此？師
X81n1568_p0143b11║曰：美食不中飽人餐。問：如何是無情說法？師曰：燈籠
X81n1568_p0143b12║挂露柱。曰：甚麼人得聞？師曰：牆壁有耳。
X81n1568_p0143b13║明州啟霞惠安禪師僧問：諸佛出世，葢為羣生。和尚
X81n1568_p0143b14║出世，當為何人？師曰：不為闍黎。曰：恁麼則潭深波浪
X81n1568_p0143b15║靜，學廣語聲低。師曰：棒上不成龍。
X81n1568_p0143b16║越州雲門靈侃禪師僧問：十二時中如何用心？師曰：
X81n1568_p0143b17║佛殿裏燒香。曰：學人不會。師曰：三門頭合掌。上堂：塵
X81n1568_p0143b18║勞未破，觸境千差。心鑑圓明，絲毫不立。靈光皎皎，獨
X81n1568_p0143b19║露現前。今古兩忘，聖凡路絕。到這裏始能卷舒自在，
X81n1568_p0143b20║應用無虧，出沒往還，人間天上。大眾，雖然如是，忽被
X81n1568_p0143b21║人把住問：你道拄杖子向甚麼處著？又如何祇對？還
X81n1568_p0143b22║有人道得麼？出來道看。眾無對。乃拍禪牀，下座。
X81n1568_p0143b23║天台太平元坦禪師上堂：是法無宗，隨緣建立。聲色
X81n1568_p0143b24║動靜，不昧見聞。舉用千差，如鐘待扣。於此薦得，且隨
X81n1568_p0143c01║時著衣喫飯。若是德山臨濟，更須打草鞋行脚。參！
X81n1568_p0143c02║臨安府佛日文祖禪師僧問：峭峻之機，請師垂示。師
X81n1568_p0143c03║曰：十字街頭八字立。曰：祇如大洋海底行船，須彌山
X81n1568_p0143c04║上走馬，又作麼生？師曰：烏龜向火。曰：恁麼則能騎虎
X81n1568_p0143c05║頭，善把虎尾。師以拄杖點一下，曰：禮拜著。
X81n1568_p0143c06║沂州望仙山宗禪師僧問：四時八節即不問，平常一
X81n1568_p0143c07║句事如何？師曰：禾山打鼓。曰：莫是學人著力處也無？
X81n1568_p0143c08║師曰：歸宗拽石。僧無語。師曰：真箇衲僧。上堂：南台烏
X81n1568_p0143c09║藥，北海天麻。新羅附子，辰錦朱砂。良久曰：大眾會麼？
X81n1568_p0143c10║久立。上堂：你等諸人還肯放下麼？若不放下，且擔取
X81n1568_p0143c11║去。便下座。
X81n1568_p0143c12║瑞州五峰淨覺院用機禪師僧問：如何是道？師曰：十
X81n1568_p0143c13║字街頭踏不著。曰：便恁麼去時如何？師曰：且緩緩。上
X81n1568_p0143c14║堂：清平過水，投子賣油。一年三百六十日，不須頻向
X81n1568_p0143c15║數中求。以拂擊禪牀，下座。
X81n1568_p0143c16║無為軍佛足處祥禪師僧問：如何是般若體？師曰：琉
X81n1568_p0143c17║璃殿裏隱寒燈。曰：如何是般若用？師曰：活卓卓地。問：
X81n1568_p0143c18║一色無變異，喚作露地白牛，還端的也無？師曰：頭角
X81n1568_p0143c19║生也。曰：頭角未生時如何？師曰：不要犯人苗稼。
X81n1568_p0143c20║平江府明因慧贇禪師上堂，橫按拄杖曰：若恁麼去，
X81n1568_p0143c21║直得天無二日、國無二王，釋迦老子飲氣吞聲，一大
X81n1568_p0143c22║藏教如蟲蝕木。設使鑽仰不及，正是無孔鐵鎚。假饒
X81n1568_p0143c23║信手拈來，也是殘羹餿飯。一時吐却，方有少分相應。
X81n1568_p0143c24║更乃墮在空亡，依舊是鬼家活計。要會麼？雨後始知
X81n1568_p0144a01║山色翠，事難方見丈夫心。卓拄杖，下座。
X81n1568_p0144a02║興化軍西臺其辯禪師上堂，舉臨濟無位真人語，乃
X81n1568_p0144a03║召大眾曰：臨濟老漢尋常一條脊梁硬似鐵，及乎到
X81n1568_p0144a04║這裏，大似日中迷路，眼見空花。直饒道無位真人是
X81n1568_p0144a05║乾屎橛，正是泥龜曳尾。其僧祇知季夏極熱，不知仲
X81n1568_p0144a06║冬嚴寒。若據當時，合著得甚麼語，塞斷天下人舌頭。
X81n1568_p0144a07║西臺祇恁麼休去，又乃眼不見為淨，不免出一隻手
X81n1568_p0144a08║狼籍去也。臨濟一擔，西臺一堆，一擔一堆，分付阿誰？
X81n1568_p0144a09║從教撒向諸方去，笑殺當年老古錐。
X81n1568_p0144a10║禮部楊傑居士字次公，號無為。歷參諸名宿，晚從天
X81n1568_p0144a11║衣遊。衣每引老龐機語，令研究深造。後奉祠泰山，一
X81n1568_p0144a12║日鷄一鳴，睹日如盤湧，忽大悟。乃別有男不婚，有女
X81n1568_p0144a13║不嫁之偈曰：男大須婚，女長須嫁。討甚閑工夫，更說
X81n1568_p0144a14║無生話。書以寄衣，衣稱善。後會芙蓉楷禪師，公曰：與
X81n1568_p0144a15║師相別機年？蓉曰：七年。公曰：學道來？參禪來？蓉曰：不
X81n1568_p0144a16║打這鼓笛。公曰：恁麼則空遊山水，百無所能也。蓉曰：
X81n1568_p0144a17║別來未久，善能高鑒。公大笑。公有辭世偈曰：無一可
X81n1568_p0144a18║戀，無一可捨。大虗空中，之乎者也。將錯就錯，西方極
X81n1568_p0144a19║樂。
X81n1568_p0144a20║稱心倧禪師法嗣
X81n1568_p0144a21║彭州慧日堯禪師僧問：古者道，我有一句，待無舌人
X81n1568_p0144a22║解語，却向汝道。未審意旨如何？師曰：無影樹下好商
X81n1568_p0144a23║量。僧禮拜，師曰：瓦解冰消。
X81n1568_p0144a24║報本蘭禪師法嗣
X81n1568_p0144b01║福州中際可遵禪師上堂：咄！咄！咄！井底啾啾是何物？
X81n1568_p0144b02║直饒三千大千，也祇是箇鬼窟。咄！上堂：昨夜四更起
X81n1568_p0144b03║來，呵呵大笑不歇。幸然好一覺睡，霜鐘撞作兩橛。上
X81n1568_p0144b04║堂：禾山普化忽顛狂，打鼓搖鈴戲一場。劫火洞然宜
X81n1568_p0144b05║煑茗，嵐風大作好乘涼。四蛇同篋看他弄，二鼠侵藤
X81n1568_p0144b06║不自量。滄海月明何處去？廣寒宮殿白銀牀。咄！上堂：
X81n1568_p0144b07║八萬四千深法門，門門有路超乾坤。如何箇箇踏不
X81n1568_p0144b08║著？祇為蜈蚣太多脚。不唯多脚亦多口，釘觜鐵舌徒
X81n1568_p0144b09║增醜。拈椎竪拂泥洗泥，揚眉瞬目籠中鷄。要知佛祖
X81n1568_p0144b10║不到處，門掩落花春鳥啼。
X81n1568_p0144b11║邢州開元法明上座依報本未久，深得法忍。後歸里，
X81n1568_p0144b12║事落魄，多嗜酒呼盧。每大醉，唱柳詞數闋，日以為常。
X81n1568_p0144b13║鄉民侮之，召齋則拒，召飲則從，如是者十餘年，咸指
X81n1568_p0144b14║曰醉和尚。一日，謂寺眾曰：吾明旦當行，汝等無他往。
X81n1568_p0144b15║眾竊笑之。翌晨，攝衣就座，大呼曰：吾去矣，聽吾一偈。
X81n1568_p0144b16║眾聞奔視，師乃曰：平生醉裏顛蹶，醉裏却有分別。今
X81n1568_p0144b17║宵酒醒何處？楊柳岸，曉風殘月。言訖寂然，撼之，已委
X81n1568_p0144b18║蛻矣。
X81n1568_p0144b19║稱心明禪師法嗣
X81n1568_p0144b20║洪州上藍院光寂禪師上堂，橫按拄杖，召大眾曰：還
X81n1568_p0144b21║識上藍老漢麼？眼似木𣔻，口如匾擔。無問精粗，不知
X81n1568_p0144b22║鹹淡。與麼住持，百千過犯。諸禪德，還有為山僧懺悔
X81n1568_p0144b23║底麼？良久曰：氣急殺人。卓拄杖，下座。
X81n1568_p0144b24║廣因要禪師法嗣
X81n1568_p0144c01║福州妙峯如璨禪師上堂：今朝是如來降生之節，天
X81n1568_p0144c02║下緇流莫不以香湯灌沐，共報洪恩。為甚麼教中却
X81n1568_p0144c03║道如來者無所從來？既是無所從來，不知降生底是
X81n1568_p0144c04║誰？試請道看。若道得，其恩自報；若道不得，明年四月
X81n1568_p0144c05║八，還是驀頭澆。
X81n1568_p0144c06║雲居元禪師法嗣
X81n1568_p0144c07║臨安府百丈慶善院淨悟禪師僧問：如何是佛？師曰：
X81n1568_p0144c08║問誰？曰：特問和尚。師曰：鷂子過新羅。上堂：說則搖脣，
X81n1568_p0144c09║行則動脚。直饒不說不行時，錯！錯！拍禪牀，下座。
X81n1568_p0144c10║常州善權慧泰禪師上堂：諸佛出世，廣演三乘。達磨
X81n1568_p0144c11║西來，密傳大事。上根之者，言下頓超。中下之流，須當
X81n1568_p0144c12║漸次發明心地。或一言唱道，或三句敷揚，或善巧應
X81n1568_p0144c13║機，遂成多義。撮其樞要，總是空花。一句窮源，沉埋祖
X81n1568_p0144c14║道。敢問諸人，作麼生是依時及節底句？良久曰：微雲
X81n1568_p0144c15║淡河漢，疎雨滴梧桐。參！
X81n1568_p0144c16║饒州崇福德基禪師上堂：若於這裏會得，便能入一
X81n1568_p0144c17║佛國，坐一道場。水鳥樹林，共談斯要。樓臺殿閣，同演
X81n1568_p0144c18║真乘。續千聖不盡之燈，照八面無私之𦦨。所以道，在
X81n1568_p0144c19║天同天，在人同人。還有知音者麼？良久曰：水底金烏
X81n1568_p0144c20║天上日，眼中瞳子面前人。
X81n1568_p0144c21║婺州寶林懷吉真覺禪師上堂：善慧遺風五百年，雲
X81n1568_p0144c22║黃山色祇依然。而今祖令重行也，一句流通徧大千。
X81n1568_p0144c23║大眾且道是甚麼句？莫是函葢乾坤，截斷眾流，隨波
X81n1568_p0144c24║逐浪底麼？吽！有甚交涉？自從有佛祖已來，未曾動著。
X81n1568_p0145a01║今日不可漏泄真機去也。顧視大眾曰：若到諸方，不
X81n1568_p0145a02║得錯舉。
X81n1568_p0145a03║洪州資福宗誘禪師上堂：龍泉今日與諸人說些葛
X81n1568_p0145a04║藤。良久曰：枝蔓上更生枝蔓。
X81n1568_p0145a05║智海逸禪師法嗣
X81n1568_p0145a06║瑞州黃檗志因禪師僧問：如何是得力句？師曰：脚。曰：
X81n1568_p0145a07║學人不會。師曰：一步進一步。上堂：四十九年說，恩潤
X81n1568_p0145a08║禽魚。十萬途程來，警悟人天。這二老漢，各人好與三
X81n1568_p0145a09║十棒。何故？一箇說長說短，一箇胡言漢語。雖然如是，
X81n1568_p0145a10║且放過一著。
X81n1568_p0145a11║福州大中德隆海印禪師上堂：法無異法，道無別道。
X81n1568_p0145a12║時時逢見釋迦，處處撞著達磨。放步即交肩，開口即
X81n1568_p0145a13║齩破。不齩破，大小大。上堂：夫欲智㧞，先須定動。卓拄
X81n1568_p0145a14║杖曰：唵囌嚧㗭唎娑婆訶。歸堂喫茶。上堂：觸境無滯
X81n1568_p0145a15║底，為甚麼擡頭不起？田地穩密底，為甚麼下脚不得？
X81n1568_p0145a16║譬如天王賜與華屋，雖獲大宅，要因門入。乃曰：門聻！
X81n1568_p0145a17║樊噲踏開真主出，巨靈擡手錦鱗噴。參！上堂：平旦寅
X81n1568_p0145a18║曉，何人處處彌陀佛，家家觀世音？月裏麒麟看北斗，
X81n1568_p0145a19║向陽椑子一邊青。
X81n1568_p0145a20║簽判劉經臣居士字興朝。少以逸才登仕版，於佛法
X81n1568_p0145a21║未之信。年三十二，會東林照覺總禪師與語，啟廸之，
X81n1568_p0145a22║乃敬服，因醉心祖道。既而抵京師，謁慧林冲禪師，於
X81n1568_p0145a23║僧問雪竇：如何是諸佛本源？答曰：千峯寒色。語下有
X81n1568_p0145a24║省。歲餘，官雒幕，就參韶山杲禪師。將去任，辭韶山，山
X81n1568_p0145b01║囑曰：公如此用心，何愁不悟？爾後或有非常境界，無
X81n1568_p0145b02║量歡喜，宜急收拾。若收拾得去，便成法器；若收拾不
X81n1568_p0145b03║得，則有不寧之疾，成失心之患矣。未幾，復至京師，趨
X81n1568_p0145b04║智海，依正覺逸禪師，請問因緣。海曰：古人道：平常心
X81n1568_p0145b05║是道。你十二時中，放光動地，不自覺知，向外馳求，轉
X81n1568_p0145b06║疎轉遠。公益疑不解。一夕入室，海舉傳燈所載香至
X81n1568_p0145b07║國王問波羅提尊者：何者是佛？尊者曰：見性是佛之
X81n1568_p0145b08║語問之，公不能對。疑甚，遂歸就寢。熟睡至五鼓，覺來
X81n1568_p0145b09║方追念間，見種種異相，表裏通徹，六根震動，天地回
X81n1568_p0145b10║旋，如雲開月現，喜不自勝。忽憶韶山臨別所囑之言，
X81n1568_p0145b11║姑抑之，逗明趨智海，悉以所得告海為證據，且曰：更
X81n1568_p0145b12║須用得始得。公曰：莫要踐履否？海厲聲曰：這箇是甚
X81n1568_p0145b13║麼事，却說踐履？公默契，乃作發明心地頌八首，及著
X81n1568_p0145b14║明道諭儒篇以警世。詞曰：明道在乎見性，余之所悟
X81n1568_p0145b15║者，見性而已。孟子曰：口之於味也，目之於色也，耳之
X81n1568_p0145b16║於聲也，鼻之於臭也，四肢之於安佚也，性也。楊子曰：
X81n1568_p0145b17║視聽言貌思，性所有也。有見於此，則能明乎道矣。當
X81n1568_p0145b18║知道不遠人，人之於道，猶魚之於水，未嘗須臾離也。
X81n1568_p0145b19║唯其迷己逐物，故終身由之而不知。佛曰大覺，儒曰
X81n1568_p0145b20║先覺，葢覺此耳。昔人有言曰：今古應無墜，分明在目
X81n1568_p0145b21║前。又曰：大道祇在目前，要且目前難睹。欲識大道真
X81n1568_p0145b22║體，不離聲色言語。又曰：夜夜抱佛眠，朝朝還共起。起
X81n1568_p0145b23║倒鎮相隨，語默同居止。欲識佛去處，祇這語聲是。此
X81n1568_p0145b24║佛者之語道為最親者。立則見其參於前也，在輿則
X81n1568_p0145c01║見其倚於衡也，瞻之在前也，忽焉在後也，取之左右
X81n1568_p0145c02║逢其原也。此儒者之語道最邇者。奈何此道唯可心
X81n1568_p0145c03║傳，不立文字。故世尊拈花而妙心傳於迦葉，達磨面
X81n1568_p0145c04║壁而宗旨付於神光。六葉既敷，千花競秀，分宗列派，
X81n1568_p0145c05║各有門庭。故或瞬目揚眉，擎拳舉指；或行棒行喝，竪
X81n1568_p0145c06║拂拈槌；或持叉張弓，輥毬舞笏；或拽石般土，打鼓吹
X81n1568_p0145c07║毛；或一默一言，一吁一笑，乃至種種方便，皆是親切
X81n1568_p0145c08║為人。然祇為太親，故人多罔措，瞥然見者，不隔絲毫。
X81n1568_p0145c09║其或沉吟，迢迢萬里，欲明道者，宜無忽焉。祖祖相傳，
X81n1568_p0145c10║至今不絕，真得吾儒所謂忿而不發，開而弗違者矣。
X81n1568_p0145c11║余之有得，實在此門，反思吾儒，自有其道。良哉！孔子
X81n1568_p0145c12║之言，默而識之，一以貫之，故目擊而道存，指掌而意
X81n1568_p0145c13║喻。凡若此者，皆合宗門之妙旨，得教外之真機。然而
X81n1568_p0145c14║孔子之道，傳之子思，子思傳之孟子，孟子既沒，不得
X81n1568_p0145c15║其傳，而所以傳於世者，特文字耳。故余之學，必求自
X81n1568_p0145c16║得而後已。幸余一夕開悟，凡目之所見，耳之所聞，心
X81n1568_p0145c17║之所思，口之所談，手足之所運動，無非妙者。得之既
X81n1568_p0145c18║久，日益見前，每以與人，人不能受，然後知其妙道，果
X81n1568_p0145c19║不可以文字傳也。嗚呼！是道也，有其人則傳，無其人
X81n1568_p0145c20║則絕。余既得之矣，誰其似之乎？終余之身，而有其人
X81n1568_p0145c21║邪？無其人邪？所不可得而知也。故為記頌歌語，以流
X81n1568_p0145c22║播其事，而又著此篇，以諭吾徒云。
X81n1568_p0145c23║南嶽下十二世
X81n1568_p0145c24║蔣山泉禪師法嗣
X81n1568_p0146a01║清獻公趙抃居士字悅道。年四十餘，擯去聲色，系心
X81n1568_p0146a02║定教。會佛慧來居衢之南禪，公日親之，慧未甞容措
X81n1568_p0146a03║一詞。後典青州，政事之餘多宴坐，忽大雷震驚，即契
X81n1568_p0146a04║悟，作偈曰：默坐公堂虗隱几，心源不動湛如水。一聲
X81n1568_p0146a05║霹靂頂門開，喚起從前自家底。慧聞笑曰：趙悅道撞
X81n1568_p0146a06║彩耳。富鄭公初於宗門未有所趣，公勉之書曰：伏惟
X81n1568_p0146a07║執事，富貴如是之極，道德如是之盛，福壽康寧如是
X81n1568_p0146a08║之備，退休閑逸如是之高，其所未甚留意者，如來一
X81n1568_p0146a09║大事因緣而已。能專誠求所證悟，則他日為門下賀
X81n1568_p0146a10║也。公年七十有二，以太子少保致仕而歸，親舊里民
X81n1568_p0146a11║遇之如故。作高齋以自適，題偈見意曰：腰佩黃金已
X81n1568_p0146a12║退藏，箇中消息也尋常。世人欲識高齋老，祇是柯村
X81n1568_p0146a13║趙四郎。復曰：切忌錯認。臨薨，遺佛慧書曰：非師平日
X81n1568_p0146a14║警誨，至此必不得力矣。慧悼以偈曰：仕也邦為瑞，歸
X81n1568_p0146a15║歟世作程。人間金粟去，天上玉樓成。慧劒無纖缺，冰
X81n1568_p0146a16║壺徹底清。春風瀫水路，孤月照雲明。
X81n1568_p0146a17║慧林本禪師法嗣
X81n1568_p0146a18║東京法雲善本大通禪師族董氏，漢仲舒之裔也。大
X81n1568_p0146a19║父琪，父溫，皆官于潁，遂為潁人。母無子，禱白衣大士，
X81n1568_p0146a20║乃得師。及長，博極羣書，然清修無仕宦意。嘉祐八年，
X81n1568_p0146a21║與弟善思往京師地藏院，選經得度，習毗尼。東遊至
X81n1568_p0146a22║姑蘇，禮圓照於瑞光。照特顧之，於是契旨。經五稔，益
X81n1568_p0146a23║躋微奧。照令依圓通秀。師去，又盡其要。元豐七年，渡
X81n1568_p0146a24║淮，留太守巖。久之，出住雙林，遷淨慈。尋被旨徙法雲。
X81n1568_p0146b01║僧問：寶塔元無縫，如何指示人？師曰：煙霞生背面，星
X81n1568_p0146b02║月遶簷楹。曰：如何是塔中人？師曰：竟日不知清世事，
X81n1568_p0146b03║長年占斷白雲鄉。曰：向上更有事也無？師曰：太無厭
X81n1568_p0146b04║生。問：若論此事，譬如兩家著碁。學人上來，請師一著。
X81n1568_p0146b05║師曰：早見輪了也。僧曰：錯。師曰：是。僧曰：進前無路也。
X81n1568_p0146b06║師卓拄杖一下，曰：爭奈這箇何！僧曰：祇如黑白未分
X81n1568_p0146b07║時又作麼生？師曰：且饒一著。問：百尺竿頭如何進步？
X81n1568_p0146b08║師曰：險。曰：便恁麼去又作麼生？師曰：百雜碎。問：九夏
X81n1568_p0146b09║賞勞即不問，從今向去事如何？師曰：光剃頭，淨洗鉢。
X81n1568_p0146b10║曰：謝師指示。師曰：滴水難消。上堂：上不見天，下不見
X81n1568_p0146b11║地。畐塞虗空，無處回避。為君明破即不中，且向南山
X81n1568_p0146b12║看鼈鼻。擲拄杖，下座。
X81n1568_p0146b13║鎮江府金山善寧法印禪師僧問：天皇也恁麼道，龍
X81n1568_p0146b14║潭也恁麼道，未審和尚作麼生道？師曰：手握白玉鞭，
X81n1568_p0146b15║驢珠盡擊碎。曰：退身有分。師曰：知過必改。上堂，顧視
X81n1568_p0146b16║大眾曰：古人道，在眼曰見，在耳曰聞，在鼻嗅香，在舌
X81n1568_p0146b17║談論，在身覺觸，在意攀緣。雖然如是，祇見錐頭利，不
X81n1568_p0146b18║見鑿頭方。若是金山即不然，有眼覷不見，有耳聽不
X81n1568_p0146b19║聞，有鼻不知香，有舌不談論，有身不覺觸，有意絕攀
X81n1568_p0146b20║緣。一念相應，六根解脫。敢問諸禪德，且道與前來是
X81n1568_p0146b21║同是別？莫有具眼底衲僧，出來通箇消息？若無，復為
X81n1568_p0146b22║諸人重重注破。放開則私通車馬，揑聚則毫末不存。
X81n1568_p0146b23║若是飽戰作家，一任是非貶剝。
X81n1568_p0146b24║壽州資壽院圓澄巖禪師僧問：大藏經中還有奇特
X81n1568_p0146c01║事也無？師曰：祇恐汝不信。曰：如何即是？師曰：黑底是
X81n1568_p0146c02║黑，黃底是紙。曰：謝師答話。師曰：領取鉤頭意，莫認定
X81n1568_p0146c03║盤星。上堂：雲生谷口，月滿長川。樵父斫深雲，漁翁釣
X81n1568_p0146c04║沙島。到這裏便是吳道子、張僧繇，無你下手處。良久
X81n1568_p0146c05║曰：歸堂問取聖僧。參！上堂：乾坤肅靜，海晏河清。風不
X81n1568_p0146c06║鳴條，雨不破塊。春生夏長，秋收冬藏。這箇是世間法，
X81n1568_p0146c07║作麼生是佛法？良久曰：欲得不招無間業，莫謗如來
X81n1568_p0146c08║正法輪。
X81n1568_p0146c09║秀州本覺寺守一法真禪師江陰沈氏子。僧問：如何
X81n1568_p0146c10║是句中玄？師曰：崑崙騎象藕絲牽。曰：如何是體中玄？
X81n1568_p0146c11║師曰：影浸寒潭月在天。曰：如何是玄中玄？師曰：長連
X81n1568_p0146c12║牀上帶刀眠。曰：向上還有事也無？師曰：放下著。上堂，
X81n1568_p0146c13║舉拂子曰：三世諸佛，六代祖師，總在這裏。還見麼？見
X81n1568_p0146c14║汝不相當。又為說法云：無二無二分，無別無斷故。還
X81n1568_p0146c15║聞麼？汝又不惺惺，一時却往上方香積世界去也。撼
X81n1568_p0146c16║拂子曰：退後退後，突著你眼睛。上堂：折半列三，人人
X81n1568_p0146c17║道得。去一拈七，亦要商量。正當今日，雲門道底不要
X81n1568_p0146c18║別，作麼生露得箇消息？良久曰：日月易流。
X81n1568_p0146c19║舒州投子修顒證悟禪師僧問：是法平等，無有高下，
X81n1568_p0146c20║為甚麼趙州三等接人？師曰：入水見長人。曰：爭奈學
X81n1568_p0146c21║人未會？師曰：喚不回頭爭奈何！上堂：楞伽峯頂，誰能
X81n1568_p0146c22║措足？少室巖前，水泄不通。正當恁麼時，黃頭老子張
X81n1568_p0146c23║得口，碧眼胡僧開得眼。雖然如是，事無一向。先聖幸
X81n1568_p0146c24║有第二義門，足可共諸人東說西說。所以道：春生夏
X81n1568_p0147a01║長，秋落冬枯，四時遷改，輪轉長途。愚者心生彼此，達
X81n1568_p0147a02║者一味無殊。良久曰：陝府鐵牛吞大像，嘉州佛向藕
X81n1568_p0147a03║絲藏。上堂：巍巍少室，永鎮群峰。有時雲中捧出，有時
X81n1568_p0147a04║霧罩無蹤，有時突在目前。有口道不得，被人喚作壁
X81n1568_p0147a05║觀胡僧。諸仁者，作麼生免得此過？休！休！不如且持課。
X81n1568_p0147a06║良久曰：一元和，二佛陀，三釋迦，自餘是甚椀躂丘？參！
X81n1568_p0147a07║福州地藏守恩禪師本州丘氏子。僧問：如何是佛？師
X81n1568_p0147a08║曰：晝眠無益。曰：意旨如何？師曰：早起甚長。問：如何是
X81n1568_p0147a09║西來祖意？師曰：風吹滿面塵。上堂，竪起拳曰：或時為
X81n1568_p0147a10║拳。復開曰：或時為掌。若遇衲僧，有功者賞。遂放下曰：
X81n1568_p0147a11║直是土曠人稀，相逢者少。上堂：雨後鳩鳴，山前麥熟。
X81n1568_p0147a12║何處牧童兒，騎牛笑相逐。更把短笛橫吹，風前一曲
X81n1568_p0147a13║兩曲。參！上堂：山僧今日略通一線，不用狐疑，麥中有
X81n1568_p0147a14║麵。上堂，拈拄杖擊禪牀一下，曰：有智若聞，則能信解。
X81n1568_p0147a15║無智疑悔，則為永失。三十年後，不得道山僧今日上
X81n1568_p0147a16║堂，祇念法華經。參！上堂：衲僧現前三昧，釋迦老子不
X81n1568_p0147a17║會。住世四十九年，說得天花亂墜。爭似飢餐渴飲，展
X81n1568_p0147a18║脚堂中打睡。上堂：諸人知處，山僧盡知。山僧知處，諸
X81n1568_p0147a19║人不知。今日不免布施諸人。良久曰：頭上是天，脚下
X81n1568_p0147a20║是地。參！
X81n1568_p0147a21║衢州靈曜寺𧦬（音辯）良佛慈禪師饒州吳氏子。清獻趙
X81n1568_p0147a22║公命開法於越州福果、衢州超化、海會、靈曜四剎。僧
X81n1568_p0147a23║問：三變禪林，四回出世，於和尚分上成得甚麼邊事？
X81n1568_p0147a24║師曰：鉢盂口向天。曰：三十年來關棙子，而今流落五
X81n1568_p0147b01║湖傳。師曰：那箇是山僧關棙子？曰：一言超影象，不墜
X81n1568_p0147b02║古人風。師曰：惜取眉毛。上堂：不知時分之延促，不知
X81n1568_p0147b03║日月之大小，灰頭土面且與麼過。山僧每遇月朔，特
X81n1568_p0147b04║地鬬釘家風，抑揚問答，一場笑具。雖然如是，因風撒
X81n1568_p0147b05║土，借水獻花，有箇葛藤露布，與諸人共相解摘看。驀
X81n1568_p0147b06║拈拄杖擊香臺，曰：參堂去！
X81n1568_p0147b07║明州香山延泳正覺禪師上堂：心隨境現，境逐心生。
X81n1568_p0147b08║心境兩忘，是箇甚麼？拈起拄杖曰：且道這箇甚處得
X81n1568_p0147b09║來？若道是拄杖，瞎却汝眼。若道不是拄杖，眼在甚麼
X81n1568_p0147b10║處？是與不是，一時拈却。且騎拄杖出三門去也。遂曳
X81n1568_p0147b11║杖下座。
X81n1568_p0147b12║安吉州道場慧印禪師上堂：韶石渡頭，舟橫野水；汾
X81n1568_p0147b13║陽浪裏，棹撥孤煙。雲月無私，谿山豈異？一言合轍，千
X81n1568_p0147b14║里同風。敢問諸人，作麼生是同風底句？良久，曰：八千
X81n1568_p0147b15║子弟今何在？萬里山河屬帝家。
X81n1568_p0147b16║臨安府西湖妙慧文義禪師上堂。會麼？已被熱謾了
X81n1568_p0147b17║也。今早起來，無窖可說，下牀著鞋，後架洗面，堂內展
X81n1568_p0147b18║鉢喫粥，粥後打睡，睡起喫茶，見客相喚，齋時喫飯，日
X81n1568_p0147b19║日相似，有甚麼過？然雖如是，更有一般令我笑，金剛
X81n1568_p0147b20║倒地一堆泥。拍禪牀，下座。
X81n1568_p0147b21║處州靈泉山宗一禪師上堂：美玉藏頑石，蓮華出淤
X81n1568_p0147b22║泥。須知煩惱處，悟得即菩提。咄！
X81n1568_p0147b23║泗州普照寺處輝真寂禪師滁州趙氏子。開堂日，僧
X81n1568_p0147b24║問：世尊出世，地湧金蓮。和尚出世，有何祥瑞？師曰：掃
X81n1568_p0147c01║却門前雪。
X81n1568_p0147c02║常州南禪寧禪師僧問：廬陵米價作麼生詶？師曰：欵
X81n1568_p0147c03║出囚口。
X81n1568_p0147c04║越州石佛曉通禪師上堂：冷似秋潭月，無心合太虗。
X81n1568_p0147c05║山高流水急，何處駐游魚？僧問：如何是頓教？師曰：月
X81n1568_p0147c06║落寒潭。曰：如何是漸教？師曰：雲生碧漢。曰：不漸不頓
X81n1568_p0147c07║時如何？師曰：八十老婆不言嫁。
X81n1568_p0147c08║法雲秀禪師法嗣
X81n1568_p0147c09║東京法雲惟白佛國禪師上堂：離婁有意，白浪徒以
X81n1568_p0147c10║滔天。罔象無心，明珠忽然在掌。以手打一圓相，召大
X81n1568_p0147c11║眾曰：還見麼？良久曰：看即有分。上堂，拈拄杖示眾曰：
X81n1568_p0147c12║山僧住持七十餘日，未曾拈動這箇。而今不免現些
X81n1568_p0147c13║小神通，供養諸人。遂卓拄杖，下座。上堂：過去已過去，
X81n1568_p0147c14║未來且莫算。正當現在事，今朝正月半。明月正團圓，
X81n1568_p0147c15║打鼓普請看。大眾看即不無，畢竟喚甚麼作月？休於
X81n1568_p0147c16║天上覓，莫向水中尋。師有續燈錄三十卷入藏。
X81n1568_p0147c17║建康府保寧子英禪師錢塘人也。上堂，拈拄杖曰：日
X81n1568_p0147c18║月不能竝明，河海不能競深，須彌不能同高，乾坤不
X81n1568_p0147c19║能同固，聖凡智慧不及。且道這箇有甚麼長處？良久
X81n1568_p0147c20║曰：節目分明，生來條直。冰雪敲開片片分，白雲點破
X81n1568_p0147c21║承伊力。擊禪牀，下座。
X81n1568_p0147c22║溫州僊巖景純禪師僧問：德山棒，臨濟喝，和尚如何
X81n1568_p0147c23║作用？師曰：老僧今日困。僧便喝，師曰：却是你惺惺。
X81n1568_p0147c24║寧國府廣教守訥禪師（圓照上足，時稱訥叔。）僧問：如何是古今
X81n1568_p0148a01║常存底句？師曰：鐵牛橫海岸。曰：如何是衲僧正眼？師
X81n1568_p0148a02║曰：針劄不入。
X81n1568_p0148a03║興元府慈濟聰禪師僧問：如何是道？師曰：此去長安
X81n1568_p0148a04║三十七程。曰：如何是道中人？師曰：撞頭磕額。問：不是
X81n1568_p0148a05║風動，不是幡動，未審是甚麼動？師曰：低聲！低聲！問：如
X81n1568_p0148a06║何是隨色摩尼珠？師曰：青青翠竹，鬱鬱黃花。曰：如何
X81n1568_p0148a07║是正色？師曰：退後！退後！問：釋迦已滅，彌勒未生，未審
X81n1568_p0148a08║誰為導首？師曰：鐵牛也須汗出。曰：莫便是為人處也
X81n1568_p0148a09║無？師曰：細看前話。問：如何是超佛越祖之談？師曰：陝
X81n1568_p0148a10║府鐵牛。上堂：三乘教典，不是真詮。直指本心，未為極
X81n1568_p0148a11║則。若是通心上士，脫灑高流，出來相見。乃顧視大眾
X81n1568_p0148a12║曰：休！上堂：終日孜孜相為，恰似牽牛上壁。大眾何故
X81n1568_p0148a13║如此？貪生逐日區區去，喚不回頭爭奈何！上堂：一即
X81n1568_p0148a14║一，二即二，把定要津，何處出氣？拈拄杖曰：彼自無瘡，
X81n1568_p0148a15║勿傷之也。卓一下，下座。
X81n1568_p0148a16║安州白兆山通慧珪禪師上堂：幸逢嘉會，須采異聞。
X81n1568_p0148a17║既遇寶山，莫令空手。不可他時後日，門扇後，壁角頭，
X81n1568_p0148a18║自說大話也。窮天地，亘古今，即是當人一箇自性，於
X81n1568_p0148a19║是中間更無他物。諸人每日行時行著，臥時臥著，坐
X81n1568_p0148a20║時坐著，祇對語言時滿口道著，以至揚眉瞬目，嗔喜
X81n1568_p0148a21║愛憎，寂默游戲，未始間斷。因甚麼不肯承當，自家歇
X81n1568_p0148a22║去？良由無量劫來，愛欲情重，生死路長，背覺合塵，自
X81n1568_p0148a23║生疑惑。譬如空中飛鳥，不知空是家鄉；水裏游魚，忘
X81n1568_p0148a24║却水為性命。何得自抑，却問傍人？大似捧飯稱飢，臨
X81n1568_p0148b01║河呌渴。諸人要得休去麼？各請立地，定著精神，一念
X81n1568_p0148b02║回光，豁然自照。何異空中紅日，獨運無私；盤裏明珠，
X81n1568_p0148b03║不撥自轉。然雖如是，祇為初機，向上機關未曾踏著。
X81n1568_p0148b04║且道作麼生是向上機關？良久曰：仰面看天不見天。
X81n1568_p0148b05║廬州長安淨名法因禪師上堂：天上月圓，人間月半。
X81n1568_p0148b06║七八是數，事却難算。隱顯不辨即且置，黑白未分一
X81n1568_p0148b07║句作麼生道？良久曰：相逢秋色裏，共話月明中。上堂：
X81n1568_p0148b08║祖師妙訣，別無可說。直饒釘觜鐵舌，未免弄巧成拙。
X81n1568_p0148b09║淨名已把天機泄。
X81n1568_p0148b10║浮槎山福嚴守初禪師僧問：如何是受用三昧？師曰：
X81n1568_p0148b11║拈匙放筯。問：如何是正直一路？師曰：踏不著。曰：踏著
X81n1568_p0148b12║後如何？師曰：四方八面。乃曰：若論此事，放行則曹谿
X81n1568_p0148b13║路上月白風清，把定則少室峰前雲收霧卷。如斯語
X81n1568_p0148b14║論，已涉多途。但由一念相應，方信不從人得。大眾，且
X81n1568_p0148b15║道從甚麼處得？良久，曰：水流元在海，月落不離天。上
X81n1568_p0148b16║堂：即性之相，一亘晴空；即相之性，千波競起。若徹來
X81n1568_p0148b17║源，清流無阻。所以舉一念而塵沙法門頓顯，拈一毫
X81n1568_p0148b18║而無邊剎境齊彰。且道文殊、普賢在甚麼處？下坡不
X81n1568_p0148b19║走，快便難逢。便下座。
X81n1568_p0148b20║鼎州德山仁繪禪師僧問：如何是不動尊？師曰：來千
X81n1568_p0148b21║去萬。曰：恁麼則脚跟不點地也。師曰：却是汝會。上堂：
X81n1568_p0148b22║至道無難，唯嫌揀擇。但莫憎愛，洞然明白。山僧即不
X81n1568_p0148b23║然，至道最難，須是揀擇。若無憎愛，爭見明白？
X81n1568_p0148b24║澧州聖壽香積用旻禪師上堂：木馬衝開千騎路，鐵
X81n1568_p0148c01║牛逶過萬重關。木馬鐵牛即今在甚麼處？良久曰：驚
X81n1568_p0148c02║起暮天沙上鴈，海門斜去兩三行。
X81n1568_p0148c03║瑞州瑞相子來禪師上堂。顧視眾曰：夫為宗匠，隨處
X81n1568_p0148c04║提綱。應機問答，殺活臨時。心眼精明，那容妖怪。若也
X81n1568_p0148c05║棒頭取證，喝下承當。埋沒宗風，恥他先作。轉身一路，
X81n1568_p0148c06║不在遲疑。一息不來，還同死漢。大眾，直饒到這田地，
X81n1568_p0148c07║猶是句語埋藏，未有透脫一路。敢問諸人，作麼生是
X81n1568_p0148c08║透脫一路？還有人道得麼？若無，山僧不免與諸人說
X81n1568_p0148c09║破。良久曰：玉離荊岫寒光動，劒出豐城紫氣橫。
X81n1568_p0148c10║廬州真空從一禪師上堂：心鏡明，鑑無礙。遂拈起拄
X81n1568_p0148c11║杖曰：喚這箇作拄杖即是礙，不喚作拄杖亦是礙。離
X81n1568_p0148c12║此之外，畢竟如何？要會麼？礙不礙，誰為對？大地山河，
X81n1568_p0148c13║廓然粉碎。
X81n1568_p0148c14║襄州鳳凰山乾明廣禪師上堂。日頭東畔出，月向西
X81n1568_p0148c15║邊沒，來去急如梭，催人成白骨。山僧有一法，堪為保
X81n1568_p0148c16║命術，生死不相干，打破精魂窟。咄！咄！是何物？不是眾
X81n1568_p0148c17║生不是佛。參！
X81n1568_p0148c18║慧林冲禪師法嗣
X81n1568_p0148c19║東京永興華嚴寺智明佛慧禪師常州史氏子。上堂：
X81n1568_p0148c20║若論此事，在天則列萬象而齊現，在地則運四時而
X81n1568_p0148c21║發生，在人則出沒卷舒，六根互用。且道在山僧拄杖
X81n1568_p0148c22║頭上又作麼生？良久，卓一下，曰：高也著，低也著。
X81n1568_p0148c23║鎮州永泰智航禪師上堂：散為氣者，乃道之漓。適於
X81n1568_p0148c24║變者，為法之弊。靈機不昧，亘古亘今。大用現前，何得
X81n1568_p0149a01║何失。雖然如是，忽遇無孔鐵槌，作麼生話會？拈拄杖
X81n1568_p0149a02║曰：穿過了也。上堂：龍騰碧漢，變化無方。鳳翥青霄，誰
X81n1568_p0149a03║知蹤跡。可行則行，不出百千三昧。可止則止，寧忘萬
X81n1568_p0149a04║象森羅。所以道，取不得，舍不得，不可得中祇麼得。且
X81n1568_p0149a05║道得箇甚麼？良久曰：莫妄想。
X81n1568_p0149a06║江陰軍壽聖子邦圓覺禪師僧問：祖意教意拈放一
X81n1568_p0149a07║邊，如何得速成佛去？師曰：有成終不是，是佛亦非真。
X81n1568_p0149a08║僧擬議，師叱曰：話頭道甚麼？
X81n1568_p0149a09║長蘆夫禪師法嗣
X81n1568_p0149a10║明州雪竇道榮覺印禪師郡之陳氏子。僧問：寒山逢
X81n1568_p0149a11║拾得時如何？師曰：揚眉飛閃電。曰：更有何事？師曰：開
X81n1568_p0149a12║口放毫光。曰：如何是向上一路？師曰：七六八。
X81n1568_p0149a13║真州長蘆宗賾慈覺禪師洺州孫氏子。僧問：達磨面
X81n1568_p0149a14║壁，此理如何？師良久，僧禮拜。師曰：今日被這僧一問，
X81n1568_p0149a15║直得口瘂。上堂：冬去寒食，一百單五。活人路上，死人
X81n1568_p0149a16║無數。頭鑽荊棘林，將謂眾生苦。拜掃事如何？骨堆上
X81n1568_p0149a17║添土。唯有出家人，不踏無生路。大眾且道向甚麼處
X81n1568_p0149a18║去？還會麼？南天台，北五臺。參！上堂：新羅別無妙訣，當
X81n1568_p0149a19║言不避截舌。但能心口相應，一生受用不徹。且道如
X81n1568_p0149a20║何是心口相應底句？良久曰：焦甎打著連底凍。參！問：
X81n1568_p0149a21║六門未息時如何？師曰：鼻孔裏燒香。曰：學人不會。師
X81n1568_p0149a22║曰：耳朵裡打鼓。問：如何是無功之功？師曰：泥牛不運
X81n1568_p0149a23║步，天下沒荒田。曰：恁麼則功不浪施也。師曰：雖然廣
X81n1568_p0149a24║大神通，未免遭他痛棒。上堂：金屑雖貴，落眼成翳。金
X81n1568_p0149b01║屑既除，眼在甚麼處？若如此者，未出荊棘林中，棒頭
X81n1568_p0149b02║取證，喝下承當，正在金峯窠裏。上堂：樓外紫金山色
X81n1568_p0149b03║秀，門前甘露水聲寒。古槐陰下清風裏，試為諸人再
X81n1568_p0149b04║指看。拈拄杖曰：還見麼？擊香卓曰：還聞麼？靠却拄杖
X81n1568_p0149b05║曰：眼耳若通隨處足，水聲山色自悠悠。
X81n1568_p0149b06║平江府慧日智覺廣燈禪師本郡梅氏子。上堂，良久
X81n1568_p0149b07║曰：休休休，徒悠悠。釣竿長在手，魚冷不吞鉤。喝一喝，
X81n1568_p0149b08║下座。
X81n1568_p0149b09║佛日才禪師法嗣
X81n1568_p0149b10║澧州夾山靈泉自齡禪師常州周氏子。僧問：金鷄啄
X81n1568_p0149b11║破琉璃殻，玉兔挨開碧海門。此是人間光影，如何是
X81n1568_p0149b12║祖師機？師曰：針劄不入。曰：祇如朕兆未生已前作麼
X81n1568_p0149b13║生道？師舉起拂子。僧曰：如何領會？師曰：斫額望扶桑。
X81n1568_p0149b14║問：混沌未分時如何？師曰：春風𩖼𩖼。曰：分後如何？師
X81n1568_p0149b15║曰：春日遲遲。曰：向上更有事也無？師曰：一年三百六
X81n1568_p0149b16║十日。上堂，良久，顧大眾曰：月裏走金烏，誰云一物無？
X81n1568_p0149b17║趙州東壁上，挂箇大葫蘆。參！上堂，良久，打一圓相曰：
X81n1568_p0149b18║大眾，五千餘卷詮不盡，三世諸拂讚不及。令人却憶
X81n1568_p0149b19║賣油翁，狼忙走下繩牀立。參！上堂：便乃忘機守默，已
X81n1568_p0149b20║被金粟占先。擬欲展演詞鋒，落在瞿曇之後。離此二
X81n1568_p0149b21║途，作麼生是衲僧透脫一路？良久曰：好笑南泉提起
X81n1568_p0149b22║處，刈茆鐮子曲彎彎。參！
X81n1568_p0149b23║天鉢元禪師法嗣
X81n1568_p0149b24║衛州元豐院清滿禪師滄州田氏子。僧問：如何是佛？
X81n1568_p0149c01║師曰：天寒地冷。曰：如何是道？師曰：不道。曰：為甚麼不
X81n1568_p0149c02║道？師曰：道是閑名字。上堂：無異思惟，諦聽諦聽。昨日
X81n1568_p0149c03║寒，今日寒，抖擻精神著力看。著力看，看來看去轉顢
X81n1568_p0149c04║頇。要得不顢頇，看！參！上堂：堪作梁底作梁，堪作柱底
X81n1568_p0149c05║作柱。靈利衲僧，便知落處。驀拈拄杖曰：還知這箇堪
X81n1568_p0149c06║作甚麼？打香臺一下，曰：莫道無用處。復打一下，曰：參！
X81n1568_p0149c07║上堂：看！看！堂裏木師伯，被聖僧打一摑。走去見維那，
X81n1568_p0149c08║被維那打兩摑。露柱呵呵笑，打著這師伯。元豐路見
X81n1568_p0149c09║不平，與你雪正。拈拄杖曰：來！來！然是聖僧，也須喫棒。
X81n1568_p0149c10║擊香臺，下座。歲旦，上堂：憶昔山居絕糧，有頌舉似大
X81n1568_p0149c11║眾：飢飡松栢葉，渴飲㵎中泉。看罷青青竹，和衣自在
X81n1568_p0149c12║眠。大眾，更有山懷為君說，今年年是去年年。上堂：此
X81n1568_p0149c13║劒刃上事，須劒刃上漢始得。有般名利之徒，為人天
X81n1568_p0149c14║師，懸羊頭，賣狗肉，壞後進初機，滅先聖洪範。你等諸
X81n1568_p0149c15║人聞恁麼事，豈不寒心？由是疑悞眾生，墮無間獄。苦
X81n1568_p0149c16║哉！苦哉！取一期快意，受萬劫餘殃。有甚麼死急來為
X81n1568_p0149c17║釋子？喝曰：聵人徒側耳。便下座。上堂，喝一喝曰：不是
X81n1568_p0149c18║道，不是禪，每逢三五夜，皓月十分圓。參！師凡見僧，乃
X81n1568_p0149c19║曰：佛法世法，眼病空花。有僧曰：翳消花滅時如何？師
X81n1568_p0149c20║曰：將謂汝靈利。
X81n1568_p0149c21║青州定慧院法本禪師僧問：古人到這裏，為甚麼拱
X81n1568_p0149c22║手歸降？師曰：理合如是。曰：畢竟如何？師曰：夜眠日走。
X81n1568_p0149c23║西京善勝真悟禪師上堂：揚聲止響，不知聲是響根；
X81n1568_p0149c24║弄影逃形，不知形為影本。以法問法，不知法本非法；
X81n1568_p0150a01║以心傳心，不知心本無心。心本無心，知心如幻；了法
X81n1568_p0150a02║非法，知法如夢。心法不實，莫謾追求；夢幻空花，何勞
X81n1568_p0150a03║把捉？到這裏，三世諸佛、一大藏教、祖師言句、天下老
X81n1568_p0150a04║和尚路布葛藤，盡使不著。何故？太平本是將軍致，不
X81n1568_p0150a05║許將軍見太平。
X81n1568_p0150a06║瑞巖鴻禪師法嗣
X81n1568_p0150a07║明州育王曇振真戒禪師上堂：今日布袋頭開，還有
X81n1568_p0150a08║買賣者麼？時有僧出曰：有。師曰：不作貴，不作賤，作麼
X81n1568_p0150a09║生酬價？僧無語。師曰：老僧失利。
X81n1568_p0150a10║棲賢遷禪師法嗣
X81n1568_p0150a11║舒州王屋山崇福燈禪師上堂：天不能葢，地不能載。
X81n1568_p0150a12║一室無私，何處不在？大眾，直饒恁麼會去，也是鬼弄
X81n1568_p0150a13║精魂。怎生說箇常在底道理？良久，曰：金風昨夜起，徧
X81n1568_p0150a14║地是黃花。
X81n1568_p0150a15║淨眾言首座法嗣
X81n1568_p0150a16║西京招提惟湛廣燈禪師嘉禾人也。僧問：如何是和
X81n1568_p0150a17║尚家風？師曰：秋風黃葉亂，遠岫白雲歸。曰：專為流通
X81n1568_p0150a18║也。師曰：即今作麼生舉？僧便喝，師便打。上堂：偏不偏，
X81n1568_p0150a19║正不正，那事從來難比並。滿天風雨骨毛寒，何須更
X81n1568_p0150a20║入那伽定。卓拄杖，下座。上堂：六塵不惡，還同正覺。馬
X81n1568_p0150a21║上誰家白面郎，穿花折柳垂巾角。夜來一醉明月樓，
X81n1568_p0150a22║呼盧輪却黃金宅。臂鷹走犬歸不歸，娥眉皓齒嗔無
X81n1568_p0150a23║力。此心能有幾人知，黃頭碧眼非相識。囉囉哩！拍手
X81n1568_p0150a24║一下，下座。
X81n1568_p0150b01║南嶽下十三世
X81n1568_p0150b02║法雲本禪師法嗣
X81n1568_p0150b03║臨安府淨慈楚明寶印禪師百粵張氏。上堂：祖師心
X81n1568_p0150b04║印，非長非短，非方非圓，非內非外，亦非中間。且問大
X81n1568_p0150b05║眾，決定是何形貌？拈拄杖曰：還見麼？古篆不成文，飛
X81n1568_p0150b06║帛難同體。從本自分明，何須重特地。擊禪牀，下座。上
X81n1568_p0150b07║堂：出門見山水，入門見佛殿。靈光觸處通，諸人何不
X81n1568_p0150b08║薦？若不薦，淨慈今日不著便。上堂：祖師道，吾本來茲
X81n1568_p0150b09║土，傳法救迷情。一花開五葉，結果自然成。淨慈當時
X81n1568_p0150b10║若見恁麼道，用黑漆拄杖子一棒打殺，埋向無陰陽
X81n1568_p0150b11║地上，令他出氣不得。何故？尀耐他瞞我唐土人。眾中
X81n1568_p0150b12║莫有為祖師出氣底麼？出來，和你一時埋却。上堂：若
X81n1568_p0150b13║論此事，如散鋪寶貝，亂堆金玉。昧己者自甘窮困，有
X81n1568_p0150b14║眼底信手拈來。所以道，閻浮有大寶，見少得還稀。若
X81n1568_p0150b15║人將獻我，成佛一餉時。乃拈拄杖曰：如今一時呈似，
X81n1568_p0150b16║普請大眾高著眼。擲拄杖，下座。
X81n1568_p0150b17║真州長蘆道和祖照禪師興化潘氏子。僧問：無遮聖
X81n1568_p0150b18║會還有不到者麼？師曰：有。曰：誰是不到者？師曰：金剛
X81n1568_p0150b19║脚下鐵崑崙。問：不許夜行，投明須到。意旨如何？師曰：
X81n1568_p0150b20║羊頭車子推明月。曰：便恁麼去時如何？師曰：鐵門路
X81n1568_p0150b21║嶮。問：一槌兩當時如何？師曰：踏藕得魚歸。問：教外別
X81n1568_p0150b22║傳，未審傳箇甚麼？師曰：鐵彈子。問：百城遊罷時如何？
X81n1568_p0150b23║師曰：前頭更有趙州關。上堂：一二三，四五六，碧眼胡
X81n1568_p0150b24║僧數不足。泥牛入海過新羅，木馬追風到天竺。天竺
X81n1568_p0150c01║茫茫何處尋？補陀巖上問觀音。普賢拍手呵呵笑，歸
X81n1568_p0150c02║去來兮秋水深。
X81n1568_p0150c03║福州雪峯思慧妙湛禪師錢塘俞氏子。僧問：古殿無
X81n1568_p0150c04║燈時如何？師曰：東壁打西壁。曰：恁麼則撞著露柱也。
X81n1568_p0150c05║師曰：未敢相許。上堂：一法若通，萬緣方透。拈拄杖曰：
X81n1568_p0150c06║這裏悟了，提起拄杖，海上橫行。若到雲居山頭，為我
X81n1568_p0150c07║傳語雪峯和尚：咄！上堂：布大教網，摝人天魚。護聖不
X81n1568_p0150c08║似老胡拖泥帶水，祇是見兔放鷹，遇獐發箭。乃高聲
X81n1568_p0150c09║召眾曰：中。上堂：昔日藥山早晚不參，動經旬月。一日
X81n1568_p0150c10║大眾纔集，藥山便歸方丈。諸禪德，彼時佛法早自淡
X81n1568_p0150c11║薄，論來猶較些子。如今每日鳴鼓陞堂，忉忉怛怛地，
X81n1568_p0150c12║問者口似紡車，答者舌如霹靂。總似今日，靈山慧命，
X81n1568_p0150c13║殆若懸絲；少室家風，危如纍卵。又安得箇慨然有志、
X81n1568_p0150c14║扶竪宗乘底衲子，出來喝散大眾？非唯耳邊靜辦，當
X81n1568_p0150c15║使正法久住，豈不偉哉！如或棒上不成龍，山僧倒行
X81n1568_p0150c16║此令。以拄杖一時趂散。上堂：眼睫橫亘十方，眉毛上
X81n1568_p0150c17║透青天，下徹黃泉。且道鼻孔在甚麼處？良久曰：劄。上
X81n1568_p0150c18║堂：妙高山頂，雲海茫茫。少室巖前，雪霜凜凜。齊腰獨
X81n1568_p0150c19║立，徒自苦疲。七日不逢，一場懡㦬。別峯相見，落在半
X81n1568_p0150c20║途。隻履西歸，遠之遠矣。卓拄杖，下座。上堂：大道祗在
X81n1568_p0150c21║目前，要且目前難睹。欲識大道真體，今朝三月十五。
X81n1568_p0150c22║不勞久立。建炎改元，上堂：天地之大德曰生，聖人之
X81n1568_p0150c23║大寶曰位。今上皇帝踐登寶位，萬國歸仁。草木禽魚，
X81n1568_p0150c24║咸被其德。此猶是聖主應世邊事。王宮降誕已前一
X81n1568_p0151a01║句，天下人摸索不著。上堂：一切法無差，雲門胡餅趙
X81n1568_p0151a02║州茶。黃鶴樓中吹玉笛，江城五月落梅花。慚愧太原
X81n1568_p0151a03║孚上座，五更聞鼓角，天曉弄琵琶。喝一喝。上堂：南詢
X81n1568_p0151a04║諸友，踏破草鞋。絕學無為，坐消日月。凡情易脫，聖解
X81n1568_p0151a05║難忘。但有纖毫，皆成滲漏。可中為道，似地擎山。應物
X81n1568_p0151a06║現形，如驢覷井。縱無計較，途轍已成。若論相應，轉沒
X81n1568_p0151a07║交涉。勉諸仁者，莫錯用心。各自歸堂，更求何事？
X81n1568_p0151a08║婺州寶林果昌寶覺禪師安州時氏子。師與提刑楊
X81n1568_p0151a09║次公入山，同遊山次，楊拈起大士飯石，問：既是飯石，
X81n1568_p0151a10║為甚麼齩不破？師曰：祇為太硬。楊曰：猶涉繁詞。師曰：
X81n1568_p0151a11║未審提刑作麼生？楊曰：硬。師曰：也是第二月。楊為寫
X81n1568_p0151a12║七佛殿額，乃問：七佛重出世時如何？師曰：一回相見
X81n1568_p0151a13║一回新。上堂：一即一，二即二，齅著直是無香氣。驀拈
X81n1568_p0151a14║拄杖卓一下，曰：識得山僧楖栗條，莫向南山尋鼈鼻。
X81n1568_p0151a15║鄭州資福法明寶月禪師上堂：資福別無所補，五日
X81n1568_p0151a16║一參擊鼓。何曾說妙談玄，祇是麤言直語。甘草自來
X81n1568_p0151a17║甜，黃連依舊苦。忽若鼻孔遼天，逢人切忌錯舉。參！上
X81n1568_p0151a18║堂：若論此事，譬如伐樹得根，灸病得穴。若也得根，豈
X81n1568_p0151a19║在千枝徧斫？若也得穴，不假六分全燒。以拄杖卓一
X81n1568_p0151a20║下，曰：這箇是根，那箇是穴？擲下拄杖，曰：這箇是穴，又
X81n1568_p0151a21║喚甚麼作根？咄！是何言歟！
X81n1568_p0151a22║潭州雲峯志璿祖燈禪師南粵陳氏子。上堂：休去，歇
X81n1568_p0151a23║去，一念萬年去，寒灰枯木去，古廟香爐去，一條白練
X81n1568_p0151a24║去。大眾，古人見處，如日暉空，不著二邊，豈墮陰界？堪
X81n1568_p0151b01║嗟後代兒孫，多作一色邊會。山僧即不然，不休去，不
X81n1568_p0151b02║歇去，業識茫茫去，七顛八倒去，十字街頭閙浩浩地，
X81n1568_p0151b03║聲色裏坐臥去，三家村裏盈衢塞路，荊棘裏游戲去，
X81n1568_p0151b04║刀山劒樹劈腹剜心，鑊湯爐炭皮穿骨爛去。如斯舉
X81n1568_p0151b05║唱，大似三歲孩兒輥繡毬。上堂：一切聲是佛聲，塗毒
X81n1568_p0151b06║鼓透入耳朵裏。一切色是佛色，鐵蒺蔾穿過眼睛中。
X81n1568_p0151b07║好事不如無。便下座。上堂：盡乾坤大地，是箇熱鐵圓。
X81n1568_p0151b08║汝等諸人向甚麼處下口？良久曰：吞不進，吐不出。上
X81n1568_p0151b09║堂：瘦竹長松滴翠香，流風疏月度炎涼。不知誰住原
X81n1568_p0151b10║西寺，每日鐘聲送夕陽。上堂：聲色頭上睡眠，虎狼羣
X81n1568_p0151b11║裏安禪。荊棘林內翻身，雪刃叢中遊戲。竹影掃堦塵
X81n1568_p0151b12║不動，月穿潭底水無痕。上堂：不是風動，不是幡動，衲
X81n1568_p0151b13║僧失却鼻孔。是風動，是幡動，分明是箇漆桶。兩段不
X81n1568_p0151b14║同，眼暗耳聾。㵎水如藍碧，山花似火紅。上堂，僧問：如
X81n1568_p0151b15║何是西來意？師曰：築著額頭磕著鼻。曰：意旨如何？師
X81n1568_p0151b16║曰：驢駞馬載。曰：向上還有事也無？師曰：朝到西天，暮
X81n1568_p0151b17║歸唐土。曰：謝師答話。師曰：大乘砑郎當。僧退，師乃曰：
X81n1568_p0151b18║僧問西來意，築著額頭磕著鼻，意旨又如何？驢駞并
X81n1568_p0151b19║馬載，朝到西天暮歸唐，大乘恰似砑郎當。何故？沒量
X81n1568_p0151b20║大人被語脉裏轉却。遂拊掌大笑，下座。僧問：丹霞燒
X81n1568_p0151b21║木佛，院主為甚麼眉鬚墮落？師曰：一人傳虗，萬人傳
X81n1568_p0151b22║實。曰：恁麼則不落也。師曰：兩重公案。曰：學人未曉，特
X81n1568_p0151b23║伸請益。師曰：筠袁虔吉，頭上插筆。問：德山入門便棒，
X81n1568_p0151b24║意旨如何？師曰：束杖理民。曰：臨濟入門便喝，又作麼
X81n1568_p0151c01║生？師曰：不言而化。曰：未審和尚如何為人？師曰：一刀
X81n1568_p0151c02║兩段。問：無縫鐵門，請師一啟。師曰：進前三步。曰：向上
X81n1568_p0151c03║無關，請師一閉。師曰：退後一尋。曰：不開不閉，又作麼
X81n1568_p0151c04║生？師曰：吽！吽！便打。
X81n1568_p0151c05║東京慧林常悟禪師僧問：若不傳法度眾生，舉世無
X81n1568_p0151c06║由報恩者。未審傳箇甚麼法？師曰：開宗明義章第一。
X81n1568_p0151c07║問：達磨未來時如何？師曰：省得草鞋錢。曰：來後如何？
X81n1568_p0151c08║師曰：重疊關山路。
X81n1568_p0151c09║安吉州道場有規禪師婺州姜氏子。上堂，拈拄杖曰：
X81n1568_p0151c10║還見麼？窮諸玄辯，若一毫置於太虗。竭世樞機，似一
X81n1568_p0151c11║滴投於巨壑。德山老人雖則焚其䟽鈔，也是賊過後
X81n1568_p0151c12║張弓。且道文彩未彰以前又作麼生理論？三千劒客
X81n1568_p0151c13║今何在？獨許莊周致太平。上堂：種田愽飯，地藏家風。
X81n1568_p0151c14║客來喫茶，趙州禮度。且道護聖門下別有甚麼長處？
X81n1568_p0151c15║良久曰：尋常不放山泉出，屋底清池冷照人。化士出
X81n1568_p0151c16║問：促裝已辦，乞師一言。師曰：好看前路事，莫比在家
X81n1568_p0151c17║時。曰：恁麼則三家村裏、十字街頭等箇人去也。師曰：
X81n1568_p0151c18║照顧打失布袋。
X81n1568_p0151c19║越州延慶可復禪師上堂：胡來胡現，漢來漢現。忽然
X81n1568_p0151c20║胡漢俱來時，如何祇準？良久曰：落霞與孤鶩齊飛，秋
X81n1568_p0151c21║水共長天一色。參！上堂，驀拈拄杖橫按膝上曰：苦痛
X81n1568_p0151c22║深，苦痛深，碧潭千萬丈，那箇是知音？卓一下，下座。
X81n1568_p0151c23║安吉州道場慧顏禪師上堂：世尊按指，海印發光。拈
X81n1568_p0151c24║拄杖曰：莫妄想。便下座。
X81n1568_p0152a01║溫州雙峰普寂宗達佛海禪師僧問：如何是永嘉境？
X81n1568_p0152a02║師曰：華葢峰。曰：如何是境中人？師曰：一宿覺。上堂，眾
X81n1568_p0152a03║集定，喝一喝曰：冤有頭，債有主。珍重！
X81n1568_p0152a04║越州五峯子琪禪師僧問：學人上來，乞師垂示。師曰：
X81n1568_p0152a05║花開千朵秀。曰：學人不會。師曰：雨後萬山青。曰：謝指
X81n1568_p0152a06║示。師曰：你作麼生會？僧便喝，師曰：未在。僧又喝，師曰：
X81n1568_p0152a07║一喝兩喝後作麼生？曰：也知和尚有此機要。師曰：適
X81n1568_p0152a08║來道甚麼？僧無語，師便喝。
X81n1568_p0152a09║西京韶山雲門道信禪師僧問：如何是祖師西來意？
X81n1568_p0152a10║師曰：千年古墓蛇，今日頭生角。曰：莫便是和尚家風
X81n1568_p0152a11║也無？師曰：卜度則喪身失命。問：如何是學人自己？師
X81n1568_p0152a12║曰：無人識者。曰：如何得脫灑去？師曰：你問我答。
X81n1568_p0152a13║臨安府上天竺從諫慈辯講師處之，松陽人也。具大
X81n1568_p0152a14║知見，聲播講席。於上觀深有所契，每與禪衲遊。甞以
X81n1568_p0152a15║道力扣大通，通一日作書寄之。師發緘，睹黑白二圓
X81n1568_p0152a16║相，乃悟。答偈曰：黑相白相，擔枷過狀。了不了兮，無風
X81n1568_p0152a17║起浪。若問究竟事如何，洞庭山在太湖上。
X81n1568_p0152a18║金山寧禪師法嗣
X81n1568_p0152a19║婺州普濟子淳圓濟禪師僧問：摩尼珠人不識，如來
X81n1568_p0152a20║藏裏親收得。如何是珠？師曰：不撥自轉。曰：如何是藏？
X81n1568_p0152a21║師曰：一撥便轉。曰：轉後如何？師曰：把不住。上堂：雨過
X81n1568_p0152a22║山青，雲開月白。帶雪寒松，搖風庭栢。山僧恁麼說話，
X81n1568_p0152a23║還有祖師意也無？其或未然。良久曰：看！看！
X81n1568_p0152a24║吉州禾山用安禪師僧問：蓮華未出水時如何？師曰：
X81n1568_p0152b01║魚挨鼈倚。曰：出水後如何？師曰：水仙頭上戴，好手絕
X81n1568_p0152b02║躋攀。曰：出與未出時如何？師曰：應是乾坤措，不教容
X81n1568_p0152b03║易看。
X81n1568_p0152b04║本覺一禪師法嗣
X81n1568_p0152b05║福州越峰粹珪妙覺禪師本郡林氏子。僧問：如何是
X81n1568_p0152b06║祖師西來意？師曰：瘦田損種。曰：未審如何領會？師曰：
X81n1568_p0152b07║刈禾鎌子曲如鉤。問：機關不到時如何？師曰：抱甕灌
X81n1568_p0152b08║園。曰：此猶是機關邊事。師曰：須要雨淋頭。
X81n1568_p0152b09║台州天台如庵主久依法真，因看雲門東山水上行
X81n1568_p0152b10║語，發明己見。歸隱故山，猿鹿為伍。郡守聞其風，遣使
X81n1568_p0152b11║逼令住持。師作偈曰：三十年來住此山，郡符何事到
X81n1568_p0152b12║林間。休將瑣瑣塵寰事，換我一生閑又閑。遂焚其盧，
X81n1568_p0152b13║竟不知所止。
X81n1568_p0152b14║平江府西竺寺尼法海禪師寶文，呂嘉之姑也。首參
X81n1568_p0152b15║法雲秀和尚，後領旨於法真言下。諸名儒屢挽應世，
X81n1568_p0152b16║堅不從。殂日說偈曰：霜天雲霧結，山月冷涵輝。夜接
X81n1568_p0152b17║故鄉信，曉行人不知。屆明坐脫。
X81n1568_p0152b18║投子顒禪師法嗣
X81n1568_p0152b19║壽州資壽灌禪師上堂，良久曰：便恁麼散去，已是葛
X81n1568_p0152b20║藤。更若喃喃，有何所益？以拂子擊禪牀，下座。
X81n1568_p0152b21║西京白馬崇壽江禪師僧問：知師久蘊囊中寶，今日
X81n1568_p0152b22║開堂略借看。師曰：不借。曰：為甚麼不借？師曰：賣金須
X81n1568_p0152b23║是買金人。
X81n1568_p0152b24║鄧州香嚴智月海印禪師僧問：法雷已震，選佛場開。
X81n1568_p0152c01║不昧宗乘，請師直指。師曰：三月三日時，千花萬花拆。
X81n1568_p0152c02║曰：普天匝地承恩力，覺苑仙葩一夜開。師曰：切忌隨
X81n1568_p0152c03║他去。乃曰：判府吏部此日命山僧開堂祝聖，紹續祖
X81n1568_p0152c04║燈。祇如祖燈作麼生續？不見古者道，六街鐘皷響鼕
X81n1568_p0152c05║鼕，即處鋪金世界中。池長芰荷庭長栢，更將何法演
X81n1568_p0152c06║真宗？恁麼說話，也是事不獲已。有旁不肯底出來，把
X81n1568_p0152c07║山僧拽下禪牀，痛打一頓，許伊是箇本分衲僧。若未
X81n1568_p0152c08║有這箇作家手脚，切不得草草匇匇。勘得脚跟下不
X81n1568_p0152c09║實，頭沒去處，却須倒喫香嚴手中钁柄。莫言不道。上
X81n1568_p0152c10║堂：吾家寶藏不慳惜，覿面相呈人罕識。輝今耀古體
X81n1568_p0152c11║圓時，照地照天光赫赤。荊山美玉奚為貴？合浦明珠
X81n1568_p0152c12║比不得。借問誰人敢酬價？波斯鼻孔長三尺。咄！
X81n1568_p0152c13║丞相富弼居士字彥國。由清獻公警勵之後，不舍晝
X81n1568_p0152c14║夜，力進此道。聞顒禪師主投子法，席冠淮甸，往質所
X81n1568_p0152c15║疑。會顒為眾登座，見其顧視如象王回旋，公微有得，
X81n1568_p0152c16║因執弟子禮趨函丈，命侍者請為入室。顒見即曰：相
X81n1568_p0152c17║公已入來，富弼猶在外。公聞汗流浹背，即大悟。尋以
X81n1568_p0152c18║偈寄圓照本曰：一見顒公悟入深，夤緣傳得老師心。
X81n1568_p0152c19║東南謾說江山遠，目對靈光與妙音。後奏署顒師號。
X81n1568_p0152c20║顒上堂謝語有曰：彼一期之悞我，亦將錯而就錯。公
X81n1568_p0152c21║作偈贊曰：萬木千花欲向榮，臥龍猶未出滄溟。彤雲
X81n1568_p0152c22║彩霧呈嘉瑞，依舊南山一色青。
X81n1568_p0152c23║甘露宣禪師法嗣
X81n1568_p0152c24║平江府妙湛寺尼文照禪師溫陵人。上堂：靈源不動，
X81n1568_p0153a01║妙體何依？歷歷孤明，是誰光彩？若道真如實際，大似
X81n1568_p0153a02║好肉剜瘡。更作祖意商量，正是迷頭認影。老胡四十
X81n1568_p0153a03║九年說夢即且止，僧堂裏憍陳如上座為你諸人舉
X81n1568_p0153a04║覺底，還記得麼？良久曰：惜取眉毛好。
X81n1568_p0153a05║瑞巖居禪師法嗣
X81n1568_p0153a06║台州萬年處幽禪師上堂：先聖行不到處，凡流恰到。
X81n1568_p0153a07║凡流既到，先聖莫知。到與不到，知與不知，總置一壁。
X81n1568_p0153a08║祇如僧問乾峰：十方薄伽梵，一路涅槃門。未審路頭
X81n1568_p0153a09║在甚麼處？峰以拄杖畫一畫，曰：在這裏。且道此老與
X81n1568_p0153a10║他先聖凡流相去幾何？南山虎齩石羊兒，須向其中
X81n1568_p0153a11║識生死。
X81n1568_p0153a12║廣靈祖禪師法嗣
X81n1568_p0153a13║處州縉雲仙巖懷義禪師僧問：如何是佛？師曰：自屈
X81n1568_p0153a14║作麼？曰：如何是道？師曰：你道了。曰：向上更有事也無？
X81n1568_p0153a15║師曰：無。曰：恁麼則小出大遇也。師曰：祇恐不恁麼。曰：
X81n1568_p0153a16║也是。師曰：却恁麼去也。
X81n1568_p0153a17║淨因岳禪師法嗣
X81n1568_p0153a18║福州鼓山體淳禪鑒禪師上堂。由基弓矢不射田蛙，
X81n1568_p0153a19║任氏絲綸要投溟渤。發則穿楊破的，得則脩鯨巨鰲。
X81n1568_p0153a20║隻箭既入重城，長竿豈釣淺水？而今莫有吞鉤齧鏃
X81n1568_p0153a21║底麼？若無，山僧卷起絲綸，抝折弓箭去也。擲拄杖，下
X81n1568_p0153a22║座。
X81n1568_p0153a23║乾明覺禪師法嗣
X81n1568_p0153a24║岳州平江長慶應圓禪師上堂。寒氣將殘春日到，無
X81n1568_p0153b01║索泥牛皆𨁝跳，築著崑崙鼻孔頭，觸倒須彌成糞掃。
X81n1568_p0153b02║牧童兒，鞭棄了，懶吹無孔笛，拍手呵呵笑，歸去來兮
X81n1568_p0153b03║歸去來，煙霞深處和衣倒。良久，曰：切忌睡著。
X81n1568_p0153b04║長蘆信禪師法嗣
X81n1568_p0153b05║東京慧林懷深慈受禪師壽春府夏氏子，生而祥光
X81n1568_p0153b06║現舍。文殊堅禪師遙見，疑火也。詰旦，知師始生，往訪
X81n1568_p0153b07║之。師見堅輒笑，母許出家。十四割愛，冠祝髮。後四年，
X81n1568_p0153b08║訪道方外，依淨照於嘉禾資聖。照舉良遂見麻谷因
X81n1568_p0153b09║緣，問曰：如何是良遂知處？師即洞明。出住資福，屨滿
X81n1568_p0153b10║戶外。蔣山佛鑑懃禪師行化至，茶退，師引巡寮，至千
X81n1568_p0153b11║人街坊。鑑問：既是千人街坊，為甚麼祇有一人？師曰：
X81n1568_p0153b12║多虗不如少實。鑑曰：恁麼那？師赧然。偶朝廷以資福
X81n1568_p0153b13║為神霄宮，因棄往蔣山，留西庵，陳請益。鑑曰：資福知
X81n1568_p0153b14║是般事便休。師曰：某實未穩，望和尚不外。鑑舉倩女
X81n1568_p0153b15║離魂話，反覆窮之，大豁疑礙。呈偈曰：祇是舊時行履
X81n1568_p0153b16║處，等閑舉著便誵訛。夜來一陣狂風起，吹落桃花知
X81n1568_p0153b17║幾多？鑑拊几曰：這底豈不是活祖師意？未幾，被旨住
X81n1568_p0153b18║焦山。僧問：如何是佛？師曰：面黃不是真金貼。曰：如何
X81n1568_p0153b19║是佛向上事？師曰：一箭一蓮華。僧作禮，師彈指三下。
X81n1568_p0153b20║問：知有道不得時如何？師曰：瘂子喫蜜。曰：道得不知
X81n1568_p0153b21║有時如何？師曰：鸚鵡喚人。僧禮拜，師叱曰：這傳語漢！
X81n1568_p0153b22║問：甚麼人不被無常吞？師曰：祇恐他無下口處。曰：恁
X81n1568_p0153b23║麼則一念通玄箭，三尸鬼失姧也。師曰：汝有一念，定
X81n1568_p0153b24║被他吞了。曰：無一念時如何？師曰：捉著闍黎。上堂：古
X81n1568_p0153c01║者道，忍忍，三世如來從此盡。饒饒，萬禍千殃從此消。
X81n1568_p0153c02║默默，無上菩提從此得。師曰：會得此三種語了，好箇
X81n1568_p0153c03║不快活漢。山僧祇是得人一牛，還人一馬，潑水相唾，
X81n1568_p0153c04║插觜廝罵。卓拄杖曰：平出！平出！上堂：雲自何山起，風
X81n1568_p0153c05║從甚㵎生？好箇入頭處，官路少人行。上堂：不是境，亦
X81n1568_p0153c06║非心，喚作佛時也陸沈。箇中本自無階級，切忌無階
X81n1568_p0153c07║級處尋。總不尋，過猶深，打破雲門飯袋子，方知赤土
X81n1568_p0153c08║是黃金。咄！
X81n1568_p0153c09║平江府萬壽如璝證悟禪師建寧魏氏開堂日，僧問：
X81n1568_p0153c10║如何是蘇臺境？師曰：山橫師子秀，水接太湖清。曰：如
X81n1568_p0153c11║何是境中人？師曰：衣冠皇宋後，禮樂大周前。師凡見
X81n1568_p0153c12║僧，必問：近日如何？僧擬對，即拊其背曰：不可思議。將
X81n1568_p0153c13║示寂，眾集，復曰：不可思議。乃合掌而終。
X81n1568_p0153c14║越州天衣如哲禪師族里未詳。自退席，寓平江之萬
X81n1568_p0153c15║壽。飲啖無擇，人多侮之。有以瑞巖喚主人公話問者，
X81n1568_p0153c16║師答以偈曰：瑞巖長喚主人公，突出須彌最上峯。大
X81n1568_p0153c17║地掀翻無覓處，笙歌一曲畵樓中。一日曰：吾行矣。令
X81n1568_p0153c18║拂拭所乘笋輿，乃書偈告眾曰：道在用處，用在死處。
X81n1568_p0153c19║時人祇管貪歡樂，不肯學無為。敘平昔參問，勉眾進
X81n1568_p0153c20║修。己忽竪起拳曰：諸人且道，這箇落在甚麼處？眾無
X81n1568_p0153c21║對。師揮案一下曰：一齊分付與秋風。遂人輿，端坐而
X81n1568_p0153c22║逝。
X81n1568_p0153c23║婺州智者法銓禪師上堂。要扣玄關，須是有節操，極
X81n1568_p0153c24║慷慨，斬得釘，截得鐵，硬剝剝地漢始得。若是隈刀避
X81n1568_p0154a01║箭，碌碌之徒，看即有分。以拂子擊禪牀，下座。
X81n1568_p0154a02║臨安府徑山智訥妙空禪師僧問：牛頭未見四祖時
X81n1568_p0154a03║如何？師曰：坐久成勞。曰：見後如何？師曰：不妨我東行
X81n1568_p0154a04║西行。
X81n1568_p0154a05║金山慧禪師法嗣
X81n1568_p0154a06║常州報恩覺然寶月禪師越州鄭氏子。上堂：學者無
X81n1568_p0154a07║事空言，須求妙悟。去妙悟而事空言，其猶逐臭耳。然
X81n1568_p0154a08║雖如是，罕逢穿耳客，多遇刻舟人。一日謂眾曰：世緣
X81n1568_p0154a09║易染，道業難辦，汝等勉之。語卒而逝。
X81n1568_p0154a10║法雲白禪師法嗣
X81n1568_p0154a11║婺州智者紹先禪師潭州人也。上堂：根塵同源，縛脫
X81n1568_p0154a12║無二。不動絲毫，十方遊戲。子湖犬子雖獰，爭似南山
X81n1568_p0154a13║鼈鼻。遂高聲曰：大眾看脚下。上堂：團不聚，撥不散。日
X81n1568_p0154a14║曬不乾，水浸不爛。等閑挂在太虗中，一任傍人冷眼
X81n1568_p0154a15║看。
X81n1568_p0154a16║沂州馬鞍山福聖院仲易禪師上堂：一二三四五，陞
X81n1568_p0154a17║堂擊法鼓。簇簇齊上來，一一面相睹。秋色滿虗庭，秋
X81n1568_p0154a18║風動寰宇。更問祖師禪，雪峰到投子。咄！
X81n1568_p0154a19║東京慧林慧海月印禪師僧問：師唱誰家曲，宗風嗣
X81n1568_p0154a20║阿誰？師曰：黃金地上玉樓臺。曰：如何是祖師西來意？
X81n1568_p0154a21║師曰：三月洛陽人戴花。上堂：黃金地上，具眼者未肯
X81n1568_p0154a22║安居。荊棘林中，本分底留伊不得。祇如去此二途，作
X81n1568_p0154a23║麼生是衲僧行履處？良久曰：舉頭煙靄裏，依約見家
X81n1568_p0154a24║山。上堂，顧視大眾，拍禪牀一下曰：聊表不空。便下座。
X81n1568_p0154b01║楊州建隆原禪師姑蘇夏氏子。上堂，拈拄杖曰：買帽
X81n1568_p0154b02║相頭，依模畵樣。從他野老自顰眉，誌公不是閑和尚。
X81n1568_p0154b03║卓拄杖，下座。
X81n1568_p0154b04║保寧英禪師法嗣
X81n1568_p0154b05║臨安府廣福院惟尚禪師初參覺印，問曰：南泉斬貓
X81n1568_p0154b06║兒，意旨如何？印曰：須是南泉始得。印以前語詰之，師
X81n1568_p0154b07║不能對。至僧堂，忽大悟曰：古人道：從今日去，更不疑
X81n1568_p0154b08║天下老和尚舌頭。信有之矣。述偈呈印曰：須是南泉
X81n1568_p0154b09║第一機，不知不覺驀頭錐。覿面若無青白眼，還如𮭗
X81n1568_p0154b10║𮭗守空池。舉未絕，印竪拳曰：正當恁麼時作麼生？師
X81n1568_p0154b11║掀倒禪牀，印遂喝。師曰：賊過後張弓。便出。住廣福日，
X81n1568_p0154b12║室中問僧：提起來作麼生會？又曰：且道是箇甚麼要
X81n1568_p0154b13║人提起？
X81n1568_p0154b14║明州雪竇法寧禪師衢州杜氏子。上堂：百川異流以
X81n1568_p0154b15║海為極，森羅萬象以空為極，四聖六凡以佛為極，明
X81n1568_p0154b16║眼衲子以拄杖子為極。且道拄杖子以何為極？有人
X81n1568_p0154b17║道得，山僧兩手分付；儻或未然，不如閑倚禪牀畔，留
X81n1568_p0154b18║與兒孫指路頭。
X81n1568_p0154b19║開先珣禪師法嗣
X81n1568_p0154b20║廬州延昌熈詠禪師僧問：少林面壁，意旨如何？師曰：
X81n1568_p0154b21║慚惶殺人。
X81n1568_p0154b22║廬州開先宗禪師上堂：一不做，二不休，捩轉鼻孔，捺
X81n1568_p0154b23║下雲頭。禾山解打鹽官鼓，僧繇不寫戴嵩牛。廬陵米，
X81n1568_p0154b24║投子油，雪峯依舊輥雙毬。夜來風送衡陽信，寒鴈一
X81n1568_p0154c01║聲霜月幽。
X81n1568_p0154c02║甘露顒禪師法嗣
X81n1568_p0154c03║楊州光孝元禪師僧問：如何是和尚家風？師曰：七顛
X81n1568_p0154c04║八倒。曰：忽遇客來，如何祇待？師曰：生鐵蒺藜劈口𡎺。
X81n1568_p0154c05║雪竇榮禪師法嗣
X81n1568_p0154c06║福州雪峯大智禪師僧問：如何是祖師西來意？師銜
X81n1568_p0154c07║拂柄示之。僧曰：此是香嚴底，和尚又作麼生？師便喝，
X81n1568_p0154c08║僧大笑。師叱曰：這野狐精！
X81n1568_p0154c09║元豐滿禪師法嗣
X81n1568_p0154c10║福州雪峰宗演圓覺禪師恩州人也。僧問：不慕諸聖，
X81n1568_p0154c11║不重己靈時如何？師曰：欵出囚口。曰：便恁麼會去時
X81n1568_p0154c12║如何？師曰：換手搥胸。問：如何是大善知識心？師曰：十
X81n1568_p0154c13║字街頭片瓦子。辭眾日，僧問：如何是臨岐一句？師曰：
X81n1568_p0154c14║有馬騎馬，無馬步行。曰：途中事作麼生？師曰：賤避貴。
X81n1568_p0154c15║上堂：遣迷求悟，不知迷是悟之鉗鎚。愛聖憎凡，不知
X81n1568_p0154c16║凡是聖之鑪鞴。祇如聖凡雙泯，迷悟俱忘一句作麼
X81n1568_p0154c17║生道？半夜彩霞籠玉像，天明峰頂五雲遮。
X81n1568_p0154c18║衛州王大夫遺其名，以喪偶猒世相，遂參元豐，於言
X81n1568_p0154c19║下知歸。豐一日謂曰：子乃今之陸亘也。公便掩耳。既
X81n1568_p0154c20║而回壇山之陽，縛茅自處者三載。偶歌曰：壇山裏，日
X81n1568_p0154c21║何長？青松嶺，白雲鄉，吟鳥啼猿作道場。散髮采薇歌
X81n1568_p0154c22║又笑，從教人道野夫狂。
X81n1568_p0154c23║育王振禪師法嗣
X81n1568_p0154c24║明州岳林真禪師上堂。古人道，初秋夏末，合有責情
X81n1568_p0155a01║三十棒。岳林則不然，靈山會上，世尊拈華，迦葉微笑。
X81n1568_p0155a02║正當恁麼時，好與三十棒。何故如此？太平時節，強起
X81n1568_p0155a03║干戈，教人吹大法螺，擊大法鼓。舉步則金蓮𨇾蹀，端
X81n1568_p0155a04║居則寶座巍峩。梵王引之於前，香花繚繞。帝釋隨之
X81n1568_p0155a05║於後，龍象駢羅。致令後代兒孫，遞相倣斆。三三兩兩，
X81n1568_p0155a06║皆言出格風標。劫劫波波，未肯歸家隱坐。鼓脣搖舌，
X81n1568_p0155a07║宛如鐘磬笙竽。奮臂點胸，何啻稻麻竹葦。更逞遊山
X81n1568_p0155a08║翫水，撥草瞻風，人前說得石點頭，天上飛來花撲地，
X81n1568_p0155a09║也好與三十棒。且道坐夏賞勞，如何酬獎？良久曰，萬
X81n1568_p0155a10║寶功成何厚薄，千鈞價重自低昂。
X81n1568_p0155a11║招提湛禪師法嗣
X81n1568_p0155a12║秀州華亭觀音和尚僧問：如何是佛？師曰：半夜烏龜
X81n1568_p0155a13║火裏行。曰：意作麼生？師曰：虗空無背面。僧禮拜，師便
X81n1568_p0155a14║打。
X81n1568_p0155a15║南嶽下十四世
X81n1568_p0155a16║淨慈明禪師法嗣
X81n1568_p0155a17║臨安府淨慈象禪師越州山陰人也。上堂：古者道，一
X81n1568_p0155a18║翳在眼，空花亂墜。拈拄杖曰：淨慈拈起拄杖，豈不是
X81n1568_p0155a19║一翳在眼？百千諸佛總在拄杖頭現丈六紫磨金色
X81n1568_p0155a20║之身，乘其國土，遊歷十方，說一切法，度一切眾，豈不
X81n1568_p0155a21║是空花亂墜？即今莫有向拄杖未拈已前坐斷得麼？
X81n1568_p0155a22║出來與淨慈相見。如無，切忌向空本無花、眼本無翳
X81n1568_p0155a23║處著倒。乃擲拄杖，下座。
X81n1568_p0155a24║福州雪峰隆禪師上堂。一不成，二不是，口喫飯，鼻出
X81n1568_p0155b01║氣。休云北斗藏身，說甚南山鼈鼻？家財運出任交關，
X81n1568_p0155b02║勸君莫競錐頭利。
X81n1568_p0155b03║長蘆和禪師法嗣
X81n1568_p0155b04║鎮江府甘露達珠禪師福州人。上堂：聖賢不分，古今
X81n1568_p0155b05║惟一。可謂火就燥，水流濕。鑿井而飲，耕田而食。大眾！
X81n1568_p0155b06║東村王老去不歸，紛紛黃葉空狼籍。
X81n1568_p0155b07║臨安府靈隱惠淳圓智禪師上堂：吾心似秋月，碧潭
X81n1568_p0155b08║清皎潔。乃喝曰：寒山子話墮了也。諸禪德，皎潔無塵，
X81n1568_p0155b09║豈中秋之月可比？虗明絕待，非照世之珠可倫。獨露
X81n1568_p0155b10║乾坤，光吞萬象。普天匝地，耀古騰今。且道是箇甚麼？
X81n1568_p0155b11║良久曰：此夜一輪滿，清光何處無？
X81n1568_p0155b12║雪峰慧禪師法嗣
X81n1568_p0155b13║臨安府淨慈月堂道昌佛行禪師湖州寶溪吳氏。僧
X81n1568_p0155b14║問：大用現前，不存軌則時如何？師曰：張家兄弟太無
X81n1568_p0155b15║良。曰：恁麼則一切處皆是去也。師曰：莫唐突人好！問：
X81n1568_p0155b16║心生則法生，心滅則法滅。祇如心法雙忘時，生滅在
X81n1568_p0155b17║甚麼處？師曰：左手得來右手用。問：如何是從上宗門
X81n1568_p0155b18║中事？師曰：一畞地。曰：便恁麼會時如何？師曰：埋沒不
X81n1568_p0155b19║少。問：如何是諸佛本源？師曰：屋頭問路。曰：向上還有
X81n1568_p0155b20║事也無？師曰：月下拋甎。上堂：未透祖師關，千難與萬
X81n1568_p0155b21║難。既透祖師關，千難與萬難。未透時難即且置，既透
X81n1568_p0155b22║了因甚麼却難？放下笊籬雖得價，動他杓柄也無端。
X81n1568_p0155b23║上堂：與我相似，共你無緣。打翻藥銚，傾出爐煙。還丹
X81n1568_p0155b24║一粒分明在，流落人間是幾年？咄！上堂：雁過長空，影
X81n1568_p0155c01║沉寒水。鴈無遺蹤之意，水無留影之心。若能如是，正
X81n1568_p0155c02║好買草鞋行脚。所以道，動則影現，覺則冰生。不動不
X81n1568_p0155c03║覺，正在死水裏。薦福老人出頭不得即且置，育王今
X81n1568_p0155c04║日又作麼生？向道莫行山下路，果聞猿呌斷腸聲。歲
X81n1568_p0155c05║旦，上堂，舉拂子曰：歲朝把筆，萬事皆吉。忽有箇漢出
X81n1568_p0155c06║來道：和尚，這箇是三家村裏保正書門底，為甚麼將
X81n1568_p0155c07║來華王座上當作宗乘？祇向他道，牛進千頭，馬入百
X81n1568_p0155c08║疋。
X81n1568_p0155c09║臨安府徑山照堂了一禪師明州人。上堂：參玄之士，
X81n1568_p0155c10║觸境遇緣，不能直下透脫者，葢為業識深重，情妄膠
X81n1568_p0155c11║固。六門未息，一處不通。絕點純清，含生難到。直須入
X81n1568_p0155c12║林不動草，入水不動波，始可順生死流，入人間世。諸
X81n1568_p0155c13║人要會麼？以拄杖畫曰：祇向這裏薦取。
X81n1568_p0155c14║鎮江府金山了心禪師上堂：佛之一字孰云無？木馬
X81n1568_p0155c15║泥牛滿道途。倚遍欄干春色晚，海風吹斷碧珊瑚。還
X81n1568_p0155c16║有同聲相應、同氣相求者麼？百鳥不來樓閣閉，祇聞
X81n1568_p0155c17║夜雨滴芭蕉。
X81n1568_p0155c18║香嚴月禪師法嗣
X81n1568_p0155c19║鄧州香嚴倚松如璧禪師撫州饒氏子。上堂：變化密
X81n1568_p0155c20║移何太急，剎那念念一呼吸。八萬四千方便門，且道
X81n1568_p0155c21║何門不可入？入不入，曉來雨打芭蕉濕。殷勤更問箇
X81n1568_p0155c22║中人，門外堂堂相對立。聞啄木鳥鳴，說偈曰：剝剝剝，
X81n1568_p0155c23║裏面有蟲外面啄。多少茫茫瞌睡人，頂後一錐猶未
X81n1568_p0155c24║覺。若不覺，更聽山僧剝剝剝。
X81n1568_p0156a01║慧林深禪師法嗣
X81n1568_p0156a02║臨安府靈隱寂室慧光禪師錢塘夏侯氏。僧問：飛來
X81n1568_p0156a03║山色，示清淨法身。合㵎溪聲，演廣長舌相。正當恁麼
X81n1568_p0156a04║時，如何是雲門一曲？師曰：芭蕉葉上三更雨。曰：一句
X81n1568_p0156a05║全提超佛祖，滿筵朱紫盡知音。師曰：逢人不得錯舉。
X81n1568_p0156a06║上堂：不用求真，何須息見。倒騎牛兮入佛殿，羗笛一
X81n1568_p0156a07║聲天地空，不知誰識瞿曇面。
X81n1568_p0156a08║台州國清愚谷妙印禪師上堂：滿口道得底，為甚麼
X81n1568_p0156a09║不知有？十分知有底，為甚麼滿口道不得？且道誵訛
X81n1568_p0156a10║在甚麼處？若也知得，許你照用同時，明闇俱了。其或
X81n1568_p0156a11║未然，道得道不得，知有不知有，南山石大蟲，解作師
X81n1568_p0156a12║子吼。
X81n1568_p0156a13║台州國清垂慈普紹禪師上堂：靈雲悟桃花，玄沙傍
X81n1568_p0156a14║不肯。多少癡禪和，擔雪去填井。今春花又開，此意誰
X81n1568_p0156a15║能領？端的少人知，花落春風靜。
X81n1568_p0156a16║泉州九座慧𨗉禪師上堂：九座今日向孤峰絕頂駕
X81n1568_p0156a17║一隻鐵船，截斷天下人要津，教他揮篙動棹不得。有
X81n1568_p0156a18║箇錦標子，且道在甚麼人手裏？拈拄杖，曰：看！看！向道
X81n1568_p0156a19║是龍剛不信，等閑奪得始驚人。
X81n1568_p0156a20║報恩然禪師法嗣
X81n1568_p0156a21║秀州資聖元祖禪師僧問：紫金蓮捧千輪足，白玉毫
X81n1568_p0156a22║輝萬德身。如何是佛？師曰：拖槍帶甲。曰：貫花千偈雖
X81n1568_p0156a23║殊品，標月還歸理一如。如何是法？師曰：元豐條，紹興
X81n1568_p0156a24║令。曰：林下雅為方外客，人間堪作火中蓮。如何是僧？
X81n1568_p0156b01║師曰：披席把椀。
X81n1568_p0156b02║慧林海禪師法嗣
X81n1568_p0156b03║廬山萬杉壽堅禪師相州人。歲旦上堂：有一人不拜
X81n1568_p0156b04║歲、不迎新，寒暑不能侵其體，聖凡不能混其迹，從來
X81n1568_p0156b05║鼻孔遼天，誰管多年曆日？大眾且道，此人即今在甚
X81n1568_p0156b06║麼處？卓拄杖曰：咄！咄！咄！沒處去。
X81n1568_p0156b07║開先宗禪師法嗣
X81n1568_p0156b08║瑞州黃檗惟初禪師常州蔡氏子。上堂：我見宗大哥
X81n1568_p0156b09║平生槁默危坐，所謂朽木形骸，未甞口角譊譊，將佛
X81n1568_p0156b10║祖言教以當門庭。祇要當人歇得十成，自然不向這
X81n1568_p0156b11║殻漏子上著倒。有僧問：既不向這殻漏子上著倒，未
X81n1568_p0156b12║審如何保任？師曰：無你用心處。曰：和尚豈無方便？師
X81n1568_p0156b13║曰：𨫼餅既無汁，壓沙那有油？
X81n1568_p0156b14║潭州嶽麓海禪師僧問：進前三步時如何？師曰：撞頭
X81n1568_p0156b15║磕額。曰：退後三步時如何？師曰：墮坑落塹。曰：不進不
X81n1568_p0156b16║退時如何？師曰：立地死漢。
X81n1568_p0156b17║雪峰演禪師法嗣
X81n1568_p0156b18║福州西禪慧舜禪師真定府人。上堂：五日一參，三八
X81n1568_p0156b19║普說。千說萬說，橫說竪說。忽有箇漢出來道：說即不
X81n1568_p0156b20║無，爭奈三門頭兩箇不肯。山僧即向他道：瞎漢！若不
X81n1568_p0156b21║得他兩箇西禪，大似不遇知音。
X81n1568_p0156b22║南嶽下十五世
X81n1568_p0156b23║雪竇明禪師法嗣
X81n1568_p0156b24║密州𡺸山寧禪師上堂。有時孤峰頂上嘯月眠雲，有
X81n1568_p0156c01║時大洋海中翻波走浪，有時十字街頭七穿八穴。諸
X81n1568_p0156c02║人還相委悉麼？樟樹花開盛，芭蕉葉最多。
X81n1568_p0156c03║淨慈昌禪師法嗣
X81n1568_p0156c04║臨安府五雲悟禪師苕溪人也。上堂：月堂老漢道：行
X81n1568_p0156c05║不見行，是箇甚麼？坐不見坐，是箇甚麼？著衣時不見
X81n1568_p0156c06║著衣，是箇甚麼？喫飯時不見喫飯，是箇甚麼？山僧雖
X81n1568_p0156c07║與他同牀打睡，要且各自做夢。何故？行見行，坐見坐，
X81n1568_p0156c08║著衣時見著衣，喫飯時見喫飯，無有不見底道理，亦
X81n1568_p0156c09║無箇是甚麼。諸人且道：老漢底是？五雲底是？拈拄杖
X81n1568_p0156c10║卓一下，曰：桃紅李白薔薇紫，問著春風總不知。
X81n1568_p0156c11║雲隱光禪師法嗣
X81n1568_p0156c12║臨安府中竺癡禪元妙禪師婺州王氏。僧問：如何是
X81n1568_p0156c13║截斷眾流句？師曰：佛祖開口無分。曰：如何是函蓋乾
X81n1568_p0156c14║坤句？師曰：匝地普天。曰：如何是隨波逐浪句？師曰：有
X81n1568_p0156c15║時入荒草，有時上孤峰。上堂：黃昏雞報曉，半夜日頭
X81n1568_p0156c16║明。驚起雪師子，瞠開紅眼睛。上堂：去年梅，今歲柳，顏
X81n1568_p0156c17║色馨香。喝一喝，良久曰：若不得這一喝，幾乎道著依
X81n1568_p0156c18║舊。且道道著後如何眼睛突出？
X81n1568_p0156c19║圓覺曇禪師法嗣
X81n1568_p0156c20║撫州靈巖圓日禪師上堂：悟無不悟，得無不得，九年
X81n1568_p0156c21║面壁空勞力。三脚驢兒跳上天，泥牛入海無蹤跡。為
X81n1568_p0156c22║甚如此？九九八十一。
X81n1568_p0156c23║嶽麓海禪師法嗣
X81n1568_p0156c24║荊門軍玉泉思達禪師僧問：如何是一印印空？師曰：
X81n1568_p0157a01║萬象敗歸古鑑中。曰：如何是一印印水？師曰：秋蟾影
X81n1568_p0157a02║落千江裏。曰：如何是一印印泥？師曰：細觀文彩未生
X81n1568_p0157a03║時。
X81n1568_p0157a04║南嶽下十六世
X81n1568_p0157a05║中竺妙禪師法嗣
X81n1568_p0157a06║溫州光孝巳菴深禪師本郡人也。上堂曰：龍生龍，鳳
X81n1568_p0157a07║生鳳，老鼠養兒㳂屋棟。達磨大師不會禪，歷魏遊梁
X81n1568_p0157a08║乾打閧。上堂：一九二九，相逢不出手。三九二十七，籬
X81n1568_p0157a09║頭吹觱栗。翻憶小釋迦，雙手抱屈膝。知不知，實不實，
X81n1568_p0157a10║摩訶般若波羅蜜。上堂：維摩默然，普賢廣說。歷代聖
X81n1568_p0157a11║人，互呈醜拙。君不見落花三月子規啼，一聲聲是一
X81n1568_p0157a12║點血。上堂：風蕭蕭，葉飄飄，雲片片，水茫茫。江干獨立
X81n1568_p0157a13║向誰說，天外飛鴻三兩行。
X81n1568_p0157a14║未詳法嗣
X81n1568_p0157a15║實性大師因同參芙蓉訓禪師至，上堂，以右手拈拄
X81n1568_p0157a16║杖倚放左邊，良久曰：此事若不是芙蓉師兄，也大難
X81n1568_p0157a17║委悉。便下座。（黃龍南拈云：實性用不得便休，却將佛法為人情，致令千載之下與人作笑端。
X81n1568_p0157a18║且道利害在什麼處？　徑山容曰：性大師可謂以前從苗辨地、因語識人，既到門來便爾成褫，相馬驪黃之外、
X81n1568_p0157a19║樂琴絃微之表。黃龍南謂：實性用不得便休，却將佛法為人情，致令千載與人作笑端。恁麼批判，瞎却一城人
X81n1568_p0157a20║眼去在。）
X81n1568_p0157a21║茶陵郁山主不曾行脚。因廬山有化士至，論及宗門
X81n1568_p0157a22║中事，教令看。僧問法燈：百尺竿頭如何進步？燈云：噁。
X81n1568_p0157a23║凡三年。一日，乘驢度橋，一踏橋板而墮，忽然大悟。遂
X81n1568_p0157a24║有頌云：我有神珠一顒，久被塵勞關鏁。今朝塵盡光
X81n1568_p0157b01║生，照破山河萬朵。因茲更不遊方。師乃白雲端和尚
X81n1568_p0157b02║得度。師雲：有贊曰：百尺竿頭曾進步，溪橋一踏沒山
X81n1568_p0157b03║河。從茲不出茶川上，吟嘯無非囉哩囉。
X81n1568_p0157b04║僧肇法師遭秦王難，臨就刑，說偈曰：四大元無主，五
X81n1568_p0157b05║陰本來空。將頭臨白刃，猶似斬春風。（玄沙云：大小肇法師，臨死猶䆿
X81n1568_p0157b06║語。）
X81n1568_p0157b07║禪月貫休禪師有詩曰：禪客相逢祇彈指，此心能有
X81n1568_p0157b08║幾人知？大隨和尚舉問曰：如何是此心？師無對。（歸宗柔代
X81n1568_p0157b09║云：能有幾人知？）
X81n1568_p0157b10║先淨照禪師問：楞嚴大師經中道：若能轉物，即同如
X81n1568_p0157b11║來；若被物轉，即名凡夫。祇如昇元閣作麼生轉？嚴無
X81n1568_p0157b12║對。（汾陽代云：彼此老大。）
X81n1568_p0157b13║公期和尚因往羅漢，路逢一騎牛公子。師問：羅漢路
X81n1568_p0157b14║向甚麼處去？公拍牛曰：道！道！師喝曰：這畜生！公曰：羅
X81n1568_p0157b15║漢路向甚麼處去？師却拍牛曰：道！道！公曰：直饒恁麼，
X81n1568_p0157b16║猶少蹄角在。師便打，公拍牛便走。
X81n1568_p0157b17║唐朝因禪師微時，甞運槌擊土次，見一大塊，戲槌猛
X81n1568_p0157b18║擊之，應碎，豁然大悟。（後有老宿聞云：盡山河大地，被因禪師一擊百雜碎。）
X81n1568_p0157b19║福州東山雲頂禪師泉州人（遺其氏）。以再下春闈，往雲
X81n1568_p0157b20║臺大吼寺剃染具戒。即謁大愚芝神鼎諲，後見羅漢
X81n1568_p0157b21║下尊宿，始徹己事。道學有聞，叢林稱為頂三教。僧問：
X81n1568_p0157b22║如何是和尚日用事？師曰：我喫飯，汝受飢。曰：法法不
X81n1568_p0157b23║相到，又作麼生？師曰：汝作罪，我皆知。問：如何是和尚
X81n1568_p0157b24║一枝拂？師曰：打破修行窟。曰：恁麼則本來無一物也。
X81n1568_p0157c01║師曰：知無者是誰？曰：學人罪過。師曰：再思可矣。居士
X81n1568_p0157c02║問：洞山道：有一物，上拄天，下拄地。未審是甚麼物？師
X81n1568_p0157c03║曰：擔鐵枷，喫鐵棒。曰：天地黑，山河走。師曰：閻老殿前
X81n1568_p0157c04║添一鬼，北邙山下臥千年。士呌：快活！快活！師曰：也是
X81n1568_p0157c05║野狐吞老鼠。九龍觀道士并三士人請上堂：儒門畫
X81n1568_p0157c06║八卦，造契書，不救六道輪回。道門朝九皇，鍊真氣，不
X81n1568_p0157c07║達三祇劫數。我釋迦世尊洞三祇劫數，救六道輪回。
X81n1568_p0157c08║以大願攝人天，如風輪持日月。以大智破生死，若劫
X81n1568_p0157c09║火焚秋毫。入得我門者，自然轉變天地，幽察鬼神，使
X81n1568_p0157c10║須彌鐵圍、大地大海入一毛孔中，一切眾生不覺不
X81n1568_p0157c11║知。我說此法門，如虗空俱含萬象，一為無量，無量為
X81n1568_p0157c12║一。若人得一，即萬事畢。珍重！
X81n1568_p0157c13║婺州雲幽重惲禪師（今曰法雲）初謁雪峰，次依石霜，乃開
X81n1568_p0157c14║悟。旋里隱居，蔽形唯一衲。住後，上堂：雲幽一隻箭，虗
X81n1568_p0157c15║空無背面。射去徧十方，要且無人見。時有僧問：如何
X81n1568_p0157c16║是和尚一隻箭？師曰：盡大地人無髑髏。
X81n1568_p0157c17║雙溪布衲如禪師因嵩禪師戲以詩悼之曰：繼祖當
X81n1568_p0157c18║吾代，生緣行可規。終身常在道，識病懶尋醫。貌古筆
X81n1568_p0157c19║難寫，情高世莫知。慈雲布何處，孤月自相宜。師讀罷，
X81n1568_p0157c20║舉筆答曰：道契平生更有誰，閑卿於我最心知。當初
X81n1568_p0157c21║未欲成相別，恐誤同參一首詩。投筆坐亡。於六十年
X81n1568_p0157c22║後，塔戶自啟，其真容儼然。
X81n1568_p0157c23║舒州投子通禪師僧問：達磨未來時如何？師曰：兩岸
X81n1568_p0157c24║唱漁歌。曰：來後如何？師曰：大海涌風波。問：如何是孤
X81n1568_p0158a01║峯頂上節操長松？師曰：能為萬象主，不逐四時凋。問：
X81n1568_p0158a02║如何是和尚這裡佛法？師曰：東壁打西壁。
X81n1568_p0158a03║處州法海立禪師因朝廷有旨，革本寺為神霄宮。師
X81n1568_p0158a04║陞座謂眾曰：都緣未徹，所以說是說非。蓋為不真，便
X81n1568_p0158a05║乃分彼分此。我身尚且不有，身外烏足道哉。正眼觀
X81n1568_p0158a06║來，一場笑具。今則聖君垂旨，更僧寺作神霄，佛頭上
X81n1568_p0158a07║添箇冠兒，算來有何不可。山僧今日不免橫檐拄杖，
X81n1568_p0158a08║高挂鉢囊，向無縫塔中安身立命，於無根樹下嘯月
X81n1568_p0158a09║吟風。一任乘雲仙客，駕鶴高人，來此呪水書符，叩牙
X81n1568_p0158a10║作法。他年成道，白日上昇。堪報不報之恩，以助無為
X81n1568_p0158a11║之化。祇恐不是玉，是玉也大奇。然雖如是，且道山僧
X81n1568_p0158a12║轉身一句作麼生道？還委悉麼？擲下拂子，竟爾趨寂。
X81n1568_p0158a13║郡守具奏其事，奉旨改其寺曰真身。
X81n1568_p0158a14║汝州天寧明禪師改德士日，師登座謝恩畢，乃曰：木
X81n1568_p0158a15║簡信手拈來，坐具乘時放下。雲散水流去，寂然天地
X81n1568_p0158a16║空。即斂目而逝。
X81n1568_p0158a17║蜀中仁王欽禪師僧問：如何是佛？師曰：聞名不如見
X81n1568_p0158a18║面。曰：如何是祖師西來意？師曰：閙市裏弄猢猻。曰：如
X81n1568_p0158a19║何是道？曰：大蟲看水磨。
X81n1568_p0158a20║金陵鐵索山主（遺其氏）僧問：久嚮鐵索，未審作何面目？
X81n1568_p0158a21║主打露柱。僧曰：謝見示。主曰：你據箇甚麼便恁麼道？
X81n1568_p0158a22║僧却打露柱。主曰：且道索在恁麼處？僧作量勢。主曰：
X81n1568_p0158a23║今日遇箇同參。
X81n1568_p0158a24║樓子和尚不知何許人也，遺其名氏。一日，偶經遊街
X81n1568_p0158b01║市間，於酒樓下整襪帶次，聞樓上人唱曲云：你既無
X81n1568_p0158b02║心我也休。忽然大悟，因號樓子焉。
X81n1568_p0158b03║神照本如法師嘗以經王請益四明尊者，者震聲曰：
X81n1568_p0158b04║汝名本如。師即領悟，作偈曰：處處逢歸路，頭頭達故
X81n1568_p0158b05║鄉。本來成現事，何必待思量。
X81n1568_p0158b06║臨安府上竺圓智證悟法師台州林氏子。依白蓮僊
X81n1568_p0158b07║法師，問具變之道。蓮指行燈曰：如此燈者，離性絕非，
X81n1568_p0158b08║本自空寂，理則具矣。六凡四聖，所見不同，變則在焉。
X81n1568_p0158b09║師不契。後因掃地誦法華經，至知法常無性，佛種從
X81n1568_p0158b10║緣起，始諭旨告蓮，蓮然之。師領徒以來，嘗患本宗學
X81n1568_p0158b11║者囿於名相，膠於筆錄，至以天台之傳為文字之學，
X81n1568_p0158b12║南宗鄙之。乃謁護國此庵元禪師，夜語次，師舉東坡
X81n1568_p0158b13║宿東林偈，且曰：也不易到此田地。庵曰：尚未見路徑，
X81n1568_p0158b14║何言到耶？曰：祇如他道：溪聲便是廣長舌，山色豈非
X81n1568_p0158b15║清淨身？若不到此田地，如何有這箇消息？庵曰：是門
X81n1568_p0158b16║外漢耳。曰：和尚不吝，可為說破。庵曰：却祇從這裡猛
X81n1568_p0158b17║著精彩覷捕看。若覷捕得他破，則亦知本命元辰落
X81n1568_p0158b18║著處。師通夕不寐，及曉鍾鳴，去其秘畜，以前偈別曰：
X81n1568_p0158b19║東坡居士太饒舌，聲色關中欲透身。溪若是聲山是
X81n1568_p0158b20║色，無山無水好愁人。特以告此庵，庵曰：向汝道是門
X81n1568_p0158b21║外漢。師禮謝。未幾，有化馬祖殿瓦者，求語發揚。師書
X81n1568_p0158b22║曰：寄語江西老古錐，從教日炙與風吹。兒孫不是無
X81n1568_p0158b23║料理，要見冰消瓦解時。此庵見之，笑曰：須是這闍黎
X81n1568_p0158b24║始得。
X81n1568_p0158c01║饒州薦福承古禪師操行高潔，稟性虗明。參大光敬
X81n1568_p0158c02║玄禪師，乃曰：祇是箇草裏漢。遂參福嚴雅和尚，又曰：
X81n1568_p0158c03║祇是箇脫灑衲僧。由是終日默然，深究先德洪規。一
X81n1568_p0158c04║日，覧雲門語，忽然發悟。自此韜藏，不求名聞。棲止雲
X81n1568_p0158c05║居弘覺禪師塔所，四方學者奔湊，因稱古塔主也。景
X81n1568_p0158c06║祐四年，范公仲淹出守鄱陽，聞師道德，請居薦福，開
X81n1568_p0158c07║闡宗風。僧問：大善知識將何為人？師曰：莫。曰：恁麼則
X81n1568_p0158c08║有問有答去也。師曰：莫。問：青青翠竹盡是真如，鬱鬱
X81n1568_p0158c09║黃花無非般若。如何是般若？師曰：黃泉無老少。曰：春
X81n1568_p0158c10║來草自青。師曰：聲名不朽。曰：若然者，碧眼胡僧也皺
X81n1568_p0158c11║眉。師曰：退後三步。僧曰：苦。師乃吽！吽！問：臨濟舉拂，學
X81n1568_p0158c12║人舉拳，是同是別？師曰：訛言亂眾。曰：恁麼則依令而
X81n1568_p0158c13║行也。師曰：天涯海角。問：一喝分賓主，照用一時行。此
X81n1568_p0158c14║意如何？師曰：乾柴濕茭。僧便喝。師曰：紅𦦨炎天。上堂：
X81n1568_p0158c15║夫出家者為無為法，無為法中無利益，無功德。近來
X81n1568_p0158c16║出家人貪著福慧，與道全乖。若為福慧，須至明心。若
X81n1568_p0158c17║要達道，無汝用心處。所以常勸諸人，莫學佛法，但自
X81n1568_p0158c18║休心。利根者畫時解脫，鈍根者或三五年，遠不過十
X81n1568_p0158c19║年。若不悟去，老僧與你入㧞舌地獄。參！
X81n1568_p0158c20║和州淨戒守密禪師（嗣薦福古）僧問：如何是佛？師曰：稽首！
X81n1568_p0158c21║稽首！曰：學人有分也無？師曰：頓首！頓首！僧作舞而出。
X81n1568_p0158c22║師曰：似則恰似，是即未是。
X81n1568_p0158c23║本嵩律師因無為居士楊傑請問宣律師所講毗尼
X81n1568_p0158c24║性體，師以偈答曰：情智何嘗異，犬吠虵自行。終南的
X81n1568_p0159a01║的意，日午打三更。
X81n1568_p0159a02║昔有一老宿，一夏不為師僧說話。有僧歎曰：我祇恁
X81n1568_p0159a03║麼空過一夏，不敢望和尚說佛法，得聞正因兩字也
X81n1568_p0159a04║得。老宿聞乃曰：闍黎莫𧬊速，若論正因，一字也無。道
X81n1568_p0159a05║了叩齒云：適來無端不合與麼道。隣壁有一老宿聞
X81n1568_p0159a06║曰：好一釜羹破，一顆鼠糞污却。（雲竇代云：誰家釜裏無一兩顆？）
X81n1568_p0159a07║昔有一僧，在經堂內不看經，每日打坐。藏主曰：何不
X81n1568_p0159a08║看經？僧曰：某甲不識字。主曰：何不問人？僧近前叉手
X81n1568_p0159a09║鞠躬曰：這箇是甚麼字？主無對。（大通本代云：又道不識。）
X81n1568_p0159a10║昔有一老宿住菴，於門上書心字，於牕上書心字，於
X81n1568_p0159a11║壁上書心字。（法眼云：門上但書門字，牕上但書牕字，壁上但書壁字。玄覺云：門上不要書門
X81n1568_p0159a12║字，牕上不要書牕字，壁上不要書壁字。何故？字義炳然。）
X81n1568_p0159a13║昔有二庵主，住庵旬日不相見。忽相會，上庵主問下
X81n1568_p0159a14║庵主：多時不相見，向甚麼處去？下庵主曰：在庵中造
X81n1568_p0159a15║箇無縫塔。上庵主曰：某甲也要造一箇，就兄借取塔
X81n1568_p0159a16║樣子。下庵主曰：何不早說？恰被人借去了也。（法眼云：且道是
X81n1568_p0159a17║借他樣？不借他樣？）
X81n1568_p0159a18║昔有一庵主見僧來，豎起火筒曰：會麼？曰：不會。主曰：
X81n1568_p0159a19║三十年用不盡底。僧却問：三十年前用箇甚麼？主無
X81n1568_p0159a20║對。（歸宗柔代云：也要知。）
X81n1568_p0159a21║昔有一老宿，因江南國主問予：有一頭水牯牛，萬里
X81n1568_p0159a22║無寸草，未審向甚麼處放？宿無對。（歸宗柔代云：好處放。）
X81n1568_p0159a23║昔有一老宿問僧：甚麼處來？僧曰：牛頭山禮拜祖師
X81n1568_p0159a24║來。宿曰：還見祖師麼？僧無對。（歸宗柔代云：大似不相信。）
X81n1568_p0159b01║昔有一老宿，有偈曰：五蘊山頭一段空，同門出入不
X81n1568_p0159b02║相逢。無量劫來賃屋住，到頭不識主人公。（有老宿云：既不識他，
X81n1568_p0159b03║當初問甚麼人賃？）
X81n1568_p0159b04║僧問老宿：如何是密室中人？老宿曰：有客不答話。（玄沙
X81n1568_p0159b05║云：何曾密？歸宗柔別老宿云：你因甚麼得見？）
X81n1568_p0159b06║昔有一老宿，因僧問：魂兮歸去來，食我家園葚。如何
X81n1568_p0159b07║是家園葚？（玄覺代云：是亦食不得。法燈云：污却你口。）
X81n1568_p0159b08║昔有一老宿曰：祖師九年面壁，為訪知音。若恁麼會
X81n1568_p0159b09║得，喫鐵棒有日在。又一老宿曰：祖師九年面壁，何不
X81n1568_p0159b10║慚惶？若恁麼會得，更買草鞋行脚三十年。（瑯琊覺云：既不然，且
X81n1568_p0159b11║道祖師面壁意作麼生？良久，云：欲得不招無間業，莫謗如來正法輪。）
X81n1568_p0159b12║昔有一老宿，因僧問：師子捉兔亦全其力，捉象亦全
X81n1568_p0159b13║其力，未審全箇甚麼力？老宿曰：不欺之力。（法眼別云：不會古人
X81n1568_p0159b14║話。）
X81n1568_p0159b15║昔有一老宿曰：這一片田地分付來多時也，我立地
X81n1568_p0159b16║待汝搆去。（法眼云：山僧如今坐地待汝搆去，還有道理也無？那箇親？那箇踈？試裁斷看。）
X81n1568_p0159b17║昔有老宿畜一童子，竝不知軌則。有一行脚僧到，乃
X81n1568_p0159b18║教童子禮儀。晚間見老宿外歸，遂去問訊。老宿怪訝，
X81n1568_p0159b19║遂問童子曰：阿誰教你？童曰：堂中某上座。老宿喚其
X81n1568_p0159b20║僧來問：上座傍家行脚是甚麼心行？這童子養來二
X81n1568_p0159b21║三年了，幸自可憐生，誰教上座教壞伊？快束裝起去。
X81n1568_p0159b22║黃昏，雨淋淋地被趂出。（法眼云：古人恁麼顯露些子家風甚怪，且道意在於何？）
X81n1568_p0159b23║昔有僧到曹溪，時守衣鉢僧提起衣曰：此是大庾嶺
X81n1568_p0159b24║頭提不起底。僧曰：為甚麼在上座手裏？僧無對。（雲門云：彼
X81n1568_p0159c01║此不了。又云：將謂是師子兒。）
X81n1568_p0159c02║昔有僧因看法華經，至諸法從本來，常自寂滅相，忽
X81n1568_p0159c03║疑不決。行住坐臥，每自體究，都無所得。忽春月聞鶯
X81n1568_p0159c04║聲，頓然開悟，遂續前偈曰：諸法從本來，常自寂滅相。
X81n1568_p0159c05║春至百花開，黃鶯啼柳上。
X81n1568_p0159c06║昔有老宿問一座主：疏鈔解義，廣略如何？主曰：鈔解
X81n1568_p0159c07║疏，疏解經。宿曰：經解甚麼？主無對。
X81n1568_p0159c08║昔高麗國來錢塘刻觀音聖像，及舁上船，竟不能動，
X81n1568_p0159c09║因請入明州開元寺供養。後有設問：無剎不現身，聖
X81n1568_p0159c10║像為甚不去高麗國？（長慶稜云：現身雖普，覩相生偏。法眼別云：識得觀音未？）
X81n1568_p0159c11║泗州塔前一僧禮拜，有人問：上座日日禮拜，還見大
X81n1568_p0159c12║聖麼？（法眼代云：汝道禮拜是甚麼義？）
X81n1568_p0159c13║泗州塔頭侍者及時鎻門，有人問：既是三界大師，為
X81n1568_p0159c14║甚麼被弟子鎻？侍者無對。（法眼代云：弟子鎻？大師鎻？法燈代云：還我鎻匙來。又
X81n1568_p0159c15║老宿代云：吉州鎻？䖍州鎻？）
X81n1568_p0159c16║聖僧像被屋漏滴，有人問僧：既是聖僧，為甚麼有漏？
X81n1568_p0159c17║僧無對。（韶國師代云：無漏不是聖僧。）
X81n1568_p0159c18║有人問僧：點甚麼燈？僧曰：長明燈。曰：甚麼時點？曰：去
X81n1568_p0159c19║年點。曰：長明何在？僧無語。（長慶稜代云：若不如此，知公不受人謾。法眼別云：利
X81n1568_p0159c20║動君子。）
X81n1568_p0159c21║有座主念彌陀名號次，小師喚和尚，及回顧，小師不
X81n1568_p0159c22║對。如是數四，和尚叱曰：三度四度喚，有甚麼事？小師
X81n1568_p0159c23║曰：和尚幾年喚他即得，某甲纔喚便發業。（法燈代云：咄！叱！）
X81n1568_p0159c24║有僧與童子上經了，令持經著函內。童子曰：某甲念
X81n1568_p0160a01║底著向那裏？（法燈代云：汝念甚麼經？）
X81n1568_p0160a02║一僧注道德經，人問曰：久嚮大德注道德經。僧曰：不
X81n1568_p0160a03║敢。曰：何如明皇？（法燈代云：是弟子。）
X81n1568_p0160a04║有僧入冥，見地藏菩薩。藏問：你平生修何業？僧曰：念
X81n1568_p0160a05║法華經。曰：止止不須說，我法妙難思。為是說？是不說？
X81n1568_p0160a06║僧無對。（歸宗柔代云：此回歸去，敢為流通。）
X81n1568_p0160a07║鹽官會下有一主事僧，忽見一鬼使來追，僧告曰：某
X81n1568_p0160a08║甲身為主事，未暇修行，乞容七日得否？使曰：待為白
X81n1568_p0160a09║王，若許即七日後來，不然須臾便至。言訖不見。至七
X81n1568_p0160a10║日後，復來覓其僧，了不可得。後有人舉問一僧：若被
X81n1568_p0160a11║覓著時，如何抵擬他？（洞山代云：被他覓得也。）
X81n1568_p0160a12║台州六通院僧欲渡船，有人問：既是六通，為甚麼假
X81n1568_p0160a13║船？僧無對。（天台韶國師代云：不欲驚眾。）
X81n1568_p0160a14║洪州太守宋令公，一日，大寧寺僧陳乞請第二座開
X81n1568_p0160a15║堂。公曰：何不請第一座？眾無語。（法眼代云：不勞如此。）
X81n1568_p0160a16║江南相馮延巳與數僧遊鍾山，至一人泉，問：一人泉，
X81n1568_p0160a17║許多人爭得足？一僧對曰：不教欠少。延已不肯，乃別
X81n1568_p0160a18║曰：誰人欠少？（法眼別云：誰是不足者？）
X81n1568_p0160a19║官人問僧：名甚麼？曰：無揀。官人曰：忽然將一椀沙與
X81n1568_p0160a20║上座，又作麼生？曰：謝官人供養。（法眼別云：此猶是揀底。）
X81n1568_p0160a21║廣南有僧住庵，國主出獵，左右報庵主：大王來，請起。
X81n1568_p0160a22║主曰：非但大王來，佛來亦不起。王問：佛豈不是汝師？
X81n1568_p0160a23║主曰：是。王曰：見師為甚麼不起？（法眼代云：未足酬恩。）
X81n1568_p0160a24║福州洪塘橋上有僧列坐，官人問：此中還有佛麼？僧
X81n1568_p0160b01║無對。（法眼代云：汝是甚麼人？）
X81n1568_p0160b02║昔有官人入鎮州天王院，覩神像，因問院主曰：此是
X81n1568_p0160b03║甚麼功德？曰：護國天王。曰：祇護此國？徧護餘國？曰：在
X81n1568_p0160b04║秦為秦？在楚為楚？曰：臘月二十九日打破鎮州城，天
X81n1568_p0160b05║王向甚處去？主無對。
X81n1568_p0160b06║昔有官人作無鬼論，中夜揮毫次，忽見一鬼出云：汝
X81n1568_p0160b07║道無我聻？（五祖演云：老僧當時若見，但以手作鵓鳩觜，向伊道：谷呱呱。）
X81n1568_p0160b08║昔有道流在佛殿前背佛而坐，僧曰：道士莫背佛。道
X81n1568_p0160b09║流曰：大德！本教中道：佛身充滿於法界。向甚麼處坐
X81n1568_p0160b10║得？僧無對。（法眼代云：識得汝。）
X81n1568_p0160b11║有一行者隨法師入佛殿，行者向佛而唾。師曰：行者
X81n1568_p0160b12║少去就，何以唾佛？者曰：將無佛處來，與某甲唾。師無
X81n1568_p0160b13║對。（溈山云：仁者却不仁者，不仁者却仁者。仰山代法師云：但唾行者。又云：行者若有語，即向伊道：還我
X81n1568_p0160b14║無行者處來。）
X81n1568_p0160b15║死魚浮於水上，有人問僧：魚豈不是以水為命？僧曰：
X81n1568_p0160b16║是。曰：為甚麼却向水中死？僧無對。（杭州天龍機和尚代云：是伊為甚麼
X81n1568_p0160b17║不去岸上死？）
X81n1568_p0160b18║鷂子趂鴿子，飛向佛殿欄干上顫。有人問僧：一切眾
X81n1568_p0160b19║生在佛影中常安常樂，鴿子見佛為甚麼却顫？僧無
X81n1568_p0160b20║對。（法燈代云：怕佛。）
X81n1568_p0160b21║昔有一僧去覆船，路逢一賣鹽翁，僧問：覆船路向甚
X81n1568_p0160b22║麼處去？翁良久，僧再問，翁曰：你患聾那？僧曰：你向我
X81n1568_p0160b23║道甚麼？翁曰：向你道覆船路。僧曰：翁莫會禪麼？翁曰：
X81n1568_p0160b24║莫道會禪，佛法也會盡。僧曰：你試說看。翁挑起鹽籃，
X81n1568_p0160c01║僧曰：難。翁曰：你喚這箇作甚麼？僧曰：鹽。翁曰：有甚麼
X81n1568_p0160c02║交涉？僧曰：你喚作甚麼？曰：不可更向你道是鹽。（徑山容拈
X81n1568_p0160c03║云：看此賣私鹽漢，因何得致通身手眼撞着？遂驀露風規背去，便撩鈎搭索放去收來，只要人知有。可惜者僧
X81n1568_p0160c04║大似磕露柱底瞎漢，若當時見便恁麼激揚，便翻却鹽籃而去，不妨令這賣鹽翁疑着此僧具什麼眼目。）
X81n1568_p0160c05║昔有婆子供養一庵主，經二十年，常令一、二、八女子
X81n1568_p0160c06║送飯給侍。一日，令女子抱定，曰：正恁麼時如何？主曰：
X81n1568_p0160c07║枯木倚寒巖，三冬無暖氣。女子舉似婆，婆曰：我二十
X81n1568_p0160c08║年祇供養得箇俗漢。遂遣出，燒却庵。（密庵傑拈云：這箇公案，叢林中
X81n1568_p0160c09║少有拈提者。傑上座不免裂破面皮，納敗一上，也要諸方檢點。乃召大眾，云：這婆子洞房穩密，水泄不通，偏向
X81n1568_p0160c10║枯木上糝花、寒巖中發焰。箇僧孤身逈逈，慣入洪波，等閒坐斷潑天潮，到底身無涓滴水。仔細檢點將來，敲枷
X81n1568_p0160c11║打鎻則不無二人；若是佛法，未夢見在。烏臼與麼提持，畢竟意歸何處？良久，曰：一把柳絲收不得，和烟搭在玉
X81n1568_p0160c12║欄干。　徑山容拈曰：者箇婆子二十年中將𡏖𡒁擁茄樹，時箇既久，令人特徃一探，將謂為當家種草，元來異
X81n1568_p0160c13║地生苗，遂遣出，并燒却庵。若是山僧，待他抱住，云：正恁麼時如何？但竪拂子，云：與你證據了也。更復擬議，便與
X81n1568_p0160c14║推開。不唯其庵免燒，抑且眼明千古，豈墮枯木寒巖無煖氣之塹乎？）
X81n1568_p0160c15║昔有一僧參米胡，路逢一婆住庵，僧問：婆有眷屬否？
X81n1568_p0160c16║曰：有。僧曰：在甚麼處？曰：山河大地、若草若木，皆是我
X81n1568_p0160c17║眷屬。僧曰：婆莫作師姑來否？曰：汝見我是甚麼？僧曰：
X81n1568_p0160c18║俗人。婆曰：汝不可是僧。僧曰：婆莫混濫佛法好。婆曰：
X81n1568_p0160c19║我不混濫佛法。僧曰：汝恁麼豈不是混濫佛法？婆曰：
X81n1568_p0160c20║你是男子，我是女人，豈曾混濫？（徑山容拈云：笑此僧行脚等閑，遇着者婆
X81n1568_p0160c21║覿面提持，不能轉機發用，只管格背當風，別打之遶，故被婆子三敲四磕，大似立在下風，無自由分。者婆不知
X81n1568_p0160c22║曾見什麼人來，于驀地相逢，却能披露風規，以見眼目清明。若是山僧當時見婆云：山河大地、若草若木，皆是
X81n1568_p0160c23║我眷屬。但拈拄杖示云：為什麼者箇不肯禮拜汝？他若擬對，便驀頭打，管教者婆子轉身不得去在。）
X81n1568_p0160c24║龐行婆入鹿門寺設齋，維那請意旨，婆拈梳子插向
X81n1568_p0161a01║髻後曰：回向了也。便出去。（徑山容拈云：奇特底事，還他奇特人擔荷；出格之意，
X81n1568_p0161a02║須藉出格人顯露。龐婆恁麼做次，不妨驚羣，難說不是出格奇特。但維那不能出一手眼，大似辜負山僧。若作
X81n1568_p0161a03║維那，便與背上一拳，要見賞罰分明，益顯法苑有人。）
X81n1568_p0161a04║溫州陳道婆甞徧扣諸方名宿，後於長老山淨和尚
X81n1568_p0161a05║語下發明，有偈曰：高坡平頂上，盡是採樵翁。人人盡
X81n1568_p0161a06║懷刀斧意，不見山花映水紅。
X81n1568_p0161a07║昔有施主婦人入院，行眾僧隨年錢。僧曰：聖僧前著
X81n1568_p0161a08║一分。婦人曰：聖僧年多少？僧無對。（法眼代云：心期滿處即知。　保寧勇
X81n1568_p0161a09║代云：只恐施主力所不及。）
X81n1568_p0161a10║青州佛覺禪師頌仰山師子話曰：一色無過指示人，
X81n1568_p0161a11║白銀世界裏頻申。超然推倒還扶起，爭似東風煦日
X81n1568_p0161a12║新。
X81n1568_p0161a13║圓通善國師（嗣佛覺）佛日自江右至燕，寓大聖安。一日
X81n1568_p0161a14║與佛覺夜話，時師年方十二，座右侍立。日曰：山僧自
X81n1568_p0161a15║南方來，拄杖頭不曾撥著一個會佛法者。師叉手進
X81n1568_p0161a16║曰：自是和尚拄杖短。日大驚曰：可乞此子續吾臨濟
X81n1568_p0161a17║一宗。師曰：雲門、臨濟豈有二耶？日稱賞不已。金世宗
X81n1568_p0161a18║幸聖安瑞像殿，問師曰：禮則是，不禮則是？師曰：禮則
X81n1568_p0161a19║互相敬重，不禮則各自稱尊。帝大悅。後住延聖，示眾
X81n1568_p0161a20║舉觀音餬餅話，師曰：韶陽老人可謂唱彌高而和彌
X81n1568_p0161a21║寡，如今却向延聖拂子頭上入方網三昧，東方入定
X81n1568_p0161a22║西方起，乃至男身入定女身起。還會麼？野色更無山
X81n1568_p0161a23║隔斷，月光直與水相通。昔有二僧同行，性急者在前，
X81n1568_p0161a24║呼在後者曰：光陰迅速，疾走上來。後僧曰：大道廣濶，
X81n1568_p0161b01║忙作甚麼？師頌曰：光陰迅速，疾走上來。路頭踏著，優
X81n1568_p0161b02║鉢花開。大道廣濶，忙作甚麼？放開肚皮，一時包裹。師
X81n1568_p0161b03║見玄悟、玉香、山彝言涉嘲謔，責曰：總似汝輩佛法，豈
X81n1568_p0161b04║到今日？
X81n1568_p0161b05║燕京慶壽玄悟玉禪師（嗣圓通）金顯宗令中使持紙一
X81n1568_p0161b06║張，書心佛二字，問師曰：者是甚麼字？時圓通在坐，應
X81n1568_p0161b07║聲答曰：不是心，不是佛。稱旨。次日，令旨賜長短句曰：
X81n1568_p0161b08║但能了淨，萬法因緣何足問。日用無為，十二時中更
X81n1568_p0161b09║勿疑。常須自在，識取從來無掛礙。佛佛心心，心若依
X81n1568_p0161b10║佛也是塵。師答謝曰：無為無作，認著無為還是縛。炤
X81n1568_p0161b11║用同時，電卷星流已大遲。非心非佛，喚作非心猶是
X81n1568_p0161b12║物。人境俱空，萬象森羅一鏡中。
X81n1568_p0161b13║黃山趙文孺居士（嗣圓通）嘗作頌曰：妄想元來本自真，
X81n1568_p0161b14║除時又起一重塵。言思動靜承誰力，仔細看來無別
X81n1568_p0161b15║人。
X81n1568_p0161b16║高郵定禪師（嗣玄悟）參玄悟，室中舉：僧問玄沙：如何是
X81n1568_p0161b17║清淨法身？沙曰：膿滴滴地。師忽有省。僧問：透網金鱗
X81n1568_p0161b18║以為何食？師曰：乾屎橛。
X81n1568_p0161b19║鄭州普炤寶禪師磁州武氏子，於滏陽造仰山寺。忽
X81n1568_p0161b20║有題詩柱上者曰：人道斑鳩拙，我道斑鳩巧。一根兩
X81n1568_p0161b21║根柴，便是家緣了。師大悟，即入西山，結茅以居。徧歷
X81n1568_p0161b22║諸山，往洪峪寶岩寺。一夕，大風震地，晏坐而逝。
X81n1568_p0161b23║杭州徑山雲庵慶禪師建陽人舉楊岐三脚驢話。頌
X81n1568_p0161b24║曰：楊岐一頭驢，眼光如電爍。踏殺天下人，說甚三隻
X81n1568_p0161c01║脚。
X81n1568_p0161c02║竹林巨川海禪師頌風鈴曰：銅唇鐵舌太尖新，樓角
X81n1568_p0161c03║懸來不記春，言外百千三昧法，因風說與箇中人。
X81n1568_p0161c04║燕京慶壽寺虗明教亨禪師濟州任城王氏子。先有
X81n1568_p0161c05║慈濟寺僧福安，山居有年，于芒山村倚樹而化。夢求
X81n1568_p0161c06║託宿，遂生師焉。七歲出家，十五參方。聞鄭州普炤法
X81n1568_p0161c07║席之勝，往謁之。朝夕參叩，未有所入。後因事往睢陽，
X81n1568_p0161c08║忽於馬上憶擊板因緣，有省，疑情不散。將抵河津，同
X81n1568_p0161c09║行警曰：此河津也。師下馬，悲喜交集。歸以語寶，寶曰：
X81n1568_p0161c10║此僵臥人，似欲轉動。示以日面佛公案。一日聞板聲，
X81n1568_p0161c11║豁然親證。呈頌曰：日面月面，星流電轉。若更遲疑，面
X81n1568_p0161c12║門著箭。咄！寶曰：吾瞞汝不得也。興定己卯秋七月十
X81n1568_p0161c13║日書頌，堅坐而逝。
X81n1568_p0161c14║鎮府嘉山來禪師僧問：鐵牛和尚塔何在？師以手指
X81n1568_p0161c15║之，忽然省發。乃示頌曰：鐵牛鐵牛，更莫別求。有人問
X81n1568_p0161c16║我，竪起指頭。
X81n1568_p0161c17║玉溪通玄庵圓通禪師嘗問僧曰：折脚鐺兒為活計，
X81n1568_p0161c18║穿心椀子作生涯。通玄庵內安然坐，不管山前事似
X81n1568_p0161c19║麻。且道安然底是什麼人？
X81n1568_p0161c20║五臺鐵勒院子範慧洪大師因閱楞嚴，至一人發真，
X81n1568_p0161c21║十方消殞，忽悟。遂造河朔汶禪師，陳所見，汶可之。臨
X81n1568_p0161c22║終偈曰：六十春光又八年，浮雲收盡露青天。臨行踢
X81n1568_p0161c23║倒須彌去，後夜山頭月正圓。更衣坐脫。
X81n1568_p0161c24║建寧府獎上慧空元模禪師古田蘇氏子。一日入定
X81n1568_p0162a01║遊獎山，至玄獎禪師道場，有老人迎謁曰：吾為師守
X81n1568_p0162a02║此山五百年矣。言畢，化黑龍而去。既寤，乃曰：吾當返
X81n1568_p0162a03║本還元於此山也。遂卓庵。一日謂眾曰：吾於佛所號
X81n1568_p0162a04║慧空菩薩，今化緣既畢，即當入滅。因為眾說四諦法，
X81n1568_p0162a05║復說偈曰：四十餘年寄俗塵，如今却顯箇中尊。岩頭
X81n1568_p0162a06║一夜東風起，吹得花開滿樹春。鐵船無舵亦無篷，撐
X81n1568_p0162a07║入金蓮性海中。末後一機今說破，白雲元不離長空。
X81n1568_p0162a08║大地山河覓無跡，虗空撞破無端的。縱教鐵輪頂上
X81n1568_p0162a09║旋，本性圓明常不失。復曰：西天第三代商那和修尊
X81n1568_p0162a10║者，隱象白山，現龍奮迅三昧，說法調伏諸外道，然後
X81n1568_p0162a11║化火自焚。吾今往象鼻岩前，亦當如是。乃入龍奮迅
X81n1568_p0162a12║三昧。時雲霧四起，雷雨大作，繼而化火自焚。眾收靈
X81n1568_p0162a13║骨，塔於庵之西。
X81n1568_p0162a14║鄭州普炤寺佛光道悟禪師蘭州冠氏子。偶宿灣子
X81n1568_p0162a15║店，聞馬嘶，豁然大悟。說偈曰：見也羅，見也羅，徧虗空，
X81n1568_p0162a16║只者箇。歸告母曰：某於途中拾一物。母曰：何物？師曰：
X81n1568_p0162a17║無始來不見的。母掌曰：何喜之有？遂辭參方。母問：何
X81n1568_p0162a18║之？師曰：水流須到海，鶴出白雲頭。往參白雲海禪師，
X81n1568_p0162a19║廼承印記。泰定二十四年，主普炤。身著白衣，跨黃犢，
X81n1568_p0162a20║吹短笛，遊於洛中。嘗曰：道我凡耶？曾向聖位中來。道
X81n1568_p0162a21║我聖耶？又向凡位中去。道我非凡非聖耶？却向毗盧
X81n1568_p0162a22║頂上別有行處。泰和五年入滅。
X81n1568_p0162a23║杭州靈隱普覺淳朋禪師嘉祐五年，奉旨斷還九里
X81n1568_p0162a24║松集慶路。上堂：山前一片閑田地，曠大劫來無界至。
X81n1568_p0162b01║今朝恢復又歸來，坐斷脚頭并脚尾。東也是，西也是，
X81n1568_p0162b02║南北東西無不是。畢竟酬恩作麼生？十里荷花九里
X81n1568_p0162b03║松，直指堂前香一炷。
X81n1568_p0162b04║天台上雲峯無盡祖燈禪師四明王氏子。參日溪詠
X81n1568_p0162b05║於天寧，問：生死事大，無常迅速，乞賜指示。溪曰：十二
X81n1568_p0162b06║時中，密密參究，忽然觸著，却來再問。師抗聲曰：無常
X81n1568_p0162b07║迅速，生死事大。語未終，溪便喝。師作禮。溪曰：見何道
X81n1568_p0162b08║理便禮拜？師曰：開口即錯。溪頷之。後卓錫上雲峯，影
X81n1568_p0162b09║不出山者五十年。洪武二年二月八日，示微疾，眾乞
X81n1568_p0162b10║偈。師書曰：生滅與去來，本是如來藏。拶倒五須彌，廓
X81n1568_p0162b11║然無背向。擲筆而逝。
X81n1568_p0162b12║杭州仙林寺雪庭禪師仁和桂氏子。出家謁休，休于
X81n1568_p0162b13║仙林一見契合，後聞鐘聲大悟。偈曰：圓響心非聞，大
X81n1568_p0162b14║千同一炤。抹過上頭關，更不存玄妙。休印可之。示眾，
X81n1568_p0162b15║舉百丈撥火溈山得悟因緣，拈曰：家貧家富，父子方
X81n1568_p0162b16║知。花落花開，春風不顧。應時應節即是，未免傍觀者
X81n1568_p0162b17║哂。呵呵！老不歇心，少不努力。
X81n1568_p0162b18║少林匾囤無空悟頓禪師錫州陳氏子，辭父母出家。
X81n1568_p0162b19║父曰：此兒尋常引舌過鼻，非當人相。令投少林。一日，
X81n1568_p0162b20║跪於師前，請求法名。其師曰：道本無形，何名之有？師
X81n1568_p0162b21║曰：三世諸佛，皆有名號。其師授以心經，念至五蘊皆
X81n1568_p0162b22║空，豁然大悟。乃曰：身尚是幻，何處求名？一日，其師手
X81n1568_p0162b23║編大囤於師前，曰：匾囤是汝名也。師答曰：既名匾囤，
X81n1568_p0162b24║內也無空。其師曰：教外別傳，方契此語。後到峨嵋，結
X81n1568_p0162c01║茅以居。一日，至夔州江中，曰：道曠無涯，逢人不盡。下
X81n1568_p0162c02║岸端坐而化。
X81n1568_p0162c03║金陵永寧古淵清禪師聞鷄鳴，有省。偈曰：喔喔金鷄
X81n1568_p0162c04║報曉時，不因他響詎能知？三千世界渾如雪，井底泥
X81n1568_p0162c05║蛇舞柘枝。呈古林香禪師，林喝曰：多嘴漢！
X81n1568_p0162c06║伏牛無礙明理禪師（嗣大方）汾州和氏子。參大方，隨眾
X81n1568_p0162c07║打七。後同月庵大圓入終南。一日，菴舉高峯銀山鉄
X81n1568_p0162c08║壁語，師頓悟。迷偈曰：一覺心空疑便消，拈來放去自
X81n1568_p0162c09║逍遙。運水搬柴全體現，萬象森羅一性包。過大方印
X81n1568_p0162c10║證。方曰：伏牛打七則不問，終南靜室意如何？師曰：伏
X81n1568_p0162c11║牛打七，泥團土塊。終南靜室，放大光明。方震威一喝，
X81n1568_p0162c12║曰：即今光明在何處？師向前一掌，方呵呵大笑。
X81n1568_p0162c13║達觀真可紫栢大師句曲沈氏子，性雄猛。十七剃髮
X81n1568_p0162c14║遊方，聞誦張拙偈至斷除妄想重增病，趨向真如亦
X81n1568_p0162c15║是邪，大疑。一日齋次忽悟，乃曰：使我在臨濟德山座
X81n1568_p0162c16║下一掌便醒，安用如何若何。遊京師，因神宗皇帝手
X81n1568_p0162c17║書金剛經汗下漬紙，疑更當易，亟遣近侍質于師。師
X81n1568_p0162c18║進偈曰：御汗一滴，萬世津梁。無窮法藏，從此放光。帝
X81n1568_p0162c19║大悅。癸卯秋，忽妖書發，帝見章奏甚憐之，在法不能
X81n1568_p0162c20║免，因逮及拷訊。時神色自如，抵死不屈。臘月五日入
X81n1568_p0162c21║獄，法司定罪欲死師，師說偈曰：一笑繇來別有因，那
X81n1568_p0162c22║知大塊不容塵。從茲收拾娘生足，鐵橛花開不待春。
X81n1568_p0162c23║十七日索浴罷，囑侍者曰：吾去矣，幸謝江南諸護法。
X81n1568_p0162c24║言訖，端坐而逝，壽六十一，塔於雙徑。師以大藏卷帙
X81n1568_p0163a01║繁多，難於通行，遂主刻方冊，以便四方流傳，併師有
X81n1568_p0163a02║全集十五卷盛行於世。
X81n1568_p0163a03║蓮池袾宏大師古杭仁和人，姓沈。年十七，補邑庠。雖
X81n1568_p0163a04║業儒，志在出世，每書生死事大四字於案頭自警。三
X81n1568_p0163a05║十一母喪，徑投西山性天理和尚薙髮，於昭慶無塵
X81n1568_p0163a06║律師處受具。北遊五臺，參遍融。後謁笑巖於柳巷，求
X81n1568_p0163a07║開示。巖曰：你三千里外求我開示，我有甚麼開示？師
X81n1568_p0163a08║恍然，即禮辭。過東昌道中，聞譙樓皷聲，忽悟。偈曰：三
X81n1568_p0163a09║十年前事可疑，三千里外遇何奇？焚香擲戟渾如夢，
X81n1568_p0163a10║魔佛空爭是與非？遂南歸，住雲棲，開淨土門以攝三
X81n1568_p0163a11║根，由是四眾翕然歸之。侍郎王公宗沐問：夜來老鼠
X81n1568_p0163a12║唧唧，說盡一部華嚴經。師曰：猫兒突出時如何？王無
X81n1568_p0163a13║語。師自代云：走卻法。師留下講案，仍頌曰：老鼠唧唧，
X81n1568_p0163a14║華嚴歷歷。奇哉王侍郎，却被畜生惑。猫兒突出𦘕堂
X81n1568_p0163a15║前，牀頭說法無消息。無消息，大方廣佛華嚴經。世主
X81n1568_p0163a16║妙嚴品第一。臨終時，預於半月前別眾曰：吾欲他往
X81n1568_p0163a17║矣。眾皆罔測。至七月初四日，果示微疾，面西而逝。世
X81n1568_p0163a18║壽八十有一，僧﨟五十。師自卜寺左嶺下，遂全身塔
X81n1568_p0163a19║焉。其所著述經疏、雜錄等二十餘種，行於世。
X81n1568_p0163a20║憨山德清大師金陵全椒蔡氏子。母感異夢而生。年
X81n1568_p0163a21║十二，禮京之報恩西林薙髮。十九受具，聽講華嚴十
X81n1568_p0163a22║玄門，至海印森羅常住處有得，遂遊方，與妙峰為友。
X81n1568_p0163a23║初參遍融，乞指示，融默然直視以接之。尋閱肇論，至
X81n1568_p0163a24║梵志出家，白首而歸，隣人見之曰：昔人猶在耶？志曰：
X81n1568_p0163b01║吾猶昔人，非昔人也。忽悟，乃曰：今日始知鼻孔向下。
X81n1568_p0163b02║時妙峰見之，喜曰：何所得耶？師曰：夜來兩箇鐵牛鬬
X81n1568_p0163b03║入水中去也，至今絕消息。峰笑曰：且喜有住山本錢。
X81n1568_p0163b04║又參笑巖，巖問：你從何處來？曰：南方。巖曰：記得來時
X81n1568_p0163b05║路否？曰：一過便休。巖曰：子卻來處分明。師便禮拜。初
X81n1568_p0163b06║住臺山，為國祈嗣，聞望藉甚。後為避名，隱於東海牢
X81n1568_p0163b07║山。慈聖李皇太后禮意殷重，親賜大藏紫衣。嗣遭無
X81n1568_p0163b08║妄之謗，假道士奏論于神廟，朝中宰輔多深惜之。由
X81n1568_p0163b09║是蒙旨矜察，坐以私創寺院，遣戍雷州。至韶陽禮祖，
X81n1568_p0163b10║遂留曹溪。丙辰冬，登雙徑，為達觀大師秉炬，緇素駢
X81n1568_p0163b11║集，山谷為之喧動。後隱𭅕山，閱六秋，韶陽郡守暨本
X81n1568_p0163b12║省縉紳復堅請居曹溪，師曰：曹溪是吾昔日重興也。
X81n1568_p0163b13║即杖錫南行。越明年冬十月十三日，忽告眾曰：緣與
X81n1568_p0163b14║時違，化將焉托？一期事畢，吾將歸矣。午後，索浴更衣，
X81n1568_p0163b15║端坐而逝。世壽七十八，臈六十六。塔全身於南華寺
X81n1568_p0163b16║天子崗，歷念餘歲。弟子輩因龕縫覩師狀貌如生，髮
X81n1568_p0163b17║爪俱長，即以金漆其身，迎寺供養，稱肉祖云。
X81n1568_p0163b18║光州黃檗無念深有禪師麻城熊氏子。往五臺伏牛，
X81n1568_p0163b19║遍扣名宿。至廬山，參大安。安曰：汝號甚麼？師曰：無念。
X81n1568_p0163b20║安曰：那箇是無念？師茫然。回山，對友說數年行脚事。
X81n1568_p0163b21║友曰：何不問你自己？師曰：如何是自己？曰：拿物非手，
X81n1568_p0163b22║喫飯非口。一夕，聞哭笑二聲相觸，有省。入龍湖，同卓
X81n1568_p0163b23║吾居士到駟馬山。有講主至，士問：清淨本然，云何忽
X81n1568_p0163b24║生山河大地？主講罷，士對。師曰：汝試說看。師擬對，士
X81n1568_p0163c01║將師膝上一推，曰：者箇聻？師豁然。偈曰：四十餘年不
X81n1568_p0163c02║住功，窮來窮去轉無踪。而今窮到無依倚，始悔從前
X81n1568_p0163c03║錯用功。僧問：如何是道之體？師曰：滿口道不著。曰：四
X81n1568_p0163c04║大離散時如何？師竪起拳，曰：者個不屬四大。問：如何
X81n1568_p0163c05║出離生死？師召僧，僧應諾。師曰：從者裏出。曰：和尚說
X81n1568_p0163c06║的話，某不曉得。師曰：待汝曉得，堪作甚麼？曰：何故瞞
X81n1568_p0163c07║人？師曰：你夢不醒，反怪別人。
X81n1568_p0163c08║夔州白馬寺儀峯方彖禪師達州羅氏子。參金佛山
X81n1568_p0163c09║雲庵，令看如何是鬼神覷不破之機，三年有省。出峽
X81n1568_p0163c10║徧謁知識，結茅雙溪。一日午炊，聞甑中作聲，忽大悟。
X81n1568_p0163c11║頌曰：三玄三要沒來繇，用盡機思無處求。窓前移步
X81n1568_p0163c12║竈前下，白雲青峯齊點頭。齊點頭，南岳天台共一籌。
X81n1568_p0163c13║又曰：二八女子嫁新郎，績麻捻線一如常。稱家豐儉
X81n1568_p0163c14║隨時過，嬾插堂前者炷香。萬曆壬辰秋，歸達州中興
X81n1568_p0163c15║白馬。僧問：如何是西來意？師曰：兩頭燒火一頭煙。手
X81n1568_p0163c16║中常執鼗鼓，一面書矗字，一面書犇字，凡答話多舉
X81n1568_p0163c17║而搖之。示寂，塔于龍神山。
X81n1568_p0163c18║廣信府鵝湖養庵心禪師上饒朱氏子。偶過戚屬，念
X81n1568_p0163c19║道者談四生之義，師於言下洞明物我平等大意。往
X81n1568_p0163c20║洛之太平落髮，南歸焦山度臘。聞江中推船有省，偈
X81n1568_p0163c21║曰：夜靜江空濶，推船㘞㘞聲。不知何所往，擔子半邊
X81n1568_p0163c22║輕。謁華山，聞山拈一段生涯六不收話，猛提七日，身
X81n1568_p0163c23║心脫然。尋歸里中，住靈山。畫大圓相於壁間，曰：內寫
X81n1568_p0163c24║莫教塗黑，外寫勿使傷白。有人向圈裏圈外下得註
X81n1568_p0164a01║脚者，許汝學道無疑。不然，總是懡㦬。後住鵝湖，甞置
X81n1568_p0164a02║無門鎖，置丈壁以騐諸方。偈曰：上古留傳鎖，憑君智
X81n1568_p0164a03║鑰開。若無開鎖法，相見不須來。萬曆丁卯二月晦日，
X81n1568_p0164a04║上堂說法，設齋作別。示偈曰：八十餘年幻夢中，鐵牛
X81n1568_p0164a05║耕破太虗空。臨行一句相分付，半夜金烏帶日紅。端
X81n1568_p0164a06║坐而逝。
X81n1568_p0164a07║建昌府壽昌無明慧經禪師撫州崇仁裴氏子。初產
X81n1568_p0164a08║難，祖父誦金剛經得娩，故名生。頴異不羣，形儀蒼古。
X81n1568_p0164a09║九歲入鄉校，便問：浩然之氣是箇甚麼授書？師異之。
X81n1568_p0164a10║及長，讀金剛經，恍若舊習。即依廩山忠出家。久而辭
X81n1568_p0164a11║去，禁足峨峯。因閱傳燈，見僧問興善：如何是道？善曰：
X81n1568_p0164a12║大好。山疑滯莫決。一日，力推巨石，豁然大悟。述偈曰：
X81n1568_p0164a13║欲參無上菩提道，急急疏通大好山。知道始知山不
X81n1568_p0164a14║好，翻身跳出祖師關。趨呈廩山，山印為法器。自是剃
X81n1568_p0164a15║染納具，勞形苦骨，影不出山者二十四載。萬曆甲午，
X81n1568_p0164a16║住寶方。有僧問：師住此山，曾見何人？師曰：總未行脚。
X81n1568_p0164a17║僧曰：豈以一隅而小天下乎？師善其言，遂荷錫遠游。
X81n1568_p0164a18║法門老宿，無不推譽。頃入五臺，參瑞峯。問趙州，師乞
X81n1568_p0164a19║頌。峯曰：知是般事便休。師作禮，呈頌曰：暗藏春色，明
X81n1568_p0164a20║露秋光。有眼莫鑑，縱智難量。到家不上長安路，一任
X81n1568_p0164a21║風花雪月揚。峯深肯師語，妙叶洞宗。而師亦以紹續
X81n1568_p0164a22║洞宗自任矣。未幾，返錫寶方，開堂演法。晚主董巖、壽
X81n1568_p0164a23║昌二剎。上堂：拈起一著，佛祖一齊捉。放下一著，聖賢
X81n1568_p0164a24║悉皆縛。轆轤飛上天庭，泥牛眠交地角。非特九有沾
X81n1568_p0164b01║恩，亦乃四生受樂。惟有八大金剛，努眼瞪眉，橫拈倒
X81n1568_p0164b02║卓。何則？不許眾生亂描邈。上堂：冬至時臨事且奇，海
X81n1568_p0164b03║風吹倒珊瑚枝。龍王驚起歸空界，河伯神祇盡失威。
X81n1568_p0164b04║如是事，宜自知。僧曰：用知作麼？師曰：與老僧執杖。曰：
X81n1568_p0164b05║恁麼不知更好。師曰：何也？曰：清閒僧不做，返更作愁
X81n1568_p0164b06║人。師便打。上堂：諸佛時常說法，不須擬議猜詳。是何
X81n1568_p0164b07║法？天地玄黃，宇宙洪荒。不論通宗透教，祇貴直下承
X81n1568_p0164b08║當。承當箇甚麼？雲騰致雨，露結為霜。蛟龍不宿死水，
X81n1568_p0164b09║猛將豈行路傍？透得者些關棙，何須願住西方？不問
X81n1568_p0164b10║先佛後祖，鼻孔一樣放光。作麼生放光？化被草木，賴
X81n1568_p0164b11║及萬方。釋迦不肯洩破，達磨九年覆藏。峨峯不惜口
X81n1568_p0164b12║業，一下為眾宣揚。且道作麼生宣揚？揮尺一下云：罔
X81n1568_p0164b13║談彼短，靡恃己長。上堂：覺天空湛，心月通明。青沙布
X81n1568_p0164b14║碧漢之章，緣水印銀蟾之鑑。藏山於澤，爭如藏身處
X81n1568_p0164b15║沒踪跡？藏舟於壑，曷若沒蹤跡處沒藏身？所以無味
X81n1568_p0164b16║之談，塞斷人口。吞吐得者，迥出聖凡。漫天網子衝開，
X81n1568_p0164b17║陷穽坑兒跳過。更有出格一句，作麼生道？金翅擊開
X81n1568_p0164b18║娑竭浪，龍宮王子盡魂驚。上堂：雲弗依山山弗雲，心
X81n1568_p0164b19║無染境境無心。雲山清淨如心境，一道虗明爍太清。
X81n1568_p0164b20║然雖如是，猶是衲僧閒家具。珍重！上堂：抽筋不動皮，
X81n1568_p0164b21║換骨不見血。筋骨一齊空，遊行不倒跌。達磨大士解
X81n1568_p0164b22║滅而不解生，釋迦老人解生而不解滅。要知生滅不
X81n1568_p0164b23║相干，除是當年乾屎橛。上堂：不論一義二義，只要直
X81n1568_p0164b24║下便是。大眾，作麼生說箇直下便是底道理？僧曰：露
X81n1568_p0164c01║柱燈籠𨁝跳。師曰：何不道：頭髮連鬚，眉毛合鼻。會麼？
X81n1568_p0164c02║會則便請領去，不然關山萬里。上堂：大眾盡心為常
X81n1568_p0164c03║住開田，山僧盡心為大眾說禪。昨夜三更雷逼逼，打
X81n1568_p0164c04║斷坭龍角半邊。上堂：即心即佛，幾個奈何？非心非佛，
X81n1568_p0164c05║呢喃者多。不是心，不是佛，不是物，明眼衲僧多恍惚。
X81n1568_p0164c06║縱然大梅，我祇即心即佛，也似蚖蛇戀窟。作麼生始
X81n1568_p0164c07║不拖泥帶水去？咄！復云：恰好。便下座。上堂，舉洞山過
X81n1568_p0164c08║水覩影大悟話，頌曰：渠今正是我，天地難包裹；我今
X81n1568_p0164c09║不是渠，佛祖莫能知。要識洞山真實處，白雲飛在綠
X81n1568_p0164c10║楊枝。小參，云：行不干徑，坐弗涉牀，放去無蹤，收來沒
X81n1568_p0164c11║跡。大抵通方提掇異，竪拳舞劒越尋常，差別門庭無
X81n1568_p0164c12║軌則，儘從智行不相妨。僧問：萬法本閒，惟人自閙。如
X81n1568_p0164c13║何是本閒底法？師曰：墻壁瓦礫。問：古人書心字於門
X81n1568_p0164c14║壁上，其意云何？師曰：無事枕松石，賣卜掛招脾。萬曆
X81n1568_p0164c15║丁巳冬，師自田中歸，語大眾曰：吾從茲不復砌石矣。
X81n1568_p0164c16║眾愕然。除夕，上堂曰：今年只有茲時在，試問諸人知
X81n1568_p0164c17║也無？末後曰：此是老僧㝡後一著，大眾切宜珍重。明
X81n1568_p0164c18║春三日，示微恙。至十七日，作舉火偈，命侍者唱偈。闍
X81n1568_p0164c19║維，復書曰：今日分明指示。擲筆端坐而化，頂骨諸牙
X81n1568_p0164c20║不壞，藏於本寺，建窣堵波。壽七十一，臘四十有奇。
X81n1568_p0164c21║廣信府博山無異元來禪師（嗣壽昌）舒城沙氏子。生而
X81n1568_p0164c22║白衣重包，葷酒不入於口。十六遊金陵，聽講法華，嘆
X81n1568_p0164c23║曰：求之在我，豈可循文逐句哉？遂禮五臺靜庵通剃
X81n1568_p0164c24║髮。次參壽昌，機語弗契。入閩，一日閱趙州有佛不得
X81n1568_p0165a01║住因緣，有省。再謁昌，昌問：蟻子解尋腥處走，蒼蠅偏
X81n1568_p0165a02║向臭邊飛。是君邊事？臣邊事？師曰：臣邊事。昌呵曰：大
X81n1568_p0165a03║有人笑汝在。後聞護法神倒地，不覺豁然。呈偈曰：玉
X81n1568_p0165a04║山誘一言，心灰語路絕。幾多玄解會，如沸湯澆雪。沒
X81n1568_p0165a05║巴鼻金針，好因緣時節。梅蕊綻枯枝，桃花開九月。觸
X81n1568_p0165a06║目如，休辨別。急水灘頭拋探篙，溺殺無限英雄客。別
X81n1568_p0165a07║居宗乘堂。一日登廁，覩登樹人，大悟。趣見昌，昌問：子
X81n1568_p0165a08║近日如何？師曰：有箇活路，只是不許人知。昌曰：因甚
X81n1568_p0165a09║不許人知？師曰：不知，不知。昌問：婆子具什麼手眼，便
X81n1568_p0165a10║燒庵趂僧去？師曰：黃金增色爾。又舉僧問玄則龍吟
X81n1568_p0165a11║霧起，虎嘯風生公案，命作頌。師頌曰：殺活爭雄各有
X81n1568_p0165a12║奇，摸糊肉眼曷能知？吐光不遂時流意，依舊春風逐
X81n1568_p0165a13║馬蹄。昌笑曰：子今日方信吾不汝欺也。師問：向後還
X81n1568_p0165a14║有事也無？昌曰：老僧只知二時粥飯，亦不知有向後
X81n1568_p0165a15║事。師曰：豈無方便？昌曰：子後得坐披衣，幸無籌策足
X81n1568_p0165a16║矣。萬曆三十年，住博山，時年二十八歲。次主閩之董
X81n1568_p0165a17║岩、大仰、鼓山。上堂：諸佛出世，為一大事因緣，幾幅素
X81n1568_p0165a18║縑描不出。博山出世，亦為大事因緣，一條白練驀頭
X81n1568_p0165a19║穿。破顏老漢曾相委，多少人天受熱瞞。博山今日信
X81n1568_p0165a20║手拈來，分明舉似。使人人鼻孔撩天，個個脚跟點地。
X81n1568_p0165a21║如赤珠寶鏡，炤萬象以無私。若玉鎖金匙，啟千門而
X81n1568_p0165a22║洞達。迥出毗盧之頂，笑拈帝釋之花。推倒大好之山，
X81n1568_p0165a23║吸盡西江之水。倒跨玄沙之虎，生擒雪嶺之蛇。漏網
X81n1568_p0165a24║喜三聖金鱗，挀彩慶新羅俊鷂。如此奇特，誰不丈夫。
X81n1568_p0165b01║自貴荷擔，誠難委綰。諸昆仲，此事不從功行得，不從
X81n1568_p0165b02║修証得，不從思議得，不從學分得，不從禪定得。有一
X81n1568_p0165b03║等人，閉門作活，暗裏休心。將自己身心，煉得如枯木
X81n1568_p0165b04║寒灰。蟲唼衣而不知，蛛結網而不顧。縱是百年在定，
X81n1568_p0165b05║終如一個死人。於本分事中，全無交涉。所以玄沙大
X81n1568_p0165b06║師曰，直饒如澄潭月影，靜夜鐘聲。隨扣擊以無虧，觸
X81n1568_p0165b07║波瀾而不散。此猶是生死岸頭事。道人行處，如火燒
X81n1568_p0165b08║水。箭既離弦，無返回勢。諸昆仲，須就明中取則，莫於
X81n1568_p0165b09║暗裏偷光。向花柳街前，逴得九衢春色。於芙蓉岸上，
X81n1568_p0165b10║帶來八面秋風。應用無虧，隨緣自在。諸昆仲，且道作
X81n1568_p0165b11║麼生是博山行履處？良久曰，祇有一雙窮相手，不曾
X81n1568_p0165b12║輕揖等閒人。僧問，銀盌盛雪，明月藏鷺。意旨如何？師
X81n1568_p0165b13║曰，露骨瘦山環紫霧，塞流小㵎長青苔。問，如何是功？
X81n1568_p0165b14║師曰，三人同一春。曰，如何是共功？師曰，力士舁杖鼓。
X81n1568_p0165b15║曰，如何是功功？師曰，胡孫上露柱。曰，不得敲唱雙舉，
X81n1568_p0165b16║請示正中妙挾。師曰，高低雲遶樹。曰，謝師答話去也。
X81n1568_p0165b17║師曰，遠近鳥銜花。問，和尚年多少。師曰，頻添花甲子，
X81n1568_p0165b18║數到劫雲初。問，從緣薦得相應疾，就體消停得力遲。
X81n1568_p0165b19║如何是從緣薦得。師曰，古鏡不重磨。曰，如何是就體
X81n1568_p0165b20║消停。師曰，清光仍似舊。曰，從緣就體𫎇師指，格外玄
X81n1568_p0165b21║談有也無。師曰，三歲孩兒頭似雪。曰，恁麼則碧桃綻
X81n1568_p0165b22║蕊，綠柳萌芽也。師曰，遠觀山有色，近聽水無聲。僧禮
X81n1568_p0165b23║拜。上堂。僧問，如何是博山境。師曰，棲鳳岩玄雲靉靉，
X81n1568_p0165b24║浴龍池內浪滔滔。曰，如何是境中人。師曰，光剃頭，淨
X81n1568_p0165c01║洗鉢。曰，學人不會。師曰，這箇阿師還未剃頭在。乃曰，
X81n1568_p0165c02║切忌從他覓，迢迢與我疎。洞山老人草鞋斷矣，脚跟
X81n1568_p0165c03║露矣。諸人若知痛癢，阿誰皮下無血。博山與諸人同
X81n1568_p0165c04║途不同轍。諸人向正位中來，博山不在正位。諸人在
X81n1568_p0165c05║博山拂子裏許。諸人向偏位中來，博山不在偏位。拂
X81n1568_p0165c06║子在諸人袈裟裏許。所以道，對面不相識，千里却同
X81n1568_p0165c07║風。若向這裏徹去，當下知歸，不留朕兆。其或未然，千
X81n1568_p0165c08║百世修行未為晚也。故我釋迦大師為勇猛眾生，成
X81n1568_p0165c09║佛在一念頃。為懈怠眾生，得果滿僧祇劫。諸昆仲當
X81n1568_p0165c10║知，明中有暗，毫端現華藏之奇。妙挾叶通，寶鏡瀉山
X81n1568_p0165c11║河之影。博山恁麼道，猶是葛藤。諸人也須絆斷始得。
X81n1568_p0165c12║且道絆斷後作麼生行履。卓拄杖曰，不因樵子徑，爭
X81n1568_p0165c13║到葛洪家。上堂。摶聚四大，緣生九竅。識蘊奔馳何日
X81n1568_p0165c14║了。虗空無限水雲分，石女從緣步荒草。荒草披離四
X81n1568_p0165c15║部洲，烟雲旋合鎖重樓。彈指豁開彌勒閣，香水幡幢
X81n1568_p0165c16║盡徹頭。諸昆仲，當此時，洞庭無葢，凍殺法身。廬阜悲
X81n1568_p0165c17║酸，清泪如雨。欲償廬陵米價，踏翻東兖橋梁。從教雪
X81n1568_p0165c18║潔氷清，管取兒孫滿地。到恁麼田地，以何為驗？卓拄
X81n1568_p0165c19║杖，曰：深山乘瑞運，處處紫雲飛。上堂：如何是佛？十方
X81n1568_p0165c20║世界最靈物。如何是法？古路迢迢苔蘚滑。仍將佛法
X81n1568_p0165c21║問根源，雲散長空鶴唳天。纖塵不立清如洗，三箇猢
X81n1568_p0165c22║猻夜簸錢。諸昆仲，宗門中事，豈同容易？一言一句，一
X81n1568_p0165c23║大藏教註不破。歷代祖師，機深智廣，潛興密運，須彌
X81n1568_p0165c24║倒卓，拄杖橫趨。繪綵色於空中，擲大千於方外。且道
X81n1568_p0166a01║向甚麼處捫摸？所以云：羅籠不肯住，呼喚不回頭。古
X81n1568_p0166a02║聖不安排，至今無處所。玄沙大師恁麼老婆心切，也
X81n1568_p0166a03║只要諸人知箇落處始得。諸昆仲，青黯黯處，樵子不
X81n1568_p0166a04║借路以還家；綿密密時，機婦罷金針而夜織。香銷錦
X81n1568_p0166a05║帳，露浥芙蓉。發清嘯於深閨，吐微言於連枕。情濃意
X81n1568_p0166a06║洽，試問諸昆仲還知得也無？良久，曰：分明一段風流
X81n1568_p0166a07║事，不與諸人較短長。僧問：如何是君？師曰：水有筋，山
X81n1568_p0166a08║有骨。曰：如何是臣？師曰：鶺鴒鳥，鳴似哭。曰：如何是君
X81n1568_p0166a09║視臣？師曰：千年老樹掛枯藤。曰：如何是臣視君？師曰：
X81n1568_p0166a10║樓頭畵鼓正三更。曰：如何是君臣道合？師曰：金闕鳳
X81n1568_p0166a11║銜丹詔去，邊陲人唱凱歌歸。僧禮拜，師復問僧：君位
X81n1568_p0166a12║中事作麼生？曰：虗突兀。師便打。問：如何是道？師曰：紅
X81n1568_p0166a13║綃。（曰：紅綃莫是道）否？師曰：不是道。曰：既不是道，因甚答紅綃？
X81n1568_p0166a14║師曰：因你問道，我答你紅綃。問：一切事究竟堅固，不
X81n1568_p0166a15║知大佛頂還在裏許否？師曰：暗裏抽橫骨，明中坐舌
X81n1568_p0166a16║頭。問：如何是某甲安身立命處？師曰：天無葢地無底。
X81n1568_p0166a17║曰：壽昌老人遷化向什麼處去？師曰：清譚對面，貴在
X81n1568_p0166a18║不知。僧復問，師曰：問話且置，天無葢地無底老僧意
X81n1568_p0166a19║旨在什麼處？僧擬議，師便打。示偈曰：拶出虗空髓有
X81n1568_p0166a20║味，掀翻宇宙殻無依。箇中不見壽昌老，獨有貍奴笑
X81n1568_p0166a21║展眉。甞垂四問：殿角風搖樹，行人盡解衣時如何？自
X81n1568_p0166a22║代曰：瞥爾沽甞，清涼徹膽。清風翻白羽，野老笑相親
X81n1568_p0166a23║時如何？代曰：春來花塢，樵牧含情。佛殿東南因甚缺
X81n1568_p0166a24║了一角？代曰：一人傳虗，萬人傳實。僧堂中有幾人坐
X81n1568_p0166b01║臥？代曰：翻身峯頂，六不同謀。崇禎三年秋示疾，首座
X81n1568_p0166b02║問：和尚尊體如何？師曰：儘有些子受用。座曰：還有不
X81n1568_p0166b03║病者也無？師曰：熱大作麼？座曰：來去自繇，請道一句。
X81n1568_p0166b04║師為書歷歷分明四字，投筆坐化。塔全身於本山，壽
X81n1568_p0166b05║五十六。
X81n1568_p0166b06║紹興雲門寺雪嶠圓信禪師鄞縣朱氏子。二十九歲
X81n1568_p0166b07║出家，行脚無有入處。後訪秦望山妙禎山主，主舉他
X81n1568_p0166b08║心僧因緣。一僧參，心曰：那裏來？僧曰：天竺來。他心曰：
X81n1568_p0166b09║我聞有三天竺，你那一竺來？速道！速道！師自是疑情
X81n1568_p0166b10║頓發。次日，曳杖至石頭上，高提曰：那一竺來？速道！速
X81n1568_p0166b11║道！忽前後際斷，說偈曰：石貼背脊骨，翻身脇肋骨。子
X81n1568_p0166b12║細思量來，動也動不得。復喝曰：張三殺人，李四償命。
X81n1568_p0166b13║返天台尋人印證，擡頭見古雲門三字，乃大悟。途中
X81n1568_p0166b14║作偈曰：一上天台雲更深，脚跟踏斷草鞋繩。比丘五
X81n1568_p0166b15║百無踪影，見得他時打斷筋。因入雙髻誅茅。次參雲
X81n1568_p0166b16║棲龍池。出世日，拈香供雲門匡真偃禪師。後東塔開
X81n1568_p0166b17║堂，又供龍池。示疾，書偈曰：小兒曹，生死路上須逍遙。
X81n1568_p0166b18║皎月氷霜，曉喫杯茶。坐脫去了塔，全身於雲門。
X81n1568_p0166b19║
X81n1568_p0166b20║五燈嚴統卷第十六