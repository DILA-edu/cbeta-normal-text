X81n1571_p0515a01║
X81n1571_p0515a02║
X81n1571_p0515a03║五燈全書卷第十三
X81n1571_p0515a04║
X81n1571_p0515a05║京都聖感禪寺住持（臣）僧　（超永）　編輯
X81n1571_p0515a06║京都古華嚴寺住持（臣）僧　（超揆）　較閱　進
X81n1571_p0515a07║呈
X81n1571_p0515a08║南嶽下二世
X81n1571_p0515a09║馬祖一禪師法嗣
X81n1571_p0515a10║荊州天王道悟禪師渚宮崔氏子玉之後裔也。年十
X81n1571_p0515a11║五，依長沙寺曇翥律師出家。二十三，詣嵩山受戒。三
X81n1571_p0515a12║十，參石頭，頻沐指示，曾未投機。次謁忠國師。三十四，
X81n1571_p0515a13║興國師侍者應真南還，謁馬祖。祖曰：識取自心，本來
X81n1571_p0515a14║是佛。不屬漸次，不假修持。體自如如，萬德圓滿。師於
X81n1571_p0515a15║言下大悟。祖囑曰：汝若住持，莫離舊處。師蒙指已，便
X81n1571_p0515a16║返荊門。去郭不遠，結草為廬。　後因節使顧問，左右
X81n1571_p0515a17║申其端緒。節使親臨訪道，見其路隘，車馬難通。極目
X81n1571_p0515a18║荒榛，曾未修削。覩茲發怒，令人擒師，拋於水中。旌斾
X81n1571_p0515a19║纔歸，乃見徧衙火發，內外烘焰，莫可近之。惟聞空中
X81n1571_p0515a20║聲曰：我是天王神！我是天王神！節使回心設拜，烟𦦨
X81n1571_p0515a21║都息，宛然如初。遂往江邊，見師在水，都不濕衣。節使
X81n1571_p0515a22║重仰懺悔，迎請在衙供養。於府西造寺，額號天王。
X81n1571_p0515a23║　僧龍潭信問曰：從上相承底事如何？師曰：不是明汝
X81n1571_p0515a24║來處不得。潭曰：這箇眼目，幾人具得？師曰：淺草易為
X81n1571_p0515b01║長蘆。　師常曰：快活！快活！及臨終時，呌：苦！苦！又曰：閻
X81n1571_p0515b02║羅王來取我也。院主問曰：和尚當時被節度使拋向
X81n1571_p0515b03║水中，神色不動。如今何得恁麼地？師舉枕子曰：汝道
X81n1571_p0515b04║當時是，如今是？院主無對，便入滅。當唐憲宗元和戊
X81n1571_p0515b05║子十月十三日也。年八十二，坐六十三夏。嗣法一人，
X81n1571_p0515b06║曰崇信。
X81n1571_p0515b07║（宋大川云：以丘玄素、符載二碑參合，應以天王道悟嗣馬祖，龍潭崇信嗣之，始為不差悞矣。　按指月錄
X81n1571_p0515b08║云：天王道悟嗣馬祖，龍潭崇信嗣之，丘玄素撰。唐聞人歸登有南嶽碑，圭峯答裴國宗趣狀，權德與馬祖
X81n1571_p0515b09║塔銘，皆以天王為馬祖嗣。佛國、白達、觀頴、呂夏卿、張無盡皆有著辯，以證傳燈之悞。　按正名錄云：諸家
X81n1571_p0515b10║證據，由在事跡。證據中，惟張無盡之言最為深切。無盡云：石頭得藥山，山得曹洞，教理行果，言說婉轉。天
X81n1571_p0515b11║王道悟下出周金剛，呵風罵雨，雖佛祖不敢嬰其鋒，恐皇字差悞。後得丘玄素、符載二碑，徧示諸方曰：吾
X81n1571_p0515b12║甞疑德山、洞山同出石頭下，因甚垂手處死活不同？今以丘、符二碑證之，朗然明白，方知吾擇法驗人之
X81n1571_p0515b13║不謬耳。　此則直從施設處勘出，一言而定千古之疑。譬如世人子嗣有訛，考覈宗譜，固可辯明。若一滴
X81n1571_p0515b14║血，則真偽立剖。無盡之言，可謂滴血而得其真者矣。按三刻所載，考據的確，討論精詳，千載疑案，一時冰
X81n1571_p0515b15║釋。）
X81n1571_p0515b16║南嶽下三世
X81n1571_p0515b17║天王道悟禪師法嗣
X81n1571_p0515b18║澧州龍潭崇信禪師渚宮人也。其家賣餅。師少而英
X81n1571_p0515b19║異。初天王悟蒙馬祖記莂。後居天王寺。人莫之測。師
X81n1571_p0515b20║家於寺巷。常日以十餅餽之。悟受之。每食畢。常留一
X81n1571_p0515b21║餅曰。吾惠汝以蔭子孫。師一日自念曰。餅是我持去。
X81n1571_p0515b22║何以返遺我耶。其別有旨乎。遂造而問焉。悟曰。是汝
X81n1571_p0515b23║持來。復汝何咎。師聞之。頗曉元旨。因投出家。悟曰。汝
X81n1571_p0515b24║昔崇福善。今信吾言。可名崇信。由是服勤左右。一日
X81n1571_p0515c01║問曰。某自到來。不蒙指示心要。悟曰。自汝到來。吾未
X81n1571_p0515c02║當不指汝心要。師曰。何處指示。悟曰。汝擎茶來。吾為
X81n1571_p0515c03║汝接。汝行食來。吾為汝受。汝和南時。吾便低首。何處
X81n1571_p0515c04║不指示心要。師低頭良久。悟曰。見則直下便見。擬思
X81n1571_p0515c05║即差。師當下開解。復問。何如保任。悟曰。任性逍遙。隨
X81n1571_p0515c06║緣放曠。但盡凡心。別無聖解。師後詣澧陽龍潭棲止
X81n1571_p0515c07║焉。　僧問。髻中珠誰人得。師曰。不賞玩者得。曰。安著
X81n1571_p0515c08║何處。師曰。有處即道來。　尼問。如何得為僧去。師曰。
X81n1571_p0515c09║作尼來多少時也。曰。還有為僧時也無。師曰。汝即今
X81n1571_p0515c10║是甚麼。曰。現是尼身。何得不識。師曰。誰識汝。　李翱
X81n1571_p0515c11║刺史問。如何是真如般若。師曰。我無真如般若。李曰。
X81n1571_p0515c12║幸遇和尚。師曰。此猶是分外之言。
X81n1571_p0515c13║南嶽下四世
X81n1571_p0515c14║龍潭信禪師法嗣
X81n1571_p0515c15║鼎州德山宣鑒禪師簡州周氏子。丱歲出家，依年受
X81n1571_p0515c16║具。精究律藏，於性相諸經貫通旨趣。嘗講金剛般若，
X81n1571_p0515c17║時謂之周金剛。嘗謂同學曰：一毛吞海，海性無虧。纖
X81n1571_p0515c18║芥投鋒，鋒利不動。學與無學，唯我知焉。後聞南方禪
X81n1571_p0515c19║席頗盛，師氣不平，乃曰：出家兒千劫學佛威儀，萬劫
X81n1571_p0515c20║學佛細行，不得成佛。南方魔子敢言直指人心，見性
X81n1571_p0515c21║成佛，我當摟其窟穴，滅其種類，以報佛恩。遂擔青龍
X81n1571_p0515c22║疏鈔出蜀。至澧陽路上，見一婆子賣餅，因息肩買餅
X81n1571_p0515c23║點心。婆指擔曰：這箇是甚麼文字？師曰：青龍疏鈔。婆
X81n1571_p0515c24║曰：講何經？師曰：金剛經。婆曰：我有一問，你若答得，施
X81n1571_p0516a01║與點心。若答不得，且別處去。金剛經道：過去心不可
X81n1571_p0516a02║得，現在心不可得，未來心不可得。未審上座點那箇
X81n1571_p0516a03║心？師無語，遂往龍潭。至法堂曰：久嚮龍潭，及乎到來，
X81n1571_p0516a04║潭又不見，龍又不現。潭引身曰：子親到龍潭。師無語，
X81n1571_p0516a05║遂棲止焉。一夕侍立次，潭曰：更深何不下去？師珍重
X81n1571_p0516a06║便出，卻回曰：外面黑。潭點紙燭度與師，師擬接，潭復
X81n1571_p0516a07║吹滅。師於此大悟，便禮拜。潭曰：子見箇甚麼？師曰：從
X81n1571_p0516a08║今向去，更不疑天下老和尚舌頭也。至來日，龍潭陞
X81n1571_p0516a09║座，謂眾曰：可中有箇漢，牙如劒樹，口似血盆，一棒打
X81n1571_p0516a10║不回頭。他時向孤峯頂上立吾道去在。師將疏鈔堆
X81n1571_p0516a11║法堂前，舉火炬曰：窮諸玄辯，若一毫置於太虗。竭世
X81n1571_p0516a12║樞機，似一滴投於巨壑。遂焚之。於是禮辭，　直抵溈
X81n1571_p0516a13║山，挾複子上法堂。從西過東，從東過西，顧視方丈曰：
X81n1571_p0516a14║有麼？有麼？山座次，殊不顧盼。師曰：無！無！便出至門首，
X81n1571_p0516a15║乃曰：雖然如此，也不得草草。遂具威儀，再入相見。纔
X81n1571_p0516a16║跨門，提起坐具曰：和尚！山擬取拂子，師便喝，拂袖而
X81n1571_p0516a17║出。溈山至晚問首座：今日新到在否？座曰：當時背却
X81n1571_p0516a18║法堂，著草鞋出去也。山曰：此子已後向孤峯頂上盤
X81n1571_p0516a19║結草庵，呵佛罵祖去在。　師住澧陽三十年，屬唐武
X81n1571_p0516a20║宗廢教，避難於獨浮山之石室。宣宗大中初，武陵太
X81n1571_p0516a21║守薛廷望再崇德山精舍，號古德禪院，將訪求哲匠
X81n1571_p0516a22║住持。聆師道行，屢請不下山。廷望乃設詭計，遣吏以
X81n1571_p0516a23║茶鹽誣之，言犯禁法，取師入州瞻禮。堅請居之，大闡
X81n1571_p0516a24║宗風。　上堂：若也於己無事，則勿妄求。妄求而得，亦
X81n1571_p0516b01║非得也。汝但無事於心，無心於事，則虗而靈，空而妙。
X81n1571_p0516b02║若毛端許言之本末者，皆為自欺。何故？毫釐繫念，三
X81n1571_p0516b03║塗業因。瞥爾情生，萬劫羈鎖。聖名凡號，盡是虗聲。殊
X81n1571_p0516b04║相劣形，皆為幻色。汝欲求之，得無累乎？及其厭之，又
X81n1571_p0516b05║成大患，終而無益。　示眾：今夜不答話，問話者三十
X81n1571_p0516b06║棒。時有僧出禮拜，師便打。僧曰：某甲話也未問，和尚
X81n1571_p0516b07║因甚麼打某甲？師曰：汝是甚麼處人？曰：新羅人。師曰：
X81n1571_p0516b08║未跨船舷，好與三十棒。（法眼曰：大小德山話作兩撅。玄覺曰：叢林中喚作隔下語
X81n1571_p0516b09║且從，祇如德山道問話者三十棒，意作麼生？）　僧參，師問維那：今日幾人
X81n1571_p0516b10║新到？曰：八人。師曰：喚來一時生按著。　龍牙問：學人
X81n1571_p0516b11║仗鏌鎁劒擬取師頭時如何？師引頸近前曰：㘞。（法眼別云：
X81n1571_p0516b12║汝向甚麼處下手？）。牙曰：頭落也。師呵呵大笑。牙後到洞山，舉
X81n1571_p0516b13║前話，山曰：德山道甚麼？牙曰：德山無語。洞曰：莫道無
X81n1571_p0516b14║語，且將德山落底頭呈似老僧看。牙方省，便懺謝。有
X81n1571_p0516b15║僧舉似師，師曰：洞山老人不識好惡，這漢死來多少
X81n1571_p0516b16║時？救得有甚麼用處？　問：如何是菩提？師打曰：出去！
X81n1571_p0516b17║莫向這裏屙。　問：如何是佛？師曰：佛是西天老比丘。
X81n1571_p0516b18║　雪峯問：從上宗乘，學人還有分也無？師打一棒曰：
X81n1571_p0516b19║道甚麼？曰：不會。至明日請益，師曰：我宗無語句，實無
X81n1571_p0516b20║一法與人。峯因此有省。巖頭聞之曰：德山老人一條
X81n1571_p0516b21║脊梁，骨硬似鐵拗不折。然雖如此，於唱教門中猶較
X81n1571_p0516b22║些子。（保福問招慶：祇如巖頭出世，有何言教過於德山便恁麼道？慶云：汝不見巖頭道：如人學射，久
X81n1571_p0516b23║久方中。福云：中後如何？慶云：展闍黎莫不識痛痒。福云：和尚今日非唯舉話。慶云：展闍黎是甚麼心行？明招云：
X81n1571_p0516b24║大小招慶錯下名言。）　示眾曰：道得也三十棒，道不得也三十
X81n1571_p0516c01║棒。臨濟聞得，謂洛浦曰：汝去問他：道得為甚麼也三
X81n1571_p0516c02║十棒？待伊打，汝接住棒送一送，看伊作麼生？浦如教
X81n1571_p0516c03║而問，師便打。浦接住送一送，師便歸方丈。浦回舉似
X81n1571_p0516c04║臨濟，濟曰：我從來疑著這漢。雖然如是，你還識德山
X81n1571_p0516c05║麼？浦擬議，濟便打。（巖頭曰：德山老人尋常祇據一條白棒，佛來亦打、祖來亦打，爭奈較
X81n1571_p0516c06║些子。東禪齊曰：祇如臨濟道：我從前疑著這漢，是肯底語？不肯底語？為當別有道理？試斷看。）
X81n1571_p0516c07║　上堂：問即有過，不問猶乖。有僧出禮拜，師便打。僧曰：
X81n1571_p0516c08║某甲始禮拜，為甚麼便打？師曰：待汝開口，堪作甚麼？
X81n1571_p0516c09║　師令侍者喚義存，存上來。師曰：我自喚義存，汝又
X81n1571_p0516c10║來作甚麼？存無對。　示眾：你諸子從朝至暮，有甚麼
X81n1571_p0516c11║事？莫要逞驢唇馬觜，問德山老漢麼？近來末法時代，
X81n1571_p0516c12║多有鬼神羣隊傍家走，言我是禪師。你學得多少禪
X81n1571_p0516c13║道？說似老漢看。你諸方老禿奴，教汝修行作佛，傍家
X81n1571_p0516c14║走成得幾箇佛？你若無可學，又走作甚麼？若有學，你
X81n1571_p0516c15║將取學得底來，呈似老漢看。一句不相當，須喫痛棒
X81n1571_p0516c16║始得。你被他諸方老禿奴魔魅著，便道我是修行人，
X81n1571_p0516c17║打硬作模作樣，却似得道底人面孔。莫取次用心，萬
X81n1571_p0516c18║劫千生，輪迴三界，皆為有心。何以故？心生則種種法
X81n1571_p0516c19║生。若能一念不生，則永脫生死，不被生死纏縛。要行
X81n1571_p0516c20║即行，要坐即坐，更有甚麼事？諸仁者！我見你諸人到
X81n1571_p0516c21║處發心，向老禿奴會下學佛法，不惜身命，皆被伊釘
X81n1571_p0516c22║却諸子眼睛，斷諸子命根。三二百箇婬女相似，道我
X81n1571_p0516c23║主化建立法幢，為後人開眼目自救，得麼？仁者！如此
X81n1571_p0516c24║說修行，你豈不聞道：老胡經三大阿僧祇劫修行，即
X81n1571_p0517a01║今何在？八十年後死去，與你何別？諸子！莫狂勸你，不
X81n1571_p0517a02║如休歇去，無事去。你瞥起一念心，便是魔家眷屬，破
X81n1571_p0517a03║戒俗人。你見德山出世，十箇五箇總擬聚頭來難問，
X81n1571_p0517a04║待教結舌無言。你是僂儸兒，今何不出來？破布袋裏
X81n1571_p0517a05║盛錐子，不出頭是好手。我要問你，實底莫錯。仁者波
X81n1571_p0517a06║波地傍家走，道我解禪解道，點胸點肋，稱楊稱鄭，到
X81n1571_p0517a07║者裏須盡吐却，始得無事。你但外不著聲色，內無能
X81n1571_p0517a08║所知解，體無凡聖，更學甚麼？設學得百千妙義，只是
X81n1571_p0517a09║箇喫瘡疣鬼，總是精魅。我者箇虗空，道有且不是有，
X81n1571_p0517a10║道無且不是無，言凡不凡，言聖不聖，一切處安著他
X81n1571_p0517a11║不得，與你萬法為師。者箇老漢不敢謗他，所以老胡
X81n1571_p0517a12║吐出許多方便涕唾，教你無事去，莫向外求。你更不
X81n1571_p0517a13║肯，欲得採集殊勝言句，蘊在胸襟，巧說言辭，以舌道
X81n1571_p0517a14║取辦，高著布裙，貴圖人知道我是禪師，要出頭處。若
X81n1571_p0517a15║作如此見解，打那鬼骨臀，入拔舌地獄。有日在到處
X81n1571_p0517a16║覔人，道我是祖師門下客，却被他問著本分事，口似
X81n1571_p0517a17║木𣔻，便却與他說菩提涅槃，真如解脫，廣引三藏言
X81n1571_p0517a18║教，是禪是道，誑他閭閻，有甚麼交涉謗我先祖？德山
X81n1571_p0517a19║老漢見處即不然，者裏佛也無，法也無，達磨是老臊
X81n1571_p0517a20║胡，文殊普賢是擔糞漢，等妙二覺是破戒凡夫，菩提
X81n1571_p0517a21║涅槃是繫驢橛，十二分教是鬼神簿、拭瘡膿紙，四果
X81n1571_p0517a22║三賢、初心十地是守古墓鬼，自救得也無？佛是老胡
X81n1571_p0517a23║屎橛。仁者莫錯，身被瘡疣衣，學甚麼事？飽喫飯了，說
X81n1571_p0517a24║真如涅槃，皮下還有血麼？須是箇丈夫始得。汝莫愛
X81n1571_p0517b01║聖，聖是空名。向三界十方世間，若有一塵一法可得
X81n1571_p0517b02║與你執取生解、保任貴重者，盡落天魔外道，是有學
X81n1571_p0517b03║得底，亦是依草附木、精魅野狐。諸子，老漢此間無一
X81n1571_p0517b04║法與你諸子作解會，自己亦不會禪，老漢亦不是善
X81n1571_p0517b05║知識，百無所解，只是屙失放尿、吃飯穿衣，更有甚麼
X81n1571_p0517b06║事？德山老漢勸你不如本分去，早休歇去，莫學顛狂，
X81n1571_p0517b07║每人擔箇死屍浩浩地去，到處向老禿奴口裏愛他
X81n1571_p0517b08║涕唾喫，便道：我是入三界，修蘊積行，長養聖胎，願成
X81n1571_p0517b09║佛果。如斯等輩，德山老漢見之，似毒箭入心，花針亂
X81n1571_p0517b10║眼，辜負先祖，帶累我宗，圖他道：我是出家兒。如此消
X81n1571_p0517b11║他，十方施主水也消不得。莫筭道：敢向他國王地上
X81n1571_p0517b12║行，父母不供甘旨，豈為無事？莫錯用心，閻羅王徵你
X81n1571_p0517b13║草鞵錢有日在，穿你鼻孔，纜著橛上，償他宿債。莫言
X81n1571_p0517b14║老漢不道是你，諸人大似有福，遇著德山出世，與你
X81n1571_p0517b15║解去繩索，脫却籠頭，卸却背䭾，作箇好人去，三界六
X81n1571_p0517b16║道收攝你不得，更無別法，是箇烜赫虗空、無礙自在，
X81n1571_p0517b17║不是你莊嚴得底物。從佛從祖皆傳此法，而得出離
X81n1571_p0517b18║一大藏教，只是整理你今時人。諸子，莫向別處求覔，
X81n1571_p0517b19║乃至達磨、小碧眼胡僧到此來，也只是教你無事去，
X81n1571_p0517b20║教你莫造作著衣喫飯、屙矢送尿，更無生死可怖，亦
X81n1571_p0517b21║無涅槃可得，無菩提可證，只是尋常一箇無事人。第
X81n1571_p0517b22║一莫拱手作禪師，覔箇出頭處，巧言語，魔魅後生，欲
X81n1571_p0517b23║得人喚作長老，自己分上都無交涉，徒知心識，浩浩
X81n1571_p0517b24║地日夜揑怪不休，稱楊稱鄭。我是江西馬大師宗徒，
X81n1571_p0517c01║德山老漢且不是你羣隊人。我見石頭和尚不識好
X81n1571_p0517c02║惡，老漢所以罵伊。諸子，你但莫著聲色名言、句義境
X81n1571_p0517c03║致、機關道理、善惡凡聖、取捨攀緣、染淨明暗、有無諸
X81n1571_p0517c04║念可中，無一可得，方是箇無事人。佛亦不如你，祖亦
X81n1571_p0517c05║不如你。仁者，莫走蹋汝脚板闊去，別無禪道可學。若
X81n1571_p0517c06║有學得者，即是二頭三首外道見解，亦無神通變現
X81n1571_p0517c07║可得。汝道神通是聖，諸天龍神、五通神仙、外道修羅
X81n1571_p0517c08║亦有神通，應可是佛也。孤峯獨宿，一食卯齋，長坐不
X81n1571_p0517c09║臥，六時禮念，疑他生死。老胡有言：諸行無常，是生滅
X81n1571_p0517c10║法。若言入定凝神靜慮得者，尼乾子等諸外道師亦
X81n1571_p0517c11║入得八萬劫大定，莫是佛否？明知邪見精魅。仁者，老
X81n1571_p0517c12║胡不是聖佛，是老胡矢橛。且要仁者辦取好惡，莫著
X81n1571_p0517c13║人我，免被諸聖橛、菩提橛、解脫殊勝名言妙義沒溺
X81n1571_p0517c14║繫縛汝。何以故？一念妄心不盡，即是生死相續。仁者，
X81n1571_p0517c15║時不待人，莫因循過日，時光可惜。老漢不圖你田舍
X81n1571_p0517c16║奴荷負，若肯即信取，若不肯，每人有箇矢鉢擔取去，
X81n1571_p0517c17║老漢亦不求你。諸方大有老禿奴，取一方處所說禪
X81n1571_p0517c18║說道，你急去學取抄取，我此間終無一法與你諸人。
X81n1571_p0517c19║仁者，問取學取以為知解，老漢不能入拔舌地獄。若
X81n1571_p0517c20║有一塵一法示諸人，說言有佛有法有三界可出者，
X81n1571_p0517c21║皆是野狐精魅。諸仁者，欲得識麼？只是箇虗空，尚無
X81n1571_p0517c22║纖塵可得，處處清淨，光明洞達，表裏瑩徹，無事無依，
X81n1571_p0517c23║無棲泊處，有甚麼事？老漢從生至死，只是箇老比丘，
X81n1571_p0517c24║雖在三界生而無垢染，欲得出離何處去？設有去處，
X81n1571_p0518a01║亦是籠檻，魔得其便。仁者，莫用身心無可得，只要一
X81n1571_p0518a02║切時中莫用他聲色，應是從前行履處一時放却，頓
X81n1571_p0518a03║脫羈鎖，永離葢纏。一念不生，即前後際斷，無思無念，
X81n1571_p0518a04║無一法可當情。仁者，作麼生擬下口嘴？你多知解，還
X81n1571_p0518a05║曾識渠面孔麼？出家兒乃至十地滿心菩薩，覔他踪
X81n1571_p0518a06║跡不著，所以諸天歡喜，地神捧足，十方諸佛讚嘆，魔
X81n1571_p0518a07║王啼哭。何以故？緣此虗空活鱍鱍地，無根株，無住處。
X81n1571_p0518a08║若到者裏，眼孔定動，即沒交涉。仁者，莫求佛，佛是大
X81n1571_p0518a09║殺人賊，賺多少人入婬魔坑。莫求文殊、普賢是田舍
X81n1571_p0518a10║奴，可惜許堂堂一箇丈夫兒，喫他毒藥了，便擬作禪
X81n1571_p0518a11║師面孔，見神見鬼，向後狂亂傍家走。覔師婆打瓦卜
X81n1571_p0518a12║去，被無知老禿奴便即與卜道：教你禮祖師鬼、佛鬼、
X81n1571_p0518a13║菩提涅槃鬼，是小婬女子。不會，便問：如何是祖師西
X81n1571_p0518a14║來意？者老禿奴便打禪床作境致，豎拂子曰：好晴好
X81n1571_p0518a15║雨好燈籠，巧述言詞，強生節目，言有玄路，鳥道展手。
X81n1571_p0518a16║若取如是說，如將寶器貯於不淨，如將人糞作栴檀
X81n1571_p0518a17║香。仁者，彼既丈夫，我亦爾，怯弱於誰？竟日就他諸方
X81n1571_p0518a18║老禿奴口嘴，接他涕唾喫了，無慚無愧。苦哉！苦哉！狂
X81n1571_p0518a19║却子去，因果分明，水牯牛牽犂拽耙，眼睛突出，氣力
X81n1571_p0518a20║不登，大棒打你脊，劫佛衣食，道我修行了也。若不明
X81n1571_p0518a21║大理，饒你去佛肚裏過來，只是箇能行底矢橛。不曾
X81n1571_p0518a22║遇著好人，便即認得六根門頭光影，向口裏說取露
X81n1571_p0518a23║布，是隱言妙句，光彩尖新，爭奈你自家無分。仁者，是
X81n1571_p0518a24║別人涕唾，更有一輩，三三兩兩聚頭商量，甚麼處無
X81n1571_p0518b01║事好？經冬過夏，快說禪道，有知解，會義理。仁者，總作
X81n1571_p0518b02║如此見解覔便宜，豈有如此道理？入地獄有日在。莫
X81n1571_p0518b03║道不向諸子說，到處菜不擇一莖，柴不搬一束，一朝
X81n1571_p0518b04║福盡，只是喫草去。虗消信施，濫稱參學，更作禪師模
X81n1571_p0518b05║樣，無益於人。自己分上，十二時中行履處，心常附物，
X81n1571_p0518b06║見人只欲妖媚，掉尾子指東話西，眼裏口邊果然不
X81n1571_p0518b07║見，只欲將相似語勘當解處，老漢與你諸人何別？郎
X81n1571_p0518b08║君子，莫取一期眼下口，快喫他毒藥了，似貪婬女人，
X81n1571_p0518b09║不持齋戒，瞎禿奴，羣羊僧，顛却他人入地獄。仁者，莫
X81n1571_p0518b10║取次看冊子，尋句義，覔勝負，一遞一口，何時休歇？老
X81n1571_p0518b11║漢相勸，不是惡事，切須自帶眼目，辨取清濁，是佛語，
X81n1571_p0518b12║是魔語，莫受人惑。所以殊勝名言，皆是老胡一期方
X81n1571_p0518b13║便施設，切須休歇去。莫倚一物，領他言語作解會，揀
X81n1571_p0518b14║擇親疎，浮虗詐偽，記他閒言長語，皆是比量。仁者，老
X81n1571_p0518b15║漢只恐諸子墮坑落塹，作薄福業事，褫唇嘴，得少為
X81n1571_p0518b16║足，向靜處立，不肯進前，自惑諸境，亂走他人。由巡萬
X81n1571_p0518b17║法，葢為不信虗空本來無事，增減他不得。你諸人好
X81n1571_p0518b18║似老鵶，身在虗空，心在糞堆上，只覔死物喫。諸子，莫
X81n1571_p0518b19║道德山老漢不曾入叢林商量，高聲罵取，無人情，不
X81n1571_p0518b20║怕業。只為諸子不守分，馳騁四方，傍他門戶。恰似女
X81n1571_p0518b21║姑鬼傳言送語，依事作解，心跡不忘，自猶不立。常負
X81n1571_p0518b22║死屍，擔枷帶鎖，五百一千里，來到德山面前，八字立
X81n1571_p0518b23║地，如欠伊禪道相似。和尚須為我說，指示我老漢全
X81n1571_p0518b24║體作用，大棒鎧遮田舍奴，罵賊矢孔面，不識好惡。到
X81n1571_p0518c01║我者裏，却似遇澧州人煑魚羹爛臛一頓。且圖你放
X81n1571_p0518c02║下重擔，去却枷鎖，作箇好人去。還肯麼？若肯即住，不
X81n1571_p0518c03║肯一任擔去。珍重！　有僧相看，乃近前作相撲勢。師
X81n1571_p0518c04║曰：與麼無禮，合喫山僧手裏棒。僧拂袖便行。師曰：饒
X81n1571_p0518c05║汝如是，也祇得一半。僧轉身便喝。師打曰：須是我打
X81n1571_p0518c06║你始得。曰：諸方有明眼人在。師曰：天然有眼。僧擘開
X81n1571_p0518c07║眼曰：猫。便出。師曰：黃河三千年一度清。　師見僧來，
X81n1571_p0518c08║乃閉門。其僧敲門。師曰：阿誰？曰：師子兒。師乃開門。僧
X81n1571_p0518c09║禮拜。師騎僧項曰：這畜生甚處去來？　雪峯問南泉：
X81n1571_p0518c10║斬猫兒意旨如何？師乃打趂，却喚曰：會麼？峯曰：不會。
X81n1571_p0518c11║師曰：我恁麼老婆，心也不會。　問：凡聖相去多少？師
X81n1571_p0518c12║便喝。　師因疾，僧問：還有不病者也無？師曰：有。曰：如
X81n1571_p0518c13║何是不病者？師曰：阿㖿！阿㖿！師復告眾曰：捫空追響，
X81n1571_p0518c14║勞汝心神。夢覺覺非，竟有何事？言訖，安坐而化。當唐
X81n1571_p0518c15║懿宗咸通乙酉十二月三日也。壽八十四，臘六十五。
X81n1571_p0518c16║敕諡見性禪師，建塔本山。
X81n1571_p0518c17║洪州泐潭寶峯禪師新到參，師問：其中事即易道，不
X81n1571_p0518c18║落其中事始終難道。曰：某甲在途中時，便知有此一
X81n1571_p0518c19║問。師曰：更與二十年行脚，也不較多。曰：莫不契和尚
X81n1571_p0518c20║意麼？師曰：苦瓜那堪待客。　問僧：古人有一路接後
X81n1571_p0518c21║進初心，汝還知否？曰：請師指出古人一路。師曰：恁麼
X81n1571_p0518c22║則闍黎知了也。曰：頭上更安頭。師曰：寶峯不合問仁
X81n1571_p0518c23║者。曰：問又何妨？師曰：這裏不曾有人亂說道理。出去！
X81n1571_p0518c24║　巖頭僧來參，師豎起拂子曰：落在此機底人，未具
X81n1571_p0519a01║眼在。僧擬近前，師曰：恰落在此機。僧回舉似巖頭，頭
X81n1571_p0519a02║曰：我當時若見，奪却拂子，看他作麼生？師聞乃曰：我
X81n1571_p0519a03║豎起拂子從伊奪，總不將物時又作麼生？巖頭聞得，
X81n1571_p0519a04║又曰：無星秤子，有甚辨處？
X81n1571_p0519a05║南嶽下五世
X81n1571_p0519a06║德山鑒禪師法嗣
X81n1571_p0519a07║鄂州巖頭全奯禪師泉州柯氏子。少禮青原誼落髮，
X81n1571_p0519a08║往長安寶壽稟戒，習經律。優游禪苑，與雪峯、欽山為
X81n1571_p0519a09║友。自杭州大慈山邐迤造於臨濟，屬濟歸寂，乃謁仰
X81n1571_p0519a10║山。纔入門，提起坐具曰：和尚。仰山取拂子擬舉，師曰：
X81n1571_p0519a11║不妨好手。　後參德山，執坐具上法堂瞻視。山曰：作
X81n1571_p0519a12║麼？師便喝。山曰：老僧過在甚麼處？師曰：兩重公案。乃
X81n1571_p0519a13║下參堂。山曰：這箇阿師稍似箇行脚人。至來日上問
X81n1571_p0519a14║訊，山曰：闍黎是昨日新到否？曰：是。山曰：甚麼處學得
X81n1571_p0519a15║這虗頭來？師曰：全奯終不自謾。山曰：他後不得孤負
X81n1571_p0519a16║老僧。　一日參德山，方跨門便問：是凡是聖？山便喝，
X81n1571_p0519a17║師禮拜。有人舉似洞山，洞曰：若不是奯公，大難承當。
X81n1571_p0519a18║師曰：洞山老人不識好惡，錯下名言。我當時一手擡，
X81n1571_p0519a19║一手搦。　雪峯在德山作飯頭，一日飯遲，德山擎鉢
X81n1571_p0519a20║下法堂。峯曬飯巾次，見德山乃曰：鐘未鳴，鼓未響，拓
X81n1571_p0519a21║鉢向甚麼處去？德山便歸方丈。峯舉似師，師曰：大小
X81n1571_p0519a22║德山未會末後句在。山聞，令侍者喚師去，問：汝不肯
X81n1571_p0519a23║老僧那？師密啟其意，山乃休。明日陞堂，果與尋常不
X81n1571_p0519a24║同。師至僧堂前，拊掌大笑曰：且喜堂頭老漢會末後
X81n1571_p0519b01║句，他後天下人不奈伊何。雖然，也祇得三年活。山果
X81n1571_p0519b02║三年後示滅。　一日與雪峯、欽山聚話，峯驀指一椀
X81n1571_p0519b03║水，欽曰：水清月現。峯曰：水清月不現。師踢却水椀而
X81n1571_p0519b04║去。　師與雪峯同辭德山，山問：甚麼處去？師曰：暫辭
X81n1571_p0519b05║和尚下山去。曰：子他後作麼生？師曰：不忘。曰：子憑何
X81n1571_p0519b06║有此說？師曰：豈不聞智過於師，方堪傳受。智與師齊，
X81n1571_p0519b07║減師半德。曰：如是如是，當善護持。二士禮拜而退。
X81n1571_p0519b08║　師住鄂州巖頭，值沙汰，於湖邊作渡子，兩岸各挂一
X81n1571_p0519b09║板。有人過渡，打板一下。師曰：阿誰？或曰：要過那邊去。
X81n1571_p0519b10║師乃舞棹迎之。　一日，因一婆抱一孩兒來，乃曰：呈
X81n1571_p0519b11║橈舞棹即不問，且道婆手中兒甚處得來？師便打。婆
X81n1571_p0519b12║曰：婆生七子，六箇不遇知音，祇這一箇也不消得。便
X81n1571_p0519b13║拋向水中。　師後庵於洞庭臥龍山，徒侶臻萃。　僧
X81n1571_p0519b14║問：無師還有出身處也無？師曰：聲前古毳爛。　問：堂
X81n1571_p0519b15║堂來時如何？師曰：刺破眼。　上堂：吾嘗究涅槃經七
X81n1571_p0519b16║八年，覩三兩段義似衲僧說話。又曰：休！休！時有一僧
X81n1571_p0519b17║出禮拜，請師舉。師曰：吾教意如∴字三點：第一向東
X81n1571_p0519b18║方下一點，點開諸菩薩眼。第二向西方下一點，點諸
X81n1571_p0519b19║菩薩命根。第三向上方下一點，點諸菩薩頂。此是第
X81n1571_p0519b20║一段義。又曰：吾教意如摩醯首羅臂，開面門豎亞一
X81n1571_p0519b21║隻眼。此是第二段義。又曰：吾教意猶如塗毒鼓，擊一
X81n1571_p0519b22║聲遠近聞者皆喪。此是第三段義。時小嚴上座問：如
X81n1571_p0519b23║何是塗毒鼓？師以兩手按膝亞身曰：韓信臨朝底。嚴
X81n1571_p0519b24║無語。　夾山下一僧到石霜，纔跨門便道不審。霜曰：
X81n1571_p0519c01║不必闍黎。僧曰：恁麼則珍重。又到師處，如前道不審。
X81n1571_p0519c02║師噓一噓。僧曰：恁麼則珍重。方回步，師曰：雖是後生，
X81n1571_p0519c03║亦能管帶。其僧歸，舉似夾山。山上堂曰：前日到巖頭、
X81n1571_p0519c04║石霜底阿師出來，如法舉似前話。其僧舉了，山曰：大
X81n1571_p0519c05║眾還會麼？眾無對。山曰：若無人道得，山僧不惜兩莖
X81n1571_p0519c06║眉毛道去也。乃曰：石霜雖有殺人刀，且無活人劒。巖
X81n1571_p0519c07║頭亦有殺人刀，亦有活人劒。　師與羅山卜塔基，羅
X81n1571_p0519c08║山中路忽曰：和尚。師回顧曰：作麼？山舉手指曰：這裏
X81n1571_p0519c09║好片地。師咄曰：瓜州賣瓜漢。又行數里歇次，山禮拜
X81n1571_p0519c10║問曰：和尚豈不是三十年前在洞山而不肯洞山？師
X81n1571_p0519c11║曰：是。又曰：和尚豈不是嗣德山又不肯德山？師曰：是。
X81n1571_p0519c12║山曰：不肯德山即不問，祇如洞山有何虧闕？師良久
X81n1571_p0519c13║曰：洞山好佛，祇是無光。山禮拜。　問：利劒斬天下，誰
X81n1571_p0519c14║是當頭者？師曰：暗。僧擬再問，師咄曰：這鈍漢出去！
X81n1571_p0519c15║　問：不歷古今時如何？師曰：卓朔地。曰：古今事如何？師
X81n1571_p0519c16║曰：任爛。　問僧：甚處來？曰：西京來。師曰：黃巢過後，還
X81n1571_p0519c17║收得劒麼？曰：收得。師引頸近前曰：㘞。曰：師頭落也。師
X81n1571_p0519c18║呵呵大笑。僧後到雪峯，峯問：甚處來？曰：巖頭來。峯曰：
X81n1571_p0519c19║巖頭有何言句？僧舉前話，峯便打三十棒趂出。　問：
X81n1571_p0519c20║二龍爭珠，誰是得者？師曰：俱錯。　問雪峯：聲聞人見
X81n1571_p0519c21║性如夜見月，菩薩人見性如晝見日。未審和尚見性
X81n1571_p0519c22║如何？峯打拄杖三下。僧後舉前語問師，師與三摑。
X81n1571_p0519c23║　問：如何是三界主？師曰：汝還解喫鐵棒麼？　德山一
X81n1571_p0519c24║日謂師曰：我這裏有兩僧入山住庵多時，汝去看他
X81n1571_p0520a01║怎生？師遂將一斧去，見兩僧在庵內坐，師乃拈起斧
X81n1571_p0520a02║曰：道得也一斧，道不得也一斧。二僧殊不顧，師擲下
X81n1571_p0520a03║斧曰：作家！作家！歸舉似德山，山曰：汝道他如何？師曰：
X81n1571_p0520a04║洞山門下不道全無，若是德山門下未夢見在。　僧
X81n1571_p0520a05║參，於左邊作一圓相，又於右邊作一圓相，又於中心
X81n1571_p0520a06║作一圓相。欲成未成，被師以手一撥。僧無語，師便喝
X81n1571_p0520a07║出。　僧欲跨門，師却喚回，問：汝是洪州觀音來否？曰：
X81n1571_p0520a08║是。師曰：祇如適來左邊一圓相作麼生？曰：是有句。師
X81n1571_p0520a09║曰：右邊圓相聻？曰：是無句。師曰：中心圓相作麼生？曰：
X81n1571_p0520a10║是不有不無句。師曰：祇如吾與麼又作麼生？曰：如刀
X81n1571_p0520a11║畫水。師便打。　瑞巖問：如何是毗盧師？師曰：道甚麼？
X81n1571_p0520a12║巖再問，師曰：汝年十七八未？　問：弓折箭盡時如何？
X81n1571_p0520a13║師曰：去。　問：如何是巖中的的意？師曰：謝指示。曰：請
X81n1571_p0520a14║和尚答話。師曰：珍重！　問：三界競起時如何？師曰：坐
X81n1571_p0520a15║却著。曰：未審師意如何？師曰：移取廬山來，即向汝道。
X81n1571_p0520a16║　問：起滅不停時如何？師喝曰：是誰起滅？　問：輪中
X81n1571_p0520a17║不得轉時如何？師曰：澁。　問：路逢猛虎時如何？師曰：
X81n1571_p0520a18║拶。　問：如何是道？師曰：破草鞋與拋向湖裏著。　問：
X81n1571_p0520a19║萬丈井中如何到得底？師曰：吽。僧再問，師曰：脚下過
X81n1571_p0520a20║也。　問：古帆未挂時如何？師曰：小魚吞大魚。又僧如
X81n1571_p0520a21║前問，師曰：後園驢喫草。　邇後人或問佛、問法、問道、
X81n1571_p0520a22║問禪者，師皆作噓聲。　示眾：夫大統綱宗，要須識句。
X81n1571_p0520a23║若不識句，難為話會。甚麼是句？百不思時，喚作正句。
X81n1571_p0520a24║亦云居頂，亦云得住，亦云歷歷，亦云惺惺，亦云的的，
X81n1571_p0520b01║亦云佛未生時，亦云得地，亦云與麼時，將與麼時等
X81n1571_p0520b02║破一切是非。纔與麼便不與麼，轉轆轆地。若也看不
X81n1571_p0520b03║過，纔被人刺著眼，盵瞪地，如殺不死底羊相似。古人
X81n1571_p0520b04║道：沉昏不好，須轉得始得，觸著便轉。纔與麼便不與
X81n1571_p0520b05║麼，是句亦剗，非句亦剗，自然轉轆轆，自然目前露倮
X81n1571_p0520b06║倮地、飽齁齁地，不解却，不解咬。不見道：却物為上，逐
X81n1571_p0520b07║物為下。瞥起微情，早落地上。若是咬猪，狗眼赫赤。有
X81n1571_p0520b08║人問：如何是禪？向伊道：合取屎孔著。却有些子氣息，
X81n1571_p0520b09║便知深淺，硬糾糾地。汝識取者箇狸奴面孔，與麼時
X81n1571_p0520b10║不要故挅伊，不要稱量伊。於中有一般漢，撞著物不
X81n1571_p0520b11║解轉，刺著屙漉漉地，者般底椎殺萬箇，亦無罪過。若
X81n1571_p0520b12║是本色底，撥著便上咬人，火急刺蝟子相似。未觸著
X81n1571_p0520b13║時，自弄毛羽可憐生。纔有人撥著，便嗔斗㖃他，無你
X81n1571_p0520b14║近傍處。若也未得與麼蕩蕩地，喚作依句修行，有則
X81n1571_p0520b15║便須等破。與麼時一物不存，信知從來學得一切言
X81n1571_p0520b16║句隘在胸中，有甚麼用處？不見道：辟觀辟句，外不放
X81n1571_p0520b17║入，內不放出，截斷兩頭，自然光烯烯地，不與一物作
X81n1571_p0520b18║對，便是無諍三昧。兄弟，若欲得易會，但向根本明取，
X81n1571_p0520b19║欲出不出便須轉。一口咬斷後，不用尋伊去住底遠
X81n1571_p0520b20║近，但放却自然露倮倮地，不用思搭著昏昏地，纔有
X81n1571_p0520b21║所重，便成窠臼，古人喚作貼體衣。病最難治，是我向
X81n1571_p0520b22║前行脚時，參著一兩處尊宿，只教日夜管帶，坐得骨
X81n1571_p0520b23║臀生胝，口裏水漉漉地，初向然燈佛肚裏黑黍黍地，
X81n1571_p0520b24║道：我坐禪守取。與麼時猶有欲在。不見道：無依無欲，
X81n1571_p0520c01║便是能仁。古人道：置毒藥安乳中，乃至醍醐亦能殺
X81n1571_p0520c02║人。者箇不是汝習學得底，者箇不是汝去住底，不是
X81n1571_p0520c03║汝色裏底，莫錯認門頭戶口，賺汝臘月三十日，赤鬨
X81n1571_p0520c04║鬨地無益。當莫造作揑怪，但知著衣喫飯，屙矢送尿，
X81n1571_p0520c05║隨分遣時，莫亂統詐稱道者，一片衣不敢將出曬，恐
X81n1571_p0520c06║人見，怕失道者名，圖人讚歎，作恁麼不中心行。兄弟，
X81n1571_p0520c07║切不要信他繩床上老榾檛，屙漉漉地，將謂好誑諕
X81n1571_p0520c08║人，別造地獄著汝在。信知古風大好，不見道，有即是
X81n1571_p0520c09║無，無即是有，與麼送出來時，便知深淺。者箇是古格，
X81n1571_p0520c10║於中有一般漢，信彩吐出來，有甚麼碑記？但知喚作
X81n1571_p0520c11║禪道，但知喚作一句子，軟嫩嫰地，真是無孔鐵椎，聚
X81n1571_p0520c12║得一萬箇，有甚麼用處？若是有筋骨底，不用多，諸處
X81n1571_p0520c13║行脚，也須帶眼始得，莫被人謾。不見道，依法生解，猶
X81n1571_p0520c14║落魔界。夫唱教，須一一從自己胸襟中吐得出來，與
X81n1571_p0520c15║人為榜樣。今時還有與麼漢麼？第一切須識取左右
X81n1571_p0520c16║句，者箇是出頭處；識取去底，識取住底，者箇是兩頭
X81n1571_p0520c17║句。亦是左右句，亦喚作是非句，纔生便咬，自然無事。
X81n1571_p0520c18║兄弟，見與麼說，還會麼？莫終日閧鬨地，亦無了期。欲
X81n1571_p0520c19║得易會，但知於聲色前，不被萬境惑亂，自然露倮倮
X81n1571_p0520c20║地，自然無事。送向聲色前，蕩蕩地，却似一團火𦦨相
X81n1571_p0520c21║似，觸著便燒，更有甚麼事？不見道，非是塵不侵，自是
X81n1571_p0520c22║無我心。時熱，珍重！　師甞謂眾曰：老漢去時，大吼一
X81n1571_p0520c23║聲了去。後中原盜起，眾皆避地，師端居晏如也。一日，
X81n1571_p0520c24║賊大至，責以無供饋，遂倳刃焉。師神色自若，大呌一
X81n1571_p0521a01║聲而終，聲聞數十里，即唐僖宗光啟丁未四月八日
X81n1571_p0521a02║也。門人後焚之，獲舍利四十九粒，眾為起塔，敕諡清
X81n1571_p0521a03║嚴禪師，塔曰出塵。
X81n1571_p0521a04║福州雪峯義存禪師泉州南安曾氏子，家世奉佛。師
X81n1571_p0521a05║生惡葷茹，於襁褓中聞鐘梵之聲，或見幡花像設，必
X81n1571_p0521a06║為之動容。年十二，從其父遊莆田玉㵎寺，見慶玄律
X81n1571_p0521a07║師，遽拜曰：我師也。遂留侍焉。十七落髮，謁芙蓉常照，
X81n1571_p0521a08║照撫而器之。後往幽州寶剎寺受戒，久歷禪會，緣契
X81n1571_p0521a09║德山。唐咸通中回閩，居雪峯創院，徒侶翕然。懿宗錫
X81n1571_p0521a10║號真覺禪師，仍賜紫袈裟。　初與巖頭至澧州鰲山
X81n1571_p0521a11║鎮阻雪，頭每日祇是打睡，師一向坐禪。一日喚曰：師
X81n1571_p0521a12║兄！師兄！且起來。頭曰：作甚麼？師曰：今生不著便，共文
X81n1571_p0521a13║邃箇漢行脚，到處被他帶累。今日到此，又祇管打睡。
X81n1571_p0521a14║頭喝曰：噇眠去！每日床上坐，恰似七村裏土地。他時
X81n1571_p0521a15║後日，魔魅人家男女去在。師自點胸曰：我這裏未穩
X81n1571_p0521a16║在，不敢自謾。頭曰：我將謂你他日向孤峰頂上盤結
X81n1571_p0521a17║草庵，播揚大教，猶作這箇語話。師曰：我實未穩在。頭
X81n1571_p0521a18║曰：你若實如此，據你見處，一一通來。是處與你證明，
X81n1571_p0521a19║不是處與你剗却。師曰：我初到鹽官，見上堂舉色空
X81n1571_p0521a20║義，得箇入處。頭曰：此去三十年，切忌舉著。又見洞山
X81n1571_p0521a21║過水偈曰：切忌從他覓，迢迢與我疎。渠今正是我，我
X81n1571_p0521a22║今不是渠。頭曰：若與麼，自救也未徹在。師又曰：後問
X81n1571_p0521a23║德山：從上宗乘中事，學人還有分也無？德山打一棒
X81n1571_p0521a24║曰：道甚麼！我當時如桶底脫相似。頭喝曰：你不聞道，
X81n1571_p0521b01║從門入者，不是家珍。師曰：他後如何即是？頭曰：他後
X81n1571_p0521b02║若欲播揚大教，一一從自己胸襟流出，將來與我蓋
X81n1571_p0521b03║天蓋地去。師於言下大悟，便作禮起，連聲呌曰：師兄
X81n1571_p0521b04║今日始是鰲山成道。　師在洞山作飯，頭淘米次，山
X81n1571_p0521b05║問：淘沙去米，淘米去沙？師曰：沙米一時去。山曰：大眾
X81n1571_p0521b06║喫箇甚麼？師遂覆却米盆。山曰：據子因緣，合在德山。
X81n1571_p0521b07║　洞山一日問師：作甚麼來？師曰：斫槽來。山曰：幾斧
X81n1571_p0521b08║斫成？師曰：一斧斫成。山曰：猶是這邊事，那邊事作麼
X81n1571_p0521b09║生？師曰：直得無下手處。山曰：猶是這邊事，那邊事作
X81n1571_p0521b10║麼生？師休去。（汾陽代曰：某甲早困也。）　師辭洞山，山曰：子甚處
X81n1571_p0521b11║去？師曰：歸嶺中去。山曰：當時從甚麼路出？師曰：從飛
X81n1571_p0521b12║猿嶺出。山曰：今回向甚麼路去？師曰：從飛猿嶺去。山
X81n1571_p0521b13║曰：有一人不從飛猿嶺去，子還識麼？師曰：不識。山曰：
X81n1571_p0521b14║為甚麼不識？師曰：他無面目。山曰：子既不識，爭知無
X81n1571_p0521b15║面目？師無對。　住後，僧問：和尚見德山，得箇甚麼便
X81n1571_p0521b16║休去？師曰：我空手去，空手歸。　問：祖意教意，是同是
X81n1571_p0521b17║別？師曰：雷聲震地，室內不聞。又曰：闍黎行脚為甚麼
X81n1571_p0521b18║事？　問：我眼本正，因師故邪時如何？師曰：迷逢達磨。
X81n1571_p0521b19║曰：我眼何在？師曰：得不從師。　問：剃髮染衣，受佛依
X81n1571_p0521b20║蔭，為甚麼不許認佛？師曰：好事不如無。　師問座主：
X81n1571_p0521b21║如是兩字，盡是科文，作麼生是本文？主無對。（五雲代曰：更分
X81n1571_p0521b22║三段著。）　問：如何是佛？師曰：寐語作麼？　問：如何是覿
X81n1571_p0521b23║面事？師曰：千里未是遠。　問：如何是大人相？師曰：瞻
X81n1571_p0521b24║仰即有分。　問：文殊與維摩對談何事？師曰：義墮也。
X81n1571_p0521c01║　問：寂然無依時如何？師曰：猶是病。曰：轉後如何？師
X81n1571_p0521c02║曰：船子下揚州。　問：承古有言。師便作臥勢，良久起
X81n1571_p0521c03║曰：問甚麼？僧再舉，師曰：虗生浪死漢。　問：箭頭露鋒
X81n1571_p0521c04║時如何？師曰：好手不中的。曰：盡眼沒標的時如何？師
X81n1571_p0521c05║曰：不妨隨分好手。　問：古人道：路逢達道人，不將語
X81n1571_p0521c06║默對。未審將甚麼對？師曰：喫茶去。　問僧：甚處來？曰：
X81n1571_p0521c07║神光來。師曰：晝喚作日光，夜喚作火光。作麼生是神
X81n1571_p0521c08║光？僧無對。師自代曰：日光火光。　栖典座問：古人有
X81n1571_p0521c09║言：知有佛向上事，方有語話分。如何是語話？師把住
X81n1571_p0521c10║曰：道！道！栖無對。師遂蹋倒，栖當下汗流。　問僧：甚處
X81n1571_p0521c11║來？曰：近離浙中。師曰：船來陸來？曰：二途俱不涉。師曰：
X81n1571_p0521c12║爭得到這裏？曰：有甚麼隔礙？師便打。僧過十年後再
X81n1571_p0521c13║來，師又問：甚處來？曰：湖南。師曰：湖南與者裏相去多
X81n1571_p0521c14║少？曰：不隔。師豎拂子曰：還隔者箇麼？曰：若隔，怎得到
X81n1571_p0521c15║者裏？師又打趂出。僧不肯住，後凡見人便罵。雪峰一
X81n1571_p0521c16║日有同行聞，特往訪問其故。僧舉前兩段話細為點
X81n1571_p0521c17║破，者僧乃悲淚。嘗向中夜焚香，望雪峰禮拜。　問：古
X81n1571_p0521c18║人道：覿面相呈時如何？師曰：是。曰：如何是覿面相呈？
X81n1571_p0521c19║師曰：蒼天！蒼天！　師謂眾曰：此箇水牯牛年多少？眾
X81n1571_p0521c20║皆無對。師自代曰：七十九也。僧曰：和尚為甚麼作水
X81n1571_p0521c21║牯牛去？師曰：有甚麼罪過？　問僧：甚處去？曰：禮拜徑
X81n1571_p0521c22║山和尚去。師曰：徑山若問汝此間佛法如何，汝作麼
X81n1571_p0521c23║生祇對？曰：待問即道。師便打。後舉問鏡清：這僧過在
X81n1571_p0521c24║甚麼處？清曰：問得徑山徹困。師曰：徑山在浙中，因甚
X81n1571_p0522a01║麼問得徹困？清曰：不見道遠問近對？師曰：如是！如是！
X81n1571_p0522a02║　一日，謂長慶曰：吾見溈山問仰山：從上諸聖向甚
X81n1571_p0522a03║麼處去？他道或在天上，或在人間。汝道仰山意作麼
X81n1571_p0522a04║生？慶曰：若問諸聖出沒處，恁麼道即不可。師曰：汝渾
X81n1571_p0522a05║不肯，忽有人問汝，作麼生道？慶曰：但道錯。師曰：是汝
X81n1571_p0522a06║不錯。慶曰：何異於錯？　問僧：甚處來？曰：江西。師曰：與
X81n1571_p0522a07║此間相去多少？曰：不遙。師豎起拂子曰：還隔這箇麼？
X81n1571_p0522a08║曰：若隔這箇，即遙去也。師便打出。　問：學人乍入叢
X81n1571_p0522a09║林，乞師指箇入路。師曰：寧自碎身如微塵，終不敢瞎
X81n1571_p0522a10║却一僧眼。　問：四十九年後事即不問，四十九年前
X81n1571_p0522a11║事如何？師以拂子驀口打。　僧辭去參靈雲，問：佛未
X81n1571_p0522a12║出世時如何？雲舉拂子。曰：出世後如何？雲亦舉拂子。
X81n1571_p0522a13║其僧却回，師曰：返太速乎？曰：某甲到彼問佛法，不契
X81n1571_p0522a14║乃回。師曰：汝問甚麼事？僧舉前話，師曰：汝問，我為汝
X81n1571_p0522a15║道。僧便問：佛未出世時如何？師舉起拂子。曰：出世後
X81n1571_p0522a16║如何？師放下拂子。僧禮拜，師便打。（後僧舉問玄沙，沙曰：汝欲會麼？我與
X81n1571_p0522a17║汝說箇喻：如人賣一片園，東西南北一時結契了也，中心樹子猶屬我在。崇壽稠曰：為當打伊解處，別有道理。）
X81n1571_p0522a18║　師舉六祖道：不是風動，不是幡動，仁者心動。乃曰：
X81n1571_p0522a19║大小祖師龍頭蛇尾，好與二十拄杖。時太原孚上座
X81n1571_p0522a20║侍立，不覺齩齒。師曰：我適來恁麼道，也好喫二十拄
X81n1571_p0522a21║杖。　師行脚時參烏石觀，纔敲門，石問：誰？師曰：鳳凰
X81n1571_p0522a22║兒。石曰：來作麼？師曰：來啗老觀。石便開門搊住曰：道！
X81n1571_p0522a23║道！師擬議，石拓開，閉却門。師住後示眾曰：我當時若
X81n1571_p0522a24║入得老觀門，你這一隊噇酒糟漢向甚麼處摸索？
X81n1571_p0522b01║　師問慧全：汝得入處作麼生？全曰：共和尚商量了。師
X81n1571_p0522b02║曰：甚麼處商量？曰：甚麼處去來？師曰：汝得入處又作
X81n1571_p0522b03║麼生？全無對，師便打。　全坦問：平田淺草，麈鹿成羣，
X81n1571_p0522b04║如何射得麈中主？師喚全坦，坦應諾。師曰：喫茶去。
X81n1571_p0522b05║　問僧：甚處來？曰：溈山來。師曰：溈山有何言句？曰：某甲
X81n1571_p0522b06║曾問：如何是祖師西來意？溈山據坐。師曰：汝肯他否？
X81n1571_p0522b07║曰：某甲不肯他。師曰：溈山古佛，汝速去懺悔。（玄沙曰：山頭老
X81n1571_p0522b08║漢蹉過溈山也。）　閩王問：擬欲葢一所佛殿去時如何？師曰：
X81n1571_p0522b09║大王何不葢取一所空王殿？曰：請師樣子。師展兩手。
X81n1571_p0522b10║（雲門曰：一舉四十九。）　問：學人道不得處，請師道。師曰：我為法
X81n1571_p0522b11║惜人。　師舉拂子示一僧，其僧便出去。（長慶舉似王延彬太傅了，
X81n1571_p0522b12║乃曰：此僧合喚轉與一頓棒。王曰：和尚是甚麼心行？曰：幾放過。）　師問長慶：古人道：
X81n1571_p0522b13║前三三，後三三。意作麼生？慶便出去。　問僧：甚處來？
X81n1571_p0522b14║曰：藍田來。師曰：何不入草？　上堂：南山有一條鱉鼻
X81n1571_p0522b15║蛇，汝等諸人切須好看。長慶出曰：今日堂中大有人
X81n1571_p0522b16║喪身失命。雲門以拄杖攛向師前，作怕勢。有僧舉似
X81n1571_p0522b17║玄沙，沙曰：須是稜兄始得。然雖如是，我即不然。曰：和
X81n1571_p0522b18║尚作麼生？沙曰：用南山作麼？　一日，有兩僧來，師以
X81n1571_p0522b19║手拓庵。門放身出曰：是甚麼？僧亦曰：是甚麼？師低頭
X81n1571_p0522b20║歸庵。僧辭去，師問：甚麼處去？曰：湖南。師曰：我有箇同
X81n1571_p0522b21║行住巖頭，附汝一書去。書曰：某書上師兄，某一自鰲
X81n1571_p0522b22║山成道後，迄至於今飽不饑，同參某書上。僧到巖頭，
X81n1571_p0522b23║問：甚麼處來？曰：雪峰來，有書達和尚。頭接了，乃問僧：
X81n1571_p0522b24║別有何言句？僧遂舉前話。頭曰：他道甚麼？曰：他無語，
X81n1571_p0522c01║低頭歸庵。頭曰：噫！我當初悔不向伊道末後句。若向
X81n1571_p0522c02║伊道，天下人不奈雪老何。僧至夏末，請益前話。頭曰：
X81n1571_p0522c03║何不早問？曰：未敢容易。頭曰：雪峰雖與我同條生，不
X81n1571_p0522c04║與我同條死。要識末後句，祇這是。　上堂：盡大地撮
X81n1571_p0522c05║來如粟米粒大，拋向面前，漆桶不會，打鼓普請看。（長慶
X81n1571_p0522c06║問雲門曰：雪峯與麼道，還有出頭不得處麼？門曰：有。曰：作麼生？門曰：不可總作野狐精見解。又曰：狼籍不少。）
X81n1571_p0522c07║　問僧：甚麼處去？曰：識得即知去處。師曰：你是了事
X81n1571_p0522c08║人，亂走作麼？曰：和尚莫塗汙人好。師曰：我即不塗汙
X81n1571_p0522c09║你，古人吹布毛作麼生？與我說來看。曰：殘羹餿飯，已
X81n1571_p0522c10║有人喫了。師休去。　有一僧在山下卓庵，多年不剃
X81n1571_p0522c11║頭。畜一長柄杓，溪邊舀水。時有僧問：如何是祖師西
X81n1571_p0522c12║來意？答曰：溪深杓柄長。師聞得，乃曰：也甚奇怪。一日，
X81n1571_p0522c13║將剃刀同侍者去訪。纔相見，便舉前話問：是庵主語
X81n1571_p0522c14║否？答曰：是。師曰：若道得，即不剃你頭。主便洗頭，胡跪
X81n1571_p0522c15║師前。師即與剃却。　師領徒南遊，時黃涅槃預知師
X81n1571_p0522c16║至，搘䇿前迎。抵蘇溪邂逅，師問：近離何處？槃曰：辟支
X81n1571_p0522c17║巖。師曰：巖中還有主麼？槃以竹䇿敲師轎，師乃出轎
X81n1571_p0522c18║相見。槃曰：曾郎萬福。師遽展丈夫拜，槃作女人拜。師
X81n1571_p0522c19║曰：莫是女人麼？槃又設兩拜，遂以竹䇿畫地，右繞師
X81n1571_p0522c20║轎三匝。師曰：某甲三界內人，你三界外人。你前去，某
X81n1571_p0522c21║甲後來。槃回，師隨至，止囊山憩數日。槃供事隨行徒
X81n1571_p0522c22║眾，一無所缺。　上堂：此事如一片田地相似，一任諸
X81n1571_p0522c23║人耕種，無有不承此恩力者。玄沙曰：且作麼生是這
X81n1571_p0522c24║田地？師曰：看。沙曰：是即是，某甲不與麼。師曰：你作麼
X81n1571_p0523a01║生？沙曰：祇是人人底。　三聖問：透網金鱗，以何為食？
X81n1571_p0523a02║師曰：待汝出網來向汝道。聖曰：一千五百人善知識，
X81n1571_p0523a03║話頭也不識。師曰：老僧住持事繁。　上堂：盡大地是
X81n1571_p0523a04║箇解脫門，把手拽伊不肯入。時一僧出曰：和尚怪某
X81n1571_p0523a05║甲不得。又一僧曰：用入作甚麼？師便打。　玄沙謂師
X81n1571_p0523a06║曰：某甲如今大用去，和尚作麼生？師將三箇木毬一
X81n1571_p0523a07║時拋出，沙作斫牌勢。師曰：你親在靈山，方得如此。沙
X81n1571_p0523a08║曰：也是自家事。　一日陞座，眾集定，師輥出木毬，玄
X81n1571_p0523a09║沙遂捉來安舊處。　師一日在僧堂內燒火，閉却前
X81n1571_p0523a10║後門，乃呌曰：救火！救火！玄沙將一片柴從牕櫺中拋
X81n1571_p0523a11║入，師便開門。　問：古㵎寒泉時如何？師曰：瞪目不見
X81n1571_p0523a12║底。曰：飲者如何？師曰：不從口入。僧舉似趙州，州曰：不
X81n1571_p0523a13║從口入，不可從鼻孔裏入。僧却問：古㵎寒泉時如何？
X81n1571_p0523a14║州曰：苦。曰：飲者如何？州曰：死。師聞得，乃曰：趙州古佛。
X81n1571_p0523a15║遙望作禮，自此不答話。　師因閩王封柑橘各一顆，
X81n1571_p0523a16║遣使送至，柬問：既是一般顏色，為甚名字不同？師遂
X81n1571_p0523a17║依舊封回。王復馳問玄沙，沙將一張紙葢却，　問僧：
X81n1571_p0523a18║近離甚處？曰：覆船。師曰：生死海未渡，為甚麼覆却船？
X81n1571_p0523a19║僧無語，乃回舉似覆船。船曰：何不道渠無生死？僧再
X81n1571_p0523a20║至，進此語。師曰：此不是汝語。曰：是覆船恁麼道。師曰：
X81n1571_p0523a21║我有二十棒寄與覆船，二十棒老僧自喫，不干闍黎
X81n1571_p0523a22║事。　問：大事作麼生？師執僧手曰：上座將此問誰？
X81n1571_p0523a23║　有僧禮拜，師打五捧。僧曰：過在甚麼處？師又打五棒，
X81n1571_p0523a24║喝出。　問僧：甚處來？曰：嶺外來。師曰：還逢達磨也無？
X81n1571_p0523b01║曰：青天白日。師曰：自己作麼生？曰：更作麼生？師便打。
X81n1571_p0523b02║　師送僧出，行三五步，召曰：上座！僧回首，師曰：途中
X81n1571_p0523b03║善為。　問：拈槌豎拂，不當示乘。未審和尚如何？師豎
X81n1571_p0523b04║起拂子，僧乃抱頭出去，師不顧。（法眼代曰：大眾看此一員戰將。）　問：
X81n1571_p0523b05║三乘十二分教，為凡夫開演，不為凡夫門演？師曰：不
X81n1571_p0523b06║消一曲楊柳枝。　上堂，舉拂子曰：這箇為中下。僧問：
X81n1571_p0523b07║上上人來時如何？師舉拂子，僧曰：這箇為中下。師便
X81n1571_p0523b08║打。　問：國師三喚侍者意如何？師乃起入方丈。　問
X81n1571_p0523b09║僧：今夏在甚麼處？曰：涌泉。師曰：長時涌，暫時涌？曰：和
X81n1571_p0523b10║尚問不著。師曰：我問不著。僧曰：是。師乃打。　普請次，
X81n1571_p0523b11║路逢一獼猴。師曰：人人有一面古鏡，這箇獼猴亦有
X81n1571_p0523b12║一面古鏡。三聖曰：曠劫無名，何以彰為古鏡？師曰：瑕
X81n1571_p0523b13║生也。聖曰：這老漢著甚麼死急，話頭也不識。師曰：老
X81n1571_p0523b14║僧住持事繁。　閩師施銀交床，僧問：和尚受大王如
X81n1571_p0523b15║此供養，將何報答？師以手拓地曰：輕打我，輕打我。（僧問
X81n1571_p0523b16║疎山曰：雪峯道輕打我，意作麼生？山曰：頭上插瓜虀，埀尾脚跟齊。）　問：吞盡毗盧時
X81n1571_p0523b17║如何？師曰：福唐歸來，還平善否？　上堂：我若東道西
X81n1571_p0523b18║道，汝則尋言逐句。我若羚羊挂角，汝向甚麼處捫摸？
X81n1571_p0523b19║（僧問保福：祇如雪峯有甚麼言教，便似羚羊挂角時？福曰：我不可作雪峯弟子不得。）　師之法
X81n1571_p0523b20║席，常不滅千五百眾。梁開平戊辰三月示疾，閩帥命
X81n1571_p0523b21║醫。師曰：吾非疾也。竟不服藥，遺偈付法。五月二日，朝
X81n1571_p0523b22║遊藍田，暮歸澡身，中夜入滅。壽八十七，臘五十九。塔
X81n1571_p0523b23║全身於本院方丈。
X81n1571_p0523b24║洪州感潭資國禪師白兆問：家內停喪，請師慰問。師
X81n1571_p0523c01║曰：苦痛蒼天。曰：死却爺，死却孃。師打了趂出。師凡接
X81n1571_p0523c02║機皆如此。
X81n1571_p0523c03║天台瑞龍慧恭禪師福州羅氏子。十七舉進士，隨赴
X81n1571_p0523c04║京師，因遊終南奉日寺，覩祖師遺像，遂出家。二十二
X81n1571_p0523c05║秉具，首謁德山，山問：會麼？曰：作麼？山曰：請相見。曰：識
X81n1571_p0523c06║麼？山大笑，遂許入室。洎山順世，乃開法焉。唐昭宗天
X81n1571_p0523c07║復癸亥臘月二日午，命眾聲鐘，顧左右曰：去。遂跏趺
X81n1571_p0523c08║而化，壽八十四，臘六十二。
X81n1571_p0523c09║泉州瓦棺和尚在德山為侍者。一日，同入山斫木，山
X81n1571_p0523c10║將一椀水與師，師接得便喫卻。山曰：會麼？師曰：不會。
X81n1571_p0523c11║山又將一椀水與師，師又接喫卻。山曰：會麼？師曰：不
X81n1571_p0523c12║會。山曰：何不成褫取不會底？師曰：不會又成褫箇甚
X81n1571_p0523c13║麼？山曰：子大似箇鐵橛。住後，雪峰訪師，茶話次，峰問：
X81n1571_p0523c14║當時在德山斫木因緣作麼生？師曰：先師當時肯我。
X81n1571_p0523c15║峰曰：和尚離師太早。時面前偶有一椀水，峰曰：將水
X81n1571_p0523c16║來。師便度與峰，峰接得便潑却。（雲門曰：莫壓良為賤。）
X81n1571_p0523c17║襄州高亭簡禪師參德山，隔江纔見，便曰：不審。山乃
X81n1571_p0523c18║搖扇招之，師忽開悟，乃橫趨而去，更不回顧。
X81n1571_p0523c19║南嶽下六世
X81n1571_p0523c20║巖頭奯禪師法嗣
X81n1571_p0523c21║台州瑞巖師彥禪師閩之許氏子。自幼披緇，秉戒無
X81n1571_p0523c22║缺。初禮巖頭，問曰：如何是本常理？頭曰：動也。曰：動時
X81n1571_p0523c23║如何？頭曰：不是本常理。師良久，頭曰：肯即未脫根塵，
X81n1571_p0523c24║不肯即永沉生死。師遂領悟，便禮拜。頭每與語，微醻
X81n1571_p0524a01║無忒。後謁夾山，山問：甚處來？曰：臥龍。山曰：來時龍還
X81n1571_p0524a02║起也未？師乃顧視之，山曰：炙瘡瘢上更著艾燋。曰：和
X81n1571_p0524a03║尚又苦如此作甚麼？山休去。師乃問山：與麼即易，不
X81n1571_p0524a04║與麼即難。與麼與麼即惺惺，不與麼不與麼即居空
X81n1571_p0524a05║界。與麼不與麼，請問速道。山曰：老僧謾闍黎去也。師
X81n1571_p0524a06║喝曰：這老和尚而今是甚時節？便出去。（後有僧舉似巖頭，頭曰：苦
X81n1571_p0524a07║哉！將我一枝佛法與麼流將去。）　師尋居丹丘瑞巖，坐磐石，終日如
X81n1571_p0524a08║愚。每自喚主人公，復應諾，乃曰：惺惺著，他後莫受人
X81n1571_p0524a09║謾。　（後有僧叅玄沙，沙問：近離甚處？曰：瑞巖。沙曰：有何言句示徒？僧舉前話，沙曰：一等是弄精魂，也甚奇
X81n1571_p0524a10║怪。乃曰：何不且在彼住？曰：已遷化也。沙曰：而今還喚得應麼？僧無對。）　師統眾嚴整，江
X81n1571_p0524a11║表稱之。僧問：頭上寶葢現，足下雲生時如何？師曰：披
X81n1571_p0524a12║枷帶鎖漢。曰：頭上無寶葢，足下無雲生時如何？師曰：
X81n1571_p0524a13║猶有杻在。曰：畢竟如何？師曰：齋後困。　鏡清問：天不
X81n1571_p0524a14║能覆，地不能載，豈不是？師曰：若是，即被覆載。清曰：若
X81n1571_p0524a15║不是，瑞巖幾遭也。師自稱曰：師彥。　問：如何是佛？師
X81n1571_p0524a16║曰：石牛。曰：如何是法？師曰：石牛兒。曰：恁麼即不同也。
X81n1571_p0524a17║師曰：合不得。曰：為甚麼合不得？師曰：無同可同，合甚
X81n1571_p0524a18║麼？　問：作麼生商量即得不落階級？師曰：排不出。曰：
X81n1571_p0524a19║為甚麼排不出？師曰：他從前無階級。曰：未審居何位
X81n1571_p0524a20║次？師曰：不坐普光殿。曰：還理化也無？師曰：名聞三界
X81n1571_p0524a21║重，何處不歸朝？　一日，有村媼作禮，師曰：汝速歸，救
X81n1571_p0524a22║取數千物命。媼回舍，見兒婦拾田螺歸，媼遂放之水
X81n1571_p0524a23║濵。師之異迹頗多，茲不繁錄。逝後塔於本山，諡空照
X81n1571_p0524a24║禪師。
X81n1571_p0524b01║懷州玄泉彥禪師僧問：如何是道中人？師曰：日落投
X81n1571_p0524b02║孤店。　問：如何是佛？師曰：張家三箇兒。曰：學人不會。
X81n1571_p0524b03║師曰：孟仲季也不會。　問：如何是聲前一句？師曰：吽。
X81n1571_p0524b04║曰：轉後如何？師曰：是甚麼？
X81n1571_p0524b05║福州羅山道閒禪師長溪陳氏子。出家於龜山，年滿
X81n1571_p0524b06║受具，徧歷諸方。嘗謁石霜，問：去住不寧時如何？霜曰：
X81n1571_p0524b07║直須盡却。師不契，乃參巖頭，亦如前問。頭曰：從他去
X81n1571_p0524b08║住，管他作麼？師於是服膺。閩帥飲其法味，請居羅山，
X81n1571_p0524b09║署法寶禪師。　開堂陞座，方斂衣，便曰：珍重！時眾不
X81n1571_p0524b10║散，良久，師又曰：未識底近前來。僧出禮拜，師抗聲曰：
X81n1571_p0524b11║也大苦哉！僧擬伸問，師乃喝出。　問：如何是奇特一
X81n1571_p0524b12║句？師曰：道甚麼？　問：當鋒事如何辨明？師舉如意。僧
X81n1571_p0524b13║曰：乞和尚垂慈。師曰：大遠也。　問：急急相投，請師一
X81n1571_p0524b14║接。師曰：會麼？曰：不會。師曰：箭過也。　問：九女不𢹂，誰
X81n1571_p0524b15║是哀提者？師曰：高聲問。僧擬再問，師曰：甚麼處去也？
X81n1571_p0524b16║　僧來參，師問：名甚麼？曰：明教。師曰：還會教也未？曰：
X81n1571_p0524b17║隨分。師豎起拳曰：靈山會上喚這箇作甚麼？曰：拳教。
X81n1571_p0524b18║師笑曰：若恁麼，喚作拳教。復展兩足曰：這箇是甚麼
X81n1571_p0524b19║教？僧無語。師曰：莫喚作脚教麼？　師在禾山，送同行
X81n1571_p0524b20║矩長老出門次，把拄杖向前面一攛，矩無對。師曰：石
X81n1571_p0524b21║牛攔古路，一馬生雙駒。（後僧舉似疎山，山曰：石牛攔古路，一馬生三寅。）　僧
X81n1571_p0524b22║辭保福，福問：甚處去？曰：禮拜羅山。福曰：汝向羅山道，
X81n1571_p0524b23║保福秋間上府朝覲大王，置四十箇問頭問和尚，忽
X81n1571_p0524b24║若一句不相當，莫言不道。僧舉似師，師呵呵大笑曰：
X81n1571_p0524c01║陳老師自入福建，道洪塘橋下一寨，未曾見有箇毛
X81n1571_p0524c02║頭星現。汝與我向從展道，陳老師無許多問頭，祇有
X81n1571_p0524c03║一口劒。一劒下須有分身之意，亦有出身之路。若不
X81n1571_p0524c04║明，便須成未？僧回舉似福，福曰：我當時也祇是謔伊。
X81n1571_p0524c05║至秋朝觀，師特為辦茶筵請福。福不赴，却向僧曰：我
X81n1571_p0524c06║中間曾有謔語，恐和尚問著。僧歸舉似，師曰：汝向他
X81n1571_p0524c07║道，猛虎終不食伏肉。僧又去，福遂來。　無軫上座問：
X81n1571_p0524c08║祇如巖頭道，洞山好佛，祇是無光。未審洞山有何虧
X81n1571_p0524c09║闕，便道無光？師召軫，軫應諾。師曰：灼然好箇佛，祇是
X81n1571_p0524c10║無光。曰：大師為甚麼撥無軫話？師曰：甚麼處是陳老
X81n1571_p0524c11║師撥你話處？快道！快道！軫無語，師打三十棒趂出。軫
X81n1571_p0524c12║舉似招慶，慶一夏罵詈，至夏末自來問。師乃分明舉
X81n1571_p0524c13║似，慶便作禮懺悔曰：洎錯怪大師。　僧舉寒山詩，問：
X81n1571_p0524c14║白鶴銜苦桃時如何？師曰：貞女室中吟。曰：千里作一
X81n1571_p0524c15║息時如何？師曰：送客郵亭外。曰：欲往蓬萊山時如何？
X81n1571_p0524c16║師曰：欹枕覰獼猴。曰：將此充糧食時如何？師曰：古劍
X81n1571_p0524c17║髑髏前。　問：如何是百草頭上盡是祖師意？師曰：刺
X81n1571_p0524c18║破汝眼。　問：如何是道？師曰：倚著壁。　問：前是萬丈
X81n1571_p0524c19║洪崖，後是虎狼師子。正當恁麼時如何？師曰：自在。
X81n1571_p0524c20║　問：三界誰為主？師曰：還解喫飯麼？　臨遷化，上堂集
X81n1571_p0524c21║眾，良久展左手。主事罔測，乃令東邊師僧退後。又展
X81n1571_p0524c22║右手，又令西邊師僧退後。廼曰：欲報佛恩，無過流通
X81n1571_p0524c23║大教。歸去也！歸去也！珍重！言訖，莞爾而寂。
X81n1571_p0524c24║福州香谿從範禪師新到參，師曰：汝豈不是鼓山僧
X81n1571_p0525a01║麼？僧曰：是。師曰：額上珠為何不現？僧無對。　僧辭，師
X81n1571_p0525a02║門送，復召上座，僧回首，師曰：滿肚是禪。曰：和尚是甚
X81n1571_p0525a03║麼心行？師大笑而已。　師披衲衣次，說偈曰：迦葉上
X81n1571_p0525a04║行衣，披來須捷機。纔分招的箭，密露不藏龜。
X81n1571_p0525a05║福州聖壽嚴禪師補衲次，僧參，師提起示之曰：山僧
X81n1571_p0525a06║一衲衣，展似眾人見。雲水兩條分，莫教露鍼線。速道！
X81n1571_p0525a07║速道！僧無對。師曰：如許多時作甚麼來？
X81n1571_p0525a08║吉州靈巖慧宗禪師福州陳氏子，受業於龜山。僧問：
X81n1571_p0525a09║如何是靈巖境？師曰：松檜森森密密遮。曰：如何是境
X81n1571_p0525a10║中人？師曰：夜夜有猿啼。　問：如何是學人自己本分
X81n1571_p0525a11║事？師曰：拋却真金拾瓦礫作麼？
X81n1571_p0525a12║雪峰存禪師法嗣
X81n1571_p0525a13║福州玄沙師備宗一禪師閩之謝氏子。幼好垂釣，汎
X81n1571_p0525a14║小艇於南臺江，狎諸漁者。唐咸通初，年甫三十，忽慕
X81n1571_p0525a15║出塵，乃棄舟投芙蓉訓落髮，往豫章開元寺受具。布
X81n1571_p0525a16║衲芒屨，食纔接氣。常終日宴坐，眾皆異之。與雪峰本
X81n1571_p0525a17║法門昆仲，而親近若師資。峰以其苦行，呼為頭陀。一
X81n1571_p0525a18║日，峰問：阿那箇是備頭陀？師曰：終不敢誑於人。異日，
X81n1571_p0525a19║峰召曰：備頭陀何不徧參去？師曰：達磨不來東土，二
X81n1571_p0525a20║祖不往西天。峰然之。暨登象骨山，乃與師同力締搆，
X81n1571_p0525a21║學徒臻萃。師入室咨决，罔替晨昏。又閱楞嚴，發明心
X81n1571_p0525a22║地。山是應機敏捷，與修多羅冥契。諸方元學有所未
X81n1571_p0525a23║決，必從之請益。至與雪峰徵詰，亦當仁不讓。峰曰：備
X81n1571_p0525a24║頭陀再來人也。　雪峰上堂：要會此事，猶如古鏡當
X81n1571_p0525b01║臺，胡來胡現，漢來漢現。師出眾曰：忽遇明鏡來時如
X81n1571_p0525b02║何？峰曰：胡漢俱隱。師曰：老和尚脚跟猶點未地在。
X81n1571_p0525b03║　住後，上堂：佛道閒曠，無有程途。無門解脫之門，無意
X81n1571_p0525b04║道人之意。不在三際，故不可升沈。建立乖真，非屬造
X81n1571_p0525b05║化。動則起生死之本，靜則醉昏沈之鄉。動靜雙泯，即
X81n1571_p0525b06║落空亡。動靜雙收，瞞頇佛性。必須對塵對鏡，如枯木
X81n1571_p0525b07║寒灰，臨時應用，不失其宜。鏡照諸像，不亂光輝。鳥飛
X81n1571_p0525b08║空中，不雜空色。所以十方無影像，三界絕行踪。不墮
X81n1571_p0525b09║往來機，不住中間意。鐘中無鼓響，鼓中無鐘聲。鐘鼓
X81n1571_p0525b10║不相交，句句無前後。如壯士展臂，不藉他力。師子遊
X81n1571_p0525b11║行，豈求伴侶。九霄絕翳，何在穿通。一段光明，未曾昏
X81n1571_p0525b12║昧。若到這裏，體寂寂，常的的，日赫𦦨，無邊表。圓覺空
X81n1571_p0525b13║中不動搖，吞爍乾坤迥然照。夫佛出世者，元無出入，
X81n1571_p0525b14║故曰無體。道本如如，法爾天真。不同修證，祇要虗閒。
X81n1571_p0525b15║不昧作用，不涉塵泥。箇中纖毫道不盡，即為魔王眷
X81n1571_p0525b16║屬。句前句後，是學人難處。所以一句當天，八萬門永
X81n1571_p0525b17║絕生死。直饒得似秋潭月影，靜夜鐘聲。隨扣擊以無
X81n1571_p0525b18║虧，觸波瀾而不散，猶是生死岸頭事。道人行處，如火
X81n1571_p0525b19║銷冰，終不却成冰。箭既離弦，無返回勢。所以牢籠不
X81n1571_p0525b20║肯住，呼喚不回頭。古聖不安排，至今無處所。若到這
X81n1571_p0525b21║裏，步步登元，不屬邪正。識不能識，智不能知。動便失
X81n1571_p0525b22║宗，覺即迷旨。二乘膽顫，十地魂驚。語路處絕，心行處
X81n1571_p0525b23║滅。直得釋迦掩室於摩竭，淨名杜口於毗耶。須菩提
X81n1571_p0525b24║無說而顯道，釋梵絕聽而雨花。若與麼見前，更疑何
X81n1571_p0525c01║事。沒棲泊處，離去來今。限約不得，心思路絕。不因莊
X81n1571_p0525c02║嚴，本來真淨。動用語笑，隨處明了，更無欠少。今時人
X81n1571_p0525c03║不悟箇中道理，妄自涉事涉塵。處處染著，頭頭繫絆。
X81n1571_p0525c04║縱悟則塵境紛紜，名相不實。便擬凝心斂念，攝事歸
X81n1571_p0525c05║空。閉目藏睛，終有念起。旋旋破除，細想纔生，師便遏
X81n1571_p0525c06║捺。如此見解，即是落空亡底外道，魂不散底死人。冥
X81n1571_p0525c07║冥漠漠，無覺無知。塞耳偷鈴，徒自欺誑。這裏分別則
X81n1571_p0525c08║不然，也不是隈門傍戶，句句現前。不得商量，不涉文
X81n1571_p0525c09║墨。本絕塵境，本無位次。權名箇出家兒，畢竟無踪迹。
X81n1571_p0525c10║真如凡聖，地獄人天，祇是療狂子之方。虗空尚無改
X81n1571_p0525c11║變，大道豈有升沈。悟則縱橫，不離本際。若到這裏，凡
X81n1571_p0525c12║聖也無立處。若向句中作意，則沒溺殺人。若向外馳
X81n1571_p0525c13║求，又落魔界。如如向上，沒可安排。却似炤爐，不藏蚊
X81n1571_p0525c14║蚋。此理本來平坦，何用剗除。動靜揚眉，是真解脫道。
X81n1571_p0525c15║不彊為意度，建立乖真。若到這裏，纖毫不受，指意則
X81n1571_p0525c16║差。便是千聖出頭來，也安一字不得。久立，珍重！　上
X81n1571_p0525c17║堂：我今問汝諸人，且承當得箇甚麼事？在何世界安
X81n1571_p0525c18║身立命？還辨得麼？若辨不得，却似揑目生花，見自便
X81n1571_p0525c19║差。知麼？如今目前見有山河大地，色空明暗，種種諸
X81n1571_p0525c20║物，皆是狂勞花相，喚作顛倒知見。夫出家人，識心達
X81n1571_p0525c21║本源，故號為沙門。汝今既已剃髮披衣，為沙門相，即
X81n1571_p0525c22║便有自利利他分。如今看著，盡黑漫漫地墨汁相似。
X81n1571_p0525c23║自救尚不得，爭解為得人。仁者，佛法因緣事大，莫作
X81n1571_p0525c24║等閒相似聚頭，亂說雜話，趂謴過時。光陰難得，可惜
X81n1571_p0526a01║許大丈夫兒。何不自省察，看是甚麼事。祇如從上宗
X81n1571_p0526a02║乘，是諸佛頂族。汝既承當不得，所以我方便勸汝，但
X81n1571_p0526a03║從迦葉門接續頓超去。此一門超凡聖因果，超毗盧
X81n1571_p0526a04║妙莊嚴世界海，超他釋迦方便門。直下永劫，不教有
X81n1571_p0526a05║一物與汝作眼見。何不自急急究取。未必道，我且待
X81n1571_p0526a06║三生兩生，久積淨業。仁者，宗乘是甚麼事？不可由汝
X81n1571_p0526a07║用工莊嚴便得去，不可他心宿命便得去。會麼？祇如
X81n1571_p0526a08║釋迦出頭來作許多變弄，說十二分教，如瓶灌水，大
X81n1571_p0526a09║作一場佛事。向此門中用一點不得，用一毛頭伎倆
X81n1571_p0526a10║不得。知麼？如同夢事，亦如寐語。沙門不應出頭來不
X81n1571_p0526a11║同夢事，葢為識得。知麼？識得即是大出脫、大徹頭人，
X81n1571_p0526a12║所以超凡越聖、出生離死、離因離果、超毗盧、越釋迦，
X81n1571_p0526a13║不被凡聖因果所謾，一切處無人識得。汝知麼？莫祇
X81n1571_p0526a14║長戀生死愛網，被善惡業拘將去，無自由分。饒汝鍊
X81n1571_p0526a15║得身心同虗空去，饒汝到精明湛不搖處，不出識陰。
X81n1571_p0526a16║古人喚作如急流水，流急不覺，妄為恬靜。恁麼修行，
X81n1571_p0526a17║盡出他輪回際，不得依前被輪回去。所以道：諸行無
X81n1571_p0526a18║常，直是三乘功果。如是可畏，若無道眼，亦不究竟。何
X81n1571_p0526a19║似如今博地凡夫，不用一毫工夫便頓超去，解省心
X81n1571_p0526a20║力麼？還願樂麼？勸汝：我如今立地待汝搆去，更不教
X81n1571_p0526a21║汝加功煉行。如今不恁麼，更待何時？還肯麼？便下座。
X81n1571_p0526a22║　上堂：汝諸人如在大海裏坐，沒頭浸却了，更展手
X81n1571_p0526a23║問人乞水喫。夫學般若菩薩，須具大根器、有大智慧
X81n1571_p0526a24║始得。若有智慧，即今便出脫得去。若是根機遲鈍，直
X81n1571_p0526b01║須勤苦耐志，日夜忘疲，無眠失食，如喪考妣相似。恁
X81n1571_p0526b02║麼急切盡一生去，更得人荷挾，尅骨究實，不妨易得
X81n1571_p0526b03║搆去。且況如今誰是堪任受學底人？仁者莫祇是記
X81n1571_p0526b04║言記語，却似念陀羅尼相似，蹋步向前來，口裏哆哆
X81n1571_p0526b05║和和地被人把住，詰問著沒去處，便嗔道：和尚不為
X81n1571_p0526b06║我答話。恁麼學事大苦。知麼？有一般坐繩床和尚稱
X81n1571_p0526b07║善知識，問著便搖身動手，點眼吐舌瞪視。更有一般
X81n1571_p0526b08║說昭昭靈靈，靈臺智性，能見能聞，向五蘊身田裏作
X81n1571_p0526b09║主宰。恁麼為善知識，大賺人。知麼？我今問汝，汝若認
X81n1571_p0526b10║昭昭靈靈是汝真實，為甚麼瞌睡時又不成昭昭靈
X81n1571_p0526b11║靈？若瞌睡時不是，為甚麼有昭昭時？汝還會麼？這箇
X81n1571_p0526b12║喚作認賊為子，是生死根本，妄想緣氣。汝欲識根由
X81n1571_p0526b13║麼？我向汝道：昭昭靈靈，祇因前塵色聲香等法而有
X81n1571_p0526b14║分別，便道此是昭昭靈靈。若無前塵，汝此昭昭靈靈
X81n1571_p0526b15║同於龜毛兔角。仁者真實在甚麼處？汝今欲得出他
X81n1571_p0526b16║五蘊身田主宰，但識取汝秘密金剛體。古人向汝道：
X81n1571_p0526b17║圓成正遍，遍周沙界。我今少分為汝智者，可以譬喻
X81n1571_p0526b18║得解。汝還見南閻浮提日麼？世間人所作興營、養身
X81n1571_p0526b19║活命種種心行作業，莫非皆承日光成立。祇如日體，
X81n1571_p0526b20║還有許多般心行麼？還有不周遍處麼？欲識金剛體，
X81n1571_p0526b21║亦須如是看。祇如今山河大地、十方國土、色空明暗
X81n1571_p0526b22║及汝身心，莫非盡承汝圓成威光所現。直是天人羣
X81n1571_p0526b23║生類所作業次、受生果報、有情無情，莫非承汝威光。
X81n1571_p0526b24║乃至諸佛成道成果、接物利生，莫非盡承汝威光。祇
X81n1571_p0526c01║如金剛體，還有凡夫諸佛麼？有汝心行麼？不可道無，
X81n1571_p0526c02║便得當去也。知麼？汝既有如是奇特，當陽出身處，何
X81n1571_p0526c03║不發明取？因何却隨他向五蘊身田中、鬼趣裏作活
X81n1571_p0526c04║計，直下自謾去？忽然無常殺鬼到來，眼目譸張，身見
X81n1571_p0526c05║命見，恁麼時大難支荷，如生脫龜殻相似。大苦仁者！
X81n1571_p0526c06║莫把瞌睡見解便當却去，未解葢覆得毛頭許。汝還
X81n1571_p0526c07║知麼？三界無安，猶如火宅。且汝未是得安樂底人，祇
X81n1571_p0526c08║大作羣隊，干他人世。這邊那邊飛走野鹿相似，但求
X81n1571_p0526c09║衣食。若恁麼，爭行他王道？知麼？國王大臣不拘執汝，
X81n1571_p0526c10║父母放汝出家，十方施主供汝衣食，土地神龍呵護
X81n1571_p0526c11║汝，也須具慚愧知恩始得。莫孤負人好！長連床上排
X81n1571_p0526c12║行著地銷將去，道是安樂未在，皆是粥飯將養得汝
X81n1571_p0526c13║爛冬瓜相似變將去，土裏埋將去。業識茫茫，無本可
X81n1571_p0526c14║據。沙門應甚麼到恁麼地？祇如大地上蠢蠢者，我喚
X81n1571_p0526c15║作地獄劫住。如今若不了，明朝後日，入驢胎馬肚裏，
X81n1571_p0526c16║牽犂拽耙，銜鐵負鞍，碓搗磨磨，水火裏燒煑去，大不
X81n1571_p0526c17║容易受，大須恐懼，好是汝自累。知麼？若是了去，直下
X81n1571_p0526c18║永劫不曾教汝有這箇消息。若不了此，煩惱惡業因
X81n1571_p0526c19║緣，不是一劫兩劫得休，直與汝金剛齊壽。知麼？　師
X81n1571_p0526c20║因參次，聞燕子聲，乃曰：深談實相，善說法要。便下座。
X81n1571_p0526c21║時有僧請益，曰：某甲不會。師曰：去！誰信汝？　鼓山來，
X81n1571_p0526c22║師作一圓相示之，山曰：人人出這箇不得。師曰：情知
X81n1571_p0526c23║汝向驢胎馬腹裏作活計。山曰：和尚又作麼生？師曰：
X81n1571_p0526c24║人人出這箇不得。山曰：和尚與麼道却得，某甲為甚
X81n1571_p0527a01║麼道不得？師曰：我得汝不得。　上堂，眾集，遂將拄杖
X81n1571_p0527a02║一時趂下，却回向侍者道：我今日作得一解，險入地
X81n1571_p0527a03║獄如箭射。者曰：喜得和尚再復人身。　僧侍立次，師
X81n1571_p0527a04║以杖指面前地上白點曰：還見麼？曰：見。如是三問，僧
X81n1571_p0527a05║亦如是答。師曰：你也見，我也見，為甚麼道不會？　師
X81n1571_p0527a06║嘗訪三斗庵主，纔相見，主曰：莫怪住山年深無坐具。
X81n1571_p0527a07║師曰：人人盡有，庵主為甚麼無？主曰：且坐喫茶。師曰：
X81n1571_p0527a08║庵主元來有在。　侍雪峰次，有二僧從階下過，峰曰：
X81n1571_p0527a09║此二人堪為種草。師曰：某甲不與麼。峰曰：汝作麼生？
X81n1571_p0527a10║師曰：便好與三十棒。　因雪峰指火曰：三世諸佛在
X81n1571_p0527a11║火𦦨裏轉大法輪。師曰：近日王令稍嚴。峰曰：作麼生？
X81n1571_p0527a12║師曰：不許攙奪行市。雲門曰：火𦦨為三世諸佛說法，
X81n1571_p0527a13║三世諸佛立地聽。　南際到雪峰，峰令訪師，師問：古
X81n1571_p0527a14║人道：此事唯我能知。長老作麼生？際曰：須知有不求
X81n1571_p0527a15║知者。師曰：山頭和尚喫許多辛苦作麼？　雪峰普請
X81n1571_p0527a16║畬田次，見一蛇，以杖挑起，召眾曰：看！看！以刀芟為兩
X81n1571_p0527a17║段，師以杖拋於背後，更不顧視，眾愕然，峰曰：俊哉！
X81n1571_p0527a18║　侍雪峰遊山次，峰指面前地曰：這一片地好造箇無
X81n1571_p0527a19║縫塔。師曰：高多少？峰乃顧視上下。師曰：人天福報即
X81n1571_p0527a20║不無，和尚若是靈山授記，未夢見在。峰曰：你又作麼
X81n1571_p0527a21║生？師曰：七尺八尺。　雪峰曰：世界闊一尺，古鏡闊一
X81n1571_p0527a22║尺。世界闊一丈，古鏡闊一丈。師指火爐曰：火爐闊多
X81n1571_p0527a23║少？峰曰：如古鏡闊。師曰：老和尚脚跟未點地在。　師
X81n1571_p0527a24║初住普應院，遷止玄沙，天下叢林皆望風而賓之。閩
X81n1571_p0527b01║帥王公待以師禮，學徒餘八百，室戶不閉。　上堂，良
X81n1571_p0527b02║久曰：我為汝得徹困也，還會麼？僧問：寂寂無言時如
X81n1571_p0527b03║何？師曰：寐語作麼？曰：本分事，請師道。師曰：瞌睡作麼？
X81n1571_p0527b04║曰：學人即瞌睡，和尚如何？師曰：爭得恁麼不識痛癢？
X81n1571_p0527b05║又曰：可惜如許大師僧，千道萬里行脚到這裏，不消
X81n1571_p0527b06║箇瞌睡寐語，便屈却去。　問：如何是學人自己？師曰：
X81n1571_p0527b07║用自己作麼？　問：從上宗乘如何理論？師曰：少人聽。
X81n1571_p0527b08║曰：請和尚直道。師曰：患聾作麼？　示眾：仁者，如今事
X81n1571_p0527b09║不獲已，教我抑下如是威光，苦口相勸，百千方便，如
X81n1571_p0527b10║此如彼，共汝相知聞，盡成顛倒知見。將此咽喉唇吻，
X81n1571_p0527b11║祇成得箇野狐精業謾汝，我還肯麼？祇如有過無過，
X81n1571_p0527b12║唯我自知，汝爭得會？若是恁麼人出頭來，甘伏呵責。
X81n1571_p0527b13║夫為人師匠大不易，須是善知識始得知。我如今恁
X81n1571_p0527b14║麼方便助汝，猶尚不能搆得，可中純舉宗乘，是汝向
X81n1571_p0527b15║甚麼處安措？還會麼？四十九年是方便，祇如靈山會
X81n1571_p0527b16║上有百萬眾，唯有迦葉一人親聞，餘盡不聞。汝道迦
X81n1571_p0527b17║葉親聞底事作麼生？不可道如來無說說，迦葉不聞
X81n1571_p0527b18║聞，便得當去。不可是汝修因成果，福智莊嚴底事。知
X81n1571_p0527b19║麼？且如道吾有正法眼藏，付囑大迦葉，我道猶如話
X81n1571_p0527b20║月。曹溪豎拂子，還如指月。所以道，大唐國內宗乘中
X81n1571_p0527b21║事，未曾見有一人舉唱。設有人舉唱，盡大地人失却
X81n1571_p0527b22║性命，如無孔鐵鎚相似，一時亡鋒結舌去。汝諸人賴
X81n1571_p0527b23║遇我不惜身命，共汝顛倒知見，隨汝狂意，方有伸問
X81n1571_p0527b24║處。我若不共汝恁麼知聞去，汝向甚麼處得見我？會
X81n1571_p0527c01║麼？大難努力，珍重！　師有偈曰：萬里神光頂後相，沒
X81n1571_p0527c02║頂之時何處望？事已成，意亦休，此箇來𮛢觸處周。智
X81n1571_p0527c03║者撩著便提取，莫待須臾失却頭。又曰：玄沙遊徑別，
X81n1571_p0527c04║時人切須知。三冬陽氣盛，六月降霜時。有語非關舌，
X81n1571_p0527c05║無言切要詞。會我最後句，出世少人知。　問：四威儀
X81n1571_p0527c06║外，如何奉王？師曰：汝是王法罪人，爭會問事？　問：古
X81n1571_p0527c07║人拈槌豎拂，還當宗乘也無？師曰：不當。曰：古人意作
X81n1571_p0527c08║麼生？師舉拂子。僧曰：宗乘中事如何？師曰：待汝悟始
X81n1571_p0527c09║得。　問：如何是金剛力士？師吹一吹。　閩王送師上
X81n1571_p0527c10║船，師扣船召曰：大王爭能出得這裏去？王曰：在裏許
X81n1571_p0527c11║得多少時也？　師問文桶頭：下山幾時歸？曰：三五日。
X81n1571_p0527c12║師曰：歸時有無底桶子，將一擔歸。文無對。　師垂語
X81n1571_p0527c13║曰：諸方老宿，盡道接物利生。祇如三種病人，汝作麼
X81n1571_p0527c14║生接？患盲者，拈槌豎拂他又不見。患聾者，語言三昧
X81n1571_p0527c15║他又不聞。患瘂者，教伊說又說不得。若接不得，佛法
X81n1571_p0527c16║無靈驗。時有僧出曰：三種病人還許學人商量否？師
X81n1571_p0527c17║曰：許。汝作麼生商量？其僧珍重出，師曰：不是，不是。羅
X81n1571_p0527c18║漢曰：桂琛現有眼耳口，和尚作麼生接？師曰：慚愧。便
X81n1571_p0527c19║歸方丈。中塔曰：三種病人即今在甚麼處？又一僧曰：
X81n1571_p0527c20║非唯謾他，兼亦自謾。（法眼曰：我當時見羅漢舉此僧語，我便會三種病人。雲居錫曰：
X81n1571_p0527c21║祇如此僧會不會？若道會，玄沙又道不是。若道不會，法眼為甚麼道我因此僧語便會三種病人？上座無事上
X81n1571_p0527c22║來商量，大家要知。）有僧請益雲門，門曰：汝禮拜著。僧禮拜起，
X81n1571_p0527c23║門以拄杖挃之。僧退後，門曰：汝不是患盲麼？復喚：近
X81n1571_p0527c24║前來。僧近前，門曰：汝不是患聾麼？門曰：會麼？曰：不會。
X81n1571_p0528a01║門曰：汝不是患瘂麼？僧於是有省。　長慶來，師問：除
X81n1571_p0528a02║却藥忌作麼生道？慶曰：放憨作麼？師曰：雪峰山橡子
X81n1571_p0528a03║拾食，來這裏雀兒放糞。　師因僧禮拜，師曰：因我得
X81n1571_p0528a04║禮汝。　普請斫柴次，見一虎，大龍曰：和尚虎。師曰：是
X81n1571_p0528a05║汝虎。歸院後，天龍問：適來見虎云是汝，未審尊意如
X81n1571_p0528a06║何？師曰：娑婆世界有四種極重事，若人透得，不妨出
X81n1571_p0528a07║得陰界。（東禪齊曰：上座，古人見了道：我身心如大地虗空。如今人還透得麼？）　師問長
X81n1571_p0528a08║生：維摩觀佛，前際不來，後際不去。今則無住，汝作麼
X81n1571_p0528a09║生觀？生曰：放皎然過，有筒道處。師曰：放汝過作麼生
X81n1571_p0528a10║道？生良久，師曰：教阿誰委悉？生曰：徒勞側耳。師曰：情
X81n1571_p0528a11║知汝向鬼窟裏作活計。　問：古人皆以瞬視接人，未
X81n1571_p0528a12║審和尚以何接人？師曰：我不以瞬視接人。曰：學人為
X81n1571_p0528a13║甚道不得？師曰：畐塞汝口，爭解道得？（法眼曰：古人恁麼道甚奇特，且
X81n1571_p0528a14║問上座口是甚麼？）　問：凡有言句，盡落裷䙡，不落裷䙡，請和
X81n1571_p0528a15║尚商量。師曰：抝折秤衡來與汝商量。　問：承古有言：
X81n1571_p0528a16║舉足下足，無非道場。如何是道場？師曰：沒却你。曰：為
X81n1571_p0528a17║甚麼得恁麼難見？師曰：祇為太近。　師在雪峰時，光
X81n1571_p0528a18║侍者謂師曰：師叔若學得禪，某甲打鐵船下海去。師
X81n1571_p0528a19║住後問光曰：打得鐵船也未？光無對。（法眼代曰：和尚終不恁麼。法燈
X81n1571_p0528a20║代曰：請和尚下船。玄覺代曰：貧見思舊債。）　師一日遣僧送書上雪峰，峰
X81n1571_p0528a21║開緘見白紙三幅，問僧：會麼？曰：不會。峰曰：不見道：君
X81n1571_p0528a22║子千里同風。僧回舉似，師曰：山頭老漢蹉過也不知。
X81n1571_p0528a23║曰：和尚如何？師曰：孟春猶寒，也不解道。　師問鏡清：
X81n1571_p0528a24║教中道：不見一法為大過患。且道不見甚麼法？清指
X81n1571_p0528b01║露柱曰：莫是不見這箇法麼？（同安顯別曰：也知和尚不造次。）師曰：浙
X81n1571_p0528b02║中清水白米從汝喫，佛法未會在。　問：承和尚有言：
X81n1571_p0528b03║盡十方世界是一顆明珠。學人如何得會？師曰：盡十
X81n1571_p0528b04║方世界是一顆明珠，用會作麼？僧便休。師來日却問
X81n1571_p0528b05║其僧：盡十方世界是一顆明珠，汝作麼生會？曰：盡十
X81n1571_p0528b06║方世界是一顆明珠，用會作麼？師曰：知汝向鬼窟裏
X81n1571_p0528b07║作活計。　問：如何是無縫塔？師曰：這一縫大小？　韋
X81n1571_p0528b08║監軍來謁，乃曰：曹山和尚甚奇怪。師曰：撫州取曹山
X81n1571_p0528b09║幾里？韋指傍僧曰：上座曾到曹山否？曰：曾到。韋曰：撫
X81n1571_p0528b10║州取曹山幾里？曰：百二十里。韋曰：恁麼則上座不到
X81n1571_p0528b11║曹山。韋却起禮拜，師曰：監軍却須禮此僧，此僧却具
X81n1571_p0528b12║慚愧。　問：如何是清淨法身？師曰：膿滴滴地。　問：如
X81n1571_p0528b13║何是親切底事？師曰：我是謝三郎。　西天有聲明三
X81n1571_p0528b14║藏至，閩帥請師辨驗。師以鐵火筯敲銅爐，問：是甚麼
X81n1571_p0528b15║聲？藏曰：銅鐵聲。師曰：大王莫受外國人謾。藏無對。（法眼
X81n1571_p0528b16║代曰：大師久受大王供養。法燈代曰：卻是和尚謾大王。）　師南遊，莆田縣排百
X81n1571_p0528b17║戲迎接。來日，師問小塘長老：昨日許多喧鬧向甚麼
X81n1571_p0528b18║處去也？塘提起衲衣角，師曰：料掉沒交涉。　問僧：乾
X81n1571_p0528b19║闥婆城汝作麼生會？曰：如夢如幻。　師與地藏在方
X81n1571_p0528b20║丈說話，夜深，侍者閉却門，師曰：門總閉了，汝作麼生
X81n1571_p0528b21║得出去？藏曰：喚甚麼作門？　師以杖拄地，問長生曰：
X81n1571_p0528b22║僧見、俗見、男見、女見，汝作麼生見？曰：和尚還見皎然
X81n1571_p0528b23║見處麼？師曰：相識滿天下。　問：承和尚有言：聞性遍
X81n1571_p0528b24║周沙界。雪峰打鼓，這裏為甚麼不聞？師曰：誰知不聞？
X81n1571_p0528c01║　問：險惡道中以何為津梁？師曰：以眼為津梁。曰：未
X81n1571_p0528c02║得者如何？師曰：快救取好。　師舉誌公云：每日拈香
X81n1571_p0528c03║擇火，不知身是道場。乃曰：每日拈香擇火，不知真箇
X81n1571_p0528c04║道場。（玄覺曰：祇如此二尊宿語，還有親疎也無？）　師與韋監軍喫果子，韋
X81n1571_p0528c05║問：如何是日用而不知？師拈起果子曰：喫。韋喫果子
X81n1571_p0528c06║了，再問，師曰：祇這是日用而不知。　普請搬柴，師曰：
X81n1571_p0528c07║汝諸人盡承吾力。一僧曰：既承師力，何用普請？師叱
X81n1571_p0528c08║之曰：不普請，爭得柴歸？　師問明真：善財參彌勒，彌
X81n1571_p0528c09║勒指歸文殊，文殊指歸佛處。汝道佛指歸甚麼處？曰：
X81n1571_p0528c10║不知。師曰：情知汝不知。　大普玄通到，禮覲，師曰：你
X81n1571_p0528c11║在彼住，莫誑人家男女。女曰：玄通祇是開過供養門，
X81n1571_p0528c12║晚來朝去，爭敢作恁麼事？師曰：事難。曰：真情是難。師
X81n1571_p0528c13║曰：甚麼處是難處？曰：為伊不肯承當。師便入方丈，拄
X81n1571_p0528c14║却門。　問：學人乍入叢林，乞師指箇入路。師曰：還聞
X81n1571_p0528c15║偃溪水聲麼？曰：聞。師曰：從這裏入。　泉守王公請師
X81n1571_p0528c16║登樓，先語客司曰：待我引大師到樓前，便舁却梯。客
X81n1571_p0528c17║司稟旨，公曰：請大師登樓。師視樓，復視其人，乃曰：佛
X81n1571_p0528c18║法不是此道理。　師與泉守在室中說話，有一沙彌
X81n1571_p0528c19║揭簾入見，却退步而出。師曰：那沙彌好與二十拄杖。
X81n1571_p0528c20║守曰：恁麼即某甲罪過。師曰：佛法不是恁麼。（鏡清曰：不為打
X81n1571_p0528c21║水。有僧問：不為打永，意作麼生？清曰：青山碾為塵，敢保沒閒人。）梁太祖開平戊辰冬
X81n1571_p0528c22║示寂，閩帥為之樹塔。壽七十五，臘四十五。
X81n1571_p0528c23║
X81n1571_p0528c24║五燈全書卷第十三