X81n1571_p0699c01║
X81n1571_p0699c02║
X81n1571_p0699c03║五燈全書卷第三十二
X81n1571_p0699c04║
X81n1571_p0699c05║京都聖感禪寺住持（臣）僧　（超永）　編輯
X81n1571_p0699c06║京都古華嚴寺住持（臣）僧　（超揆）　較閱　進
X81n1571_p0699c07║呈
X81n1571_p0699c08║雲門宗
X81n1571_p0699c09║南嶽下七世
X81n1571_p0699c10║雲門偃禪師法嗣
X81n1571_p0699c11║韶州雙峰竟欽禪師益州人。開堂日，雲門躬臨證明。
X81n1571_p0699c12║僧問：如何是佛法大意？師曰：日出方知天下朗，無油
X81n1571_p0699c13║那點佛前燈？　問：如何是雙峰境？師曰：夜聽水流庵
X81n1571_p0699c14║後竹，晝看雲起面前山。　問：如何是和尚為人一句？
X81n1571_p0699c15║師曰：因風吹火。　上堂：進一步則迷理，退一步則失
X81n1571_p0699c16║事。饒你一向兀然去，又同無情。僧問：如何得不同無
X81n1571_p0699c17║情去？師曰：動轉施為。曰：如何得不迷理失事去？師曰：
X81n1571_p0699c18║進一步，退一步。僧作禮，師曰：向來有人恁麼會，老僧
X81n1571_p0699c19║不肯伊。曰：請師直指。師便打出。　問：如何是正法眼？
X81n1571_p0699c20║師曰：山河大地。　問：如何是法王劒？師曰：鉛刀徒逞，
X81n1571_p0699c21║不若龍泉。曰：用者如何？師曰：藏鋒猶不許，露刃更何
X81n1571_p0699c22║堪？　問：賓頭盧應供四天下，還得徧也無？師曰：如月
X81n1571_p0699c23║入水。　問：如何是用而不雜？師曰：明月堂前垂玉露，
X81n1571_p0699c24║水晶殿裏璨真珠。　有行者問：某甲遇賊來時，若殺
X81n1571_p0700a01║即違佛教，不殺又違王敕。未審師意如何？師曰：官不
X81n1571_p0700a02║容針，私通車馬。　廣主劉氏嘗親問法要，錫慧真、廣
X81n1571_p0700a03║悟號。宋太宗太平興國丁丑三月，告門人曰：吾不久
X81n1571_p0700a04║去世，汝可就山頂預修墳塔。五月十三日告工畢，師
X81n1571_p0700a05║曰：後日子時行矣。及期，會雲門爽、溫門舜峰等七人
X81n1571_p0700a06║夜話，侍者報三更也。師索香焚之，合掌而逝。閱世六
X81n1571_p0700a07║十有八，夏四十八。
X81n1571_p0700a08║韶州資福詮禪師僧問：不問宗乘，請師心印。師曰：不
X81n1571_p0700a09║答這話。曰：為甚麼不答？師曰：不副前言。　問：覿面難
X81n1571_p0700a10║逢處，如何顧鑒咦？乞師垂半偈，免使後人疑。師曰：鋒
X81n1571_p0700a11║前一句超調御，擬問如何歷劫違？曰：恁麼則東山西
X81n1571_p0700a12║嶺，時人知有。未審資福庭前，誰家風月？師曰：且領前
X81n1571_p0700a13║話。
X81n1571_p0700a14║廣州黃雲元禪師初開堂日，以手拊繩牀曰：諸人還
X81n1571_p0700a15║識廣大須彌之座也無？若不識，老僧陞座去也。師便
X81n1571_p0700a16║坐。僧問：如何是大漢國境？師曰：歌謠滿路。乃曰：古人
X81n1571_p0700a17║道：觸目未曾無，臨機何不道？山僧即不然，觸目未曾
X81n1571_p0700a18║無，臨機道甚麼？珍重！
X81n1571_p0700a19║廣州龍境倫禪師開堂陞座，提起拂子曰：還會麼？若
X81n1571_p0700a20║會，頭上更增頭。若不會，斷頭取活。　僧問：如何是龍
X81n1571_p0700a21║境家風？師曰：豺狼虎豹。　問：如何是佛？師曰：勤耕田。
X81n1571_p0700a22║曰：學人不會。師曰：早收禾。　問僧：甚麼處來？曰：黃雲
X81n1571_p0700a23║來。師曰：作麼生是黃雲郎當媚癡扶躂為人一句？僧
X81n1571_p0700a24║無對。　示眾曰：作麼生是長連牀上取性一句？道將
X81n1571_p0700b01║來！
X81n1571_p0700b02║韶州雲門山爽禪師上堂，僧問：如何是佛？師曰：聖躬
X81n1571_p0700b03║萬歲。　問：如何是透法身句？師曰：銀香臺上生蘿蔔。
X81n1571_p0700b04║韶州白雲聞禪師上堂，良久，僧出問：白雲一路，全因
X81n1571_p0700b05║今日。師曰：不是，不是。曰：和尚又如何？師曰：白雲一路，
X81n1571_p0700b06║草深一丈。便下座。　問：擬伸一問，師還答否？師曰：皂
X81n1571_p0700b07║莢樹頭懸，風吹曲不成。　問：受施主供養，將何報答？
X81n1571_p0700b08║師曰：作牛作馬。
X81n1571_p0700b09║韶州淨法禪想章禪師廣主問：如何是禪？師乃良久。
X81n1571_p0700b10║主罔測，因署其號。　僧問：日月重明時如何？師曰：日
X81n1571_p0700b11║月雖明，不鑒覆盆之下。　問：既是金山，為甚麼鑿石？
X81n1571_p0700b12║師曰：金山鑿石。　問：如何是道？師曰：迢迢十萬餘。
X81n1571_p0700b13║韶州溫門山滿禪師僧問：如何是佛？師曰：胸題卍字。
X81n1571_p0700b14║曰：如何是祖？師曰：不遊西去。　有人指壁上畫問：既
X81n1571_p0700b15║是千尺松，為甚麼却在屋下？師曰：芥子納須彌作麼
X81n1571_p0700b16║生？　問：隔墻見角，便知是牛時如何？師便打。　問：如
X81n1571_p0700b17║何是和尚家風？師曰：汝曾讀書麼？　問：太子初生，為
X81n1571_p0700b18║甚麼不識父母？師曰：迥然尊貴。
X81n1571_p0700b19║英州大容諲禪師僧問：如何是大容水？師曰：還我一
X81n1571_p0700b20║滴來。　問：當來彌勒下生時如何？師曰：慈氏宮中三
X81n1571_p0700b21║春草。　問：如何是真空？師曰：拈却拒陽著。曰：如何是
X81n1571_p0700b22║妙用？師乃握拳。僧曰：真空妙用，相去幾何？師以手撥
X81n1571_p0700b23║之。　問：長蛇偃月即不問，匹馬單槍時如何？師曰：麻
X81n1571_p0700b24║江橋下。會麼？曰：不會。師曰：聖壽寺前。　問：既是大容，
X81n1571_p0700c01║為甚麼趂出僧？師曰：大海不容塵，小溪多搕𢶍。　問：
X81n1571_p0700c02║如何是古佛一路？師指地曰：不問這個。師曰：去。　師
X81n1571_p0700c03║與一老宿相期他往，偶因事不去。宿曰：佛無二言。師
X81n1571_p0700c04║曰：法無一向。
X81n1571_p0700c05║廣州羅山崇禪師僧問：如何是大漢國境？師曰：玉狗
X81n1571_p0700c06║吠時天未曉，金鷄啼處五更初。　問：丹霞訪居士，女
X81n1571_p0700c07║子不擕籃時如何？師曰：也要到這裏一轉。　問：如何
X81n1571_p0700c08║是羅山境？師曰：布水千尋。
X81n1571_p0700c09║韶州雲門常寶禪師上堂：至道無難，唯嫌揀擇。還有
X81n1571_p0700c10║揀擇者麼？時有僧問：十方國土中，唯有一乘法。如何
X81n1571_p0700c11║是一乘法？師曰：日月分明。曰：學人不會。師曰：清風滿
X81n1571_p0700c12║路。
X81n1571_p0700c13║郢州林谿竟脫禪師僧問：如何是法身？師曰：四海五
X81n1571_p0700c14║湖賓。曰：如何是透法身句？師曰：明眼人笑汝。　問：如
X81n1571_p0700c15║何是本來人？師曰：風吹滿面塵。　問：牛頭未見四祖
X81n1571_p0700c16║時如何？師曰：富貴多賓客。曰：見後如何？師曰：貧窮絕
X81n1571_p0700c17║往還。　問：如何是佛？師曰：十字路頭。曰：如何是法？師
X81n1571_p0700c18║曰：三家村裏。曰：佛之與法，是一是二？師曰：露柱渡三
X81n1571_p0700c19║江，猶懷感恨長。　問：如何是無縫塔？師曰：復州城。曰：
X81n1571_p0700c20║如是塔中人。師曰：龍興寺。
X81n1571_p0700c21║韶州廣悟禪師僧問：如何是和尚為人一句？師曰：因
X81n1571_p0700c22║風吹火。
X81n1571_p0700c23║廣州華嚴慧禪師僧問：承古有言，妄心無處即菩提。
X81n1571_p0700c24║正當妄時，還有菩提也無？師曰：來音已照。曰：不會。師
X81n1571_p0701a01║曰：妄心無處即菩提。
X81n1571_p0701a02║韶州長樂山政禪師僧問：祖師心印何人提掇？師曰：
X81n1571_p0701a03║石人妙手在。曰：學人還有分也無？師曰：木人整不齊。
X81n1571_p0701a04║英州觀音和尚因穿井次，僧問：井深多少？師曰：沒汝
X81n1571_p0701a05║鼻孔。　問：牛頭未見四祖時如何？師曰：英州觀音。曰：
X81n1571_p0701a06║見後如何？師曰：英州觀音。　問：如何是觀音妙智力？
X81n1571_p0701a07║師曰：風射破牕鳴。
X81n1571_p0701a08║韶州林泉和尚僧問：如何是林泉主？師曰：巖下白石。
X81n1571_p0701a09║曰：如何是林泉家風？師曰：迎賓待客。　問：如何是道？
X81n1571_p0701a10║師曰：迢迢。曰：便恁麼領會時如何？師曰：久久忘緣者，
X81n1571_p0701a11║寧懷去住情？
X81n1571_p0701a12║韶州雲門煦禪師僧問：如何是祖師西來意？師曰：即
X81n1571_p0701a13║今是甚麼意？僧曰：恰是。師便喝。
X81n1571_p0701a14║瑞州黃檗法濟禪師僧問：如何是和尚家風？師曰：與
X81n1571_p0701a15║天下人作牓樣。　問：如何是佛？師曰：眉麤眼大。　上
X81n1571_p0701a16║堂，良久曰：若識得黃檗帳子，平生行脚事畢。珍重！
X81n1571_p0701a17║唐州康國耀禪師僧問：文殊與維摩對談何事？師曰：
X81n1571_p0701a18║汝向髑髏後會始得。曰：古人道，髑髏裏薦取又如何？
X81n1571_p0701a19║師曰：汝還薦得麼？曰：恁麼則遠人得遇於師去也。師
X81n1571_p0701a20║曰：莫謾語。
X81n1571_p0701a21║潭州谷山豐禪師僧問：師唱誰家曲，宗風嗣阿誰？師
X81n1571_p0701a22║曰：雪嶺梅花綻，雲洞老僧驚。　上堂：駿馬機前異，遊
X81n1571_p0701a23║人肘後懸。既參雲外客，試為老僧看。時有僧纔出，師
X81n1571_p0701a24║便打曰：何不早出頭來？便下座。
X81n1571_p0701b01║頴州羅漢匡果禪師僧問：如何是吹毛劒？師曰：了。
X81n1571_p0701b02║　問：和尚百年後，忽有人問向甚麼處去，如何詶對？師
X81n1571_p0701b03║曰：久後遇作家，分明舉似。曰：誰是知音者？師曰：知音
X81n1571_p0701b04║者即不恁麼問。　問：鑿壁偷光時如何？師曰：錯。曰：爭
X81n1571_p0701b05║奈苦志專心。師曰：錯！錯！
X81n1571_p0701b06║鼎州滄溪璘禪師僧問：是法住法位，世間相常住。雲
X81n1571_p0701b07║門和尚向甚麼處去也？師曰：見麼？曰：錯。師曰：錯！錯！
X81n1571_p0701b08║　問：如何是西來意？師曰：不錯。　師因事示頌曰：天地
X81n1571_p0701b09║之前徑，時人莫彊移。個中生解會，眉上更安眉。
X81n1571_p0701b10║瑞州洞山清稟禪師泉州李氏子。參雲門，門問：今日
X81n1571_p0701b11║離甚處？曰：慧林。門舉拄杖曰：慧林大師恁麼去，汝見
X81n1571_p0701b12║麼？曰：深領此問。門顧左右微笑而已。師自此入室印
X81n1571_p0701b13║悟。金陵國主請居光睦。未幾，命入澄心堂，集諸方語
X81n1571_p0701b14║要。經十稔，迎住洞山。開堂日，維那白槌曰：法筵龍象
X81n1571_p0701b15║眾，當觀第一義。師曰：好個消息，祇恐錯會。時有僧問：
X81n1571_p0701b16║雲門一曲師親唱，今日新豐事若何？師曰：也要道却。
X81n1571_p0701b17║蘄州北禪悟通寂禪師上堂，拈拄杖曰：過去、未來、現
X81n1571_p0701b18║在三世諸佛、微塵菩薩，一時在拄杖頭上轉大法輪，
X81n1571_p0701b19║盡向諸人鼻孔裏過。還見麼？若見，與我拈將來。若不
X81n1571_p0701b20║見，大似立地死漢。良久曰：風恬浪靜，不如歸堂。　問
X81n1571_p0701b21║僧：甚處來？曰：黃州。師曰：夏在甚處？曰：資福。師曰：福將
X81n1571_p0701b22║何資？曰：兩重公案。師曰：爭奈在北禪手裏？曰：在手裏
X81n1571_p0701b23║即收取。師便打。僧不甘，師隨後趂出。　問：如何是佛？
X81n1571_p0701b24║師曰：對面千里。
X81n1571_p0701c01║廬州南天王永平禪師僧問：如何是西來意？師曰：不
X81n1571_p0701c02║撒沙。　問：如何是南天王境？師曰：一任觀看。曰：如何
X81n1571_p0701c03║是境中人？師曰：且領前話。　問：久戰沙場，為甚麼功
X81n1571_p0701c04║名不就？師曰：祇為眠霜臥雪深。曰：恁麼則罷息干戈，
X81n1571_p0701c05║束手歸朝去也。師曰：指揮使未到你在。
X81n1571_p0701c06║湖南永安朗禪師僧問：如何是洞陽家風？師曰：入門
X81n1571_p0701c07║便見。曰：如何是入門便見？師曰：客是主人相。師　問：
X81n1571_p0701c08║如何是至極之談？師曰：愛別離苦。
X81n1571_p0701c09║湖南湘潭明照禪師僧問：如何是湘潭境？師曰：山連
X81n1571_p0701c10║大嶽，水接瀟湘。曰：如何是境中人？師曰：便合知時。
X81n1571_p0701c11║　問：如何是佛法大意？師曰：百惑謾勞神。
X81n1571_p0701c12║西川青城大面山乘禪師僧問：如何是相輪峰？師曰：
X81n1571_p0701c13║直聳煙嵐際。曰：向上事如何？師曰：入地三尺五。　問：
X81n1571_p0701c14║如何是佛法大意？師曰：興義門前鼕鼕鼓。曰：學人不
X81n1571_p0701c15║會。師曰：朝打三千，暮打八百。
X81n1571_p0701c16║興元府普通封禪師僧問：今日一會，何似靈山？師曰：
X81n1571_p0701c17║震動乾坤。　問：如何是普通境？師曰：庭前有竹三冬
X81n1571_p0701c18║秀，戶內無燈午夜明。
X81n1571_p0701c19║韶州燈峰淨源真禪師上堂：古人道，山河大地普真
X81n1571_p0701c20║如。大眾若得真如，即隱却山河大地。若不得，即違古
X81n1571_p0701c21║人至言。眾中道得者，出來道看。若道不得，不如各自
X81n1571_p0701c22║歸堂。珍重！　僧問：達磨未來時如何？師曰：三家村裏，
X81n1571_p0701c23║兩兩三三。曰：來後如何？師曰：千斜不如一直。　問：諸
X81n1571_p0701c24║法寂滅相即不問，如何是世間相？師曰：真不掩偽。
X81n1571_p0702a01║　問：如何是和尚為人一句？師曰：不著力。
X81n1571_p0702a02║韶州大梵圓禪師因見聖僧，乃問僧：此個聖僧年多
X81n1571_p0702a03║少？僧曰：恰共和尚同年。師喝曰：這竭斗不易道得。
X81n1571_p0702a04║澧州藥山圓光禪師僧問：藥嶠燈聯，師當第幾？師曰：
X81n1571_p0702a05║相逢盡道休官去，林下何曾見一人？　問：水陸不涉
X81n1571_p0702a06║者，師還接否？師曰：蘇嚕蘇嚕。　師問新到：南來北來？
X81n1571_p0702a07║曰：北來。師曰：不落言詮，速道速道。曰：某甲是福建道
X81n1571_p0702a08║人，善會鄉談。師曰：參眾去。僧曰：灼然。師曰：更𨁝跳便
X81n1571_p0702a09║打。　問：如何是祖師西來意？師曰：道甚麼？
X81n1571_p0702a10║信州鵝湖雲震禪師僧問：如何是佛？師曰：闍黎不是。
X81n1571_p0702a11║　問僧：近離甚處？曰：兩浙。師曰：還將得吹毛劒來否？
X81n1571_p0702a12║僧展兩手，師曰：將謂是個瀾柯仙，元來却是樗蒲漢。
X81n1571_p0702a13║　問：如何是鵝湖家風？師曰：客是主人相。師曰：恁麼
X81n1571_p0702a14║則謝師周旋去也。師曰：難下陳蕃之榻。
X81n1571_p0702a15║廬山開先清耀禪師僧問：如何是燈燈不絕？師曰：青
X81n1571_p0702a16║楊翻遞植。曰：學人不會。師曰：無根樹下唱虗名。　問：
X81n1571_p0702a17║披雲一句師親唱，長慶今朝事若何？師曰：家家觀世
X81n1571_p0702a18║音。　問：如何是披雲境？師曰：一缾淥水安牕下，便當
X81n1571_p0702a19║生涯度幾秋。曰：如何是長慶境？師曰：堂裏老僧頭雪
X81n1571_p0702a20║白。曰：二境同歸，應當別理。師曰：在處得人疑。　問：古
X81n1571_p0702a21║㵎寒泉，誰人能到？師曰：乾。曰：恁麼則到也。師曰：深多
X81n1571_p0702a22║少？
X81n1571_p0702a23║襄州奉國清海禪師僧問：青青翠竹，盡是真如。如何
X81n1571_p0702a24║是真如？師曰：點鐵成金客，聞名不見形。曰：恁麼則禮
X81n1571_p0702b01║謝去也。師曰：昔時妄想，至今猶存。　問：承古有云：見
X81n1571_p0702b02║月休觀指，歸家罷問程。如何是家？師曰：試舉話頭看。
X81n1571_p0702b03║問：放過即東道西說，不放過怎生道？師曰：二年同一
X81n1571_p0702b04║春。
X81n1571_p0702b05║韶州慈光禪師僧問：即心即佛，誘誨之言。不涉前蹤，
X81n1571_p0702b06║如何指教？師曰：東西且置，南北事作麼生？曰：恁麼則
X81n1571_p0702b07║學人罔測去也。師曰：龍頭蛇尾。
X81n1571_p0702b08║韶州雙峰慧真禪師僧問：如何是和尚非時為人一
X81n1571_p0702b09║句？師曰：喫棒得也未？僧禮拜，師便打。
X81n1571_p0702b10║潭州保安師密禪師僧問：輥芥投針時如何？師曰：落
X81n1571_p0702b11║在甚麼處？　問：不犯詞鋒時如何？師曰：天台南嶽。曰：
X81n1571_p0702b12║便恁麼去時如何？師曰：江西湖南。
X81n1571_p0702b13║韶州雲門法球禪師僧問：如何是西來大道？師曰：當
X81n1571_p0702b14║時妄想，至今不絕。　問：如何是雲門劒？師曰：長空不
X81n1571_p0702b15║匣鋒鋩色。曰：用者又如何？師曰：四海唯清日月明。
X81n1571_p0702b16║　問：如何是道？師曰：頭上脚下。曰：如何是道中人？師曰：
X81n1571_p0702b17║一任東西。　問：如何是隨色摩尼珠？師曰：色即不無，
X81n1571_p0702b18║作麼生是珠？曰：學人不會，特伸請益。師曰：雲有出山
X81n1571_p0702b19║勢，水無投㵎聲。　問：牛頭未見四祖時如何？師曰：香
X81n1571_p0702b20║風吹萎花。曰：見後如何？師曰：更雨新好者。
X81n1571_p0702b21║韶州佛陀山遠禪師僧問：如何是佛？師曰：銅頭鐵額。
X81n1571_p0702b22║曰：意旨如何？師曰：簸土颺塵。
X81n1571_p0702b23║連州慈雲山深禪師僧問：寶鏡當軒時如何？師曰：天
X81n1571_p0702b24║地皆失色。　問：如何是教外別傳一句？師曰：扣牙恐
X81n1571_p0702c01║驚齒。
X81n1571_p0702c02║廬山化城鑒禪師僧問：如何是和尚正法眼？師曰：新
X81n1571_p0702c03║羅人迷路。　上堂：十方薄伽梵，一路涅槃門。諸禪德，
X81n1571_p0702c04║且作麼生是涅槃門？莫是山僧這裏聚會少時，便為
X81n1571_p0702c05║涅槃門麼？莫錯會好！諸禪德，總不恁麼會，莫別有商
X81n1571_p0702c06║量底麼？山僧這裏早是事不獲已，向諸人恁麼道，已
X81n1571_p0702c07║是相鈍置了也。更擬踏步向前，有何所益？諸禪德，但
X81n1571_p0702c08║自無事，自然安樂。任運天真，隨緣自在。莫用巡他門
X81n1571_p0702c09║戶，求覓解會。記憶在心，被他繫縛。不得自在，便被生
X81n1571_p0702c10║死之所拘，何時得出頭？可惜光陰倐忽，便是來生。速
X81n1571_p0702c11║須努力！時有僧問：生死到來，如何免得？師曰：柴鳴竹
X81n1571_p0702c12║𪹼驚人耳。曰：學人不會，請師直指。師曰：家犬聲獰夜
X81n1571_p0702c13║不休。　問：如何是菩提路？師曰：月照舊房深。　問：如
X81n1571_p0702c14║何是和尚家風？師曰：不欲說似人。曰：為甚麼却如此？
X81n1571_p0702c15║師曰：家醜不外揚。　問：如何是和尚尋常為人底句？
X81n1571_p0702c16║師曰：量才補職。曰：恁麼則學人無分也。師曰：心不負
X81n1571_p0702c17║人。　問：佛法畢竟成得甚麼邊事？師曰：好個問頭，無
X81n1571_p0702c18║人答得。曰：和尚豈無方便？師曰：雲有出山勢，水無投
X81n1571_p0702c19║㵎聲。　問：如何是向上關棙子？師曰：拔劒攪龍門。
X81n1571_p0702c20║南康廬山護國禪師上堂：有解問話者麼？出來對眾
X81n1571_p0702c21║問看。時有僧出禮拜，師曰：來朝更獻楚王看。便歸方
X81n1571_p0702c22║丈。　上堂：實際理地，不受一塵。佛事門中，不捨一法。
X81n1571_p0702c23║又曰：一法若有，毗盧墮在凡夫。萬法若無，普賢失其
X81n1571_p0702c24║境界。諸上座作麼生理論？朝夕恁麼上來，向諸上座
X81n1571_p0703a01║說個甚麼即得？若說三乘十二分教，自有座主律師。
X81n1571_p0703a02║若說世諦因緣，又非僧家之所議。若論佛法，從上祖
X81n1571_p0703a03║宗多少佛法可與評量。總不如是，須知各各當人分
X81n1571_p0703a04║上事。作麼生是諸上座分上事？知有底，對眾吐露個
X81n1571_p0703a05║消息，以表平生行脚參善知識，具爍迦羅目，不被人
X81n1571_p0703a06║謾，豈不快哉！還有麼？良久曰：若無人出頭，買賣不當
X81n1571_p0703a07║價，徒勞更商量。珍重！　僧問：佛未出世時如何？師曰：
X81n1571_p0703a08║雲遮海門樹。曰：出世後如何？師曰：擘破鐵圍山。
X81n1571_p0703a09║廬州天王徽禪師上堂，僧問：如何是一大藏教？師曰：
X81n1571_p0703a10║高座不曾登。曰：登後如何？師乃曰：三段不同，今當第
X81n1571_p0703a11║一。向下文長，付在來日。東家籬，西家壁，自己分上又
X81n1571_p0703a12║作麼生？僧無對，師便打。　問：如何是從天降下？師曰：
X81n1571_p0703a13║風雨順時。曰：如何是從地湧出？師曰：稻麻竹葦。
X81n1571_p0703a14║廬州慶雲真和尚僧問：三乘十二分教即不問，如何
X81n1571_p0703a15║是直截根源？師曰：十進九退。曰：如何即是？師曰：何日
X81n1571_p0703a16║得休時？　問：一言道斷時如何？師曰：未是極則處。曰：
X81n1571_p0703a17║如何是極則處？師曰：冬後一陽生。　問：諸法實相義，
X81n1571_p0703a18║和尚如何說？師曰：口挂東壁下。　問：佛令祖令今已
X81n1571_p0703a19║委，向上機鋒事若何？師曰：令。曰：學人不曉，如何指示？
X81n1571_p0703a20║師曰：收。
X81n1571_p0703a21║岳州永福院朗禪師問僧：汝是甚處人？曰：荊南人。師
X81n1571_p0703a22║曰：還過公安渡也無？曰：過公安渡。師曰：汝何不判公
X81n1571_p0703a23║驗？曰：和尚何得特地？師曰：爭奈岳陽關頭何！僧無語，
X81n1571_p0703a24║師便打。
X81n1571_p0703b01║郢州芭蕉山弘義禪師僧問：如何是最初一句？師曰：
X81n1571_p0703b02║舉起分明。曰：如何受持？師曰：蘇嚕悉哩。　問：學人非
X81n1571_p0703b03║時上來，乞師一接。師曰：汝是甚處人？曰：河北人。師曰：
X81n1571_p0703b04║不易過黃河。
X81n1571_p0703b05║郢州趙橫山和尚僧問：十二時中如何用心？師曰：長
X81n1571_p0703b06║連牀上喫粥喫飯。　問：如何是諸佛師？師曰：平地看
X81n1571_p0703b07║高。
X81n1571_p0703b08║信州西禪欽禪師僧問：如何是函葢乾坤句？師曰：天
X81n1571_p0703b09║上有星皆拱北。曰：如何是截斷眾流句？師曰：大地坦
X81n1571_p0703b10║然平。曰：如何是隨波逐浪句？師曰：春生夏長。　問：古
X81n1571_p0703b11║殿重興時如何？師曰：一回春到一回新。
X81n1571_p0703b12║廬州南天王海禪師僧問：如何是一體真如？師曰：五
X81n1571_p0703b13║郎手裏鐵彈子。　問：十度發言九度休時如何？師曰：
X81n1571_p0703b14║口邊生荊棘。曰：如何免得此過？師曰：半路好抽身。
X81n1571_p0703b15║桂州覺華普照禪師僧問：大千世界為甚麼轉身不
X81n1571_p0703b16║得？師曰：誰礙闍黎？曰：爭奈轉不得。師曰：無用處。　問：
X81n1571_p0703b17║聲色二字如何透得？師曰：虗空無變易，日月自紛拏。
X81n1571_p0703b18║　問：如何是真如涅槃？師曰：秋風聲颯颯，㵎水響潺
X81n1571_p0703b19║潺。　上堂：總似今日老鬍有望，然燈佛不如闍黎。總
X81n1571_p0703b20║似今日老鬍絕望，闍黎不如然燈佛。於此明得，大地
X81n1571_p0703b21║微塵諸佛、西天二十八祖、唐土六祖、天下老宿，一時
X81n1571_p0703b22║拈來山僧拄杖頭上轉妙法輪。於此明不得，百千諸
X81n1571_p0703b23║佛穿你鼻孔，西天二十八祖透過你髑髏。還知麼？若
X81n1571_p0703b24║不知，山僧與你指出。良久曰：山河大地有甚麼過？久
X81n1571_p0703c01║立，珍重！
X81n1571_p0703c02║益州鐵幢覺禪師僧問：十二時中如何履踐？師曰：光
X81n1571_p0703c03║剃頭，淨洗鉢。　問：如何是道？師曰：踏著。曰：如何是道
X81n1571_p0703c04║中人？師曰：退後三步。　問：諸佛出世，當為何事？師曰：
X81n1571_p0703c05║截耳臥街。
X81n1571_p0703c06║新州延長山和尚（後住龍景山，真身現在。）僧問：如何是和尚家
X81n1571_p0703c07║風？師曰：醜拙不可當。曰：客來如何祇待？師曰：瓦盌竹
X81n1571_p0703c08║筯。　問：從上古聖向甚麼處去？師曰：不在山間，即居
X81n1571_p0703c09║樹下。曰：未審成得個甚麼？師曰：汝還知落處麼？僧無
X81n1571_p0703c10║語，師便打。
X81n1571_p0703c11║眉州福化充禪師僧問：如何是大人相？師曰：山僧這
X81n1571_p0703c12║裏不曾容易對闍黎。曰：如何得相承去？師曰：白雲雖
X81n1571_p0703c13║有影，綠竹且無陰。　問：天皇也恁麼道，龍潭也恁麼
X81n1571_p0703c14║道，未審和尚作麼生道？師曰：汝試道看。曰：比來請益，
X81n1571_p0703c15║豈無方便？師曰：將謂是海東舶主，元來是北地游人。
X81n1571_p0703c16║　問：如何是佛法大意？師曰：十字路頭華表柱。曰：學
X81n1571_p0703c17║人不會，乞師再指。師曰：君自行東我向西。
X81n1571_p0703c18║眉州黃龍贊禪師僧問：如何是和尚關棙子？師曰：少
X81n1571_p0703c19║人踏得著。曰：忽踏得著時如何？師曰：汝試進前看。僧
X81n1571_p0703c20║便喝，師便打。　問僧：近離甚處？曰：香林。師曰：在彼多
X81n1571_p0703c21║少時？曰：六年。師曰：世尊在雪山六年，證無上菩提。汝
X81n1571_p0703c22║在香林六年，成得個甚麼？僧無語。師曰：移厨喫飯漢。
X81n1571_p0703c23║衡州大聖院守賢禪師僧問：如何是古佛道場？師曰：
X81n1571_p0703c24║五通廟裏沒香爐。　問：如何是佛法大意？師曰：南斗
X81n1571_p0704a01║七，北斗八。
X81n1571_p0704a02║舒州天柱山和尚上堂：莫有作家戰將麼？試出來與
X81n1571_p0704a03║山僧相見。時有僧出禮拜，師曰：山僧打退鼓。曰：和尚
X81n1571_p0704a04║是甚麼心行？師曰：敗將不戰。　問：北斗藏身，意旨如
X81n1571_p0704a05║何？師曰：闍黎豈不是荊南人？曰：是。師曰：祇見波瀾起，
X81n1571_p0704a06║不測洞庭深。
X81n1571_p0704a07║韶州雲門山朗上座自幼肄業講肆，聞僧問雲門：如
X81n1571_p0704a08║何是透法身句？門曰：北斗裏藏身。師罔測微旨，遂造
X81n1571_p0704a09║雲門。門纔見，便把住曰：道！道！師擬議，門拓開，乃示頌
X81n1571_p0704a10║曰：雲門聳峻白雲低，水急游魚不敢棲。入戶已知來
X81n1571_p0704a11║見解，何勞再舉轢中泥。師因斯大悟，即便禮拜。自此
X81n1571_p0704a12║依雲門為上座。　僧問：如何是解脫？師曰：穿靴水上
X81n1571_p0704a13║行。　問：如何是透脫一路？師曰：南贍部洲，北鬱單越。
X81n1571_p0704a14║曰：學人不會，意旨如何？師曰：朝遊羅浮，暮歸檀特。
X81n1571_p0704a15║郢州纂子山菴主僧問：如何是透法身句？師曰：朝看
X81n1571_p0704a16║東南，暮看西北。
X81n1571_p0704a17║廣州地藏院慧慈明識禪師僧問：既是地藏院，為甚
X81n1571_p0704a18║塑熾盛光佛？師曰：過在甚麼處？　問：如何是地藏境？
X81n1571_p0704a19║師曰：無人得敢遊。
X81n1571_p0704a20║廬州東天王廣慈禪師僧問：如何是天王境？師曰：明
X81n1571_p0704a21║遠臺。曰：如何是境中人？師曰：包希仁。
X81n1571_p0704a22║南嶽下八世
X81n1571_p0704a23║白雲祥禪師法嗣
X81n1571_p0704a24║韶州大歷和尚初參白雲，雲舉拳曰：我近來不恁麼
X81n1571_p0704b01║也。師領旨禮拜，自此入室。住後，僧問：如何是西來意？
X81n1571_p0704b02║師曰：破草鞋。　問：如何是無為？師乃擺手。　問：施主
X81n1571_p0704b03║供養，將何報答？師以手撚髭。曰：有髭即撚。曰：無髭又
X81n1571_p0704b04║如何？師曰：非公境界。
X81n1571_p0704b05║連州寶華和尚上堂：看天看地，新羅國裏。和南不審，
X81n1571_p0704b06║日銷萬兩黃金。雖然如此，猶是少分。　上堂：盡十方
X81n1571_p0704b07║世界，是個木羅漢。幡竿頭上，道將一句來。　上堂：天
X81n1571_p0704b08║上龍飛鳳走，山間虎嘯猿啼。拈向鼻孔，道將一句來。
X81n1571_p0704b09║　問僧：甚麼來？曰：大容來。師曰：大容近日作麼生？曰：
X81n1571_p0704b10║近來合得一甕醬。師喚沙彌：將一椀水來，與這僧照
X81n1571_p0704b11║影。　因有僧問大容曰：天賜六銖披挂後，將何報答
X81n1571_p0704b12║我皇恩？容曰：來披三事衲，歸挂六銖衣。師聞之，乃曰：
X81n1571_p0704b13║這老凍齈作恁麼語話。容聞，令人傳語曰：何似奴緣
X81n1571_p0704b14║不斷？師曰：此為拋甎，祇圖引玉。　師見一僧從法堂
X81n1571_p0704b15║堦下過，師乃敲繩牀。僧曰：若是這個，不請拈出。師喜，
X81n1571_p0704b16║下地詰之。僧無語，師便打。　師有時戴冠子，謂眾曰：
X81n1571_p0704b17║若道是俗，且身披袈裟。若道是僧，又頭戴冠子。眾無
X81n1571_p0704b18║對。
X81n1571_p0704b19║韶州月華山月禪師初謁白雲，雲問：業個甚麼？曰：念
X81n1571_p0704b20║孔雀經。雲曰：好個人家男女，隨鳥雀後走。師聞語驚
X81n1571_p0704b21║異，遂依附，久之乃契旨。尋住月華，僧問：如何是月華
X81n1571_p0704b22║家風？師曰：若問家風，即答家風。曰：學人問家風。師曰：
X81n1571_p0704b23║金銅羅漢。　上堂：舉一句語，徧大千界。還有人會得
X81n1571_p0704b24║這個時節麼？試出來道看，要知親切。良久曰：不出頭，
X81n1571_p0704c01║是好手。久立，珍重！　問：如何是祖師西來意？師曰：梁
X81n1571_p0704c02║王不識。曰：意旨如何？師曰：隻履西歸。　師入京，上堂，
X81n1571_p0704c03║有一官人出，禮拜起，低頭良久。師曰：掣電之機，徒勞
X81n1571_p0704c04║佇思。　有一老宿上法堂，東西顧視曰：好個法堂，要
X81n1571_p0704c05║且無主。師聞，乃召曰：且坐喫茶。宿問曰：元中最的，猶
X81n1571_p0704c06║是龜毛兔角。不向二諦中修，如何密用？師曰：測。宿曰：
X81n1571_p0704c07║恁麼則抝折拄杖，割斷草鞋去也。師曰：細而詳之。
X81n1571_p0704c08║南雄州地藏和尚上堂，僧問：今日供養地藏，地藏還
X81n1571_p0704c09║來否？師曰：打開佛殿門，裝香換水。　師與大容在白
X81n1571_p0704c10║雲開火路，容曰：三道寶堦，何似個火路？師曰：甚麼處
X81n1571_p0704c11║不是？
X81n1571_p0704c12║英州樂淨含匡禪師上堂，良久曰：摩竭提國親行此
X81n1571_p0704c13║令，去却擔簦，截流相見。　僧問：如何是西來意？師曰：
X81n1571_p0704c14║側耳無功。　問：如何是樂淨家風？師曰：天地養人。
X81n1571_p0704c15║　問：如何是樂淨境？師曰：有工貪種竹，無暇不杖松。曰：
X81n1571_p0704c16║忽遇客來，將何供養？師曰：滿園秋果熟，要者近前。甞
X81n1571_p0704c17║　問：龍門有意透者如何？師曰：灘下接取。曰：學人不
X81n1571_p0704c18║會。師曰：喚行頭來。　問：但得本，莫愁末。如何是本？師
X81n1571_p0704c19║曰：不要問人。曰：如何是末？師乃豎指。　問：如何是樂
X81n1571_p0704c20║淨境？師曰：滿月團圓菩薩面，庭前㯶樹夜叉頭。　僧
X81n1571_p0704c21║辭，師問：甚處去？曰：大容去。師曰：大容若問樂淨有何
X81n1571_p0704c22║言教，汝作麼生祇對？僧無語。師代曰：但道樂淨近日
X81n1571_p0704c23║不肯大容。　因普請打籬次，僧問：古人種種開方便
X81n1571_p0704c24║門，和尚為甚麼却攔截？師曰：牢下撅著。
X81n1571_p0705a01║韶州後白雲和尚僧問：古琴絕韻，請師彈。師曰：伯牙
X81n1571_p0705a02║雖妙手，時人聽者希。曰：恁麼則再遇子期也。師曰：笑
X81n1571_p0705a03║發驚絃斷，寧知調不同。　問：昔日靈山一會，梵王為
X81n1571_p0705a04║主。未審白雲甚麼人為主？師曰：有常侍在。曰：恁麼則
X81n1571_p0705a05║法雨霶𩃱，群生有賴。師曰：汝莫這裏賣梔子。
X81n1571_p0705a06║韶州白雲福禪師僧問：如何是佛法的的之意？師曰：
X81n1571_p0705a07║直。曰：學人不會。師曰：崖州路上問知音。
X81n1571_p0705a08║德山密禪師法嗣
X81n1571_p0705a09║鼎州文殊應真禪師上堂：直鉤釣獰龍，曲鉤釣蝦蟆
X81n1571_p0705a10║蚯蚓，還有龍麼？良久曰：勞而無功。　僧問：寶劒未出
X81n1571_p0705a11║匣時如何？師曰：在甚麼處？曰：出匣後如何？師曰：臂長
X81n1571_p0705a12║衫袖短。　問：古人拊掌，意旨如何？師曰：家無小使，不
X81n1571_p0705a13║成君子。
X81n1571_p0705a14║南嶽南臺勤禪師僧問：如何是祖師西來意？師曰：一
X81n1571_p0705a15║寸龜毛重七斤。
X81n1571_p0705a16║鼎州德山紹晏禪師僧問：如何是祖師西來意？師曰：
X81n1571_p0705a17║桃源水遶白雲亭。　上堂：一塵纔起，大地全收。一毛
X81n1571_p0705a18║頭上，師子全身。且道一塵纔起，大地全收，須彌山重
X81n1571_p0705a19║多少？一毛頭上，師子全身，大海水有幾滴？有人道得，
X81n1571_p0705a20║與汝拄杖子，天下橫行。若道不得，須彌山葢却汝頭，
X81n1571_p0705a21║大海水溺却汝身。
X81n1571_p0705a22║潭州鹿苑文襲禪師僧問：遠遠投師，請師一接。師曰：
X81n1571_p0705a23║五門巷裏無消息。僧良久，師曰：會麼？曰：不會。師曰：長
X81n1571_p0705a24║樂坡頭信不通。
X81n1571_p0705b01║澧州藥山可瓊禪師上堂，僧出曰：請師答話。師曰：好。
X81n1571_p0705b02║曰：還當得也無？師曰：更問。　問：巨嶽不曾乏寸土，師
X81n1571_p0705b03║今苦口為何人？師曰：延壽也要道過。曰：不伸此問，焉
X81n1571_p0705b04║辯我師？師便喝。僧禮拜，師便打。
X81n1571_p0705b05║巴陵乾明院普禪師僧問：萬行齊修，古人不許。不落
X81n1571_p0705b06║功勳，還許也無？師曰：一。曰：學人未曉，乞師再指。師曰：
X81n1571_p0705b07║三十年後。
X81n1571_p0705b08║興元府中梁山崇禪師僧問：垂絲千尺，意在深潭時
X81n1571_p0705b09║如何？師曰：紅鱗掌上躍。
X81n1571_p0705b10║鄂州黃龍志愿禪師僧問：迦葉上行衣，何人合得披？
X81n1571_p0705b11║師曰：一片燒痕地，春入又逢青。
X81n1571_p0705b12║益州東禪秀禪師僧問：既是善神，為甚麼却被雷打？
X81n1571_p0705b13║師曰：世亂奴欺主，年衰鬼弄人。　問：如何是一代時
X81n1571_p0705b14║教？師曰：多年故紙。
X81n1571_p0705b15║鼎州普安道禪師三句頌。函葢乾坤曰：乾坤并萬象，
X81n1571_p0705b16║地獄及天堂，物物皆真見，頭頭用不傷。截斷眾流曰：
X81n1571_p0705b17║堆山積嶽來，一一盡塵埃，更擬論玄妙，冰消瓦解摧。
X81n1571_p0705b18║隨波逐浪曰：辯口利舌問，高低總不虧，還汝應病藥，
X81n1571_p0705b19║診候在臨時。三句外曰：當人如舉唱，三句豈能該，有
X81n1571_p0705b20║問如何事，南嶽與天台。　擡薦商量曰：相見不揚眉，
X81n1571_p0705b21║君東我亦西，紅霞穿碧落，白日繞須彌。
X81n1571_p0705b22║巴陵鑒禪師法嗣
X81n1571_p0705b23║南昌泐潭靈澄禪師以脫灑不覊人，故目為散聖。因
X81n1571_p0705b24║智門寬，問曰：甚處來？師曰：水清月現。門曰：好好借問。
X81n1571_p0705c01║師曰：褊衫不染皂。門曰：喫茶去。　師甞有頌曰：因僧
X81n1571_p0705c02║問我西來意，我話居山七八年。草履祇栽三個耳，麻
X81n1571_p0705c03║衣曾補兩番肩。東菴每見西菴雪，下㵎長流上㵎泉。
X81n1571_p0705c04║半夜白雲消散後，一輪明月到牀前。
X81n1571_p0705c05║襄州興化院興順禪師僧問：如何是和尚深深處？師
X81n1571_p0705c06║曰：舉即易，答即難。曰：為甚麼如此？師曰：過去。　問：如
X81n1571_p0705c07║何是百千妙門同歸方寸？師曰：水底看夜市。　問：如
X81n1571_p0705c08║何是向上事？師曰：楚山頭指天。
X81n1571_p0705c09║雙泉寬禪師法嗣
X81n1571_p0705c10║蘄州五祖師戒禪師僧問：如何是佛？師曰：鼻孔長三
X81n1571_p0705c11║尺。曰：學人不會。師曰：真不掩偽，曲不藏直。　問：如何
X81n1571_p0705c12║是道？師曰：點。曰：點後如何？師曰：荊三汴四。　問：寶劒
X81n1571_p0705c13║未出匣時如何？師曰：看。曰：出匣後如何？師曰：收。　問：
X81n1571_p0705c14║如何是隨色摩尼珠？師曰：隨。曰：隨後如何？師曰：一個
X81n1571_p0705c15║婆婆兩個癭。　問：得船便渡時如何？師曰：棹在誰人
X81n1571_p0705c16║手？僧擬議，師曰：雲有出山勢，水無投㵎聲。　上堂：佛
X81n1571_p0705c17║病祖病，一時與諸禪德拈向三門外。諸禪德還拈得
X81n1571_p0705c18║山僧病也無？若拈得山僧病，不妨見得佛病祖病。珍
X81n1571_p0705c19║重！　問：如何是祖師西來意？師曰：擔不起。曰：為甚麼
X81n1571_p0705c20║擔不起？師曰：祖師西來意。　問：牛頭未見四祖時如
X81n1571_p0705c21║何？師曰：高問低對。曰：見後如何？師曰：風蕭蕭，雨颯颯。
X81n1571_p0705c22║　上堂，僧問：名喧宇宙知師久，雪嶺家風略借看。師
X81n1571_p0705c23║曰：未在，更道。僧展兩手，師便打。僧禮拜，師豎起拄杖
X81n1571_p0705c24║曰：大眾會麼？言不再舉，令不重行。便下座。　問僧：近
X81n1571_p0706a01║離甚處？曰：東京。師曰：還見天子也無？曰：常年一度出
X81n1571_p0706a02║金明池。師曰：有禮可恕，無禮難容。出去！　智門問曰：
X81n1571_p0706a03║暑往寒來即不問，林下相逢事若何？師曰：五鳳樓前
X81n1571_p0706a04║聽玉漏。門曰：爭奈主山高，案山低。師曰：須彌頂上擊
X81n1571_p0706a05║金鐘。　上方嶽少與雪竇顯結伴遊淮山，聞師住五
X81n1571_p0706a06║祖，喜勘驗。顯未欲前，嶽乃先往，徑造丈室。師曰：上人
X81n1571_p0706a07║名甚麼？對曰：齊嶽。師曰：何似泰山？嶽無語，師即打趕。
X81n1571_p0706a08║翌日復謁，師曰：汝作甚麼？嶽回首作圓相呈之。師曰：
X81n1571_p0706a09║趁爐竈熱，更搭一個。嶽擬議，師拽杖趕出門。數日後，
X81n1571_p0706a10║嶽再詣，乃提起坐具曰：展則大千沙界，不展則毫髮
X81n1571_p0706a11║不存。為復展即是，不展即是？師遽下繩牀把住曰：既
X81n1571_p0706a12║是熟人，何須如此？嶽又無語，師又打出。　師暮年至
X81n1571_p0706a13║大愚，倚杖談笑而化。
X81n1571_p0706a14║江陵府福昌院重善禪師僧問：如何是正法眼？師曰：
X81n1571_p0706a15║夜觀乾象。曰：學人不會。師曰：日裏看山。　問：如何是
X81n1571_p0706a16║佛法的的大意？師曰：東方甲乙木。曰：恁麼則粉骨碎
X81n1571_p0706a17║身也。師曰：易開終始口，難保歲寒心。　問：浩浩塵中，
X81n1571_p0706a18║如何辯主？師曰：長安天子，塞外將軍。曰：恁麼則權握
X81n1571_p0706a19║在手。師曰：不斬無罪人。　問：如何是不遷底法？師曰：
X81n1571_p0706a20║死人不坐禪。曰：學人不會。師曰：那伽常在定。　問：離
X81n1571_p0706a21║却咽㗋唇吻，請師速道。師曰：福昌口門窄。曰：和尚為
X81n1571_p0706a22║甚麼口門窄？師曰：還我話來。　問：如何是離筌蹄底
X81n1571_p0706a23║句？師曰：頭大帽子小。曰：意旨如何？師曰：側脚反穿靴。
X81n1571_p0706a24║　問：金烏東涌，玉兔西沉時如何？師曰：措大不騎驢。
X81n1571_p0706b01║曰：恁麼則謝師指南。師曰：更須子細。　問：牛頭未見
X81n1571_p0706b02║四祖時如何？師曰：槵子數珠。曰：見後如何？師曰：鐵磬
X81n1571_p0706b03║行者。　問：未施武藝，便入戰場時如何？師曰：老僧打
X81n1571_p0706b04║退鼓。曰：恁麼則展陣開旗去也。師曰：伏惟尚饗！　上
X81n1571_p0706b05║堂：盡乾坤大地，微塵諸佛，總在福昌這裏。拈拄杖畫
X81n1571_p0706b06║一畫，曰：說佛說法，諸禪德若也會得，出來與汝證據。
X81n1571_p0706b07║若也不會，花須連夜發，莫待曉風吹。便下座。
X81n1571_p0706b08║蘄州四祖志諲禪師僧問：如何是透法身句？師曰：多
X81n1571_p0706b09║年松樹老𥻘皴。　問：葉落歸根時如何？師曰：一歲一
X81n1571_p0706b10║枯榮。
X81n1571_p0706b11║襄州興化奉能禪師僧問：如何是佛？師曰：髮長僧貌
X81n1571_p0706b12║醜。
X81n1571_p0706b13║唐州天睦山慧滿禪師僧問：如何是佛？師曰：多年桃
X81n1571_p0706b14║核。曰：意旨如何？師曰：打破裏頭人。　問：如何是祖師
X81n1571_p0706b15║西來意？師曰：三年逢一閏。曰：合談何事？師曰：九日是
X81n1571_p0706b16║重陽。
X81n1571_p0706b17║鄂州建福智同禪師僧問：如何是透法身句？師曰：鸚
X81n1571_p0706b18║鵡慕西秦。僧禮拜，師曰：聽取一頌：雲門透法身，法身
X81n1571_p0706b19║何許人？鴈回沙塞北，鸚鵡慕西秦。
X81n1571_p0706b20║襄州延慶宗本禪師僧問：魚未跳龍門時如何？師曰：
X81n1571_p0706b21║擺手入長安。曰：跳過後如何？師曰：長安雖樂。
X81n1571_p0706b22║鼎州大龍山炳賢禪師僧問：昔日先師語，如何透法
X81n1571_p0706b23║身？師曰：萬仞峰前句，不與白雲齊。　問：如何是動乾
X81n1571_p0706b24║坤句？師曰：透出龍宮翻大海，掌開日月倒須彌。　問：
X81n1571_p0706c01║如何是出家人？師曰：深。曰：如何是出家法？師曰：苦。
X81n1571_p0706c02║自巖上座僧問：如何是無縫塔？師曰：甎瓦泥土。曰：如
X81n1571_p0706c03║何是塔中人？師曰：含齒戴髮。　問：如何是大人相？師
X81n1571_p0706c04║曰：不曾作模樣。曰：如何是老人相？師曰：無力把拄杖。
X81n1571_p0706c05║　問：洞山麻三斤，意旨如何？師曰：八十婆婆不梳粧。
X81n1571_p0706c06║香林遠禪師法嗣
X81n1571_p0706c07║隨州智門光祚禪師上堂：德山入門便棒，臨濟入門
X81n1571_p0706c08║便喝。你且道山僧者裏用個什麼？還有人委悉麼？不
X81n1571_p0706c09║如歸堂向火。珍重！　上堂：三兩日來好春雨，可謂霶
X81n1571_p0706c10║𩃰。凡夫人見水是水，天人見水是琉璃，魚龍見水是
X81n1571_p0706c11║窟宅，餓鬼見水是火。你衲僧家喚作什麼？你若喚作
X81n1571_p0706c12║水，又同凡夫見。若喚作琉璃，又同天人見。若喚作窟
X81n1571_p0706c13║宅，又同魚龍見。若喚作火，又同餓鬼見。是你尋常還
X81n1571_p0706c14║作麼生？所以道，若是得底人，道火不燒口，道水不溺
X81n1571_p0706c15║身。你每日喫飯，還少得一粒麼？又古人云，終日著衣
X81n1571_p0706c16║喫飯，未曾咬著一粒米，未曾掛著一縷線。雖然如此，
X81n1571_p0706c17║又須實到者裏始得。若未到者田地，且莫掠虗。　問：
X81n1571_p0706c18║諸法寂滅相，不可以言宣時如何？師曰：好個問頭。曰：
X81n1571_p0706c19║漝麼則帀地普天。師曰：更是一堆。　問：如何是無縫
X81n1571_p0706c20║塔？師曰：四楞著地。曰：如何是塔中人？師曰：鼻孔三斤
X81n1571_p0706c21║稱不起。　問：威音王以前，是什麼人先悟？師曰：何不
X81n1571_p0706c22║問露柱？曰：便漝麼會時如何？師曰：二頭三手。　問：威
X81n1571_p0706c23║音一響，妙色已彰時如何？師曰：兩重公案。　問：既是
X81n1571_p0706c24║普眼，為什麼不見普賢？師曰：弄巧成拙。　師：學人有
X81n1571_p0707a01║龜毛拂子將奉師時如何？師曰：老僧有兔角拄杖與
X81n1571_p0707a02║闍黎。曰：與麼則進貢得賞也。師曰：三十年後，此話大
X81n1571_p0707a03║行。　上堂：諸上座，且得秋涼，正好進道決擇。還有疑
X81n1571_p0707a04║情，出來對眾，大家共你商量，理長則就。所以趙州八
X81n1571_p0707a05║十，尚自行脚，祇是要飽叢林，又且不擔板。若有作者，
X81n1571_p0707a06║但請對眾施呈。忽有騎墻察辨，呈中藏鋒，忽棒忽喝，
X81n1571_p0707a07║或施圓相，忽象王迴施，忽師子返躑，忽作大師子吼，
X81n1571_p0707a08║忽抝折拄杖，忽掀倒禪牀。但請施設，還有麼？眾無對。
X81n1571_p0707a09║又曰：若是宗門中兒孫，須瞻祖師機，方可是祖師苗
X81n1571_p0707a10║裔。不可喫却祖師飯，著却祖師衣，趂謴過日，便道我
X81n1571_p0707a11║是行脚僧。者個祇喚作名字比丘，徒消信施。閻羅王
X81n1571_p0707a12║久後徵你草鞋錢有日在。莫道我得便宜，忽然一日
X81n1571_p0707a13║眼光落地，入地獄如箭射，又圖個什麼？各自著便宜，
X81n1571_p0707a14║又不是憨漢也。久立。　上堂：若欲多求，恐妨於道。祇
X81n1571_p0707a15║如諸上座，還得道業成辦也未？若也未辦，千般巧說，
X81n1571_p0707a16║不益其心。萬種思量，是何道理？所以古人道，你若無
X81n1571_p0707a17║心我也休。晴乾不肯去，須待雨淋頭。　問：如何是般
X81n1571_p0707a18║若體？師曰：蚌含明月。曰：如何是般若用？師曰：兔子懷
X81n1571_p0707a19║胎。　問：三春已去，九夏又臨。學人未明，乞師直指。師
X81n1571_p0707a20║曰：打你頭破作七分。曰：也知師為迷徒切，爭奈學人
X81n1571_p0707a21║未曉何！師曰：非日月咎。　問：未有世界時，還有佛法
X81n1571_p0707a22║也無？師曰：少一時不生，剩一時不死。　問：拈槌豎拂、
X81n1571_p0707a23║揚眉瞬目即不問，向上一路，請師舉唱。師曰：你為什
X81n1571_p0707a24║麼擔枷過狀？曰：與麼則謝師方便。師曰：罪不重科。
X81n1571_p0707b01║　問：師唱誰家曲，宗風嗣阿誰？師曰：重疊關山路。曰：今
X81n1571_p0707b02║日一會又奚為？師曰：對牛彈琴。　問：真源無朕兆，如
X81n1571_p0707b03║何語祖宗？師曰：句裏明人。曰：漝麼則南山起雲，北山
X81n1571_p0707b04║下雨。師曰：楊花得暖風。　問：如何是透法身句？師曰：
X81n1571_p0707b05║猢猻繫露柱。　上堂：千人排門，不如一人拔關。僧便
X81n1571_p0707b06║問：如何是千人排門？師曰：守株待兔。曰：如何是一人
X81n1571_p0707b07║拔關？師曰：你不是者手脚。　問：如何是禪？師曰：最苦
X81n1571_p0707b08║是黃連。曰：如何是道？師曰：甜底是甘草。　上堂：鼓聲
X81n1571_p0707b09║纔罷，罕遇作家。僧出禮拜，師曰：打鼓為三軍。曰：長蛇
X81n1571_p0707b10║偃月休施展，匹馬單鎗謾立功。師曰：冰消瓦解。曰：諾。
X81n1571_p0707b11║師曰：蘇嚕！蘇嚕！　問：空王殿中，以何為侍者？師曰：樓
X81n1571_p0707b12║至佛。　上堂：南泉道，自小養一頭水牯牛，擬向溪東
X81n1571_p0707b13║放，不免食他國王水草。擬向溪西放，不免食他國王
X81n1571_p0707b14║水草。不如隨處納些些，他總不見。所以雲門大師道，
X81n1571_p0707b15║平地上死人無數，過得荊棘林是好手。只饒你截斷
X81n1571_p0707b16║凡聖及盡有無，也祇是老鼠入飯甕，未知有向上一
X81n1571_p0707b17║竅在。便有僧問：如何是向上一竅？師便打。曰：我早是
X81n1571_p0707b18║將一塊屎驀口抹了，你更來咬我手作麼？僧擬議，師
X81n1571_p0707b19║便趂。　上堂：神方祕術，子父不傳。山僧有個藥方，黑
X81n1571_p0707b20║豆好合醬。便下座。　問：如何是清淨法身？師曰：滿眼
X81n1571_p0707b21║是埃塵。　問：如何是色空？師曰：薤園裏賣蔥。　問：應
X81n1571_p0707b22║化非真佛，亦非說法者。未審是什麼人說？師曰：露柱
X81n1571_p0707b23║口脣缺。　問：如何是無底鉢盂？師曰：挂向壁上。曰：未
X81n1571_p0707b24║審將何齋粥？師曰：瓦椀竹筯。　問：如何是佛？師曰：抱
X81n1571_p0707c01║贓呌屈。　問：如何是祖師西來意？師曰：山雲野雉。
X81n1571_p0707c02║　問：如何是然燈前？師曰：空劫無閒人。曰：如何是正然
X81n1571_p0707c03║燈？師曰：火星入牛斗。曰：如何是然燈後？師曰：衲僧天
X81n1571_p0707c04║下走。　問：古鏡未磨時如何？師曰：也祇是個銅片。曰：
X81n1571_p0707c05║磨後如何？師曰：且收取。　問：學人有一問，未審師還
X81n1571_p0707c06║答也無？師曰：南地鵠，北地狐。曰：意旨如何？師曰：三月
X81n1571_p0707c07║裏看。　問：善財入樓閣，是何時節？師曰：末後殷勤。曰：
X81n1571_p0707c08║畢竟如何折倒？師曰：不如退後三步。曰：恁麼則古人
X81n1571_p0707c09║不先，今人不後。師曰：秦王擊缶。　問：終日切切，祇為
X81n1571_p0707c10║庭前殘雪。如何得雪消去？師曰：相次春來。曰：恁麼則
X81n1571_p0707c11║紅輪起處底穿盪盡。師曰：雪上更加霜。　問：閉門造
X81n1571_p0707c12║車時如何？師曰：還得成就也未？曰：出門合轍時如何？
X81n1571_p0707c13║師曰：魯般門下。　問：承教有言，一人發真歸源，十方
X81n1571_p0707c14║虗空悉皆銷殞。既是虗空，云何銷殞？師曰：歸源者合
X81n1571_p0707c15║知。曰：恁麼則一漚生處眾波同。師曰：細看前話。
X81n1571_p0707c16║灌州羅漢和尚僧問：如何是佛？師曰：牛頭阿旁。曰：如
X81n1571_p0707c17║何是法？師曰：劒樹刀山。　問：如何是佛法大意？師曰：
X81n1571_p0707c18║井中紅燄，日裏浮漚。曰：如何領會？師曰：遙指扶桑日
X81n1571_p0707c19║那邊。　問：如何是本來心？師曰：蹉過了也。
X81n1571_p0707c20║灌州青城香林信禪師僧問：覿面相呈時如何？師曰：
X81n1571_p0707c21║築著鼻孔。
X81n1571_p0707c22║洞山初禪師法嗣
X81n1571_p0707c23║潭州福嚴良雅禪師居洞山第一座，山小參次，僧出
X81n1571_p0707c24║問：如何是佛？山答曰：麻三斤。參罷，山至寮謂師曰：我
X81n1571_p0708a01║今日答這僧話得麼？師曰：恰值某淨髮。山曰：你元來
X81n1571_p0708a02║作這去。就拂袖便出。師曰：這老漢將謂我明他這話
X81n1571_p0708a03║頭不得。因作偈呈曰：五彩畫牛頭，黃金為點額。春晴
X81n1571_p0708a04║二月初，農人皆取則。寒食賀新正，鐵錢三五百。山見
X81n1571_p0708a05║深肯之。　住福嚴日，僧問：如何是和尚家風？師曰：入
X81n1571_p0708a06║門便見。
X81n1571_p0708a07║荊南府開福德賢禪師僧問：去離不得時如何？師曰：
X81n1571_p0708a08║子承父業。　　問：如何是衲僧活計？師曰：耳裏種田。
X81n1571_p0708a09║上堂：不用思而知，不用慮而解。知解俱泯，合談何事？
X81n1571_p0708a10║良久曰：一葉落，天下秋。　問：承和尚有言，隔江招手，
X81n1571_p0708a11║意旨如何？師曰：被裏張帆。曰：恁麼則南山起雲，北山
X81n1571_p0708a12║下雨去也。師曰：踏不著。
X81n1571_p0708a13║潭州報慈嵩禪師僧問：北斗藏身，意旨如何？師曰：百
X81n1571_p0708a14║歲老人入漆甕。
X81n1571_p0708a15║岳州乾明睦禪師問洞山：停機罷賞時如何？山曰：水
X81n1571_p0708a16║底弄傀儡。師曰：誰是看玩家？山曰：停機罷賞者。師曰：
X81n1571_p0708a17║恁麼則知音不和也。山曰：知音底事作麼生？師曰：大
X81n1571_p0708a18║盡三十日。山曰：未在，更道。師曰：某甲合喫和尚手中
X81n1571_p0708a19║痛棒。山休去。　問：昔日靈山記，今朝嗣阿誰？師曰：楚
X81n1571_p0708a20║山突兀，漢水東流。曰：恁麼則洞山的嗣也。師曰：聽事
X81n1571_p0708a21║不真，喚鐘作甕。
X81n1571_p0708a22║鄧州廣濟院同禪師僧問：萬緣息盡時如何？師曰：三
X81n1571_p0708a23║脚蝦蟇飛上天。　問：如何是透法身句？師曰：華嶽三
X81n1571_p0708a24║峰小。曰：此意如何？師曰：青河輥底流。
X81n1571_p0708b01║韶州東平山洪教禪師僧問：如何是向上關？師豎起
X81n1571_p0708b02║拂子。曰：學人未曉，乞師再指。師曰：非公境界。曰：和尚
X81n1571_p0708b03║豈無方便？師曰：再犯不容。
X81n1571_p0708b04║泐潭謙禪師法嗣
X81n1571_p0708b05║䖍州了山宗盛禪師上堂：鐘聲清，鼓聲響，早晚相聞
X81n1571_p0708b06║休妄想。薦得徒勞別問津，莫道山僧無伎倆。咄！
X81n1571_p0708b07║奉先深禪師法嗣
X81n1571_p0708b08║天台蓮華峰祥菴主僧問：如何是雪嶺泥牛吼？師曰：
X81n1571_p0708b09║聽。曰：如何是雲門木馬嘶？師曰：響。　示寂日，拈拄杖
X81n1571_p0708b10║示眾曰：古人到這裏，為甚麼不肯住？眾無對。師乃曰：
X81n1571_p0708b11║為他途路不得力。復曰：畢竟如何？以杖橫肩曰：楖栗
X81n1571_p0708b12║橫擔不顧人，直入千峰萬峰去。言畢而逝。
X81n1571_p0708b13║江州崇聖御禪師僧問：如何是學人受用三昧？師曰：
X81n1571_p0708b14║橫擔拄杖。曰：意旨如何？師曰：步步踏實。
X81n1571_p0708b15║雙泉郁禪師法嗣
X81n1571_p0708b16║鼎州德山慧遠禪師開堂示眾：無量法門，悉已具足。
X81n1571_p0708b17║然雖如是，且須委悉，始得其餘方便。昔時聖人互出，
X81n1571_p0708b18║乃曰傳燈。爾後賢者差肩，故云繼祖。是以心心相傳，
X81n1571_p0708b19║法法相印。且作麼生傳？作麼生印？舉起拂子曰：此乃
X81n1571_p0708b20║人天同證。若如是，也遞相證明。其或未曉之徒，請垂
X81n1571_p0708b21║下問。僧問：如何是祖師西來意？師曰：鐵門路險。　解
X81n1571_p0708b22║夏上堂，僧問：九旬禁足今已滿，自恣之儀事若何？師
X81n1571_p0708b23║曰：猢猻趂蛺蝶，九步作一歇。曰：意旨如何？師示頌曰：
X81n1571_p0708b24║兩個童兒舁木鼓，左邊打了右邊舞。剎那變現百千
X81n1571_p0708c01║般，分明示君君記取。　問：亡僧遷化向甚麼處去？師
X81n1571_p0708c02║曰：烏龜鑽破壁。　上堂：枕石漱流，任運天真。不見古
X81n1571_p0708c03║者道，撥霞掃雪和雲母，掘石移松得茯苓。當恁麼時，
X81n1571_p0708c04║復何言哉？諸禪德要會麼？聽取一頌：雪霽長空，迥野
X81n1571_p0708c05║飛鴻。段雲片片，向西向東。
X81n1571_p0708c06║襄州含珠山彬禪師僧問：如何是正法眼？師曰：瞎。
X81n1571_p0708c07║　問：如何是和尚關棙子？師豎起拂子，僧便喝，師便打。
X81n1571_p0708c08║　問：如何是三乘教？師曰：上大人。曰：意旨如何？師曰：
X81n1571_p0708c09║化三千。
X81n1571_p0708c10║披雲寂禪師法嗣
X81n1571_p0708c11║廬山開先照禪師僧問：向上宗乘，乞師垂示。師曰：白
X81n1571_p0708c12║雲斷處見明月。曰：猶是學人疑處。師曰：黃葉落時聞
X81n1571_p0708c13║擣衣。　問：如何是和尚家風？師曰：一條寒㵎木，得力
X81n1571_p0708c14║勝兒孫。曰：用者如何？師曰：百雜碎。　上堂：叢林規矩，
X81n1571_p0708c15║古佛家風。一參一請，一粥一飯。且道明得個甚麼？祇
X81n1571_p0708c16║如諸人，心心不停，念念不住。若能不停處停，念處無
X81n1571_p0708c17║念，自合無生之理。與麼說話，笑破他人口。
X81n1571_p0708c18║金陵天寶和尚僧問：白雲抱幽石時如何？師曰：非公
X81n1571_p0708c19║境界。　問：如何是和尚家風？師曰：列半作三。曰：學人
X81n1571_p0708c20║未曉。師曰：鼻孔針筒。
X81n1571_p0708c21║舜峰韶禪師法嗣
X81n1571_p0708c22║磁州桃園山曦朗禪師僧問：如何是祖師西來意？師
X81n1571_p0708c23║曰：西來若有意，斬下老僧頭。曰：為甚却如此？師曰：不
X81n1571_p0708c24║見道為法喪軀？
X81n1571_p0709a01║安州法雲智善禪師僧問：如何是古佛道場？師曰：山
X81n1571_p0709a02║青水綠。
X81n1571_p0709a03║般若柔禪師法嗣
X81n1571_p0709a04║藍田縣真禪師僧問：如何是大定門？師曰：拈柴擇菜。
X81n1571_p0709a05║　上堂：成山假就於始簣，修途託至於初步。上座適
X81n1571_p0709a06║來從地爐邊來，還與初步同別？若言同，即不會不遷。
X81n1571_p0709a07║若言別，亦不會不遷。上座作麼生會？還會麼？這裏不
X81n1571_p0709a08║是那裏，那裏不是這裏。且道是一處兩處？是遷不遷？
X81n1571_p0709a09║是來去不是來去？若於此顯明得，便乃古今一如，初
X81n1571_p0709a10║終自爾。念念無常，心心永滅。所以道：觀方知彼去，去
X81n1571_p0709a11║者不至方。上座適來恁麼來，却請恁麼去。參！
X81n1571_p0709a12║妙勝臻禪師法嗣
X81n1571_p0709a13║西川雪峰欽山主上堂：昨日一，今日二，不用思量，快
X81n1571_p0709a14║須瞥地，蹉過平生沒巴鼻。咄！
X81n1571_p0709a15║清涼明禪師法嗣
X81n1571_p0709a16║吉州西峰雲豁禪師郡之曾氏子。早扣諸方，晚見清
X81n1571_p0709a17║涼。問：佛未出世時如何？涼曰：雲遮海門樹。曰：出世後
X81n1571_p0709a18║如何？涼曰：擘破鐵圍山。師於言下大悟，凉印可之。
X81n1571_p0709a19║　歸住寶龍，雲侶駢集。宋真宗遣使召至，訪問宗要。留
X81n1571_p0709a20║上苑，經時冥坐不食。上嘉異，賜號圓淨。辭歸，珍錫甚
X81n1571_p0709a21║隆，皆不受。以詩寵其行，改寶號曰祥符，旌師之居也。
X81n1571_p0709a22║　甞有問易中要旨者，師曰：夫神生於無形，而成於
X81n1571_p0709a23║有形。從有以至於無，然後能合乎妙圓正覺之道。故
X81n1571_p0709a24║自四十九衍以至於萬有一千五百二十，以窮天下
X81n1571_p0709b01║之理，以盡天下之性，不異吾聖人之教也。　示寂日，
X81n1571_p0709b02║為眾曰：天不高，地不厚，自是時人覷不透。但看臘月
X81n1571_p0709b03║二十五，依舊面南看北斗。瞑然而逝。茶毗，獲設利建
X81n1571_p0709b04║塔。
X81n1571_p0709b05║
X81n1571_p0709b06║五燈全書卷第三十二