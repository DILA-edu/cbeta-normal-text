X82n1571_p0074c04║
X82n1571_p0074c05║
X82n1571_p0074c06║五燈全書卷第四十一
X82n1571_p0074c07║
X82n1571_p0074c08║京都聖感禪寺住持（臣）僧　（超永）　編輯
X82n1571_p0074c09║京都古華嚴寺住持（臣）僧　（超揆）　較閱　進
X82n1571_p0074c10║呈
X82n1571_p0074c11║臨濟宗
X82n1571_p0074c12║南嶽下十一世
X82n1571_p0074c13║石霜圓禪師法嗣
X82n1571_p0074c14║袁州楊歧方會禪師郡之宜春冷氏子。少警敏，及冠，
X82n1571_p0074c15║不事筆硯，竄名商稅務，掌課最。坐不職當罰，乃宵遯，
X82n1571_p0074c16║入瑞州九峰，恍若舊遊。眷不忍去，遂落髮。每閱經，心
X82n1571_p0074c17║融神會，能折節扣參老宿。慈明自南源徙道吾、石霜，
X82n1571_p0074c18║師皆佐之總院事。依之雖久，然未有省發。每咨參，明
X82n1571_p0074c19║曰：庫司事繁，且去。他日又問，明曰：監寺異時兒孫徧
X82n1571_p0074c20║天下在，何用忙為？一日，明適出，雨忽作，師偵之小徑，
X82n1571_p0074c21║既見，遂搊住曰：這老漢今日須與我說，不說打去在。
X82n1571_p0074c22║明曰：監寺知是般事便休。語未卒，師大悟，即拜於泥
X82n1571_p0074c23║途，問曰：狹路相逢時如何？明曰：你且軃避，我要去那
X82n1571_p0074c24║裏去？師歸來日，具威儀詣方丈禮謝，明呵曰：未在。自
X82n1571_p0075a01║是明每山行，師輙瞰其出，雖晚必擊鼓集眾。明遽還，
X82n1571_p0075a02║怒曰：少叢林暮而陞座，何從得此規繩？師曰：汾陽晚
X82n1571_p0075a03║參也，何謂非規繩乎？一日，明上堂，師出問：幽鳥語喃
X82n1571_p0075a04║喃，辭雲入亂峰時如何？明曰：我行荒草裏，汝又入深
X82n1571_p0075a05║村。師曰：官不容鍼，更借一問。明便喝，師曰：好喝。明又
X82n1571_p0075a06║喝，師亦喝，明連喝兩喝，師禮拜，明曰：此事是箇人方
X82n1571_p0075a07║能擔荷。師拂袖便行。明移興化，師辭歸九峰，後道俗
X82n1571_p0075a08║迎居楊歧，次遷雲葢。受請日，拈法衣示眾曰：會麼？山
X82n1571_p0075a09║僧今日無端走入水牯牛隊裏去也。知麼？雲陽九岫，
X82n1571_p0075a10║萍實楊岐。遂陞座。時有僧出，師曰：漁翁未擲釣，躍鱗
X82n1571_p0075a11║衝浪來。僧便喝，師曰：不信道。僧撫掌歸眾，師曰：消得
X82n1571_p0075a12║龍王多少風？問：師唱誰家曲？宗風嗣阿誰？師曰：有馬
X82n1571_p0075a13║騎馬，無馬步行。曰：少年長老，足有機籌。師曰：念汝年
X82n1571_p0075a14║老，放汝三十棒。問：如何是佛？師曰：三脚驢子弄蹄行。
X82n1571_p0075a15║曰：莫祇便是麼？師曰：湖南長老。乃曰：更有問話者，試
X82n1571_p0075a16║出來相見。楊岐今日性命在汝諸人手裏，一任橫拖
X82n1571_p0075a17║倒拽，為甚麼如此？大丈夫兒須當眾決擇看。如無，楊
X82n1571_p0075a18║岐今日失利。師便下座。九峰勤把住曰：今日喜得箇
X82n1571_p0075a19║同參。師曰：作麼生是同參事？勤曰：九峰牽犂，楊岐拽
X82n1571_p0075a20║耙。師曰：正恁麼時，楊岐在前，九峰在前？勤擬議，師拓
X82n1571_p0075a21║開曰：將謂是箇同參，元來不是。　上堂：百丈把火開
X82n1571_p0075a22║田說大義，是何言歟？楊岐兩日種禾，亦有箇奇特語。
X82n1571_p0075a23║乃曰：達磨大師無當門齒。　上堂：楊岐一言，隨方就
X82n1571_p0075a24║圓。若也擬議，十萬八千。　上堂：秋雨洗秋林，秋林咸
X82n1571_p0075b01║翠色。傷嗟傅大士，何處尋彌勒？　上堂：凡聖不落，佛
X82n1571_p0075b02║祖何立？大眾，清平世界，不許人攙奪行市。　上堂：楊
X82n1571_p0075b03║岐乍住屋壁疎，滿床皆布雪真珠。縮却項，暗嗟吁。良
X82n1571_p0075b04║久曰：翻憶古人樹下居。　上堂：春雨普潤，一滴滴不
X82n1571_p0075b05║落別處。拈拄杖卓一下，曰：會麼？九年空面壁，年老轉
X82n1571_p0075b06║心孤。　上堂：身心清淨，諸境清淨。諸境清淨，身心清
X82n1571_p0075b07║淨。還知雲葢老人落地處麼？乃曰：河裏失錢河裏摝。
X82n1571_p0075b08║　上堂：三春將杪，四海廓清。風恬浪靜，是人知有。且
X82n1571_p0075b09║道將長就短一句作麼生道？良久曰：幾度黑風翻大
X82n1571_p0075b10║海，未曾聞道釣舟傾。參！　上堂，拈拄杖卓一下，曰：大
X82n1571_p0075b11║眾，達磨縱有真消息，也落諸人第二機。參。　上堂：有
X82n1571_p0075b12║句無句，如藤倚樹。文殊維摩，撒手歸去。雲葢與麼道，
X82n1571_p0075b13║也是看錮鏴。更有後語，不得錯舉。　上堂：阿呵呵！是
X82n1571_p0075b14║什麼僧堂裏喫茶去？下座。　上堂，擲下拄杖，曰：釋迦
X82n1571_p0075b15║老子著跌，偷笑雲葢亂說。雖然世界坦平，也是將勤
X82n1571_p0075b16║補拙。參。　上堂：雪！雪！處處光輝明皎潔，黃河凍鎖絕
X82n1571_p0075b17║纖流，赫日光中須迸烈。須迸烈！那吒頂上喫蒺藜，金
X82n1571_p0075b18║剛脚下流出血。參。　上堂：踏著秤鎚硬似鐵，啞子得
X82n1571_p0075b19║夢向誰說？須彌頂上浪滔天，大洋海底遭火爇。參。
X82n1571_p0075b20║　上堂：雲葢不會禪，只是愛噇眠。打動震天雷，不直半
X82n1571_p0075b21║分錢。　上堂，舉：古人一轉公案，布施大眾。良久，曰：口
X82n1571_p0075b22║只好喫飯。　楊岐提刑山下過，師出接，提刑乃問：和
X82n1571_p0075b23║尚法嗣何人？曰：慈明大師。楊曰：見箇什麼道理便法
X82n1571_p0075b24║嗣他？曰：共鉢盂喫飯。楊曰：與麼則不見也。師捺膝，曰：
X82n1571_p0075c01║什麼處是不見？楊大笑。師曰：須是提刑始得。師曰：請
X82n1571_p0075c02║入院燒香。楊曰：却待回來。師乃獻茶信。楊曰：者箇却
X82n1571_p0075c03║不消得，有甚乾嚗嚗底禪，希見示些子。師指茶信，曰：
X82n1571_p0075c04║者箇尚自不要，豈況乾嚗嚗底禪？楊擬議，師乃有頌：
X82n1571_p0075c05║示作王臣，佛祖罔措。為指迷源，殺人無數。楊曰：和尚
X82n1571_p0075c06║為什麼就身打劫？師曰：元來却是我家裏人。楊大笑。
X82n1571_p0075c07║師曰：山僧罪過。　萬壽先馳書至，師問：萬壽峰前師
X82n1571_p0075c08║子吼，當人返擲事如何？僧曰：𨁝跳上三十三天。師曰：
X82n1571_p0075c09║與麼則雲葢直下覰也。僧曰：草賊大敗。師曰：更不再
X82n1571_p0075c10║勘，且坐喫茶。　龍興孜遷化，僧馳書至，師問：世尊入
X82n1571_p0075c11║滅，槨示雙趺，和尚歸真，何有相示？僧無語，師搥胸曰：
X82n1571_p0075c12║蒼天蒼天。　慈明遷化，僧馳書至，師集眾，挂真舉哀，
X82n1571_p0075c13║師至真前，提起坐具曰：大眾會麼？遂指真曰：我昔日
X82n1571_p0075c14║行脚時，被者老和尚將一百二十斤擔子放在我身
X82n1571_p0075c15║上，如今且得天下太平。却顧視大眾曰：會麼？眾無語，
X82n1571_p0075c16║師搥胸曰：嗚呼哀哉，伏惟尚饗。　一日，道吾供養主
X82n1571_p0075c17║馳書至，師問：春雨霖霖無暫息，不觸波瀾試道看。主
X82n1571_p0075c18║曰：適來已通信了。師曰：者箇是道吾底，那箇是化主
X82n1571_p0075c19║底？主指曰：春雨霖霖。師撫掌大笑曰：不直半分錢。主
X82n1571_p0075c20║便喝，師曰：者瞎漢向道不直半分錢，又惡發作什麼？
X82n1571_p0075c21║主撫掌一下，師曰：且坐喫茶。　一日，石霜供養主至，
X82n1571_p0075c22║師問：征行戰將，假道經過，劄塞既圓，何不與楊岐草
X82n1571_p0075c23║戰？主曰：昔時謬向途中覓，今日親逢老作家。師曰：楊
X82n1571_p0075c24║岐且輸小捷去也。主便喝，師曰：亂做作什麼？主將坐
X82n1571_p0076a01║具劃一劃，師曰：齋後鐘。主曰：噓。師曰：只者箇，別更有
X82n1571_p0076a02║在？主無語，師曰：敗將不斬，且坐喫茶。　一日，八人新
X82n1571_p0076a03║到，師問：一字陣圓，作家戰將何不出陣與楊岐相見？
X82n1571_p0076a04║僧曰：和尚照顧話頭。師曰：楊岐今日抱馬拖旗去也。
X82n1571_p0076a05║僧曰：新戒打退鼓。師曰：道。僧擬議，師曰：道。僧撫掌一
X82n1571_p0076a06║下，師曰：謝上座答話。僧無語，師曰：將頭不猛，累及三
X82n1571_p0076a07║軍，且坐喫茶。　宋仁宗皇祐改元己丑示寂，塔于雲
X82n1571_p0076a08║葢。
X82n1571_p0076a09║南嶽下十二世
X82n1571_p0076a10║楊岐會禪師法嗣
X82n1571_p0076a11║舒州白雲守端禪師衡陽葛氏子。幼事翰墨，長依茶
X82n1571_p0076a12║陵郁披剃，往參楊岐。岐一日忽問：受業師為誰？師曰：
X82n1571_p0076a13║茶陵郁和尚。岐曰：吾聞伊過橋遭攧有省，作偈甚奇，
X82n1571_p0076a14║能記否？師誦曰：我有明珠一顆，久被塵勞關鎖。今朝
X82n1571_p0076a15║塵盡光生，照破山河萬朵。岐笑而趨起，師愕然，通夕
X82n1571_p0076a16║不寐。黎明咨詢之，適歲暮，岐曰：汝見昨日打敺儺者
X82n1571_p0076a17║麼？師曰：見。歧曰：汝一籌不及渠。師復駭曰：意旨如何？
X82n1571_p0076a18║岐曰：渠愛人笑，汝怕人笑。師大悟，巾侍久之。辭遊廬
X82n1571_p0076a19║阜圓通，訥舉住承天，聲名籍甚。又遜居圓通，次徙法
X82n1571_p0076a20║華、龍門、興化、海會，所至眾如雲集。　上堂：若常似今
X82n1571_p0076a21║日，承天謾得諸上座。若不似今日，承天謾諸上座不
X82n1571_p0076a22║得。何謂如此？黨理不黨親。　上堂，卓拄杖曰：一漚生，
X82n1571_p0076a23║波瀾始。又卓曰：一漚生，文殊起。又卓三下曰：者箇又
X82n1571_p0076a24║作麼生？良久曰：誰知遠烟浪，別有好思量。　上堂：佛
X82n1571_p0076b01║身無為，不墮諸數。且道六入、十二緣、十八界，乃至八
X82n1571_p0076b02║萬四千法門，從甚處來？以手怕禪床曰：好女不著嫁
X82n1571_p0076b03║時衣。　上堂：葉落歸根，來時無口。大眾，祖師可謂善
X82n1571_p0076b04║解借手行拳，有般漢往往便道言猶在耳。不見道，子
X82n1571_p0076b05║期去不返，浩浩良可悲。不知天地間，知音復是誰？
X82n1571_p0076b06║　合肥請，師不赴。上堂：不住城隍果所期，山花山鳥又
X82n1571_p0076b07║同嬉。石泉昨夜窗前過，何似清聲勝舊時？卓拄杖三
X82n1571_p0076b08║下。　上堂：日消萬兩黃金，法華門下不著。直饒不直
X82n1571_p0076b09║半分錢，正入得法華門。未升得法華堂，入得法華室。
X82n1571_p0076b10║且道什麼人升得法華堂，入得法華室？眼生三角，頭
X82n1571_p0076b11║峭五嶽。　上堂：法華收得三般希奇之寶，尋常少曾
X82n1571_p0076b12║拈出。今生麻頭穀頭進發，不免將出奉送諸人。拈拄
X82n1571_p0076b13║杖卓三下，曰：前頭第一不得擘破，又須分教兩平。縱
X82n1571_p0076b14║遇南番舶主，也須換却眼睛。　上堂：聞聲悟道，見色
X82n1571_p0076b15║明心。展兩手曰：有麼？有麼？又搖手曰：無也！無也！乃曰：
X82n1571_p0076b16║曾經大海休誇浪，除却巫山總是烟。拍禪床一下。
X82n1571_p0076b17║　上堂：此事如在萬丈崖頭相似，總知道放手著便撲，
X82n1571_p0076b18║到底祇是捨命不得。法華今日不動著一毫頭，教諸
X82n1571_p0076b19║人到底去。乃擲下拄杖，下座。　上堂：法尚應捨，何況
X82n1571_p0076b20║非法。拈拄杖曰：者箇拄杖且作麼生捨？又作麼生說
X82n1571_p0076b21║箇非法？良久曰：敲落鼻孔，露出眼睛。擊禪床。　上堂：
X82n1571_p0076b22║一法不明，翳汝眼睛。拈起拄杖曰：者箇豈不是眼睛？
X82n1571_p0076b23║八萬四千法門，無一點影子。八萬四千法門，門門解
X82n1571_p0076b24║脫。作麼生翳得伊？祇如每日見山見水，分別青黃赤
X82n1571_p0076c01║白，不是伊又作麼生見？乃卓拄杖一下，曰：瞎。　上堂：
X82n1571_p0076c02║賊來須打，客來須看。客來須看，禮之常道。且道賊來
X82n1571_p0076c03║作麼生打？人面是賊，賊面是人。半夜三更，有甚麼辯
X82n1571_p0076c04║處？然雖如是，也不得放過。以拄杖擊一下。　上堂：佛
X82n1571_p0076c05║法二字，掉去他方世界，未為分外。一日兩度盋盂濕，
X82n1571_p0076c06║少一點不得。不見道，常聞一飽忘百饑，今日山僧身
X82n1571_p0076c07║便是。又曰：不審，不審。　上堂：尋常向汝道，未在也無
X82n1571_p0076c08║別意。祇是要諸人喫粥喫飯，須是自家拈匙把筯便
X82n1571_p0076c09║得飽。若取別人辦，祇是虗飽。臘月三十日，贏得一場
X82n1571_p0076c10║乾嚥唾。然雖如是，莫教忘却口。　郭功甫入山，上堂：
X82n1571_p0076c11║夜來枕上作得箇山頌，謝功甫大儒。廬山二十年故
X82n1571_p0076c12║舊，今日遠訪白雲，舉似大眾，請已後分明舉似諸方。
X82n1571_p0076c13║此頌豈唯謝功甫大儒，直要與天下有鼻孔衲僧脫
X82n1571_p0076c14║却著肉汗衫，莫言不道。乃曰：上大人，丘乙己。化三千，
X82n1571_p0076c15║七十士。爾小生，八九子。佳作仁，可知禮也。　上堂：此
X82n1571_p0076c16║事有人擔得起，價值三千大千世界。有人擔不得，不
X82n1571_p0076c17║值半分錢。且道三千大千世界底是？不值半分錢底
X82n1571_p0076c18║是？知恩方解報恩。　上堂：揚眉瞬目，拈鎚豎拂，彈指
X82n1571_p0076c19║謦欬，盡是抓鈎搭索。海會今日還免過也無？家家觀
X82n1571_p0076c20║世音，處處彌陀佛。　上堂：開口有時道得著，開口有
X82n1571_p0076c21║時道不著。著與不著爭幾何？祥麟祇有一隻角。　上
X82n1571_p0076c22║堂：一二三四五，剩得太多。六七八九十，又却少些子。
X82n1571_p0076c23║且道作麼生向定盤星上秤得恰好去？乃曰：到頭霜
X82n1571_p0076c24║夜月，任運落前溪。　上堂：叮嚀損君德，無言真有功。
X82n1571_p0077a01║任從滄海變，終不為君通。者箇是黃泥，那箇是白石？
X82n1571_p0077a02║　上堂：悟了更須遇人始得。若不遇人，祇是一箇無
X82n1571_p0077a03║尾猢猻。才弄出，人便笑。　興道者，開田回。上堂：三載
X82n1571_p0077a04║區區弄水泥，捎裙擗褲又扶犂。滿倉收稻方歸院，一
X82n1571_p0077a05║任禪和韗肚皮。且道韗底是禪是飯？乃曰：因風吹火，
X82n1571_p0077a06║用力不多。　上堂：少一滴不得，剩一滴不得。且道是
X82n1571_p0077a07║甚麼人分上事？良久曰：日日日東上，夜夜月西流。
X82n1571_p0077a08║　示眾：大象不遊於兔徑，大悟不拘於小節。是何言歟？
X82n1571_p0077a09║承天道：針眼裏躍出獰龍，藕絲中開張世界。何謂如
X82n1571_p0077a10║此？功多業就，水到渠成。　師初受訥讓，住圓通時，年
X82n1571_p0077a11║始二十八。自以前輩讓善叢林，責己甚重，故敬嚴臨
X82n1571_p0077a12║眾，以公滅私。於是宗風大振。未幾，訥厭閒寂。郡守至，
X82n1571_p0077a13║自陳客情。大守惻然目師，師笑唯唯而已。明日陞座
X82n1571_p0077a14║曰：昔法眼有偈曰：難難難是遣情難，情盡圓明一顆
X82n1571_p0077a15║寒。方便遣情猶不是，更除方便太無端。大眾且道情
X82n1571_p0077a16║作麼生遣？喝一喝，下座，負包而去。一眾大驚，挽之不
X82n1571_p0077a17║可。遂渡江夏，止於五祖之閒房，及舒州法華小剎。依
X82n1571_p0077a18║棲學者，如籠鳥不忍飛去。舒守聞師高風，移文以白
X82n1571_p0077a19║雲海會請居。師欣然杖䇿而來，衲子雲集，至無所容。
X82n1571_p0077a20║　僧問：如何是佛法大意？師曰：水底按葫蘆。　問：不
X82n1571_p0077a21║慕諸聖，不重己靈，未是衲僧分上事。如何是衲僧分
X82n1571_p0077a22║上事？師曰：死水不藏龍。曰：便恁麼去時如何？師曰：賺
X82n1571_p0077a23║殺汝。宋神宗熙寧壬子示寂，世壽四十八，塔于本山。
X82n1571_p0077a24║金陵保寧仁勇禪師四明竺氏子。容止淵秀，齠為大
X82n1571_p0077b01║僧，通天台教。更衣謁雪竇覺，覺意其可任大法，誚之
X82n1571_p0077b02║曰：央庠座主。師憤悱下山，望雪竇拜曰：我此生行脚
X82n1571_p0077b03║參禪，道不過雪竇，誓不歸鄉。即往泐潭，踰紀疑情未
X82n1571_p0077b04║泮。聞楊岐移雲葢，能鈐鍵學者，直造其室。一語未及，
X82n1571_p0077b05║頓明心印。岐沒，從同參白雲端遊，研極玄奧。後出世，
X82n1571_p0077b06║兩住保寧。　上堂，拍禪床曰：心外無法，萬法唯心。心
X82n1571_p0077b07║既不生，法從何立？山河大地，甚處得來？三十年後，忽
X82n1571_p0077b08║有人問：轉身句作麼生道？良久曰：潼關須易度，劒閣
X82n1571_p0077b09║轉難行。參！　上堂：一法有形，翳汝眼睛。眼睛不明，世
X82n1571_p0077b10║界崢嶸。拈拄杖曰：見麼？若見則遮却眼光，若不見則
X82n1571_p0077b11║失却拄杖。且作麼生道得不受人瞞底句？良久曰：平
X82n1571_p0077b12║地未為險，遠山焉足高。卓拄杖。　上堂，拍禪床曰：不
X82n1571_p0077b13║是心，亦非佛，問君畢竟是何物？昨夜金剛努目瞋，一
X82n1571_p0077b14║拳打破精靈窟。喝一喝。　上堂：快馬一鞭，快人一言。
X82n1571_p0077b15║直饒與麼，猶是鈍漢。乃召眾曰：喫茶去。　上堂：立春
X82n1571_p0077b16║日，打泥牛。一棒兩棒，千頭百頭。雪華深覆辨不得，頂
X82n1571_p0077b17║門有眼徒悠悠。拍手曰：囉囉哩，惱亂春風卒未休。
X82n1571_p0077b18║　上堂：金毛師子一哮吼，驚起法身藏北斗。文殊普賢
X82n1571_p0077b19║無處走，碧眼也徒誇好手。喝一喝。　上堂，橫按杖曰：
X82n1571_p0077b20║雲從龍，風從虎。甘草甜，黃連苦。洪波浩渺浪滔天，須
X82n1571_p0077b21║彌頂上日卓午。卓拄杖。　上堂：至道無難，唯嫌揀擇。
X82n1571_p0077b22║拈杖曰：保寧拄杖子，一時穿却天下衲僧鼻孔了也。
X82n1571_p0077b23║卓一下。　上堂：春雨如膏，春風如刀。填溝塞壑，拔樹
X82n1571_p0077b24║鳴條。會麼？魚行水濁，鳥飛毛落。　上堂：祖師門下絕
X82n1571_p0077c01║人行，深險過於萬丈坑。垂手不能空費力，任他堂上
X82n1571_p0077c02║綠苔生。　上堂，拈拄杖曰：宮商角徵羽，金木水火土。
X82n1571_p0077c03║卓一下曰：卦上吉凶分，三日後看取。　上堂：保寧尋
X82n1571_p0077c04║常為人，直下是無面目。若也敲骨出髓，直得神號鬼
X82n1571_p0077c05║哭。拍手笑曰：仁義盡從貧處斷，世情偏向有錢家。
X82n1571_p0077c06║　上堂，橫按杖曰：汝等大丈夫漢，須是一刀兩段，直下
X82n1571_p0077c07║七縱八橫。擲杖曰：且待天下人判斷。　問：寒風凋敗
X82n1571_p0077c08║葉，猶喜故人歸。未審誰是故人？師曰：楊岐遷化久矣。
X82n1571_p0077c09║曰：更有什麼人知音？師曰：無眼村公暗點頭。曰：死柴
X82n1571_p0077c10║頭有無烟火，獨向應無人得知。師曰：今日未開爐。曰：
X82n1571_p0077c11║忽遇七縱八橫時如何？師曰：不如縮却手。曰：誰知烟
X82n1571_p0077c12║靄裏，猶有釣魚翁。師曰：莫亂道。　師與李太博舉三
X82n1571_p0077c13║句頌次，博曰：祇是不了底公案。師曰：試請大博斷看。
X82n1571_p0077c14║博曰：七棒對十三。師曰：保寧有什麼過？博無語。師曰：
X82n1571_p0077c15║正是箇不了底公案。　上堂，眾集定，良久曰：堪作箇
X82n1571_p0077c16║什麼？便下座。　上堂，眾集定，良久曰：猶較些子。便下
X82n1571_p0077c17║座。　上堂：森羅及萬象，皆於鏡中現。以杖指曰：北面
X82n1571_p0077c18║是廚庫，南面是僧堂，中間是佛殿。直下指曰：者裏是
X82n1571_p0077c19║什麼？乃曰：踏床子也不識。　上堂：百川異流，同歸於
X82n1571_p0077c20║海。萬塗差別，皆入此宗。卓拄杖曰：醫得眼下瘡，剜却
X82n1571_p0077c21║心頭肉。　上堂：時時舉，處處說。絕忌諱，無間歇。橫按
X82n1571_p0077c22║杖曰：會麼？一夜落花雨，滿城流水香。卓一下。　上堂：
X82n1571_p0077c23║萬物滋一雨，生芽不離土。甜瓜徹蒂甜，苦瓠邊根苦。
X82n1571_p0077c24║　上堂：從朝至暮，橫說豎說，其奈未甞動著他一毫
X82n1571_p0078a01║毛。拈杖曰：委悉麼？初三十一，中九下七。休問天罡河
X82n1571_p0078a02║魁，說甚大吉小吉。劃一劃。　上堂，召眾，以手指上指
X82n1571_p0078a03║下曰：者箇是釋迦？擎拳曰：者箇是迦葉？合掌曰：者箇
X82n1571_p0078a04║是阿難？展兩手曰：者箇是什麼？羞慙殺人。　上堂：日
X82n1571_p0078a05║可冷，月可熱，眾魔不能壞真說。保寧即不然，月可冷，
X82n1571_p0078a06║日可熱，眾魔亦能壞真說。作麼生是真說？潮田種稻
X82n1571_p0078a07║重收穀，村路逢人半是僧。　上堂：大凡作與麼事，開
X82n1571_p0078a08║與麼口，說與麼話，須是與麼人始得。祇如與麼人，還
X82n1571_p0078a09║甘與麼道也無？搖手曰：低聲！低聲！　上堂：或是或非
X82n1571_p0078a10║人不識，逆行順行天莫測。大眾是箇什麼？良久曰：有
X82n1571_p0078a11║金有玉同歡笑，無米無柴各皺眉。　上堂：是箇什麼？
X82n1571_p0078a12║得與麼難會。是箇什麼？得與麼易曉。委悉麼？不是怨
X82n1571_p0078a13║家不聚頭。　上堂：赤肉團上，無位真人。左眼八兩，右
X82n1571_p0078a14║眼半斤。貴買賤賣，黃金白銀。　上堂：我有一張口，內
X82n1571_p0078a15║含三寸舌。牙齒總完全，是非無不說。趙州木佛放光
X82n1571_p0078a16║明，少室鐵牛雙角折。拍禪床。　上堂：業鏡當臺，賊身
X82n1571_p0078a17║已露。既是贓物現在，為什不肯招伏？會麼？朝打三千，
X82n1571_p0078a18║暮打八百。　出歸！上堂：霜風浩浩葉紛紛，曉入深村
X82n1571_p0078a19║野老門。相見但知俱默坐，更無一事可談論。良久曰：
X82n1571_p0078a20║入山擒虎易，開口向人難。
X82n1571_p0078a21║潭州石霜守孫禪師僧問：生也不道，死也不道，為甚
X82n1571_p0078a22║麼不道？師曰：一言已出。曰：從東過西又作麼生？師曰：
X82n1571_p0078a23║駟馬難追。曰：學人總不與麼。師曰：易開始終口，難保
X82n1571_p0078a24║歲寒心。
X82n1571_p0078b01║長沙茶陵定林寺郁山主本州人。少落髮，惟以應供
X82n1571_p0078b02║為事，院居諸剎往來之衝。一日，楊岐化主至，師間以
X82n1571_p0078b03║禪宗。主舉：僧問法燈：百尺竿頭如何進步？燈曰：噁。師
X82n1571_p0078b04║從參究，未甞離念。偶一日赴外請，騎蹇驢過溪橋，驢
X82n1571_p0078b05║陷足，師墜驢，不覺口中曰：噁。忽然契悟。有頌曰：我有
X82n1571_p0078b06║神珠一顆，久被塵勞覊鎖。今朝塵淨光生，照見山河
X82n1571_p0078b07║萬朵。走謁楊岐，為印可。
X82n1571_p0078b08║比部孫居士因楊岐會來謁，值視斷次，公曰：某為王
X82n1571_p0078b09║事所牽，何由免離？岐指曰：委悉得麼？公曰：望師點破。
X82n1571_p0078b10║岐曰：此是比部弘願深廣，利濟羣生。公曰：未審如何？
X82n1571_p0078b11║岐示以偈曰：應現宰官身，廣弘悲願深。為人重指處，
X82n1571_p0078b12║棒下血淋淋。公於此有省。
X82n1571_p0078b13║南嶽下十三世
X82n1571_p0078b14║白雲端禪師法嗣
X82n1571_p0078b15║蘄州五祖法演禪師綿州鄧氏子。三十五始棄家，祝
X82n1571_p0078b16║髮受具，往成都習唯識百法論。因聞菩薩入見道時，
X82n1571_p0078b17║智與理冥，境與神會，不分能證所證。西天外道甞難
X82n1571_p0078b18║比丘曰：既不分能證所證，却以何為證？無能對者。外
X82n1571_p0078b19║道貶之，令不鳴鐘鼓，反披袈裟。玄奘法師至彼，救此
X82n1571_p0078b20║義曰：如人飲水，冷煖自知。乃通其難。師曰：冷煖則可
X82n1571_p0078b21║知矣，作麼生是自知底事？遂質本講曰：不知自知之
X82n1571_p0078b22║理如何？講莫疑其問，但誘曰：汝欲明此，當往南方扣
X82n1571_p0078b23║傳佛心宗者。師即負笈出關，所見尊宿無不以此咨
X82n1571_p0078b24║決，所疑終不破。洎謁圓照本，古今因緣會盡，唯不會。
X82n1571_p0078c01║僧問興化：四方八面來時如何？化曰：打中間底。僧作
X82n1571_p0078c02║禮。化曰：我昨日赴箇村齋，中途遇一陣卒風暴雨，却
X82n1571_p0078c03║向古廟裏避得過。請益本，本曰：此是臨濟下因緣，須
X82n1571_p0078c04║是問他家兒孫始得。師遂謁浮山遠，請益前話。遠曰：
X82n1571_p0078c05║我有箇譬喻說似你，你一似箇三家村裏賣柴漢子，
X82n1571_p0078c06║把箇匾擔向十字街頭立地問人，中書堂今日商量
X82n1571_p0078c07║甚麼事？師默計曰：若如此，大故未在。遠一日語師曰：
X82n1571_p0078c08║吾老矣，恐虗度子光陰，可往依白雲。此老雖後生，吾
X82n1571_p0078c09║未識面，但見其頌臨濟三頓棒話有過人處，必能了
X82n1571_p0078c10║子大事。師潸然禮辭。至白雲，遂舉僧問南泉摩尼珠
X82n1571_p0078c11║話請問，雲叱之，師領悟。獻投機偈曰：山前一片閒田
X82n1571_p0078c12║地，叉手叮嚀問祖翁。幾度賣來還自買，為憐松竹引
X82n1571_p0078c13║清風。雲特印可。令掌磨事。未幾雲至。語師曰。有數禪
X82n1571_p0078c14║客自廬山來。皆有悟入處。教伊說亦說得。有來由。舉
X82n1571_p0078c15║因緣問伊亦明得。教伊下語亦下得。祇是未在。師於
X82n1571_p0078c16║是大疑。私自計曰。既悟了。說亦說得。明亦明得。如何
X82n1571_p0078c17║却未在。遂參究累日。忽然省悟。從前寶惜一時放下。
X82n1571_p0078c18║走見白雲。雲為手舞足蹈。師亦一笑而已。師後曰。吾
X82n1571_p0078c19║因茲出一身白汗。便明得下載清風。一日雲示眾曰。
X82n1571_p0078c20║古人道。如鏡鑄像。像成後光在甚麼處。眾下語不契。
X82n1571_p0078c21║舉以問師。師近前問訊曰。也不較多。雲笑曰。須是道
X82n1571_p0078c22║者始得。乃命分座。開示方來。初住四面。遷白雲。晚居
X82n1571_p0078c23║東山。　上堂。三世諸佛遙望頂禮。六代祖師開口不
X82n1571_p0078c24║得。四面今日且權為指使。且道是箇什麼。一二三四
X82n1571_p0079a01║五。雷門誇布鼓。謾說李將軍。藍田射石虎。　上堂。真
X82n1571_p0079a02║如凡聖皆是夢言。佛及眾生並為增語。或有人出來
X82n1571_p0079a03║道。盤山老𠰚。但向伊道。不因紫陌花開早。爭得黃鶯
X82n1571_p0079a04║下柳條。若更問四面老𠰚。自曰。諾。惺惺著。　上堂。仲
X82n1571_p0079a05║冬嚴寒。伏惟首座大眾尊體起居萬福。兩彩一賽。便
X82n1571_p0079a06║下座。　上堂。有一則語舉似諸人。第一不得錯舉。便
X82n1571_p0079a07║下座。　上堂。昨宵年暮夜。今朝是歲旦。大都尋嘗日。
X82n1571_p0079a08║世人生異見。不解逐根源。只管尋枝蔓。新舊只如今。
X82n1571_p0079a09║仔細分明看。若也更商量。秦時𨍏轢鑽。　諸院長老
X82n1571_p0079a10║入山。上堂。臨濟入門便喝。是甚盌鳴聲。德山入門便
X82n1571_p0079a11║棒。抝曲作直。雲門三句。曹洞五位。大開眼了作夢。何
X82n1571_p0079a12║故如此？國清才子貴，家富小兒嬌。　到龍門，上堂：有
X82n1571_p0079a13║古何利，無口非啞。七出八沒，風流儒雅。便下座。　到
X82n1571_p0079a14║海會，上堂：白雲山裏白雲人，把定封疆無縫罅。無縫
X82n1571_p0079a15║罅，知幾價？莫有知價底麼？乃曰：一二三四五。　到興
X82n1571_p0079a16║化，上堂：世事冗如麻，空門路轉賖。青松林下客，幾箇
X82n1571_p0079a17║得歸家？共唱胡笳曲，分開五葉花。幸逢諸道友，同上
X82n1571_p0079a18║白牛車。大眾，車在這裏，牛在什麼處？芳草渡頭尋不
X82n1571_p0079a19║見，夜來依舊宿蘆花。甘露資長老把住，師曰：舒州管
X82n1571_p0079a20║界，元來有箇草賊。師曰：和尚也須隄防。資擬議，師便
X82n1571_p0079a21║拓開。　上堂：葉落歸根，來時無口。祖師恁麼道，猶欠
X82n1571_p0079a22║悟在。　上堂，僧問：祖意教意，是同是別？師曰：人貧智
X82n1571_p0079a23║短，馬瘦毛長。乃曰：祖師說不著，佛眼看不見。四面老
X82n1571_p0079a24║婆心，為君通一線。　上堂：春氣乍寒乍暖，春雲或卷
X82n1571_p0079b01║或舒。引得韶陽老子，放出針眼裏魚。乃曰：錯　謝知
X82n1571_p0079b02║事。上堂，僧問：王索仙陀婆時如何？師曰：七孔八竅。曰：
X82n1571_p0079b03║如何是王索仙陀婆？師曰：鸞駕未排齊號令。曰：如何
X82n1571_p0079b04║是仙陀婆？師曰：眼潤耳熱。僧禮拜，師曰：點。乃曰：文殊
X82n1571_p0079b05║張帆，普賢把柁。勢至觀音，共相唱和。贏得雙泉，閙中
X82n1571_p0079b06║打坐。打坐即不無，且道下水船一曲作麼生唱？囉邏
X82n1571_p0079b07║哩，囉邏哩，俗氣不除。　上堂：今宵正月半，乾坤都一
X82n1571_p0079b08║片。普賢門大開，相逢不相見。乃曰：過在阿誰？　上堂：
X82n1571_p0079b09║默默默，無上菩提從此得。賺殺人！便下座。　上堂：上
X82n1571_p0079b10║是天，下是地，南北東西依舊位。釋迦老子弄精魂，達
X82n1571_p0079b11║磨西來多忌諱。忽有箇漢出來道：和尚低聲。但向伊
X82n1571_p0079b12║道：祇要拋磚引玉。　上堂：山僧今日將山河大地盡
X82n1571_p0079b13║作黃金，該有情無情，總令成佛去，然後太平不入這
X82n1571_p0079b14║保社。何故？爭之不足，讓之有餘。　上堂：太平不會禪，
X82n1571_p0079b15║一向外邊走。臘月三十日，贏得一張口。且道那箇是
X82n1571_p0079b16║太平口？自曰：兩片皮也不識。　上堂，舉保壽作街坊
X82n1571_p0079b17║時，見兩人相諍，一人以手打一拳曰：你得恁麼無面
X82n1571_p0079b18║目寶！壽因而得入。若人於此知落處，可謂公辨私辨。
X82n1571_p0079b19║大眾聽取一頌：甚妙也甚妙，於此知性命。擗鼻與一
X82n1571_p0079b20║拳，當時便打正。　上堂：太平淈𣸩漢，事事盡經徧。如
X82n1571_p0079b21║是三千年，也有人讚歎。且道讚歎箇什麼？好箇淈𣸩
X82n1571_p0079b22║漢！　上堂：教中道：假使滿世間，皆如舍利弗。盡思共
X82n1571_p0079b23║度量，不能測佛智。尋甞衲僧家，高揖釋迦，不拜彌勒，
X82n1571_p0079b24║是會佛智不會佛智？眾中有則有，只是藏牙伏爪。太
X82n1571_p0079c01║平有箇見處，不惜眉毛，舉似諸人。待有人問，隨口便
X82n1571_p0079c02║答。　上堂：有鹽曰鹹，無鹽曰淡。太平聞說，口似匾擔。
X82n1571_p0079c03║便下座。　上堂：神通妙用，不欠絲毫。通人分上，不用
X82n1571_p0079c04║忉忉。泥多佛大，水長船高。　上堂：一月普現一切水，
X82n1571_p0079c05║一切水月一月攝。誠哉是言也！可謂塑不成，畵不就，
X82n1571_p0079c06║昨夜三更月如晝。　謝典座。上堂：變生為熟雖然易，
X82n1571_p0079c07║眾口調和轉見難。鹹淡若知真箇味，自然饑飽不相
X82n1571_p0079c08║干。　上堂，拈起拄杖曰：昨夜三更，夢見拄杖子教我
X82n1571_p0079c09║一片禪。向我道，和尚明日早起。上堂，舉似大眾：昨日
X82n1571_p0079c10║錦上鋪花，今日脚蹋實地。但看今日明朝，說甚祖師
X82n1571_p0079c11║來意。翻思黃面老人，謾道靈山授記。直饒大地山河，
X82n1571_p0079c12║借我鼻孔出氣。不如放下身心，自然仁義禮智。　上
X82n1571_p0079c13║堂：今朝正月半，與諸人相見。嫰麥長新苗，粒粒皆成
X82n1571_p0079c14║麵。薦不薦，全藉春風扇。　上堂，舉起拳頭曰：若喚作
X82n1571_p0079c15║拳頭，一似不曾行脚。若不喚作拳頭，對面相謾。除此
X82n1571_p0079c16║之外，也少一拳不得。　出隊歸，上堂：出隊半箇月，眼
X82n1571_p0079c17║不見鼻孔。忘却祖師禪，拾得箇骨董。且道向什麼處
X82n1571_p0079c18║著？一分奉釋迦牟尼佛，一分奉多寶佛塔。　謝首座，
X82n1571_p0079c19║上堂：彌勒看不見，釋迦說不得。恁麼尊貴生，日用無
X82n1571_p0079c20║差忒。得不得，識不識，三德六味味逾多，千古萬古為
X82n1571_p0079c21║規則。　上堂，僧問：如何是燃燈前？師曰：令人疑著。如
X82n1571_p0079c22║何是正燃燈？師曰：錯認定盤星。如何是燃燈後？師曰：
X82n1571_p0079c23║一場懡㦬。乃曰：每月有箇十五，無始劫來盡數。數到
X82n1571_p0079c24║彌勒下生，未免有甜有苦。且道畢竟如何？南山白額
X82n1571_p0080a01║大虫，元是西山猛虎。　上堂：日可冷，月可熱，眾魔不
X82n1571_p0080a02║能壞真說。大眾，作麼生是真說？潑狼潑賴。若信不及，
X82n1571_p0080a03║白雲為汝道，一要眾人會，二要龍神知。乃拈起法衣
X82n1571_p0080a04║曰：這箇真紅色，剛然道是緋。　上堂：風和日暖，古佛
X82n1571_p0080a05║家風。柳綠桃紅，祖師巴鼻。手親眼辨，未是惺惺。口辯
X82n1571_p0080a06║舌端，與道轉遠。從門入者，不是家珍。且道畢竟如何？
X82n1571_p0080a07║相見又無事，不來還憶君。　上堂，卓拄杖一下，乃舉
X82n1571_p0080a08║起曰：拄杖子，敢問你還說得如來禪麼？自曰：說不得。
X82n1571_p0080a09║還說得祖師禪麼？自曰：說不得。既說不得，白雲今日
X82n1571_p0080a10║出自己意去也。出自己意，小兒子戲。人天眾前，討甚
X82n1571_p0080a11║巴鼻？　上堂，僧問：始何是白雲一滴水？師曰：打碓打
X82n1571_p0080a12║磨。曰：飲者如何？師曰：教你無著面處。乃曰：恁麼恁麼，
X82n1571_p0080a13║蝦跳不出斗。不恁麼不恁麼，弄巧成拙。軟似鐵，硬如
X82n1571_p0080a14║泥。金剛眼睛十二兩，衲僧手裏秤頭低。有價數，沒商
X82n1571_p0080a15║量。無鼻孔底，將什麼聞香　邑中？上堂：白雲相送出
X82n1571_p0080a16║山來，滿眼紅塵撥不開。莫謂城中無好事，一塵一剎
X82n1571_p0080a17║一樓臺。　上堂，舉馬大師不安，院主問曰：和尚近日
X82n1571_p0080a18║尊候如何？大師曰：日面佛，月面佛。師曰：會麼？如不會，
X82n1571_p0080a19║白雲與你頌出：丫鬟女子畵娥眉，鸞鏡臺前語似癡。
X82n1571_p0080a20║自說玉顏難比並，却來架上著羅衣。　上堂：前回底
X82n1571_p0080a21║今日使不著，今日底後次使不著。使不著，說不著，重
X82n1571_p0080a22║遭撲。自古至如今，誰錯誰不錯？忽有箇出來道，白雲
X82n1571_p0080a23║不是今日錯也。自曰：錯！錯！　上堂：有一則奇特因緣，
X82n1571_p0080a24║舉似諸人。欲說又被說礙，不說又被不說礙。欲舉山
X82n1571_p0080b01║河大地，又被山河大地礙。從教頭上且安頭，真金不
X82n1571_p0080b02║博鍮。丈夫意如此，快樂百無憂。　上堂，舉僧問曹山：
X82n1571_p0080b03║佛未出世時如何？山曰：曹山不如。曰：出世後如何？山
X82n1571_p0080b04║曰：不如曹山。師曰：若以世諦觀之，曹山合喫二十棒。
X82n1571_p0080b05║若以祖道觀之，白雲合喫二十棒。然雖如是，棒頭有
X82n1571_p0080b06║眼，兩人中一人全肯，一人全不肯。若人簡點得出，許
X82n1571_p0080b07║汝具半隻眼。　上堂：汝等諸人，見老和尚鼓動唇吻，
X82n1571_p0080b08║豎起拂子，便作勝解。及乎山禽聚集，牛動尾巴，却將
X82n1571_p0080b09║作等閒。殊不知簷聲不斷前旬雨，電影還連後夜雷。
X82n1571_p0080b10║　上堂：釋迦已滅，彌勒未生。森羅萬象，推向一邊。且
X82n1571_p0080b11║作麼生是你諸人甞住法身？良久曰：有功無功，莫使
X82n1571_p0080b12║腹空。　請供頭修造。上堂：白雲今日權將大宋世界
X82n1571_p0080b13║作一面碁盤，先將東嶽泰山、南嶽衡山、西嶽華山、北
X82n1571_p0080b14║嶽恒山、中嶽嵩山定却五方，次將五臺、峨嵋、支提、羅
X82n1571_p0080b15║浮以為相助。左畔則斜飛雁陣，右邊則虎口雙關。遂
X82n1571_p0080b16║舉手曰：且道這一著落在什麼處？若知落處，便為敵
X82n1571_p0080b17║手。若也未然，白雲試通箇消息：十九條平路，爭功勢
X82n1571_p0080b18║未休。莫教一著錯，敗子卒難收。　上堂：若要天下橫
X82n1571_p0080b19║行，見老和尚打鼓陞堂，七十三，八十四，將拄杖驀口
X82n1571_p0080b20║便築。然雖如是，拈却門前上馬臺，剪斷五色索，方始
X82n1571_p0080b21║得安樂。　上堂：平生百了千當底，正好喫棒。且道過
X82n1571_p0080b22║在什麼處？打你百了千當。　上堂：去聖時遙，人多懈
X82n1571_p0080b23║怠。逆則生嗔，順則生愛。且道作麼生是不嗔不愛？東
X82n1571_p0080b24║海剪刀，西番皮袋。　上堂，僧問：承師有言，山前一片
X82n1571_p0080c01║閒田地，祇如威音王已前，未審什麼人為主？師曰：問
X82n1571_p0080c02║取寫契書人。曰：和尚為甚倩人來答？師曰：祇為你教
X82n1571_p0080c03║別人問。曰：與和尚平出去也。師曰：太遠在。乃曰：五目
X82n1571_p0080c04║莫覩其容，二聽絕聞其嚮。有功者罰，無功者賞。拈須
X82n1571_p0080c05║彌山，秤來二兩。忽有箇道：一方知識，為什麼大秤秤
X82n1571_p0080c06║人物事？自曰：官不容針，私通車馬。　謝街坊上堂：街
X82n1571_p0080c07║坊昨日將一把沙到方丈前，一見老僧，劈面便撒。賴
X82n1571_p0080c08║遇老僧，見衫袖一遮，並不妨事。今朝舉似大眾，不敢
X82n1571_p0080c09║隱藏。何故？賞伊膽大，下得這箇手脚。忽有人問白雲：
X82n1571_p0080c10║為什麼只恁休去？不見道：老不以筋力為能？然雖如
X82n1571_p0080c11║是，賓主歷然。　上堂，僧問：如何是佛？師曰：許多時向
X82n1571_p0080c12║什麼處去來？乃曰：達磨未來時，冬寒夏熱。達磨來後，
X82n1571_p0080c13║夜暗晝明。諸人若下得一轉平實語，喫鹽聞鹹，喫醋
X82n1571_p0080c14║聞酸。若道不得，迦葉門前底。　郭朝奉祥正請上堂，
X82n1571_p0080c15║朝奉於法座前燒香曰：此一瓣香爇向爐中，為光明
X82n1571_p0080c16║雲遍滿法界，供養我堂頭師兄禪師。伏願於此雲中
X82n1571_p0080c17║方廣座上，擘開面門，放出先師形相，與諸人描邈。何
X82n1571_p0080c18║以如此？白雲岩畔舊相逢，往日今朝事不同。夜靜水
X82n1571_p0080c19║寒魚不食，一爐香散白蓮峰。師遂曰：曩謨薩怛哆鉢
X82n1571_p0080c20║囉野。恁麼恁麼，幾度白雲溪上望，黃梅花向雪中開。
X82n1571_p0080c21║不恁麼不恁麼，嫩柳條金線，且要應時來。不見龐居
X82n1571_p0080c22║士問馬大師：不與萬法為侶者是什麼人？馬大師曰：
X82n1571_p0080c23║待汝一口吸盡西江水，即向汝道。大眾，一口吸盡西
X82n1571_p0080c24║江水，萬丈深潭窮到底。掠彴不是趙州橋，明月清風
X82n1571_p0081a01║安可比？　上堂：春雨灑無涯，乾坤已具知。東君行正
X82n1571_p0081a02║令，梅柳一枝枝。祖師門下客，相見在今時。相見即不
X82n1571_p0081a03║無，說什麼事？便下座。　上堂，舉唐肅宗帝問忠國師
X82n1571_p0081a04║曰：和尚百年後，所師何物？國師曰：與老僧造箇無縫
X82n1571_p0081a05║塔。帝曰：請師塔樣。國師良久曰：會麼？帝曰：不會。國師
X82n1571_p0081a06║曰：吾有付法弟子躭源，却諳此事，請詔問之。師曰：前
X82n1571_p0081a07║面是真珠瑪瑙，後面是瑪瑙真珠。東邊是觀音勢至，
X82n1571_p0081a08║西邊是普賢文殊。中間有一首幡，被風吹著道：胡盧！
X82n1571_p0081a09║胡盧！　上堂，顧視禪床左右，遂拈拄杖在手中曰：只
X82n1571_p0081a10║長一尺。下座。　上堂：世有一物，亦不屬凡，亦不屬聖，
X82n1571_p0081a11║亦不屬邪，亦不屬正。萬事臨時，自然號令。抵死要知，
X82n1571_p0081a12║換却性命。　上堂：擔水河頭賣，諸人盡笑怪。滯貨沒
X82n1571_p0081a13║人猜，一似欠他債。昨夜三更半，石人鬬禮拜。這箇說
X82n1571_p0081a14║話，莫道你理會不得，我也理會不得。師曰：譬如水牯
X82n1571_p0081a15║牛過窗櫺，頭角四蹄都過了，因甚尾巴過不得？　師
X82n1571_p0081a16║一日持錫遶廊曰：莫有屬牛人問命麼？眾皆無語。師
X82n1571_p0081a17║乃曰：孫臏今日開鋪，更無一人垂顧。可憐三尺龍鬚，
X82n1571_p0081a18║喚作尋常破布。　宋徽宗崇寧甲申六月二十五日，
X82n1571_p0081a19║上堂辭眾曰：趙州和尚有末後句，你作麼生會？試出
X82n1571_p0081a20║來道看。若會得去，不妨自在快活。如或未然，這好事
X82n1571_p0081a21║作麼說？良久曰：說即說了也，祇是諸人不知。要會麼？
X82n1571_p0081a22║富嫌千口少，貧恨一身多。珍重！時山門有土木之役，
X82n1571_p0081a23║躬往督之，且曰：汝等勉力，吾不復來矣。歸丈室淨髮
X82n1571_p0081a24║澡身，迄旦吉祥而化。是夕山摧石隕，四十里內，巖谷
X82n1571_p0081b01║震吼。闍維設利如雨，塔于東山之南。
X82n1571_p0081b02║潭州雲蓋山智本禪師瑞州郭氏子。開堂日，僧問：諸
X82n1571_p0081b03║佛出世，天雨四華。和尚出世，有何祥瑞？師曰：千聞不
X82n1571_p0081b04║如一見。曰：見後如何？師曰：瞎。　問：如何是清淨法身？
X82n1571_p0081b05║師曰：家無小使，不成君子。　問：將心覓心，如何覓得？
X82n1571_p0081b06║師曰：波斯學漢語。　問：如何是學人出身處？師曰：雪
X82n1571_p0081b07║峰元是嶺南人。　問：素面呈相時如何？師曰：一場醜
X82n1571_p0081b08║拙。　問：人人盡有一面古鏡，如何是學人古鏡？師曰：
X82n1571_p0081b09║打破來，向你道。曰：打破了也。師曰：北地冬抽筍。　問：
X82n1571_p0081b10║古人道，說取行不得底，行取說不得底。未審行不得
X82n1571_p0081b11║底作麼生說？師曰：口在脚下。曰：說不得底作麼生行？
X82n1571_p0081b12║師曰：踏著舌頭。　問：知師久蘊囊中寶，今日當場略
X82n1571_p0081b13║借看。師曰：適來恰被人借去。　上堂：去者鼻孔遼天，
X82n1571_p0081b14║來者脚踏實地。且道祖師意向甚麼處著？良久曰：長
X82n1571_p0081b15║恨春歸無覓處，不知流入此中來。　上堂：高臺巴鼻，
X82n1571_p0081b16║開口便是。若也便是，有甚巴鼻？月冷風高，水清山翠。
X82n1571_p0081b17║　上堂：以楔出楔，有甚休歇？次得休歇，以楔出楔。喝
X82n1571_p0081b18║一喝。　上堂，高聲喚侍者，侍者應諾。師曰：大眾集也
X82n1571_p0081b19║未？侍者曰：大眾已集。師曰：那一箇為甚麼不來赴參？
X82n1571_p0081b20║侍者無語。師曰：到即不點。　上堂：滿口道不出，句句
X82n1571_p0081b21║甚分明。滿目覷不見，山山叠亂青。鼓聲猶不會，何況
X82n1571_p0081b22║是鐘鳴？喝一喝。　上堂：祖翁卓卓犖犖，兒孫齷齷齪
X82n1571_p0081b23║齪。有處藏頭，沒處露角。借問衲僧，如何摸索？　上堂，
X82n1571_p0081b24║橫按拄杖曰：牙如刀劒面如鐵，眼放電光光不歇。手
X82n1571_p0081c01║把蒺蔾一萬斤，等閒敲落天邊月。卓一下。　僧問：如
X82n1571_p0081c02║何是齩人獅子？師曰：五老峰前。曰：這箇豈會齩人？師
X82n1571_p0081c03║曰：今日拾得性命。　上堂：頭戴須彌山，脚踏四大海。
X82n1571_p0081c04║呼吸起風雷，動用生五彩。若能識得渠，一任歲月改。
X82n1571_p0081c05║且道誰人識得渠？喝一喝曰：田厙奴。
X82n1571_p0081c06║滁州瑯琊永起禪師襄陽人。上堂，僧問：庵內人為甚
X82n1571_p0081c07║麼不見庵外事？師曰：東家點燈，西家暗坐。曰：如何是
X82n1571_p0081c08║庵內事？師曰：眼在甚麼處？曰：三門頭合掌。師曰：有甚
X82n1571_p0081c09║交涉？乃曰：五更殘月落，天曉白雲飛。分明目前事，不
X82n1571_p0081c10║是目前機。既是目前事，為甚麼不是目前機？良久曰：
X82n1571_p0081c11║此去西天路，迢迢十萬餘。　上堂，良久，撫掌一下曰：
X82n1571_p0081c12║阿呵呵！阿呵呵！還會麼？法法本來法。遂拈拄杖曰：這
X82n1571_p0081c13║箇是山僧拄杖，那箇是本來法？還定當得麼？卓一下。
X82n1571_p0081c14║英州保福殊禪師僧問：諸佛未出世時如何？師曰：山
X82n1571_p0081c15║河大地。曰：出世後如何？師曰：大地山河。曰：恁麼則一
X82n1571_p0081c16║般也。師曰：敲甎打瓦。　問：如何是和尚家風？師曰：椀
X82n1571_p0081c17║大椀小。曰：客來將何祇待？師曰：一杓兩杓。曰：未飽者
X82n1571_p0081c18║作麼生？師曰：少喫！少喫！　問：如何是大道？師曰：鬧市
X82n1571_p0081c19║裏。曰：如何是道中人？師曰：一任人看。　問：如何是禪？
X82n1571_p0081c20║師曰：秋風臨古渡，落日不堪聞。曰：不問這箇禪。師曰：
X82n1571_p0081c21║你問那箇禪？曰：祖師禪。師曰：南華塔外松陰裏，飲露
X82n1571_p0081c22║吟風又更多。　問：如何是真正路？師曰：出門看堠子。
X82n1571_p0081c23║　上堂：釋迦何處滅俱尸，彌勒幾曾在兜率？西覓普
X82n1571_p0081c24║賢好慙愧，北討文殊生受屈。坐壓毗盧額汗流，行築
X82n1571_p0082a01║觀音鼻血出。回頭摸著箇匾擔，却道好箇木牙笏。喝
X82n1571_p0082a02║一喝。
X82n1571_p0082a03║袁州崇勝院珙禪師上堂，舉石鞏張弓架箭話，頌曰：
X82n1571_p0082a04║三十年來握箭弓，三平纔到擘開胸。半箇聖人終不
X82n1571_p0082a05║得，大顛弦外幾時逢。
X82n1571_p0082a06║提刑郭祥正字功甫，號淨空居士。志樂泉石，不羨紛
X82n1571_p0082a07║華。因謁白雲，雲上堂曰：夜來枕上作得箇山頌，謝功
X82n1571_p0082a08║甫大儒廬山二十年之舊。今日遠訪白雲之勤，當須
X82n1571_p0082a09║舉與大眾，請已後分明舉似諸方。此頌豈唯謝功甫
X82n1571_p0082a10║大儒，直要與天下有鼻孔衲僧脫却著肉汗衫，莫言
X82n1571_p0082a11║不道。乃曰：上大人，丘乙己。化三千，七十士。爾小生，八
X82n1571_p0082a12║九子。佳作仁，可知禮也。公切疑，後聞小兒頌之，忽有
X82n1571_p0082a13║省，以書報雲。雲以偈答曰：藏身不用縮頭，斂跡何須
X82n1571_p0082a14║收脚。金烏半夜遼天，玉兔趕他不著。宋元祐中，往衢
X82n1571_p0082a15║之南禪謁泉萬卷，請陞座。公趨前拈香曰：海邊枯木，
X82n1571_p0082a16║叉手成香。爇向爐中，橫穿香積。如來鼻孔作此大事，
X82n1571_p0082a17║須是對眾白過始得。雲居老人有箇無縫布衫，分付
X82n1571_p0082a18║南禪，著得不長不短。進前諸佛讓位，退步則海水澄
X82n1571_p0082a19║波。今日嚬呻，六種震動。遂召曰：大眾還委悉麼？有意
X82n1571_p0082a20║氣時添意氣，不風流處也風流。泉曰：遞相鈍置。公曰：
X82n1571_p0082a21║因誰致得？　到保寧，請勇陞座。公拈香曰：法鼓既鳴，
X82n1571_p0082a22║寶香初爇。楊岐頂𩕳門，請師重著楔。保寧卓拄杖一
X82n1571_p0082a23║下曰：著楔已竟，大眾證明。又卓一下，下座。　到雲居，
X82n1571_p0082a24║請佛印陞座。公拈香曰：覺地相逢一何早，鶻臭布衫
X82n1571_p0082b01║今脫了。要識雲居一句元，珍重後園驢喫草。召大眾
X82n1571_p0082b02║曰：此一瓣香薰天炙地去也。印曰：今日不著便，被這
X82n1571_p0082b03║漢當面塗糊。便打。乃曰：謝公千里來相訪，共話東山
X82n1571_p0082b04║竹徑深。借與一龍騎出洞，若逢天旱便為霖。擲拄杖
X82n1571_p0082b05║下座。公拜起，印曰：收得龍麼？公曰：已在這裏。印曰：作
X82n1571_p0082b06║麼生騎？公擺手作舞便行。印拊掌曰：祇有這漢猶較
X82n1571_p0082b07║些子。
X82n1571_p0082b08║保寧勇禪師法嗣
X82n1571_p0082b09║郢州月掌山壽聖智淵禪師上堂，僧問：祖意西來即
X82n1571_p0082b10║不問，如何是一色？師曰：目前無闍黎，此間無老僧。曰：
X82n1571_p0082b11║既不如是，如何曉會？師曰：領取鉤頭意，莫認定盤星。
X82n1571_p0082b12║乃曰：凡有問答，一似擊石迸火，流出無盡法財，三草
X82n1571_p0082b13║二木普霑其潤。放行也，雲生谷口，霧罩長空。把定也，
X82n1571_p0082b14║碧眼胡僧，亦須罔措。壽聖如斯舉唱，猶是化門，要且
X82n1571_p0082b15║未有衲僧巴鼻。敢問諸人，作麼生是衲僧巴鼻？良久
X82n1571_p0082b16║曰：布針開兩眼，君向那頭看？
X82n1571_p0082b17║安吉州烏鎮壽聖院楚文禪師上堂，拈拄杖曰：華藏
X82n1571_p0082b18║木楖𣗖，等閒亂拈出。不是不惜手，山家無固必。點山
X82n1571_p0082b19║山動搖，攪水水波溢。忽然把定時，事事執法律。要橫
X82n1571_p0082b20║不得橫，要屈不得屈。驀召大眾曰：莫謂棒頭有眼明
X82n1571_p0082b21║如日，上面光生盡是漆。隨聲敲一下。　上堂：一叉一
X82n1571_p0082b22║劄，著骨連皮。一搦一擡，粘手綴脚。電光石火，頭垂尾
X82n1571_p0082b23║垂。劈箭追風，半生半死。撞著磕著，討甚眉毛。明頭暗
X82n1571_p0082b24║頭，是何眼目。總不恁麼，正在半途。設使全機，未至涯
X82n1571_p0082c01║岸。直饒淨躶躶，赤灑灑，沒可把，尚有廉纖。山僧恁麼
X82n1571_p0082c02║道，且道口好作甚麼？良久曰：嘻！留取喫飯。
X82n1571_p0082c03║信州靈鷲山寶積宗映禪師開堂日，乃橫按拄杖曰：
X82n1571_p0082c04║大眾，到這裏無親無疎，自然不孤。無內無外，縱橫自
X82n1571_p0082c05║在。自在不孤，清淨毗盧。釋迦舉令，彌勒分疎。觀根逗
X82n1571_p0082c06║教，更相回互。看取寶積拄杖子，黑漆光生，兩頭相副。
X82n1571_p0082c07║阿呵呵，是何言歟？良久曰：世事但將公道斷，人心難
X82n1571_p0082c08║與月輪齊。卓一下，下座。
X82n1571_p0082c09║隆興府景福日餘禪師上堂，僧問：如何是道？師曰：天
X82n1571_p0082c10║共白雲曉，水和明月流。曰：如何是道中人？師曰：先行
X82n1571_p0082c11║不到，末後太過。又僧出眾畫一圓相，師以手畫一畫，
X82n1571_p0082c12║僧作舞歸眾。師曰：家有白澤之圖，必無如是妖怪。乃
X82n1571_p0082c13║拈拄杖曰：無量諸佛向此轉大法輪，今古祖師向此
X82n1571_p0082c14║演大法義。若信得及，法法本白圓成，念念悉皆具足。
X82n1571_p0082c15║若信不及，山僧今日因行不妨掉臂，更為重說偈言。
X82n1571_p0082c16║卓一下，下座。
X82n1571_p0082c17║安吉州上方日益禪師開堂日，上首白槌罷，師曰，白
X82n1571_p0082c18║槌前觀一又不成，白槌後觀二又不是。到這裏，任是
X82n1571_p0082c19║鐵眼銅睛，也須百雜碎。莫有不避危亡底衲僧，試出
X82n1571_p0082c20║來看。時有兩僧齊出，師曰，一箭落雙鵰。曰，某甲話猶
X82n1571_p0082c21║未問，何得著忙。師曰，莫是新羅僧麼。僧擬議，師曰，撞
X82n1571_p0082c22║露柱漢。便打。問，如何是未出世邊事。師曰，井底蝦蟇
X82n1571_p0082c23║吞却月。曰，如何是出世邊事。師曰，鷺鷥踏折枯蘆枝。
X82n1571_p0082c24║曰，去此二途，如何是和尚為人處。師曰，十成好箇金
X82n1571_p0083a01║剛鑽，攤向街頭賣與誰。問，如何是多年水牯牛。師曰，
X82n1571_p0083a02║齒疎眼暗。問，鬧市相逢事若何。師曰，東行買賤，西行
X82n1571_p0083a03║賣貴。曰，忽若不作貴，不作賤，又作麼生。師曰，鎮州蘿
X82n1571_p0083a04║蔔。問，一切含靈，具有佛性。既有佛性，為甚麼却撞入
X82n1571_p0083a05║驢胎馬腹。師曰，知而故犯。曰，未審向甚麼處懺悔。師
X82n1571_p0083a06║打曰，且作死馬醫。問，覿面相呈時如何。師曰，左眼半
X82n1571_p0083a07║斤，右眼八兩。僧提起坐具曰，這箇聻。師曰，不勞拈出。
X82n1571_p0083a08║乃左右顧視曰，黃面老周行七步，脚跟下正好一錐。
X82n1571_p0083a09║碧眼胡兀坐九年，頂門上可惜一劄。當時若有箇為
X82n1571_p0083a10║眾竭力底衲僧，下得這毒手，也免得拈花微笑，空破
X82n1571_p0083a11║面顏。立雪齊腰，翻成轍迹。自此將錯就錯，相樓打簍。
X82n1571_p0083a12║遂有五葉芬芳，千燈續𦦨。向曲彔木上唱二作三，於
X82n1571_p0083a13║楖栗杖頭指南為北。直得進前退後，有問法問心之
X82n1571_p0083a14║徒。倚門傍墻，有覓佛覓祖底漢。庭前指柏，便喚作祖
X82n1571_p0083a15║意西來。日裏看山，更錯認學人自己。殊不知此一大
X82n1571_p0083a16║事，本自靈明。盡未來際，未甞間斷。不假修證，豈在思
X82n1571_p0083a17║惟。雖鶖子有所不知，非滿慈之所能辯。不見馬祖一
X82n1571_p0083a18║喝，百丈三日耳聾。寶壽令行，鎮州一城眼瞎。大機大
X82n1571_p0083a19║用，如迅雷不可停。一唱一提，似斷崖不可履。正當恁
X82n1571_p0083a20║麼時，三世諸佛祇可傍觀，六代祖師證明有分。大眾
X82n1571_p0083a21║且道，今日還有證明底麼？良久曰：劄。　上堂：拾得搬
X82n1571_p0083a22║柴，寒山燒火。唯有豐干，巖中冷坐。且道豐干有恁麼
X82n1571_p0083a23║長處？良久曰：家無小使，不成君子。
X82n1571_p0083a24║贛州西堂顯首座賦性高逸，機辯自將。保寧示以神
X82n1571_p0083b01║劒頌曰：提得神鋒勝太阿，萬年妖孽盡消磨。直饒埋
X82n1571_p0083b02║向塵泥裏，怎奈靈光透匣何。師曰：漫效顰，亦提得一
X82n1571_p0083b03║箇。寧曰：何不呈似老僧。師便曰：凜凜寒光出匣時，乾
X82n1571_p0083b04║坤閃爍耀潛輝。當鋒截斷毗盧頂，更有何妖作是非。
X82n1571_p0083b05║寧曰：忽遇天魔外道來時如何？師以坐具便摵。寧作
X82n1571_p0083b06║倒勢，師拂袖而行。寧曰：且來。師曰：且去掘窟。寧笑而
X82n1571_p0083b07║已。
X82n1571_p0083b08║
X82n1571_p0083b09║五燈全書卷第四十一