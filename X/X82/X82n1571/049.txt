X82n1571_p0151c09║
X82n1571_p0151c10║
X82n1571_p0151c11║五燈全書卷第四十九
X82n1571_p0151c12║
X82n1571_p0151c13║京都聖感禪寺住持（臣）僧　（超永）　編輯
X82n1571_p0151c14║京都古華嚴寺住持（臣）僧　（超揆）　較閱　進
X82n1571_p0151c15║呈
X82n1571_p0151c16║臨濟宗
X82n1571_p0151c17║南嶽下二十世
X82n1571_p0151c18║徑山範禪師法嗣
X82n1571_p0151c19║袁州仰山雪巖祖欽禪師浙之婺州人。五歲出家，十
X82n1571_p0151c20║六薙染，十八行脚。初參雙林遠、妙峰善諸老，無所發
X82n1571_p0151c21║明。聞滅翁禮住淨慈，懷香請益，禮示臨濟三頓棒話，
X82n1571_p0151c22║亦無所入。遂上徑山，謁無準範。依範最久，銳志咨參，
X82n1571_p0151c23║封被脇不至蓆者數載。一日，上蒲團，忽然面前豁開，
X82n1571_p0151c24║如地陷一般，淨躶地地。半月餘，動相不生，自茲坐定
X82n1571_p0152a01║礙膺。十年後，同忠石梁過浙西天目。一日，佛殿前行，
X82n1571_p0152a02║擡眸見古栢，觸著向來所得境界，和底一時颺下，礙
X82n1571_p0152a03║膺之物爆然而散，如在暗室出白日之下。從此不疑
X82n1571_p0152a04║生、不疑死、不疑佛、不疑祖，方始見無準老人立地處。
X82n1571_p0152a05║因徑山鑄鐘，令作疏語，師率筆成偈曰：通身只是一
X82n1571_p0152a06║張口，百鍊爐中輥出來。斷送夕陽歸去後，又催明月
X82n1571_p0152a07║上樓臺。自是聲動叢林。出世初，住潭之龍興，繼遷湘
X82n1571_p0152a08║西道林、處州南明、仙居護聖及湖州光孝。宋度宗咸
X82n1571_p0152a09║淳己巳，住袁州仰山。師憫綱宗失據，因提挈拈頌，激
X82n1571_p0152a10║揚敲唱，見諦超卓，一時宗風為之振起。後元世祖賜
X82n1571_p0152a11║賚尊禮亦極隆。　上堂：昨夜日從西沒，舊年已去；今
X82n1571_p0152a12║朝日自東升，新歲又來。新歲既來，有何奇特？風前鐵
X82n1571_p0152a13║樹花開，別是一般春色。　謝首座、維那，上堂：人天眼
X82n1571_p0152a14║目，佛祖綱維，千差萬別，一以貫之。如何見得？克賓法
X82n1571_p0152a15║戰不勝，南泉斬卻猫兒。　上堂：春日晴，燒痕青，布穀
X82n1571_p0152a16║催耕處處鳴。雖然底事最分明，只是不得將眼看并
X82n1571_p0152a17║耳聽。何故？纔有一絲頭，便有一絲頭。　臘八，上堂：黃
X82n1571_p0152a18║面老子，六載辛勤。尋得鼻孔，打失眼睛。且道落在甚
X82n1571_p0152a19║麼處？雪山午夜一天星。　上堂：豆好合醬，鹽好煑羹。
X82n1571_p0152a20║飯能療饑，茶可止渴。從上來的的相承，逗到理極情
X82n1571_p0152a21║忘處，無越乎此。因甚楊岐老漢卻道弄蹄驢子三隻
X82n1571_p0152a22║脚？開眼也著，合眼也著。　上堂：石門巇嶮，玉峽潺湲。
X82n1571_p0152a23║未到此間，不妨疑著。到則到矣，平展一句又作麼生？
X82n1571_p0152a24║古路鐵蛇橫。　上堂：天不能葢，地不能載。即之本無，
X82n1571_p0152b01║棄之則在。無本不無，在即不在。金剛與泥神揩背，一
X82n1571_p0152b02║擦粉碎。　上堂：方便門，解脫門，毗盧寶閣門。以拄杖
X82n1571_p0152b03║一擊曰：八字俱開。然雖如是，只許向者裏蹔時止宿，
X82n1571_p0152b04║一息一食而已。若欲直指大休大歇大安樂田地，前
X82n1571_p0152b05║頭大有活路在。　上堂：杜䳌啼血滿花枝，底事匇匇
X82n1571_p0152b06║苦勸歸。歸到故鄉還似客，村村綠暗與紅稀。函葢乾
X82n1571_p0152b07║坤句，隨波逐浪句，截斷眾流句，向者裏薦得，一串穿
X82n1571_p0152b08║卻楊岐驢子三隻脚。　上堂：竟日窗開坐寂寥，巖前
X82n1571_p0152b09║笋稚欲齊腰。幽禽忽起藤花落，磵瀑吹聲度石橋。於
X82n1571_p0152b10║此見得，南明三十年只作境會。若是眼瞎耳聾，百尺
X82n1571_p0152b11║竿頭欠一步在。　中夏，上堂：前四十五日，知進不知
X82n1571_p0152b12║退。後四十五日，知退不知進。正當今日，進退兩忘。季
X82n1571_p0152b13║夏極熱，薰風自凉。卓拄杖曰：時聞一陣藕花香。　追
X82n1571_p0152b14║嚴，上堂：雷聲斷梅，陰霧豁開，突出先佛未形之相。生
X82n1571_p0152b15║住異，滅難該，洞庭山子青崔嵬。　上堂：是亦剗，非亦
X82n1571_p0152b16║剗。令下無私，棒頭有眼。因思黃蘗大師道：汝等諸人
X82n1571_p0152b17║與麼行脚，何處有今日？也是睦州擔板。　開爐，上堂：
X82n1571_p0152b18║死柴頭上，又無烟火。水晶宮裏，烈焰燒空。舜若多神，
X82n1571_p0152b19║眉鬚自墮。拈拄杖曰：拄杖子聞與麼道，是信耶？是不
X82n1571_p0152b20║信耶？卓拄杖曰：雙破　佛涅槃。上堂：岸柳搖金，溪桃
X82n1571_p0152b21║吐玉。波旬無端起舞，阿難平地悲哭。因甚如此？親見
X82n1571_p0152b22║如來面目。　上堂：春日遲遲，綠暗紅稀。尀耐深山百
X82n1571_p0152b23║舌，也學江南杜宇。聲聲報道：不如歸仰山。恁麼說話，
X82n1571_p0152b24║畢竟是賓家語？主家語？逢人不得錯舉。　上堂：千說
X82n1571_p0152c01║萬說，不如親見一面。千討萬討，不如只在手頭。寒風
X82n1571_p0152c02║蕭蕭，黃葉飄飄。鶴眠松頂，雲臥山腰。幾番今日又明
X82n1571_p0152c03║朝。　上堂：道在日用，日用不知。飢只喫飯，寒只添衣。
X82n1571_p0152c04║晴天愛日拄枯藜。點撿溪頭梅樹，向陽偷放南枝。
X82n1571_p0152c05║　上堂：進則撞頭磕額，退則墮坑落壍。動則犯手傷鋒，
X82n1571_p0152c06║佛法何曾見面？咄！莫道仰山今日無為人方便。　上
X82n1571_p0152c07║堂：父母未生前，畢竟是什麼？當體沒蹤由，求之即錯
X82n1571_p0152c08║過。不錯過，南北東西豈非我？　開爐，上堂：不冷不熱
X82n1571_p0152c09║爐鞴，半真半假金鍮。鑄作瓶盤釵釧，卻成品字柴頭。
X82n1571_p0152c10║且道與趙州無賓主話相去多少？疑則別。參！　上堂：
X82n1571_p0152c11║好雨知時節，當春乃發生。倒栽石上無根樹，枝葉通
X82n1571_p0152c12║身一夜萌。豎拂子曰：情塵未脫，有眼如盲。　上堂：心
X82n1571_p0152c13║是根，法是塵，兩種猶如鏡上痕。鏡已破，法不存，疎影
X82n1571_p0152c14║橫斜水清淺，暗香浮動月黃昏。　上堂：南薰入奏，殿
X82n1571_p0152c15║閣生凉。西來祖意，切忌商量。何故？向下文長。　無準
X82n1571_p0152c16║和尚忌拈香：巴陵三轉語，大仰一甌茶。有恩成怨恨，
X82n1571_p0152c17║無事是讐家。杜䳌啼血染山花。　上堂：閏月月望，月
X82n1571_p0152c18║即尋常。雲埋即暗，雲散即光。豎拂子曰：且道是雲耶？
X82n1571_p0152c19║是月耶？切忌眼花。　小釋迦忌拈香：插鍬而立，死去
X82n1571_p0152c20║十分。拔鍬便去，弄鬼精魂。山鳥山花笑殺人，慚惶炷
X82n1571_p0152c21║此一爐熏。　上堂：集雲一關，似乎等閒。看時容易，透
X82n1571_p0152c22║時即難。森羅萬象，從教側目。三世諸佛，逈絕躋攀。一
X82n1571_p0152c23║徑古松苔蘚斑。　上堂：呼六為五，破二作三。眼觀東
X82n1571_p0152c24║北，意在西南。仰山門下，却不用者般茶飯。何故？佛法
X82n1571_p0153a01║不怕爛。　上堂：我法妙難思，亦復離言說。百丈再參，
X82n1571_p0153a02║馬祖一喝。三日耳聾，直得黃檗吐舌。豎拂子曰：有甚
X82n1571_p0153a03║交涉？　中秋，上堂：好供養，好修行。拂袖便去，也不多
X82n1571_p0153a04║爭。何故？此夜一輪滿，清光何處無？　上堂：至化無方，
X82n1571_p0153a05║至德有光。遲日江山麗，春風花草香。玉壺影裏劫春
X82n1571_p0153a06║長，乾坤獨立露堂堂。　上堂：春山重重，夜雨濛濛。長
X82n1571_p0153a07║連牀上，閉眉合眼。睡到曉鐘，心也空，法也空。不起第
X82n1571_p0153a08║二念，坐斷主人翁。好安樂也弟兄。　上堂：進無前，退
X82n1571_p0153a09║無後。毫髮參差，便成窠臼。八月二十五，洞山離查渡。
X82n1571_p0153a10║雲門道：放子三十棒。却作麼生？無端無端，生受生受。
X82n1571_p0153a11║　至元丁亥，寄竹篦麈拂及綠水青山一同受記，并
X82n1571_p0153a12║書真贊與高峰原妙曰：上大今已無人，雪巖可知禮
X82n1571_p0153a13║也。虗名塞破乾坤，分付原妙侍者。壽七十餘示寂。
X82n1571_p0153a14║杭州淨慈斷橋妙倫禪師台州黃巖徐氏子。母劉，夢
X82n1571_p0153a15║月而孕。年十八，落髮於永嘉廣慈院。初見谷源道于
X82n1571_p0153a16║瑞巖，聞舉麻三斤話，疑之，徧叩諸方。一日，于雲居見
X82n1571_p0153a17║山堂閱楞嚴，至蚊蟲螻蟻，無有言說而能辦事，釋然
X82n1571_p0153a18║有省，曰：趙州栢樹子話，可煞直截。旋謁無準範於雪
X82n1571_p0153a19║竇，範問：從何處來？師曰：天台。曰：還過得石梁橋麼？師
X82n1571_p0153a20║曰：一脚踏斷了也。自是人呼為斷橋。一日，範以狗子
X82n1571_p0153a21║因何有業識，令師下語，凡三十轉不契。師曰：可無方
X82n1571_p0153a22║便乎？範以真淨所頌示之，師竦然良久。忽聞板聲，通
X82n1571_p0153a23║身汗下，於是脫然無疑。範移育王雙徑，師皆分座。出
X82n1571_p0153a24║世祗園，遷瑞巖國清，後主淨慈。　上堂：荊山有玉，獲
X82n1571_p0153b01║得者不在荊山。赤水有珠，拾得者不在赤水。衲僧有
X82n1571_p0153b02║無位真人，證得者出入不在面門。驀拈拄杖橫按，曰：
X82n1571_p0153b03║會麼？幽州江口石人蹲。　上堂，舉慈明室中安一盆
X82n1571_p0153b04║水，盆上橫一柄劒，劒上安一緉草鞋。凡見僧來便指，
X82n1571_p0153b05║擬議便打。師頌曰：百花叢裏躍鞭過，俊逸風流有許
X82n1571_p0153b06║多。未第儒生偷眼覰，滿懷無奈舊愁何。　上堂：德山
X82n1571_p0153b07║低頭，夾山點頭。俱胝豎起手指頭，玄沙築破脚指頭。
X82n1571_p0153b08║拈拄杖曰：都來不出山僧拄杖頭。何以見得？卓拄杖
X82n1571_p0153b09║曰：一葉落，天下秋。　上堂，舉達觀頴曰：七佛是性𨽻，
X82n1571_p0153b10║萬法是心奴。且道主人翁在甚麼處？自喝曰：七佛已
X82n1571_p0153b11║下出頭。又自諾曰：各自祗候。師曰：喚七佛為性隷，指
X82n1571_p0153b12║萬法是心奴。達觀自謂有出身路，及乎自喝自諾，又
X82n1571_p0153b13║是奴隷邊事。主人翁何曾夢見？大眾要見麼？以拂子
X82n1571_p0153b14║拂一拂曰：曉來一陣春風動，開徧園林百樣花。　將
X82n1571_p0153b15║終，與眾入室罷，作手書辭諸山及魏國公。公饋藥，不
X82n1571_p0153b16║受。又使人問曰：師生天台，因甚死淨慈？師答曰：日出
X82n1571_p0153b17║東方夜落西。遂書偈而化。世壽六十二，僧臘四十四。
X82n1571_p0153b18║台州國清靈叟源禪師上堂，舉僧問趙州：真如凡聖，
X82n1571_p0153b19║皆是夢言。如何是真言？州曰：唵部臨㗶。師曰：趙州禪
X82n1571_p0153b20║只在口皮邊。看他與麼，也是喚鐘作甕。忽有問靈叟，
X82n1571_p0153b21║却向他道：飢時但喫飯。且道與古人是同是別？西天
X82n1571_p0153b22║梵語，此土唐言。　上堂：炎自炎，涼自涼。法無二法，不
X82n1571_p0153b23║用商量。只如人人鼻孔在面上，則固是知有。我更問
X82n1571_p0153b24║你：別沼荷香，何似深村稻香？　防意如城偈曰：六門
X82n1571_p0153c01║長鎖舊封彊，已是攀緣萬慮忘。昨夜貧家忽遭劫，元
X82n1571_p0153c02║來禍起是蕭墻。守口如瓶偈曰：明明只在鼻孔下，動
X82n1571_p0153c03║著無非是禍門。直下放教如木𣔻，青天白日怒雷奔。
X82n1571_p0153c04║明州天童別山祖智禪師蜀之順慶楊氏子，年十四
X82n1571_p0153c05║得度。初聞僧誦華嚴經彌勒樓閣，入已還閉，恍如夢
X82n1571_p0153c06║覺。遂頌靈雲見桃花頌，有萬綠叢中紅一點，幾人歡
X82n1571_p0153c07║喜幾人愁之句。徧叩浙翁琰、無際派、高原泉、淳菴淨、
X82n1571_p0153c08║妙峰善諸老宿，最後見無準範於雪竇。範知是法器，
X82n1571_p0153c09║待之彌峻。時或棒喝交下，一語不少貸。師擬對，輙噤
X82n1571_p0153c10║不能發，繇是知解都喪。久之，作而言曰：吾生平伎倆，
X82n1571_p0153c11║皆死法也。今見此翁，始行活路。既而範移徑山，命師
X82n1571_p0153c12║分座。宋理宗嘉熙戊戌，洞庭天王虗席，迎師主之。寶
X82n1571_p0153c13║祐丙辰，天童燬，州帥吳公潛奏師道行。師被旨，擕一
X82n1571_p0153c14║囊一鉢，至縛茅以居。寧郡久不雨，師禱之輙應。繇是
X82n1571_p0153c15║人情奔凑，不三年，百廢具舉，天童始還舊觀。　上堂，
X82n1571_p0153c16║舉世尊將入涅槃，文殊請再轉法輪。世尊咄曰：文殊，
X82n1571_p0153c17║吾四十九年未嘗說一字，汝請吾再轉法輪，是吾曾
X82n1571_p0153c18║轉法輪耶？頌曰：老漢平生大脫空，將無作有誑盲聾。
X82n1571_p0153c19║臨行一句方真實，又是闍黎飯後鐘。　景定庚申九
X82n1571_p0153c20║月旦，忽示眾曰：雲澹月華新，木脫山露骨。有天有地
X82n1571_p0153c21║來，幾個眼睛活。有省問者，師曰：不及相見，各自努力。
X82n1571_p0153c22║越十日夜分，呼侍者囑後事，叉手而寂。壽六十有八，
X82n1571_p0153c23║坐五十四夏。塔全身於中峰密菴窣堵波之右。
X82n1571_p0153c24║福州雪峰環溪一禪師舉大通智勝佛，十劫坐道場。
X82n1571_p0154a01║佛法不現前，不得成佛道。頌曰：劫初鑄就毗盧印，古
X82n1571_p0154a02║篆雕蟲尚宛然。堪笑堪悲人不識，却嫌字畫不完全。
X82n1571_p0154a03║　題布袋和尚贊曰：逢人乞一文，袋裏敵國富。不是
X82n1571_p0154a04║下生遲，嫌佛不肯做。　舉即心即佛頌曰：即心即佛，
X82n1571_p0154a05║砒礵狼毒。起死回生，不消一服。
X82n1571_p0154a06║明州天童月坡明禪師舉僧問雲門：久雨不晴時如
X82n1571_p0154a07║何？門曰：劄。師頌曰：雲門者一劄，吹毛光透匣。若不是
X82n1571_p0154a08║張華，徒勞眼眨眨。　舉良遂參麻谷因緣。頌曰：擕鋤
X82n1571_p0154a09║不顧，便好回去。誰人敢道，你是座主。　舉離四句絕
X82n1571_p0154a10║百非話。頌曰：離四句，絕百非，遞相推過幾曾知。者僧
X82n1571_p0154a11║擔一擔懵懂，換得兩頭淈𣸩歸。　舉薰風自南來，殿
X82n1571_p0154a12║閣生微涼公案。頌曰：賣扇老婆手遮日，一種風流出
X82n1571_p0154a13║當家。說與途中未歸客，何須向外喫波楂。
X82n1571_p0154a14║廬山東林指南直禪師送僧還成都。偈曰：智不到處
X82n1571_p0154a15║道一句，一句當機便到家。宿鷺亭前風擺柳，錦官城
X82n1571_p0154a16║畔雨催花。
X82n1571_p0154a17║明州雪竇希叟紹曇禪師西蜀人，出世佛隴。上堂，僧
X82n1571_p0154a18║問：向上宗乘事若何？師曰：簷頭滴滴，分明歷歷。乃曰：
X82n1571_p0154a19║西子湖邊泛渺茫，一堤寒綠看垂楊。誰知業債難逃
X82n1571_p0154a20║避，開眼堂堂入鑊湯。到者裏如何即得？擬欲爛煨黃，
X82n1571_p0154a21║獨不顧紫泥，未免蹈古人脚跡。擬欲關空鎖夢，塞路
X82n1571_p0154a22║斷橋，又恐坐在葛藤窠裏。不如隨分納些些，俯順時
X82n1571_p0154a23║宜去。拈拄杖曰：豎窮三際，橫亘十方。靠拄杖曰：碧眼
X82n1571_p0154a24║黃頭會不得，野梅風定暗浮香。　上堂：三月春云暮，
X82n1571_p0154b01║韶華似酒濃。鶯啼楊柳雨，蝶弄海棠風。若作境會，過
X82n1571_p0154b02║山尋蟻迹。不作境會，度水覓魚踪。畢竟如何？故鄉歸
X82n1571_p0154b03║路遠，日暮泣途窮。　住雪竇，上堂：一宿覺，三擔土。脚
X82n1571_p0154b04║未跨門，丰骨已露。等閒舉一步，危逕結寒花。信彩示
X82n1571_p0154b05║一機，斷崖飛瀑布。雖然，要跨乳峰門即易，要入乳峰
X82n1571_p0154b06║室即難。何故？鴻飛冥冥，弋人何慕？　上堂：發得一機
X82n1571_p0154b07║活，出得一言當。萬里無片雲，青天合喫棒。不待春風
X82n1571_p0154b08║著意開，暗香已在梅花上。　舉僧問南泉：師居方丈
X82n1571_p0154b09║將何指？南泉曰：昨夜三更失却牛，天明起來失却火。
X82n1571_p0154b10║頌曰：奴顏婢膝走人間，羞見羊裘七里灘。文叔雖為
X82n1571_p0154b11║天子貴，子陵元作故人看。　寄天童偈曰：翁翁八十
X82n1571_p0154b12║再生牙，爛嚼虗空吐出查。撒向玲瓏巖畔樹，枝枝葉
X82n1571_p0154b13║葉是曇花。
X82n1571_p0154b14║杭州靈隱退耕寧禪師初住嘉興崇聖，次遷蘇之報
X82n1571_p0154b15║恩、慧日、承天、萬壽，後遷靈隱。上堂：目前無法，意在目
X82n1571_p0154b16║前。雨餘山色翠，風暖鳥聲喧。拍禪牀曰：堪笑老胡無
X82n1571_p0154b17║轉智，少室峰前坐九年。　上堂，舉香林因僧問：年窮
X82n1571_p0154b18║歲盡時如何？林曰：東村王老夜燒錢。師曰：王老燒錢，
X82n1571_p0154b19║言端語端。綿包特石，鐵裹泥團。　上堂：極目千峰鎖
X82n1571_p0154b20║翠，滿空柳絮飛綿。可憐無位真人，一向草宿露眠。啞！
X82n1571_p0154b21║三春看又過，何日是歸年？　舉巖頭問欽山：如何是
X82n1571_p0154b22║真言？欽曰：南無佛陀耶！頌曰：隨機有問隨機答，不是
X82n1571_p0154b23║禪兮不是元。後代無端翻譯出，却將梵語作唐言。
X82n1571_p0154b24║　舉僧問趙州：和尚姓甚麼？州曰：常州有。曰：甲子多少？
X82n1571_p0154c01║州曰：蘇州有。頌曰：蘇州有，常州有，三月江南啼鷓鴣。
X82n1571_p0154c02║堪笑有年無德漢，被人拶著強分疎。
X82n1571_p0154c03║福州雪峰絕岸可湘禪師台州寧海葛氏子。舉僧問
X82n1571_p0154c04║曹山：雪覆千山，為甚孤峰不白？山曰：須知有異中異。
X82n1571_p0154c05║曰：如何是異中異？山曰：不墮諸山色。頌曰：言中彼此
X82n1571_p0154c06║帶幽元，盡向言中辨正徧。孤負一條官驛路，茫茫況
X82n1571_p0154c07║在月明前。　舉僧問歸宗：如何是元旨？歸曰：無人能
X82n1571_p0154c08║會。曰：向者如何？歸曰：有向即乖。曰：不向者如何？歸曰：
X82n1571_p0154c09║誰求元旨？又曰：去！無汝用心處。曰：豈無方便門，令學
X82n1571_p0154c10║人得入？歸曰：觀音妙智力，能救世間苦。曰：如何是觀
X82n1571_p0154c11║音妙智力？歸敲鼎葢三下，曰：子還聞麼？曰：聞。歸曰：我
X82n1571_p0154c12║何不聞？僧無語，歸以棒趂下。頌曰：三聲鼎葢普門開，
X82n1571_p0154c13║苦海勞生喚不回。九十春光今已半，空飛花片點莓
X82n1571_p0154c14║苔。　漁浦接待偈曰：吳山那畔越山前，有飯充飢有
X82n1571_p0154c15║榻眠。到此便能休歇去，帝鄉猶隔一潮船。
X82n1571_p0154c16║明州天童西巖了慧禪師蓬州羅氏子。垂髫與群兒
X82n1571_p0154c17║戲，必摶泥沙為佛塔像。一日，玉掌山祖燈至其舍，師
X82n1571_p0154c18║向之合掌。父母以師資宿契，遂令出家。燈授以般舟
X82n1571_p0154c19║三昧，非其志。辭往成都，謁瓌菴照於昭覺，器之，屬令
X82n1571_p0154c20║南詢。乃參浙翁琰于徑山，聞高原泉為人徑直，心慕
X82n1571_p0154c21║之，往叩。適泉赴台之瑞巖，師與俱。一日，泉問：山河大
X82n1571_p0154c22║地，是有是無？師擬開口，泉即喝出。復以偈呈泉曰：沒
X82n1571_p0154c23║交涉。師一日偶書白楊示眾語，泉閱之，笑曰：寫字與
X82n1571_p0154c24║做言句儘得，爭奈沒交涉何？師憤然。泉曰：汝緣不在
X82n1571_p0155a01║此，可往見雪竇範和尚。師秉命造謁，自陳來歷。範呵
X82n1571_p0155a02║曰：熟睡去！既而令充不釐務侍者。一日，謂師曰：覰不
X82n1571_p0155a03║透處，只在鼻尖頭；道不著處，不離唇皮上。討之則千
X82n1571_p0155a04║里萬里。師抗聲曰：將謂有多少？範遷育王，師侍行，從
X82n1571_p0155a05║容承稟，乃盡其要。逮範移徑山，師居第二座，自是聲
X82n1571_p0155a06║動叢林。節齋趙觀文作牧蘇州，舉師開法定慧，遷永
X82n1571_p0155a07║嘉能仁、江州東林，後住天童。　佛涅槃，上堂，拈拄杖
X82n1571_p0155a08║召眾曰：黃面瞿曇乃竺乾猛將，以慈悲為弓矢，以智
X82n1571_p0155a09║慧為戈矛。統百萬雄兵，勇不可當；布三百餘陣，勢不
X82n1571_p0155a10║可敵。如是四十九年，演出五千餘卷兵書，雖流落人
X82n1571_p0155a11║間，而未嘗有一字漏泄。因與生死魔軍為冤為對，遂
X82n1571_p0155a12║於跋提河邊築一巨城，名為涅槃。于其城中，先以紫
X82n1571_p0155a13║磨金軀犒賞諸兵，令其瞻仰取足。再三撫諭，而又散
X82n1571_p0155a14║以八斛四斗珍珠。其謀意無他，必欲打破生死牢關，
X82n1571_p0155a15║普與盡大地眾生共行通天活路，得到大安隱大解
X82n1571_p0155a16║脫之場而後已。豈謂二千餘載猶未遂其志，未奏其
X82n1571_p0155a17║功。山僧既知其力盡計窮，不免拔劒相助去也。以拄
X82n1571_p0155a18║杖畫一畫曰：四海浪平龍睡穩，九天雲淨鶴飛高。
X82n1571_p0155a19║　芙蓉長老至，上堂，舉唐芙蓉訓訪實性大師。實性上
X82n1571_p0155a20║堂，右邊拈拄杖向左邊曰：若不是芙蓉師兄，也大難
X82n1571_p0155a21║委悉。頌曰：陪盡老精神，杯盤越樣新。誰知村店酒，難
X82n1571_p0155a22║勸玉樓人。　舉泐潭常面壁坐，南泉至，乃撫常背。常
X82n1571_p0155a23║曰：阿誰？泉曰：普願。常曰：如何？泉曰：也尋常。常曰：汝何
X82n1571_p0155a24║多事因緣？頌曰：面壁堆危引客過，問誰那更問如何。
X82n1571_p0155b01║道尋常已成多事，簡點儂家事更多。　師在眾日，為
X82n1571_p0155b02║亡僧訥侍者起龕。至龕前，連呼訥侍者三，乃曰：三喚
X82n1571_p0155b03║不譍，果然是訥頂門放出遼天鶻。　師先依妙峰於
X82n1571_p0155b04║靈隱，嘗題兩廊畫壁曰：幸是十方無壁落，誰將五彩
X82n1571_p0155b05║畫虗空。善財眼裏生花瞖，去却一重又一重。　晚年
X82n1571_p0155b06║退居幻智菴，將終，誡執事已，問曰：今何時？對曰：二鼓
X82n1571_p0155b07║矣。遂放身而逝。實宋理宗景定壬戌三月十一日也。
X82n1571_p0155b08║壽六十五，夏四十七。
X82n1571_p0155b09║越州光孝石室輝禪師上堂，舉城東老姥與佛同生，
X82n1571_p0155b10║不欲見佛。每見佛來，即便回避。雖然如此，回顧東西，
X82n1571_p0155b11║總皆是佛。遂以手掩面，十指掌中亦總是佛公案。頌
X82n1571_p0155b12║曰：平生不願佛相逢，十指尖頭現紺容。夾路桃花風
X82n1571_p0155b13║雨後，馬蹄何處避殘紅。
X82n1571_p0155b14║靈隱薰禪師法嗣
X82n1571_p0155b15║杭州淨慈愚極慧禪師參石田薰於靈隱。一日，室中
X82n1571_p0155b16║舉雲門念七話，連舉十數轉，無人下語。忽有一僧纔
X82n1571_p0155b17║跨門，薰遽曰：雪峰輥毬。師侍傍聳耳而聽，豁然領悟，
X82n1571_p0155b18║衝口說偈曰：雲門念七，雪峰輥毬。白蘋紅蓼，明月孤
X82n1571_p0155b19║舟。薰頷之。　住北禪，曰：謝劒南儒藏主、雲谷慶藏主、
X82n1571_p0155b20║無則珍藏主。上堂，舉：白雲師祖開堂拈香，有曰：眾中
X82n1571_p0155b21║衣鉢道友有一言半句利益我者，同伸報謝。山僧乍
X82n1571_p0155b22║住，二三故人遠來相訪，又非一言半句者比，豈無片
X82n1571_p0155b23║香以為供養？燒楓香是著菩提邊事，燒黃熟是著說
X82n1571_p0155b24║佛說祖邊事。而今猛𤋲一爐，也要盡大地人知道。浙
X82n1571_p0155c01║西管內嘉興府川原道地，且道燒底是甚麼香？良久，
X82n1571_p0155c02║曰：不下閤。　送寧禪人偈曰：心未寧時為汝安，落花
X82n1571_p0155c03║小雨釀春寒。斷橋流水孤山路，楊柳絲絲拂畫欄。
X82n1571_p0155c04║杭州中竺雪屋珂禪師上堂：枯桑知天風，海水知天
X82n1571_p0155c05║寒。且道衲僧知個甚麼？知道飯是米做。直饒恁麼，閻
X82n1571_p0155c06║羅老子索飯錢有日在。　題初祖贊曰：一葦截流，深
X82n1571_p0155c07║心叵測。梁土太平，魏邦著賊。　師以宋鼎既遷，即謝
X82n1571_p0155c08║寺事金山默菴。覺雅知師，且尊其道行。時元兵下江
X82n1571_p0155c09║南，覺被丞相伯顏協置幕中，從至武林。覺言於伯顏，
X82n1571_p0155c10║請師住靈隱，親持請疏扣門。師抽關露半面，問曰：汝
X82n1571_p0155c11║為誰？覺曰：故人某甲。師落關，曰：我不識汝。葢師雖處
X82n1571_p0155c12║世外，而以忠節自持，故不屑靈隱之命。後斷江恩贊
X82n1571_p0155c13║師曰：雪屋今亡四十年，高風凜凜尚依然。伯顏丞相
X82n1571_p0155c14║拜牀下，不肯為渠來冷泉。
X82n1571_p0155c15║天童禮禪師法嗣
X82n1571_p0155c16║明州育王橫川如珙禪師永嘉林氏。父崇夫，有處士
X82n1571_p0155c17║名師，其季子也。孩時即不肉食。年十五，從季父沙門
X82n1571_p0155c18║正則祝髮，受具戒於廣慈。初參石田薰、癡絕冲，無所
X82n1571_p0155c19║入。繼登太白，謁天目禮，咨決所疑。禮舉南山筀笋，東
X82n1571_p0155c20║海烏賊話。師擬對，禮便打，豁然有省，親炙久之。後為
X82n1571_p0155c21║斷橋所重，請師分座。復舉出世鴈山之靈巖，次遷能
X82n1571_p0155c22║仁、瑞光。元世祖至元癸未，被旨住育王。　僧問：如何
X82n1571_p0155c23║是教外別傳底句？師曰：不落元妙。曰：恁麼則一超直
X82n1571_p0155c24║入如來地。師曰：且緩緩。　問：如何是學人行履處？師
X82n1571_p0156a01║曰：你適纔從甚處上來？曰：如何報得四恩去？師曰：你
X82n1571_p0156a02║且從適纔路下去。　問：如何是聞復瞖根除？師曰：一
X82n1571_p0156a03║不成，二不是。曰：如何是塵消覺圓淨？師曰：漏木杓，破
X82n1571_p0156a04║笊篱。　問：僧問趙州：如何是祖師西來意？曰：庭前栢
X82n1571_p0156a05║樹子。問慶雲曰：庭前無栢樹。一等是問西來意，為甚
X82n1571_p0156a06║所答不同？師曰：不是闍黎問，老僧也不知。　上堂：地
X82n1571_p0156a07║大水大，火大風大。若一念無疑，地不能礙。若一念無
X82n1571_p0156a08║愛，水不能溺。若一念無瞋，火不能燒。若一念無喜，風
X82n1571_p0156a09║不能飄。如此即是無依道人。佛從無依生，若悟無依，
X82n1571_p0156a10║佛亦無得。　中秋，上堂：馬祖與百丈、智藏、南泉三人
X82n1571_p0156a11║玩月，各呈自己見解，於月有甚交涉？月輪有圓有缺，
X82n1571_p0156a12║孤光透徹，謂之月光菩薩。照破山河大地昏暗，開一
X82n1571_p0156a13║切眾生心地昏暗。老僧出母胎時，正當今夜。拈却門
X82n1571_p0156a14║前大案山，放你諸人東去西去。　上堂：魯祖三昧最
X82n1571_p0156a15║省力，纔見僧來便面壁。育王三昧更省力，纔見僧來
X82n1571_p0156a16║便合掌。南山北山，如牛拽磨。脚瘦草鞋寬，地肥茄子
X82n1571_p0156a17║大。　上堂：妙明心印，印佛則一手指天，一手指地。印
X82n1571_p0156a18║法則狗銜赦書，諸候避道。印僧則個個鉢盂口向天。
X82n1571_p0156a19║還有自印者麼？若能自印，則行住坐臥，一一明了。
X82n1571_p0156a20║　上堂：本無纖塵法礙，你眼睛何得自昧？東西不辨，南
X82n1571_p0156a21║北不分，千聖不傳底事，只在你面前，不可錯過。　上
X82n1571_p0156a22║堂：先佛有頂𩕳一機，祖師有末後一句，總向諸人面
X82n1571_p0156a23║前拈出。破知解窠窟，截生死根株。正體獨露，妙用全
X82n1571_p0156a24║真。一塵中現寶王剎，毛端上轉大法輪。　開爐上堂，
X82n1571_p0156b01║僧出曰：丙丁童子來求火。師曰：歸去生柴帶葉燒。乃
X82n1571_p0156b02║曰：古鏡濶一丈，火爐濶一丈，火焰為三世諸佛說法。
X82n1571_p0156b03║三世諸佛立地聽，你諸人長連牀上堊地聽。　上堂：
X82n1571_p0156b04║百千三昧門，百千神通門，百千妙用門，你總入不得。
X82n1571_p0156b05║你為三昧礙，神通礙，妙用礙，直饒不礙，也入不得。
X82n1571_p0156b06║　示眾，舉唐肅宗問忠國師：百年後所須何物？國師曰：
X82n1571_p0156b07║與老僧造個無縫塔。曰：就師請塔樣。國師良久曰：會
X82n1571_p0156b08║麼？曰：不會。國師曰：吾有付法弟子躭源，却諳此事，請
X82n1571_p0156b09║問之。後詔問躭源，源有頌曰：湘之南，潭之北，中有黃
X82n1571_p0156b10║金充一國。無影樹下合同船，瑠璃殿上無知識。師曰：
X82n1571_p0156b11║無縫塔，實難會。若去國師良久處會，瞎却自己眼。若
X82n1571_p0156b12║去國師道：吾有付法弟子耽源，却諳此事。請問之處
X82n1571_p0156b13║會，瞎却自己眼。若去肅宗道：就師請塔樣處會，瞎却
X82n1571_p0156b14║自己眼。若去耽源四句偈裏會，瞎却自己眼。　夜參。
X82n1571_p0156b15║少室無門戶，如何便得通。夜深寧耐立，聽我話西東。
X82n1571_p0156b16║　嘗室中垂語曰：南山筀笋，東海烏賊。有僧遽掩師
X82n1571_p0156b17║口曰：請和尚更道。師以手托開曰：朝看東南，暮看西
X82n1571_p0156b18║北。　舉黃龍三關頌曰：佛手驢脚容易見，最難道處
X82n1571_p0156b19║是生緣。黃梅不是周家子，七歲傳衣便會禪。　舉南
X82n1571_p0156b20║泉斬貓話頌曰：一刀成兩段，釋得二僧爭。草鞋頭戴
X82n1571_p0156b21║出，貓兒無再生。　舉魯祖面壁頌曰：人來面壁成何
X82n1571_p0156b22║事，爭得心開現本源。空劫已前諸佛子，話頭不舉自
X82n1571_p0156b23║然圓。　師痛宗教濫觴，古響瘖鬱，引宗據祖，屏遏今
X82n1571_p0156b24║學，崖聳標立，不隨俗好惡。其住育王、能仁，皆自公選，
X82n1571_p0156c01║不依阿苟榮。一日謂眾曰：病叟今年六十六，死日將
X82n1571_p0156c02║至。火化好，土化好。西堂唯菴曰：山前有片荒地。師即
X82n1571_p0156c03║命疊石為塔，復自銘曰：天生一穴，藏吾枯骨。骨朽成
X82n1571_p0156c04║土，土能生物。結個葫蘆，挂趙州壁。永脫輪迴，超三世
X82n1571_p0156c05║佛。將示寂，書訣眾語而化。世壽六十八，僧臘五十三。
X82n1571_p0156c06║時至元己丑三月十八日也。奉全身瘞焉。所著有三
X82n1571_p0156c07║會語錄行世。
X82n1571_p0156c08║杭州淨慈石林行鞏禪師初住安吉上方，遷思溪法
X82n1571_p0156c09║寶、隆興黃龍、吳郡承天，後住淨慈。上堂：橫眸碧漢，萬
X82n1571_p0156c10║國風清。垂手紅塵，千峰日出。纔恁麼，便不恁麼。所以
X82n1571_p0156c11║道，我此法印，為欲利益世間，故說在所游方，勿妄宣
X82n1571_p0156c12║傳。橫按拄杖曰：佛滅二千二百單六載，沙門行鞏今
X82n1571_p0156c13║於苕霅盡頭鼓鐘清處顯示此印，絲毫無有妄者。卓
X82n1571_p0156c14║拄杖曰：謹白。　上堂：山靜課花蜂股重，林空含籜笋
X82n1571_p0156c15║肌明。倚闌不覺成癡兀，又得黃鸝喚一聲。思溪恁麼
X82n1571_p0156c16║道，好喫拄杖六十。何故？為他不合隨聲逐色。　上堂：
X82n1571_p0156c17║水鄉水濶地多溼，六月花蚊𭪿如鐵。夜半起來笑不
X82n1571_p0156c18║輟，煩惱不輟作什麼？牀頭一柄扇，無端又打折。　上
X82n1571_p0156c19║堂：三家村裏，牛動尾巴。搖拂子曰：與者個相去多少？
X82n1571_p0156c20║擲拂子曰：洎合停四長智。　上堂：雪峰輥毬，禾山打
X82n1571_p0156c21║鼓，祕魔擎叉，道吾作舞。一切聖賢皆以無為法而有
X82n1571_p0156c22║差別。喝一喝，下座。　室中垂示：盡大地是個金剛正
X82n1571_p0156c23║體，向甚處著上座？芭蕉聞雷而抽，且道是有情？是無
X82n1571_p0156c24║情？南屏山下，壁立三關。透不過者，一錯百錯；透得過
X82n1571_p0157a01║者，千難萬難。忽有不甘底出來道：既透得過，因甚麼
X82n1571_p0157a02║也難去？明日來，與你仔細相看。　問僧：如何是你自
X82n1571_p0157a03║己？僧擬對，師便推出。　舉黃龍見慈明因緣，頌曰：錯！
X82n1571_p0157a04║錯！戲海驪龍，冲霄俊體。老慈明，無著莫，笑裏重重露
X82n1571_p0157a05║栓索。佛手一展日月昏，大江從此風濤惡。
X82n1571_p0157a06║嘉興府天寧冰谷衍禪師上堂：朔風何蕭蕭，吹彼巖
X82n1571_p0157a07║下衣。家業久荒蕪，遊天胡不歸。人生百歲豈長保，昨
X82n1571_p0157a08║日少年今已老。翻憶寒山子，十年歸不得，忘却來時
X82n1571_p0157a09║道。　上堂：劫石可消，恩情難斷。拍膝一下曰：蒿[打-丁+冢]青
X82n1571_p0157a10║松下，年年挂紙錢。　上堂：冷風疎雨做新年，寂寞寒
X82n1571_p0157a11║冰古㵎邊。暖閣地爐煨榾柮，送窮不用更燒錢。　聖
X82n1571_p0157a12║節上堂：心王安，六國通。天地濶，車書同。風從虎，雲從
X82n1571_p0157a13║龍。深惟海，高惟嵩。萬靈無處參化工，但知一氣復鴻
X82n1571_p0157a14║濛。
X82n1571_p0157a15║蘇州虎丘雲畊靖禪師上堂：我若不說破，恐汝不回
X82n1571_p0157a16║頭。我若說破，又恐諸人日後罵我去。　上堂：山僧若
X82n1571_p0157a17║真正舉揚，河步亭無汝著脚分。且抑下威光，隨汝根
X82n1571_p0157a18║器，未說超宗異目。若知得虎丘山高一百三十尺，舍
X82n1571_p0157a19║利塔是隋朝建立，也許汝有個入處。甘心下劣，又爭
X82n1571_p0157a20║怪得老僧？　上堂：龍門無宿客，個個無退步底道理。
X82n1571_p0157a21║矮疎山三千里外賣布單，跛雲門被拶脚折。汝輩只
X82n1571_p0157a22║管悠悠過日。　浴佛，上堂：我觀如來，前際不來，後際
X82n1571_p0157a23║不去，今亦不住。且道大殿裏香湯沐浴個什麼？若也
X82n1571_p0157a24║會得，手中杓子拈放自由。其或未然，明年今日，依舊
X82n1571_p0157b01║胡潑亂潑。　上堂：冷如冰霜，細如米末。水不能漂，火
X82n1571_p0157b02║不能熱。王母晝下雲旗翻，子規夜啼山竹裂。　上堂：
X82n1571_p0157b03║古人道，依經解義，三世佛冤。離經一字，還同魔說。依
X82n1571_p0157b04║與離既不可得，畢竟如何？卓拄杖曰：漁人只看絲綸
X82n1571_p0157b05║上，不見蘆花對蓼紅。　上堂，拈拄杖曰：雲巖看山玩
X82n1571_p0157b06║水，拄杖子亦乃看山玩水。雲巖渾身病苦，拄杖子亦
X82n1571_p0157b07║乃渾身病苦。雲巖脫體輕安，拄杖子亦乃脫體輕安。
X82n1571_p0157b08║卓拄杖曰：擘開華嶽易，除却愛憎難。
X82n1571_p0157b09║華藏通禪師法嗣
X82n1571_p0157b10║杭州徑山虗舟普度禪師維楊，江都史氏子。稍長，無
X82n1571_p0157b11║處俗意。母識其志，俾依郡之天寧出家。會與畢將軍
X82n1571_p0157b12║舟遇，共語，畢大奇之，曰：此兒短小精悍，音吐如鐘，他
X82n1571_p0157b13║日法門爪牙也。擕歸武林，從東堂院祖信受業。師奮
X82n1571_p0157b14║志參方，初見鐵牛印於靈隱，已而江東西、湖南北悉
X82n1571_p0157b15║徧歷焉。時無礙通唱道薦福，師特往叩。入室次，通問：
X82n1571_p0157b16║不與萬法為侶者是甚麼人？師曰：金香爐下鐵崑崙。
X82n1571_p0157b17║通曰：將謂者矮子有長處。師曲躬作禮，曰：謝和尚證
X82n1571_p0157b18║明。天童晦巖光、大慈石巖璉、虎丘石室廸，一見皆器
X82n1571_p0157b19║異。　宋理宗淳祐初，制府趙信菴以金陵半山請師
X82n1571_p0157b20║出世，次遷潤之金山、潭之鹿苑、撫之疎山、蘇之承天。
X82n1571_p0157b21║景定間，補中天竺，旨陞靈隱。元世祖至元丁丑，詔住
X82n1571_p0157b22║徑山。　上堂：邪人說正法，正法悉皆邪。正人說邪法，
X82n1571_p0157b23║邪法悉皆正。卓拄杖一下，曰：邪耶？正耶？又卓一下，曰：
X82n1571_p0157b24║說耶？不說耶？向者裏揀辨得出，黃金為屋未為貴，玉
X82n1571_p0157c01║食錦衣何足榮。　上堂：萬法是心光，諸緣惟性曉。本
X82n1571_p0157c02║無迷悟人，只要今日了。既無迷悟，了個什麼？卓拄杖
X82n1571_p0157c03║一下，曰：千言萬語無人會，又逐流鶯過短墻。　上堂，
X82n1571_p0157c04║舉雲門示眾曰：汝等諸人在此過夏，山僧深不欲向
X82n1571_p0157c05║你道，惜取眉毛好。師曰：雲門靈龜曳尾，拂跡跡生。靈
X82n1571_p0157c06║隱即不然，汝等諸人在此過夏，山僧直截向你道，口
X82n1571_p0157c07║是禍門。　上堂，舉臨濟道：有一人論劫在途中，不離
X82n1571_p0157c08║家舍。有一人離家舍，不在途中。那個合受人天供養？
X82n1571_p0157c09║師頌曰：兔馬有角，牛羊無角。寸毫尺釐，天地寥廓。潘
X82n1571_p0157c10║閬倒騎驢，攧殺黃番綽。　師住徑山，值火餘，志圖恢
X82n1571_p0157c11║復，將有緒。俄示微疾，索筆大書曰：八十二年，駕無底
X82n1571_p0157c12║船。踏翻歸去，明月一天。擲筆而逝。時元貞乙未四月
X82n1571_p0157c13║二十四日也。全身塔寺東十里罘罳塢之陽。
X82n1571_p0157c14║雪竇謙禪師法嗣
X82n1571_p0157c15║平江府承天覺菴夢真禪師宣州人。八歲為僧，十九
X82n1571_p0157c16║受具，二十行脚，所見尊宿不能了決，慕無準範道風，
X82n1571_p0157c17║遂登徑山叩見。每到室中，戰怖忘却話頭，自此不去
X82n1571_p0157c18║入室，晝夜只是坐禪。一日廊下行，聞火板鳴有省，私
X82n1571_p0157c19║自懽喜，知得本命元辰落處，於是入室。範問：你是喫
X82n1571_p0157c20║粥喫飯僧？參禪學道僧？師抗聲曰：喫粥喫飯僧。範曰：
X82n1571_p0157c21║更須飽喫始得。師曰：謝和尚供養。目此只是看狗子
X82n1571_p0157c22║無佛性，話無入處。乃過雪竇，見大歇，謙問：作麼生是
X82n1571_p0157c23║生死底事？師曰：眉毛安眼上。謙曰：眉毛因甚安眼上？
X82n1571_p0157c24║師曰：說著令人轉不堪。謙又問：汝甚處來？師曰：徑山
X82n1571_p0158a01║來。謙曰：火後事作麼生？師曰：五峰依舊插天高。謙曰：
X82n1571_p0158a02║那事還曾壞麼？師叉手向前曰：幸喜不曾動著。遂挂
X82n1571_p0158a03║搭歸堂。師自知未穩，心下常熱鬨鬨地，一夜更深，舉
X82n1571_p0158a04║首見瑠璃燈，豁然大悟，從前所得，一時氷消瓦解。次
X82n1571_p0158a05║日入室，謙舉：如何是佛？三脚驢子弄蹄行。聲未絕，師
X82n1571_p0158a06║曰：一任𨁝跳。謙曰：甚處與楊岐相見？師曰：當面蹉過。
X82n1571_p0158a07║復執侍久之，開法永慶，遷連雲，陞何山，主承天。　上
X82n1571_p0158a08║堂：將心學佛，攝入魔宮；擬心參禪，墮在陰界。直饒嫌
X82n1571_p0158a09║佛不肯做，被拄杖子穿過髑髏。若恁麼看來，直是無
X82n1571_p0158a10║用心處。卓拄杖曰：擕取詩書歸舊隱，野花啼鳥一般
X82n1571_p0158a11║春。　上堂：庭前翠竹青青，砌下黃花鬱鬱。喚作真如
X82n1571_p0158a12║體，又是般若用。喚作般若用，又是真如體。忽有個出
X82n1571_p0158a13║來道：我見從上佛祖說了萬千體用，不似承天者樣
X82n1571_p0158a14║蹊蹺。莫是智過佛祖耶？杜撰臆說耶？卓拄杖曰：好向
X82n1571_p0158a15║暮天沙上望，西風驚起鴈行斜。　上堂，舉韶國師曰：
X82n1571_p0158a16║通玄峰頂，不是人間。心外無法，滿目青山。師召大眾
X82n1571_p0158a17║曰：韶國師好個頌子，只是打成兩橛。承天亦有個頌：
X82n1571_p0158a18║雙峨峰頂，上是青天。夜半捉烏鷄，伸手不見掌。喝一
X82n1571_p0158a19║喝。　上堂：三伏熱，不似人心熱。行路險，不似人心險。
X82n1571_p0158a20║萬斛清風碧玉盤，不知誰共倚闌干。忽有個出來道：
X82n1571_p0158a21║長老正恁麼時，如何是祖師西來意？向他道：作賊人
X82n1571_p0158a22║心虗。　舉世尊纔生下，一手指天，一手指地，周行七
X82n1571_p0158a23║步，目顧四方曰：天上天下，唯吾獨尊。雲門曰：我當時
X82n1571_p0158a24║若見，一棒打殺與狗子喫，貴圖天下太平話。頌曰：生
X82n1571_p0158b01║來自恨錯同條，鐵鑄心肝也合消。還你獨尊三界內，
X82n1571_p0158b02║奈何今日又明朝。　元世祖至元間，有賢首宗講主，
X82n1571_p0158b03║奏請江南兩浙名剎易為華嚴教寺。奉旨南來，抵承
X82n1571_p0158b04║天。次日，師陞座，博引華嚴旨要，縱橫放肆，問析諸師。
X82n1571_p0158b05║論解纖微，若指諸掌。講主聞所未聞，大沾法益。且謂：
X82n1571_p0158b06║承天長老尚如是，矧杭之鉅剎大宗師耶？因回奏，遂
X82n1571_p0158b07║寢前旨。
X82n1571_p0158b08║寧波雪竇霍山昭禪師上堂：即心即佛，嘉眉果閬懷
X82n1571_p0158b09║裏有狀。非心非佛，筠袁虔吉頭上插筆。不是心，不是
X82n1571_p0158b10║佛，不是物。漳泉福建頭匾似扇，只可聞名，不可見面。
X82n1571_p0158b11║慧巖象潭泳禪師上堂，舉無著和尚至五臺與老翁
X82n1571_p0158b12║喫茶次，翁拈起玻瓈盞問曰：南方還有者個麼？著曰：
X82n1571_p0158b13║無。翁曰：尋常將甚麼喫茶？著無對。因緣頌曰：五臺凝
X82n1571_p0158b14║望思遲遲，白日青天被鬼迷。最苦一般難理會，玻瓈
X82n1571_p0158b15║盞子喫茶時。
X82n1571_p0158b16║一關溥禪師舉馬祖令僧問大梅曰：和尚見馬大師
X82n1571_p0158b17║得個甚麼，便住此山？梅曰：大師道即心即佛，我便向
X82n1571_p0158b18║者裏住因緣。頌曰：只將馬祖鉛刀子，裂破漫天鐵網
X82n1571_p0158b19║羅。碧沼夜敲荷葉雨，至今貧恨一身多。
X82n1571_p0158b20║台州國清溪西澤禪師普說其略曰：參元上士，行脚
X82n1571_p0158b21║高流，撥草瞻風，到一處所，便乃供下入門口欵，謂之
X82n1571_p0158b22║生死事大，無常迅速。眾兄弟，生死若是有，從古至今，
X82n1571_p0158b23║無有一人能免。生死若是無，爭奈目前生死何？生死
X82n1571_p0158b24║亦有亦無，不有不無，當恁麼時，還有漏網底麼？既是
X82n1571_p0158c01║走透無門，臘月三十日撞到面前，畢竟如何支準？等
X82n1571_p0158c02║是踏破草鞋，歲月飄忽，不可把玩。要須窮教去處分
X82n1571_p0158c03║明，與前來入門口欵相應始得。　又曰：便只恁麼歇
X82n1571_p0158c04║去，則適來說出許多絡索，甚處安著？直饒諸人一時
X82n1571_p0158c05║不受，打疊得淨盡，山僧却有個古話，舉似諸人。記得
X82n1571_p0158c06║長慶示眾曰：淨潔打疊了，却須近前來就我覓。有一
X82n1571_p0158c07║棒到你，當生慚愧。無一棒到你，又作麼生？雪竇曰：淨
X82n1571_p0158c08║潔打疊了，却須近前來就我覓。有一棒到你，則屈著
X82n1571_p0158c09║你。無一棒到你，與你平出。二大老好一棒，未免作得
X82n1571_p0158c10║失論量。天封則不然，淨潔打疊了，却須近前來就我
X82n1571_p0158c11║覓。有一棒到你，花鋪錦上。無一棒到你，霜加雪上。且
X82n1571_p0158c12║道前頭為人，後頭為人？辨明得出，後次挂牌時，却來
X82n1571_p0158c13║通吐。
X82n1571_p0158c14║道場巖禪師法嗣
X82n1571_p0158c15║杭州徑山虗堂智愚禪師四明人。出世嘉禾興聖，遷
X82n1571_p0158c16║光孝，明之顯孝、延福、瑞巖，婺之寶林、四明、育王、栢巖，
X82n1571_p0158c17║杭之淨慈。宋延淳末，被旨住徑山，歷住十剎。　室中
X82n1571_p0158c18║垂語曰：己眼未明底，因甚將虗空作布袴著？畫地為
X82n1571_p0158c19║牢，因甚透者個不過？入海筭沙底，因甚向鍼鋒頭上
X82n1571_p0158c20║翹足？　僧問：聲前一句，不墮常機。轉位就功，如何相
X82n1571_p0158c21║見？師曰：問訊不出手。曰：且道天子萬年又作麼生？師
X82n1571_p0158c22║曰：瑞草生嘉運，靈花結早春。曰：直得九州四海，雷動
X82n1571_p0158c23║風飛。師曰：出門惟恐不先到。　上堂：春風如刀，春雨
X82n1571_p0158c24║如膏。衲僧門下，何用叨叨？　上堂：言而足，終日言而
X82n1571_p0159a01║盡道。言而不足，終日言而盡物。且道道與物是一是
X82n1571_p0159a02║二？若道是一，為甚麼客山高，主山低？若道是二，為甚
X82n1571_p0159a03║麼天地一指，萬物一馬？個裏緇素得出，還你草鞋錢。
X82n1571_p0159a04║其或不然，但願來年蠶麥熟，羅睺羅兒與一文。　結
X82n1571_p0159a05║夏，上堂：有一人日消萬兩黃金，同此聖制，只是無人
X82n1571_p0159a06║識得。若有人識得，許伊日消萬兩黃金。　上堂：寶林
X82n1571_p0159a07║初無門戶與人近傍，亦不置之於無何有之鄉。只要
X82n1571_p0159a08║諸人如鐵入土，與土俱化，然後可以發越。其如運糞
X82n1571_p0159a09║入者，吾末如之何。　上堂，舉松源臨寂告眾曰：久參
X82n1571_p0159a10║兄弟，正路上行者，有只不能用黑豆法。臨濟之道，將
X82n1571_p0159a11║泯絕無聞。傷哉！師曰：鷲峰老人大似倚杖騎馬，雖無
X82n1571_p0159a12║僵仆之患，未免傍觀者醜。　師晚住淨慈，入院日，參
X82n1571_p0159a13║徒問答次，忽天使傳旨問：趙州因甚八十行脚？虗堂
X82n1571_p0159a14║因甚八十住山？師乃舉趙州行脚到臨濟話。頌曰：趙
X82n1571_p0159a15║州八十方行脚，虗堂八十再住山。別有一機恢佛祖，
X82n1571_p0159a16║九重城裏動龍顏。天使以頌回奏，上大悅，特賜米五
X82n1571_p0159a17║百碩，絹百匹。後住育王徑山，亦賜賚優渥。　嘗舉東
X82n1571_p0159a18║寺示眾曰：心不是佛，智不是道。劒去久矣，爾方刻舟。
X82n1571_p0159a19║頌曰：昨日因過竹院西，鄰家穉子隔溪啼。山寒水肅
X82n1571_p0159a20║半黃落，無數歸鴉卜樹棲。　舉大慈上堂曰：山僧不
X82n1571_p0159a21║解答話，祇解識病。時有僧出，慈便歸方丈。頌曰：輕如
X82n1571_p0159a22║毫末重如山，地角天涯去復還。黃葉隕時山骨露，水
X82n1571_p0159a23║邊依舊石生斑。至元癸亥十月初八日示寂，塔於徑
X82n1571_p0159a24║山直嶺下。高麗國嘗請師供養八載，問法弟子常隨
X82n1571_p0159b01║千指。明嘉靖間，王遣法嗣到山掃塔。
X82n1571_p0159b02║明州天童石帆衍禪師舉陸亘大夫問南泉：姓甚麼？
X82n1571_p0159b03║泉曰：姓王。曰：還有眷屬麼？泉曰：四臣不昧。曰：王居何
X82n1571_p0159b04║位？泉曰：玉殿苔生。曰：玉殿苔生時如何？泉曰：不居正
X82n1571_p0159b05║位話。頌曰：金鴨香銷更漏深，沉沉玉殿紫苔生。高空
X82n1571_p0159b06║有月千門照，大道無人獨自行。　舉大顛擯首座因
X82n1571_p0159b07║緣。頌曰：一串摩尼，覿面當機。賺殺首座，疑殺昌黎。弄
X82n1571_p0159b08║盡許多窮伎倆，春秋元自不曾知。
X82n1571_p0159b09║金山開禪師法嗣
X82n1571_p0159b10║杭州徑山石溪心月禪師西蜀眉州人。上堂，舉僧問
X82n1571_p0159b11║九峰：如何是學人自己？峰曰：更問阿誰？曰：便恁麼承
X82n1571_p0159b12║當時如何？峰曰：須彌還更戴須彌話。頌曰：自家冷煖
X82n1571_p0159b13║自家知，祖意西來更問誰？全體承當全體是，須彌頂
X82n1571_p0159b14║上戴須彌。　舉晦堂因黃山谷問：捷徑處乞師指示。
X82n1571_p0159b15║堂曰：祇如仲尼道：二三子以我為隱乎？吾無隱乎爾。
X82n1571_p0159b16║太史居常如何理論？谷擬對，堂曰：不是，不是。谷迷悶
X82n1571_p0159b17║不已。一日侍堂山行，時方巖桂盛放，堂曰：大史聞木
X82n1571_p0159b18║穉香麼？谷曰：聞。堂曰：吾無隱乎爾。谷釋然，即禮拜曰：
X82n1571_p0159b19║和尚恁麼老婆心切。堂笑曰：祇要公到家耳。頌曰：渠
X82n1571_p0159b20║儂家住白雲鄉，南北東西路渺茫。幾度欲歸歸未得，
X82n1571_p0159b21║忽聞巖桂送幽香。　舉龐居士曰：有男不婚，有女不
X82n1571_p0159b22║嫁話。頌曰：收拾山雲海月情，團圞鼻直眼眉橫。龜毛
X82n1571_p0159b23║拂子兔角杖，敲得虗空嚗嚗聲。　舉龐公訪大同提
X82n1571_p0159b24║笊籬因緣，拈曰：普濟把定，被龐公痛處一錐，直得左
X82n1571_p0159c01║轉右側，前依後隨。笊籬提起處，相呼作舞時。若言依
X82n1571_p0159c02║樣畫貓兒，定把黃金鑄子期。　僧問：如何是佛？師曰：
X82n1571_p0159c03║矮子看戲。　送僧還雙林，偈曰：未到雙林見舊游，眉
X82n1571_p0159c04║橫新月眼橫秋。寒暄未舉宜先問，因甚橋流水不流
X82n1571_p0159c05║□□□□？六月初九日示寂。
X82n1571_p0159c06║徑山沖禪師法嗣
X82n1571_p0159c07║福州神光北山隆禪師示眾：即心即佛，有水有竹屋
X82n1571_p0159c08║便好；非心非佛，不襪不冠身自繇。不是心、不是佛、不
X82n1571_p0159c09║是物，閒倚闌干立清曉，紅芭蕉引碧牽牛。　禮鏡清
X82n1571_p0159c10║塔，偈曰：慣問門前什麼聲？池蛙笑汝自蛙鳴。年來荒
X82n1571_p0159c11║却天華寺，正令方纔一半行。
X82n1571_p0159c12║高臺此山應禪師上堂，舉大隨菴側有一龜，僧問：一
X82n1571_p0159c13║切眾生皮裹骨，者個眾生因甚骨裹皮？隨拈草履覆
X82n1571_p0159c14║龜背上，僧無語。師頌曰：休將皮骨強分張，得六藏時
X82n1571_p0159c15║且六藏。隻履盡情都葢了，者僧無事可思量。
X82n1571_p0159c16║明州天童簡翁敬禪師上堂，舉大梅即心即佛話。頌
X82n1571_p0159c17║曰：郎心葉薄妾冰清，郎說黃金妾不應。假使偶然通
X82n1571_p0159c18║一笑，半生誰信守孤燈。　舉文殊問菴提遮：女生以
X82n1571_p0159c19║何為義話？頌曰：問處分明答處端，當機覿面不相謾。
X82n1571_p0159c20║死生生死元無際，月上青山玉一團。　舉雲門示眾
X82n1571_p0159c21║曰：聞聲悟道，見色明心。遂舉手曰：觀世音菩薩將錢
X82n1571_p0159c22║買餬餅。放下手曰：元來祇是饅頭話。頌曰：一曲風前
X82n1571_p0159c23║信是誰，調高爭肯落今時。見無人會曲中意，又把雲
X82n1571_p0159c24║簫特地吹。
X82n1571_p0160a01║雲巢巖禪師法嗣
X82n1571_p0160a02║蘇州萬壽訥堂辯禪師上堂：釋迦老子降誕王宮，好
X82n1571_p0160a03║個初生孩子，不妨令人疑著。及乎道天上天下，唯吾
X82n1571_p0160a04║獨尊，敗闕了也。後來冷地羞慚，四十九年，三百餘會，
X82n1571_p0160a05║救搭也救搭不來，收拾也收拾不上。諸仁者，要見釋
X82n1571_p0160a06║迦老子敗闕處麼？是非只為多開口，煩惱皆因強出
X82n1571_p0160a07║頭。　上堂：你也在者裏，我也在者裏，人天交接，兩得
X82n1571_p0160a08║相見。時清休唱太平歌，一貫文糴三斗半米，二貫五
X82n1571_p0160a09║百文買一個大絹。好諸禪德，雖然如此，厨中有剩飯，
X82n1571_p0160a10║路上有饑人。　上堂，舉：僧問古德：萬境來侵時如何？
X82n1571_p0160a11║德曰：坐恠著。古德有障斷狂瀾底手段，未免勞心費
X82n1571_p0160a12║力。或有人問金山：萬境來侵時如何？只向他道：我既
X82n1571_p0160a13║無心于萬物，何妨萬物常圍繞。　上堂：我若與你說
X82n1571_p0160a14║破，將後必須罵我。我若不與你說破，又恐你因循蹉
X82n1571_p0160a15║過。忽有個漢出來道：長老話墮了也。只向他道：老僧
X82n1571_p0160a16║罪過。　悼雲巢偈曰：人傳師死已多時，我獨躊躕未
X82n1571_p0160a17║決疑。既是巢空雲又散，春深猶有子規啼。　寄鐵鞭
X82n1571_p0160a18║偈曰：思量四句寄承天，湊得完全缺半邊。頌又不成
X82n1571_p0160a19║詩不是，如何拈出向人前？　寄無準偈曰：鼈與猿交
X82n1571_p0160a20║割不開，兄呼弟應似忘懷。及乎說到誵訛處，又却心
X82n1571_p0160a21║肝不帶來。
X82n1571_p0160a22║蘇州虎丘清溪義禪師送僧偈曰：台山萬疊入眉青，
X82n1571_p0160a23║途路同行各奔程。清曉雞啼茅店月，是誰先起喚師
X82n1571_p0160a24║兄。
X82n1571_p0160b01║淨慈道禪師法嗣
X82n1571_p0160b02║蘇州萬壽高峰嶽禪師贊初祖像曰：開旗展陣入梁
X82n1571_p0160b03║邦，未覩天顏早已降。縱有神通難展欵，翩翩一葦渡
X82n1571_p0160b04║長江。
X82n1571_p0160b05║育王照禪師法嗣
X82n1571_p0160b06║湖州道場龍源介清禪師福州長溪王氏子。得度于
X82n1571_p0160b07║義興法藏齊，往育王謁寂窗照，入室契旨，典侍司，復
X82n1571_p0160b08║掌藏鑰。出世四明壽國，遷開壽道場。　上堂：三春云
X82n1571_p0160b09║暮，綠暗紅稀。動為境轉，靜為法迷。不以色葢，不以聲
X82n1571_p0160b10║騎。風前閒聽杜䳌啼。　上堂：終日忙忙，那事無妨。顯
X82n1571_p0160b11║而不露，隱而不藏。大眾且道，如何是隱而不藏底道
X82n1571_p0160b12║理？玉梅結子浮青樹，石筍抽條上綠窗。
X82n1571_p0160b13║
X82n1571_p0160b14║五燈全書卷第四十九