X82n1571_p0221a01║
X82n1571_p0221a02║
X82n1571_p0221a03║五燈全書卷第五十八
X82n1571_p0221a04║
X82n1571_p0221a05║京都聖感禪寺住持（臣）僧　（超永）　編輯
X82n1571_p0221a06║京都古華嚴寺住持（臣）僧　（超揆）　較閱　進
X82n1571_p0221a07║呈
X82n1571_p0221a08║臨濟宗
X82n1571_p0221a09║南嶽下二十三世
X82n1571_p0221a10║天目本禪師法嗣
X82n1571_p0221a11║婺州烏傷伏龍無明千巖元長禪師越之蕭山董氏
X82n1571_p0221a12║子。七歲，從諸父比丘曇芳於富陽法門院。十九，薙髮
X82n1571_p0221a13║受具戒，學律於靈芝。會行丞相府飯僧，師隨眾入中
X82n1571_p0221a14║峰。本適在座，見師，呼而問曰：汝日用如何？師曰：念佛。
X82n1571_p0221a15║本曰：佛今何在？師擬議，本厲聲叱之。師作禮，求示法
X82n1571_p0221a16║要。本以狗子無佛性話授之。縛茅靈隱，脇不沾席者
X82n1571_p0221a17║三年。一日，往望亭，聞雀聲，有省。亟往見本，具陳悟由。
X82n1571_p0221a18║本復叱之，師憤然歸。夜靜，忽鼠翻猫食器，墮地作聲，
X82n1571_p0221a19║恍然開悟。復往質本，本曰：趙州何故云無？師曰：鼠餐
X82n1571_p0221a20║猫飯。本曰：未也。師曰：飯器破矣。本曰：破後如何？師曰：
X82n1571_p0221a21║築破方甓。本乃微笑，囑曰：善自護持。師受囑，隱天龍
X82n1571_p0221a22║之東菴。笑隱主中竺，力薦起之。丞相脫歡公領宣政
X82n1571_p0221a23║院事，亦遣使迫師出世。師皆不諾。諸山爭相勸請，師
X82n1571_p0221a24║度不為時所容，遂杖錫至烏傷伏龍山，乃卓錫巖際，
X82n1571_p0221b01║誓曰：山有水，吾將止焉。俄山泉溢出，作白乳色。師遂
X82n1571_p0221b02║依大樹以居。時元天定丁卯十月也。初，山有禪寺，名
X82n1571_p0221b03║聖壽，荒廢已久。當師入山，鄉民咸夢異僧來，遂相率
X82n1571_p0221b04║披蒙茸以訪。見師晏坐不動，各獻飲食。大姓樓如浚、
X82n1571_p0221b05║樓一得，共為伐木構精廬。尋因舊號，成大伽藍。朝廷
X82n1571_p0221b06║三遣重臣降香，錫號佛慧圓鑒普濟大禪師，并賜金
X82n1571_p0221b07║襴法衣。　僧問：如何是祖師西來意？師曰：野馬入牛
X82n1571_p0221b08║欄。　問：達磨未來時如何？師曰：在西天。曰：來後如何？
X82n1571_p0221b09║師曰：在東土。　問：如何是佛？師曰：今日好雨。曰：如何
X82n1571_p0221b10║是道？師曰：此去義烏不遠。　問：如何是賓中賓？師曰：
X82n1571_p0221b11║當胸叉手問他人。曰：如何是賓中主？師曰：堂上坐來
X82n1571_p0221b12║日正午。曰：如何是主中賓？師曰：有時歡喜有時瞋。曰：
X82n1571_p0221b13║如何是主中主？師曰：橫按鏌鎁無佛祖。　問：如何是
X82n1571_p0221b14║露地白牛？師曰：草裏臥。曰：甚麼人騎得？師曰：無髭鬚
X82n1571_p0221b15║胡子。曰：三身中那身說法？師曰：賣油婆子水梳頭。曰：
X82n1571_p0221b16║德山棒，臨濟喝，意旨如何？師曰：惡人先做大。　問：如
X82n1571_p0221b17║何是和尚家風？師曰：無力豎拳頭。　問：達磨面壁，意
X82n1571_p0221b18║旨如何？師曰：有口開不得。曰：人天交接，兩得相見。如
X82n1571_p0221b19║何是相見底事？師曰：烟薰黑漆桶。　問：浩浩塵中，如
X82n1571_p0221b20║何辨主？師舉拳示之。曰：辨後如何？師曰：你主在甚麼
X82n1571_p0221b21║處？　問：釋迦彌勒猶是他奴，未審他是阿誰？師曰：糞
X82n1571_p0221b22║掃堆頭生苕帚。曰：學人不會。師曰：問取淨頭。　學士
X82n1571_p0221b23║宋景濂謁次，師問：聞公讀盡一大藏教，有諸？士曰：然。
X82n1571_p0221b24║師曰：公耳閱乎？目觀耶？士曰：亦目觀耳。師曰：使目之
X82n1571_p0221c01║能觀者，公為誰耶？士揚眉向之，師于是相視一笑。
X82n1571_p0221c02║　上堂，僧問：如何是第一句？師曰：有口如啞。曰：如何是
X82n1571_p0221c03║第二句？師曰：有眼如盲。曰：如何是第三句？師曰：棒折
X82n1571_p0221c04║也未放你在。乃擲下拂子，曰：此是老僧第二句。如何
X82n1571_p0221c05║是第一句？便下座。　上堂，僧問：如何是奪人不奪境？
X82n1571_p0221c06║師曰：日照山河影動搖。曰：如何是奪境不奪人？師曰：
X82n1571_p0221c07║背水陣圓增勇健。曰：如何是人境俱奪？師曰：任是鋒
X82n1571_p0221c08║刀常坦坦，假饒毒藥也閒閒。曰：如何是人境俱不奪？
X82n1571_p0221c09║師曰：野老不知堯舜力，鼕𭽸打鼓祭江神。僧禮拜，師
X82n1571_p0221c10║曰：有麝自然香，何用當風立？乃曰：轉山河國土歸自
X82n1571_p0221c11║己則易，轉自己歸山河國土則難。拈了也，父母未生
X82n1571_p0221c12║前，道將一句來。　示眾：今朝初一，上殿已畢，喝囉怛
X82n1571_p0221c13║那，西方日出。　示眾，舉德山托盋因緣，拈曰：末後句
X82n1571_p0221c14║子，德山、巖頭、雪峰總跳不出。乃喝一喝，曰：大丈夫當
X82n1571_p0221c15║為真王，何以假為？　示眾，良久，曰：大眾會麼？會則事
X82n1571_p0221c16║同一家，不會則萬別千差。臨濟道：我在黃檗喫六十
X82n1571_p0221c17║痛棒，如蒿枝拂相似。如今更思量一頓喫，不知誰為
X82n1571_p0221c18║下手？時有僧出，曰：某甲下手。濟度杖與僧，僧擬接，濟
X82n1571_p0221c19║便打。看他的的顯示者些子，無你諸人近傍處，豈常
X82n1571_p0221c20║情之所能測？老僧尋常痛口罵你、痛棒打你，你不作
X82n1571_p0221c21║無明會，便作佛法會，又何曾夢見我先祖門風？所以
X82n1571_p0221c22║古人云：臨濟之道，將墜于地。痛哉！正與麼時，合作麼
X82n1571_p0221c23║生？超羣須是英靈漢，敵勝還他師子兒。　示眾，舉傅
X82n1571_p0221c24║大士曰：夜夜抱佛眠，朝朝還共起。起坐鎮相隨，語默
X82n1571_p0222a01║同居止。分毫不相離，如形影相似。欲識佛去處，只者
X82n1571_p0222a02║語聲是。玄沙曰：大小傅大士，祇認得箇昭昭靈靈。洞
X82n1571_p0222a03║山聰曰：且道衲僧家日裏還會睡也無？保寧勇曰：要
X82n1571_p0222a04║眠時即眠，要起時即起。水洗面皮光，啜茶溼却𭪿。大
X82n1571_p0222a05║海紅塵生，平地波濤起。呵呵阿呵呵，哩哩哩囉哩。師
X82n1571_p0222a06║曰：三尊宿大似徐六擔板，傅大士又俗氣不除。若論
X82n1571_p0222a07║向上宗乘，總欠悟在。且道無明具甚麼眼目？不見道，
X82n1571_p0222a08║直須揮劒。若不揮劒，漁父棲巢。　示眾：今朝臘月二
X82n1571_p0222a09║十五，雲門一曲曾無譜。爭似無明調轉高，等閒唱出
X82n1571_p0222a10║千山舞。大地為琴，虗空為鼓。拍拍相隨，聲聲相助。汝
X82n1571_p0222a11║諸人，須聽取，白雪陽春何足數。箇中端的孰知音，寥
X82n1571_p0222a12║寥永夜松風度。　示眾，舉瑯琊覺曰：有句無句，如藤
X82n1571_p0222a13║倚樹。樹倒藤枯，好一堆爛柴。大慧拈曰：作賊人心虗。
X82n1571_p0222a14║雖然如是，恩大難酬。師曰：一人作佛法商量，一人作
X82n1571_p0222a15║世諦流布。簡點將來，總欠悟在。無明見處，也要諸人
X82n1571_p0222a16║共知。有句無句，如藤倚樹，樹倒藤枯響。　示眾，舉文
X82n1571_p0222a17║殊普賢起佛見法見，世尊威神貶向二銕圍山。師曰：
X82n1571_p0222a18║大眾不起佛見法見，還免得貶向二銕圍山麼？世尊
X82n1571_p0222a19║也是憐兒不覺醜。　示眾：江月照，松風吹，面面青山
X82n1571_p0222a20║展笑眉。經有經師，論有論師。莫怪老僧無法說，勞汝
X82n1571_p0222a21║諸人立片時。　示眾：一喝分賓主，照用一時行。要會
X82n1571_p0222a22║箇中意，日午打三更。諸禪德，臨濟大師四稜塌地了
X82n1571_p0222a23║也。乃喝一喝曰，且道那箇是賓，那箇是主，那箇是照，
X82n1571_p0222a24║那箇是用。又喝曰，只者是賓，只者是主，只者是照，只
X82n1571_p0222b01║者是用。又喝曰，且不是賓，且不是主，且不是照，且不
X82n1571_p0222b02║是用，是箇甚麼。又喝曰，進前求解會，特地斬精靈。
X82n1571_p0222b03║　示眾。龍門水急，一句截流。茅屋風高，千山起浪。三世
X82n1571_p0222b04║諸佛，望風結舌。六代祖師，斫額有分。天下老和尚，仰
X82n1571_p0222b05║羨仰羨。是汝諸人既到者裏，作麼生與無明相見。驀
X82n1571_p0222b06║拈拄杖曰，與麼與麼，人境俱奪。不與麼不與麼，照用
X82n1571_p0222b07║同時。卓一下曰，龍生金鳳子，衝破碧瑠璃。喝一喝。
X82n1571_p0222b08║　示眾。舉調達謗佛，生身陷入地獄。佛令阿難傳旨，汝
X82n1571_p0222b09║在獄中安否。達曰，我雖在獄中，如受三禪天樂。阿難
X82n1571_p0222b10║曰，汝還求出否。達曰，我待世尊來。便出。阿難曰，世尊
X82n1571_p0222b11║是三界大師，豈有入地獄分。達曰，我豈有出地獄分。
X82n1571_p0222b12║師曰，臨危不悚，真大丈夫。　示眾。世尊拈花，眼裏撒
X82n1571_p0222b13║沙。迦葉微笑，全身落草。達磨面壁，皇天苦屈。二祖安
X82n1571_p0222b14║心，老鼠居金。德山行棒，莽莾蕩蕩。臨濟下喝，喫鹽止
X82n1571_p0222b15║渴。溈山水牯，泥裏洗土。仰山插鍬，性命難逃。俱胝豎
X82n1571_p0222b16║指，是何道理。雪峰輥毬，老不知羞。石鞏張弓，誑謼盲
X82n1571_p0222b17║聾。趙州勘婆，大有誵譌。玄沙未徹，話作兩橛。者一隊
X82n1571_p0222b18║不唧𠺕老凍儂，生前鹵莽，死後顢頇，罪犯彌天，髑髏
X82n1571_p0222b19║徧野。無明忍俊不禁，與渠一坑埋却。拈拄杖卓一下，
X82n1571_p0222b20║曰：直得十方世界風凜凜地，法堂前何止草深一丈？
X82n1571_p0222b21║汝諸人且道向甚麼處出氣？良久，曰：擬心湊泊二銕
X82n1571_p0222b22║圍山，放之自然七穿八穴。復卓一下。　客至，上堂：披
X82n1571_p0222b23║衣登法座，道者是高僧。將謂多奇特，元來百不能。西
X82n1571_p0222b24║風吹細雨，落葉滿空庭。有客來相訪，青山自送迎。
X82n1571_p0222c01║　日本國請法衣，上堂，舉：石門聰曰：西天二十八祖盡
X82n1571_p0222c02║得傳衣付法，東土六祖之後得道者多，只傳其法，不
X82n1571_p0222c03║傳其衣。無明則不然，衣以表法，故謂之法衣；人能弘
X82n1571_p0222c04║道，故謂之法身；無處不徧，無處不明，故謂之法眼。高
X82n1571_p0222c05║峰老祖法衣一頂，今春對眾請與高麗國金剛山供
X82n1571_p0222c06║養去也。幻住先師法衣一頂，我得來三十年矣，如今
X82n1571_p0222c07║大拙首座又要請歸供養。雖然如是，從上諸祖各各
X82n1571_p0222c08║有三十棒分，無明亦有三十棒分。眾中莫有下得者
X82n1571_p0222c09║般毒手者麼？有則出來下手看；如無，他時後日不得
X82n1571_p0222c10║向背地裏呌苦呌屈。擊拂子，下座。　元順帝至正丁
X82n1571_p0222c11║酉六月十四日，示微疾，沐浴更衣，集眾說偈曰：平生
X82n1571_p0222c12║饒舌，今日敗闕。一句轟天，正法眼滅。投筆而逝，世壽
X82n1571_p0222c13║七十四，僧臘五十六。弟子用陶龕奉全身瘞於青松
X82n1571_p0222c14║菴，諡佛慧鑑禪師。
X82n1571_p0222c15║蘇州師子林天如惟則禪師吉安府廬陵譚氏子，受
X82n1571_p0222c16║業禾山，得法中峰。住後，僧問：佛佛授手，祖祖相傳，畢
X82n1571_p0222c17║竟傳箇甚麼？師曰：脚未跨門，與你三十棒了也。　問：
X82n1571_p0222c18║達磨不來東土，二祖不往西天，還有為人處也無？師
X82n1571_p0222c19║曰：有。曰：如何是和尚為人處？師曰：浴院裏燈籠，笑破
X82n1571_p0222c20║半邊口。曰：莫便是學人轉身處麼？師曰：上天無路，入
X82n1571_p0222c21║地無門。曰：今日多幸，得聞師子吼也。師便喝，僧禮拜，
X82n1571_p0222c22║師曰：拜則任你拜，者一喝不曾倒地在。　問：如來一
X82n1571_p0222c23║音說法，眾生隨類各得解，未審和尚如何為人？師曰：
X82n1571_p0222c24║蝦蟇𨁝跳上天，蚯蚓驀過東海。曰：恁麼則超佛越祖
X82n1571_p0223a01║去也。師曰：你向那裏見得？曰：今古應無墜，分明在目
X82n1571_p0223a02║前。師曰：杜撰。禪和　華嚴會，僧問：無邊剎境，自他不
X82n1571_p0223a03║隔於毫端。既有自他，如何不隔？師曰：懷州牛喫禾，益
X82n1571_p0223a04║州馬腹脹。曰：十世古今，始終不離於當念。既有始終，
X82n1571_p0223a05║如何不離？師曰：天下覓醫人，灸豬左膊上。曰：此會翻
X82n1571_p0223a06║宣教典，毋勞說禪，且望和尚直譚教文。師曰：山僧無
X82n1571_p0223a07║兩箇舌頭。曰：一真法界，十種元門，還有自他終始也
X82n1571_p0223a08║無？師喝曰：那得許多骨董來？曰：既無許多骨董，畢竟
X82n1571_p0223a09║華嚴所說何義？師曰：說華嚴。曰：離却法界元門，華嚴
X82n1571_p0223a10║經在甚處？師曰：在你諸人手裏。曰：與麼則信受奉行
X82n1571_p0223a11║去也。師曰：贈你三文買草鞋。　問：德山小參不答話，
X82n1571_p0223a12║問話者三十棒。意作麼生？師曰，我者裏不打，有問即
X82n1571_p0223a13║答。曰，無法可說，是名說法。又作麼生？師拈棒，僧便走。
X82n1571_p0223a14║師曰，作賊人心虗。　問，禪門一派，分為五宗。其間還
X82n1571_p0223a15║有優劣也無？師曰，五五二十五。曰，臨濟一宗，兒孫徧
X82n1571_p0223a16║地。他有何長處？師曰，細魚咬斷鸕鷀脚，白鷺驚飛上
X82n1571_p0223a17║樹梢。曰，涅槃心易曉，差別智難明。五宗異同，請師開
X82n1571_p0223a18║示。師曰，退身三步。　示眾，趙州道箇無字，開口見心
X82n1571_p0223a19║肝。因甚諸人自生障礙？有僧請益曰，蠢動含靈，皆有
X82n1571_p0223a20║佛性。為甚狗子獨無？師曰，莫說狗子，直饒你問他，釋
X82n1571_p0223a21║迦彌勒還有佛性也無？他也道無。僧曰，趙州禪在口
X82n1571_p0223a22║唇邊，因甚只會道箇無字？師曰，趙州見處，只到者裏。
X82n1571_p0223a23║僧曰，和尚不肯趙州那？師曰，是。僧曰，趙州古佛，和尚
X82n1571_p0223a24║因甚不肯他？師曰，趙州在那裏？隨後便喝。　示眾，諸
X82n1571_p0223b01║方有海蠡禪，海蚌禪，銕剗禪。老僧者裏，却是水上葫
X82n1571_p0223b02║蘆禪。觸著便動，捺著便轉。活鱍鱍地，無你奈何處。昨
X82n1571_p0223b03║日一陽來，復見說生根了也。諸人為我提起看。　示
X82n1571_p0223b04║眾，有時伸出佛手，有時放出驢脚錯。有時拍禪床，有
X82n1571_p0223b05║時擊香桌錯。有時舌生毛，唇生醭，拄杖長年靠壁角，
X82n1571_p0223b06║臨濟德山鼻孔一時穿却錯。諸禪德，向者三箇錯處
X82n1571_p0223b07║認得老僧，請你喫無麫䬪飥。　示眾，佛祖行不到處，
X82n1571_p0223b08║行取一步。佛祖說不到處，說取一句。召眾曰，一舖是
X82n1571_p0223b09║九里，三舖廿七里，者箇是佛祖行不到處，老僧行到。
X82n1571_p0223b10║今日初三，明日初四，後日初五，者箇是佛祖說不到
X82n1571_p0223b11║處，老僧說到。喝一喝曰，寧與有智人廝罵，莫與無智
X82n1571_p0223b12║人說話。　示眾。臨濟大師道，我者裏是活祖師西來
X82n1571_p0223b13║意，一切臨時要用便用。師拈拂子搖曳曰，我者裏也
X82n1571_p0223b14║是活底，要用便用，一切臨時。且道與臨濟底是同是
X82n1571_p0223b15║別。擊一擊擲下曰，臨濟大師猶欠者一著在。　示眾。
X82n1571_p0223b16║舉譬如牛過牕櫺，頭角四蹄都過了，惟有尾巴過不
X82n1571_p0223b17║得。師曰，者箇是東山演祖不了事處。老漢參方三十
X82n1571_p0223b18║年，也有兩件不了底事。是甚麼兩件事。饑來要喫飯，
X82n1571_p0223b19║困來要打眠。　示眾。跛者命在杖，濟者命在舟。有來
X82n1571_p0223b20║由沒來由，一身還有一身愁。衲僧門下奪食驅牛，擬
X82n1571_p0223b21║著眼看便與閉却戶牖，擬開口道便與塞却咽喉。夜
X82n1571_p0223b22║廊無月不點火，露柱從教撞破頭。　示眾。慈悲不是
X82n1571_p0223b23║佛，忿怒不是魔。明州布袋橫拕豎拕，人人自屎不覺
X82n1571_p0223b24║臭。淨潔地上正好放屙，金窠草窠相去幾何。歲寒落
X82n1571_p0223c01║葉無人掃，一任門前堆積多。　示眾。天如老漢一箇
X82n1571_p0223c02║獃僧，爭奈諸人認他不著。道他卓卓巍巍，他却䖃䖃
X82n1571_p0223c03║䕢䕢。道他䖃䖃䕢䕢，他又卓卓巍巍。或時做善知識
X82n1571_p0223c04║模樣，談元說妙。或時現三頭六臂，發瞋發惡。如是等
X82n1571_p0223c05║處，一一認他不著。殊不知老漢不在諸人眼睛裏，却
X82n1571_p0223c06║在諸人鼻孔裏。諸人不信，伸手摸看。總饒摸他不著，
X82n1571_p0223c07║也摸著自家鼻孔。　示眾。舉臨濟大師道，我在黃檗
X82n1571_p0223c08║先師處，喫六十痛棒，如蒿枝拂相似。師曰，好箇頑皮
X82n1571_p0223c09║癩骨，不知痛癢底麤漢。何似近代兒孫，箇箇皮下有
X82n1571_p0223c10║血，動著他絲毫不得也。奇哉。　示眾。舉百丈野狐因
X82n1571_p0223c11║緣。師曰，前云不落，後云不昧。引得野狐，隨羣逐隊。喝。
X82n1571_p0223c12║當時若下得者一喝，前後五百生，一時粉碎。　示眾。
X82n1571_p0223c13║釋迦老子推不開，達磨大師趕不出。引得一晦之田，
X82n1571_p0223c14║三蛇九鼠。盡道呼蛇易，遣蛇難。拍膝曰，有甚麼難。家
X82n1571_p0223c15║有白澤之圖，必無如是妖怪。　示眾。女子臨出嫁時，
X82n1571_p0223c16║治家作活之法，一一請教父母。惟有生子養子，不待
X82n1571_p0223c17║教而自能。所以儒書曰，未有學養子而後嫁者也。誠
X82n1571_p0223c18║哉。近代宗門衲子則不然。先學說法，然後學做佛。寧
X82n1571_p0223c19║可不做得佛，不可不會說法。怪哉。　師不領院事，居
X82n1571_p0223c20║恒隨機開導。行省平章，咸稽顙執弟子禮。屢起江浙
X82n1571_p0223c21║諸名山，堅却不赴。遁跡吳淞間，弟子就吳中構地結
X82n1571_p0223c22║屋，如叢林規制，名師子林。居十有三年，道價日振。元
X82n1571_p0223c23║至正甲午，帝師錫以佛心普濟文慧大辨禪師號，兼
X82n1571_p0223c24║賜金襴法衣。示寂後，塔于水西原。
X82n1571_p0224a01║日本國建長古先印原禪師本國相州藤氏子。藤為
X82n1571_p0224a02║國中貴族，師生有異徵。年十三，父母頓捨出家，剃染
X82n1571_p0224a03║受具戒，慨然航海南詢。初謁無見于天台，見指往天
X82n1571_p0224a04║目參中峰本，本命給侍。師屢呈見解，本呵之曰：根塵
X82n1571_p0224a05║不斷，如纏縛何？師退而悲泣，食寢俱廢。本憐其誠，因
X82n1571_p0224a06║語之曰：此心包羅萬象，迷則生死，悟則涅槃。生死之
X82n1571_p0224a07║迷，固是未易驅斥；涅槃之悟，猶是入眼金塵。常知般
X82n1571_p0224a08║若如大火聚，近之則焦首爛額。惟存不退轉一念，生
X82n1571_p0224a09║與同生，死與同死，自然與道相符。脫使未悟之際，千
X82n1571_p0224a10║釋迦、萬慈氏傾出四大海水，入汝耳根，總是虗妄塵
X82n1571_p0224a11║勞，皆非究竟。師聞，不覺悚然汗下。一日有省，趨告本
X82n1571_p0224a12║曰：印原撞入銀山銕壁去也。本曰：既入銀山銕壁，來
X82n1571_p0224a13║此何為？師釋然領解。本因囑曰：善自護持。復參虗谷
X82n1571_p0224a14║陵、古林茂、東嶼海、月江印，諸老咸以師子兒稱之。會
X82n1571_p0224a15║清拙澄歸國，載師同返，遐邇欽敬。初出主甲州之慧
X82n1571_p0224a16║林，歷遷八剎，後住相州之建長。一日示疾，謂侍者曰：
X82n1571_p0224a17║時至矣，可持觚翰來。乃曰：吾塔已成，未書額耳。大書
X82n1571_p0224a18║心印二字，端坐而逝。初，門人欲畵師像，預索讚語。師
X82n1571_p0224a19║作一圓相，題其上曰：妙相圓明，如如不動。觸處相逢，
X82n1571_p0224a20║是何面孔？世壽八十，僧臘六十七。
X82n1571_p0224a21║雲南蒼山念菴圓護禪師大理人。因讀證道歌，契入
X82n1571_p0224a22║叚氏，稱為弘辨大師，參中峰本。師初號無念，本以羅
X82n1571_p0224a23║什捧鉢永嘉無念無生之旨扣之，師曰：我之無念，異
X82n1571_p0224a24║平其所聞。什師過在絕念不起，永嘉過在任念自起，
X82n1571_p0224b01║二皆有念也。我無念者，心體靈之，湛寂不動，如鏡鑑
X82n1571_p0224b02║像，如燈顯物，未甞毫髮隱也。惟洞徹法源者頗測，未
X82n1571_p0224b03║易與纏情縛識者語也。本深肯之，為作無念字說。後
X82n1571_p0224b04║受印記而歸，廣錄稱為護藏主焉。師夢神授書法，凡
X82n1571_p0224b05║書字時，右腕洞如水晶，人號為玉腕禪師。所著有磨
X82n1571_p0224b06║鏡法，并手書證道謌行世。
X82n1571_p0224b07║安寧太華無照玄鑑首座初為座主，善講經論，名著
X82n1571_p0224b08║諸方。遍遊天下，廣涉兩宗之門，深有悟入。參高峰妙
X82n1571_p0224b09║為首座。妙示寂，再見中峰本，復為第一座。本有曰：雲
X82n1571_p0224b10║南鑑講主，越萬八千里路來兩浙，自相見至相別恰
X82n1571_p0224b11║三年。一日尋我客，中夜話湖山間，因舉宗門下數段，
X82n1571_p0224b12║陳爛葛藤，不覺咬斷拇指。臨別匇匇，不欲徵其罪犯，
X82n1571_p0224b13║且放過一著，有積劫塵勞忽吹盡，黑龍潭下五更風
X82n1571_p0224b14║之句。師歸滇，為梁王所重，開太華山，大弘祖道。門弟
X82n1571_p0224b15║子數百，得師心印者五人。及滅度，王親至葬所，奉全
X82n1571_p0224b16║身塔于本山。本聞師訃，親製文，遣侍者往祭之。其略
X82n1571_p0224b17║曰：我閱人之既多兮，如無照者。非惟今少，於古亦稀。
X82n1571_p0224b18║我不哀無照之亡兮，哀祖道之既墜。而今而後，孰與
X82n1571_p0224b19║扶顛而持危？對鑪薰於今夕兮，與山川草木同懷絕
X82n1571_p0224b20║世之悲也。
X82n1571_p0224b21║晉寧盤龍蓮峰崇照禪師本州段氏子。年十八，禮雲
X82n1571_p0224b22║峰祝髮。峰示與狗子佛性話，每以七日斷絕思想，疑
X82n1571_p0224b23║之。一日，聞伐木聲，忽大悟。遂遊大方，見空菴等一十
X82n1571_p0224b24║八員善知識，最後見天目本印可。回滇，建盤龍寺居
X82n1571_p0224c01║焉。元至正壬午八月望，詔眾書偈，跏趺而逝。身體溫
X82n1571_p0224c02║軟，七日如生。有彩虹貫天者三日，至今肉身現在。所
X82n1571_p0224c03║建有六梵剎，最崇麗焉。
X82n1571_p0224c04║般若誠禪師法嗣
X82n1571_p0224c05║建寧府高仰山古梅正友禪師貴溪丁氏子。依末山
X82n1571_p0224c06║本受業，後參絕學誠，發明宗旨。流寓江淮垂三十年，
X82n1571_p0224c07║思得佳山水，結茅歸隱。慕武夷幽勝，遂入閩。初主南
X82n1571_p0224c08║浦之天心。元泰定天寶甲子，建陽簿蔣德懋洎長者
X82n1571_p0224c09║陳益宗捨園作菴，迎師開山，勅額大覺妙智。室中每
X82n1571_p0224c10║舉狗子無佛性話，鉗錘勘驗，不少假借。　結制，上堂：
X82n1571_p0224c11║仰山結制，尋常活計。眼裏放光，鼻孔黈氣。遇饑而餐，
X82n1571_p0224c12║遇困即睡。諸方撒土揚沙，高仰心空。及第，　上堂：九
X82n1571_p0224c13║旬禁足，又過一半。心地未明，如牽火鑽。光陰莫虗度，
X82n1571_p0224c14║了却閒公案。平地無端捉得賊，老僧出來為汝斷。
X82n1571_p0224c15║　解夏，上堂：九旬禁足，特地成錯。三月安居，無繩自縛。
X82n1571_p0224c16║布袋解開，乾坤寥廓。放去若龜毛，收來懸兔角。試將
X82n1571_p0224c17║兩眼挂虗空，一陣凉風生殿角。　小參：月落山頭慘，
X82n1571_p0224c18║雲橫谷口陰。欲明生死事，直見本來人。還有會得本
X82n1571_p0224c19║來人底麼？良久，曰：夜靜不勞重借月，玉蟾常住太虗
X82n1571_p0224c20║中。　師生于元世祖至元乙酉，寂于順帝至正壬辰。
X82n1571_p0224c21║說法二十九夏，住世六十八秋。全身塔于本山。
X82n1571_p0224c22║智者義禪師法嗣
X82n1571_p0224c23║杭州淨慈德隱普仁禪師婺之蘭谿趙氏子。年十歲，
X82n1571_p0224c24║依寶石演說院秋潭受業。十四祝髮，二十參方時、了
X82n1571_p0225a01║然、義弘、大辨之道于智者寺。師往叩，機鋒觸發。旋命
X82n1571_p0225a02║侍香東陽，主道場，招師掌記。復見南楚于雙徑，分座
X82n1571_p0225a03║說法。元至正乙未，出世西峰淨土。戊戌，明高帝親帥
X82n1571_p0225a04║大師至婺州，幸智者寺，詔師主之。甲辰，遷淨慈。一日，
X82n1571_p0225a05║示微疾，屈指計曰：今夏五月矣。左右曰：然。師曰：八月
X82n1571_p0225a06║八日最良，吾將逝矣。至期，整衣端坐而逝。世壽六十
X82n1571_p0225a07║四，僧臘五十有三。會語錄行世。
X82n1571_p0225a08║淨慈林禪師法嗣
X82n1571_p0225a09║杭州止菴德祥禪師本郡人。與同菴俱為平山嗣。德
X82n1571_p0225a10║業風雅，為時賢所重。一日將涅槃，眾請說偈。師忽倚
X82n1571_p0225a11║座曰：者一隊噇酒糟漢，我爭如你何？竟趨寂。
X82n1571_p0225a12║金陵天界同菴易道夷簡禪師明洪武戊午，主南屏
X82n1571_p0225a13║淨慈。兵燹之餘，殿堂鐘鼓為之一新。父子繼席，傳為
X82n1571_p0225a14║盛事。二十五年，奉旨陞主大天界寺。進院，上堂：毗盧
X82n1571_p0225a15║遮那佛，願力周沙界。一切國土中，恒轉無上輪。者無
X82n1571_p0225a16║上輪如何轉去？卓拄杖，曰：轉也，轉也。遂下座。
X82n1571_p0225a17║海門則禪師法嗣
X82n1571_p0225a18║湖州弁山白蓮南極懶雲智安禪師嘉興沈氏子。出
X82n1571_p0225a19║家海寧淨妙。謁天真，發明別傳之旨。韜光晦迹，交聘
X82n1571_p0225a20║不赴。晚居弁山之白蓮。示眾：萬法歸一，無孔銕鎚當
X82n1571_p0225a21║面擲；一歸何處？抹過西天并州土。青州布衫重七斤，
X82n1571_p0225a22║寒巖古木璚華春；仁者殷勤問端的，孃生鼻孔從來
X82n1571_p0225a23║直。倘然言下解知歸，九九方明八十一。後退歸淨妙。
X82n1571_p0225a24║示寂，塔于弁山。所著有南極語要。
X82n1571_p0225b01║華頂覩禪師法嗣
X82n1571_p0225b02║處州福林白雲智度禪師麗水吳氏子。年十五，從禪
X82n1571_p0225b03║智空中假薙髮，習定楞伽菴。越數夏，出遊七閩，徧歷
X82n1571_p0225b04║諸方，無可其意者。旋還里，築室以居，名福林。後參靈
X82n1571_p0225b05║石芝于淨慈，謁斷崖義于西峰，俱不契。聞無見覩說
X82n1571_p0225b06║法華頂，往叩之曰：西來密意，未審如何？覩曰：待娑羅
X82n1571_p0225b07║峰點首，却向汝道。師擬進語，覩便喝。師曰：娑羅峰頂，
X82n1571_p0225b08║白浪滔天。花開芒種後，葉落立秋前。覩曰：我者裏無
X82n1571_p0225b09║殘羹餿飯。師曰：此非殘羹餿飯而何？覩頷之。遂服勤
X82n1571_p0225b10║數載，辭去。覩囑曰：昔南嶽受大鑑記莂，後得馬祖授
X82n1571_p0225b11║以心法。鍼芥相契，不在多言。弗掉三寸舌誑人，須真
X82n1571_p0225b12║正見解，著于行履，方為報佛深恩耳。師佩服之。復往
X82n1571_p0225b13║長沙，見無方普雲居，謁小隱。元至正甲午，還福林。尋
X82n1571_p0225b14║主龍泉普慈，移茅山，遷武峰。明高帝洪武己酉，詔徵
X82n1571_p0225b15║天下高僧，建法會于蔣山。師應詔，會事戒嚴。還至杭
X82n1571_p0225b16║州，居虎跑。明年，示微疾，仍回福林。沐浴更衣，索筆書
X82n1571_p0225b17║偈曰：無世可辭，有眾可別。大虗空中，何必釘鐝。擲筆
X82n1571_p0225b18║而逝。壽六十七，臘五十三。闍維，舍利五色，齒牙數珠
X82n1571_p0225b19║皆不壞。建塔于院西。
X82n1571_p0225b20║天童一禪師法嗣
X82n1571_p0225b21║杭州徑山呆菴敬中普莊禪師台之仙居袁氏子。依
X82n1571_p0225b22║天童左菴芟染，久之不契。出遊，參了堂一于天寧。一
X82n1571_p0225b23║問：何來？師曰：天童。一曰：冐雨衝寒，著甚死急？師曰：正
X82n1571_p0225b24║為生死事急。一曰：如何是生死事？師以坐具作摵勢。
X82n1571_p0225c01║一曰：敢來這裏捋虎鬚？參堂去。一日，室中舉庭前柏
X82n1571_p0225c02║樹子話，師擬開口，一劈口便掌，從此悟入。初出世撫
X82n1571_p0225c03║州北禪，後遷雲居。明高帝洪武癸酉，詔徵天下高行
X82n1571_p0225c04║沙門，師應詔對揚稱旨。是年秋，銜命祀廬山。禮成，詔
X82n1571_p0225c05║主徑山。僧問：如何是雲居境？師曰：路轉溪迴空院靜。
X82n1571_p0225c06║曰：如何是境中人？師曰：太平時代自由身。曰：人境已
X82n1571_p0225c07║蒙師指示，願聞一句接初機。師曰：無毛鷂子貼天飛。
X82n1571_p0225c08║　問：路逢達道人，不將語默對時如何？師曰：達道者
X82n1571_p0225c09║方知。曰：和尚何得干戈相待？師曰：捉賊不如嚇賊。曰：
X82n1571_p0225c10║明眼人瞞他一點不得。師曰：情知你不是好心。　師
X82n1571_p0225c11║甞勘僧曰：近奉公文，務要打點上座。曰：某甲不是奸
X82n1571_p0225c12║細。師曰：也須勘過始得。曰：和尚莫倚勢欺人。師展手
X82n1571_p0225c13║曰：把將公驗來。僧擬議，師便掌。一僧曰：久聞和尚有
X82n1571_p0225c14║此機要。師曰：山僧失利。一僧問：承聞和尚有打點之
X82n1571_p0225c15║機，是否？師熟視曰：汝來自首那？曰：學人掀倒禪床去
X82n1571_p0225c16║也。師曰：汝是甚處人？曰：高著眼。師曰：這依草附木底
X82n1571_p0225c17║精靈。　師一日問新到：我這裏虎狼塞路，荊棘參天，
X82n1571_p0225c18║上人到來，有何忙事？曰：特來禮拜和尚。師曰：入門一
X82n1571_p0225c19║句則不問，脚跟下草鞋甚處得來？僧擬議，師便喝。又
X82n1571_p0225c20║問：昨離何處？曰：廬山。師曰：不勞再勘。　師鏟草次，僧
X82n1571_p0225c21║問：者片田地，幾時剗得乾淨？師舉起鋤頭，曰：未審上
X82n1571_p0225c22║座喚作甚麼？僧無語，師拋下鋤頭，曰：這片田地，幾時
X82n1571_p0225c23║剗得乾淨？　問：騎虎頭，收虎尾，中間事作麼生？師曰：
X82n1571_p0225c24║渠儂得自由。曰：只如古人道：我也弄不出。意旨如何？
X82n1571_p0226a01║師曰：入水見長人。　問：九重天上承恩澤，五髻峰頭
X82n1571_p0226a02║據祖關，四海禪流齊側耳，願聞一曲萬年歡。學人上
X82n1571_p0226a03║來，請師舉唱。師曰：須彌頂上擊金鐘。曰：與麼則過量
X82n1571_p0226a04║人明過量事，太平時唱太平歌。師曰：毫𨤲有差，天地
X82n1571_p0226a05║懸隔。曰：和尚遠辭京國，近到徑山，如何是不動尊？師
X82n1571_p0226a06║曰：待盋盂峰𨁝跳，即向汝道。曰：適聞疏中道：千年枯
X82n1571_p0226a07║木逢春，一代曇華現瑞。可謂誠實之言。師曰：汝用許
X82n1571_p0226a08║多心識計較作麼？曰：龍象筵開當此日，等閒掣取錦
X82n1571_p0226a09║標歸。師曰：不是龍門客，切忌遭點額。　僧請益，師曰：
X82n1571_p0226a10║汝自己分上少箇甚麼，却來請益？僧擬對，師曰：只知
X82n1571_p0226a11║貪程，不覺蹉路。　問：如何是祖師西來意？師曰：盋盂
X82n1571_p0226a12║口向天。曰：此是古人底。師曰：老僧用得恰好。曰：如何
X82n1571_p0226a13║是奇特事？師曰：千年田，八百主。曰：學人不會。師曰：至
X82n1571_p0226a14║今將不去，留與老農耕。　問：如何是道？師曰：水落崖
X82n1571_p0226a15║石出。曰：只如先德云：山上有鯉魚，井底有蓬塵。意作
X82n1571_p0226a16║麼生？師曰：見之不取，思之千里。　上堂，舉雲門曰：平
X82n1571_p0226a17║地上死人無數，出得荊棘林是好手。時有僧曰：恁麼
X82n1571_p0226a18║則堂中上座有長處。門曰：蘇嚧蘇嚧。師曰：雲門與麼
X82n1571_p0226a19║道，雲居則不然。平地上活人無數，入得荊棘林是好
X82n1571_p0226a20║手。忽有人出來說長說短，拈拄杖劈脊便打。何故？水
X82n1571_p0226a21║流溼，火就燥，禍福無門，惟人自召。　示眾：夫為宗師
X82n1571_p0226a22║者，不得已垂示一言半句，無非為學者抽釘拔楔，解
X82n1571_p0226a23║粘去縛。譬如善舞太阿，自然不傷其手。近代據師位，
X82n1571_p0226a24║訓學徒，記持文字，崇飭語言，誇耀後世，增長惡習，不
X82n1571_p0226b01║知有自己出身之路。如衣壞絮，行棘林中不能自由。
X82n1571_p0226b02║少林直指之宗，於此墜地，良可痛傷。汝輩行脚，各須
X82n1571_p0226b03║帶眼，莫教墮他網中，出頭不得。只如古人道：入此門
X82n1571_p0226b04║來，莫存知解。若約山僧見處，直饒知解頓忘，猶是門
X82n1571_p0226b05║外漢。到這裏，須辨緇素始得。珍重！　上堂：觸目不曾
X82n1571_p0226b06║道，運足安知路？古人與麼道，大似勞而無功。山僧見
X82n1571_p0226b07║處，也要諸人共知。驀拈拄杖卓一下，曰：但得雪消去，
X82n1571_p0226b08║自然春到來。　浴佛，上堂：真佛無形，浴箇什麼？毗藍
X82n1571_p0226b09║園裏，妄見空華。雲門令行，不到今日。驀拈拄杖，召大
X82n1571_p0226b10║眾，曰：今日事作麼生？昆明池裏失却劒，曲江江上撈
X82n1571_p0226b11║得鋸。卓拄杖，下座。　上堂：老僧開荒時，于法堂基上
X82n1571_p0226b12║掘得一箇鈯斧子，久聚兄弟。若有用得著者，兩手分
X82n1571_p0226b13║付；若是荷負不去，老僧收得來，著甚死急？不如颺向
X82n1571_p0226b14║擸𢶍堆頭，從他日炙風吹去也。驀拈拄杖，卓一下，曰：
X82n1571_p0226b15║鞭起銕牛耕大地，誰能井底種林檎？　上堂，舉：盤山
X82n1571_p0226b16║示眾：心月孤圓，光吞萬象。光非照境，境亦非存。光境
X82n1571_p0226b17║俱忘，復是何物？洞山白：光境未忘，復是何物？師曰：二
X82n1571_p0226b18║尊宿弄物不知名，各與二十拄杖。不見道：見義不為，
X82n1571_p0226b19║何勇之有？　冬至，上堂，舉：洞山冬夜與泰首座喫果
X82n1571_p0226b20║子次，問曰：有一物，明如日，黑如漆，常在動用中。動用
X82n1571_p0226b21║中收不得，過在什麼處？座曰：過在動用中。洞山令侍
X82n1571_p0226b22║者掇退果桌，師曰：當斷不斷，反招其亂。若是徑山見
X82n1571_p0226b23║他道過在什麼處，便與掀翻果桌，亦使洞山知有宗
X82n1571_p0226b24║門上向爪牙，今日兒孫不致寂寥。雖然，也須脚踏實
X82n1571_p0226c01║地始得。拈拄杖，曰：不向藍田射石虎，何人知是李將
X82n1571_p0226c02║軍？卓拄杖，下座。　上堂：一迷一切迷，一悟一切悟，一
X82n1571_p0226c03║暗一切暗，一明一切明。所以道：具足凡夫法，凡夫不
X82n1571_p0226c04║知；具足聖人法，聖人不會。聖人若會，即同凡夫；凡夫
X82n1571_p0226c05║若知，即同聖人。到這裏，塵勞煩惱，菩提解脫，縛作一
X82n1571_p0226c06║塊。且道非非想天，即今有幾人修因證果？拈拄杖曰，
X82n1571_p0226c07║一年三百六十日，一日日從今日始，拄杖子亦從今
X82n1571_p0226c08║日始。卓拄杖曰，擊碎三元三要門，普天匝地清風起。
X82n1571_p0226c09║　上堂，舉玄沙因鼓山至，畫一圓相。山曰，人人出者
X82n1571_p0226c10║箇不得。沙曰，情知你向驢胎馬腹裏作活計。山曰，和
X82n1571_p0226c11║尚又作麼生？沙曰，人人出者箇不得。山曰，和尚為甚
X82n1571_p0226c12║恁麼道得，某甲恁麼道不得？沙曰，我得你不得。師曰，
X82n1571_p0226c13║玄沙與鼓山，難兄亦難弟。若要出得者箇，總欠悟在。
X82n1571_p0226c14║雪竇曰，只知貪觀白浪，不知失却手橈。緇素眼何在？
X82n1571_p0226c15║驀拈拄杖畫一畫曰，一把柳絲收不得，和烟搭在玉
X82n1571_p0226c16║闌干。　浴佛，上堂，舉藥山因遵布衲作殿主，浴佛次，
X82n1571_p0226c17║乃問曰，汝只浴得者箇，還浴得那箇麼？遵曰，把將那
X82n1571_p0226c18║箇來。山休去。師曰，藥山能縱不能奪，布衲能奪不能
X82n1571_p0226c19║縱，總未具超宗眼在。黃龍南曰，二尊宿一出一入，未
X82n1571_p0226c20║見輪贏。三十年後不得錯舉，早是錯下名言。徑山見
X82n1571_p0226c21║處，也要諸人共知。今日殿中普請浴佛，者箇那箇不
X82n1571_p0226c22║得動著。杓柄到手，更莫顢頇。擊拂子曰，將此深心奉
X82n1571_p0226c23║塵剎，是則名為報佛恩。　成祖永樂癸未十月二十
X82n1571_p0226c24║三日，示寂于不動軒。世壽五十八，僧臘四十五。闍維，
X82n1571_p0227a01║烟焰所至，舍利如貫珠。塔于凌霄之陽。
X82n1571_p0227a02║壽昌源禪師法嗣
X82n1571_p0227a03║明州天童元明原良禪師寧海周氏子。初住瑞巖，後
X82n1571_p0227a04║遷天童。有侑宏智辭塔曰：嗚呼！山不讓塵，故能成其
X82n1571_p0227a05║高；海不讓流，故能成其深。師非宿備六度萬行之願
X82n1571_p0227a06║輪，則曷由樹斯大法之功于古今？聖人出興，作百世
X82n1571_p0227a07║師，千載一時，惟師得之。巍巍窣堵，鎮茲東谷，洞上一
X82n1571_p0227a08║宗，真規始復。昭告菲詞，深勒崖谷，願師再來，為法作
X82n1571_p0227a09║則。
X82n1571_p0227a10║天界信禪師法嗣
X82n1571_p0227a11║溫州江心覺初慧恩禪師久依孚中信，信居護龍河
X82n1571_p0227a12║上，師甞分座說法。後信示寂，師出世建業之聖泉，次
X82n1571_p0227a13║遷永嘉雅山。未幾，江心虗席，郡守疏請師主之。凡見
X82n1571_p0227a14║人參叩，便高聲示之曰：休去，歇去。有再問，則以棒趂
X82n1571_p0227a15║出。所著有三會語錄。
X82n1571_p0227a16║徑山悅禪師法嗣
X82n1571_p0227a17║越州慈谿定水見心來復禪師南昌豐城王氏子。生
X82n1571_p0227a18║而頴異，自幼有脫塵志。元至正壬午，祝髮于邑之西
X82n1571_p0227a19║方寺。走雙徑，謁南楚。久之，乃得證入，命掌內記。無何，
X82n1571_p0227a20║避兵會稽，遂主慈谿定水，煥然起廢。以干戈間阻，不
X82n1571_p0227a21║能省母。作室于㵎東，名蒲菴，取陳尊宿義。後遷鄞之
X82n1571_p0227a22║天寧，杭之靈隱。　示眾，舉城東老姥不欲見佛因緣。
X82n1571_p0227a23║頌曰：佛身光現紫磨金，大地羣靈悉共欽。兩眼生來
X82n1571_p0227a24║不願見，老婆真有丈夫心。　舉文殊維摩各說不二
X82n1571_p0227b01║法門。頌曰：妙喜天中問疾過，機先勘破老維摩。剎塵
X82n1571_p0227b02║常說虗空聽，一默相酬早是多。　舉文殊令善財採
X82n1571_p0227b03║藥。頌曰：是藥拈來會得麼，神方不必問耆婆。若言殺
X82n1571_p0227b04║活全工巧，大地羣生病轉多。　舉馬祖遣人送圓相
X82n1571_p0227b05║上徑山。頌曰：緘回特地謝殷勤，海月山雲見處親。莫
X82n1571_p0227b06║怪南陽太饒舌，乾坤誰是不疑人。　舉僧問馬祖離
X82n1571_p0227b07║四句絕百非。頌曰：一幅冰綃五色新，玉梭巧織鳳池
X82n1571_p0227b08║春。鴛鴦繡出從君看，不把金鍼度與人。　舉百丈侍
X82n1571_p0227b09║馬祖遊山，野鴨子飛過。頌曰：野鴨羣飛過去忙，馬祖
X82n1571_p0227b10║見處只尋常。直饒扭得鼻頭破，也是喪車後藥囊。
X82n1571_p0227b11║　舉石鞏張弓接三平。頌曰：石鞏何曾解挽弓，還他有
X82n1571_p0227b12║力獲全功。蒿枝不用施金鏃，射透須彌百萬重。一弓
X82n1571_p0227b13║兩箭了平生，未發機先毒已萌。殺活要須親破的，扣
X82n1571_p0227b14║弦三下是虗聲。　舉靈雲見桃花玄沙未徹頌曰：盡
X82n1571_p0227b15║向長安踏早春，紫騮隨處逐芳塵。年年歌管東風裏，
X82n1571_p0227b16║解識桃花有幾人。　明高帝洪武戊申，以高僧徵召
X82n1571_p0227b17║至京，賜食內庭，慰勞優渥。適建鐘山大會，勅師陞座
X82n1571_p0227b18║說法，復命蜀王椿從師問道。師答蜀王問參禪法要
X82n1571_p0227b19║曰：禪宗正脉，以心傳心。單提徑示，直接上根。不涉言
X82n1571_p0227b20║詮，不存知解。如擊石火，似閃電光。見即便見，了即便
X82n1571_p0227b21║了，得即永得。一聞千悟，獲大總持。用而無盡，體不可
X82n1571_p0227b22║窮。若乃展轉思量，取舍分別，悉屬邪禪邪道，非菩提
X82n1571_p0227b23║智。生死到來，總用不著。是則參須實參，悟須實悟。良
X82n1571_p0227b24║由自證，非假他求。所以達磨西來，不立文字，直指人
X82n1571_p0227c01║心，見性成佛，謂之教外別傳。其接二祖可大師，祇是
X82n1571_p0227c02║點示心體，使之自悟。及徵所得，乃曰：了了常知，言不
X82n1571_p0227c03║可及。達磨方與印證曰：即此是自性清淨心，更勿疑
X82n1571_p0227c04║也。當時二祖所言知字，正是親證心體。葢心是名，以
X82n1571_p0227c05║知為體。此知乃靈知之知，具含眾妙，性自神解。不藉
X82n1571_p0227c06║緣生，不因境起。不是作意運想思慮而知，直是真淨
X82n1571_p0227c07║明妙，虗徹靈通，徧應無窮，了然常知。眾生由迷此知，
X82n1571_p0227c08║即起我相。若了此知，剎那成佛。大抵互古互今，通凡
X82n1571_p0227c09║徹聖，別無異法，惟是一心。此心即法，法外無心；此法
X82n1571_p0227c10║即心，心外無法。豈不見文殊師利告妙德菩薩言：三
X82n1571_p0227c11║界之中，以心為主。能觀心者，究竟解脫；不能觀者，究
X82n1571_p0227c12║竟沈淪。首楞嚴經亦曰：眾生迷悶，背覺合塵，故發塵
X82n1571_p0227c13║勞，有世間相。我以妙明，不生不滅，合如來藏；而如來
X82n1571_p0227c14║藏，惟妙覺明，圓照法界。是故于中，一為無量，無量為
X82n1571_p0227c15║一；小中現大，大中現小；不動道場，徧十方界；身含十
X82n1571_p0227c16║方，無盡虗空；于一毫端，現寶王剎；坐微塵裏，轉大法
X82n1571_p0227c17║輪。是知欲證菩提，即心而已。離心無佛，離佛無心；了
X82n1571_p0227c18║了識心，惺惺見佛。此實妙明真覺，圓照無礙，非智可
X82n1571_p0227c19║測，惟證乃知。大凡參學日用，心體不明，為境所轉，妄
X82n1571_p0227c20║生顛倒；心體若明，如晝見色，分明無惑。故先德曰：若
X82n1571_p0227c21║心馳散，即當攝來，令住正念。其正念者，當知惟心，無
X82n1571_p0227c22║外境界，即便此心，亦無自相，念念不可得。故又曰：迷
X82n1571_p0227c23║時人逐法，悟了法由人。葢迷時是執心為境，被境所
X82n1571_p0227c24║奪，法有千差；悟時是了即境即心，塵塵合道，法法全
X82n1571_p0228a01║真，出沒卷舒，一切由我。為是從上已來，禪門相傳，單
X82n1571_p0228a02║提直指，總無許多言解。但了即心是佛，頓紹祖位，便
X82n1571_p0228a03║坐覺場。如迦陵鳥在殻，而聲壓羣禽；似好堅樹出地，
X82n1571_p0228a04║而高升眾木。且如大乘頓教頓修之人，一念不生，即
X82n1571_p0228a05║名為佛。豈論積功累德，劫號次第，而後為證果哉。葢
X82n1571_p0228a06║一切眾生，心本是佛。以妄念起故，乃為眾生。若一念
X82n1571_p0228a07║妄心不生，何為不得佛。又如華嚴經曰：佛子，無一眾
X82n1571_p0228a08║生，不具如來智慧。但以妄想執著，而不證得。若離妄
X82n1571_p0228a09║想，則一切智，自然智，無礙智，即得現前。此吾祖所謂
X82n1571_p0228a10║圓解圓修，一超直入，而功高累劫者，豈誑語耶。但今
X82n1571_p0228a11║時人，多信不及，見不親，行不到。若信得及，見得親，行
X82n1571_p0228a12║得到，晝夜心無間斷，寤寐一如。返照靈源，直性顯現。
X82n1571_p0228a13║無法不達，無理不融。自然應用普周，縱橫任運。到者
X82n1571_p0228a14║田地，不愁佛不解語。雖在生死，常入涅槃。雖處塵勞，
X82n1571_p0228a15║當居淨剎。念念釋迦出世，步步彌勒下生。菩提不修
X82n1571_p0228a16║而自成，煩惱不斷而自除。境智雙泯，情謂俱忘。當體
X82n1571_p0228a17║即真，一心不動。今殿下宿具正信，佛法緣熟。識詣見
X82n1571_p0228a18║超，心體已明。有大力量，不用堆堆兀兀，竟日窮年。但
X82n1571_p0228a19║只圓解圓修，于出入起居，語默動靜，乃至應事接物，
X82n1571_p0228a20║發號施令，一切處，一切時，念起即覺，常覺不昧。澄慮
X82n1571_p0228a21║忘情，久而自契。此三祖所謂虗明自照，不勞心力。又
X82n1571_p0228a22║曰：不離當處常湛然，覓即知君不可見。于此直下薦
X82n1571_p0228a23║得徹去，則是無為而為，無修而修，無得之得，無功之
X82n1571_p0228a24║功，無證之證，最為切當，最為省要。昔閩王請羅山閒
X82n1571_p0228b01║開堂演法，山陞座，方收斂僧伽黎，乃曰：珍重。便下座。
X82n1571_p0228b02║閩王近前，執山手曰：靈山一會，何異今日。看他羅山
X82n1571_p0228b03║作家，不假言說，而閩王天鑒，自出常情。後來洞山聰
X82n1571_p0228b04║曰：羅山忍俊不能禁，大展家風吼一音。紙墨如山書
X82n1571_p0228b05║莫盡，衲僧休向義中尋。此古人直捷指示處，宗眼明
X82n1571_p0228b06║白，與眾不同，正所謂相逢不拈出，舉意便知有，豈在
X82n1571_p0228b07║揚眉瞬目，鼓唇動舌耶。貧僧恁麼忉怛，早是畵蛇添
X82n1571_p0228b08║足，冐凟睿聽。然蒙賜問，不容緘默，冀國政之暇，大圓
X82n1571_p0228b09║照中，少加垂覧，亦見靈山宿願，不忘祖道，不勝至幸
X82n1571_p0228b10║也。　復答晉王問禪要曰：二月二十日，敬奉令旨，示
X82n1571_p0228b11║諭佛法自心所得者，敢不披露愚衷，僭陳萬一。殿下
X82n1571_p0228b12║以菩薩應身，乘願再來，弘護佛法，善世利生，於統理
X82n1571_p0228b13║國務之暇，常切究竟佛祖一大事因緣，此實不忘本
X82n1571_p0228b14║願故也。但于日用，放捨諸緣，休息萬念，念起即覺，常
X82n1571_p0228b15║覺不昧，行住坐臥，飲食起居，應事接物，看得力不得
X82n1571_p0228b16║力，勿隨事物轉，涉他機境。葢世間萬事萬理，皆出于
X82n1571_p0228b17║心，心若了時，無法不了。所以曰：心生則種種法生，心
X82n1571_p0228b18║滅則種種法滅。故知心無自性，緣起即空，不用多工，
X82n1571_p0228b19║最為省要。法華經曰：治世語言，資生業等，皆與實相
X82n1571_p0228b20║不相違背。華嚴經曰：不壞世間相，而成出世間法。先
X82n1571_p0228b21║德曰：一切善惡，都莫思量，自然得入清淨心體。此乃
X82n1571_p0228b22║佛祖直指示人處。若日用工夫，目前事物，莫管他是
X82n1571_p0228b23║善是惡，是逆是順，是淨是穢。譬如寶鑑當臺，洞照研
X82n1571_p0228b24║醜，物來即應，物去不留。不要起一念分別揀擇心，亦
X82n1571_p0228c01║不要問他靜時鬧時，苦時樂時，儘與盡力真實做去。
X82n1571_p0228c02║若到無理會處，却是好消息，便與一時放下。忽然知
X82n1571_p0228c03║解兩忘，人法雙泯，即是大休歇，大自在，大安樂時節
X82n1571_p0228c04║也。昔有國王問波羅提尊者曰：何者是佛？尊者曰：見
X82n1571_p0228c05║性是佛。王曰：師見性否？尊者曰：我見佛性。曰：性在何
X82n1571_p0228c06║所？尊者曰：性在作用。王曰：若當用時，幾處出現？尊者
X82n1571_p0228c07║曰：若出現時，當有其八。王曰：其八出現，當為我說。尊
X82n1571_p0228c08║者即曰：在胎曰身，處世名人，在眼曰見，在耳曰聞，在
X82n1571_p0228c09║鼻齅香，在舌談論，在手執捉，在足運奔。徧現俱該沙
X82n1571_p0228c10║界，收攝在一微塵。識者知是佛性，不識喚作精魂。此
X82n1571_p0228c11║便是究明自性底榜樣。殿下宿具般若種智，必能照
X82n1571_p0228c12║了，奚俟鄙言。惟大圓鏡中，以心印心，羣生幸甚，佛法
X82n1571_p0228c13║幸甚。　後坐黨被逮，受刑時年七十餘矣。物論哀其
X82n1571_p0228c14║無辜。嗚呼，其定業若是耶。所著有蒲菴集及蒲菴外
X82n1571_p0228c15║集行世。
X82n1571_p0228c16║靈隱明禪師法嗣
X82n1571_p0228c17║杭州淨慈休菴無旨可授禪師台之臨海李氏子。年
X82n1571_p0228c18║十二，從季父沙門仲智於石門寺。十九得度為大僧，
X82n1571_p0228c19║參普覺于靈隱。問答之頃，疑情頓釋。元至正丙戌，出
X82n1571_p0228c20║世台州安聖。閱五年，遷隆恩。又二年，補真如。明年，行
X82n1571_p0228c21║宣政院選主龍華，一坐十三夏。明洪武癸丑，杭之中
X82n1571_p0228c22║竺以府侯之命，請師主之。至則淨慈諸耆舊相與力
X82n1571_p0228c23║爭，屢却不聽。不得已，強居二載，撾鼓告退。一日示疾，
X82n1571_p0228c24║召左右曰：吾逝矣。左右進觚翰，師麾去曰：吾宗本無
X82n1571_p0229a01║言說。泊然而寂。世壽六十九，僧臘五十。火浴齒牙，貫
X82n1571_p0229a02║珠不壞。設利光瑩，色如金晶。其徒斂諸不壞并遺骼，
X82n1571_p0229a03║歸龍華塔而藏焉。
X82n1571_p0229a04║南嶽下二十四世
X82n1571_p0229a05║伏龍長禪師法嗣
X82n1571_p0229a06║蘇州鄧尉萬峰時蔚禪師溫州樂清金氏子。襁褓中，
X82n1571_p0229a07║見僧即微笑合掌。年十三，從演慶昇受業，便知有向
X82n1571_p0229a08║上宗乘。十六得度，十九至杭受具戒，參虎跑止岩。岩
X82n1571_p0229a09║令參不是心、不是佛、不是物話，遂往明州達蓬山佛
X82n1571_p0229a10║趾寺側卓菴，晝夜力參。一日，聞寺主舉溈山踢倒淨
X82n1571_p0229a11║瓶公案，驀地觸發，說偈曰：顛顛倒倒老南泉，累我工
X82n1571_p0229a12║夫却半年。當下若還親薦得，如何不進劈胸拳？遂往
X82n1571_p0229a13║謁無見覩于華頂，覩囑師住山，仍返達蓬，單丁十載。
X82n1571_p0229a14║後聞伏龍長提唱，直造叩見。長曰：將什麼來與老僧
X82n1571_p0229a15║相見？師豎起拳，曰：者裏與和尚相見。長曰：死了燒了，
X82n1571_p0229a16║向何處安身立命？師曰：漚生漚滅水還在，風息波平
X82n1571_p0229a17║月印潭。長曰：莫要請益受戒麼？師掩耳而出。明日，普
X82n1571_p0229a18║請砍松次，師拈圓石作獻珠狀，曰：請和尚酬價。長曰：
X82n1571_p0229a19║不值半文錢。師曰：瞎。長曰：我也瞎，你也瞎。師曰：瞎！瞎！
X82n1571_p0229a20║即呈偈曰：龍宮女子將珠獻，價值三千與大千。却被
X82n1571_p0229a21║旁觀人抉破，誰知不值半文錢？長謂左右曰：蔚山主
X82n1571_p0229a22║頗有衲僧氣息。遂命居第一座。一日，長陞座，舉：無風
X82n1571_p0229a23║荷葉動，決定有魚行。師出眾，震聲一喝，拂袖便出。乃
X82n1571_p0229a24║卓菴於蘭溪之嵩山，凡九載。長嘗寄偈曰：鬱鬱黃華
X82n1571_p0229b01║滿目秋，白雲端坐碧峰頭。無賓主句輕拈出，一喝千
X82n1571_p0229b02║江水逆流。三為手書招之，愛重彌至，旋𢌿以法衣頂
X82n1571_p0229b03║相。　僧問：如何是嵩山境？師曰：四面好山擎日月，一
X82n1571_p0229b04║湖秋水浸青天。曰：如何是境中人？師曰：三仙描不就，
X82n1571_p0229b05║終不與君傳。　問：如何是目前事？師曰：眉毛眼上橫。
X82n1571_p0229b06║曰：莫是他安身立命處也無？師曰：錯認定盤星。　二
X82n1571_p0229b07║僧參，師問：那裏來？僧曰：隴西。師曰：我聞隴西有鸚鵡，
X82n1571_p0229b08║是否？僧曰：是。師曰：還會吟詩作賦麼？僧曰：會。師曰：會
X82n1571_p0229b09║吟什麼詩？試道看。僧無對，師便打，曰：妄語漢，汝不從
X82n1571_p0229b10║隴西來。復問：第二位道看。僧作舞勢，師曰：是即是，爭
X82n1571_p0229b11║奈口口不同。自代曰：上大人，丘乙己。　開堂，拈香畢，
X82n1571_p0229b12║乃曰：千聖難明不了因，遞代相傳古到今。今日嵩山
X82n1571_p0229b13║重舉似，銕樹花開別是春。向無影樹下打眠，宏開飯
X82n1571_p0229b14║店；於虗空背上經行，大闡宗乘。塵塵剎剎全彰，物物
X82n1571_p0229b15║頭頭合轍。擊碎魔王窠臼，斷送衲子命根。不作奇特
X82n1571_p0229b16║商量，不作元妙解會。直得淨名杜口，共贊昇平。巖頭
X82n1571_p0229b17║密啟，咸宣至化。正與麼時，祝聖報恩一句作麼生道？
X82n1571_p0229b18║一片定光輝宇宙，直教萬國奉君恩。　上堂，舒兩手
X82n1571_p0229b19║曰：大開方便門，便從這裏入。復握拳曰：閉却牢關，說
X82n1571_p0229b20║家裏話。且道不開不閉一句又作麼生？良久，斂僧伽
X82n1571_p0229b21║黎，下座。　上堂：三世諸佛如是說，歷代祖師如是說，
X82n1571_p0229b22║天下老和尚如是說，嵩山亦如是說。若有不如是說
X82n1571_p0229b23║者，與他三十棒。若有如是說者，亦與他三十棒。何故？
X82n1571_p0229b24║卓拄杖曰：嵩山門下，令不虗行。　上堂：月頭是初一，
X82n1571_p0229c01║光明漸漸出。月尾是三十，光明何處覓？假饒老釋迦，
X82n1571_p0229c02║也道拈不出。拈得出，萬事畢。有人道得出，來道看。如
X82n1571_p0229c03║無，嵩山與諸人露箇消息。展兩手曰：我見燈明佛，本
X82n1571_p0229c04║光瑞如此。　後遊姑蘇，鄧尉喜其山水盤結，遂駐錫
X82n1571_p0229c05║焉。未幾，四眾咸集，成大伽藍，名曰聖恩。明高帝洪武
X82n1571_p0229c06║辛酉正月二十九日，集眾曰：老僧時節至矣。即說偈
X82n1571_p0229c07║曰：七十九年，一味杜田。懸崖撒手，杲日當天。語畢，泊
X82n1571_p0229c08║然而寂。奉全身瘞于院西，塔曰永光。世壽七十九，僧
X82n1571_p0229c09║臘六十。
X82n1571_p0229c10║杭州天龍水菴無用守貴禪師婺之甄氏子。十八歲
X82n1571_p0229c11║往投里之康侯山芟染。泰定間游浙西，適值千巖長
X82n1571_p0229c12║居龍華，師叩之，默有所契。龍華去天龍密邇，大道平，
X82n1571_p0229c13║力圖起廢，挽師與長主之。會長去烏傷，師與俱焉。元
X82n1571_p0229c14║至正丙戌，復謁中峰，羣疑頓釋。旋退居嘉禾，一夕夢
X82n1571_p0229c15║大道曰：我已棄人間世。師驚疑，拏舟訪之，由是復主
X82n1571_p0229c16║天龍。辛丑八月一日，忽索筆書偈曰：一蝸臭殻，內外
X82n1571_p0229c17║穢惡。撒手便行，虗空振鐸。天龍一指今猶昨。擲筆而
X82n1571_p0229c18║逝。行省丞相達識銕木爾為主後事，築慈濟塔院于
X82n1571_p0229c19║天龍西岡，奉全身瘞焉。師生平不畜長物，寒暑一衲，
X82n1571_p0229c20║律身甚嚴。嘗墮一齒弟子函櫝中，生舍利五色。世壽
X82n1571_p0229c21║七十有二，僧臘五十有五。
X82n1571_p0229c22║松江府華亭松隱唯菴德然禪師里之張氏子。幼從
X82n1571_p0229c23║無用貴祝髮，徧叩諸方，未有所契。後於千岩會中聞
X82n1571_p0229c24║上堂語，豁然悟入。甞見石屋珙，謂師曰：子緣當在華
X82n1571_p0230a01║亭。因書松隱二字授之，師遵懸記。歸里，築室於郭滙
X82n1571_p0230a02║之陽，遂名松隱，足不踰閫者三載。甞刺血書華嚴，有
X82n1571_p0230a03║天花滿庭之異感，居民為建寶坊。洎千岩遷化，眾請
X82n1571_p0230a04║師繼席。　開堂日，僧問：遠離松水，來據龍峰。海眾臨
X82n1571_p0230a05║筵，請師祝聖。師曰：萬年松在祝融峰。曰：祝聖已蒙師
X82n1571_p0230a06║指示，列祖家風事如何？師曰：冬到寒食一百五。曰：莫
X82n1571_p0230a07║便是和尚為人處也無？師曰：斧頭是銕作。曰：恁麼則
X82n1571_p0230a08║龍門無宿客也。師曰：早已點額。曰：若不登樓望，焉知
X82n1571_p0230a09║滄海深？師曰：你道老僧眉毛有幾莖？曰：一堂風冷澹，
X82n1571_p0230a10║千古意分明。師曰：蹉過不少。問：承師有言：向上一路，
X82n1571_p0230a11║千聖不傳。還端的也無？師曰：那裏得這消息來？曰：賣
X82n1571_p0230a12║金須遇買金人。師便喝。曰：金屑雖貴，落眼成翳。又作
X82n1571_p0230a13║麼生？師曰：好向繡湖湖上看，月明夜夜散金波。曰：三
X82n1571_p0230a14║十年後，此話大行。師曰：杜撰禪和，如麻似粟。曰：大眾
X82n1571_p0230a15║證明，學人禮拜。師乃曰：第一義諦已被東白和尚一
X82n1571_p0230a16║槌擊碎了也，未免向第二義門露箇消息。山僧數年
X82n1571_p0230a17║搓得一條龜毛索子，今日拈來，將三世諸佛、西天四
X82n1571_p0230a18║七、東土二三、天下老和尚鼻孔一串穿却了也。且道
X82n1571_p0230a19║山河大地、草木叢林、森羅萬象、有情無情，甚處得來？
X82n1571_p0230a20║良久，曰：莫將閒學解，埋沒祖師心。復舉：三聖道：我逢
X82n1571_p0230a21║人則不出，出則便為人。興化道：我逢人則出，出則不
X82n1571_p0230a22║為人。師曰：這兩箇老漢同門出入，宿世冤家。一人向
X82n1571_p0230a23║孤峰頂上臥月眠雲，一人向十字街頭揚塵簸土。點
X82n1571_p0230a24║檢將來，二俱漏逗，各與三十拄杖。且道新龍峰與麼
X82n1571_p0230b01║提持，是賞渠？是罰渠？驀拈拄杖，卓一卓，曰：天上有星
X82n1571_p0230b02║皆拱北，人間無水不朝東。　上堂：日可冷，月可熱，眾
X82n1571_p0230b03║魔不能壞真說。有來由，無途轍，六月炎炎撒冰雪。文
X82n1571_p0230b04║殊無處著渾身，普賢特地呈醜拙。是真說？非真說？若
X82n1571_p0230b05║無閒事挂心頭，便是人間好時節。喝一喝。　謝藏主
X82n1571_p0230b06║維那，上堂：天無門，地無戶，俊快衲僧一任來去。藏裏
X82n1571_p0230b07║摩尼照徹十方，洞裏桃花千葩競吐。假劫外之春風，
X82n1571_p0230b08║應今時之律呂。海神夜半看鮫珠，眼光挂在扶桑樹。
X82n1571_p0230b09║喝一喝。　結制，上堂：煖氣相接，正在斯時。深深冷灰
X82n1571_p0230b10║裏，撥著星兒之火，向死柴頭上發機，燎起互天烈焰，
X82n1571_p0230b11║燒却舜若多神面皮。敢問諸人作麼生回避？擲拄杖，
X82n1571_p0230b12║下座。　上堂：今朝是初一，龍象如稻麻。有事與無事，
X82n1571_p0230b13║歸堂去喫茶。　上堂：達磨西來，不立文字。直指人心，
X82n1571_p0230b14║見性成佛。大眾作麼生說箇見性成佛底道理？良久，
X82n1571_p0230b15║曰：幸無是瘡，勿傷之也。　結制，上堂：蠟人為驗，始于
X82n1571_p0230b16║今日。九十日中，推功辨的。黃面老瞿曇，結住布袋頭。
X82n1571_p0230b17║百萬人天，咸皆受屈。松隱結制，總不恁麼。以手作搖
X82n1571_p0230b18║櫓勢，曰：山僧即今駕無底銕船，普請大眾同入大圓
X82n1571_p0230b19║覺海遊戲去也。喝一喝，曰：看取定南鍼。　歲旦，上堂：
X82n1571_p0230b20║元正啟祚，萬物咸亨。驀拈拄杖，曰：拄杖子昨夜抽條，
X82n1571_p0230b21║今朝吐蕊。華開五葉，香徧大千。且道還當得新年頭
X82n1571_p0230b22║佛法也無？卓拄杖一下，喝一喝。　臘八，上堂：明星一
X82n1571_p0230b23║見出山來，剛道孃生兩眼開。不是髑髏乾得盡，爭知
X82n1571_p0230b24║春色上桃腮。　上堂：德山棒、臨濟喝，拈放一邊。諸人
X82n1571_p0230c01║脚跟下，道將一句來。以拄杖畫一畫，曰：毗婆尸佛早
X82n1571_p0230c02║留心，直至如今不得妙。　示眾：佛是眾生界中了事
X82n1571_p0230c03║漢，眾生是佛界中不了事人。若欲決了此事，但向十
X82n1571_p0230c04║二時中、四威儀內，折旋俯仰、與人酬酢處，看是什麼
X82n1571_p0230c05║道理。忽爾妄想滅、知見忘，突出自家一段光明，洞徹
X82n1571_p0230c06║十虗，無絲毫隔礙。始知佛與眾生本性平等，一身清
X82n1571_p0230c07║淨、多身清淨，一世界清淨、多世界清淨，無一塵不是
X82n1571_p0230c08║真如境界，無一剎不是解脫道場。所以永嘉道：一月
X82n1571_p0230c09║普現一切水，一切水月一月攝，諸佛法身入我性，我
X82n1571_p0230c10║性同共如來合。斯言豈欺我哉？　示醫士。話頭一則
X82n1571_p0230c11║耆婆藥，大藏諸經和劑方，抹過二途開口笑，不勞鍼
X82n1571_p0230c12║砭起膏肓。　化燈油。劫初一點光明種，猛烈工夫拶
X82n1571_p0230c13║出來，瀉入碧瑠璃裏去，三千諸佛笑顏開。　坐禪銘。
X82n1571_p0230c14║參禪的的非細事，貴在當人發真志，真志不發願不
X82n1571_p0230c15║堅，決定茫茫墮生死。古德垂慈何大切，教人參元要
X82n1571_p0230c16║直截，話頭一則重千鈞，盡力提持須猛烈。進前退後
X82n1571_p0230c17║知幾回，恰似冰爐煉生銕，冰爐煉銕真箇難，竭盡精
X82n1571_p0230c18║神豈容歇？驀然一拶火星飛，面門簉破通身熱，鉗鎚
X82n1571_p0230c19║妙密始見真，手兮眼兮用處親。就中煉出吹毛利，干
X82n1571_p0230c20║將鏌鎁爭比倫，耿耿寒光耀空碧，在在處處興家國。
X82n1571_p0230c21║外道天魔盡喪魂，銕額銅頭俱失色，古今庫藏無此
X82n1571_p0230c22║珍，天上人間何處覓？殷勤為報參元人，趂此後生須
X82n1571_p0230c23║努力。　明高帝洪武以有道徵，未幾以病還。嘗曰：學
X82n1571_p0230c24║佛法人無徒恃見地，一知半解濟得何事？顧力行何
X82n1571_p0231a01║如耳。戊辰四月十四日示寂，塔全身於松隱。
X82n1571_p0231a02║婺州清隱蘭室德馨禪師義烏方氏子。年二十四，投
X82n1571_p0231a03║伏龍祝髮。執侍數載，復徧參諸方。久之歸覲，會千嚴
X82n1571_p0231a04║遷化。元至正壬辰，乃結茅城西，榜曰清隱。後聖壽虗
X82n1571_p0231a05║席，四眾請師主之。蘇平仲甞過訪，寒溫之外，不措一
X82n1571_p0231a06║辭。蘇曰：千巖老師見客，口如懸河，娓娓不倦。師今默
X82n1571_p0231a07║然，何也？師曰：道無隱顯，焉有語默。昔吾先師未甞不
X82n1571_p0231a08║言，然而未甞言。今吾未甞言，然而未甞不言也。蘇乃
X82n1571_p0231a09║擊節稱賞。　明高帝洪武壬子十一月十四日，示微
X82n1571_p0231a10║疾，集眾訣別，端坐而逝。留龕七日，顏色如生。茶毗五
X82n1571_p0231a11║色，舍利無數。世壽七十，僧臘四十有六。
X82n1571_p0231a12║金華華山明叟昌菴主本郡浦江人。縛茅于里之華
X82n1571_p0231a13║山，往謁千巖，示以入道旨要。旋歸，晝夜孳孳不怠。一
X82n1571_p0231a14║日，忽辭眾說偈曰：生本無生，滅亦無滅。撒手便行，虗
X82n1571_p0231a15║空片月。語畢，端坐而逝。時明高帝洪武丙辰十月三
X82n1571_p0231a16║日也。
X82n1571_p0231a17║江寧天王山般若法秀禪師甞居婺之聖壽，為第一
X82n1571_p0231a18║座。元大德末，棲遲此山。至正甲午，明高帝渡江，單騎
X82n1571_p0231a19║入山，與話相契，時遣繆總制者送供焉。師久之遊廬
X82n1571_p0231a20║山，莫知所之，而所居佛龕亦無矣。洪武丁卯，上憶其
X82n1571_p0231a21║事，詔工部侍郎黃立恭諭之曰：朕渡江來，曾謁法秀
X82n1571_p0231a22║禪師，與語，卓有識見，今其亡矣。爾可選一辦道僧，即
X82n1571_p0231a23║舊地重新創見一菴，以見朕意。立恭乃舉僧紹義引
X82n1571_p0231a24║見，受命而去。於其山蓮菂上立菴，賜名般若禪院。左
X82n1571_p0231b01║春坊趨濟作般若禪院記，紀其事甚詳。
X82n1571_p0231b02║古梅友禪師法嗣
X82n1571_p0231b03║潤州金山慈舟濟禪師西竺作禮曰：某甲拏得賊來，
X82n1571_p0231b04║請和尚决斷。師曰：贓在什麼處？竺拍案一下。師復往
X82n1571_p0231b05║徵詰，復曰：諸佛不說，列祖不傳。除却搖唇鼓舌，瞬目
X82n1571_p0231b06║揚眉，還我到家一句來。竺默然。師曰：去聖時遙，尚有
X82n1571_p0231b07║此子，善自護持。
X82n1571_p0231b08║一峰寧禪師西竺呈見解，師為勘驗，示偈曰：青山疊
X82n1571_p0231b09║疊雨濛濛，師子金毛撥不通。我也自知時未至，十回
X82n1571_p0231b10║放箭九回空。
X82n1571_p0231b11║弁山安禪師法嗣
X82n1571_p0231b12║杭州正傳院祖庭空谷景隆禪師姑蘇洞庭黿山陳
X82n1571_p0231b13║氏子。初見嬾雲安開示法要，後于虎丘禮石菴祝髮。
X82n1571_p0231b14║會菴遷靈隱，師相隨七載。因往天目禮高峰祖塔，憩
X82n1571_p0231b15║錫歲餘，忽有省。入復造安求證，安為助喜。後住碧岩。
X82n1571_p0231b16║　僧問：如何是佛法的的大意？師曰：此問最親切。曰：
X82n1571_p0231b17║覿露堂堂時如何？師曰：途路未為真。曰：南人如問雪，
X82n1571_p0231b18║我道是楊花。師曰：喚鐘作甕又爭得？　晚年于西湖
X82n1571_p0231b19║修吉山卜地為生壙，築室以居，名曰正傳塔院。復自
X82n1571_p0231b20║製塔銘，其略曰：嗚呼！死生一夢，骨塔奚為？葢表佛法
X82n1571_p0231b21║流芳，靈踪不斷，即幻明真，以致佛祖命脉源遠流長
X82n1571_p0231b22║矣。幻身雖滅，佛性不遷。後之來者，見窣堵崚嶒，峰巒
X82n1571_p0231b23║蒼翠，鳥鳴喬木，泉瀉幽巖，不馳外境，不執內心，盡忘
X82n1571_p0231b24║愛惡，陶然泰和，始知法界為身，虗空為口，萬象為舌，
X82n1571_p0231c01║晝夜說法，未甞間斷。于此見得明，透得徹，如醉忽醒，
X82n1571_p0231c02║廓然領悟，便見佛祖不曾涅槃，老僧不曾圓寂。大圓
X82n1571_p0231c03║鏡中，覿面相見；西來祖意，兩手分付。大千沙界，自他
X82n1571_p0231c04║不隔于毫端；十世古今，始終不離于當念。嬾雲和尚
X82n1571_p0231c05║是景隆受業師之受業師。景隆心法受印可于嬾雲，
X82n1571_p0231c06║即南極安禪師也。得臨濟正傳二十世，上泝天真，則
X82n1571_p0231c07║無極源、雪巖欽。前後嗣法，亦無定規。前嗣後者，阿難
X82n1571_p0231c08║嗣迦葉；後嗣前者，興化嗣臨濟。理貫古今，詣實為至。
X82n1571_p0231c09║銘曰：廓周法界，空蕩無涯。羣靈昇墜，恒無已時。佛祖
X82n1571_p0231c10║垂應，為導為師。宿膺微幸，值斯化儀。不善弘道，隨力
X82n1571_p0231c11║所宜。卒于武林，骨窆山崖。窣堵奠安，山同壽期。以幻
X82n1571_p0231c12║歸幻，有為無為。成住壞空，斯道坦夷。正統癸亥春，景
X82n1571_p0231c13║隆五十二歲著。師所著有空谷集，尚直、尚理編。
X82n1571_p0231c14║福林度禪師法嗣
X82n1571_p0231c15║金陵天界古拙俊禪師姑蘇松陵人。年十三往越州
X82n1571_p0231c16║日鑄寺出家，十五歲祝髮受具戒。首謁石屋珙，次見
X82n1571_p0231c17║三衢嬾牧，得禪定工夫。復往叩古梅于高仰，禮拜起，
X82n1571_p0231c18║即依實供通，梅打趂出。如是三度被打，遂結伴歸里，
X82n1571_p0231c19║立限壁觀九年，每三年燃一指，歷燃三指。一日，忽然
X82n1571_p0231c20║瞥地，乃往參福林法戰，相契，遂留首眾，時年二十八
X82n1571_p0231c21║矣。眾推出世，師遁跡出山，留偈曰：半載相依唱祖機，
X82n1571_p0231c22║幾番談道奉嚴威。出山便說歸時路，又是重添眼上
X82n1571_p0231c23║眉。韜光巖壑三十餘年，有平生最愛隈岩谷，三十年
X82n1571_p0231c24║來嬾送迎之句。　明高帝洪武間，奉旨剃度千僧，至
X82n1571_p0232a01║繁昌，眾請東廬山開堂普說。示眾：禪之一字，亦是強
X82n1571_p0232a02║名。云何曰參？在信而已。擬議即乖，開口即錯。若是發
X82n1571_p0232a03║心不真，志不猛利，者邊經冬，那邊經夏，今日進前，明
X82n1571_p0232a04║日退後，久久摸索不著，便道佛法無靈驗，却向外邊
X82n1571_p0232a05║記一肚、抄一部，如臭糟甕相似。是這般野狐精，直饒
X82n1571_p0232a06║到彌勒下生，有甚交涉？真正道流，若要脫生死，須透
X82n1571_p0232a07║祖師關。祖關透，生死脫，不是說了便休，要將從上諸
X82n1571_p0232a08║祖做箇樣子。趙州四十餘年不雜用心，為什麼事？長
X82n1571_p0232a09║慶坐破蒲團七箇，為什麼事？香林四十年方成一片，
X82n1571_p0232a10║為什麼事？乃至歷代真實踐履、尅苦勵志，為什麼事？
X82n1571_p0232a11║山僧今日口喃喃地引古驗今，為什麼事？諸禪德，既
X82n1571_p0232a12║有從上不惜身命、積功累德、妙悟親證底樣子，何不
X82n1571_p0232a13║發大勇猛、起大精進，對三寶前深發重願？若生死不
X82n1571_p0232a14║明、祖關不透，誓不下山。如是發願之後，截斷千差路
X82n1571_p0232a15║頭，不與萬法為侶，向長連床上、七尺單前，高挂盋囊，
X82n1571_p0232a16║壁立千仞，寬立限期，急下手脚，盡此一生做教徹去。
X82n1571_p0232a17║若辦此心，决不相賺。我今為汝保任此事，終不虗也。
X82n1571_p0232a18║成祖永樂丁亥，復奉旨于天界終老焉。
X82n1571_p0232a19║南嶽下二十五世
X82n1571_p0232a20║萬峰蔚禪師法嗣
X82n1571_p0232a21║蘇州鄧尉寶藏普持禪師繼席聖恩為第二代。萬峰
X82n1571_p0232a22║付偈曰：大愚肋下痛還拳，三要三元絕正偏。臨濟窟
X82n1571_p0232a23║中師子子，燈燈續焰古今傳。後示寂，塔于萬峰之側。
X82n1571_p0232a24║武昌九峰無念勝學禪師隨州應山陳氏子。年九歲，
X82n1571_p0232b01║從寶林無極受業。初謁無聞，示萬法歸一，一歸何處
X82n1571_p0232b02║話，遂入嵩山，苦心研究。一日有省，述偈曰：數載東山
X82n1571_p0232b03║昏霧濛，凭欄終日待晴空。夜來忽起霜天月，萬象全
X82n1571_p0232b04║彰一鏡中。由是奮志徧參。後抵姑蘇，見鄧尉蔚，于喝
X82n1571_p0232b05║下領旨。蔚付偈曰：五派傳來臨濟宗，入門一喝露全
X82n1571_p0232b06║鋒。老婆心切能容易，試看泥蛇化作龍。後回寶林，道
X82n1571_p0232b07║風遐著。繼住九峰。明高帝洪武壬戌，孝慈皇后賓天，
X82n1571_p0232b08║楚王延聘諸山名衲集于洪山，見師道容，驚異，特留
X82n1571_p0232b09║邸舘，請問法要。高帝聞之，召見便殿，賜坐，應對稱旨，
X82n1571_p0232b10║禮遇優渥。欲留主京剎，師力辭，命中官送還九峰。丙
X82n1571_p0232b11║子，御製懷僧無念詩文一軸，并緘松實、松華，命中官
X82n1571_p0232b12║賷送山中，諭慰淳切。敕曰：前者僧無念，戒行精于皎
X82n1571_p0232b13║月，定慧穩若巍山。暫來一見，此去常懷。懷之不已，茲
X82n1571_p0232b14║特遣人就見，賷有松實、松華之供，兼以詩文勞之。師
X82n1571_p0232b15║亦以偈進曰：萬機之暇究真元，百草頭邊佛祖禪。毛
X82n1571_p0232b16║孔徧含塵剎土，毫端現出性中天。定回坐看雲橫谷，
X82n1571_p0232b17║行樂閒觀石湧泉。林下衲僧何以報，祝延聖壽萬斯
X82n1571_p0232b18║年。中官回奏，上大悅。　成祖永樂甲申三月二十九
X82n1571_p0232b19║日，集眾說偈曰：世尊七十九，無念八十年。踏翻華藏
X82n1571_p0232b20║海，依舊水連天。泊然而逝。奉全身塔于師子岩，諡清
X82n1571_p0232b21║福廣慧禪師。遣官致帛，命詞臣撰塔銘。
X82n1571_p0232b22║海舟普慈禪師蘇州甞熟錢氏子。幼出家破山，聽楞
X82n1571_p0232b23║嚴，至但有言說都無實義處，有疑，往參萬峰，問：但有
X82n1571_p0232b24║言說都無實義，如何是實義？峰劈頭兩棒，攔胸一踏，
X82n1571_p0232c01║曰：只者是。師起四：是即是，太費和尚心力。峰然之，付
X82n1571_p0232c02║以偈曰：龜毛付囑與兒孫，兔角拈來要問津；一喝耳
X82n1571_p0232c03║聾三日去，箇中消息許誰親？　居士沈貫問：修多羅
X82n1571_p0232c04║教如標月指，若復見月，了知所標畢竟非月，此理如
X82n1571_p0232c05║何？師舉手，曰：指耶？月耶？士罔措，師拍案一下，士釋然
X82n1571_p0232c06║有省。
X82n1571_p0232c07║果林首座僧參次，師擲下蒲團曰：汝試道看。僧曰：只
X82n1571_p0232c08║此消息，本無言說。破蒲團上，地迸天裂。師曰：且道裂
X82n1571_p0232c09║箇什麼？僧擬議，師便打。
X82n1571_p0232c10║金山濟禪師法嗣
X82n1571_p0232c11║建昌黃龍壽昌西竺本來禪師崇仁裴氏子。七歲出
X82n1571_p0232c12║家，十三參一峰寧，執侍七載。一日，忽有省，偈曰：幾年
X82n1571_p0232c13║外走喪真魂，今日相逢迥不同；身伴金毛石師子，回
X82n1571_p0232c14║頭吞却銕崑崙。峰寂，走見慈舟於金山，禮拜起，便問：
X82n1571_p0232c15║某甲拏得賊來，請和尚斷。舟曰：贓在何處？師拍案一
X82n1571_p0232c16║下，舟便喝。復舉香嚴上樹話，反覆徵詰，遂承印可。初
X82n1571_p0232c17║住劒江壽聖，寧藩致書聘師，三往返不赴，僅答問道
X82n1571_p0232c18║書，授慧光普照、頓悟圓通之號。明成祖永樂乙酉，眾
X82n1571_p0232c19║請開法壽昌。　上堂：天日高明暑漸隆，榴花噴火耀
X82n1571_p0232c20║庭中；衲僧眼裏真機露，無位真人覿面逢。直下知端
X82n1571_p0232c21║的，擬議隔千重；要達己躬事，黃龍最上峰。　小參：了
X82n1571_p0232c22║了了，一片長空光皎皎；休休休，雲自高飛水自流。豁
X82n1571_p0232c23║眼通身無向背，十方沙界任遨遊。　後住閩之杉關，
X82n1571_p0232c24║重開福田。壬寅十月八日，忽索筆書偈曰：這箇老乞
X82n1571_p0233a01║兒，教化何時了？顛顛倒倒只隨流，是聖是凡人莫曉。
X82n1571_p0233a02║咄！來來來，去去去，海湛空澄，風清月皎。書畢，趺坐而
X82n1571_p0233a03║逝。世壽六十八，僧臘五十五。奉全身於法堂供養。
X82n1571_p0233a04║天界俊禪師法嗣
X82n1571_p0233a05║東普道林無際明悟禪師蜀之安嶽通賢鎮莫氏子。
X82n1571_p0233a06║年十二棄家，初未遇人，習禪定工夫。後參樓山清，清
X82n1571_p0233a07║舉趙州無字話，師當下有省。自此靠箇無字，如一座
X82n1571_p0233a08║須彌山相似，行住坐臥常在定中。一日坐次，忽然光
X82n1571_p0233a09║明洞照，無一毫可得。占偈有虗空包不住，大地載不
X82n1571_p0233a10║起之句。西江悟首座指見無念，會念謝世，遂參古拙
X82n1571_p0233a11║俊。禮拜次，俊謂侍者曰：這僧有福德相。拈拄杖靠椅
X82n1571_p0233a12║坐，命師供說行脚。師為直敘，俊曰：你且去，我不知你
X82n1571_p0233a13║者樣工夫。一日復上方丈，俊震聲一喝，拈拄杖作打
X82n1571_p0233a14║勢。師呈身就棒，俊曰：我棒頭有眼，不打這般死漢。拽
X82n1571_p0233a15║拄杖便出，師拱立不動。俊復還坐，驀劄問曰：大地平
X82n1571_p0233a16║沉，你在什麼處？師曰：全露法王身。俊曰：萬法歸一，一
X82n1571_p0233a17║歸何處？速道，速道。師曰：不道。俊曰：因甚不道？師曰：亘
X82n1571_p0233a18║古亘今。俊曰：亘古亘今即且置，你在西州什麼物恁
X82n1571_p0233a19║麼來？師不語。良久，俊曰：啞子得夢向誰說？一日，俊為
X82n1571_p0233a20║更號無際，師曰：恁麼則無際亦未在。天下老和尚盡
X82n1571_p0233a21║向這裏成道，歷代祖師盡向這裏成佛。即今有說佛
X82n1571_p0233a22║說祖底出來，盡教遣出門去，不如某甲這裏齁齁打
X82n1571_p0233a23║睡。俊笑曰：這漢此後不受人瞞去也。　師甞有走馬
X82n1571_p0233a24║燈偈曰：團團馳走不停留，無箇明人指路頭。滅却心
X82n1571_p0233b01║中些子火，刀鎗人馬一齊休。　門下法嗣七人，有付
X82n1571_p0233b02║法偈曰：我無法可付，汝無心可受。無付無受心，何人
X82n1571_p0233b03║不成就？
X82n1571_p0233b04║杭州虎跑性天如皎禪師四明周氏子，七歲患膓癰，
X82n1571_p0233b05║醫剝生蟾蜍以治。師見惕然曰：物我皆命，奈何害之？
X82n1571_p0233b06║奪而縱去。父母奇之曰：此佛種也。乃命出家，從正菴
X82n1571_p0233b07║中芟染。後謁古拙俊，一夕推簾，見月有省，乃曰：元來
X82n1571_p0233b08║恁麼。翌旦趨見俊，便震聲一喝。俊曰：如貧得寶耶？師
X82n1571_p0233b09║曰：寶即不得，得即非寶。俊曰：憑何如是？師趨前問訊，
X82n1571_p0233b10║叉手而立。俊曰：還我向上一句來。師便掩耳而出。復
X82n1571_p0233b11║呈偈曰：午夜推簾月一灣，輕輕踏破上頭關。不須向
X82n1571_p0233b12║外從他覓，只麼怡怡展笑顏。俊為助喜。度嶺至西坑
X82n1571_p0233b13║築菴，影不出山者二十年。明宣宗壬子，赴武林虎跑
X82n1571_p0233b14║請。臨終示眾曰：文章佛法空中色，名相身心柳上烟。
X82n1571_p0233b15║惟有死生真大事，殷勤辦了莫遷延。大眾且道如何
X82n1571_p0233b16║了辦？良久曰：吾今無暇為君說，聽取松風㵎水聲。語
X82n1571_p0233b17║畢而逝。奉全身塔于菴左，壽七十。
X82n1571_p0233b18║河南伏牛物外無念圓信禪師金臺高氏子。出家受
X82n1571_p0233b19║具，首見無際于隆恩，有省。歸牛山，結茅三載。復詣繁
X82n1571_p0233b20║昌，參古拙俊。俊問：何處來？師曰：牛山。俊曰：人在者裏，
X82n1571_p0233b21║牛聻？師曰：覿面不相識，全體露堂堂。俊曰：雖然，怎奈
X82n1571_p0233b22║頭角不全在？師曰：某甲今日山行困。俊復拈起竹篦，
X82n1571_p0233b23║曰：喚作竹篦則觸，不喚作竹篦則背。上座作麼生？師
X82n1571_p0233b24║曰：有勞神用。俊曰：未在，更道。師便進前，奪竹篦擲于
X82n1571_p0233c01║地。俊軒渠大笑。師曰：某甲罪過。便作禮。俊乃撫而印
X82n1571_p0233c02║之。師菴居三十載，開法伏牛。　示眾。僧問：如何是即
X82n1571_p0233c03║心即佛？師曰：富兒易嬌。曰：非心非佛又作麼生？師曰：
X82n1571_p0233c04║窮坑難滿。僧沈吟。師乃曰：若道即心即佛，大似好肉
X82n1571_p0233c05║剜瘡；若言非心非佛，何異灸瘡加艾？直饒道不是心、
X82n1571_p0233c06║不是佛、不是物，也是平地喫交。且道畢竟如何？良久，
X82n1571_p0233c07║曰：坐來拭几添香火，粥罷呼童洗鉢盂。
X82n1571_p0233c08║何密菴居士法嗣
X82n1571_p0233c09║楊州素菴田大士世為江都名族，以弟子員屢試不
X82n1571_p0233c10║第，遂一意空宗，猛力參究。時何密菴太守唱道東南，
X82n1571_p0233c11║士為入室高弟，鉗錘久之，頓付心印。士乃手握竹篦
X82n1571_p0233c12║勘驗僧徒，四方來學無不仰素菴為現在古佛，通國
X82n1571_p0233c13║稱田大士而不名。僧問：補陀路向什麼門出？士曰：上
X82n1571_p0233c14║座即今從什麼門入？僧曰：抑勒人作麼？士曰：看脚下。
X82n1571_p0233c15║僧擡頭進前三步，士曰：錯。僧便退後三步，士曰：且道
X82n1571_p0233c16║是你錯是我錯？僧曰：未舉已前早知錯了也。士曰：正
X82n1571_p0233c17║好喫棒。僧無語，士曰：若到諸方，分明舉似。　示眾：近
X82n1571_p0233c18║來篤志參禪者少，纔提箇話頭便被昏散二魔纏縛。
X82n1571_p0233c19║殊不知昏散與疑情正相對治，信心重則疑情必重，
X82n1571_p0233c20║疑情重則昏散自無。　示眾：大海不宿死屍，虗空不
X82n1571_p0233c21║著五色，火聚不藏蚊蚋，無住法中不立迷悟。如今參
X82n1571_p0233c22║禪的將光影門頭自相覆，却入地獄如箭射。　示眾，
X82n1571_p0233c23║舉張九成居士謁善權清禪師，問曰：此事人人本具，
X82n1571_p0233c24║箇箇圓成，是否？清曰：然。士曰：因甚某甲無箇入處？清
X82n1571_p0234a01║出袖中素珠示之，士俯仰無對，清復袖之曰：是汝底
X82n1571_p0234a02║拈取去，纔涉思惟即不是汝底。士悚然。一夕如廁，究
X82n1571_p0234a03║柏樹子話，忽聞蛙聲，即有契入。今日舉揚箇事，汝諸
X82n1571_p0234a04║參學人切莫作談元說妙會，亦莫作思惟卜度會，到
X82n1571_p0234a05║那及時及節去處，自然㘞地去也。且道時節一句又
X82n1571_p0234a06║作麼道？　僧誦經次，士問：誦什麼經？曰：法華。士曰：法
X82n1571_p0234a07║華經六萬字，那箇字有眼？僧罔措，士便打。　僧入門
X82n1571_p0234a08║便拜，士喝：快走！僧再拜，士曰：你討什麼碗？僧喝，士便
X82n1571_p0234a09║掌。　士居城之田家巷，以宅為菴，四方參扣之士日
X82n1571_p0234a10║擁座下。一日，與眾禪人茶話，忽然擲盞合掌，別眾而
X82n1571_p0234a11║逝。
X82n1571_p0234a12║松隱然禪師法嗣
X82n1571_p0234a13║道安禪師矢志礪行，有乃父風。常行般若三昧。明永
X82n1571_p0234a14║樂丙申示寂，遺偈曰：不會掘地討天，也解虗空打橛。
X82n1571_p0234a15║驚起須彌倒舞，海底蝦蟇吞月。踏翻生死大洋，說甚
X82n1571_p0234a16║漚生漚滅。世壽七十七。
X82n1571_p0234a17║
X82n1571_p0234a18║五燈全書卷第五十八