X82n1571_p0390c01║
X82n1571_p0390c02║
X82n1571_p0390c03║五燈全書卷第七十六
X82n1571_p0390c04║
X82n1571_p0390c05║京都聖感禪寺住持（臣）僧　（超永）　編輯
X82n1571_p0390c06║京都古華嚴寺住持（臣）僧　（超揆）　較閱　進
X82n1571_p0390c07║呈
X82n1571_p0390c08║臨濟宗
X82n1571_p0390c09║南嶽下三十五世隨錄
X82n1571_p0390c10║蘇州秀峰岫雲瑋禪師長洲顧氏子。年十二，白父求
X82n1571_p0390c11║出家，投虎丘西隱房本如披剃，取名法恒。年十六，採
X82n1571_p0390c12║茶入苕山，虎為引道，黃石齋太史異之曰：此沙彌他
X82n1571_p0390c13║日肇興祖庭無疑也。年二十五，隨古南門謁天童悟
X82n1571_p0390c14║於大鑒堂旁，僧曰：此僧從虎丘來。悟曰：我早已識渠。
X82n1571_p0390c15║命隨眾滌食器，每進方丈參諮，屢遭痛棒，門呼之曰：
X82n1571_p0390c16║爾滌食器多時，摸著碗底否？師大疑，猛力參究。忽一
X82n1571_p0390c17║夕，下單捲簾，洞然大徹，亟趨見悟，悟曰：作麼？師便展
X82n1571_p0390c18║坐具禮拜曰：謝和尚不通一線之恩。悟微笑而頷之。
X82n1571_p0390c19║親炙既久，將辭行，悟曰：聞汝在山打飯，牧書記是難
X82n1571_p0390c20║親近的人，汝善事之。後門開法古南，命師為第一座。
X82n1571_p0390c21║一夕晚參，門曰：心生大歡喜，自知當作，只是下面一
X82n1571_p0390c22║箇字，山僧續不來，請大眾續看。師出眾曰：賊。門可之，
X82n1571_p0390c23║乃付源流衣，拂偈曰：太白寮中曾九拜，荷擔大事許
X82n1571_p0390c24║英靈。只今致囑無他語，大器由來必晚成。　住秀峰，
X82n1571_p0391a01║上堂。今朝十月十有五，初搆茅堂擊法鼓。雖然此地
X82n1571_p0391a02║舊祖庭，數百年來少香火。病僧養病煨藥爐，豈暇開
X82n1571_p0391a03║爐煆佛祖？現前一眾賢兄弟，各自摩裩并擦褲。阿呵
X82n1571_p0391a04║呵！太湖三萬六千頃，秀峰插天青一朵。仔細看，莫麤
X82n1571_p0391a05║鹵。甜瓜徹底甜，苦瓜連根苦。以拂子擊禪床，　挂鐘
X82n1571_p0391a06║板曰：上祖風流，叢林標格。滿耳非聲，滿眼非色。畢竟
X82n1571_p0391a07║明明是何物？遂擊曰：一椎打就，徹髓徹骨。　小參。萬
X82n1571_p0391a08║法是心光，銀山鐵壁。諸緣惟性曉，鐵壁銀山。直下透
X82n1571_p0391a09║得，本無迷悟人。其或未然，只要今日了。　康熙丙辰
X82n1571_p0391a10║六月，師示微疾。二十一日，沐浴更衣，留偈曰：吾年六
X82n1571_p0391a11║十七，世緣今已畢。長歌歸去來，扶桑日初出。泊然而
X82n1571_p0391a12║寂，塔全身吾家山麓。（牧雲門嗣）
X82n1571_p0391a13║嘉善大勝崇巳峻禪師吳興施氏子。母夢旛葢擁異
X82n1571_p0391a14║僧入室而生。襁褓中，解稱佛號。髫年失怙恃，決志出
X82n1571_p0391a15║家。投嘉善慈雲，禮秀峰薙染。往參金粟乘，求進堂結
X82n1571_p0391a16║制參萬法歸一話。至第七日，早行至殿，聞打鐵聲，有
X82n1571_p0391a17║省。詣方丈，呈所得。乘曰：不虗此來。師禮退。復上天童，
X82n1571_p0391a18║掛搭堂中。一日，維那監香，問師曰：別人經行，你在此
X82n1571_p0391a19║做甚麼？師掣香板便打。那退後，師曰：接取香板去。那
X82n1571_p0391a20║無語。師曰：不是弄潮人，休入洪波裏。一日，首座落堂
X82n1571_p0391a21║勘問，師經行不顧。座劈胸扭住，曰：你也道道看。師便
X82n1571_p0391a22║掌。座曰：未在，更道。師復掌，座休去。時一眾駭然。解制
X82n1571_p0391a23║後，再參古南門，命頌靈雲見桃花公案。師曰：眼睛打
X82n1571_p0391a24║失桃花裏，本末相通不自私。獨有玄沙能合調，一回
X82n1571_p0391b01║拈出一回奇。門頷之。晉後堂職。由自晨參夕叩，痛拶
X82n1571_p0391b02║深錐，輙欲呈解，便遭熱罵。將從前所得，一旦釋然。門
X82n1571_p0391b03║鳴鼓上堂，授師衣拂源流，出住武塘大勝。　上堂，問：
X82n1571_p0391b04║如何是宗門中捷徑一路？師曰：十字縱橫。曰：如何履
X82n1571_p0391b05║踐？師曰：驀直去。乃曰：一炷香焚，三通鼓罷。八字打開，
X82n1571_p0391b06║十字成現。有眼共見，有耳共聞。不是諸佛機，亦非祖
X82n1571_p0391b07║師意。若是箇漢，聊聞舉著一肩。承荷得去，則事出當
X82n1571_p0391b08║然。多少省力，便能握金剛王寶劒。七縱八橫，受用自
X82n1571_p0391b09║在。控過量機，發過量用。雖然，不可便喚他作過量人。
X82n1571_p0391b10║何以。阿呵呵，好大哥，那箇男兒不丈夫。卓拄杖，下座。
X82n1571_p0391b11║　上堂。時節不相饒，又逢六月望。不扯閒葛藤，直截
X82n1571_p0391b12║提向上。遂拈拄杖，卓一卓，喝一喝。　秉拂。小參。心生
X82n1571_p0391b13║法亦生，心滅法亦滅。心法兩俱忘，紅爐飛片雪。到者
X82n1571_p0391b14║裏，取不得，捨不得，是不得，非不得，名不得，狀不得。臨
X82n1571_p0391b15║濟喝拈向一邊，德山棒置之一處。敢問眾兄弟，只如
X82n1571_p0391b16║山河大地，見聞覺知，且道是心耶。是法耶。欲得不招
X82n1571_p0391b17║無間業，莫謗如來正法輪。　小參。山空木落，古佛家
X82n1571_p0391b18║風。月白霜清，衲僧活計。若能從自己庫藏中運出七
X82n1571_p0391b19║珍八寶，堪與從上佛祖把手共行。金聲玉振，電卷星
X82n1571_p0391b20║馳。隨處皆真，全彰寶印。還委悉麼。家家門前火把子。
X82n1571_p0391b21║　小參。新月挂檐牙，寒松暄夕籟。萬古不異今，千聖
X82n1571_p0391b22║無別道。非心非物，非色非聲。到者裏，不論智如鶖子，
X82n1571_p0391b23║辨若滿慈，貴在當陽直入。還有與麼人麼？其或未然，
X82n1571_p0391b24║靠拄杖曰，放過一著。　小參。談元談妙，說性說心，俱
X82n1571_p0391c01║是諸方煎過底藥滓。行棒行喝，舉古舉今，乃是弄猢
X82n1571_p0391c02║猻底家具。峻上座今晚總不恁麼，要與眾兄弟別開
X82n1571_p0391c03║一路，獨步大方。驀擲拂子曰，看脚下。　小參。師豎拄
X82n1571_p0391c04║杖曰，不可以有心求，不可以無心得，不可以語言造，
X82n1571_p0391c05║不可以寂默通。且道作麼生得相應去？拈拄杖卓一
X82n1571_p0391c06║卓曰，嘉善原是魏塘鎮。　問，如何是座元師為人處？
X82n1571_p0391c07║師曰，劄。僧擬議，師便打。　問，如何是天童境？師曰，廿
X82n1571_p0391c08║里徑松千里秀，萬工池水四時清。曰，如何是境中人？
X82n1571_p0391c09║師曰，巍巍堂堂，煒煒煌煌。曰，謝師答話。師噓一聲。
X82n1571_p0391c10║　師于康熙甲寅八月示疾，至重陽日沐浴更衣，問眾
X82n1571_p0391c11║曰，此是甚麼時節了？眾曰，日中午時。師曰，胥山東北
X82n1571_p0391c12║虗空迸裂，乘此而行正是時節。且道老僧行到甚麼
X82n1571_p0391c13║處去？眾中還有道得的麼？眾無語，遂大喝一聲而逝。
X82n1571_p0391c14║世壽六十有五，僧臘四十。奉全身塔于祖燈菴之西
X82n1571_p0391c15║北隅。（古南門嗣）
X82n1571_p0391c16║汾陽龍光達本元禪師上堂。問：正大光明，日被日光
X82n1571_p0391c17║所轉，夜被月光所轉，黑暗被燈光所轉。請問和尚，如
X82n1571_p0391c18║何不被一切所轉？師劈頭打，曰：照天照地無遮礙。僧
X82n1571_p0391c19║失色。師乃曰：父母未生前，鼻孔撩天，脚跟朝後，眉毛
X82n1571_p0391c20║向前。大眾會麼？者僧所問，不被日光所轉；月光所轉，
X82n1571_p0391c21║不被黑暗燈光所轉。你自己帶得一片鏡不識。喝一
X82n1571_p0391c22║喝，下座。　問：如何是弟子安身立命處？師曰：上是天，
X82n1571_p0391c23║下是地。（牧雲門嗣）
X82n1571_p0391c24║湛虗微禪師參！古南門充西堂。一日，瑋首座秉拂上
X82n1571_p0392a01║堂，師問曰：格外酬機即不問，箭鋒相拄事如何？座曰：
X82n1571_p0392a02║兩眼對兩眼。師曰：恁麼則有意氣時添意氣，不風流
X82n1571_p0392a03║處也風流。座曰：難瞞識者。師曰：非兄不委。座曰：塗污
X82n1571_p0392a04║人不少。師便喝。（牧雲門嗣）
X82n1571_p0392a05║松江南禪識得純禪師成都資縣賈氏子。幼失怙恃，
X82n1571_p0392a06║投東皐脫白，原名果程。參天童悟棒頭有省，譽騰叢
X82n1571_p0392a07║席。後佐古南門付囑，歷住玉峰、度門、吳江、黃溪。上堂：
X82n1571_p0392a08║我本無生，應緣而有。二由一有，一亦莫守。拈拄杖曰：
X82n1571_p0392a09║者箇木上座，不從前際生，不從後際滅。諸人還識得
X82n1571_p0392a10║麼？若識得，一念不生，前後際斷，用勵自覺之智刃，剖
X82n1571_p0392a11║開纏內之心珠。如其未委，不覺日又夜，爭教人少年？
X82n1571_p0392a12║（牧雲門嗣）
X82n1571_p0392a13║紹興雲門雪厂白禪師吳江人。十九薙染，潛心教觀。
X82n1571_p0392a14║因詣博山受具，力事參究。再謁天童悟于育王，纔擬
X82n1571_p0392a15║問，悟便打。如是數問數打，忽得入處。趨方丈呈所見，
X82n1571_p0392a16║悟曰：適來且置，祇如昨夜老僧舉洞山掇過菓桌因
X82n1571_p0392a17║緣，汝試下一語。師便作撼桌勢，悟曰：未在，更道。師掩
X82n1571_p0392a18║耳便出，悟便休。值古南門住棲真，舉師充第一座，茶
X82n1571_p0392a19║次，門曰：一切公案當以薰風南來之旨為第一。師曰：
X82n1571_p0392a20║道甚麼？門曰：汝意如何？師抖擻便起，門曰：是則是，恐
X82n1571_p0392a21║墮毒海。師便喝，門休去，　住寶掌。因雪，示眾：連日雪
X82n1571_p0392a22║霏霏，行人盡皺眉。竹橋山店遠，路滑酒帘迷。白野蒼
X82n1571_p0392a23║溪斷，疎籬玉巘低。山僧無剩語，怕冷拄柴扉。若會元
X82n1571_p0392a24║中的，頭頭是上機。　因雨，上堂：山菴連日雨聲不息，
X82n1571_p0392b01║直得若耶溪動底奔雷，秦望峰迷天潑墨，柴關晝掩，
X82n1571_p0392b02║寒香拂拂，一一皆呈奇特。正當恁麼時，真實受用一
X82n1571_p0392b03║句又作麼生？衲被蒙頭萬事休，此時山僧都不會。
X82n1571_p0392b04║　一日，知客領新到僧禮拜，師曰：作甚麼？曰：請和尚明
X82n1571_p0392b05║日上堂。師劈脊便打，曰：為甚麼聻？師曰：與汝上堂了
X82n1571_p0392b06║也。僧便禮拜，師曰：劒去久矣。　示眾：半雨半不雨，千
X82n1571_p0392b07║峰布袋裏。欲晴不得晴，淡日吐圓晴。我也惺惺，你也
X82n1571_p0392b08║惺惺。若也見未徹，新羅昨夜打三更。　示眾：山僧院
X82n1571_p0392b09║子初住，百為未集，那討得箇閒工夫與眾兄弟說話？
X82n1571_p0392b10║雖然，還有撥忙作閒、笑傲林泉者麼？一曲兩曲無人
X82n1571_p0392b11║會，雨過夜塘秋水深。　上堂，舉天童師翁因僧問：離
X82n1571_p0392b12║却拄杖子，請師道一句。翁掌曰：不是拳頭，定是巴掌。
X82n1571_p0392b13║僧禮拜，翁更以脚踢曰：更有脚尖在。師曰：者僧只解
X82n1571_p0392b14║馬前潑水，不解馬後收滴。若問白上座離却拄杖子
X82n1571_p0392b15║別道一句，但與呵呵一笑，管教這漢疑三十年。　上
X82n1571_p0392b16║堂：妙辯非干舌，談元口不開。鴉鳴并鵲噪，蚯蚓舞三
X82n1571_p0392b17║台。百口同一舌，并將致問來。一僧出欲禮拜，師曰：拈
X82n1571_p0392b18║却門前下馬臺。　小參，舉雪菴上堂曰：乍住城隍寺，
X82n1571_p0392b19║無東又缺西。汝纔擡眼看，我便放頭低。鬚髮白如雪，
X82n1571_p0392b20║身心爛似泥。本來無佛法，何處是全提？後來有箇雅
X82n1571_p0392b21║山曰：水自悠悠雲自閒，紫廛原不異青山。缺長欠短
X82n1571_p0392b22║尋常事，只恐葫蘆醋不酸。師曰：雪菴語不關風，雅山
X82n1571_p0392b23║綿中有刺。山僧則不然，倦臥雲屏歲月流，閒擕竹錫
X82n1571_p0392b24║立滄洲。客來席地無他供，銀海千峰月一鈎。　據室
X82n1571_p0392c01║以拄杖按膝曰：近來師僧家箇箇水漉漉地，自謂不
X82n1571_p0392c02║避風雨而能躡足龍門，不知新報恩鶴髮鷄翁那討
X82n1571_p0392c03║得閒工夫與汝撩鈎搭索、𣗥句鈎草？畢竟如何？擲拄
X82n1571_p0392c04║杖曰：新羅附子，舶上茴香。（牧雲門嗣）
X82n1571_p0392c05║興化完白璧禪師久在古南位下充維那，一日問瑋
X82n1571_p0392c06║首座曰：如何是師眼目？座舉起素珠，師曰：昔日典座
X82n1571_p0392c07║踢倒淨瓶，便住溈山，意旨如何？座放下素珠，師曰：古
X82n1571_p0392c08║南一枝正法眼，流出梅溪遍界香。師以遊戲神通為
X82n1571_p0392c09║佛事，臨寂之日，預誡太史周漁曰：我死了燒了，將骨
X82n1571_p0392c10║散四野池塘裏，免得留作笑話。取琴撫曲而逝。茶毗
X82n1571_p0392c11║後，周太史收骨貯錫，亟外裝檀匣，供花園櫝中。一夕
X82n1571_p0392c12║誤為盜負去，太史追尋虔切，感神示夢，果得迎獲建
X82n1571_p0392c13║塔焉。（牧雲門嗣）
X82n1571_p0392c14║泰興長生印象詮禪師出隊回，上堂。一向孤峰獨宿，
X82n1571_p0392c15║坐斷白雲終不妙；一向十字街頭，拖泥帶水太無端。
X82n1571_p0392c16║祇貴多頭不住，獨脫自由。可謂鬧市裏天子，百草頭
X82n1571_p0392c17║祖師。逢人乞得一文錢，風流滿世；且教鉢盂口向天，
X82n1571_p0392c18║此話大行。良久，曰：看！看！只要臨行乘快便，脚頭脚底
X82n1571_p0392c19║好生涯。（牧雲門嗣）
X82n1571_p0392c20║金陵蔣山圓明顯禪師參古南門於棲真。門曰：你號
X82n1571_p0392c21║甚麼？師曰：圓明。門曰：如何是圓明底事？師呈頌曰：頂
X82n1571_p0392c22║門正眼極圓明，廓地拻天本現成。直下一錐錐瞎了，
X82n1571_p0392c23║濟宗之道始流行。（牧雲門嗣）
X82n1571_p0392c24║佛國南音言禪師結制，上堂。舉：臨濟上堂曰：有一無
X82n1571_p0393a01║位真人常在面門出入，未證據者看看。大眾！還看得
X82n1571_p0393a02║臨濟無位真人著落處麼？若也看破，不直一星子。適
X82n1571_p0393a03║或低頭妄想、冷地追思，不惜老婆舌頭分明指出。以
X82n1571_p0393a04║拄杖東西點，曰：蔣山作眉，元湖為目，正體堂堂，何煩
X82n1571_p0393a05║卜度？還見麼？如不見，未免布袋頭却被山僧把住，且
X82n1571_p0393a06║過一冬，直待來春為汝等道破。振威一喝，曰：伏惟珍
X82n1571_p0393a07║重。　臘八，上堂。不覩青天大日輪，却於夜半覩明星，
X82n1571_p0393a08║瞿曇有眼成顛倒，錯認葫蘆作帝瓶。祇如今日不錯
X82n1571_p0393a09║認時，且又誰迷？誰悟？誰見？誰不見？還委悉麼？以拂子
X82n1571_p0393a10║打圓相，曰：高著眼，我不敢輕於汝等，汝等皆當作佛。
X82n1571_p0393a11║　解制，上堂。打開布袋頭，放出摩霄鶻，繫箇水雲包，
X82n1571_p0393a12║江南與江北，芒鞵抖擻舊蝦鬚，那管石頭滑不滑？所
X82n1571_p0393a13║以道：去去實不去，途中好善為；來來實不來，路上莫
X82n1571_p0393a14║催回。若論去實不去、來實不來，為甚又道箇途中善
X82n1571_p0393a15║為、路上催回底道理現前？大眾！若向者裏倜儻分明，
X82n1571_p0393a16║佛國寺裏一冬鹽醬庶不狼籍；設或不知東西、不識
X82n1571_p0393a17║好惡，那識他家門戶？諸人性命依舊落在山僧手裏。
X82n1571_p0393a18║雖然如是，逗到今日，山僧索性做箇好人，將一首古
X82n1571_p0393a19║人現成詩為諸大眾留別去也。楊子江頭楊柳春，楊
X82n1571_p0393a20║花愁殺渡江人，數聲羗笛離亭晚，君向瀟湘我向秦。
X82n1571_p0393a21║（牧雲門嗣）
X82n1571_p0393a22║嘉興天寧古雲傑禪師上堂。昨日春雲靉靆，今朝春
X82n1571_p0393a23║日晴明。黃鸝樹底兩三聲，當陽顯出毗盧印。靈利衲
X82n1571_p0393a24║僧若能機先委悉，何煩擊鼓鳴鐘，更要重陞斯座？大
X82n1571_p0393b01║眾豈不見世尊道：汝等以緣心聽法，此法亦緣，非得
X82n1571_p0393b02║法性。眾中還有不以緣心聽法而得法性者麼？不妨
X82n1571_p0393b03║出來與天寧相見。喝一喝，卓拄杖。　佛成道日，上堂。
X82n1571_p0393b04║舉拂子召大眾，曰：見麼？良久，曰：古佛過去久矣，汝諸
X82n1571_p0393b05║人在這裏覓箇甚麼？下座。　普茶，示眾。九旬安眾，空
X82n1571_p0393b06║中求鳥跡；結制開爐，水底覓魚踪。諸人洗面摸著鼻、
X82n1571_p0393b07║喫茶打溼嘴，向箇裏一肩擔荷得去，說甚麼教外別
X82n1571_p0393b08║傳、祖師心印？設使未得，前頭大有霜雪在。　示眾。四
X82n1571_p0393b09║月郊原烟雨足，今朝恰值是十六。殿前紫燕語喃喃，
X82n1571_p0393b10║露出本來真面目。　問：大通智勝佛，十劫坐道場。佛
X82n1571_p0393b11║法不現前，不得成佛道。意旨如何？師曰：此問不惡。
X82n1571_p0393b12║　問：如何是本來面目？師曰：本來無面目。曰：學人禮拜
X82n1571_p0393b13║去也。師曰：有甚交涉？　問：如何是佛？師曰：山僧有眼
X82n1571_p0393b14║不曾見。（牧雲門嗣）
X82n1571_p0393b15║嘉興古南忍可持禪師小參。今朝臘月一，流光催歲
X82n1571_p0393b16║急。飛雪亂長空，人面生寒色。饑烏噤不鳴，梅帶初春
X82n1571_p0393b17║白。全發祖師機，大半成狼籍。且道那一半聻？衲被蒙
X82n1571_p0393b18║頭正好休，山僧此時都不識。　寶華和尚入祖堂，上
X82n1571_p0393b19║堂。法苑花零春老去，昨宵夢覿故人來。音容笑語還
X82n1571_p0393b20║如舊，脫落皮膚悟劫灰。大眾，皮膚既然脫落，何更有
X82n1571_p0393b21║音容笑語？你若作夢會，不快漆桶；不作夢會，漆桶不
X82n1571_p0393b22║快。畢竟如何？簷聲不斷前旬雨，電影還連後夜雷。
X82n1571_p0393b23║　晚參。今宵十七日，月向黃昏出。浮雲鼓太虗，蟾影無
X82n1571_p0393b24║踪跡。以拄杖作○，曰：爾等還見月麼？見得者，不妨入
X82n1571_p0393c01║方丈通箇消息。　晚參。老僧今晚有句超佛越祖之
X82n1571_p0393c02║談，舉似大眾。復搖手，曰：六耳不同謀。　示眾。佛法無
X82n1571_p0393c03║多子，久長難得人。古宿恁麼道，美則美矣，善則未善。
X82n1571_p0393c04║老僧即不然，佛法遍天下，一時難得人。大眾，且道古
X82n1571_p0393c05║宿說底是？老僧說底是？有人辨得二十棒，一棒也較
X82n1571_p0393c06║不得。何故？古南門下賞罰分明。　示眾。鼓響不因椎，
X82n1571_p0393c07║輥毬焉用手？薦得古人機，面南看北斗。然雖如是，禾
X82n1571_p0393c08║山與雪峰不是我同流。　冬至，小參。羣陰剝極，陽添
X82n1571_p0393c09║一線之長；律管葭飛，書記五雲之瑞。冰河發𦦨，草木
X82n1571_p0393c10║萌芽。情與無情，咸回淑氣。因甚你衲僧家鼻尖頭寒
X82n1571_p0393c11║涕不收，脚跟下凍血未乾？為復是絕後未甦？為復是
X82n1571_p0393c12║時節異人？喝一喝，曰：五九盡處是逢春。　示眾。達磨
X82n1571_p0393c13║特來東土，二祖徑往西天。且道此二人還有過也無？
X82n1571_p0393c14║良久，曰：明日大悲院裏有齋，天寒日短，兩人共一碗。
X82n1571_p0393c15║　示眾。臘月廿八日，北風催歲急。中有一件事，要
X82n1571_p0393c16║且無人識。且道是甚麼事？曹操下東吳，燒赤江邊壁。
X82n1571_p0393c17║　元旦，上堂。天得一以清，地得一以寧。且道衲僧得
X82n1571_p0393c18║一又如何？三間茅屋一蒲團，客至何妨從定起？復舉：
X82n1571_p0393c19║僧問古德：如何是新年頭佛法？德曰：張公醉却李公
X82n1571_p0393c20║酒。師曰：古德恁麼道，是則雖是，要且無佛法。若問古
X82n1571_p0393c21║南：如何是新年頭佛法？但向他道：癡漢！佛法有甚麼
X82n1571_p0393c22║新舊？他若擬議，劈脊便棒。大眾！還見古南為人處麼？
X82n1571_p0393c23║卓拄杖，下座。　元宵，示眾。彈指流光半月，又是元宵
X82n1571_p0393c24║時節。梅里雖無燈看，戶戶光明不缺。古南院裏寂寥，
X82n1571_p0394a01║賴有燈明古佛。蝦蟇、蚯蚓、蜾臝，日與眉毛撕結，於中
X82n1571_p0394a02║更有誰親？乃展手，曰：無涉。　晚參。雪霰重臨二月中，
X82n1571_p0394a03║梅花零落杏花紅。都來認作閒題目，無位真人那得
X82n1571_p0394a04║逢？山重重，水重重，吹面不寒楊柳風。報諸人，好追踪，
X82n1571_p0394a05║自南自北自西東。晚來無限意，雲散月當空。（牧雲門嗣）
X82n1571_p0394a06║蘇州無量可生慈禪師小參。道遠乎哉？觸事而真；聖
X82n1571_p0394a07║遠乎哉？體之即神。如是，則全真即體、全體即真，在凡
X82n1571_p0394a08║不減、在聖不增。在凡不減，眾生度盡河沙佛；在聖不
X82n1571_p0394a09║增，諸佛何曾度一人？諸佛與眾生本是同源。雖然恁
X82n1571_p0394a10║麼，且道：山不是山、水不是水一句作麼生會？卓拄杖，
X82n1571_p0394a11║曰：自是不歸歸便得，五湖烟景有誰爭？（牧雲門嗣）
X82n1571_p0394a12║匡王萬松聞極定暠禪師江西南昌人。初為講主，因
X82n1571_p0394a13║慕宗門，往參古南於鶴林，不值，遂之虞山興福。門問
X82n1571_p0394a14║曰：上座那裏來？師曰：匡廬。門曰：舟來？陸來？師曰：舟來。
X82n1571_p0394a15║門厲聲曰：楊子江濤甚險，上座在那裏安身立命？師
X82n1571_p0394a16║曰：和尚住持不一。門曰：倒是箇本色住山人。師曰：和
X82n1571_p0394a17║尚萬福。門曰：你住山見箇甚麼道理？師曰：某甲不作
X82n1571_p0394a18║道理會。門曰：將你平日所參得底直說來。師曰：參箇
X82n1571_p0394a19║死了燒了，如何是本來面目話？一夕，步月懸崖，被跌
X82n1571_p0394a20║有省。呈偈曰：死了燒了，虗空隨倒。本來面目，風清月
X82n1571_p0394a21║皎。自覺有箇入處。門曰：怪得你來見老僧。一日，又問：
X82n1571_p0394a22║黃檗三頓棒，落在你頭上時如何？師曰：恩大難酬。復
X82n1571_p0394a23║呈頌曰：臨濟三頓棒，落在我頭上。切切老婆心，叢林
X82n1571_p0394a24║作榜樣。沒榜樣，冤債相符誰省放？大鵬入海取龍吞，
X82n1571_p0394b01║無風激起滔天浪。門覽畢，曰：只此一偈，可紹吾宗。（牧雲
X82n1571_p0394b02║門嗣）
X82n1571_p0394b03║慧山十洲瀛禪師小參。萬法歸一，一歸何處？嘉州大
X82n1571_p0394b04║象生鐵鑄，主人公在甚處？有利無利，不離行市。話頭
X82n1571_p0394b05║歷歷分明，拄杖時時出氣。禪和子無汝棲泊，祖師心
X82n1571_p0394b06║不用安置。驀拈拄杖曰：識得這箇打門槌，各自歸家
X82n1571_p0394b07║作活計。大眾還會麼？山僧更與你通箇消息。拽拄杖
X82n1571_p0394b08║便歸方丈。　僧問：如何是西來意？師曰：何不問自己
X82n1571_p0394b09║意？曰：如何是自己意？師曰：當觀密作用。曰：如何是密
X82n1571_p0394b10║作用？師喝一喝曰：還知慧山作用麼？僧無語。師曰：但
X82n1571_p0394b11║於事上通無事，見色聞聲不用猜。（牧雲門嗣）
X82n1571_p0394b12║福建南山雲門二勝修禪師崑山李氏子。初遊庠，後
X82n1571_p0394b13║棄家行脚，得法古南。上堂：凍雲靉靆，朔風凜冽。法雨
X82n1571_p0394b14║未收，法鼓乍歇。世界囫圇無漏泄，分明萬里一條鐵。
X82n1571_p0394b15║不結結，甕裏何曾走却鼈？結不結，珊瑚枝枝撐著月。
X82n1571_p0394b16║　小參：泗洲大聖，楊州出現，聞名不如見面。頭蓬鬆，
X82n1571_p0394b17║眼卓朔，見面不如聞名。驀豎拂子曰：正當與麼時如
X82n1571_p0394b18║何？百年三萬六千朝。　上堂：達磨西來，不立文字，直
X82n1571_p0394b19║指人心，見性成佛，則蒼頡何須製字？李斯何須籀篆？
X82n1571_p0394b20║直得淨躶躶，赤灑灑。雖然如是，若是過量人，移東就
X82n1571_p0394b21║西，將無作有，不妨斵五嶽為硯，揑四大洲為墨，束天
X82n1571_p0394b22║下叢林為筆，汲大香海水為墨池，展虗空作紙，東記
X82n1571_p0394b23║西記，大書特書。且道書箇甚麼？記箇甚麼？是何章句？
X82n1571_p0394b24║云何受持？不是阿難結集，亦非摩騰翻譯。自梁普通
X82n1571_p0394c01║七年九月二十一日未了底公案，今庚子十一月二
X82n1571_p0394c02║十七日，雲門寺裏不肖兒孫為他了却。卓拄杖一下。
X82n1571_p0394c03║　謝戒持盋，上堂。時節至今日，陰消陽自旺。北來鴻
X82n1571_p0394c04║雁帶霜飛，嶺上梅花冲雪放。禪歸海，經歸藏。且道波
X82n1571_p0394c05║羅提木叉歸到甚麼處？此夜月明人盡望。　除夕，小
X82n1571_p0394c06║參。記得年初一，於今又除夕。日月分明似箭流，怎教
X82n1571_p0394c07║不白少年頭？還有不囿陰陽、倒行節令者麼？總有，也
X82n1571_p0394c08║是野狐精。　問：至道無難，唯嫌揀擇。如何是不揀擇？
X82n1571_p0394c09║師曰：夾岸桃花風雨後，馬蹄何處避殘紅？　問：丹霞
X82n1571_p0394c10║燒木佛，為甚院主鬚眉墮落？師曰：賺殺人。　問：大通
X82n1571_p0394c11║智勝佛，十劫坐道場。為甚麼佛法不現前，不得成佛
X82n1571_p0394c12║道？師曰：莊子註：郭象　問：若能轉物，即同如來。假如
X82n1571_p0394c13║壺公山巍然獨峙，如何轉得他？師曰：壺公山轉也只
X82n1571_p0394c14║是。汝不見　問文殊是七佛之師，為甚出女子定不
X82n1571_p0394c15║得？罔明是下方菩薩，為甚麼出得女子定？師曰：好事
X82n1571_p0394c16║不如無。　問：如何是多福一叢竹？師豎起五指。（牧雲門嗣）
X82n1571_p0394c17║臨清大藏桂昌銳禪師上堂：布袋頭從今拶緊，安樂
X82n1571_p0394c18║神時時應現。塗毒發震雷之響，海潮宣時至之音。剎
X82n1571_p0394c19║塵非遠，剎那非促。放開也由我，揑聚也由我。驀豎拂
X82n1571_p0394c20║子曰：會麼？眾顧視，震威一喝，下座。　上堂，問：無手人
X82n1571_p0394c21║行拳，無舌人解語。學人即今要請無舌人說法。師便
X82n1571_p0394c22║打，僧便喝。師曰：開口成雙橛。僧擬議，師曰：揚眉落二
X82n1571_p0394c23║三。乃拈拄杖曰：未舉槌前，法音已徧。未開口處，酬唱
X82n1571_p0394c24║已伸。又何須無舌人說法，無手人行拳？仰之彌高，鑽
X82n1571_p0395a01║之彌堅。瞻之在前，忽然在後。汝等諸人向甚處著眼？
X82n1571_p0395a02║卓拄杖曰：鯨吞海水盡，露出珊瑚枝。　上堂，問：驢覰
X82n1571_p0395a03║井則不問，如何是井覰驢？師曰：六月炎天降寒雪。曰：
X82n1571_p0395a04║奇哉！奇哉！師曰：三冬嶺上火雲多。曰：甚奇哉！師打曰：
X82n1571_p0395a05║汝不會我語。乃曰：驢覰井，井覰驢，恁麼提持，知音有
X82n1571_p0395a06║幾？拈拂子拂一拂曰：直下會得，不用重舉。知音知後
X82n1571_p0395a07║更誰知？笑倒繩床老古錐。一文大光錢，買箇油磁喫
X82n1571_p0395a08║在肚裏了，當下不覺饑。呵呵呵！會也麼？六月炎天降
X82n1571_p0395a09║寒雪，三冬嶺上火雲多。喝一喝。　示眾。問：盞子落地，
X82n1571_p0395a10║因甚碟子成七片？師曰：那箇向你道？僧禮拜。師曰：妄
X82n1571_p0395a11║語不少。問：萬法歸一，一歸何處？師曰：手長衫袖短，脚
X82n1571_p0395a12║瘦草鞋寬。乃曰：握大千如陶家輪，運大千向鍼鋒上
X82n1571_p0395a13║則且置。拈拄杖，曰：大用現前，不存軌則。卓一卓，曰：掣
X82n1571_p0395a14║電機，直下掃，烈烈轟轟臨濟老。臨濟老，察秋毫，坐斷
X82n1571_p0395a15║雲山不放高。復卓一卓，曰：獅觔一奏羣音絕，劫外春
X82n1571_p0395a16║光亘古饒。　晚參。才質敏慧，必生驕矜之氣。博學強
X82n1571_p0395a17║記，必生滿足之情。勞利相資，必生傲慢之狀。鈍根微
X82n1571_p0395a18║賤，必生下劣之想。顧視左右，曰：山僧這裏無此惡類，
X82n1571_p0395a19║盡是寒山拾得，掣風掣顛。喝一喝。　上堂。為道不憂，
X82n1571_p0395a20║則操心不遠。身處放逸，則用志弗洪。逞唇逞舌，逞伎
X82n1571_p0395a21║逞能，讓他英俊道流高超獨步。喝一喝，曰：從來脫略
X82n1571_p0395a22║無窠臼。　示眾。德山入門便棒，臨濟入門便喝。左邊
X82n1571_p0395a23║荊𣗥林，右邊毒蛇橫。轉得身，進得步，佛祖羅籠不肯
X82n1571_p0395a24║住。拈拄杖，曰：若到大雲門下，更參三十年。（牧雲門嗣）
X82n1571_p0395b01║嘉興萬壽止瀾漣禪師示眾：霜風刮刮來吾榻，一夜
X82n1571_p0395b02║翻身有幾遭，此箇宗乘誰不識，何須終日口叨叨。
X82n1571_p0395b03║　示眾：是法平等，無有高下，因甚麼昨夜西風起，吹散
X82n1571_p0395b04║一天雲？參。　元旦示眾：舊冬常住務重重，豎起禪堂
X82n1571_p0395b05║又種松，欲作祖師真嫡子，莫辭艱苦惜形容。（牧雲門嗣）
X82n1571_p0395b06║舒州三祖白峰新禪師楚之孝昌傅氏子。上堂，以拄
X82n1571_p0395b07║杖橫案曰：我為法王，於法自在。復卓拄杖曰：西天四
X82n1571_p0395b08║七，東土二三，諸大善知識，總教休去歇去，看木上座
X82n1571_p0395b09║為眾闡第一義諦去也。良久，顧眾曰：還聞麼？一曲兩
X82n1571_p0395b10║曲無人會，雨過夜塘秋水深。擲拄杖，下座。　僧問：如
X82n1571_p0395b11║何是大覺？師曰：村裏老婆踏水車。（牧雲門嗣）
X82n1571_p0395b12║舒州懷寧延壽寺善意林禪師楚之衡州人。僧問：如
X82n1571_p0395b13║何是延壽境？師曰：皖江門外深無底。曰：如何是境中
X82n1571_p0395b14║人？師曰：山口街頭乞一文。（牧雲門嗣）
X82n1571_p0395b15║武康白雪懸崖行筏禪師禾之陸氏子，繼席古南。上
X82n1571_p0395b16║堂：德山棒，拄戶挑包；臨濟喝，驅奴逐婢。正法眼，築著
X82n1571_p0395b17║磕著；破沙盆，東擲西拋。漁歌牧唱，總是發揮本有風
X82n1571_p0395b18║光；社酒村醪，無非全彰妙明真性。即今斬新條令又
X82n1571_p0395b19║作麼生？喝一喝，曰：莫將閒學解，埋沒祖師心。（牧雲門嗣）
X82n1571_p0395b20║法輪石隱貞禪師示眾，抗聲曰：今朝是四月八日，若
X82n1571_p0395b21║是的當漢，全身便擔荷去，作一員灑灑落落了事凡
X82n1571_p0395b22║夫。良久，無人出，乃曰：莫怪山僧把第二杓惡水潑你。
X82n1571_p0395b23║要我說禪，禪無名相；要我說道，道非言說。欲待總不
X82n1571_p0395b24║說，有般不唧𠺕的，便認定無言說為極則，坐在黑山
X82n1571_p0395c01║鬼窟裏作活計，到這裏難為啟口。昨日在郊外遊戲，
X82n1571_p0395c02║見幾箇牧牛小孩子，猜啞𠺗曰：天晴地下乾，落雨地
X82n1571_p0395c03║下溼。上山滾石頭，滾在下山出。斧頭鐵打的，飯甑兩
X82n1571_p0395c04║頭空。幾箇蠢小廝當面錯過，山僧直得通身慶快。今
X82n1571_p0395c05║日拿來應箇時節，若作佛法商量，帶累三世諸佛眉
X82n1571_p0395c06║鬚墮落；若作世諦流布，則辜負山僧。畢竟如何？擲下
X82n1571_p0395c07║拂子，曰：寧可截舌，不犯國諱。　晚參，令宵四月半，庫
X82n1571_p0395c08║中無一物。以拂子畵【圖】，以此當換茶，普請諸人喫。若
X82n1571_p0395c09║足飽參，衲子直下如飲醍醐。眾中有吞吐不下者，更
X82n1571_p0395c10║為你葛藤一上。遂舉：芭蕉和尚道：你有拄杖子，與你
X82n1571_p0395c11║拄杖子；你無拄杖子，奪却你拄杖子。仔細檢點將來，
X82n1571_p0395c12║也只道得一半。法輪即不然，你有拄杖子，與你拄杖
X82n1571_p0395c13║子；你無拄杖子，奪却你拄杖子。　晚參，豎拂子，召大
X82n1571_p0395c14║眾，曰：這箇不是色。擊拂子，曰：這箇不是聲。聲色裏薦
X82n1571_p0395c15║取，聲色裏好橫身。佛殿走入廚庫裏，燈籠緣壁上天
X82n1571_p0395c16║台。東家杓柄長，西家杓柄短。鐘樓上唱讚，床脚下種
X82n1571_p0395c17║菜。又有甚麼過？其或未然，只知事逐眼前過，不覺老
X82n1571_p0395c18║從頭上來。他時後日，莫怨山僧不竭力相為。（牧雲門嗣）
X82n1571_p0395c19║舒州天竺山破笠懋禪師姓孔氏，中州人也。僧問：如
X82n1571_p0395c20║何是天竺境？師曰：麓奇山上水，白浪滔天。曰：如何是
X82n1571_p0395c21║境中人？師曰：老僧北直人，家住江南。曰：為人句聻？師
X82n1571_p0395c22║曰：活藤條按著雲頭，不放高僧作怕勢。師拈拄杖一
X82n1571_p0395c23║卓，曰：這裏是甚麼所在？僧無對，師便行。　示眾，舉一
X82n1571_p0395c24║宿覺曰：三身四智體中圓，八解六通心地印。師拈拄
X82n1571_p0396a01║杖，曰：豈不是體？心地印在什麼處？良久，曰：歸堂喫茶
X82n1571_p0396a02║去。（牧雲門嗣）
X82n1571_p0396a03║杭州多福商子啟禪師吳江人，族姓葛。年十三，投虎
X82n1571_p0396a04║丘等慈閣出家。十七落髮，日夕禮誦法華經。于惟此
X82n1571_p0396a05║一事實下，即有信入。遂上天童，執侍八載。每欲啟問
X82n1571_p0396a06║悟老人，屢加痛棒，不許開口。往參語風信老人于雙
X82n1571_p0396a07║徑，信問：那裏來？師曰：天童。信曰：天童有何言句？師曰：
X82n1571_p0396a08║一棒一條痕。信曰：治你這般魔子魔孫。師曰：天下人
X82n1571_p0396a09║跳不出。信曰：徑山老漢聻？師遂禮拜曰：某甲罪過。再
X82n1571_p0396a10║上天童問：生死不明，乞垂開示。悟又打出曰：汝自會
X82n1571_p0396a11║去。時牧雲門在記室，師詣寮問曰：老和尚打出，意旨
X82n1571_p0396a12║如何？門拍桌曰：我不打你。師于言下有省。徵詰：古人
X82n1571_p0396a13║公案皆能了了，獨于女子出定因緣不能打徹。後因
X82n1571_p0396a14║侍石奇雲于興化關前，遇夜熱甚，倚欄杆立。一陣雨
X82n1571_p0396a15║過，師竟不知。擡頭見明星朗月，徹體清涼。即呈偈曰：
X82n1571_p0396a16║女子出定，瞿曇不正。文殊罔明，隨邪逐令。雲徵曰：喚
X82n1571_p0396a17║甚麼作定？師一喝便出。次日即述偈寄門曰：海涌峰
X82n1571_p0396a18║前禮別時，至令端的望垂慈。天童寺裏蒙開示，普潤
X82n1571_p0396a19║菴中打失疑。覿體看來全體露，知恩纔曉報恩遲。自
X82n1571_p0396a20║慙無物呈猊座，舉手椎胸也是虗。後侍雲至古南，二
X82n1571_p0396a21║老人事畢，門喚師曰：女子出定，意旨如何？師曰：六耳
X82n1571_p0396a22║不同謀。便出。二老呵呵大笑。迨雲化去，師仍侍古南，
X82n1571_p0396a23║後膺付囑。（牧雲門嗣）
X82n1571_p0396a24║虞山興福平巖定禪師浙東姚江蔣氏子。岐嶷不凡，
X82n1571_p0396b01║詩書過目成誦。年十六，知有宗乘中事，閱南泉三不
X82n1571_p0396b02║是語，心輙驚疑，遂辭親，禮四明法海裕如而薙染焉。
X82n1571_p0396b03║受具金粟容，再參大覺琇，椎拂之下，雖覺釋然，終不
X82n1571_p0396b04║自許。復謁古南門于天童，問：學人不得力時如何？門
X82n1571_p0396b05║𢹂師手出方丈，曰：但恁麼去。師有省。其冬，命列侍司，
X82n1571_p0396b06║繼充知浴掌記室，服勞十載。每以己事請益，門瞪目
X82n1571_p0396b07║直視，雜以詬詈，師嘗慙悶欲絕。除夕，偶聞𪹼竹聲，廓
X82n1571_p0396b08║然大徹，口占𪹼竹頌八首。歲旦，上方丈，門笑曰：且喜
X82n1571_p0396b09║子大事了畢。師拂袖便出。秋季，受記莂，即結茅于塘
X82n1571_p0396b10║棲，額曰六息韜光。七載，門貽書，命住虞山興福。北游，
X82n1571_p0396b11║住都城廣音、鐵佛二剎。　小參，卓拄杖，曰：一不做，二
X82n1571_p0396b12║不休，不是冤家不聚頭。莫擬議，漫悠悠，切莫騎牛更
X82n1571_p0396b13║覓牛。落三落四非好手，單刀直入破○州。時有僧突
X82n1571_p0396b14║出作禮，師便問：○州作麼生破？僧罔措，師以杖約退，
X82n1571_p0396b15║曰：幾經汗馬功當識，須信橋流水不流。　晚參：一七
X82n1571_p0396b16║二七，神疲力竭。初三十一，原是好日。有話請問，有疑
X82n1571_p0396b17║請決。面赤不如語直，何妨證龜成鼈？免得向背地裏
X82n1571_p0396b18║點胸點肋，何礙當面說黃道黑？豈敢壓良為賤？阿誰
X82n1571_p0396b19║皮下無血？明未明，徹未徹，漫道迦葉不聞聞，世尊不
X82n1571_p0396b20║說說。　冬至，上堂：今日乃冬節之辰，山僧因連日事
X82n1571_p0396b21║繁，精神疲憊，咳吐喘息，不能說法，只得效慈明揭榜
X82n1571_p0396b22║僧堂，聊借拂子柄畫出[○@(─/─/─)][○@(、/(、*、))][○@(│*│*│)]。諸人若向者裏會得，
X82n1571_p0396b23║不特應時及節，堪作當家種草。　師于康熈辛酉春
X82n1571_p0396b24║末示疾，至浴佛日，上堂辭謝。望日，以興福委門人燈
X82n1571_p0396c01║巖德、鐵佛委吼崖，有垂示教誡諸語。次日，張聖階問：
X82n1571_p0396c02║和尚還有分付也無？師展兩手，曰：與麼來，與麼去，有
X82n1571_p0396c03║甚分付？越七日，闍維，塔于西山廣泉寺一指室之西
X82n1571_p0396c04║麓。壽五十有五，臘三十有二。（牧雲門嗣）
X82n1571_p0396c05║廬山圓通崇勝雪田耜禪師示眾，舉外道問佛：不問
X82n1571_p0396c06║有言，不問無言。師頌曰：駝子哭哀哀，死無曲棺材；有
X82n1571_p0396c07║株曲松樹，那得曲踞開？　萬杉僧來拜，問：和尚這裏
X82n1571_p0396c08║有兵過麼？師曰：一箇東瓜如椰子大，為甚麼重七十
X82n1571_p0396c09║觔？僧茫然，師曰：不消鹽蘸。僧又無語，師曰：不枉從萬
X82n1571_p0396c10║杉來。　南泉斬猫，頌曰：兩堂俱是作家流，冷地看他
X82n1571_p0396c11║徹底羞；只得一刀遮掩過，至今搬弄死猫頭。（牧雲門嗣）
X82n1571_p0396c12║嘉興古南省菴由禪師上堂。形名未兆，聲色未彰，如
X82n1571_p0396c13║鏡對鏡，似空合空，綿綿密密，密密綿綿。正當恁麼時，
X82n1571_p0396c14║臨濟喝如雷奔，也無用處；德山棒如雨點，且過一邊。
X82n1571_p0396c15║（牧雲門嗣）
X82n1571_p0396c16║京口鶴林天樹植禪師虞山劉氏子。年十五，投本邑
X82n1571_p0396c17║破山，禮邁菴德為師。十九，始落髮。二十，謁古南門于
X82n1571_p0396c18║惟實居，舉本來面目話。門曰：汝且隨我往頂山寺去，
X82n1571_p0396c19║回來與汝說。門回，師跪啟曰：如今求和尚開示。門驀
X82n1571_p0396c20║豎起拳，曰：這樣大栗子，汝喫得幾箇？師忽有省，遂起
X82n1571_p0396c21║立，曰：美食不中飽人餐。門笑曰：只恐不是玉，是玉也
X82n1571_p0396c22║大奇。師曰：何奇之有？門頷之。師膺門最後之囑，繼席
X82n1571_p0396c23║鶴林。　上堂：今朝四月十五，鶴林擊動法鼓。摩笄嶺
X82n1571_p0396c24║忽爾點頭，鴻鵠山欣然起舞。蘇公院裏好鳥鳴，一聲
X82n1571_p0397a01║兩聲；周子池邊野花開，三朵四朵。真如妙體，般若圓
X82n1571_p0397a02║音。無葢無藏，亘今亘古。報諸人，休莽鹵，說甚趙州無、
X82n1571_p0397a03║雲門普？若能直下便知歸，立地頓超諸佛祖。　上堂：
X82n1571_p0397a04║德山逢人痛棒如雨，臨濟逢人熱喝如雷。趙州喚人
X82n1571_p0397a05║喫茶去，金牛喚人喫飯來。老我生平百不會，終朝兀
X82n1571_p0397a06║坐杜䳌臺。雖然，就中有箇好處，且道好在那裏？山靜
X82n1571_p0397a07║日長閒不徹，笑看花落又花開。　示眾：一春多病臥
X82n1571_p0397a08║禪房，懶與諸人說短長，不怕葛藤陳爛却，大都此事
X82n1571_p0397a09║絕商量。急薦取，莫荒唐，流光倐忽催人老，嫩綠駸駸
X82n1571_p0397a10║已過墻。　示眾：休休休，得風流處且風流；歇歇歇，甕
X82n1571_p0397a11║裏何曾走却鼈？休不得，歇不得，知汝胸中各疑惑，兩
X82n1571_p0397a12║箇五十是一百。咄！　僧問：釋迦彌勒猶是他奴，未審
X82n1571_p0397a13║他是阿誰？師曰：破草鞋。曰：學人不會。師曰：絕好種火。
X82n1571_p0397a14║　送亡僧下火，僧問：還是人燒火，火燒人？師劈頭一
X82n1571_p0397a15║拳，曰：還是拳撞頭，頭撞拳？僧擬議，師又打一拳，曰：一
X82n1571_p0397a16║任卜度。　師提綱舉要，揀魔辨異，具擇法眼，有古德
X82n1571_p0397a17║風。其平昔法語，戒勿存稿。門人私錄付梓，師不許，復
X82n1571_p0397a18║示偈曰：大千經卷無人看，誰理山僧爛葛藤？何苦徒
X82n1571_p0397a19║然消信施，自知長處一無能。　康熈己未冬，師示微
X82n1571_p0397a20║疾，預定逝期，書偈別眾而寂，塔于本山杜䳌樓之東
X82n1571_p0397a21║塢。門人湛祐請太史查昇誌銘樹石，并梓語錄行世。
X82n1571_p0397a22║（牧雲門嗣）
X82n1571_p0397a23║江西瑞唫松竇釆若起禪師頌三不是，曰：八面匡廬
X82n1571_p0397a24║水一湖，蛇神牛鬼任之乎？平生肝膽傾乾盡，到處𢹂
X82n1571_p0397b01║笻看畵圖。（牧雲門嗣）
X82n1571_p0397b02║虞山直指尼圓鑑元禪師邑之曹氏女。幼出家，詣報
X82n1571_p0397b03║國受具，嚴持律範。初參金粟悟，禮拜次，傍有二尼與
X82n1571_p0397b04║師問訊，師即豎拳，悟便棒曰：這箇是甚麼？師曰：千聖
X82n1571_p0397b05║不識。悟曰：放下著。師曰：放下箇甚麼？悟乃休。師參古
X82n1571_p0397b06║南，得法掩關。虞山　黃淳耀進士，一日到關，問曰：久
X82n1571_p0397b07║慕關主。師曰：貧道總不識。士曰：啟口即是葛藤，要師
X82n1571_p0397b08║全提。師曰：放下著。士大悅。　錢宗伯夫人問：萬法歸
X82n1571_p0397b09║一，一歸何處？師曰：秀水年年秀，青山歲歲青。　康熈
X82n1571_p0397b10║癸丑二月十一日，師無疾，忽命剃頭，沐浴更衣，趺坐
X82n1571_p0397b11║說偈而逝。偈曰：七十三年假借名，了無一法可當情。
X82n1571_p0397b12║而今四大隨機散，會向檀那致別聲。有語錄、年譜行
X82n1571_p0397b13║世。（牧雲門嗣）
X82n1571_p0397b14║方為戒居士名曙，徽州歙縣人，齠年即有志向道。一
X82n1571_p0397b15║夕，夢幅巾道人引至揚州三叉河寶塔下，視塔影欹
X82n1571_p0397b16║斜，命士將塔扶正。士開塔門著力，通身汗下，忽然有
X82n1571_p0397b17║悟，覺身心世界一空，盡古今只是箇自己，并自己亦
X82n1571_p0397b18║不可名狀。起拈偈曰：夢中作夢宛然真，耳聽何如眼
X82n1571_p0397b19║聽親？泡影堆中拈實具，大千活句屬吾人。自此遣妾
X82n1571_p0397b20║茹素，求道心切。後過古南法嗣遠瞻幖社會處，見旁
X82n1571_p0397b21║坐一客閉目觀心，士曰：莫多事。幖曰：汝道始得。士曰：
X82n1571_p0397b22║向道莫多事。客曰：此心忽起忽滅，當奈何？士曰：不生
X82n1571_p0397b23║何待滅？省力處正是得力處。客曰：心如何把捉？幖舉
X82n1571_p0397b24║手示之，士指幖曰：出乖露醜。幖曰：你更多事。士曰：莫
X82n1571_p0397c01║怪懶人太多事，只因勘破這般人。一日，謁古南門於
X82n1571_p0397c02║鶴林，門曰：不生不滅底心聻？士曰：弟子今早渡江的。
X82n1571_p0397c03║門曰：江上風浪惡，如何過得？士曰：柁柄在弟子手裏。
X82n1571_p0397c04║門曰：即今登岸也，柁柄聻？士曰：本寺伽藍是米公做。
X82n1571_p0397c05║門曰：米公與你有什交涉？士拱揖曰：即刻拜別和尚。
X82n1571_p0397c06║門笑而頷之曰：梅子熟矣。將方丈前梅子盡摘與士，
X82n1571_p0397c07║付以偈曰：靈山花下別，京口渡頭逢。君今如是去，千
X82n1571_p0397c08║載起吾宗。士後求剃度，門曰：可搆靜室，不必出家。便
X82n1571_p0397c09║化同人，堪稱希有。　平陽忞過廣陵，士謁忞曰：聞居
X82n1571_p0397c10║士久留心山僧，今日相會，親切道一句來。士曰：弟子
X82n1571_p0397c11║來問長安話。忞曰：至尊一人，阿誰不知？士曰：尊貴事
X82n1571_p0397c12║作麼生？忞曰：方外不得論量。士曰：和尚親從輦下來。
X82n1571_p0397c13║忞曰：向你道了也。士曰：也須問過始得。忞乃休。　具
X82n1571_p0397c14║德禮復下天寧，士同碩揆志往迎，上方陞座。禮訂十
X82n1571_p0397c15║九日赴請，及期禮已化去。即日設供，僧問志曰：老和
X82n1571_p0397c16║尚何年悟道？志曰：先師開堂三十年。士曰：三十年為
X82n1571_p0397c17║人，臨行一句更見婆心。志曰：居士可稱先師知己。
X82n1571_p0397c18║　士園居善病，一日鐵壑溥問疾，適士展門，和尚手書
X82n1571_p0397c19║偈語，遂呈溥看。溥接放几案曰：這是古南的，不消看，
X82n1571_p0397c20║要看懶漢自己底。士曰：要看我底，另具眼始得。溥曰：
X82n1571_p0397c21║不具眼作麼生？士打一掌曰：放過則不可。溥笑曰：容
X82n1571_p0397c22║易上鈎。士曰：得恁不知痛癢？溥曰：識得這俗漢，已後
X82n1571_p0397c23║不得教壞人家男女。士曰：賴有和尚證明。溥曰：何得
X82n1571_p0397c24║拖累山僧？士申以偈曰：瀨漢虗度四旬，業牽一病五
X82n1571_p0398a01║春。從前多少葛藤，今後條令斬新。　大覺琇清江計
X82n1571_p0398a02║至，士拈香曰：報恩和尚婆心，天目起身北行。從前說
X82n1571_p0398a03║法為人，不及清江切真。　僧問：如何是宗門底事？士
X82n1571_p0398a04║曰：古人參宗今講宗，去却一重又一重。見性成佛無
X82n1571_p0398a05║別佛，花開碓嘴笑東風。　客問：如何是得力工夫？士
X82n1571_p0398a06║曰：不惜明明向汝道，冷如火𦦨熱如冰。聽我從頭疑
X82n1571_p0398a07║我說，知此急切見此人。（牧雲門嗣）
X82n1571_p0398a08║嘉興東塔廣福晦巖熹禪師上堂。教中道：法身徧在
X82n1571_p0398a09║一切處，一切眾生及國土。祇如擔柴運水，撾鼓陞堂，
X82n1571_p0398a10║喜怒哀樂，用舍行藏，是法身耶？非法身耶？靠拄杖，曰：
X82n1571_p0398a11║莫妄想。　上堂。折脚鐺邊，破砂盆裏，有語是謗，無語
X82n1571_p0398a12║是誑。優鉢花三千年一開，靈瑞鳥五百世一現。五花
X82n1571_p0398a13║巖水泄不通，前恭山攔門把住。汝等諸人甚麼處轉
X82n1571_p0398a14║身吐氣？山僧今日路見不平，只得分明舉似。豎拂子，
X82n1571_p0398a15║曰：聻。　結制，上堂。衲僧脚下重關，佛祖頂門一竅。諸
X82n1571_p0398a16║方劃地為牢，似按牛頭喫草。山僧不欲結繩行化，只
X82n1571_p0398a17║貴當人直下自了。試看紅爐烈焰飛，珍重不須他處
X82n1571_p0398a18║討。　僧因庫房畜猫，問：南泉斬猫，和尚因甚養猫？師
X82n1571_p0398a19║曰：為汝多事。僧擬議，師以手拭目，曰：猫。　僧參，禮拜
X82n1571_p0398a20║起，便曰：看箭。師擲拄杖，曰：射殺這闍黎。僧忙怖，便走。
X82n1571_p0398a21║師喚：近前來。僧近前，師曰：你喚甚麼作箭？僧無語，師
X82n1571_p0398a22║便打。　問：物格而后知至，物作麼生格？師曰：夏曰熱，
X82n1571_p0398a23║冬曰寒。　頌世尊陞座，曰：無孔笛中吹折柳，離腔曲
X82n1571_p0398a24║裏落梅花。知音不讓子期耳，好手寧誇在伯牙？　頌
X82n1571_p0398b01║殃崛產難，曰：無孔金椎驀面拋，回頭轉腦路迢迢。花
X82n1571_p0398b02║開鐵樹非春色，瞻仰何勞形裏搖？　頌日面佛、月面
X82n1571_p0398b03║佛，曰：樹頭樹底覓殘紅，一片西飛一片東。自是桃花
X82n1571_p0398b04║貪結子，却令人恨五更風。（萬如微嗣）
X82n1571_p0398b05║
X82n1571_p0398b06║五燈全書卷第七十六
X82n1571_p0398b07║
X82n1571_p0398b08║五燈全書卷第七十六。補遺。
X82n1571_p0398b09║
X82n1571_p0398b10║臨濟宗
X82n1571_p0398b11║南嶽下第三十五世隨錄
X82n1571_p0398b12║平湖復庵天息乾禪師越之上虞陳氏子。家世業儒，
X82n1571_p0398b13║生而穎異。弱冠時，遇禪侶示以出世法，遂投某師薙
X82n1571_p0398b14║染。受具於吳門報國，首參天童悟。天童順世，師晦跡
X82n1571_p0398b15║於平湖之復庵，繼參古南門。師資相契，命充不釐務
X82n1571_p0398b16║之職，後任堂主首眾焉。解制日，付師如意一柄，并囑
X82n1571_p0398b17║偈曰：扶豎吾宗貴老成，操持不倦合天行。千山一水
X82n1571_p0398b18║休分別，端坐為人開眼睛。受囑歸，緇素翕從漸廣，復
X82n1571_p0398b19║庵遂成梵剎，四十年足不越閫。師惟尚儉約，名譽利
X82n1571_p0398b20║養，視若浮雲。雖不陞廣座，領廣眾，而範人律己，稜然
X82n1571_p0398b21║世表矣。師甞曰：承言者喪，滯句者迷。故凡有徵勘機
X82n1571_p0398b22║緣，示眾偈語，皆不許隨侍輯錄。弟子輩偶記其頌世
X82n1571_p0398b23║尊初生曰：風吹鐵馬叮噹響，雨落陽溝水滿流。多少
X82n1571_p0398b24║行人愁路滑，村莊農父樂豐收。　頌高峰枕子墮地
X82n1571_p0398c01║曰：拖尸句子謾疑思，鼻孔明明更問誰。墮枕聲傳空
X82n1571_p0398c02║劫外，應知寸步不曾移。忽于康熈丙辰六月，示微疾
X82n1571_p0398c03║危坐，晨夕無倦容，遂諭理後事。至十七日，告示曰：明
X82n1571_p0398c04║午當長別大眾矣。命弟子輩代辭檀越，并誡不許送
X82n1571_p0398c05║訃披麻，效世俗態。遵此遺言，吾無憾矣。適同門休庵
X82n1571_p0398c06║某探師相見，師即合掌敘別。臨午，索浴端坐，怡然而
X82n1571_p0398c07║逝。世壽七十有二，僧臘五十有二。越八年甲子春，奉
X82n1571_p0398c08║師函骨，於虞山興福之麓，建窣堵波。當湖進士曹志
X82n1571_p0398c09║周誌銘。（牧雲門嗣）
X82n1571_p0398c10║彰德龍巖聖儀葑禪師上堂：道遠乎哉？觸事而真。紅
X82n1571_p0398c11║霞紫霧，青山白雲。聖遠乎哉？體之即神。上天下地，自
X82n1571_p0398c12║古自今。豎拂子，曰：肇法師底鼻孔，被山僧拂子穿却
X82n1571_p0398c13║了也。汝諸人還知麼？知被知轉，不知被不知轉。去却
X82n1571_p0398c14║知，除却轉。盤走珠兮珠走盤，摩醯額上三隻眼。　上
X82n1571_p0398c15║堂：霜風吹面冷，大地皆冬景。萬里流寒色，千峰列凍
X82n1571_p0398c16║影。木葉盡辭條，飄颻墮石井。熊耳山中僧，學道頗勇
X82n1571_p0398c17║猛。驀拈拄杖，搖曳，曰：不是毒蛇鱉鼻，一任諸人會取。
X82n1571_p0398c18║遂攛下拄杖。　頌調達謗佛，曰：世尊渾身賣俏，調達
X82n1571_p0398c19║脫體放憨。堪笑阿難侍者，往來送語傳言。　頌經首
X82n1571_p0398c20║北字，曰：兜偷透豆舌頭韻，集習侵心齒上音。六義四
X82n1571_p0398c21║聲無處載，衲僧何事苦追尋？　僧問：萬法歸一，一歸
X82n1571_p0398c22║何處？師翹一足，曰：會麼？曰：不會。師曰：者雙草鞵是七
X82n1571_p0398c23║分銀買的。曰：莫是指點處麼？師曰：是即脫取去。僧禮
X82n1571_p0398c24║拜，師便打。　師問僧：外面是甚麼聲？曰：子規聲。曰：啼
X82n1571_p0399a01║得血流無用處，不如緘口過殘春。（牧雲門嗣）
X82n1571_p0399a02║極樂遷如泰禪師普請刈草，示眾。山僧自知凉德寡
X82n1571_p0399a03║緣，把茅葢頭，灰頭土面，惟與钁頭為伍。若非墾土掘
X82n1571_p0399a04║地，便是種植澆鋤，沒甚閒工夫與人說禪說道。雖然，
X82n1571_p0399a05║忽有人問：如何是祖師西來意？又如何答他？乃高聲
X82n1571_p0399a06║曰：今日普請刈草甚忙，不許一人躲懶。遂頂笠逕出。
X82n1571_p0399a07║時有僧曰：和尚不得向者裏躲根。師把住曰：者裏是
X82n1571_p0399a08║甚麼所在？僧擬議，師便掌。　小參。權歸赤帝，烈日蒸
X82n1571_p0399a09║炎，行客匆匆，汗流滴滴。茶棚之下，凉者凉而飲者飲，
X82n1571_p0399a10║佛祖心髓不勝布露。今又要山僧說甚麼？若循舊例，
X82n1571_p0399a11║不啻落七落八。且畢竟如何聻？夜短睡不足，日長饑
X82n1571_p0399a12║有餘。　小參。秋風䬃䬃，秋水漫漫，秋葉枝頭似錦，秋
X82n1571_p0399a13║花籬畔如金。祖意教意太煞分明，夜來漸覺增寒氣，
X82n1571_p0399a14║特地令人憶紙衾。　問：如何是色身？師指自身曰：高
X82n1571_p0399a15║著眼。曰：如何是法身？師復指自身曰：高著眼。曰：者老
X82n1571_p0399a16║漢得恁麼儱侗？師曰：疑則別參。（牧雲門嗣）
X82n1571_p0399a17║潤州丹陽經山興教還一韜禪師泰州安豐沈氏子，
X82n1571_p0399a18║天童西堂寮秉拂。風規逸格，萬古徽猷；寂照凝然，目
X82n1571_p0399a19║前樞要。雲籠碧嶂全彰劫，外家風雨滴簷前。提擕向
X82n1571_p0399a20║上，一竅玲瓏，岩心印交光太白風，門庭峻峭。只如普
X82n1571_p0399a21║挷時吼，法皷聲傳，翻騰龍象，步武爭先。到者裏，箇箇
X82n1571_p0399a22║脚跟點地、人人鼻孔撩天，且不落見聞一句如何展
X82n1571_p0399a23║演？良久，曰：三寸舌頭無用處，一雙空手不成拳。（牧雲門嗣）
X82n1571_p0399a24║蘇州龍山弘文著禪師海寧許氏子。上堂，舉百丈野
X82n1571_p0399b01║狐話畢，師曰：不落不昧，旋入圈繢；不昧不落，無繩自
X82n1571_p0399b02║縛。者隊野狐，胡穿亂鑿。休卜度，萬里青天飛一鶚。（牧雲
X82n1571_p0399b03║門嗣）
X82n1571_p0399b04║福建邵武清涼與麼時禪師湖廣武昌周氏子。小參。
X82n1571_p0399b05║清涼寺裏刈禾，者箇禾鐮快利，不須長老陞堂，聞者
X82n1571_p0399b06║通身汗滴。既在清凉，為甚麼猶有汗滴？還知轉身處
X82n1571_p0399b07║麼？良久，曰：炎天久立。眾慈各請歸堂養息。一日告寂，
X82n1571_p0399b08║門人寫師真成，師忽張目視之，眾皆驚愕，復端坐而
X82n1571_p0399b09║逝。塔於撫州白雲峰（牧雲門嗣）。
X82n1571_p0399b10║金壇報恩道被宜禪師越之舜江鄒氏子。僧問：如何
X82n1571_p0399b11║是報恩境？師曰：烏啄白雲開又合。僧擬議，師呈杖曰：
X82n1571_p0399b12║會麼？曰：不會。師曰：老僧拄杖也不會。便打。　除夕小
X82n1571_p0399b13║參：一年僅僅餘一夕，一夕看看了一年，公案年年提
X82n1571_p0399b14║不厭，東村王老夜燒錢。（牧雲門嗣）
X82n1571_p0399b15║餘姚萬壽遠瞻幖禪師本邑吳氏子。初參天童費隱
X82n1571_p0399b16║容，尚看金屑雖貴，落眼成翳。正猛究時，忽舉頭見月，
X82n1571_p0399b17║有省。呈偈曰：夜半月臨頭，鬼家活計休。腰纏十萬貫，
X82n1571_p0399b18║騎鶴上揚州。容閱畢，曰：此子因緣，他後在揚州。及得
X82n1571_p0399b19║法後，遊揚州，大興法化。於康熈壬戌正月二十七日，
X82n1571_p0399b20║忽示眾曰：吾初一日行矣。至期，說偈辭世，曰：七十年
X82n1571_p0399b21║來無別說，示人只教空諸有。今朝時至好還鄉，拄杖
X82n1571_p0399b22║頭挑明月走。言訖，奄然而逝。（牧雲門嗣）
X82n1571_p0399b23║蘇州支硎山來鶴林野樸維禪師句容人。脫白于金
X82n1571_p0399b24║陵清涼庵，遍參諸方，久依雪竇，契證古南。時遊吳會，
X82n1571_p0399c01║卓錫支硎，剏建來鶴。一日，別室落成，請師就于室中
X82n1571_p0399c02║示眾：從撾退皷此山中，火冷雲寒不露踪；佛法不談
X82n1571_p0399c03║元字脚，口唇兩片似膠封。堪笑魯祖面壁封疆不緊，
X82n1571_p0399c04║南泉打破粥鍋反成多事。爭似來鶴這裏，古今風月
X82n1571_p0399c05║任運過時，山門無寸土庄田，隨宜聚數員衲子，爛葛
X82n1571_p0399c06║藤斬斷不萌，枝上無米飯同煨，折脚鐺邊不妨土面
X82n1571_p0399c07║灰頭，大家眉毛撕結，名利兩絕，是非杳忘。無端今日
X82n1571_p0399c08║被遠近居士煎逼不過，只得出來露箇消息。良久，曰：
X82n1571_p0399c09║舌頭原在口。（牧雲門嗣）
X82n1571_p0399c10║西資慈開得禪師謁牧雲門，求開示。令進堂，參生從
X82n1571_p0399c11║何來，死從何去話，猛力提撕，寢食俱廢。至第七夜，出
X82n1571_p0399c12║抽解，覩月朗如晝，身心豁然。趨丈室，門見笑曰：知是
X82n1571_p0399c13║般事便休，來作甚麼？師曰：也要詣實供。通便禮拜。師
X82n1571_p0399c14║隨侍多年，師資契合。門囑曰：他日把茅葢頭，莫希出
X82n1571_p0399c15║世，作箇本分靜主，標榜後學。師遂稟命，住西資終老
X82n1571_p0399c16║焉。（牧雲門嗣）
X82n1571_p0399c17║鎮江鶴林中樸行如禪師江都人，王氏子。上堂：今朝
X82n1571_p0399c18║臈月十六，用處莫生疑惑。人來問是何宗，拈起拳頭
X82n1571_p0399c19║便摑。更問如何若何，劈面好與一咄。拶出無位真人，
X82n1571_p0399c20║坐斷東西南北。反手撲碎須彌，討甚天堂地獄。展開
X82n1571_p0399c21║八面珍籠，縱橫無拘無束。且道如何是無位真人？良
X82n1571_p0399c22║久曰：﨟後梅開，春雷雪泊。　上堂：岸柳垂金線，寒梅
X82n1571_p0399c23║產玉胎。本來真面目，不用亂疑猜。於此薦好，尚在半
X82n1571_p0399c24║途。其或未然，白雲萬里。（牧雲門嗣）
X82n1571_p0400a01║松江余山墨浪文禪師退老徑山，示眾。短笻携入萬
X82n1571_p0400a02║山村，隱蹟巉巖雲作門，因拙得閒眠白晝，為狂覔句
X82n1571_p0400a03║步黃昏。掃天竹色清眉目，啄月泉聲泠夢魂，除此一
X82n1571_p0400a04║腔氷雪味，其餘何足去評論？（牧雲門嗣）
X82n1571_p0400a05║潤州鶴林若無能禪師本郡丹徒張氏子，小參。山僧
X82n1571_p0400a06║昨夜夢裏遇一同參，說些家常話，同參復教山僧看
X82n1571_p0400a07║看語錄、通通文字，山僧曰：此是老兄事，小弟不識字。
X82n1571_p0400a08║但曰：識得一，萬事畢。何故紙上作活計？參曰：你者一
X82n1571_p0400a09║橛子當不得什事？山僧曰：釋迦老子也只得一橛、東
X82n1571_p0400a10║土六祖也只得一橛、天童師翁及我本師也只得一
X82n1571_p0400a11║橛，未審老兄得幾橛？曰：我勸你操履操履，你有許多
X82n1571_p0400a12║之遶。山僧曰：我勸你休歇休歇，你有許多妄想。兩人
X82n1571_p0400a13║正爭之時，忽走出個無鬚鬍子，曰：止！止！我有個道理
X82n1571_p0400a14║與你二人分折。遂念真言，曰：是大神呪？是大明呪？山
X82n1571_p0400a15║僧忽然驚醒。今日舉似大眾，還委悉麼？白日青天，切
X82n1571_p0400a16║忌說夢。珍重！（牧雲門嗣）
X82n1571_p0400a17║杭州旃檀林智宇彬禪師到鶴林，瞻禮牧老人舍利
X82n1571_p0400a18║塔，曰：怪哉！此物曩劫不壞，先師全身忽然猶在。畢竟
X82n1571_p0400a19║如何？大展三拜。（牧雲門嗣）
X82n1571_p0400a20║嘉興一花林什鑑照禪師江西南昌人。初參翠岩、雪
X82n1571_p0400a21║竇、福嚴，晚謁古南門，正值呵罵時流，乃謂眾曰：人皆
X82n1571_p0400a22║言我甚毒辣。師曰：虎有起尸之德。旁僧作怕怖聲，師
X82n1571_p0400a23║曰：你正好吃棒在。南曰：什鑑參得禪？師曰：和尚莫壓
X82n1571_p0400a24║良為賤。南頷之，命充侍者，服勤有年。受囑後，於古南
X82n1571_p0400b01║祖堂奠香曰：惟我老人，孕秀破山，傳芳太白。宗風被
X82n1571_p0400b02║於覆載，法炬燭乎人天。日可冷，月可熱，仰之彌高；山
X82n1571_p0400b03║能竭，海能量，頌之莫及。機鋒掣如電捲，棒頭疾似雷
X82n1571_p0400b04║奔。追慕尊慈無以報，燒香設奠奉師真。遂展拜。（牧雲門嗣）
X82n1571_p0400b05║秀州石宗奇禪師東嘉樂清陸氏子，小參。老梅吐玉，
X82n1571_p0400b06║展向上之玄機；嫩柳舒金，顯法身之妙用。事須恁麼
X82n1571_p0400b07║事，人須恁麼人，不是恁麼人，難明恁麼事。諸人者！彼
X82n1571_p0400b08║彼丈夫兒，勿自輕退屈。若能於此會得，方可開大口、
X82n1571_p0400b09║說大話，呼牛作馬、指東話西，天下老和尚沒奈你何。
X82n1571_p0400b10║果到恁麼田地，佛之與祖了不可得，烏有生死去來
X82n1571_p0400b11║之相？苟或未然，必須𢬵此形命，猛著精彩打教徹去，
X82n1571_p0400b12║做個灑落丈夫，方知汝不我自欺。若是悠悠漾漾、半
X82n1571_p0400b13║疑半信，混在無事甲裏，一朝眼光落地時，銕面漢子
X82n1571_p0400b14║與你打算飯錢，莫言山僧不道。珍重。（牧雲門嗣）