X82n1571_p0567a01║
X82n1571_p0567a02║
X82n1571_p0567a03║五燈全書卷第九十八
X82n1571_p0567a04║
X82n1571_p0567a05║京都聖感禪寺住持（臣）僧　（超永）　編輯
X82n1571_p0567a06║京都古華嚴寺住持（臣）僧　（超揆）　較閱　進
X82n1571_p0567a07║呈
X82n1571_p0567a08║臨濟宗
X82n1571_p0567a09║南嶽下三十六世隨錄
X82n1571_p0567a10║襄陽檀溪梓舟船禪師成都潼川何氏子，參寶安謐。
X82n1571_p0567a11║一日，謐在方丈，因打知客，師曰：和尚打他為何事？謐
X82n1571_p0567a12║驀頭一棒，師悶死在地。謐曰：一向受棒，這番氣息也
X82n1571_p0567a13║無。師忽起失笑，謐曰：者一死也難得活。師曰：說甚麼
X82n1571_p0567a14║死活？謐頷之。（二隱謐嗣）
X82n1571_p0567a15║金陵鷄鳴古拙圓禪師汝寧蔡氏子。上堂：三世諸佛、
X82n1571_p0567a16║歷代古錐，與當年開山韶國師于者法席盡開舖面
X82n1571_p0567a17║去也。大眾！且道是何舖面？不見道：鎮州蘿葡、青州布
X82n1571_p0567a18║衫、蔴三觔、乾矢橛，今朝到山僧也開一舖面。且道是
X82n1571_p0567a19║何舖面？以拄杖作架秤勢。山僧者裏，汝有半斤，秤汝
X82n1571_p0567a20║半斤；汝有八兩，還汝八兩。若是羚羊挂角、揚眉瞬目，
X82n1571_p0567a21║且居門外。卓拄杖，下座。　頌臨濟喫棒因緣，曰：精金
X82n1571_p0567a22║爍爍出爐紅，兩掌三拳格外雄；拶下火星轟烈焰，至
X82n1571_p0567a23║今聲勢播寰中。（二隱謐嗣）
X82n1571_p0567a24║吳陵普福乳峰宗禪師上堂。今朝冬月十七，盡道彌
X82n1571_p0567b01║陀生日。且問大眾，彌陀生在甚麼處？若知生處，便會
X82n1571_p0567b02║法法無差。驀豎拂曰，還會麼？若也會得，人人大事圓
X82n1571_p0567b03║明，箇箇脚跟點地。且道端的在甚麼處？良久曰，西方
X82n1571_p0567b04║常在此，擬議隔千山。　問，如何了得生死？師曰，通身
X82n1571_p0567b05║放下。曰，學人通身放下。師曰，放下箇甚麼？曰，不會。師
X82n1571_p0567b06║曰，不會從頭起。僧喝，師曰，草賊大敗。（二隱謐嗣）
X82n1571_p0567b07║京口圌山東霞古松蔭禪師師鉏園，僧問：如何是祖
X82n1571_p0567b08║師意？師曰：鉏頭入地土翻身。曰：好箇話頭，只是某甲
X82n1571_p0567b09║不會。師曰：捺鵞頭喫水。　問：盡大地是沙彌一隻眼，
X82n1571_p0567b10║和尚還在沙彌眼裏眼外？師拊掌曰：是甚麼所在？師
X82n1571_p0567b11║打曰：放過即不堪。（二隱謐嗣）
X82n1571_p0567b12║紹興新昌真覺曹山嵩禪師晚參。拈拂子打圓相，曰：
X82n1571_p0567b13║大眾還見麼？將四大神洲作箇禪床，汝等在那裏安
X82n1571_p0567b14║身立命？良久，擲拂，曰：鐵牛不喫欄邊草，直向須彌頂
X82n1571_p0567b15║上眠。（二隱謐嗣）
X82n1571_p0567b16║陝西西安圓通旵崖鑑禪師立春，上堂。昨日五九四
X82n1571_p0567b17║十五，老僧無心打破鼓；今朝六九五十四，施主設齋
X82n1571_p0567b18║求半偈。有時寂靜絕遮攔，有時歌舞難迴互，伶俐衲
X82n1571_p0567b19║僧休錯過，剔起眉毛著眼覰。且道覰箇甚麼？三陽開
X82n1571_p0567b20║泰，萬物生輝。（二隱謐嗣）
X82n1571_p0567b21║華亭洙涇船子鶖一聰禪師示眾。今朝臘月初一，諸
X82n1571_p0567b22║方各各打七，惟有船子不然，不踐他人脚跡。舉：昔有
X82n1571_p0567b23║僧問南院：龍躍江湖時如何？院曰：瞥喜瞥嗔。曰：傾湫
X82n1571_p0567b24║倒嶽時如何？院曰：老鴉沒嘴。師曰：大小南院，問則雲
X82n1571_p0567c01║興，答則瓶瀉。船子則不然，設有問：龍躍江湖時如何？
X82n1571_p0567c02║向他道：未為好手。傾湫倒嶽時如何？向他道：照顧眉
X82n1571_p0567c03║毛。且道山僧與麼批判，還有檢點得出者麼？良久，曰：
X82n1571_p0567c04║且莫忘却話頭。（二隱謐嗣）
X82n1571_p0567c05║蘇州賜福巨源海禪師示眾。鉢裏飯，桶裏水，多口阿
X82n1571_p0567c06║師難下嘴。北斗南星位不殊，白浪滔天平地起。擬不
X82n1571_p0567c07║擬，止不止，個個無裩長者子。道之出口，淡乎其味。視
X82n1571_p0567c08║之不足見，聽之不足聞，用之不可既。豎起拂子曰，大
X82n1571_p0567c09║眾會麼？若向這裏薦得，一任獨步大方。其或未然，莫
X82n1571_p0567c10║怪山僧舌頭短。　小參。英靈衲子，出言吐語，非是造
X82n1571_p0567c11║次。必須脚跟下照顧，自然文彩全彰。遂豎拄杖曰，大
X82n1571_p0567c12║眾還見麼？卓拄杖一下曰，還聞麼？向這裏會得，所謂
X82n1571_p0567c13║在天而天，在人而人，在凡而凡，在聖而聖。倘或未然，
X82n1571_p0567c14║聽取註脚。水窮山盡覓根源，努力更教徹底參。踏得
X82n1571_p0567c15║自家田地穩，方知此道絕言詮。（二隱謐嗣）
X82n1571_p0567c16║餘杭慈朗鷲禪師佛涅槃日，上堂：入生死海，髻珠獨
X82n1571_p0567c17║耀。現去來相，寶覺天然。統三界以為家，作眾生之慈
X82n1571_p0567c18║父。覺後覺，度未度，理足事足，智足德足。祇如此日，是
X82n1571_p0567c19║我大師千餘年前垂最後弘慈，示實相法門時節。外
X82n1571_p0567c20║道執謂斷，凡夫妄謂滅。是汝諸人且道，正當恁麼時，
X82n1571_p0567c21║畢竟作麼生委悉？會麼？三昧火開千聖眼，雙林頂露
X82n1571_p0567c22║法王機。　上堂：出沒難辨，溝填塞壑。現前直截，滿地
X82n1571_p0567c23║遍空。耳見斯明，眼聽斯聰。遂拍膝一下，曰：飛泉碧落
X82n1571_p0567c24║銀千尺，眠石紅生錦萬重。　示眾：三元三要事難分，
X82n1571_p0568a01║擬分即難。得意忘言道易親，略較些子。一句明明該
X82n1571_p0568a02║萬象，填溝塞壑。重陽九日菊花新。咦！前三句，山僧不
X82n1571_p0568a03║顧面門，為汝諸人順朱填墨了也。後一句，未敢容易
X82n1571_p0568a04║註破。何故？驀豎拂子，曰：時人見此拂子，如夢相似。
X82n1571_p0568a05║　示眾，拈拄杖，卓一卓，曰：見則不取，取則不見。有人向
X82n1571_p0568a06║這裏道得個現成句，劈拳便打。　示眾：八字打開，了
X82n1571_p0568a07║無背觸。彈指善財入樓閣，直下圓成八萬門，祥麟只
X82n1571_p0568a08║有一隻角。錯！錯！錯！　示眾：心不是佛，天晴日頭出。智
X82n1571_p0568a09║不是道，雨落地下溼。入荒田不揀，信手拈來草。達磨
X82n1571_p0568a10║一宗，掃地而盡。日可冷，月可熱。乞兒伎倆，和土糶麥。
X82n1571_p0568a11║汝諸人終日喫飯，還曾咬著一粒沙也未？良久，曰：誰
X82n1571_p0568a12║是個中人？　師住天目，剗草次，偶一僧來參，近前叉
X82n1571_p0568a13║手，曰：莫就是蓮花峰山主麼？師以手揑自鼻，呌，曰：無
X82n1571_p0568a14║我！僧罔措，師便推，曰：要汝開些，待我好剗。　師因廣
X82n1571_p0568a15║化覺舉五祖演牽水牯牛過窗櫺話，命師下語。師曰：
X82n1571_p0568a16║無毛鷂子撲天飛。覺頷之。　師偶遇一僧進門，攔住，
X82n1571_p0568a17║曰：不思前，不慮後，正當恁麼時，速道！速道！僧彈指一
X82n1571_p0568a18║聲，師曰：只者些伎倆。曰：和尚也只問得者些。師張開
X82n1571_p0568a19║口，曰：闊汝多少？僧擬議，師便打。（自閒覺嗣）
X82n1571_p0568a20║太平白雲漢關喻禪師明州慈水王氏子。父夢老人
X82n1571_p0568a21║投大桃而生。年十七，父命出塵，親族難之。師矢截指，
X82n1571_p0568a22║送邑之東皋，禮祇園薙落。偶過鄰山，有老宿掩關問
X82n1571_p0568a23║師：你年幾耶？師曰：十八。曰：我問那無十八底？師面熱
X82n1571_p0568a24║不能對。從此懷疑，心生憂悶。又經年，謀參金粟，包笠
X82n1571_p0568b01║渡江。偶於途中登溷，有省。抵金粟，容問：你是甚處人？
X82n1571_p0568b02║師曰：慈谿。容曰：慈谿出得官多，還出幾個佛麼？師曰：
X82n1571_p0568b03║冬瓜作碓臼。容便打，遂命安悅眾。繼遷客司，復謁磬
X82n1571_p0568b04║山棲真。末至羅漢，與芙蓉覺水乳契合，羅而印焉。出
X82n1571_p0568b05║住白雲、天香二剎。　示眾：陽春未動，風雨交加。大徹
X82n1571_p0568b06║堂中事，將來定不差。拈拄杖曰：千年枯樹子，一夜冷
X82n1571_p0568b07║生花。　上堂：鵲聲報喜，鴉聲報殃。祇如五祖以手作
X82n1571_p0568b08║鵓鳩鳴曰：谷谷孤。且道報個甚麼？三賢尚未明斯旨，
X82n1571_p0568b09║十聖那能達此宗？　上堂：瞿曇纔出母胎，便爾指天
X82n1571_p0568b10║指地，目顧四方，可謂五逆無遮，十惡不赦。及乎逾城
X82n1571_p0568b11║出家，白虎當頭，饑凍六年，羅睺入命。及至此夕今宵，
X82n1571_p0568b12║大驚小怪，乃是華報，果在地獄。然雖如是，拈拄杖曰：
X82n1571_p0568b13║莫有與瞿曇同行把手、把手同行者麼？卓一卓曰：照
X82n1571_p0568b14║顧鼻孔。　上堂：脫珍御服，著弊垢衣。執除糞器，作大
X82n1571_p0568b15║闡提。遂顧眾曰：若無舉鼎拔山力，千里烏騅不易騎。
X82n1571_p0568b16║　上堂：黃梅無父，拾得無娘。臘月蓮花，六月生薑。喫
X82n1571_p0568b17║著齅著，又辣又香。癡僧若與麼，就地土打墻。　上堂：
X82n1571_p0568b18║揮拂子曰：開虗空口，按須彌舌。動地山呼，東方日出。
X82n1571_p0568b19║擲拂子下座。　示眾：今朝六月初六，踢倒淨缾澡浴。
X82n1571_p0568b20║諸方打鼓晒經，般若打鼓晒腹。不晒錦繡文章，肯晒
X82n1571_p0568b21║清淨酒肉。不晒拂子生瘋，肯晒拄杖頭禿。不晒四百
X82n1571_p0568b22║四病，肯晒五風八欲。善來若云晒個甚麼，即向伊道：
X82n1571_p0568b23║汝未通紅爛熟。直饒道個我已通紅爛熟，癡僧即入
X82n1571_p0568b24║拔舌犂耕地獄。雖然，莫有把手同行者麼？時有僧出，
X82n1571_p0568c01║師以拄杖抵曰：溝壑易平，人心難足。　小參：一火鑄
X82n1571_p0568c02║成，猶是頑銅鈍鐵。再經勘辨，何異碎瓦零磚。金鳳鳥
X82n1571_p0568c03║棒頭折翅，玉麒麟喝下攢蹄。直使通身遍身，早涉驢
X82n1571_p0568c04║脚馬脚。遂拈拄杖卓一卓曰：選佛若無如是眼，假饒
X82n1571_p0568c05║千載又奚為？（自閒覺嗣）
X82n1571_p0568c06║溫州仙巖天目智禪師松江青浦李氏子。十二歲喪
X82n1571_p0568c07║母，得祖母提𢹂，信道參禮。金粟容復為請益，心懷疑
X82n1571_p0568c08║惑，決志出家。因父命嚴切，不能如願。一日，遇禪客號
X82n1571_p0568c09║在茲者，威儀自若，喜而拜之。開示：生從何來？死從何
X82n1571_p0568c10║去？逼拶再三，師忽有省。二十二歲喪父，次年投嘉善
X82n1571_p0568c11║山墩菴披剃。參通玄奇于棲真，追究茫然。奇即當胸
X82n1571_p0568c12║一推，倒地起，復又推倒地。奇曰：會麼？師曰：不會。奇曰：
X82n1571_p0568c13║無你用心處。乃覺得力。又謁芙蓉覺于羅漢，覺舉天
X82n1571_p0568c14║童扶法偈徵師。師擬答，覺便掌。師于此始徹源底，因
X82n1571_p0568c15║受記莂。出住永嘉天王、瑞安仙巖、昆陽寶興。　上堂：
X82n1571_p0568c16║中秋佳夕，雲霧忽生。碧天月隱，不必沉吟。任渠風頭
X82n1571_p0568c17║自硬，雨脚自伸。須知懷中獨抱，皎皎一輪。舉拂子，曰：
X82n1571_p0568c18║向者裏見得無幽不顯，無暗不明。復打○相，曰：會麼？
X82n1571_p0568c19║　上堂：開期結制日忙忙，釘起空中繫馬樁。今日盡
X82n1571_p0568c20║行拈却了，人人鼻孔自昂藏。叮嚀記取江南信，雪裏
X82n1571_p0568c21║梅花處處芳。　示眾：愛與禪流結死冤，杖頭終日血
X82n1571_p0568c22║痕鮮。法堂前草如無丈。佛祖家風值甚錢。坐底不許
X82n1571_p0568c23║坐。眠底不許眠。天王有家法。說甚法昌嚴。還識山僧
X82n1571_p0568c24║為人處麼。復視左右曰。驢年。　示眾。汝若無心我便
X82n1571_p0569a01║休。妄生穿鑿甚來由。一歸何處渾閒事。莫觸天王拄
X82n1571_p0569a02║杖頭。　小參。玉剖荊山之石。還他好手。珠明赤水之
X82n1571_p0569a03║淵。更須親見。驀豎拂子曰。珠明也。復擊香几曰。玉剖
X82n1571_p0569a04║也。直下親見親得。千了萬了在諸方。不無明牕下安
X82n1571_p0569a05║排。仙巖者裏。正好朝打三千。暮打八百。　晚參。識得
X82n1571_p0569a06║一萬事畢。又有重關難透出。且道誵訛在甚麼處。到
X82n1571_p0569a07║江吳地盡。隔岸越山多。　問。和尚者裏多少眾。師曰。
X82n1571_p0569a08║兩個五百是一貫。曰。千眾麼。師曰。煑粥算人三合米。
X82n1571_p0569a09║　師一日打行僧數拳。旁僧曰。和尚甚麼要緊打他。
X82n1571_p0569a10║打痛自己手。師曰。自己手若不痛。爭教得他人知痛。
X82n1571_p0569a11║　師過五美院。僧指灰堆問。實際裏地不受一塵。因
X82n1571_p0569a12║甚者邊一堆。那邊一堆。師曰。清淨本然。　問石敢當。
X82n1571_p0569a13║還有佛性麼。師曰。有。曰。石本無情。因甚却有。師指石
X82n1571_p0569a14║敢當曰。驗取額頭汗流。（自閒覺嗣）
X82n1571_p0569a15║宜興芙蓉雪厂慧禪師上堂。天無私葢，地無私載，滿
X82n1571_p0569a16║目青山，法非心外。有般漢聞山僧恁麼道，便謂三界
X82n1571_p0569a17║無別法，惟是一心造。是則也是，我且要問你：過去已
X82n1571_p0569a18║去、未來未來、現在不住，你喚甚麼作心？心又作麼生
X82n1571_p0569a19║造？若也識得，大地無寸土；其或未然，寧可將身入地
X82n1571_p0569a20║獄，莫謗如來正法輪。　問：大事未明，如喪考妣事如
X82n1571_p0569a21║何？師曰：失却衣中寶，竛竮過在誰？曰：大事已明，為甚
X82n1571_p0569a22║亦復如喪考妣？師曰：天上天下，唯我獨尊。　問：世尊
X82n1571_p0569a23║拈花，迦葉微笑，意旨如何？師曰：焦磚打著連底凍。曰：
X82n1571_p0569a24║世尊道：吾有正法眼藏、涅槃妙心，付囑摩訶迦葉。且
X82n1571_p0569b01║道當時還有分付處也無？師曰：白日青天休說夢。（自閒
X82n1571_p0569b02║覺嗣）
X82n1571_p0569b03║崇明壽安遜菴玉禪師示眾。羲之見蛇鬬，而字益神；
X82n1571_p0569b04║子昂想馬瀼，其畵愈卓。武侯知劉備乃三分，仲尼識
X82n1571_p0569b05║麒麟只一角。謂是智鑒精微，隨邪逐惡；謂非自性宗
X82n1571_p0569b06║通，怎免大錯？乃搖手曰：不錯，不錯。賈誼長沙弔屈原，
X82n1571_p0569b07║偷桃定是東方朔。喝一喝。　示眾。德山棒，快如風；臨
X82n1571_p0569b08║濟喝，疾於雷。拶入髑髏兩眼開，速薦取，莫疑猜。眉毛
X82n1571_p0569b09║定動，直下來也。以拄杖一齊打散，歸方丈。　上堂。一
X82n1571_p0569b10║氣初回，陰巖解凍；一機始動，槁木抽枝。人間天上，咸
X82n1571_p0569b11║聞金谷鳳鳴；城市山林，共覩玉堂鶯囀。騷人俊士，把
X82n1571_p0569b12║酒興歌；𤱶畝農夫，扶犁喝采。且道林下衲僧如何相
X82n1571_p0569b13║慶？倒著簑衣戴箬笠，手𢹂笻竹賀春來。喝一喝。　時
X82n1571_p0569b14║山中興造已完，眾雕師像供於祖堂。一日，師指像曰：
X82n1571_p0569b15║爾面既同我面，而心未若吾心。我身未死如槁木，我
X82n1571_p0569b16║眼雖開空古今。我尚在茲君勿立，有君有我轉難禁。
X82n1571_p0569b17║當自決，莫沈吟，須向紅爐行脚去，免教唾罵在叢林。
X82n1571_p0569b18║遂火之。（自閒覺嗣）
X82n1571_p0569b19║汀州佛祖山荊門𤨄禪師上堂。若論此事，如登台山，
X82n1571_p0569b20║過石梁橋相似。步宜其穩，心宜其細。不可前思後算，
X82n1571_p0569b21║左顧右盼。一直勇往向前，即趨彼岸。然後始得者邊
X82n1571_p0569b22║那邊，不隔絲毫。向上一路，其直如絃。既是其直如絃，
X82n1571_p0569b23║因甚千人萬人，到此退步。不見道，欲行世間希有事，
X82n1571_p0569b24║顯發須憑過量人。　師一日沐浴曰，快活快活。僧曰，
X82n1571_p0569c01║是阿誰快活。師曰，待汝浴時，即向你道。　僧參，師搖
X82n1571_p0569c02║手曰，不是不是。曰，是是。師曰，是則擔取去。曰，不是不
X82n1571_p0569c03║是。師曰，依舊可憐生。　問，家家門前火把子，如何是
X82n1571_p0569c04║火把子。師曰，破篾纜。曰，意旨如何。師曰，照見夜行人。
X82n1571_p0569c05║（自閒覺嗣）
X82n1571_p0569c06║徑山起綱宗禪師晚參：十日風，五日風，陣陣不從他
X82n1571_p0569c07║處發。莫是從自心中發麼？也須息心除妄始得。三日
X82n1571_p0569c08║雨，兩日雨，點點不落別處。莫是落在時人眼睛裏麼？
X82n1571_p0569c09║為何不自覺知？少待滴穿髑髏、浸爛鼻孔時，莫言我
X82n1571_p0569c10║不道。說破了，辯親疎，一夜滂沱漲滿湖。湛湛波光澄
X82n1571_p0569c11║巧妙，長空雲淨碧天孤。　上堂：蟬聲鳴歷歷，噪破太
X82n1571_p0569c12║虗空。一片兩片千萬片，千重百重無盡重。東也達，西
X82n1571_p0569c13║也通，補得完全大有功。拈拄杖望空打一棒，曰：者裏
X82n1571_p0569c14║還有一縫。　上堂：一陣立秋雨，渾身頓覺凉。先番熱
X82n1571_p0569c15║從何處去？而今都要著衣裳。定用頭頭取次，消停細
X82n1571_p0569c16║細商量，風來池上藕花香。　上堂：東武山衝風冒雨，
X82n1571_p0569c17║鑑湖水激濁揚清。虗空明月浸爛，取勝越王城。滿眼
X82n1571_p0569c18║滿耳，非色非聲，那個男兒摸壁行？　上堂：塵從外來，
X82n1571_p0569c19║又增一點。放下苕帚，性出非常。究竟趙州翁、拾得子，
X82n1571_p0569c20║慣會說白道黃。者一片地，何曾埽得？潔淨繁興，永處
X82n1571_p0569c21║那伽定。　上堂：無位真人，何處安著？三脚驢子，騰蹋
X82n1571_p0569c22║難堪。日面佛、月面佛，阿誰證明？牛頭沒、馬頭回，分身
X82n1571_p0569c23║異類。頭頭莫放過，處處絕遮闌，大千空曠塵世閒。
X82n1571_p0569c24║　問：一切眾生皆有佛性，因甚趙州和尚道狗子獨無
X82n1571_p0570a01║佛性？師曰：口是禍門。　問：古鏡未磨時如何？師曰：秦
X82n1571_p0570a02║望峰高連碧漢。曰：磨後如何？師曰：鑑湖水渺泊滄溟。
X82n1571_p0570a03║曰：磨與未磨時如何？師曰：杭城到此一百二。曰：不會。
X82n1571_p0570a04║師曰：脚頭脚底錯商量。　師削荳草過路，僧問：和尚
X82n1571_p0570a05║何為削草？師以钁築地，曰：處處不可放過。僧無語，師
X82n1571_p0570a06║曰：一齊埋向荳根底下。（自閒覺嗣）
X82n1571_p0570a07║衢州南禪佛音昺禪師錦江鄧氏子，母夢緇衣入舍
X82n1571_p0570a08║而生。年十二出家，二十參方看雙桂參禪警語，至若
X82n1571_p0570a09║要了知法界性，水是水兮山是山，有省。負笈南遊，歷
X82n1571_p0570a10║諸老宿門戶，得法于芙蓉覺，出住南禪。上堂，舉當山
X82n1571_p0570a11║第二代法泉慧曰：時人欲識南禪路，門前有個長松
X82n1571_p0570a12║樹。脚下分明不較多，無奈行人恁麼去。莫恁去，急回
X82n1571_p0570a13║顧，樓臺烟鎖鐘鳴處。師曰：法泉打草驚蛇，告往知來，
X82n1571_p0570a14║固是好手。檢點將來，猶將常住物私作人情在。山僧
X82n1571_p0570a15║犬尾續貂亦有數語：時人欲識南禪路，門前無個長
X82n1571_p0570a16║松樹。晴空法雨洒飛虹，行人遭此寒徹骨。寒徹骨，毛
X82n1571_p0570a17║卓豎，六六依然三十六。咄！咄！咄！　上堂：狗子佛性有，
X82n1571_p0570a18║面南看北斗。狗子佛性無，壁上挂葫蘆。正恁麼時，不
X82n1571_p0570a19║道有、不道無，作麼生道個出身句子？若道得，趙州老
X82n1571_p0570a20║漢脚跟下好與三十棒。若道不得，莫謂此中山勢險，
X82n1571_p0570a21║前頭猶有最高峰。　示眾：不是心、不是佛、不是物，是
X82n1571_p0570a22║個甚麼？咄！咄！咄！吐盡野狐涎，打翻山鬼窟。今日分明
X82n1571_p0570a23║舉，畢竟是何物？參。（自閒覺嗣）
X82n1571_p0570a24║汾陽獅子憨予暹禪師順慶西充王氏子。八歲出家，
X82n1571_p0570b01║便好趺坐，人俱呼為憨和尚。長而徧參叢席，于靈隱
X82n1571_p0570b02║會下得個入處。復參芙蓉覺，問：聞汝于飛來峰撲碎
X82n1571_p0570b03║鼻孔，是否？師曰：和尚那裏得者個消息？覺曰：現今贓
X82n1571_p0570b04║物捉敗。覺又問曰：一喝不作一喝用，汝作麼生會？師
X82n1571_p0570b05║曰：覓甚麼碗？覺曰：興化道：紫羅帳裏撒珍珠。汝作麼
X82n1571_p0570b06║生會？師曰：滿盤托出。覺頷之。　小參：德山晚參不答
X82n1571_p0570b07║話，聲震若雷。趙州晚參答話，虗空徒側耳。今夜乾明
X82n1571_p0570b08║晚參却不恁麼，無論問話不問話，都盧三十棒。何故？
X82n1571_p0570b09║各各要知正令流通，三十年後免被別人瞞盰去在。
X82n1571_p0570b10║（自閒覺嗣）
X82n1571_p0570b11║
X82n1571_p0570b12║五燈全書卷第九十八
X82n1571_p0570b13║
X82n1571_p0570b14║五燈全書卷第九十八。補遺。
X82n1571_p0570b15║
X82n1571_p0570b16║臨濟宗
X82n1571_p0570b17║南嶽下第三十六世隨錄
X82n1571_p0570b18║襄陽鹿門梓舟船禪師上堂。鹿門山勢最威雄，瓦礫
X82n1571_p0570b19║生輝達本宗，面目儼然成現箇，百草頭上起雲龍。（二隱
X82n1571_p0570b20║謐嗣）
X82n1571_p0570b21║龍安雪峰牧雨霖禪師金堂米氏子。丱歲出家，恒以
X82n1571_p0570b22║死生為念。遂買舟南下，見二隱謐于嘉禾之三墖，獲
X82n1571_p0570b23║蒙印可。後歸龍安雪峰。上堂：隆冬佛法絕商量，萬象
X82n1571_p0570b24║盡從雪裏藏。直待一輪紅日出，燈籠露柱盡舒光。
X82n1571_p0570c01║　上堂：昨夜霜風透膽寒，黃河氷結勢如山。凍得泥牛
X82n1571_p0570c02║連夜吼，牽連木馬競相看。（二隱謐嗣）
X82n1571_p0570c03║皖山愚谷賢禪師問：如何是三玄？師曰：萬象體中圓。
X82n1571_p0570c04║如何是三要？師曰：一月千江照。如何是第一玄？師曰：
X82n1571_p0570c05║金鷄夜半唱庭前。如何是第二玄？師曰：無舌童子善
X82n1571_p0570c06║能言。如何是第三玄？師曰：銕鷂無毛飛上天。如何是
X82n1571_p0570c07║第一要？師曰：金烏子夜照。如何是第二要？師曰：石虎
X82n1571_p0570c08║空中呌。如何是第三要？師曰：言中絕巧妙。（二隱謐嗣）
X82n1571_p0570c09║台州黃巖北嵩嵓清微禪師小參。直下會去，猶在半
X82n1571_p0570c10║途；撩起便行，已遲八刻。直饒向威音王那畔更那畔
X82n1571_p0570c11║道取，猶涉唇吻。不是心、不是佛、不是物，恁麼會，又怎
X82n1571_p0570c12║得山僧沒量罪過、諸人也沒量罪過？畢竟如何得怗
X82n1571_p0570c13║體去？但得雪消去，自然春到來。（二隱謐嗣）
X82n1571_p0570c14║福常大慈浣風智禪師僧問：昔日㫤祖，今朝和尚。請
X82n1571_p0570c15║問㫤祖當年如何說法？師曰：七山垂脉遠。和尚今朝
X82n1571_p0570c16║又作麼生？師曰：大海發源長。（二隱謐嗣）
X82n1571_p0570c17║芙蓉米山靜禪師示眾。案前明燭，照用齊施；簷下雨
X82n1571_p0570c18║鳴，法源全顯。如此會得，不妨聲色堆頭坐臥、紅塵閙
X82n1571_p0570c19║市遊行；其或未然，切忌被他換却眼睛、塞斷耳竅。（自閒
X82n1571_p0570c20║覺嗣）
X82n1571_p0570c21║淨業鐵庵總禪師上堂，僧問：一口氣不來，向甚麼處
X82n1571_p0570c22║去？師曰：馬糞驢屎處處拋。僧擬進，師叱退，乃曰：閉門
X82n1571_p0570c23║打睡，接上上機。顧鑑嚬呻，曲為中下。山僧二十年不
X82n1571_p0570c24║曾見個上上根人來，至於顧鑑嚬呻，又成多事。畢竟
X82n1571_p0571a01║如何？良久，曰：佛法不怕爛却。　上堂：北風吹寒雁，報
X82n1571_p0571a02║道天色變。不是起大風，便是雪片片。急須走，莫躭玩，
X82n1571_p0571a03║路遠夜長誰顧盻？　上堂，問：如何是正法眼藏？師曰：
X82n1571_p0571a04║狗子廝咬。曰：祖意教意，是同是別？師曰：海鹹河淡。乃
X82n1571_p0571a05║曰：覿面一著如大火聚，近之則燎却面門。末後一著
X82n1571_p0571a06║如太阿鋒，觸之則喪身失命。莫有不顧危亡者麼？驀
X82n1571_p0571a07║拈拄杖，曰：鐵鞭多力恨無仇。　浴佛，示眾：毗藍園裏
X82n1571_p0571a08║不曾生，雙林樹下何曾滅？不生不滅見瞿曇，眼中又
X82n1571_p0571a09║是重添屑。大慧老人見得親說底當且置，山僧今日
X82n1571_p0571a10║別行一路，要把悉達太子拋向諸人面前去也。以杓
X82n1571_p0571a11║盛水，堂前遍灑，乃呵呵大咲，便行。　問：如何是正法
X82n1571_p0571a12║眼藏？師曰：柏樹滿園青。曰：與趙州柏樹子話是同是
X82n1571_p0571a13║別？師曰：老底老，嫩底嫩。　問：興化打維那，意旨如何？
X82n1571_p0571a14║師曰：禍福無門。曰：克賓出院，他還甘麼？師曰：啞子喫
X82n1571_p0571a15║蜜。　頌趙州訪二庵主，曰：成東家，敗西家，兩處語言
X82n1571_p0571a16║無柄𣠽。有時車轂橫推，有時笑臉作罵。爭奈不逢惡
X82n1571_p0571a17║人，保得全身遠害。　頌臨濟三頓痛棒，曰：霹𮦷過頭
X82n1571_p0571a18║擊不殺，拍案一聲便喪魂。歸來有口難分雪，肋下三
X82n1571_p0571a19║拳恨殺人。（二隱謐嗣）
X82n1571_p0571a20║吳江遯村報恩牧翁濟禪師上堂。象龍窟宅，古佛名
X82n1571_p0571a21║藍。我三十一世上浮下石，先師翁於此弘開正覺之
X82n1571_p0571a22║場；本師上古下卓，老和尚向這裏一會，打失鼻孔徹
X82n1571_p0571a23║證之地。今日濟上座到這裏，不勞彈指，樓閣門開；無
X82n1571_p0571a24║所希求，風雲際合。明此用者，顯不言之正令；蹈此機
X82n1571_p0571b01║者，提向上之宗乘。全生殺於一莖草上，空古今於三
X82n1571_p0571b02║寸舌根。到這裏，臨濟用喝，倒退三十；德山用棒，施為
X82n1571_p0571b03║無地。今日新長老符到，令行斬新條令，大眾也須高
X82n1571_p0571b04║著眼。驀以拄杖卓一下，曰：劈開吳嶽連天秀，湧出浮
X82n1571_p0571b05║幢動地雷。復卓杖，下座。　小參。識得一，萬事畢。聖賢
X82n1571_p0571b06║即是凡夫，菩薩不離戒律。假饒鐵壁銅墻，也要鑿孔
X82n1571_p0571b07║著楔。迢迢前後古今，點點青黃赤白。祖師面上刮金，
X82n1571_p0571b08║衲僧身上劄血。吃盡趙州茶，燒却慧林佛。且如大用
X82n1571_p0571b09║現前，畢竟如何施設？良久，曰：一字入公門，九牛拽不
X82n1571_p0571b10║出。（古卓浚嗣）