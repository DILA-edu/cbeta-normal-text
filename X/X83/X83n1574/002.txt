X83n1574_p0277c10║
X83n1574_p0277c11║
X83n1574_p0277c12║增集續傳燈錄卷第二
X83n1574_p0277c13║
X83n1574_p0277c14║徑山興聖萬壽禪寺前住持比丘吳郡文琇集
X83n1574_p0277c15║大鑒下第十九世
X83n1574_p0277c16║天童密菴傑禪師法嗣
X83n1574_p0277c17║○杭州靈隱松源崇岳禪師姓吳氏，生於處州龍泉
X83n1574_p0277c18║之松源，故因以為號。自幼卓犖不凡，未甞嬉戲。年二
X83n1574_p0277c19║十三，棄家，衣掃塔服，首謁靈石妙公，繼見大慧於徑
X83n1574_p0277c20║山。聞大慧稱蔣山華公為人徑捷，即往參。一夜，舉狗
X83n1574_p0277c21║子無佛性話，有省，即以扣應庵。庵舉：世尊有密語，迦
X83n1574_p0277c22║葉不覆藏。師云：鈍置和尚。應庵勵聲一喝，師便禮拜。
X83n1574_p0277c23║應庵大喜，以為法器，說偈勸其祝髮。隆興二年，始得
X83n1574_p0277c24║度於臨安西湖白蓮精舍。徧歷諸大老之門，罕當其
X83n1574_p0278a01║意。入閩，見木庵永公。木庵一日舉：有句無句，如藤倚
X83n1574_p0278a02║樹。師云：裂破。庵云：瑯瑘道：好一堆柴聻？師云：矢上加
X83n1574_p0278a03║尖。庵云：吾兄下語，老僧不能過。其如未在，他日拂柄
X83n1574_p0278a04║在手，為人不得，驗人不得。師云：為人者，使愽地凡夫
X83n1574_p0278a05║一超入聖域，固難矣。驗人者，打向面前過，不待開口，
X83n1574_p0278a06║已知渠骨髓，何難之有？庵舉手云：明明向汝道，開口
X83n1574_p0278a07║不在舌頭上，後當自知。及見密庵於衢之西山，隨問
X83n1574_p0278a08║隨答，庵但微笑。師切於道，至忘寢食。庵移蔣山，華藏、
X83n1574_p0278a09║徑山皆從之。會入室次，問旁僧：不是心，不是佛，不是
X83n1574_p0278a10║物。師侍側，豁然大悟，乃云：今日方會木庵道，開口不
X83n1574_p0278a11║在舌頭上。庵遷靈隱，遂命師為第一座。旋出世吳郡
X83n1574_p0278a12║澄照，徙江陰光孝、無為冶父、番陽薦福、四明香山、蘇
X83n1574_p0278a13║之虎丘。慶元三年，被旨補靈隱。示眾曰：明眼衲僧，因
X83n1574_p0278a14║甚打失鼻孔？有賊無賊？上堂：大凡扶竪宗乘，須具頂
X83n1574_p0278a15║門正眼，懸肘後靈符。只如保壽開堂，三聖推出一僧，
X83n1574_p0278a16║保壽便打。三聖道：與麼為人，瞎却鎮州一城人眼去
X83n1574_p0278a17║在。保壽擲下拄杖，便歸方丈。二尊宿等閑一挨一拶，
X83n1574_p0278a18║便乃發明臨濟心髓，只是不知性命總在這僧手裏。
X83n1574_p0278a19║還有檢點得出者麼？昔年覔火和煙得，今日擔泉帶
X83n1574_p0278a20║月歸。歲旦，上堂：元正改旦，事事成現。有時放行，有時
X83n1574_p0278a21║坐斷。不惜兩莖眉，坐和盤掇轉。佛法世法，都盧一片。
X83n1574_p0278a22║既是佛法世法，如何得成一片？但辨肯心，必不相賺。
X83n1574_p0278a23║上堂，拈拄杖云：入荒田不揀，信手拈來草。懷州牛喫
X83n1574_p0278a24║禾，益州馬腹脹。懷寧獨山張主管鑄鍋，三口賓頭盧
X83n1574_p0278b01║尊者不知失却瑠璃碗。且道落在什麼處？擲下拄杖
X83n1574_p0278b02║云：眾眼難瞞。上堂，舉保寧勇和尚云：大方無外，大圓
X83n1574_p0278b03║無內。無內無外，聖凡普會。瓦礫生光，須彌粉碎。無量
X83n1574_p0278b04║法門，百千三昧。拈起拄杖云：總向這裏會去。蘇盧蘇
X83n1574_p0278b05║盧，悉唎悉唎薩婆訶。師云：這老漢業識茫茫，不奈船
X83n1574_p0278b06║何，打破戽斗。居靈隱六年，法道盛行，退居東菴。我屬
X83n1574_p0278b07║微疾，猶不廢唱道，忽親作書別諸公卿，垂二則語以
X83n1574_p0278b08║驗學者，曰：有力量人因甚麼擡脚不起，開口不在舌
X83n1574_p0278b09║頭上？又貽書嗣法香山光睦、雲居善開，囑以大法。乃
X83n1574_p0278b10║書偈曰：來無所來，去無所去。瞥轉玄關，佛祖罔措。跏
X83n1574_p0278b11║趺而寂，實嘉定二年八月四日也。得年七十又一，坐
X83n1574_p0278b12║夏四十。全身塔北高峰之原。待制陸游放翁銘其塔
X83n1574_p0278b13║有曰：讀師之語，峻峭崷崪，下臨雲雨，如五千仞之華
X83n1574_p0278b14║山；蹴天駕空，駭心眩目，如錢唐海門之濤；虎狗股栗，
X83n1574_p0278b15║屋瓦震墮，如漢軍毗陽之戰。可謂臨濟正宗，應庵、密
X83n1574_p0278b16║庵之真子孫也。放翁其知言者哉！
X83n1574_p0278b17║○夔州臥龍破庵祖先禪師族出蜀廣安王氏，從羅
X83n1574_p0278b18║漢院德祥出家。聞緣老宿住昭覺，往參，扣語契，令奉
X83n1574_p0278b19║圓悟香火。一日，從方丈前過，緣問：庵頭有人麼？師云：
X83n1574_p0278b20║無人。語未竟，緣劈胸與一拳，云：你聻？師忽有省。出峽，
X83n1574_p0278b21║依澧州德山涓落髮，尋受具，徧參諸方。至蘇之萬壽，
X83n1574_p0278b22║值雪夜坐，自念：行脚十年矣，尚不能徹去。正悶悶間，
X83n1574_p0278b23║不覺鐘動，趍後架，舉頭見昭堂二字，疑情頓釋。既而，
X83n1574_p0278b24║見水庵一於雙林，水庵問：師子尊者被罽賓斬却頭
X83n1574_p0278c01║固是，你道西天胡子為什麼無鬚？師云：非雙林不舉
X83n1574_p0278c02║此話。水庵云：今日撞著箇作家。師云：心不負人，面無
X83n1574_p0278c03║慙色。水庵遂拓開，師云：勘破了也。逮水庵謝事，遂往
X83n1574_p0278c04║見密菴於烏巨庵，命師典客。偶庵對旁僧舉：不是風
X83n1574_p0278c05║動，不是幡動。師聞，豁然大悟。次日，庵遇師於眾寮前，
X83n1574_p0278c06║謂師曰：總不得作伎倆，你試露箇消息看。師應聲曰：
X83n1574_p0278c07║方丈裏有客。庵呵呵大笑。庵遷蔣山，師侍行，相從凡
X83n1574_p0278c08║五載，盡得旨要。辭歸蜀，庵以偈送之，曰：萬里南來川
X83n1574_p0278c09║藞苴，奔流度刃扣玄關。頂門𭣟瞎金剛眼，去住還同
X83n1574_p0278c10║珠走盤。已而，南至夔門，尚書楊公輔以臥龍請居之，
X83n1574_p0278c11║辭去。徧游於吳，華藏遯庵演、金山退庵奇、靈隱笑庵
X83n1574_p0278c12║悟、徑山蒙庵聰，皆分第一座，命說法。歷住常州薦福、
X83n1574_p0278c13║真州靈巖、吳中秀峰。穹窿楊和王請住湖州資福，約
X83n1574_p0278c14║齋居士張公請為廣壽慧雲禪寺開山住持。六坐道
X83n1574_p0278c15║場，皆王公鉅卿所請，時甚榮之。上堂，舉：古人道：楊歧
X83n1574_p0278c16║乍住屋壁疎，滿堂盡布雪真珠。縮却項，暗嗟噓，翻憶
X83n1574_p0278c17║古人樹下居。師云：楊歧鬪勝不鬪劣，秀峰鬪劣不鬪
X83n1574_p0278c18║勝。秀峰乍住沒親疎，箇箇盡懷滄海珠。滿眼湖山看
X83n1574_p0278c19║不足，釋迦彌勒是他奴。上堂，舉：密庵先師道：有問冬
X83n1574_p0278c20║來事，京師出大黃。貪他一粒米，失却半年粮。秀峰不
X83n1574_p0278c21║恁麼，有問冬來事，京師出大黃。只圖一粒米，却得百
X83n1574_p0278c22║年粮。或被知事道：長老！長老！莫道百年粮，只得半年
X83n1574_p0278c23║不少也得。只向他道：但辨肯心，必不相賺。上堂，舉：東
X83n1574_p0278c24║山和尚道：如何是禪？閻浮樹在海南邊。近則不離方
X83n1574_p0279a01║寸，遠則十萬八千。畢竟如何？禪！禪！師云：穹窿也有箇
X83n1574_p0279a02║道處。如何是禪？閻浮樹在海南邊。撑天拄地，拄地撑
X83n1574_p0279a03║天。巧說不得，只要心傳。畢竟如何？禪！禪！上堂：十五日
X83n1574_p0279a04║已前明似鏡，十五日已後黑如漆。正當十五日，又且
X83n1574_p0279a05║如何？鶯遷喬木頻頻語，蝶戀芳叢對對飛。師將終，作
X83n1574_p0279a06║書別所厚善，書偈曰：末後一句，已成忉怛。寫出人前，
X83n1574_p0279a07║千錯萬錯。書訖，端坐而逝，實嘉定四年六月九日也。
X83n1574_p0279a08║師化時寓徑山，遺囑棄骨山下主翁石橋，収骨建塔
X83n1574_p0279a09║於別峰塔之右。壽七十六，臈四十九。
X83n1574_p0279a10║○信州龜峰曹源道生禪師南劒人。出世饒州妙果，
X83n1574_p0279a11║遷龜峰，後住饒州薦福，逾月化去。上堂：佛法二字，人
X83n1574_p0279a12║人知有。狼毒砒霜，那容下口？直饒透出威音前，也是
X83n1574_p0279a13║癡狂外邊走。山僧已是拖泥帶水，諸人合作麼生？喝
X83n1574_p0279a14║一喝。上堂：今朝八月十五，天色半陰半雨。幾多門外
X83n1574_p0279a15║遊人，不覩月圓當戶。也好笑，又堪嗟，爭似西湖寺裏
X83n1574_p0279a16║一隊古佛？參退，歸堂喫茶。上堂：春風東扇西扇，春雨
X83n1574_p0279a17║似晴不晴。淺白深紅，爛鋪錦繡；鶯聲燕語，互奏笙簧。
X83n1574_p0279a18║一一揭示圓通妙門，頭頭流通正法眼藏。擬心湊泊，
X83n1574_p0279a19║依前萬水千山；直下知歸，許你七穿八穴。柏禪牀，下
X83n1574_p0279a20║座。上堂：雨雪落紛紛，簷頭水滴滴。良哉觀世音，草裏
X83n1574_p0279a21║跳不出。也大屈，水裏烏龜鑽鐵壁。咄！上堂：月生一，拶
X83n1574_p0279a22║倒銀山并鐵壁；月生二，土宿騎牛穿閙市；月生三，屋
X83n1574_p0279a23║頭幽鳥語喃喃。不是葛藤露布，亦非入理深譚。正與
X83n1574_p0279a24║麼時，賓主交參一句作麼生道？萬仞懸崖垂隻手，百
X83n1574_p0279b01║花叢裏現優曇。上堂：平旦清晨三月朝，南山蒼翠插
X83n1574_p0279b02║雲霄。不須更覔西來意，窻外數聲婆餅焦。拍膝云：好
X83n1574_p0279b03║大歌。
X83n1574_p0279b04║○四明天童枯禪自鏡禪師俗姓高，閩之長樂人。謁
X83n1574_p0279b05║木庵永、水庵一或庵體，最後見密庵於靈隱，機緣脗
X83n1574_p0279b06║契。久之，開法隆興上藍，遷建康旌忠、撫州白楊、福州
X83n1574_p0279b07║太平西禪。寶慶元年，被旨陞靈隱，移天童。上堂：有句
X83n1574_p0279b08║無句，如藤倚樹。樹倒藤枯，句歸何處？良久：長憶江南
X83n1574_p0279b09║三月裏，鷓鴣啼處百花香。上堂：一拽石，二般土，夜半
X83n1574_p0279b10║日輪正卓午。老安曾牧溈山牛，南泉不打鹽官皷。報
X83n1574_p0279b11║君知，莫莽鹵，火裏䳭鷯吞却虎。上堂，舉僧到鶴林敲
X83n1574_p0279b12║門，林云：是誰？僧云：行脚僧。林云：非但行脚僧，佛來亦
X83n1574_p0279b13║不著。僧云：既是佛來，因甚不著？林云：無你棲泊處。師
X83n1574_p0279b14║云：若是天童有人敲門，即大開門戶與伊入來，當胸
X83n1574_p0279b15║搊住云：道！道！待伊擬開口，劈胸與一拳。若向這裏轉
X83n1574_p0279b16║得身、吐得氣，便請明牕下安排。
X83n1574_p0279b17║○杭州淨慈潛庵慧光禪師上堂，舉趙州和尚因僧
X83n1574_p0279b18║問：狗子還有佛性也無？趙州云：無。頌曰：狗子無佛性，
X83n1574_p0279b19║全提摩竭令。纔擬犯鋒鋩，喪却窮性命。
X83n1574_p0279b20║○太平府隱靜萬庵致柔禪師湖州陳氏子。妙喜南
X83n1574_p0279b21║遷，道經干潮，祖父暹延供無虗日。其母黃氏夢一僧
X83n1574_p0279b22║曰：可供我。遂懷姙。及誕日，父母誓不以世塵累。年十
X83n1574_p0279b23║歲，投受和尚出家，越九載得度。謁鼓山木庵永會，庵
X83n1574_p0279b24║陞堂云：國師再來也。師微笑有省。又謁密庵於蔣山，
X83n1574_p0279c01║庵室中舉：釋迦彌勒是他奴，他是阿誰？師曰：無地頭
X83n1574_p0279c02║漢。庵曰：千聞不如一見。師拳一打，庵擒住，勵聲云：小
X83n1574_p0279c03║鬼頭見箇什麼，胡打亂打？師云：更要一拳在。庵打兩
X83n1574_p0279c04║拳，云：打這無地頭漢。師豁然契悟。以母老歸寧，郡將
X83n1574_p0279c05║吏部朱公江請住城南廣法。上堂：起道樹，詣鹿苑，不
X83n1574_p0279c06║是向上機。傳少室，續曹溪，未為性燥漢。直得無依無
X83n1574_p0279c07║欲，無一法當情，猶落第二見。放過一著，卷舒在我，縱
X83n1574_p0279c08║奪臨時。於把住處放行，露柱燈籠活鱍鱍。於放行處
X83n1574_p0279c09║把住，釋迦彌勒是他奴。卓拄杖：是放行，是把住？一氣
X83n1574_p0279c10║不言含有象，萬靈何處謝無私？上堂：毗盧師，法身主，
X83n1574_p0279c11║若要動地放光，且來般柴運土。嗄！將謂忘却。上堂：百
X83n1574_p0279c12║丈不再參馬祖，豈得三日耳聾？臨濟不到大愚，安知
X83n1574_p0279c13║老婆心切？仰山將得鎮海明珠，為甚向東寺面前叉
X83n1574_p0279c14║手當胸，却道無理可伸，無言可說？咄！直饒傾下一栲
X83n1574_p0279c15║栳，敢保老兄猶未徹。上堂：饑荒老鼠咬葫蘆，多計猢
X83n1574_p0279c16║孫倒上樹。要透報恩向上關，須是一步低一步。既是
X83n1574_p0279c17║向上關，因甚一步低一步？待你踏著，却向你道。上堂，
X83n1574_p0279c18║舉：東山示眾云：空門有路人皆到，到者方知旨趣長。
X83n1574_p0279c19║心地不生間草木，自然道放白毫光。師云：東山只解
X83n1574_p0279c20║無中覔有，不解有中覔無。隱靜則不然，空門有路人
X83n1574_p0279c21║皆到，到者方知礙處通。石上栽花并結果，到頭元不
X83n1574_p0279c22║假春風。將終，集眾囑曰：予平生不畜長物，只如常僧
X83n1574_p0279c23║安寢堂二日足矣。書偈，端坐而化。越三日，寺燬，眾悟
X83n1574_p0279c24║遺言，若有旨也。壽七十，臘五十二。
X83n1574_p0280a01║○杭州靈隱笑庵了悟禪師姑蘇人。上堂，舉睦州因
X83n1574_p0280a02║僧問：以一重去一重即不問，不以一重去一重時如
X83n1574_p0280a03║何？睦州曰：昨日栽茄子，今日種冬瓜。師頌曰：昨日栽
X83n1574_p0280a04║茄子，今日種冬瓜。一聲河滿子，和月落誰家？
X83n1574_p0280a05║○金陵蔣山一翁慶如禪師姓汜，福州長樂人。上堂：
X83n1574_p0280a06║春雨如膏，春雲似鶴。春烏關關，春泉濯濯。揭却觀音
X83n1574_p0280a07║腦盖，踢倒慈氏樓閣。莫將錯就錯。拍禪床云：參。上堂：
X83n1574_p0280a08║過去諸如來，斯門已成就，一盲引眾盲。現在諸菩薩，
X83n1574_p0280a09║今各入圓明，鰕跳不出斗。未來修學人，當依如是法，
X83n1574_p0280a10║賺殺一船人。上堂：意能剗句，句能剗意。意句交馳，討
X83n1574_p0280a11║甚巴鼻？盡力道不得底句，不是河南，便是河北。衲僧
X83n1574_p0280a12║聞得與麼告報，十個有五雙鼻孔冷笑。遂拈拄杖云：
X83n1574_p0280a13║雲居拄杖子，黨理不黨親。卓一下云：雪巢初冷夜，雲
X83n1574_p0280a14║鬚未梳時。上堂：霜明萬壑，月皎千家。達磨不會，却返
X83n1574_p0280a15║流沙。拍膝云：好大歌。歸堂喫茶。上堂：天地造化，有陰
X83n1574_p0280a16║有陽，有晦有朔。聖人治世，有禮有樂，有刑有政。衲僧
X83n1574_p0280a17║門下，有殺有活，有擒有縱。其擒也縱也，殺也活也，總
X83n1574_p0280a18║是黃龍指甲縫裏。汝若擬議，不消一掐。然雖如是，笑
X83n1574_p0280a19║我者多，哂我者少。上堂：一句截流，萬機𥨊削。且道是
X83n1574_p0280a20║那一句？良久，卓拄杖云：歸堂喫茶。上堂：久雨忽晴，天
X83n1574_p0280a21║清地寧。雲收嶽面，月落波心。拈拄杖卓一下云：恁麼
X83n1574_p0280a22║會去，達磨一宗掃土而盡。上堂：諸佛不出世，人人舉
X83n1574_p0280a23║足踏著。祖師不西來，人人滿口道著。既蹈著，又道著，
X83n1574_p0280a24║畢竟是箇什麼？有般漢東西不辨，南北不分，便道：明
X83n1574_p0280b01║明不覆藏，切忌從他覔。殊不知拋却真金，隨羣攝上。
X83n1574_p0280b02║上堂：豁開戶牖，當軒無人。撾動雷門，憑誰側耳？裴相
X83n1574_p0280b03║國印心於老黃蘗，溫伯雪目擊於魯仲尼。衲僧門下
X83n1574_p0280b04║檢點將來，猶在半途。知縣學士今日到來，雲居如何
X83n1574_p0280b05║與伊相見？拈拄杖畫一畫云：萬重關鎻盡，一劒倚天
X83n1574_p0280b06║寒。晚年退隱南昌西山，示寂，塔於定林。壽六十八，夏
X83n1574_p0280b07║四十九。
X83n1574_p0280b08║○蘇州承天鐵鞭允韶禪師上堂。一五二五，機輪無
X83n1574_p0280b09║阻。南山起雲，北山下雨。有人却道：錦上添花。有人又
X83n1574_p0280b10║道：泥裏洗土。有人又道：離此二途，便見丹霄獨步。若
X83n1574_p0280b11║總如斯論量，山僧未敢相許。畢竟如何？良久，云：逢人
X83n1574_p0280b12║不得錯舉。徽宗皇帝國忌日，上堂。竪起拂子示眾，云：
X83n1574_p0280b13║還見麼？眨得眼來，古佛過去久矣。珍重！師住泉州，光
X83n1574_p0280b14║孝判府請開堂祝聖。白槌罷，師乃云：喚什麼作第一
X83n1574_p0280b15║義？莫有旁不甘者麼？出來道著。時有僧出問：頂𩕳摩
X83n1574_p0280b16║醯眼卓竪。師拈拄杖卓，云：住！住！今日開堂，不比尋常
X83n1574_p0280b17║佛事。設問答到彌勒下生，勾鏁連環，盛水不滿，也祇
X83n1574_p0280b18║是空皷粥飯氣，於自己了沒交涉。所以道：問不在答
X83n1574_p0280b19║處，答不在問處。問答交馳，如青天轟霹靂。看者不容
X83n1574_p0280b20║眼，那堪便向言中定旨、句下明宗？大似緣木求魚、守
X83n1574_p0280b21║株待兔。殊不知我宗無語句，亦無一法與人。這裏徹
X83n1574_p0280b22║去，皇恩佛恩一時報畢；其或未然，更為錦上添花。復
X83n1574_p0280b23║卓拄杖一下。佛涅槃日，上堂。老漢當秊臈月八，三更
X83n1574_p0280b24║夜半顛狂發。剛把長釘釘眼睛，直至如今未能拔。山
X83n1574_p0280c01║僧今日下毒手，為他㧞一拔看。便下座。
X83n1574_p0280c02║○約齋居士侍郎張公鎡久參密庵，聞鐘聲悟道，有
X83n1574_p0280c03║偈云：鐘一撞，耳根塞，赤肉團邊去箇賊。有人問我解
X83n1574_p0280c04║何宗？舜若多神面門黑。東州永和尚舉此偈頌云：一
X83n1574_p0280c05║棒鐘聲到耳根，三千剎海一晴昏。賊從赤肉團邊去，
X83n1574_p0280c06║明日依然不離門。
X83n1574_p0280c07║靈隱妙峰善禪師法嗣
X83n1574_p0280c08║○杭州徑山藏叟善珍禪師泉州南安呂氏。年十三，
X83n1574_p0280c09║依郡之崇福南和尚落䰂，遊方至杭受具。謁妙峰于
X83n1574_p0280c10║靈隱，入室悟旨。後出世里之光孝，舛承天，遷湖之思
X83n1574_p0280c11║溪圓覺、福之雪峰。朝命移四明育王、餘杭徑山。上堂：
X83n1574_p0280c12║古者道：知之一字，眾妙之門。又有道：知之一字，眾禍
X83n1574_p0280c13║之門。只這二門，入得更須出得。三世諸佛出不得，歷
X83n1574_p0280c14║代祖師出不得，天下老和尚出不得。何故？變鐵成金
X83n1574_p0280c15║易，變金成鐵難。上堂：盡大地是紫磨金身，諸人每日
X83n1574_p0280c16║開眼覷見釋迦老子心肝，舉步築著釋迦老子鼻孔。
X83n1574_p0280c17║說有說無是誑，說生說滅是謗，說即心非心是妄。不
X83n1574_p0280c18║誑不謗不妄，春風吹落桃李花，淡煙疎雨籠青嶂。上
X83n1574_p0280c19║堂：春雪寒，春霄短。古佛心，破燈盞。正法眼，乾紙撚。抖
X83n1574_p0280c20║擻精神只管看，看到北斗西移、南斗東轉，上元依舊
X83n1574_p0280c21║正月半。上堂。靈雲見桃花悟去，玄沙道：敢保老兄未
X83n1574_p0280c22║徹。香嚴聞擊竹悟去，仰山道：祖師禪未會。禪和十箇
X83n1574_p0280c23║五雙道：我此一門全無肯路。亦未知靈雲、香嚴在。要
X83n1574_p0280c24║知二大老麼？醉我落花天，借他絃管裏。又據室去。這
X83n1574_p0281a01║裏便是問訊燒香了，來老僧身邊立地底所在麼？呆
X83n1574_p0281a02║子！你自鈍置猶可，莫來鈍置。老僧甞自題其像云：參
X83n1574_p0281a03║禪無悟，識字有數。眼三角似燕山愁胡，面百摺如趙
X83n1574_p0281a04║婆呷（哷甲切，吸也）醋。一著高出諸方，敢道飯是米做？送忍
X83n1574_p0281a05║書記偈云：鬂絲不可織寒衣，煑字那能療得飢？別欲
X83n1574_p0281a06║語君安樂法，正忙却未有聞時。生於宋紹興甲寅十
X83n1574_p0281a07║月十二日，示寂於嘉定丁丑五月二十一日，壽八十
X83n1574_p0281a08║三。塔全身于南塔院。
X83n1574_p0281a09║○杭州淨慈東叟仲頴禪師上堂：切忌隨他覔，無勞
X83n1574_p0281a10║向己求。縱橫活鱍鱍，有放還有収。是什麼？一葉落，天
X83n1574_p0281a11║下秋。上堂：迷生寂亂，悟無好惡。奉化縣裏契此翁，凸
X83n1574_p0281a12║箇肚，矮雙足，拖箇布袋，十字街頭，憝憝癡癡，落落魄
X83n1574_p0281a13║魄。何似老龍牙，手裏把柄破木杓。上堂，拈拂子畫一
X83n1574_p0281a14║畫，云：伏羲發天地之秘，未明者消息。又點三點，云：瞿
X83n1574_p0281a15║曇示圓伊之妙，未明者消息。者消息如何辨的？不見
X83n1574_p0281a16║道：冬至乃書雲物。擊拂子。上堂：上不在天，下不在地，
X83n1574_p0281a17║中不在人。喝一喝：且道這一喝落在什麼處？若也知
X83n1574_p0281a18║得，也有賓，也有主，也有照，也有用。若也不知，參退！巡
X83n1574_p0281a19║堂喫茶。上堂：撾動鼓，眾斯聚。耳同聞，目同覩。超乾坤，
X83n1574_p0281a20║越今古。夫何故如此？五月五，是端午。上堂：行者行，坐
X83n1574_p0281a21║者坐。左之右之，缺一不可。甘露園中蒺蔾，黃蘗樹頭
X83n1574_p0281a22║蜜果。纔與麼不與麼，不與麼却與麼。善賈之家，不停
X83n1574_p0281a23║滯貨。
X83n1574_p0281a24║○吉水龍濟友雲宗鍪禪師族出廬陵王氏，自幼喜
X83n1574_p0281b01║學禪坐。十二從寶壽院海室淙公出家，尋薙髮受具，
X83n1574_p0281b02║參妙峰於靈隱。佛涅盤日，峰上堂，拈拄杖云：釋迦老
X83n1574_p0281b03║子來也，諸人還見麼？微妙淨法身，具相三十二。放下
X83n1574_p0281b04║杖云：見汝諸人不會，入涅槃去也。師於言下豁然契
X83n1574_p0281b05║悟。一日辭歸，峰囑曰：深山裏結箇茅菴去。師登吉水
X83n1574_p0281b06║東山佛頂，峰捫蘿披棒，得修山主古寺基，遂居焉。木
X83n1574_p0281b07║食㵎飯，夙夜危坐。或雪寒缺粮，啖昌歜（[彳*旦]感切，乃菖蒲葅也）數
X83n1574_p0281b08║寸以度日。甞口點云：山僧有分住煙蘿，無米無錢莫
X83n1574_p0281b09║管他。水似瑠璃山似玉，眼前總有許來多。久之，緇白
X83n1574_p0281b10║踵至，遂成叢席。因舊名榜曰龍濟清涼禪寺，書門以
X83n1574_p0281b11║示來參曰：除却眼耳鼻舌身意，那箇是你自己？若也
X83n1574_p0281b12║道得，許你親見龍濟來。其或未然，且居門外。雪巖和
X83n1574_p0281b13║尚見而問曰：曾接得幾人？師曰：老僧從來不會按牛
X83n1574_p0281b14║頭喫草。僧問：臈月三十日到來時如何？師曰：門前無
X83n1574_p0281b15║索債人。至元丁亥七月二十七日入滅，住世八十，僧
X83n1574_p0281b16║夏六十一。塔全身於峰之顛。
X83n1574_p0281b17║淨慈北㵎簡禪師法嗣
X83n1574_p0281b18║○四明育王物初大觀禪師鄞縣橫溪陸氏。蚤參北
X83n1574_p0281b19║㵎於淨慈，悟旨典文翰，聲祢籍甚。晚住育王座下，名
X83n1574_p0281b20║緇蟻附。上堂：達磨正宗，衲僧巴鼻。充塞虗空，無處回
X83n1574_p0281b21║避。堪笑迷流，白日青天開却眼，只管瞌睡。更有黃面
X83n1574_p0281b22║老人，不識好惡，入泥入水，却道：我於然燈佛所，無一
X83n1574_p0281b23║法可得，而為我授記。何異好肉剜瘡，空花求蔕。畢竟
X83n1574_p0281b24║如何？悉唎悉唎。既順世，葬于寺之西庵。
X83n1574_p0281c01║徑山浙翁琰禪師法嗣
X83n1574_p0281c02║○杭州徑山偃溪廣聞禪師閩之候官東家子。母陳
X83n1574_p0281c03║氏，世業儒，踈眉秀目，哆口豐頥。從季父智隆於宛陵
X83n1574_p0281c04║光孝，十八得度受具。初見鐵牛印、少室睦、無際派，追
X83n1574_p0281c05║隨甚久。參浙翁於天童，針芥難投，自知未穩。及再參
X83n1574_p0281c06║於雙徑，翁笑迎曰：汝來耶？一夕坐簷間，聞更三轉，入
X83n1574_p0281c07║堂曳覆而蹶，如夢忽醒。翌朝造室，翁舉趙州洗鉢盂
X83n1574_p0281c08║話，師將啟吻，翁遽止之，平生疑情當下氷釋。紹定戊
X83n1574_p0281c09║子，四明制閫胡公以小淨慈致之，歷住香山、萬壽、雪
X83n1574_p0281c10║竇、育王、淨慈、靈隱、徑塢。入山，所至革弊支傾，廣容徒
X83n1574_p0281c11║眾。開爐上堂，舉趙州和尚示眾云：老僧三十年前，在
X83n1574_p0281c12║南方火爐頭有箇無賓主話，直至如今無人舉著。師
X83n1574_p0281c13║曰：森羅萬象，明暗色空，日夜舉揚。趙州古佛，不是不
X83n1574_p0281c14║知，只為貪程。速急！上堂：楊岐眼中睛，臨濟頂中髓，一
X83n1574_p0281c15║不成，二不是，點著不來，白雲萬里佛成道。上堂：錯！錯！
X83n1574_p0281c16║六載草繩空自縛。了！了！開得眼來天大曉。古今天地，
X83n1574_p0281c17║古今日月，古今星辰。拍膝云：劒去久矣，切忌刻舟。上
X83n1574_p0281c18║堂：雲門放洞山三頓棒，嚼飯餧嬰孩；黃蘗打臨濟三
X83n1574_p0281c19║頓棒，按牛頭喫草。只今不犯絲毫，有箇方便。良久，云：
X83n1574_p0281c20║大事為你不得，小事自家擔當。上堂：非風幡動，仁者
X83n1574_p0281c21║心動，浣盆浣盆。非風鈴鳴，我心鳴耳，漆桶漆桶。盡古
X83n1574_p0281c22║往今來，和泥脫擎，有什麼限？還知萬壽落處麼？劫石
X83n1574_p0281c23║有消日，虗空無盡時。上堂：十字街頭石幢子，無你遮
X83n1574_p0281c24║護處。一聲江上侍郎來，無你迴避處。初僧家朝出暮
X83n1574_p0282a01║入，脚前脚後，也須子細。忽然築著磕著，淨慈拄杖別
X83n1574_p0282a02║有分付。上堂：一舛三合，拄杖頭邊。萬木千山，草鞋跟
X83n1574_p0282a03║底。未言先領，誰家竈裏無煙？撩起便行，是處井中有
X83n1574_p0282a04║水。莫道空來又空去，許多途路不相孤。上堂：一句絕
X83n1574_p0282a05║離微，渾崙無縫罅。善財七日尋覔不得，趙州五年分
X83n1574_p0282a06║疎不下。靈山今日快便，難逢為通一線。六月賣松風，
X83n1574_p0282a07║人間恐無價。上堂：繞禪床一匝，揮香案一下：轉藏已
X83n1574_p0282a08║竟，講經已竟。若具看經眼目，方知落處。其或未然，依
X83n1574_p0282a09║經解義，三世佛冤。離家一字，還同魔說。上堂：趙州喫
X83n1574_p0282a10║茶去，金牛喫飯來，龍門多上客。有人續得末後句，許
X83n1574_p0282a11║你入阿字法門。景定四年六月十四日示寂，壽七十
X83n1574_p0282a12║五，夏五十八。
X83n1574_p0282a13║○蘇州虎丘枯樁曇禪師上堂，舉大梅常禪師問馬
X83n1574_p0282a14║大師：如何是佛？大師云：即心是佛。師云：要知馬師蹲
X83n1574_p0282a15║坐處麼？水向石邊流出冷，風從花裏過來香。
X83n1574_p0282a16║○杭州徑山淮海原肇禪師通州靜海潘氏子。母朱
X83n1574_p0282a17║氏，邑之利和寺妙觀，其諸父也。謂其父母曰：是子生
X83n1574_p0282a18║而有異，却葷胾，殆亦夙種。盖俾出家，父母然之。年十
X83n1574_p0282a19║九，薙染受具，參浙翁於徑山。翁問：汝何處人？師曰：淮
X83n1574_p0282a20║人。翁曰：泗州大聖為什麼在揚州出現？師曰：今日又
X83n1574_p0282a21║在杭州撞著。翁曰：且得沒交涉。師徐曰：自遠趍風。翁
X83n1574_p0282a22║以師警敏，欲大激發，未容其參堂。纔見，便云：下一轉
X83n1574_p0282a23║語來。擬開口，即喝出。師以書上，又以頌呈，末句云：免
X83n1574_p0282a24║教回首望長安。翁云：這裏是什麼所在？師曰：謝和尚
X83n1574_p0282b01║掛搭，始容就入室之列。已而命掌記。翁既寂，師出世
X83n1574_p0282b02║通之光孝，遷吳城雙塔、金陵清涼、天台萬年、蘇州萬
X83n1574_p0282b03║壽、東嘉江心。而四明育王虗席，庿堂奏師補處，遷杭
X83n1574_p0282b04║之淨慈、靈隱、徑山。其住徑山，歉餘逋券山積，僧殘屋
X83n1574_p0282b05║老。未幾，樓閣矗霄，雲衲踵至，不減浙翁全盛氣象。俄
X83n1574_p0282b06║示疾，囑其徒：為吾柎一穴於東㵎，見生死不忘奉師
X83n1574_p0282b07║之意。浴訖，書偈而逝。甞讚達磨偈曰：踏飜地軸與天
X83n1574_p0282b08║關，合國人追不再還。去去一身輕似葉，長江千古浪
X83n1574_p0282b09║如山。
X83n1574_p0282b10║○杭州靈隱大川普濟禪師明州奉化人。上堂，舉睦
X83n1574_p0282b11║州因僧問：如何是祖師西來意？州云：一隊衲僧來，一
X83n1574_p0282b12║隊衲僧去。頌曰：一隊衲僧來，一隊衲僧去；打破睦州
X83n1574_p0282b13║關，大地無寸土。題世尊出山相偈曰：龍章鳳質出王
X83n1574_p0282b14║宮，肘露衣穿下雪峰；智願必空諸有界，不知諸有幾
X83n1574_p0282b15║時空？送僧偈曰：雲遮劒閣三千界，水隔瞿唐十二峰；
X83n1574_p0282b16║抖擻屎腸都說了，莫教錯認甕為鐘。
X83n1574_p0282b17║○杭州淨慈介石朋禪師上堂，舉明招謙禪師一日
X83n1574_p0282b18║天寒上堂，眾纔集，招曰：風頭稍硬，且歸煖處商量。便
X83n1574_p0282b19║歸方丈。眾隨至立定，招曰：纔到暖室，便見瞌睡。以拄
X83n1574_p0282b20║杖一時趂下。師頌曰：稍硬風頭早已乖，更將暖處自
X83n1574_p0282b21║沉埋；反令千古成蹤跡，枉喫羅山白飰來。因見郁山
X83n1574_p0282b22║主𦘕像，旁僧索讚，師信筆書曰：拾得明珠笑眼開，為
X83n1574_p0282b23║言塵盡轉生埃；若無直下承當者，孤負闍黎一撲來。
X83n1574_p0282b24║○四明天童辨山仟禪師送僧歸鄉偈曰：奮志南方
X83n1574_p0282c01║問正因，正因一字不曾聞。七零八落袈裟角，惹得凌
X83n1574_p0282c02║霄幾片雲。讚觀音偈曰：螺髻屈蟠春嵨碧，綠衣零亂
X83n1574_p0282c03║曉雲寒。尋聲只麼隨流去，見甚真觀清淨觀。
X83n1574_p0282c04║○蘇州虎丘東山道源禪師福建連江黃氏，𨽻業郡
X83n1574_p0282c05║之白雲。歷兩浙，見知識二十餘員。末後到蔣山，見浙
X83n1574_p0282c06║翁，室中舉即心即佛話，有省。出世奉化清凉。上堂：幾
X83n1574_p0282c07║載長庚度歲寒，橫眠倒臥放癡頑。雖然不作住山計，
X83n1574_p0282c08║却被無心趂出山。俯順時機，高低普應。堯風蕩蕩，舜
X83n1574_p0282c09║日熈熈。樵唱漁歌，咸歸正化。良久：四海浪平龍睡穩，
X83n1574_p0282c10║九天雲淨鶴飛高。上堂，拈拄杖：德山棒、臨濟喝，總是
X83n1574_p0282c11║用過了閑家潑具。且道虎丘將什麼為人？卓拄杖，云：
X83n1574_p0282c12║不假鉗鎚烹佛祖，慣將折筯攪滄溟。擲拄杖，下座。師
X83n1574_p0282c13║居虎丘，以病，朔望不至官府。守許其簡，師寫一偈云：
X83n1574_p0282c14║業風吹我到姑蘇，多病那能強自扶？珍重虎丘山上
X83n1574_p0282c15║月，出門何處不逢渠？建安徐直翁帥三山，以雪峰起
X83n1574_p0282c16║師，至建安光孝寺，遺偈而化。淳祐元年九月二十九
X83n1574_p0282c17║日也，壽五十九。
X83n1574_p0282c18║○四明大慈芝巖惠洪禪師越州新昌人，姓朱。其生
X83n1574_p0282c19║也，母夢僧入臥內，肖前石佛高禪師。年十六，從石佛
X83n1574_p0282c20║淨因薙染，謁蔣山浙翁。翁問曰：汝何處人？師曰：越州。
X83n1574_p0282c21║曰：近離何處？曰：淨慈。曰：如何是行脚事？師擬議，翁色
X83n1574_p0282c22║莊曰：汝答我一一分曉。問：著行著行脚事則茫然，為
X83n1574_p0282c23║何所礙？曰：今日來見和尚。翁曰：念汝新到，參堂去。翁
X83n1574_p0282c24║遷天童，師再參。翁室中舉不是心，不是佛，不是物。師
X83n1574_p0283a01║曰：毒龍行處草不生。翁曰：且喜沒交涉。師曰：入水見
X83n1574_p0283a02║長人。翁便喝。後應丞相忠獻越王之命，出世崇報。上
X83n1574_p0283a03║堂：住山懶慢，百事無成。教為剩語，禪亦強名。擊拂子：
X83n1574_p0283a04║夜來春睡重，一覺到天明。住石佛。上堂：紅塵堆裏四
X83n1574_p0283a05║經秋，驗盡諸方盌脫丘。忽地船頭輕撥轉，却來屋裏
X83n1574_p0283a06║販楊州。襴衫飜著，曲唱還鄉。坐斷千差，壁立萬仞。直
X83n1574_p0283a07║得韶光溢目，故園桃李爭妍。瑞氣騰空，本地風光顯
X83n1574_p0283a08║現。若也頓開千眼，何妨把手同歸。其或未然，善財一
X83n1574_p0283a09║去無消息，樓閣門開竟日間。上堂：若論此事，如春行
X83n1574_p0283a10║大地，物物皆春。若是焦芽敗種，又爭怪得。臨終書偈
X83n1574_p0283a11║云：六十三年前，六十三年後。臈月火燒山，虗空俱出
X83n1574_p0283a12║醜。跏趺而逝。
X83n1574_p0283a13║○四明壽國夢窻嗣清禪師越之山陰于氏，肆業郡
X83n1574_p0283a14║之天章。佛涅槃，上堂：佛真法身猶若虗空，因甚二月
X83n1574_p0283a15║十五日却向雙林樹下做盡死模活樣？竹影掃階塵
X83n1574_p0283a16║不動，月穿潭底水無痕。上堂，舉白雲端和尚示眾曰：
X83n1574_p0283a17║若端的得，一回汗出。師拈云：要知白雲老人落處麼？
X83n1574_p0283a18║自從塞北徑鏖戰，敢向江南說陣圖。上堂：德山入門
X83n1574_p0283a19║便棒，臨濟入門便喝，逼龜成兆，終不能靈。寶陀這裏
X83n1574_p0283a20║寂然不動，感而遂通，馬無千里謾追風。上堂，舉曹山
X83n1574_p0283a21║辭洞山，洞山云：子向甚麼處去？曹山云：不變異處去。
X83n1574_p0283a22║洞山云：不變異處豈有去耶？曹山云：去亦不變異。師
X83n1574_p0283a23║云：雲藏無縫襖，烏宿不萠枝。上堂：春風如刀，春雨如
X83n1574_p0283a24║膏。裁剪不得處，桃花色轉嬌。靈雲一見不疑去，謝郎
X83n1574_p0283b01║舞棹更呈橈。上堂：歸宗斬虵，秘魔擎义。禾山打皷，趙
X83n1574_p0283b02║州喫茶。十字街頭開鋪席，見錢買賣且無賒。上堂：三
X83n1574_p0283b03║十年來尋劒客，幾回葉落又抽枝。自從一見桃花後，
X83n1574_p0283b04║直至如今更不疑。師云：尋常春夢無奇特，獨有靈雲
X83n1574_p0283b05║說向人。只如玄沙道：諦當甚諦當，敢保老兄未徹在。
X83n1574_p0283b06║若不同床睡，焉知被底穿。上堂：萬里無寸草，頭上漫
X83n1574_p0283b07║漫。出門便是草，脚下漫漫。夜行只管貪明月，不覺和
X83n1574_p0283b08║衣渡水寒。
X83n1574_p0283b09║○龍溪文禪師示眾云：無相無形本寂寥，擬擡眸處
X83n1574_p0283b10║轉迢遙。蒲團靜倚無餘事，窻外一聲婆餅焦。
X83n1574_p0283b11║天童無際派禪師法嗣
X83n1574_p0283b12║○天寧無境徹禪師上堂，舉巖頭和尚因僧問：浩浩
X83n1574_p0283b13║塵中如何辨主？頭云：銅沙鑼裏滿盛油。頌曰：百萬雄
X83n1574_p0283b14║兵入漢關，威如猛虎陣如山；單刀直取顏良首，不是
X83n1574_p0283b15║關公也大難。
X83n1574_p0283b16║○鰲峰定禪師讚玄沙和尚偈曰：簑衣不肯換金章，
X83n1574_p0283b17║千古風流屬謝郎。釣得錦鱗人不薦，夜寒沙上聽鳴
X83n1574_p0283b18║楖。
X83n1574_p0283b19║育王秀巖瑞禪師法嗣
X83n1574_p0283b20║○四明瑞巖無量壽禪師上堂，舉鳥窠和尚因白侍
X83n1574_p0283b21║郎問：如何是佛法大意？鳥窠曰：諸惡莫作，眾善奉行。
X83n1574_p0283b22║侍郎曰：三歲孩兒也解恁麼道。鳥窠曰：三歲孩兒雖
X83n1574_p0283b23║道得，八十老人行不得。頌曰：惡無想貌善無形，皆自
X83n1574_p0283b24║心田長養成。不動鋒鋩輕剔破，菩提煩惱等空平。因
X83n1574_p0283c01║僧問：世尊覩明星悟道，此意如何？師答以偈曰：明星
X83n1574_p0283c02║現處眼皮穿，漢語胡言萬萬千。暴富乞兒休說夢，誰
X83n1574_p0283c03║家竈裏火無煙？
X83n1574_p0283c04║育王空叟印禪師法嗣
X83n1574_p0283c05║○湖州道場別浦法舟禪師甞有魚籃婦讚曰：月眉
X83n1574_p0283c06║斜印海門孤，逐浪隨波不丈夫。雙手向人提掇處，却
X83n1574_p0283c07║將魚目換明珠。
X83n1574_p0283c08║○無極觀禪師出山。佛讚曰：王宮不住箇癡呆，半夜
X83n1574_p0283c09║逾城真恠哉。苦行六年誰采你，計窮只得出山來。
X83n1574_p0283c10║鼓山木菴永禪師法嗣
X83n1574_p0283c11║○杭州淨慈晦翁悟明禪師福州人。上堂，舉：夾山會
X83n1574_p0283c12║下一僧到高亭，纔禮拜，亭便打，僧云：特來禮拜，師何
X83n1574_p0283c13║打？又拜，亭又打，趂出。僧回，舉似夾山，山云：會麼？云：不
X83n1574_p0283c14║會。山云：賴汝不會，汝若會，即夾山口啞去。應庵拈云：
X83n1574_p0283c15║高亭一期忍俊不禁，爭柰拄杖放行太速。這僧當時
X83n1574_p0283c16║若是箇漢，莫道高亭、夾山，便是達磨大師出來，也斬
X83n1574_p0283c17║為三段。何故？家肥生孝子，國伯有忠臣。師云：高亭、夾
X83n1574_p0283c18║山，門庭施設各得其宜，但中間一人較些子。應庵與
X83n1574_p0283c19║麼道，也是鞏縣茶瓶。師纂修聯燈會要，傳于叢林。
X83n1574_p0283c20║青原信庵禋禪師法嗣
X83n1574_p0283c21║○吉州青原淨居正庵宗廣禪師僧問：不在內，不在
X83n1574_p0283c22║外，不在中間，且道在什麼處？師曰：逢人不得錯舉。僧
X83n1574_p0283c23║云：還有請益箇也無？師云：弄巧成拙。僧禮拜，師云：却
X83n1574_p0283c24║較些子。上堂：父子相繼住此山，叢林軌則沒多般，主
X83n1574_p0284a01║賓色色皆仍舊。驀召大眾：且道仍舊後如何？一炷清
X83n1574_p0284a02║香盡日間。下座。上堂：不用愛聖，聖是假名；不用厭凡，
X83n1574_p0284a03║凡是妄立。但得聖凡情盡，自然物我雙忘。正與麼時，
X83n1574_p0284a04║憑誰委悉？石女穿針山色秀，木人牽線海雲生。
X83n1574_p0284a05║何山月窟清禪師法嗣
X83n1574_p0284a06║○福州雪峰北山信禪師頌佛成道曰：六年凍得眼
X83n1574_p0284a07║無光，一見明星雪後霜。擔水出山頻喚賣，不知江海
X83n1574_p0284a08║白茫茫。
X83n1574_p0284a09║天童息庵觀禪師法嗣
X83n1574_p0284a10║○蘇州虎丘[仁-二+幻]堂善濟禪師讚魚籃觀音偈曰：雲𩬆
X83n1574_p0284a11║濃粧苦強顏，為它聞事入塵寰。𢹂來活底無人買，只
X83n1574_p0284a12║作尋常死貸看。
X83n1574_p0284a13║○紹興天衣嘯巖文蔚禪師上堂，舉雲門和尚示眾
X83n1574_p0284a14║云：人人盡有光明在，看時不見暗昏昏。作麼生是諸
X83n1574_p0284a15║人自己光明？自代云：厨庫山門。又云：好事不如無。師
X83n1574_p0284a16║頌曰：人人盡有光明在，看時不見暗昏昏。踢倒山門
X83n1574_p0284a17║與厨庫，此時明暗自然分。
X83n1574_p0284a18║○華藏純庵善淨禪師上堂，舉六祖風幡話，頌曰：不
X83n1574_p0284a19║是風兮不是幡，白雲盡處見青山。可憐無限英靈漢，
X83n1574_p0284a20║開眼堂堂入死關。
X83n1574_p0284a21║○柏巖凝和尚作破衲頌曰：零零落落幾經年，信手
X83n1574_p0284a22║拈來搭半肩。午夜定回和束倒，箇中消息許誰傳？
X83n1574_p0284a23║金山退庵奇禪師法嗣
X83n1574_p0284a24║○杭州靈隱高原祖泉禪師上堂，舉九祖伏䭾密多
X83n1574_p0284b01║尊者問八祖佛䭾難提尊者父母非我親話，頌曰：父
X83n1574_p0284b02║母分明非我親，祖師肝膽向人傾；直下若能親薦得，
X83n1574_p0284b03║優曇花發火中春。贈黃漢嶺開接待偈曰：路繞懸崖
X83n1574_p0284b04║萬仞頭，行人到此一場愁；驀然得箇休歇處，重疊關
X83n1574_p0284b05║山信脚遊。
X83n1574_p0284b06║萬壽月林觀禪師法嗣
X83n1574_p0284b07║○隆興黃龍無門慧開禪師杭州良渚人，俗姓梁。母
X83n1574_p0284b08║宋氏，禮天龍肱和尚為受業師。參月林於蘇之萬壽。
X83n1574_p0284b09║林令看無字話，經于六年，逈無入處。乃奮志剋責，誓
X83n1574_p0284b10║云：若去睡眠，爛却我身。每至困時，廊下行道，以頭向
X83n1574_p0284b11║露柱磕。一日在法座邊立，忽聞齋皷聲，有省。成偈曰：
X83n1574_p0284b12║青天白日一聲雷，大地羣生眼豁開。萬象森羅齊稽
X83n1574_p0284b13║首，須彌𨁝跳舞三臺。次日入室，欲通所得。林遽曰：何
X83n1574_p0284b14║處見神見鬼了也。師便喝，林亦喝，師又喝。自此機語
X83n1574_p0284b15║脗合。嘉定十一年，出世安吉報國。繼遷隆興天寧、黃
X83n1574_p0284b16║龍翠巖、蘇之開原靈巖、鎮江焦山、金陵保寧。淳祐六
X83n1574_p0284b17║年，奉旨開山護國仁王寺。上堂：若人識得心，大地無
X83n1574_p0284b18║寸土。古人恁麼道，黃龍即不然。若人識得心，大地盡
X83n1574_p0284b19║是土。上堂：是非長短耳邊風，切莫於中覓異同。要得
X83n1574_p0284b20║八風吹不動，放教心地等虗空。慈受老人只解順水
X83n1574_p0284b21║張帆，不能逆風把柁。黃龍又且不然，是非都去了，是
X83n1574_p0284b22║非裏薦取。何故聻？幾度黑風飜大浪，未曾聞道釣舟
X83n1574_p0284b23║傾。上堂：三分光陰二早過，懷州牛喫禾；靈臺一點不
X83n1574_p0284b24║揩磨，益州馬腹脹。貪生逐日區區去，天下覔醫人喚
X83n1574_p0284c01║不回頭，爭柰何灸猪左膊上。於斯薦道，參學事畢。其
X83n1574_p0284c02║或未然，拈拄杖云：請木上座與諸人說破。卓拄杖一
X83n1574_p0284c03║下。上堂：趙州和尚云：南來者與他下載，北來者與他
X83n1574_p0284c04║上載。大似世情看冷暖，人義逐高低。慈受和尚云：南
X83n1574_p0284c05║來者與他一面笑，北來者與他一面笑。大似歡喜廝
X83n1574_p0284c06║散，笑裏有刀。若是焦山又且不然，南來者以平常待
X83n1574_p0284c07║之，北來者以平常待之。也不嗔，也不笑，也無下，也無
X83n1574_p0284c08║高。何故？清平世界，不用干戈。作朝陽偈曰：寒時急用
X83n1574_p0284c09║底物，趂暖著些針線。忽然臈月到來，免到脚忙手亂。
X83n1574_p0284c10║對月偈曰：始見些兒光影，要了末後一段。若是無門
X83n1574_p0284c11║拳頭，不打這般鈍漢。師晚年倦於槌拂，庵居西湖之
X83n1574_p0284c12║上，參學者猶眾。理宗召入選德殿，說法祈雨，隨即感
X83n1574_p0284c13║應。勑賜金襴法衣、佛眼之號，以示褒寵。
X83n1574_p0284c14║○潭州石霜竹巖妙印禪師豫章進賢萬氏，受僧業
X83n1574_p0284c15║於邑之龍塘紹曇。江浙名老宿歷扣其廬，留龍門。光
X83n1574_p0284c16║癡鈍頴最久，用心良苦，不遂其大欲。乃見月林于蘇
X83n1574_p0284c17║之萬壽。於入室次，林問：如何是祖師西來意？師云：老
X83n1574_p0284c18║鼠咬破燈盞。林頷之。歷住名剎，及居石霜，道大振，長
X83n1574_p0284c19║松片石皆長顏色。作對月偈曰：未動舌頭文采露，五
X83n1574_p0284c20║千餘卷一時周。若言待月重開卷，敢保驢年未徹頭。
X83n1574_p0284c21║晚築庵曰紫霞。丞相趙公葵燕居里第，招師論道無
X83n1574_p0284c22║虗日。寶祐三年八月示疾，二十三日手書偈云：六十
X83n1574_p0284c23║九年，一場大夢。歸去來兮，珍重珍重。泊然示寂，塔于
X83n1574_p0284c24║紫霞。
X83n1574_p0285a01║○興化囊山孤峰德秀禪師福之連江陳氏，於吳門
X83n1574_p0285a02║楓橋祝髮。上堂，舉：僧問雪峰：如何是第一句？峰良久。
X83n1574_p0285a03║僧舉似長生，生云：此是第二句。雪峰再令其僧問：如
X83n1574_p0285a04║何是第一句？生云：蒼天！蒼天！師云：二大老與麼淚出
X83n1574_p0285a05║痛腸，若是第一句，要且未夢見在。忽有人問怡山：如
X83n1574_p0285a06║何是第一句？只向他道：劒去久矣。上堂，舉：真淨和尚
X83n1574_p0285a07║云：頭陀石被莓苔裹，擲筆峰遭薜茘纏。羅漢寺裏一
X83n1574_p0285a08║年度三箇行者，歸宗寺裏參退喫茶。大眾要會麼？聽
X83n1574_p0285a09║取一頌：天晴日頭出，雨落地下濕，盡情都說了，只恐
X83n1574_p0285a10║信不及。
X83n1574_p0285a11║天寧直翁舉禪師法嗣
X83n1574_p0285a12║○四明天童雲外雲岫禪師昌國人。身材眇小，精悍
X83n1574_p0285a13║有餘。師事直翁舉公剃落，究明曹洞宗旨，盡其源底。
X83n1574_p0285a14║出世慈溪石門，歷象山智門、郡之天寧，繼以三宗四
X83n1574_p0285a15║眾推挽，舛住天童。上堂：鬧市紅塵裏，有閙市紅塵裏
X83n1574_p0285a16║佛法；深山巖崖中，有深山巖崖中佛法。山僧昨日出
X83n1574_p0285a17║城門，閙市紅塵裏佛法一時忘却了也。行到二十里
X83n1574_p0285a18║松雲，便見深山巖崖中佛法。大眾且道：如何是深山
X83n1574_p0285a19║巖崖中佛法？良久，云：白雲山淡泞，出沒大虗之中；青
X83n1574_p0285a20║蘿寅緣，直上寒松之頂。謝首座、書記、藏主上堂，以拂
X83n1574_p0285a21║子打圓相，云：摩訶衍法，離四句，絕百非。又打一圓相，
X83n1574_p0285a22║云：禮之用，和為貴，先王之道斯為美。又打一圓相，云：
X83n1574_p0285a23║摩尼珠，人不識，如來藏裏親収得。諸人還見麼？所見
X83n1574_p0285a24║不同，互有得失。天童這裏毋固毋必。師說法能巧譬
X83n1574_p0285b01║傍引，貴欲俯就學者而曲成之。至於奔軼絕塵，雖鶻
X83n1574_p0285b02║眼龍睛亦無窺瞰分。平生不倨傲，不貪積，得施利隨
X83n1574_p0285b03║與人。既寂，無餘資。禪者率錢津送，葬于本山。
X83n1574_p0285b04║天童癡鈍頴禪師法嗣
X83n1574_p0285b05║○杭州徑山荊叟如珏禪師婺州人。初見癡鈍，室中
X83n1574_p0285b06║垂語曰：如何是佛？師答云：爛冬瓜。復成頌曰：如何是
X83n1574_p0285b07║佛爛冬瓜？咬著水霜透齒牙，根蔕雖然無窖子，一年
X83n1574_p0285b08║一度一開花。又甞作偈寄呈癡鈍曰：鍾山白刃赤身
X83n1574_p0285b09║挨，幾度曾經被活埋，一自人亡家破後，了知無位可
X83n1574_p0285b10║安排。結夏小參：我此一宗，正令全提，如暴風率雨，鼓
X83n1574_p0285b11║蕩無前，石火電光，追奔不及，舉意即迷源，擡眸已蹉
X83n1574_p0285b12║過，不是目前法，莫生種種心。縱汝三種互修，剋期取
X83n1574_p0285b13║證，第二頭、第三首萬拄千撑，轉見氣急，殊不知髑髏
X83n1574_p0285b14║未具，己眼先明，呱地一聲，千了百當。然雖如是，親證
X83n1574_p0285b15║者萬無一二，錯會者數有河沙。佛成道頌曰：六年雪
X83n1574_p0285b16║嶺方成道，打失從前鬼眼睛，滿面慚惶無著處，至今
X83n1574_p0285b17║生怕見明星。
X83n1574_p0285b18║○福州雪峰大夢德因禪師作布袋和尚讚曰：杖挑
X83n1574_p0285b19║布袋走紅塵，底事何曾見得親？業識茫茫無本據，不
X83n1574_p0285b20║知開口笑何人？
X83n1574_p0285b21║
X83n1574_p0285b22║增集續傳燈錄卷第二