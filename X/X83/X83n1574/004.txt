X83n1574_p0295c09║
X83n1574_p0295c10║
X83n1574_p0295c11║增集續傳燈錄卷第四
X83n1574_p0295c12║
X83n1574_p0295c13║徑山興聖萬壽禪寺前住持比丘吳郡文琇集
X83n1574_p0295c14║大鑒下二十一世
X83n1574_p0295c15║天童天目禮禪師法嗣
X83n1574_p0295c16║○四明育王橫川如珙禪師永嘉大姓林氏，有叔父
X83n1574_p0295c17║為禪沙門者曰正則，視師幼不肉食，愛之，乃度其祝
X83n1574_p0295c18║髮，預戒於廣慈院。初見石田於靈隱，及癡絕至，猶留
X83n1574_p0295c19║從之，然終疑礙無入。聞天目居大白，往投以疑。目舉：
X83n1574_p0295c20║南山筀笋，東海烏蠈。師擬對，目打之。師忽有省，遂留
X83n1574_p0295c21║執侍。國清斷橋，延師典藏。橋遷淨慈，命為第二座，尋
X83n1574_p0295c22║又為第一座。丞相以師有行解可師，表以鷹山靈巖，
X83n1574_p0295c23║命出世，繼遷能仁。既歸放牧寮，辭病不應外。至元十
X83n1574_p0295c24║年，有旨授師育王。僧問：如何是教外別傳底句？師云：
X83n1574_p0296a01║不落玄妙。僧云：恁麼則直入如來地。師云：且緩緩。僧
X83n1574_p0296a02║問：如何是學人行履處？師云：你適間從甚麼上來？僧
X83n1574_p0296a03║云：如何報得四恩去？師云：但從適間路下去。僧問：虎
X83n1574_p0296a04║逼臨崖時如何？師云：命若懸絲。僧云：相救，相救。師拈
X83n1574_p0296a05║拄杖擲與之。僧問：如何是聞復翳根除？師云：一不成，
X83n1574_p0296a06║二不是。僧云：如何是塵消覺圓淨？師云：漏木杓，破笊
X83n1574_p0296a07║籬。僧問：有問趙州：如何是西來意？云：庭前柏樹子。有
X83n1574_p0296a08║問慶雲云：庭前無柏樹。一等是問西來意，為甚答不
X83n1574_p0296a09║同？師云：不是闍梨問，老僧也不知。上堂：地大，水大，火
X83n1574_p0296a10║大，風大。若一念無疑，地不能礙；若一念無愛，水不能
X83n1574_p0296a11║溺；若一念無嗔，火不能燒；若一念無喜，風不能飄。如
X83n1574_p0296a12║此即是無依道人。佛從無依生，若悟無依，佛亦無得。
X83n1574_p0296a13║中秋，上堂：馬祖、百丈、智藏、南泉翫月，各呈自己見解，
X83n1574_p0296a14║於月有甚交涉？月輪有圓有缺，孤光透徹，謂之月光
X83n1574_p0296a15║菩薩，照破山河大地昏暗，開一切眾生心地昏暗。老
X83n1574_p0296a16║僧出母胎時，正當今夜，拈却門前大案山，放你諸人
X83n1574_p0296a17║東去西去。上堂：魯祖三昧最省力，纔見僧來便面壁；
X83n1574_p0296a18║育王三昧又省力，纔見僧來便合掌。南山北山，如牛
X83n1574_p0296a19║拽磨，脚瘦草鞋寬，地肥茄子大。上堂：妙明心印，印佛
X83n1574_p0296a20║則一手指天，一手指地；印法則狗㘅赦書，諸侯避道；
X83n1574_p0296a21║印僧則箇箇鉢盂口向天。還有自印者麼？自印則行
X83n1574_p0296a22║住坐臥一一明了。靈山會上傳此心印，少室峰前傳
X83n1574_p0296a23║此心印，為藏穴寺側曰此菴。乃自為銘曰：病叟今年
X83n1574_p0296a24║六十六，死日將至，火化好，土化好。西堂唯庵貫和尚
X83n1574_p0296b01║云：古鄮山中有片荒地。因疊石為塔焉。銘曰：天生一
X83n1574_p0296b02║穴，藏吾枯骨。骨朽成土，土能生物。結箇葫蘆，掛趙州
X83n1574_p0296b03║壁。永脫輪回，超三世佛。將沒，書訣，眾記而化。年六十
X83n1574_p0296b04║八，至元二十六年三月十八日也。門人稟遺誡，窆全
X83n1574_p0296b05║體於塔。
X83n1574_p0296b06║○杭州淨慈石林行鞏禪師初住安吉上方，升思溪
X83n1574_p0296b07║法寶、隆興黃龍、吳郡承天，至淨慈。上堂：橫眸碧漢，萬
X83n1574_p0296b08║國風清；垂手紅塵，千峰日出。纔恁麼便不恁麼，所以
X83n1574_p0296b09║道：我此法印，為欲利益世間故說，在所游方，勿妄宣
X83n1574_p0296b10║傳。橫按拄杖云：佛滅二千二百單六載，沙門行鞏今
X83n1574_p0296b11║於苕霅盡頭鼓鐘清處顯示此印，絲毫無有妄者。卓
X83n1574_p0296b12║拄杖云：謹白。上堂：山靜課花蜂股重，林空含籜笋肌
X83n1574_p0296b13║明，倚欄不覺成癡兀，又得黃鸝喚一聲。思溪恁麼道，
X83n1574_p0296b14║好喫拄杖三十。何故？為他不合隨聲逐色。上堂：水鄉
X83n1574_p0296b15║水闊地多濕，六月花蚊觜如鐵，夜半起來笑不徹，煩
X83n1574_p0296b16║惱不徹作什麼？床頭一柄扇，無端又打折。上堂：三家
X83n1574_p0296b17║村裏，牛動尾巴。乃搖拂子云：與這箇相去多少？擲拂
X83n1574_p0296b18║子云：洎合停囚長智。上堂：雪峰輥毬，禾山打鼓，秘魔
X83n1574_p0296b19║擎叉，道吾作舞，一切賢聖皆以無為法而有差別。喝
X83n1574_p0296b20║一喝，下座。師室中垂示云：盡大地是箇金剛正體，上
X83n1574_p0296b21║座者皮袋向甚處著？芭蕉聞雷而抽，且道是有情？是
X83n1574_p0296b22║無情？南屏山下，壁立三關，透不過者，一錯百錯；透得
X83n1574_p0296b23║過者，千難萬難。忽有不甘底出來道：既透得過，因甚
X83n1574_p0296b24║麼也難去？明日來，與你子細相看。
X83n1574_p0296c01║○嘉興天寧氷谷衍禪師上堂：朔風何蕭蕭，吹彼巖
X83n1574_p0296c02║下衣。家業久荒蕪，遊子胡不歸。人生百歲豈長保，昨
X83n1574_p0296c03║日少年今已老。飜憶寒山子，十年歸不得，忘却來時
X83n1574_p0296c04║道。上堂：劫石可消，恩情難斷。拍膝云：壞塚青松下，年
X83n1574_p0296c05║年掛紙錢。上堂：冷風踈雨作新年，寂寞寒泉古㵎邊。
X83n1574_p0296c06║暖閤地爐煨榾柮，送窮不用更燒錢。聖節上堂：心王
X83n1574_p0296c07║安，六國通。天地闊，車書同。風從虎，雲從龍。深惟海，高
X83n1574_p0296c08║惟嵩。萬靈無處參化工，俱知一氣復鴻濛。擊拂子一
X83n1574_p0296c09║下。
X83n1574_p0296c10║○蘇州虎丘雲畊靖禪師上堂：我若不說破，恐汝不
X83n1574_p0296c11║回頭。我若說破，又恐後日罵我去。上堂：山僧若真正
X83n1574_p0296c12║舉揚，河步亭無汝著脚分。且抑下威光，隨汝根器，未
X83n1574_p0296c13║說超宗。異日若知得，虎丘山高一百三十尺，舍利墖
X83n1574_p0296c14║是隋朝建立，也許汝有箇入處。甘心下劣，又爭怪得
X83n1574_p0296c15║老僧？上堂：龍門無客，箇箇無退步底道理。矮踈山三
X83n1574_p0296c16║千里外賣布單，跛雲門被拶脚折。汝輩只管悠悠過
X83n1574_p0296c17║日。佛生日，上堂：我觀如來前際不來，後際不去，今亦
X83n1574_p0296c18║不住。且道大殿裏香湯沐浴箇什麼？若也會得，手中
X83n1574_p0296c19║杓子拈放自由。其或未然，明年今日依舊胡潑亂潑。
X83n1574_p0296c20║上堂：冷如氷霜，細如米末。水不能漂，火不能熱。王母
X83n1574_p0296c21║晝下雲旗翻，子規夜啼山竹裂。上堂：古人道：依經解
X83n1574_p0296c22║義，三世佛冤。離經一字，還同魔說。依與離既不可得，
X83n1574_p0296c23║畢竟如何？卓拄杖云：漁人只看絲綸上，不見蘆花對
X83n1574_p0296c24║蓼紅。上堂，拈拄杖云：雲巖看山翫水，拄杖子亦乃看
X83n1574_p0297a01║山翫水。雲巖渾身病苦，拄杖子亦乃渾身病苦。雲巖
X83n1574_p0297a02║脫體輕安，拄杖子亦乃脫體輕安。卓拄杖云：擘開河
X83n1574_p0297a03║嶽易，除却愛憎難。
X83n1574_p0297a04║道場運庵巖禪師法嗣
X83n1574_p0297a05║○杭州徑山虗堂智愚禪師四明人。出世嘉禾興聖，
X83n1574_p0297a06║遷光孝，明之顯孝、延福、瑞巖，婺之寶林、四明、育王、柏
X83n1574_p0297a07║嚴，杭之淨慈、徑山，凡歷住十剎。師室中垂語曰：己眼
X83n1574_p0297a08║未明底，因甚將虗空作布袴著？畫地為牢，因甚透者
X83n1574_p0297a09║箇不過？入海筭沙底，因甚向針鋒頭上翹足？僧問：聲
X83n1574_p0297a10║前一句，不墮常機。轉位就功，如何相見？師云：問訊不
X83n1574_p0297a11║出手。僧云：且道天子萬年作麼生？師云：瑞草生嘉運，
X83n1574_p0297a12║林花結早春。僧云：直得九州四海，雷動風飛。師云：出
X83n1574_p0297a13║門惟恐不先到。上堂：春風如刃，春雨如膏。衲僧門下，
X83n1574_p0297a14║何用忉忉？上堂：言而足，終日言而盡道。言而不足，終
X83n1574_p0297a15║日言而盡物。且道道與物是一是二？若道是一，為甚
X83n1574_p0297a16║麼案山高，主山低？若道是二，為甚麼天地一指，萬物
X83n1574_p0297a17║一馬？箇裏緇素得出，還你草鞋錢。不然，但願來年蠶
X83n1574_p0297a18║麥熟，羅睺羅兒與一文。結夏，上堂：有一人日銷萬兩
X83n1574_p0297a19║黃金，同此聖制，只是無人認得。若有人認得，許伊日
X83n1574_p0297a20║銷萬兩黃金。上堂：二林初無門戶與人近傍，亦不置
X83n1574_p0297a21║之於無何有之鄉。只要諸人如鐵入土，與土俱化，然
X83n1574_p0297a22║後可以發越。其如運糞入者，吾末如之何？上堂，舉松
X83n1574_p0297a23║源師祖臨示寂，告眾云：久參兄弟，正路上行者有，只
X83n1574_p0297a24║不能用黑豆法。臨濟之道，將泯絕無聞。傷哉！拈云：鷲
X83n1574_p0297b01║峰老大似倚杖騎馬，雖無僵仆之患，未免傍觀者醜。
X83n1574_p0297b02║師在淨慈入院日，問答絕。忽天使踵門傳旨，問：趙州
X83n1574_p0297b03║因甚八十行脚？虗堂因甚八十住山？師舉趙州行脚
X83n1574_p0297b04║到臨濟話，頌曰：趙州八十方行脚，虗堂八十再住山。
X83n1574_p0297b05║別有一機恢佛祖，九重城裏動龍顏。使以頌回奏，上
X83n1574_p0297b06║大悅，特賜米伍伯石、絹一百縑，開堂安眾。再住育王
X83n1574_p0297b07║徑山，亦賜賚優渥。
X83n1574_p0297b08║○四明天童石帆衍禪師上堂，舉大顛和尚因韓文
X83n1574_p0297b09║公問：春秋多少？大顛提起數珠曰：會麼？公曰：不會。大
X83n1574_p0297b10║顛曰：晝夜一百八。師頌曰：一串摩尼，覿面當機。賺却
X83n1574_p0297b11║首座，疑殺昌黎。弄盡許多窮伎倆，春秋元自不曾知。
X83n1574_p0297b12║金山掩室開禪師法嗣
X83n1574_p0297b13║○杭州徑山石溪心月禪師西蜀眉州人。上堂，舉：僧
X83n1574_p0297b14║問九峰和尚：如何是學人自己？峰曰：更問阿誰？僧云：
X83n1574_p0297b15║便恁麼承當時如何？峰曰：須彌還更戴須彌。師頌曰：
X83n1574_p0297b16║自家冷暖自家知，祖意西來更問誰？全體承當全體
X83n1574_p0297b17║是，須彌頂上戴須彌。送僧偈曰：未到雙林見舊遊，眉
X83n1574_p0297b18║橫新月眼橫秋。寒暄未舉宜先問，因甚橋流水不流？
X83n1574_p0297b19║華藏無得通禪師法嗣
X83n1574_p0297b20║○杭州徑山虗舟普度禪師維揚江都人，姓史氏。稍
X83n1574_p0297b21║長，雖習世書，絕無處俗意。母識其志，俾依郡之天寧
X83n1574_p0297b22║出家。會與畢將軍再遇，共語，大奇之，曰：此兒短小精
X83n1574_p0297b23║悍，音吐如鐘，他日法中向上爪牙也。𢹂歸武林，禮東
X83n1574_p0297b24║堂院祖信為受業師。侍信左石五年，奮志參方。初見
X83n1574_p0297c01║鐵牛印於靈隱，已而江東西、湖南北悉徧歷焉。時無
X83n1574_p0297c02║得唱道饒州薦福，師決志叩請。其遷福嚴、華藏，亦與
X83n1574_p0297c03║俱。偶入室次，得問：不與萬法為侶者是甚麼人？師曰：
X83n1574_p0297c04║金香爐下鐵嵬崙。得曰：將謂這矮子有長處，見解只
X83n1574_p0297c05║如此。師曲躬作禮曰：謝和尚證明。若天童晦谷光、大
X83n1574_p0297c06║慈石巖璉、虎丘石室迪，一見器異，留典法務。淳祐初，
X83n1574_p0297c07║制府趙信庵以金陵半山請出世，繼遷潤之金山、潭
X83n1574_p0297c08║之鹿苑、撫之踈山、蘇之承天。景定間，大傳賈魏公奏
X83n1574_p0297c09║補中天竺，復請旨陞靈隱。至元丁丑，被命徑山。上堂：
X83n1574_p0297c10║邪人說正法，正法悉皆邪。正人說邪法，邪法悉皆正。
X83n1574_p0297c11║卓拄杖一下：邪耶？正耶？又卓拄杖一下：說耶？不說耶？
X83n1574_p0297c12║向這裏揀辨得出，黃金為屋未為貴，玉食錦衣何足
X83n1574_p0297c13║榮？上堂：萬法是心光，諸緣惟性曉。本無迷悟人，只要
X83n1574_p0297c14║今日了。既無迷悟人，了箇什麼？卓拄杖一下：千言萬
X83n1574_p0297c15║語無人會，又逐流鶯過短墻。上堂，舉：雲門和尚示眾
X83n1574_p0297c16║云：汝等諸人在此過夏，山僧深不欲向你道，惜取眉
X83n1574_p0297c17║毛好。師云：雲門靈龜曳尾，拂跡跡生。靈隱即不然，汝
X83n1574_p0297c18║等諸人在此過夏，山僧直截向你說，口是禍門。上堂，
X83n1574_p0297c19║舉：臨濟和尚道：有一人論劫在途中，不離家舍；有一
X83n1574_p0297c20║人離家舍，不在途中。那箇合受人天供養？師云：兔馬
X83n1574_p0297c21║有角，牛羊無角。寸毫尺釐，天地寥廓。潘閬倒騎驢，攧
X83n1574_p0297c22║殺黃番綽。師住徑山，值火餘，志圖興復，將有緒，俄示
X83n1574_p0297c23║微恙，索筆大書曰：八十二年，駕無底船。踏飜歸去，明
X83n1574_p0297c24║月一天。全身塔寺東十里，𦊱罳塢之陽。
X83n1574_p0298a01║雪竇大歇謙禪師法嗣
X83n1574_p0298a02║○蘇州承天覺菴夢真禪師宣州人。八歲為僧，十九
X83n1574_p0298a03║受具，二十便行脚。凡見尊宿七八員，師意不能了此
X83n1574_p0298a04║事，聞無準手段惡辣，遂登徑山。每到室中，戰怖話頭
X83n1574_p0298a05║也不記得，自此不去入室，晝夜只是坐禪。一日廊下
X83n1574_p0298a06║行，聞火板鳴有省，私自懽喜，知得本命元辰落處，於
X83n1574_p0298a07║是又去入室。準問：你是喫粥喫飯僧？參禪學道僧？師
X83n1574_p0298a08║抗聲云：喫粥喫飯僧。準云：更須飽喫始得。師云：謝和
X83n1574_p0298a09║尚供養。自此得一條路行，只是看狗子無佛性話，無
X83n1574_p0298a10║入作處。乃過雪竇見大歇，歇問：作麼生是生死底事？
X83n1574_p0298a11║師云：眉毛安眼上。歇云：眉毛因甚安眼上？師云：說著
X83n1574_p0298a12║令人轉不堪。歇又問：汝甚處來？師云：徑山來。歇云：火
X83n1574_p0298a13║後事作麼生？師云：五峰依舊插天高。歇云：那事還曾
X83n1574_p0298a14║壞麼？師叉手向前云：幸喜不曾動著。遂掛塔歸堂。師
X83n1574_p0298a15║自知未得透脫，心下常熱閧閧地。一夜更深，行至僧
X83n1574_p0298a16║堂前，見瑠璃燈，豁然大悟，從前所得一時氷消瓦解。
X83n1574_p0298a17║次日入室，歇舉：如何是佛？三脚驢子弄蹄行。聲未絕，
X83n1574_p0298a18║師云：一任𨁝跳。歇擬議，師當中間問訊，歇云：甚麼與
X83n1574_p0298a19║楊岐相見？師云：當面蹉過。歇又擬議，師過東邊與僧
X83n1574_p0298a20║對面問訊，歇云：猶隔海在。師拍手呵呵大笑而出。久
X83n1574_p0298a21║之，開法永慶，遷連雲，升何山，至承天。上堂：將心學佛，
X83n1574_p0298a22║攝入魔宮。擬心參禪，墮在陰界。直饒嫌佛不肯做，被
X83n1574_p0298a23║拄杖子穿過髑髏。若恁麼看來，直是無用心處。卓拄
X83n1574_p0298a24║杖云：𢹂取舊書歸舊隱，埜花啼鳥一般春。上堂：庭前
X83n1574_p0298b01║翠竹青青，砌下黃花鬱鬱。喚作真如體，又是般若用。
X83n1574_p0298b02║忽有箇出來道：我見從上佛祖說了萬千體用，不似
X83n1574_p0298b03║承天樣蹊蹺。莫是智過佛祖耶？杜撰臆說耶？卓拄杖
X83n1574_p0298b04║云：好向暮天沙上望，西風驚起鷹行斜。上堂，舉韶國
X83n1574_p0298b05║師頌云：通玄峰頂，不是人間。心外無法，滿目青山。師
X83n1574_p0298b06║召大眾云：韶國師好箇頌子，只是打成兩橛。承天亦
X83n1574_p0298b07║有箇頌，可惜落韻雙峩峰，頂上是青天。夜半捉烏鷄，
X83n1574_p0298b08║伸手不見掌。喝一喝。上堂：三伏熱，不似人心熱。行路
X83n1574_p0298b09║險，不似人心險。萬斛清風碧玉盤，不知誰共倚䦨干。
X83n1574_p0298b10║忽有箇出來道：長老正恁麼時，如何是祖師西來意？
X83n1574_p0298b11║向他道：作賊人心虗。至元間，有賢首宗講主，奏請江
X83n1574_p0298b12║南兩浙名剎易為華嚴教寺。奉旨南來，抵承天。次日，
X83n1574_p0298b13║師陞座說法，愽引華嚴旨要，縱橫放肆，剖析諸師論
X83n1574_p0298b14║解是非，若指諸掌。其講主聞所未聞，大沾法益。且謂：
X83n1574_p0298b15║承天長老尚如是，矧杭之鉅剎大宗師耶？因回奏，遂
X83n1574_p0298b16║𥨊前旨。
X83n1574_p0298b17║○慧嚴象潭泳禪師上堂，舉：無著和尚至五臺與老
X83n1574_p0298b18║翁喫茶次，翁拈起玻瓈盞問曰：南方還有這箇麼？著
X83n1574_p0298b19║云：無。翁云：尋常將甚麼喫茶？著無對。師頌曰：五臺凝
X83n1574_p0298b20║望思遲遲，白日青天被鬼迷，最苦一般難理會，玻瓈
X83n1574_p0298b21║盞子喫茶時。
X83n1574_p0298b22║○一關溥禪師頌馬祖令僧問大梅曰：和尚見馬祖
X83n1574_p0298b23║得箇甚麼便住此山話？曰：只將馬祖鈆刀子，裂破漫
X83n1574_p0298b24║天鐵網羅。碧沼夜敲荷葉雨，至今貧恨一身多。
X83n1574_p0298c01║○天台國清溪西澤禪師普說略云：參玄上士，行脚
X83n1574_p0298c02║高流，撥草瞻風，到一處所，便乃供下入門口欵，謂之
X83n1574_p0298c03║生死事大，無常迅速。乃召云：兄弟，生死若是有，從古
X83n1574_p0298c04║至今，無有一人能免；生死若是無，爭奈目前生死何？
X83n1574_p0298c05║生死亦有亦無，不有不無，當恁麼時，還有漏網底麼？
X83n1574_p0298c06║既是走透無門，﨟月三十日撞到面前，畢竟如何支
X83n1574_p0298c07║準？等是踏破草鞋，歲月飄忽，不可把玩，要須窮教去
X83n1574_p0298c08║處分明，與前來入門口欵相應始得。又云：便只恁麼
X83n1574_p0298c09║歇去，則適來說出許多絡索，甚處安著？直饒諸人一
X83n1574_p0298c10║時不受，打疊得淨盡，山僧却有箇古話，舉似諸人。記
X83n1574_p0298c11║得長慶示眾云：淨潔打疊了，却須近前來就我覔，有
X83n1574_p0298c12║一棒到你，當生慚愧；無一棒到你，又作麼生？雪竇云：
X83n1574_p0298c13║淨潔打疊了，却須近前來就我覔，有一棒到你，則屈
X83n1574_p0298c14║著你；無一棒到你，與你平出二大先。好一棒，未免作
X83n1574_p0298c15║得失論量。天封不然，淨潔打疊了，却須近前來就我
X83n1574_p0298c16║覔，有一棒到你，花鋪錦上；無一棒到你，霜加雪上。且
X83n1574_p0298c17║道前頭為人？後頭為人？辨明得出，後次挂牌時，却來
X83n1574_p0298c18║通吐。
X83n1574_p0298c19║瑞巖雲巢巖禪師法嗣
X83n1574_p0298c20║○蘇州萬壽訥堂辯禪師上堂：釋迦老子降誕王宮，
X83n1574_p0298c21║好箇初生孩子，不妨令人疑著。及乎道：天上天下，唯
X83n1574_p0298c22║吾獨尊。敗闕了也。後來冷地羞慚，四十九年，三百餘
X83n1574_p0298c23║會，救搭也救搭不來，収拾也収拾不上。諸仁者，要見
X83n1574_p0298c24║釋迦老子敗闕處麼？是非只為多開口，煩惱皆因強
X83n1574_p0299a01║出頭。上堂：你在這裏，我在這裏，人天交接，兩得相見。
X83n1574_p0299a02║時清休唱太平歌，一貫文糴三斗半米，二貫五百文
X83n1574_p0299a03║買一箇大絹。好諸禪德，雖然如此，厨中有剩飯，路上
X83n1574_p0299a04║有飢人。上堂，舉：僧問古德：萬境來侵時如何？德云：垂
X83n1574_p0299a05║却著。古德有障斷狂瀾底手段，未免勞心費力。或有
X83n1574_p0299a06║人問金山：萬境來侵時如何？只向他道：我既無心於
X83n1574_p0299a07║萬物，何妨萬物常圍繞。上堂：我若與你說破，將後必
X83n1574_p0299a08║須罵我。我若不與你說破，又恐你因循蹉過。忽有箇
X83n1574_p0299a09║漢出來道：長老話墮了也。只向他道：老僧罪過。悼雲
X83n1574_p0299a10║巢和尚偈云：人傳師死已多時，我獨躊蹰未決疑。既
X83n1574_p0299a11║是巢空雲又散，春深猶有子規啼。寄鐵鞭和尚偈云：
X83n1574_p0299a12║思量四句寄承天，捲得完全缺半邊。頌又不成詩不
X83n1574_p0299a13║是，如何拈出向人前？寄無準和尚偈云：猿與黿交割
X83n1574_p0299a14║不開，兄呼弟應似忘懷。及乎說到誵訛處，又却心肝
X83n1574_p0299a15║不帶來。
X83n1574_p0299a16║○蘇州虎丘清溪義禪師送僧偈云：台山萬疊入眉
X83n1574_p0299a17║青，途路同行各奔程。清曉雞啼茅店月，是誰先起喚
X83n1574_p0299a18║師兄？
X83n1574_p0299a19║淨慈谷源道禪師法嗣
X83n1574_p0299a20║○萬壽高峰嶽禪師讚達磨偈曰：開旗展陣入梁邦，
X83n1574_p0299a21║未覩天顏早已降。縱有神通難展欵，翩翩一葦渡長
X83n1574_p0299a22║江。
X83n1574_p0299a23║徑山無準範禪師法嗣
X83n1574_p0299a24║○袁州仰山雪巖祖欽禪師婺州人。初見無準於徑
X83n1574_p0299b01║山，因鑄鐘令作疏語。師成偈曰：通身只是一張口，百
X83n1574_p0299b02║鍊爐中輥出來。斷送夕陽歸去後，又催明月上樓臺。
X83n1574_p0299b03║準即俾居侍司，自是聲動叢林。出世潭州龍興，遷湘
X83n1574_p0299b04║西道林、處州佛日、台州護聖、湖州光孝，逮尸仰山，道
X83n1574_p0299b05║遂大顯。上堂：純清絕點，正是真常流注。打破鏡來，未
X83n1574_p0299b06║免一場狼藉。不若遇飯喫飯，遇茶喫茶。曉來獨立空
X83n1574_p0299b07║庭外，閑對寒梅幾樹花。上堂：海水不可斗量，虗空不
X83n1574_p0299b08║可尺度。淨地不可撒沙，爛泥不可著脚。這四轉語，轉
X83n1574_p0299b09║轉有落處。且道落在什麼處？東京大相國寺裏有樹
X83n1574_p0299b10║芭蕉，風吹雨打，一似破袈裟。上堂：有句無句，如藤倚
X83n1574_p0299b11║樹。白鷺下田千點雪，黃鸝上樹一枝花。三千里外賣
X83n1574_p0299b12║却布單，不遠而來因甚放下泥盤？呵呵大笑，毗婆尸
X83n1574_p0299b13║佛早留心，直至如今不得妙。上堂：禪樹上呌喧喧，道
X83n1574_p0299b14║門前風浩浩，冷地思量真可笑。笑什麼？等閑拾得蘇
X83n1574_p0299b15║州梨，看來却是青州棗。上堂：箇事本成現，覔則不可
X83n1574_p0299b16║見。白珪本無瑕，琢磨乃成玷。執之以實法，空中生閃
X83n1574_p0299b17║電。視之似等閑，脚下添紅線。若是學道人，好好看方
X83n1574_p0299b18║便。作麼生？莫看仙人手中扇。
X83n1574_p0299b19║○杭州淨慈斷橋妙倫禪師天台黃巖徐氏子。母劉，
X83n1574_p0299b20║夢月而孕。十八落髮于永嘉廣慈院，見谷源道於瑞
X83n1574_p0299b21║巖，聞三斤麻之話，疑之。徧叩諸方，機終未湊。自謂吾
X83n1574_p0299b22║口訥耳聵，不若把本修行，日以誦經為業。忽閱楞伽
X83n1574_p0299b23║於雲居，見山堂至蚊虫螻蟻，無有言說而能辨事，頓
X83n1574_p0299b24║然有省，曰：趙州柏樹子話，可煞直截。然不以語人。還
X83n1574_p0299c01║謁無準於雪竇，準以狗子因何有業識，令師下語，凡
X83n1574_p0299c02║三十轉不契。師曰：可無方便乎？準以真淨所頌答之，
X83n1574_p0299c03║即竦然良久。忽聞板聲，通身汗下，於是始脫然矣。準
X83n1574_p0299c04║移育王，雙徑皆以師從，俾分座。出世祇園，遷瑞巖國
X83n1574_p0299c05║清，至淨慈。上堂：荊山有玉，獲得者不在荊山。赤水有
X83n1574_p0299c06║珠，拾得者不在赤水。衲僧有無位真人，證得者出入
X83n1574_p0299c07║不在面門。驀拈拄杖橫按，云：會麼？幽州江口石人蹲。
X83n1574_p0299c08║上堂，舉慈明室中安一盆水，盆上橫一柄劒，劒上安
X83n1574_p0299c09║一緉草鞋，凡見僧來便指，擬議便打。師頌曰：百花叢
X83n1574_p0299c10║裏躍鞭過，俊逸風流有許多，末第儒生偷眼覷，滿懷
X83n1574_p0299c11║無奈舊愁何。上堂，德山低頭，夾山點頭，俱胝竪起手
X83n1574_p0299c12║指頭，玄沙築破脚指頭，提起拄杖云：都來不出山僧
X83n1574_p0299c13║拄杖頭。何以見得？卓拄杖云：一葉落，天下秋。上堂，舉
X83n1574_p0299c14║達觀頴禪師示眾曰：七佛是性隷，萬法是心奴，且道
X83n1574_p0299c15║主人翁在甚麼處？自喝云：七佛已下出頭。又自諾云：
X83n1574_p0299c16║各自祗候。師云：喚七佛為性隷，指萬法是心奴，達觀
X83n1574_p0299c17║自謂有出身路，及乎自喝自諾，又是奴隷邊事，主人
X83n1574_p0299c18║翁何曾夢見在？大眾要見麼？以拂拂一拂云：曉來一
X83n1574_p0299c19║陣春風動，開遍園林百樣花。將終，與眾入室罷，索筆
X83n1574_p0299c20║作書辭諸山及魏國公，公饋藥不受，又使人問曰：師
X83n1574_p0299c21║生天台，因甚死淨慈？師答曰：日出東方夜落西。遂書
X83n1574_p0299c22║偈而化，壽六十一，臘四十四。
X83n1574_p0299c23║○四明天童西巖了慧禪師蜀之蓬州羅氏。垂髫與
X83n1574_p0299c24║羣兒戲，必摶泥沙為佛塔像。一日，玉掌山祖燈與其
X83n1574_p0300a01║舍，師向之合掌。父母以師資宿契，遂令出家。燈授以
X83n1574_p0300a02║般舟三昧，非其志。辭往成都，謁壞庵照於昭覺，器許
X83n1574_p0300a03║之，屬令南詢。乃參浙翁琰於徑山，聞高原泉為人徑
X83n1574_p0300a04║直，心慕之。適原赴台之瑞巖，師與俱往。一日，原問：山
X83n1574_p0300a05║河大地，是有是無？師擬開口，原即喝出。師復以偈呈
X83n1574_p0300a06║原曰：沒交涉。師一日偶書白楊示眾語，原閱之，笑曰：
X83n1574_p0300a07║寫字與作言句儘得，爭奈沒交涉何？師憤悱莫伸。原
X83n1574_p0300a08║曰：吾方便屢矣，汝自不顧。盖緣不在此，其往見雪竇
X83n1574_p0300a09║乎？時無準主雪竇，師造席下，自陳來歷。準呵曰：熟睡
X83n1574_p0300a10║去！繼而令充不釐務侍者。一日，謂師曰：覷不透處，只
X83n1574_p0300a11║在鼻尖頭；道不著處，不離唇皮上。討之則千里萬里。
X83n1574_p0300a12║師抗聲曰：將謂有多少？準遷育王，師侍行，從容承稟，
X83n1574_p0300a13║乃盡其要。逮準居徑山，往典藏教，復陞第二座，自是
X83n1574_p0300a14║聲動叢林。節齋趙觀文作牧蘇州，舉師開法定慧，眾
X83n1574_p0300a15║集寺治，時甚稱之。遷東嘉能仁、江州東林，而至天童，
X83n1574_p0300a16║咸有偉績。佛涅槃日，上堂，拈拄杖召大眾云：黃面瞿
X83n1574_p0300a17║曇乃竺乾猛將，以慈悲為弓矢，以智慧為戈矛。統百
X83n1574_p0300a18║萬雄兵，勇不可當；布三百餘陣，勢不可歒。如是四十
X83n1574_p0300a19║九年，演出五千餘卷兵書。雖流落人間，而未甞有一
X83n1574_p0300a20║字漏泄。因與生死魔軍為冤為對，遂於䟦提河邊築
X83n1574_p0300a21║一巨城，名為涅槃。於其城中，先以紫磨金軀犒賞諸
X83n1574_p0300a22║兵，令其瞻仰取足。再三撫諭，而又散以八斛四斗珠
X83n1574_p0300a23║珍。其謀意無他，必欲打破生死牢關，普與盡大地眾
X83n1574_p0300a24║生共行通天活路，得到大安隱、大解脫之場而後已。
X83n1574_p0300b01║豈謂二千餘載猶未遂其志，而未奏其功。山僧既知
X83n1574_p0300b02║其力盡計窮，不免拔劒相助去也。以拄杖畫一畫云：
X83n1574_p0300b03║四海浪平龍睡穩，九天雲淨鶴飛高。芙蓉長老至，上
X83n1574_p0300b04║堂，舉芙蓉和尚訪寔性大師，寔性上堂，右邊拈拄杖
X83n1574_p0300b05║向左邊云：若不是芙蓉師兄，也大難委悉。頌曰：陪盡
X83n1574_p0300b06║老精神，杯盤越樣新。誰知村店酒，難勸御樓人。晚居
X83n1574_p0300b07║寺之幻智塔庵，將終，戒執事已，問曰：今何時？對曰：二
X83n1574_p0300b08║鼓矣。遂放身若投，斯須視之，已逝矣。實景定三年三
X83n1574_p0300b09║月十一日也。壽六十五，夏四十七。
X83n1574_p0300b10║○杭州靈隱退耕寧禪師初住嘉興崇聖，次居蘇之
X83n1574_p0300b11║報恩、承天、慧日、萬壽，至靈隱。上堂：目前無法，意在目
X83n1574_p0300b12║前，雨餘山色翠，風暖鳥聲喧。拍禪床一下，云：堪笑老
X83n1574_p0300b13║鬍無轉智，少室峰前坐九年。上堂，舉：香林因僧問：年
X83n1574_p0300b14║窮歲盡時如何？林云：東村王老夜燒錢。師云：王老燒
X83n1574_p0300b15║錢，言端語端，錦包特石，鐵褁泥團。上堂：極目千峰鎻
X83n1574_p0300b16║翠，滿空柳絮飛綿，可憐無位真人，一向草宿露眠。啞！
X83n1574_p0300b17║三春看又過，何日是歸年？
X83n1574_p0300b18║○四明天童別山智禪師上堂，舉世尊臨入涅槃，文
X83n1574_p0300b19║殊請佛再轉法輪，世尊咄云：吾四十九年未甞說一
X83n1574_p0300b20║字，汝請吾再轉法輪，是吾曾轉法輪耶？頌曰：老漢生
X83n1574_p0300b21║平大脫空，將無作有誑盲聾；臨期一語方真實，也是
X83n1574_p0300b22║闍梨飯後鐘。
X83n1574_p0300b23║○四明天童環溪一禪師上堂，舉經云：大通智勝佛，
X83n1574_p0300b24║十劫坐道場。佛法不現前，不得成佛道。頌曰：劫初鑄
X83n1574_p0300c01║就毗盧印，古篆雕虫尚宛然。堪笑堪悲人不識，却嫌
X83n1574_p0300c02║字畫不完全。
X83n1574_p0300c03║○四明天童月坡明禪師上堂，舉馬祖因僧問離四
X83n1574_p0300c04║句絕百非話，頌曰：離四句兮絕百非，遞相推過幾曾
X83n1574_p0300c05║知？這僧擔一擔懵懂，換得兩頭淈（胡骨切，濁也）腯（徒骨切，肥也）
X83n1574_p0300c06║歸。
X83n1574_p0300c07║○四明雪竇希叟紹曇禪師西蜀人，出世佛隴。上堂，
X83n1574_p0300c08║僧問：向上宗乘事若何？師云：簷頭滴滴，分明歷歷。師
X83n1574_p0300c09║乃云：西子湖邊泛渺茫，一堤寒綠看垂楊。誰知業債
X83n1574_p0300c10║難逃避，開眼堂堂入鑊湯。到這裏如何即得？擬欲爛
X83n1574_p0300c11║煨黃，獨不顧紫泥，未免踏古人脚跡。擬欲關空鎻夢，
X83n1574_p0300c12║塞路斷橋，又恐坐在葛藤窠裏。不如隨分納些些，俯
X83n1574_p0300c13║順時宜去。拈拄杖，竪窮三際，橫亘十方。靠拄杖，碧眼
X83n1574_p0300c14║黃頭會不得，野梅風定暗香浮。上堂：二月春云暮，韶
X83n1574_p0300c15║華似酒濃。鶯啼楊柳雨，蝶弄海棠風。若作境會，過山
X83n1574_p0300c16║尋蟻迹。不作境會，度水覔魚蹤。畢竟如何？故國歸路
X83n1574_p0300c17║遠，日暮泣途窮。上堂：一宿覺，三擔土。脚未跨門，手骨
X83n1574_p0300c18║已露。等閑舉一步，危徑結寒花。信彩示一機，斷崖飛
X83n1574_p0300c19║瀑布。雖然，要跨乳峰門即易，要入乳峰室即難。何故？
X83n1574_p0300c20║鴻飛冥冥，弋人何纂。上堂：發得一機活，出得一言當。
X83n1574_p0300c21║萬里無片雲，青天合喫棒。不待春風著意開，暗香已
X83n1574_p0300c22║在梅花上。寄天目和尚偈曰：翁翁八十再生牙，爛嚼
X83n1574_p0300c23║虗空吐出查。撒向玲瓏巖畔樹，枝枝葉葉是曇華。
X83n1574_p0300c24║○福州雪峰絕岸可湘禪師上堂，舉曹山因僧問：雪
X83n1574_p0301a01║覆千山，因甚孤峰不白？山曰：須知有異中異。曰：如何
X83n1574_p0301a02║是異中異？山曰：不墮眾山色。師頌曰：言中彼此帶幽
X83n1574_p0301a03║玄，盡向言中辨正偏。孤負一條官驛路，茫茫沉在月
X83n1574_p0301a04║明前。漁浦接待偈曰：吳山那畔越山前，有飰充飢有
X83n1574_p0301a05║榻眠。到此便能休歇去，帝鄉猶隔一潮船。
X83n1574_p0301a06║○光孝石室輝禪師上堂，舉城東有一老姥（莫古切），與
X83n1574_p0301a07║佛同生，不欲見佛。每見佛來，即便回避。雖然如此，回
X83n1574_p0301a08║顧東西，總皆是佛。遂以手掩面，十指掌中亦總是佛。
X83n1574_p0301a09║師頌曰：平生不願佛相逢，十指尖頭現紺容。夾路桃
X83n1574_p0301a10║花風雨後，馬蹄無處避殘紅。
X83n1574_p0301a11║○天台國清靈叟源禪師上堂，舉：僧問趙州：真如凡
X83n1574_p0301a12║聖，皆是夢言。如何是真言？州云：唵部臨㗶。師云：趙州
X83n1574_p0301a13║禪只在口皮邊。看他與麼，也是喚鐘作甕。忽有問靈
X83n1574_p0301a14║巖，却向他道：飢時但喫飰。且道與古人是同是別？西
X83n1574_p0301a15║天梵語，此土唐言。上堂：炎自炎，凉自涼，法無二法，不
X83n1574_p0301a16║用商量。只如人人鼻孔在面上，則固是知有。我更問
X83n1574_p0301a17║你：別沼荷香，何似深村稻香？示防意如城偈曰：六門
X83n1574_p0301a18║長鎻舊封疆，已是攀緣萬慮忘。昨夜貧家忽遭劫，元
X83n1574_p0301a19║來禍起自蕭墻。守口如瓶偈曰：明明只在鼻孔下，動
X83n1574_p0301a20║著無非是禍門。直下放教如木𣔻，青天白日怒雷奔。
X83n1574_p0301a21║○四明天童簡翁敬禪師上堂，舉文殊問菴提遮女
X83n1574_p0301a22║生以何為義話，頌曰：問處分明答處端，當機覿面不
X83n1574_p0301a23║相謾。死生生死元無際，月上青山玉一團。
X83n1574_p0301a24║○廬山東林指南宜禪師送人之成都，偈曰：智不到
X83n1574_p0301b01║處道一句，一句當機便到家。宿鷺亭前風擺柳，錦宮
X83n1574_p0301b02║城裏雨催花。
X83n1574_p0301b03║○饒州薦福無文璨禪師甞與其友知無聞書，有云：
X83n1574_p0301b04║住院何足道哉！近年勑差堂除者何限？可掛齒牙者
X83n1574_p0301b05║能幾人？使吾有口可以吞三世諸佛，則曲彔床終身
X83n1574_p0301b06║不坐，又何慊？無聞以為何如？某昔者入眾，見識字人
X83n1574_p0301b07║多不修細行，決意不作書記，諸老不作據位稱師者，
X83n1574_p0301b08║又多看不上眼，遂無意出世，今皆不遂其初矣。住院
X83n1574_p0301b09║十年，名為長老，只是舊時璨上座，飲食起居與堂僧
X83n1574_p0301b10║無異，出入時多了一轎兩僕耳，使目不眩，轎僕亦不
X83n1574_p0301b11║用之，相從衲子歲不下百數十人。遇五日，撾鼓陞堂，
X83n1574_p0301b12║以平時在諸老間所得細大法門，隨分東語西話，斷
X83n1574_p0301b13║不敢以脫空語籠罩學者，亦不敢以過頭語欺謾學
X83n1574_p0301b14║者，說到無巴鼻、無滋味處，欣然自笑，聽者不必解笑
X83n1574_p0301b15║也。士大夫多相知，然所知者不過謂其讀書也、能文
X83n1574_p0301b16║也、解起廢也、硬脊梁也，盖膽毛幾莖，則知者鮮矣。讀
X83n1574_p0301b17║其書，則其所造可知。
X83n1574_p0301b18║靈隱石田薰禪師法嗣
X83n1574_p0301b19║○杭州淨慈愚極慧禪師參石田於靈隱，田室中舉
X83n1574_p0301b20║雲門念七話，連舉十數過，無人下語。忽有一僧纔跨
X83n1574_p0301b21║門，田曰：雪峰輥毬。師在侍傍，聳耳而聽，驀然領悟，衝
X83n1574_p0301b22║口呈偈云：雲門念七，雪峰輥毬，白蘋紅蓼，明月孤舟。
X83n1574_p0301b23║田頷之。住北禪日，謝劒南儒藏主、雲谷慶藏主、無則
X83n1574_p0301b24║珍藏主。上堂，舉：白雲師祖開堂拈香，有云：眾中衣鉢
X83n1574_p0301c01║道友有一言半句利益我者，同伸報謝。山僧乍住，二
X83n1574_p0301c02║三故人遠來相賀，又非一言半句者比，豈無片香以
X83n1574_p0301c03║為供養？燒楓香是著菩提邊事，燒黃熟是說佛說祖
X83n1574_p0301c04║邊事，而今猛𤋲一爐，也要盡大地人知道。浙西管內
X83n1574_p0301c05║嘉興府川原道地，且道燒底是什麼香？良久，云：不下
X83n1574_p0301c06║閣。送寧禪人偈曰：心未寧時為汝安，落花小雨釀春
X83n1574_p0301c07║寒，斷橋流水孤山路，楊柳絲絲拂𦘕䦨。
X83n1574_p0301c08║○杭州中竺雪屋珂禪師上堂。枯桑知天風，海水知
X83n1574_p0301c09║天寒。且道衲僧知箇什麼？知道飰是米做。直饒恁麼，
X83n1574_p0301c10║閻羅老子索飰錢有日在。師以宋鼎既遷，即謝寺事。
X83n1574_p0301c11║金山賢默庵雅知師，且尊其道行。時元兵下江南，默
X83n1574_p0301c12║庵被總兵伯顏脇而置之幕中，從至武林。默庵言於
X83n1574_p0301c13║伯顏，請師陞住靈隱，親持請疏叩師門。師抽關露半
X83n1574_p0301c14║面，問云：汝為誰？默庵云：和尚故人某甲也。師落關云：
X83n1574_p0301c15║我不識你。盖師雖處世外，而以忠節自持，故不屑靈
X83n1574_p0301c16║隱之命。後斷江恩有詩云：雪屋今亡四十年，高風凜
X83n1574_p0301c17║凜尚依然。伯顏丞相拜床下，不肯為渠來冷泉。
X83n1574_p0301c18║徑山癡絕冲禪師法嗣
X83n1574_p0301c19║○福州神光北山隆禪師禮鏡清塔，偈曰：慣問門前
X83n1574_p0301c20║什麼聲，池蛙笑汝自蛙鳴。年來荒却天華寺，正令方
X83n1574_p0301c21║纔一半行。
X83n1574_p0301c22║○高臺此山應禪師上堂，舉大隋庵側有一龜，僧問：
X83n1574_p0301c23║一切眾生皮褁骨，這箇眾生因甚骨褁皮？隋拈草履
X83n1574_p0301c24║覆龜背上，僧無語。師頌曰：休將皮骨強分張，得六藏
X83n1574_p0302a01║時且六藏。隻履盡情都盖了，這僧無事可思量。
X83n1574_p0302a02║育王寂窻照禪師法嗣
X83n1574_p0302a03║○湖州道場龍源介清禪師王氏，世居福州長溪，得
X83n1574_p0302a04║度於義興法藏齊禪師。過育王，謁寂窻，入室有契，俾
X83n1574_p0302a05║為侍者，復掌藏鑰。出世四明壽國，遷開壽，升道場。上
X83n1574_p0302a06║堂：三春云暮，綠暗紅稀。動為境轉，靜為法迷。不以色
X83n1574_p0302a07║盖，不以聲騎。風前閑聽杜鵑啼。上堂：終日忙忙，那事
X83n1574_p0302a08║無妨。顯而不靈，隱而不藏。如何是隱而不藏底事？玉
X83n1574_p0302a09║梅結子浮青樹，石笋抽條上綠窻。
X83n1574_p0302a10║徑山晦機熈禪師法嗣
X83n1574_p0302a11║○金陵龍翔笑隱大訢禪師族姓陳，九江羲門，唐尚
X83n1574_p0302a12║書操諸孫。從郡之水陸院出家。初至廬山，謁開先一
X83n1574_p0302a13║山萬公。既而遣詣百丈參晦機。機一見器重，由內記
X83n1574_p0302a14║升記室。一日問曰：黃龍得旨泐潭，領徒游方。及見慈
X83n1574_p0302a15║明，氣索汗下。過在什麼處？師抗聲曰：千年桃核裏，覓
X83n1574_p0302a16║甚舊時仁。又一日舉百丈野狐話詰曰：且道不落因
X83n1574_p0302a17║果，便墮野狐身。不昧因果，便脫野狐身。利害在什麼
X83n1574_p0302a18║處？師擬答，機遽喝之。平生凝滯，渙然氷釋。因同參者
X83n1574_p0302a19║告問，師頌曰：百丈野狐，野狐百丈。埋作一坑，伏惟尚
X83n1574_p0302a20║享。機遷淨慈，復延掌記。出世湖之烏回，遷杭之報國
X83n1574_p0302a21║中天竺。天曆元年，文宗以金陵潛邸為大龍翔集慶
X83n1574_p0302a22║寺，妙東名德開山首膺其選，號曰廣智全悟大禪師，
X83n1574_p0302a23║為開山第一代住持。厥後驛召赴闕，入見奎章閣，賜
X83n1574_p0302a24║坐，咨問法要，對揚稱旨，賜貂裘金衲衣。及順帝御極，
X83n1574_p0302b01║待遇益隆。有旨命百丈山東陽德輝重編禪林清規，
X83n1574_p0302b02║仍命師挍正，遂定為九章，四方咸取以為法。以老病
X83n1574_p0302b03║求退，御史大夫撒迪公以聞，優詔不許，加號釋教宗
X83n1574_p0302b04║主，兼領五山寺，勑外臺護視，使安居終老。師因僧侍
X83n1574_p0302b05║立，展手云：八字打開了也，為什麼不肯承當？僧云：恐
X83n1574_p0302b06║鈍置和尚。師云：許多時沒一點氣息。便打。一日，問僧：
X83n1574_p0302b07║甚處來？僧云：游山來。師云：笠子下拶破洛浦，徧參底
X83n1574_p0302b08║作麼生？僧云：未入門時已呈似和尚了也。師云：即今
X83n1574_p0302b09║為甚不拈出？僧擬議，師便打。一日，云：青州布衫重七
X83n1574_p0302b10║斤，古人道了也。畢竟萬法歸一，一歸何處？有僧出云：
X83n1574_p0302b11║東廊頭，西廊下。師云：什麼處見趙州？僧擬對，師云：捧
X83n1574_p0302b12║上不成龍。一日，有僧來參，師云：竪拂拈槌，古佛榜樣；
X83n1574_p0302b13║擎叉舞劒，列祖條章。衲僧門下一句作麼生道？僧珍
X83n1574_p0302b14║重便行，師云：不消一劄。上堂：安養國中，水鳥樹林悉
X83n1574_p0302b15║皆念佛；知足天上，樹相撑觸演說苦空。竪起拂子，山
X83n1574_p0302b16║僧拂子穿汝諸人鼻孔，諸人向甚處出氣？入新寺，陞
X83n1574_p0302b17║座：第一義諦，明如杲日，寬若太虗。萬彚森然，纖塵不
X83n1574_p0302b18║立。明今舉古，無非節外生枝；立主立賓，何異虗空釘
X83n1574_p0302b19║橛？然聖旨建寺，諸官臨筵，不可只恁麼休去。還有共
X83n1574_p0302b20║相激揚底麼？問答罷，乃云：釋迦世尊捨金輪而登佛
X83n1574_p0302b21║位，今上皇帝從佛位而御金輪。收攝三千剎海於一
X83n1574_p0302b22║印中，具足八萬法門於一毫上。如華嚴會上菩薩得
X83n1574_p0302b23║無盡福德藏解脫門，於一器中出生種種美味飲食。
X83n1574_p0302b24║又於眾會仰觀空中，而雨種種珍寶。隨眾生心，悉令
X83n1574_p0302c01║滿足。然後得其寶者，盡證法門。食其味者，咸成妙道。
X83n1574_p0302c02║無一塵而不具足佛事，無一法而不圓滿正宗。即今
X83n1574_p0302c03║崇建寶坊，闡揚法施。諸天音樂，不鼓自鳴。梵唄詠歌，
X83n1574_p0302c04║自然敷奏。十方菩薩，咸集道場。八部天龍，同伸慶讚。
X83n1574_p0302c05║還有不歷化城，徑登寶所者麼？擊拂子云：四海已歸
X83n1574_p0302c06║皇化裏，時清休唱太平歌。上堂：拈花微笑，彩奔齩家。
X83n1574_p0302c07║斷臂安心，漏逗不少。汝諸人分上又作麼生？不經一
X83n1574_p0302c08║事，不長一智。至正四年五月，俄示微疾，肩輿與御史
X83n1574_p0302c09║大夫脫歡公為別。留書凡與交游之善者，囑其徒以
X83n1574_p0302c10║兩朝賜己金幣，作萬佛閣，上報國恩。二十四日，遂書
X83n1574_p0302c11║偈趺坐而化。春秋六十一，夏四十六。
X83n1574_p0302c12║○金陵保寧仲萬天倫禪師明之象山張氏。幼而岐
X83n1574_p0302c13║嶷，投廣德天寧竺源嗣公薙落。竺源謂曰：汝志趣宏
X83n1574_p0302c14║遠，堪任大法，無為我滯此。遂往依虎丘東州永。偶過
X83n1574_p0302c15║旃檀林，與一僧看傳燈錄，語之曰：千七百則公案，渾
X83n1574_p0302c16║如生鐵鎻子。還有得鑰匙入手者麼？師於言下有省。
X83n1574_p0302c17║時晦機在淨慈，師遂往見。纔入門，機云：湖山靄靄，湖
X83n1574_p0302c18║水洋洋。浸爛你鼻孔，塞破你眼睛。因甚不知？師云：通
X83n1574_p0302c19║身無影象，步步絕行蹤。機云：未在，更道。師拂袖便出。
X83n1574_p0302c20║未幾，俾居侍司，復命掌藏鑰。師僤人事繁雜，嘆曰：世
X83n1574_p0302c21║降道衰，人根浮薄。宿師碩德，具大知見，猶不為學者
X83n1574_p0302c22║信服。無他，盖表裏不純故也。自是必欲剷蹤削迹於
X83n1574_p0302c23║深靜地。聞吳興桃花塢尤僻邃，乃往縛茅焉。一日灌
X83n1574_p0302c24║園，忽四山雲瞑，驟雨疾風，摧折林木。霹靂一聲，胸中
X83n1574_p0303a01║疑礙頓釋。乃曰：大奇大奇也大奇，掇轉虗空顛倒騎，
X83n1574_p0303a02║蟭螟吞却五須彌。曩於南屏室中屢扣老和尚，終不
X83n1574_p0303a03║肯為我說。使當時說破，安有今日耶？泰定丁卯，出主
X83n1574_p0303a04║廣德東泉，遷明之佛巖。龍翔笑隱招居第一座。南臺
X83n1574_p0303a05║治書吐魯公數來問道，泛及楞嚴，玄旨契合。會保寧
X83n1574_p0303a06║虗席，臺章薦舉，宣院劄付俾主之。有僧至參，師云：好
X83n1574_p0303a07║箇僧，恁麼行履？僧云：撥草瞻風，豈因別事？師云：汝喫
X83n1574_p0303a08║得棒也未？僧擬議，師便喝。又僧問：如何是和尚家風？
X83n1574_p0303a09║師云：誰人看不見？又問：如何是一相三昧？師曰：青黃
X83n1574_p0303a10║赤白。又問：如何是鳳臺境？師云：鳳臺有什麼境？上堂：
X83n1574_p0303a11║言無展事，語不投機。承言者喪，滯句者迷。與麼也不
X83n1574_p0303a12║得，不與麼也不得，與麼不與麼總不得。你有拄杖子，
X83n1574_p0303a13║我與你拄杖子。你無拄杖子，我奪却你拄杖子。上堂，
X83n1574_p0303a14║舉僧問雲門：久雨不晴時如何？門云：劄。雲門一劄，猿
X83n1574_p0303a15║啼巴峽。熊耳峰高，石頭路滑。初在桃花塢定惺時，見
X83n1574_p0303a16║一僧禮拜。師問：汝何禮拜？僧云：師非救菩薩也。言訖
X83n1574_p0303a17║不見。晚年卜築於鳳臺西，曰新菴。將終，謂淨覺曇公
X83n1574_p0303a18║曰：欲將後事相凂，今日何日？淨覺曰：二十九日。師云：
X83n1574_p0303a19║月窮日不宜去，明日五月一，吾即行矣。至期，召門人
X83n1574_p0303a20║付囑已，舉手作別。或請書偈，叱去，端坐而逝。世壽六
X83n1574_p0303a21║十六，僧臘五十一。
X83n1574_p0303a22║○四明育王石室祖瑛禪師族姓陳氏，蘇之吳江人。
X83n1574_p0303a23║齠年出家，住里之普向寺。十五祝髮，尋受具戒，即杖
X83n1574_p0303a24║䇿遊方。初從虗谷於仰山，聞淨慈晦機道化，亟往投
X83n1574_p0303b01║之。一見契合，遂留執侍。繼掌記室，聲聞日章。出世四
X83n1574_p0303b02║明隆教，陞浙江萬壽、鄞之雪竇育王。謝天童平石砥
X83n1574_p0303b03║問疾，有偈曰：是身無我病根深，慚愧文殊遠訪臨。自
X83n1574_p0303b04║有簷花談不二，青燈相對笑吟吟。法身徧在一切處，
X83n1574_p0303b05║噇飰噇空得自由。太白鄮峰烟雨裏，筍輿來往亦風
X83n1574_p0303b06║流。迨謝事，遂退處于受經，自號罷休老子，又稱鴻一
X83n1574_p0303b07║道人。昆陽鄭東季明作罷休老子傳。晚年得痿痺疾，
X83n1574_p0303b08║造一龕，詔曰木裰，日坐其中，絕不涉人事。至正癸未
X83n1574_p0303b09║三月，定中見一衰衣婦人扣頭，請師應身為國王。師
X83n1574_p0303b10║曰：吾不願生天王家。逾月十有七日，趺坐化去。闍維，
X83n1574_p0303b11║以其遺骨煅之，遵治命也。既而炭灰已盡，益以香薪，
X83n1574_p0303b12║百煉不回，鎔作金銅色，扣之有聲。四眾驚異，附葬於
X83n1574_p0303b13║三藏道法師塔右。粤三年，吳興鄭希聖七月二日夜
X83n1574_p0303b14║夢師高坐，語希聖曰：此兜率內院也，慈氏菩薩今現
X83n1574_p0303b15║在宮中說法，汝往拜之。希聖往觀內院，境之勝，眾之
X83n1574_p0303b16║多，如經所云。古林𦮠悼以偈，有云：毗嵐風折須彌柱，
X83n1574_p0303b17║摩竭魚吞般若舟。
X83n1574_p0303b18║○杭州中天竺一關正逵禪師番易人，姓方氏。參晦
X83n1574_p0303b19║機於淨慈，機問：甚處人？師曰：番易人。機曰：番易湖水
X83n1574_p0303b20║深多少？師曰：瞪目不見底。機曰：恁麼則浸爛衲僧鼻
X83n1574_p0303b21║孔也。師曰：終不借和尚鼻孔出氣。機曰：畢竟借誰鼻
X83n1574_p0303b22║孔出氣？師曰：恭惟和尚萬福。機肯之，命充侍者。逾二
X83n1574_p0303b23║年，往依中峰於天目山。久之，徑山原叟命掌記，中天
X83n1574_p0303b24║竺笑隱又俾分座。既而出世金陵，崇因帝師授以佛
X83n1574_p0303c01║日普照之號，遷鳳山資福，陞主報國。至中天竺，示眾
X83n1574_p0303c02║曰：心不是佛，智不是道，一念涉思惟，全身入荒草。所
X83n1574_p0303c03║以道：目前無法，意在目前；不是目前法，非耳目之所
X83n1574_p0303c04║到。古今天地、古今日月、古今山河、古今人倫，頭頭顯
X83n1574_p0303c05║露，物物全彰，不從千聖借，不向萬機求，內外絕承當，
X83n1574_p0303c06║古今無處所。恁麼解會，猶是錯認驢鞍橋作阿爺下
X83n1574_p0303c07║頷。雖然，既是泗州大聖，因甚在揚州出現？良久，云：參。
X83n1574_p0303c08║示寂，年五十又七，臘四十又四。
X83n1574_p0303c09║○越州天衣業海了清禪師上堂：三歲孩兒抱花鼓，
X83n1574_p0303c10║八十翁翁輥綉毬。嬌羞老醜都呈露，直得諸人笑不
X83n1574_p0303c11║休。山僧昔在南屏山下糞掃堆頭，拾得一領破襴衫
X83n1574_p0303c12║子，抖擻將呈天目，不為顧釆。又過崇德，撞著惡辣漢，
X83n1574_p0303c13║被渠撦（昌者切，裂開也）破七孔八穿，收拾仍歸南屏。深藏四
X83n1574_p0303c14║十餘年，不將輕與外人。無端今日來，天衣比看，破舊
X83n1574_p0303c15║相似，顏色一般。著來嫌袖大，起舞覺天寬。直得十峰
X83n1574_p0303c16║齊起舞，雙㵎共鳴湍。盡看當場鮑老，不知笑倒旁觀。
X83n1574_p0303c17║遂大笑，拈拄杖畫一畫：更把一枝無孔笛，等閑吹出
X83n1574_p0303c18║萬年歡。復舉三聖我逢人則出話，師云：二大老竊得
X83n1574_p0303c19║臨濟家私，各自賣弄。檢點將來，好與一坑埋却。同參
X83n1574_p0303c20║至，上堂：颯颯凉風景，同人訪寂寥。煑茶山下水，燒鼎
X83n1574_p0303c21║洞中樵。慈明老祖將常住物作自己人情。天衣則不
X83n1574_p0303c22║然，供佛懶拈花，延賓不煑茶。莫嫌無禮數，冷淡是僧
X83n1574_p0303c23║家。
X83n1574_p0303c24║徑山原叟端禪師法嗣
X83n1574_p0304a01║○杭州靈隱竹泉法林禪師別號了幻，族姓黃，台之
X83n1574_p0304a02║寧海人。依同邑法安太虗同禪師出家。因看睦州語
X83n1574_p0304a03║有省，白虗曰：從生至死，只是這箇，不由別人也。參原
X83n1574_p0304a04║叟于中天竺，叟問：何處來？師曰：天台。叟曰：曾見寒山
X83n1574_p0304a05║拾得麼？師叉手而前曰：今日親見和尚。叟曰：脫空謾
X83n1574_p0304a06║語漢，參堂去。尋俾侍香，復掌藏鑰。看經次，叟曰：看經
X83n1574_p0304a07║那？師曰：是。叟曰：將甚麼看？師曰：將眼看。叟竪起拳曰：
X83n1574_p0304a08║何不道將這箇看？師曰：放下拳頭將甚麼看？叟微笑。
X83n1574_p0304a09║東嶼在淨慈，招分半座。時竺原在浮山，得師提唱語，
X83n1574_p0304a10║稱譽不置。尋美以偈，有五百眾中居上首，妙解堪作
X83n1574_p0304a11║人天之句。居淨慈蒙堂，不出戶者九年。行省左丞相
X83n1574_p0304a12║脫歡公請主浙江萬壽，遷中天竺。後至元四年，遷靈
X83n1574_p0304a13║隱，宗風大振。順帝錫以金襴法衣。時寂照在徑山，父
X83n1574_p0304a14║子同時唱道五山，人以為盛事。上堂：法是常法，道是
X83n1574_p0304a15║常道。拶破面門，點即不到。雪峰一千七百人善知識，
X83n1574_p0304a16║朝夕只輥三箇木毬。趙州七百甲子老禪和，見人只
X83n1574_p0304a17║道喫茶去。中峰居常見兄弟相訪，只道敘通寒溫，燒
X83n1574_p0304a18║香叉手。若是金毛師子子，三千里外定誵訛。上堂，舉
X83n1574_p0304a19║僧問趙州：萬法歸一，一歸何處？州云：我在青州作一
X83n1574_p0304a20║領布衫，重七斤。師云：趙州雖則善用太阿，截斷這僧
X83n1574_p0304a21║舌頭，未免自揚家醜。靈隱則不然，忽有僧問：萬法歸
X83n1574_p0304a22║一，一歸何處？只向他道：今日熱如昨日。元宵，上堂：今
X83n1574_p0304a23║朝上原節，雪霽見晴春。梵剎燈千點，長空月一輪。鼓
X83n1574_p0304a24║鐘喧靜夜，歌管閙比鄰。總是圓通境，何須別問津。上
X83n1574_p0304b01║堂：一大藏教五千四十八卷，頓也漸也，權也實也，偏
X83n1574_p0304b02║也圓也。只作一句道却，三世諸佛在你脚跟下。上堂：
X83n1574_p0304b03║古杭管內靈隱名山，肇建于東晉咸和年間，慧理法
X83n1574_p0304b04║師為第一祖。今日上原令節，諸處放燈，知事直歲各
X83n1574_p0304b05║各照管風燭。便下座。大龍翔席虗，呈吉大夫遣幣聘，
X83n1574_p0304b06║師辭不赴。使者三往返，師避于會稽山中。行院知不
X83n1574_p0304b07║可強，具疏請師仍領靈隱。又居三年，退處了幻菴。至
X83n1574_p0304b08║正十五年春，感末疾。二月二日，集諸徒敘平生本末，
X83n1574_p0304b09║且誡之曰：佛法下衰，無甚於今，宜各努力。吾世緣止
X83n1574_p0304b10║於斯矣。索筆書偈曰：七十二年，虗空釘橛。末後一句，
X83n1574_p0304b11║不說不說。遂奄然而化。龕留十日，顏色不變，全身窆
X83n1574_p0304b12║干松源墖西塔前。古桂當春吐花，清香滿路，見者歎
X83n1574_p0304b13║異。侍講學士黃公晉卿目見其事，故自書塔銘序中。
X83n1574_p0304b14║○杭州徑山古鼎祖銘禪師姓應氏，世居四明奉化，
X83n1574_p0304b15║依金峩橫山錫公得度。竺西坦公主天童，辟為內記。
X83n1574_p0304b16║後徧參諸尊宿。元叟在靈隱，往從焉。叩黃龍見慈明
X83n1574_p0304b17║因緣，叟詰之曰：只如趙州云：臺山婆子被我勘破。慈
X83n1574_p0304b18║明笑曰：是罵耶？你且道二老漢用處是同是別？師曰：
X83n1574_p0304b19║一對無孔鐵鎚。叟曰：黃龍直下悟去，又且如何？師曰：
X83n1574_p0304b20║也是病眼見空花。叟曰：不是，不是。師擬進語，叟便喝。
X83n1574_p0304b21║師當下廓然，即命居記室。自是聲譽頓發，而師愈謙
X83n1574_p0304b22║抑自持。及年五十四，始出主隆教，遷寶陀中天竺徑
X83n1574_p0304b23║山。帝師聞法席之盛，錫號慧性宏覺普濟大師。僧問：
X83n1574_p0304b24║祖意教意是同是別？師云：破糞箕，生苕菷。僧禮拜云：
X83n1574_p0304c01║謝師指示。師云：昨夜三更失却牛，天明起來失却火。
X83n1574_p0304c02║問：如何是佛？師云：秤鎚蘸醋。僧云：如何是佛向上事？
X83n1574_p0304c03║師云：仰面不見天。僧云：記得僧問雲門：如何是佛？門
X83n1574_p0304c04║云：乾屎橛。又作麼生？師云：雲門不是好心。僧云：乾屎
X83n1574_p0304c05║橛與秤鎚蘸醋相去多少？師云：鑊湯無冷處。僧擬進
X83n1574_p0304c06║語，師便喝。上堂：將十方世界安向諸人眼睫上，𮈔毫
X83n1574_p0304c07║不動；將四大海水傾向諸人脚跟底，涓滴不流。會醫
X83n1574_p0304c08║還少病，知分不多愁。上堂，舉大愚芝和尚示眾云：大
X83n1574_p0304c09║家相聚喫莖虀，若喚作一莖虀，入地獄如箭射。師云：
X83n1574_p0304c10║宗師為人如蠱毒之家，置毒於飲食中與人，未甞不
X83n1574_p0304c11║欲斷其命根。雖然，是冤對者能有幾人？頴毫作亂，師
X83n1574_p0304c12║治妙明庵以將歸老焉。元日，祝𨤲行省現白光三道，
X83n1574_p0304c13║丞相康里公奉師所讚觀音像于紫薇閣，是夕瑞光
X83n1574_p0304c14║煜然。葛䝤焚掠徑山，丞相延至郡城雲居，時詣師叩
X83n1574_p0304c15║宗門玄旨。一日看經次，問：長老何不看經？師云：尋行
X83n1574_p0304c16║數墨為看經耶？丞相無語，師飜經云：老僧看經去也。
X83n1574_p0304c17║丞相以手掩經云：請為說破。師云：伊尹、周公是阿誰
X83n1574_p0304c18║做？中天竺用貞良公謂師甞闡化是山，請歸了幻庵。
X83n1574_p0304c19║尋示疾，致書囑丞相外護，書偈曰：生死純真，太虗純
X83n1574_p0304c20║滿。七十九年，搖籃繩斷。擲筆而逝。
X83n1574_p0304c21║○台州國清夢堂曇噩禪師自號酉庵，慈溪王氏子
X83n1574_p0304c22║也。母周氏，生六年而父歿。母命從鄉校師遊，氣岸高
X83n1574_p0304c23║騫，有一日千里之意。洎長，窮覧儒籍，徹其義髓。學文
X83n1574_p0304c24║於修道胡先生長孺。已而心有所感，歎曰：攻書修辭，
X83n1574_p0305a01║此世間相耳。曷若求出世間法乎？乃白母，走奉化廣
X83n1574_p0305a02║法院，禮良公為師。訪道吳楚，渡江憩真之長蘆。雪庭
X83n1574_p0305a03║傳公有鑒裁，知師器識，遂為剃髮。師春秋已二十三
X83n1574_p0305a04║矣。繼受具戒，凡佛經及諸宗之文，晝夜磨研，不知有
X83n1574_p0305a05║飢渴寒暑。久之，復嘆曰：教相如海，苟執著不回，是覔
X83n1574_p0305a06║繩自縛。曷若求明本心乎？原叟由中天竺補靈隱，門
X83n1574_p0305a07║風高，非宿學莫敢闖其門。師直往咨叩，了無畏懼。機
X83n1574_p0305a08║契，命掌內記。徑山虗谷慎選書記，得師，緇白交慶。至
X83n1574_p0305a09║元五年，出主四明咸聖，遷慈溪開壽。帝師錫以佛真
X83n1574_p0305a10║文懿號。至元十七年，行宣政院以國清聘瑞龍院，易
X83n1574_p0305a11║甲乙為十方，師為開山，院賴增重。上堂，竪拂子：只這
X83n1574_p0305a12║箇，在臨濟則大機大用，卷舒擒縱，殺活自由。在雲門
X83n1574_p0305a13║則孤危聳峻。格外提持。言前定奪。在曹洞則家風細
X83n1574_p0305a14║密。金針玉線。明合暗投。在溈仰則父慈子孝。用劒刃
X83n1574_p0305a15║事。施陷虎機。在法眼則箭鋒相拄。心空法了。情盡見
X83n1574_p0305a16║除。五家提唱。金聲玉振。邁古超今。總是門庭施設。若
X83n1574_p0305a17║是直截一句。不曾道著。作麼是直截一句。厲聲云。看
X83n1574_p0305a18║脚下。上堂。一二三四五六七。七六五四三二一。黃河
X83n1574_p0305a19║九曲出崑崙。摩訶般若波羅蜜。師數誡諸徒曰。吾與
X83n1574_p0305a20║爾等究明此道。當外形骸。志𥨊食。以消累劫宿習。然
X83n1574_p0305a21║後心地光明。自是日惟一食。終夜凝坐。以達于旦。
X83n1574_p0305a22║　國朝洪武三年。　詔徵江南有道僧。而師居其首。舘
X83n1574_p0305a23║于天界。既奏對。　上憫師年耄。賜令還山。晚年以梁
X83n1574_p0305a24║唐宋高僧傳。重加筆削。刻板以傳。六年二月甲申。無
X83n1574_p0305b01║疾忽索浴易衣。出器物遺大方諸友。集眾而言曰。三
X83n1574_p0305b02║界空花。如風捲煙。六塵妄影。如湯沃氷。吾之幻軀。今
X83n1574_p0305b03║將入滅。滅後闍維。煅骨為塵。不可建塔。以累後世。言
X83n1574_p0305b04║訖斂目。危坐而逝。壽八十九。
X83n1574_p0305b05║○嘉興天寧楚石梵琦禪師四明象山人，姓朱氏，母
X83n1574_p0305b06║張。師在襁褓中，有僧來見之，謂其父曰：此兒佛日也，
X83n1574_p0305b07║必當振佛法，照耀濁世。鄉黨因以曇曜稱之。從族祖
X83n1574_p0305b08║晉翁洵公說法湖之崇恩，師往從焉。趙魏公見之，特
X83n1574_p0305b09║器重，為鬻牒為僧，繼受具。晉翁遷道場，師為侍者，又
X83n1574_p0305b10║司藏室。因閱楞嚴，至緣見因明，暗成無見，恍然有省。
X83n1574_p0305b11║由是覧內外典，宛如宿習，然尚有凝礙。原叟主徑山，
X83n1574_p0305b12║師往參次，即問：如何是言發非聲，色前不物？叟遽云：
X83n1574_p0305b13║言發非聲，色前不物。速道！速道！師擬畣，叟震威一喝，
X83n1574_p0305b14║師錯愕而退。會英宗詔金書大藏經，有司以師善書，
X83n1574_p0305b15║選上京都。一夕，聞彩樓鼓鳴，豁然大悟，撫几笑曰：徑
X83n1574_p0305b16║山敗闕處，被我識破了也。因成偈曰：崇天門外鼓騰
X83n1574_p0305b17║騰，驀劄虗空就地崩。拾得紅爐一點雪，却是黃河六
X83n1574_p0305b18║月氷。翩然東旋至雙徑，叟迎笑曰：西來密意，喜子已
X83n1574_p0305b19║得之矣。遽處以第二座。初居海鹽福臻，升永祚，遷杭
X83n1574_p0305b20║之報國、嘉興之本覺、天寧。僧問：不愁念起，惟恐覺遲。
X83n1574_p0305b21║如何是覺？師曰：牛角馬角。僧云：如何是念？師云：四五
X83n1574_p0305b22║二十也不識。僧禮拜。僧問：一大藏教是箇切脚，未審
X83n1574_p0305b23║切箇什麼字？師云：切箇不字。僧云：只如不字，又切箇
X83n1574_p0305b24║什麼？師云：莫錯舉似人。僧云：謝師指示。師云：石羊頭
X83n1574_p0305c01║子向東看。僧問：一切諸佛及諸佛阿耨多羅三藐三
X83n1574_p0305c02║菩提法，皆從此經出。如何是此經？師云：更要註解那？
X83n1574_p0305c03║上堂：彌勒真彌勒，分身千百億。時時示時人，時人自
X83n1574_p0305c04║不識。拈拄杖云：衝開碧落松千尺，截斷紅塵水一溪。
X83n1574_p0305c05║上堂：米裏有虫，麥裏有麵。廚庫僧堂，山門佛殿。盞子
X83n1574_p0305c06║撲落地，揲子成七片。上堂：爐鞴之所多鈍鐵，良醫之
X83n1574_p0305c07║門足病夫。不因柳毅傳書信，何緣得到洞庭湖？上堂：
X83n1574_p0305c08║聞聲悟道，塞却你耳根。見色明心，換却你眼睛。蒲團
X83n1574_p0305c09║上端坐，鍼眼裏穿線。西風一陳來，落葉兩三片。晚年
X83n1574_p0305c10║於永祚築西齋而終老焉，因自號西齋老人。洪武元
X83n1574_p0305c11║年九月，　上念將臣或沒於戰，氏庶或死於兵，宜以
X83n1574_p0305c12║釋氏法設冥以濟拔之。於鍾山建大法會，徵師說法。
X83n1574_p0305c13║廷臣奏其說，　上大悅。明年三月，復用元年故事，召
X83n1574_p0305c14║師說法。又明年秋，　上又召師，以鬼神為問。師與同
X83n1574_p0305c15║召諸師，援據經論，辨覈其理成書。將入　朝敷奏，師
X83n1574_p0305c16║忽示微疾，索浴更衣，取筆書偈曰：真性圓明，本無生
X83n1574_p0305c17║滅。木馬夜鳴，西方日出。置筆謂夢堂曰：師兄，我去也。
X83n1574_p0305c18║堂曰：何處去？師曰：西方去。堂曰：西方有佛，東方無佛
X83n1574_p0305c19║耶？師乃震威一喝而逝，實七月二十六日也。禮部宮
X83n1574_p0305c20║以遺偈聞，　上為嗟悼之。緇白瞻禮，如佛涅槃。天界
X83n1574_p0305c21║住持白庵，乃法門猶子也，為治後事。時制火化，　上
X83n1574_p0305c22║以師故，特開僧家火化之例。火餘，牙齒數珠不壞，舍
X83n1574_p0305c23║利紛綴遺骼。參徒奉其遺骼，歸葬西齋而塔焉。壽七
X83n1574_p0305c24║十五，﨟六十三。
X83n1574_p0306a01║○杭州徑山愚庵智及禪師字以中，別號西麓，蘇之
X83n1574_p0306a02║吳縣顧氏。父茂卿，母周氏。入海雲院為童子，釋書儒
X83n1574_p0306a03║典並進。閩國王清獻公都中見之，特加賞異。聽賢首
X83n1574_p0306a04║家講法界觀，未終章，遂莞爾笑曰：一真法界，圓通太
X83n1574_p0306a05║虗。但涉言辭，即成剩法。乃去謁廣智於龍翔，微露文
X83n1574_p0306a06║采，廣智大驚。有嶼上人者，呵曰：子才俊爽若此，不思
X83n1574_p0306a07║負荷大法，甘作詩騷奴僕乎？無盡燈偈所謂黃葉飄
X83n1574_p0306a08║飄者，何謂也？師舌禁不能答，即歸海雲，胸中如礙巨
X83n1574_p0306a09║石。踰月，忽見秋葉吹墜于庭，豁然有省。雖喜不自勝，
X83n1574_p0306a10║不取證明眼，恐涉偏執，乃走見徑山。山勘辨之，師應
X83n1574_p0306a11║畣不滯，山遂命執侍。久之，遷主藏室。至正壬午，行院
X83n1574_p0306a12║舉師出世昌國隆教，轉普慈。未幾，行省左丞相達失
X83n1574_p0306a13║公延主淨慈，復請陞徑山。僧問：語是謗，默是誑，語默
X83n1574_p0306a14║向上有事在。如何是向上事？師云：胡孫上樹尾連顛。
X83n1574_p0306a15║僧問：如何是賓中賓？師云：君向瀟湘我向秦。云：如何
X83n1574_p0306a16║是賓中主？師云：常在途中，不離家舍。云：如何是主中
X83n1574_p0306a17║賓？師云：常在家舍，不離途中。云：如何是主中主？師云：
X83n1574_p0306a18║橫按鏌耶全正令，太平寰宇斬癡頑。一日，達失帖穆
X83n1574_p0306a19║爾丞相到方丈，問：淨名丈室容三萬二千獅子座，淨
X83n1574_p0306a20║慈丈室容多少？師云：一塵不立。相云：得與麼覿體相
X83n1574_p0306a21║違？師揭起簾，云：請丞相鑒。相呵呵大笑，云：作家宗師，
X83n1574_p0306a22║不勞再勘。師便供茶。上堂，舉：東山演祖示眾云：祖師
X83n1574_p0306a23║說不著，諸佛看不見。四面老婆心，為君通一線。師云：
X83n1574_p0306a24║若教頻下淚，滄海也須乾。上堂：諸方今日開爐，未免
X83n1574_p0306b01║與諸人說些火爐頭話。乃以拂子作吹火勢，云：喚作
X83n1574_p0306b02║火，燒殺你；不喚作火，凍殺你。上堂：一二三四五六七，
X83n1574_p0306b03║地水火風空覺識。拈來數日甚分明，明眼衲僧數不
X83n1574_p0306b04║出。也大奇，烏龍鑽敗壁，雞向五更啼。洪武癸丑，　詔
X83n1574_p0306b05║有道碩師十餘人集天界寺，師居其首。以病不及召
X83n1574_p0306b06║對，　賜還穹窿山，即海雲也。戊午八月，忽示疾。至九
X83n1574_p0306b07║月四日，索筆書偈而逝。其徒以遺骨藏海雲山陰，又
X83n1574_p0306b08║分爪髮歸徑山，於無等才禪師塔左瘞焉。壽六十八，
X83n1574_p0306b09║﨟五十一。
X83n1574_p0306b10║○蘇州萬壽行中至仁禪師自號澹居子，又曰熈怡
X83n1574_p0306b11║叟，番陽吳氏。父仲華，為江州儒學教授。師方五歲，其
X83n1574_p0306b12║父俾從州之報恩真牧純公，七歲得度。自幼見地頴
X83n1574_p0306b13║㧞，逈出常兒。西域指空和尚赴英宗召，便道憩報恩，
X83n1574_p0306b14║見師歎異曰：再世人天師也。因授以戒，及持摩利胝
X83n1574_p0306b15║天呪法。師受真牧囑，參原叟於徑山。叟視師軒渠一
X83n1574_p0306b16║笑，師罔知所以，汗流浹背，失展尼師壇。叟咄曰：參堂
X83n1574_p0306b17║去。次日又見，叟曰：爾何處人？師曰：番陽人。叟曰：番陽
X83n1574_p0306b18║湖深多少？闊多少？師展手作量勢，叟曰：不是，不是。師
X83n1574_p0306b19║曰：合取臭口。遂留侍香，繼掌外記。叟喜得師，謂其徒
X83n1574_p0306b20║曰：仁書記，虎而翼者也。出世蘄之德章，次住越之雲
X83n1574_p0306b21║頂崇報、蘇之虎丘萬壽。法道衰微，位以求得，獨師務
X83n1574_p0306b22║韜晦，五名剎皆公卿敦迫而赴，故一出人皆尚之。師
X83n1574_p0306b23║室中拈木枕子問僧云：者箇是甚麼？僧云：也知和尚
X83n1574_p0306b24║老婆心切。師擲枕于地，僧擬議，師便喝出。一日云：一
X83n1574_p0306c01║切眾生性清淨，因甚麼輪迴六趣？時有僧云：願和尚
X83n1574_p0306c02║慈悲指示。師云：鉢盂口向天。上堂，竪拂子：這箇是馬
X83n1574_p0306c03║祖家風。喝一喝：這箇是臨濟家風。以拂子畫一畫云：
X83n1574_p0306c04║這箇是什麼家風？若到諸方，不得錯舉。上堂：疊疊遠
X83n1574_p0306c05║山青，迢迢江水綠。盡日小吳軒，倚䦨看不足。驀喚侍
X83n1574_p0306c06║者，云：收取拂子。便下座。上堂：禪性無生，離生禪想。禪
X83n1574_p0306c07║性無住，離住禪寂。五臺山上雲蒸飯，佛殿階前狗尿
X83n1574_p0306c08║天。剎竿頭上煎䭔子，三箇胡孫夜簸錢。師旁通外典，
X83n1574_p0306c09║尤𨗉於易。其所論著，務在匡宗，不以此自多。若虞文
X83n1574_p0306c10║靖公集、黃文獻公溍、張潞公翥、宋侍講濂輩，皆稱之。
X83n1574_p0306c11║文靖見師黃州思賢寺蘇文忠公祠堂記，曰：文辭簡
X83n1574_p0306c12║奧，有西漢風。潞國甞以詩寄，有今代能仁叟，高風播
X83n1574_p0306c13║海涯之句。　國朝洪武初，　皇上以鬼神之理，召釋
X83n1574_p0306c14║氏之老問焉。師與同召者曰：鬼神之說，當本佛旨以
X83n1574_p0306c15║對。及為書以進，　上大悅。師暮年養閑於松林蘭若，
X83n1574_p0306c16║道望益尊，人不敢叱名，咸稱曰松林和尚。十五年三
X83n1574_p0306c17║月，忽示疾。十九日，有同參如愚仲來問訊，曰：師兄！時
X83n1574_p0306c18║節既至矣，諸弟子在側，可不賜一言為末後訓乎？師
X83n1574_p0306c19║曰：十方薄伽梵，一路涅槃門。曰：與師締交五十年矣，
X83n1574_p0306c20║此別直至淨土相見。師厲聲曰：盡大千界是一箇淨
X83n1574_p0306c21║土，何處不相見？良久，索紙書偈已，泊然而逝。世壽七
X83n1574_p0306c22║十四，﨟六十七。
X83n1574_p0306c23║○杭州徑山復原福報禪師台之寧海人，俗姓方，母
X83n1574_p0306c24║張氏。稟父母命，往杭之梁渚崇福出家。時石湖美公
X83n1574_p0307a01║主淨慈，師往參，湖器之為祝髮。徑山原叟門庭嚴峻，
X83n1574_p0307a02║師以己事未明，往咨決之。叟問：近離甚處？師云：淨慈。
X83n1574_p0307a03║叟云：來作甚麼？師云：久慕和尚道風，特來禮拜。叟云：
X83n1574_p0307a04║趙州見南泉作麼生？師云：頭頂天，脚踏地。叟云：見後
X83n1574_p0307a05║如何？師云：飢來喫飰困來眠。叟云：何處學得這虗頭
X83n1574_p0307a06║來？師云：今日親見和尚。叟頷之。次日，命居侍司。明年，
X83n1574_p0307a07║升掌藏教。久之，出世慈溪廬山，遷越之東山四明智
X83n1574_p0307a08║門。　皇朝洪武初，驛召道行沙門。師與徑山以中及
X83n1574_p0307a09║上竺日章你赴京，舘天界寺。屢入　內庭，應對稱旨。
X83n1574_p0307a10║留三年，　賜還智門，庵于寺東，扁曰海印，為終焉之
X83n1574_p0307a11║計。徑山虗席，起師補處。上堂：舉一不得舉二，放過一
X83n1574_p0307a12║著落在第二。古人恁麼說話，正是抱贓呌屈。東山即
X83n1574_p0307a13║不然，舉二不得舉一，放過一著落在第七。到這裏，須
X83n1574_p0307a14║知有向上一路始得。如何是向上一路？良久，云：莫守
X83n1574_p0307a15║寒巖異草青，坐却白雲宗不妙。上堂：一葉落，天下秋；
X83n1574_p0307a16║一塵起，大地收。誰謂北鬱單越不是南瞻部洲？剛自
X83n1574_p0307a17║騎牛更覓牛。上堂：語是謗，默是誑，還有二俱不涉者
X83n1574_p0307a18║麼？拍禪床，云：洎合停囚長智。上堂：一默一語，一作一
X83n1574_p0307a19║止，何似水銀落地？僧問趙州云：乞師指示。州云：喫粥
X83n1574_p0307a20║已未？僧云：喫粥了也。州云：洗鉢盂去。上堂：終日著衣，
X83n1574_p0307a21║未甞掛著一縷絲；終日喫飯，未甞咬著一粒米。似地
X83n1574_p0307a22║擎山，不知山之孤峻；如石含玉，不知玉之無瑕。不著
X83n1574_p0307a23║佛求，不著法求，不著僧求。拈拄杖：有時乘好月，特地
X83n1574_p0307a24║過滄洲。前住山象原，經始佛殿，未就而終。師力完之，
X83n1574_p0307b01║其費則出姑蘇葛德潤氏。兩住徑山甫八年，忽一日
X83n1574_p0307b02║得疾甚革，侍者請偈，師叱曰：吾世壽尚有三年。已而
X83n1574_p0307b03║果然。終時壽八十四，夏六十四。門人奉全身窆寂照
X83n1574_p0307b04║塔右之岡。
X83n1574_p0307b05║○杭州靈隱性原慧明禪師幻隱別號也。出台之黃
X83n1574_p0307b06║巖項氏，母陳。既長，不甘俗處，往依溫之寶冠東山魯
X83n1574_p0307b07║公出家。謁竺原道公於仙居紫籜山，咨問心要，不大
X83n1574_p0307b08║省發。去參徑山原叟，叟問：東嶺來？西嶺來？師指脚下
X83n1574_p0307b09║草鞋曰：此是三文錢買得。叟曰：未在，更道。師曰：某甲
X83n1574_p0307b10║只與麼，未審和尚作麼生？叟曰：念汝遠來，放汝三十
X83n1574_p0307b11║棒。久之，軄侍香。朝參夕究，一旦默契。育王雪䆫招師
X83n1574_p0307b12║掌藏教。未幾，出住鄞之五峰，遷金峩。洪武五年春，
X83n1574_p0307b13║　詔天下高僧建大齋會於鍾山，師與徑山季潭俱與
X83n1574_p0307b14║是選。既竣事，季潭奉　旨住天界，延師居第一座。提
X83n1574_p0307b15║綱舉要，得表率叢林體。又明年，鎮江金山請師補處。
X83n1574_p0307b16║十一年，升居靈隱。學徒坌集，宗風大振。上堂：今朝閏
X83n1574_p0307b17║五月初一，依舊日從東畔出。衲僧箇箇解知音，短咏
X83n1574_p0307b18║長歌皆中律。梅雨晴，樹陰密，林下優游何得失？無位
X83n1574_p0307b19║真人赤肉團，等閑靠倒維摩詰。佛涅槃，上堂：涅槃生
X83n1574_p0307b20║死等是空華，佛及眾生皆為剩語。諸人到這裏作麼
X83n1574_p0307b21║生會？良久，拍禪床，云：但見落花隨水去，不知流出洞
X83n1574_p0307b22║中春。浴佛，上堂，舉：香嚴和尚云：去年貧，未是貧；今年
X83n1574_p0307b23║貧，始是貧。去年貧，猶有卓錐之地；今年貧，錐也無。眾
X83n1574_p0307b24║中忽有箇漢出來問：長老錯了也。今朝四月八是佛
X83n1574_p0307c01║生日，如何舉此公案？山僧只對道：住持事煩。下座。師
X83n1574_p0307c02║始至，經畫大雄寶殿，僅一載即落成，巋然山峙。師室
X83n1574_p0307c03║中垂語曰：蓮華峰被蚍蜉食却半邊，因甚麼不知？又
X83n1574_p0307c04║曰：冷泉亭吞却壑雷亭即不問，南高峰與北高峰鬪
X83n1574_p0307c05║額是第幾機？罕有契之者。示滅于洪武十九年六月
X83n1574_p0307c06║二十三日，壽六十九，夏五十。
X83n1574_p0307c07║○杭州上天竺我庵本無法師黃巖人。從淨慈方山
X83n1574_p0307c08║落髮，依寂照於中天竺，掌綱維。有舅氏教庠老成，挽
X83n1574_p0307c09║之更宗。於是見湛堂于演福，研精教部。寂照惜其去，
X83n1574_p0307c10║作偈寄之云：從教入禪今古有，從禪入教古今無。一
X83n1574_p0307c11║心三觀門雖別，水滿千江月自孤。後出世，既為湛堂
X83n1574_p0307c12║嗣，仍爇一香報寂照，不以跡異而二其心。寂照示寂
X83n1574_p0307c13║時，師住四明延慶，遺書祝其力弘大蘇宗趣，餘無他
X83n1574_p0307c14║言。師於祭筵拈香云：妙喜五傳最光焰，寂照一代甘
X83n1574_p0307c15║露門。等閑觸著肝腦裂，氷霜忽作陽春溫。我思打失
X83n1574_p0307c16║鼻孔日，是何氣息今猶存。天風北來歲云暮，掣電討
X83n1574_p0307c17║甚空中痕。我庵臨終，無疾坐蛻。
X83n1574_p0307c18║○蘇州開原愚仲善如禪師吳江人。上堂：佛身充滿
X83n1574_p0307c19║於法界，普現一切羣生前。為甚麼滬瀆居民黃老之
X83n1574_p0307c20║流迎之，而風濤駭吐，像即沒沉？吳縣朱膺東靈帛尼
X83n1574_p0307c21║一請，而靈相峩峩，倐然雙泛。試就提捧，豁爾勝舟。今
X83n1574_p0307c22║山中所奉維衛、迦葉二石像是也。豈非隨緣赴感靡
X83n1574_p0307c23║不周，而恒處此菩提座？大眾！若作恁麼會，大虫看水
X83n1574_p0307c24║磨；不作恁麼會，真州望長蘆。恁麼不恁麼總拈却，又
X83n1574_p0308a01║作麼生？清平世界，不用訛言。師動止安徐，言不妄發。
X83n1574_p0308a02║或有求偈語，信筆而書，皆有警䇿之意。若寄閶門草
X83n1574_p0308a03║庵僧云：國師萬代善知識，鴈宕草庵天下聞。得在其
X83n1574_p0308a04║中居住者，生難遭想報深恩。度牒親從天上降，得來
X83n1574_p0308a05║何翅萬黃金？時中若不修僧行，孤負　皇王一片心。
X83n1574_p0308a06║師晚年因法門從子瓛瑩中住萬壽，闢一室延之養
X83n1574_p0308a07║老。及相本空繼席，待之尤至，故得優游以樂其道。甞
X83n1574_p0308a08║居葑門直指庵，人因稱之曰直指和尚。將終，呼本空
X83n1574_p0308a09║及松林諸子貞松石等訣別，泊然而逝。
X83n1574_p0308a10║○杭州靈隱天鏡原瀞禪師會稽倪氏。幼從至大寺
X83n1574_p0308a11║雪庭立公祝髮。及受具，遂往杭之集慶，從天岸濟公
X83n1574_p0308a12║學止觀。一日，師自謂：從上諸老多由教入禪，吾亦究
X83n1574_p0308a13║別傳之旨乎？登華頂，參無見覩。又如玉几，見石室瑛。
X83n1574_p0308a14║室與語，大奇之，曰：吾法叔徑山原叟和尚具大眼目，
X83n1574_p0308a15║今代妙喜也。子欲了己躬事，往見勿後。師遂參叟於
X83n1574_p0308a16║不動軒。入門，叟震威一喝，師不覺汗流浹背，即禮三
X83n1574_p0308a17║拜。已而俾居侍司，繼掌記室。尋遊金陵，見笑隱於龍
X83n1574_p0308a18║翔。上江西，禮諸祖塔像。過臨川，訪虞文靖公，道話契
X83n1574_p0308a19║合，延師度夏，為作斷江塔銘、樸隱軒銘。至正丙申，出
X83n1574_p0308a20║世邑之長慶，遷天衣。　聖朝洪武五年，設廣薦法會
X83n1574_p0308a21║于鍾山，　詔天下名尊宿輪座說法，師預焉。九年冬，
X83n1574_p0308a22║杭諸山請居靈隱，辭再四，僉曰：而祖佛照、妙峰，而父
X83n1574_p0308a23║寂照，而兄了幻，皆說法靈隱。于今振墜緒，提宏綱，捨
X83n1574_p0308a24║和尚其誰哉？師幡然而起。上堂：即心即佛，嘉州牛喫
X83n1574_p0308b01║禾。非心非佛，益州馬腹脹。不是心，不是佛，天下覓醫
X83n1574_p0308b02║人灸猪左膊上。良久：啼得血流無用處，不如緘口過
X83n1574_p0308b03║殘春。上堂：聲不是聲，觀音三昧。色不是色，文殊法門。
X83n1574_p0308b04║聲色無礙，普賢境界。拈拄杖畫一畫，云：大鵬展翅盖
X83n1574_p0308b05║十洲，籬邊燕雀空啾啾。終時年六十七，臘五十五。
X83n1574_p0308b06║○台州護聖迪原啟禪師臨海人。為書生時，拜叔父
X83n1574_p0308b07║堅上人于里之寶藏寺。偶閱其几上首楞嚴經，至山
X83n1574_p0308b08║河大地皆是妙明心中所現物處，置卷紬繹良久，豁
X83n1574_p0308b09║然有省。白父母求出家，禮寂照為師。服頭陀行，久而
X83n1574_p0308b10║益勤。出世護聖，退居東堂七年。著書曰大普幻海、曰
X83n1574_p0308b11║法運通略、曰贅譚、曰疣說、曰儒釋精華，總若干卷。又
X83n1574_p0308b12║作佛祖大統賦。終時壽四十三。
X83n1574_p0308b13║○蘇州萬壽佛初智淳禪師送忠侍者偈曰：鳥窠吹
X83n1574_p0308b14║起布毛，侍者當下悟去。一對無孔鐵鎚，賣弄鬼家活
X83n1574_p0308b15║計。若是靈利阿師，別有天然氣宇。恢張本地風光，顯
X83n1574_p0308b16║出衲僧巴鼻。以大千攝入毫端，將須彌納向芥子。直
X83n1574_p0308b17║踏毗盧頂上行，千手大悲攔不住。
X83n1574_p0308b18║○寧波府天寧仲猷祖闡禪師別號歸庵，族陳氏，鄞
X83n1574_p0308b19║人也。依佛智匡禪師於永樂，而獲剃染。參寂照于徑
X83n1574_p0308b20║山，得旨。久之，出世蘆山，遷香山，升郡之天寧。上堂：第
X83n1574_p0308b21║一句，三世諸佛道不得，六代祖師道不得，天下老和
X83n1574_p0308b22║尚道不得，山僧道不得，大眾道不得。拈拄杖：拄杖子
X83n1574_p0308b23║道得，也是第二句。上堂：即心即佛，非心非佛。不是心，
X83n1574_p0308b24║不是佛。五臺山上雲蒸飰，佛殿階前狗尿天。剎竿頭
X83n1574_p0308c01║上煎䭔子，三箇胡孫夜簸錢。元宵，上堂：十五日已前，
X83n1574_p0308c02║脚頭脚尾黃金蓮。十五日已後，白牯狸奴成隊走。正
X83n1574_p0308c03║當十五日，樓臺上下火照火，車馬往來人看人。好大
X83n1574_p0308c04║眾，且道好在什麼處？眾眼難謾，便下座。
X83n1574_p0308c05║江心一山萬禪師法嗣
X83n1574_p0308c06║○報恩無方智普禪師桂陽人，俗姓龍。住後，上堂：六
X83n1574_p0308c07║月行人口吐煙，區區只為利名牽。爭如林下無心客，
X83n1574_p0308c08║一覺和衣到曉眠。拍禪床起來：乾明不惜口業，為你
X83n1574_p0308c09║說破。臘月三十日，閻老子要問你索飰錢在。上堂：春
X83n1574_p0308c10║色濃，春日融。園林暖，野桃紅。昔日靈雲一見，透脫色
X83n1574_p0308c11║空。而今諸人總見，因甚不悟？若也不悟，眼被色籠。天
X83n1574_p0308c12║寧未免開示，令得悟入。擊拂子：錯教人恨五更風。
X83n1574_p0308c13║○南康雲居小隱師大禪師終日方丈危坐，澹如也。
X83n1574_p0308c14║鬀餘鬚髮，侍者鑷生爭取藏之，信次即生舍利。甞送
X83n1574_p0308c15║信禪人偈曰：信是道無功德母，藥如有驗不消多。上
X83n1574_p0308c16║人直下承當得，佛祖安能奈爾何。
X83n1574_p0308c17║徑山雲峰高禪師法嗣
X83n1574_p0308c18║○江州東林古智哲禪師都昌人，俗姓巢氏。初住興
X83n1574_p0308c19║國興聖，遷東林。上堂：過去諸佛已說，未來諸佛當說，
X83n1574_p0308c20║現在諸佛今說。且畢竟說箇什麼？卓拄杖，下座。上堂：
X83n1574_p0308c21║明來暗謝，智起惑亡。黑牛臥死水，癩馬繫枯樁。何似
X83n1574_p0308c22║東村黑王老，黃昏伸脚睡，一覺到天光。山僧與麼道，
X83n1574_p0308c23║切忌錯承當。上堂：盡令提綱，聖凡罔測。放開線道，普
X83n1574_p0308c24║請同參。薰風自南來，殿閣生微凉。上堂：諸禪德，祖師
X83n1574_p0309a01║道：圓同太虗，無欠無餘。三條椽下，七尺單前。切忌依
X83n1574_p0309a02║他作解。莫有向天外出頭底麼？乃云：巡堂喫茶。禮暹
X83n1574_p0309a03║道者塔偈云：髑髏元自有靈光，雪竇何曾抖屎腸。截
X83n1574_p0309a04║斷婆婆三寸舌，至今雙劒倚天長。送萬禪人參徑山
X83n1574_p0309a05║虗谷和尚偈曰：萬轍千途同一車，參方眼正不曾差。
X83n1574_p0309a06║一千七百人中主，元是仰山小釋迦。
X83n1574_p0309a07║○杭州中天竺一溪自如禪師福建人。元兵下江南，
X83n1574_p0309a08║師年少，被游兵虜至臨安，遺之而去。富民胡氏收養
X83n1574_p0309a09║之，令伴其子弟讀書鄉塾。師隅立，凝神靜聽，默識無
X83n1574_p0309a10║所失。胡氏喜，因子之。既長，命隷里中無相寺為僧。參
X83n1574_p0309a11║雲峰於徑山，得旨，戒檢精嚴，法服應器不離體。初住
X83n1574_p0309a12║浙江萬壽寺，後有大家黃氏重師道行，常供以伊蒲
X83n1574_p0309a13║塞饌。一日，請歸其家，進供逾勤，乃開私帑所藏金玉
X83n1574_p0309a14║示師，欲動其心。師歸，謂左右曰：彼黃氏以帑中寶示
X83n1574_p0309a15║我，欲誘我死去為其子耳。殊不知我視金玉如瓦礫，
X83n1574_p0309a16║古人墮此轍者頗眾，非但為其子，為其牛馬者有之。
X83n1574_p0309a17║我自此其疎黃氏矣。天曆初，中天竺笑隱奉詔開山
X83n1574_p0309a18║大龍翔寺，因舉代住中竺者三人，御筆點師名。宣政
X83n1574_p0309a19║院具疏敦請，久之化去。茶維靈異頗多。
X83n1574_p0309a20║○杭州徑山本源善達禪師僊居柴氏。早年與及庵
X83n1574_p0309a21║信行脚，誓不歷職。往江西，見雪巖于仰山，隨眾入室，
X83n1574_p0309a22║無所省發。後歸仙居，里人請主多福，棄去。遊湖南，主
X83n1574_p0309a23║福嚴。尋還浙西，見徑山雲峰，入室有省，峰印可之。適
X83n1574_p0309a24║慧雲虗席，命師補處。後住保寧、淨慈、徑山，皆有成績
X83n1574_p0309b01║可紀。師凡住處，不設臥榻，夜則焚香然燭，安坐至旦，
X83n1574_p0309b02║率以為常。又體所稟與人異，遇嚴寒則衣絺綌，大熱
X83n1574_p0309b03║則大繒絮。以餘資建大圓院於東路半山，接待雲侶。
X83n1574_p0309b04║一日自知時至，會眾敘平生行脚事畢，須臾端坐而
X83n1574_p0309b05║寂。
X83n1574_p0309b06║○四明天童恠石奇禪師為眾普說，其略云：參禪本
X83n1574_p0309b07║無難易，只要具大信根，有決烈志，萬機休罷，千聖不
X83n1574_p0309b08║𢹂，坐斷諸緣，不存一法，如太虗空了無朕迹，如須彌
X83n1574_p0309b09║盧屹然不動，無上真乘方可希冀。又云：此事如人飢
X83n1574_p0309b10║渴相似，說飲說食豈能救療？直須自飲水、自喫飰，方
X83n1574_p0309b11║有實効處。又云：因舉從上先德痛切為人語要開示，
X83n1574_p0309b12║倘能向者裏虗却心，不即法相、不離法相，一聞頓悟，
X83n1574_p0309b13║便是涅槃會上廣額屠兒放下刀立地成佛底時節。
X83n1574_p0309b14║是即是，不得恁麼會。言多去道轉遠，且截斷葛藤。喝
X83n1574_p0309b15║一喝，下座。
X83n1574_p0309b16║○龍巖真首座諸方屢聘，不肯應世。甞作樂閒歌曰：
X83n1574_p0309b17║即心是佛，無心是道。萬事但隨緣，自覺身心好。院子
X83n1574_p0309b18║從來不要住，便是佛也不要做。律亦不曾持，戒亦不
X83n1574_p0309b19║曾破。放行把住總由人，執法修行驢拽磨。要行便行，
X83n1574_p0309b20║要坐便坐。也不精進，也不懶惰。一卷三字經，逐日為
X83n1574_p0309b21║工課。有時深深海底行，有時高高山頂臥。幾生修得
X83n1574_p0309b22║做間人，肯為虗名被覊鎻。我不輕汝等，從他當面唾。
X83n1574_p0309b23║百年能得幾光陰，何必強分人與我。貧也不須憂，富
X83n1574_p0309b24║也休莊大。閻王相請無親疎，盡付一堆紅焰火。自家
X83n1574_p0309c01║作得主宰，終不隨風倒柂。補破遮寒暖即休，淡飯粗
X83n1574_p0309c02║茶隨分過。我作樂閑歌，自歌還自和。不是閑人不肯
X83n1574_p0309c03║閒，世上閒人能幾箇。
X83n1574_p0309c04║天童止泓鑒禪師法嗣
X83n1574_p0309c05║○湖州道場玉溪思珉禪師明之象山張氏。首參雲
X83n1574_p0309c06║峰於徑山，次謁止泓於天童。泓問：近自何來？師曰：徑
X83n1574_p0309c07║山。泓曰：未離徑山一句作麼生道？師曰：平如鏡面，險
X83n1574_p0309c08║似懸崖。泓曰：昨夜山前因甚虎咬大虫？師擬進語，泓
X83n1574_p0309c09║即掌之，師忽有省。一日侍次，泓舉：世尊因外道問：不
X83n1574_p0309c10║問有言，不問無言。世尊良久，意旨如何？師叉手進前。
X83n1574_p0309c11║泓曰：外道讚歎云：世尊大慈，開我迷雲，令我得入。又
X83n1574_p0309c12║作麼生？師曰：君子愛財，取之有道。泓喜其類己，令典
X83n1574_p0309c13║藏教。大德四年，出世郡之吉祥，遷金文大梅保福。帝
X83n1574_p0309c14║師頒旨褒護，賜佛心明妙之號。至順三年，廣教府聘
X83n1574_p0309c15║主婺之雙林。元統二年，行省選住道場。示眾云：此事
X83n1574_p0309c16║如鐵壁銀山，如大火聚，湊泊不得，回避不得。你輩合
X83n1574_p0309c17║作麼生？直饒脚不點地，通霄別有活路，也是不快漆
X83n1574_p0309c18║桶。上堂：依經解義，三世佛冤。離經一字，即同魔說。拈
X83n1574_p0309c19║拄杖卓一下：六月不熱，五穀不結。後至元三年四月
X83n1574_p0309c20║示微恙，至二十有八日書偈而逝。
X83n1574_p0309c21║○蘇州萬壽竺田汝霖禪師四明昌國王氏，從郡之
X83n1574_p0309c22║慈溪永樂寺梅㵎福公出家。既祝髮受具，聞天童止
X83n1574_p0309c23║泓道化，往參拜。泓密奇之，遂命為侍者。泓室中舉趙
X83n1574_p0309c24║州狗子無佛性話，勘驗來學，眾皆未喻，師已豁然矣。
X83n1574_p0310a01║已而見悅堂誾於杭之靈隱，堂器之，命典記室。會其
X83n1574_p0310a02║受業師祖方巖，會公赴龍興上藍，以師侍行，因游百
X83n1574_p0310a03║丈。晦機素知師，遂命分座。師每有著述，晦機閱之加
X83n1574_p0310a04║敬。未幾，繼祖住上藍，大振法道，緇白翕如。久之，升明
X83n1574_p0310a05║之雪竇。閱三載，松江澱山缺席屈師。俄寺燬，師不憚
X83n1574_p0310a06║劬勩，十餘年間，殿堂眾宇皆一新之。晚主萬壽，僅一
X83n1574_p0310a07║載，示微疾，更衣書偈，訣眾而逝。後至元五年五月二
X83n1574_p0310a08║十五日也。茶毗設利，五色如菽粟者不勝數，人爭得
X83n1574_p0310a09║之。或後至者，掘土而淘，亦滿其意。徒眾分舍利骨石
X83n1574_p0310a10║為二：一墖澱山，一歸葬龍山之西岡。壽六十六，﨟五
X83n1574_p0310a11║十。勩（音曳，勞也）。
X83n1574_p0310a12║何山鐵鏡明禪師法嗣
X83n1574_p0310a13║○恭都寺四明人。廉介自持，精修梵行，日誦法華經。
X83n1574_p0310a14║因聆鐵鏡上堂，遂得心要。甞夜坐有偈云：點盡山窻
X83n1574_p0310a15║一盞油，地爐無火冷啾啾。話頭留向明朝舉，道者敲
X83n1574_p0310a16║鐘又上樓。鐵鏡因陞堂，特稱賞之。臨終無疾，更衣坐
X83n1574_p0310a17║逝。闍維舌根不壞，湖海人聲偈追悼。
X83n1574_p0310a18║靈隱悅堂誾禪師法嗣
X83n1574_p0310a19║○江州廬山東林無外宗廓禪師送僧之中吳，偈曰：
X83n1574_p0310a20║佛是西天老比丘，何緣臥倒在蘇州？憑君此去輕扶
X83n1574_p0310a21║起，問取二千年話頭。
X83n1574_p0310a22║華藏瞎驢見禪師法嗣
X83n1574_p0310a23║○蘇州陽山金芝嶺鐵觜念庵主示眾。靈山付囑，天
X83n1574_p0310a24║下葛藤樁；少室單傳，諸方是非窟。安心懺罪，破漆桶
X83n1574_p0310b01║又要重光；付法傳衣，滯行貨徒勞索價。臨濟棒頭開
X83n1574_p0310b02║正眼，拳下示生涯；曹洞錦帳綉鴛鴦，行人難得見。雲
X83n1574_p0310b03║門三句可辨，一鏃遼空；法眼大地山河，俱為妙用。溈
X83n1574_p0310b04║仰團團無縫罅，壁立絕中邊。看來世界清平，何用強
X83n1574_p0310b05║生節目？金芝今日為諸人斷這公案去也。看！看！以拄
X83n1574_p0310b06║杖畫一畫，云：四海浪平龍睡穩，九天雲淨鶴飛高。復
X83n1574_p0310b07║舉：三聖道：我逢人則出，出則不為人。興化道：我逢人
X83n1574_p0310b08║則不出，出則便為人。師頌云：誰謂家風分兩邊？一條
X83n1574_p0310b09║拄杖兩人牽。休觀千嶂凌雲勢，好看銀河落九天。頌
X83n1574_p0310b10║舍利弗入城、月上女出城話，曰：出城入郭兩相逢，來
X83n1574_p0310b11║去誰云路不同？回首涅槃臺上望，九州四海一家風。
X83n1574_p0310b12║直翁圓藏主法嗣
X83n1574_p0310b13║○無為州天寧無能教禪師於門首懸一牌云：謹防
X83n1574_p0310b14║惡犬。竺源盛初往參，及跨門，源便云：老和尚為我趕
X83n1574_p0310b15║狗。師便入去。有長蘆智首座出接同坐。須臾，師從面
X83n1574_p0310b16║前過，智起稟云：此上人得得來見和尚。師云：已相見
X83n1574_p0310b17║了也。已而，源每聞師訶蒙山不合引兄弟禮佛、拜懺、
X83n1574_p0310b18║施食之類，源云：清淨地上不受一塵，佛事門中不捨
X83n1574_p0310b19║一法。師云：不然。我宗門中合提何事？如何是佛？麻三
X83n1574_p0310b20║斤。如何是佛？乾屎橛。當提此事始得。源就問云：蒙山
X83n1574_p0310b21║和尚平昔問學者云：栽松道者不具三緣而生。達磨
X83n1574_p0310b22║大師葬熊耳，三年後隻履西歸。謂是神通妙用？謂是
X83n1574_p0310b23║法爾如然？師云：為是他不會，我道莫作禪會，得麼？源
X83n1574_p0310b24║當下如夢忽醒。
X83n1574_p0310c01║皷山皖山凝禪師法嗣
X83n1574_p0310c02║○松江澱山蒙山德異禪師示陽高安盧氏，參蘇之
X83n1574_p0310c03║承天孤蟾瑩。蟾問：亡僧遷化向甚處去？師罔措，悱發
X83n1574_p0310c04║參究。因首座入堂墜香合作聲，豁然有省，乃成頌曰：
X83n1574_p0310c05║沒興路頭窮，踏翻波是水。超羣老趙州，面目乃如此。
X83n1574_p0310c06║武忠呂公聞之，寄頌旌美。登徑山，謁虗堂，語契。然師
X83n1574_p0310c07║未以此自足，往參皖山。於鼓山室中舉狗子話，反覆
X83n1574_p0310c08║徵詰，箭拄亟合。山又拶以張拙寂照之語，師擬議，山
X83n1574_p0310c09║震威一喝，師當下意消心廢。一日，山舉：臥雲深處不
X83n1574_p0310c10║朝天，因甚到這裏？師云：邦有道則現。山深肯之。已而
X83n1574_p0310c11║復如吳萬壽石樓，明命典藏。至元間，丞相伯顏破吳
X83n1574_p0310c12║武，暇詢決禪要，機契確，請出世于澱山。既退，承天覺
X83n1574_p0310c13║庵遂處以第一座。素軒蔡公施蓮湖橋，庵請居之，曰：
X83n1574_p0310c14║休！休！僧問：保壽開堂，三聖推出一僧，其意如何？師云：
X83n1574_p0310c15║兩彩一賽。僧云：保壽便打，又作麼生？師云：為人須為
X83n1574_p0310c16║徹。僧云：三聖道：恁麼為人，非但瞎却這僧眼，瞎却鎮
X83n1574_p0310c17║州一城人眼去在。是何的意？師云：兜率陀天一日，人
X83n1574_p0310c18║間四百年。僧云：保壽歸方丈，有利害也無？師云：疑殺
X83n1574_p0310c19║憨癡佛祖，慶快靈利男兒。師以虗中十妙示學者曰：
X83n1574_p0310c20║位中功中，動中靜中，體中用中，意中句中，要中妙中，
X83n1574_p0310c21║各演以偈。上堂：昨日十四，今日十五。靈利衲僧，吞却
X83n1574_p0310c22║佛祖。從教謝三郎，月下自搖艫。阿呵呵，莫莽鹵。甜瓜
X83n1574_p0310c23║徹蔕甜，苦瓠連根苦。上堂：奪人不奪境，九月菊花新。
X83n1574_p0310c24║奪境不奪人，當陽撲破鏡。人境兩俱奪，古井浸乾坤。
X83n1574_p0311a01║人境俱不奪，撼樹摘來香。便恁麼去，在人背後叉手。
X83n1574_p0311a02║不行此道，八十四種圓相如何收拾？靈利漢更進一
X83n1574_p0311a03║步，拂却行蹤，瞥轉一機，平常無偶。自然境智乾淨，自
X83n1574_p0311a04║然父慈子孝。雖然，兩口無一舌，是何宗旨？良久：暗機
X83n1574_p0311a05║猶未動，義海已全彰。
X83n1574_p0311a06║淳拙才禪師法嗣
X83n1574_p0311a07║○河南府嵩山少林竹菴子忍禪師鄧之內鄉王氏
X83n1574_p0311a08║上堂，舉：法燈開堂謂眾曰：本欲栖藏巖竇，又緣清凉
X83n1574_p0311a09║老人有不了底公案，今日出來為他了却。僧云：如何
X83n1574_p0311a10║是不了公案？燈便打，云：祖禰不了，殃及兒孫。僧云：過
X83n1574_p0311a11║在什麼處？燈云：過在我，殃及你。天童宏智拈云：這僧
X83n1574_p0311a12║若是箇漢，出來便與掀倒禪床，不唯自己有出身之
X83n1574_p0311a13║路，亦免見祖禰不了，殃及兒孫。師云：山僧則不然，今
X83n1574_p0311a14║日若有人問：如何是不了底公案？拈拄杖打，云：獅子
X83n1574_p0311a15║咬人，韓獹逐塊。
X83n1574_p0311a16║中竺空巖有禪師法嗣
X83n1574_p0311a17║○嘉興石門真覺元翁信禪師真覺肇興，眾請開山，
X83n1574_p0311a18║上堂。向上一機，末後一訣，佛祖不傳，千聖結舌。莫有
X83n1574_p0311a19║轉身吐氣者麼？出來通箇消息看。僧問：鈯斧開山從
X83n1574_p0311a20║古有，師今新啟石門關，借路經過，不妨一問。師云：公
X83n1574_p0311a21║驗快將來。僧云：如何是關中主？師云：太平不舉令。進
X83n1574_p0311a22║云：意旨如何？師云：鏌鎁橫在手，未肯斬癡頑。僧擬議，
X83n1574_p0311a23║師便喝，僧禮拜，師云：癡頑漢。僧歸眾，師乃云：滿目溪
X83n1574_p0311a24║山絕點埃，無邊剎海自周回，毗盧樓閣重重現，誰覩
X83n1574_p0311b01║門門有善財？卓拄杖，石門關啟，以杖畫一畫，真覺場
X83n1574_p0311b02║開，橫按拄杖，一任南來與北來。復云：昔日靈山會上
X83n1574_p0311b03║世尊拈花，迦葉微笑，世尊云：吾有正法眼藏付囑摩
X83n1574_p0311b04║訶迦葉，傳授將來，無令斷絕。大眾且道：如何是正法
X83n1574_p0311b05║眼聻？適來已為重拈出，金色頭陀笑未休。小參。建法
X83n1574_p0311b06║幢，立宗旨，明明佛勑曹溪是。大眾！建法幢則故然，如
X83n1574_p0311b07║何是立宗旨？莫是二轉五轉竪拳下喝麼？莫是默然
X83n1574_p0311b08║據座拂袖便行麼？莫是語言文字確古論今麼？莫是
X83n1574_p0311b09║灰頭土面長坐不臥麼？切須子細。若是正眼不明，盡
X83n1574_p0311b10║墮偏邪執滯。所以道：醍醐上味為世所珍，遇斯等人
X83n1574_p0311b11║飜成毒藥。據我祖師門下，盡十方世界是箇無縫鐵
X83n1574_p0311b12║壁，達磨不識；盡十方世界是箇無孔鐵槌，迦葉不知。
X83n1574_p0311b13║無汝擬議時，無汝承當處，旋天轉地，換斗移星，雙放
X83n1574_p0311b14║雙収，透頂透底。還會麼？龍袖拂開全體現，象王行處
X83n1574_p0311b15║絕狐蹤。
X83n1574_p0311b16║風旛空山中禪師法嗣
X83n1574_p0311b17║○呂鐵船居士其母秦國夫人妊時，夢公安二聖住
X83n1574_p0311b18║持福巖，佑公至而生。故居士雖在富貴中，每以欲透
X83n1574_p0311b19║徹祖關為要。當未弱冠時，日夕參空山。一日，空山問
X83n1574_p0311b20║云：曾見趙州麼？居士厲聲云：無。空山休云稱於人，曰：
X83n1574_p0311b21║再來人也。居士甞任江淮都府總管，於蘇之嘉定建
X83n1574_p0311b22║佛寺曰永壽，以延雲水。賡和永明壽禪師山居詩六
X83n1574_p0311b23║十九首，甚得山林旨趣。及他偈言，皆超邁絕俗，誠有
X83n1574_p0311b24║所得者也。有達磨忌，拈香云：西來不稱梁王旨，西去
X83n1574_p0311c01║空𢹂一隻履。若言妙用與神通，真正衲僧誰數你？九
X83n1574_p0311c02║年面壁尋出場，接得一人又無臂。衣盂連累到盧能，
X83n1574_p0311c03║從此葛藤生不已。罪過有彌天，源流無滴水。今朝七
X83n1574_p0311c04║百八十六年逢忌辰，那箇兒孫痛徹髓？一爐香篆一
X83n1574_p0311c05║甌茶，報恩却是孤恩底。欲把鼻頭舉似伊，憐梁已沒
X83n1574_p0311c06║當門齒。
X83n1574_p0311c07║慶壽中和璋禪師法嗣
X83n1574_p0311c08║○廣陽慶壽海雲印簡禪師山西人，姓宋，世業儒。父
X83n1574_p0311c09║靜虗先生，有隱德。母王氏。師七齡，父授以孝經開宗
X83n1574_p0311c10║明義章，師問云：開者何宗？明者何義？父異之。𢹂見傳
X83n1574_p0311c11║戒顏公，戒欲觀其根器，以石頭和尚草庵歌俾讀之，
X83n1574_p0311c12║至壞與不壞，主元在處，乃問云：主在什麼處？戒云：什
X83n1574_p0311c13║麼主？師云：離壞與不壞者。戒云：此正是客也。師云：主
X83n1574_p0311c14║聻？戒吟吟而已。即往禮中觀、沼觀為師，薙髮受具。一
X83n1574_p0311c15║夕，聞空中有聲，召師名曰：印簡，大事將成，行矣毋滯。
X83n1574_p0311c16║遂挾䇿之京，過松鋪嶺，值雨，宿巖下。因同行者擊火，
X83n1574_p0311c17║師見火星迸散，遂大悟，以手捫面曰：今日始知眉橫
X83n1574_p0311c18║鼻直，信道天下老和尚不寐語。遂謁慶壽、中和。先一
X83n1574_p0311c19║夕，和夢一異僧，䇿杖徑趍方丈，踞獅子座。明日，和以
X83n1574_p0311c20║所夢語左右，且曰：今日有暫到，即引見。迨日晡，師至，
X83n1574_p0311c21║和笑曰：此衲子即夜來所夢者。往復徵詰，師機語捷
X83n1574_p0311c22║出。無滯語見中和傳，中和喜，命典記室，智證益深。乃
X83n1574_p0311c23║以衣頌授師曰：天地同根無異殊，家山何處不逢渠。
X83n1574_p0311c24║吾今付與空王印，萬法光輝總一如。歷住名剎，晚兩
X83n1574_p0312a01║主慶壽。自元太祖至世祖，屢朝師奉之，位至僧統，寵
X83n1574_p0312a02║遇優渥，不可備述。年五十六，忽患風痺。一日，說偈辭
X83n1574_p0312a03║眾畢，顧侍僧：毋喧，吾欲偃息。侍僧忽呼主事人至，師
X83n1574_p0312a04║已吉祥臥逝，茶維設利無筭。奉勑葬慶壽寺側，建石
X83n1574_p0312a05║墖于其上，諡佛日圓明大師。
X83n1574_p0312a06║
X83n1574_p0312a07║增集續傳燈錄卷第四