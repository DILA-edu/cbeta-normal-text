X83n1574_p0312a08║
X83n1574_p0312a09║
X83n1574_p0312a10║增集續傳燈錄卷第五
X83n1574_p0312a11║
X83n1574_p0312a12║徑山興聖萬壽禪寺前住持比丘吳郡文琇集
X83n1574_p0312a13║大鑒下第二十二世
X83n1574_p0312a14║育王橫川珙禪師法嗣
X83n1574_p0312a15║○台州紫籜竺原妙道禪師台之寧海人，俗姓陳，父
X83n1574_p0312a16║曰原卿，母何氏。幼嗜學，偶患右目，母𢹂以禱觀音像
X83n1574_p0312a17║前，仰見像之右目有蛛窠，為揭去之，患隨愈。父以為
X83n1574_p0312a18║於佛有緣，合俾出家，依杭之六和寺正嚴得度。嚴令
X83n1574_p0312a19║學百法論，師乃曰：一法不學，學百法乎？乃徧參禪門
X83n1574_p0312a20║知識。至育王，謁橫川，與語契合，遂居侍司。川一日問
X83n1574_p0312a21║曰：僧問雲門：如何是佛？門云：乾屎橛。汝作麼生會？師
X83n1574_p0312a22║累日快快不能答，遂再詣質問，川云：汝不會耶？展開
X83n1574_p0312a23║兩手云：那！那！師豁然大悟，即呈偈曰：雲門乾屎橛，光
X83n1574_p0312a24║明照十方。鄮峰纔發足，五日到錢塘。川頷之，謂左右
X83n1574_p0312b01║曰：道侍者再來人也。由是名動叢林。至元己丑，釋教
X83n1574_p0312b02║都統起師出世邑之慈源，遷仙居紫籜。有以師名聞
X83n1574_p0312b03║于仁宗，特旨住黃巖鴻福，號定慧圓明禪師。繼而蘇
X83n1574_p0312b04║之諸山諷大府請住崑山薦嚴，法席鼎盛。僧問：陸亘
X83n1574_p0312b05║大夫問南泉云：弟子家中有一片石，也曾坐，也曾臥，
X83n1574_p0312b06║欲鐫作佛，得麼？泉云：得。亘云：莫不得麼？泉云：不得。意
X83n1574_p0312b07║作麼生？師云：如人向十字街頭開箇飯店，只是不許
X83n1574_p0312b08║人喫。僧問：和尚教看柏樹子話，並無入路。師云：河裏
X83n1574_p0312b09║失錢河裏摭。一僧夜上方丈請益狗子無佛性話，師
X83n1574_p0312b10║云：試舉看。僧擬開口，師厲聲云：夜深下去。僧不會，歸
X83n1574_p0312b11║堂中怨詈不已。或者以告，師云：他向後會去在。僧聞
X83n1574_p0312b12║之釋然。台之監郡也都公問：如何是佛？師云：牛背上
X83n1574_p0312b13║老鴉。問：如何是法？師云：蘸雪喫冬瓜。公欣然領旨。僧
X83n1574_p0312b14║問：如何是祖師西來意？師云：石馬不生毛。僧云：莫只
X83n1574_p0312b15║這便是麼？師云：一字無兩畫。僧問：祖意教意，是同是
X83n1574_p0312b16║別？師云：乾三連，坤六斷。僧問：前三三，後三三，意作麼
X83n1574_p0312b17║生？師云：猢猻倒上樹。上堂：胡盧得雨方浮甲，匾豆新
X83n1574_p0312b18║栽未上笆。日日後園行一轉，住山何事不干懷？上堂：
X83n1574_p0312b19║靈臺不磨而自瑩（縈定切，玉色又潔也），靈源不決而自流，妙花
X83n1574_p0312b20║不植而自生，妙輪不撥而自轉。碧兔水中懸寶鏡，烏
X83n1574_p0312b21║龜火裏輥金毬。上堂：今時禪和子不肯參自己，要解
X83n1574_p0312b22║會古人言句。古人言句不從解會來，從自己流出。你
X83n1574_p0312b23║若踏著正脉，言句即是自己，自己即是言句。別有纖
X83n1574_p0312b24║毫，並同流浪。上堂：虗空無變動之相，日月自上自下。
X83n1574_p0312c01║寶鏡無鑒照之心，物象自去自來。須菩提宴坐巖中，
X83n1574_p0312c02║帝釋雨花讚嘆。喝一喝：不覺日又夜，爭教人少年。上
X83n1574_p0312c03║堂：鵠不日浴而白，烏不日黔而黑。六塵為自己之讎，
X83n1574_p0312c04║稊稗乃嘉禾之賊。莊周夢蝶，庖丁解牛。虗空放紙鷂，
X83n1574_p0312c05║線斷一時休。師晚年歸休于紫籜，不出山十有四年，
X83n1574_p0312c06║乃自號東海暮翁。正至甲申，師年八十又八。門人散
X83n1574_p0312c07║處他山者，期以九十會慶。師聞之曰：我不過明年正
X83n1574_p0312c08║月半。明年正月十二日，忽誡參徒曰：從朝至暮，行住
X83n1574_p0312c09║坐臥，起心動念，但能與道相應，自然無媿佛祖。吾明
X83n1574_p0312c10║日行矣，宜各努力。十三日趺坐，敘平生始末以別眾。
X83n1574_p0312c11║眾乞留偈，師曰：諸方到此，作盡伎倆，我只如常。乃書
X83n1574_p0312c12║偈曰：佛壽八十，我多九年。世間情盡，寂滅現前。闍維
X83n1574_p0312c13║目睛不壞，門人収遺骨藏山中。
X83n1574_p0312c14║○金陵保寧古林清茂禪師別號休居叟，溫州林氏。
X83n1574_p0312c15║十歲聞人誦法華經妙莊嚴王品，感而出家。事天台
X83n1574_p0312c16║國清孤巖啟公，試經得度，從律師溫容受具。啟公甞
X83n1574_p0312c17║勵眾曰：爾等持父母所生之身，從師入佛，無飢寒，無
X83n1574_p0312c18║徭役，不於此時究竟出家，果何為乎？師聞之，流涕憤
X83n1574_p0312c19║悱，遂往參石林于淨慈。林問：甚處人？師曰：溫州。林云：
X83n1574_p0312c20║永嘉到曹溪，因甚打失鼻孔？師良久，呈偈云：永嘉到
X83n1574_p0312c21║曹溪，鼻孔何曾失？振錫遶禪床，九九八十一。林云：善
X83n1574_p0312c22║則善，只恐汝錯會。師擬進語，林喝云：果然錯會，參堂
X83n1574_p0312c23║去！繼而室中聞舉：南山筀笋，東海烏蠈。有省。俄林化
X83n1574_p0312c24║去，往依橫川於鴈山能仁放牧寮，即呈所作一編。川
X83n1574_p0313a01║火之，曰：佛法不如此。作此見解，非吾種草，他日何足
X83n1574_p0313a02║出而為人？師不覺通身流汗。一日侍次，川顧師云：僧
X83n1574_p0313a03║問雲門：不起一念，還有過也無？門云：須彌山聲未絕。
X83n1574_p0313a04║師豁然大徹，勵聲曰：和尚教壞人家男女了也。川下
X83n1574_p0313a05║床擒住，云：你向甚處見雲門？師托開云：張公喫酒李
X83n1574_p0313a06║公醉。川喜於得人，每示眾必曰：惟茂侍者知我語落
X83n1574_p0313a07║處。出世蘇之天平，遷開原、饒之永福，晚居保寧。在處
X83n1574_p0313a08║緇白蟻慕，甞垂三關語曰：舌是斬身之本。須菩提巖
X83n1574_p0313a09║中宴坐，因甚天雨四華？明知四大五陰是生死根本，
X83n1574_p0313a10║因甚入者皮袋？喫粥了也，洗鉢盂去。衲僧家因甚口
X83n1574_p0313a11║掛壁上？師問僧：國師三喚侍者，你作麼生會？僧擬議，
X83n1574_p0313a12║師便打出。僧不甘，再至，師云：你適來既道不得，如今
X83n1574_p0313a13║更是道不得也。僧擬議，師又打出。僧問：一言道盡時
X83n1574_p0313a14║如何？師云：駟不及舌。僧云：學人不會。師云：頭長三尺。
X83n1574_p0313a15║僧云：便與麼去時如何？師云：猢猻繫露柱。師一日坐
X83n1574_p0313a16║次，僧纔入，師云：適來上座亂統打出了也，你因甚麼
X83n1574_p0313a17║也亂統？僧擬議，即喝出。次有僧入，師云：適來那僧不
X83n1574_p0313a18║曾開口，因甚麼道他亂統？僧云：某甲是某州某縣人
X83n1574_p0313a19║民。師云：却是你亂統。便打出。上堂：一大藏教只說者
X83n1574_p0313a20║箇，有底道不說。坐深井者不知太虗之寬廣，忘偏見
X83n1574_p0313a21║者方明至理之圓融。豈不見僧問五祖云：一大藏教
X83n1574_p0313a22║是箇切脚，未審切箇甚麼？祖云：鉢羅狼。卓拄杖云：野
X83n1574_p0313a23║色更無山隔斷，天光直與水相連。上堂，舉雪竇云：春
X83n1574_p0313a24║力不到處，枯樹亦開花。九年人不識，幾度過流沙。師
X83n1574_p0313b01║云：日不待火而熱，月不待風而凉。雖然，志士苦日短，
X83n1574_p0313b02║愁人知夜長。其退開原居隆祖塔所時，有旨特賜佛
X83n1574_p0313b03║性號。侍者承宣以雪竇拈古請益，師云：出據欵結案
X83n1574_p0313b04║耳。今諸方以密庵傳授，豈祖師意？得吾海印三昧，又
X83n1574_p0313b05║何疑者？宣記所聞，別為一編，附語錄。宗門統要之書，
X83n1574_p0313b06║止於楊岐會禪師。師在永福時續之，凡十二卷。其居
X83n1574_p0313b07║保寧，文宗亦潛邸金陵，常延師譚玄要，深契旨意。造
X83n1574_p0313b08║佛頂心經刻本，特命敘其首。入踐大位，遣使賷白金
X83n1574_p0313b09║致褒問。居開原時，侍講袁公伯長亦甞作偈以寄。其
X83n1574_p0313b10║為聖君賢臣所知如此。將入滅，眾請留偈，師云：猶少
X83n1574_p0313b11║這一解在。乃援筆書云：來亦不遲，去亦不早。打破虗
X83n1574_p0313b12║空，紅日杲杲。擲筆問云：甚時？眾云：戌時。遂逝。
X83n1574_p0313b13║○四明保福斷江覺恩禪師慈溪顧氏，形模脩瘠，操
X83n1574_p0313b14║履清峻。依雲門廣孝寺落髮，從明之延慶聞法師受
X83n1574_p0313b15║四教儀，七日通之，莫不驚訝。時橫川住育王，師往入
X83n1574_p0313b16║室，機契，命典內記。德業日彰，名振遐邇。所製詩頌，典
X83n1574_p0313b17║雅高古。甞有偈寄紫籜道公云：茶塘茶與水井水，此
X83n1574_p0313b18║味由來屬老饕。鐵鷂春風吹不起，兒童爭放紙鳶高。
X83n1574_p0313b19║若袁文清公、趙文敏公、鄧康莊公，皆相友善。出世蘇
X83n1574_p0313b20║之太平，遷開原明之保福，而至越之天衣。一日坐次，
X83n1574_p0313b21║扶杖而言曰：老僧嵌空倚杖藜，分明畫出須菩提。顧
X83n1574_p0313b22║侍者曰：會麼？曰：不會。即擲杖倚蒲團而逝。
X83n1574_p0313b23║○四明開壽商隱予禪師上堂：見聞覺知路絕，一切
X83n1574_p0313b24║諸法現前。僧堂佛殿穿過汝髑髏，四大海水灌注汝
X83n1574_p0313c01║心田。汝等諸人還覺麼？若也覺去，頭上火起，脚下煙
X83n1574_p0313c02║生。上堂：諸兄弟，且歇却狂心與你。若能履踐得純熟，
X83n1574_p0313c03║心花發明，照十方剎。
X83n1574_p0313c04║○侍講學士袁文清公伯長甞作數偈寄吳中諸山，
X83n1574_p0313c05║其寄開原古林茂公偈曰：玉几峰頭第一枝，老禪吃
X83n1574_p0313c06║吃我心知。曾將鐵杵敲氷骨，自恠鉛刀割蜜脾。法外
X83n1574_p0313c07║無心猶涉解，句中有眼即成疑。袈裟不展蒲團穩，此
X83n1574_p0313c08║是開原妙總持。在朝與內翰虞文靖公伯生為同僚，
X83n1574_p0313c09║伯生每見其辯愽奇奧，浩然莫窮其津涯，意其所得
X83n1574_p0313c10║非一學能名，因詢其所以，伯長乃謂曰：橫川在吾郡
X83n1574_p0313c11║說法，時往咨決，得其激發之益，古林乃吾同參也。伯
X83n1574_p0313c12║生自是愈信佛學。
X83n1574_p0313c13║淨慈石林鞏禪師法嗣
X83n1574_p0313c14║○蘇州虎丘東州壽永禪師上堂：青蘿夤緣，直上寒
X83n1574_p0313c15║松之頂。白雲淡泞，出沒太虗之中。須菩提無說而顯
X83n1574_p0313c16║道，天帝釋絕聽而雨花。拍禪床一下，云：善財去後無
X83n1574_p0313c17║消息，樓閣門開竟日閑。上堂：昨日朔風生八極，昨日
X83n1574_p0313c18║籬頭吹觱篥。今朝起來看曆日，又是十一月初一。天
X83n1574_p0313c19║色嚴寒，無事不須久立。上堂：頻頻喚汝不歸家，何處
X83n1574_p0313c20║是家？貧向門前弄土沙，爭怪得他？每看年年二三月，
X83n1574_p0313c21║不寒不熱。滿城開盡牡丹花，佛手難遮。拈拄杖，畫一
X83n1574_p0313c22║畫。上堂：經臺劒石，的的全彰。古木寒泉，重重顯露。南
X83n1574_p0313c23║歌北唱，時時聞解脫之音。漢阮秦箏，一一奏無生之
X83n1574_p0313c24║曲。聲來耳邊，色到眼中。不落見聞，歸家穩坐。所以古
X83n1574_p0314a01║德道：君若隨緣得似風，飛沙走石不乖空。但於事上
X83n1574_p0314a02║通無事，見色聞聲不用聾。上堂：一二三四五六七，無
X83n1574_p0314a03║角鐵牛眠少室。七六五四三二一，波斯鼻孔黑如漆。
X83n1574_p0314a04║空中木馬舞三臺，眼裏瞳人吹觱篥。千重關鎻一齊
X83n1574_p0314a05║開，萬兩黃金亦銷得。
X83n1574_p0314a06║○杭州靈隱東嶼德海禪師台州臨海陳氏子。其母
X83n1574_p0314a07║舅智益為蘇州寒山寺僧，挈與俱從蜀僧安石山落
X83n1574_p0314a08║髮。及受大戒，即謁石林於承天。林問：如何是汝自己？
X83n1574_p0314a09║師擬議，林即推出。師自是疑情莫決，如仇同處。一日，
X83n1574_p0314a10║為病僧市藥，路忘所向。及歸，值林開室，問曰：盡大地
X83n1574_p0314a11║是金剛正體，何處著上座這皮袋？擬對，林便打。師當
X83n1574_p0314a12║下豁然，即呈頌自通。林遷淨慈，命師為侍者。一日，林
X83n1574_p0314a13║問云：國師三喚侍者，意作麼生？師云：不是失却猫兒，
X83n1574_p0314a14║即是失却狗子。林云：是孤負，不是孤負？師云：瞞人自
X83n1574_p0314a15║瞞。林休去。橫川主育王，師往見之。川室中垂語云：南
X83n1574_p0314a16║山筀笋，東海烏鰂。師遽掩其口曰：請師更道。川托開
X83n1574_p0314a17║云：朝看東南，暮看西北。師拂袖便出。川遂以藏鑰留
X83n1574_p0314a18║之。開法天台寒巖，遷姑蘇寒山，升崑山薦嚴。武宗賜
X83n1574_p0314a19║璽書、金襴衣。歷居杭之中天竺、淨慈、靈隱。室中垂語
X83n1574_p0314a20║曰：手握利刃劒，因甚猢猻子不死？曰：咬破鐵酸豏，因
X83n1574_p0314a21║甚路上有飢人？曰：波斯去帽，蔗咬甜頭。又曰：魚以水
X83n1574_p0314a22║為命，因甚死在水中？僧問：如何是佛？師云：牯牛背上
X83n1574_p0314a23║立烏鴉。僧云：如何是祖師西來意？師云：真州望長蘆。
X83n1574_p0314a24║僧云：如何是法身？師云：德山卓牌。僧云：如何是法身
X83n1574_p0314b01║向上事？師云：劈來也好做柴燒。僧問：如何是衣線下
X83n1574_p0314b02║事？師云：仙人禮枯骨。僧云：作麼生是仙人禮枯骨？師
X83n1574_p0314b03║云：六脚蜘蛛上板床。僧問：描貌不得處，如何是無位
X83n1574_p0314b04║真人？師云：不厭笋斜出，岸懸花倒生。僧云：提掇不起
X83n1574_p0314b05║處，如何是吹毛劒？師云：早地千尋浪，青天一陣雷。僧
X83n1574_p0314b06║問：如何是宗門極則事？師云：眼裏瞳人踢繡毬。僧云：
X83n1574_p0314b07║學人不會。師云：人心似鐵，官法如爐。上堂：白玉階前
X83n1574_p0314b08║舞癩牛，虗空背上看揚州。眼中瞳子吹長笛，紙𦘕仙
X83n1574_p0314b09║姑踢氣毬。上堂：古今佛法盡知，古今機用盡會。按下
X83n1574_p0314b10║雲頭，不如無事好。釋迦掩室，不是無事。淨名杜口，不
X83n1574_p0314b11║是無事。達磨面壁，不是無事。黃檗掩耳，不是無事。佛
X83n1574_p0314b12║與祖師，皆非無事底人。覓箇無事底，也是臘月蓮花。
X83n1574_p0314b13║延祐四年九月初三日示滅，壽七十二，﨟五十七，賜
X83n1574_p0314b14║號明宗慧忍。
X83n1574_p0314b15║○蘇州穹窿獨木林禪師初參石林於黃龍，林問：你
X83n1574_p0314b16║曾參見什麼人來？師從實吐露。林取坐具於師面前
X83n1574_p0314b17║一拜，云：你作得我。師便歸方丈，閉却門，師便歸堂坐，
X83n1574_p0314b18║不覺通身是汗。自後每見便云：還我一拜來。師心熱
X83n1574_p0314b19║悶，如是三年。一日，室中林舉德山托鉢話，師復請問，
X83n1574_p0314b20║林將公案舉一遍，師便問訊而出。林云：末後句是有
X83n1574_p0314b21║是無？却來道。次日，師聞僧堂前鐘聲，豁然省得密啟
X83n1574_p0314b22║處意，便上方丈。林一見便問：如何是末後句？卓上有
X83n1574_p0314b23║一兩瓜，師便捧起云：只這便是末後句。林曰：你四五
X83n1574_p0314b24║日思量得這一句子。師應聲云：莫相瞞好。林曰：密啟
X83n1574_p0314c01║正是何意？師曰：賊見賊。林曰：賊在什麼處？師即指云：
X83n1574_p0314c02║即這是。尋呈一偈曰：不識巖頭密啟時，有無之句幾
X83n1574_p0314c03║多疑？風吹柳絮毛毬走，雨打梨花蛺蝶飛。林方許可。
X83n1574_p0314c04║後到鴈山能仁參橫川和尚，一見便問：近來甚處？師
X83n1574_p0314c05║曰：和尚試道看。川曰：道不得。師曰：道不得最親。川曰：
X83n1574_p0314c06║此是我語。師曰：切忌分別。至明州報恩，值覺庵入室，
X83n1574_p0314c07║提起竹篦云：喚作竹篦則觸，不喚作竹篦則背。師把
X83n1574_p0314c08║住竹篦云：和尚離却這箇別道。庵竪起拳頭，師曰：話
X83n1574_p0314c09║作兩橛。庵打一下云：諸方即得，報恩門下喫棒有分。
X83n1574_p0314c10║師曰：逢人但與麼舉。庵有頌曰：蒺䔧徧地火漫空，峭
X83n1574_p0314c11║壁懸崖路不通。不是四明林侍者，誰𢬵性命到其中？
X83n1574_p0314c12║先主蘇城覺報，次主穹窿。上堂：恁麼則五龍池畔全
X83n1574_p0314c13║彰古佛家風，不恁麼則花板臺中突出衲僧巴鼻，恁
X83n1574_p0314c14║麼不恁麼，闔廬城動地雨花。然雖如是，於少室門風
X83n1574_p0314c15║一點也使不著。何也？風定堯天濶，雲開舜日明。上堂，
X83n1574_p0314c16║舉佛眼和尚示眾云：一日日，一時時，龍門老心自知。
X83n1574_p0314c17║山僧則不然，一日日，一時時，要與空王為弟子，莫教
X83n1574_p0314c18║心病最難醫。上堂：若了目前法，便會西祖意。目前法
X83n1574_p0314c19║即且置，如何是西祖意？擊拂子云：晷運推移，日南長
X83n1574_p0314c20║至。上堂：二由一有，一亦莫守。竇八布衫穿，風吹石臼
X83n1574_p0314c21║走。
X83n1574_p0314c22║○溫州淨光東石契禪師上堂：脚絆草鞋，肩橫拄杖。
X83n1574_p0314c23║不歷所司，徑登方丈。你有伎倆，我無伎倆。侍者燒香，
X83n1574_p0314c24║行者點茶。你無伎倆，我有伎倆。上堂：一切靜處，有湛
X83n1574_p0315a01║然凝止之相。一切閙處，有視聽言動之勞。蚯蚓斬為
X83n1574_p0315a02║兩段，兩頭俱動。上堂：燈籠拜露柱，露柱拜燈籠，與你
X83n1574_p0315a03║發明過去塵沙劫邊事。蛇吞鱉鼻，虎咬大虫，與你顯
X83n1574_p0315a04║示現行三昧。冬瓜直儱侗，瓠子曲彎彎。無你咬嚼處，
X83n1574_p0315a05║無你近傍處。上堂：歇得念念馳求心，著衣喫飯，屙屎
X83n1574_p0315a06║送尿，是脫生死法。不歇得念念馳求心，著衣喫飰，屙
X83n1574_p0315a07║屎送尿，是生死無際，輪轉不息。上堂：自從胡亂後，三
X83n1574_p0315a08║十年不少鹽醬。舌是斬身之本，
X83n1574_p0315a09║○嘉興天寧竺雲曇禪師初出世婺州治平，遷松江
X83n1574_p0315a10║北禪、金山昭慶，至天寧。上堂：俱胝竪指，秘魔擎叉，雪
X83n1574_p0315a11║峰輥毬，三平駕箭，總喚作西來祖意，三生六十劫。卓
X83n1574_p0315a12║拄杖，下座。上堂：惟一堅密身，一切塵中現。塼頭瓦礫，
X83n1574_p0315a13║孤逈逈地；墻壁露柱，硬紏紏地；青山綠水，淨躶躶地；
X83n1574_p0315a14║草木叢林，赤洒洒地。覰著則瞎，動著即錯。切忌認驢
X83n1574_p0315a15║鞍橋作阿爺下頷。上堂：五五由來二十五，余山不打
X83n1574_p0315a16║禾山鼓。等閑拈起金剛圈，當陽坐斷主中主。明眼人，
X83n1574_p0315a17║莫莽鹵，發機須是千鈞弩。卓拄杖，下座。
X83n1574_p0315a18║徑山石溪月禪師法嗣
X83n1574_p0315a19║○福州西禪柏堂祖森禪師蜀重慶巴縣人，俗姓楊。
X83n1574_p0315a20║年十九，其父見師種性絕俗，俾事鄉之崇因寺紹先，
X83n1574_p0315a21║越三年得度。束包出峽如浙，一時宗匠若癡絕、無準、
X83n1574_p0315a22║石田、北㵎參謁殆徧，皆以法中龍象許之。石溪由虎
X83n1574_p0315a23║丘升靈徑，師皆依侍。一日，室中問云：如何是父母未
X83n1574_p0315a24║生前面目？師答云：棊盤石元在凌霄峰頂。溪喝云：更
X83n1574_p0315b01║須下這一著始得。師密領其旨，遂司藏鑰。溪歸寂，從
X83n1574_p0315b02║靈叟源公於焦山國清，皆為第一座。出世口之般若，
X83n1574_p0315b03║遷杭慶遠、閩西禪、雪峰神光，晚復居西禪。上堂：客從
X83n1574_p0315b04║遠方來，遺我徑寸璧。中有一箇字，舉世無人識。大藏
X83n1574_p0315b05║五千四十八卷是上頭一點，傳燈千七百則是下面
X83n1574_p0315b06║一人。般若不敢私藏，也要下箇音釋。卓拄杖云：會麼？
X83n1574_p0315b07║類格切。上堂：古人道即心即佛，又道非心非佛，又道
X83n1574_p0315b08║不是心不是佛。庭前種萵苣，萵苣生火筯，火筯生蓮
X83n1574_p0315b09║花，蓮花生木瓜，木瓜攧落地，撒出大油麻。上堂，舉：玄
X83n1574_p0315b10║沙參次，聞燕子聲，遂云：深譚實相，善說法要。便下座。
X83n1574_p0315b11║尋有僧出云：某甲不會。沙云：去！誰信你？師頌曰：嬌娥
X83n1574_p0315b12║羞倚玉樓粧，密把金針繡錦囊。輕薄少年樓下過，風
X83n1574_p0315b13║前遙認綺羅香。上堂：佛佛禪禪，一犁春雨，萬頃良田。
X83n1574_p0315b14║遠近青秧漠漠，往來白烏翩翩。𦘕也𦘕不成，舉也舉
X83n1574_p0315b15║不全。佛佛禪禪，新婦騎驢阿家牽。上堂：蠱毒鄉水，莫
X83n1574_p0315b16║甞皺眉喫橄欖，吐唾嚼檳榔。待得甘回齒頰，更須著
X83n1574_p0315b17║意隄防。且隄防箇什麼？飯中沙石，蜜裏砒霜。臨終書
X83n1574_p0315b18║偈已，跏趺而逝。壽七十二，﨟五十三。
X83n1574_p0315b19║○江州東林明巖徹禪師上堂：三日雨，兩日晴，子規
X83n1574_p0315b20║苦苦勸歸人。王孫醉眠芳草，遊子爛走江塵。是汝諸
X83n1574_p0315b21║人還猛省麼？𦘕角聲前孚上座，野桃花下老靈雲。
X83n1574_p0315b22║○蘇州虎丘無機慧禪師上堂，舉同安察禪師因僧
X83n1574_p0315b23║問：新歲方來，殘年已去，莫有不受歲者麼？安曰：有。曰：
X83n1574_p0315b24║如何是不受歲者？安曰：作麼生？曰：恁麼則不受歲也。
X83n1574_p0315c01║安曰：城上已吹新歲角，窻前猶點舊年燈。師頌曰：樓
X83n1574_p0315c02║上鳴咿角已吹，燈前蝴蝶夢猶迷。如今要識不遷義，
X83n1574_p0315c03║日出東方夜落西。
X83n1574_p0315c04║○福州皷山鼎翁鼐禪師上堂：鼓聲未動，古佛顯露
X83n1574_p0315c05║堂堂。及乎纔動皷聲，便見釋迦走入諸人鼻孔中，彌
X83n1574_p0315c06║勒跳入諸人眼睛裏。還覺頂門重麼？
X83n1574_p0315c07║○蘇州萬壽南州珍禪師初住常熟甘草能仁，遷廬
X83n1574_p0315c08║山開先，升萬壽。上堂：大道只在目前，要且目前難覩。
X83n1574_p0315c09║欲識大道真體，不離聲色言語。踏著底土埋塼頭，撞
X83n1574_p0315c10║著底燈籠露柱。畢竟大道真體在什麼處？良久，下座。
X83n1574_p0315c11║上堂：眼若不睡，諸夢自除。心若不異，萬法一如。大眾
X83n1574_p0315c12║喚什麼作不睡底眼？喚什麼作不異底心？良久：繰成
X83n1574_p0315c13║白雪桑重綠，割盡黃雲稻正青。上堂：耕而食，蠶而衣，
X83n1574_p0315c14║天地造化，萬物生於四時。說甚無修無證，無念無為？
X83n1574_p0315c15║山僧來年七十三歲，誰知道乙酉生人不屬雞？
X83n1574_p0315c16║○清凉南叟茂禪師上堂，舉趙州諗禪師因僧問：道
X83n1574_p0315c17║人相見時如何？州云：呈漆器。師頌曰：漱石冷冷石㵎
X83n1574_p0315c18║陰，喬松千尺帶寒青。多應只看昂霄操，誰信根頭有
X83n1574_p0315c19║茯苓？
X83n1574_p0315c20║○蘇州虎丘雲谷慶禪師題血書法華經偈曰：眼裏
X83n1574_p0315c21║有筋皮有血，自家針劄自家知。一毫頭上能通變，紅
X83n1574_p0315c22║菡萏花三四枝。
X83n1574_p0315c23║○九江慧力圓中規禪師上堂。一夜春風浩浩，掃盡
X83n1574_p0315c24║千花百草，因憶臨濟向黃蘗喫六十拄杖，遂拍膝云：
X83n1574_p0316a01║知機良不早。
X83n1574_p0316a02║徑山虗堂愚禪師法嗣
X83n1574_p0316a03║○蘇州虎丘閑極雲禪師上堂：一莖草上明宗，面壁
X83n1574_p0316a04║老鬍，多虗少實。三轉語中定旨，鷲峰聵祖，暗展明收。
X83n1574_p0316a05║全身奉重底，無一點佛法身心。撥無因果底，具無量
X83n1574_p0316a06║殊勝妙義。者裏轉得一步，便見皇都城裏人物駢闐，
X83n1574_p0316a07║管絃雜遝。落星石畔，山明水秀，漁唱樵歌。可謂羲皇
X83n1574_p0316a08║上人，成佛子住。然雖如是，猶墮功勛。量外一機，如何
X83n1574_p0316a09║舉唱？擊拂子：徹底潮收青海尾，好看月上長珊瑚。上
X83n1574_p0316a10║豈多岐亡羊，多言喪道。驀劄相逢，何曾欠少。豈不見
X83n1574_p0316a11║天台桐柏宮盧道士，年一百二十歲，攝召行法極好。
X83n1574_p0316a12║若也不信，問取洞庭山水仙太保。上堂：南薰凉，薝蔔
X83n1574_p0316a13║香，日長無事靠胡床。乾坤稊稗，身世糟糠。蒼苔滿地
X83n1574_p0316a14║無人到，付與蟬聲送夕陽。上堂，舉藥山久不上堂，院
X83n1574_p0316a15║主白云：大眾久思和尚示誨公案。師云：當時若道得
X83n1574_p0316a16║箇起動，和尚管取藥山歸方丈不得。
X83n1574_p0316a17║○四明定水寶業源禪師本郡人。參虗堂於徑山。凡
X83n1574_p0316a18║宗門話頭未能透脫者，必咨決老成。一日問虗堂云：
X83n1574_p0316a19║德山末後句，若謂有，德山焉得不會？若謂無，巖頭又
X83n1574_p0316a20║道德山未會。望和尚慈悲指示。堂云：我不會，汝去問
X83n1574_p0316a21║雲首座。師去問雲。適雲遊山歸，索水濯足。師丞進水，
X83n1574_p0316a22║委身出手為摩捋之，却仰首問云：德山末後句，某甲
X83n1574_p0316a23║未識有無，望首座開示。雲以兩手掇濯足水澆潑云：
X83n1574_p0316a24║有什麼末後句？師不明其指。明日見堂，具道問雲事。
X83n1574_p0316b01║堂云：他無別語。師云：他道有什麼末後句？堂云：那那，
X83n1574_p0316b02║我向你道他會得。師當下釋然。住後，僧問：記得僧問
X83n1574_p0316b03║洞山：如何是佛？洞山云：麻三斤。意旨如何？師云：欵出
X83n1574_p0316b04║囚口。僧云：又僧問趙州：如何是佛？趙州云：殿裏底。又
X83n1574_p0316b05║作麼生？師云：貴買賤賣。上堂：見見之時，見非是見。見
X83n1574_p0316b06║猶離見，見不能及。師拈云：釋迦老子四稜蹋地去也，
X83n1574_p0316b07║還有人救得麼？喝一喝。上堂：蒲團収足，未有長住而
X83n1574_p0316b08║不行。拄杖橫肩，未有長行而不住。舍彼就此，從西過
X83n1574_p0316b09║東。了無佛法干懷，亦無世諦留念。粗飯淡羹，隨緣度
X83n1574_p0316b10║日。薰爐茗椀，任意適時。一句酧恩，如何敲唱？風定堯
X83n1574_p0316b11║天濶，雲開舜日明。上堂，舉趙州和尚因僧問：如何是
X83n1574_p0316b12║祖師西來意？州云：庭前柏樹子。僧云：和尚莫將境示
X83n1574_p0316b13║人。州云：我不將境示人。僧云：如何是祖師西來意？州
X83n1574_p0316b14║云：庭前栢樹子。師拈云：這僧未發問時，已自黛色參
X83n1574_p0316b15║天二千尺。趙州再答一遍，豈止霜皮淄雨四十圍。上
X83n1574_p0316b16║堂：諸方談禪浩浩，崇福並無分曉。土面灰頭過時，住
X83n1574_p0316b17║持職事不子。手臂長，衫袖小，直裰袈裟布觕皂。將無
X83n1574_p0316b18║作有接禪和，笑倒保真泉大道。上堂，舉古德道：三世
X83n1574_p0316b19║諸佛不知有，狸奴白牯却知有。師拈云：知有是？不知
X83n1574_p0316b20║有是？擊拂子：名利盡隨騎馬客，是非不到釣魚人。
X83n1574_p0316b21║○杭州淨慈靈石如芝禪師初住嘉禾興聖，遷台之
X83n1574_p0316b22║湧泉、嘉興本覺。上堂：奔蜂不能化藿蠋，魯雞不能伏
X83n1574_p0316b23║鵠卵。衲僧九十日中，剛要蒸沙作飰。者一半，那一半，
X83n1574_p0316b24║劈腹剜心，窮坑易滿。上堂：六月不熱，五穀不結。波斯
X83n1574_p0316c01║頂上罩曉鏡，金剛腦後添生鐵。豈不見雲門大師道：
X83n1574_p0316c02║盡大地無纖毫過患，猶是轉句。不見一色，始是半提。
X83n1574_p0316c03║更須知有全提時節。卓拄杖，下座。上堂：結夏已一月，
X83n1574_p0316c04║光陰迅如注。水牯牛水草傷甘，寒山子飯飽弄筯。針
X83n1574_p0316c05║膏肓，起沉痼。山僧有易簡私方，普施諸人去也。擊拂
X83n1574_p0316c06║子：若飯食時，量彼來處。
X83n1574_p0316c07║○靈巖竹窻喜禪師上堂：諸人每日行住坐臥，聞見
X83n1574_p0316c08║覺知，俯仰折旋，攀附應接，頭頭妙用圓融，處處神光
X83n1574_p0316c09║具足。為甚聞鐘聲披衣，聞鼓聲上堂？向這裏見得明
X83n1574_p0316c10║白，許你七穿八穴。不然，萬紫千紅零落盡，一年春事
X83n1574_p0316c11║又成休。
X83n1574_p0316c12║○四明雪竇禹溪予禪師上堂：如何是佛？即心是佛，
X83n1574_p0316c13║與麼會便不是。如何是佛？即心是佛，與麼會方始是。
X83n1574_p0316c14║金不愽金，水不洗水，兩三行鷹冷雲邊，七八葉蘆秋
X83n1574_p0316c15║色裏。
X83n1574_p0316c16║○葛廬覃禪師頌傅大士講經公案。雙林大士太無
X83n1574_p0316c17║端，又向梁朝露一斑。經旨未分玄路絕，一揮案上動
X83n1574_p0316c18║龍顏。
X83n1574_p0316c19║徑山虗舟度禪師法嗣
X83n1574_p0316c20║○杭州徑山虎巖淨伏禪師淮安人。初由中天竺首
X83n1574_p0316c21║座出世潭州石霜。上堂：廓落無依，是何境界？風不鳴
X83n1574_p0316c22║條，雨不破塊。以拂子擊禪床，云：堯舜之君，猶有化在。
X83n1574_p0316c23║上堂：是句非句，全提半提。虗空剜孔竅，節目上生枝。
X83n1574_p0316c24║似這般病，朝打三千，暮打八百，有什麼過？上堂：機先
X83n1574_p0317a01║領旨，句下明宗。雲門拶得脚折，百丈喝得耳聾。落花
X83n1574_p0317a02║三月雨，殘夢五更鐘。上堂：拈香擇火，運水搬柴，不是
X83n1574_p0317a03║神通妙用。著衣喫飯，屙屎送尿，不是神通妙用。畢竟
X83n1574_p0317a04║如何？放曠長如癡兀人，他家自有通人愛。上堂：點著
X83n1574_p0317a05║便行，脚跟下好與三十棒。不撥自轉，頂門上猶欠一
X83n1574_p0317a06║錐。總不恁麼，幾般雲色出峰頂，一樣泉聲落檻前。上
X83n1574_p0317a07║堂：高山墜石，至平地而勢自休。大海生波，遇無風而
X83n1574_p0317a08║波自息。兩頭坐斷，一法不存。那裏有明暗色空？那裏
X83n1574_p0317a09║有山河大地？雖然，不是僧繇手，徒說會丹青。上堂：凌
X83n1574_p0317a10║霄峰頂有一片碁盤石，方不方，圓不圓，平不平，仄不
X83n1574_p0317a11║仄，提掇不動，穿鑿不開。莓苔薜茘褁之不交，風雨烟
X83n1574_p0317a12║雲洒之不濕。以滿天星斗萬象森羅為一局棊子，白
X83n1574_p0317a13║月則現，黑月則隱。自古自今，無人下得一著。衲子旁
X83n1574_p0317a14║觀有分，山僧試為下者一著。驀拈拄杖卓一下，云：路
X83n1574_p0317a15║從平處嶮，人向靜中忙。
X83n1574_p0317a16║○蘇州承天庸叟時中禪師初參徑山無準，次於冷
X83n1574_p0317a17║泉見虗舟。其出世四明萬壽，開堂拈香有云：此香於
X83n1574_p0317a18║淳化年間，凌霄峰頂瓦礫場中拾得，便知道地。次於
X83n1574_p0317a19║乳竇峰前、寒花亭畔，皮膚脫盡，惟在真實。末後逗到
X83n1574_p0317a20║飛來峰下、直指堂前，撞著箇不分不曉、指南作北底
X83n1574_p0317a21║老和尚，被渠一嗅嗅著，直得氣息全無，熏天灸地云
X83n1574_p0317a22║云。上堂：無心則差，用意則錯。良醫之門，如何發藥？撫
X83n1574_p0317a23║膝一下云：睦州擔板，普化搖鐸。上堂，舉僧問雲門：殺
X83n1574_p0317a24║父殺母，佛前懺悔。殺佛殺祖，向甚處懺悔？雲門云：露。
X83n1574_p0317b01║師頌云：一般春色未甞偏，白白紅紅各自妍。路轉溪
X83n1574_p0317b02║回風景好，五須彌頂浪滔天。上堂：釋迦老子四十九
X83n1574_p0317b03║年說，要且說不到。達磨大師九年冷坐，要且覰不破。
X83n1574_p0317b04║說不到，覷不破，海神知貴不知價，留與人間光照夜。
X83n1574_p0317b05║上堂，舉古德道：君若無心得似風，飛沙走石不乖空。
X83n1574_p0317b06║但於事上通無事，見色聞聲不用聾。大眾，古德與麼
X83n1574_p0317b07║說話，早是壓良為賤了也。雙峩則不然，君若無心得
X83n1574_p0317b08║似風，東西南北路頭通。箇中聲色非聲色，雲自高飛
X83n1574_p0317b09║水自東。上堂，舉三分光陰二早過，何曾動著？靈臺一
X83n1574_p0317b10║點不揩磨，爭恠得他？貪生逐日區區去，也是尋常行
X83n1574_p0317b11║履處。喚不回頭爭奈何？前無達者後無人。承天與麼
X83n1574_p0317b12║批判，諸人不得隨語生解。卓拄杖一下。
X83n1574_p0317b13║○四明天童竺西妙坦禪師族金氏，婺之浦江人。母
X83n1574_p0317b14║張，夢蓮花產于庭而生。依同里慧香淨月為師。既得
X83n1574_p0317b15║度，下濤江，登天竺，從晦巖照公妍究三觀一心之旨。
X83n1574_p0317b16║會虗舟唱道靈隱，委身事焉。一日室中，舟問：如何是
X83n1574_p0317b17║良遂知處，諸人不知？師答曰：冬瓜直儱侗，瓠子曲彎
X83n1574_p0317b18║彎。舟咄曰：如斯見解，不離教乘。師擬答，舟以拳劈面
X83n1574_p0317b19║便打。師有省，遽作禮趍出。舟即命為侍者。舟涖徑山，
X83n1574_p0317b20║召掌書記。西游，見覺庵真於承天。尋主無錫保寧，遷
X83n1574_p0317b21║慧山，移華藏，退處承天。久之，乃赴靈巖。居數月，復遯
X83n1574_p0317b22║於虎丘祖塔。大德戊戌，被旨仍主華藏。逾十年，至大
X83n1574_p0317b23║戊申，遷天童。上堂：靜處閙浩浩，閙處靜悄悄。謹白參
X83n1574_p0317b24║玄人，莫向兩頭討。出門總是長安道。上堂：霜露既降，
X83n1574_p0317c01║木葉盡脫。古者道：有寒暑兮促君壽，有鬼神兮妬君
X83n1574_p0317c02║福。是你諸人還覺寒毛卓竪麼？忽若死灰裏火發，燎
X83n1574_p0317c03║却面門，便是參學事畢。喝一喝。示眾：五日風，十日雨，
X83n1574_p0317c04║野老不知堯舜力。今日三，明日四，悠悠空度少年時。
X83n1574_p0317c05║大眾還知天童苦心處麼？昨夜三更月到窻，杜䳌啼
X83n1574_p0317c06║在深深樹。
X83n1574_p0317c07║承天覺庵真禪師法嗣
X83n1574_p0317c08║○江州廬山東林澤山𭟮咸禪師病起，上堂：寒一上，
X83n1574_p0317c09║熱一上。左之右之，七顛八倒。明頭暗頭，千思萬想。大
X83n1574_p0317c10║地長時，動搖四至，罔知所向。待令冷汗通身，頓覺神
X83n1574_p0317c11║清氣爽，便解信口呼五作六，信手拋三放兩。諸仁者，
X83n1574_p0317c12║要論衣單下工夫，總不出這箇模樣。喝一喝。上堂：祖
X83n1574_p0317c13║意教意，全提半提。翻風蝴蝶舞，呼雨鵓鳩啼。海上明
X83n1574_p0317c14║公秀，趙州東院西。上堂：行脚參尋，等是不著。便一切
X83n1574_p0317c15║事聞如不聞，一切事見如不見。拍禪床，西風一陣來，
X83n1574_p0317c16║落葉兩三片。上堂：日遲遲，風細細。解脫門開，不可思
X83n1574_p0317c17║議。土宿騎黃牛，那吒伸八臂。吽！吽！上堂：少減多添，將
X83n1574_p0317c18║無作有，此是通人分上事。虎丘直下兒孫，偏用省數。
X83n1574_p0317c19║須一是一，二是二，始得。
X83n1574_p0317c20║國清溪西澤禪師法嗣
X83n1574_p0317c21║○易首座字無象，宋將家子，夏氏。膂力過人，武技最
X83n1574_p0317c22║精。曾襲父職，不樂棄官，隷上虞奉國寺出家落髮。其
X83n1574_p0317c23║師俾誦心經，三日不記一字，因大惡。俄有僧曰妙峰
X83n1574_p0317c24║者，過其寺，謂其師曰：此人好危坐，恐是禪定中來，可
X83n1574_p0318a01║以與我。其師忻然，命與俱。首抵雪竇掛搭，孜孜參究，
X83n1574_p0318a02║脇不至席。忽一日定去，屹如枯株。經七日，徐徐出定，
X83n1574_p0318a03║似有慶快。清夜徐步廊廡間，有正首座者云：且喜大
X83n1574_p0318a04║事了畢。師不答，指所見鐘樓，肆口說偈云云。即抵華
X83n1574_p0318a05║頂，見溪西，往復勘辨悟旨，踢倒香倚即行。又往見天
X83n1574_p0318a06║目高峰機，語尤契合，俾為首座。至正初，來明之海會，
X83n1574_p0318a07║機絕諸緣，影不出戶，道具不離側，人咸仰之。甲午正
X83n1574_p0318a08║月，忽謂侍僧曰：吾俟來月二十四日，暫游戲江東。至
X83n1574_p0318a09║期，沐浴更衣，趺坐告眾曰：吾前日豈不向汝道今日
X83n1574_p0318a10║游戲乎？言訖，乃泊然而逝。
X83n1574_p0318a11║仰山雪巖欽禪師法嗣
X83n1574_p0318a12║○杭州天目高峰原妙禪師十五歲出家，十六歲為
X83n1574_p0318a13║僧，十八習教，二十更衣，入淨慈參斷橋和尚習禪，遂
X83n1574_p0318a14║立三年死限。用工雖切，未有入處。時雪巖閒居北㵎
X83n1574_p0318a15║塔，遂往請益。方問訊，即被打出。次日復去，始得相見。
X83n1574_p0318a16║巖問已前參究處，師一一答了。巖令看無字話，從頭
X83n1574_p0318a17║開發做工夫一遍，日前所積之疑，當下便得豁然。巖
X83n1574_p0318a18║又令日日上來一轉，要見用工處。自後一入門，巖便
X83n1574_p0318a19║問：阿誰為你拖者死屍來？聲未絕，便打。日日如此，正
X83n1574_p0318a20║被逼拶，方有些涯際。值巖赴南明請，師遂上徑山度
X83n1574_p0318a21║夏。忽一夜，夢中憶著斷橋和尚所舉萬法歸一話，自
X83n1574_p0318a22║此工夫打成一片。又一日，至三塔閣上諷經，忽覩五
X83n1574_p0318a23║祖和尚真讚，末後云：百年三萬六千朝，返覆看來只
X83n1574_p0318a24║這漢。日前被巖問拖死屍句子，驀然打破。雖然如此，
X83n1574_p0318b01║日用中尚不得自由，如欠人債相似。後侍巖赴天寧，
X83n1574_p0318b02║途中，巖詰問曰：日用浩浩時，還作得主麼？師答曰：作
X83n1574_p0318b03║得主。曰：睡夢時作得主麼？曰：作得主。曰：正睡著時，無
X83n1574_p0318b04║夢無想，無見無聞，主在甚麼處？師無語。巖却囑云：從
X83n1574_p0318b05║今日去，也不要你學佛學法，也不要你窮古窮今，但
X83n1574_p0318b06║只飢來喫飯，困來打眠，纔眠覺來，却抖擻精神：我者
X83n1574_p0318b07║一覺，主人公畢竟在甚處？師遵守此語。及五年，偶寓
X83n1574_p0318b08║一庵宿，睡覺，正疑此事，忽同宿道友枕子墮地作聲，
X83n1574_p0318b09║打破疑團，如在網羅中跳出。日前所疑佛祖誵訛公
X83n1574_p0318b10║案，古今差別因緣，恰如泗州見大聖，遠客還故鄉，元
X83n1574_p0318b11║是舊時人，不改舊時行履處。至元丁亥冬，眾請開堂，
X83n1574_p0318b12║師室中垂語曰：大徹底人本脫生死，因甚命根不斷？
X83n1574_p0318b13║佛祖公案只是一箇道理，因甚有明與不明？　大修
X83n1574_p0318b14║行人當遵佛行，因甚不守毗尼？　杲日當空，無所不
X83n1574_p0318b15║照，因甚被片雲遮却？　人人有箇影子，寸步不離，因
X83n1574_p0318b16║甚踏不著？　盡大地是箇火坑，得何三昧不被燒却？
X83n1574_p0318b17║示眾：有一物，明歷歷，佛祖覰不破，大地無人識，常在
X83n1574_p0318b18║舌頭尖，盡力吐不出。吐得出，也是胡餅裏呷汁。示眾：
X83n1574_p0318b19║海底泥牛㗸月走，巖前石虎抱兒眠，鐵虵鑽入金剛
X83n1574_p0318b20║眼，崑崙騎象鷺鷥牽。此四句內，有一句能殺能活，能
X83n1574_p0318b21║縱能奪，若撿點得出，許汝一生參學事畢。上堂：日正
X83n1574_p0318b22║暄，春已暮，花片片，隨流去。拈拄杖云：拄枝杖頭一點
X83n1574_p0318b23║紅，馨香徧界無人顧。大眾，顧不顧即且止，畢竟一歸
X83n1574_p0318b24║何處？擲拄杖，下座。上堂，舉：僧問長慶：眾手淘金，誰是
X83n1574_p0318c01║得者？慶云：有伎倆者得。僧云：學人還得也無？慶云：大
X83n1574_p0318c02║遠在。師拈云：西峰不然。今日忽有人問：眾手淘金，誰
X83n1574_p0318c03║是得者？只向他道：阿誰無分？又云：學人還得也無？猶
X83n1574_p0318c04║嫌少在。將終，書偈云：來不入死關，去不出死關，鐵蛇
X83n1574_p0318c05║鑽入海，擡倒須彌山。
X83n1574_p0318c06║○杭州徑山虗谷希陵禪師婺州人。上堂：直指人心，
X83n1574_p0318c07║曲垂方便。石鞏張弓，三平架箭。上堂：見處平常，用處
X83n1574_p0318c08║平常。截鶴而短，續鳧而長。有見恁麼道，便道我會了
X83n1574_p0318c09║也。西天鬍子因甚沒髭鬚？
X83n1574_p0318c10║○湖州道場及菴宗信禪師婺之方氏。僧問：一念未
X83n1574_p0318c11║興時如何？師云：名不得。僧云：名不得後如何？師云：初
X83n1574_p0318c12║八二十上三堂。千說萬說，不如親見一面；東去西去，
X83n1574_p0318c13║無過只要到家。竪拂召大眾云：見麼？見了。擊拂云：到
X83n1574_p0318c14║也到了，且其中事作麼生？以拂子畫一畫云：不是與
X83n1574_p0318c15║人難共住，大教緇素要分明。上堂，舉：巖頭訪仰山，纔
X83n1574_p0318c16║跨門便提起坐具云：和尚！仰山擬取拂子，巖頭云：不
X83n1574_p0318c17║妨好手。師云：仲尼溫伯雪，目擊而道存。千古之下，誰
X83n1574_p0318c18║是知音？顧視大眾云：不可謂秦無人。上堂，舉：杉堂長
X83n1574_p0318c19║老問仰山和尚云：學道人還假悟也無？山云：悟則不
X83n1574_p0318c20║無，爭奈落在第二。師頌云：油煎石磉盤，一口吞一箇。
X83n1574_p0318c21║不是不與人，只緣劈不破。上堂，舉：僧問趙州：萬法歸
X83n1574_p0318c22║一，一歸何處？州云：我在青州作一頷布衫，重七斤。師
X83n1574_p0318c23║頌曰：萬法歸一一何歸？南海波斯舞柘枝。青山只解
X83n1574_p0318c24║磨今古，流水何曾洗是非？
X83n1574_p0319a01║○酃縣靈雲鐵牛持定禪師吉安大和王氏，宋尚書
X83n1574_p0319a02║贄九世孫也。依雪巖於仰山，服杜多行。巖示眾有云：
X83n1574_p0319a03║兄弟家做工夫，若也七日夜一念無間，眼不交睫，無
X83n1574_p0319a04║箇入處，斫取老僧頭作舀屎杓。師聞，遂勵精奮發，因
X83n1574_p0319a05║為眾持茅。眾患痢，師委身事之。未幾，亦有疾，醫謂不
X83n1574_p0319a06║可治，乃取一觸桶於屏處，危坐其上，單持正念，七日
X83n1574_p0319a07║不動。忽覺山河大地徧界如雪霽月明，堂堂一身獨
X83n1574_p0319a08║露乾坤之外。久之，似聞擊木聲，徧體汗流，其疾亦頓
X83n1574_p0319a09║愈。遂請陳於巖，巖詰之，酧對無滯，復示以偈曰：昭昭
X83n1574_p0319a10║靈靈是什麼？眨得眼來已蹉過。廁邊籌子放光明，直
X83n1574_p0319a11║下元來只是我。尋為大僧。一日，巖上堂，舉：亡僧死了
X83n1574_p0319a12║燒了，向什麼處去？自代云：山河及大地，全露法王身。
X83n1574_p0319a13║師於言下疑情蕩然，身如湧，高丈許，即造方丈曰：適
X83n1574_p0319a14║來和尚舉揚般若，驚得法堂前石獅子笑舞不已。巖
X83n1574_p0319a15║云：你試道看。師云：劫外春回萬物枯，山河大地一塵
X83n1574_p0319a16║無。法身超出如何舉？笑倒西天碧眼胡。巖敲面前卓
X83n1574_p0319a17║子云：山河大地一塵無，者箇是什麼？師作掀倒勢，巖
X83n1574_p0319a18║笑曰：一彩兩賽。巖巡堂次，師以楮被褁身睡，巖召至
X83n1574_p0319a19║方丈，勵聲云：我巡堂，汝打睡，若道得，即放過汝。師答
X83n1574_p0319a20║云：鐵牛無力懶耕田，帶索和犂就雪眠。大地白銀都
X83n1574_p0319a21║盖覆，德山無處下金鞭。巖曰：好箇鐵牛也。因以為號。
X83n1574_p0319a22║遊方至衡陽酃縣，愛其桃源山幽深，結屋而居，酃人
X83n1574_p0319a23║翕然從化。寺成，榜曰靈雲。大德七年癸卯正月十五
X83n1574_p0319a24║日示寂，函全身於陶具，三年啟視，坐如生，爪髮俱長，
X83n1574_p0319b01║乃建塔于其上。
X83n1574_p0319b02║○高麗鐵山瓊禪師湘潭人。年十三，因一僧教導，方
X83n1574_p0319b03║知有佛法，但以誦經禮佛為事。見經云：種種供養，非
X83n1574_p0319b04║報佛恩。惟發菩提心，能報佛恩。然不知菩提心作麼
X83n1574_p0319b05║生發？又見法華經云：新發意菩薩，常於間處修攝其
X83n1574_p0319b06║心。自此乃學坐禪。二十二為僧，二十四受具，往參雪
X83n1574_p0319b07║巖於仰山。值歲歉不納，逕到石霜討住。眾中有庚首
X83n1574_p0319b08║座，他是有發明者，師遂親炙學坐禪。偶見雪巖坐禪
X83n1574_p0319b09║箴，思量做處不曾從這裏過，乃復上仰山。久之，方得
X83n1574_p0319b10║歸堂。一日，巖上堂有云：兄弟家終日在蒲團上瞌睡，
X83n1574_p0319b11║也須是下地後架頭走一遭，冷水灌漱，洗開兩眼，却
X83n1574_p0319b12║上蒲團上竪起脊梁，壁立萬仞，單單提一箇無字，如
X83n1574_p0319b13║關雲長百萬軍中斬顏良頭相似。斬得頭來，百萬軍
X83n1574_p0319b14║眾總不知。誠能如是用工七日七夜，若不悟，去斬取
X83n1574_p0319b15║老僧頭去作舀屎杓。此是老僧四十年前已用之工。
X83n1574_p0319b16║師聞如是說，便咬定牙關，依彼所說而坐。至第四日
X83n1574_p0319b17║夜，忽覺如劈破髑髏相似，又如萬丈井底掇出在虗
X83n1574_p0319b18║空中相似，突出這一段光明，露裸裸地在面前，直是
X83n1574_p0319b19║無著懽喜處。次日見巖，纔入門，巖便問：什麼人？師云：
X83n1574_p0319b20║某甲。巖云：有什麼事？師云：門前好五鳳樓。巖以拄杖
X83n1574_p0319b21║連打二三十下，却坐定，問數轉語，師一一答了。巖云：
X83n1574_p0319b22║未在，更去做工夫。師尋以紙求語，巖示以偈曰：一拶
X83n1574_p0319b23║虗空粉碎時，花開鐵樹散瓊枝。紹隆佛種向上事，腦
X83n1574_p0319b24║後依前欠一槌。已而至廬山東巖作夏。一日，東巖開
X83n1574_p0319c01║堂次，舉心不是佛，智不是道。師云：抱贓呌屈。又云：不
X83n1574_p0319c02║是心，不是佛。師云：眉間放出遼天鶻。巖命師掌藏教。
X83n1574_p0319c03║未幾，巖遷育王，師送入院，又請充後堂。後到蘇之休
X83n1574_p0319c04║休，見蒙山機契。蒙山甚喜，請居第一座。冬節秉拂云：
X83n1574_p0319c05║冬在月頭，賣被買牛。冬在月尾，賣牛買被。卓拄杖云：
X83n1574_p0319c06║者裏無頭無尾，中道齊休。行也休休，坐也休休，住也
X83n1574_p0319c07║休休，臥也休休。睡眼豁開，五雲現瑞。光風霽月，無處
X83n1574_p0319c08║不周。梅綻枯枝古渡頭，風前時復暗香浮。雖然到此，
X83n1574_p0319c09║向上一路，萬里崖州。何以見得？靠拄杖云：休休。𫎇山
X83n1574_p0319c10║謂人曰：說禪還是鐵山始得。高麗國王欽師道德，具
X83n1574_p0319c11║禮幣遣使專請。師至彼國，玄風大行，得度者甚夥。因
X83n1574_p0319c12║洪宰相請普說，有云：蒙山和尚宗門旨要最親最切，
X83n1574_p0319c13║前輩到處不到處悉撿點得出，細大法門莫不精通。
X83n1574_p0319c14║從前承師友教導者多，獨蒙山勝他前輩，所謂縱擒
X83n1574_p0319c15║殺活掣電之機而得自在。雪巖道：如人入海，輕入輕
X83n1574_p0319c16║深。蒙山道：猶如剝珠，愈剝愈光。二老之言若合符節，
X83n1574_p0319c17║師終時甚多靈異。
X83n1574_p0319c18║淨慈斷橋倫禪師法嗣
X83n1574_p0319c19║○杭州淨慈方山文寶禪師上堂：三世諸佛，六代祖
X83n1574_p0319c20║師，在你諸人脚跟下，還有踏得著者麼？良久，云：若踏
X83n1574_p0319c21║不著，三世諸佛，六代祖師，在你諸人頂𩕳上屙。上堂：
X83n1574_p0319c22║山僧一夏與諸人說底，總是世諦之談，與那事略無
X83n1574_p0319c23║干涉。若要與那事相應，直須向世諦中明取。儻不如
X83n1574_p0319c24║斯，向後逢人，切不得道在祇園過夏。上堂：一雞二犬，
X83n1574_p0320a01║三豕四羊，新年佛法，已為舉揚。儻或觀聽尚留，便見
X83n1574_p0320a02║五馬六牛，七人八穀去也。上堂：百骸俱潰散，一物鎮
X83n1574_p0320a03║長靈。拈拄杖：者箇是拄杖子，那箇是長靈一物？擲下
X83n1574_p0320a04║拄杖：何似南山鱉鼻蛇？上堂：一夏以來，東敲西擊，費
X83n1574_p0320a05║盡手脚，為汝諸人得徹困，賴是恬然不顧。設若一箇
X83n1574_p0320a06║半箇眼睛定動，老僧定入無間地獄。臈八，上堂：北斗
X83n1574_p0320a07║七，南斗八，夜夜光生，人人眼活。老瞿曇突然道箇：奇
X83n1574_p0320a08║哉！是甚樹栽？竹栽？魚栽？菜栽？上堂：禪和家氣宇如王，
X83n1574_p0320a09║幾肯放頭低人半箬葉地？為甚逗到今日，各各不敢
X83n1574_p0320a10║做一動子？良久：山中九十日，雲外一千年。
X83n1574_p0320a11║○杭州淨慈古田垕禪師初住揚州雍熈，遷廣德靈
X83n1574_p0320a12║山、安吉鳳山、吉州東山、吳中虎丘、台州慧因天寧、杭
X83n1574_p0320a13║州中天竺。上堂，舉傅大士頌曰：空手把鋤頭，步行騎
X83n1574_p0320a14║水牛。人從橋上過，橋流水不流。師拈云：鄉談滿口，也
X83n1574_p0320a15║怪他大士不得。靈山亦有一頌：赤脚過乾溪，草鞋絆
X83n1574_p0320a16║樹生。仰身喫一攧，肚下污黃泥。解夏，上堂，舉古德一
X83n1574_p0320a17║夏不與兄弟說話，大開東閤。有僧自歎云：只麼空過，
X83n1574_p0320a18║不望說佛法，得聞正因二字，亦得把飰呌飢。德聞云：
X83n1574_p0320a19║闍梨莫𧬊速，若論正因二字，也無這多口漢。德復扣
X83n1574_p0320a20║齒云：適來不合與麼道，也是倒抽書。鄰壁老宿聞云：
X83n1574_p0320a21║好釜羹，被兩顆鼠糞污却。拈却卦盤，復云：古人三寸
X83n1574_p0320a22║咽喉，被靈山一掐掐定了也。顧視左右云：莫有與伊
X83n1574_p0320a23║出氣底麼？便下座。上堂：此土清規，畫圈禁蟻。西天古
X83n1574_p0320a24║制，縛囤關羊。今日盡情革去，別立條章。擊拂子云：依
X83n1574_p0320b01║舊薰風殿閣凉。上堂，舉世尊陞座，大眾集定，迦葉白
X83n1574_p0320b02║搥云：世尊說法竟。世尊便下座。師拈云：元首明哉！股
X83n1574_p0320b03║肱良哉！雖然如是，還知太平無象麼？上堂，舉古德道：
X83n1574_p0320b04║乾坤之內，宇宙之間，中有一寶，秘在形山。又古德云：
X83n1574_p0320b05║掛在壁上。師拈云：好一寶，無端被二大老韞櫝而藏
X83n1574_p0320b06║之。鳳山今日與諸人打開去也。乾坤之內，宇宙之間，
X83n1574_p0320b07║中有一寶。便下座。上堂：趙州傾鴆毒於茶甌，不能爛
X83n1574_p0320b08║院主腸肚；嬾安露霜刀於笑面，未即斷疎山命根。若
X83n1574_p0320b09║是吾鄉我里之人，決不敢輕易動著。何故？台州性，一
X83n1574_p0320b10║觸便發。上堂：江南兩浙，春寒秋熱，一雨便凉，莫言不
X83n1574_p0320b11║說。上堂，拈拄杖卓一下云：白大眾。眾舉首，遂靠拄杖
X83n1574_p0320b12║云：且待別時開爐。上堂：南山自罹回祿之後，不敢道
X83n1574_p0320b13║著火字，亦不敢動著死柴頭。今日開爐，且撥冷灰看。
X83n1574_p0320b14║以拄杖撥云：照顧燎却眉毛。至元壬辰四月十四日，
X83n1574_p0320b15║終于淨慈丈室。
X83n1574_p0320b16║○溫州能仁藏室珍禪師台州人，初住大同。上堂：吾
X83n1574_p0320b17║法二千年後不移毫髮，達磨大師預將後人田園界
X83n1574_p0320b18║至高低作一白契，籍沒了也。至若窮山深谷，猿狖晝
X83n1574_p0320b19║啼，草木塵毛，形影相雜處，各住本位，各演本法，咸彰
X83n1574_p0320b20║未兆之前，共助無為之化。新大同出來，亦只作得箇
X83n1574_p0320b21║證明而已，爭敢妄通消息？雖然如是，台州管內近有
X83n1574_p0320b22║七處開堂。復舉：僧問大同濟：如何是祖師西來意？濟
X83n1574_p0320b23║云：庭前一叢竹，經霜不自寒。僧云：畢竟如何？濟云：只
X83n1574_p0320b24║聞風擊響，知是幾千竿？師云：如人善舞，節拍相成，只
X83n1574_p0320c01║是罕逢別者。忽有問新大同：如何是祖師西來意？只
X83n1574_p0320c02║向道：拄杖開封。畢竟如何？卸下衲衣，痛與一頓。上堂：
X83n1574_p0320c03║大道通衢，曾無傍徑，青天白日，何用指迷？新能仁懲
X83n1574_p0320c04║時不軌，努力出頭來，將從上古德間家潑具、德山棒、
X83n1574_p0320c05║臨濟喝、石鞏弓、秘魔叉一時籍沒，普請大地人歸家
X83n1574_p0320c06║穩坐。乃拍手笑云：且喜天下太平。溪亭晚坐偈曰：雨
X83n1574_p0320c07║飽山田稻正香，溪亭貧坐晚風凉。今無監院鳴參鼓，
X83n1574_p0320c08║得聽寒螿送夕陽。
X83n1574_p0320c09║○西禪末宗本禪師聽蛙偈曰：頭戴青苔咄咄鳴，千
X83n1574_p0320c10║山虗寂月初明。一機頓發空諸有，太雅松風無此聲。
X83n1574_p0320c11║○溫州江心嘯雲莊禪師上堂：世尊不居靈鷲，老鬍
X83n1574_p0320c12║不涉流沙。智者不來金地，宿覺不在永嘉。黃梅時節
X83n1574_p0320c13║家家雨，青草池塘處處蛙。
X83n1574_p0320c14║○光孝雪磯綱禪師上堂：我宗無語句，亦無一法與
X83n1574_p0320c15║人。徧地刀鎗，通身泥水。光孝只知檢點德山老漢，自
X83n1574_p0320c16║己不覺開眼尿床。上堂：眉毛眨上，電影難留。絲毫念
X83n1574_p0320c17║起，萬里崖州。休去歇去，古廟香爐去，冷湫湫地去。債
X83n1574_p0320c18║有主，冤有頭，三世如來盌脫丘。喝一喝。上堂：放開線
X83n1574_p0320c19║路，重重鐵壁銀山。不動纖塵，處處七花八裂。恁麼則
X83n1574_p0320c20║釋迦虗費口業，淨名徒然杜詞。有人會得，錢唐江潮
X83n1574_p0320c21║一日兩度，不是差異底事。不然，拄杖子用得恰好。以
X83n1574_p0320c22║拄杖卓一下。上堂：十方無影像，三界絕行蹤。葉落千
X83n1574_p0320c23║巖雨，松號萬壑風。多有人到這裏，只麼打住。三十年
X83n1574_p0320c24║後，寧免換手搥胸。
X83n1574_p0321a01║○象山新安雪山曇禪師閩中人。蚤從斷橋得旨，相
X83n1574_p0321a02║依方山於瑞巖甚久。甞著禪門宗要，鳳山一源靈稱
X83n1574_p0321a03║羨此書。其中提掇古人不到處，餘不能及。其首萹云：
X83n1574_p0321a04║我宗無語句，亦無一法與人，已是枝蔓了也。後代而
X83n1574_p0321a05║降，口耳授受，何左途哉？或理於玄妙，則曰：風動塵起，
X83n1574_p0321a06║雲行鳥飛，動作施為，無非是道，去道遠矣。或墮於空
X83n1574_p0321a07║寂，則曰：身如槁木，心如死灰，絕慮忘緣，靜觀默照，謂
X83n1574_p0321a08║道在是，去道遠矣。愚常考諸古，如神光三拜，依位而
X83n1574_p0321a09║立，有所傳耶？無所傳耶？魯祖面壁，有所說耶？無所說
X83n1574_p0321a10║耶？起模𦘕樣，百醜千拙。若謂之不立文字，教外別傳，
X83n1574_p0321a11║吾宗掃土而盡。
X83n1574_p0321a12║○四明隆教絕象鑒禪師頌孚公勘鼓山赴大王請
X83n1574_p0321a13║話。洞天無壁月無遮，朝斗先生叩齒牙，風撼古壇松
X83n1574_p0321a14║子脫，打反頭上帽簷斜。
X83n1574_p0321a15║○歸宗竹屋簡禪師上堂，舉：鼓山晏國師參雪峰，峰
X83n1574_p0321a16║搊住云：是什麼？山釋然了悟而忘其了，唯舉手搖曳
X83n1574_p0321a17║而已。峰云：子作道理耶？山云：何道理之有？峰撫而印
X83n1574_p0321a18║之。師頌曰：驀被曾郎搊著胸，平生途路忽然窮，無端
X83n1574_p0321a19║擡手輕搖曳，笑倒南方大頂峰。
X83n1574_p0321a20║天童西巖惠禪師法嗣
X83n1574_p0321a21║○四明天童東巖淨日禪師僧問：三聖道：我逢人則
X83n1574_p0321a22║出，出則不為人。意旨如何？師云：車不橫推，理無曲斷。
X83n1574_p0321a23║云：興化道：我逢人即不出，出則便為人。又作麼生？師
X83n1574_p0321a24║云：梵音亭下月臨泉。上堂：釋迦掩室於摩竭，淨名杜
X83n1574_p0321b01║口於毗耶。白晝訛言妖語，不知閧動幾家。直得楊岐
X83n1574_p0321b02║三脚驢，走徧天涯海涯，夜來依舊宿蘆花。上堂：一日
X83n1574_p0321b03║日，一時時，口如鼻，眼如眉，飜覆看渠渠是誰？良久：未
X83n1574_p0321b04║明三八九，難辨力圍希。上堂：萬法本閑，唯人自閙。喝
X83n1574_p0321b05║一喝：苦瓠連根苦，甜瓜徹蔕甜。臨終垂誡云：吾滅後，
X83n1574_p0321b06║但依常僧例，三日後茶毗，一切喪禮並免。歷觀前輩
X83n1574_p0321b07║遺囑，或令露骸松下，或化骨藏之眾塔，或投于江去。
X83n1574_p0321b08║後往往為諸徒藉此白占常住山地，造塔建庵，為溫
X83n1574_p0321b09║飽計。豈為師弟子之道哉？故述一偈，以示二三子：以
X83n1574_p0321b10║天為盖地為函，底用重營墖與庵。煅骨焚軀言已出，
X83n1574_p0321b11║勿違吾志重吾慙。
X83n1574_p0321b12║○饒州薦福月㵎明禪師上堂。五千四十八卷破故
X83n1574_p0321b13║紙，一千七百爛葛藤，其間說長說短、說玄說妙，至於
X83n1574_p0321b14║疏解箋注、胡批亂判，總是杜撰僻說，帶累後代兒孫
X83n1574_p0321b15║刺頭入爛泥中，何有了日？驀拈拄杖畫一畫，云：山僧
X83n1574_p0321b16║為諸人一時掃絕去也。卓拄杖：野色更無山隔斷，天
X83n1574_p0321b17║光直與水相通。
X83n1574_p0321b18║○洪州翠巖水庵訥禪師上堂。日可冷，月可熱，眾魔
X83n1574_p0321b19║不能壞真說，三乘十二分教盡是妄談。且如何是真
X83n1574_p0321b20║說？拍禪床，云：山上鯉魚吞石螺，海底泥牛嚼生鐵。
X83n1574_p0321b21║○天寧月舟乘禪師作無參偈曰：得罷休時便罷休，
X83n1574_p0321b22║南詢著什麼來由？情知五十三知識，門掩西風一樣
X83n1574_p0321b23║秋。
X83n1574_p0321b24║靈隱退耕寧禪師法嗣
X83n1574_p0321c01║○金陵蔣山月庭忠禪師潭州人。上堂：入門便棒，入
X83n1574_p0321c02║門便喝。臨濟德山，現錢足陌。諸人還知落處麼？六月
X83n1574_p0321c03║不熱，五穀不結。上堂：離四句，絕百非。西來祖意，覿面
X83n1574_p0321c04║提持。擬心湊泊隔雲泥。上堂：松風涼，秋夜長。虫鳴古
X83n1574_p0321c05║砌，葉墮銀床。何事五湖雲水客，甘心流落在他鄉。
X83n1574_p0321c06║○杭州中竺旨堂宗禪師上堂：隔山見烟，便知是火；
X83n1574_p0321c07║隔墻見角，便知是牛。咄哉！不快漆桶！我更問你：參學
X83n1574_p0321c08║眼在什麼處？上堂：諸德！行亦禪，坐亦禪，未到曹溪時
X83n1574_p0321c09║語，到了曹溪時語。若與麼，永嘉大師正好行脚。上堂，
X83n1574_p0321c10║舉：僧問百丈：如何是奇特事？丈云：獨坐大雄峰。師云：
X83n1574_p0321c11║老百丈與麼道，未為奇特。或有問山僧：如何是奇特
X83n1574_p0321c12║事？只向道：中峰今日開堂。上堂：諸兄弟！南來北往，京
X83n1574_p0321c13║三汴四，行脚事未問，你還知諸方老宿向上提持麼？
X83n1574_p0321c14║良久：路遙知馬力，歲久見人心。上堂：千了百當，孤峰
X83n1574_p0321c15║獨宿；七間僧堂，甘心閑却。中峰與麼道，也是按牛頭
X83n1574_p0321c16║喫草。
X83n1574_p0321c17║天童別山智禪師法嗣
X83n1574_p0321c18║○湖州西余大覺竹洲修禪師上堂：有來由，沒己鼻。
X83n1574_p0321c19║一種春風，萬般花卉。年年費盡巧精神，見徹根源能
X83n1574_p0321c20║有幾？直饒見得親切，也是玄沙道底。上堂：一葉墜林
X83n1574_p0321c21║端，山河珠走盤。隨流能轉物，世上獨稱尊。離微不犯，
X83n1574_p0321c22║切忌垛根。不見古人曾有言，猶是王老師兒孫。
X83n1574_p0321c23║○西林松巖秀禪師上堂，舉玄沙參次，聞燕子聲，沙
X83n1574_p0321c24║云：深談實相，善說法要。便下座。時有僧請益云：某甲
X83n1574_p0322a01║不會。沙云：去！無人信汝。師云：深談實相，善說法要。鉢
X83n1574_p0322a02║盂著柄，虗空掘窖。者僧請益，利刃有蜜。玄沙道：去！無
X83n1574_p0322a03║人信汝。甜瓜徹蔕甜，苦瓠連根苦。
X83n1574_p0322a04║淨慈愚極慧禪師法嗣
X83n1574_p0322a05║○福州雪峰樵隱悟逸禪師俗姓聶，絕岸湘手度弟
X83n1574_p0322a06║子。上堂：開口道著，不在口皮邊。舉足踏著，不在脚跟
X83n1574_p0322a07║底。萬物一馬，天地一指。臨濟德山，討甚巴鼻。上堂，舉
X83n1574_p0322a08║僧問投子：春雨霖霖，百草為什麼不抽芽？投子云：巴
X83n1574_p0322a09║蕉只麼長。僧問法眼，法眼云：却是本色百草。師云：二
X83n1574_p0322a10║大老與麼答話，如慈雲密布，甘雨普沾，爭奈不能活
X83n1574_p0322a11║這僧焦芽敗種。山僧若見他與麼問，拈拄杖劈脊梁
X83n1574_p0322a12║便打，也教他知道近水柳先綠，向陽花易紅。上堂：巧
X83n1574_p0322a13║梓順輪桶之用，枉直無廢材。良御適險易之宜，駑驥
X83n1574_p0322a14║無失性。喝下知歸，棒頭取證。臨濟德山，未能盡令。上
X83n1574_p0322a15║堂：子湖立牌於門下，千金嫁蠱毒。德山卓牌於閙市，
X83n1574_p0322a16║五綵縵毒缸。鍾山這裏終不學他這些伎倆，寒暄語
X83n1574_p0322a17║話一切如常，早是龜毛數丈長。上堂，舉白雲和尚云：
X83n1574_p0322a18║開口時末上一句正道著，舉足時末上一步正踏著。
X83n1574_p0322a19║為甚到底鼻孔不正？只為尋常見他頑了，所以不肯
X83n1574_p0322a20║發心。白雲今日勸諸人發心去。乃云：一。師云：白雲師
X83n1574_p0322a21║翁與麼說話，大似自家心裏急，他人未肯忙。鍾山這
X83n1574_p0322a22║裏一箇箇總是發心底，要且不用勸他。何故？青山碾
X83n1574_p0322a23║為塵，白日無閑人。上堂，拈拄杖：一徑直，二周遮。道吾
X83n1574_p0322a24║舞笏，秘魔擎义。擲下拄杖云：何似南山鱉鼻蛇。
X83n1574_p0322b01║○杭州靈隱竺田悟心禪師初住南康天寧，遷廬山
X83n1574_p0322b02║羅漢，轉栖賢，至圓通，後升靈隱。僧問：諸佛出世，接物
X83n1574_p0322b03║利生。和尚出世，有何方便？師云：一舉四十九。僧云：還
X83n1574_p0322b04║許學人領會也無？師云：三十年後。僧云：和尚眼空，佛
X83n1574_p0322b05║祖為什麼不識某甲問頭？師云：放汝三十棒。上堂：若
X83n1574_p0322b06║約祖師門下，直爾無你開口處，無你措足處。你若問
X83n1574_p0322b07║佛，佛是名句；你若問法，法無相狀。二六時中，但回光
X83n1574_p0322b08║返照，不用別求。窮劫至今，一道神光，初無間歇。諸禪
X83n1574_p0322b09║德！祇如是見，不用疑惑，便是報佛祖之恩，報國王之
X83n1574_p0322b10║恩。古者道：歇即菩提。各自努力。上堂，舉：夾山示眾云：
X83n1574_p0322b11║百草頭上薦取老僧，閙市門頭識取天子。師云：草鞋
X83n1574_p0322b12║跟底認取達磨大師。上堂：不著佛求，不著法求，不著
X83n1574_p0322b13║僧求。蒲團上端坐，針眼裏穿線。西風一陣來，落葉兩
X83n1574_p0322b14║三片。
X83n1574_p0322b15║○杭州靈隱千瀨慶禪師上堂，舉：玄沙因僧問：盡大
X83n1574_p0322b16║地是一顆明珠，因甚學人不會？沙云：用會作麼？師頌
X83n1574_p0322b17║曰：白髮漁翁理釣舟，烟波萬里思悠悠，蘋花冷照江
X83n1574_p0322b18║天雪，醉臥不知明月秋。
X83n1574_p0322b19║○舜田滿禪師送僧偈曰：昔年曾入長蛇陣，重整風
X83n1574_p0322b20║前舊戰袍。春醉馬蹄花影亂，一鞭暗日上凌霄。
X83n1574_p0322b21║育王頑極彌禪師法嗣
X83n1574_p0322b22║○四明育王東生德明禪師上堂：今日初一，明日初
X83n1574_p0322b23║二。凍解寒巖，春回大地。江路野梅香，漏泄西來意。上
X83n1574_p0322b24║堂：目前無法，六鰲頭戴遠峰青。意在目前，大海波澄
X83n1574_p0322c01║春水綠。不得作境話會，切忌佛法商量。只如高提祖
X83n1574_p0322c02║印，丕贊皇猷，又且如何舉唱？海國乾坤闊，蓬萊日月
X83n1574_p0322c03║長。頌臨濟參黃蘗話曰：梅邊春盡已三分，戲蝶遊蜂
X83n1574_p0322c04║總未聞。恠底清香輕漏泄，一枝斜亞竹籬根。送僧見
X83n1574_p0322c05║薦福澤山偈曰：上人參禮何方去？玉几難為指路頭。
X83n1574_p0322c06║有箇長汀憨布袋，如今出現在饒州。
X83n1574_p0322c07║龍翔笑隱訢禪師法嗣
X83n1574_p0322c08║○應天府天界覺原慧曇禪師天台楊氏。母賈，夢吞
X83n1574_p0322c09║明珠而有娠。及生，廣顙豐頤，平頂大耳，相甚異焉。長
X83n1574_p0322c10║依越之法果大均，學出世法。迨冠，薙染具戒，習華嚴
X83n1574_p0322c11║於高麗教公，聽止觀於上竺澄公，已而皆棄去。時廣
X83n1574_p0322c12║智在中天竺，師造焉。智問曰：何處來？師曰：游山來。智
X83n1574_p0322c13║曰：笠子下拶破洛浦，徧參底作麼生？師曰：未入門時，
X83n1574_p0322c14║呈似和尚了也。智曰：即今因甚不拈出？師擬議，智便
X83n1574_p0322c15║喝，師當下脫然有省。一日，智展兩手示師曰：八字打
X83n1574_p0322c16║開了也，因甚不肯承當？師曰：休來鈍置。智曰：近前來，
X83n1574_p0322c17║為汝說。師即掩耳而出，智頷之。及廣智奉勑為龍翔
X83n1574_p0322c18║開山住持，師隨至，掌藏鑰，繼分座。至順辛未，行臺檄
X83n1574_p0322c19║師出世牛頭山祖堂。至正癸未，升清涼，道行聞于帝，
X83n1574_p0322c20║師授以淨覺妙行之號。乙未，遷保寧。丙甲，　太祖高
X83n1574_p0322c21║皇帝定建鄴，師謁於轅門，見師魁偉傑特，歎曰：真福
X83n1574_p0322c22║慧僧也。命主蔣山。丁酉，賜龍翔為大天界寺，　詔師
X83n1574_p0322c23║住持，　御書天界第一禪林六大字揭於門，以旌宗
X83n1574_p0322c24║極。師室中示僧曰：二六時中，無你㗖啄分，無你趣向
X83n1574_p0323a01║分，會麼？僧罔措。師曰：未明三八九，難免自沉吟。示眾
X83n1574_p0323a02║曰：春風浩浩，春日遲遲，黃鶯啼在百花枝。箇中無限
X83n1574_p0323a03║意，畢竟許誰知？語未既，遽有僧問曰：心意識遏捺不
X83n1574_p0323a04║住時如何？師厲聲曰：是誰不住？上堂：六月一日前，萬
X83n1574_p0323a05║象森羅替說禪。六月一日後，八角磨盤空裏走。今朝
X83n1574_p0323a06║正當六月一，無位真人赤骨律。金毛獅子解翻身，無
X83n1574_p0323a07║角鐵牛眠少室。十聖三賢總不知，笑倒寒山并拾得。
X83n1574_p0323a08║上堂：朝到西天，暮歸唐土。鑒在機先，未敢相許。保寧
X83n1574_p0323a09║八字打開了也，莫有控勒不住者麼？下座。上堂：擁之
X83n1574_p0323a10║不聚，撥之不散。類之不齊，混之不濫。絕照忘緣，十方
X83n1574_p0323a11║坐斷。隔江招手見誵訛，盡力承當得一半。蔣山與麼
X83n1574_p0323a12║提持，驢年也未夢見。上堂：只箇現成公案，眾中領解
X83n1574_p0323a13║者極多，錯會者不少。所以金鍮不辨，玉石不分，龍河
X83n1574_p0323a14║者裏直要分辨去也。張上座、李上座，一箇手臂長，一
X83n1574_p0323a15║箇眼睛大，總似今日達磨一宗，教甚麼人擔荷？噓一
X83n1574_p0323a16║聲，下座。上堂：經有經師，論有論師。龍河放一線道，分
X83n1574_p0323a17║科列段去也。拈拄杖，卓一下，云：且道是何章句？上堂：
X83n1574_p0323a18║威音王已前，彌勒佛已後，有箇現成公案，未敢與汝
X83n1574_p0323a19║說破。何故？心不負人，面無慚色。上堂：恢楊岐宗風，坐
X83n1574_p0323a20║南泉鉢位。佛祖命根，衲僧巴鼻。卓拄杖，云：東頭買賤，
X83n1574_p0323a21║西頭賣貴。示眾：文遠當年侍趙州，東司說法未輕酧。
X83n1574_p0323a22║回光一念分明處，午夜霜清月滿樓。至大元年，　大
X83n1574_p0323a23║內新成，　上將登寶位，　詔師引千二百僧披閱藏
X83n1574_p0323a24║經，用嚴清淨覺地。師陞座說法，　上親帥羣臣座前
X83n1574_p0323b01║瞻聽，大悅，出內帑帛以賜。洪武元年戊申春，開善世
X83n1574_p0323b02║院，　詔師領院事，脫紫衣及金襴方袍，　御製誥章，
X83n1574_p0323b03║其略曰：自予肇業，命汝匡宗，德風振起於法門，景運
X83n1574_p0323b04║贊襄於家國，特授演梵善世利國崇教大禪師。時章
X83n1574_p0323b05║縫之士以釋子為世螙，奏請除之。上以疏章示師，師
X83n1574_p0323b06║對曰：孔子以佛為大聖人，以此知真儒必不非佛，非
X83n1574_p0323b07║佛必非真儒矣。　上亦以佛之教陰翊王度，却不聽。
X83n1574_p0323b08║庚戌夏六月，廷議西域末臣伏，　上以彼域敦尚佛
X83n1574_p0323b09║乘，特命師往，　詔尚書趙某為之副。師承　命，即日
X83n1574_p0323b10║登途，衣盂之資，一無顧惜。辛亥秋，道憩僧伽羅國，其
X83n1574_p0323b11║王奉師於佛山精舍，執弟子禮。九月示微恙，二十六
X83n1574_p0323b12║日沐浴更衣，亟命尚書至，謂曰：某幻緣終此，不能復
X83n1574_p0323b13║命矣。仍誡諭左右，屹然端坐。夜過半，問曰：天明也未？
X83n1574_p0323b14║對曰：未也。少頃復問，對曰：日出矣。遂恬然而逝，世壽
X83n1574_p0323b15║六十八，僧臈五十三。其王奉棺茶毗，收舍利齒牙舌
X83n1574_p0323b16║根，祔葬彼國辟支佛塔。甲寅冬，尚書趙某還朝陳其
X83n1574_p0323b17║事，　上聞而嗟啅，勑天界住持宗泐以師遺衣藏於
X83n1574_p0323b18║雨華臺之左。
X83n1574_p0323b19║○杭州靈隱用貞原良禪師別號介庵，蘇之吳縣人。
X83n1574_p0323b20║范文正公第三子，尚書右丞恭獻公諱純禮之九世
X83n1574_p0323b21║孫。父伯和，母鄭氏，生二子，長叔敔，次師也。年十五，從
X83n1574_p0323b22║里之迎福院受彌薙髮，依北禪澤法師學天台教觀。
X83n1574_p0323b23║因天平住山士瞻[打-丁+((興-(一/口)+(巨-匚))/火)]公勸其從禪，於是往見廣智於
X83n1574_p0323b24║龍翔。智問：汝自何來？師曰：蘇州北禪來。智曰：三乘十
X83n1574_p0323c01║二分教即不問，如何是行脚事？師擬議，智便喝，師禮
X83n1574_p0323c02║拜而退。次日又見，擬伸問，智又喝，師俛首。智曰：思而
X83n1574_p0323c03║得之，落在第二頭去。師遂有省，乃執侍左右。久之，盡
X83n1574_p0323c04║得其要旨。復往謁石室瑛公于育王室，俾掌藏教。至
X83n1574_p0323c05║正壬午，行宣政院檄師出世嘉興資聖，遷越之天章，
X83n1574_p0323c06║移杭之中天竺，陞靈隱。示眾曰：夏末秋初，衲僧家東
X83n1574_p0323c07║去西去，拄杖頭撥著一箇會佛法底，便是禍事。三世
X83n1574_p0323c08║諸佛搆不著，歷代祖師搆不著，天下老和尚搆不著。
X83n1574_p0323c09║喝！又曰：百千法門，無量妙義，一毫頭上識得根源，萬
X83n1574_p0323c10║兩黃金亦消得。因甚雲門道：還我九十日飯錢來？蓋
X83n1574_p0323c11║謂爐鞴之所多鈍鐵，良醫之門足病人。向上更有事
X83n1574_p0323c12║在，其間別有商量。達磨一宗，掃土而盡。洪武四年正
X83n1574_p0323c13║月十六日化去。先一日，謂左右曰：明日巳時行矣。至
X83n1574_p0323c14║時，澡浴端坐，侍僧請偈，乃書曰：今年五十五，打破虗
X83n1574_p0323c15║空鼓。不涉死生關，討甚佛與祖？須臾，寂然而逝。
X83n1574_p0323c16║○杭州淨慈懶庵廷俊禪師用彰，其字也。世居饒之
X83n1574_p0323c17║樂平，姓董氏。從里之大雲輯公出家。年二十，薙髮受
X83n1574_p0323c18║具。二十又五遊方，歷廬山諸剎。久之，往浙中，見月江
X83n1574_p0323c19║印於吳興何山。印曰：未入門來，相見了也。師曰：鳳栖
X83n1574_p0323c20║不在梧桐樹。印曰：不是，不是。師疑之，執侍朞歲，終不
X83n1574_p0323c21║契。時廣智闡道杭之中天竺，師往謁。智展兩手示之，
X83n1574_p0323c22║師即禮拜。智曰：見什麼？師曰：驊騮墮地，志在千里。智
X83n1574_p0323c23║歎曰：子黃龍佛印流也，善自護持。靈隱東嶼，尋命掌
X83n1574_p0323c24║記室。天曆初，文宗即金陵潛邸建大龍翔集慶寺，廣
X83n1574_p0324a01║智為開山住持，延師居第一座。講行清規，號令廣眾，
X83n1574_p0324a02║遂致法席全盛。至正二年，行宣政院選師住蘇之白
X83n1574_p0324a03║馬，繼遷吳興資福。作大殿、山門、僧堂、厨庫、方丈，僅五
X83n1574_p0324a04║載而大完。再遷紹興能仁、杭之中天竺淨慈。　國朝
X83n1574_p0324a05║洪武元年，浙西僧道以賦役集金陵，師在行，寓鍾山。
X83n1574_p0324a06║五月二十三日，端坐如常，寂然久之。侍僧意師欲去，
X83n1574_p0324a07║膜拜請偈。師瞠目曰：緣未盡則住，緣盡則去，何偈為？
X83n1574_p0324a08║頃之則逝。天界覺源曇公、法門昆仲，為力治喪事。世
X83n1574_p0324a09║壽七十，僧臘五十。
X83n1574_p0324a10║○四明育王約之崇裕禪師毗陵陳氏子。事壽昌院
X83n1574_p0324a11║東林曉公為師，參徑山寂照、天目斷崖，俱不契。見廣
X83n1574_p0324a12║智於中天竺，及至龍翔，始機湊，俾充綱維，掌藏教。自
X83n1574_p0324a13║是益勵精于道，三十年脇不沾席。出世太平南禪，遷
X83n1574_p0324a14║九江圓通，至育王。上堂：鴻濛未剖已前，天地未位之
X83n1574_p0324a15║際，有一句子，三世諸佛不知，六代祖師不會。老僧不
X83n1574_p0324a16║惜眉毛，今日當陽顯示。展兩手云：嗄！上堂：昔日簡堂
X83n1574_p0324a17║和尚拈出一箇死猫頭，向山中開張鋪席，遼天索價，
X83n1574_p0324a18║賣弄不行。直至如今，風吹日炙，臭氣熏天。山僧不惜
X83n1574_p0324a19║腕頭之力，重為上行去也。莫有定價者麼？見義不為，
X83n1574_p0324a20║何勇之有？上堂：教中道：清淨本然。云何忽生山河大
X83n1574_p0324a21║地？山僧道：清淨本然。喚什麼作山河大地？若向教中
X83n1574_p0324a22║語下悟去，壓沙取油；若向山僧語下悟去，畫波求縫。
X83n1574_p0324a23║畢竟如何？地傾東南，天傾西北。上堂：諸禪德！也無玄，
X83n1574_p0324a24║也無妙，也無佛，也無祖。從朝至暮，東廊上，西廊下，還
X83n1574_p0324b01║曾有物絆你脚跟麼？
X83n1574_p0324b02║○杭州淨慈仲邠克岐禪師別號尚素，台之臨海人，
X83n1574_p0324b03║姓徐。年十三，依天台明巖太古熈得度。聞無際本唱
X83n1574_p0324b04║道江心，遂往謁。際問：何處來？師曰：天台來。際曰：石橋
X83n1574_p0324b05║昨夜作兩截，汝還知麼？師曰：近離華頂。際曰：我問汝
X83n1574_p0324b06║石橋。師曰：十日到此。際乃喜。久之，往謁廣智於龍翔，
X83n1574_p0324b07║掌內記。禮寂照於徑山，典藏教。自是叢林易觀。出世
X83n1574_p0324b08║四明五峰，遷大梅，升淨慈。上堂：問話且止，未入門來，
X83n1574_p0324b09║已為諸人相見了也。皇恩佛恩，一時報畢。若也尚存
X83n1574_p0324b10║觀聽，未免重下註脚。達磨云：吾本來茲土，傳法救迷
X83n1574_p0324b11║情。一華開五葉，結果自然成。年來事久多變，後代兒
X83n1574_p0324b12║孫門風無限，攪得身心一團麻線。五峰今朝都為截
X83n1574_p0324b13║斷，還會麼？一百五日近清明，上元定是正月半。上堂：
X83n1574_p0324b14║長天無極，白日如飛。人心不定，白髮催歸。物理昭然，
X83n1574_p0324b15║古今不易。三條椽下，七尺單前，宜加省察。上堂：貪嗔
X83n1574_p0324b16║癡，戒定慧，泥團土塊，作麼生得十成去？河裏失錢河
X83n1574_p0324b17║裏摭。上堂：鷺池鷲嶺，海甸菴園，曹溪路上，少室峰前，
X83n1574_p0324b18║其平如掌，其直如絃，總在這裏。有耳者聞，有眼者見，
X83n1574_p0324b19║聞見歷然，直下是箇什麼？良久：依稀越國，彷彿楊州。
X83n1574_p0324b20║洪武二十四年八月十七日示寂，壽八十三，臈六十
X83n1574_p0324b21║九。
X83n1574_p0324b22║○應天府天界李潭全室宗泐禪師台之臨海人，周
X83n1574_p0324b23║姓。父吉甫，母葛氏。師生始能坐，即跏趺，父母親族咸
X83n1574_p0324b24║異之。八歲，命從杭之中天竺廣智學佛，經書過目成
X83n1574_p0324c01║誦。十四薙髮，二十受具。智開山金陵龍翔集慶寺，師
X83n1574_p0324c02║與俱。一日，智問：國師三喚，侍者三應，意旨如何？師云：
X83n1574_p0324c03║何得剜肉作瘡？智云：將謂汝奇特，原來只與麼。師喝，
X83n1574_p0324c04║智擬棒，師拂袖而出。自是日臻玄奧。久之，謁原叟於
X83n1574_p0324c05║徑山，語合，命掌記室。未幾，出世宣之水西，餘二十禩，
X83n1574_p0324c06║眾廢畢舉。洪武戊申，升杭之中天竺，遷徑山。　太祖
X83n1574_p0324c07║高皇帝問鬼神事，　詔兩浙有學行僧，師居其首，館
X83n1574_p0324c08║於天界，對揚稱　旨。既而建普度大會于鍾山，師奉
X83n1574_p0324c09║命作讚佛樂章，復對鬼神說法。　太祖臨筵，瞻聽歎
X83n1574_p0324c10║美，命住天界，寵榮之。一時緇白嚮化，法席鼎盛。上堂：
X83n1574_p0324c11║苦樂逆順，道在其中。無苦無樂，無逆無順，道在什麼
X83n1574_p0324c12║處？卓拄杖，云：滿堂無限白蘋風，明明不在秋江起。上
X83n1574_p0324c13║堂：一年十二月，九箇月遊州獵縣，翫水觀山，看來有
X83n1574_p0324c14║甚了期？安居三箇月，正好休去歇去。山僧恁麼告報，
X83n1574_p0324c15║也是泥裏洗土塊。遂擊拂子：薰風自南來，殿閣生微
X83n1574_p0324c16║凉。冬至，上堂：一陽來復，萬彚昭蘇。魯公臺上書雲，漢
X83n1574_p0324c17║女宮中添線。若作世諦流布，塞壑填溝；更作佛法商
X83n1574_p0324c18║量，墮坑落壍。何故？車不橫推，理無曲斷。上堂：仲冬嚴
X83n1574_p0324c19║寒，天寒人寒。地爐頻著火，収足上蒲團。現成有一句，
X83n1574_p0324c20║大雪滿長安。拍禪床，下座。上堂：說心說性，說妙說玄，
X83n1574_p0324c21║總是野狐涎唾。行棒行喝，擎叉舞筍，亦是鬼家活計。
X83n1574_p0324c22║卓拄杖，云：毗婆尸佛早留心，直至如今不得妙。上堂：
X83n1574_p0324c23║今朝三月旦，過去已滅，未來未至，現在無住。從無住
X83n1574_p0324c24║本，立一切法。擊拂子，云：大虫舌上打鞦韆，蟭螟眼中
X83n1574_p0325a01║放夜市。　駕每臨幸，或　召對內廷，賜茶與饍，復和
X83n1574_p0325a02║師所作詩一帙以賜。西天善世禪師板的達來　朝，
X83n1574_p0325a03║見師歎曰：真苦海慈航也。甞患疾，　駕幸慰問，使醫
X83n1574_p0325a04║診視。丁巳春，奉　詔同杭州普福如玘註心經、楞伽、
X83n1574_p0325a05║金剛般若三經行世。　太祖以佛書有遺逸，　命師
X83n1574_p0325a06║領徒三十人往西域求之，得莊嚴、寶王、文殊等經。洪
X83n1574_p0325a07║武十五年三月，還朝。十六年，開僧錄司，以右街善世
X83n1574_p0325a08║授師。或有教門事，同官不敢言，惟師力言之。後因長
X83n1574_p0325a09║官奏事獲譴，同往鳳陽槎峰建寺，三年訖工，　勑賜
X83n1574_p0325a10║圓通之額。十九年秋，趣歸天界，引見賜詩，有泐翁去
X83n1574_p0325a11║此問誰禪，朝夕常思在目前之句。後二年，舊寺災，師
X83n1574_p0325a12║以興復為己任，率住山。春，公奏重建于聚寶門外，
X83n1574_p0325a13║　上曰：可。師於是力為無倦色。落成，師闢一室于三塔
X83n1574_p0325a14║庵，額曰松下居，為佚老之所。二十三年夏，　詔再住
X83n1574_p0325a15║天界，　上曰：一百二十歲，永鎮綱宗。二十四年，復領
X83n1574_p0325a16║右街善世。居無何，以年老賜歸槎峰，詣　闕拜辭，
X83n1574_p0325a17║　上曰：寂寞觀明月，逍遙對白雲。汝其往哉！絕江至江
X83n1574_p0325a18║浦石佛寺，俄示疾，召門人誡諭已，遂泊然而寂。闍維，
X83n1574_p0325a19║設利無筭，乃九月十日也。世壽七十四，夏六十。餘骼
X83n1574_p0325a20║附葬于天界廣智塔右。
X83n1574_p0325a21║○應天府天界芳林宗鬯禪師別號幻夢，台之臨海
X83n1574_p0325a22║毛氏子。示眾曰：古德云：是身壽命，如駒過隙。何暇間
X83n1574_p0325a23║情，妄為雜事？大眾！汝十二時中著衣喫飯，豈不是雜
X83n1574_p0325a24║事？燒香禮佛，豈不是雜事？看經坐禪，豈不是雜事？且
X83n1574_p0325b01║道那箇是本分底事？良久，云：我不敢輕於汝等，汝等
X83n1574_p0325b02║皆當作佛。
X83n1574_p0325b03║○台州九巖道純雅禪師頌佛成道曰：堂堂獨露劫
X83n1574_p0325b04║空前，萬里青天赫日懸，夜覩明星方瞥地，頂門合喫
X83n1574_p0325b05║棒三千。
X83n1574_p0325b06║保寧仲方倫禪師法嗣
X83n1574_p0325b07║○勾容奉聖笑巖喜念禪師上堂：非不非，是不是，差
X83n1574_p0325b08║之毫𨤲，失之千里。趙州茶，廬陵米，玉筯撑開虎眼睛，
X83n1574_p0325b09║金鞭敲出鳳凰髓。阿呵呵！誰識閻羅王是鬼？上堂：一
X83n1574_p0325b10║口針，三尺線，金州布，揚州絹。趙州道：我在青州做一
X83n1574_p0325b11║領布衫，重七斤。閉門造車，出門合轍。寄同參偈曰：忝
X83n1574_p0325b12║為住山人，甘自忍饑餓。三條篾束腰，四壁寒凝霧。袈
X83n1574_p0325b13║裟無一截，紙被都碎破。床上笑飜身，門外車聲過。仰
X83n1574_p0325b14║面看屋梁，知心無一箇。新開一片畬，雨餘蘿蔔大。
X83n1574_p0325b15║靈隱竹泉林禪師法嗣
X83n1574_p0325b16║○台州鴻福牧隱文謙禪師福州長樂方氏。幼頴悟，
X83n1574_p0325b17║書過目能誦。年十一，從邵武安國寺自建得度，游方
X83n1574_p0325b18║抵蔣山。時曇芳法席盛甚，有首座所鐵山者，亦閩人，
X83n1574_p0325b19║號為宿德。師咨以禪要，所令參狗子無佛性話，久之
X83n1574_p0325b20║有省。乃造所曰：趙州被我捉敗了也。所曰：無字聻？師
X83n1574_p0325b21║遂拳之。所曰：離此一拳，落在甚麼處？師提起坐具摵
X83n1574_p0325b22║之曰：更少箇什麼？所曰：放汝三十棒去。謁金山即休，
X83n1574_p0325b23║了公休，命掌記。聞靈隱了幻道化，往謁曰：自遠趍風，
X83n1574_p0325b24║乞師一接。幻曰：未入門來，接心了也。師曰：因風吹火，
X83n1574_p0325c01║用力不多。幻曰：書記近離甚處？師曰：金山。幻曰：金山
X83n1574_p0325c02║與焦山鬪額是第幾機？師曰：不辭向和尚道，只恐不
X83n1574_p0325c03║信。幻頷之，復令掌記。行宣政院檄，住台之覺慈，遷鴻
X83n1574_p0325c04║福。洪武五年春，　太祖高皇帝有旨，召高德僧十人
X83n1574_p0325c05║於鍾山法會演法，師與其選。召對武樓下，賜饍。次日，
X83n1574_p0325c06║駕幸鍾山，御崇禧寺，對揚稱旨，　天顏大悅。已而感
X83n1574_p0325c07║微疾，謂其徒曰：吾今日去矣。有問者曰：和尚如何？師
X83n1574_p0325c08║曰：謂吾昏耶？問者曰：昏得這箇，昏不得那箇？師厲聲
X83n1574_p0325c09║曰：有甚這箇那箇？眾請留偈，乃援筆大署曰：有世可
X83n1574_p0325c10║辭是眾生見，無世可辭是如來見。踏倒須彌盧，虗空
X83n1574_p0325c11║無背面。遂端坐而化。天界金禪師因　召入內，具奏
X83n1574_p0325c12║師告寂之故，并誦其遺偈。　太祖為手書之，嘉歎良
X83n1574_p0325c13║久。闍維，舍利無筭。壽五十七，夏四十六。
X83n1574_p0325c14║○蘇州虎丘滅宗宗起禪師族出天台，謝事萬年，隱
X83n1574_p0325c15║居石橋庵，長年禪坐，不知有人世事。暮年，僧錄司舉
X83n1574_p0325c16║住雲巖僅一載。師為人簡淡，拙於應世，士庶待之尋
X83n1574_p0325c17║常。及化去，光明偉異，皆嗟嘆不已，乃洪武廿三年也。
X83n1574_p0325c18║師終時，以平昔法語藁自焚之，惟記其甞送衡公住
X83n1574_p0325c19║穹窿偈曰：穹窿山頂鐵船浮，直接南湖萬頃秋。謾說
X83n1574_p0325c20║國師遺舊業，今逢開士繼徽猷。髻螺山好排簷擁，法
X83n1574_p0325c21║雨泉甘遶舍流。莫謂西來無祖意，未曾開口已先酬。
X83n1574_p0325c22║○蘇州常熟慧日曇石德祺禪師嵬山太倉胡氏子，
X83n1574_p0325c23║興福院出家。初見湖州天池元翁信，至杭中天竺了
X83n1574_p0325c24║幻，愛其篤志在道，俾居侍司，復升掌藏教。及幻遷靈
X83n1574_p0326a01║隱，又往參謁，遂分第二座。從游既久，盡得其末後一
X83n1574_p0326a02║著。久之，歸大倉，構庵而居，曰淨慧。與數禪者同住，朝
X83n1574_p0326a03║鐘暮鼓，禪誦有常規，邑之黎庶翕然歸敬。士大夫過
X83n1574_p0326a04║門，但與譚禪，不及世故，不能契機，輙旁引圓覺、楞嚴
X83n1574_p0326a05║開喻，凡聆其指教，無不油然生信。晚年，四眾勸勉開
X83n1574_p0326a06║法，慧日雖不遇其時，能以法道自任，凡叢林清規真
X83n1574_p0326a07║舉。上堂：從來大道出平常，那用將心謾度量。渴則飲
X83n1574_p0326a08║泉飢則飯，寒時向火熱乘涼。慧日寺裏一眾，清晨上
X83n1574_p0326a09║殿諷經，粥了打板坐禪，飯罷廊下東行西行，且道是
X83n1574_p0326a10║平常不是平常？若是金毛獅子，三千里外見誵訛。上
X83n1574_p0326a11║堂，舉：真淨和尚云：二月仲春漸暄，時來萬物爭妍。莫
X83n1574_p0326a12║待桃花悟道，出門芳草芊芊。師云：恁麼說話，猶帶廉
X83n1574_p0326a13║纖。在惠日則不然：二月仲春漸暄，日長正好打眠。長
X83n1574_p0326a14║連床上一覺，團團月出山顛。良久：子期去後知音少，
X83n1574_p0326a15║往往徒勞奏七絃。終于嘉定檀越顧長達所建圓覺
X83n1574_p0326a16║庵。師將終，謂庵主賝石隱云：有一頂袈裟，無人堪受
X83n1574_p0326a17║領，不幸得罪于師門。言畢淚下，良久，泊然而逝。茶毗，
X83n1574_p0326a18║異香襲人，莫不異之。
X83n1574_p0326a19║徑山古鼎銘禪師法嗣
X83n1574_p0326a20║○杭州徑山象原仁淑禪師台之臨海陳氏。年二十，
X83n1574_p0326a21║聞徑山寂照道望，往依之，獲薙染。曇芳繼席，俾掌內
X83n1574_p0326a22║記。東還之鄞，至育王雪窓，命職書記。妙明主杭中天
X83n1574_p0326a23║竺，師造焉。明曰：書記帶得育王舍利來麼？師展兩手
X83n1574_p0326a24║云：是什麼？明曰：儱侗真如。師曰：當面蹉過。明以竹篦
X83n1574_p0326b01║抶之曰：不是，不是。師汗下如雨，乃云：這回識破這老
X83n1574_p0326b02║子了也。會明遷徑山，師再往參之，命居第二座。行院
X83n1574_p0326b03║劄符，開法天目山大覺，兄視妙明，而師承之。洪武元
X83n1574_p0326b04║年，善世院檄住嘉禾。天寧五年，　詔天下高僧建法
X83n1574_p0326b05║會於鍾山，師預其列。入覲　奉天殿，賜坐與饍，尋住
X83n1574_p0326b06║徑山。上堂：心不是佛，智不是道。恁麼會者，慶快平生；
X83n1574_p0326b07║不恁麼會者，慶快平生。上乘菩薩信無疑，中下聞之
X83n1574_p0326b08║必相笑。卓拄杖云：莫相笑，木馬夜嘶風，天明失却曉。
X83n1574_p0326b09║上堂，舉：乾峰示眾云：舉一不得舉二，放過一著，落在
X83n1574_p0326b10║第二。雲門出眾云：昨日有人從天台來，却往徑山去。
X83n1574_p0326b11║峰顧侍者云：明日不得普請。師拈云：乾峰如項羽持
X83n1574_p0326b12║兵四十萬，會漢高於鴻門。若不是雲門嗅土知機，爭
X83n1574_p0326b13║見前徒倒戈卸甲？顧侍者云：明日不得普請，敗闕多
X83n1574_p0326b14║少？上堂：有一句到你，肉上抉瘡；無一句到你，日中逃
X83n1574_p0326b15║影。總不恁麼時如何？良久：橫身當宇宙，誰是出頭人？
X83n1574_p0326b16║因縣令梁公復庵勉師建佛殿，材木已具而工未就，
X83n1574_p0326b17║忽謂門人曰：吾初住此山，夢寂照授筯九雙，今越九
X83n1574_p0326b18║載，緣止是矣。書偈而逝，洪武庚申六月四日也。闍維，
X83n1574_p0326b19║脊梁骨寸餘成佛像，眉目分明，觀者驚異，歎未曾有。
X83n1574_p0326b20║設利如珠，粘綴遺骨，塔于凌霄峰下，曰歸雲。其住徑
X83n1574_p0326b21║山翰林學士宋公濂贈以十偈，其末章云：寂照傳燈
X83n1574_p0326b22║到妙明，如今正印屬師兄。好將東海為油點，續焰聯
X83n1574_p0326b23║芳到化城。
X83n1574_p0326b24║○應天府靈谷天淵清濬禪師別號隨庵，俗黃巖李
X83n1574_p0326c01║氏。父益，母應。師幼學鄉校，頴悟特異，然不甘處俗。年
X83n1574_p0326c02║十三，依妙明於明之寶陀。逾年，薙髮受具。明遷中竺，
X83n1574_p0326c03║延師居侍司。及升雙徑，又處以記室。師益奮勵，坐究
X83n1574_p0326c04║行參，弗忘向上事。一日，閱大慧語錄，至喚作竹篦則
X83n1574_p0326c05║觸，不喚作竹篦則背，忽有悟，即白明。明曰：我手何似
X83n1574_p0326c06║佛手作麼生？師曰：合取臭口。明呵呵大笑。師復日閱
X83n1574_p0326c07║楞嚴、圓覺、楞伽、維摩等經，皆深究義趣。既而還四明，
X83n1574_p0326c08║留育王佛照祖庵五載，愛東湖青山境致清絕，往掛
X83n1574_p0326c09║錫焉。洪武改元，始應郡守請，出世萬壽。甫三載，又卜
X83n1574_p0326c10║二靈和庵主故山，縛茅而居，扁曰隨庵。四年，　太祖
X83n1574_p0326c11║高皇帝有旨，於鍾山設普度大會，驛召有道沙門十
X83n1574_p0326c12║人，師居一也。事竣還山，賜賚甚優。十五年，肇開僧錄
X83n1574_p0326c13║司，　召師職覺義。十九年，被　旨即靈谷大齋會說
X83n1574_p0326c14║法，祥光發現，照曜林谷，萬目咸覩，歎未曾有。適靈谷
X83n1574_p0326c15║住持羲物先以疾辭退，　太祖命師補處，親製詩十
X83n1574_p0326c16║二章，以寵其行。仍勑僧錄司官弘道、夷簡、守仁、宗泐，
X83n1574_p0326c17║翰林學士劉三吾、董倫，咸屬和以贈師。尋和進，　太
X83n1574_p0326c18║祖覽之稱善。時天大雪，　太祖御几筵，復為冐雪來
X83n1574_p0326c19║朝詩以褒嘉之，有佛日增輝萬象開，全身又入夢中
X83n1574_p0326c20║來之句。自是　太祖侍遇益隆，屢奉　制賡和。一日，
X83n1574_p0326c21║欽和思親懷故詩進，　太祖嘉歎，賜寶鈔二千五百。
X83n1574_p0326c22║師不己有，就奏為萬工池費，而尤為諸　親王禮待，
X83n1574_p0326c23║賜予手書詩偈及珍異物，道風遠播四方。參學之士
X83n1574_p0326c24║雲屯水匯，師皆隨其根器以加䇿勵，多所成就。佛誕
X83n1574_p0327a01║上堂，舉世尊初生下，一手指天，一手指地，周行七步，
X83n1574_p0327a02║目顧四方云：天上天下，唯我獨尊。雲門云：我當時若
X83n1574_p0327a03║見，一棒打殺與狗子喫，貴圖天下太平。師頌云：指天
X83n1574_p0327a04║指地稱第一，萬禍千殃從此出。雲門棒短沒奈何，殃
X83n1574_p0327a05║及兒孫無了日。結制并謝首座上堂，舉雲門和尚有
X83n1574_p0327a06║時云：平地上死人無數，過得荊棘林是好手。時有僧
X83n1574_p0327a07║出云：與麼則堂中第一座有長處也。師云：喚什麼作
X83n1574_p0327a08║荊棘林？又何用要過？殊不知荊棘林即是菩提座，從
X83n1574_p0327a09║曠大劫來未甞暫離，行也在裏許，住也在裏許，坐也
X83n1574_p0327a10║在裏許，臥也在裏許，卷舒出沒，縱橫變化，無不自在。
X83n1574_p0327a11║所以道：隨緣赴感靡不周，而恒處此菩提座。雖然，只
X83n1574_p0327a12║如世尊入因沙室，與此時是同是別？畢竟水須朝海
X83n1574_p0327a13║去，到頭雲定覓山歸。示全侍者偈曰：破顏微笑顯全
X83n1574_p0327a14║機，二十烏藤未放伊。前路逢人休錯舉，得便宜是落
X83n1574_p0327a15║便宜。洪武壬申五月三十日入滅，其先五日斥服玩、
X83n1574_p0327a16║散交游、誡諸徒、別同僚，書偈而化，春秋六十五，夏五
X83n1574_p0327a17║十一。闍維，其徒収遺骨，陪葬雙徑妙明塔左。
X83n1574_p0327a18║○應天府天界白庵萬金禪師吳郡姚氏子。母蘇，生
X83n1574_p0327a19║師時，奇香馥郁滿庭。年臨五六，方顙圓顏，白晢如玉
X83n1574_p0327a20║琢。郡大夫愛之，時抱載車上，歸與妻妾瓌玩之。欲索
X83n1574_p0327a21║為子，父母靳弗與。逮七歲，頴悟異常，几書一覽即記
X83n1574_p0327a22║憶。一日請于母：兒患世相不常，願求出世間法。母曰：
X83n1574_p0327a23║出家甚苦，爾來幼弗堪。曰：兒心自樂之，想無苦也。自
X83n1574_p0327a24║後請之不已。父母知志不可奪，俾依吳縣寶積寺道
X83n1574_p0327b01║原衍公為弟子祝髮。及受具，衍主嘉禾德藏，師為綱
X83n1574_p0327b02║維。俄棄去，謁妙明于雙徑。明一見，以法器期之，留侍
X83n1574_p0327b03║左右。一日謂曰：德山見龍潭，因甚向吹滅紙燭處方
X83n1574_p0327b04║始瞥地？師曰：莫瞞某甲好。又一日，舉如來有密語，迦
X83n1574_p0327b05║葉不覆藏。聲未絕，師即抗聲曰：和尚惜取眉毛。一日，
X83n1574_p0327b06║聞厓石墮地，胸中廓然，頓忘知解。明俾掌記，由後堂
X83n1574_p0327b07║復升前堂，自是聲稱籍甚。至正乙未，出世蘇之瑞光，
X83n1574_p0327b08║遷嘉禾天寧。帝師大寶法王聞師之道，授以圓通普
X83n1574_p0327b09║濟禪師之號。師自幼喪父，惟有母存，乃於城東築孤
X83n1574_p0327b10║雲庵以奉養焉。洪武改元，肇開善世院以統釋教。院
X83n1574_p0327b11║以疏幣聘師補處杭之淨慈，不受。已而有　旨，起師
X83n1574_p0327b12║住持天界。師應　詔至闕，見　太祖高皇帝於外朝，
X83n1574_p0327b13║慰勞優渥，即令內宮送入院，賜天厨之饍。自後屢
X83n1574_p0327b14║　奏對，多稱旨。上堂：天地與我同根，萬物與我一體。燈
X83n1574_p0327b15║籠自燈籠，露柱自露柱，何曾得一體來？南泉道：時人
X83n1574_p0327b16║見此一株花，如夢相似。又且如何？休將支遁鶴，喚作
X83n1574_p0327b17║右軍鵝。上堂，舉黃蘗示眾云：汝等諸人盡是噇酒糟
X83n1574_p0327b18║漢，恁麼行脚，何處有今日？還知大唐國裏無禪師麼？
X83n1574_p0327b19║時有僧出云：只如諸方𭅕徒領眾又作麼生？蘗云：不
X83n1574_p0327b20║是無禪，只是無師。師云：潭州紙遺，一狀領過。五年春，
X83n1574_p0327b21║詔三宗名僧十人及其徒二千，建廣薦法金於鍾山，
X83n1574_p0327b22║命師總持齋事。師能靈承　上旨，凡儀制規式皆堪
X83n1574_p0327b23║傳永久。尋以母年耄，舉徑山泐公自代，復還喜禾侍
X83n1574_p0327b24║母。是年冬，　詔復建會鍾山如初。　大駕臨幸，　詔
X83n1574_p0327c01║師說法，公侯庶僚靡不悅服。　上以師才智踔絕，
X83n1574_p0327c02║　諭令罷道輔政，師固辭而止。一日示門弟子曰：吾有
X83n1574_p0327c03║宿因，必酧之去。飲食七日，委順而化，實六年十二月
X83n1574_p0327c04║二十四日也。停龕六旬，啟而視之，容貌如生，爪髮皆
X83n1574_p0327c05║長。闍維數珠，頂骨齒牙不壞。壽四十七，臘三十六。其
X83n1574_p0327c06║徒奉靈骨及諸不壞墖于天寧。
X83n1574_p0327c07║○蘇州萬壽本空曇相禪師謝檀越施法被，上堂。見
X83n1574_p0327c08║則易，識則難，花根本艶，虎體元斑；識不難，見不易，干
X83n1574_p0327c09║木隨身，逢場作戲。鍾山道林大士拈起杖頭剪刀，把
X83n1574_p0327c10║虗空剪得七零八落，有箇摩耶佛母忍俊不禁，向金
X83n1574_p0327c11║針鋒上、玉線蹊中恰好揍得還成一片，青者自青、白
X83n1574_p0327c12║者自白、紅者自紅、綠者自綠，莫不自然鬪角捉方、攢
X83n1574_p0327c13║花簇錦，以致過、現、未來三世諸佛向雜華世界各坐
X83n1574_p0327c14║一方，同聲讚歎：奇哉，奇哉！希有，希有！因見諸人懡㦬
X83n1574_p0327c15║不釆，走入山僧拄杖裏去也。舉起拄杖，云：若喚作三
X83n1574_p0327c16║世諸佛，又是拄杖子；若喚作拄杖子，又是三世諸佛。
X83n1574_p0327c17║三世諸佛穿過拄杖子，拄杖子穿過三世諸佛。正與
X83n1574_p0327c18║麼時，若有具擇法眼緇素得出，許你一生參學事畢；
X83n1574_p0327c19║其或未然，拄杖子為你說破。卓拄杖，云：菩提妙華徧
X83n1574_p0327c20║莊嚴，隨所住處常安樂。（敘謝畢，復說偈云）錦繡叢中輥出來，
X83n1574_p0327c21║須彌頂上大張開。看他妙用神通處，鶻眼龍睛妙莫
X83n1574_p0327c22║猜。上堂，舉：雲門因僧問：如何是學人自己？門云：遊山
X83n1574_p0327c23║翫水。師云：原來跛脚阿師說得行不得，帶累多多少
X83n1574_p0327c24║少人向山水中著到。若有問北山：如何是學人自己？
X83n1574_p0328a01║便與一喝，豈不直截分明？良久：箇中若了元無事，體
X83n1574_p0328a02║用何妨分不分？上堂：遇八念誦，遇五陞堂。雖然舊事，
X83n1574_p0328a03║舉起何妨？雲門乾屎橛，切忌錯承當。佛誕日，上堂：纔
X83n1574_p0328a04║出胞胎便會行，多生習氣不能忘。西天五印都瞞盡，
X83n1574_p0328a05║最苦難瞞是大唐。上堂：三期果滿在今朝，大野風生
X83n1574_p0328a06║暑氣銷。脚下草鞋生兩翼，吳雲楚水任遊遨。大眾！切
X83n1574_p0328a07║忌踢破脚指頭。
X83n1574_p0328a08║○蘇州萬壽澤原慧禪師上堂，舉東印土國王請般
X83n1574_p0328a09║若多羅尊者齋次，王問：諸人盡轉經，唯師為甚不轉
X83n1574_p0328a10║經？者云：貧道出息不隨眾緣，入息不居陰界，常轉如
X83n1574_p0328a11║是經百千萬億卷，非但一卷兩卷。師云：山僧道：東印
X83n1574_p0328a12║土國王只有供養心，全無問難意。見與麼答，便言：請
X83n1574_p0328a13║尊者經看。若下得這一轉語，非惟檀波羅蜜具足圓
X83n1574_p0328a14║滿，亦乃財法二施等無差別。上堂，舉晏國師示眾云：
X83n1574_p0328a15║皷山門下不得咳嗽。時有僧咳嗽一聲，國師云：作什
X83n1574_p0328a16║麼？僧云：傷風。國師云：傷風即得。師云：大小國師，龍頭
X83n1574_p0328a17║蛇尾。當時若見他道傷風，便云：傷風。敗教之徒偏門
X83n1574_p0328a18║擯出，非惟有放有收，抑亦玄風獨振。上堂：馬祖陞堂，
X83n1574_p0328a19║百丈卷席。劒出匣，畫人之頭嬰鋒而摧；矢離弦，石虎
X83n1574_p0328a20║之額沒羽而裂。正所謂毗嵐倒山，霹靂破柱時也。未
X83n1574_p0328a21║舉先知，尚為鈍根；佇思停機，豈是靈利？卓拄杖：在途
X83n1574_p0328a22║空爾念歸家，多勇何如多智慧？上堂：得之於心，伊蘭
X83n1574_p0328a23║作栴檀之樹；去之於旨，甘露乃蒺藜之園。古德與麼
X83n1574_p0328a24║道，品之教苑，堪逞座主長材；班之禪叢，未見宗師手
X83n1574_p0328b01║段。慧上座不惜眉毛為他去也。拍禪床，下座。上堂：臨
X83n1574_p0328b02║濟云：佛者，心清淨是；法者，心光明是；道者，處處無礙
X83n1574_p0328b03║淨光是。良久，云：三段不同，打歸一處。
X83n1574_p0328b04║國清夢堂噩禪師法嗣
X83n1574_p0328b05║○杭州徑山岱宗心泰禪師別號佛幻，越之上虞人。
X83n1574_p0328b06║姓孫，父子實，母何氏。產師時，外向而出，識者謂離俗
X83n1574_p0328b07║之兆。未髫即聰頴，羣兒莫與敵。甞書于闥曰：一行白
X83n1574_p0328b08║鷺，非上天不識飛作非。父母異之。七歲，入鄉校讀書，
X83n1574_p0328b09║過目能誦，不煩捶責，校師奇之。然不樂處俗，惟僧是
X83n1574_p0328b10║樂。年十五，依等慈沃洲達公，後禮其徒聞叟愛公薙
X83n1574_p0328b11║染。繼往郡城開原受具，志欲遊方，遂入杭。初夏，于西
X83n1574_p0328b12║天竺尋上徑山，見古鼎銘，鼎留為侍者，弗就。逾十載，
X83n1574_p0328b13║聞夢堂說法天台國清，遂往見之。堂曰：汝從何來？師
X83n1574_p0328b14║曰：上虞來。曰：來作甚麼？曰：特來禮拜和尚。曰：禮拜我
X83n1574_p0328b15║作麼？曰：學佛法耳。曰：若是佛法，我這裏一毫也無。曰：
X83n1574_p0328b16║和尚說底。堂器之，即令入室。久之，見用貞于靈隱，命
X83n1574_p0328b17║掌書記。　國朝洪武初，天界白庵疏命董姚江龍泉，
X83n1574_p0328b18║繼主上虞東山。國慶十三年，僧錄司舉住中天竺。時
X83n1574_p0328b19║浙江布政使司布政王公鈍重師林而能文，力為外
X83n1574_p0328b20║護。永樂元年，陞住徑山。開爐上堂，舉此庵和尚云：開
X83n1574_p0328b21║爐今歲無柴炭，潦倒情懷實不安。寒氣四山來得重，
X83n1574_p0328b22║大家收足上蒲團。徑山亦成一偈，舉似大眾：諸方無
X83n1574_p0328b23║炭又無薪，寒氣如何不著人？徑塢有薪還有炭，自然
X83n1574_p0328b24║暖處好安身。浴佛上堂：母胎纔出已稱尊，不是興家
X83n1574_p0328c01║便滅門。莫謂雲門無毒手，棒頭別有一乾坤。四年丙
X83n1574_p0328c02║戌，　國家纂修永樂大典，師承　召赴京。僧錄司以
X83n1574_p0328c03║師年耄，舘于天界閑居，以俟葛利麻上師至而迎接
X83n1574_p0328c04║之。丁亥，得歸山中。戊子，謝事居寂照庵。辛卯，受業諸
X83n1574_p0328c05║孫請歸永樂侍奉。乙未冬十一月，示微疾。十四日，作
X83n1574_p0328c06║偈別眾曰：八十九年，為僧到老。末後一句，不道不道。
X83n1574_p0328c07║擲筆而逝。茶毗，徒孫收遺骨，塔于等慈。
X83n1574_p0328c08║天寧楚石琦禪師法嗣
X83n1574_p0328c09║○蘇州萬壽瑩中景瓛禪師別號笑軒，族出[櫓-魚+(?*圭)]李姚
X83n1574_p0328c10║氏。父桂卿，母茆氏。幼岐嶷，與羣兒戲，輙作唄匿聲。或
X83n1574_p0328c11║調之曰：明日有船來，取你作壻去也。師怒曰：便是鐵
X83n1574_p0328c12║船來，也打碎他底。父母識其志，送同郡興福寺禮法
X83n1574_p0328c13║雲祝髮，猶壹鬱不懌。既具戒，即更禮天寧西齋為師，
X83n1574_p0328c14║始愜素抱。一日，叩問曰：父母未生已前。西齋遽曰：那
X83n1574_p0328c15║箇是你本來面目？師遂有省。徑山竺遠愛其英偉，招
X83n1574_p0328c16║為侍者，升記室。尋往宣之水西，依法叔澹居於西堂，
X83n1574_p0328c17║日增智證。　國朝洪武元年，肇開善世院。總統曇公
X83n1574_p0328c18║雅知師，首舉出世海鹽。天寧四年，澹居出主虎丘，師
X83n1574_p0328c19║躬輔翼。迨遷萬壽，猶從之，若普化之於臨濟也。偶與
X83n1574_p0328c20║僧山塘行次，僧舉妙喜遣僧與張公紫巖書話，至拖
X83n1574_p0328c21║箇死屍路上走，乃大笑曰：先師用處，我識得了也。及
X83n1574_p0328c22║澹居謝事，郡守王公興宗請師嗣居之。時丁潦，饑眾
X83n1574_p0328c23║多而食不給，師分衛以贍。上堂：世尊無說說，迦葉不
X83n1574_p0328c24║聞聞。一段奇特事，分明舉向君。便下座。上堂：溪光山
X83n1574_p0329a01║色，全彰清淨法身。柳巷花街，廓爾涅槃正路。良久：竹
X83n1574_p0329a02║杖化龍去，癡人戽夜塘。上堂：夏日長，薰風凉，雨過滿
X83n1574_p0329a03║庭薝蔔香。莫作境物會却，休為佛法商量。良久：達磨
X83n1574_p0329a04║大師牙齒缺，釋迦老子面皮黃。上堂：妙明心印，觸處
X83n1574_p0329a05║全彰。在天是天，在地是地，在僧是僧，在俗是俗。即今
X83n1574_p0329a06║坐立儼然，何處是妙明心印？喝一喝，下座。上堂：如來
X83n1574_p0329a07║禪，祖師禪，如水合水，似空藏空。有般漢聞恁麼道，便
X83n1574_p0329a08║云：我會也，我會也。且問你：阿難因甚合掌？迦葉因甚
X83n1574_p0329a09║擎拳？擊拂子，下座。上堂：百千法門，同歸方寸。河沙妙
X83n1574_p0329a10║德，總在心源。玄沙和尚云：達磨不來東土，二祖不往
X83n1574_p0329a11║西天。何處得恁麼說話？嗄！口因踢破脚指頭。十一年，
X83n1574_p0329a12║詔天下僧徒習心經、金剛般若、楞伽三經，晝則講演，
X83n1574_p0329a13║夜則坐禪。師為眾講說，言簡理豐，靡不厭服。十五年，
X83n1574_p0329a14║僧錄司選住青州華嚴而終。茶毗，其嗣法弟子崑山
X83n1574_p0329a15║薦嚴、素蘊等，奉遺骨塔于蘇之西山佛日庵。
X83n1574_p0329a16║徑山愚菴及禪師法嗣
X83n1574_p0329a17║○杭州靈隱空叟忻悟禪師蘇之吳縣人，俗姓鈕。父
X83n1574_p0329a18║本華，母吳氏。兒時簡重寡默，父母知其非處俗質。甫
X83n1574_p0329a19║九歲，命入郡城龍興，依白雲間公出家。暨受具，即欲
X83n1574_p0329a20║參方。時愚菴居淨慈，師往見。庵詰之曰：如何是永明
X83n1574_p0329a21║旨？師曰：某甲新到，只見一湖水，不識永明旨。庵可之，
X83n1574_p0329a22║遂容入室為侍者。繼命典藏教，復居第二座。既而中
X83n1574_p0329a23║天竺懶庵請居第一座，表率其眾。久之，還鄉里。吳郡
X83n1574_p0329a24║諸山以天平請，弗徙。時帝師聞師道譽，錫以圓慈正
X83n1574_p0329b01║濟之號。　皇明洪武元年戊申，善世院命居感慈，亦
X83n1574_p0329b02║不赴。三年庚戌，京都宗剎疏住浙江萬壽。起廢之餘，
X83n1574_p0329b03║待雲錫不懈。遷住中天竺，募施建天香閣。既完，陞住
X83n1574_p0329b04║靈隱，學者鱗萃。上堂：絕思惟，斷疑惑，三際十方明歷
X83n1574_p0329b05║歷。放過德山，掃除臨濟。熱則乘涼，困則打睡。山悠悠，
X83n1574_p0329b06║水悠悠，更嫌何處不風流？上堂：諸佛不出世，亦無有
X83n1574_p0329b07║涅槃。釋迦世尊因甚向雙林樹下摩胸？告眾云：汝等
X83n1574_p0329b08║善觀吾紫磨金色之身，瞻仰取足，毋令後悔。今日則
X83n1574_p0329b09║有，明日則無。世尊畢竟是涅槃耶？不涅槃耶？還委悉
X83n1574_p0329b10║麼？䦨干雖共倚，山色不同觀。新正，上堂：今朝正月一，
X83n1574_p0329b11║一歲從新起。徧界動香風，普天施法雨。（拈拄杖，畫一畫，云：）一
X83n1574_p0329b12║生二。（又一畫，云：）二生三。（又一畫，云：）三生萬物。（卓拄杖：）管取今年禾
X83n1574_p0329b13║麥熟，大家安坐樂昇平。開爐，上堂，兼謝龍華和尚：今
X83n1574_p0329b14║朝十月旦，天寒宜向火。深山古寺獸炭少，大家疊足
X83n1574_p0329b15║團圝坐。堪笑丹霞燒木佛，却教院主眉須墮。（扣禪床，云：）相
X83n1574_p0329b16║識滿天下，知心能幾人？終時壽五十五，臈四十。
X83n1574_p0329b17║○四明天童用愚希顏禪師蘇之長洲余氏覺林出
X83n1574_p0329b18║家。住後，上堂：登山須到頂，入海須到底。登山不到頂，
X83n1574_p0329b19║不知大虗之寬廣；入海不到底，不知滄溟之淺深。喝！
X83n1574_p0329b20║纔有是非，紛然失心。上堂，舉東山演祖示眾云：祖師
X83n1574_p0329b21║說不著，佛眼看不見。四面老婆心，為君通一線。便下
X83n1574_p0329b22║座。師云：若教頻下淚，滄海也須乾。終于浙江萬壽東
X83n1574_p0329b23║堂。
X83n1574_p0329b24║○北京順天府慶壽獨庵道衍禪師蘇之長洲姚氏。
X83n1574_p0329c01║幼依里之妙智庵出家，入鄉校讀書，不煩師諭，義理
X83n1574_p0329c02║自通。尋禮宗傳，為師披削。未及冠，即能詩文，為時所
X83n1574_p0329c03║稱。從北禪虗白亮公習天台教，閱四教儀圖解，剔其
X83n1574_p0329c04║謬處。問虗白，白不能答，遂棄之。往杭之徑山，參愚庵
X83n1574_p0329c05║機契，命司記室。自是往來十餘年，盡得旨要，聲譽洋
X83n1574_p0329c06║洋，聿起江海間。初出世臨安普慶，遷住杭之天龍、嘉
X83n1574_p0329c07║定之留光。洪武壬戌，僧錄司選舉，欽除慶壽住持。
X83n1574_p0329c08║　皇上當潛龍時，重師道學，每召入內府，必茗饍問辯，
X83n1574_p0329c09║屢錫楮鏹黃白之物。無虗月，眾集如雲，法席一振。上
X83n1574_p0329c10║堂，舉修山主云：二破不成一，一法鎮長存。若作一二
X83n1574_p0329c11║會，永劫受沉淪。修山主盡力只道得八成，普慶為他
X83n1574_p0329c12║𦘕虎添斑去也。二破不成一，黃昏候日出。一法鎮長
X83n1574_p0329c13║存，面南看北辰。若作一二會，隔壁猜啞謎。永劫受沉
X83n1574_p0329c14║淪，圓通解脫門。喝！禾黍不陽艶，競栽桃李春。飜令力
X83n1574_p0329c15║耕者，半作賣花人。上堂：霜華撲戶北風凉，荒院蕭蕭
X83n1574_p0329c16║夜愈長。莫只擁衾間瞌睡，火爐頭話合商量。上堂：今
X83n1574_p0329c17║朝三月十五，慶壽陞堂打鼓。山門厨庫交參，露柱燈
X83n1574_p0329c18║籠起舞。直得開山和尚向山僧拂子頭上，將木劒綿
X83n1574_p0329c19║虵橫拈倒弄，踊躍懽喜而脫。呪曰：室利室利，蘇嚕蘇
X83n1574_p0329c20║嚕。報禪流，休莽鹵。蟭螟虫，吞却虎。大地山河無寸土。
X83n1574_p0329c21║永樂二年，　皇上命師罷道輔政，特授資善大夫、太
X83n1574_p0329c22║子少師，賜名廣孝。與府第，享厚祿，屢錫金帛。雖脹冠
X83n1574_p0329c23║帶，當富貴，清修自如。而淡薄禪誦，比舊益加。十六年
X83n1574_p0329c24║三月二十五日，往朝　皇上于北京。二十八日，遂斂
X83n1574_p0330a01║衽趺坐而逝。　皇上哀悼，輟視朝三日，命有司為治
X83n1574_p0330a02║喪葬。追封榮國公，諡恭清，遣官賜祭。以四月六日火
X83n1574_p0330a03║化，惟舌不壞，堅如金石。得舍利，皆五色，光彩煜然。仍
X83n1574_p0330a04║為卜地于西山，礱石建塔。壽八十四。
X83n1574_p0330a05║萬壽行中仁禪師法嗣
X83n1574_p0330a06║○杭州徑山南石文琇禪師蘇之崑山李氏，父福成，
X83n1574_p0330a07║母沉氏善清。幼從邑之雙江紹隆院智興祝髮。初參
X83n1574_p0330a08║蘭江濋公於薦嚴，一見器許，然師意終未滿。洪武四
X83n1574_p0330a09║年，熈怡翁說法虎丘，師謂：聞其名既久，必一見乃已。
X83n1574_p0330a10║纔覿面，果契合。遂俾居侍司，升記室，自是聲譽靄然。
X83n1574_p0330a11║未幾，出世郡之普門，遷靈嚴，陞住萬壽，法席大振。永
X83n1574_p0330a12║樂四年，奉　召纂修永樂大典，留　京三年。及書完，
X83n1574_p0330a13║僧錄司公舉：師住杭之徑山，參徒雲集。上堂：十方無
X83n1574_p0330a14║異路，為什麼南尋天台，北尋五臺？目前無異草，為什
X83n1574_p0330a15║麼桃花紅，李花白？良久：打破祖師關，總是自家底。上
X83n1574_p0330a16║堂：情塵易遣，理障難除。盡十方世界空索索地，有什
X83n1574_p0330a17║麼情塵可遣？有什麼理障可除？雖然，山門頭、佛殿裏，
X83n1574_p0330a18║切忌撞著露柱。上堂：望州亭、烏石嶺，相見了也，發明
X83n1574_p0330a19║空劫已前事。燈籠與露柱交參，厨庫對僧堂發笑，顯
X83n1574_p0330a20║示現行三昧。嘉州牛喫禾，益州馬腹脹，天下覔醫人，
X83n1574_p0330a21║炙猪左膊上。三世諸佛搆不著，歷代祖師搆不著。上
X83n1574_p0330a22║堂：但參活句，莫參死句。頭頭上顯，物物上明，是死句。
X83n1574_p0330a23║舉步踏著南辰，轉身觸翻北斗，是死句。且作麼生是
X83n1574_p0330a24║活句？蘇州街雨過著繡鞋。眾擬議，擲拂子，下座。上堂：
X83n1574_p0330b01║森羅及萬象，一法之所印。前面是鉢盂峰，後面是凌
X83n1574_p0330b02║霄峰，中間是佛殿。喚什麼作一法？良久，國一祖師原
X83n1574_p0330b03║是崑山人。上堂：目前無法，意在目前。不是目前，不是
X83n1574_p0330b04║目前。法非耳目之所到。洗硯池頭雲冉冉，埋雞塚上
X83n1574_p0330b05║草離離。師室中垂語云：道源不遠，在什麼處？祖師西
X83n1574_p0330b06║來，為什麼事？菩提無樹，誰為立名？僧問：昔有僧問巴
X83n1574_p0330b07║陵：祖意教意，是同是別？巴陵云：雞寒上樹，鴨寒下水。
X83n1574_p0330b08║此意如何？師云：你問我。僧云：祖意教意，是同是別？師
X83n1574_p0330b09║云：[(?*犬)/?]瓦鉢，破蒲扇。僧云：某甲不會，望和尚慈悲指示。
X83n1574_p0330b10║師云：鉢好盛飰，扇好取風。師問侍者：南陽三度喚侍
X83n1574_p0330b11║者，你還會麼？者云：也只為老婆心切。師云：你恁麼會，
X83n1574_p0330b12║國師汗臭氣也未夢見在。者云：望和尚點破。師云：待
X83n1574_p0330b13║鉢盂峰點頭向汝道。師暮年還萬壽松院，纂成此錄。
X83n1574_p0330b14║及脫藁次，於永樂十六年九月二十四日入寂。茶毗，
X83n1574_p0330b15║舍利纍然。其徒孫奉遺骨塔于永懷，門弟子分墖于
X83n1574_p0330b16║寂照塔之右。世壽七十四，僧臘六十七。嗣法吳郡翠
X83n1574_p0330b17║峰宗謐。校對壽榟，依世次而書入之。
X83n1574_p0330b18║○崑山永懷無我普觀禪師族出嘉定，於邑之留光
X83n1574_p0330b19║寺出家。初參曇石於常熟慧日，咨以出世之法。石屢
X83n1574_p0330b20║啟之，知有而不能發。遂見熈怡於北山，俾居座首。一
X83n1574_p0330b21║日，熙怡問曰：仰山夢昇兜率，其意若何？師曰：白日青
X83n1574_p0330b22║天，休要說夢。熈怡頷之。師甞頌趙州無字話曰：狗子
X83n1574_p0330b23║無佛性，一刀便斷命。若是懵懂流，擬議即成病。
X83n1574_p0330b24║○蘇州虎丘性海善法禪師別號無說，吳縣徐墅顧
X83n1574_p0330c01║氏。幼依寶壽信庵謹公學出世法，禮其徒祖顯為師。
X83n1574_p0330c02║見熈怡於萬壽，俾職綱維。一日，熈怡問曰：興化打克
X83n1574_p0330c03║賓，你還會麼？師曰：太平不用將軍令。怡休去。既而之
X83n1574_p0330c04║杭，徧遊湖山。時空叟悟主、中夫竺挽居藏司。師雖孜
X83n1574_p0330c05║孜以向上事存心，然終有疑礙。偶訪舊於江陰，獨行
X83n1574_p0330c06║道中，田家小兒喚耕夫喫飯來。師聞，不覺手舞足踏，
X83n1574_p0330c07║私自慶曰：今日始知眉毛元在眼上。洪武庚申，出世
X83n1574_p0330c08║秀峰。壬申，遷虎丘。佛誕，上堂，舉世尊初生話，頌曰：分
X83n1574_p0330c09║手指上下，顛狂似少神。茫茫天地內，將謂更無人。靈
X83n1574_p0330c10║巖南石至，上堂，拈拄杖竪起，云：靈巖拄杖子，若不是
X83n1574_p0330c11║雲巖師兄到來，决不肯容易拈出。且拈出後如何？遂
X83n1574_p0330c12║以拄杖放舊處，云：明眼人前，不敢妄通消息。居四年，
X83n1574_p0330c13║退歸受經。闢一室，日宴坐其中。永樂七年正月旦，示
X83n1574_p0330c14║微疾。初十日，呼徒孫誡之曰：吾世緣止於此矣。汝輩
X83n1574_p0330c15║當勤道業，莫負出家之志。言訖，端坐泊然而逝。茶毗，
X83n1574_p0330c16║收骨石，附葬其祖信庵塔右。
X83n1574_p0330c17║○常州天寧雪心明顯禪師檇李陳氏，母顏，俱茹素
X83n1574_p0330c18║事佛，故師自幼即絕葷血。稍長，父母命禮海鹽德藏
X83n1574_p0330c19║荊翁珏法師為師。年十有六，始得度為大僧。尋詣杭
X83n1574_p0330c20║之昭慶受具戒，忽自嘆曰：出家以明佛心宗為要，若
X83n1574_p0330c21║尋常碌碌者，名字沙門耳，何足取哉！乃更衣，往姑蘇
X83n1574_p0330c22║萬壽參熈怡和尚。怡問曰：汝是驅烏沙彌？應法沙彌？
X83n1574_p0330c23║師曰：和尚年尊，惜取眉毛好。怡見師年少英偉，異之，
X83n1574_p0330c24║遂俾為侍者。親炙既久，遂臻壼奧。去登徑山，見泉原。
X83n1574_p0331a01║原聞自熈怡室中來，即延居記室，一時龍象皆敬而
X83n1574_p0331a02║友之。常之僧綱司稔師道譽，以永慶久廢，特命師起
X83n1574_p0331a03║之。甫三載，堂殿一新。升主天寧，法席尤盛。室中垂語
X83n1574_p0331a04║曰：三世諸佛不知有，狸奴白牯却知有。且道知有什
X83n1574_p0331a05║麼？又曰：山門佛殿日夜為諸人說法，還聞麼？上堂：歷
X83n1574_p0331a06║代祖師、天下善知識，互相出興，各開方便，盖得其本
X83n1574_p0331a07║而然也。所以道：從無住本，立一切法。你諸人若得其
X83n1574_p0331a08║本，便能開大口，說大話；不得其本，莫道著衣喫飯量
X83n1574_p0331a09║家道，便是土也消不得。天寧恁麼說話，且道還有本
X83n1574_p0331a10║麼？自云：有，歸堂喫茶去。上堂：如來說一切法即非佛
X83n1574_p0331a11║法，喚什麼作佛法？昨日栽茄子，今日種冬瓜。已而退
X83n1574_p0331a12║居長洲莊溪福濟菴，日以禪誦自怡，士庶歸依者益
X83n1574_p0331a13║眾。永樂十三年四月，示微疾。十五日，澡浴更衣，端坐
X83n1574_p0331a14║而逝。闍維，設利無筭。迨旬餘，有以灰土淘洗，又悉滿
X83n1574_p0331a15║所欲。其徒復初等收遺骨，建塔福濟之後。
X83n1574_p0331a16║○蘇州示光止庵普震禪師嘉定瞿氏，參熈怡于萬
X83n1574_p0331a17║壽，由內記而掌外記。出住示光，經一十年，克苦精勤，
X83n1574_p0331a18║得住持之體。募建大雄氏殿，甫成，　詔修永樂大典。
X83n1574_p0331a19║至長于，因疾而逝。師學贍內外，湖海咸期其起。熈怡
X83n1574_p0331a20║之家，俄爾傾逝，莫不痛惜多聲，偈以悼師。甞題魚籃
X83n1574_p0331a21║觀音云：丰婆窈窕鬂髼鬆，籃內魚兒活似龍。路轉金
X83n1574_p0331a22║沙晴日暖，令人無處避腥風。
X83n1574_p0331a23║○江陰光孝仲虗廣益禪師號萍菴，蘇之吳縣徐氏。
X83n1574_p0331a24║從古庭學公於光福，究華嚴之宗趣。侍熈怡于虎丘，
X83n1574_p0331b01║了少林之別傳。一日侍次，熈怡舉南陽三喚侍者話，
X83n1574_p0331b02║未竟，師遽說偈曰：南陽三喚太無端，六月無風徹骨
X83n1574_p0331b03║寒。一把柳絲收不得，和烟搭在玉欄干。住後，上堂：非
X83n1574_p0331b04║不非，是不是，辯如懸河說不出，力能扛鼎提不起。阿
X83n1574_p0331b05║呵呵，囉囉哩，三級浪高魚化龍，癡人猶戽夜塘水。終
X83n1574_p0331b06║時寓江陰廣福。
X83n1574_p0331b07║徑山復原報禪師法嗣
X83n1574_p0331b08║○撫州踈山天霖澤禪師初住智門，後居天界第一
X83n1574_p0331b09║座。升踈山，解夏，上堂。九旬禁足，以大圓覺為我伽藍。
X83n1574_p0331b10║身心安居平等性智，釋迦老子舌頭拖地。趙州云：有
X83n1574_p0331b11║佛處不得住，無佛處急走過。三千里外逢人不得錯
X83n1574_p0331b12║好，猶較些子。如今截斷二途，剖破藩籬去也。須彌頂
X83n1574_p0331b13║上走馬，大洋海底蹴毬。人人鼻孔遼天，一任隨緣去
X83n1574_p0331b14║留。頌僧問巴陵話。珊瑚枝枝撑著月，三世如來同一
X83n1574_p0331b15║舌。共工觸到不周山，女媧鍊石補天缺。終于踈山。
X83n1574_p0331b16║靈隱性原明禪師法嗣
X83n1574_p0331b17║○應天府碧峰無作慎行禪師別號卍庵，族出台之
X83n1574_p0331b18║臨海毛氏。幼聰敏，稍長，從四明雪竇壽松懷祝髮。及
X83n1574_p0331b19║受具，才思泉涌，偈句操觚而成，人因稱為小高僧。洪
X83n1574_p0331b20║武戊午，如杭冷泉參幻隱。隱問：何處來？師曰：四明。隱
X83n1574_p0331b21║曰：如何是三佛出處？師曰：一尚不可得，何況有三？隱
X83n1574_p0331b22║曰：未在。師曰：和尚因甚自生退窟？隱乃厲聲云：參堂
X83n1574_p0331b23║去！師當下豁然。隱喜，即俾侍香。凡幻隱上堂小參，贈
X83n1574_p0331b24║送偈語，諸徒爭執筆記錄。師一經耳目，絕無忘失。丁
X83n1574_p0331c01║卯，杭之僧綱司以大報國命出世。丙子，僧錄司選舉，
X83n1574_p0331c02║欽除青州府郡綱兼住持彌陀禪寺。　皇上登極，召
X83n1574_p0331c03║授僧錄司左覺義兼碧峰住持，　恩賜隆厚。師室中
X83n1574_p0331c04║垂語曰：鄭州梨，青州棗，萬物無過出處好。你諸人還
X83n1574_p0331c05║知出處麼？又云：雲門乾屎橛，洞山麻三斤，不用舉著。
X83n1574_p0331c06║父母未生前，道將一句來。永樂甲午正月十日，示微
X83n1574_p0331c07║疾。十一日，呼諸徒訓誡訖，端坐而逝。茶毗，其弟子虎
X83n1574_p0331c08║丘宗南奉遺骨附葬杭之靈隱幻隱塔之右。
X83n1574_p0331c09║萬壽佛初淳禪師法嗣
X83n1574_p0331c10║○常州天寧滄海智寶禪師紹興人。蘇之嘉定普照
X83n1574_p0331c11║出家，禮鐵壁通公為剃度師。初住長洲月輪，遷常之
X83n1574_p0331c12║天寧。上堂：奔流度刃，未是作家。疾焰過風，猶為鈍漢。
X83n1574_p0331c13║德山見僧入門便棒，笑殺旁觀。臨濟見僧入門便喝，
X83n1574_p0331c14║飜成劇戲。指南一路，智者知踈。末後一機，通人解會。
X83n1574_p0331c15║若是舉一明三，目機銖兩底，撥著便動，撩起便行，猶
X83n1574_p0331c16║是外邊打之遶。離此之餘，不堪種草。總不恁麼，又且
X83n1574_p0331c17║如何？良久：將此深心奉塵剎，是則名為報佛恩。退歸
X83n1574_p0331c18║普照而終。火後，門人收骨附葬鐵壁塔側。
X83n1574_p0331c19║報恩無方普禪師法嗣
X83n1574_p0331c20║○懶牛勤禪師頌世尊成道。夜半毛頭星子現，老鬍
X83n1574_p0331c21║纔見便荒忙。玉溪一覺雞鳴丑，誰管三更月到窻。
X83n1574_p0331c22║天童恠石奇禪師法嗣
X83n1574_p0331c23║○錢唐廣化宗聖覺禪師黃巖蔡氏，徑山本源達手
X83n1574_p0331c24║度弟子，厲志講學。恠石在大慈時，招居侍司。未幾，往
X83n1574_p0332a01║從育王石室攻詩，詩日臻其奧。若趙公子昂、𩃉公伯
X83n1574_p0332a02║生、張公仲舉，皆稱之。中歲知非，取平日著作火之力，
X83n1574_p0332a03║空絕學之旨，參仲謀猷無所入，遂扣南堂于本覺。堂
X83n1574_p0332a04║曰：你自是了事人，但聞見太多，隘塞胸次，以致本地
X83n1574_p0332a05║風光不能發現。師隨問：如何是佛？堂曰：晨時有粥，午
X83n1574_p0332a06║時有飰。擬進語，堂以手揶揄曰：不是，不是。師恨其不
X83n1574_p0332a07║為明白說破。次日，又謁云：和尚開大爐鞴，鎔鍛聖凡。
X83n1574_p0332a08║我正如一塊頑銅鈍鐵，投入其中，求鍛鍊成就美器。
X83n1574_p0332a09║若不能者，是和尚爐鞴欠熱耳。堂曰：我此法門，只貴
X83n1574_p0332a10║直截承當，不在世智辯聦。若能一刀兩段，有甚麼頑
X83n1574_p0332a11║銅可鍛？有甚麼美器可成？去此二途，向父母未生前
X83n1574_p0332a12║道將一句來。師無語。後効古人頂彌勒像，徹夜行道
X83n1574_p0332a13║所生內院。久之，豁然徹見恠石用處。年六十二，得微
X83n1574_p0332a14║疾，與眾訣別，泊然而逝。
X83n1574_p0332a15║○金陵湯水延祥絕海法舟禪師昌國人。依恠石了
X83n1574_p0332a16║達宗旨，住延祥二十年，得住持之體。垂終，將衣鉢盡
X83n1574_p0332a17║行遺囑，獨留拄杖、棕帽請方丈。東堂至，拈拄杖與方
X83n1574_p0332a18║丈云：與和尚撑天拄地去。提起棕帽與東堂曰：與和
X83n1574_p0332a19║尚盖覆天下人去。言訖，端坐而化，壽八十七。
X83n1574_p0332a20║○古心仁藏主台州人。參恠石得旨，遂司是職。居天
X83n1574_p0332a21║童蒙堂，足不出山門。甞作二偈悼斷江恩公，其一曰：
X83n1574_p0332a22║知識一年無一年，烹金爐冷火無煙。布單從此不須
X83n1574_p0332a23║賣，留取三冬盖脚眠。其二曰：笑到斷江膓欲裂，數珠
X83n1574_p0332a24║牙齒不關情。破沙盆話無人舉，秋雨秋風撼祖庭。
X83n1574_p0332b01║道場玉溪珉禪師法嗣
X83n1574_p0332b02║○四明天童壽巖智昌禪師台之黃巖陳氏，謁枯木
X83n1574_p0332b03║秀于大慈，木激以究明己事，師因謝絕諸緣，危坐蒲
X83n1574_p0332b04║團，足不越閫。一日，暑雨初霽，綠陰凝寂，蟬聲乍歇，忽
X83n1574_p0332b05║然有省，遂往霅之道場參玉溪，溪與語契合，留居擇
X83n1574_p0332b06║木寮。一日，舉送僧偈云：東觀白霧濛濛，西望青山岌
X83n1574_p0332b07║岌，喚作渾崙句子，胡餅正好覓汁。侍者會麼？師云：鷄
X83n1574_p0332b08║作鷄啼，犬作犬吠。溪咄云：未在，更道。師擬開口，溪便
X83n1574_p0332b09║打，師便禮拜。孚中信唱道天童，往見之，乃為司藏。久
X83n1574_p0332b10║之，出主四明大梅，升昌國吉祥，遷天童。師室中問僧
X83n1574_p0332b11║云：生從何來？死從何去？僧云：渠無生死。師云：渠是阿
X83n1574_p0332b12║誰？僧無對，師便打云：不快漆桶。師又問僧云：太白峰
X83n1574_p0332b13║開口即不問，玲瓏巖點頭一句道得麼？僧無語，師云：
X83n1574_p0332b14║伎死漢。上堂：似地擎山，不知山之孤峻；如石含玉，不
X83n1574_p0332b15║知玉之無瑕。知之者不如好之者，好之者不如樂之
X83n1574_p0332b16║者，且道樂箇甚麼？喝一喝。上堂：釋迦老子在你脚底，
X83n1574_p0332b17║三世諸佛在你脚底，六代祖師在你脚底，擬議不來，
X83n1574_p0332b18║白雲萬里。上堂，舉僧問投子：一大藏教還有奇特事
X83n1574_p0332b19║也無？投子云：演出一大藏教。又有僧問黃龍：一大藏
X83n1574_p0332b20║教還有奇特事也無？黃龍云：演入一大藏教。妙喜云：
X83n1574_p0332b21║演出演入則不無，二大老若是奇特事，三生六十劫
X83n1574_p0332b22║也未夢見在。師云：妙喜恁麼說話，也是壓良為賤；喚
X83n1574_p0332b23║作奇特事，早是錯下名言。拍禪床，下座。頌趙州庭前
X83n1574_p0332b24║柏樹子話曰：庭前柏樹子，直截為君舉，東土與西乾，
X83n1574_p0332c01║迢迢十萬里。
X83n1574_p0332c02║○杭州淨慈愚溪弘智禪師別號藁室，蘇之吳江人。
X83n1574_p0332c03║初住廣德聖感，移廣信興福湖之法寶道場。洪武初，
X83n1574_p0332c04║陞居淨慈。上堂，舉東山和尚示眾云：結夏無可供養
X83n1574_p0332c05║大眾，作一家宴管顧諸人。遂展兩手云：囉囉招，囉囉
X83n1574_p0332c06║搖，囉囉送。莫恠空踈，伏惟珍重。師云：東山和尚與麼
X83n1574_p0332c07║設施，也是黃葉止兒啼。興福則不然，拈拄杖靠左邊，
X83n1574_p0332c08║下座。上堂，舉碧雲和尚云：跳出胞胎也只寧，指天指
X83n1574_p0332c09║地強惺惺。碧雲不用韶陽棒，水拍銀盤弄化生。老碧
X83n1574_p0332c10║雲使福州肚膓用白拈手段，言中蠱毒，句裏砒霜。撿
X83n1574_p0332c11║點將來，只是腕頭力弱，不能用韶陽棒子。法寶則不
X83n1574_p0332c12║然，有條扳條，無條攀例。輙成一偈，舉似諸人：母胎出
X83n1574_p0332c13║得便粗豪，南北東西轉一遭。孝順子孫心似鐵，年年
X83n1574_p0332c14║惡水驀頭澆。上堂，舉迦葉世尊偈云：一切眾生性清
X83n1574_p0332c15║淨，從本無生無可滅。即此身心是幻生，幻化之中無
X83n1574_p0332c16║罪福。師云：迦葉如來乃十號具足之尊，位居七佛之
X83n1574_p0332c17║內。既出頭來，只合提持向上一段極則大事，與大地
X83n1574_p0332c18║眾生解粘去縛、拔楔抽釘，便一箇箇不為罪福所惑、
X83n1574_p0332c19║一箇箇不為生死所抅、一箇箇不為身心所役、一箇
X83n1574_p0332c20║箇不為淨穢所礙，無端說身說心、說淨說穢、說生說
X83n1574_p0332c21║死、說罪說福，帶累後代兒孫箇箇拖泥帶水、頭出頭
X83n1574_p0332c22║沒，無有出離。且道作麼生是向上極則大事？驟步下
X83n1574_p0332c23║座，云：切忌認驢鞍橋作阿爺下頷。二十年，任湖州府
X83n1574_p0332c24║僧綱司都綱。二十四年秋九月一日，上僧錄司書，求
X83n1574_p0333a01║解印。尋辭合郡官僚與諸道舊，期以九日茶毗，遂歸
X83n1574_p0333a02║法寶之東軒，以衣服遺囑諸山及分諸徒。是日，與客
X83n1574_p0333a03║早飯，且戲曰：我上路人宜倍飡。令人舁龕，師乘輿，語
X83n1574_p0333a04║笑如平居。至化所，有以師像請讚，師援筆疾題云：西
X83n1574_p0333a05║州大呆子，東土啞羊僧。靜奏無絃曲，間看沒字經。百
X83n1574_p0333a06║般無出豁，一味得人憎。末後轉身句，渾崙付丙丁。遂
X83n1574_p0333a07║索火自焚。苕溪驛丞三山陳德銘甞問道於師，後至，
X83n1574_p0333a08║哀泣獨甚。師於火聚中擲數珠與之，云：勤修勿怠。儼
X83n1574_p0333a09║然不動。龕之四維一舍許，天華彌空，好事者搏取置
X83n1574_p0333a10║香合中，信次乃消。有九鶴盤旋空中，火燼方去。舍利
X83n1574_p0333a11║無筭，送者數千人，於草木瓦礫中得之者甚眾。嗣法
X83n1574_p0333a12║弟子法寶、住持道慧等奉舍利骨石塔于道場山之
X83n1574_p0333a13║歸源庵。
X83n1574_p0333a14║天寧無能教禪師法嗣
X83n1574_p0333a15║○鐃州妙果竺源永盛禪師饒之樂平人，姓茫氏，號
X83n1574_p0333a16║無住。年十七，從沙門常公於蘿山寺。常使受學鄉校，
X83n1574_p0333a17║而每躭禪寂。一日刺血書金剛經，常見之呵曰：不讀
X83n1574_p0333a18║書早事此耶？師徐對曰：讀書能免生死，固不敢懈，第
X83n1574_p0333a19║不免爾。常雖奇之，終欲使卒其學。既剃落，謁月庭忠
X83n1574_p0333a20║於蔣山。時孤舟濟為首座，濟以皖山凝示、蒙山異公
X83n1574_p0333a21║語示之。師撫几曰：於此已見二公矣。至東林悅堂誾，
X83n1574_p0333a22║命掌藏教。過袁州，見[仁-二+幻]牛和於治平。尋抵無為，見無
X83n1574_p0333a23║能，舉前參請話徵詰，渙然氷釋。能俾頌趙州無字話，
X83n1574_p0333a24║師衝口曰：趙州道無，猛虎當路，狐兔潛蹤，佛祖罔措。
X83n1574_p0333b01║又令頌有字話，師曰：狗子佛性有，面南看北斗。更擬
X83n1574_p0333b02║問如何，虗空開笑口。能肯之。海印如居饒州薦福，延
X83n1574_p0333b03║師居座首。延祐四年，南巢居民柳氏捨山成菴，曰竺
X83n1574_p0333b04║源，請師居之。天曆己巳，主西湖妙果，垂三關語示學
X83n1574_p0333b05║者：一、父母未生已前，向甚處安身立命？二、三千里外
X83n1574_p0333b06║定誵訛，因甚對面不相識？三、展手云：此是第二句，還
X83n1574_p0333b07║我第一句來。學者多不契其幾。上堂：大眾，天地未分，
X83n1574_p0333b08║陰陽未判，此心已逼塞虗空。天地既分，三才既立，此
X83n1574_p0333b09║心亦逼塞虗空。即今坐立儼然，此心亦逼塞虗空。所
X83n1574_p0333b10║以道，心同虗空故，示等虗空法。證得虗空時，無是無
X83n1574_p0333b11║非法。上堂：般若如大火聚，擬之則燎却面門。豈不見
X83n1574_p0333b12║僧問五祖演和尚云：一大藏教是箇切脚，未審切箇
X83n1574_p0333b13║甚麼？祖云：鉢囉娘。師拈拄杖卓一下，云：野色更無山
X83n1574_p0333b14║隔斷，天光直與水相連。至正七年丁亥四月二十四
X83n1574_p0333b15║日入寂。弟子奉全身塔于珠峰。世壽七十三，僧夏五
X83n1574_p0333b16║十三。
X83n1574_p0333b17║冶父金牛真禪師法嗣
X83n1574_p0333b18║○廬州大湖普明無用賢寬禪師廬之和州含山縣
X83n1574_p0333b19║周氏，參金牛於冶父。初入門，金牛便喝，師亦喝。金牛
X83n1574_p0333b20║曰：那裏學得這虗頭來？師曰：大有人疑著。金牛便打。
X83n1574_p0333b21║次日，又見金牛引師入閤中坐，忽爐內湯瓶瀉，爐灰
X83n1574_p0333b22║上衝。師豁然大悟，汗流浹背。即呈偈，有水底泥牛吼
X83n1574_p0333b23║一聲，大千沙界一齊傾之句。金牛頷之。至元甲午，於
X83n1574_p0333b24║太湖創禪居，曰普明。又於西梁山及當塗各處建庵。
X83n1574_p0333c01║師往來說法，四方禪衲蟻慕。夜則有天燈下照，人皆
X83n1574_p0333c02║驚嘆，師若無有。帝師特賜佛照圓悟之號。佛成道，示
X83n1574_p0333c03║眾曰：六年雪山錯，忽見明星錯，走下山來錯錯錯。假
X83n1574_p0333c04║使九州之鐵，也難鑄這一錯。卓拄杖一下，大地含生，
X83n1574_p0333c05║成等正覺。泰定三年九月十五日，召門弟子勉進德
X83n1574_p0333c06║業已，書偈而逝。龕留一月，顏貌如生，全身葬太湖之
X83n1574_p0333c07║原。
X83n1574_p0333c08║真覺原翁信禪師法嗣
X83n1574_p0333c09║○杭州虎跑止巖普成禪師室中垂語云：大鵬金翅
X83n1574_p0333c10║鳥，因甚在蟭螟眼裏作窠？又云：南高峰因甚與北高
X83n1574_p0333c11║峰鬪額？
X83n1574_p0333c12║○嘉興廣德東海德湧禪師族出廣東馮氏。生十三
X83n1574_p0333c13║歲，便知有出世大事因緣。十九歲，僧于曹溪南華，决
X83n1574_p0333c14║志參方。首謁贛州馬祖巖徹庵，見即器異之。次見智
X83n1574_p0333c15║者無涯際，華頂無見覩，皆有所啟發，然猶以為未了。
X83n1574_p0333c16║聞原翁喝道吳興之天池，不憚數千里之遠，直造其
X83n1574_p0333c17║門。適機緣相契，向之所未明者，一旦而廓然矣。時虗
X83n1574_p0333c18║谷主徑山，師為掌內記。及元叟繼席，又掌外記，悉有
X83n1574_p0333c19║聲稱。第孳孳以道為務，世俗文筆隨時應酬，非其好
X83n1574_p0333c20║也。自是道風遠揚，四方參請之士隨處麕至，却之不
X83n1574_p0333c21║能去。廼結廬嘉禾之曹奧，即廣德也。大開法席，陶冶
X83n1574_p0333c22║後昆，逾五十年。登其門者，多獲趣證。上堂：一向不恁
X83n1574_p0333c23║麼，孤峰獨宿，目視雲漢，不順人情。一向恁麼，十字街
X83n1574_p0333c24║頭，灰頭土面，世諦流布。恁麼中不恁麼，不恁麼中却
X83n1574_p0334a01║恁麼，懸崖撒手，從空放下，隨處自在，是處安間。本無
X83n1574_p0334a02║生滅，豈有去來？放大光明，高低普應。到這裏，始知居
X83n1574_p0334a03║一切時不起妄念，於諸妄心亦不息滅。住妄想境不
X83n1574_p0334a04║加了知，於無了知不辨真實，與諸佛同一受用。其或
X83n1574_p0334a05║未然，有寒暑兮促汝壽，有鬼神兮妬汝福。上堂：寂光
X83n1574_p0334a06║圓照周沙界，體用如如絕古今。直下不生凡聖解，鵓
X83n1574_p0334a07║鳩啼在綠楊陰。上堂：動則影現，覺則氷生。不動不覺，
X83n1574_p0334a08║死水平沉。既動既覺，未免傷鋒犯手。正恁麼時如何
X83n1574_p0334a09║舉唱？驀拈拄杖卓一下，云：依稀苕菷柄，彷彿赤斑虵。
X83n1574_p0334a10║洪武元年十二月初一日入寂。
X83n1574_p0334a11║○湖州天池空海本源和尚蘇之崇明人。山居不出，
X83n1574_p0334a12║有高尚之節，道俗歸之著甚眾。甞讚達磨偈云：竺國
X83n1574_p0334a13║東風欠密藏，十分春色媚晴粧。一聲雷過落花雨，狼
X83n1574_p0334a14║藉滿城流水香。
X83n1574_p0334a15║○烏石山傑峰愚和尚室中垂語云：三世諸佛因甚
X83n1574_p0334a16║麼披毛戴角在異類中行？　白日青天因甚開眼作
X83n1574_p0334a17║夢？　一塵不立因甚麼法法全彰？
X83n1574_p0334a18║
X83n1574_p0334a19║增集續傳燈錄卷第五