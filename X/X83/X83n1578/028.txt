X83n1578_p0697b04║
X83n1578_p0697b05║
X83n1578_p0697b06║
X83n1578_p0697b07║指月錄卷之二十八
X83n1578_p0697b08║
X83n1578_p0697b09║六祖下第十四世
X83n1578_p0697b10║▲隆興府黃龍死心悟新禪師韶州黃氏子（傳作王），生
X83n1578_p0697b11║有紫肉幕左肩，右袒如僧伽黎。比壯，魁岸黑面如梵
X83n1578_p0697b12║僧，以氣節盖眾，好面折人。初謁棲賢秀鐵面，秀問：上
X83n1578_p0697b13║座甚處人？師曰：廣南韶州。又問：曾到雲門否？師曰：曾
X83n1578_p0697b14║到。又問：曾到靈樹否？師曰：曾到。秀曰：如何是靈樹枝
X83n1578_p0697b15║條？師曰：長底自長，短底自短。秀曰：廣南蠻，莫亂統。師
X83n1578_p0697b16║曰：向北驢，只恁麼。拂袖而出。秀器之，而師無留意。至
X83n1578_p0697b17║黃龍謁晦堂，堂竪拳問曰：喚作拳頭則觸，不喚作拳
X83n1578_p0697b18║頭則背。汝喚作甚麼？師罔措。經二年方領解，然尚談
X83n1578_p0697b19║辯無所牴牾。堂患之，偶與語至其銳，堂遽曰：住！住！說
X83n1578_p0697b20║食豈能飽人？師窘，乃曰：某到此弓折箭盡，望和尚慈
X83n1578_p0697b21║悲，指個安樂處。堂曰：一塵飛而翳天，一芥墮而覆地。
X83n1578_p0697b22║安樂處政忌上座許多骨董，直須死却無量劫來全
X83n1578_p0697b23║（傳作偷）心乃可耳。師趨出。一日，聞知事捶行者，而迅雷
X83n1578_p0697b24║忽震，即大悟。趨見晦堂，忘納其屨，即自譽曰：天下人
X83n1578_p0697c01║總是參得底禪，某是悟得底。堂笑曰：選佛得甲科，何
X83n1578_p0697c02║可當也？因號死心叟。　謁喆禪師於嶽麓，喆問：是凡
X83n1578_p0697c03║是聖？師曰：非凡非聖。喆曰：是甚麼？師曰：高著眼。喆曰：
X83n1578_p0697c04║恁麼則南山起雲，北山下雨。師曰：且道是凡是聖？喆
X83n1578_p0697c05║曰：爭奈頭上漫漫，脚下漫漫。師仰屋作噓聲，喆曰：氣
X83n1578_p0697c06║急殺人。師曰：恰是。拂袖便出。　謁法昌遇禪師，遇問：
X83n1578_p0697c07║近離甚處？師曰：某甲自黃龍來。遇曰：還見心禪師麼？
X83n1578_p0697c08║師曰：見。遇曰：甚麼處見？師曰：喫粥喫飯處見。遇插火
X83n1578_p0697c09║箸于罏中，曰：這個又作麼生？師拽脫火箸便行。　師
X83n1578_p0697c10║室中問僧：月晦之陰，以五色彩著于暝中，令百人千
X83n1578_p0697c11║萬人夜視其色，寧有辨其青黃赤白者麼？僧無語，師
X83n1578_p0697c12║代曰：個個是盲人。　王正言問：嘗聞三緣和合而生，
X83n1578_p0697c13║又聞即死即生，何故有奪胎而生者？師曰：如正言作
X83n1578_p0697c14║漕使，隨所住處即居其位，還疑否？王曰：不疑。師曰：復
X83n1578_p0697c15║何疑也？王於言下領解。　師住翠巖時，翠巖有淫祠，
X83n1578_p0697c16║鄉人禱禬酒胾無虗日。師誡知事令毀之，知事辭以
X83n1578_p0697c17║不敢掇禍，師曰：使能作禍，吾自當之。乃躬自毀拆。俄
X83n1578_p0697c18║有巨蠎盤臥內，引首作吞噬之狀，師叱之，蠎遁，安寢
X83n1578_p0697c19║無他。
X83n1578_p0697c20║雪堂行和尚拾遺錄載此事，云是齊安王祠，乃李
X83n1578_p0697c21║主景遠也。復云：師一夜夢神人峩冠而前，告曰：弟
X83n1578_p0697c22║子為師所斥，不遑安處，欲之廣南假莊夫六十人。
X83n1578_p0697c23║師夢中諾之。未幾，莊夫疫死者滿其數。師後問學
X83n1578_p0697c24║者曰：且道果有鬼神否？若道有，又不打殺死心；若
X83n1578_p0698a01║道無，莊夫為什麼却死？答者皆不契。適真淨會中
X83n1578_p0698a02║元首座至，師如前問，元云：甜瓜連蔕甜，苦瓠連根
X83n1578_p0698a03║苦。師大喜之。元乃辨才高弟也。
X83n1578_p0698a04║領雲巖，建經藏，太史黃庭堅為作記。有以其親墓志
X83n1578_p0698a05║鑱於碑陰者，師罵曰：凌侮不避禍若是。語未卒，電光
X83n1578_p0698a06║翻屋，雷擊自戶入，析其碑陰中分之視之，志已灰燼，
X83n1578_p0698a07║而藏記安然無損。　晚屬疾，退居晦堂。夜參，竪起拂
X83n1578_p0698a08║子云：看！看！拂子病，死心病；拂子安，死心安；拂子穿却
X83n1578_p0698a09║死心，死心穿却拂子。正當恁麼時，喚作拂子，又是死
X83n1578_p0698a10║心；喚作死心，又是拂子。畢竟喚作甚麼？良久，云：莫把
X83n1578_p0698a11║是非來辨我，浮生穿鑿不相關。有乞末後句者，師示
X83n1578_p0698a12║偈曰：末後一句子，直須心路絕。六根門既空，萬法無
X83n1578_p0698a13║生滅。於此徹其源，不須求解脫。平生愛罵人，只為長
X83n1578_p0698a14║快活。　政和五年十二月十三日晚，小參，說偈曰：說
X83n1578_p0698a15║時七顛八倒，默時落二落三。為報五湖禪客，心王自
X83n1578_p0698a16║在休參。十五日，泊然坐逝。茶毗，設利五色。後有過其
X83n1578_p0698a17║區者，獲之尤甚。閱世七十二，坐四十五夏。塔於晦堂
X83n1578_p0698a18║丈室之北。
X83n1578_p0698a19║▲隆興府黃龍靈源惟清禪師生南州武寧陳氏。方
X83n1578_p0698a20║垂髫，日誦數千言。有異比丘見之，引手熟視，驚曰：菰
X83n1578_p0698a21║蒲中有此兒耶？告其父母，令出家。年十七，為大僧。見
X83n1578_p0698a22║延安耆宿法安，安曰：汝苦海法航也，我尋常溝瀆耳。
X83n1578_p0698a23║黃龍心禪師是汝之師，亟行無後。師至黃龍，泯泯與
X83n1578_p0698a24║眾作息問答，茫然不知端倪。夜誓諸佛前曰：儻有省
X83n1578_p0698b01║發，願盡形壽，以法為檀，世世力弘大法。初閱玄沙語，
X83n1578_p0698b02║倦而倚壁起，經行步促，遺履俯取之，乃大悟。以所悟
X83n1578_p0698b03║告寶覺，覺曰：從緣入者，永無退失。然新得法空者，多
X83n1578_p0698b04║喜悅，或致亂。令就侍者房熟寐。　洪覺範與師為法
X83n1578_p0698b05║門昆仲，甞聞師論曰：今之學者，未脫生死，病在什麼
X83n1578_p0698b06║處？在偷心未死耳。然非其罪，為師者之罪也。如漢高
X83n1578_p0698b07║帝紿韓信而殺之，信雖曰死，其心果死乎？古之學者，
X83n1578_p0698b08║言下脫生死，効在什麼處？在偷心已死。然非學者自
X83n1578_p0698b09║能爾，實為師者鉗鎚妙密也。如梁武帝御大殿見侯
X83n1578_p0698b10║景，不動聲氣，而景之心已枯竭無餘矣。諸方所說，非
X83n1578_p0698b11║不美麗，要之如趙昌畵花逼真，非真花也。　政和七
X83n1578_p0698b12║年九月十八日，食罷掩房，遣呼以栖首座至，敘說決
X83n1578_p0698b13║別，乃起浴更衣，以手指頂。侍者為淨髮訖，安坐而寂。
X83n1578_p0698b14║前十日，自作無生常住真歸告銘曰：賢劫第四尊釋
X83n1578_p0698b15║迦文佛直下第四十八世孫惟清，雖從本覺應緣而
X83n1578_p0698b16║生，而了緣即空，初無自性。氏族親里，莫得而詳。但以
X83n1578_p0698b17║正因一念，為所宗承。是廁釋迦之遠孫，其號靈源叟。
X83n1578_p0698b18║據自了因所了妙性，無名字中示稱謂耳。亦臨濟無
X83n1578_p0698b19║位真人，傅大士之心王類矣。亦正法眼藏，涅槃妙心。
X83n1578_p0698b20║惟證乃知，餘莫能測者歟。所以六祖問讓和尚，什麼
X83n1578_p0698b21║處來。曰，嵩山來。祖曰，什麼物恁麼來。曰，說似一物即
X83n1578_p0698b22║不中。祖曰，還假修證否。曰，修證即不無，汙染即不得。
X83n1578_p0698b23║祖曰，即此不汙染，是諸佛之護念。汝既如是，吾亦如
X83n1578_p0698b24║是。茲盖獨標清淨法身，以遵教外別傳之宗。而揀云
X83n1578_p0698c01║報化非真佛，亦非說法者。然非無報化大功大用。謂
X83n1578_p0698c02║若解通報化，而不頓見法身。則滯汙染緣，乖護念旨，
X83n1578_p0698c03║理必警省耳。夫少室道行，光騰後裔。則有雲門偃奮，
X83n1578_p0698c04║雄音絕唱於國中。臨濟玄振，大機大用於天下。皆得
X83n1578_p0698c05║正傳，世咸宗奉。惟清望，臨濟九世祖也。今宗教衰喪，
X83n1578_p0698c06║其未盡絕滅者，唯二家微派，斑斑有焉。然名多媿實，
X83n1578_p0698c07║顧適當危寄。而朝露身緣，勢迫晞墜。因力病釋俗從
X83n1578_p0698c08║真，敘如上事，以授二三子。吾委息後，當用依稟觀究。
X83n1578_p0698c09║即不違先聖法門，而自見深益。慎勿隨末法所向，乞
X83n1578_p0698c10║空文於有位。求為志銘，張飾說以浼吾。至囑至囑。因
X83n1578_p0698c11║自（應作目）所敘曰，無生常住真歸告。且繫之以銘。銘曰，
X83n1578_p0698c12║無涯湛海，瞥起一漚。亘乎百年，曷浮曷休。廣漠清漢，
X83n1578_p0698c13║歘生片雲。有無起滅，隱顯何分。了茲二者，即見實相。
X83n1578_p0698c14║十世古今，始終現量。吾銘此旨，昭示汝曹。泥多佛大，
X83n1578_p0698c15║水長船高。　門弟子遵師遺誡，藏骨石于海會，示生
X83n1578_p0698c16║死不與眾隔也。
X83n1578_p0698c17║▲龍興府泐潭草堂善清禪師謁黃龍，龍示以風幡
X83n1578_p0698c18║話，久而不契。一日，龍問：風幡話子作麼生會？師曰：迥
X83n1578_p0698c19║無入處，乞師方便。龍曰：子見猫兒捕鼠乎？目睛不瞬，
X83n1578_p0698c20║四足踞地，諸根順向，首尾一直，擬無不中。子誠能如
X83n1578_p0698c21║是，心無異緣，六根自靜，默然而究，萬無失一也。師從
X83n1578_p0698c22║是屏去閑緣，歲餘忽然契悟，以偈告龍曰：隨隨隨，昔
X83n1578_p0698c23║昔昔，隨隨隨後無人識。夜來明月上高峰，元來祇是
X83n1578_p0698c24║這個賊。龍頷之，復告之曰：得道非難，弘道為難。弘道
X83n1578_p0699a01║猶在己，說法為人難。既明之後，在力行之。大凡宗師
X83n1578_p0699a02║說法，一句中具三玄，一玄中具三要。子入處真實，得
X83n1578_p0699a03║坐披衣，向後自看，自然七通八達去。師復依止七年，
X83n1578_p0699a04║乃辭　韓子蒼，問大慧曰：清公如何？慧曰：向聞其拈
X83n1578_p0699a05║龐居士問馬大師不與萬法為侶因緣云：魚龍蝦蟹
X83n1578_p0699a06║向甚處著？若如此，亦浪得其名。子蒼持此語達師，師
X83n1578_p0699a07║曰：公向他道：譬如一人船行，一人陸行，二人俱至。慧
X83n1578_p0699a08║聞此語，乃曰：草堂得也。
X83n1578_p0699a09║▲吉州青原惟信禪師上堂。老僧三十年前未參禪
X83n1578_p0699a10║時，見山是山，見水是水。及至後來親見知識，有個入
X83n1578_p0699a11║處，見山不是山，見水不是水。而今得個休歇處，依前
X83n1578_p0699a12║見山祇是山，見水祇是水。大眾，這三般見解，是同是
X83n1578_p0699a13║別？有人緇素得出，許汝親見老僧。（更參三十年，迥無入處在。）
X83n1578_p0699a14║▲漳州保福本權禪師黃山谷初有所入，問晦堂：此
X83n1578_p0699a15║中誰可與語？堂曰：漳州權。師方督役開田，山谷同晦
X83n1578_p0699a16║堂往致問曰：直歲還知露柱生兒麼？師曰：是男是女？
X83n1578_p0699a17║黃擬議，師揮之。堂謂曰：不得無禮。師曰：這木頭不打，
X83n1578_p0699a18║更待何時？黃大笑。　上堂，舉寒山偈曰：吾心似秋月，
X83n1578_p0699a19║碧潭清皎潔。無物堪比倫，教我如何說？老僧即不然，
X83n1578_p0699a20║吾心似燈籠，點火內外紅。有物堪比倫，來朝日出東。
X83n1578_p0699a21║傳者以為笑。死心和尚見之，歎曰：權兄提唱若此，誠
X83n1578_p0699a22║不負先師所付囑也。
X83n1578_p0699a23║▲太史山谷居士黃庭堅初謁秀圓通，語具圓通章。
X83n1578_p0699a24║自是遂著發願文，痛戒酒色，日惟朝粥午飯，銳志參
X83n1578_p0699b01║求。既依晦堂，乞指徑捷處。堂曰：祇如仲尼道：二三子
X83n1578_p0699b02║以我為隱乎？吾無隱乎爾者。太史居常如何理論？公
X83n1578_p0699b03║擬對，堂曰：不是，不是。公迷悶不已。一日，侍堂山行次，
X83n1578_p0699b04║時巖桂盛開，堂曰：聞木樨花香麼？公曰：聞。堂曰：吾無
X83n1578_p0699b05║隱乎爾。公釋然，即拜之曰：和尚得恁麼老婆心切？堂
X83n1578_p0699b06║笑曰：祇要公到家耳。久之，謁死心新禪師，隨眾入室。
X83n1578_p0699b07║心見，張目問曰：新長老死，學士死，燒作兩堆灰，向甚
X83n1578_p0699b08║麼處相見？公無語。心約出曰：晦堂處參得底，使未著
X83n1578_p0699b09║在。後左官黔南，道力愈勝，於無思念中，頓明死心所
X83n1578_p0699b10║問。報以書曰：往年甞蒙苦苦提撕，長如醉夢，依稀在
X83n1578_p0699b11║光影中。盖疑情不盡，命根不斷，故望崖而退耳。謫官
X83n1578_p0699b12║在黔南道中，晝臥覺來，忽爾尋思：被天下老和尚瞞
X83n1578_p0699b13║了多少，惟有死心道人不肯，乃是第一相為也。
X83n1578_p0699b14║▲祕書吳恂居士字德夫。參晦堂，堂謂曰：平生學解
X83n1578_p0699b15║記憶多聞即不問，你父母未生已前道將一句來。公
X83n1578_p0699b16║擬議，堂以拂子擊之，即領深旨。連呈三偈，其後曰：咄！
X83n1578_p0699b17║這多知俗漢，齩盡古今公案。忽於狼藉堆頭，拾得𧏙
X83n1578_p0699b18║螂糞彈。明明不直分文，萬兩黃金不換。等閑拈出示
X83n1578_p0699b19║人，祇為走盤難看。
X83n1578_p0699b20║▲隆興府兜率從悅禪師初首眾於道吾，領數衲謁
X83n1578_p0699b21║雲盖智和尚。智與語，未數句，盡知所蘊，乃笑曰：觀首
X83n1578_p0699b22║座氣質不凡，奈何出言吐氣如醉人耶？師面熱汗下，
X83n1578_p0699b23║曰：願和尚不吝慈悲。智復與語，錐劄之，師茫然，遂求
X83n1578_p0699b24║入室。智曰：曾見法昌遇和尚否？師曰：曾看他語錄自
X83n1578_p0699c01║了可也，不願見之。智曰：曾見洞山文和尚否？師曰：關
X83n1578_p0699c02║西子沒頭腦，拖一條布裙作尿臭氣，有甚長處？智曰：
X83n1578_p0699c03║你但向尿臭氣處參取。師依教，即謁洞山，深領奧旨。
X83n1578_p0699c04║復謁智，智曰：見關西子後，大事如何？師曰：若不得和
X83n1578_p0699c05║尚指示，洎乎蹉過一生。遂禮謝。師復謁真淨，後出世
X83n1578_p0699c06║鹿苑。有清素者，久參慈明，寓居一室，未始與人交。師
X83n1578_p0699c07║因食蜜漬茘枝，偶素過門，師呼曰：此老人鄉果也，可
X83n1578_p0699c08║同食之。素曰：自先師亡後，不得此食久矣。師曰：先師
X83n1578_p0699c09║為誰？素曰：慈明也。某忝執事十三年耳。師乃疑駭曰：
X83n1578_p0699c10║十三年堪忍執事之役，非得其道而何？遂饋以餘果，
X83n1578_p0699c11║稍稍親之。素問：師所見者何人？曰：洞山文。素曰：文見
X83n1578_p0699c12║何人？師曰：黃龍南。素曰：南匾頭見先師不久，法道大
X83n1578_p0699c13║振如此。師益疑駭，遂袖香詣素作禮。素起避之，曰：吾
X83n1578_p0699c14║以福薄，先師受記，不許為人。師益恭。素乃曰：憐子之
X83n1578_p0699c15║誠，違先師之記。子平生所得，試語我。師具通所見。素
X83n1578_p0699c16║曰：可以入佛，而不能入魔。師曰：何謂也？素曰：豈不見
X83n1578_p0699c17║古人道：末後一句，始到牢關。如是累日，素乃印可。仍
X83n1578_p0699c18║戒之曰：文示子者，皆正知正見。然子離師太早，不能
X83n1578_p0699c19║盡其妙。吾今為子點破，使子受用得大自在。他日切
X83n1578_p0699c20║勿嗣吾也。師後嗣真淨，如素所戒。　師室中設三語
X83n1578_p0699c21║以驗學者。一曰：撥草瞻風，祇圖見性。即今上人性在
X83n1578_p0699c22║甚麼處？二曰：識得自性，方脫生死。眼光落地時作麼
X83n1578_p0699c23║生脫？三曰：脫得生死，便知去處。四大分離向甚麼處
X83n1578_p0699c24║去？
X83n1578_p0700a01║張無盡以頌答三問，其一曰：陰森夏木杜䳌鳴，日
X83n1578_p0700a02║破浮雲宇宙清。莫對曾參問曾晳，從來孝子諱爺
X83n1578_p0700a03║名。其二曰：人間鬼使符來取，天上花冠色正萎。好
X83n1578_p0700a04║個轉身時節子，莫教閻老等閑知。其三曰：鼓合東
X83n1578_p0700a05║村李大妻，西風曠野淚沾衣。碧蘆紅蓼江南岸，却
X83n1578_p0700a06║作張三坐釣磯。
X83n1578_p0700a07║元祐六年冬，浴訖，集眾說偈曰：四十有八，聖凡盡殺。
X83n1578_p0700a08║不是英雄，龍安路滑。奄然而化。
X83n1578_p0700a09║▲東京法雲佛照杲禪師謁圓通璣禪師，入室次，璣
X83n1578_p0700a10║舉：僧問投子：大死底人却活時如何？子曰：不許夜行，
X83n1578_p0700a11║投明須到。意作麼生？師曰：恩大難酬。圓通大稱賞之。
X83n1578_p0700a12║後數日，舉立僧秉拂，機思遲鈍，鬨堂大笑，師有慚色。
X83n1578_p0700a13║次日，特為大眾茶，安茶具在案上，慙無以自處。偶打
X83n1578_p0700a14║翻茶具瓢子，落地跳數跳，悟得答話，機鋒迅捷，無敢
X83n1578_p0700a15║當者。復至真淨處，因看祖師偈云：心同虗空界，示等
X83n1578_p0700a16║虗空法。證得虗空時，無是無非法。豁然大悟。後出世
X83n1578_p0700a17║時，上堂小參，常謂人曰：和尚紹聖三年十一月二十
X83n1578_p0700a18║一日悟得方寸禪。又言：和尚熙寧三年文帳在鳳翔
X83n1578_p0700a19║府供申，當年陷了華山一十八州，你輩茄子瓠子那
X83n1578_p0700a20║裏得知？或曰：寶華王座上為甚麼一向世諦？師曰：癡
X83n1578_p0700a21║人，佛性豈有二種耶？
X83n1578_p0700a22║大慧宗門武庫云：法雲佛照杲禪師，甞退居景德
X83n1578_p0700a23║鐵羅漢院。殿中有木羅漢數尊，京師苦寒，杲取而
X83n1578_p0700a24║燒之，擁罏達旦。次日，淘灰中得舍利無數，諸座主
X83n1578_p0700b01║輩皆目之為外道。盖佛照乃丹霞輩流，非俗眼所
X83n1578_p0700b02║能驗也。又云：佛照杲和尚，初住歸宗，專精行道，未
X83n1578_p0700b03║甞少懈。深夜修敬罷，坐於僧堂地罏中，忽見二僧
X83n1578_p0700b04║入堂，一人龐眉雪頂，一人少年，皆丰姿頎然。杲心
X83n1578_p0700b05║喜，自謂曰：我座中有如此僧。須臾，二人出堂，杲襲
X83n1578_p0700b06║其後，見入佛殿中，杲亦隨入。燈影熒煌，罏中尚有
X83n1578_p0700b07║火，杲炷香禮佛，二僧復出，亦襲其後。至佛殿前，偶
X83n1578_p0700b08║失所在，自念忘却香匣在殿內，回身取時，見殿門
X83n1578_p0700b09║扃鑰，遂喚直殿行者守舜開門。舜取鑰匙開門，見
X83n1578_p0700b10║罏中香烟未散，香匣在寶階上，自不諭其故。妙喜
X83n1578_p0700b11║親見佛照說，時守舜在旁，猶指以為證。
X83n1578_p0700b12║▲隆興府泐潭湛堂文準禪師初謁梁山乘禪師，乘
X83n1578_p0700b13║曰：驅烏未受戒，敢學佛乘乎？師捧手曰：壇場是戒耶？
X83n1578_p0700b14║三羯磨梵行阿闍黎是戒耶？乘大驚，師笑曰：雖然，敢
X83n1578_p0700b15║不受教。遂受具足戒於唐安律師。既謁真淨，淨問：近
X83n1578_p0700b16║離甚處？師曰：大仰。曰：夏在甚處？師曰：大溈。曰：甚處人？
X83n1578_p0700b17║師曰：興元府。淨展手曰：我手何似佛手？師罔措。淨曰：
X83n1578_p0700b18║適來祇對，一一靈明，一一天真。及乎道個我手何似
X83n1578_p0700b19║佛手，便成窒礙。且道病在甚處？師曰：某甲不會。曰：一
X83n1578_p0700b20║切現成，更教誰會？師服膺，就弟子之列餘十年，所至
X83n1578_p0700b21║必隨。紹聖三年，真淨移居石門，衲子益盛。凡入室扣
X83n1578_p0700b22║問，必瞑目危坐，無所示見。來學則往治蔬圃，率以為
X83n1578_p0700b23║常。師謂同行恭上座曰：老漢無意於法道乎？一日，舉
X83n1578_p0700b24║杖決渠，水濺衣，忽大悟，走敘其事。淨詬曰：此乃敢爾
X83n1578_p0700c01║藞苴耶？自此跡愈晦，名愈著。　初，雲巖虗席，郡牧命
X83n1578_p0700c02║死心禪師舉所知。心曰：準山主住得，某未甞識渠。見
X83n1578_p0700c03║有洗鉢頌，甚好。牧請舉，心舉云：之乎者也，衲僧鼻孔，
X83n1578_p0700c04║大頭向下。若也不會，問取東村王大姐。牧奇之，出請
X83n1578_p0700c05║主雲巖。　死心舉師住雲巖，心謂寺丞張邦昌曰：這
X83n1578_p0700c06║個長老極有鼻孔。一日，會諸山于南昌，師後至，心指
X83n1578_p0700c07║曰：這川僧唱喏也破句，便敢出來做長老。師喝一喝，
X83n1578_p0700c08║曰：何甞破句來？心顧昌曰：向道有鼻孔。昌大悅。　一
X83n1578_p0700c09║日，新到相看，展坐具。師曰：未得人事，上座近離甚處？
X83n1578_p0700c10║曰：廬山歸宗。師曰：宗歸何處？曰：嗄。師曰：蝦蟇窟裏作
X83n1578_p0700c11║活計。曰：和尚何不領話？師曰：是。你豈不從歸宗來？曰：
X83n1578_p0700c12║是。師曰：驢前馬後漢。問：第二上座近離甚處？曰：袁州。
X83n1578_p0700c13║師曰：夏在甚處？曰：仰山。師曰：還見小釋迦麼？曰：見。師
X83n1578_p0700c14║曰：鼻孔長多少？僧擬議，師曰：話墮阿師。　問僧：你來
X83n1578_p0700c15║作甚麼？曰：特來問訊和尚。師曰：雲在嶺頭閑不徹，水
X83n1578_p0700c16║流㵎下太忙生。曰：和尚莫瞞人。師曰：馬大師為甚麼
X83n1578_p0700c17║從闍黎脚跟下走過？僧無語，師曰：却是闍黎瞞老僧。
X83n1578_p0700c18║　一日，法堂上逢首座，便問：向甚麼處去？座曰：擬與
X83n1578_p0700c19║和尚商量一事。師曰：便請。曰：東家杓柄長，西家杓柄
X83n1578_p0700c20║短。師曰：為甚拈起鞏縣茶瓶，却是饒州磁碗？曰：臨崖
X83n1578_p0700c21║看滸眼，特地一場愁。師呌屈，座吐舌而退。　僧問：教
X83n1578_p0700c22║中道：若有一人發真歸源，十方虗空悉皆銷隕。未審
X83n1578_p0700c23║此理如何？師遂展掌點指，曰：子丑寅卯，辰巳午未，一
X83n1578_p0700c24║羅二土，三水四金，五太陽，六太陰，七計都。今日計都
X83n1578_p0701a01║星入巨蟹宮，寶峰不打這鼓笛。便下座。　上堂：五九
X83n1578_p0701a02║四十五，聖人作而萬物覩。秦時𨍏轢鑽頭尖，漢祖殿
X83n1578_p0701a03║前樊噲恁曾聞。黃鶴樓崔顥，題詩在上頭。晴川歷歷
X83n1578_p0701a04║漢陽樹，芳草萋萋鸚鵡洲。可知禮也。君子務本，本立
X83n1578_p0701a05║而道生。道生一，一生二，二生三，三生萬物。驀拈拄杖
X83n1578_p0701a06║起身，云：大眾，寶峰何似孔夫子？良久，曰：酒逢知己飲，
X83n1578_p0701a07║詩向會人吟。卓拄杖，下座。　上堂：劄！久雨不晴，直得
X83n1578_p0701a08║五老峰頭黑雲靉靆，洞庭湖裏白浪滔天。雲門大師
X83n1578_p0701a09║忍俊不禁，向佛殿裏燒香，三門頭合掌，禱祝呪願：願
X83n1578_p0701a10║黃梅石女生兒，子母團圓；少室無角鐵牛，常甘水草。
X83n1578_p0701a11║喝一喝云：有甚麼交涉？復顧眾曰：不因楊得意，爭見
X83n1578_p0701a12║馬相如？　師自浙回泐潭，謁深禪師（亦真淨嗣），尋命分座。
X83n1578_p0701a13║聞有悟侍者，見所擲㸑餘有省，詣方丈通所悟，深喝
X83n1578_p0701a14║出。因喪志，自經於延壽堂廁後，出沒無時，眾憚之。師
X83n1578_p0701a15║故於半夜登溷，方脫衣，悟即提淨水至。師曰：待我脫
X83n1578_p0701a16║衣。脫罷，悟復到。未幾供籌子，師滌淨已，召接淨桶去。
X83n1578_p0701a17║悟纔接，師執其手問曰：汝是悟侍者那？悟曰：諾。師曰：
X83n1578_p0701a18║是當時在知客寮見掉火柴頭，有個悟處底麼？參禪
X83n1578_p0701a19║學道，祇要知個本命元辰下落處，汝剗地作此去就。
X83n1578_p0701a20║汝在藏殿移首座鞋，豈不是汝當時悟得底？又在知
X83n1578_p0701a21║客寮移枕子，豈不是汝當時悟得底？汝每夜在此移
X83n1578_p0701a22║水度籌，豈不是汝當時悟得底？因甚麼不知下落，却
X83n1578_p0701a23║在這裏惱亂大眾？師猛推之，索然有聲，由是絕跡。
X83n1578_p0701a24║　師平生律身以約，雖領徒弘法，不異在眾時。晨興後
X83n1578_p0701b01║架，祇取小杓湯洗面，復用濯足。其他受用，大率類此。
X83n1578_p0701b02║放參罷，方丈侍者人力便如路人，掃地煎茶，皆躬親
X83n1578_p0701b03║為之。政和五年夏，師臥病，進藥者令忌毒物，師不從。
X83n1578_p0701b04║有問其故，師曰：病有自性乎？曰：無。師曰：既無自性，以
X83n1578_p0701b05║空納空，吾未甞顛倒。首座問：和尚近日尊候如何？師
X83n1578_p0701b06║曰：跛驢上壁。曰：和尚也好喫一服藥。師曰：朽木搭橋。
X83n1578_p0701b07║曰：也知和尚不解忌口。師曰：你作麼生？座擬進語，師
X83n1578_p0701b08║曰：你也好喫一服藥。七月二十日，更衣說偈而化。闍
X83n1578_p0701b09║維得設利，晶圓光潔，睛齒數珠不壞。塔于南山之陽。
X83n1578_p0701b10║▲瑞州清凉慧洪覺範禪師郡之彭氏子。少孤，依三
X83n1578_p0701b11║峰靘禪師為童子，日記數千言。十九，試經得度，從宣
X83n1578_p0701b12║祕度，講成實唯識論。逾四年，棄謁真淨于歸宗。淨遷
X83n1578_p0701b13║石門，師隨至。淨患其深聞之弊，每舉玄沙未徹之語
X83n1578_p0701b14║發其疑。凡有所對，淨曰：你又說道理耶？一日，頓脫所
X83n1578_p0701b15║疑，述偈曰：靈雲一見不再見，紅白枝枝不著花。尀耐
X83n1578_p0701b16║釣魚船上客，却來平地摝魚蝦。淨見，為助喜。
X83n1578_p0701b17║智證傳曰：余昔菴於高安九峰之下，有僧問予曰：
X83n1578_p0701b18║臨濟會中兩僧一日相見，同時下喝。臨濟聞之，陞
X83n1578_p0701b19║座曰：大眾要會臨濟賓主句，問取堂中二禪客。僧
X83n1578_p0701b20║便問：那個是賓？那個是主？臨濟曰：賓主歷然。余方
X83n1578_p0701b21║欲酬之，頓見三玄三要之旨，於是再拜曰：大哉！無
X83n1578_p0701b22║為寂滅之幢也。雖百千世有聞之者，偷心死盡，況
X83n1578_p0701b23║余去大師餘二百年哉！作偈曰：一句中具三玄門，
X83n1578_p0701b24║一玄中具三要路。細看即是陷虎機，忽轟一聲塗
X83n1578_p0701c01║毒鼓。偷心死盡眼麻迷，石女夢中毛卓竪。又蘿湖
X83n1578_p0701c02║野錄云：寂音尊者洪公，初於歸宗參侍真淨和尚
X83n1578_p0701c03║而至寶峰。一日，有客問真淨曰：洪上人參禪如何？
X83n1578_p0701c04║真淨曰：也有到處，也有不到處。客既退，洪不自安，
X83n1578_p0701c05║即詣真淨求決所疑。真淨舉風穴頌曰：五白猫兒
X83n1578_p0701c06║爪距獰，養來堂上絕蟲行。分明上樹安身法，切忌
X83n1578_p0701c07║遺言許外甥。且作麼生是安身法？洪便喝。真淨曰：
X83n1578_p0701c08║這一喝也有到處，也有不到處。洪忽於言下有省。
X83n1578_p0701c09║翌日，因違禪規遭刪去。時年二十有九。及遊東吳，
X83n1578_p0701c10║寓杭之淨慈，以頌發明風穴意，寄呈真淨曰：五白
X83n1578_p0701c11║猫兒無縫罅，等閒拋出令人怕。翻身跳躑百千般，
X83n1578_p0701c12║冷地看他成話𣠽。如今也解弄些些，從渠歡喜從
X83n1578_p0701c13║渠罵。却笑樹頭老舅翁，只能上樹不能下。自後復
X83n1578_p0701c14║閱汾陽語錄，至三玄頌，洊有所證。妙喜老師盖甞
X83n1578_p0701c15║語此，而叢林鮮有知者，反以文華才辯而掩其道
X83n1578_p0701c16║微。妙喜亦何由取信於後耶？又按林間錄，覺範自
X83n1578_p0701c17║述云：古之人有大機智，故能遇緣即宗一章是。覺
X83n1578_p0701c18║範與僧談靈雲偈，至玄沙未徹，語僧請益。覺範因
X83n1578_p0701c19║示偈曰：靈雲一見不再見云云。
X83n1578_p0701c20║至臨川，與朱世英遊相好。俄上藍長老者至，上藍謂
X83n1578_p0701c21║世英曰：覺範聞工詩耳，禪則其師猶錯，矧弟子耶？世
X83n1578_p0701c22║英笑曰：師能勘驗之乎？上藍曰：諾。居一日，同遊疎山，
X83n1578_p0701c23║飯於逆旅。上藍以手畫案，謂師曰：經軸之上必題[米-木+八]
X83n1578_p0701c24║字，是何義？師即畫圓相，橫一畫曰：是此義也。上藍愕
X83n1578_p0702a01║然。師為作偈曰：以字不成八不是，法身睡著無遮蔽。
X83n1578_p0702a02║衲僧對面不知名，百眾人前呼不起。上藍歸，舉似世
X83n1578_p0702a03║英。世英拊手曰：孰謂詩僧亦能識字義乎？因同看汾
X83n1578_p0702a04║陽作犢偈，牛曰：有頭無角實堪嗟，百劫難逃這作家。
X83n1578_p0702a05║凡聖不能明得盡，現前相貌有些些。師謂世英曰：此
X83n1578_p0702a06║偈又予字義之訓詁也。　崇寧二年，會無盡居士張
X83n1578_p0702a07║公于峽之善溪。張甞自謂得龍安悅禪師末後句，叢
X83n1578_p0702a08║林畏與語，因夜話及之，曰：可惜雲菴不知此事。師問
X83n1578_p0702a09║所以，張曰：商英頃自金陵酒官移知豫章，過歸宗見
X83n1578_p0702a10║之，欲為點破。方敘悅末後句未卒，此老大怒，罵曰：此
X83n1578_p0702a11║吐血禿丁，脫空妄語，不得信。既見其盛怒，更不欲敘
X83n1578_p0702a12║之。師笑曰：相公但識龍安口傳末後句，而真藥現前，
X83n1578_p0702a13║不能辨也。張大驚，起執師手曰：老師真有此意耶？師
X83n1578_p0702a14║曰：疑則別參。乃取家藏雲菴頂相，展拜贊之，書以授
X83n1578_p0702a15║師。其詞曰：雲菴綱宗，能用能照。天鼓希聲，不落凡調。
X83n1578_p0702a16║冷面嚴眸，神光獨耀。孰傳其真，觀面為肖。前悅後洪，
X83n1578_p0702a17║如融如肇。　棗柏曰：華嚴第三會，於須彌山頂上說
X83n1578_p0702a18║十住，表入理棄智，非生滅心所得至故。如須彌山在
X83n1578_p0702a19║大海中，高八萬四千由旬，非手足攀攬所及。明八萬
X83n1578_p0702a20║四千塵勞山，住煩惱大海，於一切法無思無為，即煩
X83n1578_p0702a21║惱海枯竭。塵勞山便成一切智山，煩惱海便成性海。
X83n1578_p0702a22║若起心思慮，有所攀緣，則塵勞山愈高，煩惱海愈深，
X83n1578_p0702a23║不可至其智頂。師曰：首楞嚴曰：汝但棄其生滅，守於
X83n1578_p0702a24║真常，常光現前，根塵識心應時銷落。故維摩大士現
X83n1578_p0702b01║神力，即時須彌燈王佛遣三萬二千師子座，高廣嚴
X83n1578_p0702b02║淨，來入維摩詰室。諸菩薩、大弟子、釋、梵、四天王等，昔
X83n1578_p0702b03║所未見。其室廣博，悉包容三萬二千師子座，無所妨
X83n1578_p0702b04║礙。寶覺禪師曰：以師子座之高廣，毗耶室之狹小，佇
X83n1578_p0702b05║思其間，即成妨礙。甞問轉運判官夏倚：汝言情與無
X83n1578_p0702b06║情共一體。時有狗臥香桌下，乃以壓尺擊香桌，又擊
X83n1578_p0702b07║狗曰：狗有情即去，香桌無情即住，如何得成一體？倚
X83n1578_p0702b08║不能對。寶覺曰：纔入思惟，便成剩法。前聖所知，轉相
X83n1578_p0702b09║傳授，皆此旨也，而學者莫能明。如言彈指，而五百毒
X83n1578_p0702b10║龍屈伏，女子之定亦出，尤昭著明白者也。溈山甞語
X83n1578_p0702b11║仰山曰：寂子速道，莫入陰界。而仰山曰：慧寂信位亦
X83n1578_p0702b12║不立。予恨仰山極力道不盡。　法華經曰：世尊於一
X83n1578_p0702b13║切眾前現大神力，出廣長舌，上至梵世。師曰：溈山甞
X83n1578_p0702b14║曰：凡聖情盡，體露真常。理事不二，即如如佛。而學者
X83n1578_p0702b15║不能深味此語，苟認意度而已。譬如眾盲捫象，隨所
X83n1578_p0702b16║得之為。是故象徧為尾、為蹄、為腰、為牙，而全象隱矣。
X83n1578_p0702b17║般若經曰：無二無二分，無別無斷故者，真常也。非凝
X83n1578_p0702b18║然一物，卓不變壞之常也。而解法華者曰：佛音深妙，
X83n1578_p0702b19║觸處皆聞，超越凡聖。則其舌廣長，高出梵世。此殆所
X83n1578_p0702b20║謂隨語生解，謬矣乎！　楞伽經曰：不應攝受，隨說計
X83n1578_p0702b21║著。真實者，離名字故。大慧！如為愚夫以指指物，愚夫
X83n1578_p0702b22║觀指不得實義。如是愚夫隨言說指，攝受計著，至竟
X83n1578_p0702b23║不捨，終不能得離言說指第一實義。師曰：僧問九峰
X83n1578_p0702b24║禪師曰：深山中還有佛法也無？答曰：有。僧曰：如何是
X83n1578_p0702c01║深山中佛法？答曰：石頭大者大，小者小。今學者聞舉，
X83n1578_p0702c02║便欣然以為解了。有詰之者，則曰：觸目全真，頭頭顯
X83n1578_p0702c03║現。嗟乎！此所謂觀指不得實義者也。予甞與僧自逍
X83n1578_p0702c04║遙山，經亂石磵，入五峰，休於樹陰。舉此因緣，作偈曰：
X83n1578_p0702c05║石頭若是佛法，法身應不靈聖。佛法若有大小，法身
X83n1578_p0702c06║應分少剩。枯骨頭上沒汁，衲僧眼見不信。八萬四千
X83n1578_p0702c07║法門，一句為汝說盡。　唐僧復禮有法辯，當時流輩
X83n1578_p0702c08║推尊之，作真妄偈問天下學者曰：真法性本淨，妄念
X83n1578_p0702c09║何由起？從真有妄生，此妄何所止？無初即無末，有終
X83n1578_p0702c10║應有始。無始而無終，長懷懵茲理。願為開玄妙，析之
X83n1578_p0702c11║出生死。清凉國師答曰：迷真妄念生，悟真妄即止。能
X83n1578_p0702c12║迷非所迷，安得長相似？從來未曾悟，故說妄無始。知
X83n1578_p0702c13║妄本自真，方是恒妙理。分別心未忘，何由出生死？圭
X83n1578_p0702c14║峰禪師答曰：本淨本不覺，由斯妄念起。知真妄即空，
X83n1578_p0702c15║知空妄即止。止處名有終，迷時號無始。因緣如夢幻，
X83n1578_p0702c16║何終復何始？此是眾生源，窮之出生死。又曰：人多謂
X83n1578_p0702c17║真能生妄，故妄不窮盡。為決此理，重答前偈曰：不是
X83n1578_p0702c18║真生妄，妄迷真而起。悟妄本自真，知真妄即止。妄止
X83n1578_p0702c19║似終末，悟來似初始。迷悟性皆空，皆空無終始。生死
X83n1578_p0702c20║由此迷，達此出生死。師謂二老所答之辭，皆未副復
X83n1578_p0702c21║禮問意。彼問真法本淨，妄念何由而起？但曰迷真不
X83n1578_p0702c22║覺，則孰不能答耶？因為明其意作偈曰：真法本無性，
X83n1578_p0702c23║隨緣染淨起。不了號無明，了之全佛智。無明全妄情，
X83n1578_p0702c24║知覺全真理。當念絕古今，底處尋終始？本自離言詮，
X83n1578_p0703a01║分別即生死。
X83n1578_p0703a02║徐六。喻擔板
X83n1578_p0703a03║宗鏡錄曰：雖然，心即是業，業即是心。既從心生，還從
X83n1578_p0703a04║心受。如何現今消其妄業報？答曰：但了無作，自然業
X83n1578_p0703a05║空。所以云：若了無作惡業，一生成佛。又曰：雖有作業，
X83n1578_p0703a06║而無作者，即是如來秘密之教。又凡作業，悉是自心
X83n1578_p0703a07║橫計外法，還自對治，妄取成業。若了心不取境，境不
X83n1578_p0703a08║自生，無法牽情，云何成業？師為作偈，釋其旨曰：舉手
X83n1578_p0703a09║炷香，而供養佛，其心自知，應念獲福。舉手操刃，恣行
X83n1578_p0703a10║殺戮，其心自知，死入地獄。或殺或供，一手之功，云何
X83n1578_p0703a11║業報，罪福不同？皆自橫計，有如是事，是故從來，枉沉
X83n1578_p0703a12║生死。雷長芭蕉，鐵轉磁石，俱無作者，而有是力。心不
X83n1578_p0703a13║取境，境亦自寂，故如來藏，不許有識。　師曰：晉鳩摩
X83n1578_p0703a14║羅什兒時，隨母至沙勒，頂戴佛鉢。私念：鉢形甚大，何
X83n1578_p0703a15║其輕耶？即重失聲下之。母問其故，對曰：我心有分別，
X83n1578_p0703a16║故鉢有輕重耳。予以是知一切諸法，隨念而至，念未
X83n1578_p0703a17║生時，量同太虗。然則即今現行分別者，萬類紛然，何
X83n1578_p0703a18║故靈驗不等？曰：是皆亂想虗妄，如因夢中事，心力昧
X83n1578_p0703a19║略微劣故也。嗟乎！人莫不有忠孝之心也，而王祥臥
X83n1578_p0703a20║氷則魚躍，耿恭拜井則泉冽。何也？盖其養之專，故靈
X83n1578_p0703a21║驗之應，速如影響。　涅槃經：迦葉菩薩白佛言：世尊！
X83n1578_p0703a22║如佛所說，諸佛世尊有秘密藏，是義不然。何以故？諸
X83n1578_p0703a23║佛世尊惟有密語，無秘密藏。譬如幻主機關木人，人
X83n1578_p0703a24║雖覩見屈伸俯仰，莫知其內而使之然。佛法不爾，咸
X83n1578_p0703b01║令眾生悉得知見，云何當言佛世尊有秘密藏？佛讚
X83n1578_p0703b02║迦葉：善哉，善哉！善男子！如汝所言，如來實無秘密之
X83n1578_p0703b03║藏。何以故？如秋滿月，處空顯露，清淨無翳，人皆觀見。
X83n1578_p0703b04║如來之言亦復如是，開發顯露，清淨無翳。愚人不解，
X83n1578_p0703b05║謂之秘藏；智者了達，則不名藏。又曰：又無語者，猶如
X83n1578_p0703b06║嬰孩，言語未了，雖復有語，實亦無語。如來亦爾，語未
X83n1578_p0703b07║了者，即秘密之言，雖有所說，眾生不解，故名無語。故
X83n1578_p0703b08║石頭曰：乘言須會宗，勿自立規矩。藥山曰：更須自看，
X83n1578_p0703b09║不得絕却言語。我今為汝說者個語，顯無語底。長慶
X83n1578_p0703b10║曰：二十八代祖師皆說傳心，且不說傳語，且道心作
X83n1578_p0703b11║麼生傳？若也無言啟蒙，何名達者？雲門曰：此事若在
X83n1578_p0703b12║言語上，三乘十二分教豈是無說？因甚麼道教外別
X83n1578_p0703b13║傳？若從學解機智得，只如十地聖人說法如雲如雨，
X83n1578_p0703b14║猶被佛訶，見性如隔羅縠。以此故知，一切有心，天地
X83n1578_p0703b15║懸殊。雖然如是，若是得底人，道火何曾燒著口耶？師
X83n1578_p0703b16║每曰：衲子於此徹去，方知諸佛無法可說，而證言說
X83n1578_p0703b17║法身。如何是言說法身？自答曰：斷頭船子下揚州。
X83n1578_p0703b18║　大般若經曰：諸天子竊作是念：諸藥叉等言辭呪句，
X83n1578_p0703b19║雖復隱密，而當可知。尊者善現於此般若波羅密多，
X83n1578_p0703b20║雖以種種言辭顯示，而我等輩竟不能解。善現知彼
X83n1578_p0703b21║心之所念，便告之言：汝等天子於我所說不能解耶？
X83n1578_p0703b22║諸天子言：如是，如是。具壽善現復告言：我曾於此不
X83n1578_p0703b23║說一字，汝亦不聞，當何所解？何以故？甚深般若波羅
X83n1578_p0703b24║密多文字言說皆遠離故，由於此中說者、聽者及能
X83n1578_p0703c01║解者皆不可得。一切如來、應、正等覺所證無上正等
X83n1578_p0703c02║菩提，其相甚深亦復如是。曹溪大師將入滅，方敢全
X83n1578_p0703c03║提此令者，知大乘種性純熟故。僧問歸新州意旨，乃
X83n1578_p0703c04║曰：葉落歸根，來時無口。至江西馬祖、南嶽石頭，則大
X83n1578_p0703c05║振耀之，故號石頭為真吼，馬祖為全提，其機鋒如大
X83n1578_p0703c06║火聚，擬之則死。學者乃欲以意思解，不亦悞哉！　有
X83n1578_p0703c07║僧謂師曰：如古人問：大修行人還落因果也無？答曰：
X83n1578_p0703c08║不落。或答曰：不昧。問：如何是大悲千手眼？答曰：通身
X83n1578_p0703c09║是。有聞之者則曰：我則不然。曰：徧身是。或有問：如何
X83n1578_p0703c10║是佛？或答曰：臭肉等來蠅。有聞之者曰：我則不然，破
X83n1578_p0703c11║驢脊上足蒼蠅。或問：擬借一問以為影草時如何？或
X83n1578_p0703c12║答曰：何必？有聞之者曰：何不道個不必？如諸老宿所
X83n1578_p0703c13║示，何以分其優劣，得達其旨，於法無礙？謂一切語言
X83n1578_p0703c14║無用揀擇，信手拈來也耶？則彼皆輕重問答，錙銖而
X83n1578_p0703c15║較之。謂臨機直須辨別也耶？則彼之理致具在，若無
X83n1578_p0703c16║可同異者。此吾所甞疑，不能釋也。師曰：我不解子之
X83n1578_p0703c17║疑。然聞世尊在日，有比丘根鈍，無多聞性，佛令誦苕
X83n1578_p0703c18║帚二字，日夕誦之，言苕則已忘帚，言帚則又忘苕。每
X83n1578_p0703c19║自剋責，係念不休。忽能言曰苕帚，於此大悟，得無礙
X83n1578_p0703c20║辯。才子能如誦苕帚者，當見先德大慈悲故為物之
X83n1578_p0703c21║心。僧讋譍而去。　莊子言：藏舟於壑，藏山於澤。釋者
X83n1578_p0703c22║遣語如流，至曰藏天下於天下，未有不嗒然危坐，置
X83n1578_p0703c23║筆而思者。晦堂老人甞問學者：此義如何？對之甚眾。
X83n1578_p0703c24║晦堂笑曰：汝善說道理。師作偈記其意曰：天下心知
X83n1578_p0704a01║不可藏，紛紛嗅跡但尋香。端能百尺竿頭步，始見林
X83n1578_p0704a02║梢挂角羊。又問：列子載兩小兒論日，遠近不決，而質
X83n1578_p0704a03║於孔子。孔子不答，其意何在？學者皆曰：聖如夫子，亦
X83n1578_p0704a04║莫能辨此理，是無以說也。晦堂亦笑之。師作偈釋之
X83n1578_p0704a05║曰：凉溫遠近轉增疑，不答當渠痛處錐。尚逐小兒爭
X83n1578_p0704a06║未已，仲尼何獨古難知。　師曰：靈源禪師謂予曰：道
X83n1578_p0704a07║人保養，如人病須服藥。藥之靈驗易見，要須忌口乃
X83n1578_p0704a08║可。不然，服藥何益？生死是大病，佛祖言教是良藥。汙
X83n1578_p0704a09║染心是雜毒，不能忌之。生死之病，無時而損也。予愛
X83n1578_p0704a10║其言，追念圓覺經曰：末世諸眾生，心不生虗妄。佛說
X83n1578_p0704a11║如是人，現世即菩薩。法句經曰：若起精進心，是妄非
X83n1578_p0704a12║精進。但能心不妄，精進無有涯。南嶽思大禪師悟入
X83n1578_p0704a13║法華三昧，即誦曰：是真精進，是名真法供養。汾陽無
X83n1578_p0704a14║業大達國師一生答學者之問，但曰：莫妄想。是謂稱
X83n1578_p0704a15║性之語，見道徑門。而禪者易其言，反求玄妙，良可笑
X83n1578_p0704a16║也。
X83n1578_p0704a17║師之著述，最佳者是臨濟宗旨一篇。自首至無盡
X83n1578_p0704a18║頷之，皆論三玄三要，錄於臨濟章。次述十智同真，
X83n1578_p0704a19║錄於汾陽章。次述四賓主，錄於臨濟章。龍山論賓
X83n1578_p0704a20║主語，錄龍山章。洞山論賓主語，錄洞山章。次與朱
X83n1578_p0704a21║世英上藍論經。軸首火字語錄之本章，論法華經。
X83n1578_p0704a22║世尊廣長舌語錄於本章，獨論華嚴經。語教乘常
X83n1578_p0704a23║談不錄耳。
X83n1578_p0704a24║建炎二年五月，示寂於同安。
X83n1578_p0704b01║▲南嶽石頭懷志菴主預講席十二年，宿學爭下之。
X83n1578_p0704b02║甞欲會通諸宗異義，以正一代時教。有禪者問曰：杜
X83n1578_p0704b03║順賢，首宗祖師也，而談法身則曰：懷州牛喫禾，益州
X83n1578_p0704b04║馬腹脹。此偈合歸天台何義耶？師不能對。即遊方至
X83n1578_p0704b05║洞山，謁真淨，問：古人一喝不作一喝用，意旨如何？淨
X83n1578_p0704b06║叱之，師趨出。淨笑呼曰：浙子齋後遊山好。師忽領悟，
X83n1578_p0704b07║久之辭去。淨曰：子所造雖逸格，惜緣不勝耳。師識其
X83n1578_p0704b08║意，拜賜而行。諸方力挽出世，師不應。菴居於衡嶽石
X83n1578_p0704b09║頭，二十年不與世接。有偈曰：萬機休罷付癡憨，蹤跡
X83n1578_p0704b10║時容野鹿參。不脫麻衣拳作枕，幾生夢在綠蘿菴。或
X83n1578_p0704b11║問：住山多年，有何旨趣？師對曰：山中住，獨掩柴門無
X83n1578_p0704b12║別趣。三個柴頭品字煨，不用援毫文彩露。　崇寧元
X83n1578_p0704b13║年冬，徧辭山中之人，曳杖竟去。留之不可，曰：龍安照
X83n1578_p0704b14║禪師，吾友也，偶念見之耳。龍安聞其肯來，使人自長
X83n1578_p0704b15║沙迎之，居於最樂堂。明年六月晦，問侍者：日蚤暮？曰：
X83n1578_p0704b16║已夕矣。笑曰：夢境相逢，我睡已覺。汝但莫負叢林，即
X83n1578_p0704b17║是報佛恩德。言訖而寂。
X83n1578_p0704b18║▲廬山羅漢院系南禪師臨示寂，陞座告眾曰：羅漢
X83n1578_p0704b19║今日倒騎鐵馬，逆上須彌，踏破虗空，不留朕跡。乃歸
X83n1578_p0704b20║方丈，跏趺而逝。
X83n1578_p0704b21║▲信州永豐慧日菴主自機契雲居，熟遊湘漢。暨歸
X83n1578_p0704b22║永豐，或處巖谷，或居𫑮市，令鄉民稱丘師伯。凡有所
X83n1578_p0704b23║問，以莫曉答之。忽語邑人曰：吾明日行脚去，汝等可
X83n1578_p0704b24║來相送。於是贐路者畢集，師笑不已。眾問其故，即書
X83n1578_p0704c01║偈曰：丘師伯莫曉，寂寂明皎皎。日午打三更，誰人打
X83n1578_p0704c02║得了。投筆而逝。
X83n1578_p0704c03║▲泉州尊勝有朋講師甞䟽楞嚴、維摩等經，學者宗
X83n1578_p0704c04║之。每疑祖師直指之道，故多與禪衲遊。一日，謁開元，
X83n1578_p0704c05║跡未及閫，心忽領悟。元出，遂問：座主來作甚麼？師曰：
X83n1578_p0704c06║不敢貴耳賤目。元曰：老老大大，何必如是？師曰：自是
X83n1578_p0704c07║者不長。元曰：朝看華嚴，夜讀般若則不問，如何是當
X83n1578_p0704c08║今一句？師曰：日輪正當午。元曰：閑言語，更道來。師曰：
X83n1578_p0704c09║平生仗忠信，今日任風波。然雖如是，祇如和尚恁麼
X83n1578_p0704c10║道，有甚交涉？須要新戒草鞋穿。元曰：這裏且放你過。
X83n1578_p0704c11║忽遇達磨問：你作麼生道？師便喝。元曰：這座主今日
X83n1578_p0704c12║見老僧氣衝牛斗。師曰：再犯不容。元拊掌大笑。
X83n1578_p0704c13║▲慶元府育王無竭淨曇禪師紹興丙寅夏，辭眾檀
X83n1578_p0704c14║歸付院事，四眾擁眎，揮扇久之，書偈曰：這漢從來沒
X83n1578_p0704c15║縫罅，五十六年成話𣠽。今朝死去見閻王，劒樹刀山
X83n1578_p0704c16║得人怕。打一圓相，曰：嗄！一任諸方鑽龜打瓦。收足而
X83n1578_p0704c17║化。闍維，設利如霰而下。
X83n1578_p0704c18║▲蘄州五祖法演禪師綿州鄧氏子。年三十五始棄
X83n1578_p0704c19║家祝髮受具，往成都習唯識百法論。因聞菩薩入見
X83n1578_p0704c20║道時，智與理冥，境與神會，不分能證所證。西天外道
X83n1578_p0704c21║甞難比丘曰：既不分能證所證，却以何為證？無能對
X83n1578_p0704c22║者。外道貶之，令不鳴鐘鼓，反披袈裟。三藏奘法師至
X83n1578_p0704c23║彼，救此義曰：如人飲水，冷煖自知。乃通其難。師曰：冷
X83n1578_p0704c24║煖則可知矣，如何是自知底事？遂往質本講曰：不知
X83n1578_p0705a01║自知之理如何？講莫疏其問，但誘曰：汝欲明此，當往
X83n1578_p0705a02║南方扣傳佛心宗者。師即負笈出關，所見尊宿無不
X83n1578_p0705a03║以此咨決，所疑終不破。洎謁圓照本禪師，古今因緣
X83n1578_p0705a04║會盡，惟不會。僧問興化：四方八面來時如何？化云：打
X83n1578_p0705a05║中間底。僧作禮。化云：我昨日赴個村齋，中途遇一陣
X83n1578_p0705a06║卒風暴雨，却向古廟裏避得過。請益本，本云：此是臨
X83n1578_p0705a07║濟下因緣，須是問他家兒孫始得。師遂謁浮山遠禪
X83n1578_p0705a08║師，請益前話。遠云：我有個譬喻說似你，你一似個三
X83n1578_p0705a09║家村裏賣柴漢子，把個匾擔向十字街頭立地問人，
X83n1578_p0705a10║中書堂今日商量甚麼事？師默計云：若如此，大故未
X83n1578_p0705a11║在。遠一日語師曰：吾老矣，恐虗度子光陰，可往依白
X83n1578_p0705a12║雲。此老雖後生，吾未識面。但見其頌臨濟三頓棒話，
X83n1578_p0705a13║有過人處，必能了子大事。師𱩄然禮辭。至白雲，遂舉
X83n1578_p0705a14║僧問南泉摩尼珠話請問，雲叱之，師領悟。獻投機偈
X83n1578_p0705a15║曰：山前一片閑田地，叉手叮嚀問祖翁。幾度賣來還
X83n1578_p0705a16║自買，為憐松竹引清風。雲特印可，令掌磨事。一日有
X83n1578_p0705a17║僧見磨轉，遽指以問師曰：此神通耶？法爾耶？師褰衣
X83n1578_p0705a18║旋磨一帀，僧無語。未幾雲至，語師曰：有數禪客自廬
X83n1578_p0705a19║山來，皆有悟入處。教伊說亦說得，有來由舉因緣問
X83n1578_p0705a20║伊亦明得，教伊下語亦下得，祇是未在。師於是大疑，
X83n1578_p0705a21║私自計曰：既悟了，說亦說得，明亦明得，如何却未在？
X83n1578_p0705a22║遂參究累日，忽然省悟。從前寶惜，一時放下。走見白
X83n1578_p0705a23║雲，雲為手舞足蹈，師亦一笑而已。師後曰：吾因茲出
X83n1578_p0705a24║一身白汗，便明得下載清風。雲一日示眾曰：古人道，
X83n1578_p0705b01║如鏡鑄像，像成後鏡在甚麼處？眾下語不契，舉以間
X83n1578_p0705b02║師。師近前問訊曰：也不較多。雲笑曰：須是道者始得。
X83n1578_p0705b03║乃命分座，開示方來。
X83n1578_p0705b04║雪堂和尚拾遺錄云：五祖在受業寺，逐字禮蓮經。
X83n1578_p0705b05║一夕，遇屎字，欲唱禮，遽疑，乃白諸老宿曰：如何屎
X83n1578_p0705b06║字亦稱為法寶？某禮至此，疑不解。老宿曰：據汝所
X83n1578_p0705b07║問，可以南詢，汝正是宗門中根器也。祖遂南遊。初
X83n1578_p0705b08║抵興元府，經時逗留，隨房僧赴請，稍違初志。受業
X83n1578_p0705b09║師聞之，寄信至祖，祖開緘，只見兩行字云：汝既出
X83n1578_p0705b10║得醋甕，又却淹在醬缸裏。祖讀罷，即日登途，往浙
X83n1578_p0705b11║西參圓照本。次見浮山遠，遠異其根器，指見白雲
X83n1578_p0705b12║端，端示以世尊有密語，迦葉不覆藏因緣，久之未
X83n1578_p0705b13║契。一日，自廊趨上法堂，疑情頓息。未幾，令充磨頭
X83n1578_p0705b14║下。與燈錄同。豈拾遺所載禮經事，是成都習唯識
X83n1578_p0705b15║已前事；迦葉不覆藏因緣，乃白雲所示；南泉摩尼
X83n1578_p0705b16║珠因緣，乃師所請益。記者各述所聞，而拾遺所載，
X83n1578_p0705b17║固燈錄所刪棄耶？拾遺錄又云：白雲一日室中舉
X83n1578_p0705b18║雲門示眾：如許大栗子，喫得幾個？眾下語皆不契，
X83n1578_p0705b19║問師，師曰：懸羊頭，賣狗肉。雲駭之。師甞曰：我參二
X83n1578_p0705b20║十年，今方識羞。後靈源聞，嘆曰：好識羞兩字。因作
X83n1578_p0705b21║正續銘，遂載銘中。有俗士投師出家，自曰：捨緣。師
X83n1578_p0705b22║曰：何謂捨緣？士曰：有妻，予捨之，謂之捨緣。師曰：我
X83n1578_p0705b23║也有個老婆，還信否？士默然。師乃頌曰：我有個老
X83n1578_p0705b24║婆，出世無人見。晝夜共一處，自然有方便。并錄以
X83n1578_p0705c01║博聞。
X83n1578_p0705c02║問：如何是臨濟下事？師曰：五逆聞雷。曰：如何是雲門
X83n1578_p0705c03║下事？師曰：紅旗閃爍。曰：如何是曹洞下事？師曰：馳書
X83n1578_p0705c04║不到家。曰：如何是溈仰下事？師曰：斷碑橫古路。僧禮
X83n1578_p0705c05║拜，師曰：何不問法眼下事？曰：留與和尚。師曰：巡人犯
X83n1578_p0705c06║夜。　問：如何是佛？師曰：露胸跣足。曰：如何是法？師曰：
X83n1578_p0705c07║大赦不放。曰：如何是僧？師曰：釣魚船上謝三郎。
X83n1578_p0705c08║徑山杲云：此三轉語，一轉具三玄、三要、四料揀、四
X83n1578_p0705c09║賓主。洞山五位，雲門三句，百千法門，無量妙義。若
X83n1578_p0705c10║人揀得，許你具一隻眼。
X83n1578_p0705c11║圓悟一日請益：臨濟四賓主怎生？師曰：也祗個（祗下應有
X83n1578_p0705c12║是字）程限，是甚麼閑事？又云：我這裏却似馬前相撲倒
X83n1578_p0705c13║便休。　師謂圜悟曰：你也儘好，只是有些病。悟再三
X83n1578_p0705c14║請問：不知某有甚麼病？師云：只是禪忒多。悟云：本為
X83n1578_p0705c15║參禪，因甚麼却嫌人說禪？師云：只似尋常說話時多
X83n1578_p0705c16║少好？時有僧便問：因甚嫌人說禪？師云：惡情悰。　師
X83n1578_p0705c17║一日問圜悟無縫塔話，悟罔然，直從方丈至三門方
X83n1578_p0705c18║道得。師云：你道得也。悟云：不然，暫時不在便不堪也。
X83n1578_p0705c19║　三佛一日相謂曰：老和尚祇是乾𪹼𪹼地，往往說
X83n1578_p0705c20║心說性不得。因請益：佛身無為，不墮諸數。師曰：譬如
X83n1578_p0705c21║清淨摩尼寶珠映於五色，五色是數，摩尼是佛身。圜
X83n1578_p0705c22║悟謂二老曰：他大段會說，我輩說時費多少工夫？他
X83n1578_p0705c23║祇一兩句便了，分明是個老大蟲。師聞之，乃曰：若說
X83n1578_p0705c24║心說性，便是惡口。又曰：猫有歃血之功，虎有起屍之
X83n1578_p0706a01║德，所謂驅耕夫之牛，奪饑人之食。若不如是，盡是弄
X83n1578_p0706a02║泥團漢。　三佛侍師於一亭上夜話，及歸，燈已滅。師
X83n1578_p0706a03║於暗中曰：各人下一轉語。佛鑑曰：彩鳳舞丹霄。佛眼
X83n1578_p0706a04║曰：鐵蛇橫古路。佛果曰：看脚下。師曰：滅吾宗者克勤
X83n1578_p0706a05║耳。　開聖覺初參長蘆夫鐵脚，久無所得，聞師法道，
X83n1578_p0706a06║徑造席下。一日，室中問云：釋迦、彌勒猶是他奴，且道
X83n1578_p0706a07║他是阿誰？覺云：鬍張三，黑李四。師然其語。時圜悟和
X83n1578_p0706a08║尚為座元，師舉此語似之。語云：好則好，恐未實，不可
X83n1578_p0706a09║放過，更於言下搜看。次日入室，垂問如前，覺云：昨日
X83n1578_p0706a10║向和尚道了。師云：道甚麼？覺云：鬍張三，黑李四。師云：
X83n1578_p0706a11║不是，不是。覺云：和尚為甚昨日道是？師云：昨日是，今
X83n1578_p0706a12║日不是。覺於言下大悟。覺後出世，住開聖，見長蘆法
X83n1578_p0706a13║席大盛，乃嗣夫不原所得。拈香時，忽覺胸前如搗，遂
X83n1578_p0706a14║於痛處發癰成竅，以乳香作餅塞之，久而不愈，竟卒。
X83n1578_p0706a15║　舉：僧問洞山：如何是善知識眼？山曰：紙撚無油。洞
X83n1578_p0706a16║山老漢不是無，祇是大儉。或有人問：四面如何是善
X83n1578_p0706a17║知識眼？但向伊道：瞎！且要相稱。紙撚無油也大奇，不
X83n1578_p0706a18║堪拈掇有誰知？回身却憶來時路，月下騰騰信脚歸。
X83n1578_p0706a19║　示眾：佛祖生冤家，悟道染泥土，無為無事人，聲色
X83n1578_p0706a20║如聾瞽。且道如何即是？恁麼也不得，不恁麼也不得，
X83n1578_p0706a21║恁麼不恁麼總不得。忽有個出來道：恁麼也得，不恁
X83n1578_p0706a22║麼也得，恁麼不恁麼總得。祇向伊道：我也知你向鬼
X83n1578_p0706a23║窟裏作活計。　示眾，舉：德山答僧：我宗無語句。雪峰
X83n1578_p0706a24║聞之有省。後峰云：我當時空手去，空手歸因緣（語具雪峰
X83n1578_p0706b01║章）。師云：白雲今日說向透未過者，有個人從東京來，
X83n1578_p0706b02║問伊：甚處來？他却道：蘇州來。問伊：蘇州事如何？伊道：
X83n1578_p0706b03║一切尋常。雖然如是，謾白雲不過。何故？祇為語音各
X83n1578_p0706b04║別。畢竟如何？蘇州菱，邵伯藕。　小參，舉：陸亘大夫問
X83n1578_p0706b05║南泉：弟子家中有一片石，也曾坐，也曾臥，擬鐫作佛，
X83n1578_p0706b06║得麼？云：得。陸曰：莫不得麼？云：不得。大眾，夫為善知識，
X83n1578_p0706b07║須明決擇，為甚麼他人道得也道得？他人道不得也
X83n1578_p0706b08║道不得？還知南泉落處麼？白雲不惜眉毛與汝注破，
X83n1578_p0706b09║得又是誰道來？不得又是誰道來？汝若更不會，老僧
X83n1578_p0706b10║今夜為汝作個樣子。乃舉手云：將三界二十八天作
X83n1578_p0706b11║個佛頭，金輪水際作個佛脚，四大洲作個佛身。雖然
X83n1578_p0706b12║作此佛兒子了，汝諸人又却在那裏安身立命？大眾
X83n1578_p0706b13║還會也未？老僧作第二個樣子去也。將東弗於逮作
X83n1578_p0706b14║一個佛，南贍部洲作一個佛，西瞿耶尼作一個佛，北
X83n1578_p0706b15║鬱單越作一個佛，草木叢林是佛，蠢動含靈是佛。既
X83n1578_p0706b16║恁麼，又喚甚麼作眾生？還會也未？不如東弗於逮還
X83n1578_p0706b17║他東弗於逮，南贍部洲還他南贍部洲，西瞿耶尼還
X83n1578_p0706b18║他西瞿耶尼，北鬱單越還他北鬱單越，草木叢林還
X83n1578_p0706b19║他草木叢林，蠢動含靈還他蠢動含靈。所以道：是法
X83n1578_p0706b20║住法位，世間相常住。既恁麼，汝又喚甚麼作佛？還會
X83n1578_p0706b21║麼？忽有個漢出來道：白雲休寐語，大眾記取這一轉。
X83n1578_p0706b22║　示眾：將四大海水為一枚硯，須彌山作一管筆，有
X83n1578_p0706b23║人向虗空裏寫祖師西來意五字。太平下座，大展坐
X83n1578_p0706b24║具，禮拜為師。若寫不得，佛法無靈驗。有麼？有麼？便下
X83n1578_p0706c01║座。大眾散，師高聲云：侍者。者應諾，師曰：收取坐具。復
X83n1578_p0706c02║問侍者云：收得坐具麼？者提起坐具，師曰：我早知汝
X83n1578_p0706c03║恁麼也。　上堂：說佛說法，拈槌竪拂，白雲萬里。德山
X83n1578_p0706c04║入門便棒，臨濟入門便喝，白雲萬里。然後恁麼也不
X83n1578_p0706c05║得，不恁麼也不得，恁麼不恁麼總不得，也則白雲萬
X83n1578_p0706c06║里。或有個漢出來道：長老，你恁麼道，也則白雲萬里。
X83n1578_p0706c07║這個說話喚作矮子看戲，隨人上下，三十年後一場
X83n1578_p0706c08║好笑。且道笑個甚麼？笑白雲萬里。　謝街坊，上堂：街
X83n1578_p0706c09║坊昨日將一把沙到方丈前，一見老僧劈面便撒。賴
X83n1578_p0706c10║遇老僧，先見衫袖一遮，並不妨事。今朝舉似大眾，不
X83n1578_p0706c11║敢隱藏。何故？賞伊大膽，下得這個手脚。忽有人問：白
X83n1578_p0706c12║雲為什麼只恁休去？不見道：老不以筋力為能？然雖
X83n1578_p0706c13║如是，賓主歷然。　端和尚忌辰，上堂：去年正當恁麼
X83n1578_p0706c14║時，多前年三件事；今年正當恁麼時，多去年七件事。
X83n1578_p0706c15║這十件事數不過者甚多。何也？去却七三存一事，是
X83n1578_p0706c16║去年說是今日。急如箭，黑似漆，無言童子口吧吧，無
X83n1578_p0706c17║足仙人劈胸趯。乃云：交。下座。　上堂：汝等諸人見老
X83n1578_p0706c18║和尚鼓動唇吻，竪起拂子，便作勝解。及乎山禽聚集，
X83n1578_p0706c19║牛動尾巴，却將作等閑。殊不知簷聲不斷前旬雨，電
X83n1578_p0706c20║影還連後夜雷。　謝監收，上堂：人之性命事，第一須
X83n1578_p0706c21║是○。欲得成此○，先須防於○。若是真○人，○○。
X83n1578_p0706c22║　上堂：山僧昨日入城，見一棚傀儡，不免近前看。或見
X83n1578_p0706c23║端嚴奇特，或見醜陋不堪，動轉行坐，青黃赤白，一一
X83n1578_p0706c24║見了。子細看時，元來青布幔裏有人。山僧忍俊不禁，
X83n1578_p0707a01║乃問：長史高姓？他道：老和尚看便了，問甚麼姓？大眾，
X83n1578_p0707a02║山僧被他一問，直得無言可對，無理可伸。還有人為
X83n1578_p0707a03║山僧道得麼？昨日那裏落節，今日這裏拔本。　示眾
X83n1578_p0707a04║云：吾本來茲土，傳法救迷情。一花開五葉，結果自然
X83n1578_p0707a05║成。達磨大師信脚來，信口道，後代兒孫多成計較。要
X83n1578_p0707a06║會開花結果處麼？鄭州棃，青州棗，萬物無過出處好。
X83n1578_p0707a07║　示眾云：真如凡聖皆是夢言，佛及眾生並為增語。
X83n1578_p0707a08║或有人出來道：盤山老聻？但向伊道：不因紫陌花開
X83n1578_p0707a09║早，爭得黃鸎下柳條？若更問：五祖老聻？自云：諾，惺惺
X83n1578_p0707a10║著。　師云：三乘人出三界獄，小果必藉方便，如穴地
X83n1578_p0707a11║穿壁，取自天窓中出。惟得道菩薩從初入地獄，先與
X83n1578_p0707a12║獄子不相疑，一切如常。一日，寄信去覔得酒肉與獄
X83n1578_p0707a13║子喫，至大醉，取獄子衣服行纏結束自身，却將自己
X83n1578_p0707a14║破衣服與獄子著，移枷在獄子項上，坐在牢裏，却自
X83n1578_p0707a15║手捉獄子藤條，公然從大門出去。參禪人須是恁麼
X83n1578_p0707a16║始得。　師曰：我這裏禪似個什麼？如人家會作賊，有
X83n1578_p0707a17║一兒子一日云：我爺老後，我却如何養家？須學個事
X83n1578_p0707a18║業始得。遂白其爺，爺云：好得。一夜，引至巨室穿窬人
X83n1578_p0707a19║宅開櫃，乃教兒子入其中取衣帛。兒纔入櫃，爺便閉
X83n1578_p0707a20║却，復鎖了，故於廳上扣打，令其家驚覺，乃先尋穿窬
X83n1578_p0707a21║而去。其家人即時起來，點火燭之，知有賊，但已去了。
X83n1578_p0707a22║其賊兒在櫃中私自語曰：我爺何故如此？正悶悶中，
X83n1578_p0707a23║却得一計，作鼠齩聲。其家遣婢點燈開櫃，櫃纔開了，
X83n1578_p0707a24║賊兒聳身吹滅燈，推倒婢走出。其家人趕至中路，賊
X83n1578_p0707b01║兒忽見一井，乃推巨石投井中，其人却於井中覔。賊
X83n1578_p0707b02║兒直走歸家，問爺，爺云：你休說，你怎生得出？兒具說
X83n1578_p0707b03║上件意，爺云：你恁麼儘做得。　師垂語曰：譬如水牯
X83n1578_p0707b04║牛過窓欞，頭角四蹄都過了，因甚尾巴過不得？
X83n1578_p0707b05║月林觀頌云：牛過窓欞，錯為安名，大唐國裏，不見
X83n1578_p0707b06║一人。　高峰妙頌云：等閑放出這牛兒，頭角分明
X83n1578_p0707b07║舉似誰？若向尾巴尖上會，新羅鷂子過多時。
X83n1578_p0707b08║師一日持錫遶廊曰：莫有屬牛人問命麼？眾皆無語。
X83n1578_p0707b09║師乃曰：孫臏今日開鋪，更無一人垂顧。可憐三尺龍
X83n1578_p0707b10║鬚，喚作尋常破布。　常展手問僧曰：如何喚作手？
X83n1578_p0707b11║　室中常問僧：倩女離魂，那個是真底？
X83n1578_p0707b12║萬菴柔頌。憶昔春風上苑行，爛窺紅紫厭平生。如
X83n1578_p0707b13║今再到曾行處，寂寂無人草自生。　或菴體頌。縱
X83n1578_p0707b14║使百千劫，所作業不忘。因緣會遇時，果報還自受。
X83n1578_p0707b15║　普融藏主入室次，師舉離魂話問之，有契。呈偈
X83n1578_p0707b16║曰：二女合為一媳婦，輪機絕斷難回互。從來往返
X83n1578_p0707b17║絕蹤由，行人莫問來時路。
X83n1578_p0707b18║崇寧三年六月二十五日，上堂辭眾曰：趙州和尚有
X83n1578_p0707b19║末後句，你作麼生會？試出來道看。若會得去，不妨自
X83n1578_p0707b20║在快活。如或未然，這好事作麼說？良久曰：說即說了
X83n1578_p0707b21║也，祇是諸人不知。要會麼？富嫌千口少，貧恨一身多。
X83n1578_p0707b22║珍重！時山門有土木之役，躬往督之，誡曰：汝等好作
X83n1578_p0707b23║息，吾不復來矣。歸方丈，淨髮澡浴。旦日，吉祥而逝，年
X83n1578_p0707b24║八十餘。先是，五祖遺記曰：吾滅後，可留真身。吾手啟
X83n1578_p0707c01║而舉，吾再出矣。師住山時，塑手泥淶中裂，相去容七，
X83n1578_p0707c02║眾咸異之。師甞拜塔，以手指云：當時與麼全身去，今
X83n1578_p0707c03║日重來記得無？復云：以何為驗？以此為驗。遂作禮。及
X83n1578_p0707c04║將亡之夕，山摧石隕，四十里內，巖谷震吼。闍維，設利
X83n1578_p0707c05║如雨。塔於東山之南。
X83n1578_p0707c06║▲提刑郭祥正字功甫。謁白雲，雲上堂曰：夜來枕上
X83n1578_p0707c07║作得個山頌，謝功甫大儒廬山二十年之舊，今日遠
X83n1578_p0707c08║訪白雲之勤，當須舉與大眾，請已後分明舉似諸方。
X83n1578_p0707c09║此頌豈惟謝功甫大儒，直要與天下有鼻孔衲僧脫
X83n1578_p0707c10║却著肉汗衫，莫言不道。乃曰：上大人，丘乙己。化三千，
X83n1578_p0707c11║七十士。爾小生，八九子。佳作仁，可知禮也。士切疑，後
X83n1578_p0707c12║聞小兒誦之，忽有省，以書報雲。雲以偈答曰：藏身不
X83n1578_p0707c13║用縮頭，斂跡何須收脚。金烏半夜撩天，玉兔趕他不
X83n1578_p0707c14║著。
X83n1578_p0707c15║蘿湖野錄云：郭謁端，端問曰：牛醇乎？對曰：醇矣。端
X83n1578_p0707c16║遽厲聲叱之，郭不覺拱而立，端曰：醇乎！醇乎！於是
X83n1578_p0707c17║為郭陞堂而發揮之曰：牛來山中，水足草足；牛出
X83n1578_p0707c18║山去，東觸西觸。又不免送之以偈曰：上大人，丘乙
X83n1578_p0707c19║己，化三千。可知禮當是一事，所記各有所詳耳。
X83n1578_p0707c20║元祐中，往衢之南禪謁泉萬卷，請陞座，公趨前拈香
X83n1578_p0707c21║曰：海邊枯木，入手成香，爇向罏中，橫穿香積。如來鼻
X83n1578_p0707c22║孔作此大事，須是對眾白過始得。雲居老人有個無
X83n1578_p0707c23║縫布衫，分付南禪禪師，著得不長不短，進前則諸佛
X83n1578_p0707c24║讓位，退步則海水澄波，今日嚬呻，六種震動。遂召曰：
X83n1578_p0708a01║大眾！還委悉麼？有意氣時添意氣，不風流處也風流。
X83n1578_p0708a02║泉曰：遞相鈍置。公曰：因誰致得？　崇寧初，到五祖，請
X83n1578_p0708a03║祖陞座，公趨前拈香曰：此一瓣香爇向罏中，供養我
X83n1578_p0708a04║堂頭法兄禪師，伏願於方廣座上擘開面門，放出先
X83n1578_p0708a05║師形相，與他諸人描邈。何以如此？白雲巖畔舊相逢，
X83n1578_p0708a06║往日今朝事不同，夜靜水寒魚不食，一罏香散白蓮
X83n1578_p0708a07║峰。祖遂云：曩謨薩怛哆鉢囉野，恁麼恁麼，幾度白雲
X83n1578_p0708a08║谿上望，黃梅花向雪中開；不恁麼不恁麼，嫩柳垂金
X83n1578_p0708a09║線，且要應時來。不見龐居士問馬大師云：不與萬法
X83n1578_p0708a10║為侶者是甚麼人？大師云：待汝一口吸盡西江水即
X83n1578_p0708a11║向汝道。大眾，一口吸盡西江水，萬丈深潭窮到底，略
X83n1578_p0708a12║彴不是趙州橋，明月清風安可比？　後又到保寧，亦
X83n1578_p0708a13║請陞座，公拈杳曰：法鼓既鳴，寶香初爇，楊岐頂𩕳門，
X83n1578_p0708a14║請師重著楔。保寧卓拄杖一下曰：著楔已竟，大眾證
X83n1578_p0708a15║明。又卓一下，便下座。　到雲居，請佛印陞座，公拈香
X83n1578_p0708a16║曰：覺地相逢一何早，鶻臭布衫今脫了，要識雲居一
X83n1578_p0708a17║句玄，珍重後園驢喫草。召大眾曰：此一瓣香薰天炙
X83n1578_p0708a18║地去也。印曰：今日不著便，被這漢當面塗糊。便打，乃
X83n1578_p0708a19║曰：謝公千里來相訪，共話東山竹徑深，借與一龍騎
X83n1578_p0708a20║出洞，若逢天旱便為霖。擲拄杖下座，公拜起，印曰：收
X83n1578_p0708a21║得龍麼？公曰：已在這裏。印曰：作麼生騎？公擺手作舞
X83n1578_p0708a22║便行，印拊掌曰：祇有這漢猶較些子。
X83n1578_p0708a23║▲安吉州上方日益禪師開堂日，上首白槌罷，師曰：
X83n1578_p0708a24║白槌前觀一又不成，白槌後觀二又不是。到這裏，任
X83n1578_p0708b01║是鐵眼銅睛，也須百雜碎。莫有不避危亡底衲僧，試
X83n1578_p0708b02║出來看。時有兩僧齊出，師曰：一箭落雙鵰。僧曰：某甲
X83n1578_p0708b03║話猶未問，何得著忙？師曰：莫是新羅僧麼？僧擬議，師
X83n1578_p0708b04║曰：撞露柱漢。便打。
X83n1578_p0708b05║▲灨州顯首座賦性高逸，機辯自將。保寧勇禪師以
X83n1578_p0708b06║子育之，因示以神劍頌：提得神鋒勝太阿，萬年妖孽
X83n1578_p0708b07║盡消磨。直饒埋向塵泥裏，爭奈靈光透匣何。顯曰：漫
X83n1578_p0708b08║效顰，亦提得一個。勇曰：何不呈似老僧。顯便舉云：凜
X83n1578_p0708b09║凜寒光出匣時，乾坤閃爍耀潛輝。當鋒截斷毗盧頂，
X83n1578_p0708b10║更有何妖作是非。勇曰：忽遇天魔外道來時如何？顯
X83n1578_p0708b11║以坐具便摵，勇作倒勢，顯拂袖便行。勇曰：且來。顯曰：
X83n1578_p0708b12║且去掘窟。勇笑而已。尋謁端禪師於白雲，端稱於眾，
X83n1578_p0708b13║待以猶子之禮。一日，端與淨居瑤公遊水磨，顯偕數
X83n1578_p0708b14║衲先在，遂侍端右。瑤曰：顯兄且莫妨穩便。端曰：從他
X83n1578_p0708b15║在此聽話。顯曰：不曾帶得褾手錢來。便行。二老相顧，
X83n1578_p0708b16║為之解顏。
X83n1578_p0708b17║▲洪州泐潭景祥禪師室中問僧：達磨西歸，手携隻
X83n1578_p0708b18║履，當時何不兩隻都將去？曰：此土也要留個消息。師
X83n1578_p0708b19║曰：一隻脚在西天，一隻脚在東土，著甚來由？僧無語。
X83n1578_p0708b20║　問僧：惟一堅密身，一切塵中現。如何是塵中現底
X83n1578_p0708b21║身？僧指香罏曰：這個是香罏。師曰：帶累三世諸佛生
X83n1578_p0708b22║陷地獄。僧罔措，師便打。　師常叉手夜坐，如對大賓。
X83n1578_p0708b23║初坐手與趺綴，至五鼓必齊膺，因號祥叉手焉。
X83n1578_p0708b24║▲和州光孝慧蘭禪師不知何許人也。甞以觸衣書
X83n1578_p0708c01║七佛名，叢林稱為蘭布裩。建炎末，逆虜犯淮，執師見
X83n1578_p0708c02║酋長。長曰：聞我名否？師曰：我所聞者，唯大宋天子之
X83n1578_p0708c03║名。長恚，令左右以鎚擊之。鎚至，輒斷壞。長驚異，延麾
X83n1578_p0708c04║下敬事之。經旬，師索薪自焚，無敢供者。親拾薪成龕，
X83n1578_p0708c05║怡然端坐，烟焰一起，流光四騰，虜跪伏多灼膚者。火
X83n1578_p0708c06║絕，得五色舍利，併靈骨北歸。所執僧尼，悉聽自便。和
X83n1578_p0708c07║人至今詠之。
X83n1578_p0708c08║▲真州長蘆真歇清了禪師襁褓入寺，見佛喜動眉
X83n1578_p0708c09║睫。至沔漢，扣丹霞之室。霞問：如何是空劫已前自己？
X83n1578_p0708c10║師擬對，霞曰：你閙在，且去。一日，登鉢盂峰，豁然契悟，
X83n1578_p0708c11║徑歸侍立。霞掌曰：將謂你知有。師欣然拜之。霞翌日
X83n1578_p0708c12║上堂曰：日照孤峰翠，月臨溪水寒。祖師玄妙訣，莫向
X83n1578_p0708c13║寸心安。便下座。師直前曰：今日陞座，更瞞某不得也。
X83n1578_p0708c14║霞曰：你試舉我今日陞座看。師良久，霞曰：將謂你瞥
X83n1578_p0708c15║地。師便出。
X83n1578_p0708c16║▲明州天童宏智正覺禪師隰州李氏子。母夢五臺
X83n1578_p0708c17║一僧解環與環其右臂，乃孕，遂齋戒。及生，右臂特起
X83n1578_p0708c18║若環狀。七歲日誦數千言，十一得度，十八遊方至香
X83n1578_p0708c19║山，謁成枯木，甚器之。一日，聞僧誦蓮經，至父母所生
X83n1578_p0708c20║眼，悉見三千界，瞥然有省，即詣丈室陳所悟。山指臺
X83n1578_p0708c21║上香合曰：裏面是甚麼物？師曰：是甚麼心行？山曰：汝
X83n1578_p0708c22║悟處又作麼生？師以手畫一圓相呈之，復拋向後。山
X83n1578_p0708c23║曰：弄泥團漢有甚麼限？師曰：錯。山曰：別見人始得。師
X83n1578_p0708c24║應諾諾。即造丹霞，霞問：如何是空劫已前自己？師曰：
X83n1578_p0709a01║井底蝦蟇吞却月，三更不借夜明簾。霞曰：未在，更道。
X83n1578_p0709a02║師擬議，霞打一拂子曰：又道不借。師言下釋然，遂作
X83n1578_p0709a03║禮。霞曰：何不道取一句？師曰：某甲今日失錢遭罪。霞
X83n1578_p0709a04║曰：未暇打得你在，且去。　紹興丁丑九月，謁郡僚及
X83n1578_p0709a05║檀度，次謁越帥趙公令詪，與之言別。十月七日還山，
X83n1578_p0709a06║翌日辰巳間，沐浴更衣，端坐告眾，顧侍僧索筆作書，
X83n1578_p0709a07║遺育王大慧禪師，請主後事。仍書偈曰：夢幻空華，六
X83n1578_p0709a08║十七年。白鳥烟沒，秋水連天。擲筆而逝。龕留七日，顏
X83n1578_p0709a09║貌如生。
X83n1578_p0709a10║▲江州圓通德止禪師歷陽金紫徐閎中之季子，雙
X83n1578_p0709a11║瞳紺碧，神光射人。十歲未知書，既我童，強記過人，為
X83n1578_p0709a12║文多奇語。弱冠夢異僧授四句偈，已而有以南安巖
X83n1578_p0709a13║主像遺之者，即傍所載聰明偈，自是持念不忘。後五
X83n1578_p0709a14║年，隨金紫將漕西洛，一夕忽大悟，連作數偈。一曰：不
X83n1578_p0709a15║因言句不因人，不因物色不因聲。夜半吹燈方就枕，
X83n1578_p0709a16║忽然這裏已天明。每嘯歌自若，眾莫測之。乃力求出
X83n1578_p0709a17║家，父弗許，欲以官授之。師曰：某方將脫世網，不著三
X83n1578_p0709a18║界，豈復刺頭於利名中耶？請移授從兄珏，遂祝髮受
X83n1578_p0709a19║具。
X83n1578_p0709a20║▲衡州華藥智朋禪師依寶峰有年，無省。因為眾持
X83n1578_p0709a21║鉢，峰自題其像曰：雨洗淡紅桃蕚嫩，風搖淺碧柳絲
X83n1578_p0709a22║輕。白雲影裏怪石露，綠水光中古木清。咦！你是何人？
X83n1578_p0709a23║至焦山，枯木成禪師見之，歎曰：今日方知此老親見
X83n1578_p0709a24║先師來。師遂請益其贊。成曰：豈不見法眼拈夾山境
X83n1578_p0709b01║話曰：我二十年祇作境會。師即契悟。（蘿湖野錄云：成指偈問師曰：汝
X83n1578_p0709b02║會麼？師曰：不會。成曰：汝記得法燈擬寒山詩否？師遂踊至誰人知此意，令我憶南泉。於憶字處，成遽以手掩師
X83n1578_p0709b03║口曰：住！住！師豁然有省。）乃曰：元來恁麼地。成曰：汝作麼生會？師
X83n1578_p0709b04║曰：春生夏長，秋收冬藏。成曰：直須保任。師應諾。
X83n1578_p0709b05║▲吉州青原齊禪師從雲盖智禪師出家，執事首座。
X83n1578_p0709b06║座一日秉拂罷，師問曰：某聞首座所說，莫曉其義，伏
X83n1578_p0709b07║望慈悲指示。座諄諄誘之，使究無著說這個法。踰兩
X83n1578_p0709b08║日有省，以偈呈曰：說法無如這個親，十方剎海一微
X83n1578_p0709b09║塵。若能於此明真理，大地何曾見一人？座駭然。後徧
X83n1578_p0709b10║參，至石門印契。　示寂日，說偈遺眾曰：昨夜三更過
X83n1578_p0709b11║急灘，灘頭雲霧黑漫漫。一條拄杖為知己，擊碎千山
X83n1578_p0709b12║與萬山。
X83n1578_p0709b13║▲天台山如菴主看雲門東山水上行語，發明己見。
X83n1578_p0709b14║歸隱故山，猿鹿為伍。郡守聞其風，逼請住持。師作偈
X83n1578_p0709b15║曰：三十年來住此山，郡符何事到林間。休將瑣瑣塵
X83n1578_p0709b16║寰事，換我一生閑又閑。遂焚其廬，竟不知所止。
X83n1578_p0709b17║▲平江府西竺寺尼法海禪師寶文呂嘉之，姑領旨
X83n1578_p0709b18║於一公。諸名儒屢挽應世，堅不從。將示寂，說偈曰：霜
X83n1578_p0709b19║天雲霧結，山月冷涵輝。夜接故鄉信，曉行人不知。屆
X83n1578_p0709b20║明坐脫。
X83n1578_p0709b21║▲東京慧林懷深慈受禪師壽春府夏氏子，生而祥
X83n1578_p0709b22║光現舍。文殊堅禪師遙見，疑火也。詰旦，知師始生，往
X83n1578_p0709b23║訪之。師見堅輒笑，母許出家，依淨照於嘉禾資聖。照
X83n1578_p0709b24║舉良遂見麻谷因緣，問曰：如何是良遂知處？師即洞
X83n1578_p0709c01║明。出住資福，屨滿戶外。蔣山佛鑑懃禪師行化至，茶
X83n1578_p0709c02║退，師引巡寮，至千人街坊。鑑問：既是千人街坊，為甚
X83n1578_p0709c03║麼祇有一人？師曰：多虗不如少實。鑑曰：恁麼那？師赧
X83n1578_p0709c04║然。值朝廷以資福為神霄宮，因棄往蔣山，留西菴陳
X83n1578_p0709c05║請益。鑑曰：資福知是般事便休。師曰：某實未穩，望和
X83n1578_p0709c06║尚不外。鑑舉倩女離魂話，反覆窮之，大豁疑礙。呈偈
X83n1578_p0709c07║曰：祇是舊時行履處，等閑舉著便誵訛。夜來一陣狂
X83n1578_p0709c08║風起，吹落桃花知幾多？鑑拊几曰：這底豈不是活祖
X83n1578_p0709c09║師意？
X83n1578_p0709c10║▲平江府萬壽如璝證悟禪師凡見僧，必問：近日如
X83n1578_p0709c11║何？僧擬對，即拊其背曰：不可思議。將示寂，眾集，復曰：
X83n1578_p0709c12║不可思議。乃合掌而終。
X83n1578_p0709c13║▲越州天衣如哲禪師自退席，寓平江之萬壽寺，飲
X83n1578_p0709c14║啖無擇，人多侮之。有以瑞巖喚主人公話問者，師答
X83n1578_p0709c15║偈曰：瑞巖常喚主人公，突出須彌最上峰。大地掀翻
X83n1578_p0709c16║無覔處，笙歌一曲畵樓中。一日曰：吾行矣。令拂拭所
X83n1578_p0709c17║乘筍輿，乃書偈告眾曰：道在用處，用在死處。時人祇
X83n1578_p0709c18║管貪歡樂，不肯學無為。敘平昔參問，勉眾進修已，忽
X83n1578_p0709c19║竪起拳曰：諸人且道，這個落在甚麼處？眾無對。師揮
X83n1578_p0709c20║案一下曰：一齊分付與秋風。遂入輿，端坐而逝。
X83n1578_p0709c21║▲大覺法慶禪師因侍者讀洞山錄作愚癡齋處，者
X83n1578_p0709c22║曰：古人甚奇怪。師謂侍者曰：吾化後，汝可喚之。若能
X83n1578_p0709c23║回來，是有道力也。後預知時至，乃作頌曰：今年五月
X83n1578_p0709c24║初五，四大將離本主。白骨當風颺却，免占檀那地土。
X83n1578_p0710a01║衣物盡付侍者齋僧，始聞初夜鐘聲，坐逝。侍者記昔
X83n1578_p0710a02║約，遂喚師。師應曰：作麼？者曰：和尚何裸跣而去？師曰：
X83n1578_p0710a03║來時何有？者欲強穿衣，師曰：休留與後人。者曰：正恁
X83n1578_p0710a04║麼時如何？師曰：也只恁麼。復書一偈曰：七十三年如
X83n1578_p0710a05║掣電，臨行為君通一線。鐵牛𨁝跳過新羅，撞破虗空
X83n1578_p0710a06║七八片。儼然而化。
X83n1578_p0710a07║▲臨安府廣福院惟尚禪師初參覺印，問曰：南泉斬
X83n1578_p0710a08║猫兒，意旨如何？印曰：須是南泉始得。印以前語詰之，
X83n1578_p0710a09║師不能對。至僧堂，忽大悟曰：古人道：從今日去，更不
X83n1578_p0710a10║疑天下老和尚舌頭。信有之矣。述偈呈印曰：須是南
X83n1578_p0710a11║泉第一機，不知不覺驀頭錐。覿面若無青白眼，還如
X83n1578_p0710a12║𪂶𪂶守空池。舉未絕，印竪拳曰：正當恁麼時作麼生？
X83n1578_p0710a13║師掀倒禪牀，印遂喝。師曰：賊過後張弓。便出。
X83n1578_p0710a14║
X83n1578_p0710a15║指月錄卷之二十八