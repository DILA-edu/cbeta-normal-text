X84n1579_p0083a01║
X84n1579_p0083a02║
X84n1579_p0083a03║
X84n1579_p0083a04║續指月錄卷八
X84n1579_p0083a05║
X84n1579_p0083a06║六祖下二十四世
X84n1579_p0083a07║臨濟宗
X84n1579_p0083a08║婺州烏傷伏龍無明千巖元長禪師蕭山人。族姓董。
X84n1579_p0083a09║年十九。薙髮受具。會行丞相府飯僧。師隨眾入中峰。
X84n1579_p0083a10║本和尚適在座。遙見師。呼而問曰。汝日用若何。師曰。
X84n1579_p0083a11║念佛。本曰。佛今何在。師擬議。本厲聲叱之。師作禮。求
X84n1579_p0083a12║示法要。本以狗子無佛性話授之。縛茅靈隱。脅不沾
X84n1579_p0083a13║席者三年。一日聞雀聲有省。亟往見本。具陳悟由。本
X84n1579_p0083a14║復叱之。師憤然歸。中夜忽鼠翻食貓器。墮地作聲。恍
X84n1579_p0083a15║然開悟。即往質本。本曰。趙州何故云無。師曰。鼠餐貓
X84n1579_p0083a16║食。本曰。未也。師曰。飯器破矣。本曰。破後如何。師曰。築
X84n1579_p0083a17║碎方甓。本乃微笑。囑曰。善自護持。時節若至。其理自
X84n1579_p0083a18║彰。師受囑。隱天龍之東庵。諸山爭相勸請。師逸至烏
X84n1579_p0083a19║傷之伏龍山。卓錫巖際。誓曰。山有水。吾將止焉。俄山
X84n1579_p0083a20║泉溢出。作白乳色。師遂依大樹以居。初山有禪寺。名
X84n1579_p0083a21║聖壽。荒廢已久。當師入山。鄉民咸獲夢異。遂相率披
X84n1579_p0083a22║蒙茸以訪。見師晏坐不動。各獻飲食。共營起建。尋因
X84n1579_p0083a23║舊號成大伽藍。朝廷三遣重臣降香。錫號佛慧圓鑒
X84n1579_p0083a24║普濟大禪師。并錫金襴法衣。○上堂。僧問。如何是第
X84n1579_p0083b01║一句。師曰。有口如啞。曰。如何是第二句。師曰。有眼如
X84n1579_p0083b02║盲。曰。如何是第三句。師曰。棒折也未放你在。乃擲下
X84n1579_p0083b03║拂子曰：此是老僧第二句。如何是第一句？便下座。○
X84n1579_p0083b04║上堂，僧問：如何是奪人不奪境？師曰：日照山河影動
X84n1579_p0083b05║搖。曰：如何是奪境不奪人？師曰：背水陣圓增勇健。曰：
X84n1579_p0083b06║如何是人境俱奪？師曰：任是鋒刃常坦坦，假饒毒樂
X84n1579_p0083b07║也閒閒。曰：如何是人境俱不奪？師曰：野老不知堯舜
X84n1579_p0083b08║力，鼕鼕打鼓祭江神。僧禮拜，師曰：有麝自然香，何用
X84n1579_p0083b09║當風立？○示眾，舉德山拓鉢因緣，拈曰：末後句子，德
X84n1579_p0083b10║山、巖頭、雪峰總跳不出。乃喝一喝：大丈夫當為真王，
X84n1579_p0083b11║何以假為？○示眾，良久曰：大眾會麼？會則事同一家，
X84n1579_p0083b12║不會則萬別千差。臨濟和尚道：我在黃檗喫六十痛
X84n1579_p0083b13║棒，如蒿枝拂相似。如今更思量一頓喫，不知誰為下
X84n1579_p0083b14║手？時有僧出曰：某甲下手。濟度杖與僧，僧擬接，濟便
X84n1579_p0083b15║打。看他的的顯示者些子，無你諸人近傍處，豈常情
X84n1579_p0083b16║之所能測？老僧尋常痛口罵你、痛棒打你，你不作無
X84n1579_p0083b17║明會，便作佛法會，又何曾夢見我先祖門風？所以古
X84n1579_p0083b18║人云：臨濟之道將墜於地。痛哉！正與麼時，合作麼生？
X84n1579_p0083b19║超羣須是英靈漢，敵勝還他師子兒。○示眾：今年臘
X84n1579_p0083b20║月二十五，雲門一曲曾無譜。爭似無明調轉高，等閒
X84n1579_p0083b21║唱出千山舞。大地為琴，虗空為鼓。拍拍相隨，聲聲相
X84n1579_p0083b22║助。汝諸人，須聽取，白雪陽春何足數。箇中端的孰知
X84n1579_p0083b23║音，寥寥永夜松風度。○示眾。舉瑯琊覺禪師曰，有句
X84n1579_p0083b24║無句，如藤倚樹。樹倒藤枯，好一堆爛柴。大慧和尚拈
X84n1579_p0083c01║曰，作賊人心虗。雖然如是，恩大難酬。師曰，一人作佛
X84n1579_p0083c02║法商量，一人作世諦流布。簡點將來，總欠悟在無明
X84n1579_p0083c03║見處。也要諸人共知，有句無句，如藤倚樹枝，樹倒藤
X84n1579_p0083c04║枯響。○示眾。舉文殊普賢起佛見法見，還免得貶向
X84n1579_p0083c05║二鐵圍山麼。世尊也是憐兒不覺醜。○示眾。江月照，
X84n1579_p0083c06║松風吹，面面青山展笑眉。經有經師，論有論師。莫怪
X84n1579_p0083c07║老僧無法說，勞汝諸人立片時。○示眾。舉調達謗佛，
X84n1579_p0083c08║生身陷入地獄。佛令阿難傳旨，汝在獄中安否。達曰，
X84n1579_p0083c09║我雖在獄中，如受三禪天樂。阿難曰，汝還求出否。達
X84n1579_p0083c10║曰，我待世尊來便出。阿難曰，世尊是三界大師，豈有
X84n1579_p0083c11║入地獄分。達曰，我豈有出地獄分。師曰，臨危不悚，真
X84n1579_p0083c12║大丈夫。○日本國請法衣。上堂。舉石門聰曰，西天二
X84n1579_p0083c13║十八祖，盡得傳衣付法。東土六祖之後，得道者多。只
X84n1579_p0083c14║傳其法，不傳其衣。無明則不然。衣以表法，故謂之法
X84n1579_p0083c15║衣。人能弘道，故謂之法身。無處不徧，無處不明，故謂
X84n1579_p0083c16║之法眼。高峰老祖法衣一頂，今春對眾請與高麗國
X84n1579_p0083c17║金剛山供養去也。幻住先師法衣一頂，我得來三十
X84n1579_p0083c18║年矣。如今大拙首座又要請歸供養。雖然如是，從上
X84n1579_p0083c19║諸祖各各有三十棒分，無明亦有三十棒分。眾中莫
X84n1579_p0083c20║有下得者般毒手者麼？有則出來下手看。如無，他時
X84n1579_p0083c21║後日不得向背地裏叫苦叫屈。擊拂子，下座。○僧參，
X84n1579_p0083c22║師問：甚處來？僧曰：浙西。師曰：此間無飯喫，來作什麼？
X84n1579_p0083c23║僧曰：求和尚佛法。師喚僧近前，乃打一拳，云：會麼？僧
X84n1579_p0083c24║云：不會。師曰：呆子拳頭也不識。（石車乘拈曰：若是箇伶俐衲僧，撥著便知
X84n1579_p0084a01║來處。既然不會，累千巖老漢更打一拳。我當時若見，擬議連棒趁去。何故？不入虎穴，爭得虎子？○法音𣽘曰：青
X84n1579_p0084a02║山孤月近，趺坐意如何？要會拳頭旨，千山盡懡㦬。）○學士宋景濂謁次，師問：
X84n1579_p0084a03║聞公閱盡一大藏教，有諸？士曰：然。師曰：公耳閱乎？目
X84n1579_p0084a04║觀也？士曰：亦目觀爾。師曰：使目之能觀者，公為誰耶？
X84n1579_p0084a05║士揚眉向之，師於是相視一笑。（山茨際頌曰：林下尋師叩板扉，揚眉相向
X84n1579_p0084a06║頗依稀。作家手眼天然別，笑殺全韜殺活機。）○至正丁酉六月十四日，示
X84n1579_p0084a07║微疾，沐浴更衣，集眾說偈曰：平生饒舌，今日敗闕。一
X84n1579_p0084a08║句轟天，正法眼滅。投筆而逝。弟子用陶龕奉全身瘞
X84n1579_p0084a09║於青松庵。（中峰本嗣）
X84n1579_p0084a10║蘇州師子林天如惟則禪師吉安廬陵人，族譚氏。受
X84n1579_p0084a11║業禾山，得法中峰。僧問：佛佛授手，祖祖相傳。畢竟傳
X84n1579_p0084a12║箇甚麼？師曰：脚未跨門，與你三十棒了也。○僧問：如
X84n1579_p0084a13║來一音說法，眾生隨類各解。未審和尚如何為人？師
X84n1579_p0084a14║曰：蝦蟆𨁝跳上天，蚯蚓驀過東海。曰：恁麼則超佛越
X84n1579_p0084a15║祖去也。師曰：你向那裏見得？曰：今古應無墜，分明在
X84n1579_p0084a16║目前。師曰：杜撰禪和。○華嚴會。僧問：無邊剎境，自他
X84n1579_p0084a17║不隔於毫端。既有自他，如何不隔？師曰：懷州牛喫禾，
X84n1579_p0084a18║益州馬腹脹。曰：十世古今，始終不離於當念。既有始
X84n1579_p0084a19║終，如何不離？師曰：天下覓醫人，灸猪左膊上。曰：此會
X84n1579_p0084a20║翻宣教典，毋勞說禪。且望和尚直譚教文。師曰：山僧
X84n1579_p0084a21║無兩箇舌頭。曰：一真法界，十種玄門。還有自他終始
X84n1579_p0084a22║也無？師喝曰：那得許多骨董來？曰：既無許多骨董，畢
X84n1579_p0084a23║竟華嚴所說何義？師曰：說華嚴。曰：離却法界玄門，華
X84n1579_p0084a24║嚴經在甚處？師曰：在你諸人手裏。曰：與麼則信受奉
X84n1579_p0084b01║行去也。師曰：贈你三文買草鞋。○問：德山小參不答
X84n1579_p0084b02║話，問話者三十棒。意作麼生？師曰：我者裏不行，有問
X84n1579_p0084b03║即答。曰：無法可說，是名說法。又作麼生？師拈棒，僧便
X84n1579_p0084b04║走。師曰：作賊人心虗。○問：禪門一派，分為五宗。其間
X84n1579_p0084b05║還有優劣也無？師曰：五五二十五。曰：臨濟一宗，兒孫
X84n1579_p0084b06║徧地。他有何長處？師曰：細魚咬斷鸕鶿脚，白鷺驚飛
X84n1579_p0084b07║上樹梢。曰：涅槃心易曉，差別智難明。五宗異同，請師
X84n1579_p0084b08║開示。師曰：退身三步。○師不住山居，恒隨機開導。行
X84n1579_p0084b09║省平章咸稽顙執弟子禮。屢起江浙諸名山，堅却不
X84n1579_p0084b10║赴。遁跡吳淞間，弟子就吳中搆地結屋，名師子林。○
X84n1579_p0084b11║至正十四年，帝師錫以佛心普濟文慧大辯禪師號，
X84n1579_p0084b12║兼賜金襴法衣。示寂後，塔於水西源。（中峰本嗣）
X84n1579_p0084b13║日本建長古先印原禪師國之相州人，姓藤氏。藤為
X84n1579_p0084b14║日本貴族，師生有異徵。年十三，父母頓捨出家，剃染
X84n1579_p0084b15║受具，慨然航海南詢。初謁無見於天台，見指往天目
X84n1579_p0084b16║參本和尚。本命給侍，師屢呈見解。本呵之曰：根塵不
X84n1579_p0084b17║斷，如纏縛何？師退而悲泣，食寢俱廢。本憐其誠，因語
X84n1579_p0084b18║之曰：此心包羅萬象，迷則生死，悟則涅槃。生死之迷，
X84n1579_p0084b19║固是未易驅斥。涅槃之悟，猶是入眼金塵。當知般若
X84n1579_p0084b20║如大火聚，近之則焦首爛額。惟存不退轉一念，生與
X84n1579_p0084b21║同生，死與同死，自然與道相符。脫使未悟之際，千釋
X84n1579_p0084b22║迦、萬慈氏，傾出四大海水，入汝耳根，總是虗妄塵勞，
X84n1579_p0084b23║皆非究竟。師聞，不覺悚然汗下。一日有省，趨告本曰：
X84n1579_p0084b24║印原撞入銀山鐵壁去也。本曰：既入銀山鐵壁，來此
X84n1579_p0084c01║何為？師釋然領解。本因囑曰：善自護持。○一日示疾，
X84n1579_p0084c02║謂侍者曰：時至矣，可持觚翰來。乃曰：吾塔已成，未書
X84n1579_p0084c03║額耳。大書心印二字，端坐而逝。初，門人欲畫師像，預
X84n1579_p0084c04║索讚語。師作一圓相，題其上曰：妙相圓明，如如不動。
X84n1579_p0084c05║觸處相逢，是何面孔？（中峰本嗣已上三人）
X84n1579_p0084c06║建寧仰山古梅正友禪師貴溪丁氏子。參絕學誠，發
X84n1579_p0084c07║明宗旨。流寓江淮垂三十年，思得佳山水，結茅歸隱。
X84n1579_p0084c08║慕武夷幽勝，遂入閩。建陽簿蔣德懋洎長者陳益宗
X84n1579_p0084c09║捨園作庵，迎師開山，勑額大覺妙智。室中每舉狗子
X84n1579_p0084c10║無佛性話，鉗錘勘驗，不少假借。○結制，上堂：仰山結
X84n1579_p0084c11║制，尋常活計。眼裏放光，鼻孔斢（他口切）氣。遇飢而餐，遇
X84n1579_p0084c12║困即睡。諸方撒土揚沙，仰山心空及第。○上堂：九旬
X84n1579_p0084c13║禁足，又過一半。心地未明，如牽火鑽。光陰莫虗度，了
X84n1579_p0084c14║却閑公案。平地無端捉得賊，老僧出來為汝斷。○解
X84n1579_p0084c15║夏，上堂：九旬禁足，特地成錯。三月安居，無繩自縛。布
X84n1579_p0084c16║袋解開，乾坤寥廓。放去若龜毛，收來懸兔角。試將兩
X84n1579_p0084c17║眼挂虗空，一陣涼風生殿角。○小參：日落山頭慘，雲
X84n1579_p0084c18║橫谷口陰。欲明生死事，直見本來人。還有會得本來
X84n1579_p0084c19║人底麼？良久，曰：夜靜不勞重借月，玉蟾常挂太虗中。
X84n1579_p0084c20║（般若誡嗣）
X84n1579_p0084c21║杭州淨慈德隱普仁禪師婺之蘭谿趙氏子。十四祝
X84n1579_p0084c22║髮，二十參方。時了然義禪師弘大辨之道於智者寺，
X84n1579_p0084c23║師往叩，機鋒觸發，遂受記莂。○洪武初，高帝親帥六
X84n1579_p0084c24║師至婺州，幸智者寺，詔師主之。後遷淨慈。○一日，示
X84n1579_p0085a01║微疾，屈指計曰：今夏五月矣。左右曰：然。師曰：八月八
X84n1579_p0085a02║日最良，吾將逝矣。至期，整衣端坐而逝。（智者義嗣）
X84n1579_p0085a03║杭州止庵德祥禪師本郡人。與同庵俱為平山嗣。德
X84n1579_p0085a04║業風雅，為時賢所重。一日將涅槃，眾請說偈。師忽倚
X84n1579_p0085a05║座曰：者一隊噇酒糟漢，我爭如你何？竟趨寂。（淨慈林嗣）
X84n1579_p0085a06║金陵天界同庵易道夷簡禪師主南屏淨慈，福緣日
X84n1579_p0085a07║甚，勑主天界。進院日，上堂：毗盧遮那佛，願力周沙界。
X84n1579_p0085a08║一切國土中，恒轉無上輪。者無上輪如何轉去？卓拄
X84n1579_p0085a09║杖，云：轉也，轉也。遂下座。（淨慈林嗣已上二人。）
X84n1579_p0085a10║湖州弁山白蓮南極懶雲智安禪師嘉興沈氏子，示
X84n1579_p0085a11║眾。萬法歸一，無孔鐵鎚當面擲；一歸何處？抹過西天
X84n1579_p0085a12║并此土。青州布衫重七斤，寒巖古木璚華春；仁者勤
X84n1579_p0085a13║慇問端的，孃生鼻孔從來直。倘然言下解知歸，九九
X84n1579_p0085a14║方明八十一。（海門則嗣）
X84n1579_p0085a15║處州福林白雲智度禪師郡之麗水人，族吳氏。聞無
X84n1579_p0085a16║見覩和尚說法華頂，往叩之曰：西來密意，未審何如？
X84n1579_p0085a17║覩曰：待娑羅峰點頭，却與你道。師擬進語，覩便喝。師
X84n1579_p0085a18║曰：娑羅峰頂，白浪滔天。花開芒種後，葉落立秋前。覩
X84n1579_p0085a19║曰：我這裏無殘羹餿飯。師曰：此非殘羹餿飯而何？覩
X84n1579_p0085a20║頷之，遂服勤數載。辭去日，覩囑曰：昔南嶽受太鑑記
X84n1579_p0085a21║莂，後得馬祖授以心法。針芥相契，不在多言。勿掉三
X84n1579_p0085a22║寸舌誑人，須真正見解著於行履，方為報佛深恩耳。
X84n1579_p0085a23║○洪武己酉，詔徵天下高僧，建法會於蔣山。師應詔
X84n1579_p0085a24║後，還至杭。杭人奉居虎跑，秋趨華頂。明年春，示微疾，
X84n1579_p0085b01║仍回福林。沐浴更衣，索筆書偈曰：無世可辭，有眾可
X84n1579_p0085b02║別。太虗空中，何必釘橛。擲筆而逝。闍維，舍利五色、齒
X84n1579_p0085b03║牙數珠皆不壞。建塔瘞於院西。（華頂睹嗣）
X84n1579_p0085b04║明州天童元明原良禪師寧海周氏子。掃洞宗宏智
X84n1579_p0085b05║禪師塔曰：嗚呼！山不讓塵，故能成其高；海不讓流，故
X84n1579_p0085b06║能成其深。師非宿備六度萬行之願輪，則曷由樹大
X84n1579_p0085b07║法於古今？（壽昌源嗣）
X84n1579_p0085b08║杭州徑山呆庵敬中普莊禪師台之仙居袁氏子。參
X84n1579_p0085b09║了堂於天寧，堂問：何來？師曰：天童。堂曰：冒雨衝寒，著
X84n1579_p0085b10║甚死急？師曰：正為生死事急。堂曰：如何是生死事？師
X84n1579_p0085b11║以坐具作撼勢，堂曰：敢來者裏捋虎鬚。參！堂去。一日，
X84n1579_p0085b12║室中舉庭前柏樹子話，師擬開口，堂劈口便掌，從此
X84n1579_p0085b13║悟入。初出世撫州北禪，後遷雲居徑山。洪武初，師應
X84n1579_p0085b14║詔說法稱旨，後銜命祀廬山，禮成。○上堂：老僧開荒
X84n1579_p0085b15║時，於法堂基上掘得一箇鈯斧子，久聚兄弟。若有用
X84n1579_p0085b16║得著者，兩手分付；若是荷負不去，老僧收得來，著甚
X84n1579_p0085b17║死急？不如颺向擸𢶍堆裏，從他日炙風吹去也。驀拈
X84n1579_p0085b18║拄杖，卓一下：鞭起鐵牛耕大地，誰能井底種林檎？○
X84n1579_p0085b19║冬至，上堂，舉：洞山冬夜與泰首座吃果子次，問曰：有
X84n1579_p0085b20║一物，明如日，黑如漆，常在動用中。動用中收不得，過
X84n1579_p0085b21║在甚麼處？座曰：過在動用中。洞山令侍者掇退果桌，
X84n1579_p0085b22║師曰：當斷不斷，反招其亂。若是徑山見他道過在甚
X84n1579_p0085b23║麼處，便與掀翻果桌，亦使洞山知有宗門向上爪牙，
X84n1579_p0085b24║今日兒孫不致寂寥。雖然，也須脚踏實地始得。拈拄
X84n1579_p0085c01║杖：不向藍田射石虎，何人知是李將軍？卓拄杖，下座。
X84n1579_p0085c02║○浴佛日，上堂，舉：藥山因遵布衲作殿主，浴佛次，乃
X84n1579_p0085c03║問曰：汝只浴得者箇，還浴得那箇麼？遵曰：把將那箇
X84n1579_p0085c04║來。山休去，師曰：藥山能縱不能奪，布衲能奪不能縱，
X84n1579_p0085c05║總未具超宗眼在。黃龍南禪師曰：二尊宿一出一入，
X84n1579_p0085c06║未見輸嬴。三十年後不得錯舉，早是錯下名言。徑山
X84n1579_p0085c07║見處，也要諸人共知。今日殿中普請浴佛，者箇那箇
X84n1579_p0085c08║不得動著？杓柄到手，更莫顢頇。擊拂子，將此深心奉
X84n1579_p0085c09║塵剎，是則名為報佛恩。○僧問：如何是雲居境？師曰：
X84n1579_p0085c10║路轉溪迴空院靜。曰：如何是鏡中人？師曰：大平時代
X84n1579_p0085c11║自由身。曰：人境已蒙師指示，願聞一句接初機。師曰：
X84n1579_p0085c12║無毛鷂子貼天食。○僧問：路逢達道人，不將語默對
X84n1579_p0085c13║時如何？師曰：達道者方知。曰：和尚何得干戈相待？師
X84n1579_p0085c14║曰：捉賊不如嚇賊。曰：明眼人瞞他一點不得。師曰：情
X84n1579_p0085c15║知你不是好心。○師鏟草次，僧問：者片田地幾時剗
X84n1579_p0085c16║得乾淨？師舉起鋤頭，曰：未審上座喚作甚麼？僧無語。
X84n1579_p0085c17║師拋下鋤頭，曰：者片田地幾時剗得乾淨？○僧問：騎
X84n1579_p0085c18║虎頭，收虎尾，中間事作麼生？師曰：渠儂得自由。曰：只
X84n1579_p0085c19║如古人道：我也弄不出。意旨如何？師曰：入水見長人。
X84n1579_p0085c20║○示眾：夫為宗師者，不得已垂示一言半句，無非為
X84n1579_p0085c21║學者抽釘拔楔、解粘去縛。譬如善舞太阿，自然不傷
X84n1579_p0085c22║其手。近代據師位，訓學徒，記持文字，崇飾語言，誇耀
X84n1579_p0085c23║後來，增長惡習，不知有自己出身之路。如衣壞絮，行
X84n1579_p0085c24║棘林中，不能自由。少林直指之宗，於此墜地，良可痛
X84n1579_p0086a01║傷。汝輩行脚，各須帶眼，莫教墮他網中，出頭不得。只
X84n1579_p0086a02║如古人道：入此門來，莫存知解。若約山僧見處，直饒
X84n1579_p0086a03║知解頓忘，猶是門外漢。到者裏，須辨緇素始得。珍重！
X84n1579_p0086a04║○永樂元年十月二十三日，示寂於不動軒。闍維，煙
X84n1579_p0086a05║𦦨所至，舍利如貫珠。塔於凌霄之陽。（天童一嗣）
X84n1579_p0086a06║溫州江心覺初慧恩禪師久依孚中信分座說法，凡
X84n1579_p0086a07║見人參叩，便高聲示之曰：休去！歇去！有再問，則以棒
X84n1579_p0086a08║趁出。（天界信嗣）
X84n1579_p0086a09║慈谿定水見心來復禪師南昌豐城人，姓王氏。謁南
X84n1579_p0086a10║楚於雙徑，久之乃得證入，命掌內記。無何避兵會稽，
X84n1579_p0086a11║遂住慈谿定水。○示眾，舉文殊維摩各說不二法門，
X84n1579_p0086a12║頌曰：妙喜文中問疾過，機先勘破老維摩。剎塵常說
X84n1579_p0086a13║虗空聽，一默相酬早是多。○文殊令善財採藥，頌曰：
X84n1579_p0086a14║是藥拈來會得麼？神方不必問耆婆。若言殺活全工
X84n1579_p0086a15║巧，大地羣生病轉多。○百丈侍馬祖遊山，野鴨子飛
X84n1579_p0086a16║過，頌曰：野鴨羣飛過去忙，馬師見處只尋常。直饒忸
X84n1579_p0086a17║得鼻頭破，也是喪車後藥囊。○洪武元年，以高僧徵
X84n1579_p0086a18║召至京，賜食內庭，慰勞優渥。適建鍾山大會，勑師陞
X84n1579_p0086a19║座說法，復命蜀王椿從師問道。師答蜀王問參禪法
X84n1579_p0086a20║要曰：禪宗正脈，以心傳心。單提徑示，直接上根。不涉
X84n1579_p0086a21║言詮，不存知解。如擊石火，似閃電光。見即便見，了即
X84n1579_p0086a22║便了，得即永得。一聞千悟，獲大總持。用而無盡，體不
X84n1579_p0086a23║可窮。若乃展轉思量，取捨分別，悉屬邪禪邪道，非菩
X84n1579_p0086a24║提智。生死到來，總用不著。是則參須實參，悟須實悟。
X84n1579_p0086b01║良由自證，匪假他求。昔閩王請羅山閑禪師開堂。閑
X84n1579_p0086b02║陞座。方收斂僧伽黎。乃曰。珍重。便下座。閩王近前。執
X84n1579_p0086b03║閑手曰。靈山一會。何異今日。看他羅山作家。不假言
X84n1579_p0086b04║說。而閩王天鑒。自出常情。後來洞山聰曰。羅山忍俊
X84n1579_p0086b05║不能禁。大展家風吼一音。紙墨如山書莫盡。衲僧休
X84n1579_p0086b06║向義中尋。此古人直捷指示處。宗眼明白。與眾不同。
X84n1579_p0086b07║貧僧恁麼忉怛。早是畫蛇添足。冒瀆睿聰。然蒙賜問。
X84n1579_p0086b08║不容緘默。冀國政之暇。少加垂覧。○復答晉王問禪
X84n1579_p0086b09║要曰。殿下以菩薩應身。乘願再來。弘護佛法。善世利
X84n1579_p0086b10║生。於統理國務之暇。常切究竟佛祖一大事因緣。此
X84n1579_p0086b11║實不忘本願故也。但於日用。放捨諸緣。休息萬念。念
X84n1579_p0086b12║起即覺。常覺不昧。行住坐臥。飲食起居。應事接物。看
X84n1579_p0086b13║得力不得力。勿隨事物轉。涉他機境。蓋世間萬事萬
X84n1579_p0086b14║理。皆出於心。心若了時。無法不了。所以曰。心生則種
X84n1579_p0086b15║種法生。心滅則種種法滅。故知心無自性。緣起即空。
X84n1579_p0086b16║不用多工。最為省要。法華經曰。治世語言。資生業等。
X84n1579_p0086b17║皆與實相。不相違背。華嚴經曰。不壞世間相。而成出
X84n1579_p0086b18║世間法。先德曰。一切善惡。都莫思量。自然得入。清淨
X84n1579_p0086b19║心體。此乃佛祖直指示人處。若日用工夫、目前事物，
X84n1579_p0086b20║莫管他是善是惡、是逆是順、是淨是穢，譬如寶鑑當
X84n1579_p0086b21║臺，洞照妍醜。物來即應，物去不留。不要起一念分別
X84n1579_p0086b22║揀擇心，亦不要問他靜時閙時、苦時樂時，儘與盡力
X84n1579_p0086b23║真實做去。若到無理會處，却是好消息，便與一時放
X84n1579_p0086b24║下。忽然知解兩忘，人法雙泯，即是大休歇、大自在、大
X84n1579_p0086c01║安樂時節也。昔有國王問波羅提尊者曰：何者是佛？
X84n1579_p0086c02║尊者曰：見性是佛。王曰：師見性否？尊者曰：我見佛性。
X84n1579_p0086c03║王曰：性在何所？尊者曰：性在作用。王曰：若當用時，幾
X84n1579_p0086c04║處出現？尊者曰：若出現時，當有其八。王曰：其八出現，
X84n1579_p0086c05║當為我說。尊者即曰：在胎曰身，處世名人。在眼曰見，
X84n1579_p0086c06║在耳曰聞。在鼻齅香，在舌談論。在手執捉，在足運奔。
X84n1579_p0086c07║徧現俱該沙界，收攝在一微塵。識者知是佛性，不識
X84n1579_p0086c08║喚作精魂。此便是究明自性底榜樣。殿下宿具般若
X84n1579_p0086c09║種智，必能照了，奚俟鄙言。○師年七十餘，因坐胡黨
X84n1579_p0086c10║被逮。臨刑時，怡然自適。所著有蒲庵集行世。（徑山悅嗣）
X84n1579_p0086c11║杭州淨慈休庵無旨可授禪師台之臨海李氏子。參
X84n1579_p0086c12║普覺於靈隱，問答之頃，疑情頓釋。住中竺，將辭淨慈，
X84n1579_p0086c13║諸勤舊爭迎，屢却不聽。強居二載，撾鼓告退。○一日
X84n1579_p0086c14║示疾，召左右曰：吾逝矣。左右進觚翰，師麾去曰：吾宗
X84n1579_p0086c15║本無言說。泊然而寂。火浴齒牙，貫珠不壞。設利光瑩，
X84n1579_p0086c16║色如金晶。其徒斂諸不壞并遺骼，歸龍華塔而藏焉。
X84n1579_p0086c17║（靈隱明嗣）
X84n1579_p0086c18║杭州普明立中成禪師郡之錢塘人，姓孫氏。年十三，
X84n1579_p0086c19║投慈光若山出家。首謁祖芳聯禪師。一日，室中舉臘
X84n1579_p0086c20║月火燒山話。師呈頌曰：白雲迷却舊行踪，臘月燒山
X84n1579_p0086c21║火正紅。忽地慈風來扇發，冷冰冰處暖烘烘。聯器之。
X84n1579_p0086c22║後於北郭建普明寺，以接方來。○正統辛未六月十
X84n1579_p0086c23║三日，上堂說偈曰：今年八十一，老病隨緣且遣日。今
X84n1579_p0086c24║年記著後年事，後年記著今年日。至癸酉，如期坐化。
X84n1579_p0087a01║壽八十三。茶毗舍利無算。建塔於普明。（祖芳聯嗣）
X84n1579_p0087a02║杭州淨慈照庵宗靜禪師郡之高氏子。自幼薙落本
X84n1579_p0087a03║山，適祖芳聯領院事，師依之。久乃得旨，旋典藏鑰。○
X84n1579_p0087a04║永樂中，應選出主護國，尋遷雪竇。後淨慈虗席，舉師
X84n1579_p0087a05║補之。朝廷頒賜大藏，師詣闕謝恩，止於彌陀寺。示微
X84n1579_p0087a06║疾，謂左右曰：吾緣止矣。沐浴更衣，危坐而寂。塔於藕
X84n1579_p0087a07║華之祖丘。有三會語錄。（祖芳聯嗣已上二人。）
X84n1579_p0087a08║溫州瑞安護龍太初啟原禪師日本國人，姓源氏。九
X84n1579_p0087a09║歲，入建長寺出家。十八，請告南詢。歷三年，抵福州。時
X84n1579_p0087a10║吳元之丙午二月，進京貢上表物。受齋襯畢，勑見季
X84n1579_p0087a11║潭泐公，指令徧參。後謁烏石愚禪師。一日，愚上堂曰：
X84n1579_p0087a12║雪覆千山，因甚麼孤峰不白？師示眾曰：雷聲隱隱，雨
X84n1579_p0087a13║點全無。峰曰：草庵上葢瑠璃瓦，石室中藏瑪瑙瓶。師
X84n1579_p0087a14║曰：大蟲騎却南山虎。愚曰：虎生七子，阿那箇無尾巴？
X84n1579_p0087a15║師曰：第七箇。愚曰：且放汝三十棒。由是許師入室。○
X84n1579_p0087a16║後結茅廬阜，復移石龍。出世廣度，遷羅陽三峰，再遷
X84n1579_p0087a17║護龍。嘗垂三關語：舜若多神，因甚麼向平地上拖泥
X84n1579_p0087a18║帶水？金翅鳥王劈海取龍吞，因甚麼被泥鰍吞却？三
X84n1579_p0087a19║世諸佛說不得，因甚麼狸奴白牯念摩訶？○一日，集
X84n1579_p0087a20║眾說偈曰：生也鐵面皮，死也鐵面皮。一擊百雜碎，白
X84n1579_p0087a21║日繞圍。擲筆坐逝。（烏石愚嗣）
X84n1579_p0087a22║金陵靈谷非幻無涯永禪師衡之西安人。年十二，投
X84n1579_p0087a23║烏石傑峰愚和尚出家。愚問：何處來？師應聲曰：虗空
X84n1579_p0087a24║無向背。愚指鐘示師，師信口成頌曰：百鍊爐中滾出
X84n1579_p0087b01║來，虗空元不惹塵埃。如今挂在人頭上，觸著洪音徧
X84n1579_p0087b02║九垓。愚奇之。旋為祝髮，居下版。服勤積久，疑滯盡釋，
X84n1579_p0087b03║得無礙辯。愚為印可。○永樂間，擢為僧錄右闡教，勑
X84n1579_p0087b04║住靈谷。會朝廷建大齋壇，禮官董事甚嚴，師若不經
X84n1579_p0087b05║意者。左右怪問之，師曰：自家有一大事甚緊，無暇他
X84n1579_p0087b06║及。沐浴更衣，趺坐書偈曰：生死悠悠絕世緣，蒙恩永
X84n1579_p0087b07║樂太平年。者回撒手歸空去，雪霽雲消月正圓。投筆
X84n1579_p0087b08║而逝。上聞，遣中官致祭，茶毗舍利徧布。（烏石愚嗣已上二人）
X84n1579_p0087b09║曹洞宗
X84n1579_p0087b10║西京萬壽雪庭福裕禪師太原文水張氏子。師五齡
X84n1579_p0087b11║解語，日了千言。九歲入學，一目十行。遭亂喪家，道逢
X84n1579_p0087b12║老僧，令師出家，曰：汝能誦得法華經，則一生事畢。師
X84n1579_p0087b13║曰：佛法止此乎？莫更有向上消息否？老僧異之，遂偕
X84n1579_p0087b14║謁休林古佛於仙巖，曰：此子龍象種也，得奉巾瓶，他
X84n1579_p0087b15║日必成大器。林欣納之，乃為祝髮受具，遂與雙溪廣
X84n1579_p0087b16║公同參者七年。次參萬松秀禪師，一見便許入室，問：
X84n1579_p0087b17║子從何得箇消息，便恁麼來？師曰：老老大大，向學人
X84n1579_p0087b18║納敗闕作麼？秀曰：老僧過在何處？師曰：學人且禮拜，
X84n1579_p0087b19║暫為和尚葢覆却。秀大喜，遂為印可。（法音𣽘曰：且道葢覆箇什麼？咄！
X84n1579_p0087b20║千年田，八百主。）○從此親炙十年。值壬辰之變，祖剎荒蕪，朝
X84n1579_p0087b21║命以師補之。尋承萬松海雲重以尺牘相招，遂應朝
X84n1579_p0087b22║命。世祖潛邸，命師作資戒會。○憲宗詔詣帳殿，奏對
X84n1579_p0087b23║稱旨，俾總領釋教。○世祖即祚，因論辨偽經，馳驛以
X84n1579_p0087b24║聞，火其書，賜光宗正法之號。命師故里剏建精舍曰
X84n1579_p0087c01║報恩，給田若物以飯眾。時萬壽祖席乏人，眾請師主
X84n1579_p0087c02║之。師姿穎悟，三閱藏教而成誦，透掖後學無勌色。通
X84n1579_p0087c03║羣書，善翰墨吟咏。其上堂普說幾十萬言，播在叢林。
X84n1579_p0087c04║門人請梓之，師聞而叱之曰：此吾一時游戲所發，安
X84n1579_p0087c05║可以形跡為哉？既老，勌於接納，歸棲嵩陽。○僧問：如
X84n1579_p0087c06║何是西來意？師曰：待乳峰點頭，即向汝道。（龍唐柱云：有問如何
X84n1579_p0087c07║是西來意即向他道，直待乳峰點頭亦不向汝道。）○問：如何是向上尊貴一
X84n1579_p0087c08║路？師曰：漁歌驚起沙汀鷺，飛出蘆花不見踪。（三宜盂公：一字
X84n1579_p0087c09║入公門，九牛㧞不出。）○問：九年面壁時如何？師曰：官不容針。曰：
X84n1579_p0087c10║一花五葉時如何？曰：私通車馬。曰：恁麼新豐一曲因
X84n1579_p0087c11║師唱出也。師曰：誰買黃金鑄子期？○至元乙亥秋，示
X84n1579_p0087c12║微疾，書偈告終，塔於寺之西隅。（報恩秀嗣）
X84n1579_p0087c13║燕京報恩林泉從倫禪師參萬松，見阿那律，得聞天
X84n1579_p0087c14║眼因緣，忽有省曰：設使五眼俱瞎，又能開我向上眼
X84n1579_p0087c15║矣。因舉似萬松秀，秀問：如何是向上眼？師曰：瞎。秀曰：
X84n1579_p0087c16║真箇瞎。師復曰：瞎瞎。秀頷之。初住萬壽，上堂：禪禪禪，
X84n1579_p0087c17║非正非偏。無意路，有玄淵。超今返古，絕後光先。但能
X84n1579_p0087c18║忘影迹，何必守蹄筌。直指人心見性，須憑祖意通玄。
X84n1579_p0087c19║九年面壁真消息，端的其中有祕傳。○元世祖至元
X84n1579_p0087c20║九年，詔入內殿，從容問辨。薄暮將退，帝曰：在先有問，
X84n1579_p0087c21║皆言無說。今何却有說耶？師曰：理本無說，今且約事
X84n1579_p0087c22║而言。帝曰：何故理無言說？師曰：理與神會，如人食蜜，
X84n1579_p0087c23║中邊皆甜。若問蜜之色相，紫白可言。若論味之形容，
X84n1579_p0087c24║實難訴說。○示眾。北斗似杓，南斗似瓢。任伊斟酌，暖
X84n1579_p0088a01║日涼飈。冬至寒食一百五，須知氣節不相饒。到此莫
X84n1579_p0088a02║有解吞吐者麼？○僧問：法眼道：我二十年只作境會。
X84n1579_p0088a03║既不作境會，合作麼生會？師曰：猿抱子歸青嶂後，鳥
X84n1579_p0088a04║啼花落碧巖前。○示眾。若論此事，如丹鳳沖霄，不留
X84n1579_p0088a05║其跡。良由性空寥廓，慧日精明，照五蘊之皆空，使萬
X84n1579_p0088a06║緣之俱泯。直得星攢碧落，月浸丹墀，翡翠簾垂，燭香
X84n1579_p0088a07║人靜。當此之際，那容喘息，寧許窺窬。密室不通風，玄
X84n1579_p0088a08║門難措足。雖然如是，一點靈明通宇宙，那拘西竺與
X84n1579_p0088a09║曹溪。○示眾。妙用縱橫，智體不動。子雖依倚，父全不
X84n1579_p0088a10║知。撒乾葢而本自無心，踞坤輿而端然有力。此亦寂
X84n1579_p0088a11║而不動，感而遂通之朕兆也。於此半遮半露，似晦似
X84n1579_p0088a12║明，菉竹猗猗，有裴君子。孰能於是了別心佛之根莖
X84n1579_p0088a13║枝葉者耶。雖倚蒲危坐，虗室生白，心月孤圓，秋天獨
X84n1579_p0088a14║迥，猶須轉身，不居一色。直得雁迴北塞，聲噎南樓，木
X84n1579_p0088a15║女初聞，石人遙聽。祇知日午是三更，那信天明方半
X84n1579_p0088a16║夜。何也，月滿猶虧半，烏沈始是圓。○示眾。黃河九曲，
X84n1579_p0088a17║誰能直下承當。白浪千尋，孰解其間薦得。透與不透，
X84n1579_p0088a18║儘自瀾翻。將心用心，休教蹉過。直須知有，雲外立千
X84n1579_p0088a19║峰。不可言無，巖前分萬壑。靈松帶露，怪柏欺霜。傲四
X84n1579_p0088a20║時而莫可彫零，超萬象而敢為主宰。憑何道理，便乃
X84n1579_p0088a21║如斯。天得一清，地得一寧。衲僧得一，鼻直眼橫。怕汝
X84n1579_p0088a22║不信，試摸索看。○示眾。語忌十成，正雖正而不應居
X84n1579_p0088a23║正。機貴回互，偏雖偏而莫滯於偏。所以道，澄源湛水，
X84n1579_p0088a24║尚棹孤舟。古佛道場，猶乘車子。爭肯教伊向死水裏
X84n1579_p0088b01║作活計。到此地面，活潑潑，轉轆轆，方有少分相應。雖
X84n1579_p0088b02║則水澄月滿，一念萬年，正是道人可愁慮處。何也。有
X84n1579_p0088b03║德非為德，無功始是功。直得妙盡無依，功成不處。萬
X84n1579_p0088b04║類千般，莫能收管。有時橫身劫外，有時垂手𫑮中。正
X84n1579_p0088b05║去偏來，無非兼帶。這邊那畔，不滯有無。祇此建化玄
X84n1579_p0088b06║門，便是抄直要路。若也於斯灑灑落落，了了明明，不
X84n1579_p0088b07║枉不向響山中善通音耗，未萌枝上能辨春秋。咦，還
X84n1579_p0088b08║達此意麼。若解無中能唱出，方知元不住宮商。○至
X84n1579_p0088b09║元辛巳十月二十日，奉旨就大都憫忠寺焚燒道藏
X84n1579_p0088b10║偽經。除道德經外，盡行燒燬。命師下火。師陞座，以火
X84n1579_p0088b11║炬打一圓相曰，諸仁者，祇如三洞靈文，還能證此火
X84n1579_p0088b12║光三昧也無。若也於斯會得，家有北斗經，人口保安
X84n1579_p0088b13║寧。其或未然，從此灰飛煙滅盡，任伊到處覓天尊。急
X84n1579_p0088b14║著眼看。（報恩秀嗣）
X84n1579_p0088b15║吾捨從寬禪師臨終，問其次兄曰：佛祖父母，我今一
X84n1579_p0088b16║箭射殺二哥，以為何如？隨整襟坐脫。（報恩秀嗣）
X84n1579_p0088b17║上都華嚴全一至溫禪師邢州郝氏子。幼聰慧異常
X84n1579_p0088b18║兒，六歲祝髮參萬松秀和尚，秀命為侍者。凡秀偈頌
X84n1579_p0088b19║法語，一聞輒了，遂得法焉。常以侍者代應對，機鋒不
X84n1579_p0088b20║可犯。太保文貞公劉秉忠薦師有經世才，世祖召見，
X84n1579_p0088b21║與語大悅，留內庭三載，多有贊益。將授以官，堅辭還
X84n1579_p0088b22║山，錫號曰佛國普安大禪師。○至元丁卯五月示疾，
X84n1579_p0088b23║右脇而逝。異香三日，茶毗舍利無數。（報恩秀嗣）
X84n1579_p0088b24║丞相耶律楚材居士遼人也，別號湛然居士。因金滅
X84n1579_p0088c01║遼，公歸金，改稱移剌。時京師禪伯甚多，公獨重聖安
X84n1579_p0088c02║澄和尚，常訪以祖道。屢舉古尊宿語錄中所得叩之，
X84n1579_p0088c03║澄間有許可，公自以為得。及遭憂患，求道愈亟，遂再
X84n1579_p0088c04║以前所得訪澄。澄為大翻前案，不然所見，公甚惑焉。
X84n1579_p0088c05║問其故，澄從容謂公曰：昔公居要地，又儒者多不諦
X84n1579_p0088c06║信佛書，惟搜摘語錄，以資譚柄，故予不敢苦加鉗錘
X84n1579_p0088c07║耳。今揣公心，果為本分事，子豈得不為苦口？然予老
X84n1579_p0088c08║矣，有萬松老人者，宗說精通，宗門大匠，公能見之，自
X84n1579_p0088c09║當了公大事。公唯唯。往謁萬松，甚有契合，杜絕人跡，
X84n1579_p0088c10║苦心力究者三年，乃獲印證。先是，元世祖將西征，有
X84n1579_p0088c11║司奏五臺等處僧徒，有能呪術武略及有膂力者為
X84n1579_p0088c12║部兵，扈從西征。公言於上曰：釋氏之高行者，必守不
X84n1579_p0088c13║殺戒，奉慈忍行，故有危身不證鵝珠，守死不拔生草
X84n1579_p0088c14║者。法王法令，拳拳奉行，雖死不犯，用之從兵，豈其宜
X84n1579_p0088c15║哉？其不循法律者，必無志行，在彼既違佛旨，在此豈
X84n1579_p0088c16║忠王事？故皆不可以從王師也。帝從之。（報恩秀嗣）
X84n1579_p0088c17║屏山李純甫居士初恃文譽，好排釋老。偶遇萬松秀
X84n1579_p0088c18║和尚於邢臺，一言之下，遂獲契證。乃盡翻內典，徧究
X84n1579_p0088c19║禪宗，注金剛、楞嚴等經，序輔教、原教等論。嘗著少室
X84n1579_p0088c20║面壁庵記，略曰：達磨大師西來，孤唱教外別傳之旨，
X84n1579_p0088c21║豈吾佛教外復有所傳乎？特不泥於名相耳。真傳教
X84n1579_p0088c22║者，非別傳也。自師之至其子孫徧天下，漸於義學沙
X84n1579_p0088c23║門以及學士大夫，潛符密契，不可勝數。其著而成書
X84n1579_p0088c24║者，清涼得之以疏華嚴，圭峰得之以鈔圓覺，無盡得
X84n1579_p0089a01║之以解法華，頴濵得之以釋老子，吉甫得之以論周
X84n1579_p0089a02║易，伊川兄弟得之以訓詩書，東萊得之以議左氏，無
X84n1579_p0089a03║垢得之以說語孟。使聖人之道，不墮於寂滅，不死於
X84n1579_p0089a04║虗無，不縛於形器，相為表裏，如符券然。雖狂夫愚婦，
X84n1579_p0089a05║可以立悟於便旋顧盼之間，如分餘燈以燭冥室，顧
X84n1579_p0089a06║不快哉！士著述甚多，開發後學，大有功於宗乘。臨終
X84n1579_p0089a07║無疾，趺坐合掌，面西而逝。（報恩秀嗣已上六人）
X84n1579_p0089a08║順德天寧弘明虗照禪師遼州申氏子。參仙巖，因默
X84n1579_p0089a09║坐聞磬聲，豁然有省，乃振錫燕之歸義。值太保劉文
X84n1579_p0089a10║正公向道有契，付囑畢，乃沐浴更衣，索筆書偈云：四
X84n1579_p0089a11║大無常，名為幻身。擺手便行，入無生滅。汝當善自珍
X84n1579_p0089a12║重。趺坐而逝，茶毗得舍利百顆。劉文正公入奏，塔舍
X84n1579_p0089a13║利於天寧。嗣法門人子顏、子淇等二十有八人，皆堅
X84n1579_p0089a14║苦特立之士。洞上一宗，斯為盛焉。（仙巖德嗣）
X84n1579_p0089a15║
X84n1579_p0089a16║續指月錄卷八