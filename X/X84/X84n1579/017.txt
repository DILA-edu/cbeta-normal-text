X84n1579_p0121c01║
X84n1579_p0121c02║
X84n1579_p0121c03║
X84n1579_p0121c04║續指月錄卷十七
X84n1579_p0121c05║
X84n1579_p0121c06║六祖下三十三世
X84n1579_p0121c07║臨濟宗
X84n1579_p0121c08║宜興龍池幻有正傳禪師初號一心，溧陽李氏子。（師自
X84n1579_p0121c09║述云）兒時體肥，性好捕魚羅雀，靡所不為。八歲就鄉塾，
X84n1579_p0121c10║十二三肌膄骨立，遂廢業。偶為母看誦香山卷偈語，
X84n1579_p0121c11║乃知發念持齋。十六歲，父母強與婚合。未幾，琴瑟不
X84n1579_p0121c12║調，發心出家。又二年，病不戢，出家意始決。黎明起，焚
X84n1579_p0121c13║香默對觀音像前誓曰：某若再近女身，此身當若何？
X84n1579_p0121c14║若何？其夜即遯去。後婦將產，父命使徧覓，終弗獲。一
X84n1579_p0121c15║日，值父於途次，強歸不就，仍以母疾篤候侍歸。又一
X84n1579_p0121c16║年，既歿，喪殯，乃辭父長往。入荊谿顯親寺，禮樂庵師
X84n1579_p0121c17║薙染。示看父母未生前話，密自矢志曰：若不見性明
X84n1579_p0121c18║心，決不將身倒睡。一夕，聞瑠璃燈華熚𪹼聲，有省。舉
X84n1579_p0121c19║似庵，庵頷之。○後庵遷化，師直造神京，謁笑巖寶和
X84n1579_p0121c20║尚於觀音庵。寶問：上座何來？師曰：南方。寶曰：來此擬
X84n1579_p0121c21║需何事？師曰：但乞和尚印證心地工夫。寶曰：若果識
X84n1579_p0121c22║得心地，那更有工夫印證耶？師曰：雖然，不得不舉似
X84n1579_p0121c23║過。寶曰：參堂去。師珍重便出。至晚入室，方具述所以，
X84n1579_p0121c24║寶驀踢出隻履曰：向者裏道一句看。遂把話頭一時
X84n1579_p0122a01║打斷，懡㦬而出，通夕不寐。翌旦，寶出方丈，見師猶佇
X84n1579_p0122a02║立簷下，驀喚：上座！師回顧，寶翹一足作脩羅障日月
X84n1579_p0122a03║勢，師不覺脫然悟旨。（牧雲門頌云：兩片唇皮正合開，死蛇忽地觸人來。天明毒氣方
X84n1579_p0122a04║甦醒，翹作修羅也怪哉。○箬菴問頌云：夜靜燈花㖃一聲，瑠璃殿上露全身。巨靈分破華山色，赤脚波斯絕路
X84n1579_p0122a05║行。○晦山顯頌云：閃電為人機自別，晴空霹靂太孤危。回頭擉瞎頂門眼，金鎖玄關當下灰。）○師
X84n1579_p0122a06║後辭行，寶乃書曹溪正派源流付之，復贈一笠，曰：覆
X84n1579_p0122a07║之，毋露圭角。師受囑，出住臺山祕魔巖寺。居十有三
X84n1579_p0122a08║載，入京師，寓普照，後住龍池。○上堂：無上法王有大
X84n1579_p0122a09║陀羅尼門，名為圓覺。驀豎拂子，曰：會麼？鷂子已飛天
X84n1579_p0122a10║外去，獃翁猶向月邊尋。○上堂：一切法不有，一切法
X84n1579_p0122a11║不無。若能如是會，水上按葫蘆。○佛誕，上堂：今晨四
X84n1579_p0122a12║月八日，是我釋迦如來示生降誕之時。山僧忽然思
X84n1579_p0122a13║量起來：二千五百餘年已來，不知有多少路見不平
X84n1579_p0122a14║之輩？務要別尋一箇人來，與我釋迦老子比勝負、較
X84n1579_p0122a15║優劣。殊不知我釋迦如來是何等一箇面孔？汝諸人
X84n1579_p0122a16║還知得我釋迦如來脚跟立地處麼？還曾夢見我釋
X84n1579_p0122a17║迦如來頂相麼？良久，曰：舉手拔南斗，回身倚北辰。出
X84n1579_p0122a18║頭天外看，誰是箇般人？驀豎拂子，曰：雲門大師來也。
X84n1579_p0122a19║擲拂子，便下座。○上堂：老僧者裏不問你久參晚進，
X84n1579_p0122a20║貴要正知見。知見若正，了生死如反掌。大抵不落斷
X84n1579_p0122a21║常、有無、二乘偏見，更有甚麼商量？若有僧問：作麼生
X84n1579_p0122a22║是正知見？但向他道：老僧在你脚下。良久，喝一喝，下
X84n1579_p0122a23║座。○萬歷甲申，師講演法華於祕魔巖寺。時有萬融
X84n1579_p0122a24║首座病目初愈，仍來座下展本聽經。師方陞座，見之，
X84n1579_p0122b01║言曰：且喜萬融首座病眼重開，幻人有賴。彼悚身起
X84n1579_p0122b02║立，云：不敢。師曰：且問汝：即今目前所覩境界，與向未
X84n1579_p0122b03║病眼時同耶？異耶？對曰：無異。師曰：然。正古人所謂：三
X84n1579_p0122b04║十年前見山是山、見水是水，及乎中間有箇入處，則
X84n1579_p0122b05║見山不是山、見水不是水。老僧今日休歇，得見山依
X84n1579_p0122b06║舊是山、見水依舊是水是也。師乃說經。○上堂。師云：
X84n1579_p0122b07║鄙人將謂今時佛法門頭沒有可商量人，仔細檢點，
X84n1579_p0122b08║也有一箇半箇。有僧出問：誰是一箇？師曰：即今如閙
X84n1579_p0122b09║市街頭、十字路邊，盤膝坐地，哇哇叫化錢者是。又問：
X84n1579_p0122b10║誰是半箇？曰：即今認住客塵煩惱，確定以為主宰者
X84n1579_p0122b11║是。或曰：若說佛法，原不曾許汝有商量處，烏用汝顛
X84n1579_p0122b12║言倒語有許多饒舌？師曰：我不怪你。雖然說得儘是，
X84n1579_p0122b13║你儘做得箇膾子手。何也？任他佛頭來、魔頭來、獅子
X84n1579_p0122b14║頭、象頭來，牛頭、馬頭、人頭、狗頭、羊魚頭、鵝頭、鴨頭，既
X84n1579_p0122b15║到汝案頭上，一一儘汝破除，打發一邊去，只恐汝把
X84n1579_p0122b16║箇死猫兒頭便不能破除得，打發不開去。於此打發
X84n1579_p0122b17║得開去，纔是好膾子手也。或曰：將那死猫兒頭來著。
X84n1579_p0122b18║師乃笑曰：果然不識。有人於斯，一似箇無尾巴底大
X84n1579_p0122b19║蟲，且道順毛還勒得伊麼？有人於斯，一似箇生鐵掆
X84n1579_p0122b20║子，有力者還拗得折伊麼？果乃順勒伊不得、拗折伊
X84n1579_p0122b21║不得，只是有一人搖頭不肯。何也？第恐將箇臭鶻突
X84n1579_p0122b22║布衫做了貼體衣，至死不肯脫，總有青州布衫堆滿
X84n1579_p0122b23║世界也沒用處。況今時善知識都只要抱不哭底孩
X84n1579_p0122b24║兒，不敢觸著伊、動著伊，只怕退了伊底道心，又恐斷
X84n1579_p0122c01║絕往來了，不唯不我供養，反被伊生謗毀、作禍害，便
X84n1579_p0122c02║不柰何。若是𢬵捨性命善知識則不然，饒他是生鐵
X84n1579_p0122c03║掆子，須要誘引伊一舉，舉到那半天裏沒割殺處了，
X84n1579_p0122c04║始撒手，待伊自放下來，務要跌折了他底。又饒他是
X84n1579_p0122c05║箇無尾巴大蟲，先須掘箇坑子隱覆却，候待伊來陷
X84n1579_p0122c06║入內，務要使伊跳不出去。直待伊計窮力盡時，且問
X84n1579_p0122c07║他：你還要活麼？待伊頷首時，更曰：且緩緩。直須教伊
X84n1579_p0122c08║命根斷，如死灰了這臭鶻突布衫，方得卸下，始可謂
X84n1579_p0122c09║我救得這死漢了也。不然，這畜生還𨁝跳在。雖然，說
X84n1579_p0122c10║得也好，只可惜今時末法，世中無這等一箇知識，正
X84n1579_p0122c11║所謂賢聖隱伏，遇而不遇，也怪伊說不得。呵呵！李孟
X84n1579_p0122c12║曰：大夫問老師：修行多少年方纔得悟？師云：貧道修
X84n1579_p0122c13║行未久，亦無悟處。雖然，貧道自持齋出家學道以來，
X84n1579_p0122c14║不過四十餘年，前二十年止入得箇信位，於晝夜十
X84n1579_p0122c15║二時中猶不知其飢飽，雖寒暑亦莫辨。後二十年，但
X84n1579_p0122c16║醒得一一病痛不從外入，俱是自己心中所發。近日
X84n1579_p0122c17║又僧得箇歡喜處，始知得人人肚飢，都只是要飯喫。
X84n1579_p0122c18║然又恰如人從半夜睡醒了，只顧東摸西摸，信手摸
X84n1579_p0122c19║著了自己底鼻孔，不覺失聲呵呵一笑。○有客問：某
X84n1579_p0122c20║等修行當何用工？師提數珠曰：會麼？客曰：會得。師反
X84n1579_p0122c21║詰曰：汝作麼生會？客曰：若恁掐著數珠念佛，有什麼
X84n1579_p0122c22║不會？師曰：未也。客云：若更有別說，某便不會矣。師舉
X84n1579_p0122c23║數珠掐曰：但恁麼一粒一粒撥過去。○又有客如前
X84n1579_p0122c24║問，師反詰曰：汝擬修行，圖箇什麼？客云：冀會道耳。師
X84n1579_p0123a01║曰：果欲會道，直須放下。只要會道底念頭，便是真用
X84n1579_p0123a02║工處。若此用工，自當會道。客云：柰要會道，這一念放
X84n1579_p0123a03║不下何？師曰：去！汝正閙在。○屢有客問道於師，師或
X84n1579_p0123a04║答、或不答。問：嘗聞有如來禪、有祖師禪，作麼生甄別？
X84n1579_p0123a05║師舒手班指數曰：余今年五十六歲矣。客曰：老師耳
X84n1579_p0123a06║背那？傍有僧走過，師驀扯住問：今日是八月十五否？
X84n1579_p0123a07║僧答云：今日是十四，明日是也。師撒手對客云：唯這
X84n1579_p0123a08║僧記得端的。又有問：祖意、教意，是同？是別？師忽云：好
X84n1579_p0123a09║打！好打！客作色曰：何只言好打耶？師豎起拳云：不是
X84n1579_p0123a10║拳頭，定是巴掌。客揖之而去。客有再扣之：畢竟何以
X84n1579_p0123a11║為道也？師乃從容諭之曰：道無方所，無有形名。指點
X84n1579_p0123a12║伊不得，取舍伊不得，是非伊不得，向背伊不得，有無
X84n1579_p0123a13║伊不得，增減伊不得，揀擇伊不得，動靜伊不得，好惡
X84n1579_p0123a14║伊不得，逆順伊不得，可否伊不得，進退伊不得，語默
X84n1579_p0123a15║伊不得，思議伊不得，垢淨伊不得，依倚伊不得，營為
X84n1579_p0123a16║伊不得，對待伊不得，偏黨伊不得，閒忙伊不得，前後
X84n1579_p0123a17║伊不得，難易伊不得，始終伊不得，人我伊不得，親疏
X84n1579_p0123a18║伊不得，損益伊不得，寤寐伊不得，異同伊不得，男女
X84n1579_p0123a19║伊不得，老少伊不得，得失伊不得，新故伊不得，迷悟
X84n1579_p0123a20║伊不得，固必伊不得，高低伊不得，貴賤伊不得。果如
X84n1579_p0123a21║是，信得、會得，則無往而非道也。客又曰：然則某意念
X84n1579_p0123a22║不動時，還是道否？師驀以手插向腰間，摸得箇蝨子，
X84n1579_p0123a23║擲向地云：阿啞，阿啞！跌殺我耶？跌殺我耶？更休。○有
X84n1579_p0123a24║客問西來大意，師指古鏡云：是這箇。客曰：柰某不會
X84n1579_p0123b01║何？師云：為汝未曾用工磨得。客曰：某作麼生用工即
X84n1579_p0123b02║得？師云：即目前古鏡聻？復急索曰：還我西來大意來。
X84n1579_p0123b03║客省曰：我會也，我會也。師云：會即不無，試說來。客乃
X84n1579_p0123b04║指古鏡曰：某既會矣，奚又止在是？師頷之。○僧問九
X84n1579_p0123b05║峰不肯首座因緣，師舉拳示之曰：為伊不識這箇。僧
X84n1579_p0123b06║云：識得後如何？師云：石霜住持有分。僧又曰：聞毗陵
X84n1579_p0123b07║孫太史亦曾問此，未知如何答伊？師曰：山僧但答為
X84n1579_p0123b08║伊道眼未明耳。僧云：即如道眼明後又作麼生？師云：
X84n1579_p0123b09║則不見有休去歇去在。僧再擬開口，師叱曰：去！汝不
X84n1579_p0123b10║會我語。（李長庚居士敘師語錄後略云：余一日別師，師問余云：有何疑否？余舉九峯不肯首座因
X84n1579_p0123b11║緣問：畢竟明何事？師豎起拳頭，余擬議，師曰：公不要開口，且細參去。越數年，傳歸荊谿，余再請益，師曰：向年舉
X84n1579_p0123b12║的公案記得否？余曰：和尚今日拳頭在那裏？師厲聲曰：沒有。余曰：和尚拳頭失卻鼻孔，原止半邊。師遂變色，轉
X84n1579_p0123b13║向面壁，余即出至階下，聞師厲聲曰：這箇人放鬆了，不柰他何，且拿住索套兒，不由他三年五年不來尋我。余
X84n1579_p0123b14║曰：和尚大機大用，只怕我承受不來。無何，余轉外籓，迄今為後序已越三十年矣，當日三年五年之語大負我。
X84n1579_p0123b15║師不覺泣下云云。）○僧問：如何是祖師西來意？師曰：屋北鹿
X84n1579_p0123b16║獨宿。僧曰：不會。師曰：溪西鷄齊啼。（夾山豫云：師翁答話雖則一椎兩當，未
X84n1579_p0123b17║免令者僧分西著北。不肖孫則不然，今日或有問：如何是祖師西來意？但向道：面臨江水闊，早晚看行舟。更曰：
X84n1579_p0123b18║不會。向道：兩岸蘆花裏，清風引白鷗。）○僧問：如何是奇特事？師曰：蝦蟆
X84n1579_p0123b19║捕大蟲。僧曰：恁麼則不奇特也。師曰：猫兒捉老鼠。僧
X84n1579_p0123b20║禮拜，師便喝。僧曰：老和尚為甚麼放某甲不過？師厲
X84n1579_p0123b21║聲曰：老僧有事你且去。（石車乘拈云：龍池大開慈門，手遣者僧，爭柰者僧不諳來
X84n1579_p0123b22║機，龍頭蛇尾。若當時待他道：老僧有事你且去，也與震威一喝。可謂知恩有地。何故？只因漁父引，始見浪頭高。
X84n1579_p0123b23║○天笠珍頌云：萬仞龍門透者難，金鱗擬躍點波瀾。電雷相送重燒尾，腥血空流石上斑。）○居士
X84n1579_p0123b24║訪師次，舉僧問雲門：如何是諸佛出身處？門曰：東山
X84n1579_p0123c01║水上行。問：師意作麼生？師曰：無孔笛幾人解吹？士曰：
X84n1579_p0123c02║弟子試問和尚得否？師曰：得。士曰：如何是諸佛出身
X84n1579_p0123c03║處？師曰：西河火裏坐。○士大夫從師遊，師每舉門前
X84n1579_p0123c04║冷落車馬稀，老大嫁作商人婦二語，罕有契者。○有
X84n1579_p0123c05║山居偈曰：五峰雲頂古文殊，盡日跏趺總笑余。半點
X84n1579_p0123c06║苦寒禁不得，躊躇未了又躊躇。○萬歷甲寅二月十
X84n1579_p0123c07║二日示寂。先一日，有僧自臺山來，師與劇談宿昔。抵
X84n1579_p0123c08║暮索浴，眾察師意，懇請遺訓。師舉所帶帽者三，眾無
X84n1579_p0123c09║語。師撫膝，奄然而逝。建塔於本山之麓。（笑巖寶嗣）
X84n1579_p0123c10║南陽靈谷曇芝禪師參笑巖寶，問：古人道：打破鏡來
X84n1579_p0123c11║相見。既打破鏡，擬向甚麼處相見？寶曰：慚愧殺人。師
X84n1579_p0123c12║忽有省，頓領厥旨，遂忘禮拜，舞蹈而出。服勤數載，寶
X84n1579_p0123c13║付以偈曰：微笑拈花第一機，相傳八八未知非。今將
X84n1579_p0123c14║從上非非法，分付賢英力荷歸。（笑巖寶嗣）
X84n1579_p0123c15║五臺瑞峰三際廣通禪師久侍笑巖室中，機契，付以
X84n1579_p0123c16║偈曰：一念不生諸數滅，萬機休罷十方空；界空數滅
X84n1579_p0123c17║漚澄海，諸佛眾生影現中。後居臺山，僧無明經參，問
X84n1579_p0123c18║曰：某於古德機緣尚有疑處，乞師指示。師曰：試舉看。
X84n1579_p0123c19║經曰：臨濟大師道：佛法無多子。畢竟是箇什麼？師曰：
X84n1579_p0123c20║向道無多子，又是箇甚麼？又問：玄沙謂靈雲：敢保老
X84n1579_p0123c21║兄未徹在。何處是他未徹處？師曰：大似玄沙未徹。又
X84n1579_p0123c22║問：趙州云：臺山婆子，我為汝勘破了也。勘破在甚麼
X84n1579_p0123c23║處？師曰：却是婆子勘破趙州。經復請師頌之，師曰：知
X84n1579_p0123c24║是般事便休，老僧不解恁麼。因即命經呈頌，經各具
X84n1579_p0124a01║頌呈答。其頌臨濟曰：醍醐上味出放乳，滴水攙中便
X84n1579_p0124a02║不成；三十棒頭開正眼，何曾傳得祖師心？○頌靈雲
X84n1579_p0124a03║曰：見色明心，附物顯理；具眼宗師，許而不許。敢保老
X84n1579_p0124a04║兄未徹，一隊閑神野鬼；不是焦面王來，受陷遭坑幾
X84n1579_p0124a05║許？○頌趙州曰：暗藏春色，明露秋光；有眼莫鑒，縱智
X84n1579_p0124a06║難量。到家不上常安路，一任風花雪月揚。師然之。（笑巖
X84n1579_p0124a07║寶嗣）
X84n1579_p0124a08║鳳陽正宗悟上座久侍笑巖室中，機契，付以偈曰：此
X84n1579_p0124a09║宗須信有真悟，莫學諸方平實禪。異日寒灰親𪹼出，
X84n1579_p0124a10║紅爐又放一枝蓮。（笑巖寶嗣）
X84n1579_p0124a11║京兆高菴傑上座久侍笑巖室中，機契付法。偈曰：世
X84n1579_p0124a12║出世間不二法，都盧祇在一塵中。俄然信手輕敲破，
X84n1579_p0124a13║三世如來立下風。（笑巖寶嗣）
X84n1579_p0124a14║天台天常經上座久侍笑巖室中，機契付法。偈曰：剝
X84n1579_p0124a15║盡乾坤無實法，搜窮心佛有虗名。驀然黑白都翻轉，
X84n1579_p0124a16║掌上新籌獨汝羸。（笑巖寶嗣）
X84n1579_p0124a17║武林素菴智上座久侍笑巖室中，機契付法。偈曰：青
X84n1579_p0124a18║蓮目瞬應時節，七七雄談非犯舌。識得文言義路空，
X84n1579_p0124a19║何妨塵說熾然說。（笑巖寶嗣）
X84n1579_p0124a20║嘉興天寧幻也佛慧禪師別號嬾石，會稽人，南宋史
X84n1579_p0124a21║相之後也。母戴，夢天台僧抵舍，孕師。及娠，鄰人共驚
X84n1579_p0124a22║異，相見紅光葢室如火。六歲入童子學授經，知大意。
X84n1579_p0124a23║十四慕空宗，走天台，見松谷法師於華頂之勝峰寺，
X84n1579_p0124a24║求度不允。乃泛海求潮音僧度，復不允。遂發憤塟身
X84n1579_p0124b01║魚腹中，且死，得救免。舟人愍之，為剪髮詣谷，谷始納，
X84n1579_p0124b02║為命今名。留習台教五載。一日晨課，中間豁然，不覺
X84n1579_p0124b03║心吻俱開。告谷，谷奮挺逐之，不得住。聞嘉禾有濟法
X84n1579_p0124b04║舟者，走見之。會濟方屬纊，於是一鉢煙村，孤笻天外，
X84n1579_p0124b05║南詢北訪，參笑巖寶和尚，得受記莂。○出住天寧之
X84n1579_p0124b06║優曇苑，疾當世學者走聲勢輀煗，一徵之以枯澹，數
X84n1579_p0124b07║十年門無宿客。○嘗示眾曰：四大之軀孰不有？五味
X84n1579_p0124b08║之食孰能無？白玉體箇箇分明，紫金身人人可得。爭
X84n1579_p0124b09║奈食之不常而食，衣之不常而衣。八萬種魔，寧教易
X84n1579_p0124b10║曉？四百四病，以何遣除？諸仁者，不是祝髮了叫做出
X84n1579_p0124b11║家，披金襴叫做出家，識文達理叫做出家，能行苦行
X84n1579_p0124b12║叫做出家，避喧求靜叫做出家，有人緣叫做出家，感
X84n1579_p0124b13║天供叫做出家。緊要在著草鞵，入釋迦腹裏，屙屎放
X84n1579_p0124b14║尿；跨大步，穿達摩心中，戴角披毛。枯草拈來，直得百
X84n1579_p0124b15║花相鬬；鼓動含靈，喚起維摩寂默。十方如來密付汝
X84n1579_p0124b16║印，一切天魔自然傾膽。咦！鳥嗁春晝閒彌勒，華發東
X84n1579_p0124b17║風見故人。○又曰：一番相見一番新，好看鉢盂添柄；
X84n1579_p0124b18║幾處行來幾處險，猶奇艇內藏輪。海不顧山頭月白，
X84n1579_p0124b19║一任浮沈；空無柰雨脚風清，大家和會。參方衲子、講
X84n1579_p0124b20║席高流、居士宰官、天仙魔梵、有情無情、生一乾坤、死
X84n1579_p0124b21║一乾坤、聖一法界、凡一法界，何曾謾得諸人？若也謾
X84n1579_p0124b22║得諸人，那討說箇是非好惡、賢善才能、尊卑異類？焯
X84n1579_p0124b23║然些子，謾不得、欠不得。你道是什麼境界？會麼？滿目
X84n1579_p0124b24║塵埃千聖眼，半身落魄五宗心。○晚退多寶菴，足不
X84n1579_p0124c01║越閫者復十餘載，老且耄矣。忽思天台舊隱，即日抴
X84n1579_p0124c02║杖還南，嘉禾緇素遮止天寧。○崇禎戊辰八月，師示
X84n1579_p0124c03║微疾，簡歷示小師曰：後二日可。小師涕泣固留，師笑
X84n1579_p0124c04║諾。為更留三日，仍涕泣固留，不可。俗弟子聞之，趣置
X84n1579_p0124c05║龕室。初五日，工適報竣，師即以是日午跏趺榻上而
X84n1579_p0124c06║逝。僧臘七十八，世壽九十一。語音如鐘，足有輪紋龜
X84n1579_p0124c07║畫，番番黃髮，齒落更生，皆其異相之著者。至若五臺
X84n1579_p0124c08║睹文殊真境、司㸑感天台聖僧，靈異可徵，茲不具述
X84n1579_p0124c09║云。（笑巖寶嗣已上八人）
X84n1579_p0124c10║嘉興南明慧廣禪師鹽官韓氏子，出家興善寺，謁無
X84n1579_p0124c11║幻冲禪師，示趙州無字話。一日，遊徑山，就地拈得片
X84n1579_p0124c12║紙，有觀方知彼去，去者不至方之句，釋然有省，乃往
X84n1579_p0124c13║見沖，遂蒙許可。○住徑山，上堂：五峰頭卓朔，雙徑尾
X84n1579_p0124c14║顛先，喝石巖一任𨁝跳，明月池覆地傾天。此四句中，
X84n1579_p0124c15║有一句有殺人刀、無活人劍，有一句有活人劍、無殺
X84n1579_p0124c16║人刀，有一句殺人刀、活人劍俱有，有一句殺人刀、活
X84n1579_p0124c17║人劍俱無。伶俐衲僧簡點得倜儻分明，許你一生參
X84n1579_p0124c18║學事畢。○除夕，示眾，云：前年年鼻孔無半邊，去年年
X84n1579_p0124c19║兩眼不完全，今年年精骨獻青天。顧左右，曰：廣上座
X84n1579_p0124c20║禪已說了，汝等作麼生會？良久，曰：參。○一日，茶次，有
X84n1579_p0124c21║僧持餅趨過師前，師問云：這箇餅那裏買來的？僧回
X84n1579_p0124c22║身，云：莫道無語好。師便舉手中半箇，云：這半箇那裏
X84n1579_p0124c23║買來的？僧云：這却道不出。師云：情知汝道不出。○師
X84n1579_p0124c24║在皋亭進關時，有僧問云：師今進關，必待徹悟而後
X84n1579_p0125a01║出關。師云：恁麼盡未來際出此關不得。○一夕，下雪
X84n1579_p0125a02║次，有僧推窗，云：滿山都是雪。師云：隨聲逐色漢。僧云：
X84n1579_p0125a03║乞師離聲色道一句。師云：滿山都是雪。○泰昌改元
X84n1579_p0125a04║仲冬二十七日，奄然坐逝於祇陀庵。（車溪沖嗣）
X84n1579_p0125a05║曹洞宗
X84n1579_p0125a06║北京宗鏡小山宗書禪師號大章，順德南和李氏子。
X84n1579_p0125a07║其在童幼，異於常倫。與羣兒戲，效作佛事。十歲學儒，
X84n1579_p0125a08║已通大義，即掩卷嘆曰：此皆世法，非出世法也。遂往
X84n1579_p0125a09║郡之開元薙落。聞月舟禪師法席之盛，入室請益。密
X84n1579_p0125a10║踐八載，蒙付正宗。後少室疏請，師嘆曰：先師化後三
X84n1579_p0125a11║十餘年，曹洞宗風迨乎湮沒。前輩有言：禪林下衰，弘
X84n1579_p0125a12║法者多。假我偷安，不急撐拄之，其崩隤跬可須也。某
X84n1579_p0125a13║甲雖慚付囑，其柰付囑何？遂主之。時值亢旱，河井乾
X84n1579_p0125a14║枯。既法席敷開，泉源復漲。（南庵依頌云：地缺東南水自寬，波濤萬頃碧漫漫。賺
X84n1579_p0125a15║他無限癡男女，按著泥阬砌䃙磚。○位中符頌云：種就無根樹影長，大鵬肯逐枋榆忙。養堅九萬摶風翅，一旦
X84n1579_p0125a16║飛鳴天下揚。）○嘉靖丙寅，師主宗鏡庵。遊履西山，至谷集
X84n1579_p0125a17║山三學洞，美其幽寂，遂結夏焉。至冬，忽染病。臘月十
X84n1579_p0125a18║六日，索筆書偈曰：宗鏡宗鏡，心法成行。即日圓覺，鏡
X84n1579_p0125a19║破宗正。偈畢，儼然坐脫。世壽六十八，僧臘三十六。茶
X84n1579_p0125a20║毗，身骨分為三分：一分留宗鏡起塔，一分送順德祖
X84n1579_p0125a21║塋，一分至少室起塔。其少室謝事之日，法堂中法鼓
X84n1579_p0125a22║無故墮地。得疾之初，秦封槐摧一大枝。入寂之後，其
X84n1579_p0125a23║樹無故崩倒。（月舟載嗣）
X84n1579_p0125a24║順德內丘金山德寶禪師山東陽津人，姓劉氏。禮北
X84n1579_p0125b01║京海眼寺惟安老宿出家，徧參天下叢林。至無念禪
X84n1579_p0125b02║師會下，發明大事。後依侍月舟載和尚。久之，付以衣
X84n1579_p0125b03║拂，出住燕南，說法二十餘年。後休老於表善觀音院。
X84n1579_p0125b04║○僧問：如何是如來禪？師曰：師子吼時芳草綠。如何
X84n1579_p0125b05║是祖師禪？師曰：象王回顧落花紅。○隆慶庚午，師年
X84n1579_p0125b06║八十五，忽誡諭法嗣祖通云：為法求人，寧勞毋逸。日
X84n1579_p0125b07║盈月昃，吾將示寂。乃趺坐而逝。塔全身於舊隱之南
X84n1579_p0125b08║崗。（月舟載嗣已上二人。）
X84n1579_p0125b09║
X84n1579_p0125b10║續指月錄卷十七