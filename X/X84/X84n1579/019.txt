X84n1579_p0132a13║
X84n1579_p0132a14║
X84n1579_p0132a15║
X84n1579_p0132a16║續指月錄卷十九
X84n1579_p0132a17║
X84n1579_p0132a18║六祖下三十五世
X84n1579_p0132a19║臨濟宗
X84n1579_p0132a20║潭州溈山五峰如學禪師關中臨潼任氏子，參密雲
X84n1579_p0132a21║悟和尚。一夕茶話次，悟驀伸脚曰：你作麼生？師以脚
X84n1579_p0132a22║踢之，悟笑曰：未在，未在。師曰：和尚道看。悟倒臥，師曰：
X84n1579_p0132a23║也只是困。悟曰：你又與麼去也。師乃禮拜。○天敬丙
X84n1579_p0132a24║寅冬，金粟眾盈五百，悟乃舉師為西堂。（林皋豫見師於西堂寮，問：
X84n1579_p0132b01║漢首座何如？師云：我也不知。豫云：宗師家具擇龍蛇眼，為甚麼道不知？師云：兄眼何在？豫便喝，師默然。豫又喝，
X84n1579_p0132b02║師云：何不再喝？豫云：好不知痛癢。師便休。）○一日，師辭行，悟握拂曰：喚作
X84n1579_p0132b03║拂子則觸，不喚作拂子則背。不得拈起，不得放下，不
X84n1579_p0132b04║得下語，不得無語，不得錯舉。若不錯舉，則分付汝。師
X84n1579_p0132b05║則連跳兩跳曰：不要，不要。悟曰：猶是亂叫亂跳，更試
X84n1579_p0132b06║舉看。師轉身曰：某甲去也。悟乃付源流拂子。○崇禎
X84n1579_p0132b07║庚午，悟住黃槩，師在西堂寮。僧隱元琦參，向師豎拳
X84n1579_p0132b08║曰：識得這箇，天下太平；識得這箇，天下爭競。如何決
X84n1579_p0132b09║斷？師便打，僧再喝，師又打，僧連喝兩喝，師又兩打。僧
X84n1579_p0132b10║遂呈所得，師云：此子徹也。乃呼進寮云：汝有悟處，試
X84n1579_p0132b11║道看。僧云：道即不難，只恐驚羣動眾。師云：但說何妨？
X84n1579_p0132b12║僧打觔斗而出，師云：真獅子兒，善能哮吼。○癸酉，出
X84n1579_p0132b13║溈山之金陵祇陀林，忽示寂，龕歸建塔。所著五宗派
X84n1579_p0132b14║敘示衡州僧谷應，後黃龍牧夫付梓行世。（天童悟嗣）
X84n1579_p0132b15║蘇州三峰漢月法藏禪師無錫蘇氏子。年七歲就鄉
X84n1579_p0132b16║塾。值湖水暴漲。家人徧尋不獲。即乘一大龜衝濤而
X84n1579_p0132b17║來。里人神之。十五出家。十九剃染。究心教典。精析儒
X84n1579_p0132b18║術。嘗語人曰。十河九洛。象教總持。須從無文字處求
X84n1579_p0132b19║之。乃著四書五經參同。一日憮然曰。宗乘中事。自問
X84n1579_p0132b20║理會也理會得。說也說得。只一事未在。敵他生死不
X84n1579_p0132b21║得。遂決志行脚。參萬法歸一話。徧扣名宿。皆不當意。
X84n1579_p0132b22║遂隱虞山三峰。草屋蘿牆。不設榻座。會窗外二僧夾
X84n1579_p0132b23║籬。拗折大竹。聲若迅雷。乃大悟。因閉關次。忽推窗見
X84n1579_p0132b24║黃梅墮地。始得徹證。乃握一竹篦亡。曉夜開發。學者
X84n1579_p0132c01║一時稱三峰罏鞴。名重叢林。○天啟甲子秋。禮悟和
X84n1579_p0132c02║尚於金粟。悟上堂。舉黃檗參百丈。丈舉再參因緣。黃
X84n1579_p0132c03║檗不覺吐舌。丈曰。子以後莫承嗣馬祖去麼。檗曰。不
X84n1579_p0132c04║然。因師舉得見馬祖大機之用。然且不識馬祖。若嗣
X84n1579_p0132c05║馬祖。已後喪我兒孫。丈曰。如是如是。見與師齊。減師
X84n1579_p0132c06║半德。見過於師。方堪傳受。子甚有超師之見。故臨濟
X84n1579_p0132c07║三度問佛法大意。三度被打。濟後出世。惟以棒喝接
X84n1579_p0132c08║人。不得如何若何。祇貴單刀直入。師出眾便喝。悟曰。
X84n1579_p0132c09║好喝。師又喝。悟曰。汝試更喝一喝看。師禮拜歸位。悟
X84n1579_p0132c10║復舉僧問古德：朗月當空時如何？德曰：猶是階下漢。
X84n1579_p0132c11║僧曰：請師接上階。德曰：月落後相見。且道月落後又
X84n1579_p0132c12║如何相見？師便出堂。即日請師居第一座。次日悟上
X84n1579_p0132c13║堂。師問：海眾雲從，慈霖普霔。現躍飛騰即不問，如何
X84n1579_p0132c14║是驅雷掣電底句？悟便喝。師曰：恁麼則金粟花開，寶
X84n1579_p0132c15║林果熟去也。悟又喝。師禮拜歸位。未幾欲辭行。悟手
X84n1579_p0132c16║書臨濟源流并信拂授之。○杭州安隱請師上堂。上
X84n1579_p0132c17║首白椎未竟。師以拄杖橫截曰：千佛下口不得，列祖
X84n1579_p0132c18║一場敗闕。今日直下拈來，依然是赤骨律。此事如干
X84n1579_p0132c19║將莫邪雙腕並運，如冰花若火𦦨。向報化舌根下一
X84n1579_p0132c20║截，正好銷兵鑄钁，樂過平生。只今有恁麼漢子麼？不
X84n1579_p0132c21║妨與安隱相見。（初安隱請雲門澄禪師。澄云：吾年邁矣。汝若請三峰為首座，老僧即來。眾
X84n1579_p0132c22║詣三峰白其事。師欣然許之。及至，澄先一日化去。遺語曰：漢首座當世宗匠，佛法學識較我十倍。即請主之。眾
X84n1579_p0132c23║遵遺命，請師開法。）○上堂。若論此事，如迅雷貫頂，掩耳不及。
X84n1579_p0132c24║吐出清風，一條鑌鎚向須彌頂上一鎚，金剛山下透
X84n1579_p0133a01║脫。倒卷虗空，萬仞壁立。若是臨濟嫡骨兒孫，便解向
X84n1579_p0133a02║獅子口裏敲牙，驪龍脊上揣骨。主賓互換，通身縱奪。
X84n1579_p0133a03║末後句裏出身，威音王前過活。還有如是操路者麼？
X84n1579_p0133a04║出來與老僧相見。（安隱示眾：機先一句是汝諸人安身處，先機一著是汝諸人立命處，
X84n1579_p0133a05║其間左之右之、或伸或縮是汝諸人踏脚處，末後一句是汝諸人出頭處。○此則法語，諸方爭相傳誦，稱為三
X84n1579_p0133a06║峰五決旨。碓庵青頌云：展開兩手任君看，鑒徹機先也大難。情與無情俱斷送，收來一併葬桐官。○七百年來
X84n1579_p0133a07║老作家，撒開揑聚驗龍蛇。饒君膽略能籠世，到此如何敢劈牙？）。○上堂：頭上蔚藍天
X84n1579_p0133a08║欲滴，脚底白雲千萬尺。手中拄杖腰下瓢，去去來來
X84n1579_p0133a09║無順逆。好消息，踏破草鞵雙脚赤。三頭八臂腦後睛，
X84n1579_p0133a10║日日相逢不相識。○上堂：攀躋不住忽然翻，打破吾
X84n1579_p0133a11║宗向上關。剩得一雙窮相手，始知無法向人間。○法
X84n1579_p0133a12║座成，上堂：巖巖獅座涌堂中，老衲披衣坐法空。跨下
X84n1579_p0133a13║狻猊忽翻擲，一聲哮吼見威雄。喝一喝，曰：獅子踞地
X84n1579_p0133a14║吼，佛祖倒身走。出頭天外看，只有萬峰叟。喝一喝。○
X84n1579_p0133a15║室中嘗垂三問勘驗衲子，一曰：宅破家亡，阿誰是主？
X84n1579_p0133a16║二曰：縱開楔棒，是何意旨？三曰：卷席挂拂，因甚不住？
X84n1579_p0133a17║鮮有契其機者。（西蜀劉道貞入山問道，既有省，答師三問頌。一、宅破家亡，云：無錐真勝去
X84n1579_p0133a18║年貧，剝盡皮毛見赤身。夢到千嵒霜雪後，梅花隴外一枝春。二、縱開楔棒，云：莫將言語溷綱宗，劍在眉間覿露
X84n1579_p0133a19║鋒。領取機先第一句，虎頭虎尾絕狐蹤。三、卷席挂拂，云：獅兒不戀舊時窩，躑過翻來雷影過。惟有蓮峰知此意，
X84n1579_p0133a20║橫肩楖栗入煙蘿。師首肯之。）○師嘗曰：黃龍有言：學者欺詐之弊，
X84n1579_p0133a21║不以如來知見之慧密而煆之，何由能盡？且古人建
X84n1579_p0133a22║立宗旨，千牢百固，尚有承虗接響者，混我真宗。若師
X84n1579_p0133a23║家大法未明，無從辨驗，則胡喝亂棒，羣然而起，吾宗
X84n1579_p0133a24║掃地矣。（鐵壑溥頌云：商周彝鼎存家貝，俎豆斯文起草萊。破竹聲中玄會得，真宗繼響復誰來？）
X84n1579_p0133b01║○師初開三峰法席，歷主淨慈、北禪、龍山、錦樹、真如、
X84n1579_p0133b02║聖壽，復重興鄧尉、聖恩祖席。一日，上堂辭眾，曰：心休
X84n1579_p0133b03║不說法，骨瘦上堂艱。分明都說盡，湖水洗山顛。○崇
X84n1579_p0133b04║禎乙亥七月二十二日，將入寂，侍者問：如何是身後
X84n1579_p0133b05║事？師曰：牀頭老鼠偷殘藥，壁上孤燈照舊衣。侍者擬
X84n1579_p0133b06║再問，師舉手，曰：放下幔子著。至中夜，索浴更衣，泊然
X84n1579_p0133b07║而逝。門人奉全身建塔於聖恩寺之右，曰天山塔院。
X84n1579_p0133b08║著有八會廣錄、智證傳提語行世。（天童悟嗣）
X84n1579_p0133b09║四川夔州破山海明禪師蜀之蹇氏子。年十九，出家
X84n1579_p0133b10║姜家菴，聽講主說楞嚴，至一切眾生皆由不知常住
X84n1579_p0133b11║真心，詣主請益，未決，遂出蜀，徧參憨山清、博山來、雲
X84n1579_p0133b12║門澄諸老，不契，乃住破頭山，猛力參究。一日，到萬丈
X84n1579_p0133b13║懸崖上，立足自誓曰：悟不悟，性命在今日了。辰時立
X84n1579_p0133b14║起，立到未時，眼前惟有一平世界，更無坑坎堆阜。舉
X84n1579_p0133b15║意欲經行，不覺墮崖損足。至夜，翻身忽痛，有省。天明，
X84n1579_p0133b16║叫曰：屈！屈！一居士曰：師父脚痛麼？師劈面一掌，曰：非
X84n1579_p0133b17║公境界。○參悟和尚於金粟，值猛雨轟雷，悟謂眾曰：
X84n1579_p0133b18║假饒雷來打我，汝等如何支遣？師曰：用遣作麼？乃呈
X84n1579_p0133b19║頌曰：㘞地雷聲意自悠，幾人歡喜幾人愁？吾師縱有
X84n1579_p0133b20║分身法，血濺黃沙倒逆流。一日，悟落堂，惟默然，師問：
X84n1579_p0133b21║正恁麼時如何？悟云：你可到恁麼地否？師震威一喝，
X84n1579_p0133b22║悟便打，師復兩喝，悟云：你再喝兩喝看。師掀倒禪牀，
X84n1579_p0133b23║拂袖便行，悟追上，驀頭一棒，師曰：恁麼為人，瞎却天
X84n1579_p0133b24║下人眼在。○師入座，悟問：內不放出，外不放入，正恁
X84n1579_p0133c01║麼時，以何為界？師曰：竿頭絲綫從君弄，不犯清波意
X84n1579_p0133c02║自殊。悟頷之。○出住禾之東塔，上堂：東風解凍，百草
X84n1579_p0133c03║萌芽。行脚衲子，似粟如麻。拖泥帶水兮，草鞋獰似虎。
X84n1579_p0133c04║混俗和光兮，拄杖活如蛇。向有佛處不可住，無佛處
X84n1579_p0133c05║急走過，方稱英俊作家。切不可向萬里無寸草處坐，
X84n1579_p0133c06║虗度生涯。大眾，且如山僧這裏，九旬禁足，三月調心。
X84n1579_p0133c07║今日解制，臨行一句作麼生道？摘楊花，摘楊花。○上
X84n1579_p0133c08║堂：金鋤削盡千峰雪，露出天涯星月孤。照得世間人
X84n1579_p0133c09║廓徹，都來依樣畫葫蘆。大眾，未審還有依樣畫得者
X84n1579_p0133c10║麼？有則不妨好手手中呈好手，紅心心裏射紅心。其
X84n1579_p0133c11║或未然，且待山僧自畫去也。以拄杖打圓相，於中擲
X84n1579_p0133c12║地，曰：層落落，影團團，千古萬古與人看。○上堂：福城
X84n1579_p0133c13║東際煙水漲，大塔廟前樓閣開。千手大悲捫不住，無
X84n1579_p0133c14║端放出善財來。大眾，且道善財來作甚麼？隨行踏斷
X84n1579_p0133c15║流水聲，縱觀瀉出飛禽跡。卓拄杖，下座。○上堂：解開
X84n1579_p0133c16║布袋口，放出一羣牛。繞砌尋芳草，芒繩貫鼻頭。放去
X84n1579_p0133c17║也，東觸西觸。收來也，山悠水悠。正恁麼時，不收不放
X84n1579_p0133c18║一句作麼生道？拏雲自可容收放，喝月誰能使去留？
X84n1579_p0133c19║○上堂。昨夜梅花香宇宙，今朝雪塊打長空，就中一
X84n1579_p0133c20║點真消息，拈向諸人鼻孔中。驀呈拄杖，云：未證據者
X84n1579_p0133c21║向此嗅嗅，看是甚麼意旨？時一僧𨁝跳作舞而出，師
X84n1579_p0133c22║以拄杖擲地，云：穿過髑髏。○朱婆子問：一切時參究
X84n1579_p0133c23║念佛底是誰？師云：你這一問從甚處來？婆云：朝夕不
X84n1579_p0133c24║離。師云：不離箇甚麼？婆轉身繞一帀，云：不離者箇。師
X84n1579_p0134a01║云：也是赤土塗牛奶。婆子又問：弟子現是女身，父母
X84n1579_p0134a02║未生前還是男？是女？師卓拄杖，云：還識者箇麼？婆云：
X84n1579_p0134a03║無去無來。師云：是甚麼所在，說來說去？婆云：即今如
X84n1579_p0134a04║何抵敵？師云：好與三十棒。○師住東塔三載，旋應銅
X84n1579_p0134a05║梁之請，歷主岊岳、大峩、萬峰、中慶、鳳山、棲靈、祥符、無
X84n1579_p0134a06║際、蟠龍、佛恩、雙桂十剎，宗風遐播。後當蜀變，師以化
X84n1579_p0134a07║導，不辭腥穢，羣魔救免僇殺者億萬萬計。○師無疾，
X84n1579_p0134a08║坐逝於康熈丙午三月十六日。是夕，夔太守夢師授
X84n1579_p0134a09║一扇，守展讀，其偈曰：屣聲滑滑響蒼苔，老去尋山一
X84n1579_p0134a10║快哉，回首五雲堪一笑，澹然瀟灑出塵埃。覺即遣候，
X84n1579_p0134a11║而師已化去矣。郡守驚異，刊布行世。（天童悟嗣）
X84n1579_p0134a12║寧波天童費隱通容禪師閩福清何氏子年十四依
X84n1579_p0134a13║三寶殿出家一日聞指南墮指參禪發心參壽昌經
X84n1579_p0134a14║示狗子無佛性話因經上堂與僧問答次師在傍不
X84n1579_p0134a15║覺身心奮發話頭脫落乃問經曰今日看破和尚家
X84n1579_p0134a16║風了也經曰汝有甚麼見處師便喝經便休。○聞天
X84n1579_p0134a17║童悟和尚寓吼山師冒雨往謁便問覿面相提事若
X84n1579_p0134a18║何悟以番菩提大素珠照頭便打師曰錯悟又打師
X84n1579_p0134a19║又喝悟祇管打師祇管喝至第七打所有伎倆知見
X84n1579_p0134a20║一時冰釋悟問薰風自南來殿角生微涼汝作麼會
X84n1579_p0134a21║師曰水向石邊流出冷風從花裏過來香曰離了此
X84n1579_p0134a22║又作麼生師曰放和尚三十棒曰除却棒又作麼生
X84n1579_p0134a23║師便喝曰喝後聻師曰更要重說偈言悟休去後悟
X84n1579_p0134a24║住黃檗上堂曰還是衝浪金鱗麼出眾相見師以坐
X84n1579_p0134b01║具覆頂出曰和尚還會麼悟打曰一釣便上師喝一
X84n1579_p0134b02║喝歸眾悟然之。○崇禎癸酉師充黃檗西堂隱元琦
X84n1579_p0134b03║問大制從來無解結如何特地起風波師曰被闍黎
X84n1579_p0134b04║帶累曰恁麼則翻騰去也。師便打，琦喝，師曰：亂作。曰：
X84n1579_p0134b05║打著昔年舊痛處，於今猶恨棒頭輕。請師末後一頓。
X84n1579_p0134b06║師打，曰：舊瘡瘢上著艾。曰：恁麼則徹骨徹髓去也。師
X84n1579_p0134b07║曰：如何是徹底意？琦一喝，師曰：喝後聻？曰：時清休唱
X84n1579_p0134b08║太平歌。師曰：祇引一半。○上堂：今朝初一，好箇消息。
X84n1579_p0134b09║若還不會，又是明日。所以道：舉一不得舉二，放過一
X84n1579_p0134b10║著，落在第二。山僧舉一了也是，汝諸人如何委悉？便
X84n1579_p0134b11║下座。○住金粟，上堂：全身擔荷，赤體提持。要是夙有
X84n1579_p0134b12║器骨英靈漢子，於尋常日用活卓卓地，不將奇特言
X84n1579_p0134b13║句貼於額上，玄妙理致蘊於底裏。專用格外鉗錘，獨
X84n1579_p0134b14║距宗門牙爪。生擒猛虎，活捉獰龍。縱有言超佛祖，行
X84n1579_p0134b15║過舍那，入此閫域，未免橫身拶出。其餘之輩，觀心作
X84n1579_p0134b16║念，著意思惟，塵寂光生，而有神穎妙慧，自作去就，畢
X84n1579_p0134b17║竟搆他語脈不上。要有者等丁卓，始可別行教外單
X84n1579_p0134b18║傳，主持棒喝，全行正令，而與從上瞎驢蹄角相肖。且
X84n1579_p0134b19║正當恁麼時，回機就位一句作麼生道？本來不借修
X84n1579_p0134b20║因得，那管心明與法通。○住徑山，上堂，舉：臨濟祖師
X84n1579_p0134b21║云：若第一句薦得，堪與佛祖為師；若第二句薦得，堪
X84n1579_p0134b22║與人天為師；若第三句薦得，自救不了。徑山者裏不
X84n1579_p0134b23║然，若向第三句薦得，石筍抽條；第二句薦得，種麻得
X84n1579_p0134b24║豆；若向第一句薦得，漆桶不快。笑看臨濟強分節目，
X84n1579_p0134c01║將刀割水，無事望江亭上立，山河盡在座中圓。○上
X84n1579_p0134c02║堂，良久云：聲前一句子，欲要大家知。便下座。○天章
X84n1579_p0134c03║解制上堂：起期結制，依門傍戶，陞堂說法，起模畫樣，
X84n1579_p0134c04║胡言漢語，攪亂衲僧，東扯西拽，轉不相應。山僧今日
X84n1579_p0134c05║徹困，為汝諸人去也。遂拈拄杖一時打散。○田頭栽
X84n1579_p0134c06║菜次，師云：菜栽完麼？田云：栽完了。師云：無根菜又作
X84n1579_p0134c07║麼栽？田無語而笑，師云：開花了也。○僧問：如何是一
X84n1579_p0134c08║喝如探竿影草？師云：要汝入門便道。又問：如何是一
X84n1579_p0134c09║喝如踞地獅子？師云：百獸林中獨步。又問：如何是一
X84n1579_p0134c10║喝如金剛王寶劍？師云：早已分身兩段。又問：如何是
X84n1579_p0134c11║一喝不作一喝用？師云：汝自理會。○師示寂於順治
X84n1579_p0134c12║辛丑三月二十九日，門人茶毗獲舍利如豆大，五色
X84n1579_p0134c13║燦然，分建舍利塔於閩之黃檗、郢州之興陽諸處。晦
X84n1579_p0134c14║山顯著有舍利記。（天童悟嗣）
X84n1579_p0134c15║嘉興金粟石車通乘禪師金華朱氏子。偶閱龐居士
X84n1579_p0134c16║問石頭不與萬法為侶因緣，有疑在家，打七參究。至
X84n1579_p0134c17║第四日，聞夜半風聲，覺有入處。二十六歲棄室出家
X84n1579_p0134c18║完具，聞僧舉六祖曰：不思善，不思惡，正與麼時，那箇
X84n1579_p0134c19║是明上座本來面目？忽然有省，述偈曰：正與恁麼時，
X84n1579_p0134c20║面目未甞迷，善惡都不到，獨露兩莖眉。參天童悟和
X84n1579_p0134c21║尚於金粟，悟問：那裏來？師曰：雲門。悟曰：幾時起身？師
X84n1579_p0134c22║打一圓相。悟曰：莫亂統。師曰：千里同風，今日特來親
X84n1579_p0134c23║領痛棒。悟曰：既是千里同風，又來作麼？師翹左足。悟
X84n1579_p0134c24║曰：者還不是？師翹右足。悟曰：錯也。師曰：又被風吹別
X84n1579_p0135a01║調中。悟休去。入室次，悟舉：世尊拈花，迦葉微笑，意作
X84n1579_p0135a02║麼生？師曰：白日穿針。悟連棒打出，師豁然，懷香禮謝。
X84n1579_p0135a03║悟遂舉手曰：我手何似佛手？師拂袖便出，復呈偈曰：
X84n1579_p0135a04║我手何似佛手？赤脚蓬頭便走，直得透上玄關，管取
X84n1579_p0135a05║合著狗口。悟問曰：內不放出，外不放入，正恁麼時，以
X84n1579_p0135a06║何為界？師曰：家貧未是貧，路貧愁殺人。悟拈拄杖曰：
X84n1579_p0135a07║早箇是出是入？師一掌，悟亦打。一日，悟舉：薰風自南
X84n1579_p0135a08║來，問：你意作麼生？師曰：白雲彌宇宙，薰風自南來。即
X84n1579_p0135a09║呈偈曰：拂袖薰風宇宙清，園林殿角解翻身，相逢且
X84n1579_p0135a10║說三分話，未可全拋一片心。悟云：那幾分怎麼不說？
X84n1579_p0135a11║師云：留與和尚。悟云：不疑言句，是為大病。進云：天晴
X84n1579_p0135a12║日頭出，有眼瞞不得。悟云：紅爐煆過始得。師侍悟七
X84n1579_p0135a13║載，不惜勞苦。後悟赴黃檗，命師領眾。師一日問悟：設
X84n1579_p0135a14║有人問和尚：如何是禪？如何對他？悟打云：一棒打透
X84n1579_p0135a15║髑髏穿。更有問：又如何？悟打云：足方頭頂圓。更有問：
X84n1579_p0135a16║又如何？悟打云：口裏舌頭尖。更有問：又如何？悟打云：
X84n1579_p0135a17║若喚作禪，入地獄如箭射。○住童光，上堂，喝一喝，曰：
X84n1579_p0135a18║大眾還知落處麼？三世諸佛於此轉大法輪，真風不
X84n1579_p0135a19║墜；歷代祖師於此廣度羣迷，正脈流通；山僧於此為
X84n1579_p0135a20║眾提持，只要眉橫鼻直。汝等諸人赤肉團上有箇圓
X84n1579_p0135a21║明妙體、徹頭徹底，佛眼覰不見，聖智難量；十方容不
X84n1579_p0135a22║得，真機獨露。直得縱踪絕跡，塞却諸人咽喉，無處出
X84n1579_p0135a23║氣。雖然如是，事無一向，更與諸人當場顯示。遂拈拄
X84n1579_p0135a24║杖作釣勢，曰：大眾還見麼？識取鉤頭意，莫認定盤星。
X84n1579_p0135b01║○住金粟，上堂：諸佛出世，為一大事因緣；達磨西來，
X84n1579_p0135b02║指人見性成佛。金粟不諳老婆禪，祇要諸人棒下見
X84n1579_p0135b03║血。若也恁麼會得，觸處逢渠，纖塵不立；垂手人間，和
X84n1579_p0135b04║光化物。既然觸處逢渠，且道渠是阿誰？毫𨤲有差，天
X84n1579_p0135b05║地懸隔。喝一喝，下座。○司理黃元公參府，吳升初請
X84n1579_p0135b06║上堂。公禮起，曰：謝和尚說法。師曰：那一句是法？速道
X84n1579_p0135b07║看！曰：人前不可吐露。師曰：也不可埋沒。曰：請陞公道。
X84n1579_p0135b08║師曰：各與一頓。乃曰：一句截流，全心即佛。萬機不到，
X84n1579_p0135b09║全佛即心。到者裏心佛俱忘，復是何物？喝一喝，曰：甜
X84n1579_p0135b10║瓜徹蒂甜，苦瓠連根苦。○上堂：少室真機，人天普育。
X84n1579_p0135b11║直指父母，未生面目。大眾！有眼曰見，有耳曰聞。且道
X84n1579_p0135b12║作麼生是父母未生面目？良久，曰：牆外鳥啼聲已碎，
X84n1579_p0135b13║盡在搖頭不語中。喝一喝。○僧問：和尚今日陞座說
X84n1579_p0135b14║甚麼法？師曰：松枝挑夜月，照盡世間人。孝廉唐祈遠
X84n1579_p0135b15║問：經云：一切惡鬼尚不能以惡眼視之，況復加害？憑
X84n1579_p0135b16║箇甚得恁有力？師曰：天魔膽喪。曰：恁麼則家家觀世
X84n1579_p0135b17║音。師曰：還見觀音麼？曰：雖然未見，却也叫得應。師曰：
X84n1579_p0135b18║現三十二相看。曰：今日親為學人陞座說法了也。師
X84n1579_p0135b19║曰：且莫錯認。○崇禎十一年二月十二日將示寂，僧
X84n1579_p0135b20║問：此後向甚處與和尚相見？師曰：徧界不曾藏。僧作
X84n1579_p0135b21║禮，曰：恁麼則向者裏與和尚相見去也。師曰：且莫錯
X84n1579_p0135b22║認。泊然而逝。（天童悟嗣）
X84n1579_p0135b23║贛州寶華朝宗通忍禪師常州陳氏子，年少披剃，遇
X84n1579_p0135b24║異人授以仙術。至二十二歲，聞無生之說，往參天童
X84n1579_p0135c01║悟於金粟。悟問：那裏人？師云：常州人。悟云：是我鄉里
X84n1579_p0135c02║也。曾帶鄉里物事來麼？師不能答，悟亦笑而已。次日，
X84n1579_p0135c03║入方丈拜問云：弟子要了生死，特來請問，不但無處
X84n1579_p0135c04║下口，且無處著想。悟云：無處著想便是好消息。師云：
X84n1579_p0135c05║莫便是麼？悟拈棒連打云：未是在。師禮拜而出，胸中
X84n1579_p0135c06║疑悶，每日入室不下四五次。常至普茶時，亂問亂說，
X84n1579_p0135c07║閧堂大笑，毫無慚色。悟亦笑云：你却有得說，說得好
X84n1579_p0135c08║道理。只如大慧杲參諸佛出身處，話後聞薰風自南
X84n1579_p0135c09║來，殿閣生微涼，方得瞥地。你作麼生會？師茫然。參有
X84n1579_p0135c10║月餘，忽有會處，述偈云：二十餘年染世塵，於今家業
X84n1579_p0135c11║一朝傾。雙拳握著無他物，兩眼睜開沒半人。言路窮
X84n1579_p0135c12║時無可說，義途絕處句難成。從此十年埋影後，如雲
X84n1579_p0135c13║如雨徧乾坤。悟閱之，對眾稱賞。後入堂打七，力參三
X84n1579_p0135c14║日，遂入方丈，呈偈曰：翰林學士渾身濕，兵部尚書徹
X84n1579_p0135c15║骨寒。晤對不須頻叫屈，一人有慶萬民安。（孝廉黃居士問師云：
X84n1579_p0135c16║設使如今去見老和尚，再索鄉里物事時如何？師兩手捧起，士無語便走。師急叫云：若是鄉里，便拿了去。次日
X84n1579_p0135c17║至，復敘前話。士又問云：如今再索鄉里物事時如何？師云：君子愛財，取之有道。）○一日，悟問：
X84n1579_p0135c18║山中猛虎以肉為命，何故不食其子？師被一拶，通身
X84n1579_p0135c19║汗下。越兩日，偶從外寮進，推入寮門，驀然除去礙膺
X84n1579_p0135c20║之物，遂入方丈通所得。悟舉前問，師曰：惟人自肯乃
X84n1579_p0135c21║方親。悟曰：與麼下語亦未在。師笑曰：和尚只做得大
X84n1579_p0135c22║千兒孫。便出。三日後，聞悟自答曰：自食肉不盡。更猛
X84n1579_p0135c23║省得下語，亦未之旨。翌日，悟上堂，師出問：直下知歸
X84n1579_p0135c24║即不問，如何是大用現前一句？悟擬拈棒，師指曰：者
X84n1579_p0136a01║老漢伎倆不忘，一釣便上。拂袖而出，即蒙印可。○初
X84n1579_p0136a02║住靈祐，屢遷名剎。崇禎辛巳，住曹溪。上堂：諸佛諸祖，
X84n1579_p0136a03║唯以一大事因緣故出現於世。據實論，此一大事因
X84n1579_p0136a04║緣，不用開口，不用動念，直下一一天真，一一明妙，祇
X84n1579_p0136a05║貴直截契證，超越死生，不離見聞緣，超然登佛地。所
X84n1579_p0136a06║以世尊於明星祇得一覩，六祖於金剛經直用一聞。
X84n1579_p0136a07║諸公若也得恁麼一回去，便堪傳佛心印，方為佛祖
X84n1579_p0136a08║嫡骨兒孫。試問諸人，既是現成舊公案，又用舉作甚
X84n1579_p0136a09║麼？迴機同本得，一舉一回新。○小參，僧問：明歷歷，路
X84n1579_p0136a10║堂堂，更有甚麼？師曰：猶是鬼窟裏活計。僧打一圓相，
X84n1579_p0136a11║曰：脫體無依去也。師曰：依舊跳不出。僧一喝，師曰：三
X84n1579_p0136a12║喝四喝後如何？僧又喝，師曰：野狐精。○僧問：倩女離
X84n1579_p0136a13║魂，那箇是真底？師便打，僧無語，師曰：會麼？僧擬議，師
X84n1579_p0136a14║又打，曰：切忌私奔。○晚參，師云：庭前草欲丈，扶疏樹
X84n1579_p0136a15║亦濃。明年作境會，誰契古人宗？良久，震威一喝。○順
X84n1579_p0136a16║治戊子春，寶華兵警，師應慶雲之請。十月朔，陡示微
X84n1579_p0136a17║疾。初八日，上堂，舉：洞山問雲巖云：百年後忽有人問：
X84n1579_p0136a18║還貌得師真否？如何祇對？巖良久，云：祇者是。復舉：洞
X84n1579_p0136a19║山因供雲巖真次，僧問：先師道：祇者是。莫便是否？山
X84n1579_p0136a20║曰：是。僧曰：意旨如何？山曰：當年幾錯會先師意。僧云：
X84n1579_p0136a21║未審先師還知有也無？山曰：若不知有，爭解恁麼道？
X84n1579_p0136a22║若知有，爭肯恁麼道？師云：汝等諸人若透得者兩則
X84n1579_p0136a23║話，即無關不透矣。眾下語不契，遂索水盥浴更衣，復
X84n1579_p0136a24║索滾水㱃畢，端坐而逝。數日，顏色如生。入龕時，紅光
X84n1579_p0136b01║燭天，眾疑庵中失火，趨救寂然，莫不驚異頂禮。闍維
X84n1579_p0136b02║後，頂骨、牙齒、衣環鮮好不壞，建塔於西堂。藏師昭穴
X84n1579_p0136b03║語錄三十卷并迅雷指迷等集行世。（天童悟嗣）
X84n1579_p0136b04║宜興龍池萬如通微禪師嘉興秀水張氏子。年十九
X84n1579_p0136b05║出家受具，謁聞谷大師，開發無字話，歷扣名宿。偶閱
X84n1579_p0136b06║楞嚴，至諸可還者，自然非汝；不汝還者，非汝而誰？恍
X84n1579_p0136b07║有所得。往參悟和尚，於金粟棒下汗流徧體，打失從
X84n1579_p0136b08║前伎倆。一日入城，聞路旁人家毆叱小廝云：看你藏
X84n1579_p0136b09║在那裏去？師不覺躍然，口占一偈云：沒處藏，沒處藏，
X84n1579_p0136b10║全身獨露在街坊。堪笑華亭擺渡漢，葛藤打得太郎
X84n1579_p0136b11║當。○悟七十誕辰，師懷香拜祝，入門便喝，悟云：胡喝
X84n1579_p0136b12║亂喝。師又喝，悟又云：胡喝亂喝。師遂禮拜，悟打云：你
X84n1579_p0136b13║再喝喝看。師云：蒼天蒼天。便行，悟呼曰：萬如我直下
X84n1579_p0136b14║疑你者兩喝，道道看。師云：歇歇與和尚道。遂出。○一
X84n1579_p0136b15║日，悟在方丈經行，師見僧，問悟佛法的的大意，悟云：
X84n1579_p0136b16║近前來。僧近前，悟便打，僧云：上根大器直下承當，中
X84n1579_p0136b17║下人來如何？悟云：老僧從來不曾眼花。僧罔措，師聞
X84n1579_p0136b18║豁然，遂蒙記莂，五更遣行。○住莆之曹山，上堂：前三
X84n1579_p0136b19║三，後三三，箇中消息誰許諳？春風處處花成錦，秋水
X84n1579_p0136b20║澄澄月一灣。喚作真如不壞法，此人曾未踏鄉關；喚
X84n1579_p0136b21║作無常生死法，管教累劫受餘殃。敢問諸人：畢竟作
X84n1579_p0136b22║麼生即是？以拂子打圓相，曰：生佛未形消息在，不知
X84n1579_p0136b23║幾箇肯擔當？擲拂，下座。○住龍池，上堂。有一人在孤
X84n1579_p0136b24║峰頂上目視雲漢，把三世諸佛一口吞盡，不見有眾
X84n1579_p0136c01║生可度，好與三十拄杖。何故？事上不足。有一人在十
X84n1579_p0136c02║字街頭，三頭六臂，合水和泥，隨機接引，亦好與三十
X84n1579_p0136c03║拄杖。何故？理上不足。有一人不離高峰頂上目視雲
X84n1579_p0136c04║漢，甞在十字街頭和泥合水。有一人不離十字街頭
X84n1579_p0136c05║和泥合水，甞在孤峰頂上目視雲漢。二人到龍池門
X84n1579_p0136c06║下，正未有語話分在。且道龍池為人在甚麼處？還委
X84n1579_p0136c07║悉麼？時𢹂楖栗當門據，獅象狐狼一併敲。○僧問：如
X84n1579_p0136c08║何是結制底意？師曰：㵎深流水聚。曰：學人則把住牢
X84n1579_p0136c09║關去也。師曰：山峻鳥飛遲。○問：如何是破砂盆？師曰：
X84n1579_p0136c10║風不來，樹不動。○問：樹彫葉落時如何？師曰：過蟻難
X84n1579_p0136c11║尋穴，歸禽易見巢。○問：日落西山去，林中事若何？師
X84n1579_p0136c12║曰：虎行樵子徑，鳥宿故枝頭。○順治丁酉十月二十
X84n1579_p0136c13║九日示寂，龍池門人奉全身龕於寺陽立塔。（天童悟嗣）
X84n1579_p0136c14║寧波天童山翁木陳道忞禪師粵之潮州荼陽林氏
X84n1579_p0136c15║子。幼有宿慧。因讀大慧杲錄。忽憶前身雲水參方。歷
X84n1579_p0136c16║歷如見。即日走匡廬開先。投明法師薙染。明以師志
X84n1579_p0136c17║慕禪宗。為舉臺山婆子話。遂於言下薦得趙州意旨。
X84n1579_p0136c18║自驗生死關頭未破。徧參憨山清黃檗有諸尊宿。終
X84n1579_p0136c19║不自肯。後參悟和尚於金粟。機緣不契。直趨雙徑。謁
X84n1579_p0136c20║語風信。信問。曾到金粟否。師曰。曾到。曰。曾問話否。師
X84n1579_p0136c21║曰。不曾。曰。你怕打那。師曰。某甲一向不曾置得問頭。
X84n1579_p0136c22║請師處借轉問頭。信乃開示。師不肯。復回金粟舉前
X84n1579_p0136c23║話。悟曰。你喫飯還問人借口麼。師擬議。悟便打。後因
X84n1579_p0136c24║參殃崛產難因緣。打破疑團。始明得從上古人關鍵。
X84n1579_p0137a01║凡居侍司掌記室親炙悟者一十四秋。日臻玄奧。○
X84n1579_p0137a02║繼席天童。上堂。目擊道存。鋒鋩不犯。頭頭顯露。物物
X84n1579_p0137a03║全彰。猶是因高就下。曲為今時。況復言中取則。句裏
X84n1579_p0137a04║呈機。舉古明今。拈三播兩。大似鄭州出曹門。何異南
X84n1579_p0137a05║轅而北轍。殊不知當人脚跟下立地一著。如天普葢。
X84n1579_p0137a06║如地普擎。抽一機則千機頓赴。展一目則萬目畢張。
X84n1579_p0137a07║透聲色。絕遮攔。亘古亘今無處所。還生死得伊麼。還
X84n1579_p0137a08║汙染得伊麼。還榮枯得伊麼。還推遷得伊麼。縱有德
X84n1579_p0137a09║山棒如雨點。也則打他不著。臨濟喝似雷奔。也只無
X84n1579_p0137a10║伊下口處。更說甚麼百問雲興。千醻瓶瀉。一毫端際
X84n1579_p0137a11║出現無盡身雲。一舉步間遊歷無邊國土。正是泥裏
X84n1579_p0137a12║洗土塊。蝦跳不出斗。諸仁者。從上既有如此廣大門
X84n1579_p0137a13║風。穩密田地。何不推他阿爺向後放出渠儂一頭。與
X84n1579_p0137a14║麼直截承當去。正恁麼時。接續流通一句作麼生道。
X84n1579_p0137a15║卓拄杖曰。天高羣象正。海闊百川潮。○上堂。昨晚南
X84n1579_p0137a16║嶽與匡廬兩山爭論佛法。一山道。南嶽讓和尚乃曹
X84n1579_p0137a17║谿嫡子。一山道。青原思大師實寶林正宗。一山道。廬
X84n1579_p0137a18║陵米價傳千古。一山道。磚鏡磨穿古佛心。互相競爭
X84n1579_p0137a19║不已。羅浮山聞得。出來約住曰。莫爭莫爭。饒你青原
X84n1579_p0137a20║思大師。南嶽讓和尚。少不得從我嶺南者裏去。山僧
X84n1579_p0137a21║驀頭與羅浮山一棒。天台合掌道。善哉和尚。打者一
X84n1579_p0137a22║棒。不妨透頂透底。暢快殺人。山僧遂與震威一喝。咄。
X84n1579_p0137a23║縮頭去。於是四山各各懡㦬而退。拈起袈裟角曰：還
X84n1579_p0137a24║見麼？自從盧老收歸後，須信人人總有之。○上堂：靈
X84n1579_p0137b01║雲見底大家同，二月桃花在處紅。健羨不須從外覓，
X84n1579_p0137b02║故園大有好芳叢。卓杖云：看！看！擲杖云：擬著眼，落千
X84n1579_p0137b03║差。一片何人得？流經十萬家。○順治己亥，師奉
X84n1579_p0137b04║詔賜號弘覺禪師。馳驛至京，萬善、愍忠、廣濟三處結
X84n1579_p0137b05║冬。（召對法語別見三世奏對集）○示眾：真如凡聖，皆是夢言。佛及
X84n1579_p0137b06║涅槃，並為增語。山僧一冬萬善殿，又且舉揚箇甚麼？
X84n1579_p0137b07║只有清風來席上，更無閒語落人間。○掃笑巖祖塔：
X84n1579_p0137b08║黃金骨鎖玉玲瓏，鐵棘門栽不計重。佛眼難窺五祖
X84n1579_p0137b09║意，兒孫若敢妄流通。拈香云：即此用，離此用。蟭螟眼
X84n1579_p0137b10║裏繡鴛鴦，烈𦦨爐中飛彩鳳。○師晚號夢隱道人。乞
X84n1579_p0137b11║歸金粟，投老於會稽化鹿山之陽明洞天。乃自相山
X84n1579_p0137b12║擇吉兆，塔於黃龍峰下。康熈甲寅六月二十七日示
X84n1579_p0137b13║寂，世壽七十九。著有九會、百城、北遊等錄行世。（天童悟嗣）
X84n1579_p0137b14║寧波雪竇石奇通雲禪師俗姓徐，家貧，就南廣寺脫
X84n1579_p0137b15║白。見中峰垂訓，有蹭蹬不隨愚伴侶，蹉跎又恐落風
X84n1579_p0137b16║塵句，乃往虞山住靜，刺血書經。後參金粟悟和尚，一
X84n1579_p0137b17║夜黑地走出，因僧劈面撲破鼻子有省，呈偈曰：某甲
X84n1579_p0137b18║今年三十二，向來鬼窟作活計。忽然撞破鼻頭時，但
X84n1579_p0137b19║見鮮血流滿地。悟未首肯，後於棒下頓脫疑滯。時隨
X84n1579_p0137b20║悟赴育王天童一十三年，值牧雲門，同辭出山，得付
X84n1579_p0137b21║衣拂，囑云：折箸無一雙，狗子無一隻，是你住處。○住
X84n1579_p0137b22║靈鷲，上堂：爐鞴宏開烹佛祖，聖凡齊煅辣鉗錘。者回
X84n1579_p0137b23║莫作尋常看，大眾應須高剔眉。當爐莫避，見義勇為。
X84n1579_p0137b24║分明覰破真奇特，脫體風流更是誰？驀豎拄杖，曰：還
X84n1579_p0137c01║見麼？直得萬象光輝，乾坤獨露。縱橫殺活，總不由人。
X84n1579_p0137c02║把住放行，全歸自己。如或不然，山僧不免重重指點
X84n1579_p0137c03║去也。還委悉麼？杖頭有眼明如日，要識真金火裏看。
X84n1579_p0137c04║擲拄杖，下座。○上堂：春山疊亂青，春水漾虗碧。寥寥
X84n1579_p0137c05║天地間，獨立望何極。古德恁麼說話，大似在孤峰頂
X84n1579_p0137c06║上等箇人來。大眾且道，他要等箇甚麼人？以拄杖擊
X84n1579_p0137c07║香几，曰：還委悉麼？定光金地遙招手，智者江陵暗點
X84n1579_p0137c08║頭。○住雪竇，上堂：當陽一著，獨露無遮。八面玲瓏，十
X84n1579_p0137c09║方軒豁。明眼作證，豈敢囊藏？直得瓊樓玉殿，百草頭
X84n1579_p0137c10║上全彰；千丈報身，瓦礫堆邊頓現。塵塵爾，剎剎爾，突
X84n1579_p0137c11║出無位真人，發明現成公案。直饒三世諸佛、歷代老
X84n1579_p0137c12║古錐到來，箇箇退身有分。正當恁麼時如何？水歸大
X84n1579_p0137c13║海波濤靜，雲到蒼梧氣象間。○上堂：澹蕩春風二月
X84n1579_p0137c14║天，山花似錦碧巖前。深深古寺今來到，端的無如鼻
X84n1579_p0137c15║祖禪。前是山門佛殿，後是臥室法堂。當陽坐斷一句
X84n1579_p0137c16║且置。驀豎杖，云：這箇喚作什麼？擊禪牀，云：但見皇風
X84n1579_p0137c17║成一片，不知何處有封疆？○僧問：一念無思時如何？
X84n1579_p0137c18║師云：死水裏作麼？僧喝，師云：喝那箇？僧云：明月無私。
X84n1579_p0137c19║師打，云：猶在死水。○僧問：如何是安居樂業一句？師
X84n1579_p0137c20║云：今日天寒。云：向上還有事也無？師云：來日向汝道。
X84n1579_p0137c21║○順治辛丑，師返南廣，曰：我老矣，當不忘本也。迨癸
X84n1579_p0137c22║卯正月示寂，仍迎龕建塔雪竇。（天童悟嗣）
X84n1579_p0137c23║嘉興古南牧雲通門禪師蘇州常熟張氏子。二十歲
X84n1579_p0137c24║投破山洞聞乘和尚出家，原名契門。力事參究，便有
X84n1579_p0138a01║省。入後參天童悟和尚於金粟，以偈呈方丈。悟略閱
X84n1579_p0138a02║兩行，問：即今事作麼生？師擬議，悟以番菩提數珠便
X84n1579_p0138a03║打。師禮拜，悟又向背築一拳，曰：你若作打會，入地獄
X84n1579_p0138a04║如箭射。異日，悟舉薰風自南來，殿角生微涼驗眾。師
X84n1579_p0138a05║呈三頌，悟看至末首，曰：不親切。師曰：前二首聻？悟曰：
X84n1579_p0138a06║此不親切和前都不親切。師便問：如何是親切處？悟
X84n1579_p0138a07║便掌，師即豎一指，曰：某甲也。悟曰：你未知落處在。師
X84n1579_p0138a08║隱隱疑。後上天童題萬松關偈曰：古路松陰廿里長，
X84n1579_p0138a09║過時誰覺骨清涼？悟曰：何不道過時誰不骨清涼？師
X84n1579_p0138a10║於言下有省。又作活眼泉偈，寮中思索，偶然停筆，右
X84n1579_p0138a11║手將左臂一觸，忽然觸發，直下湛然，前所疑一掌落
X84n1579_p0138a12║處不言而喻。一時呈行由，曰：詣實供通。悟曰：者些都
X84n1579_p0138a13║不是實消息，你再供通實消息看。師進前展兩手，悟
X84n1579_p0138a14║曰：不是，不是。師曰：和尚如今瞞某甲不得。悟曰：瞞即
X84n1579_p0138a15║瞞不得，且惑亂你一上。後乃付囑。住古南，因華嚴會，
X84n1579_p0138a16║上堂：華嚴法界，理事無礙。懺罪消災，一彩兩賽。驀拈
X84n1579_p0138a17║拄杖，曰：大眾，杜順和尚來也，在拄杖頭上口喃喃道：
X84n1579_p0138a18║懷州牛喫禾，益州馬腹脹。天下覓醫人。炙豬左膊上。
X84n1579_p0138a19║諸人還見麼。若也見。未免頭上安頭。若不見。日日堂
X84n1579_p0138a20║堂無葢覆。本來同是遮那身。○上堂。拋下拄杖曰。撲
X84n1579_p0138a21║落非他物。復擎起作舞曰。縱橫不是塵。汝諸人還見
X84n1579_p0138a22║山河及大地。全露法王身麼。復擊香几曰。一片榆楠
X84n1579_p0138a23║木。敲來響殺人。○上堂。靈樞密運。四序推移。天地之
X84n1579_p0138a24║間。其猶橐籥。看看冬到來。即便春風至。長連牀上學
X84n1579_p0138b01║得底是第二機。若是第一機。天下老和尚未曾提著。
X84n1579_p0138b02║山僧又如何折合。舉拂子云。看看五彩畫頭。黃金點
X84n1579_p0138b03║額。復擊一下云。好好一隻春牛。被山僧一鞭粉碎了
X84n1579_p0138b04║也。聞一知十。從他徧界分身。認影迷頭。一任眼𥉌𭿇
X84n1579_p0138b05║地。○上堂。向虗空中畫青畫黃。本無甚事。對無位真
X84n1579_p0138b06║人說生說死。笑殺傍觀。卓拄杖下座。○夜參次。一僧
X84n1579_p0138b07║禮拜起拍手。師云。作甚麼。僧云。擦去地上塵。師遂對
X84n1579_p0138b08║眾拍手云。我手中無塵。且道擦箇甚麼。眾無對。師云。
X84n1579_p0138b09║者一隊漢如生盲人相似。到此間來只管相我口皮
X84n1579_p0138b10║動。殊不知我與者僧已作一場佛事了也。時有僧出
X84n1579_p0138b11║擬問。師云。山僧手癢。試與一抓。僧便抓。師云。是甚麼。
X84n1579_p0138b12║眾擬議。師便打。○夜參次。師問一童子。如何是祖師
X84n1579_p0138b13║西來意。童俛首。師云。汝諸人反不如者童子。遂歸方
X84n1579_p0138b14║丈。○師一晚入堂云：還有撞著壁底麼？眾無對。○住
X84n1579_p0138b15║天童未幾，退隱京口之鶴林，久不陞座。檀護哀請說
X84n1579_p0138b16║法，乃為說偈云：山僧一向說禪，而今口似木橛。為問
X84n1579_p0138b17║以何因緣，年往精神銷歇。齒落髮白血枯，豈可不知
X84n1579_p0138b18║時節。因而謝事天童，來到鶴林守拙。日用無別修行，
X84n1579_p0138b19║一句阿彌陀佛。上堂說法領眾，讓與諸方賢哲。宗門
X84n1579_p0138b20║日見滔滔，變態不堪言說。若是真正高流，目擊自當
X84n1579_p0138b21║改轍。先佛河沙法門，進修無甚優劣。廬山蓮社清風，
X84n1579_p0138b22║緇素不妨同結。今日檀護臨筵，大家飽餐禪悅。若論
X84n1579_p0138b23║大事因緣，不怕甕中走鼈。夜來衲被蒙頭，一任梅梢
X84n1579_p0138b24║掛月。此後絕不執拂，上堂往來無定。即問道者，罕能
X84n1579_p0138c01║一見矣。　（示誡法嗣條約十章，其首章以饑荒薦臻，人情蕭索。稱和尚者，盈衢塞路。苟求糊口，人皆
X84n1579_p0138c02║生厭，所施何來？此亦甚不知時節者。凡我會下人，寧去徒眾煨鐺過日。如其違背，非我弟子等語，切中時病。）
X84n1579_p0138c03║○康熈辛亥，預定逝期。於十一月望日，付最後弟子
X84n1579_p0138c04║天樹植公，囑以大事，怡然坐脫於吳門之觀瀆恤廬
X84n1579_p0138c05║中。弟子輩奉全身塔於京口黃鶴山。未幾而塔示斜
X84n1579_p0138c06║側，門人啟壙茶毗，獲五色舍利無算。有七會語錄、嬾
X84n1579_p0138c07║齋別集行世。（天童悟嗣）
X84n1579_p0138c08║蘇州遯村報恩浮石通賢禪師嘉興平湖趙氏子。年
X84n1579_p0138c09║十九，父母欲為娶室，將親迎。師乃潛芟染於普陀，返
X84n1579_p0138c10║雲棲圓戒，看父母未生前話。初參雲門澄於東塔，尋
X84n1579_p0138c11║上鷹窠頂，參七女遊尸陀因緣，有省。偈曰：一池蛙鼓
X84n1579_p0138c12║夜喧喧，歷歷明明到口邊。通報五湖林下客，從今不
X84n1579_p0138c13║必更加參。往謁金粟悟和尚，問：如何是即此用？悟打
X84n1579_p0138c14║一拂子。問：如何是離此用？悟亦打一拂子。師云：恁麼
X84n1579_p0138c15║則儱侗不少。悟云：難道有兩箇？師禮拜出。○一日，悟
X84n1579_p0138c16║問：薰風自南來，殿角生微涼。汝作麼生會？師不能答。
X84n1579_p0138c17║連呈數偈，悟俱曰：未在。一日入室，曰：某甲會也。悟曰：
X84n1579_p0138c18║如何是你會處？師曰：鷂子過新羅。悟曰：未在。師呈偈
X84n1579_p0138c19║曰：薰風自南來，殿角生微涼。我今看破處，也只是尋
X84n1579_p0138c20║常。悟曰：不是，不是。師曰：和尚自不是。禮拜而出。（遯村報恩
X84n1579_p0138c21║寺迎師開法，寺額預有古佛重光之讖。且石佛浮海，亦符師號。乃留意卓錫焉。）○上堂：烏飛
X84n1579_p0138c22║兔走急如梭，明暗何曾昧得他？箇裏本來無可說，謂
X84n1579_p0138c23║言無說已成多。豎拂，云：大眾且道：是有說？是無說？下
X84n1579_p0138c24║座。○上堂：心無自性，假境而彰。舉拂子，云：喚作拂子，
X84n1579_p0139a01║則觸物無自體，因心而現；不喚作拂子，則背心境俱
X84n1579_p0139a02║泯，性體亦忘。畢竟喚作甚麼？若不會，更通一線。良久，
X84n1579_p0139a03║云：明月堂前垂玉露，水晶宮裏撒珍珠。○上堂：假使
X84n1579_p0139a04║頂戴經塵劫，身為牀座徧三千。若不傳法度眾生，畢
X84n1579_p0139a05║竟無能報恩者。擲下拂，曰：新報恩今日傳法了也，大
X84n1579_p0139a06║眾一時擔荷。○天童上堂：本是沒量人，一切難描摹。
X84n1579_p0139a07║從出母胎來，將錯而認錯。合掌，云：大眾會麼？我不敢
X84n1579_p0139a08║輕於汝等，汝等皆當作佛。○僧問：不是一番寒徹骨，
X84n1579_p0139a09║怎得梅花撲鼻香？師曰：猶為貪餌客，未是絕求人。曰：
X84n1579_p0139a10║如何是絕求的人？師曰：衲被蒙頭睡正濃，此時山僧
X84n1579_p0139a11║多不會。○問：如何是密移一步看飛龍？師曰：過得荊
X84n1579_p0139a12║棘林，方名是好手。○問：三世諸佛被我一口吞盡，何
X84n1579_p0139a13║處更有眾生？自代曰：平地上死人多少？○師居常以
X84n1579_p0139a14║馬祖一喝、百丈三日耳聾公案勘學人，復垂語云：報
X84n1579_p0139a15║恩水鄉，非舟莫至。還有不假舟楫而到者麼？脫有當
X84n1579_p0139a16║者，卒無可否，人莫涯其旨趣。○康熈丁未七月十九
X84n1579_p0139a17║日，示微疾，力拒醫藥，默然危坐。至二十四日中夜，門
X84n1579_p0139a18║人請偈，師曰：吾無一字可說。乃怡然而寂，塔全身於
X84n1579_p0139a19║徑山之臥石。（天童悟嗣）
X84n1579_p0139a20║台州通玄林野通奇禪師蜀之合州蔡氏子。依黔之
X84n1579_p0139a21║蓮峰出家。未幾出蜀。寓當湖掩關。偶檢天童悟和尚
X84n1579_p0139a22║參禪偈曰。一念未生前。試看底模樣。疑情猛發。偶因
X84n1579_p0139a23║失足墮樓。口占一偈曰。一念未生前。六戶絕消息。瞥
X84n1579_p0139a24║爾揚雙眉。大似眼無力。即破關參悟於蘇之清涼。便
X84n1579_p0139b01║問。學人絕跡而來。特為親近和尚。悟曰。莫妄想。師曰。
X84n1579_p0139b02║未審還有堂頭也無。悟曰。看脚下。師曰。不因漁父引。
X84n1579_p0139b03║爭得見波濤。悟曰。莫錯會好。○一日茶話。舉洞山與
X84n1579_p0139b04║泰首座喫菓子因緣。命眾下語。師曰。食到口邊。被伊
X84n1579_p0139b05║奪却。悟即首肯。後隨悟住育王。悟上堂。舉世尊初生
X84n1579_p0139b06║下地。便解指天指地。汝等諸人猶向老僧擬討甚麼
X84n1579_p0139b07║椀。拽拄杖下座。一時打散。師自此全身脫落。結制日。
X84n1579_p0139b08║師問。今日四海衲僧雲集。各各壁立千仞。還許他諸
X84n1579_p0139b09║人悟麼。悟曰。你還夢見麼。師曰。悟尚不悟。夢箇甚麼。
X84n1579_p0139b10║悟打曰。你即今是迷是悟。師曰。學人不在迷悟裏。悟
X84n1579_p0139b11║曰。且道打你在甚麼處。師便禮拜。悟為首肯。○通玄。
X84n1579_p0139b12║上堂。鼓已擊。座已登。爭柰無禪可說。無理可伸。幸喜
X84n1579_p0139b13║時逢結夏。綠樹垂陰。水流碧㵎。鳥囀幽林。歷歷無回
X84n1579_p0139b14║互。分明沒兩人。所以昔日韶國師道。通玄峰頂不是
X84n1579_p0139b15║人間。心外無法。滿目青山。先師亦道。通玄峰頂別是
X84n1579_p0139b16║人間。只緣不薦。錯認青山。此二老宿與麼吐露。山僧
X84n1579_p0139b17║與麼舉揚。大似熟處難忘。汝等諸人還薦麼。若然薦
X84n1579_p0139b18║得。方知不費纖毫力。便登解脫場。脫或未然。山僧不
X84n1579_p0139b19║免再為顯示。玉竹高高揮驟雨。楊柳紛紛舞翠煙。喝
X84n1579_p0139b20║一喝，卓拄杖下座。○上堂：歷祖出興，各有施陳。拈拄
X84n1579_p0139b21║杖曰：怎如山僧拄杖？敲几曰：信手擊開不二門。復舉
X84n1579_p0139b22║召眾曰：者是山僧拄杖，且道不二門在甚麼處？若向
X84n1579_p0139b23║者裏辨得出，不妨緊帩草鞋。如辨不出，莫道通玄山
X84n1579_p0139b24║勢險，前頭尤有最高峰。○上堂：第一義諦，迥絕安排。
X84n1579_p0139c01║纔擬分疏，便成窒礙。所以道：心若不異，萬法一如。眼
X84n1579_p0139c02║若不寐，諸寐自除。若是英靈漢，聞山僧恁麼道，向文
X84n1579_p0139c03║彩未彰以前直截擔荷，却較些子。苟若涉於塵思，未
X84n1579_p0139c04║免困於途轍。祇如不歷程途一句作麼生道？一氣不
X84n1579_p0139c05║言含有象，萬靈何處謝無私？○上堂：山僧二十年前，
X84n1579_p0139c06║偶一日冷地裏將三千大千世界所有眾生性命攝
X84n1579_p0139c07║在一微塵裏，並無一人得知。所謂藏山於海，藏舟於
X84n1579_p0139c08║壑，夜半有力者負去，寐者不覺耳。今日山僧普告大
X84n1579_p0139c09║眾，還信得及麼？如信得及，見得徹，便好休去歇去。如
X84n1579_p0139c10║信不及，見不徹，不妨朝參夕參。一朝參到無參處，遂
X84n1579_p0139c11║顧左右云：始知無處不家山。○師示微疾，遂掩死關，
X84n1579_p0139c12║入室弟子俱不易見。臨終別眾，眾請偈，師瞋目曰：要
X84n1579_p0139c13║去便去，害甚熱大。旁有赤冶禪人求更名，師援筆書
X84n1579_p0139c14║行果二字，乃曰：行果圓成。遂擲筆端坐而逝。塔全身
X84n1579_p0139c15║於寺西，山翁忞為之銘塔。○師於示寂前，囑上首二
X84n1579_p0139c16║隱謐自閑覺，集諸法嗣逐一勘驗，然後許令開法。故
X84n1579_p0139c17║通玄門下得人為盛云。（天童悟嗣共十二人）
X84n1579_p0139c18║京口夾山林皋本豫禪師晚號晦夫，崑山陳氏子。十
X84n1579_p0139c19║九脫白於姑蘇之堯峰，誦金剛經，因無所住而生其
X84n1579_p0139c20║心，句有省。初參博山來，來曰：未入金籠貯，誰家野鳥
X84n1579_p0139c21║兒？師曰：鶴有九皋翀碧漢，馬無千里謾追風。來曰：運
X84n1579_p0139c22║斤非郢，未免傷痕。師曰：祇如諸方豎拂揚眉，又得甚
X84n1579_p0139c23║麼邊事？來曰：片雲橫海嶽，樵子盡思歸。師曰：怪來巖
X84n1579_p0139c24║下虎，特地暗驚人。次參密雲悟和尚，其日已晚，便問：
X84n1579_p0140a01║夜宿投人時如何？悟云：者裏歇不得。師云：豈無方便？
X84n1579_p0140a02║悟拈拄杖，師接住一送，云：看破也。便出。後參磬山修
X84n1579_p0140a03║和尚，修問：那裏來？師云：武林。修云：怎知我者裏？師云：
X84n1579_p0140a04║臭名難瞞。修云：汙汝耳。師便喝，修云：喝後如何？師云：
X84n1579_p0140a05║猶是不知。修云：老僧不知，汝知箇甚麼？師擬掌，修云：
X84n1579_p0140a06║猶弄虗在。師禮拜。一日，修云：今時學人不肯著實用
X84n1579_p0140a07║心，所以法門寥落。師云：雖然如是，大約過在知識。如
X84n1579_p0140a08║黃龍南公不得慈明和尚痛折，云：何得知道出常情？
X84n1579_p0140a09║修云：豈口傳耳授之所得耶？師吐舌。又一日入室，修
X84n1579_p0140a10║云：我疑你不會廓侍者與華嚴相會因緣。師云：不但
X84n1579_p0140a11║和尚疑某甲，盡大地人疑某甲。修曰：盡大地人疑你
X84n1579_p0140a12║則可，莫使老僧疑你。師曰：恁麼則某甲罪過。修曰：只
X84n1579_p0140a13║如興化與旻德賓主四喝，化曰：適纔若是別人，三十
X84n1579_p0140a14║棒一棒也饒不得。何故？為他會一喝不作一喝用。那
X84n1579_p0140a15║裏是他會一喝不作一喝用處？師曰：放某甲別通箇
X84n1579_p0140a16║消息。修曰：不要下語。師遂頌曰：賓主相逢縱奪家，喝
X84n1579_p0140a17║下從雲見活蛇。棒頭突出通無犯，豈作親承解撒沙？
X84n1579_p0140a18║修然之。○師開法中山石湫，乃過報恩謝法，修將如
X84n1579_p0140a19║意付曰：此是老僧四十年用不盡底，將去揩磨，不得
X84n1579_p0140a20║有忘。師秉如意入堂，曰：者箇是堂上老人為豫上座
X84n1579_p0140a21║作用不盡底公案，敢問有同相證用者麼？良久，擊板
X84n1579_p0140a22║頭一下，便出。○上堂：諸佛心印，祖祖相傳，直指人心，
X84n1579_p0140a23║見性成佛。大眾還信得及麼？若信得及，便可作一無
X84n1579_p0140a24║事道人，水邊林下，渴飲㵎泉，飢餐松柏，逍遙放曠，任
X84n1579_p0140b01║運騰騰，逆順卷舒，縱橫自在。待因緣時至，坐曲彔牀，
X84n1579_p0140b02║提持向上宗乘，乃喝一喝，云：還會向上宗乘麼？若也
X84n1579_p0140b03║會得，堪紹吾宗；其或未然，不見臨濟大師道：有時一
X84n1579_p0140b04║喝如金剛王寶劍，有時一喝如踞地獅子，有時一喝
X84n1579_p0140b05║如探竿影草，有時一喝不作一喝用。復喝一喝，云：且
X84n1579_p0140b06║道是金剛王寶劍耶？踞地獅子耶？探竿影草耶？一喝
X84n1579_p0140b07║不作一喝用耶？這裏明得，即會得雲門大師函葢乾
X84n1579_p0140b08║坤句、截斷眾流句、隨波逐浪句，扇子𨁝跳上三十三
X84n1579_p0140b09║天，觸著帝釋鼻孔，東海鯉魚打一棒，雨似傾盆。且道
X84n1579_p0140b10║這是函葢乾坤耶？截斷眾流耶？隨波逐浪耶？洞達此
X84n1579_p0140b11║三句，便明得洞上宗旨。五位君臣正偏回互。昔日洞
X84n1579_p0140b12║山問曹山云：汝向甚麼處去？曹云：向不變異處去。洞
X84n1579_p0140b13║云：不變異處豈有去耶？曹云：去亦不變異。恁麼酬答，
X84n1579_p0140b14║且道者是偏中正耶？正中偏耶？正中來，偏中正兼中
X84n1579_p0140b15║到耶？夜半烏鷄停雪上，天明石女鏡中分。透得麼？若
X84n1579_p0140b16║透得這箇，便知得溈仰父子大用大機。不見仰山問
X84n1579_p0140b17║溈山：大用現前，請師辨白。溈山便下座歸方丈，仰山
X84n1579_p0140b18║隨後入。溈山問：子適來問甚麼話？仰山再舉前語。溈
X84n1579_p0140b19║曰：還記得我答汝否？仰曰：記得。溈曰：你試舉看。仰便
X84n1579_p0140b20║珍重出去。溈曰：錯。仰回首云：閑師弟來，莫道某甲無
X84n1579_p0140b21║語好。你看他投機暗合，子孝父慈。識得麼？若識得這
X84n1579_p0140b22║箇，便識得法眼大師道：三界惟心，萬法惟識。不見僧
X84n1579_p0140b23║問法眼：如何是曹源一滴水？眼云：是曹源一滴水。韶
X84n1579_p0140b24║國師在旁聞之，忽然大悟。後住通玄峰，有偈曰：通玄
X84n1579_p0140c01║峰頂，不是人間。心外無法，滿目青山。眼聞云：只此一
X84n1579_p0140c02║偈，可起吾宗。故悟心之士，在於明眼人前，一點也掩
X84n1579_p0140c03║渠不得。所以從上五宗，機緣聯綴，料揀正邪，總不出
X84n1579_p0140c04║一心之用，亦不別當處之旨。若定當得，便與三世諸
X84n1579_p0140c05║佛、歷代祖師把手同行，安邦定國，坐斷春風，唱無為
X84n1579_p0140c06║大化，啟妙用真機。不是目前法，亦非目前事。無向無
X84n1579_p0140c07║背，無回無互。輝古騰今，光天徹地。森羅萬象，法法全
X84n1579_p0140c08║該。大地山河，頭頭俱現。不在思量，豈煩卜度？廓徹靈
X84n1579_p0140c09║明，直超情謂。會即便會，設或未然，山僧拄杖子更為
X84n1579_p0140c10║諸人通箇消息。以拄杖卓一下，云：謹白參玄人，光陰
X84n1579_p0140c11║莫虗度。下座。○上堂：若論此事，心不可求，智不可學。
X84n1579_p0140c12║揑斷百帀千重，於中下機一時颺却。突出孤危，方教
X84n1579_p0140c13║峻峭都盧。收拾將來，非心非色，非如非異，要用即用，
X84n1579_p0140c14║要舍即舍，要行即行，要藏即藏。擬思一毫地，便落生
X84n1579_p0140c15║死關頭。到者裏作麼生相救得？復曰：五蘊山頭自在
X84n1579_p0140c16║身，了然物物應天真。頓教直下無思議，玄要全分見
X84n1579_p0140c17║本人。卓拄杖一喝。○上堂：般若無知，假黃鳥而有聲。
X84n1579_p0140c18║法身無相，應翠竹以彰形。爾時金焦二山忍俊不禁，
X84n1579_p0140c19║將海門一口吸盡，直教水泄不通。山僧拄杖子款款
X84n1579_p0140c20║向道：儘你神力喫怒。還知法身無為，不墮諸數麼？由
X84n1579_p0140c21║是金焦二山只得懡㦬而退。依舊山是山，水是水。驀
X84n1579_p0140c22║拈拄杖曰：你看山僧拄杖子得恁麼奇特。千峰頂上
X84n1579_p0140c23║挑明月，萬壑溪頭探水瀾。復卓拄杖下座。○示眾：十
X84n1579_p0140c24║五日以前，汝諸人放出山水。十五日以後，汝諸人坐
X84n1579_p0141a01║斷柴頭。正當十五日，山僧看破汝諸人一著。要出出
X84n1579_p0141a02║不得，要入入不得。出不得，入不得，火裏眉毛烏歷歷。
X84n1579_p0141a03║自家鼻孔急須參，碧眼胡僧恒面壁。○師一日開山
X84n1579_p0141a04║次，握枯藤於手，謂僧云：此是曹家女。僧云：却少箇謝
X84n1579_p0141a05║家郎在。師云：但得有女，何愁沒郎？僧云：也要完全始
X84n1579_p0141a06║得。師度藤與僧，僧擬接，師即擲下云：却不相當。○僧
X84n1579_p0141a07║問：三更月落後，古殿燈殘。有一箇沒面目人來，如何
X84n1579_p0141a08║相見？師云：笑殺人，笑殺人。進云：和尚笑箇什麼？師咄
X84n1579_p0141a09║云：你問頭也不識。○僧問：如何是諸佛出身處？師云：
X84n1579_p0141a10║須彌倒卓半虗空。進云：如何是透法身事？師云：猢猻
X84n1579_p0141a11║吞大象。○僧問：如何是虗空？師曰：你亦在裏許。僧曰：
X84n1579_p0141a12║某甲不見虗空。師云：者瞎漢好與三十棒。○師歷主
X84n1579_p0141a13║武林寶巖、姑蘇堯峰、京口竹林。雖日雜傭作，不間操
X84n1579_p0141a14║匕箸，不倚重外護，舉足為匡徒者法。○順治丙戌冬，
X84n1579_p0141a15║預計逝日，說偈辭眾，窆全身於山門之右。天童忞禪
X84n1579_p0141a16║師銘其塔。著有宗門誠範四卷并語錄行世。（天隱修嗣）
X84n1579_p0141a17║杭州南㵎理安箬庵通問禪師吳江俞氏子，參磬山
X84n1579_p0141a18║修和尚得法。其自述云：父羨長先生，晚憂無子，建鷲
X84n1579_p0141a19║峰寺無遮大會，百日應禱而生。幼失恃，病甚，飲酒不
X84n1579_p0141a20║自好。年十六，始自驚曰：柰何使身心無措足之地哉？
X84n1579_p0141a21║奮志讀書。一日，偶過山寺，見楞嚴經云：此身及心，外
X84n1579_p0141a22║洎虗空，山河大地，咸是妙明真心中物。有疑，特走謁
X84n1579_p0141a23║磬山本師，教看父母未生前本來面目話。一日，本師
X84n1579_p0141a24║與客立㵎邊，提金剛經。山僧多口，本師驀劄云：如何
X84n1579_p0141b01║是其心？當時不覺自失。二十四歲，姻事苦逼，竟宵遁
X84n1579_p0141b02║至武林脫白。甞夜跪佛燈下，單提父母未生前本來
X84n1579_p0141b03║面目話，不契，決計參。方聞金粟悟和尚在北禪，腰包
X84n1579_p0141b04║趕入吳中，得蒙痛棒垂示。復上磬山，又遇山茨際兄，
X84n1579_p0141b05║同在山中。五更聞得一陣風聲，疑情頓釋。目前淨躶
X84n1579_p0141b06║躶地，了無一法當情，直是通身慶快。作偈云：千玄萬
X84n1579_p0141b07║妙隔重重，箇裏無私總不容。一種沒絃琴上曲，寒崖
X84n1579_p0141b08║吹落五更風。呈似本師，師云：玄妙即不問，如何隔底
X84n1579_p0141b09║句？擬對被棒，這裏却又去不得。本師見我疑滯，示一
X84n1579_p0141b10║頌云：千波萬浪隔重重，識得源源處處通。根境脫然
X84n1579_p0141b11║全體用，拈來物物始從容。看頌亦自了了，却是臨機
X84n1579_p0141b12║不得，活脫自由。一日，頌百丈併却咽喉唇吻云：併却
X84n1579_p0141b13║咽喉唇吻，三人口闊一尺。夜半露柱相逢，橫吹無孔
X84n1579_p0141b14║鐵笛。呈似本師。師云。露柱還有口麼。山僧云。熾然說。
X84n1579_p0141b15║師云。道得一半。進云。和尚又如何。師云。此問復何來。
X84n1579_p0141b16║當時被這一撥。直下如團熱鐵火相似。次日呈似本
X84n1579_p0141b17║師。師云。不得燒却眉毛。山僧便喝。師云。燒却了也。山
X84n1579_p0141b18║僧轉身云。看這老漢一場敗闕。方纔不受人瞞。○上
X84n1579_p0141b19║堂。望剎竿便橫趨而過。猶是不唧𠺕漢。電影裏穿針。
X84n1579_p0141b20║弓弦上走馬。也須是箇衲僧始得。匙挑不上底。如稻
X84n1579_p0141b21║麻竹葦。千劄不回底。亦如稻麻竹葦。截斷天下人舌
X84n1579_p0141b22║頭即不問。如何是汝諸人全身獨脫句。舉拂子云。漫
X84n1579_p0141b23║天網子百千重。○上堂。我者裏禪。無你諸人歇足處。
X84n1579_p0141b24║無你諸人依傍處。無你諸人計較搏量處。直下團熱
X84n1579_p0141c01║鐵火𦦨相似。你纔擬歇足。燒起脚跟了也。纔擬依傍。
X84n1579_p0141c02║燎却眉毛了也。纔擬計較摶量。自己早打失眼睛鼻
X84n1579_p0141c03║孔了也。你若一總不恁麼。又有什麼氣息。湊泊也湊
X84n1579_p0141c04║泊他不得。躲避也躲避他不得。除是你猛烈提取始
X84n1579_p0141c05║得。道箇猛烈提取。已是蹉過多時也。到這裏你諸人
X84n1579_p0141c06║作麼生。顧左右云。石火莫及。電光罔通。擲杖歸方丈。
X84n1579_p0141c07║○據室。天台來也。從者裏過。南嶽來也。從者裏過。四
X84n1579_p0141c08║大部洲。盈衢塞路。無不從者裏驗行。放開也由我。揑
X84n1579_p0141c09║聚也由我。卓拄杖云。今日不可戲論。○雪嶠信和尚
X84n1579_p0141c10║至。問。你是那邊。為甚麼又在者邊。師曰。一點水墨。兩
X84n1579_p0141c11║處成龍。信曰。不會興雲作舞在。師曰。今日放大師過。
X84n1579_p0141c12║茶次。信曰。我平日只教人誦金剛經。師曰：多少人錯
X84n1579_p0141c13║會大師意？信曰：直饒不錯會，大遠在。師曰：大師莫瞞
X84n1579_p0141c14║人好。山門前行次，見狗子吠。信曰：者無佛性底東西。
X84n1579_p0141c15║師曰：却搔著大師痒處。信呵呵大笑。大眾作禮次，信
X84n1579_p0141c16║左右顧視，眾佇立。師曰：都是老實頭。信曰：獅子窟中
X84n1579_p0141c17║無異獸，為甚麼却是老實頭？師曰：大師面前誰敢出
X84n1579_p0141c18║手？○山茨禪師。問：釋迦掩室，淨名默然。盡屬化門邊
X84n1579_p0141c19║事，不落今時。請師道一句。師曰：未問以前答了也。曰：
X84n1579_p0141c20║阿誰證明？師曰：十字街頭廖胡子。又問：先師不了事，
X84n1579_p0141c21║你我共知。作麼生與先師了却？師曰：蒼天中更添冤
X84n1579_p0141c22║苦。曰：非兄不委。師曰：逢人切莫錯舉。又問：十年同學
X84n1579_p0141c23║唱，拍板不相離。此去理安，兄還見我否？師曰：無人處
X84n1579_p0141c24║斫額相望。曰：渠無面目，望箇甚麼？師曰：草賊大敗。問：
X84n1579_p0142a01║拈椎豎拂即且置，斬新條句道將來。師曰：一掌一握
X84n1579_p0142a02║血。曰：須老兄始得。師曰：是我罪過。又問：談玄說妙，先
X84n1579_p0142a03║哲所訶。瞬目揚眉，今時禪弊。去此二途，如何是兄的
X84n1579_p0142a04║的為人處？師曰：我不教壞人家男女。曰：忒煞婆心。師
X84n1579_p0142a05║曰：龍蛇易辨，衲子難瞞。○順治乙未夏，磬山解制後，
X84n1579_p0142a06║師將方丈所有器皿各具手書，分送諸方為遺念。乃
X84n1579_p0142a07║杖錫出遊，至武康報恩掃塔。晤琇禪師，備托法門細
X84n1579_p0142a08║大，預定遊期。於九月二十七日行至吳江，寓應天寺，
X84n1579_p0142a09║如期坐逝。弘覺忞為之銘塔。（天隱修嗣）
X84n1579_p0142a10║湖州報恩玉林通琇禪師蓉城楊氏子童子時，一長
X84n1579_p0142a11║者令諸晚學各閉目一回，反觀念起，眾童子各言起
X84n1579_p0142a12║念畢，師良久云：某甲反觀，無念可得。○參天隱修和
X84n1579_p0142a13║尚於磬山，命充侍司，隨堂坐香。一夕，未開靜即進方
X84n1579_p0142a14║丈，修見云：今日香完何早？師云：自是我不去坐也。修
X84n1579_p0142a15║云：見甚道理不去坐？師云：即今亦無不坐。修驀拈案
X84n1579_p0142a16║上石屋錄問云：者箇是甚麼？師云：卻請和尚道。修云：
X84n1579_p0142a17║你不道，教老僧道。師云：情知和尚不敢道。修云：石屋
X84n1579_p0142a18║錄我為甚不敢道？師云：隨他去也。修云：贜誣老僧。師
X84n1579_p0142a19║者裏透不過，直得大淚如雨。一晚，目不交睫，立修單
X84n1579_p0142a20║側，意忘入寮。至五鼓，修呼云：不用急，我為你舉則古
X84n1579_p0142a21║話。當初有箇龐居士，初見人時也似你一般，孤孤迥
X84n1579_p0142a22║迥，開口便問：人不與萬法為侶者是誰？馬祖當時為
X84n1579_p0142a23║甚蹋向前一步云：待汝一口吸盡西江水即與汝道。
X84n1579_p0142a24║師云：某有一頌。修云：汝頌云何？師呈頌云：不侶萬法
X84n1579_p0142b01║的為誰？誰亦不立始親渠。有意馳求轉睽隔，無心識
X84n1579_p0142b02║得不相違。修云：不問你不侶萬法，要你會一口吸盡
X84n1579_p0142b03║西江水。師於言下大悟，迺拂袖而出。自後凡有徵詰，
X84n1579_p0142b04║皆當機不讓，修深肯之。○師掩關蓉城江干，修遷武
X84n1579_p0142b05║康報恩，連書促師云：老僧在報恩，精神日不如前，當
X84n1579_p0142b06║知我必不久人世。得書即來，有最要語分付。師得書，
X84n1579_p0142b07║破關詣修，不作禮，近前叉手云：狂兒，國土父不容過。
X84n1579_p0142b08║者箇峰頭還是老漢住處麼？修云：你且站下脚與你
X84n1579_p0142b09║道。師驀掀倒香案而出。修高聲云：將拄杖來。師遙應
X84n1579_p0142b10║云：劍去久矣。次日，修上堂，維那擬白椎，師喝住云：待
X84n1579_p0142b11║我問了話。白椎便問云：昔日大唐國裏無禪師，而今
X84n1579_p0142b12║國裏還有麼？修拈拄杖作打勢云：看棒。師便喝，修亦
X84n1579_p0142b13║喝。師復喝一喝，轉身云：不是狂兒多意氣，祇因曾透
X84n1579_p0142b14║上頭關。便出。修喝一喝，師亦喝。遙聞維那重白椎，師
X84n1579_p0142b15║迺高聲云：歎死氣。○住報恩，上堂，拈拄杖曰：奇特因
X84n1579_p0142b16║緣，須奇特人。拈出驚羣句子，於驚羣處舉揚。今日既
X84n1579_p0142b17║遇奇特人，有奇特緣，真是驚羣處。且道驚羣句作麼
X84n1579_p0142b18║生舉？驀召大眾曰：吳中石佛大。○示眾，舉道吾每執
X84n1579_p0142b19║木劍因緣云：吠虗逐塊，韓盧齩著。半醒半醉漢子，終
X84n1579_p0142b20║不免大家草裏輥。道吾若於者僧纔欲取劍，便一脚
X84n1579_p0142b21║踢翻。儻其知非，不惟令彼頓易皮毛，自亦頭正尾正。
X84n1579_p0142b22║那堪不示本分草料，木劍竟成戲具。○示眾：透脫末
X84n1579_p0142b23║後牢關，雲庵正罵。洞達歷祖綱宗，妙喜猶呵。汝等諸
X84n1579_p0142b24║人趣向者箇法門，大須仔細。前谿水急魚行澀，後嶺
X84n1579_p0142c01║風高鳥泊難。○示眾，舉殃崛摩羅產難因緣云：且道
X84n1579_p0142c02║世尊者兩語是箇什麼道理，得恁麼靈驗，救得人家
X84n1579_p0142c03║產難？驀喝一喝云：莫做夢，山僧為汝諸人說箇譬喻。
X84n1579_p0142c04║恰似人來買生薑。世尊迺與他一大把人參。其時將
X84n1579_p0142c05║去竟作生薑受用。帶累人亂齩嚼。吞了吐不得。吐了
X84n1579_p0142c06║吞不得。如今者裏有不亂齩嚼的出來。山僧與汝三
X84n1579_p0142c07║十拄杖。何故。世尊當年折本。山僧今日與他上利。○
X84n1579_p0142c08║示眾。舉唐州大乘遵禪師上堂云。上來又不問。下去
X84n1579_p0142c09║又不疑。不知是不是。是即也大奇。師云。其時無量大
X84n1579_p0142c10║眾一時成道。○僧問九峰看首座話。師云。富嫌千口
X84n1579_p0142c11║少。貧恨一身多。○僧叩門呈頌。師云。你門也入不得。
X84n1579_p0142c12║如何呈頌。進云。早已呈頌了也。師不開門。僧久立懡
X84n1579_p0142c13║㦬而退。○僧問。某甲生死不明。師云。莫亂話。進云。求
X84n1579_p0142c14║和尚開示。師云。莫妄想。○僧問。如何是奪人不奪境。
X84n1579_p0142c15║師云。洪武門前紅檔中。進云。如何是奪境不奪人。師
X84n1579_p0142c16║云。踢破鴻門樊噲怒。進云。如何是人境兩俱奪。師云。
X84n1579_p0142c17║推倒須彌山。揑殺恒沙佛。進云。如何是人境俱不奪。
X84n1579_p0142c18║師云。一華一國土。一葉一釋迦。進云。四句已蒙師指
X84n1579_p0142c19║示。末後一句事如何。師便喝。○僧問。如何是有拄杖
X84n1579_p0142c20║子與拄杖子。師云。長安風月貫今昔。那箇兒童摸壁
X84n1579_p0142c21║行。進云。如何是無拄杖子奪却拄杖子。師云。多少人
X84n1579_p0142c22║飯籮邊餓死。○問。如何是有拄杖子與拄杖子。師云。
X84n1579_p0142c23║世尊拈花。迦葉微笑。進云。如何是無拄杖子奪却拄
X84n1579_p0142c24║杖子。師云。百萬人天悉皆罔措。○師問僧。正睡著無
X84n1579_p0143a01║夢無想無見無聞時。主人公在甚處。僧喝。師作驚勢
X84n1579_p0143a02║云。嚇壞我。○師問行堂云：飯桶裏多少達磨眼睛？堂
X84n1579_p0143a03║罔措。問火頭：三世諸佛向火𦦨裏說法，還端的也未？
X84n1579_p0143a04║頭亦罔措。師指旁立一僧云：惟有者箇師。僧解答話，
X84n1579_p0143a05║便歸方丈。○師問僧：樹彫葉落時如何？進云：不隔一
X84n1579_p0143a06║絲毫。師云：機不離位，墮在毒海。僧喝，師便打。○師放
X84n1579_p0143a07║生，僧問：如何是西來意？師云：獵人捕我林中鹿，賴有
X84n1579_p0143a08║檀那贖得歸。○居士問：明知日用不離者箇，為甚麼
X84n1579_p0143a09║道不得？師云：知之一字，眾禍之門。○元昭居士述前
X84n1579_p0143a10║生是芙蓉悅山長老，并述山之行繇，師云：賈島有詩
X84n1579_p0143a11║贈你。士云：其詩云何？師云：客舍并州已十霜，歸心日
X84n1579_p0143a12║夜憶咸陽。無端更渡桑乾水，却望并州是故鄉。○雪
X84n1579_p0143a13║山成道頌云：家在深山別覓山，眼開何處著慚顏？殷
X84n1579_p0143a14║勤為惜王孫醉，月滿荷衣霜滿鬟。○婆子燒庵頌云：
X84n1579_p0143a15║谿頭逐日飯王孫，臨岐咄咄好生驚。白眼阿婆能將
X84n1579_p0143a16║將，夾路桃花風雨聲。○順治庚子，師奉
X84n1579_p0143a17║詔入都說法，
X84n1579_p0143a18║內廷有客問一冊，
X84n1579_p0143a19║世祖章皇帝勅大學士金之俊評註刊行（機緣另見奏對集）。
X84n1579_p0143a20║未幾回山，再詔入都，路次槩辭參叩，過高郵，孫孝則
X84n1579_p0143a21║居士奉母姚宜人求見，師特泊舟，禮拜次，師問姚云：
X84n1579_p0143a22║平日做甚工夫？姚曰：誦持。師曰：正誦持時，念頭淨盡
X84n1579_p0143a23║無餘否？曰：不能。師曰：為何不能？曰：心中有兒孫事。師
X84n1579_p0143a24║曰：兒孫要世世相見好。姚遽禮拜。師謂士曰：這裏還
X84n1579_p0143b01║有做者事的麼？士又問：師入京幾時回？師曰：兩三月。
X84n1579_p0143b02║士曰：何速？師曰：止許一箇道場。士曰：恐和尚作不得
X84n1579_p0143b03║主。師曰：作得主。（師到京，聞森首座為　上淨髮，即命眾集薪燒森。　上聞，遽許蓄髮，乃止。
X84n1579_p0143b04║師奉　命結制畢，即辭還山。　上賜大覺普濟禪師金印。師雖受歸，並未一經展視。）○龍池傳
X84n1579_p0143b05║祖剃度師樂和尚塔，在宜興。善權傾毀日久，師往葺
X84n1579_p0143b06║治，乃命豐首座督修。土人搆禍燬寺，豐罹回祿。師聞，
X84n1579_p0143b07║盡屏參侍，不食粒米，自荷衣單出遊。渡江而北，至孫
X84n1579_p0143b08║居士家，改號無住。命士作偈，送隱東海。（先是，師初住報恩，甞作潛
X84n1579_p0143b09║子傳以自讖。其略曰：潛子，不知何如人。自得法磬山，人不知而不慍，其志潛。值世危亂，其時潛布袋和尚贈以
X84n1579_p0143b10║偈曰：一鉢千家飯，孤身萬里遊。青目睹人少，問路白雲頭。其行潛，遂稱潛子土。乃拈師自傳，系以偈曰：）○
X84n1579_p0143b11║至清江浦慈雲庵，示微疾。室中不留一物，撤去牀褥，
X84n1579_p0143b12║止留一竹椅危坐，惟飲冷水。日與南谷說梵網經，每
X84n1579_p0143b13║至夜半。轍笑曰：也大奇，我被孫居士算定了也。至第
X84n1579_p0143b14║七日，索筆作霞表子第一書云：本是無生，今亦無死。
X84n1579_p0143b15║此是正說，餘為魔說。擲筆而逝。時康熙乙卯七月初
X84n1579_p0143b16║十日也。先是，師過江都，以後事囑黃于升居士。士以
X84n1579_p0143b17║問疾至，值師已寂，急為治龕，送天目建塔。（天隱修嗣）
X84n1579_p0143b18║南嶽綠蘿山茨通際禪師邗之通州李氏子，兒時父
X84n1579_p0143b19║遇相，師云：爾子骨格太清，年未必永。乃捨之出家。初
X84n1579_p0143b20║侍東隱若昧法師聽講，有會禮辭參，方謁金粟悟和
X84n1579_p0143b21║尚，一見便問：客散堂空時如何？悟曰：是甚麼時節？師
X84n1579_p0143b22║便喝，悟便打，師又喝，悟又打，師禮拜云：今日起動和
X84n1579_p0143b23║尚。○上磬山參修和尚，問：昔日聞風，今朝覿面，覿面
X84n1579_p0143b24║一句請師分付。修云：你試道看。師便禮拜，修云：也當
X84n1579_p0143c01║不得。師轉身便出。○一日，修問：只如百丈於馬祖喝
X84n1579_p0143c02║下得箇甚麼？師云：若有得即鈍置馬祖也。修云：他道
X84n1579_p0143c03║三日耳聾聻？師云：某不可更作野狐精見解。修乃休
X84n1579_p0143c04║去。○一日，修問：古人道：有句無句，子如何會？師云：石
X84n1579_p0143c05║長無根草，山藏不動雲。修云：如藤倚樹聻？師云：吾常
X84n1579_p0143c06║於此切。修云：樹倒藤枯又作麼生？師低頭出方丈。○
X84n1579_p0143c07║一日，修舉四藏鋒句問云：如何是就裏藏鋒？師云：梁
X84n1579_p0143c08║皇殿上道不識。如何是就事藏鋒？師云：今朝雨落階
X84n1579_p0143c09║前濕。如何是理事俱藏鋒？師云：行不出戶，坐不當堂。
X84n1579_p0143c10║如何是俱不涉理事藏鋒？師云：八角磨盤空裏走。修
X84n1579_p0143c11║云：此四轉語可紹先覺。雖然，也是搕七搭八。○黃端
X84n1579_p0143c12║伯司理請住東明祖庭，師云：聞居士開先有省，推倒
X84n1579_p0143c13║廬山，是否？士云：還見廬山麼？師云：待你扶起。士云：乍
X84n1579_p0143c14║喚東明。師云：作家，作家。士休去。少頃，士問：大師一向
X84n1579_p0143c15║在甚麼處住？師云：居士道：山僧即今在甚麼處住？士
X84n1579_p0143c16║云：出此門不得。師云：居士還出得此門麼？士擬議，師
X84n1579_p0143c17║云：却是居士出此門不得。○上堂，舉：翠巖真點胸，常
X84n1579_p0143c18║罵雲居舜：老夫說無字禪。舜因而有頌曰：雲居不會
X84n1579_p0143c19║禪，洗脚上牀眠。冬瓜直儱侗，瓠子曲彎彎。師云：山僧
X84n1579_p0143c20║亦有一頌：東明不會禪，窮山住有年。朝來炊白粥，柴
X84n1579_p0143c21║生滿竈煙。且道與古人是同？是別？○住綠蘿，上堂：山
X84n1579_p0143c22║僧這裏也不論玄、也不論妙、也不論禪、也不論道，只
X84n1579_p0143c23║要你們生死心破。生死心若不破，便是閻老子面前
X84n1579_p0143c24║喫鐵棒的公招。所以云：參須實參，悟須實悟。閻羅大
X84n1579_p0144a01║王不怕多語，不勞久立。珍重！○住南源，示眾：諸方有
X84n1579_p0144a02║玄妙禪、有性理禪、有細膩禪、有逐日常進禪、有休去
X84n1579_p0144a03║歇去禪、有大法小法禪，與人理會、與人齩嚼。山僧此
X84n1579_p0144a04║間且無如許多禪，只有遠祖百丈大智禪師留得一
X84n1579_p0144a05║把鈍鐵鋤頭，逐日要諸人使用。使用得純熟，若到力
X84n1579_p0144a06║忘於己、手忘於心，目前不見有可開之田、脚下不見
X84n1579_p0144a07║有可立之地，忽然鋤轉，山河大地百雜碎，露出當人
X84n1579_p0144a08║雙眼睛。大眾！即今把柄在阿誰手裏？驀擲拄杖云：當
X84n1579_p0144a09║陽拈出大家看。○僧問：大死的人却活時如何？師云：
X84n1579_p0144a10║喚來與山僧洗脚。如何是學人轉身處？師云：速禮三
X84n1579_p0144a11║拜。如何是學人親切句？師云：分明記取。○僧問：古人
X84n1579_p0144a12║云：三千里外逢人。不審逢甚麼人？師云：不是別人。○
X84n1579_p0144a13║崇禎戊寅，師登南岳，愛祝融之勝，止擲鉢峰下，結茅
X84n1579_p0144a14║而居，蓋虎穴也，了不為意。桂林王聞而異之，親至問
X84n1579_p0144a15║道，遣內臣侍候不絕於路，願迎入宮，堅却之不得，輒
X84n1579_p0144a16║密跡去。王不懌而焚其庵，祝庵前石榴樹曰：南來僧
X84n1579_p0144a17║果有道耶？樹即冬實，未幾開花且結實，王乃益加敬
X84n1579_p0144a18║信。訪師卓錫處，折節步行三百里就見之，復為建庵
X84n1579_p0144a19║供養。○甲申春，流賊蹂躪三楚，山中日食不繼，採薇
X84n1579_p0144a20║救飢，悞食野芹，同食二人皆覓療解，師曰：何必爾？遂
X84n1579_p0144a21║逝。（天隱修嗣）
X84n1579_p0144a22║陽山松際印中通授禪師烏程嚴氏子。年十七投道
X84n1579_p0144a23║場山，脫白修和尚示狗子話，力參久之。一旦聞畫眉
X84n1579_p0144a24║聲大悟，遂得法，繼席磬山。上堂：門對千峰碧，溪沿一
X84n1579_p0144b01║逕幽。更求玄妙旨，撥火覓浮漚。遂下座。○師性恬退，
X84n1579_p0144b02║以應對繁，未幾辭去，深隱於蘇之陽山。僧問：如何是
X84n1579_p0144b03║和尚悟處？師曰：瞞人不得。又問：如何是諸佛出身處？
X84n1579_p0144b04║師曰：殿角鵓鳩啼。○僧問雪峰陞座輥出木毬，玄沙
X84n1579_p0144b05║捉來安在舊處因緣，師云：陽山不妨再輥。便入方丈。
X84n1579_p0144b06║○拈趙州：狗子還有佛性也無？州云：無公案。師云：趙
X84n1579_p0144b07║州這箇無字，十人五雙疑著可憐。自家性命且無知，
X84n1579_p0144b08║猶向狗邊討非是。○頌三玄三要云：第一玄，泥牛踏
X84n1579_p0144b09║潑水中天。千星萬宿一時亂，明眼何能別正偏？第二
X84n1579_p0144b10║玄，暘𦦨橫谿白似泉。笑看緣木求魚者，不顧忙忙去
X84n1579_p0144b11║下筌。第三玄，坐看虗空駕鐵船。南北東西津莫問，送
X84n1579_p0144b12║風還把藕絲牽。第一要，夜半月輪照石女面，私情不
X84n1579_p0144b13║比尋常貌。第二要，龍吟并虎嘯，驚起夢中兒，頻把親
X84n1579_p0144b14║娘叫。第三要，一曲無生調，不是箇知音，那識其中妙？
X84n1579_p0144b15║總頌云：三玄三要祖師關，無限禪人到此難。畢竟問
X84n1579_p0144b16║余玄要旨，清溪流出水潺潺。○師山居深僻，問道者
X84n1579_p0144b17║罕得一見。自澤侍者領去衣拂，並不再記一人，海內
X84n1579_p0144b18║高之。（天隱修嗣已上五人）
X84n1579_p0144b19║福建建寧雲峰衡石鈞禪師錢塘潘氏子。徧歷諸方，
X84n1579_p0144b20║每有夙契，終不自諾。復謁佛日方，深得洞上微指。方
X84n1579_p0144b21║與鴛湖用友善。用晚年多疾，以不得其嗣為己憂。方
X84n1579_p0144b22║效道吾與夾山故事，遂指師參用於普明，洞徹圓常。
X84n1579_p0144b23║一日，用曰：化人問幻士，谷響答泉聲。欲識吾宗旨，泥
X84n1579_p0144b24║牛水上行。意旨如何？師曰：夢見空花。用曰：臨濟有一
X84n1579_p0144c01║句子，你又作麼生？師便喝，用便打。師又喝，用又打。師
X84n1579_p0144c02║禮拜，用曰：元來是瞎驢。師拂袖便出。○上堂：雲生寶
X84n1579_p0144c03║樹，風敲翠竹。勘破鷄鳴，徧地塗毒。這是無趣老人的
X84n1579_p0144c04║落處。即今還有知落處的麼？有即出來，通箇消息。○
X84n1579_p0144c05║順治丙戌四月初六日示寂。（鴛湖用嗣）
X84n1579_p0144c06║
X84n1579_p0144c07║續指月錄卷十九