X84n1583_p0610a16║
X84n1583_p0610a17║
X84n1583_p0610a18║續燈正統卷三十六
X84n1583_p0610a19║
X84n1583_p0610a20║南海普陀嗣祖沙門西蜀　性統　編集
X84n1583_p0610a21║曹洞宗
X84n1583_p0610a22║大鑑下第二十四世
X84n1583_p0610a23║報恩秀禪師法嗣
X84n1583_p0610a24║順天府萬壽雪庭福𥙿禪師字好問，太原文水張氏
X84n1583_p0610b01║子。生宋寧宗嘉泰癸亥。九歲日誦千言，里中有聖小
X84n1583_p0610b02║兒稱。未幾，遭世變，失天倫所在，煢絕無依。道逢老比
X84n1583_p0610b03║丘，勸令學佛，且曰：汝能誦法華足矣。師曰：學佛止是
X84n1583_p0610b04║乎？比丘異之，偕謁休林古佛於僊巖。古佛納之，為祝
X84n1583_p0610b05║髮受具。當嘉定甲申，與雙溪廣同事者七年。次參萬
X84n1583_p0610b06║松於燕之報恩，松一見便許入室，問：子從何得箇消
X84n1583_p0610b07║息便恁麼來？師曰：老老大大向學人手裡。納敗，曰：老
X84n1583_p0610b08║僧過在甚處？師曰：學人禮拜，暫為和尚葢覆却。松奇
X84n1583_p0610b09║之，於是親炙者十年。值壬辰之變，祖剎荒蕪，尋承萬
X84n1583_p0610b10║松海雲見招，遂有少林之命。自是道益隆，名益著，學
X84n1583_p0610b11║者日益廣。元世祖居潛邸，命師作資戒會。元定宗戊
X84n1583_p0610b12║申，詔住和林。興國辛亥，憲宗徵至北庭行在所問道，
X84n1583_p0610b13║言簡帝心。庚申，元世祖踐祚，俾師總領釋教，復僧尼，
X84n1583_p0610b14║得廢寺二百三十有六區，仍賜光宗正辨禪師號。為
X84n1583_p0610b15║師建精舍於故里，曰報恩，給田飯，眾寵錫甚至。時萬
X84n1583_p0610b16║壽虗席，眾請師主之。尋分建和林、燕薊、長安、太原、洛
X84n1583_p0610b17║陽諸剎。至元辛未春，詔天下釋子大集京師，師之眾
X84n1583_p0610b18║居三之一，濟濟可觀，上喜之。師穎悟異常，三閱大藏
X84n1583_p0610b19║成誦而後已，誘掖後學無倦色。通群書，善翰墨吟咏，
X84n1583_p0610b20║其上堂普說幾十萬言。門人請梓，師叱曰：此吾一時
X84n1583_p0610b21║遊戲所發，佛祖妙道安可以形迹為哉！竟止之。既老，
X84n1583_p0610b22║倦於接納，歸隱嵩陽焉。僧問：如何是祖師西來意？
X84n1583_p0610b23║師曰：待乳峰點頭，即向汝道。問：如何是向上尊貴
X84n1583_p0610b24║一路？師曰：漁歌驚起沙汀鷺，飛入蘆花不見蹤。問
X84n1583_p0610c01║僧：道源不遠，性海非遙。且道畢竟在甚麼處？僧擬議，
X84n1583_p0610c02║師便喝。問：如何是西來大意？師曰：官不容針。曰：一
X84n1583_p0610c03║花五葉時如何？師曰：私通車馬。曰：與麼則少林一曲，
X84n1583_p0610c04║國師唱去也。師曰：誰買黃金鑄子期？問：逢山開路，
X84n1583_p0610c05║遇水安橋時如何？師曰：四十九年空費力，一千七百
X84n1583_p0610c06║枉施功。曰：如何得超然獨拔今時去？師曰：逢山開路，
X84n1583_p0610c07║遇橋渡水。問僧：面壁石有人看見達磨麼？曰：今日
X84n1583_p0610c08║幸遇和尚。師曰：拄杖子亦幸遇上座。遂打。僧作禮曰：
X84n1583_p0610c09║恩大難酬。師擲下杖曰：脹殺懷州牛。師襟度夷坦，
X84n1583_p0610c10║丰神閒靜，說法三十餘年，如鼓雷霆，揭日月，繼踵前
X84n1583_p0610c11║賢，標準後學，綽有古上遺風。至於涸池出泉，古殿光
X84n1583_p0610c12║生，屢致祥瑞，師皆誡勿言。乙亥秋七月二十日，示微
X84n1583_p0610c13║疾，書偈告終，壽七十三，臘五十二，塔於寺西塢。後至
X84n1583_p0610c14║仁宗履位，初贈號追封，命詞臣撰文表其塔，尊隆特
X84n1583_p0610c15║甚，其為天子追慕永歎有如此。
X84n1583_p0610c16║順天府報恩林泉從倫禪師參萬松於阿那律，得天
X84n1583_p0610c17║眼因緣，有省悟。向上眼舉似松，松問：如何是向上眼？
X84n1583_p0610c18║師曰：瞎。松曰：真箇瞎那？師曰：瞎！瞎！松頷之。後出世，住
X84n1583_p0610c19║萬壽。上堂：禪，禪！非正，非偏。無意路，有單傳。超今邁
X84n1583_p0610c20║古，絕後光前。但能亡影迹，何必守蹄筌？直指人心即
X84n1583_p0610c21║佛，乘槎客是張驀。九年面壁無餘事，夜半金烏挂碧
X84n1583_p0610c22║天。元至元壬申，世祖詔入內殿，與帝師論道，且命
X84n1583_p0610c23║師發揮禪學大旨。師為舉圭峰禪源詮，對曰：禪，梵語
X84n1583_p0610c24║也，此云思惟修，亦名靜慮，皆定慧之通稱。為萬德之
X84n1583_p0611a01║源，故名法性；亦是眾生迷悟之源，故名如來藏；亦即
X84n1583_p0611a02║諸佛萬德之源，故名佛性。然不無淺深階級之殊，其
X84n1583_p0611a03║帶異計，欣上厭下而修者，名外道禪；正信因果，亦以
X84n1583_p0611a04║欣厭而修者，是凡夫禪；悟我空偏真之理而修者，是
X84n1583_p0611a05║小乘禪；悟我法二空真理而修者，是大乘禪；若頓悟
X84n1583_p0611a06║自心本來清淨，元無煩惱及與菩提，一切智慧本自
X84n1583_p0611a07║具足，依此而修，是最上乘禪，亦名如來最清淨禪。達
X84n1583_p0611a08║磨西來，遞代相傳者是也。帝曰：在先有問，皆言無說，
X84n1583_p0611a09║如今何却有說喋喋耶？師曰：理本無說，事則千差。帝
X84n1583_p0611a10║曰：何謂理無言說？師曰：理與神會，如人食蜜，若問蜜
X84n1583_p0611a11║之色相，可以紫白，言若味，則有難於啟口。帝謂帝師
X84n1583_p0611a12║曰：此語非耶？是耶？帝師曰：此與教中甚深般若無異。
X84n1583_p0611a13║帝復問祖師公案，師舉六祖非風旛動，仁者心動話
X84n1583_p0611a14║對之。帝師詰曰：實風旛動，何名心動？師竪拂子拂一
X84n1583_p0611a15║拂，曰：且道是甚麼動？帝師無語。師曰：不可更道一切
X84n1583_p0611a16║唯心，萬法唯識也。帝為稱善。示眾：北斗似杓，南斗
X84n1583_p0611a17║似瓢。任伊斟酌，暖日凉飇。冬至寒食一百五，須知節
X84n1583_p0611a18║令不相饒。到此莫有解吞吐者麼？僧問：法眼道：我二
X84n1583_p0611a19║十年只作境話會。既不作境話會，畢竟作麼生會？師
X84n1583_p0611a20║曰：猿抱子歸青嶂裡，鳥銜花落碧巖前。示眾：若論
X84n1583_p0611a21║此事，如丹鳳衝霄，不留朕迹，直得星攢碧落，月浸丹
X84n1583_p0611a22║墀，翡翠簾垂，燭香人靜。當此之際，那容喘息？寧許窺
X84n1583_p0611a23║窬？密室不通風，玄關難厝足。雖然，要不出一點靈犀
X84n1583_p0611a24║明宇宙，那分東土與西乾？至元辛巳十月二十，聖
X84n1583_p0611b01║旨就大都憫忠寺聚道藏偽經，除道德經外，盡行燒
X84n1583_p0611b02║燬。命師舉火，師承旨以火炬打圓相曰：諸仁者，祇如
X84n1583_p0611b03║上清玉樞三洞靈文，還曾證此火光三昧也無？若也
X84n1583_p0611b04║證得，家有北斗經，人口保安寧。其或未然，從此灰飛
X84n1583_p0611b05║煙滅盡，任伊到處覓天尊。急著眼看，遂擲火炬，偽經
X84n1583_p0611b06║隨炬而盡。
X84n1583_p0611b07║吾捨從寬禪師臨終，問其次兄曰：佛祖父母，我今一
X84n1583_p0611b08║箭射殺二哥，以為何如？隨整襟坐脫焉。
X84n1583_p0611b09║順天府華嚴全一至溫禪師字其玉，刑州郝氏子。生
X84n1583_p0611b10║宋寧宗嘉定丁丑。幼聰敏異常兒，六歲見寂照，善應
X84n1583_p0611b11║對，照曰：汝其為釋乎？師心許之。會照避亂，遠隱遼西，
X84n1583_p0611b12║乃從照上首辨菴訥祝髮。當理宗紹定戊子也，聞無
X84n1583_p0611b13║還富開法萬壽，莅眾甚嚴，師偕十僧往佐之。師好學，
X84n1583_p0611b14║博記多聞，論辨無礙。參萬松，典侍司，凡松所示，一聞
X84n1583_p0611b15║輙了。松常令代應對，機鋒不可犯，遂得記。太保劉文
X84n1583_p0611b16║貞以師有經世才，數薦於上。世祖詔見，與語大悅，留
X84n1583_p0611b17║內庭者三載，於王化多有贊翊。理授以官，師辭曰：天
X84n1583_p0611b18║下佛法流通，實僧至願，富貴非所望也。世祖嘉之，賜
X84n1583_p0611b19║號佛國普安大禪師。憲宗末年，緇羽之士各為違言
X84n1583_p0611b20║以相傾，上命聚訟於和林，剖決真偽。師從少林諸師
X84n1583_p0611b21║辨之，道士義墮，自是法道大興。至元丁卯五月，示寂
X84n1583_p0611b22║於桓州天宮寺，異香遠聞者三晝夜。火浴，心舌牙齒
X84n1583_p0611b23║不壞，後有掊其地深數尺皆得舍利者。世壽五十一，
X84n1583_p0611b24║臘四十。
X84n1583_p0611c01║河南府少林法王復菴圓照禪師上黨李氏子。幼穎
X84n1583_p0611c02║悟，不嗜暈茹。年十一，出家於紫團山慈雲寺。十六登
X84n1583_p0611c03║具，遂遊學，精教乘。後依萬松有年，得悉禪旨。出世德
X84n1583_p0611c04║州大寧，次遷齊河之普照、鵲里之崇孝、登封之法王、
X84n1583_p0611c05║京師之萬壽。後仍歸宿普照。至元癸未三月六日示
X84n1583_p0611c06║寂，壽七十八，僧臘六十二。塔於本山。其臨瘞時，有鶴
X84n1583_p0611c07║百數，盤旋其上。
X84n1583_p0611c08║丞相移剌真卿居士字楚材，本姓耶律，及金滅遼歸
X84n1583_p0611c09║金，改姓移剌。初，京師禪宿居多，唯聖安澄獨尊。士常
X84n1583_p0611c10║訪以祖道，屢舉古尊宿語錄中所得扣之，安間有許
X84n1583_p0611c11║可，士亦自恃為得。及遭憂患，薄功名，而求道之心益
X84n1583_p0611c12║切，遂再以前得訪聖安。安為大翻前案，不然所見，士
X84n1583_p0611c13║甚惑焉。問其故，安乃從容諭之曰：昔公居要地，易為
X84n1583_p0611c14║喜怒，又儒者多無諦信，搜摘語錄，不過一資譚枘，故
X84n1583_p0611c15║余不即痛下鉗錘耳。今揣公之心，果為本分事問余，
X84n1583_p0611c16║余豈敢更孤負乎？於是乎不吝苦口。然余老矣，萬松
X84n1583_p0611c17║老人宗門大匠，公能見之，自當了公大事。士唯唯，走
X84n1583_p0611c18║參萬松，於報恩甚相契合。於是杜絕人迹，苦心力究
X84n1583_p0611c19║者幾三年，始獲印記，因號湛然居士。甞敘萬松評
X84n1583_p0611c20║唱，其略曰：佛祖諸師埋根千丈，機緣百則見世生苗。
X84n1583_p0611c21║天童不合抽枝，萬松那堪引蔓？湛然向枝蔓上更添
X84n1583_p0611c22║芒索，穿過尋香逐氣者鼻孔，絆倒行玄體妙底脚跟。
X84n1583_p0611c23║向去若要脚跟點地、鼻孔撩天，却須向者葛藤裡穿
X84n1583_p0611c24║過始得。先是，元世祖將西征，有司奏五臺等處僧
X84n1583_p0612a01║徒，有能呪術武略及有膂力者，可為部兵。[一/(尸@邕)]從西征
X84n1583_p0612a02║士為言於上曰：釋氏之高行者，必守不殺戒，奉慈忍
X84n1583_p0612a03║行，故有危身不證鵞珠，守死不拔生草者。法王法令，
X84n1583_p0612a04║拳拳奉持，雖死不犯，用之行兵，奚其宜哉！其不循法
X84n1583_p0612a05║律者，必無志行，在彼既違佛制，在此豈忠王事，故皆
X84n1583_p0612a06║不可以之從王師也。帝從之，乃寢其奏。太宗十五年
X84n1583_p0612a07║卒，壽五十五，當南宋理宗淳祐癸卯也。
X84n1583_p0612a08║僊巖德禪師法嗣
X84n1583_p0612a09║順德府天寧弘明虗照禪師遼州申氏子。禮太原王
X84n1583_p0612a10║山枝足，出家為大僧。未幾，足命徧參，因謁僊巖。後聞
X84n1583_p0612a11║版聲，豁然有悟，尋受記焉。去止燕之歸義。元太宗己
X84n1583_p0612a12║丑，同門圓福、無還超請師開法淨土。戊戌，遷刑臺之
X84n1583_p0612a13║天寧。憲宗壬子五月八日，沐浴更衣，辭眾曰：四大無
X84n1583_p0612a14║常，汝輩善自珍重。索筆書偈曰：兩處住持，無法可說。
X84n1583_p0612a15║打破虗空，一輪明月。擲筆而逝。茶毗，舍利百餘顆，五
X84n1583_p0612a16║色燦然。門人子顏、子淇塔於墳菴。次年，世祖遷舍利
X84n1583_p0612a17║於天寧。壽五十七，臘三十八。
X84n1583_p0612a18║大鑑下第二十五世
X84n1583_p0612a19║萬壽𥙿禪師法嗣
X84n1583_p0612a20║河南府登封嵩山靈隱文泰禪師太原汾州陽城魏
X84n1583_p0612a21║氏子。宿秉靈知，穎悟過人，父母聽薙染。受具後，遊學
X84n1583_p0612a22║太行，經入東魯，稍涉教乘。知算沙非了生死計，乃棄
X84n1583_p0612a23║之。參雪峰恒有年，次參太原深，皆有所詣，然心頭終
X84n1583_p0612a24║不能無事。聞雪庭主少室，往參焉。庭問：當機一句，試
X84n1583_p0612b01║拈出看。師擬開口，庭遽曰：家產被人籍沒了也，還在
X84n1583_p0612b02║者裡呌屈。師乃撫掌曰：爭奈我何？庭曰：者風顛漢出
X84n1583_p0612b03║去。師曰：仁義道中，且與一拜。於是執侍十載，終始如
X84n1583_p0612b04║一。受囑後，奉旨開法少林。風規整肅，機用越倫，當時
X84n1583_p0612b05║稱雪庭高弟。有二泰一肅者，師其一焉。上堂：塵劫
X84n1583_p0612b06║來事，只在于今。河沙妙德，總在心源。試教伊覿面相
X84n1583_p0612b07║呈，便不解當風拈出。且道過在甚麼處？良久，卓拄杖
X84n1583_p0612b08║曰：只為分明極，翻令所得遲。僧參，提坐具擬拜。師
X84n1583_p0612b09║曰，天網恢恢，疎而不漏。曰，本欲投誠，被和尚撐住拜
X84n1583_p0612b10║不下時如何？師曰，撐汝飯袋子，到骨出有甚麼用？曰，
X84n1583_p0612b11║也須將錯就錯。便拜。師曰，錯你九玄七祖當甚麼盌？
X84n1583_p0612b12║僧無語。師曰，有頭無尾漢出去。元世祖至元己丑
X84n1583_p0612b13║正月，示微疾，謂維那曰：古人坐脫立化即不無，於衲
X84n1583_p0612b14║僧分上皆餘事也，山僧則不然。言畢，遂掩息右脇，吉
X84n1583_p0612b15║祥而逝，當正月小盡日也。門人舉闍維分靈骨建窣
X84n1583_p0612b16║堵於少林、寶應兩處。
X84n1583_p0612b17║太原府報恩寺中林智泰禪師汾陽魚城溫氏子。剷
X84n1583_p0612b18║髮於華嚴，耑業經律。一日喟然嘆曰：大丈夫當體究
X84n1583_p0612b19║大事，作超佛越祖一流人，焉能區區於此耶？時雪庭
X84n1583_p0612b20║主法萬壽，師依之有年。一日以事觸庭，庭曰：有頭無
X84n1583_p0612b21║尾，東西有甚交涉？師猶出語不遜。庭曰：不但無尾，亦
X84n1583_p0612b22║且無頭。師生平疑礙，忽然頓釋。庭以其契悟超絕，遂
X84n1583_p0612b23║囑累焉。朝庭響師名宣，住報恩。其入室勘驗，爪牙過
X84n1583_p0612b24║諸方，甞為諸方歎服。僧問：如何是萬里無寸草處？
X84n1583_p0612c01║師曰：不是闍黎境界。曰：如何是出門便是草？師曰：擬
X84n1583_p0612c02║動即乖。曰：如何是不出門亦是草漫漫地？師曰：住著
X84n1583_p0612c03║即錯。曰：如何得不涉動靜去？師曰：徧界絕纖塵，通身
X84n1583_p0612c04║無影象。臨寂示眾曰：吾緣止此，汝等所得，善自護
X84n1583_p0612c05║持。當惜分陰，勿令虗度。聞者皆感泣，索筆書偈曰：修
X84n1583_p0612c06║起忠師無縫塔，推倒自家無相身。無相無身真自在，
X84n1583_p0612c07║大地山河絕點塵。擲筆怡然而逝。
X84n1583_p0612c08║濟南府泰安州靈巖足菴淨肅禪師保定金臺，永平
X84n1583_p0612c09║張氏子。禮香山壽聖為師，究心二十餘年，歷參宗匠
X84n1583_p0612c10║十餘輩。最後參雪庭於萬壽，陶鑄有年，遂得入室。初
X84n1583_p0612c11║繼席開法，次主少室靈巖。上堂：白露橫江，黃花滿
X84n1583_p0612c12║圃。砧聲敲夜月，蛩語泣秋風。蟬噪岸邊之樹，葉辭檻
X84n1583_p0612c13║外之柯。色色現海印三昧，塵塵轉根本法輪。諸人若
X84n1583_p0612c14║能會得，如鏡對面，眉目分明。然只可喚作半箇衲僧，
X84n1583_p0612c15║俗氣未盡除在。到者裡若能打破鏡來，方好與你相
X84n1583_p0612c16║見。祇如打破鏡來相見後又作麼生？良久曰：三十棒
X84n1583_p0612c17║且待別時。僧問：胡來胡現，漢來漢現，胡漢不來時
X84n1583_p0612c18║如何？師曰：桃華歲歲皆相似，人面年年多不同。曰：此
X84n1583_p0612c19║意如何？師曰：不因你來。問：山中太寂寥，且喫一頓。便
X84n1583_p0612c20║打。後退席香山。一日，陞座辭眾，右脇而逝。塔於□
X84n1583_p0612c21║□□□中。林泰為之銘曰：撩天鼻孔，點地脚跟。心明
X84n1583_p0612c22║眼正，行古顏溫。其事愈大，其志愈敦。諸方老宿，徧叩
X84n1583_p0612c23║其門。受雪庭囑，為萬松孫。機輪迅速，電掣雷奔。高標
X84n1583_p0612c24║覺樹，密固靈根。慧燈朗耀，銷鑠羣昏。全機大用，搖蕩
X84n1583_p0613a01║乾坤。掀翻渤海，踢倒崑崙。三世諸佛，一口橫吞。二邊
X84n1583_p0613a02║不滯，中道寧淪。三居大剎，四眾咸尊。去來絕朕，動靜
X84n1583_p0613a03║亡痕。虗空爛壞，斯道常存。師生平語錄，雖毀於兵
X84n1583_p0613a04║燹，而讀泰公此銘，則法施之妙，與夫牙爪之殺活縱
X84n1583_p0613a05║橫，可以窺其十一矣
X84n1583_p0613a06║□□府和林北寺覺印禪師上堂，良久曰：會麼？若道
X84n1583_p0613a07║我有說，須無却我舌。若道我無說，須有却我舌。金剛
X84n1583_p0613a08║推倒一堆泥，踏著秤鎚不是鐵。且道是有說是無說？
X84n1583_p0613a09║良久曰：等閒失却手中橈，只為貪觀天上月。僧參，
X84n1583_p0613a10║師問：曾見我雪庭老師麼？曰：不曾見。師曰：瞎漢亂走
X84n1583_p0613a11║作麼？曰：也知和尚有此一機。師曰：拾馬糞當飯喫，有
X84n1583_p0613a12║甚好腸胃？出去！
X84n1583_p0613a13║成都府昭覺仲慶禪師上堂，良久曰：喫鹽添得㵣。便
X84n1583_p0613a14║下座。僧便問：喫鹽添得㵣時如何？師曰：吠影狗子無
X84n1583_p0613a15║屎喫。
X84n1583_p0613a16║真定府安平守讓禪師示眾。殺人刀，活人劍，是上古
X84n1583_p0613a17║風規。山僧者裡不費磨礱，用得恰好。且道此箇把柄
X84n1583_p0613a18║從何處得來？嵩山千丈雪，熊耳一輪月。復喝一喝。
X84n1583_p0613a19║太原府太子文善禪師住後，上堂，舉：僧問大龍：色身
X84n1583_p0613a20║敗壞，如何是堅固法身？龍云：山花開似錦，㵎水湛如
X84n1583_p0613a21║藍。師曰：大龍恁麼道，山僧則不然。若有問：色身敗壞，
X84n1583_p0613a22║如何是堅固法身？向他道：山花瞎人眼，㵎水毒人耳。
X84n1583_p0613a23║鶴不戀幽巢，龍不藏死水。
X84n1583_p0613a24║順天府長慶德鉁禪師上堂，僧問：師唱誰家曲？宗風
X84n1583_p0613b01║嗣阿誰？師曰：騎牛戴席帽，無端到洛陽。曰：恁麼則乳
X84n1583_p0613b02║峰嫡派，洞水逆流也。師曰：牧笛吹來天地靜，野老門
X84n1583_p0613b03║前不立牌
X84n1583_p0613b04║□□府平水慧圓禪師一日，謂門人曰：老僧當年被
X84n1583_p0613b05║人呼作噇酒糟漢，便憤志不平，踏破幾緉草鞋，不得
X84n1583_p0613b06║箇入處。後問萬壽：如何是禪？壽曰：猢猻上樹尾連顛。
X84n1583_p0613b07║你若不會，却又猛火著油煎。于是始得箇慶快。以是
X84n1583_p0613b08║知人不可不遭人激發。雖然，也須是你皮下有血始
X84n1583_p0613b09║得。僧便問：罵人不刺骨時如何？師曰：你者無賴漢，皮
X84n1583_p0613b10║也無，說甚麼骨？
X84n1583_p0613b11║報恩倫禪師法嗣
X84n1583_p0613b12║順天府鞍山月泉同新禪師字仲益，燕京房山郭氏
X84n1583_p0613b13║子。從鞍山堅剃落，能以苦行事眾。忽一日聰慧頓發，
X84n1583_p0613b14║與同行序所得，眾襍笑之，師憤甚，以偈書壁而去。偈
X84n1583_p0613b15║曰：氣宇衝霄大丈夫，尋常溝瀆豈能拘？手提三尺吹
X84n1583_p0613b16║毛劍，直取驪龍頷下珠。往謁清安方，方問：欲窮千里，
X84n1583_p0613b17║一步為初。如何是最初一步？師進前叉手立，方曰：爭
X84n1583_p0613b18║奈脚跟不點地何？師拂袖便出。次見大明暠，杖拂之
X84n1583_p0613b19║下，多所資發，終以未盡為歉。復還清安，又三年始大
X84n1583_p0613b20║豁然。次參林泉，遂承印記。尋受請靈巖，泉為引座，師
X84n1583_p0613b21║一音纔唱，萬眾歡呼，能於言下得旨者甚眾。未幾元
X84n1583_p0613b22║世祖旨下，命主靈巖，後退歸鞍山。一日赴濟南，結夏
X84n1583_p0613b23║觀音院，忽疾作，說偈曰：來無所從，去亦無方。驀竪拳
X84n1583_p0613b24║曰：且道者箇還有窒礙也無？放拳曰：撒手縱橫，雲天
X84n1583_p0613c01║蒼蒼。瞑目便逝，壽六十六，臘四十五。
X84n1583_p0613c02║復菴照禪師法嗣
X84n1583_p0613c03║西安府□□彬禪師僧問：如何是正中偏？師曰：木人
X84n1583_p0613c04║夜半打鞦韆。曰：如何是偏中正？師曰：羣僚怕見秦臺
X84n1583_p0613c05║鏡。曰：如何是正中來？師曰：木童土偶笑咍咍。曰：如何
X84n1583_p0613c06║是兼中至？師曰：忿怒那吒擎八臂。曰：如何是兼中到？
X84n1583_p0613c07║師曰：拄杖風前還自靠。
X84n1583_p0613c08║大鑑下第二十六世
X84n1583_p0613c09║嵩山泰禪師法嗣
X84n1583_p0613c10║河南府寶應還源福遇禪師霍州靈石王氏子。依邑
X84n1583_p0613c11║之兜率薙染，徧遊諸方，雄辨無敢或當者。企靈隱泰
X84n1583_p0613c12║道眼精明，乃屈膝參請焉。泰甞謂師曰：我舉拂子，你
X84n1583_p0613c13║便向拂子上會；我纔良久，你便向良久處會。恁麼地，
X84n1583_p0613c14║如何透得本分事？師面熱汗下，無以對。一日，聞泰上
X84n1583_p0613c15║堂，舉切忌從他覓，迢迢與我疎語，師當下大悟。越二
X84n1583_p0613c16║年，遂承印可。元至元丙戌，開法永慶。己丑，次主寶應。
X84n1583_p0613c17║成宗元貞乙未，奉旨住少室。武宗至大辛亥，退居白
X84n1583_p0613c18║馬。僧問：如何是祖師西來的的大意？師曰：風送泉
X84n1583_p0613c19║聲來枕畔，月移花影到窓前。問：如何是誕生王子？
X84n1583_p0613c20║師曰：雖有尊貴分，不是尊貴人。曰：如何是朝生王子？
X84n1583_p0613c21║師曰：不同金榜貴，終是老朝臣。曰：如何是末生王子？
X84n1583_p0613c22║師曰：歷盡艱辛苦，方得覲堯天。曰：如何是化生王子？
X84n1583_p0613c23║師曰：與父無異體，權操閫外機。曰：如何是內生王子？
X84n1583_p0613c24║師曰：長在深宮內，咫尺面龍顏。曰：向上一路又且如
X84n1583_p0614a01║何？師曰：沒絃琴有韻，人天那得聞。　仁宗皇慶癸丑
X84n1583_p0614a02║十月示寂，壽六十九，臘四十九。
X84n1583_p0614a03║濟南府靈巖秋江潔禪師因雪軒成參，師問：甚處來？
X84n1583_p0614a04║曰：青州。師曰：帶得青州布衫來麼？曰：呈似和尚了也。
X84n1583_p0614a05║師曰：三十棒且待別時。
X84n1583_p0614a06║靈巖肅禪師法嗣
X84n1583_p0614a07║河南府寶應月巖永達禪師汾州劉氏子，落髮本州
X84n1583_p0614a08║天寧寺。時中惟以生死事大，為懷南詢參扣。聞靈巖
X84n1583_p0614a09║肅法韻鏗鏘，趼足往參之。肅一見，直以大器期之。久
X84n1583_p0614a10║之，遂為入室弟子。師忽自謂曰：啟悟由師，行之在己。
X84n1583_p0614a11║知之而不之行，可乎？於是掩關泰安州。後以寶應虗
X84n1583_p0614a12║席，循眾請，遂應之。上堂：鹿門老人道：盡大地是當
X84n1583_p0614a13║人一卷經，盡乾坤是當人一隻眼。以如是眼看如是
X84n1583_p0614a14║經，千萬億劫無有間斷。萬松老人計窮力盡，亦祇道
X84n1583_p0614a15║得箇看讀不易。諸人還看讀得麼？須知者一卷經阿
X84n1583_p0614a16║誰不具？者一隻眼誰人不圓？要長則千萬億劫難盡，
X84n1583_p0614a17║要短則一剎那頃便周。寶應今日不惜眉毛，為諸人
X84n1583_p0614a18║指出。乃彈指一聲曰：看讀了也，諸人切莫蹉過。良久，
X84n1583_p0614a19║擊拂曰：自是不歸歸便得，五湖煙景有誰爭？
X84n1583_p0614a20║真定府封龍山古巖普就禪師滹陽劉氏子。幼不茹
X84n1583_p0614a21║葷，十五禮封龍禪慶讚出家。至元乙丑年十九受具
X84n1583_p0614a22║戒，即事徧參，首見淨土成崇孝安，雖皆蒙賞識，終不
X84n1583_p0614a23║敢自足。辛巳參足菴于萬壽，菴知為法器，以本分鉗
X84n1583_p0614a24║鎚日加鍛鍊，一日𪹼然頓悟，尋受記莂。後辭菴，乃於
X84n1583_p0614b01║寶積閒居者十年。癸巳桂菴住靈巖，延師為第一座
X84n1583_p0614b02║大德。壬寅月菴海退院本寺，請師繼其席開堂。丁未
X84n1583_p0614b03║成宗特賜妙嚴弘法禪師號，次遷封龍。皇慶癸丑住
X84n1583_p0614b04║少林，祖庭為之大振。僧問：如何是類墮？師曰：不是
X84n1583_p0614b05║披皮戴角底。曰：如何是隨墮？師曰：不是聞聲見色底。
X84n1583_p0614b06║曰：如何是尊貴墮？師曰：不是當堂正坐底。曰：若恁麼，
X84n1583_p0614b07║如何有墮名？師曰：鴈過長空，影沉寒水。曰：古人道，三
X84n1583_p0614b08║墮是了事人底病。既是了事人，如何有病？師曰：祇為
X84n1583_p0614b09║了事，所以病生。曰：此病何時得愈？師曰：直待無身，此
X84n1583_p0614b10║病方愈。因示頌曰：金鎖重重早豁開，三處悠然獨往
X84n1583_p0614b11║來。鴈過長空無繫著，影沉寒水任渠猜。師簡重少
X84n1583_p0614b12║緣飾，進退有節。世壽七十二，僧臘五十八。
X84n1583_p0614b13║大鑑下第二十七世
X84n1583_p0614b14║寶應遇禪師法嗣
X84n1583_p0614b15║南陽府鄧州香嚴淳䂐文材禪師平陽臨汾姚氏子。
X84n1583_p0614b16║生而有異，喜見僧。凡一動一止，不類常兒。稍長，請學
X84n1583_p0614b17║佛。父母知其志，從之。依絳州福嚴普出家。閱證道歌，
X84n1583_p0614b18║至幻化空身即法身處，欣然有省。往參還源，呈所解。
X84n1583_p0614b19║源詰曰：祇如道君不見，是指阿誰？師曰：覿面親呈，更
X84n1583_p0614b20║無回互。源曰：墮坑落塹漢，作恁麼語話？師曰：和尚又
X84n1583_p0614b21║作麼生？源曰：塞斷汝口。師曰：勘破了也。源可之。尋閱
X84n1583_p0614b22║藏於龍門山三載。元泰定甲子，主少室。上堂：滿盤
X84n1583_p0614b23║打算了，只有者一著最便宜。敢問諸人，且道是那一
X84n1583_p0614b24║著？卓拄杖曰：切忌卜度。　問：如何是道？師曰：鍼錐不
X84n1583_p0614c01║容。曰：如何是禪？師曰：車馬有路。曰：和尚為甚麼翻古
X84n1583_p0614c02║人公案？師曰：舉直錯諸枉。晚隱香嚴，箋釋般若心
X84n1583_p0614c03║經及華嚴法界觀。僧問：如何是理法界？師曰：虗空撲
X84n1583_p0614c04║落地，粉碎不成文。曰：如何是事法界？師曰：到來家蕩
X84n1583_p0614c05║盡，免作屋中愚。曰：如何是理事無礙法界？師曰：三冬
X84n1583_p0614c06║枯木秀，九夏雪花飛。曰：如何是事事無礙法界？師曰：
X84n1583_p0614c07║清風伴明月，野老笑相親。順帝至正壬辰五月十
X84n1583_p0614c08║七日，沐浴更衣，呼門人申教誡。翌日，吉祥而逝。瘞全
X84n1583_p0614c09║身於雪庭塔右，春秋八十。
X84n1583_p0614c10║河南府熊耳空相珪禪師示眾。我若喝汝，便作喝會，
X84n1583_p0614c11║到處信口胡喝亂喝。我若棒汝，便作棒會，到處信手
X84n1583_p0614c12║胡棒亂棒。我若除却棒喝，教他向本分中道一句子，
X84n1583_p0614c13║他不是打之遶，便作女人拜。不是揑兩句鬼話出來，
X84n1583_p0614c14║便如啞羊相似。如此等輩，皆是狂狗逐塊。何曾夢見
X84n1583_p0614c15║有獅子奪迅的牙爪，驀喚曰，者裡還有獅子麼？試弄
X84n1583_p0614c16║弄牙爪看。一僧出，師便打曰，逐塊尋香，未為好狗。僧
X84n1583_p0614c17║擬對，師又打曰，棒折也未放你在。曰，恁麼則雲巖路
X84n1583_p0614c18║絕也。師曰，是你上天無計，怎怪我雲巖路絕。乃連棒
X84n1583_p0614c19║打出曰，寄與天下亂統漢。
X84n1583_p0614c20║河南府嵩山龍潭深禪師示眾。山僧當年於般若經
X84n1583_p0614c21║顛倒夢想處得箇究竟涅槃，後乃知一切聖賢皆以
X84n1583_p0614c22║究竟涅槃成了箇顛倒夢想。及乎見我還源老和尚，
X84n1583_p0614c23║問他：古塚不為家，如何是禪？老和尚曰：此是死語。山
X84n1583_p0614c24║僧道：如何是活語？被老漢劈面一掌，曰：得恁麼死郎
X84n1583_p0615a01║當。山僧擬對，又被老漢一掌。山僧當時不覺如暗得
X84n1583_p0615a02║燈，乃大宣，曰：此回不是夢，真箇是廬山。今日山僧不
X84n1583_p0615a03║敢昧却來源，特為舉似，汝諸人也須恁麼親見一回
X84n1583_p0615a04║始得。乃拍案一下，曰：噫！山僧今日太殺漏逗。
X84n1583_p0615a05║靈巖潔禪師法嗣
X84n1583_p0615a06║江寧府天界寺雪軒道成禪師一字鷲峰，雲州趙大
X84n1583_p0615a07║王遠孫也。父徙保定，遂家焉。十五出家郡之興國。師
X84n1583_p0615a08║廣顙平額，雄偉有志。納戒後，結三人為侶，居青州土
X84n1583_p0615a09║窟中，密究密參者有年。忽一老人謂曰：汝三人他日
X84n1583_p0615a10║當作法門棟梁。師叱之，老人遂隱。師於是益加精銳，
X84n1583_p0615a11║聞秋江大弘宗旨，往參之。語見秋江章中。江默俾參
X84n1583_p0615a12║堂，陶鍊久之，自覺無疑。一日趨丈室，江曰：金鎖玄關
X84n1583_p0615a13║曾打開盡也未？師曰：千年桃核裡，覓甚舊時仁？江頷
X84n1583_p0615a14║之，乃囑曰：是汝本有之事，善自護持。後還青社，眾請
X84n1583_p0615a15║住普照，次遷東來大澤山。洪武壬戌應選，道契親王
X84n1583_p0615a16║殿下，睿眷尤隆。丁丑詔至殿，命住持天界。師奏不會
X84n1583_p0615a17║佛法，上製詩鑴金榜，令懸法堂，其尊重甚至。上堂。
X84n1583_p0615a18║白雲萬頃卷舒，露劫外真機；紅葉千峰燦爛，顯箇中
X84n1583_p0615a19║妙旨。亘古今而不昧，經塵劫以常存。鳥道虗通，運步
X84n1583_p0615a20║玄關綿密；獅絃錯落，按指古韵鏗鏘。直得石女點頭、
X84n1583_p0615a21║木人拍手，拈起金鍼玉線，穿過機先；截來兔角龜毛，
X84n1583_p0615a22║發明向上。正偏獨露，隱顯全該。所以，物物頭頭、塵塵
X84n1583_p0615a23║剎剎，未有一絲毫欠少。大眾會麼？夜來木馬雲中過，
X84n1583_p0615a24║驚起南辰北斗藏。上堂：陰極陽回化日長，梅花處
X84n1583_p0615b01║處噴清香。箇中消息無多子，徧界何曾有覆藏？如是
X84n1583_p0615b02║則明明兼帶，百草頭邊相逢；密密宣揚，萬象光中獨
X84n1583_p0615b03║露。利名場上，薦取無位真人；人我山中，顯示本來面
X84n1583_p0615b04║目。影含宗鑑，心生則種種法生；身是道境，心滅則種
X84n1583_p0615b05║種法滅。石女高提寶印，文彩全彰；木人暗度金梭，絲
X84n1583_p0615b06║毫不昧。牽動劫外機輪，烜赫寰中日月。潛通遐邇，直
X84n1583_p0615b07║得枯木生花；該括古今，解使寒氷發𦦨。雲籠古路，依
X84n1583_p0615b08║依野色還迷；月滿寒巖，皎皎神光徧照。六門機息，何
X84n1583_p0615b09║妨宛轉旁參；一色功圓，切忌當頭印破。白牛運步，已
X84n1583_p0615b10║蒙建化之緣；玉馬嘶風，總是利生邊事。且道如何是
X84n1583_p0615b11║向上事？咄！兔角杖挑潭底月，龜毛拂挂嶺頭雲。元
X84n1583_p0615b12║旦，上堂。三陽交泰，萬物咸新。顯一真之妙用，總造化
X84n1583_p0615b13║之淵源。塵塵合道，處處通津。法筵大啟，覺苑宏開。國
X84n1583_p0615b14║運佛運齊興，皇風宗風並扇。只如道：舊歲已去，新歲
X84n1583_p0615b15║到來。未審去從何去？來自何來？者且置，敢問大眾：祇
X84n1583_p0615b16║如衲衣下一著子，還有增減去來也無？者裡話會得，
X84n1583_p0615b17║便見臘盡陽和無影樹，春回花發未萌枝。上堂。五
X84n1583_p0615b18║月榴花照眼明，熏風啼鳥徧巖扄。機先一著無玄妙，
X84n1583_p0615b19║切忌當人認色聲。記得夾山道：目前無法，意在目前。
X84n1583_p0615b20║不是目前法，非耳目之所到。天童覺曰：夾山老子解
X84n1583_p0615b21║開布袋，將差珍異寶撒向諸人面前了也。正當恁麼
X84n1583_p0615b22║時又作麼生？路不拾遺，君子稱美。大眾，二老見處固
X84n1583_p0615b23║有所長，檢點將來總成漏逗。鳳山則不然，若是色見
X84n1583_p0615b24║聲求，即非家珍。了知目前無一法，頭頭物物總相應。
X84n1583_p0615c01║其或未然，更聽末後一句：道泰不傳天子令，時清休
X84n1583_p0615c02║唱太平歌。壬午，永樂登位，奉使日本，師往宣聖化。
X84n1583_p0615c03║癸未回奏，上大悅。仁宗在春宮時，有忌師之寵者，搆
X84n1583_p0615c04║詞間之。及御極，遂謫師海南。宣宗嗣位，首召師還，引
X84n1583_p0615c05║見便殿，慰勞甚至。丁亥春，命師於鍾山說法。宣德丁
X84n1583_p0615c06║未，表辭歸山，帝遣內臣護送，南還天界西菴養老。壬
X84n1583_p0615c07║子臘八，示微疾，辭眾說偈而逝。上遣官致祭，有文。師
X84n1583_p0615c08║年八十一，僧臘六十七。闍維官貴，四眾萬餘人，收舍
X84n1583_p0615c09║利圓紅者無數。建塔於應天府安德門外，敕賜塔所
X84n1583_p0615c10║為鷲峰禪寺。師三坐道場，歷事四君，道契王臣，有光
X84n1583_p0615c11║朝野。送學侍者偈曰：布毛拈起慧華開，不是從門學
X84n1583_p0615c12║得來。昨夜一番秋雨過，淮山依舊碧崔嵬。
X84n1583_p0615c13║寶應達禪師法嗣
X84n1583_p0615c14║汝寧府光山石盤山遇禪師上堂：諸方尊宿皆好舉
X84n1583_p0615c15║話接待衲僧，山僧今日傚顰，也舉一則供養大眾。良
X84n1583_p0615c16║久，曰：莫怪空疎。便下座。復顧謂侍僧曰：拄杖聻？侍僧
X84n1583_p0615c17║曰：在者裡。師曰：各各自領取一頓。
X84n1583_p0615c18║太原府斌禪師上堂，以手屈指數之，曰：西天四七，東
X84n1583_p0615c19║土二三，算到一千七百，總出我者指頭不得。噫！罷，罷！
X84n1583_p0615c20║得歸去時且歸去，莫落他人指數中。便下座。
X84n1583_p0615c21║封龍就禪師法嗣
X84n1583_p0615c22║河南府天慶息菴義讓禪師真定李氏子。丱歲薙落，
X84n1583_p0615c23║徧參宗匠。末抵封龍，扣古巖，巖見器之。一日，呈達磨
X84n1583_p0615c24║皮髓頌，巖問：達磨皮肉骨髓皆被諸子得之，且道隻
X84n1583_p0616a01║履歸西者是箇甚麼？師曰：且喜和尚猶記得。巖曰：是
X84n1583_p0616a02║則是，我終有些疑你。師曰：恁麼則老胡有賴也。巖顧
X84n1583_p0616a03║謂侍者曰：如何？元英宗至治壬戌，開法天慶，次遷熊
X84n1583_p0616a04║耳之空相、泰山之靈巖、洛之嵩少。問：無功之功，還
X84n1583_p0616a05║有偏正否？師曰：偏正歷然。曰：如何是無功的偏正？師
X84n1583_p0616a06║曰：石牛慣吐三春霧，靈鳥不棲無影林。問：如何是
X84n1583_p0616a07║直指人心？師曰：舌在口裡。曰：如何是見性成佛？師曰：
X84n1583_p0616a08║金屑雖貴，落眼成塵。曰：如何是莫向言中取則？師曰：
X84n1583_p0616a09║道火何曾燒著口？曰：如何是句外明宗？師便打。順
X84n1583_p0616a10║帝至元庚辰夏，遘疾，謂門人曰：吾往必矣，急須營塔。
X84n1583_p0616a11║塔畢，集眾辭世，書偈曰：來時本靜，去亦圓周。虗空作
X84n1583_p0616a12║舞，任意優遊。擲筆右脇而化，計五月十二也。
X84n1583_p0616a13║泰安州泰山靈巖容禪師初參萬法歸一，一歸何處，
X84n1583_p0616a14║話有省。但於青州布衫與師子一吼，祖父俱盡，語未
X84n1583_p0616a15║透。一日，與同參遊泰山日觀峰，偶失跌幾絕，良久起
X84n1583_p0616a16║乃甦，遂厲聲曰：得非祖父俱盡時耶？古人未必到恁
X84n1583_p0616a17║麼田地。因謁封龍，呈所見，龍曰：更須知有向上關棙
X84n1583_p0616a18║子始得。師喝一喝而出，龍喜而印之。
X84n1583_p0616a19║
X84n1583_p0616a20║續燈正統卷三十六