X84n1583_p0628b01║
X84n1583_p0628b02║
X84n1583_p0628b03║續燈正統卷三十九
X84n1583_p0628b04║
X84n1583_p0628b05║南海普陀嗣祖沙門西蜀　性統　編集
X84n1583_p0628b06║曹洞宗
X84n1583_p0628b07║大鑑下第三十七世
X84n1583_p0628b08║雲門澄禪師法嗣
X84n1583_p0628b09║湖州府苕溪指南明徹禪師金華應氏子。年廿二，投
X84n1583_p0628b10║古卓剃染。卓示萬法歸一話令參。久之，恨無所入，兩
X84n1583_p0628b11║斷其指。徧參明宿，愈覺茫然。還依真寂及無擇，雖有
X84n1583_p0628b12║省，終覺礙膺。次從龍池以追逼過度，狂發幾死。後參
X84n1583_p0628b13║雲門，呈所見。門為痛下針錐，始得脫略。一日，門曰：僧
X84n1583_p0628b14║問法眼：如何是佛？眼對：即汝便是。僧便拜。倘問汝，汝
X84n1583_p0628b15║作麼生？師曰：但向道：清風度廊下。門曰：未在，更道。師
X84n1583_p0628b16║曰：到者裡道箇甚麼即得？門默之。異日囑以偈曰：心
X84n1583_p0628b17║是本來心，法亦無他法。心法祇如是，源源不可絕。當
X84n1583_p0628b18║萬曆壬子也。同明因侍立雲門次，門曰：老僧四大
X84n1583_p0628b19║不和，汝能療之否？師曰：蒼天！蒼天！門顧因，因曰：譫語
X84n1583_p0628b20║作麼？門曰：不如者不識字的。後住靜苕溪，偶至土
X84n1583_p0628b21║橋示疾，僧問：大師得力宗門，今日臨行一句如何分
X84n1583_p0628b22║付？師震威一喝，僧視之，則師已逝矣。
X84n1583_p0628b23║紹興府明因麥浪明懷禪師山陰王氏子。五歲驅烏
X84n1583_p0628b24║天王寺，十七秉具雲棲。遊講肆有聲，聞宗門事有疑，
X84n1583_p0628c01║遂參雲門。門問：見猶離見，見不能及。如何是見不及
X84n1583_p0628c02║處？師下語無當，乃再拜求示旨要。門曰：者裡無甚旨
X84n1583_p0628c03║要，汝時中但看箇見不及處，自有所詣。師參究之久，
X84n1583_p0628c04║愈覺茫然。一日看雲門，推出旁僧曰：大眾證明話以
X84n1583_p0628c05║對。雲棲舉海底泥牛銜月走之問，忽然有省。走見門，
X84n1583_p0628c06║門即席拈盤菓曰：我用處不換機，你喚他作甚麼？師
X84n1583_p0628c07║撲菓落地。門曰：汝適道佛祖舌頭瞞你不得，一盤胡
X84n1583_p0628c08║桃汝便破他瞞也。師曰：却是和尚破明懷瞞。門曰：你
X84n1583_p0628c09║檢點話頭看。師曰：胡桃只是胡桃。門休去。門赴徑山，
X84n1583_p0628c10║乃令師首眾顯聖。丙辰省門於東塔，會定林同席。師
X84n1583_p0628c11║問：大德尊號？曰：定林。師曰：葉落歸根時如何？定擬對，
X84n1583_p0628c12║師曰：何不道本來無枝節，到底赤條條。定乃問：大德
X84n1583_p0628c13║尊號？師曰：麥浪。曰：無風時甚處安身立命？師劈面一
X84n1583_p0628c14║掌。定曰：未在。師曰：三尺浪高魚化龍，癡人猶戽夜塘
X84n1583_p0628c15║水。門曰：麥浪行劍刃上事，若無後語，都成布袋裡老
X84n1583_p0628c16║鴉。時埭山虗席，延師主之。拈提宗旨，大有長處。門始
X84n1583_p0628c17║付以偈曰：如是之法，宗說兼備。汝今得之，其善保芘。
X84n1583_p0628c18║後住明因示眾。洛陽牛犢飲禾頭，荊益田疇減半
X84n1583_p0628c19║收，舜若多神柺腹死，江河淮濟淚長流。是汝諸人還
X84n1583_p0628c20║委悉麼？便下座。示眾。昨日雨，今日風，非空非色；天
X84n1583_p0628c21║台來，徑山去，是聖是凡。孟八郎漢檢點得七穿八穴，
X84n1583_p0628c22║猶是隔靴抓癢；黃口雛禪縱饒能打瓦鑽龜，都來接
X84n1583_p0628c23║竹點天。何如嬾道人饑來喫飯，困來打眠？後示寂，
X84n1583_p0628c24║塔於明因之前山□□□□□□□□。
X84n1583_p0629a01║杭州府寶壽石雨明方禪師別號斷拂，嘉興武塘陳
X84n1583_p0629a02║氏子。以明萬曆癸巳正月甲申墮地。慧業生知，靈根
X84n1583_p0629a03║夙種。年二十二，偶遊雙塔寺，觸昔緣，遂辭親棄室，投
X84n1583_p0629a04║武林法相剃染。一日，與老宿課佛號次，忽擲魚曰：不
X84n1583_p0629a05║惟西方，東土亦可生矣。獨於南泉三不是語，礙膺如
X84n1583_p0629a06║塊。時雲門說法嘉禾東塔，師往參，呈所得。門無他示，
X84n1583_p0629a07║但以俚言熱罵之，而向所礙膺忽消落。嗣閱楞嚴，至
X84n1583_p0629a08║我真文殊，無是文殊。若有是者，則二文殊處，不覺身
X84n1583_p0629a09║心世界打成一片。然冷地拶著，未免吞吐不下。復走
X84n1583_p0629a10║見門，門示以本色鉗錘，不少假借。次參博山、憨山二
X84n1583_p0629a11║老，俱有得。己未，納戒雲門。壬戌，辭門住山。饑寒毗佛
X84n1583_p0629a12║洞，風雨西方菴者久之。心灰智泯，如大死人，却恨死
X84n1583_p0629a13║了活不得。復下西峰，再參雲門。一日，門上堂曰：放下
X84n1583_p0629a14║著。師乃豁然，通身慶快。呈偈曰：平空一擲絕躊躇，轉
X84n1583_p0629a15║眼風波徹太虗。會得竿頭舒卷意，放生原是釣來魚。
X84n1583_p0629a16║門閱畢，佯為叱之。經行次，聞僧舉大慧語禮侍者淨
X84n1583_p0629a17║剝荔枝話，忽軒渠一笑。首座搊住曰：道！道！師曰：恰值
X84n1583_p0629a18║某甲持不語戒。座奇之。時有僧問話，而身甚抖戰。門
X84n1583_p0629a19║曰：問話且置，把者抖戰的去了著。師突出曰：和尚何
X84n1583_p0629a20║得以貌取人？門擬答，師却作抖戰勢。門曰：賊！師曰：賊！
X84n1583_p0629a21║賊！自是機鋒，人莫敢犯。一日入室，門問：如何是一口
X84n1583_p0629a22║道不盡底句？師曰：晨昏禮拜和尚，也是尋常事。門曰：
X84n1583_p0629a23║趙州道無，意作麼生？師曰：和尚喜著棋，某甲麤知。門
X84n1583_p0629a24║曰：他道有，又作麼生？師矢口頌曰：家家有幅遮羞布，
X84n1583_p0629b01║放下便能當雨露。獨怪當年老趙州，擲却頭巾頂却
X84n1583_p0629b02║褲。門遂以大法囑累之，當天啟癸亥臘八也。於是走
X84n1583_p0629b03║楚，謁黃檗，養靜鷂兒山下。丁卯，奔計雲門，南入香栢
X84n1583_p0629b04║峰，決志活埋。崇禎辛未，始起象田。壬申，開法天華。甲
X84n1583_p0629b05║戌，領顯聖院事。丙子，主餘杭寶壽，兼理龍門。戊寅，住
X84n1583_p0629b06║西禪。己卯，主法雪峰。壬午，復結制天華。甲申，主東塔。
X84n1583_p0629b07║順治丙戌，住佛日。　上堂：未離兜率，已降皇宮。及其
X84n1583_p0629b08║降也，一場㦬懡。未出母胎，度人已畢。及其出也，一場
X84n1583_p0629b09║㦬懡。致使後來一隊釘樁搖櫓漢，盡道不動步而周
X84n1583_p0629b10║徧十方，不開口而言滿天下。蒼天！蒼天！總不如東村
X84n1583_p0629b11║西舍，胡張三，黑李四，朝隨流水去，暮踏白雲歸，醉忘
X84n1583_p0629b12║春草綠侵扉。上堂：閙市裡識得天子，念念不違於
X84n1583_p0629b13║北闕。百草頭薦得祖意，時時奉重於尊堂。不許義斷
X84n1583_p0629b14║功忘，尤當竭忠盡孝。雖然，更須知我者裡別有生涯。
X84n1583_p0629b15║且道是甚麼生涯？良久曰：富沙灘上撈魚蝦。東塔
X84n1583_p0629b16║上堂，指塔曰：多寶佛塔為汝轉根本法輪了也，是汝
X84n1583_p0629b17║諸人還委悉麼？良久，曰：若將耳聽終難會，眼處聞來
X84n1583_p0629b18║方始知。乃顧謂侍者曰：山僧今日眉毛在麼？上堂：
X84n1583_p0629b19║夜半金烏，突出難辨；日中玉兔，覿面猶迷。齊彭殤，一
X84n1583_p0629b20║死生，儒宗之妙唱；即生滅，非生滅，釋氏之玄提。露柱
X84n1583_p0629b21║懷胎，特牛生子。且道是妙唱？是玄提？咄！無將送客風，
X84n1583_p0629b22║翻為留客雨。上堂：四十九年，三百餘會，決定不是
X84n1583_p0629b23║第一義。摩竭掩室，毗耶默然，決定不是第一義。九載
X84n1583_p0629b24║面壁，千七百則，決定不是第一義。畢竟如何是第一
X84n1583_p0629c01║義？良久曰：心不負人，面無慙色。上堂：智人一言，快
X84n1583_p0629c02║馬一鞭。便恁會去，猶涉聯纖。驀拈拄杖曰：看！看！松篁
X84n1583_p0629c03║橋水逆流也。你輩要點鐵成金，轉凡為聖。喝！消得龍
X84n1583_p0629c04║王多少風。上堂。在日用中錯過喫飯穿衣，向筵席
X84n1583_p0629c05║上去覓酸梨甜棗，貪觀天上月，失却手中橈，深為可
X84n1583_p0629c06║憫。大眾！且喚甚麼作手中橈？癡人面前不得說夢。
X84n1583_p0629c07║上堂。寶壽山，高突兀。中有人，不相識。中有境，取不得。
X84n1583_p0629c08║欲擬心，身命失。奇花幽木不知年，古塔新開舊石田。
X84n1583_p0629c09║此日為君重說破，寶龍橋下水連天。喝一喝，下座。
X84n1583_p0629c10║法相，上堂。古定光，今法相，驀地相看難度量。短十尺，
X84n1583_p0629c11║長一丈，橫看成嶺側成峰，幾希惱殺丹青匠。無底盋
X84n1583_p0629c12║盂一箇，斷鼻草鞋一緉，海角天涯走一回，兩耳依然
X84n1583_p0629c13║在肩上。象田，上堂。者片田地人人都有，只是不會
X84n1583_p0629c14║料理，致使荒却，所以勞他上古象為之耕、鳥為之耘、
X84n1583_p0629c15║梵卿禪師為之灌蔭、念首座為之扶耒、靈禪者為之
X84n1583_p0629c16║繼耕。今日眾中若有能向前承賃、善於料理者，驀拈
X84n1583_p0629c17║拄杖，曰：山僧有全紙契書，兩手分付，有麼？有麼？良久，
X84n1583_p0629c18║眾無語，乃度拄杖與侍者，曰：且收著。上堂，舉：趙州
X84n1583_p0629c19║因婆子遣使請轉藏，州下禪牀繞一帀，向使者道：轉
X84n1583_p0629c20║藏已竟。使歸語婆，婆曰：我比來要轉全藏，為甚麼只
X84n1583_p0629c21║轉得半藏？師曰：且如那半藏，還曾有人轉得麼？山僧
X84n1583_p0629c22║今日為諸人轉去也。良久，曰：如是，如是。又良久，曰：不
X84n1583_p0629c23║是，不是。上堂：木童撫掌，石女嚬呻。三家村裡廖鬍
X84n1583_p0629c24║子，十字街頭等箇人。且道等箇甚麼人？雪消溪水活，
X84n1583_p0630a01║又見一年春，梅花枝上月三更。小參。識得破，意不
X84n1583_p0630a02║過，不知把住要津，即是私通一路。隨爾顛倒，以緇為
X84n1583_p0630a03║素，帶累三世諸佛，也要在草裡坐。驀竪拂子，曰：者是
X84n1583_p0630a04║草，還有出得三世諸佛者麼？良久，擲下拂子，曰：令人
X84n1583_p0630a05║長憶李將軍，萬里天邊飛一鶚。開示諸方，有貴見
X84n1583_p0630a06║識不貴操履者，有責操履不貴見識者。殊不知古人
X84n1583_p0630a07║論見識，即是操履邊的見識；論操履，即是見識邊的
X84n1583_p0630a08║操履。言行相符，初無先後。黃龍南坐事入獄者六十
X84n1583_p0630a09║日，後謂弟子曰：我當時在獄中得法華遊戲三昧。弟
X84n1583_p0630a10║子請問其說，南曰：凡獄吏之治有罪者，痛加槌楚，欺
X84n1583_p0630a11║詐情盡，雖有嚴刑酷法無所施，於是就死無恨。今學
X84n1583_p0630a12║者有狂妄心、欺詐心，不以知見智慧之力治之，又何
X84n1583_p0630a13║由而得安其心哉？故山僧屢屢教你不要求安樂，一
X84n1583_p0630a14║切苦來、病來、痛來、不如意事來，都是你親切的善知
X84n1583_p0630a15║識，不可錯過。若是恣汝身心頭頭順適者，却是你的
X84n1583_p0630a16║生冤家，不可不先覰破也。然則與麼說話，現前大眾
X84n1583_p0630a17║無不盡知，但到對境臨場，未免暗自走作。所以道：說
X84n1583_p0630a18║時似有貪瞋藥，對境全無戒定方。嗟嗟！者逆順二境
X84n1583_p0630a19║尚不能安閒自由，又說甚麼見地？又說甚麼操履？你
X84n1583_p0630a20║輩有志參學，切須仔細。僧問：玄沙道：諦當甚諦當，
X84n1583_p0630a21║敢保老兄未徹在。意旨如何？師曰：腦後見腮，莫與往
X84n1583_p0630a22║來。問：那吒柝骨還父，柝肉還母，未審將何說法？師
X84n1583_p0630a23║曰：冬不寒，臘後看。問：凡有言句，盡屬染污。如何得
X84n1583_p0630a24║不染污？師曰：巡人犯夜。問：不是心，不是佛，不是物，
X84n1583_p0630b01║畢竟是箇甚麼？師曰：老鼠吞大象。問：馬祖道：藏頭
X84n1583_p0630b02║白，海頭黑。是何意旨？師曰：猩猩自古惜猩猩。問：一
X84n1583_p0630b03║悟永悟，因甚却有大法未明？師曰：無米熟熬油。問：
X84n1583_p0630b04║併却咽喉脣吻，請師答話。師曰：此問不答。曰：為甚不
X84n1583_p0630b05║答？師曰：恐犯咽喉脣吻。問：此土無佛，向那裡描畵？
X84n1583_p0630b06║師曰：賊身已露。問：渠不是我，我不是渠。渠我兩不
X84n1583_p0630b07║立，何處得逢渠？師曰：堯眉八彩，舜目重瞳。問：佛祖
X84n1583_p0630b08║談不及處，請和尚下一轉語。師曰：沒有者閒工夫。曰：
X84n1583_p0630b09║和尚舌頭長也。師曰：你那裡見得？曰：學人把臂共高
X84n1583_p0630b10║歌。師曰：且緩緩。石車乘同師坐次，黃元公問：雨石
X84n1583_p0630b11║相磕時如何？師曰：只可自怡悅，不堪持贈君。問：父
X84n1583_p0630b12║母未生前，還許學人會也無？師曰：問即不得。曰：恁麼
X84n1583_p0630b13║則不弄鶯啼舌，解吟無字碑。師曰：易拾爐中雪，難分
X84n1583_p0630b14║海底燈。曰：肯諾不全蒙師指，不犯師顏請借賓。師曰：
X84n1583_p0630b15║好炊無米飯，供養莫將來。曰：祇如將來又作師生？師
X84n1583_p0630b16║曰：恐喪我兒孫。曰：恁麼則借他香燭稱他壽去也。師
X84n1583_p0630b17║曰：新茘枝，新茘枝。順治乙酉，送散木老人、木主人
X84n1583_p0630b18║徑山祖堂。丁亥，八閩部使者遣官致幣，請興雪峰、芝
X84n1583_p0630b19║山，師堅辭不赴。一日，忽語眾曰：世界勿寧，不如歸去
X84n1583_p0630b20║好。每結冬，必以元正小盡解。戊子初三，即撾鼓上堂
X84n1583_p0630b21║曰：人人藤斗笠，箇箇水雲包，出門踏著草，途路轉迢
X84n1583_p0630b22║遙。到者裡不倒斷得一回，直饒說箇回途得妙、就路
X84n1583_p0630b23║還家，便是千里萬里者也只因你不能向異類中行。
X84n1583_p0630b24║且道異類又如何行？乃屈指曰：一雞、二犬、三猪、四羊、
X84n1583_p0630c01║五牛、六馬，為甚麼七不道？參！至晚，示眾諄諄。次早，辭
X84n1583_p0630c02║眾出山，首座問：和尚幾時回？師曰：初八九。初六，至寶
X84n1583_p0630c03║壽囑院事。初七，上龍門。晚示微恙，付託殷勤。次早，命
X84n1583_p0630c04║浴罷，端坐不語。門人問：還有分付也無？師曰：恰有箇
X84n1583_p0630c05║分付。遂坐脫，當八日申時也。闍維，塔於龍門金龜巖
X84n1583_p0630c06║下。壽五十六，臘三十五。師行道一十八載，住持名剎
X84n1583_p0630c07║凡十餘，穎悟逸格，靈變天生，故機用殺活不可測識。
X84n1583_p0630c08║其愛才作人出於性成，雖鉗錘嚴厲，人皆親如父母，
X84n1583_p0630c09║包荒馮河，中行是尚，故諸方皆稱為熱惱中之清凉
X84n1583_p0630c10║幢云。
X84n1583_p0630c11║杭州府愚菴三宜明盂禪師錢塘丁氏子，生而有異。
X84n1583_p0630c12║八歲與群兒戲，喜歌梵唄。十四斷暈，喜習定。有禪者
X84n1583_p0630c13║叱其非，令看高峰主人公話。忽一日，觸龐公語成偈
X84n1583_p0630c14║曰：鐵牛解吼，木人善走。心境如何？打箇筋斗。但於托
X84n1583_p0630c15║盋產難話有疑。年二十三，投真寂印薙染。喜博聞，印
X84n1583_p0630c16║甞挫抑之。一夕經行，憶婆子轉藏因緣，觸香桌有省，
X84n1583_p0630c17║舉似印。印曰：汝悟道耶？師曰：道即不悟，捉敗趙州。印
X84n1583_p0630c18║曰：甚處見趙州？師乃敘所得。印曰：如何是那半藏？師
X84n1583_p0630c19║曰：此是透法身事。印遽劈面一掌，師退。次參雲門，入
X84n1583_p0630c20║堂，約不語。戒正提撕，忽門入堂，高聲曰：放下著！師不
X84n1583_p0630c21║覺掀眉一笑。門問：懷州牛喫禾，為甚麼益州馬腹脹？
X84n1583_p0630c22║師曰：問取露柱。門曰：祇如樹倒藤枯，畢竟句歸何處？
X84n1583_p0630c23║師曰：長江翻白浪。門曰：如何是一口道不盡的句？師
X84n1583_p0630c24║曰：小月落孤峰。門曰：尚疑你在。師遂成偈曰：石傘峰
X84n1583_p0631a01║前玉一溪，逢源那說動舟迷。落花無限春山暮，得路
X84n1583_p0631a02║還家聽鳥啼。門捓揄之，師拂袖出。一日入室，門曰：狗
X84n1583_p0631a03║子，佛性無意作麼生？師應聲頌曰：佛性無，佛性無，秤
X84n1583_p0631a04║錘落井却能浮。曾經捉敗趙州後，拍手終朝唱鷓鴣。
X84n1583_p0631a05║門可之，遂囑累焉。嗣是事徧參，抵黃麻，謁無念有。有
X84n1583_p0631a06║見，詬罵不已。師問南泉：斬猫意旨如何？有憑陵曰：我
X84n1583_p0631a07║殺不得汝邪？師曰：殺即任殺，斬猫意旨畢竟如何？有
X84n1583_p0631a08║曰：待趙州來與汝道。師拂袖便出。聞雲門訃，歸哭影
X84n1583_p0631a09║堂。眾請小參，舉石霜徧界不曾藏因緣畢，曰：大眾不
X84n1583_p0631a10║曾藏，東風搖拽柳絲長。紅肥綠瘦，紛紛蛺蝶度危牆，
X84n1583_p0631a11║燕子雙雙繞畵梁。作彈琵琶勢，曰：謾剔銀缸，夜深獨
X84n1583_p0631a12║自理宮商。復喝一喝，下座。乙亥，住龍門。次住化山。崇
X84n1583_p0631a13║禎癸未，繼席顯聖。戊子，結制宗會。己丑，說戒真寂。次
X84n1583_p0631a14║結菴湖濵養母。庚寅，主梵受。丙申，主朱明。上堂：無
X84n1583_p0631a15║縫塔葢覆官家，喫油糍難瞞土地。三世諸佛有智而
X84n1583_p0631a16║沉下僚，白牯狸奴無德而居上位。直賤非賤，直貴非
X84n1583_p0631a17║貴。總不若露柱燈籠，善于和會。卓拄杖曰：此是無諍
X84n1583_p0631a18║三昧。上堂：點得無油燈，豁開頂門竅。走入閙市叢
X84n1583_p0631a19║中，左右逢源得妙。如何寒山子，忘却來時道。阮籍猖
X84n1583_p0631a20║狂，孫登長嘯。上堂：百草頭識取祖師，草枯了也。閙
X84n1583_p0631a21║市裡識取天子，市散了也。諸人向甚處相見？良久，以
X84n1583_p0631a22║手招曰：猩猩，我與你相見了也。上堂：日上海門東，
X84n1583_p0631a23║雲裡越山無數。前村紅樹，欲與杏花相妒。橫橋野水，
X84n1583_p0631a24║杖藜徐步，祇恁劉郎前度。一切智智清淨，無二無二
X84n1583_p0631b01║分，無別無斷故。上堂：大眾！世尊拈花後，還有人舉
X84n1583_p0631b02║著箇事麼？良久，曰：要識來年米價，問取東村王大。
X84n1583_p0631b03║上堂：好休休去不休休，白首登科戀黑裘。黃菊謾誇
X84n1583_p0631b04║霜後色，白雲紅樹滿荒坵。舍利弗，沒來由，劍去徒勞
X84n1583_p0631b05║更刻舟。果然世累金輪子，豈肯要功萬戶侯。小參。
X84n1583_p0631b06║新豐一句，當陽道破。不涉脣吻，已成露布。細雨濛濛，
X84n1583_p0631b07║黃花滿路。打失衲僧鼻孔，忘却邯鄲故步。古鏡臺前，
X84n1583_p0631b08║幾多錯誤。顧大眾曰，露。小參。雨後遠山風致美，窓
X84n1583_p0631b09║前紅樹看花蕋，樓頭清夜洞簫聲，月下相將步煙水。
X84n1583_p0631b10║委不委？切忌錯過棚頭傀儡。小參。牛頭未見四祖
X84n1583_p0631b11║已前，百鳥銜花；見後，野鬼飛沙。堪笑長汀布袋子，却
X84n1583_p0631b12║從閙市作生涯。大眾歸堂喫茶。僧問：洞山道：吾常
X84n1583_p0631b13║於此切，意旨如何？師曰：我二十年亦曾疑著，今日被
X84n1583_p0631b14║你一問，直得口啞。問：如何是透法身的句？師曰：青
X84n1583_p0631b15║荷葉上耍孩兒。問：萬法歸一，一歸何處？師曰：我清
X84n1583_p0631b16║早割菜，晚上擡水，那裡有閒氣力與你們纏？僧無語。
X84n1583_p0631b17║師曰：菩提薩婆訶。僧參，師曰：還委悉麼？曰：香煙與
X84n1583_p0631b18║和尚道甚麼？師曰：朝打三千，暮打八百。東家杓柄長，
X84n1583_p0631b19║西家杓柄短。還有話會也無？僧擬議，師便打。問僧：
X84n1583_p0631b20║你在者裡做甚麼？曰：參主人公。師打噴啑一下，僧罔
X84n1583_p0631b21║措。師曰：誰在那裡說我了？僧作禮。師曰：老僧入地獄
X84n1583_p0631b22║有分。師應機說法，不循途轍，故領略者鮮。其歸隱
X84n1583_p0631b23║愚菴時，甞有示眾曰：遠山如黛，野水碧波清漾。衺橋
X84n1583_p0631b24║隱隱聽雞鳴，村舍草籬門巷。鷺鷥刷羽蘆汀，征鴈數
X84n1583_p0631c01║聲嘹喨。風中簫管短長聲，夜來月自凋。桐上政黃牛，
X84n1583_p0631c02║橘皮湯止渴。嬾殘師，芋香無恙。髮長籍草坐南薰，白
X84n1583_p0631c03║眼視公侯卿相。愚菴老僧、船子和尚，堪笑箇不唧𠺕
X84n1583_p0631c04║漢。擯出院，又罰饡飯。良久，曰：十洲春盡花凋殘，珊瑚
X84n1583_p0631c05║枝頭紅日上。師恥禪者空腹高心，不明一經，故時
X84n1583_p0631c06║及講演，應機接物，有古雲門風，即動上諧謔，一皆密
X84n1583_p0631c07║義。康熙乙巳十月十一辭世，壽六十七，臘四十五。塔
X84n1583_p0631c08║全身於顯聖前山之陰。
X84n1583_p0631c09║紹興府東山爾密明澓禪師別號散伊，會稽王氏子。
X84n1583_p0631c10║生而雄偉，力能仆牯。賦性爽直，見義敢為。年二十二，
X84n1583_p0631c11║謁貞白珊於大慈，決志力參，殆忘寢食。偶德清舟中
X84n1583_p0631c12║聞鑼聲有省，述偈曰：鑼震空身世，觀音獨露身。泥牛
X84n1583_p0631c13║銜月走，木馬報新春。年二十七，潛往開元薙髮，復依
X84n1583_p0631c14║珊於光明寺。珊沒，訪一金融。融知為法器，使參雲門，
X84n1583_p0631c15║以聞鑼之得呈之。門曰：此宿根所致耳，尚須知有向
X84n1583_p0631c16║上一著。師唯唯。一日，門上堂曰：放下著。師忽全身脫
X84n1583_p0631c17║落，呈偈曰：夜半霜寒月忽低，行人到此盡遲疑。翻身
X84n1583_p0631c18║踏斷來時路，點點星輝斗柄垂。門可之。越二年，以偈
X84n1583_p0631c19║囑累曰：鑼鳴與鼓響，觀音塞耳門。真得圓通意，騎月
X84n1583_p0631c20║上崑崙。當天啟癸亥，佛成道日也。師以授受重，晦迹
X84n1583_p0631c21║東山香雪塢，有大溈之風。無何，門示寂，師以育王殿
X84n1583_p0631c22║事抵金陵。適博山來說法天界，師謁之，與論法門細
X84n1583_p0631c23║大及物不遷旨，徵辨竟日，無少讓。山曰：江南佛法，洵
X84n1583_p0631c24║有人矣。崇禎戊辰，東山國慶寺延師為重興。不數年，
X84n1583_p0632a01║規制大備。丙子冬，開法梅墅彌陀。次年，領顯聖院事。
X84n1583_p0632a02║庚辰，仍歸東山。有以徑山、雪竇請，師皆力辭。唯以顯
X84n1583_p0632a03║聖不可一日無主，於是復理焉。上堂。少林九載面
X84n1583_p0632a04║壁，言滿天下；釋迦四十九年說法，初無一字多不在
X84n1583_p0632a05║添、少不在減。今日東山與他踢翻窠臼，不刻華文、不
X84n1583_p0632a06║書梵篆，直是箇無文印子，尋常逢逆則譏訶怒罵、遇
X84n1583_p0632a07║順則四海春風，兄弟們猶道：者漢面皮少黃黑在。然
X84n1583_p0632a08║則畢竟添多即是？減少即是？有人緇素得出，許伊具
X84n1583_p0632a09║一隻眼；緇素不出，亦許伊具一隻眼。為甚麼？且要賞
X84n1583_p0632a10║罰分明。上堂，舉瑯琊問舉上座近離甚處因緣畢，
X84n1583_p0632a11║師曰：眾兄弟向二尊宿舌頭上打得箇鞦韆過來，方
X84n1583_p0632a12║得知道出常情。非特不被是非絆却，且能即是非而
X84n1583_p0632a13║作佛事。其或未然，君向西秦，我之東魯。少參。興化
X84n1583_p0632a14║擯維那，要顯吾道一貫；大顛打首座，始信教外別傳。
X84n1583_p0632a15║我顯聖者裡，有時綿包特石，拶得萬象成狂，天上有
X84n1583_p0632a16║星皆拱北；有時鐵裹胡葱，逼得千林盡櫱，人間無水
X84n1583_p0632a17║不朝東。驀竪拂子，曰：尚有者箇不與諸人道破，何故？
X84n1583_p0632a18║擲下拂子，曰：海神知貴不知價，留與人間光照夜。
X84n1583_p0632a19║小參：立功勳，存照用，大似緣木求魚。收視聽，黜聰明，
X84n1583_p0632a20║何異牯牛取乳？又道：道非見聞覺知，不離聲色言語。
X84n1583_p0632a21║據如上說，且道畢竟如何行履始得恰好？良久，曰：路
X84n1583_p0632a22║逢死蛇莫打殺，無底籃子盛將歸。除夕，小參。三十
X84n1583_p0632a23║六旬，渾具吉㐫悔吝；七十二候，無非加減乘除。須知
X84n1583_p0632a24║雲裡千峰自秀，劫前萬象常新。寒松帶露，亭亭獨立
X84n1583_p0632b01║巖頭；修竹欺霜，凜凜全超物外。諸人向者裡倒斷得
X84n1583_p0632b02║一回，年年是好年、日日是好日；其或未然，來朝更有
X84n1583_p0632b03║新條在，惱亂春風卒未休。　舉：僧問風穴：塵鹿成群，
X84n1583_p0632b04║如何射得塵中塵？穴云：釣船載到瀟湘岸，氣咽無聊
X84n1583_p0632b05║問白鷗。頌曰：帝遠天高罵至尊，偶逢國士降絲綸，詔
X84n1583_p0632b06║宣率土歸皇化，羽族銜蘆過鴈門。舉僧問投子：三
X84n1583_p0632b07║身中那一身說法？子彈指一下。頌曰：鳥啼花落昧當
X84n1583_p0632b08║人，說法何曾假數身。折箸拈來旋北海，魚龍方識水
X84n1583_p0632b09║為親。舉：青林虔因僧問：學人竟往時如何？師著語
X84n1583_p0632b10║曰：切忌流連忘返。林云：死蛇當大路，勸子莫當頭，拍
X84n1583_p0632b11║嬭諕小兒。僧云：當頭時如何？拚命喫河魨。林云：喪子
X84n1583_p0632b12║命根。今日堂中幾人喪身失命？僧云：不當頭時如何？
X84n1583_p0632b13║燒却了也。林云：亦無迴避處，滿眼滿耳沒蹤迹。僧云：
X84n1583_p0632b14║正恁麼時，如何弗得黏皮帶骨？林云：失却了也，船不
X84n1583_p0632b15║漏針。僧云：畢竟向甚麼處去？果然，果然。林云：草深無
X84n1583_p0632b16║覓處。打則打了，你還見麼？僧云：和尚也須隄防，引得
X84n1583_p0632b17║孩兒會打爺。林撫掌云：一等是箇毒氣，慷慨殺身易，
X84n1583_p0632b18║從容就義難。復曰：山僧與麼批判，諸人且作麼生會？
X84n1583_p0632b19║良久，曰：借問漁舟何處去？夜深依舊宿蘆花。師行
X84n1583_p0632b20║道一十五載，視人無高下，接物善權變。其住院領眾，
X84n1583_p0632b21║威而不猛，寬而有節，秘重大法不輕。以隋珠彈雀，鞭
X84n1583_p0632b22║龍撻象，摧鋒破堅，槩出諸從容指顧間。言到行到，宗
X84n1583_p0632b23║通說通，誠不虗博山之預識也。崇禎壬午夏，示微疾，
X84n1583_p0632b24║絕食旬餘而示誨，談笑不異平昔。六月十六寅刻，說
X84n1583_p0632c01║偈而化。壽五十二，臘二十五。塔全身於顯聖之南山。
X84n1583_p0632c02║紹興府香雪菴具足明有禪師會稽楊氏子。弱齡事
X84n1583_p0632c03║親至孝。父病，甞割股救之。年廿二出家，參念佛是誰。
X84n1583_p0632c04║聞雲門家法迥別諸方，遂往參焉。聞僧舉北斗面南
X84n1583_p0632c05║看話，疑情頓發。一日殿上經行次，舉首見前山，豁然
X84n1583_p0632c06║大悟。述偈呈門曰：虗空粉碎無偏正，大地平沉孰是
X84n1583_p0632c07║親。從今了却相思債，石虎泥牛笑轉新。門印以偈曰：
X84n1583_p0632c08║孝為至道之先，孰能於此兩兼。時中護念如是，諸佛
X84n1583_p0632c09║慧命可全。當天啟乙丑也。後出住上虞香雪。斷拂
X84n1583_p0632c10║老人問：古人道：堪與佛祖為師。未審佛祖又學箇甚
X84n1583_p0632c11║麼？師曰：佛祖聻？拂曰：與佛祖為師聻？師曰：黃山谷後
X84n1583_p0632c12║園種菜。拂曰：不問佛，不問祖；不管你佛，不管你祖。速
X84n1583_p0632c13║道！速道！師曰：東村桃樹，西隴梅花。僧問：久滯不通
X84n1583_p0632c14║時如何？師曰：數珠在手。曰：音聲未息時如何？師曰：葶
X84n1583_p0632c15║藶子。曰：六窓未淨時如何？師曰：相見了也。示寂日，
X84n1583_p0632c16║象田問：古人云：病有不病者。如何是不病者？師默然。
X84n1583_p0632c17║田曰：恁麼莫便是那？師曰：三十棒領出自打。田曰：臨
X84n1583_p0632c18║末稍頭一句作麼生？師喝一喝。田曰：此後如何？師曰：
X84n1583_p0632c19║南山雲，北山雨。時未有繼嗣，乃以如意法衣法卷
X84n1583_p0632c20║寄斷拂老人，為求法器。偈曰：香栢枝分秀，隨緣折一
X84n1583_p0632c21║枝。花開香雪遠，何必異苗為。示寂，塔於顯聖之南山。
X84n1583_p0632c22║湖州府弁山瑞白明雪禪師別號入就，桐城楊氏子。
X84n1583_p0632c23║生於萬曆甲申子月廿六。方毀齓，遽脫左髦，事母卓
X84n1583_p0632c24║有孝聞。年二十，從九華聚龍剃落，紫栢可授以毗舍
X84n1583_p0633a01║浮佛偈，令持。戊申，納戒雲棲。庚戌，參雲門。門問：向來
X84n1583_p0633a02║作甚麼？師對以持毗舍偈。門曰：四大是假，妄心是空，
X84n1583_p0633a03║阿誰拖你者死尸來？師鈍置，疑甚，至痛哭抵死。一日，
X84n1583_p0633a04║聞門舉南泉斬猫話，當下知有，遂將蒲團拋出。門曰：
X84n1583_p0633a05║一語下徐州。會隨眾侍門橋上，門曰：溪水潺潺，汝等
X84n1583_p0633a06║各道一句看。師曰：敲空有響，擊木無聲。門笑之。越六
X84n1583_p0633a07║日，聞鐘聲，頓爾大徹。自是有機辨，杰出眾中。丙辰，縛
X84n1583_p0633a08║茅皖公山。己未，徧參基隆、博山諸老，機語契甚。庚申，
X84n1583_p0633a09║歸省雲門。明年，屏居天柱峰。癸亥，門擢師為座二座，
X84n1583_p0633a10║嗣住靜鐵壁居。有僧請益高峰主人公話，師示以頌
X84n1583_p0633a11║曰：打破碧瑠璃，卸却珍御服。枕子開口笑，雙髻罵天
X84n1583_p0633a12║目。丙寅秋，復還雲門，呈偈有欲識老胡親的旨，金烏
X84n1583_p0633a13║夜半麗中天句。門以為語無滲漏，善解回互，遂付以
X84n1583_p0633a14║偈曰：誕生原是妄安名，空裡栽花忒現成。滿口道來
X84n1583_p0633a15║無可道，威音那畔少知音。無何，門逝，眾推師繼席，當
X84n1583_p0633a16║崇禎己巳冬也。庚午，剪榛湖州弁山，復古龍華寺。至
X84n1583_p0633a17║若越之戒珠、延慶，湖之白雀，台之護國，則以其請應
X84n1583_p0633a18║之。丙子，遯隱贛州崆峒。庚辰，建安王迎主洪都百丈，
X84n1583_p0633a19║住世七坐道場。上堂：開疆展土，彌勒樓現於當處。
X84n1583_p0633a20║伐木誅茅，普光殿建在目前。一任朝野高人出出入
X84n1583_p0633a21║入，乾坤道者往往來來。性海悟於剎那，行門成於頃
X84n1583_p0633a22║爾。正恁麼時，煙霞散彩、日月舒光則且置，祇如成家
X84n1583_p0633a23║樂業一句作麼生道？四海水雲明正化，萬邦黎庶樂
X84n1583_p0633a24║無為。上堂：覿面無向背，當處絕遮攔。無向背處，嚴
X84n1583_p0633b01║密不通風。絕遮攔時，行藏難著眼。直得三際凝然，十
X84n1583_p0633b02║方不隔。者裡要用便用，棒喝交馳彰祖令。要歇便歇，
X84n1583_p0633b03║寂然無縫顯單傳。大眾，正偏兼帶則且置，不涉離微
X84n1583_p0633b04║一句作麼生舉？卓拄杖曰：鐵馬騎牛騰碧漢，烏龜跨
X84n1583_p0633b05║鶴上崑崙。上堂。飄零黃葉，振古佛之家風；游衍行
X84n1583_p0633b06║雲，顯當人之面目。快覩戒珠𠒼耀，爐嶽崔巍，一道神
X84n1583_p0633b07║光，貫徹今古。雖然，更須知有轉身一路。且作麼生是
X84n1583_p0633b08║轉身一路？化功歸己琴堂冷，退位朝君古殿寒。上
X84n1583_p0633b09║堂：一葉扁舟浪裡顛，絲綸拋去看浮錢；鈎頭若得錦
X84n1583_p0633b10║鱗現，不負漁翁冐曉煙。以拂子作垂綸勢，曰：莫有負
X84n1583_p0633b11║命的鯨鯤麼？出來吞啗看。一僧纔出，師曰：單鰕隻鯉，
X84n1583_p0633b12║何足為意？便歸方丈。小參。一向恁麼，一華一彌勒，
X84n1583_p0633b13║一葉一釋迦。一向不恁麼，三世諸佛無開口處，歷代
X84n1583_p0633b14║祖師無厝足地。更須知恁麼中不恁麼，不恁麼中却
X84n1583_p0633b15║恁麼。不恁麼中却恁麼，把住不礙放行。恁麼中不恁
X84n1583_p0633b16║麼，解制何妨結制。所以道，太陽門下日日三秋，明月
X84n1583_p0633b17║堂前時時九夏者且置，祇如功位俱隱，正偏不立，又
X84n1583_p0633b18║作麼生？無陰陽地草常秀，花發寒巖不帶春。示眾。
X84n1583_p0633b19║今日天中佳節，畵龍艾虎鬬額。奪得錦標歸來，特與
X84n1583_p0633b20║諸君漏泄。且作麼生是漏泄底事？石榴紅似火，楊花
X84n1583_p0633b21║白如雪。示眾。赤水有玄珠，精光生四澤。離婁不可
X84n1583_p0633b22║求，罔象偏能得。既得必須護，不護還成失。欲識護珠
X84n1583_p0633b23║人，問取幻禪客。大眾，護則且置，作麼生是珠？喝一喝。
X84n1583_p0633b24║僧問：善財初見文殊，已得根本智。末上又見文殊，
X84n1583_p0633c01║是何意旨？師曰：騎虎頭，收虎尾。問：若人識得心，大
X84n1583_p0633c02║地無寸土。現前山河大地，是有是無？師曰：鏡裡莫攀
X84n1583_p0633c03║花。問：最初威音王佛參見何人？師曰：鬍張三，黑李
X84n1583_p0633c04║四。問：桂輪孤朗，為甚麼清光不照？師曰：忘功體更
X84n1583_p0633c05║賒。問：如何是不思議境界？師曰：螺螄吞大象。問：
X84n1583_p0633c06║如何是本來面目？師曰：紅日上粉牆。曰：不會。師曰：光
X84n1583_p0633c07║明燦爛。問：發真歸元者，十方虗空悉皆銷殞。如何
X84n1583_p0633c08║是鎖殞底事？師曰：玉人夢破一聲雞。師指桃華問
X84n1583_p0633c09║眾曰：靈雲見桃華悟道，諸人見桃花為甚麼不悟道？
X84n1583_p0633c10║眾答不契。一僧進曰：和尚見桃花，未審如何？師曰：山
X84n1583_p0633c11║僧不解眼花。曰：怎奈即今何？師乃作咳𠻳勢，曰：山僧
X84n1583_p0633c12║有病出去。師參學時，無被臥，不解帶者十三年。質
X84n1583_p0633c13║樸不文，端方可重。鍛鍊學者，不假辭色。察有志可操
X84n1583_p0633c14║者，鉗錘尤加嚴峻。諸方於法門有所左者，則力闢之。
X84n1583_p0633c15║或諫之，師則曰：摧邪輔正，令法久住，吾豈畏刀斧哉？
X84n1583_p0633c16║師性倔強，行止自斷。甞曰：我為法王，於法自在。晚居
X84n1583_p0633c17║百丈，風規愈肅，人咸謂大智再來。辛巳穀日，示微疾，
X84n1583_p0633c18║領眾益篤，譚論倍常。三月望日，令淨髮。十九侵晨，索
X84n1583_p0633c19║浴畢，謂侍僧曰：扶老僧入龕。且搦管書偈曰：來亦無
X84n1583_p0633c20║一物，去亦無一物。要知端的意，百丈花梢月。擲筆以
X84n1583_p0633c21║手招眾，眾前，師已逝矣。壽五十八，臘三十八。塔全身
X84n1583_p0633c22║於弁山龍華寺之右側。
X84n1583_p0633c23║紹興府鴈田柳湞居士山陰人。參雲門，首以日用不
X84n1583_p0633c24║得力請示，門曰：但舉箇是甚麼看，看來看去忽地放
X84n1583_p0634a01║心，始有箇安樂。士為密密提究者有年，一日問趙州：
X84n1583_p0634a02║狗子畢竟是有佛性無佛性？門抗聲曰：道甚麼？士擬
X84n1583_p0634a03║舉，門趨步便歸方丈，士隨入方丈曰：不是柳湞，幾成
X84n1583_p0634a04║錯過。門曰：放你三十棒。他日又問：世尊陞座意旨，為
X84n1583_p0634a05║復在白椎處下座處？門隨與一掌，士曰：分明勾賊破
X84n1583_p0634a06║家。門曰：還要第二掌那？士舉張天覺頌本因緣請判，
X84n1583_p0634a07║門曰：判且置，如何是頌本？士擬議，門一喝曰：喚作頌
X84n1583_p0634a08║本則瞎。一日呈偈曰：是甚麼，有些些，對著家君莫問
X84n1583_p0634a09║爺，金不博金隨處使，從來常御白牛車。門曰：且道甚
X84n1583_p0634a10║處是趙州勘破婆子處？士曰：壁外葢茅屋。門曰：不是，
X84n1583_p0634a11║更道。士曰：雷聲甚大，雨點全無。門曰：不信道。
X84n1583_p0634a12║南昌府葉曇茂居士參雲門有省，值普茶次，出曰：曇
X84n1583_p0634a13║茂昨日偏眾解制了也。門合掌曰：恭喜。士曰：和尚莫
X84n1583_p0634a14║塗污人好。門曰：如何是解制的事？士曰：仲冬嚴寒，請
X84n1583_p0634a15║和尚萬福。門曰：似則似，是則未是。士曰：大眾散去，遂
X84n1583_p0634a16║歸位。門頷之。後以母老歸里，養親有年。覺浪盛說法
X84n1583_p0634a17║上藍時，士過訪次，盛問：雲門得力句還記得麼？士曰：
X84n1583_p0634a18║當時恨不唧𠺕。盛曰：如今又作麼生？士曰：却放過和
X84n1583_p0634a19║尚一著。盛曰：咦！
X84n1583_p0634a20║
X84n1583_p0634a21║續燈正統卷三十九