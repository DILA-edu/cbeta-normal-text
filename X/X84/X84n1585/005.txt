X84n1585_p0700a13║
X84n1585_p0700a14║
X84n1585_p0700a15║續燈存稾卷第五
X84n1585_p0700a16║
X84n1585_p0700a17║明　嗣祖沙門東吳　通問　編定
X84n1585_p0700a18║笠澤居士華亭　施沛　彚集
X84n1585_p0700a19║大鑑下第二十一世之下
X84n1585_p0700a20║育王照禪師法嗣
X84n1585_p0700a21║湖州道場龍源介清禪師福州長溪王氏子。得度于
X84n1585_p0700a22║義興法藏齊禪師。往育王謁寂窻，入室契旨，俾為侍
X84n1585_p0700a23║者，復掌藏鑰。出世四明壽國，遷開壽道場。上堂：三春
X84n1585_p0700a24║云暮，綠暗紅稀。動為境轉，靜為法迷。不以色蓋，不以
X84n1585_p0700b01║聲騎。風前閒聽杜䳌啼。上堂：終日忙忙，那事無妨。顯
X84n1585_p0700b02║而不露，隱而不藏。大眾且道，如何是隱而不藏底道
X84n1585_p0700b03║理？玉梅結子浮青樹，石筍抽條上綠窻。
X84n1585_p0700b04║徑山端禪師法嗣
X84n1585_p0700b05║杭州靈隱性原慧朗禪師別號幻隱。台州黃岩人。姓
X84n1585_p0700b06║項氏。母陳。依樂清寶冠寺魯山出家。首參竺元道於
X84n1585_p0700b07║仙居。繼詣徑山謁元叟。叟問。東嶺來。西嶺來。師指脚
X84n1585_p0700b08║下艸鞋曰。者是三文錢買得。叟曰。未在。更道。師曰。某
X84n1585_p0700b09║甲只恁麼。未審和尚作麼生。叟曰。念汝遠來。放汝三
X84n1585_p0700b10║十棒。師乃悟旨。久之盡其底蘊。曰。纔涉思惟。皆為剩
X84n1585_p0700b11║法。出世鄞之五峯。遷金峨。洪武五年。召天下高僧建
X84n1585_p0700b12║會于鍾山。師與季潭泐公與焉。季奉旨住天界。師居
X84n1585_p0700b13║第一座。提綱舉要。表率叢林。時稱得體。明年舉師主
X84n1585_p0700b14║金山。十一年陞靈隱。浴佛上堂。舉藥山儼禪師。因遵
X84n1585_p0700b15║布衲作殿主。浴佛次。山問。汝祇浴得者箇。還浴得那
X84n1585_p0700b16║箇麼。遵曰。把將那箇來。山便休去。師曰。者一箇。那一
X84n1585_p0700b17║箇。一一從頭都浴過。藥山布衲謾商量。仔細看來成
X84n1585_p0700b18║話墮。成話墮。轉誵譌。拍禪牀。武林春已老。臺榭綠陰
X84n1585_p0700b19║多。佛誕上堂。舉世尊纔生下。一手指天。一手指地。周
X84n1585_p0700b20║行六步。目顧四方曰。天上天下。唯吾獨尊。真成大人
X84n1585_p0700b21║相。不是小兒嬉。雲門曰。我當時若見。一棒打殺與狗
X84n1585_p0700b22║子喫。貴圖天下太平。要作老胡種族。直須恁麼始得。
X84n1585_p0700b23║法昌曰。好一棒。太遲生。未離兜率脚跟下。好與一錐。
X84n1585_p0700b24║豈到今日。雖然如是。大似賊過後張弓。將謂胡鬚赤。
X84n1585_p0700c01║更有赤胡鬚。黃面老子。固是末上賣俏。似乎旁若無
X84n1585_p0700c02║人。雲門法昌雖則見義勇為，爭柰劍去久矣，爾方刻
X84n1585_p0700c03║舟。以拄杖畫一畫，召眾曰：還會麼？一把柳絲收不得，
X84n1585_p0700c04║和烟搭在玉闌干。上堂：今朝閏五月初一，依舊日從
X84n1585_p0700c05║東畔出。衲僧箇箇解知音，短咏長吟皆中律。梅雨晴，
X84n1585_p0700c06║樹陰密，林下優游何得失？無位真人赤肉團，等閒靠
X84n1585_p0700c07║倒維摩詰。佛涅槃日，上堂：涅槃生死等是空華，佛及
X84n1585_p0700c08║眾生皆為剩語。諸人到者裏作麼生會？良久，拍禪牀：
X84n1585_p0700c09║但見落華隨水去，不知流出洞中春。浴佛，上堂，舉：香
X84n1585_p0700c10║嚴和尚曰：去年貧，未是貧；今年貧，始是貧。去年貧，有
X84n1585_p0700c11║卓錐之地；今年貧，錐也無。眾中若有箇漢出來道：長
X84n1585_p0700c12║老錯了也。今朝四月八是佛生日，如何舉此公案？山
X84n1585_p0700c13║僧只對他道：住持事繁。下座。碧峯和尚闍維，奠茶：五
X84n1585_p0700c14║臺山拾得來，誠非凡種；關西子沒頭腦，却是靈根。惟
X84n1585_p0700c15║茲一盞清茶，蕩滌眾生熱惱。只如則川拋下茶籃，仰
X84n1585_p0700c16║山撼動茶樹，畢竟明甚麼邊事？度盞曰：踏翻生死海，
X84n1585_p0700c17║靠倒涅槃城。師以學者泥於知解，甞室中垂語曰：昨
X84n1585_p0700c18║夜蓮華峯被蜉蝣食却半邊，你因甚麼不知？又曰：冷
X84n1585_p0700c19║泉亭吞却壑雷亭即不問，南高峯與北高峯鬬頟是
X84n1585_p0700c20║第幾機？眾莫有契者。無何，遭誣罔之災，被逮。或勸師
X84n1585_p0700c21║早自為計，師不顧，怡然詣所司。未鞫，即廡下說偈，端
X84n1585_p0700c22║坐而逝。時洪武十九年六月廿三日也。壽六十九，坐
X84n1585_p0700c23║夏五十八。
X84n1585_p0700c24║嘉興府天寧楚石梵琦禪師明州象山人，姓朱氏。元
X84n1585_p0701a01║貞二年丙申六月丁巳，母夢日墮懷而生。方襁褓，有
X84n1585_p0701a02║神僧摩師頂曰：此兒佛日也。他日必當振揚佛法，燭
X84n1585_p0701a03║照昏衢。因以曇曜字之。早失怙恃，鞠於祖母。七歲能
X84n1585_p0701a04║屬句，遠近號為奇童。九歲入永祚寺，受業於訥翁。尋
X84n1585_p0701a05║依從族祖晉翁洵于湖之崇恩。趙魏公見而器之，為
X84n1585_p0701a06║鬻僧牒得度。年十六即受具戒。晉翁遷道場，師為侍
X84n1585_p0701a07║者，繼典藏鑰。一日閱楞嚴，至緣見因明，暗成無見。不
X84n1585_p0701a08║明自發，則諸暗相永不能昏，因有省。入歷覽羣籍，恍
X84n1585_p0701a09║如宿契。時元叟唱道雙徑，師往參叩。問：如何是言發
X84n1585_p0701a10║非聲，色前不物？叟遽曰：言發非聲，色前不物。速道！速
X84n1585_p0701a11║道！師擬進語，叟震威一喝，師愕然。會英宗召高僧金
X84n1585_p0701a12║書大藏，師應詔入京。一夕睡起，聞鼓聲，豁然大悟，汗
X84n1585_p0701a13║下如雨。拊几笑曰：徑山鼻孔，今日入吾手矣。因成偈
X84n1585_p0701a14║曰：祟天門外鼓騰騰，驀劄虗空就地崩。拾得紅爐一
X84n1585_p0701a15║點雪，却是黃河六月冰。後歸徑山，叟為助喜，處以第
X84n1585_p0701a16║二座。參叩者多，令就師決擇。未幾，行宣政院。稔師名，
X84n1585_p0701a17║命出世海鹽福臻。大曆戊辰，遷州之天寧。至元乙亥，
X84n1585_p0701a18║遷杭報國。開堂日，僧問：天垂寶蓋，地湧金蓮。一句無
X84n1585_p0701a19║私，如何祝贊？師曰：吾甞於此切。曰：常將日月為天眼，
X84n1585_p0701a20║指出須彌作壽山。師曰：三千年黃河一度清。曰：我本
X84n1585_p0701a21║無心有所希求，今此法王大寶自然而至。且如何是
X84n1585_p0701a22║法王大寶？師曰：有眼者見，有耳者聞。曰：莫祇者便是
X84n1585_p0701a23║麼？師曰：擊碎髑髏，拽脫鼻孔。曰：如何受用？師曰：直待
X84n1585_p0701a24║雨淋頭。僧禮拜。問：不愁念起，惟恐覺遲。如何是覺？師
X84n1585_p0701b01║曰：牛角馬角。曰：如何是念？師曰：四五二十也不識。問：
X84n1585_p0701b02║一大藏教是箇切脚，未審切箇什麼字？師曰：切箇不
X84n1585_p0701b03║字。曰：只如不字，又切箇什麼字？師曰：莫錯舉似人。曰：
X84n1585_p0701b04║謝師指示。師曰：石羊頭子向東看。問：佛祖因緣即不
X84n1585_p0701b05║問，君臣慶會事如何？師曰：瑞艸生嘉運，靈華結早春。
X84n1585_p0701b06║曰：如何是君？師曰：莫觸龍顏。曰：如何是臣？師曰：量材
X84n1585_p0701b07║補職。曰：如何是臣向君？師曰：赤心片片。曰：如何是君
X84n1585_p0701b08║視臣？師曰：如月入水。曰：如何是君臣道合？師曰：俱。問：
X84n1585_p0701b09║萬丈寒潭徹底冰時如何？師曰：陽氣發來無硬地。問：
X84n1585_p0701b10║晷運推移，日南長至。阿那箇是常住法？師曰：冬不寒，
X84n1585_p0701b11║臘後看。曰：教學人如何履踐？師曰：獨木橋子。問：西天
X84n1585_p0701b12║以蠟人為驗，未審此間以何為驗？師曰：驗什麼盌？曰：
X84n1585_p0701b13║和尚豈無方便？師曰：鷂子過新羅。問：一年將盡夜，萬
X84n1585_p0701b14║里未歸人。還許歸去也無？師曰：十里長亭，五里短亭。
X84n1585_p0701b15║曰：與麼則不歸去也。師曰：直須歸去。曰：作麼生是到
X84n1585_p0701b16║家一句？師曰：天寒日短，兩人共一盌。問：觀山翫水，訪
X84n1585_p0701b17║道尋師。離此二途，請師指示。師曰：亂走作麼？曰：和尚
X84n1585_p0701b18║恐某甲不實。師曰：艸賊大敗。曰：漢地不收秦不管，夜
X84n1585_p0701b19║來明月上高峯。師曰：引不著。曰：四月十五日結，為什
X84n1585_p0701b20║麼人結？師曰：癩馬繫枯樁。曰：七月十五日解，又為什
X84n1585_p0701b21║麼人解？師曰：達磨來也。曰：還有不在裏許者麼？師曰：
X84n1585_p0701b22║漫天網子百千重。曰：本來無罣礙，隨處任方圓。師曰，
X84n1585_p0701b23║放過一著。問，日從東上，月向西沒。作麼生是不遷義。
X84n1585_p0701b24║師曰，柳絮隨風，自西自東。曰，年年是好年，日日是好
X84n1585_p0701c01║日。師曰，瞎老婆吹火。問，護明大士未降王宮，釋迦老
X84n1585_p0701c02║子在什麼處。師曰，眨上眉毛。曰，謝師答話。師曰，恰值
X84n1585_p0701c03║拄杖不在。問，盡大地是箇佛身，向什麼處安居禁足。
X84n1585_p0701c04║師曰，錦上鋪華又一重。曰，竹密不妨流水過，山高豈
X84n1585_p0701c05║礙白雲飛。師曰，隨語生解。問，如何是先照後用。師曰，
X84n1585_p0701c06║劈開太華連天色，放出黃河到海聲。曰，如何是先用
X84n1585_p0701c07║後照。師曰，劍為不平離寶匣，藥因救病出金瓶。曰，如
X84n1585_p0701c08║何是照用同時。師曰，定光金地遙招手，智者江陵暗
X84n1585_p0701c09║點頭。曰，如何是照用不同時。師曰，三月懶游華下路，
X84n1585_p0701c10║一家愁閉雨中門。僧禮拜。師曰，更問一轉豈不好。問，
X84n1585_p0701c11║大悲菩薩用許多手眼作什麼。師曰，春風不裹頭。問，
X84n1585_p0701c12║如何是在窟師子。師曰，頭頂天。曰，如何是出窟師子。
X84n1585_p0701c13║師曰，脚踏地。曰，如何是哮吼師子。師曰，還聞麼。曰，即
X84n1585_p0701c14║今聞也作麼生。師曰，伏惟尚饗。師一日出門迎接次。
X84n1585_p0701c15║僧問，開門待知識，知識不來過。不來過者是什麼知
X84n1585_p0701c16║識。師便不審。曰，和尚見箇什麼。師曰，好心不得好報。
X84n1585_p0701c17║修佛殿次。師問掌事僧，者殿是什麼年中葢造。僧摑
X84n1585_p0701c18║露柱曰，何不祇對和尚。師曰，克繇尀耐，倒來者裏捋
X84n1585_p0701c19║虎鬚三十棒，一棒也不恕。僧曰，容某甲申說。便禮拜。
X84n1585_p0701c20║師曰，且放過一著。師一日芟艸次。僧問，有根艸任和
X84n1585_p0701c21║尚芟，無根艸作麼生芟？師鋤地一下，僧便放身倒。師
X84n1585_p0701c22║曰：諸方火葬，我者裏活埋。僧起走，師呵呵大笑。師在
X84n1585_p0701c23║鳳山，一日入省次，高右丞問：禪分五派，教列三乘。教
X84n1585_p0701c24║則不問，如何是禪？師曰：正值歲朝公讌。丞曰：達磨西
X84n1585_p0702a01║來，不立文字，直指人心，見性成佛。佛在什麼處？師曰：
X84n1585_p0702a02║管絃雜遝，朱紫熒煌。丞曰：莫便是和尚見處麼？師曰：
X84n1585_p0702a03║不敢。丞曰：容在別日說話。師諾諾。一日，座主參，師問：
X84n1585_p0702a04║講甚麼經？主曰：法華。師曰：經中道：是真精進，是名真
X84n1585_p0702a05║法。供養如來，是否？曰：是。師曰：供養即不無，如何是真
X84n1585_p0702a06║法？曰：具在藥王品。師曰：將謂是金毛師子，元來是野
X84n1585_p0702a07║犴眷屬。主却問：如何是真法？師曰：汝豈不從天台來？
X84n1585_p0702a08║主曰：是。師曰：天台山高一萬八千丈，頂上著得幾人？
X84n1585_p0702a09║主無語。師曰：喫茶去。師一日入園，問園頭：瓜熟也未？
X84n1585_p0702a10║頭曰：熟來久矣。師曰：甜瓜摘一顆來。頭取瓜呈，曰：大
X84n1585_p0702a11║刀三十口。師曰：飽叢林。上堂：未離兜率，已降皇宮。未
X84n1585_p0702a12║出母胎，度人已畢。三世諸佛，歷代祖師，天下老和尚，
X84n1585_p0702a13║說心說性，舉古舉今，總是無風匝匝之波，實情好與
X84n1585_p0702a14║二十拄杖。新福臻今日，不是盡法無民。打頭不遇作
X84n1585_p0702a15║家，到底翻成骨董。若相委悉，拈却炙脂帽子，脫却鶻
X84n1585_p0702a16║臭布衫。其或未然，明朝後日大有事在。上堂：巖頭道：
X84n1585_p0702a17║須是一一從自己𮌎中流出，與我蓋天蓋地去。恁麼
X84n1585_p0702a18║道，被他掘窖深埋了也。茫茫宇宙人無數，那箇男兒
X84n1585_p0702a19║是丈夫？男兒丈夫相去多少？待你出窖來，却向你道。
X84n1585_p0702a20║上堂：彌勒真彌勒，分身千百億。時時示時人，時人自
X84n1585_p0702a21║不識。拈拄杖，衝開碧落松千尺，截斷紅塵水一谿。上
X84n1585_p0702a22║堂：米裏有蟲，麥裏有麫。廚庫僧堂，山門佛殿。盞子撲
X84n1585_p0702a23║落地，楪子成七片。上堂：若論生佛未具以前，一段大
X84n1585_p0702a24║事，只在諸人脚跟下，動便踏著，只是不知起處。你道
X84n1585_p0702b01║從甚麼處起？掀翻四大海，踢倒五須彌，正覓起處不
X84n1585_p0702b02║得。豈不見東山演祖曰：山僧昨日入城，見一棚傀儡，
X84n1585_p0702b03║不免近前看。或見端嚴奇特，或見醜陋不堪。動轉行
X84n1585_p0702b04║坐，青黃赤白，一一見了。仔細看來，元來青布幕裏有
X84n1585_p0702b05║人。山僧忍俊不禁，乃問：長史高姓？他道：老和尚看便
X84n1585_p0702b06║了。問：什麼姓？師曰：誰家別館池塘裏，一對鴛鴦畫不
X84n1585_p0702b07║成。上堂：眉毛雖長不礙眼，鼻孔雖高不礙面。諸佛雖
X84n1585_p0702b08║悟無二心，眾生雖迷無二見。見不見，倒騎牛兮入佛
X84n1585_p0702b09║殿。上堂：兔角不用無，牛角不用有。兩兩不成雙，三三
X84n1585_p0702b10║亦非九。夜來空手把鋤頭，天明面南看北斗。上堂：大
X84n1585_p0702b11║樹大皮裹，小樹小皮纏。若不同牀睡，焉知被底穿。上
X84n1585_p0702b12║堂：驢事未去，馬事到來。貓兒上露柱，鐵鋸舞三臺。大
X84n1585_p0702b13║唐天子呵呵笑，移取眉毛眼上栽。上堂，舉祖師道：在
X84n1585_p0702b14║胎名身，處世名人。在眼曰見，在耳曰聞。在鼻齅香，在
X84n1585_p0702b15║舌談論。在手執捉，在足運奔。徧現俱該法界，收攝在
X84n1585_p0702b16║一微塵。識者知是佛性，不識喚作精魂。師曰：書頭教
X84n1585_p0702b17║孃勤作息，書尾教孃莫瞌睡。還識孃面𭪿麼？玉容寂
X84n1585_p0702b18║寞淚闌干，黎華一枝春帶雨。喝一喝。上堂：一道圓光，
X84n1585_p0702b19║阿誰無分？貓兒若無分，為甚麼捉老鼠？若有分，為什
X84n1585_p0702b20║麼做貓兒？千年田，八百主。浴佛，上堂：清淨法身，簸土
X84n1585_p0702b21║揚塵。圓滿報身，倚富欺貧。千百億化身，弄假像真。三
X84n1585_p0702b22║身中浴那一身？謝三孃秤銀。上堂：頭上是天，脚下是
X84n1585_p0702b23║地。青山是青山，白雲是白雲。你會也，有馬騎馬，無馬
X84n1585_p0702b24║步行。你若不會，夜行莫踏白。不是水，便是石。上堂：無
X84n1585_p0702c01║手人行拳，無舌人解語。忽若無手人打無舌人，無舌
X84n1585_p0702c02║人連忙道箇不必。復曰：只箇不必，天下衲僧跳不出。
X84n1585_p0702c03║上堂：箇箇抱荊山之璧，人人懷滄海之珠。幹旋佛祖
X84n1585_p0702c04║樞機，提掇衲僧巴鼻。盡謂頂門眼正，咸言肘後符靈。
X84n1585_p0702c05║殊不知靈龜負圖，自取喪身之兆。出格一句作麼生？
X84n1585_p0702c06║朝霞不出市，暮霞行千里。上堂：黃檗手中棒，剜肉作
X84n1585_p0702c07║瘡。大愚肋下拳，喫鹽救渴。速則易改，久則難追。選佛
X84n1585_p0702c08║若無如是眼，假饒千載亦奚為？喝一喝。上堂：拈却𥁊
X84n1585_p0702c09║盂匙箸，喫飯不得。屏却咽喉唇吻，出氣不得。色身安
X84n1585_p0702c10║法身，不可不安法身。色身是一是二？華須連夜發，莫
X84n1585_p0702c11║待曉風吹。上堂：俱胝豎一箇指頭，雪峯輥三箇木毬。
X84n1585_p0702c12║石鞏張弓架箭，華亭短棹孤舟。鳳山無法可說，不妨
X84n1585_p0702c13║坐斷杭州。就中却有箇好處。好在什麼處？四五百條
X84n1585_p0702c14║華柳巷，二三千所管絃樓。上堂：大事未明，如喪考妣。
X84n1585_p0702c15║大事已明，如喪考妣。你道有成褫？無成褫？常因送客
X84n1585_p0702c16║處，憶得別家時。上堂：聞聲悟道，塞却你耳根。見色明
X84n1585_p0702c17║心，換却你眼睛。蒲團上端坐，鍼眼裏穿綫。西風一陣
X84n1585_p0702c18║來，落葉兩三片。師自至正甲申遷禾之本覺，丁亥帝
X84n1585_p0702c19║師錫號佛日普照慧辯禪師，適符昔日神僧之言。會
X84n1585_p0702c20║光孝虗席，眾復勉師就焉。尋退歸天寧，上堂曰：一毫
X84n1585_p0702c21║吞却山河大地則易，山河大地吞却一毫則難。也不
X84n1585_p0702c22║難，也不易，鋪箇破席日裏睡。料想上方兜率宮，也無
X84n1585_p0702c23║如此日炙背。築西齋為終老計，自號西齋老人。洪武
X84n1585_p0702c24║元年秋九月，詔江南大浮屠十餘人于蔣山建大法
X84n1585_p0703a01║會，命師陞座說法，上大悅。二年春，復用元年故事，召
X84n1585_p0703a02║師說法，賜齋文樓下，親承顧問。暨行，出內府白金以
X84n1585_p0703a03║賜。三年秋，上以鬼神情狀幽微難測，意遺經當有明
X84n1585_p0703a04║文，召僧中博通三藏者問焉。於是師與夢堂噩、行中
X84n1585_p0703a05║仁等應詔至京，館於大天界寺。上命禮部勞之，又命
X84n1585_p0703a06║膳部頒賜薪米，旋命以所問條晣入告。師援據經論，
X84n1585_p0703a07║成書將進，忽示微疾。越四日，趣左右具浴更衣，索筆
X84n1585_p0703a08║書偈曰：真性圓明，本無生滅。木馬夜鳴，西方日出。書
X84n1585_p0703a09║畢，謂夢堂曰：我去矣。堂曰：何處去？師曰：西方去。堂曰：
X84n1585_p0703a10║西方有佛，東方無佛耶？師乃震聲一喝而逝，時辛亥
X84n1585_p0703a11║七月二十六日也。上聞，嗟悼久之。時禁火葬，以師故，
X84n1585_p0703a12║特從闍維例。火餘，齒舌數珠不壞，舍利五色紛綴遺
X84n1585_p0703a13║骼。弟子文晟奉骼及諸不壞者歸西齋塔焉。師世壽
X84n1585_p0703a14║七十五，僧臘六十三。行中仁公狀其行，文憲宋公濂
X84n1585_p0703a15║為之銘。所著有六會語、淨土詩、慈氏上生偈、北游集、
X84n1585_p0703a16║鳳山集、西齋集、和三聖詩、永明山居詩、陶潛詩、林逋
X84n1585_p0703a17║詩，總若干卷，竝行于世。
X84n1585_p0703a18║杭州徑山愚菴以中智及禪師蘇之吳縣顧氏子。父
X84n1585_p0703a19║茂卿，母周氏。自幼出家穹窿海雲院，祝髮受具。聽賢
X84n1585_p0703a20║首法師講法界觀，未終篇，輒笑曰：一真法界，圓同太
X84n1585_p0703a21║虗。但涉言詞，即成賸法。縱獲天雨寶華，于我奚益哉？
X84n1585_p0703a22║遂謁笑隱于建業。隱文章道德傾動一世，師微露文
X84n1585_p0703a23║彩，一時交相延譽。有同袍嶼公見師，訶曰：子才若此，
X84n1585_p0703a24║不思擔荷正法，乃甘作騷壇奴隷乎？無盡燈偈所謂
X84n1585_p0703b01║黃葉飄飄者，不知作何見解？師舌噤不能答。旋歸海
X84n1585_p0703b02║雲，𮌎襟礙塞，目不交睫者踰月。一日，忽見秋葉墜庭，
X84n1585_p0703b03║豁然有省。走雙徑謁寂照，呈所證。照可之，命居侍司。
X84n1585_p0703b04║未幾，遷主藏室。至正壬午，江南行宣政院舉師出世
X84n1585_p0703b05║昌國之隆教，尋領普慈。戊戌，遷淨慈。江浙行省丞相
X84n1585_p0703b06║達識帖穆兒復請住持徑山。僧問：不與萬法為侶者
X84n1585_p0703b07║是什麼人？師曰：十字街頭石敢當。僧擬再問，師曰：更
X84n1585_p0703b08║要第二杓惡水在。問：馬祖陞堂，百丈捲席，意旨如何？
X84n1585_p0703b09║師曰：不是苦心人不知。曰：龍袖拂開全體現，象王行
X84n1585_p0703b10║處絕狐蹤。還得相應也未？師曰：萬里望崖州。問：如何
X84n1585_p0703b11║是賓中賓？師曰：君向瀟湘我向秦。曰：如何是賓中主？
X84n1585_p0703b12║師曰：常在途中，不離家舍。曰：如何是主中賓？師曰：常
X84n1585_p0703b13║在家舍，不離途中。曰：如何是主中主？師曰：橫按鏌鋣
X84n1585_p0703b14║全正令，太平寰宇斬癡頑。曰：賓主已蒙師指示，向上
X84n1585_p0703b15║宗乘事若何？師曰：三年一閏，九月重陽。問：眾生為解
X84n1585_p0703b16║礙，菩薩未離覺。和尚作麼生？師曰：天寒日短，兩人共
X84n1585_p0703b17║一盌。問：如何是清淨法身？師曰：月色和雲白，松聲帶
X84n1585_p0703b18║雨寒。問：釋迦已滅，彌勒未生。正當今日，佛法委付何
X84n1585_p0703b19║人？師曰：老僧打退鼓。曰：前無釋迦，後無彌勒。還有參
X84n1585_p0703b20║學分也無？師曰：風不來，樹不動。問：佛法禪道相去多
X84n1585_p0703b21║少？師舉手曰：展則成掌，握則成拳。僧禮拜，師曰：狂狗
X84n1585_p0703b22║趂塊。問：竺土大仙心，東西密相付。如何是密付底心？
X84n1585_p0703b23║師曰：九秋黃葉亂飄金。曰：和尚莫將境示人。師曰：老
X84n1585_p0703b24║僧罪過。問：擬心即差，動念即乖。不擬不動，還有過也
X84n1585_p0703c01║無？師曰：有。曰：畢竟如何則是？師曰：莫認自己清淨法
X84n1585_p0703c02║身。問：如何是毗盧師？師曰：斷跟艸鞋。曰：如何是法身
X84n1585_p0703c03║主？師曰：尖簷蓆帽。曰：學人不會。師曰：現成行貨有什
X84n1585_p0703c04║麼不會？僧擬議，師便喝。問：至道無難，唯嫌揀擇。不揀
X84n1585_p0703c05║擇時如何？師曰：遇飯即飯，遇茶即茶。僧禮拜，師曰：放
X84n1585_p0703c06║汝三十棒。問：蓮華未出水時如何？師曰：寒則普天普
X84n1585_p0703c07║地寒。曰：出水後如何？師曰：熱則普天普地熱。曰：如何
X84n1585_p0703c08║是佛法大意？師曰：門前一湖水。問：淨法界身本無出
X84n1585_p0703c09║沒，因甚釋迦老子今日降生？師曰：知而故犯。曰：遵布
X84n1585_p0703c10║衲浴佛次，藥山問：你只浴得者箇，還浴得那箇麼？遵
X84n1585_p0703c11║曰：把將那箇來。如何是那箇？師曰：擔枷過狀。問：心佛
X84n1585_p0703c12║及眾生，是三無差別。還端的也無？師曰：的。曰：不是心，
X84n1585_p0703c13║不是佛，不是物，是箇甚麼？師曰：不識。問：佛身無為，不
X84n1585_p0703c14║墮諸數。因甚有千百億化身？師豎拂子曰：你道者箇
X84n1585_p0703c15║是第幾身？僧擬進語，師便喝。問：元正啟祚，萬物咸新。
X84n1585_p0703c16║如何是新年頭佛法？師曰：日日香華夜夜燈。曰：蒲團
X84n1585_p0703c17║靜倚無餘事，永日寥寥謝太平。師曰：知恩方解報恩。
X84n1585_p0703c18║問：如何是本身盧舍那？師曰：不離闍黎所問。曰：如何
X84n1585_p0703c19║保任？師曰：彼自無瘡，勿傷之也。問：不起一念時如何？
X84n1585_p0703c20║師曰：道者合如是。曰：與麼則依而行之。師曰：虗生浪
X84n1585_p0703c21║死漢。問：臨濟大師道：一句中具三玄，一玄中具三要。
X84n1585_p0703c22║如何是一句中具三玄？師曰：萬仞峯頭駕鐵船。曰：如
X84n1585_p0703c23║何是一玄中具三要？師曰：眼裏瞳人吹木叫。曰：如何
X84n1585_p0703c24║是和尚家風？師曰：吹折門前一株松。曰：學人不問者
X84n1585_p0704a01║箇風。師曰：汝問什麼風？曰：家風。師曰：我者裏大功不
X84n1585_p0704a02║豎賞。問：牛頭未見四祖時如何？師曰：深山藏毒虎。曰：
X84n1585_p0704a03║見後如何？師曰：淺艸露羣蛇。曰：見與未見時如何？師
X84n1585_p0704a04║曰：日出東方夜落西。問：三世諸佛不知有，狸奴白牯
X84n1585_p0704a05║却知有。未審知有箇什麼？師曰：師姑元是女人做。問：
X84n1585_p0704a06║聲聞見性如夜見月，菩薩見性如晝見日。和尚見性
X84n1585_p0704a07║時如何？師曰：黃河九曲，水出崑崙。曰：直指人心，見性
X84n1585_p0704a08║成佛，還端的也無？師曰：問取達磨大師。僧擬議，師曰：
X84n1585_p0704a09║鷂子過新羅。問：達磨未來時如何？師曰：眼在鼻上。曰：
X84n1585_p0704a10║來後如何？師曰：脚在肚下。問：如何是學人自己？師曰：
X84n1585_p0704a11║脚板大如手掌。曰：如何是衲僧行脚事？師曰：緊捎艸
X84n1585_p0704a12║鞋。問：如何是先照後用？師曰：拈起少林無孔笛，等閒
X84n1585_p0704a13║吹出萬年歡。曰：如何是先用後照？師曰：彫弓已挂狼
X84n1585_p0704a14║烟息，萬里謌謠賀太平。曰，如何是照用同時？師曰，泥
X84n1585_p0704a15║牛吼處天關轉，木馬嘶時地軸搖。曰，如何是照用不
X84n1585_p0704a16║同時？師曰，猶握金鞭問歸客，夜深誰共御街行？一日
X84n1585_p0704a17║觀海次，師問，魚以水為命，因甚死在海中？（師自代曰，怕爛却那。）
X84n1585_p0704a18║又曰，性海無風，金波自湧。忽遇旋嵐偃嶽時如何？（師自
X84n1585_p0704a19║代曰，湛湛地。）一日供羅漢，達識帖穆兒丞相到，問師曰，今
X84n1585_p0704a20║日供羅漢，五百尊者俱來應供也無？師曰，活佛降臨，
X84n1585_p0704a21║羅漢安得不到？相曰，施主設齋，得何果報？師曰，種穀
X84n1585_p0704a22║不生豆。相曰，恁麼則功不浪施也。師曰，賴遇丞相證
X84n1585_p0704a23║明。相曰，三輪空寂，畢竟如何？師曰，空。相曰，功歸何所？
X84n1585_p0704a24║師不答。相曰，何不答話？師曰，且請方丈喫茶。到方丈，
X84n1585_p0704b01║相問，淨名丈室容受三萬二千師子座，淨慈丈室容
X84n1585_p0704b02║多少？師曰，一塵不立。相曰，得與麼覿體相違？師揭起
X84n1585_p0704b03║簾曰，請丞相鑑。相呵呵大笑曰，作家宗師。師便揖茶。
X84n1585_p0704b04║上堂，冬至月頭，賣被買牛。冬至月尾，賣牛買被。一年
X84n1585_p0704b05║三十六旬有六日，以閏月定四時。成歲移易，一絲毫
X84n1585_p0704b06║不得。東頭買貴，西頭賣賤。三十年後，破艸鞋向甚處
X84n1585_p0704b07║著？上堂，時維三月，節屆清明。不寒不暖，半陰半晴。落
X84n1585_p0704b08║華啼鳥一聲聲。驀拈拄杖，穿却解空鼻孔，𭣟瞎達磨
X84n1585_p0704b09║眼睛。踏破艸鞋赤脚走，好山猶在最高層。佛成道日
X84n1585_p0704b10║上堂，舉趙州問南泉，如何是道？泉曰，平常心是道。州
X84n1585_p0704b11║曰，還假趨向否？泉曰，擬向即乖。州曰，不擬爭知是道？
X84n1585_p0704b12║泉曰，道不屬知，不屬不知。知是妄覺，不知是無記。若
X84n1585_p0704b13║真達不疑之地，廓如太虗，豈可強是非耶？師曰：王老
X84n1585_p0704b14║師過犯彌天，將釋迦世尊六年雪山千苦萬辛所得
X84n1585_p0704b15║無上大道等閒華劈殆盡，合與二十拄杖。當時趙州
X84n1585_p0704b16║眼光爍破四天，下面被熱瞞則且置，今日眾中莫有
X84n1585_p0704b17║為世尊拔本底麼？如無，隆教不是，為他閒事長無明。
X84n1585_p0704b18║忝為遺教遠孫，未免出隻手去也。拽拄杖下座，一時
X84n1585_p0704b19║打散。上堂，拈拄杖：十地驚心，二乘罔測。卓拄杖：子承
X84n1585_p0704b20║父業，賺殺多少人。靠拄杖下座。上堂：趙州道箇洗盋
X84n1585_p0704b21║去，其僧豁爾知歸。鳥窠吹起布毛，侍者當下領旨。阿
X84n1585_p0704b22║呵呵，囉囉哩，達磨老臊胡，打落當門齒。上堂：世尊三
X84n1585_p0704b23║昧，迦葉不知。迦葉三昧，阿難不知。阿難三昧，商那和
X84n1585_p0704b24║修不知。普慈三昧，諸人不知。諸人三昧，各各不知。所
X84n1585_p0704c01║以道，譬如河中水，川流競奔逝。各各不相知，諸法亦
X84n1585_p0704c02║如是。又如大火聚，猛焰同時發。各各不相知，諸法亦
X84n1585_p0704c03║如是。喝一喝，將謂合有與麼說話。上堂，舉德山和尚
X84n1585_p0704c04║因雪峯問：從上諸聖以何法示人？山曰：我宗無語句，
X84n1585_p0704c05║亦無一法與人。雪峯從此有省。後有僧問雪峯：和尚
X84n1585_p0704c06║見德山得箇甚麼便休去？峯曰：我當時空手去，空手
X84n1585_p0704c07║回。東山演祖拈曰：白雲今日說向透未過者，有兩箇
X84n1585_p0704c08║人從東京來。問他甚處來，他却道蘇州來。問伊蘇州
X84n1585_p0704c09║事如何，他道一切尋常。雖然如是，瞞白雲不過。何故？
X84n1585_p0704c10║只為語音不同。畢竟如何？蘇州菱，邵白藕。師曰：老東
X84n1585_p0704c11║山可謂長於譬喻，詞不迫切。雖然如是，要且只說得
X84n1585_p0704c12║德山、雪峯影子邊事。若是齊眉共䠱，竝駕齊驅，未敢
X84n1585_p0704c13║相許。何故？閩蜀同風，肚裏有蟲。佛涅槃，上堂：湖光瀲
X84n1585_p0704c14║灔晴偏好，山色空濛雨亦奇。淨法界身無出沒，不須
X84n1585_p0704c15║惆悵怨芳時。上堂，舉東山演祖曰：祖師說不著，諸佛
X84n1585_p0704c16║看不見。四面老婆心，為君通一綫。師曰：若教頻下淚，
X84n1585_p0704c17║滄海也須乾。上堂：今朝又是八月一，萬壑千巖儼秋
X84n1585_p0704c18║色。牛帶寒鴉過別村，善財何處尋彌勒？師住後，有亡
X84n1585_p0704c19║賴男子瞿範者，日餮盤餐，執事者譏之致忿，誣師以
X84n1585_p0704c20║闇昧之事。詣部使者，不滿意，文致其罪。師竟不與之
X84n1585_p0704c21║辯，亦毫無慍色。踰年，省憲白師冤，復劄請再住徑山。
X84n1585_p0704c22║師入院，拈劄曰：前佛性命，後佛紀綱，總在者裏。凜然
X84n1585_p0704c23║如朽索之馭六馬，危乎猶一髮之引千鈞。若非大丞
X84n1585_p0704c24║相赤手提持，全肩擔荷，何處更有今日？諸人還委悉
X84n1585_p0705a01║麼？車不橫推，理無曲斷。陞座，酬唱畢，復曰：去日應須
X84n1585_p0705a02║償宿債，回時宿債本來空。山上鯉魚打𨁝跳，一國之
X84n1585_p0705a03║師展笑容。帝師錫號明辨正宗廣慧禪師。洪武癸丑，
X84n1585_p0705a04║詔有道浮屠十人集大天界寺，師居首，以病不及召
X84n1585_p0705a05║對，賜還穹窿。戊午九月，索筆書偈而逝。茶毗，火焰五
X84n1585_p0705a06║色，香氣襲人，齒牙數珠皆不壞，遺骨紺澤如青瑠璃，
X84n1585_p0705a07║舍利交綴。塔于所居之陰，復分爪髮歸徑山，葬於無
X84n1585_p0705a08║等才公之塔右。世壽六十八，僧臘五十一。
X84n1585_p0705a09║杭州靈隱樸隱天鏡元瀞禪師越之會稽人，姓倪氏。
X84n1585_p0705a10║生而狀貌魁偉，性度坦夷，世間機穽不識為何物。初
X84n1585_p0705a11║從弘教大師立公祝髮於昭慶濡律師，受具戒，嶷然
X84n1585_p0705a12║有遠志。又從天岸濟法師習台衡止觀。台宗諸老競
X84n1585_p0705a13║以書聘，師奮志參方。謁無見于華頂，復遊玉几，叩石
X84n1585_p0705a14║室。室令參元叟，師遂見叟于不動軒。甫入門，叟厲聲
X84n1585_p0705a15║一喝，聲若雷霆。師黏縛盡脫，遽稽首作禮。遂命居侍
X84n1585_p0705a16║司，尋掌記室，追隨久之。至正十六年，出世里之長慶，
X84n1585_p0705a17║陞天衣。洪武元年，詔天下名桑門建會鍾阜。師應召
X84n1585_p0705a18║入內，從容問道，賜食而退。九年，會靈隱虗席，諸山交
X84n1585_p0705a19║致堅請，師不得已應焉。上堂：聲不是聲，觀音三昧。色
X84n1585_p0705a20║不是色，文殊法門。聲色無礙，普賢境界。拈拄杖畫一
X84n1585_p0705a21║畫，大鵬展翅葢十洲，籬邊燕雀空啾啾。上堂：即心即
X84n1585_p0705a22║佛，嘉州牛喫禾。非心非佛，益州馬腹脹。不是心，不是
X84n1585_p0705a23║佛，天下覓醫人灸豬左膊上。良久曰：啼得血流無用
X84n1585_p0705a24║處，不如緘口過殘春。未浹旬，左右請理崇德莊田，舉
X84n1585_p0705b01║都寺德現掌職。寺僧有聞者，以私忿列現過失，詣縣
X84n1585_p0705b02║嚴行訊鞫。以師為寺長，失于檢舉，法當緣坐。或謂此
X84n1585_p0705b03║三年前事，師實不知，且素不識聞，何不自辯？師笑曰：
X84n1585_p0705b04║此定業也，其可逃乎？逮師至部，大小司宼覧狀大驚，
X84n1585_p0705b05║咸謂師當今名德，不宜有是。洎審師初無異詞，遂謫
X84n1585_p0705b06║隷陝西。聞大悔，泣告師曰：初意若此，雖萬死不為也。
X84n1585_p0705b07║師弗顧。行至寶應，謂從者曰：吾報身頗異常時，殆將
X84n1585_p0705b08║盡乎？夜宿寧國寺，其住持總虗了公與師有舊，相見
X84n1585_p0705b09║甚驩。師曰：我骨有所託矣。是夜聚談，飲食如常。翌旦，
X84n1585_p0705b10║忽合爪端坐，泊然而逝。時洪武十一年正月十九日
X84n1585_p0705b11║也。法孫梵譯。𢹂骨以還，骨間舍利叢布如珠。於浴佛
X84n1585_p0705b12║日，結竁於祖隴之側瘞焉。
X84n1585_p0705b13║蘇州萬壽行中至仁禪師自號澹居子，又號熈怡叟，
X84n1585_p0705b14║族姓吳，番陽人。父仲華，為江州廣文。師生五歲，俾從
X84n1585_p0705b15║州之報恩寺真牧純公受業，七歲得度。自幼識見超
X84n1585_p0705b16║穎，迥異常兒，西土指空。赴英宗召，憩報恩，見師異之，
X84n1585_p0705b17║授以毗尼，屬令參元叟。叟視師，軒渠一笑，師罔措，遂
X84n1585_p0705b18║失展尼師壇。叟叱曰：參堂去。一日，叟見師，問：何處人？
X84n1585_p0705b19║師曰：番陽。叟曰：番陽湖闊多少？師展手作量勢。叟曰：
X84n1585_p0705b20║不是，不是。師曰：合取臭口。遂命侍香，尋掌記室。叟嘗
X84n1585_p0705b21║謂眾曰：仁書記，虎而翼者也。後出世蘄之德章，遷越
X84n1585_p0705b22║之雲頂崇報、吳之萬壽。師嘗室中拈木枕子問僧曰：
X84n1585_p0705b23║者箇是什麼？僧曰：也知和尚老婆心切。師擲枕于地，
X84n1585_p0705b24║僧擬議，師便喝出。示眾：幻軀將逼從心年，松下經行
X84n1585_p0705c01║石上眠。珍重北山龍象眾，普通年話幾時圓？上堂：疊
X84n1585_p0705c02║疊遠山青，迢迢江水綠。盡日小吳軒，倚闌看不足。驀
X84n1585_p0705c03║喚侍者收取拂子，便下座。上堂：禪性無生，離生禪想。
X84n1585_p0705c04║禪性無住，離住禪寂。五臺山上雲烝飯，佛殿堦前狗
X84n1585_p0705c05║尿天。剎竿頭上煎䭔子，三箇猢猻夜簸錢。洪武初，上
X84n1585_p0705c06║以鬼神之事召師，師以佛旨撰書而對，上大悅。癸丑，
X84n1585_p0705c07║蒲圻魏公觀為蘇郡守，見萬壽廢址，戚然有意興復。
X84n1585_p0705c08║聞師寓虎丘，遣使致書幣，凡三往返而應。𣆶歲養閒
X84n1585_p0705c09║于松林蘭若，儕輩不敢名，咸稱松林和尚云。十五年
X84n1585_p0705c10║三月望示疾，十九日同參如愚仲訊候曰：師行矣，諸
X84n1585_p0705c11║子在旁，盍賜一言為末後訓乎？師曰：十方薄伽梵，一
X84n1585_p0705c12║路涅槃門。曰：與師締交五十秋矣，此別直詣淨土相
X84n1585_p0705c13║見。師厲聲曰：盡大千界是箇淨土，何處不相見？良久，
X84n1585_p0705c14║索筆書偈，泊然而逝。世壽七十四，僧臘六十七。
X84n1585_p0705c15║明州瑞龍夢堂曇噩禪師慈溪王氏子。祖父皆名宦，
X84n1585_p0705c16║母周氏。師自幼有遠志，稍長，博通經史，藻思濬發。年
X84n1585_p0705c17║二十三，白母出家，往從雪庭于長蘆，遂薙髮，受具戒
X84n1585_p0705c18║于昭慶。教相諸宗，靡不研究。久之，雪庭遷住靈隱，師
X84n1585_p0705c19║復往依侍。踰年，雪庭示寂，寂照端禪師來補其處，一
X84n1585_p0705c20║見脗契，即命掌內記。後出世慶元之保聖，遷慈谿之
X84n1585_p0705c21║開壽、天台之國清，最後住象山之瑞龍。上堂，豎拂子：
X84n1585_p0705c22║只者箇，在臨濟則大機大用，卷舒擒縱，殺活自由；在
X84n1585_p0705c23║雲門則孤危聳峻，格外提持，言前定奪；在曹洞則家
X84n1585_p0705c24║風綿密，金鍼玉綫，明投暗合；在溈仰則父慈子孝，用
X84n1585_p0706a01║劍刃事，施陷虎機；在法眼則箭鋒相拄，心空法了，情
X84n1585_p0706a02║盡見除。五家提唱，雖則金聲玉振，邁古超今，然而總
X84n1585_p0706a03║是門庭施設，直截一句不曾道著。且道作麼生是直
X84n1585_p0706a04║截一句？高聲曰：看脚下。上堂：一二三四五六七，七六
X84n1585_p0706a05║五四三二一。黃河九曲出崑崙，摩訶般若波羅蜜。師
X84n1585_p0706a06║每誡諸徒曰：研究空宗，當外形骸，忘寢食，以消累劫
X84n1585_p0706a07║宿習，然後心地光明耳。自是日惟一食，終夜凝坐達
X84n1585_p0706a08║旦。一日，忽戒浴易衣，出器物分遺交友，集眾說偈曰：
X84n1585_p0706a09║吾有一物，無背無面。要得分明，涅槃後看。言畢，危坐
X84n1585_p0706a10║而逝，世壽八十有九。門人智巖等茶毗之，塔于國清。
X84n1585_p0706a11║杭州徑山復原福報禪師台之寧海人，族姓方。母張
X84n1585_p0706a12║氏，出家杭之梁渚崇福。時石湖美公主淨慈，師往見，
X84n1585_p0706a13║湖器之，遂為祝髮受具戒。參徑山元叟，叟問：近離甚
X84n1585_p0706a14║處？師曰：淨慈。叟曰：來作什麼？師曰：久慕道風，特來禮
X84n1585_p0706a15║拜。叟曰：趙州見南泉作麼生？師曰：頭頂天，脚踏地。叟
X84n1585_p0706a16║曰：見後如何？師曰：饑來喫飯，困來打眠。叟曰：何處學
X84n1585_p0706a17║得者虗頭來？師曰：今日親見和尚。叟頷之。出世慈谿
X84n1585_p0706a18║蘆山，次遷東山，再遷四明智門。洪武初，驛召道行沙
X84n1585_p0706a19║門。師赴京，館天界寺。屢入內庭，應對稱旨。留三年，仍
X84n1585_p0706a20║賜還智門。後兩主徑山。上堂：舉一不得舉二，放過一
X84n1585_p0706a21║著落在第二。古人恁麼說話，正是抱贓叫屈。東山即
X84n1585_p0706a22║不然，舉二不得舉一，放過一著落在第七。到者裏更
X84n1585_p0706a23║須知有向上一路始得。如何是向上一路？良久曰：莫
X84n1585_p0706a24║戀寒巖異艸青，坐却白雲宗不妙。上堂：一葉落，天下
X84n1585_p0706b01║秋；一塵起，大地收。誰謂北鬱單越不是南贍部洲？剛
X84n1585_p0706b02║自騎牛更覓牛。上堂：語是謗，默是誑，還有二俱不涉
X84n1585_p0706b03║者麼？拍禪牀，洎合停囚長智。上堂：一語一默，一作一
X84n1585_p0706b04║止，何似水銀落地？僧問趙州曰：乞師指示。州曰：喫粥
X84n1585_p0706b05║也未？僧曰：喫粥了也。州曰：洗盋盂去。上堂：終日著衣，
X84n1585_p0706b06║未嘗挂一縷絲；終日喫飯，未嘗齩一粒米。似地擎山，
X84n1585_p0706b07║不知山之孤峻；如石含玉，不知玉之無瑕。不著佛求，
X84n1585_p0706b08║不著法求，不著僧求。拈拄杖：有時乘好月，特地過滄
X84n1585_p0706b09║洲。一日，得疾甚革，侍者請偈，師叱曰：吾世壽尚有三
X84n1585_p0706b10║年。已而果然。及化之日，忽拍手曰：阿呵呵！大眾是什
X84n1585_p0706b11║麼看取？竟寂。世壽八十四，僧夏六十四。門人奉全身
X84n1585_p0706b12║瘞寂照之右岡。
X84n1585_p0706b13║杭州靈隱竹泉了幻法林禪師族姓黃，台之寧海人。
X84n1585_p0706b14║依法安太虗禪師出家。因看睦州語有省，白虗曰：從
X84n1585_p0706b15║生至死，只是者箇，不繇別人也。往參元叟於中竺，叟
X84n1585_p0706b16║問：何處來？師曰：天台。叟曰：曾見寒山拾得麼？師叉手
X84n1585_p0706b17║向前曰：今日親見和尚。叟曰：脫空謾語漢，參堂去。尋
X84n1585_p0706b18║俾侍香，復掌藏鑰。一日看經次，叟曰：看經那？師曰：是。
X84n1585_p0706b19║叟曰：將甚麼看？師曰：將眼看。叟豎起拳曰：何不道將
X84n1585_p0706b20║者箇看？師曰：放下拳頭將什麼看？叟微笑。東嶼住淨
X84n1585_p0706b21║慈，招師分座。時竺原居浮山，得師提唱語，稱譽不置。
X84n1585_p0706b22║尋美以偈，有五百眾中居上首，妙解堪作人天師之
X84n1585_p0706b23║句。師居淨慈蒙堂，不出戶者九年。行省左丞相脫歡
X84n1585_p0706b24║公請主萬壽，遷中竺。至佛殿曰：撥塵見佛，誰知佛亦
X84n1585_p0706c01║是塵。罕逢穿耳客，多見刻舟人。上堂：法是常法，道是
X84n1585_p0706c02║常道。拶破面門，點即不到。雪峯一千七百人善知識，
X84n1585_p0706c03║朝夕只輥三箇木毬。趙州七百甲子老禪和，見人只
X84n1585_p0706c04║道喫茶去。中峯居常見兄弟相訪，只是敘通寒溫，燒
X84n1585_p0706c05║香叉手。若是金毛師子子，三千里外定誵譌。至元四
X84n1585_p0706c06║年，遷靈隱。上堂，舉僧問趙州：萬法歸一，一歸何處？州
X84n1585_p0706c07║曰：我在青州做一領布衫，重七斤。師曰：趙州雖則善
X84n1585_p0706c08║用太阿，截斷者僧舌頭，未免自揚家醜。靈隱則不然，
X84n1585_p0706c09║忽有僧問：萬法歸一，一歸何處？只向他道：今日熱如
X84n1585_p0706c10║昨日。上堂：古杭管內靈隱名山，肇建于東晉咸和年
X84n1585_p0706c11║間，慧理法師為第一祖。今日上元令節，諸處放燈，知
X84n1585_p0706c12║事直歲各各照管風燭。便下座，為亡僧森監寺火。森
X84n1585_p0706c13║羅及萬象，一法之所印。即今為汝拈却金剛圈、栗棘
X84n1585_p0706c14║蓬了也。喚什麼作一法？二由一有，一亦莫守。火裏烏
X84n1585_p0706c15║龜作師子吼，大龍翔虗席。星吉大夫遣幣聘師，辭不
X84n1585_p0706c16║赴。使者三往返，師避于會稽山中。行院知不可強，具
X84n1585_p0706c17║疏請師仍領靈隱。又三年，退處了幻菴。至正十五年
X84n1585_p0706c18║春，感微疾。二月二日，集眾敘平生行脚本末，且誡之
X84n1585_p0706c19║曰：佛法下衰，無甚于今，宜各努力。吾世緣止于斯矣。
X84n1585_p0706c20║索筆書偈曰：七十二年，虗空釘橛。末後一句，不說不
X84n1585_p0706c21║說。遂奄然而化。留龕十日，顏色不變。葬全身於松源
X84n1585_p0706c22║塔西。其時塔前古桂當春吐華，清香滿路，見者歎異。
X84n1585_p0706c23║學士晉卿黃公銘其塔。
X84n1585_p0706c24║杭州徑山古鼎祖銘禪師四明奉化應氏子。受業金
X84n1585_p0707a01║峩。元叟住靈隱，師往參謁。一日入室，叩黃龍見慈明
X84n1585_p0707a02║因緣。叟詰曰：只如趙州道：臺山婆子被我勘破。慈明
X84n1585_p0707a03║笑曰：是罵耶？你道二老漢用處是同是別？師曰：一對
X84n1585_p0707a04║無孔鐵鎚。叟曰：黃龍直下悟去又如何？師曰：也是病
X84n1585_p0707a05║眼見空華。叟曰：不是！不是！師擬進語，叟便喝。師當下
X84n1585_p0707a06║廓然。命居記室，師愈自謙抑。年五十四始出世，主隆
X84n1585_p0707a07║教，次寶陀，次中天竺。至正七年，遷徑山。元帝錫號慧
X84n1585_p0707a08║性文敏宏覺普濟禪師。僧問：祖意教意是同是別？師
X84n1585_p0707a09║曰：破畚箕，生苕帚。僧禮拜曰：謝師指示。師曰：昨夜三
X84n1585_p0707a10║更失却牛，天明起來失却火。問：如何是佛？師曰：秤鎚
X84n1585_p0707a11║蘸酢。曰：如何是向上事？師曰：仰面不見天。曰：記得僧
X84n1585_p0707a12║問雲門：如何是佛？門曰：乾屎橛。又作麼生？師曰：雲門
X84n1585_p0707a13║不是好心。僧曰：乾屎橛與秤鎚蘸酢相去多少？師曰：
X84n1585_p0707a14║鑊湯無冷處。僧擬進語，師便喝。上堂：將十方世界安
X84n1585_p0707a15║向諸人眼睫上，絲毫不動。把四大海水傾向諸人脚
X84n1585_p0707a16║跟底，涓滴不流。會醫還少病，知分不多愁。上堂，舉大
X84n1585_p0707a17║愚芝和尚示眾曰：大家相聚喫莖虀，若喚作一莖虀，
X84n1585_p0707a18║入地獄如箭射。師曰：宗師為人如蠱毒之家，置毒於
X84n1585_p0707a19║飲食之中與人，未嘗不欲斷其命根。雖然，是冤對者
X84n1585_p0707a20║能有幾人？丞相康里公每詣師叩宗門玄旨。一日看
X84n1585_p0707a21║經次，問師：何不看經？師曰：尋行數墨為看經耶？相無
X84n1585_p0707a22║語。師翻經曰：老僧看經去也。相以手掩經曰：請師為
X84n1585_p0707a23║說破。師曰：伊尹、周公是阿誰做？至正戊戌，將遷寂，遺
X84n1585_p0707a24║書囑丞相外護。復書偈曰：生死純真，太虗純滿。七十
X84n1585_p0707b01║九年，搖籃繩斷。擲筆而逝。茶毗，舌根數珠皆不壞，舍
X84n1585_p0707b02║利無算。於徑山隆教寶陀分而塔焉。世壽七十九，僧
X84n1585_p0707b03║臘五十五。有四會語錄暨外集行世。
X84n1585_p0707b04║明州天寧歸菴仲猷祖闡禪師族陳氏，鄞人也。從佛
X84n1585_p0707b05║智匡禪師剃染，參寂照于徑山，得旨出世蘆山，遷香
X84n1585_p0707b06║山，陞郡之天寧。上堂：若論第一句，三世諸佛道不得，
X84n1585_p0707b07║六代祖師道不得，天下老和尚道不得，山僧道不得，
X84n1585_p0707b08║大眾道不得。拈拄杖：拄杖子道得麼？道得也是第二
X84n1585_p0707b09║句。上堂：即心即佛，非心非佛。不是心，不是佛。五臺山
X84n1585_p0707b10║上雲烝飯，佛殿堦前狗尿天。剎竿頭上煎鎚子，三箇
X84n1585_p0707b11║猢猻夜簸錢。元宵，上堂：十五日已前，脚頭脚尾黃金
X84n1585_p0707b12║蓮。十五日已後，白牯狸奴成隊走。正當十五日，樓臺
X84n1585_p0707b13║上下火照火，車馬往來人看人。好大眾，且道好在什
X84n1585_p0707b14║麼處？眾眼難謾。便下座。
X84n1585_p0707b15║蘇州開元愚仲善如禪師吳江人。上堂：佛身充滿于
X84n1585_p0707b16║法界，普現一切羣生前，為甚麼滬瀆居民、黃老之流
X84n1585_p0707b17║迎之，而風濤駭吐，像即沉沒？吳縣朱膺東、靈帛尼請
X84n1585_p0707b18║之，而靈相峩峩雙泛，試就提捧，忽爾升舟。今山中所
X84n1585_p0707b19║奉，維衛、迦葉二石相是也。豈非隨緣赴感靡不周，而
X84n1585_p0707b20║恒處此菩提座？然雖如是，若作恁麼會，大蟲看水磨；
X84n1585_p0707b21║不作恁麼會，真州望長蘆。恁麼不恁麼總拈却，又作
X84n1585_p0707b22║麼生？清平世界，不用譌言。師言不妄發，或求偈語，信
X84n1585_p0707b23║筆而書。示艸菴僧，偈曰：國師萬代善知識，鴈宕艸菴
X84n1585_p0707b24║天下聞，得在其中居住者，生難遭想報深恩。度牒親
X84n1585_p0707c01║從天上降，得來何翅萬黃金？時中若不修僧行，孤負
X84n1585_p0707c02║皇王一片心。師𣆶年，因法門從子瓛瑩中住萬壽，闢
X84n1585_p0707c03║一室延之養老。及相本空繼席，待之尤至，故得優游
X84n1585_p0707c04║以樂其道。嘗居葑門直指菴，人因稱之曰直指和尚。
X84n1585_p0707c05║將終，呼諸子訣別，泊然而逝。
X84n1585_p0707c06║杭州上竺我菴本無法師黃嵒人。從淨慈方山落髮，
X84n1585_p0707c07║依寂照於中竺，掌綱維。有舅氏教庠老成挽之更宗，
X84n1585_p0707c08║於是見湛堂于演福，研精教部。寂照惜其去，作偈寄
X84n1585_p0707c09║之曰：從教入禪今古有，從禪入教古今無。一心三觀
X84n1585_p0707c10║門雖別，水滿千江月自孤。後出世，既為湛堂嗣，仍爇
X84n1585_p0707c11║一香報寂照，不以跡異而二其心。寂照示寂時，師住
X84n1585_p0707c12║四明延慶，遺書囑其力弘教乘宗趣，餘無他言。師於
X84n1585_p0707c13║祭筵拈香曰：妙喜五傳最光焰，寂照一代甘露門。等
X84n1585_p0707c14║閒觸著肝腦裂，冰霜忽作陽春溫。我思打失鼻孔日，
X84n1585_p0707c15║是何氣息今猶存？天風北來歲云暮，掣電討甚空中
X84n1585_p0707c16║痕？臨終無疾坐蛻。
X84n1585_p0707c17║蘇州萬壽佛初智淳禪師送忠侍者偈曰：鳥窠吹起
X84n1585_p0707c18║布毛，侍者當下悟去。一對無孔鐵鎚，賣弄鬼家活計。
X84n1585_p0707c19║若是靈利阿師，別有天然氣宇。恢張本地風光，顯出
X84n1585_p0707c20║衲僧巴鼻。以大千攝入毫端，將須彌納向芥子。直踏
X84n1585_p0707c21║毗盧頂上行，千手大悲攔不住。
X84n1585_p0707c22║江心萬禪師法嗣
X84n1585_p0707c23║報恩無方智普禪師桂陽人，族姓龍。住後，上堂：六月
X84n1585_p0707c24║行人口吐烟，區區只為利名牽。爭如林下無心客，一
X84n1585_p0708a01║覺和衣到曉眠。拍禪牀：乾明不惜口業，為你說破。臘
X84n1585_p0708a02║月三十日，閻老子要問你索飯錢在。上堂：春色濃，春
X84n1585_p0708a03║日融。園林暖，野桃紅。昔日靈雲一見，透脫色空。而今
X84n1585_p0708a04║諸人總見，因甚不悟？若也不悟，眼被色籠。擊拂子，錯
X84n1585_p0708a05║教人恨五更風。
X84n1585_p0708a06║南康府雲居小隱師大禪師嘗有示信禪人偈曰：信
X84n1585_p0708a07║是道元功德母，藥如有驗不消多。上人直下承當得，
X84n1585_p0708a08║佛祖安能柰爾何。
X84n1585_p0708a09║徑山熈禪師法嗣
X84n1585_p0708a10║金陵集慶笑隱大訢禪師九江義門陳氏子。從郡之
X84n1585_p0708a11║水陸院芟染，自幼開爽絕倫。初見一山萬，既而遣詣
X84n1585_p0708a12║百丈參晦機。機一見器重，命掌記室。一日問曰：黃龍
X84n1585_p0708a13║既得旨於泐潭，領徒游方。及見慈明，氣索汗下。過在
X84n1585_p0708a14║什麼處？師抗聲曰：千年桃核裏，覓甚舊時仁。又一日
X84n1585_p0708a15║室中侍立次，機舉百丈野狐話詰曰：不落因果，便墮
X84n1585_p0708a16║野狐身。不昧因果，便脫野狐身。且道利害在什麼處？
X84n1585_p0708a17║師擬答，機遽震威一喝，師當下渙然冰釋。因同參苦
X84n1585_p0708a18║問，師答頌曰：百丈野狐，野狐百丈。埋作一坑，伏惟尚
X84n1585_p0708a19║享。後出世湖之烏回，遷杭之報國中竺。天曆元年，文
X84n1585_p0708a20║宗以潛邸為大龍翔集慶寺，玅簡名德開山。師首膺
X84n1585_p0708a21║其選，賜號廣智全悟大禪師。復驛召赴闕，見上奎章
X84n1585_p0708a22║閣，賜坐咨問法要。及順帝御極，待遇益隆。後以老病
X84n1585_p0708a23║求退，優詔不許。勅外臺護視，使安居終老。上堂：安養
X84n1585_p0708a24║國中，水鳥樹林，悉皆念佛。知足天上，樹相撐觸，演說
X84n1585_p0708b01║苦空。豎拂子：山僧拂子穿却汝諸人鼻孔，諸人向甚
X84n1585_p0708b02║處出氣？入新寺，陞座：第一義諦，明如杲日，寬若太虗。
X84n1585_p0708b03║萬彚森然，纖塵不立。明今舉古，無非節外生枝。立主
X84n1585_p0708b04║立賓，何異虗空釘橛。然聖旨建寺，諸官臨筵，不可只
X84n1585_p0708b05║恁麼休去。還有共相激揚底麼？問答不錄。乃曰：釋迦
X84n1585_p0708b06║世尊捨金輪而登佛位，今上皇帝從佛位而御金輪。
X84n1585_p0708b07║收攝三千剎海於一印中，具足八萬法門於一毫上。
X84n1585_p0708b08║如華嚴會上菩薩得無盡福德藏解脫門，於一器中
X84n1585_p0708b09║出生種種美味飲食，又於眾會仰觀空中而雨種種
X84n1585_p0708b10║珍寶，隨眾生心悉令滿足，然後得其寶者盡證法門，
X84n1585_p0708b11║食其味者咸成玅道，無一塵而不具足佛事，無一法
X84n1585_p0708b12║而不圓滿正宗。即今崇建寶坊，闡揚法施，諸天音樂
X84n1585_p0708b13║不鼓自鳴，梵唄詠歌自然敷奏，十方菩薩咸集道場，
X84n1585_p0708b14║八部天龍同伸慶讚。還有不歷化城，徑登寶所者麼？
X84n1585_p0708b15║擊拂子：四海已歸皇化裏，時清休唱太平歌。上堂：孤
X84n1585_p0708b16║峯頂上目視雲霄，無乃埋沒己靈；十字街頭和泥合
X84n1585_p0708b17║水，且貴流通正眼。拈拄杖：釋迦已滅，彌勒未生，正當
X84n1585_p0708b18║今日，千聖命脈、列祖鉗鎚總在新報國手裏。拈起也，
X84n1585_p0708b19║七穿八穴，頭頭現無邊玅身；放下也，鑑地輝天，處處
X84n1585_p0708b20║彰寶王剎海。說甚麼谿山各異，雲月是同？至化無為
X84n1585_p0708b21║功不宰，蕩然一片古皇風。復舉：誌公令人傳語思大
X84n1585_p0708b22║和尚曰：何不下山教化眾生去？一向目視雲漢作什
X84n1585_p0708b23║麼？思大曰：三世諸佛被我一口吞盡，何處更有眾生
X84n1585_p0708b24║可度？師曰：思大和尚被誌公一拶，直得倒退三千，進
X84n1585_p0708c01║退兩序。上堂：心空及第，選佛何必選官？荷負叢林，為
X84n1585_p0708c02║眾一似為己。報國為法，擇人量材授職，如樂奏九成，
X84n1585_p0708c03║左右進退無不合度。只如一喝分賓主，照用一時行，
X84n1585_p0708c04║諸人作麼生甄別？喝一喝：九萬里鵬纔奮迅，三千年
X84n1585_p0708c05║鶴便翱翔。上堂：言發非聲，色前不物，著甚來由？聲色
X84n1585_p0708c06║裏睡眠，聲色裏坐臥，却較些子。所以道：即此見聞非
X84n1585_p0708c07║見聞，無餘聲色可呈君。箇中若了全無事，體用何妨
X84n1585_p0708c08║分不分？驀拈拄杖：水流黃葉來何處？牛帶寒鴉過別
X84n1585_p0708c09║村。卓拄杖。上堂，舉：黃龍南禪師室中垂語曰：我手何
X84n1585_p0708c10║似佛手？我脚何似驢脚？人人有箇生緣，那箇是上座
X84n1585_p0708c11║生緣？師曰：黃龍三關如商君立法，法雖立而廢先王
X84n1585_p0708c12║之道。故當時出其門者甚多，得其傳者益寡。使其恪
X84n1585_p0708c13║守慈明家法，子孫未致斷絕。僧侍立次，師展兩手曰：
X84n1585_p0708c14║八字打開了也，為什麼不肯承當？僧曰：休來鈍置。師
X84n1585_p0708c15║曰：許多時沒一點氣息。便打。一日，謂眾曰：青州布衫
X84n1585_p0708c16║重七斤，古人已道過了也。畢竟萬法歸一，一歸何處？
X84n1585_p0708c17║一僧出曰：東廊頭，西廊下。師曰：什麼處見趙州？僧擬
X84n1585_p0708c18║議，師曰：棒上不成龍。僧參，師曰：豎拂拈槌，古人榜樣。
X84n1585_p0708c19║擎叉舞劍，列祖條章。衲僧門下合作麼生？僧珍重便
X84n1585_p0708c20║行，師曰：不消一劄。師一日問僧：甚處來？僧曰：遊山來。
X84n1585_p0708c21║師曰：笠子下拶破洛浦，徧參底作麼生？僧曰：未入門
X84n1585_p0708c22║時已呈似和尚了也。師曰：即今為什麼不拈出？僧擬
X84n1585_p0708c23║議，師便打。至正四年甲申五月，示微疾，作手書別交
X84n1585_p0708c24║游，囑其徒以兩朝所賜金幣作萬佛閣，上報國恩。二
X84n1585_p0709a01║十二日，書偈趺坐而寂。其年秋八月十有六日，葬于
X84n1585_p0709a02║石頭城塔院之後岡，壽六十一，臘四十六。黃文獻公
X84n1585_p0709a03║溍撰碑銘，虞文靖公集著行道紀。洪武甲寅，遷葬于
X84n1585_p0709a04║撥雲山，與康僧會古塔相鄰。所著有禪林清規及四
X84n1585_p0709a05║會語錄、蒲室集行世。
X84n1585_p0709a06║嘉興府祥符梅屋念常禪師俗姓黃，華亭人。父文祐，
X84n1585_p0709a07║母楊氏。乞嗣大悲像，一夕夢老僧託宿，因而有娠。至
X84n1585_p0709a08║元壬午三月十二日誕生，是夜神光燭室，異香襲人。
X84n1585_p0709a09║師幼喜孤坐，年十二依平江圓明院體志出家，十四
X84n1585_p0709a10║薙髮受具。至大戊申，佛智晦機，自江西百丈遷杭之
X84n1585_p0709a11║淨慈，師往參承。值佛智上堂，舉太原孚上座聞角聲
X84n1585_p0709a12║悟道因緣頌曰：琴生入滄海，太史遊名山。從此楊州
X84n1585_p0709a13║城外路，令嚴不許早開關。師於言下豁然有省，投丈
X84n1585_p0709a14║室呈所解。佛智頷之，俾掌記室。迨智遷徑山，師職後
X84n1585_p0709a15║版，表率一眾。丙辰奉朝廷遴選，出世祥符。所著有佛
X84n1585_p0709a16║祖通載二十二卷。
X84n1585_p0709a17║明州雪竇石室祖瑛禪師吳江陳氏子。髫年出家於
X84n1585_p0709a18║普向寺，年十五祝髮受具戒，即䇿杖遊方。初從虗谷
X84n1585_p0709a19║陵于仰山，聞徑山晦機道望，亟往投之，一見契合，遂
X84n1585_p0709a20║留掌記。後出世明之隆教，遷杭之萬壽、明之雪竇育
X84n1585_p0709a21║王。有謝天童、平石砥問疾偈曰：是身無我病根深，慚
X84n1585_p0709a22║愧文殊遠訪臨。自有巖華談不二，青燈相對笑吟吟。
X84n1585_p0709a23║法身徧在一切處，噇飯噇空得自由。太白鄮峯煙雨
X84n1585_p0709a24║裏，笋與來往亦風流。𣆶年得痿痺疾，造一龕曰木裰，
X84n1585_p0709b01║日坐其中，不涉世事。至正癸未三月，見一衰衣婦人
X84n1585_p0709b02║扣頭，請師應身為國王。師曰：吾不願生天王家。逾十
X84n1585_p0709b03║七日，趺坐而化。臨終偈曰：五十三年，弄巧成拙。踏破
X84n1585_p0709b04║虗空赤脚行，萬象森羅笑不輟。
X84n1585_p0709b05║杭州中竺一關正逵禪師番陽人，族方氏。參晦機于
X84n1585_p0709b06║淨慈，機問：甚處人？師曰：番陽。機曰：番陽湖水深多少？
X84n1585_p0709b07║師曰：瞪目不見底。機曰：恁麼則浸爛衲僧鼻孔也。師
X84n1585_p0709b08║曰：終不借和尚鼻孔出氣。機曰：畢竟借誰鼻孔出氣？
X84n1585_p0709b09║師曰：恭惟和尚萬福。機肯之，命充侍者。逾二年，參中
X84n1585_p0709b10║峯于天目，復謁徑山元叟，命掌記。笑隱主中竺，俾師
X84n1585_p0709b11║分座。出世金陵，崇因帝師授以佛日普照之號。遷鳳
X84n1585_p0709b12║山資福，陞主報國，再遷中竺。示眾曰：心不是佛，智不
X84n1585_p0709b13║是道，一念涉思惟，全身入荒艸。所以道：目前無法，意
X84n1585_p0709b14║在目前；不是目前法，非耳目之所到。古今天地、古今
X84n1585_p0709b15║日月、古今山河、古今人倫，頭頭顯露，物物全彰。不從
X84n1585_p0709b16║千聖借，不向萬機求，內外絕承當，古今無處所。恁麼
X84n1585_p0709b17║解會，猶是錯認驢鞍轎作阿爺下頷。雖然，既是泗洲
X84n1585_p0709b18║大聖，因甚在揚州出現？良久，曰：參。後示寂，世壽五十
X84n1585_p0709b19║七，僧臘四十四。
X84n1585_p0709b20║明州佛巖仲方天倫禪師象山張氏子。幼而岐嶷，投
X84n1585_p0709b21║廣德天寧竺源剃落。源曰：汝志宏遠，堪任大法，無為
X84n1585_p0709b22║我滯。遂往見虎丘東州永。偶過旃檀林，同一僧看傳
X84n1585_p0709b23║燈錄，謂師曰：千七百則公案，渾如生銕鎖子一般，只
X84n1585_p0709b24║要鎖匙入手。師言下點首默契。乃參晦機於淨慈。纔
X84n1585_p0709c01║人門，機曰：湖山靄靄，湖水漾漾，浸爛你鼻孔，塞破你
X84n1585_p0709c02║眼睛，因甚不知？師曰：通身無影象，步步絕形蹤。機曰：
X84n1585_p0709c03║未在，更道。師拂袖便出。機俾居侍司，復掌藏鑰。師憚
X84n1585_p0709c04║其繁，嘆曰：世降道衰，人根浮薄。宿師碩德，具大知見，
X84n1585_p0709c05║猶不為學者信服。無他，葢表裏不純故也。自是必欲
X84n1585_p0709c06║剷蹤削蹟。聞吳興桃華塢僻邃，乃往縛茆。一日灌園
X84n1585_p0709c07║次，忽四山雲暝，驟雨疾風，摧折林木。霹靂一聲，胷中
X84n1585_p0709c08║疑礙頓釋。乃曰：大奇大奇也大奇，掇轉虗空顛倒騎，
X84n1585_p0709c09║蟭螟吞却五須彌。曩於南屏室中屢叩老和尚，終不
X84n1585_p0709c10║肯為我說。使當時說破，安有今日耶？泰定丁卯，出主
X84n1585_p0709c11║廣德東泉，遷明之佛巖。笑隱居龍翔，招師分座說法。
X84n1585_p0709c12║南臺治書吐魯公數來問道，與師泛論契合。舉師主
X84n1585_p0709c13║保寧，僧參，師曰：好箇師僧，恁麼行脚？僧曰：撥艸瞻風，
X84n1585_p0709c14║豈圖別事？師曰：喫得棒也未？僧擬議，師便喝。問：如何
X84n1585_p0709c15║是和尚家風？師曰：誰人看不見？問：如何是一相三昧？
X84n1585_p0709c16║師曰：青黃赤白。問：如何是鳳臺境？師曰：鳳臺有什麼
X84n1585_p0709c17║境？上堂：初三十一，中九下七。七九六十三，九九八十
X84n1585_p0709c18║一。朝往西天，暮歸唐土。一馬生三寅，石牛欄古路。臘
X84n1585_p0709c19║八，上堂：昨夜覩明星悟道，後園風打籬笆倒。曉來無
X84n1585_p0709c20║蹟可追尋，雪山依舊生青艸。上堂：言無展事，語不投
X84n1585_p0709c21║機。承言者喪，滯句者迷。與麼也不得，不與麼也不得，
X84n1585_p0709c22║與麼不與麼總不得。你有拄杖子，我與你拄杖子。你
X84n1585_p0709c23║無拄杖子，我奪却你拄杖子。上堂，舉雲門因僧問：久
X84n1585_p0709c24║雨不晴時如何？門曰：劄。師曰：雲門一劄，猿啼巴峽。熊
X84n1585_p0710a01║耳峯高，石頭路滑。師𣆶年卜築於鳳臺之西，曰新菴。
X84n1585_p0710a02║將終，謂淨覺曇曰：欲以後事相浼，今日何日？覺曰：二
X84n1585_p0710a03║十九日。師曰：月窮日不宜去，明日五月一吾行矣。至
X84n1585_p0710a04║期，召門人付囑，舉手作別，端坐而逝。壽六十六，臘五
X84n1585_p0710a05║十一。
X84n1585_p0710a06║越州天衣業海子清禪師上堂：三歲孩兒抱華鼓，八
X84n1585_p0710a07║十翁翁輥繡毬。嬌羞老醜都呈露，直得諸人笑不休。
X84n1585_p0710a08║山僧昔在南屏山下糞掃堆頭，拾得一領破襴衫子，
X84n1585_p0710a09║抖擻將呈天目，不為顧采。又過崇德，撞著惡辣漢，被
X84n1585_p0710a10║渠撦破七孔八穿，收拾歸南屏。深藏四十餘年，不將
X84n1585_p0710a11║輕與外人。無端今日來，天衣比看破舊相似，顏色一
X84n1585_p0710a12║般。著來嫌袖大，起舞覺天寬。直得十峯齊起舞，雙㵎
X84n1585_p0710a13║共鳴湍。盡看當場鮑老，不知笑倒傍觀。遂大笑，拈拄
X84n1585_p0710a14║杖畫一畫：更把一枝無孔笛，等閒吹出萬年歡。復舉
X84n1585_p0710a15║三聖逢人則出話，師曰：二大老竊得臨濟些子家私，
X84n1585_p0710a16║各自賣弄。檢點將來，好與一坑埋却。同參至，上堂：颯
X84n1585_p0710a17║颯凉風景，同人訪寂寥。煑茶山下水，燒鼎洞中樵。慈
X84n1585_p0710a18║祖將常住物，作自己人情。天衣則不然：供佛嬾拈華，
X84n1585_p0710a19║延賓不煑茶。莫嫌無禮數，冷淡是僧家。（師之出世，天衣年已八十
X84n1585_p0710a20║六矣。有季潭泐公疏曰：大鵬舉翮便高，蟠桃開華何晚？又曰：宜兜率見素翁而下拜，如西伯得呂望而載歸。大
X84n1585_p0710a21║抵不苟時名，亦神鼎諲公之流亞也。）
X84n1585_p0710a22║徑山高禪師法嗣
X84n1585_p0710a23║杭州中竺一溪自如禪師閩人。元兵下南江，師年少，
X84n1585_p0710a24║遭遊卒挾至臨安，遺之而去。富民胡氏收養之，令伴
X84n1585_p0710b01║子讀，師隅立默識無所失，胡氏因子之。既長，俾師隷
X84n1585_p0710b02║里中無相寺為僧，參雲峯于徑山，得旨初住萬壽。天
X84n1585_p0710b03║曆初，中竺笑隱訢奉詔開山龍翔，因舉代住者三人，
X84n1585_p0710b04║御筆點師名，宣政院具疏請師居焉。有大家黃氏者，
X84n1585_p0710b05║重師道行，嘗供伊蒲塞饌。一日，請歸其家，進供愈勤，
X84n1585_p0710b06║乃開私帑所藏金玉示師。師怫然，歸語徒眾曰：彼黃
X84n1585_p0710b07║氏以帑中寶示我，將欲誘我死去為其子耶？出家兒
X84n1585_p0710b08║視金玉當如瓦礫，古來墮此轍者頗多，非但為其子，
X84n1585_p0710b09║為其牛馬者有之。遂與黃氏絕。後遷化，茶毗靈異頗
X84n1585_p0710b10║多。
X84n1585_p0710b11║江州東林古智喆禪師都昌人，族巢氏。初住興國興
X84n1585_p0710b12║聖，遷東林。上堂：過去諸佛已說，未來諸佛當說，現在
X84n1585_p0710b13║諸佛今說。且道畢竟說箇甚麼？卓拄杖，下座。上堂：明
X84n1585_p0710b14║來暗謝，智起惑亡。黑牛臥死水，癩馬繫枯樁。何似東
X84n1585_p0710b15║村黑王老，黃昏伸脚睡，一覺到天光。山僧與麼道，切
X84n1585_p0710b16║忌錯承當。上堂：盡令提綱，聖凡罔測。放開綫道，普請
X84n1585_p0710b17║同參。熏風自南來，殿閣生微凉。上堂：諸禪德，祖師道：
X84n1585_p0710b18║圓同太虗，無欠無餘。三條椽下，七尺單前，切忌依他
X84n1585_p0710b19║作解。莫有向天外出頭底麼？乃曰：巡堂喫茶。禮暹道
X84n1585_p0710b20║者塔偈曰：髑髏元自有靈光，雪竇何曾抖尿腸。截斷
X84n1585_p0710b21║婆婆三寸舌，至今雙劍倚天長。送萬禪人參徑山虗
X84n1585_p0710b22║谷和尚偈曰：萬轍千途同一車，參方眼正不曾差。一
X84n1585_p0710b23║千七百人中主，元是仰山小釋迦。
X84n1585_p0710b24║明州天童怪石奇禪師普說，其略曰：參禪本無難易，
X84n1585_p0710c01║只要具大信根，有決烈志，萬機休罷，千聖不𢹂，坐斷
X84n1585_p0710c02║諸緣，不存一法，如太虗空了無朕迹，如須彌盧屹然
X84n1585_p0710c03║不動，無上真乘方可希冀。又曰：此事如人饑渴相似，
X84n1585_p0710c04║說飲說食豈能救療？直須自飲水、自喫飯，方有實効
X84n1585_p0710c05║處。又曰：因舉從上先德痛切為人語要開示，倘能向
X84n1585_p0710c06║者裏虗却心，不即法相、不離法相，一聞頓悟，便是涅
X84n1585_p0710c07║槃會上廣頟屠兒放下屠刀立地成佛底時節。是即
X84n1585_p0710c08║是，不得恁麼會。言多去道轉遠，且截斷葛藤。喝一喝，
X84n1585_p0710c09║下座。
X84n1585_p0710c10║杭州徑山本源善達禪師仙居柴氏子。早年同及菴
X84n1585_p0710c11║信行脚，誓不歷職。初見雪巖於仰山，尋還浙西，參徑
X84n1585_p0710c12║山雲峯。入室有省，峯印可之。適慧雲虗席，命師補處。
X84n1585_p0710c13║後遷保寧、淨慈、徑山，皆有成績可紀。師居常不設臥
X84n1585_p0710c14║榻，夜則焚香然燭，端坐達旦，率以為常。又體所稟與
X84n1585_p0710c15║人異，遇嚴寒則衣絺綌，大熱則衣繒絮。甞以盋資建
X84n1585_p0710c16║大圓院於東路半山，接待雲侶。一日自知時至，會眾
X84n1585_p0710c17║敘平生行脚事畢，須臾端坐而寂。
X84n1585_p0710c18║龍巖真首座諸方屢聘，高臥不起。嘗作樂閒歌曰：即
X84n1585_p0710c19║心是佛，無心是道。萬事但隨緣，自覺身心好。院子從
X84n1585_p0710c20║來不要住，便是佛也不要做。律亦不曾持，戒亦不曾
X84n1585_p0710c21║破。放行把住總由人，執法修行驢拽磨。要行便行，要
X84n1585_p0710c22║坐便坐。也不精進，也不懶惰。一卷三字經，逐日為工
X84n1585_p0710c23║課。有時深深海底行，有時高高山頂臥。幾生修得做
X84n1585_p0710c24║閒人，肯為虗名被羈鎖。我不輕汝等，從他當面唾。百
X84n1585_p0711a01║年能得幾光陰，何必強分人與我。貧也不須憂，富也
X84n1585_p0711a02║休莊大。閻王相請無親疎，盡付一堆紅焰火。自家作
X84n1585_p0711a03║得主宰，終不隨風倒柁。補破遮寒暖即休，淡飯麤茶
X84n1585_p0711a04║隨分過。我作樂閒歌，自歌還自和。不是閒人不肯閒，
X84n1585_p0711a05║世上閒人能幾箇。
X84n1585_p0711a06║何山明禪師法嗣
X84n1585_p0711a07║明州恭都寺者廉介自持，日誦法華，因聆銕鏡上堂
X84n1585_p0711a08║語，遂得心要。嘗夜坐有偈曰：點盡山窻一盞油，地爐
X84n1585_p0711a09║無火冷啾啾；話頭留向明朝舉，道者敲鐘又上樓。銕
X84n1585_p0711a10║鏡因陞堂，特稱賞之。臨終無疾，更衣坐逝。闍維，舌根
X84n1585_p0711a11║不壞。
X84n1585_p0711a12║天童鑒禪師法嗣
X84n1585_p0711a13║明州雪竇竺田汝霖禪師昌國王氏子。從梅㵎福公
X84n1585_p0711a14║祝髮受具。聞天童止泓道化，往參，命為侍者。一日，室
X84n1585_p0711a15║中舉趙州狗子無佛性話，師豁然有省。已而見悅堂
X84n1585_p0711a16║誾於靈隱，堂器之，命典記室。會其受業師祖方巖會
X84n1585_p0711a17║禪師，赴隆興上藍，師侍行。因游百丈，謁晦機，遂命分
X84n1585_p0711a18║座。出世明之雪竇𣆶。主萬壽僅一載，示微疾，更衣書
X84n1585_p0711a19║偈，訣眾而逝。時至元五年五月廿五日也。茶毗設利，
X84n1585_p0711a20║五色如菽粟者，不可勝數。壽六十六，臘五十。
X84n1585_p0711a21║湖州道場玉溪思珉禪師象山張氏子。首參雲峯于
X84n1585_p0711a22║徑山，次謁止泓于天童。泓問：近自何來？師曰：徑山。泓
X84n1585_p0711a23║曰：未離徑山一句作麼生道？師曰：平如鏡面，險似懸
X84n1585_p0711a24║崖。泓曰：昨夜山前因甚虎齩大蟲？師擬進語，泓即掌
X84n1585_p0711b01║之，師忽有省。一日侍次，泓舉：世尊因外道問：不問有
X84n1585_p0711b02║言，不問無言。世尊良久，意旨如何？師叉手進前。泓曰：
X84n1585_p0711b03║外道讚歎曰：世尊大慈，開我迷雲，令我得入。又作麼
X84n1585_p0711b04║生？師曰：君子愛財，取之有道。泓喜其類己，令典藏。大
X84n1585_p0711b05║德四年，出世郡之吉祥，遷金文大梅保福帝師，賜佛
X84n1585_p0711b06║心明妙之號。至順三年，廣教府聘主雙林。元統二年，
X84n1585_p0711b07║行省選住道場。示眾：此事如銕壁銀山，如大火聚，湊
X84n1585_p0711b08║泊不得，回避不得。你輩合作麼生？直饒脚不點地，別
X84n1585_p0711b09║有通霄活路，也是不快漆桶。上堂：依經解義，三世佛
X84n1585_p0711b10║冤。離經一字，即同魔說。拈拄杖卓一下：六月不熱，五
X84n1585_p0711b11║穀不結。至元三年四月示微疾，至二十八日書偈而
X84n1585_p0711b12║逝。
X84n1585_p0711b13║靈隱誾禪師法嗣
X84n1585_p0711b14║杭州徑山月江宗淨禪師金華倪氏子。自幼聰慧絕
X84n1585_p0711b15║倫，年十七從正覺院文譯受業，因誦楞嚴如人以手
X84n1585_p0711b16║指月，是人因指應當見月，豁然開悟。遂謁悅堂，問：黃
X84n1585_p0711b17║檗打臨濟，你作麼生會？師曰：按牛頭喫艸。堂奇之，命
X84n1585_p0711b18║維那職。後出世徑山，玄風遠播。𣆶歲退居東堂，示眾
X84n1585_p0711b19║曰：坐斷陵霄已十年，匡宗論道只隨緣。於今休去便
X84n1585_p0711b20║休去，嘯月吟風樂自然。元統壬戌十月三日示微疾，
X84n1585_p0711b21║當午集眾說偈曰：祖師門下客，開口論無生。老我百
X84n1585_p0711b22║不會，日午打三更。語畢端坐而逝，壽六十七，全身塔
X84n1585_p0711b23║於圓照菴。
X84n1585_p0711b24║江州東林無外宗廓禪師南昌人，魏姓，久依悅堂。一
X84n1585_p0711c01║日，室中舉溪聲盡是廣長舌因緣，機契，遂授記莂。出
X84n1585_p0711c02║世雲居，𣆶遷東林。送僧之東吳偈曰：佛是西天老比
X84n1585_p0711c03║丘，何緣臥倒在蘇州？憑君此去輕扶起，問取二千年
X84n1585_p0711c04║話頭。臨終集眾說偈曰：吾年七十一，世緣今已畢。挨
X84n1585_p0711c05║倒五須彌，夜半日頭出。語畢而逝。
X84n1585_p0711c06║中竺有禪師法嗣
X84n1585_p0711c07║嘉興府石門真覺元翁信禪師真覺開山，上堂。向上
X84n1585_p0711c08║一機，末後一訣，佛祖不傳，千聖結舌。莫有轉身吐氣
X84n1585_p0711c09║者麼？出來通箇消息看。僧問：鈯斧開山從古有，師今
X84n1585_p0711c10║新啟石門關，借路經過，不妨一問。師曰：公驗快將來。
X84n1585_p0711c11║僧曰：如何是關中主？師曰：鏌鎁橫在手，未肯斬癡頑。
X84n1585_p0711c12║僧擬議，師便喝，僧禮拜，師曰：癡頑漢。乃曰：滿目溪山
X84n1585_p0711c13║絕點埃，無邊剎海自周圍，毗盧樓閣重重現，誰覩門
X84n1585_p0711c14║門有善財？卓拄杖：石門關啟，真覺場開，一任南來與
X84n1585_p0711c15║北來。小參。建法幢，立宗旨，明明佛勅曹溪是。大眾！建
X84n1585_p0711c16║法幢則固然，如何是立宗旨？莫是三轉五轉豎拳下
X84n1585_p0711c17║喝麼？莫是默然據座拂袖便行麼？莫是語言文字確
X84n1585_p0711c18║古論今麼？莫是灰頭土面長坐不臥麼？切須仔細。若
X84n1585_p0711c19║是正眼不明，盡墮偏邪執滯。所以道：醍醐上味為世
X84n1585_p0711c20║所珍，遇斯等人翻成毒藥。據我祖師門下，盡十方世
X84n1585_p0711c21║界是箇無縫銕壁，達磨不識；盡十方世界是箇無孔
X84n1585_p0711c22║銕鎚，迦葉不知。無汝擬議處，無汝承當處，旋天轉地，
X84n1585_p0711c23║換斗移星，雙放雙收，透頂透底。還會麼？龍袖拂開全
X84n1585_p0711c24║體現，象王行處絕狐蹤。
X84n1585_p0712a01║風旛中禪師法嗣
X84n1585_p0712a02║呂銕船居士母秦國夫人夢公安二聖住持福嵒佑
X84n1585_p0712a03║禪師至舍而生。弱冠時參空山，一日山問曰：曾見趙
X84n1585_p0712a04║州麼？士厲聲曰：無。山休去，每稱於人曰：再來人也。士
X84n1585_p0712a05║嘗任江淮都總管，於蘇之嘉定建永壽寺以延雲水，
X84n1585_p0712a06║賡和永明壽禪師山居詩及他偈，言皆超倫邁俗。達
X84n1585_p0712a07║磨忌，拈香曰：西來不稱梁王旨，西去空𢹂一隻履。若
X84n1585_p0712a08║言妙用與神通，真正衲僧誰數你？九年面壁尋出場，
X84n1585_p0712a09║接得一人又無臂。衣盂連累到盧能，從此葛藤生不
X84n1585_p0712a10║已。罪過有彌天，源流無滴水。今朝七百八十六年逢
X84n1585_p0712a11║忌辰，那箇兒孫不痛徹骨髓？一爐香篆一甌茶，報恩
X84n1585_p0712a12║却是孤恩底。欲把拳頭舉似伊，憐渠已沒當門齒。
X84n1585_p0712a13║華藏見禪師法嗣
X84n1585_p0712a14║蘇州陽山金芝嶺銕𭪿念菴主示眾。靈山付囑，天下
X84n1585_p0712a15║葛藤樁。少室單傳，諸方是非窟。安心懺罪，破漆桶又
X84n1585_p0712a16║要重光。付法傳衣，滯行貨徒勞索價。臨濟棒頭開正
X84n1585_p0712a17║眼，拳下示生涯。曹洞錦帳繡鴛鴦，行人難得見。雲門
X84n1585_p0712a18║三句可辨，一鏃遼空。法眼大地山河，俱為妙用。溈仰
X84n1585_p0712a19║團圝無縫罅，壁立絕中邊。看來世界清平，何用強生
X84n1585_p0712a20║節目。金芝今日為諸人斷者公案去也，看看。以拄杖
X84n1585_p0712a21║畫一畫，四海浪平龍睡穩，九天雲淨鶴飛高。復舉三
X84n1585_p0712a22║聖道，我逢人則出，出則不為人。興化道，我逢人則不
X84n1585_p0712a23║出，出則便為人。頌曰，誰謂家風分兩邊，一條拄杖兩
X84n1585_p0712a24║人牽。休觀千嶂陵雲勢，好看銀河落九天。頌舍利弗
X84n1585_p0712b01║入城，月上女出城話，曰，出城入郭兩相逢，來去誰云
X84n1585_p0712b02║路不同。回首涅槃臺上望，九州四海一家風。
X84n1585_p0712b03║皖山凝禪師法嗣
X84n1585_p0712b04║松江府澱山蒙山德異禪師高安盧氏子。初參承天
X84n1585_p0712b05║孤蟾，命看趙州無字話。一日，蟾問：亡僧遷化向甚處
X84n1585_p0712b06║去？師罔措，悱發參究。因首座入堂，墜香盒作聲，豁然
X84n1585_p0712b07║有省。述偈曰：沒興路途窮，踏翻波是水。超羣老趙州，
X84n1585_p0712b08║面目只如此。尋謁雪巖，退耕虗舟諸大老。舟問：不是
X84n1585_p0712b09║心，不是佛，不是物，是什麼？師曰：所供竝是詣實。又問：
X84n1585_p0712b10║南泉斬貓，意旨如何？師曰：剖腹傾心。舟曰：趙州戴艸
X84n1585_p0712b11║鞋出去，又作麼生？師曰：手脚俱露。一日室中，舟問：雪
X84n1585_p0712b12║覆千山，為甚麼孤峯不白？師曰：別是一乾坤。舟大稱
X84n1585_p0712b13║賞。勸謁皖山，山問：光明寂照徧河沙，豈不是張拙秀
X84n1585_p0712b14║才語？師擬答，山震威一喝，師當下釋然。一日，山舉：臥
X84n1585_p0712b15║雲深處不朝天，因甚到者裏？師曰：邦有道則見。山深
X84n1585_p0712b16║肯之。承天覺菴，處以第一座。後隱居蓮湖橋休休菴，
X84n1585_p0712b17║出世澱山。僧問：保壽開堂，三聖推出一僧，意旨如何？
X84n1585_p0712b18║師曰，兩彩一賽。曰，保壽便打，又作麼生？師曰，為人須
X84n1585_p0712b19║為徹。曰，三聖道，恁麼為人，非但瞎却者僧眼，瞎却鎮
X84n1585_p0712b20║州一城人眼去在。是肯他不肯他？師曰，兜率陀天一
X84n1585_p0712b21║晝夜，人間四百年。上堂。昨日十四，今日十五。靈利衲
X84n1585_p0712b22║僧，吞却佛祖。從教謝三郎，月下自搖艣。阿呵呵，莫莽
X84n1585_p0712b23║鹵。甜瓜徹蒂甜，苦瓠連根苦。示眾。蘇州有，常州有，八
X84n1585_p0712b24║角磨盤空裏走。日面佛，月面佛，覿面和盤都托出。便
X84n1585_p0712c01║與麼掀倒禪牀，拂袖散去，法門幸甚。或有猶豫之者，
X84n1585_p0712c02║只得把手牽汝歸家。聞聲悟道，見色明心。豎拂子曰，
X84n1585_p0712c03║見麼？見底是色，那箇是心？喝一喝曰，聞麼？聞底是聲，
X84n1585_p0712c04║那箇是道？直下正眼豁開，方得入門。猶是脫白沙彌，
X84n1585_p0712c05║要與衲僧齊驅竝駕，更進竿頭一步。
X84n1585_p0712c06║金牛真禪師法嗣
X84n1585_p0712c07║舒州太湖普明無用寬禪師結夏，上堂。諸方結制，有
X84n1585_p0712c08║甚巴鼻？太湖梁山，冷冰冰地。二百箇銕頟銅頭，無用
X84n1585_p0712c09║分作兩處。提起放下，吞聲飲氣。擬議之間，頂門著地。
X84n1585_p0712c10║卓拄杖，下座。佛成道日，上堂。六年雪山錯，忽見明星
X84n1585_p0712c11║錯，走下山來錯錯錯。假使九州之銕，也難鑄此一錯。
X84n1585_p0712c12║卓拄杖，大地含靈，同成正覺。中峯和尚至，上堂。明明
X84n1585_p0712c13║百艸頭，明明祖師意。天目山古佛，輝天并鑒地。虎齩
X84n1585_p0712c14║大蟲，蛇吞鼈鼻。擲拄杖，曰：直下來也，急著眼覰。大眾
X84n1585_p0712c15║懷香，拜請幻住大和尚慈悲開示。便下座。
X84n1585_p0712c16║真翁圓禪師法嗣
X84n1585_p0712c17║無為州天寧無能教禪師於門首懸一牌云：謹防惡
X84n1585_p0712c18║犬。竺源盛參，纔跨門便曰：老和尚為我趕狗。師便入
X84n1585_p0712c19║去，智首座出迎同坐。須臾師從面前過，智起白曰：此
X84n1585_p0712c20║上人得得來見和尚。師曰：已相見了也。已而師訶蒙
X84n1585_p0712c21║山不合引兄弟禮懺施食。源曰：實際理地不受一塵，
X84n1585_p0712c22║佛事門中不捨一法。師曰：不然。我宗門中合提何事？
X84n1585_p0712c23║如何是佛？麻三斤。如何是佛？乾屎橛。當提此事始得。
X84n1585_p0712c24║源曰：蒙山和尚嘗問學者曰：栽松道者不具二緣而
X84n1585_p0713a01║生。達磨大師葬熊耳後，隻履西歸。為復是神通妙用？
X84n1585_p0713a02║是法爾如然？師曰：為是他不會我道，莫作禪會得麼？
X84n1585_p0713a03║源當下如夢忽醒。
X84n1585_p0713a04║慶壽璋禪師法嗣
X84n1585_p0713a05║北京大慶壽海雲印簡禪師寧遠宋氏子。生而神悟。
X84n1585_p0713a06║七歲，父授以孝經開宗明義章，師曰：開者何宗？明者
X84n1585_p0713a07║何義？父驚異，於是俾從中觀沼禪師受業。年十一，納
X84n1585_p0713a08║具戒。十二，沼聽參問。一日，侍沼行，沼曰：法燈禪師道：
X84n1585_p0713a09║看他家事忙，且道承誰力？汝作麼生會？師將沼手一
X84n1585_p0713a10║掣，沼曰：者野狐精。師喏喏。沼曰：更須別參始得。年十
X84n1585_p0713a11║八，元兵破寧遠，四眾逃散，師侍沼如故。沼曰：吾迫桑
X84n1585_p0713a12║榆，汝方富有春秋，何當玉石俱焚？宜自遠遁。師泣曰：
X84n1585_p0713a13║因果無差，死生有命，安可離師苟免乎？沼察其誠，囑
X84n1585_p0713a14║曰：子向去朔漠，有大因緣，吾將與子北渡。後遇元帥
X84n1585_p0713a15║史天澤，載于黃犢車，經年至赤城。庚辰五月，沼將遷
X84n1585_p0713a16║寂，書偈曰：七十三年如掣電，臨行為君通一綫。泥牛
X84n1585_p0713a17║飛過海東來，天上人間尋不見。無疾而逝。闍維，收頂
X84n1585_p0713a18║骨舍利供養，師為乞食造塔。一夕，聞空中呼師名，師
X84n1585_p0713a19║瞥然有省。復聞人告曰：大事將成，毋滯于此。黎明，遂
X84n1585_p0713a20║䇿杖之燕。過松舖，值雨，宿崖下，因擊火，大悟曰：今日
X84n1585_p0713a21║始知眉橫鼻直，信道天下老和尚不寐語。明日，至景
X84n1585_p0713a22║州，見本無玄，玄問：從何所來？師曰：雲收幽谷。玄曰：何
X84n1585_p0713a23║處去？師曰：月照長松。玄曰：孟八郎漢便恁麼去也？師
X84n1585_p0713a24║諾諾趨出。初，沼臨終，師問：某甲當依何人了此大事？
X84n1585_p0713b01║沼曰：賀八十去。迨入燕，至大慶壽寺，乃省前讖，於是
X84n1585_p0713b02║謁璋。璋先一夕夢異僧䇿杖徑趨方丈踞座，天明，璋
X84n1585_p0713b03║謂知客曰：今日但有旦過，當令來見老僧。及𣆶師至，
X84n1585_p0713b04║璋笑曰：此夜來所夢者。師問：不來而來，作麼生相見？
X84n1585_p0713b05║璋曰：參須實參，悟須實悟，莫打野榸。師曰：某甲因擊
X84n1585_p0713b06║火迸散，乃知眉橫鼻直。璋曰：吾此處別。師曰：如何表
X84n1585_p0713b07║信？璋曰：牙是一口骨，耳是兩片皮。師曰：將謂別有。璋
X84n1585_p0713b08║曰：錯。師喝曰：艸賊大敗。璋休去。次日，璋舉臨濟兩堂
X84n1585_p0713b09║首座齊下喝，僧問：還有賓主也無？濟曰：賓主歷然，汝
X84n1585_p0713b10║作麼生會？師曰：打破秦時鏡，磨尖上古錐，龍飛霄漢
X84n1585_p0713b11║外，何勞更下槌？璋曰：途路之樂，終未到家。師曰：精靈
X84n1585_p0713b12║千載野狐魅，看破如今不值錢。璋曰：如是，如是。師拂
X84n1585_p0713b13║袖便出，遂命掌記。一日，璋謂師曰：汝今已到大安樂
X84n1585_p0713b14║田地，宜善護持，吾有如來正法眼藏、涅槃玅心密付
X84n1585_p0713b15║於汝，毋令湮沒。師掩耳而出。師住後，孔子之後元措
X84n1585_p0713b16║者渡河謁師，請復曲阜廟祀，師為言于忽都護曰：孔
X84n1585_p0713b17║子以大中至正之道、三綱五常之禮、正心誠意之本
X84n1585_p0713b18║教人，自孔子至今襲封五十一代，繼承祀事，未嘗有
X84n1585_p0713b19║缺。忽都護遂奏命復襲封爵。師兩主慶壽，年五十六，
X84n1585_p0713b20║忽患風痺，丁巳閏四月一日集眾說偈畢，遂泊然而
X84n1585_p0713b21║逝，茶毗獲舍利無算，諡佛日圓明大師。
X84n1585_p0713b22║
X84n1585_p0713b23║續燈存稾卷第五