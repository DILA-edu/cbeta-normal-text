X84n1585_p0713c01║
X84n1585_p0713c02║
X84n1585_p0713c03║續燈存稾卷第六
X84n1585_p0713c04║
X84n1585_p0713c05║明　嗣祖沙門東吳　通問　編定
X84n1585_p0713c06║笠澤居士華亭　施沛　彚集
X84n1585_p0713c07║臨濟宗
X84n1585_p0713c08║大鑑下第二十二世
X84n1585_p0713c09║仰山欽禪師法嗣
X84n1585_p0713c10║杭州西天目山高峯原玅禪師吳江人，族徐氏。母夢
X84n1585_p0713c11║僧乘舟投宿而孕。嘉熈戊戌三月二十三日申時生。
X84n1585_p0713c12║纔離襁褓，即喜趺坐。遇僧入門，輒愛戀欲從之。秊十
X84n1585_p0713c13║五，懇請父母投嘉禾密印寺法住為師。十六薙髮，十
X84n1585_p0713c14║七受具，十八習天台教，二十更衣入淨慈，立三年死
X84n1585_p0713c15║限。二十二請益斷橋倫，令參生從何來，死從何去話。
X84n1585_p0713c16║於是脅不至席，口體俱忘。雪巖寓北磵，師懷香往謁。
X84n1585_p0713c17║方問訊，即被打出。閉却門，一再往，始得親近。令看趙
X84n1585_p0713c18║州無字，自此參叩無虗日。巖忽問：阿誰與你拕箇死
X84n1585_p0713c19║屍來？聲未絕便打。如是者不知其幾。後值巖赴南明，
X84n1585_p0713c20║師上雙徑參堂。方半月，偶夢中忽憶斷橋室中所舉
X84n1585_p0713c21║萬法歸一，一歸何處話，疑情頓發，三晝夜日不交睫。
X84n1585_p0713c22║值少林忌，隨眾詣三塔諷經次，擡頭忽覩正祖和尚
X84n1585_p0713c23║真讚曰：百秊三萬六千朝，返覆元來是者漢。驀然打
X84n1585_p0713c24║破拕死屍之疑，時秊二十四矣。解夏詣南明，巖一見
X84n1585_p0714a01║便問：阿誰與你拕箇死屍到者裏？師便喝。巖拈棒，師
X84n1585_p0714a02║把住曰：今日打某甲不得。巖曰：為甚打不得？師拂袖
X84n1585_p0714a03║便出。翌日，巖問：萬法歸一，一歸何處？師曰：狗䑛熱油
X84n1585_p0714a04║鐺。巖曰：你那裏學者虗頭來？師曰：正要和尚疑著。巖
X84n1585_p0714a05║休去，自是機鋒不讓。次年江心度夏，過雪竇，見希叟
X84n1585_p0714a06║曇寓。旦過，曇問：那裏來？師拋下蒲團。曇曰：狗子無佛
X84n1585_p0714a07║性，上座作麼生？師曰：拋出大家看。曇乃自送歸堂。暨
X84n1585_p0714a08║巖挂牌於道場，開法於天寧，師皆隨侍。一日，巖問：日
X84n1585_p0714a09║間浩浩時，還作得主麼？師曰：作得主。又問：睡夢中作
X84n1585_p0714a10║得主麼？師曰：作得主。復問：正睡著時，無夢無想，無見
X84n1585_p0714a11║無聞，主在甚麼處？師無語。巖囑曰：從今日去，也不要
X84n1585_p0714a12║你學佛學法，也不要你窮古窮今，但只饑來喫飯，困
X84n1585_p0714a13║來打眠，纔眠覺來，却抖擻精神。我者一覺，主人公畢
X84n1585_p0714a14║竟在甚麼處安身立命？師遂奮志入龍𩯭，自誓曰：拌
X84n1585_p0714a15║一生做箇癡獃漢，決要者一著子明白。越五載，因同
X84n1585_p0714a16║宿道友推枕墮地作聲，廓然大徹，自謂如泗州見大
X84n1585_p0714a17║聖，遠客還故鄉，元來只是舊時人，不改舊時行履處。
X84n1585_p0714a18║住龍鬚九年，縛柴為龕，風穿日炙，冬夏一衲，不扇不
X84n1585_p0714a19║爐，日搗松和糜，延息而已。咸淳甲戌，遷武康雙髻。德
X84n1585_p0714a20║祐丙子春，大兵至，師掩關危坐自若。事定，戶履紛至，
X84n1585_p0714a21║師腰包宵遁，直入西天目之師子巖。巖拔地千仞，崖
X84n1585_p0714a22║石林立，師即洞營小室丈許，榜曰死關，悉屏給侍服
X84n1585_p0714a23║用，破甕為鐺，併日一食。洞梯山以升，雖弟子亦罕得
X84n1585_p0714a24║見，共築師子院，請師開堂。適雪巖於大仰寄師竹篦
X84n1585_p0714b01║拂子，至元丁亥，懷中瓣香遂為拈出。開堂，僧問：十方
X84n1585_p0714b02║同聚會，箇箇學無為，此是選佛場，心空及第歸。龐居
X84n1585_p0714b03║士恁麼道，還有為人處也無？師曰：有。曰：畢竟在那一
X84n1585_p0714b04║句？師曰：從頭問將來。曰：如何是十方同聚會？師曰：龍
X84n1585_p0714b05║蛇混雜，凡聖交參。曰：如何是箇箇學無為？師曰：口吞
X84n1585_p0714b06║佛祖，眼葢乾坤。曰：如何是選佛場？師曰：東西十萬，南
X84n1585_p0714b07║北八千。曰：如何是心空及第歸？師曰：動容揚古路，不
X84n1585_p0714b08║墮悄然機。曰：恁麼則言言見諦，句句朝宗。師曰：你甚
X84n1585_p0714b09║處見得？僧喝，師曰：也是掉棒打月。曰：此事且止，只如
X84n1585_p0714b10║西峯今日十方聚會，選佛場開，畢竟有何祥瑞？師曰：
X84n1585_p0714b11║山河大地，萬象森羅，情與無情，悉皆成佛。曰：既皆成
X84n1585_p0714b12║佛，因甚學人不成佛？師曰：你若成佛，爭教大地成佛？
X84n1585_p0714b13║曰：畢竟學人過在甚麼處？師曰：湘之南，潭之北。曰：還
X84n1585_p0714b14║許學人懺悔也無？師曰：禮拜著。僧禮拜，師曰：師子齩
X84n1585_p0714b15║人，韓獹逐塊。示眾：百千諸佛，歷代祖師，乃至天下老
X84n1585_p0714b16║和尚，以拂子擊禪牀一下，總向者裏墮坑落塹。還有
X84n1585_p0714b17║跳得出底麼？又擊一下，三生六十劫。上堂：無邊剎境，
X84n1585_p0714b18║自他不隔於毫端；十世古今，始終不離於當念。只如
X84n1585_p0714b19║山僧每日在張公洞裏橫眠豎眠，或歌或咏，諸人還
X84n1585_p0714b20║知麼？諸人每日在選佛場中東行西行，或瞋或喜，山
X84n1585_p0714b21║僧還知麼？若也彼此知得，不免分身碓搗，拔舌犂耕；
X84n1585_p0714b22║若也彼此不知，管取釋迦拱手，彌勒歸依。因甚如此？
X84n1585_p0714b23║不見道：知之一字，眾禍之門。上堂：萬法歸一，一歸何
X84n1585_p0714b24║處？乃顧視左右，下座。上堂：盡十方世界是箇盋盂，汝
X84n1585_p0714c01║等諸人喫粥喫飯也在裏許，屙屎放尿也在裏許，行
X84n1585_p0714c02║住坐臥乃至一動一靜總在裏許。若也識得，達磨大
X84n1585_p0714c03║師只與你做得箇洗脚奴子；若也不識，二時粥飯將
X84n1585_p0714c04║甚麼喫？參！結制，上堂：大限九旬，小限七日，麤中有細，
X84n1585_p0714c05║細中有密，密密無間，纖塵不立。正恁麼時，銀山銕壁，
X84n1585_p0714c06║進則無門，退之則失。如墮萬丈深坑，四面懸崖荊棘。
X84n1585_p0714c07║切須猛烈英雄，直下翻身跳出。若還一念遲疑，佛亦
X84n1585_p0714c08║救你不得。此是最上玄門，普請大家著力。山僧雖則
X84n1585_p0714c09║不管閒非，越例與諸人通箇消息。[○@(│*│*│)][○@(─/─/─)][○@(、/(、*、))]雪巖和尚
X84n1585_p0714c10║忌拈香。昔年瞎却我眼，今朝穿却你鼻。冤冤相報無
X84n1585_p0714c11║休，莫若克己復禮。遂插香，以袖掩面作哭聲。復以坐
X84n1585_p0714c12║具搭左肩上，作女人拜曰：非惟和光同塵，免得遞相
X84n1585_p0714c13║鈍置。師嘗室中垂語曰：大徹底人本脫生死，因甚命
X84n1585_p0714c14║根不斷？佛祖公案只是一箇道理，因甚有明與不明？
X84n1585_p0714c15║大修行人當遵佛行，因甚不守毗尼？杲日當空，無所
X84n1585_p0714c16║不照，因甚被片雲遮却？人人有箇影子，寸步不離，因
X84n1585_p0714c17║甚踏不著？盡大地是火坑，得何三昧不被燒却？倘下
X84n1585_p0714c18║語不契，閉門弗接，自非具透關眼者，鮮不望崖而退。
X84n1585_p0714c19║辛卯，鶴沙瞿提舉到山瞻禮，施巨莊贍眾，師固辭不
X84n1585_p0714c20║受。瞿請于官，乃於蓮華峯別營禪剎曰大覺，議以歲
X84n1585_p0714c21║入給常住，請嗣法祖雍領寺事。師患胃疾久，適雍來
X84n1585_p0714c22║省，師囑以後事。於十二月初一日黎明陞座，辭眾曰：
X84n1585_p0714c23║西峯三十年妄談般若，罪犯彌天。末後有一句子，不
X84n1585_p0714c24║敢累及諸人，自領去也。眾中還有知落處者麼？良久，
X84n1585_p0715a01║曰：毫釐有差，天地懸隔。辰巳間，復說偈曰：來不入死
X84n1585_p0715a02║關，去不出死關。銕蛇鑽入海，撞倒須彌山。泊然而寂。
X84n1585_p0715a03║遺命塔全身於死關。壽五十八，臘四十三。
X84n1585_p0715a04║衡州靈雲銕牛持定禪師太和磻溪王氏子，故宋尚
X84n1585_p0715a05║書贄九世孫也。自幼清苦剛介，有塵外志。秊三十，謁
X84n1585_p0715a06║西峯肯菴剪髮，得聞別傳之旨。尋往依雪巖，居槽廠，
X84n1585_p0715a07║服杜多行。一日，巖示眾曰：兄弟家做工夫，若也七晝
X84n1585_p0715a08║夜一念無間，無箇入處，斫取老僧頭做舀屎杓。師默
X84n1585_p0715a09║領，勵精奮發。因患痢，藥石漿飲皆禁絕，單持正念，目
X84n1585_p0715a10║不交睫者七日。至夜半，忽覺山河大地徧界如雪，堂
X84n1585_p0715a11║堂一身，乾坤包不得。有頃，聞擊木聲，豁然開悟，徧體
X84n1585_p0715a12║汗流，其疾亦愈。旦詣方丈舉似，巖反覆詰之，遂命為
X84n1585_p0715a13║僧。一日，巖上堂，舉：亡僧死了燒了，向甚麼處去？自代
X84n1585_p0715a14║曰：山河及大地，全露法王身。師於言下疑情蕩盡，即
X84n1585_p0715a15║出眾作禮曰：適來和尚舉揚般若，驚得法堂前石獅
X84n1585_p0715a16║子笑舞不已。巖曰：試道看。師曰：劫外春回萬物枯，山
X84n1585_p0715a17║河大地一塵無。法身超出如何舉？笑倒西天碧眼胡。
X84n1585_p0715a18║巖敲卓子曰：山河大地一塵無，者箇是什麼？師作掀
X84n1585_p0715a19║倒勢。巖笑曰：一彩兩賽。一日，入室次，巖曰：親切處道
X84n1585_p0715a20║將一句來。師曰：不道。巖曰：為什麼不道？師拈起香盒，
X84n1585_p0715a21║曰：者箇不值半文錢。巖曰：多口漢。巖巡堂次，師以楮
X84n1585_p0715a22║被裹身而臥。巖召至方丈，勵聲曰：我巡堂，汝打睡。若
X84n1585_p0715a23║道得，即放過；道不得，即趂下山。師隨口答曰：銕牛無
X84n1585_p0715a24║力懶耕田，帶索和犂就雪眠；大地白銀都葢覆，德山
X84n1585_p0715b01║無處下金鞭。巖曰：好箇銕牛也。因以為號，一時行輩
X84n1585_p0715b02║靡不推服。至元廿五年，至酃縣桃源山，愛其幽深，乃
X84n1585_p0715b03║有棲遯意。未幾，縣尹陳公及僚屬等入山問道，相率
X84n1585_p0715b04║執弟子禮，遂大唱雪巖之宗。大德七年正月十五日
X84n1585_p0715b05║示寂，壽六十四，臘二十六。全身塔於寺北三十里沙
X84n1585_p0715b06║潭。（其徒別流涇走浙江，謁虞文靖公集，求師塔銘。虞問：先有銕耶？先有牛耶？涇曰：先師親見仰山來。虞
X84n1585_p0715b07║點首笑曰：吾試為汝模畫之。天如和尚頌曰：銕牛誰後復誰先？口未開時欠一拳；好本弄成模畫去，牽犂拽耙
X84n1585_p0715b08║錯流傳。）
X84n1585_p0715b09║杭州徑山西白虗谷希陵禪師婺之義烏人，何姓。秊
X84n1585_p0715b10║十九薙髮，於東陽資壽院受具戒。即謁虗舟遠於雙
X84n1585_p0715b11║林，又依東叟穎於淨慈，掌內記。石林補處，師職侍者。
X84n1585_p0715b12║一日往叩雪巖于北磵，巖舉黃龍見慈明因緣問之，
X84n1585_p0715b13║稱師穎利。及巖遷大仰，遣書招師居第一座。一日巖
X84n1585_p0715b14║問曰：臨濟在黃檗三度喫六十拄杖，因甚向大愚肋
X84n1585_p0715b15║下築拳？師曰：鈍置殺人。巖便打，師拂袖而出。至元丙
X84n1585_p0715b16║戌巖將示寂，撫師肩曰：吾以此擔累汝。師曰：終不向
X84n1585_p0715b17║者裏活埋却。未幾巖化去，眾遂請師繼席。嘗垂三語
X84n1585_p0715b18║以驗來學曰：三乘十二分教，拈向一遊蝦蟇口裏道
X84n1585_p0715b19║將一句來。狗子聞哇聲，因甚齩破庫堂前露柱，獺徑
X84n1585_p0715b20║橋吞却集雲峯，是第幾機？答者罕契。一坐三十夏，規
X84n1585_p0715b21║範森嚴，毫不假借。銕關樞行脚時，嘗叩師。值冬至小
X84n1585_p0715b22║參，師舉雲門餬餅因緣，關呈四偈以進。師問：你是誰？
X84n1585_p0715b23║關曰：樞上座。師曰：從那裏來？關曰：雲門。師曰：你是顛
X84n1585_p0715b24║是狂？關曰：和尚眼在甚麼處？師便喝，關亦喝。師揮一
X84n1585_p0715c01║拳，關進前迎住曰：打即且置，雲門餬餅意作麼生？師
X84n1585_p0715c02║奮手掠去關帽，關曰：錯。師連揮數拳，關曰：拳頭無眼，
X84n1585_p0715c03║向後遭人簡點在。師不顧去，關七條踏翻在地，攔腰
X84n1585_p0715c04║九棒曰：教你知我手段。關曰：此手段勝似臨濟、德山
X84n1585_p0715c05║底。師喚直庸鎖關手送庫司，至夜不釋。次日上堂，師
X84n1585_p0715c06║令侍者謂關曰：今日和尚上堂，對人天眾前勘辨你。
X84n1585_p0715c07║關曰：侍者與我傳語和尚，少間人天眾前將古人公
X84n1585_p0715c08║眾一一問將來，我當一一答去。須臾皷響，關伺久而
X84n1585_p0715c09║侍者不至。歲饑，師每食必與眾共。一日，與客語過夜
X84n1585_p0715c10║半，饑不自勝。侍者請取勺粟為飲，師曰：不可常住，豈
X84n1585_p0715c11║住持人得私？延祐丙辰，行省稟旨迎師主徑山。僧問：
X84n1585_p0715c12║過去心不可得，現在心不可得，未來心不可得，此意
X84n1585_p0715c13║如何？師曰：親不相贈。師早秊嘗夢遊淨慈羅漢堂，至
X84n1585_p0715c14║東南隅，忽見一尊者指楣梁間，有詩曰：一室寥寥絕
X84n1585_p0715c15║頂開，數峯如畫碧于苔。等閒翻罷貝多葉，百衲袈裟
X84n1585_p0715c16║自剪裁。師初不解，及自仰山遷雙徑，始驗仰山有貝
X84n1585_p0715c17║多葉經，徑山有楊岐衣，師之出處已前定之矣。世祖
X84n1585_p0715c18║召對，說法稱旨，賜號佛鑑禪師。大德中，加賜大圓。迨
X84n1585_p0715c19║主徑山，仁宗加號慧照大辯。至治壬戌四月十二日，
X84n1585_p0715c20║手書囑外護戒飭弟子說偈訣眾。示寂於不動軒，全
X84n1585_p0715c21║身瘞菖蒲田。世壽七十六，僧臘五十七。有瀑巖集及
X84n1585_p0715c22║語錄若干卷。
X84n1585_p0715c23║袁州慈化銕山瓊禪師十八歲出家，首參雪巖於大
X84n1585_p0715c24║仰。一日，室中舉那吒太子析骨還父、析肉還母因緣，
X84n1585_p0716a01║有省，述偈曰：一莖艸上現瓊樓，識破古今閒話頭；拈
X84n1585_p0716a02║起集雲峯頂月，人前拋作百華毬。值巖示寂，尋謁東
X84n1585_p0716a03║巖，東問：心不是佛，智不是道，上座作麼生會？師曰：抱
X84n1585_p0716a04║贓叫屈。東曰：不是心，不是佛，不是物，是甚麼？師曰：眉
X84n1585_p0716a05║間迸出遼天鶻。復謁蒙山，山請分座，上堂：冬在月頭，
X84n1585_p0716a06║賣被買牛；冬在月尾，賣牛買被。卓拄杖：者裏無尾無
X84n1585_p0716a07║頭，中道齊休，行也休休，坐也休休，住也休休，臥也休
X84n1585_p0716a08║休。睡眼豁開，五雲現瑞，光風齊月，無處不週。梅綻枯
X84n1585_p0716a09║枝古渡頭，風前時復暗香浮。雖然到此，向上一路，萬
X84n1585_p0716a10║里崖州。何以見得？靠拄杖：休！休！後示寂，塔于觀音閣
X84n1585_p0716a11║後。
X84n1585_p0716a12║建昌府能仁天隱牧潛圓至禪師高安人，姚姓，父兄
X84n1585_p0716a13║皆名進士。師志慕空宗，年十九投仰山慧朗禪師，芟
X84n1585_p0716a14║染服勤數載。元貞間出世能仁，與高峯同秉欽祖。所
X84n1585_p0716a15║著牧潛集有送妙智上人入浙序，其略曰：昔龍安悅
X84n1585_p0716a16║公既首眾於洞山，猶以己道為未至，更匿其名，潛出
X84n1585_p0716a17║求之於食飲笑談之間。聞素公一言之異，則虗己自
X84n1585_p0716a18║降，踽踽為咨詢禮，不以貶名為嫌。卒能於立談之頃，
X84n1585_p0716a19║獲其終身之所欲。豈獨雲菴之道恃以不墜，使素公
X84n1585_p0716a20║不賴悅以見於世，世亦不識其為何類人矣。葢名者，
X84n1585_p0716a21║道之表也。古之人有其表，則求其實以應之。而今之
X84n1585_p0716a22║士反以表害實，一居其名，則崇高之勢傲然不可復
X84n1585_p0716a23║屈。雖內揆其不慊，亦安肯降心以求其所未至耶。噫，
X84n1585_p0716a24║此古今所以異，道之所以衰歟。云云。大德三年戊戌，
X84n1585_p0716b01║示寂於廬山，世壽四十有二。
X84n1585_p0716b02║淨慈倫禪師法嗣
X84n1585_p0716b03║竹屋簡禪師舉孚上座聖箭因緣。頌曰：青絲雙勒玉
X84n1585_p0716b04║驄嘶，淡白春衫綠帶圍。夜半歸來華底月，金鞭敲落
X84n1585_p0716b05║亂紅飛。又曰：九重城裏本非遙，射折重重箭倍饒。忽
X84n1585_p0716b06║遇三軍圍繞處，分明有路直通霄。舉臨濟訪平田公
X84n1585_p0716b07║案。頌曰：目前條路平如砥，何不堂堂掉臂行。撩撥老
X84n1585_p0716b08║婆牛性發，赤身挨棒可憐生。
X84n1585_p0716b09║絕象鑒禪師示眾，舉洞山不安，令沙彌到雲居處傳
X84n1585_p0716b10║語，乃囑曰：他或問和尚安樂否，汝但道雲巖路相次
X84n1585_p0716b11║絕也。汝下此語，須遠避立，恐他打汝。沙彌領旨去，傳
X84n1585_p0716b12║語聲未絕，早被雲居打一棒。頌曰：洞山有路透雲巖，
X84n1585_p0716b13║絕處教通到者難。拄杖頭邊開活眼，方知不隔一毫
X84n1585_p0716b14║端。示眾，舉投子和尚問僧：連日好雨，且道雨從何處
X84n1585_p0716b15║來？僧無對。後閱華嚴經有省。頌曰：陌路遊人競採芳，
X84n1585_p0716b16║不知眼底度春光。夜來一陣落花雨，一百十城流水
X84n1585_p0716b17║香。
X84n1585_p0716b18║台州瑞巖方山寶禪師一日，為眾挂牌入室，垂語曰：
X84n1585_p0716b19║南泉斬却猫兒時如何？眾下語皆不契。適有一僕在
X84n1585_p0716b20║旁曰：老鼠做大。師笑曰：好一轉語，只是不合從你口
X84n1585_p0716b21║裏出。有鍼工丁生者，久依座下，冀明本分。一日，剔琉
X84n1585_p0716b22║璃有省，述偈呈師曰：提起提起，放下放下。者點光明，
X84n1585_p0716b23║照天照地。師喜其行業淳素，乃印許之。示無見偈曰：
X84n1585_p0716b24║道人得得出山來，盡把胸襟對我開。坦坦平平如鏡
X84n1585_p0716c01║面，澄澄湛湛絕纖埃。忽然得箇轉身句，衲捲寒雲便
X84n1585_p0716c02║歸去。萬八千丈華頂峯，一笑裂開鐵面具。家山到後
X84n1585_p0716c03║絕思惟，抝析枯藤拄竹扉。糞火埋中消息好，芋香便
X84n1585_p0716c04║是道香時。
X84n1585_p0716c05║永中本禪師上堂，舉夾山參船子和尚公案，頌曰：笑
X84n1585_p0716c06║中棄却竹林寺，將謂華亭有許多。窮性命於橈下喪，
X84n1585_p0716c07║看來成敗自蕭何。
X84n1585_p0716c08║無學元禪師法嗣
X84n1585_p0716c09║金陵蔣山月庭忠禪師舉僧問白雲：舊歲已去，新歲
X84n1585_p0716c10║到來，如何是不遷義？雲曰：眉毛在眼上。頌曰：罷釣歸
X84n1585_p0716c11║來不繫船，江村月落正堪眠。縱饒一夜風吹去，只在
X84n1585_p0716c12║蘆華淺水邊。落葉已隨流水去，春風未放百華開。青
X84n1585_p0716c13║山面目依然在，盡日橫陳對落暉。又舉文殊三處度
X84n1585_p0716c14║夏，迦葉白椎欲擯文殊，見百千萬億文殊，世尊曰：汝
X84n1585_p0716c15║擯那箇文殊？頌曰：錦衣公子遊春慣，白首佳人懊恨
X84n1585_p0716c16║多。彼富尚嫌千口少，自貧無柰一身何。舉慈明冬日
X84n1585_p0716c17║揭榜示眾。頌曰：畫上畫下，畫短畫長。明明揭露，浩浩
X84n1585_p0716c18║商量。何似京師出大黃？
X84n1585_p0716c19║育王珙禪師法嗣
X84n1585_p0716c20║蘇州崑山薦嚴竺元妙道禪師寧海陳氏子，幼患右
X84n1585_p0716c21║目，母𢹂以禱于觀音像。師仰見像之右目有小蛛窠，
X84n1585_p0716c22║乃為揭去，目患遂愈。父母以為於佛有緣，俾投杭之
X84n1585_p0716c23║六和正嚴，得度。嚴令學百法論，師曰：一法不學，學百
X84n1585_p0716c24║法乎？遂謁育王橫川珙禪師。一日，聞舉乾屎橛話，豁
X84n1585_p0717a01║然大悟，即說偈曰：雲門乾屎橛，光明照十方。鄮峯纔
X84n1585_p0717a02║發足，五日到錢塘。琪驚異，顧謂眾曰：此子再來人也。
X84n1585_p0717a03║至元乙丑，出主邑之慈源，遷崑山薦嚴。一𣆶與眾會
X84n1585_p0717a04║茶，舉東坡居士訪蔣山泉禪師，山問：大儒高姓？士曰：
X84n1585_p0717a05║姓秤。山曰：是甚麼秤？士曰：稱天下長老舌頭底秤。泉
X84n1585_p0717a06║便喝一喝，曰：且道者一喝重多少？士無語，師命眾代
X84n1585_p0717a07║語。時別源，源遽起剪燭了，堂一，咳嗽一聲。師笑曰：源
X84n1585_p0717a08║藏主剪燭，一侍者咳嗽。一僧請師自代，師曰：洎不過
X84n1585_p0717a09║此。又一𣆶新古帆上方丈，請益趙州無字話，師厲聲
X84n1585_p0717a10║曰：夜深下去。古帆歸堂，惡發曰：不與我說便休，何用
X84n1585_p0717a11║見瞋？或以告師，師曰：他向後自悟去在。古帆聞之，當
X84n1585_p0717a12║下廓然。仁宗詔陞黃巖鴻福，賜號定慧圓明。延祐丙
X84n1585_p0717a13║辰，淨慈、靈隱兩剎爭欲致之，俱不就。年逾七十，懷紫
X84n1585_p0717a14║籜之幽絕，乃往終焉。
X84n1585_p0717a15║金陵保寧古林清茂禪師年十三為大僧，聆老宿舉
X84n1585_p0717a16║高菴和尚勵僧語，不覺洟淚交下，乃知有出生死、超
X84n1585_p0717a17║聖凡一著。子淬志參訪，徧歷門庭。橫川居育王，師往
X84n1585_p0717a18║叩，鎚拂之，子始知觸淨。出世吳之開元，遷鄱陽永福，
X84n1585_p0717a19║後主金陵保寧。上堂，僧問：毛吞巨海，芥納須彌，是衲
X84n1585_p0717a20║僧分上事，不是衲僧分上事？師曰：拈却門前大案山。
X84n1585_p0717a21║曰：鯨吞海水盡，露出珊瑚枝。師曰：金剛腦後銕蒺蔾。
X84n1585_p0717a22║曰：只如教中道：我得無諍三昧，人中最為第一。如何
X84n1585_p0717a23║是無諍三昧？師曰：放你三十棒。僧曰：仁義盡從貧處
X84n1585_p0717a24║斷，世情偏向有錢家。師曰：知恩者少，負恩者多。問：記
X84n1585_p0717b01║得昔日舉上座到瑯琊，問：近離甚處？舉曰：兩浙。琊曰：
X84n1585_p0717b02║船來？陸來？舉曰：船來。琊曰：船在甚處？舉曰：埠下。意旨
X84n1585_p0717b03║如何？師曰：開口見膽。曰：瑯琊云：不涉程途一句作麼
X84n1585_p0717b04║生道？如何是不涉程途底句？師曰：前不構村，後不迭
X84n1585_p0717b05║店。曰：只如舉上座以坐具摵云：杜撰長老，如麻似粟。
X84n1585_p0717b06║又作麼生？師曰：焦甎打著連底凍。曰：後來瑯琊問侍
X84n1585_p0717b07║者：此是什麼人？者曰：舉上座。瑯琊遂親下，旦過問曰：
X84n1585_p0717b08║莫是舉師叔麼？莫怪適來相觸忤。作麼生是觸忤處？
X84n1585_p0717b09║師曰：爛泥裏有刺。曰：舉喝云：長老何年到汾陽？我在
X84n1585_p0717b10║浙中早聞你名。見解如此，何得名喧宇宙？瑯琊遂作
X84n1585_p0717b11║禮曰：某甲罪過，那裏是他罪過處？師曰：若不登樓望，
X84n1585_p0717b12║焉知滄海深？曰：後來大慧禪師道：二大老相見，如日
X84n1585_p0717b13║月麗天，龍象蹴踏。未審還端的也無？師曰：土上加泥
X84n1585_p0717b14║又一重。曰：瑯琊後遇慈明和尚舉此話，明曰：舉見處
X84n1585_p0717b15║纔能自了，而汝負墮如何為人？為復肯伊不肯伊？師
X84n1585_p0717b16║曰：一點水墨，兩處成龍。曰：可謂龍得水時添意氣，虎
X84n1585_p0717b17║逢山勢長威獰。師曰：無人處斫頟望汝。僧禮拜。問：如
X84n1585_p0717b18║何是佛？師曰：釘釘膠黏。曰：如何是祖師西來意？師曰：
X84n1585_p0717b19║蟻子不食銕。曰：如何是偏中正？師曰：苔封古殿。曰：如
X84n1585_p0717b20║何是正中偏？師曰：艸滿法堂。曰：如何是偏中至？師曰：
X84n1585_p0717b21║日上月下。曰：如何是兼中到？師曰：截水停輪。曰：如何
X84n1585_p0717b22║是正中來？師曰：獼猴帶席帽。曰：五位君臣蒙指示，夜
X84n1585_p0717b23║明簾外事如何？師曰：趂曉不歸家，黃昏候日出。上堂：
X84n1585_p0717b24║若說佛法供養大眾，未免鬚眉墮落；若說世法供養
X84n1585_p0717c01║大眾，入地獄如箭射。去此二途，畢竟說箇什麼？三寸
X84n1585_p0717c02║舌頭無用處，一雙空手不成拳。小參，舉：僧問靈雲：如
X84n1585_p0717c03║何是佛法大意？靈曰：臨鴆砧，井底種林檎。僧曰：學人
X84n1585_p0717c04║不會。靈曰：今秊桃李貴，一顆值千金。大慧和尚曰：者
X84n1585_p0717c05║箇公案從古至今無人拈出，山僧不惜口業，更為諸
X84n1585_p0717c06║人註破：臨鴆砧，臨鴆砧，井底種林檎。今秊桃李貴，一
X84n1585_p0717c07║顆值千金。師曰：大眾！靈雲答者僧話，且道與臨濟在
X84n1585_p0717c08║黃檗問佛法的的大意，三度喫六十拄杖是同是別？
X84n1585_p0717c09║若道是同，法無同相；若道是別，佛法豈有兩般？常愛
X84n1585_p0717c10║大慧和尚道：我者裏說蚌蛤子禪，開著口便見心肝
X84n1585_p0717c11║五臟。只者便是。雖然，也是大都城裏撮馬糞漢。小參，
X84n1585_p0717c12║古人道：九旬禁足魚遊網，三月安居鳥入籠。生殺盡
X84n1585_p0717c13║時蠶作繭，如何透得者三重？卓拄杖，將成九仞之山，
X84n1585_p0717c14║不進一簣之土。開元入寺小參，舉雪峯和尚問德山：
X84n1585_p0717c15║從上諸聖以何法示人？山曰：我宗無語句，亦無一法
X84n1585_p0717c16║為人。後有僧問雪峯：和尚見德山得箇甚麼便休去？
X84n1585_p0717c17║峯曰：我當時空手去，空手歸。五祖和尚拈曰：如今說
X84n1585_p0717c18║向透未過者，有兩人從東京來，問伊：近離何處？却曰：
X84n1585_p0717c19║蘇州。便問：蘇州事如何？伊曰：一切尋常。雖然，謾山僧
X84n1585_p0717c20║不過。何故？只為語音不同。畢竟如何？蘇州菱，邵伯蕅。
X84n1585_p0717c21║師曰：從門入者不是家珍，自己流來還同瓦礫。老東
X84n1585_p0717c22║山依模脫墼，殊不知二大老正是食飽傷心。雖然，既
X84n1585_p0717c23║是東京來，因甚却說蘇州話？上堂，舉洞山冬夜喫菓
X84n1585_p0717c24║子次，問泰首座曰：有一物，上拄天，下拄地，黑似漆，常
X84n1585_p0718a01║在動用中。動用中收不得，過在什麼處？泰曰：過在動
X84n1585_p0718a02║用中。山遂喚侍者掇退菓桌。師曰：者箇說話，在今諸
X84n1585_p0718a03║方每至冬夜未嘗不拈出註解一上，然於正文未曾
X84n1585_p0718a04║道著一句。有底道：洞山只見錐頭利，不見鑿頭方，抑
X84n1585_p0718a05║屈人作麼？有底道：泰首座不得菓子喫，要且盡大地
X84n1585_p0718a06║人皆不得喫，成人者少，敗人者多。殊不知洞山有偏
X84n1585_p0718a07║正回互不犯底手脚，直饒泰首座道：不在動用中，也
X84n1585_p0718a08║不得他菓子喫在。良久，水流黃葉來何處？牛帶寒鴉
X84n1585_p0718a09║過別村。除夕，小參。今夜秊盡、月盡、日盡，世事悠悠，何
X84n1585_p0718a10║時是盡？明朝年新、月新、日新，千變萬化，又見重新。所
X84n1585_p0718a11║以道：窮則變，變則通，垂鉤四海，只釣獰龍。三千威儀，
X84n1585_p0718a12║八萬細行，諸人固是不知，若得聲和響順，各守祖父
X84n1585_p0718a13║田園，知道飯是米做，免向瞎驢邊滅却吾宗。卓拄杖，
X84n1585_p0718a14║從前汗馬無人識，只要重論葢代功。永福入寺，小參。
X84n1585_p0718a15║紅塵閙市，十字街頭，百艸頭邊，孤峯頂上，若作佛法
X84n1585_p0718a16║商量，入地獄如箭射，直得萬機休罷，千聖不𢹂，聲前
X84n1585_p0718a17║非聲，色後非色，簡點將來，正是髑髏前妄想。借使打
X84n1585_p0718a18║破髑髏，揭却腦葢，踢倒須彌，踏翻大海，脚跟下推勘
X84n1585_p0718a19║得出，也是落七落八，通方上士、出格高人，除非自作
X84n1585_p0718a20║生涯，終不守他窠窟。現前大眾冀善參詳，山僧二千
X84n1585_p0718a21║里水陸間關來此聚頭，不為別事。冬至，重建寢堂，小
X84n1585_p0718a22║參。豁開戶牖，重新舊日規模；當軒者誰？坐斷聖凡途
X84n1585_p0718a23║轍。碧眼胡僧罔措，釋迦、彌勒猶是他奴；燈籠露柱掀
X84n1585_p0718a24║眉，文殊、普賢權作走使。描不成，畫不就，撲落非他物；
X84n1585_p0718b01║華簇簇，錦簇簇，縱橫不是塵。逴得便去，山河并大地；
X84n1585_p0718b02║踏著便瞋，全露法王身。自古自今，說玄說妙，緇素不
X84n1585_p0718b03║分者，如稻麻竹葦；就理就事，變通逸格者，能有幾人？
X84n1585_p0718b04║伶俐漢，沒窠臼，知是般事便休。且道知底是甚麼事？
X84n1585_p0718b05║寒來暑往，陰極陽生，庭前玉樹華開早，也勝東山水
X84n1585_p0718b06║上行。卓拄杖，喝一喝。上堂，舉育王夜參曰：少室無門
X84n1585_p0718b07║戶，如何便得通？夜深寧耐立，聽我話西東。師召大眾：
X84n1585_p0718b08║也有權，也有實，也有照，也有用，只是不得恁麼會。珍
X84n1585_p0718b09║重！除夕小參：一秊三百六十日，今夜方始到頭。是汝
X84n1585_p0718b10║諸人於自己分上事，亦須知有到頭時節。若未得到
X84n1585_p0718b11║頭，直須向前決擇。豈不見大隨和尚參七十餘員善
X84n1585_p0718b12║知識，具大眼目者只有一二？且如何是具大眼目者？
X84n1585_p0718b13║五祖老人海上參尋數十員尊宿，洎至浮山圜鑑會
X84n1585_p0718b14║中，直是開口不得。後到白雲，齩破一箇銕酸餡，方得
X84n1585_p0718b15║百味具足。遂云：華發鷄冠媚早秋，誰人解染紫絲頭？
X84n1585_p0718b16║有時風動頻相倚，似向堦前鬬不休。喝一喝：修心未
X84n1585_p0718b17║到無心地，萬種千般逐水流。保寧入院小參：當軒大
X84n1585_p0718b18║坐，百帀千重，一句全提，該天括地。佛眼覰不見，海口
X84n1585_p0718b19║難宣；今古不同途，凡聖罔測。直得麒麟現瑞，鳳凰來
X84n1585_p0718b20║儀，山色呈祥，人烟雜遝，其柰梁寶公蹉過達磨。雖曰
X84n1585_p0718b21║觀音大士傳佛心印，畢竟不識者箇消息。是汝諸人
X84n1585_p0718b22║還猛省麼？卓拄杖：若不同牀睡，焉知被底穿？小參，舉
X84n1585_p0718b23║死心和尚示眾曰：行脚高人解開盋囊，卸却包笠，去
X84n1585_p0718b24║却藥忌，一人所在也須到，半人所在也須到，無人所
X84n1585_p0718c01║在也須親到。師曰：者般說話如黑石蜜，中邊皆甜。雖
X84n1585_p0718c02║然，不因夜來鴈，爭見海門秋？除夕，小參。今宵歲盡何
X84n1585_p0718c03║曾盡？明日秊來實不來，三十六旬如轉轂，幾番潮去
X84n1585_p0718c04║又潮回？機輪轉處，掣電猶迷，大用現前，誰當辨的？廓
X84n1585_p0718c05║情塵於未兆，忘至理於言詮，人人鼻孔撩天，箇箇安
X84n1585_p0718c06║家樂業。文殊、普賢起佛見、法見，貶向二銕圍山，燈籠
X84n1585_p0718c07║露柱突出金剛眼睛，呵呵大笑，麻三斤、乾屎橛。諸人
X84n1585_p0718c08║若作佛法商量，入地獄如箭射，到者裏言思道斷、心
X84n1585_p0718c09║行處滅，一種平懷泯然自盡。正與麼時如何？東風昨
X84n1585_p0718c10║夜消殘雪，枯樹枝頭又著華。結制，小參。明日結夏來
X84n1585_p0718c11║臨，只管悠悠過日，及乎打鼓陞堂，直是思量不出，諸
X84n1585_p0718c12║人簇簇上來，未免將南作北。七佛以前初無者箇消
X84n1585_p0718c13║息，七佛以後雖有者箇消息，終是不能圓悟如來無
X84n1585_p0718c14║上菩提、不能證入圓覺伽藍，身心安居平等性智，以
X84n1585_p0718c15║致諸人九十日內惟務口體、不務修持，背覺合塵，虛
X84n1585_p0718c16║延歲月。五祖和尚曰：達磨大師信脚來、信口道，後代
X84n1585_p0718c17║兒孫翻成計較，計較得成，天清地寧。雲門扇子𨁝跳
X84n1585_p0718c18║上三十三天，築著帝釋鼻孔；東海鯉魚打一棒，雨似
X84n1585_p0718c19║盆傾。楚鷄不是丹山鳳，愛向梧桐樹上鳴。師嘗埀示：
X84n1585_p0718c20║向上更有事在，露出獅子爪牙，其間別有商量，未免
X84n1585_p0718c21║當門按劍。只者靈鋒，阿誰敢擬？辭鋒峻拔，手眼卓越，
X84n1585_p0718c22║應菴而後，師殆第一人矣。嘗續宗門統要，後示寂於
X84n1585_p0718c23║保寧。
X84n1585_p0718c24║越州天衣斷江覺恩禪師形儀脩瘠，清操剛立。族慈
X84n1585_p0719a01║溪顧氏，幼依雲門廣孝祝髮，從明之延慶聞法師習
X84n1585_p0719a02║四教儀七日，通之聞，驚訝嘆異。往參育王橫川，室中
X84n1585_p0719a03║機契，掌內記，德業日彰，一時賢士大夫皆樂與之遊。
X84n1585_p0719a04║出世蘇之天平，後遷開元及明之保福、越之天衣。一
X84n1585_p0719a05║日，室中眾侍立次，忽扶杖而言曰：老僧嵌空倚杖藜，
X84n1585_p0719a06║分明畫出須菩提。顧左右曰：會麼？良久，擲下拄杖，倚
X84n1585_p0719a07║蒲團而逝。（月江印禪師題師肖像：八十禪翁，四海眼空，面帶匡廬古色，身同卓筆奇峯。聞其提
X84n1585_p0719a08║唱，浮佛應為點首；觀其出處，大梅夫豈同風？鴈過長空，影沉寒水。繼乃祖烹金爐，鞴之綱宗，秋天之月，霜夜之
X84n1585_p0719a09║鐘，吾將見此菴之道光明盛大，綿亙于無窮者也。）
X84n1585_p0719a10║淨慈鞏禪師法嗣
X84n1585_p0719a11║杭州靈隱東嶼德海禪師台州臨海陳氏子。年十四，
X84n1585_p0719a12║從蜀僧安石出家，參石林鞏於承天。林問：如何是汝
X84n1585_p0719a13║自己？師擬議，林便推出，師即懷疑。一日，入室次，林問：
X84n1585_p0719a14║盡大地是金剛正體，何處著上座？師擬對，林便打，從
X84n1585_p0719a15║此徹證。林遷淨慈，命居侍司。一日，室中舉國師三喚
X84n1585_p0719a16║侍者話，師曰：不是失却貓兒，定是失却狗子。林曰：是
X84n1585_p0719a17║孤負，是不孤負？師曰：瞞人自瞞。林以竹篦擊之，曰：亢
X84n1585_p0719a18║吾宗者，海子也。至元二十七年，出世天台寒巖。大德
X84n1585_p0719a19║乙巳，遷姑蘇寒山。至大己酉，再遷崑山東禪。辛亥，敕
X84n1585_p0719a20║賜金襴法衣。皇慶二年，復遷中竺。延祐二秊，詔主淨
X84n1585_p0719a21║慈。至山門，曰：清淨慈門，一湖秋水。入得入不得，虎齩
X84n1585_p0719a22║大蟲，蛇吞鼈鼻，眾盈萬指。室中垂語曰：手握利刃劍，
X84n1585_p0719a23║因甚胡猻子不死？嚙破銕酸餡，因甚路上有饑人？波
X84n1585_p0719a24║期去帽，蔗齩甜頭，魚以水為命，因甚死在水中？眾荅
X84n1585_p0719b01║皆不契。泰定二年，復遷靈隱。四年丁卯九月，示微疾，
X84n1585_p0719b02║召弟子付囑訖，跏趺而化。世壽七十二，僧臘五十七。
X84n1585_p0719b03║賜號明宗慧忍禪師。有六會語錄。塔於育王後山之
X84n1585_p0719b04║麓。
X84n1585_p0719b05║嘉興府天寧竺雲景曇禪師浦江嚴氏子。久依石林，
X84n1585_p0719b06║後住婺之治平、蘇之北禪、禾之天寧。上堂：金烏東上，
X84n1585_p0719b07║玉兔西沉。伶俐衲子，東討西尋。忽然撞破虛空，曠劫
X84n1585_p0719b08║只在如今。卓拄杖，下座。僧問：三賢未達，十聖難知。如
X84n1585_p0719b09║何是此宗？師曰：無孔笛，氈拍板。
X84n1585_p0719b10║蘇州虎丘東州壽永禪師送僧偈曰：動靜何曾涉葢
X84n1585_p0719b11║纏，何須更透未生前。故園千里今歸去，陸有征途水
X84n1585_p0719b12║有船。舉約齋居士張鎡入道話，頌曰：一棒鐘聲到耳
X84n1585_p0719b13║根，三千剎海一時昏。賊從赤肉團邊去，明日依然不
X84n1585_p0719b14║離門。
X84n1585_p0719b15║徑山度禪師法嗣
X84n1585_p0719b16║杭州徑山虎岩淨伏禪師淮安人。至元間，嘗召見，有
X84n1585_p0719b17║偈進上，其略曰：過去諸如來，安住祕密藏。現在十方
X84n1585_p0719b18║佛，成道轉法輪。未來諸世尊，一切眾生是。由妄想執
X84n1585_p0719b19║著，結煩惱葢纏。迷成六道身，枉受三塗苦。惟念過現
X84n1585_p0719b20║佛，不敬未來尊。與佛結冤讎，或烹宰殺害。不了眾生
X84n1585_p0719b21║相，全是法性身。昔有常不輕，禮拜于一切。言我不輕
X84n1585_p0719b22║汝，汝等當作佛。若能念自他，同是未來佛。現世增福
X84n1585_p0719b23║壽，生生生佛國。上覽畢大悅，問：從上帝皇有戒殺者
X84n1585_p0719b24║否？師曰：昔宋仁宗一日語羣臣曰：朕夜來饑甚，思欲
X84n1585_p0719c01║燒羊，因慮後來，遂為常例。寧耐一時之饑，不忍啟無
X84n1585_p0719c02║窮之殺。羣臣皆呼萬歲。上嘉納，即受帝師戒。
X84n1585_p0719c03║明州天童竺西坦禪師僧參，師問：從何方來？曰：金鵞。
X84n1585_p0719c04║師曰：金鵞山高多少？僧曰：不見頂。師呵斥之。一日陞
X84n1585_p0719c05║座，舉世尊拈華公案，其僧言下有省。（月江印禪師題師像贊：河目海
X84n1585_p0719c06║口，錦心繡腸。汪汪吞大湖之器量，煌煌粲太白之光芒。怒罵時，海涵春育；慈悲處，烈日秋霜。舉玄沙未徹語，如
X84n1585_p0719c07║真淨驗寂音黃金百煉之色；拈洞山三頓棒，類慈明發積翠丹沙九轉之香。橫機莫莫，有陣堂堂。夫是之謂中
X84n1585_p0719c08║峯五世大樹之廕凉者也。）
X84n1585_p0719c09║徑山愚禪師法嗣
X84n1585_p0719c10║越州定水寶葉源禪師舉世尊五通仙人因緣，頌曰：
X84n1585_p0719c11║那一通，你問我，口是禍門，招因帶果。慚愧慈悲大法
X84n1585_p0719c12║王，丙丁離壬不屬火。上堂，舉張拙秀才參石霜，霜問：
X84n1585_p0719c13║秀才高姓？曰：弟子姓張名拙。霜曰：者裏覓巧了不可
X84n1585_p0719c14║得，拙自何來？拙言下大悟，頌曰：進前峭壁三千丈，退
X84n1585_p0719c15║後懸崖十萬重，珍重大唐張拙老，銕鎚無縫舞春風。
X84n1585_p0719c16║蘇州虎丘閒極雲禪師久依虗堂於徑山，居第一座。
X84n1585_p0719c17║一日，寶葉源請益虗堂：德山末後句，若謂之有，德山
X84n1585_p0719c18║焉得不會？若謂之無，巖頭又道德山未會。乞和尚慈
X84n1585_p0719c19║悲指示。堂曰：我不會，汝去問首座。源詣師，值師遊山
X84n1585_p0719c20║歸，索水濯足。源亟進水，復委身為師摩捋，因仰面舉
X84n1585_p0719c21║前話叩之。師乃掇水澆潑，曰：有甚麼末後句？源不契，
X84n1585_p0719c22║復上見堂。堂曰：首座如何向汝道？源舉似前話。堂曰：
X84n1585_p0719c23║那那，我向你道他會得。源於是釋然領旨。舉興化和
X84n1585_p0719c24║尚與唐莊宗酬價因緣。頌曰：君王寶自難酬價，興化
X84n1585_p0720a01║何曾敢借看。天地既無私葢載，至今留得鎮中原。舉
X84n1585_p0720a02║陸亙大夫問南泉：弟子家中一片石，也曾坐，也曾臥，
X84n1585_p0720a03║擬鐫作佛，得麼？泉曰：得。大夫曰：莫不得麼？泉曰：不得。
X84n1585_p0720a04║頌曰：坐臥曾經幾度春，半封苔蘚半籠雲。無稜無縫
X84n1585_p0720a05║難提掇，空把肝腸說向人。
X84n1585_p0720a06║徑山月禪師法嗣
X84n1585_p0720a07║南叟茂禪師舉巖頭和尚於鄂渚湖邊作渡子，兩岸
X84n1585_p0720a08║各挂一板，有人過渡打板一下，巖問：誰？或曰：要過那
X84n1585_p0720a09║邊。巖便舞棹迎之。一日有婆子抱一孩兒來，乃曰：呈
X84n1585_p0720a10║橈舞棹即不問，且道婆手中兒甚處得來？巖便打，婆
X84n1585_p0720a11║曰：婆生七子，六箇不遇知音，只者一箇也不消得。便
X84n1585_p0720a12║拋向水中。頌曰：鄂渚渡邊窮鬼子，全機錯在扣舷時，
X84n1585_p0720a13║何如別下一轉語，救取婆婆第七兒。舉夾山參船子
X84n1585_p0720a14║和尚話，頌曰：無相無瑕便倒戈，只因輕信智頭陀，若
X84n1585_p0720a15║還不到華亭上，銕鑄船橈柰汝何。舉龐居士賣摝籬
X84n1585_p0720a16║下橋喫撲，靈照見亦去爺邊倒，士曰：作甚麼？女曰：見
X84n1585_p0720a17║爺倒地，某甲相扶。士曰：賴是無人見。頌曰：孝順藏忤
X84n1585_p0720a18║逆，人前醜莫遮，今生親骨肉，宿世惡冤家。
X84n1585_p0720a19║育王彌禪師法嗣
X84n1585_p0720a20║明州育王東生德明禪師甬東劉氏子。年十六，依仗
X84n1585_p0720a21║錫月潭澄公，祝髮受具戒。首謁希叟曇於雪竇，復參
X84n1585_p0720a22║頑極彌。彌舉：文殊是七佛之師，因甚出女子定不得？
X84n1585_p0720a23║罔明因甚出得？師曰：春色無高下，華枝自短長。彌器
X84n1585_p0720a24║之，命掌藏鑰。出世育王，錫號佛日普光。師頌船子覆
X84n1585_p0720b01║舟公案曰：清世悠悠據要津，一橈活計童千鈞。朱涇
X84n1585_p0720b02║路上行人少，滄海難同方寸深。後示寂，瘞洞雲塔。壽
X84n1585_p0720b03║八十四，臘六十七。翰林學士袁桷撰銘。
X84n1585_p0720b04║徑山及禪師法嗣
X84n1585_p0720b05║杭州靈隱空叟忻悟禪師蘇之吳縣鈕氏子。九歲入
X84n1585_p0720b06║郡城龍興寺，依白雲閒祝髮。至正戊戌參愚菴於淨
X84n1585_p0720b07║慈，菴詰曰：如何是永明旨？師曰：某甲新到，只見一湖
X84n1585_p0720b08║水。菴可之，遂容入室。壬寅命居第二座。癸卯中竺懶
X84n1585_p0720b09║菴請分座說法，帝師錫圓慈正濟號。洪武庚戌住浙
X84n1585_p0720b10║江崇寧，閱八年遷中竺。會靈隱虗席，僧錄以師名預
X84n1585_p0720b11║中選，一時學者咸裹糧相從。居無何，以前住持舊事
X84n1585_p0720b12║逮至京，病卒於途。臨終書偈曰：我秊五十五，踏斷死
X84n1585_p0720b13║生關。夜半日卓午，門人道淨等依法茶毗，舌根數珠
X84n1585_p0720b14║不壞，奉骨歸瘞靈隱東岡，復分餘骼葬于西溪九曲
X84n1585_p0720b15║之原。時洪武二十四年辛未五月三日也。有三會語
X84n1585_p0720b16║錄。
X84n1585_p0720b17║少師姚廣孝長洲人，自號逃虗子。年十四，出家於妙
X84n1585_p0720b18║智菴，法名道衍，字斯道。元季兵亂，遨遊江湖，深自韜
X84n1585_p0720b19║晦。參徑山愚菴及咨叩禪要，盡得心髓，掌內記三年。
X84n1585_p0720b20║出世普慶，遷天龍。甞自題肖像曰：看破芭蕉拄杖子，
X84n1585_p0720b21║等閒徹骨露風流。有時搖動龜毛拂，直得虗空笑點
X84n1585_p0720b22║頭。洪武中，以高僧應選，侍文皇於燕邸。永樂中，以佐
X84n1585_p0720b23║命功，上欲官之，不可。一日召見，上潛令人以冠服被
X84n1585_p0720b24║體，進爵太子少師。亟命宣謝，不得已拜命，終不蓄髮。
X84n1585_p0720c01║賜妻妾，弗受也。有閒居詩曰：春燕雛成辭舊壘，午鷄
X84n1585_p0720c02║啼罷啄陰階。庶可以見少師矣。後病篤，上幸其第，問
X84n1585_p0720c03║後事。對曰：出家人復何所戀。強之，終無言，泊然而化。
X84n1585_p0720c04║世壽八十有五。贈榮國公，諡恭靖。所著有道餘錄一
X84n1585_p0720c05║卷。
X84n1585_p0720c06║萬壽仁禪師法嗣
X84n1585_p0720c07║杭州徑山南石文琇禪師崑山李氏子。出家於紹隆
X84n1585_p0720c08║菴，禮智興為師。行中仁住雲頂，師往從之，鍼芥相契。
X84n1585_p0720c09║初住蘇州普門，次遷靈巖，三主萬壽。永樂初，詔天下
X84n1585_p0720c10║儒釋道流之精通文義者，纂修永樂大典。師應詔書
X84n1585_p0720c11║成，陛辭南還。值徑山虗席，僧錄舉師補處普門。上堂，
X84n1585_p0720c12║僧問：法筵已啟，法皷已鳴。四眾雲臨，請師祝聖。師曰：
X84n1585_p0720c13║日月為天眼，須彌作壽山。曰：世尊出世，天雨四華。和
X84n1585_p0720c14║尚世出，有何祥瑞？師曰：一牛飲水，五馬不嘶。曰：恁麼
X84n1585_p0720c15║則熈怡的旨傳千古，寂照宗風播四方。師曰：好事不
X84n1585_p0720c16║如無。迺曰：如來出世是擔屎漢，祖師西來是賣卜人。
X84n1585_p0720c17║自餘德山、臨濟、雲門、溈山、雪峯、玄沙、南泉、趙州，各逞
X84n1585_p0720c18║機鋒，互分照用，盡是販私鹽賊。新普門者裏一時與
X84n1585_p0720c19║他掃蕩，何故？幸逢堯舜世，自合樂無為。復舉楊岐和
X84n1585_p0720c20║尚因僧問：如何是佛？岐曰：三脚驢子弄蹄行。僧曰：莫
X84n1585_p0720c21║只者便是麼？岐曰：湖南長老。師曰：大小楊岐被者僧
X84n1585_p0720c22║一問，未免手脚俱露。上堂：十方無異路，為甚麼南尋
X84n1585_p0720c23║天台，北尋五臺？目前無異艸，為甚麼桃華紅，李華白？
X84n1585_p0720c24║良久：打破祖師關，都是自家底。靈巖上堂：盡大地是
X84n1585_p0721a01║自己，森羅萬象從何而有？會不得底三十拄杖，會得
X84n1585_p0721a02║底亦與三十拄杖，諸方盡是。粥罷，上堂：靈巖寺裏參
X84n1585_p0721a03║退喫茶。上堂：今朝七月初一，門前金風淅淅，特地打
X84n1585_p0721a04║皷陞堂，一字也道不出。露柱禮拜釋迦，燈籠問訊智
X84n1585_p0721a05║積，獨有無事衲僧，依然眼橫鼻直。敢問大眾：那箇是
X84n1585_p0721a06║無事衲僧？良久，曰：長三尺。萬壽謝頭首兼祈雨，上堂：
X84n1585_p0721a07║伶俐衲僧轉轆轆地，對賓客側身而立，結眾緣化炭
X84n1585_p0721a08║化糧，聽闌鷄鼓翅而鳴，看茶瓢從地𨁝跳。卓拄杖，夜
X84n1585_p0721a09║來江上雨，分作萬家流。解夏，上堂：圓覺能出一切法，
X84n1585_p0721a10║一切法未甞離圓覺，螻蟻知雨而封穴，石𧉧應節而
X84n1585_p0721a11║揚葩。粘手粘脚底有甚數？十字縱橫底有甚數？解制，
X84n1585_p0721a12║上堂，舉：翠巖參禪師夏末示眾曰：一夏已來，為眾兄
X84n1585_p0721a13║弟東語西話，看翠巖眉毛在也無？師曰：和麩糶麫。上
X84n1585_p0721a14║堂，舉：古德曰：日出心光耀，天陰性地昏，不知天地者，
X84n1585_p0721a15║剛道有乾坤。與麼說話，古今徹悟者如稻麻竹葦，錯
X84n1585_p0721a16║會者如稻麻竹葦。以拂子畫一畫：阿耨達池深四十
X84n1585_p0721a17║丈，闊四十丈。除夜，小參：龍猛滿盛鉢水，迦提擲下繡
X84n1585_p0721a18║鍼，德山隔江招手，高亭橫趨而去。朝鳴鐘，暮擊皷，風
X84n1585_p0721a19║動塵起，鵲噪鴉鳴，無一處不是者箇時節。今當臘月
X84n1585_p0721a20║三十夜，敢問諸人還會得麼？有際天之雲濤，方可容
X84n1585_p0721a21║吞舟之魚。有九萬里風，迺可負垂天之翼。佛涅槃，上
X84n1585_p0721a22║堂：釋迦老子從兜率天託生大術胎中，早是染却生
X84n1585_p0721a23║死重病。及乎降生，便迺一手指天，一手指地，可見是
X84n1585_p0721a24║攢簇不得底。迨見明星出現，豁然悟道，正是病眼見
X84n1585_p0721b01║空華。四十九年，三百餘會，廣說略說，直說曲說，顯說
X84n1585_p0721b02║密說，豈非熟睡饒譫語？至於臨末，稍頭摩胸，告眾曰：
X84n1585_p0721b03║汝等善觀吾紫磨金色之身，瞻仰取足，毋令後悔。若
X84n1585_p0721b04║謂吾滅度，非吾弟子。若謂吾不滅度，亦非吾弟子。病
X84n1585_p0721b05║入膏肓，莫能療治。非但世醫拱手，便是耆婆神醫只
X84n1585_p0721b06║得倒退三舍。北山遠孫今日却要為他療治。若療治
X84n1585_p0721b07║不得，後代兒孫永失恃怗。若療治得，便見紫磨金色
X84n1585_p0721b08║之身，巍巍堂堂，煒煒煌煌，觸處顯現。擊拂子：柳色黃
X84n1585_p0721b09║金嫩，棃華白雪香。上堂：但參活句，莫參死句。頭頭上
X84n1585_p0721b10║顯，物物上明，是死句。舉步踏著南辰，轉身觸翻北斗，
X84n1585_p0721b11║是死句。作麼生是活句？蘇州街雨過著繡鞵。眾擬議，
X84n1585_p0721b12║擲拂子，下座。徑山，上堂：森羅及萬象，一法之所印。前
X84n1585_p0721b13║面是盋盂峯，後面是陵霄峯，中間是佛殿。喚甚麼作
X84n1585_p0721b14║一法。良久曰。國一祖師元是崑山人。上堂。馬大師道。
X84n1585_p0721b15║自從胡亂後。三十年不少鹽醬。此地無金二兩。俗人
X84n1585_p0721b16║沽酒三升。上堂。目前無法。意在目前。不是目前法。非
X84n1585_p0721b17║耳目之所到。洗硯池頭雲冉冉。埋雞塚上艸離離。師
X84n1585_p0721b18║甞室中垂語曰。道源不遠。在甚麼處。祖師西來。為甚
X84n1585_p0721b19║麼事。菩提無樹。誰為立名。僧問。如何是賓中賓。師曰。
X84n1585_p0721b20║扶杖傍人門。曰。如何是賓中主。師曰。堂前倚露柱。曰。
X84n1585_p0721b21║如何是主中賓。師曰。性命屬他人。曰。如何是主中主。
X84n1585_p0721b22║師曰。手握金剛杵。居士問。如何是衲僧門下事。師曰。
X84n1585_p0721b23║你俗人。如何曉得衲僧門下事。又問。如何是宗門下
X84n1585_p0721b24║事。師曰。今日忙。無暇與汝說宗門下事。士擬議。師喝
X84n1585_p0721c01║出。一日見僧庭中過。師厲聲曰。屋簷㘱下來也。僧仰
X84n1585_p0721c02║望。師曰。鷂子過新羅。師纔見僧入門。便曰。你者踏州
X84n1585_p0721c03║縣漢。脚跟下好與三十棒。僧曰。某甲話也未問。便蒙
X84n1585_p0721c04║賜棒。師曰。待你開口。堪作甚麼。僧擬議。師便喝出。僧
X84n1585_p0721c05║參展坐具。師曰。我者裏無殘羹餿飯。不用使破炊巾。
X84n1585_p0721c06║僧曰。和尚慈悲。師曰。笑倒門前青石幢。凡四坐道場。
X84n1585_p0721c07║皆有成績可觀。𣆶年引退。卜地寂照塔左。結廬以居。
X84n1585_p0721c08║壽七十餘。示寂。
X84n1585_p0721c09║徑山銘禪師法嗣
X84n1585_p0721c10║嘉興府天寧西白力金禪師蘇之姚氏子。幼依寶積
X84n1585_p0721c11║院出家。見古鼎銘。舉德山見龍潭因緣示師，久而有
X84n1585_p0721c12║契。至正丁酉，出世瑞光。值天寧災，師復為起廢。帝師
X84n1585_p0721c13║授圓通普濟號。師幼孤，老母無依，築室城東奉養焉。
X84n1585_p0721c14║洪武初，遷淨慈。四秊春，詔住天界。五年冬，敕建無遮
X84n1585_p0721c15║大會，命師陞座，闡揚第一義諦。車駕幸臨，自公侯以
X84n1585_p0721c16║下，聽者萬眾，人人得其歡心。一日，忽謂侍僧曰：我有
X84n1585_p0721c17║宿因未了，當償之。遂示微疾，委順而逝。塔於嘉興城
X84n1585_p0721c18║西。
X84n1585_p0721c19║杭州徑山象源仁淑禪師台州人一日趨入門，大叫
X84n1585_p0721c20║曰：殺來了，殺來了，作麼生迴避？遂坐脫。
X84n1585_p0721c21║龍翔訢禪師法嗣
X84n1585_p0721c22║金陵天界覺原慧曇禪師天台人，族楊氏。母夢明月
X84n1585_p0721c23║墮懷，取而吞之，遂有娠。生而狀貌嶷如，稍長不與羣
X84n1585_p0721c24║兒狎，依越之法果大均出家。秊十六為大僧，受具戒。
X84n1585_p0722a01║聞笑隱主中竺，師往參叩，備陳求道之切。隱斥曰：從
X84n1585_p0722a02║門入者，即非家珍。道在自己，奚向人求耶？師退而有
X84n1585_p0722a03║省。一日，聞舉百丈野狐話，豁然大悟曰：佛法落吾手
X84n1585_p0722a04║矣！只為分明極，翻令所得遲。隱曰：汝見何道理？師展
X84n1585_p0722a05║兩手曰：不值半文錢。隱頷之。一日，師入門，隱問：何處
X84n1585_p0722a06║來？師曰：遊山來。隱曰：笠子下拶破洛浦遍參底作麼
X84n1585_p0722a07║生？師曰：未入門時呈似和尚了也。隱曰：即今因甚不
X84n1585_p0722a08║拈出？師擬議，隱便喝，師從此脫然。又一日，隱展兩手
X84n1585_p0722a09║示師曰：八字打開了也，因甚不肯承當？師曰：休來鈍
X84n1585_p0722a10║置。隱曰：近前來，為汝說。師掩耳而出。後隱主龍翔，俾
X84n1585_p0722a11║師分座。至順二十年，出世牛首祖堂。三年，遷清涼廣
X84n1585_p0722a12║慧。上堂：一句子，墨漆黑，無把柄，有準則。良久曰：會麼？
X84n1585_p0722a13║碓搗東南，磨推西北。上堂：經有經師，論有論師。龍河
X84n1585_p0722a14║今日放一綫道，分科列段去也。拈拄杖卓一下：且道
X84n1585_p0722a15║是何章句？上堂：者箇現成公案，眾中領解者極多，錯
X84n1585_p0722a16║會者亦不少。所以金鍮不辨，玉石不分，龍河者裏直
X84n1585_p0722a17║下分辨去也。張上座、李上座，一箇手臂長，一箇眼睛
X84n1585_p0722a18║大，總似今日達磨一宗，教甚麼人擔荷？良久，噓一聲，
X84n1585_p0722a19║下座。示眾：春風浩浩，春日遲遲，黃鶯啼在百華枝。箇
X84n1585_p0722a20║中無限意，消息許誰知？語未竟，遽有僧問曰：心意識
X84n1585_p0722a21║遏捺不住時如何？師厲聲喝曰：是誰遏捺？室中謂僧
X84n1585_p0722a22║曰：二六時中，無你啄啗分，無你趣向分，會麼？僧罔措。
X84n1585_p0722a23║師曰：未明三八九，難免自沉吟。帝師授淨覺玅辨禪
X84n1585_p0722a24║師號。十五年，遷保寧。十六年，王師定建業，師謁於轅
X84n1585_p0722b01║門，上一見嘆曰：真福德僧也。命主蔣山。踰年，改龍翔
X84n1585_p0722b02║為大天界寺，詔師主之，設廣薦法會，命師陞座說法，
X84n1585_p0722b03║車駕幸臨，恩數優洽，御書天下第一禪林。洪武元年，
X84n1585_p0722b04║賜紫衣及金襴方袍，御制誥命，授演梵善世利國崇
X84n1585_p0722b05║教大禪師，住持大天界寺，統諸山釋教事。當是時，遴
X84n1585_p0722b06║選有序，詮衡至公，宗社有志之流，山林抱道之士，聯
X84n1585_p0722b07║鑣而起。三年夏六月，廷議西域未臣伏，上以彼國敦
X84n1585_p0722b08║尚佛乘，特詔師往。師承命，即日登途，自閩之洋，凡歷
X84n1585_p0722b09║國邑，莫不聞風來歸。四年秋七月，至合剌國，布宣天
X84n1585_p0722b10║子威德，館於佛山寺，其王待以師禮，寅夜參承，闔國
X84n1585_p0722b11║士民，悉皆瞻仰。九月，師示微疾，王臣咸來相慰，須臾
X84n1585_p0722b12║沐浴更衣，謂左右曰：某幻緣已盡，不能復命矣。跏趺
X84n1585_p0722b13║端坐，夜參半，師問曰：日將出否？曰：未也。已而復問，至
X84n1585_p0722b14║再四，曰：日出矣。怡然而逝，世壽六十八，僧臘五十三。
X84n1585_p0722b15║踰五日，顏色如生，王大敬嘆，斵香為龕，築壇而茶毗
X84n1585_p0722b16║之，王與百僚親送壇下，薪火滅盡，舍利無算，舌根齒
X84n1585_p0722b17║牙不壞，收舍利靈骨及不壞者，祔葬其國世尊舍利
X84n1585_p0722b18║塔中。七秊九月，同行還朝，奏陳其事，上嗟悼之，敕天
X84n1585_p0722b19║界、蔣山二寺住持宗泐等，以師之遺衣，藏於雨華臺
X84n1585_p0722b20║之左，有五會法語。
X84n1585_p0722b21║金陵天界善世全室宗泐禪師台之臨海周氏子。延
X84n1585_p0722b22║祐戊午七月十七日生。八歲從中竺笑隱受業經典，
X84n1585_p0722b23║寓目成誦。十四薙髮，二十具戒。一日，竺問：國師三喚
X84n1585_p0722b24║侍者，侍者三應，汝意如何？師曰：何得剜肉作瘡？竺曰：
X84n1585_p0722c01║將謂汝奇特，元來無所得。師喝一喝，竺擬拈棒，師拂
X84n1585_p0722c02║袖便出。尋復出遊諸方，遍參尊宿元叟。居徑山，留掌
X84n1585_p0722c03║記室。後出世宣之水西。洪武元秊，遷中竺。四月十五
X84n1585_p0722c04║日，入寺。上堂：金剛王劍橫揮，千妖屏跡；爍迦羅眼洞
X84n1585_p0722c05║照，萬物潛形。到者裏，卷舒在我，殺活臨時，直得千歲
X84n1585_p0722c06║巖中天𨁝跳，錢塘水東海逆流。諸人還知有也無？舉
X84n1585_p0722c07║拂子：庭前石筍抽條也，會見高枝宿鳳凰。復舉：南泉
X84n1585_p0722c08║初入院，大眾送進方丈。僧問：端居丈室將何指示於
X84n1585_p0722c09║人？泉曰：昨夜三更失却牛，天明起來失却火。師曰：大
X84n1585_p0722c10║小南泉不唯瞞人，亦且自瞞。新天竺用處，也要大家
X84n1585_p0722c11║知。忽有人問：端居丈室將何指示於人？劈脊便棒。且
X84n1585_p0722c12║道與古人是同是別？卓拄杖，下座。四秊辛亥，遷雙徑。
X84n1585_p0722c13║是秊冬，詔徵江南有道浮屠十人詣京，就太平興國
X84n1585_p0722c14║寺建廣薦法會，列師居首。上齋戒，御製章疏，車駕親
X84n1585_p0722c15║臨，服皮弁服，搢玉珪，北面禮佛，羣臣各衣法服以從。
X84n1585_p0722c16║先是，上命師撰獻佛樂曲進呈，御署曲凡八章，曰：善
X84n1585_p0722c17║世、昭信、延慈、法喜、禪悅、徧應、玅濟、善成。敕太常歌舞
X84n1585_p0722c18║以節奏之，復命師陞座說法，窮理盡性，徹果該因，顯
X84n1585_p0722c19║密淺深，無機不被。上大悅。未幾，總持西白金公以母
X84n1585_p0722c20║老告退，舉師自代，上命師遂主天界。甞欲命師蓄鬚
X84n1585_p0722c21║髮以官之，師再懇得免。後以胡黨坐罪，著至鳳陽槎
X84n1585_p0722c22║峯建寺。三秊召還，上賜詩，有泐翁去此問誰禪，朝夕
X84n1585_p0722c23║常思在目前之句。高皇后薨，臨葬，忽風雨雷電暴作，
X84n1585_p0722c24║帝不樂，召師至，曰：今太后將就壙，為朕宣偈送之。師
X84n1585_p0723a01║應聲曰：雨落天垂淚，雷鳴地舉哀。西天諸佛子，同送
X84n1585_p0723a02║馬如來。上意稍解，賜白金百兩。上以天界混襍民居，
X84n1585_p0723a03║不戒於火，欲另選幽勝，師啟奏：今地凡營度規制，悉
X84n1585_p0723a04║出師意指畫。仍命師領寺事。後以老求退，賜歸槎峰。
X84n1585_p0723a05║渡江，示寂于江浦石佛寺，謂左右曰：人之生滅，如水
X84n1585_p0723a06║一漚，漚生漚滅，復歸於水，何處非寂滅之地耶？言訖，
X84n1585_p0723a07║復顧侍者曰：者箇聻？者茫然，師曰：苦。遂寂，時洪武二
X84n1585_p0723a08║十三秊九月十四日也，春秋七十四。闍維，舍利無算，
X84n1585_p0723a09║塔于笑隱訢窣堵波之右。（文皇帝御製像贊曰：皇明啟運，多士如雲。戡亂以武，
X84n1585_p0723a10║制治以文。矧知方外，亦有偉人。傳衣蒲室，輔教鐔津。談經金馬，獻賦紫宸。帝心簡在，榮邁等倫。兩為善世，宗工
X84n1585_p0723a11║鼎臣。以翼王度，以淑吾民。載賡雲漢，爰刻翠岷。不驚寵辱，乃離根塵。淮水湯湯，槎峯嶙嶙。我作贊辭，孰為寫真？）
X84n1585_p0723a12║杭州中竺用彰嬾翁廷俊禪師久依笑隱，出世明之
X84n1585_p0723a13║龍峯，次遷瑞巖，後主中竺。據室，拈拄杖：室中若無棒
X84n1585_p0723a14║頭取證底，我拄杖子誓不喚作拄杖子。有麼？敕點飛
X84n1585_p0723a15║龍馬，跛鼈出頭來。佛涅槃日，上堂：古德道：涅槃後有
X84n1585_p0723a16║大人相。釋迦老子涅槃了也，大人相在什麼處？以拂
X84n1585_p0723a17║子打圓相，曰：還見麼？容顏甚奇妙，光明照十方。我適
X84n1585_p0723a18║曾供養，今復還親覲。上堂：近來眾中兄弟聰敏者多，
X84n1585_p0723a19║徹到者亦不少。莫不自謂得之於心，應之於手。臨機
X84n1585_p0723a20║見境，踢將出來，活鱍鱍地，不費纖毫氣力。到龍峰門
X84n1585_p0723a21║下，正好從頭按過。拈拄杖，卓一下：譬如油蠟作燈燭，
X84n1585_p0723a22║不以火點終不明。上堂：真淨和尚道：天心得自在，盛
X84n1585_p0723a23║夏復清涼。衲僧如薦得，珍重法中王。即今孟秋改旦，
X84n1585_p0723a24║盛夏已退，清涼復生。且問諸人：天心還得自在也未？
X84n1585_p0723b01║直饒自在，更須識取法中王始得。其或未然，吽！吽！前
X84n1585_p0723b02║頭大有熱在。謝首座、知客、侍者、直歲。上堂：索犀牛扇
X84n1585_p0723b03║子，無風起浪。問：眉間挂劍，平地干戈。二俱莫涉，別有
X84n1585_p0723b04║條章。撲碎玻璃盞子，拈起無柄钁頭。淺鋤明月，深種
X84n1585_p0723b05║白雲。時時歌堯舜之風，日日樂羲皇之化。且知恩報
X84n1585_p0723b06║恩一句作麼生道？九萬里鵬纔展翼，十千秊鶴便翱
X84n1585_p0723b07║翔。上堂：函葢乾坤，天光迴照。截斷眾流，伏惟尚饗。隨
X84n1585_p0723b08║波逐浪，放汝一綫。道：如此著語，還契得雲門大師意
X84n1585_p0723b09║麼？拈拄杖：一即三，三即一。火向水中焚，石從空裏立。
X84n1585_p0723b10║以拄杖卓一下，喝一喝。上堂：釋迦世尊未離兜率，已
X84n1585_p0723b11║自七錯八錯。何況達磨航海東來，其錯猶甚俊。上座
X84n1585_p0723b12║既是他家兒孫，只得將錯就錯。拈拄杖，提向上機，指
X84n1585_p0723b13║其中事。只要諸人明自本心，證自本法。驀忽一箇半
X84n1585_p0723b14║箇心法雙忘，解道穿山渡口虎齩大蟲，剪月亭前蛇
X84n1585_p0723b15║吞鼈鼻。如是則三世諸佛、歷代祖師總在新瑞巖拄
X84n1585_p0723b16║杖頭上乞命。雖然，祇如廣頟屠兒放下屠刀，道我是
X84n1585_p0723b17║千佛一數。且道是從本心中發現耶？從本法中發現
X84n1585_p0723b18║耶？以拄杖畫一畫：天上有星皆拱北，人間無水不朝
X84n1585_p0723b19║東。臘八，上堂：晝見日，夜見星。大地眾生，阿誰不曉。釋
X84n1585_p0723b20║迦老子揑目生華，剛道於中有箇悟處。二十一日杜
X84n1585_p0723b21║口不言，幸自可憐生。四十九載脫空謾語，著甚死急。
X84n1585_p0723b22║噓一聲，下座。上堂，拈拄杖卓一下：大眾會麼？良久：欲
X84n1585_p0723b23║得不招無間業，莫謗如來正法輪。便下座。上堂：春山
X84n1585_p0723b24║疊亂青，春水漾虗碧。寥寥天地間，獨立望何極。好諸
X84n1585_p0723c01║禪德，不經一事，不長一智。結夏，小參：結却布袋口，三
X84n1585_p0723c02║世諸佛、六代祖師、天下老和尚，眼不得妄視，耳不得
X84n1585_p0723c03║妄聽，口不得妄言，足不得妄舉。一禁禁住，無絲毫走
X84n1585_p0723c04║作，謂之圓覺伽藍。九旬禁制酢甕中蟲子，有什麼出
X84n1585_p0723c05║頭分？殊不知，此道如淨日輪，昇太虗空，無幽不燭。如
X84n1585_p0723c06║塗毒皷，輕輕一撾，聞者皆喪。雖然，只如道：居有破有，
X84n1585_p0723c07║居空破空。二幻既空，中亦不立。畢竟喚什麼作塗毒
X84n1585_p0723c08║皷？喚什麼作淨日輪？喝一喝：大丈夫兒合自由，信脚
X84n1585_p0723c09║踏翻知見窟。解夏，小參：秋江清淺時，白露和烟裊。本
X84n1585_p0723c10║無迷悟人，只要今日了。既是本無迷悟，又要了箇什
X84n1585_p0723c11║麼好？諸禪德！頂門正眼照古照今，腦後神光無內無
X84n1585_p0723c12║外，雖則人人本具、各各現成，其柰妄想執著不能了
X84n1585_p0723c13║此。茲值聖制將圓、僧欲自恣，便從今日了將去，不妨
X84n1585_p0723c14║七穿八穴、十字縱橫；若了不去，三十秊後換手搥胷，
X84n1585_p0723c15║莫言不道。除夕，小參。一秊將盡夜，萬里未歸人。咄！寐
X84n1585_p0723c16║語作麼？即今簇簇上來、兀兀立地，面面相看、眼眼相
X84n1585_p0723c17║對，阿那箇是未歸人？樓上已吹新歲角，聽不出聲底
X84n1585_p0723c18║分明聽取；窻前猶點舊年燈，見不超色底端的見來。
X84n1585_p0723c19║是箇皮下有血，誰家竈裏無烟？說什麼到與未到、歸
X84n1585_p0723c20║與未歸？雖然，否極泰來，結交頭一句子也要諸人其
X84n1585_p0723c21║委。拈拄杖，卓一下：梅萼香傳春谷暖，松風聲度夜堂
X84n1585_p0723c22║寒。舉：五通仙人問佛公案。拈曰：那一通既不識，者五
X84n1585_p0723c23║通敢保未徹？不見道：射人先射馬，擒賊須擒王。舉：外
X84n1585_p0723c24║道問佛，不問有言、不問無言話。拈曰：外道饑，求王饍，
X84n1585_p0724a01║世尊和盤托出。阿難索短，不搆深泉，却向鞭影裏著
X84n1585_p0724a02║倒。舉：傅大士講經公案。拈曰：大士講經，揮尺一下，百
X84n1585_p0724a03║千三昧、無量玅義已自昭彰。誌公道：講經竟，言多去
X84n1585_p0724a04║道轉遠。舉：盤山作街坊公案。拈曰：歌聲、哭聲在在有
X84n1585_p0724a05║之，因甚盤山聽得便解悟去？開池不待月，池成月自
X84n1585_p0724a06║來。舉：洞山喫果子話。頌曰：尋常款客禮宜恭，況是分
X84n1585_p0724a07║冬又不同，果桌掇來還掇退，洞山大欠主人翁。洪武
X84n1585_p0724a08║建元，寓鍾山，端坐而逝。茶毗，舍利無數，塔于杭之南
X84n1585_p0724a09║屏。
X84n1585_p0724a10║杭州靈隱介菴用真輔良禪師蘇之吳縣人，范文正
X84n1585_p0724a11║公十葉孫也。自幼聰穎，經書若素習。秊十五，從迎福
X84n1585_p0724a12║院壽彌薙髮受具戒，慨然參方天平白雲杓公，指見
X84n1585_p0724a13║笑隱。師遂詣龍翔，問答之頃，情解頓喪。石室英主育
X84n1585_p0724a14║王師掌藏鑰，極推譽之。至正壬午，出世嘉禾資聖。歷
X84n1585_p0724a15║十有三載，遷明之天童，尋移杭之中竺，最後補靈隱。
X84n1585_p0724a16║甞示眾曰：達磨一宗，陵夷殆盡，汝等努力，如救頭然。
X84n1585_p0724a17║百千法門，無量玅義，於一毫端，可以周知。如知之，變
X84n1585_p0724a18║大地為黃金，受之當無所讓。否則素餐之愧，咎將誰
X84n1585_p0724a19║歸？歲月流電，向上事請各急著眼。洪武四秊正月十
X84n1585_p0724a20║五日，親理後事，謂左右曰：翌日巳時，吾逝矣。及期，澡
X84n1585_p0724a21║浴端坐，書偈而寂。世壽五十五，僧臘四十。闍維，齒牙
X84n1585_p0724a22║舌根不壞，設利無算，瘞歸雲塔中。
X84n1585_p0724a23║廬山圓通約之崇𥙿禪師毗陵陳氏子。參笑隱，舉無
X84n1585_p0724a24║位真人話詰之，師不覺釋然下拜。隱曰：汝何所見而
X84n1585_p0724b01║作禮？師曰：更無第二人。隱曰：從門入者，不是家珍。師
X84n1585_p0724b02║曰：和尚慎毋壓良為賤。後住南禪，次遷圓通、育王。洪
X84n1585_p0724b03║武五年秋，召高僧建大會於鍾山，師應詔至便殿。上
X84n1585_p0724b04║問佛法大意，師以偈酬之。上大悅，賜食上前。師或假
X84n1585_p0724b05║寐，鼻息作聲，鄰坐引裾覺之。上笑曰：此老人無機心，
X84n1585_p0724b06║真善知識也。後示寂，塔於石耳峯。
X84n1585_p0724b07║雪竇霖禪師法嗣
X84n1585_p0724b08║杭州淨慈孤峯明德禪師族朱氏，家世明之昌國。母
X84n1585_p0724b09║夢僧玠託宿，覺而有娠。幼不好嬉戲，每跏趺端坐。諸
X84n1585_p0724b10║父明上座奇之，挾至金鵞，俾侍灑掃。秊十七，得度為
X84n1585_p0724b11║大僧，杖錫遊方。首謁竺西坦，聆上堂語，有省。復造淨
X84n1585_p0724b12║慈，見晦機。機問：什麼物恁麼來？師曰：胡張三，黑李四。
X84n1585_p0724b13║機拈棒，師拂袖徑出。復抵雙林，見明極俊。會日本遣
X84n1585_p0724b14║使迎俊，師送至海濵。適晤竺田於明州，由挽師歸雪
X84n1585_p0724b15║竇，處以第一座。一日，田上堂，舉隱山泥牛入海公案，
X84n1585_p0724b16║音聲如雷。師不覺羣疑頓釋，述偈呈田。田歎曰：人天
X84n1585_p0724b17║眼目，儼然猶在。自是提唱宗乘，稱性而說。甞與仲方
X84n1585_p0724b18║倫公結菴桃華塢，相與激揚，足不踰戶者五年，名稱
X84n1585_p0724b19║日聞。行宣政院請住松江東禪，再遷集慶保寧、湖之
X84n1585_p0724b20║道場、杭之淨慈。帝師授圓明定慧之號。洪武五年，退
X84n1585_p0724b21║居道場竹林菴。一日，示微疾，戒飭其徒曰：汝等一真
X84n1585_p0724b22║圓性，與如來等世相起滅，無異石火電光。晝夜勤行，
X84n1585_p0724b23║毋生退轉。吾沒後，當遵佛制，依法茶毗，勿令衣麻而
X84n1585_p0724b24║哭也。言畢書偈，泊然而逝。世壽七十九，僧臘六十二。
X84n1585_p0724c01║茶毗頂骨不壞，舍利叢布灰燼中，建塔瘞于東岡。
X84n1585_p0724c02║天池信禪師法嗣
X84n1585_p0724c03║福州天寶銕關法樞禪師溫之平陽林氏子。秊十七
X84n1585_p0724c04║往常州華藏寺，禮竺西坦和尚受業。十九得度，二十
X84n1585_p0724c05║受具。初參中峯，次謁及菴，皆不契。聞元翁主秀之石
X84n1585_p0724c06║門，造而諮叩。翁示以南泉三不是話。經三年，一日大
X84n1585_p0724c07║悟。述頌曰：不是心佛物，拶出虗空骨。金毛獅子兒，豈
X84n1585_p0724c08║戀野狐窟。喝一喝，咄咄咄。即詣方丈，翁問：作甚麼？師
X84n1585_p0724c09║曰：南泉被我捉敗了也。翁曰：不是心，不是佛，不是物，
X84n1585_p0724c10║是箇什麼？師曰：牙齒一具骨，耳朵兩片皮。翁曰：不是
X84n1585_p0724c11║不是，別道將來。師曰：鶯啼燕語，鵲噪鴉鳴。翁曰：錯。師
X84n1585_p0724c12║亦曰：錯。翁曰：南泉即今在什麼處？師便喝。翁曰：離却
X84n1585_p0724c13║者一喝，南泉畢竟在什麼處？師拂袖便出。繇是徧謁
X84n1585_p0724c14║諸方，見虗谷陵於大仰，復謁海印如於饒之蔗福。纔
X84n1585_p0724c15║上方丈，印問：誰？師曰：暫到相看。印曰：什麼處來？師曰：
X84n1585_p0724c16║江西。印曰：江西近日有甚麼事？師曰：集雲峯下藤條
X84n1585_p0724c17║被人拗折了也。印曰：莫亂統。師曰：不因亂統，爭得到
X84n1585_p0724c18║者裏？印曰：且道者裏事作麼生？師叉手進前曰：即日
X84n1585_p0724c19║恭惟堂頭和尚尊候起居萬福。印曰：不涉泥水一句
X84n1585_p0724c20║作麼生？師喝一喝曰：風從虎，雲從龍。印曰：一喝不作
X84n1585_p0724c21║一喝用是如何？師曰：兩箇泥牛鬬入海，直至如今無
X84n1585_p0724c22║消息。印曰：錯。師亦曰：錯。印喚侍者點茶來，師曰：不受
X84n1585_p0724c23║者供養。印曰：不受者供養，受那箇供養？師曰：謝和尚
X84n1585_p0724c24║供養。印曰：曾見甚麼人來？師曰：不曾見人。印曰：既不
X84n1585_p0725a01║曾見人，那裏得者箇消息來？師曰：若見人，即無者箇
X84n1585_p0725a02║消息。於是服勤為淨頭。印甞謂眾曰：永嘉樞侍者是
X84n1585_p0725a03║煅了底金。復遊東林，參澤山咸。值咸開室，為眾舉竹
X84n1585_p0725a04║篦因緣，聲未絕，師奪却竹篦，過左邊立，曰：喚作甚麼
X84n1585_p0725a05║即得？咸曰：略虗漢。師以竹篦打一下，拗折而出。次日，
X84n1585_p0725a06║咸復開室，舉：泗洲大聖因甚在揚州出現？曰：南山起
X84n1585_p0725a07║雲，北山下雨。師又捉住竹篦，曰：南山起雲，北山下雨，
X84n1585_p0725a08║意旨如何？咸喝一喝，師曰：者是鬼窟裏活計，畢竟意
X84n1585_p0725a09║旨如何？咸曰：略虗漢。師以竹篦一送，曰：見說洛陽華
X84n1585_p0725a10║似錦。拂袖而出。後復歸石門，翁纔見，便曰：南泉向什
X84n1585_p0725a11║麼處去也？師曰：說甚南泉，釋迦老子來也。翁曰：不是
X84n1585_p0725a12║心，不是佛，不是物，是什麼？師曰：劍去久矣。翁曰：趙州
X84n1585_p0725a13║無聻。師曰：龍生金鳳子，衝破碧瑠璃。翁曰：古人與麼
X84n1585_p0725a14║道，道，道。師喝一喝，翁曰：錯。師又喝，翁曰：錯錯。師遂禮
X84n1585_p0725a15║拜，翁曰：放汝三十棒。迺囑曰：善自護持。師又潛眾十
X84n1585_p0725a16║五年。延祐戊午，出世閩之天寶，帝師錫寺頟，加號玅
X84n1585_p0725a17║覺真空大師，復遷松溪。上堂：當陽一句，截斷根源，把
X84n1585_p0725a18║住放行，全機歷落，坐斷千聖頂𩕳，鑿開衲僧眼睛，疾
X84n1585_p0725a19║焰過風，奔流度刃，直得玅峰𨁝跳，慧海波騰。正當恁
X84n1585_p0725a20║麼時，且道開堂祝贊一句作麼生道？擊拂子：龍袖拂
X84n1585_p0725a21║開全體現，象王行處絕狐蹤。小參：金剛正印，率土咸
X84n1585_p0725a22║歸，佛祖鉗鎚，人天罔措，階梯不立，知解不存，德山棒
X84n1585_p0725a23║通上徹下，臨濟喝絕後光前，一明一切明，一用一切
X84n1585_p0725a24║用，大丈夫秉吹毛劍，懸肘後符，雙放雙收，全殺全活。
X84n1585_p0725b01║拈拄杖：鶴有九臯纔翥翼，馬無千里謾追風。佛誕，上
X84n1585_p0725b02║堂：毗藍園降生，八十種隨好，行作象王行，吼作獅子
X84n1585_p0725b03║吼。拈拄杖：雲門大師來也。復卓一卓：阿爺阿爺。上堂，
X84n1585_p0725b04║舉：三聖問雪峰：透網金鱗，以何為食？峰曰：待汝出網
X84n1585_p0725b05║來，即向汝道。聖曰：千五百人善知識，話頭也不識。峰
X84n1585_p0725b06║曰：老僧住持事繁。師曰：三聖大似毒龍攪海，白浪滔
X84n1585_p0725b07║天，若不是雪峰慣入洪波，爭得驪珠在握？擊拂子。謝
X84n1585_p0725b08║殿主，上堂：如何是佛殿裏底？悉哩蘇盧，蘇盧悉哩。江
X84n1585_p0725b09║國春風吹不起，鷓鴣啼在深華裏。擊拂子。上堂，舉香
X84n1585_p0725b10║嚴上樹話，虎頭上座出問：上樹即不問，未上樹時請
X84n1585_p0725b11║和尚道。嚴呵呵大笑。師曰：上樹未上樹，銕蛇橫古路。
X84n1585_p0725b12║覿面笑呵呵，苦瓠連根苦。上堂，舉臨濟大師示眾曰：
X84n1585_p0725b13║赤肉團上有一無位真人，常在汝諸人面門出入，未
X84n1585_p0725b14║證據者看看。時有僧出曰：如何是無位真人？濟下繩
X84n1585_p0725b15║牀扭住曰：速道！速道！僧擬議，濟托開曰：無位真人是
X84n1585_p0725b16║什麼乾屎橛？師曰：無位真人乾屎橛，臨濟未是白拈
X84n1585_p0725b17║賊。千古長如白練飛，一條界破青山色。上堂，舉牛過
X84n1585_p0725b18║窻櫺，頭角四蹄都過了，因甚尾巴過不得？頌曰：浪靜
X84n1585_p0725b19║風恬意轉殊，滿天星斗月輪孤。時人休戀一泓水，來
X84n1585_p0725b20║上扁舟泛五湖。居三載，謝歸天寶，以嗣法善儔主寺
X84n1585_p0725b21║事。至元六秊八月，示微疾，作手書邀諸所與遊者入
X84n1585_p0725b22║山，期而畢至。求法施者隨其所欲，了無倦色。正午，沐
X84n1585_p0725b23║浴端坐，書偈曰：本無來去，一句全提。紅霞穿碧落，白
X84n1585_p0725b24║日遶須彌。擲筆而逝。壽六十三，臘四十五。全身塔于
X84n1585_p0725c01║瑞雲院。
X84n1585_p0725c02║蒙山異禪師法嗣
X84n1585_p0725c03║孤舟濟禪師月庭忠公居蔣山，師為第一座。時竺源
X84n1585_p0725c04║參月庭，至首座寮，師問源曰：蒙山嘗言：栽松道者，不
X84n1585_p0725c05║具二緣而生。達磨葬熊耳後，隻屢西歸。為復是神通
X84n1585_p0725c06║妙用，是法爾如然？源曰：形神俱妙。師叱之曰：不然，子
X84n1585_p0725c07║他日當自知之。源後參無能，舉師語能曰：為汝不解
X84n1585_p0725c08║故也。源釋然大悟。
X84n1585_p0725c09║太湖寬禪師法嗣
X84n1585_p0725c10║常州宜興龍池一源永寧禪師別號虗幻子，族姓朱，
X84n1585_p0725c11║淮東通州人，世為宦族。六七歲時聞佛號，遽注耳聳
X84n1585_p0725c12║聽。九歲懇求離俗，父母弗許，師輒不食。乃師淵模上
X84n1585_p0725c13║人於廣慧寺，寺故淮海肇禪師說法處。前一夕，寺眾
X84n1585_p0725c14║夢迎肇，次日師至，識者異之。十二歲，河南王屬僧錄
X84n1585_p0725c15║給牒薙髮，尋受具戒，徧歷諸方。參中峯海於蘇之萬
X84n1585_p0725c16║壽，復入穹窿謁克翁紹。紹察師志不凡，俾掌藏，時年
X84n1585_p0725c17║十九。一旦欲歸省覲，至毗陵，復約明極㫤於焦子山，
X84n1585_p0725c18║習定五年。極曰：藏主見解且如此，宜亟往見人，無滯
X84n1585_p0725c19║於此。師點首應之。遂至淮西太湖，謁無用寬。用門庭
X84n1585_p0725c20║嚴峻，師方入門，厲聲叱之。師作禮於門外，久之乃許
X84n1585_p0725c21║入見。問曰：何處人？師曰：通州。曰：淮海近日盈虗若何？
X84n1585_p0725c22║師曰：沃日滔天，不存涓滴。用便喝出。師退，徹夜不寐。
X84n1585_p0725c23║一日，聞用舉雲門須彌山話，聲未絕而有省。急趨前，
X84n1585_p0725c24║用便打曰：趙州無字作麼生？師遽曰：趙州狗子無佛
X84n1585_p0726a01║性，萬象森羅齊乞命。無底藍兒盛死蛇，多添少減無
X84n1585_p0726a02║虗剩。用喻然，繇是執侍左右者三年。用始以斷崖義
X84n1585_p0726a03║所贊己像，親署書授師曰：汝緣在南，逢龍即住，遇池
X84n1585_p0726a04║便居。師遂受命南還。時虗谷陵、元叟端、瀨翁慶、幻住
X84n1585_p0726a05║本諸尊宿，各據名山，大展化機。師皆叩擊，無不脗合。
X84n1585_p0726a06║元祐庚申，住廣慧大洞。洞左有實相寺，馬祖弟子澄
X84n1585_p0726a07║公道場，師為起廢。時有宿衲無一全者，遯跡石溪，谿
X84n1585_p0726a08║與洞相望，人謂廣德二甘露門云。至治癸亥，宜興龍
X84n1585_p0726a09║池疏請師以名符懸記，欣然赴之，命曰禹門。先是，山
X84n1585_p0726a10║巔有池，其深叵測，龍出，每大水，居民苦之。師授龍三
X84n1585_p0726a11║歸戒，遂不復出。居久，復至絕巘築室，壁立如削，斵木
X84n1585_p0726a12║為棧，棲板空中，足不越限者三年。帝師稔師道行，降
X84n1585_p0726a13║號弘教普濟禪師。泰定乙丑，遷九里寺。至順庚午，再
X84n1585_p0726a14║遷李山。元統甲戌，浙西江東道總管疏主常之天寧
X84n1585_p0726a15║萬壽，州守敦請，師方倔起。八年，錫號本覺玅明真淨。
X84n1585_p0726a16║至正壬午，復歸龍池。尋召入京，宣命龍光殿，陞座說
X84n1585_p0726a17║法。上大悅，賜金襴法衣，加號佛心了悟。庚子，出領善
X84n1585_p0726a18║權。癸卯，廣德亢旱，師至，大雨如注，眾懇住麻蕻山慈
X84n1585_p0726a19║慧菴。洪武己酉夏六月，示微疾，囑弟子裁紙製內外
X84n1585_p0726a20║衣，且曰：吾將逝矣。命移龕至絕巘，索筆書偈曰：七十
X84n1585_p0726a21║八年守拙，明明一場敗闕。泥牛海底翻身，六月炎天
X84n1585_p0726a22║飛雪。書畢，吉祥而逝。先一月，池水忽竭，及師順寂，噴
X84n1585_p0726a23║湧異常。時齋白戀慕，至有然頂灼臂以供養者。茶毗，
X84n1585_p0726a24║現五色光，齒牙舌輪皆不壞，設利無算。門人分餘骨
X84n1585_p0726b01║與不壞者，就龍池太平齊山紫雲麻蕻五所建塔藏
X84n1585_p0726b02║焉。世壽七十八，僧臘六十五。有四會語錄行世。
X84n1585_p0726b03║無能教禪師法嗣
X84n1585_p0726b04║杭州玅果竺源水盛禪師別號無住翁，饒之樂平人，
X84n1585_p0726b05║范姓。十七歲依羅山常公出家，尋謁月庭于蔣山。時
X84n1585_p0726b06║孤舟居第一座，諄諄誨師不置。師每自奮，且發願曰：
X84n1585_p0726b07║吾此生不作佛，當入無間獄。過匡廬，止東林。一日夜
X84n1585_p0726b08║半，不覺如出荊棘林。洎歸羅山，方得全體脫落，如冰
X84n1585_p0726b09║消瓦解。默舉公案，如鏡照鏡。師自以為開悟。及掌藏
X84n1585_p0726b10║鑰於東林，偶閱玅喜語，明心見性，非桑門事。又復致
X84n1585_p0726b11║疑，不能自釋。或譏之曰：法離唇吻，道絕言詮。子何太
X84n1585_p0726b12║滯也？師終不敢。自是越五載，重會孤舟於蔣山（語具孤舟
X84n1585_p0726b13║章）。後謁無能，盡脫玄玅知解。歷觀從前所悟，宛如一
X84n1585_p0726b14║夢。能撫師背曰：子後當大弘吾宗也。辭能東遊，至薦
X84n1585_p0726b15║福，請師分座。久之，隱居南巢。天曆己巳，出世西湖之
X84n1585_p0726b16║玅果。甞示眾曰：凡學道人，當洞明諸佛心宗，行解相
X84n1585_p0726b17║應。歲久月深，具大無畏。如透水月華，萬浪千波，觸之
X84n1585_p0726b18║不散，方始不被生死陰魔所惑。師槌拂之下，懸崖壁
X84n1585_p0726b19║立，務期實證實悟而後已。未幾，復還南巢。至正丁亥，
X84n1585_p0726b20║戒飭徒眾，且曰：世尊有言：我今背痛，將入涅槃。吾其
X84n1585_p0726b21║時矣。侍僧捧紙求偈，師揮叱曰：何以偈為？端坐而逝。
X84n1585_p0726b22║世壽七十三，僧臘五十三。
X84n1585_p0726b23║
X84n1585_p0726b24║續燈存稾卷第六