X84n1585_p0744a01║
X84n1585_p0744a02║
X84n1585_p0744a03║續燈存稾卷第八
X84n1585_p0744a04║
X84n1585_p0744a05║明　嗣祖沙門東吳　通問　編定
X84n1585_p0744a06║笠澤居士華亭　施沛　彚集
X84n1585_p0744a07║臨濟宗
X84n1585_p0744a08║大鑑下第二十四世
X84n1585_p0744a09║天目本禪師法嗣
X84n1585_p0744a10║婺州烏傷伏龍無明千巖元長禪師越之蕭山人，族
X84n1585_p0744a11║姓董。年七歲，從諸父比丘曇芳于富陽法門院。十九，
X84n1585_p0744a12║薙髮受具戒，學律于靈芝。會行丞相府飯僧，師隨眾
X84n1585_p0744a13║入。中峯和尚適在座，遙見師，呼而問曰：汝日用如何？
X84n1585_p0744a14║師曰：念佛。峯曰：佛今何在？師擬議，峯厲聲叱之。師作
X84n1585_p0744a15║禮，求示法要。峯以狗子無佛性話授之。縛茅靈隱，脅
X84n1585_p0744a16║不沾席者三年。一日，往望亭，聞雀聲，有省。亟往見峯，
X84n1585_p0744a17║具陳悟由。峯復叱之，師憤然歸。夜寂，忽鼠翻食貓器，
X84n1585_p0744a18║墮地作聲，恍然開悟。復往質峰，峰曰：趙州何故云無？
X84n1585_p0744a19║師曰：鼠餐貓飯。峰曰：未也。師曰：飯器破矣。峰曰：破後
X84n1585_p0744a20║如何？師曰：築碎方甓。峰乃微笑，囑曰：善自護持。時節
X84n1585_p0744a21║若至，其理自彰。師受囑，隱天龍之東菴。笑隱主中竺，
X84n1585_p0744a22║力薦起之。江浙行省丞相脫歡公領宣政院事，亦遣
X84n1585_p0744a23║使迫師出世。師皆不諾。居亡何，諸山爭相勸請。師度
X84n1585_p0744a24║不為時所容，遂杖錫踰濤江而東。至烏傷之伏龍山，
X84n1585_p0744b01║如青蓮華。乃卓錫巖際，誓曰：山有水，吾將止焉。俄山
X84n1585_p0744b02║泉溢出，作白乳色。師遂依大樹以居。時泰定丁卯十
X84n1585_p0744b03║月也。初，山有禪寺，名聖壽，荒廢已久。當師入山，鄉民
X84n1585_p0744b04║咸夢異僧來，遂相率披𫎇茸以訪。見師晏坐不動，各
X84n1585_p0744b05║持食飲之物獻之。大姓樓君如浚、樓君一得，共為伐
X84n1585_p0744b06║木構精廬。尋因舊號，成大伽藍。朝廷三遣重臣降香，
X84n1585_p0744b07║錫號佛慧圓鑒普濟大禪師，并賜金襴法衣。僧問：如
X84n1585_p0744b08║何是祖師西來意？師曰：野馬入牛欄。問：達磨未來時
X84n1585_p0744b09║如何？師曰：在西天。曰：來後如何？師曰：在東土。問：如何
X84n1585_p0744b10║是佛？師曰：今日好雨。曰：如何是道？師曰：此去義烏不
X84n1585_p0744b11║遠。問：如何是賓中賓？師曰：當胷叉手問他人。曰：如何
X84n1585_p0744b12║是賓中主？師曰：堂上坐來日正午。曰：如何是主中賓？
X84n1585_p0744b13║師曰：有時歡喜有時瞋。曰：如何是主中主？師曰：橫按
X84n1585_p0744b14║鏌鎁無佛祖。問：如何是露地白牛？師曰：艸裏臥。曰：甚
X84n1585_p0744b15║麼人騎得？師曰：無髭鬚胡子。曰：三身中那身說法？師
X84n1585_p0744b16║曰：賣油婆子水梳頭。曰：德山棒，臨濟喝，意旨如何？師
X84n1585_p0744b17║曰：惡人先做大。問：如何是和尚家風？師曰：無力豎拳
X84n1585_p0744b18║頭。問：達磨面壁，意旨如何？師曰：有口開不得。曰：人天
X84n1585_p0744b19║交接，兩得相見。如何是相見底事？師曰：烟熏黑漆桶。
X84n1585_p0744b20║問：浩浩塵中，如何辨主？師舉拳示之。曰：辨後如何？師
X84n1585_p0744b21║曰：你主在甚麼處？師因官人見貓兒，問：貓兒喫肉否？
X84n1585_p0744b22║師曰：不喫肉，只喫老鼠。曰：善知識如何容得他？師曰：
X84n1585_p0744b23║教官人莫來不得。僧問：釋迦、彌勒猶是他奴，未審他
X84n1585_p0744b24║是阿誰？師曰：糞掃堆頭生苕帚。曰：學人不會。師曰：問
X84n1585_p0744c01║取淨頭。上堂，僧問：如何是第一句？師曰：有口如啞。曰：
X84n1585_p0744c02║如何是第二句？師曰：有眼如盲。曰：如何是第三句？師
X84n1585_p0744c03║曰：棒折也未放你在。乃擲下拂子曰：此是老僧第二
X84n1585_p0744c04║句。如何是第一句？便下座。上堂，僧問：如何是奪人不
X84n1585_p0744c05║奪境？師曰：日照山河影動搖。曰：如何是奪境不奪人？
X84n1585_p0744c06║師曰：背水陣圓增勇健。曰：如何是人境俱奪？師曰：任
X84n1585_p0744c07║是鋒刀常坦坦，假饒毒藥也閒閒。曰：如何是人境俱
X84n1585_p0744c08║不奪？師曰：野老不知堯舜力，鼕鼕打鼓祭江神。僧禮
X84n1585_p0744c09║拜，師曰：有麝自然香，何用當風立？上堂：轉山河國土
X84n1585_p0744c10║歸自己則易，轉自己歸山河國土則難。拈了也，父母
X84n1585_p0744c11║未生前，道將一句來。示眾：今朝初一，上殿已畢，喝囉
X84n1585_p0744c12║怛那，西方日出。示眾，舉德山拓盋因緣，拈曰：末後句
X84n1585_p0744c13║子，德山、巖頭、雪峯總跳不出。乃喝一喝：大丈夫當為
X84n1585_p0744c14║真王，何以假為？示眾，良久曰：大眾會麼？會則事同一
X84n1585_p0744c15║家，不會則萬別千差。臨濟和尚道：我在黃檗喫六十
X84n1585_p0744c16║痛棒，如蒿枝拂相似。如今更思量一頓喫，不知誰為
X84n1585_p0744c17║下手？時有僧出曰：某甲下手。濟度杖與僧，僧擬接，濟
X84n1585_p0744c18║便打。看他的的顯示者些子，無你諸人近傍處，豈常
X84n1585_p0744c19║情之所能測？老僧尋常痛口罵你、痛棒打你，你不作
X84n1585_p0744c20║無明會，便作佛法會，又何曾夢見我先祖門風？所以
X84n1585_p0744c21║古人云：臨濟之道，將墜于地。痛哉！正與麼時，合作麼
X84n1585_p0744c22║生？超羣須是英靈漢，敵勝還他師子兒。示眾，舉傅大
X84n1585_p0744c23║士曰：夜夜抱佛眠，朝朝還共起。起坐鎮相隨，語默同
X84n1585_p0744c24║居止。分毫不相離，如形影相似。欲識佛去處，只者語
X84n1585_p0745a01║聲是。玄沙曰：大小傅大士，祇認得箇昭昭靈靈。洞山
X84n1585_p0745a02║聰曰：且道衲僧家日裏還曾睡也無？保寧勇曰：要眠
X84n1585_p0745a03║時即眠，要起時即起。水洗面皮光，啜茶溼却𭪿。大海
X84n1585_p0745a04║紅塵生，平地波濤起。呵呵阿呵呵，哩哩哩囉哩。師曰：
X84n1585_p0745a05║三尊宿大似徐六擔板，傅大士又俗氣不除。若論向
X84n1585_p0745a06║上宗乘，總欠悟在。且道無明具甚麼眼目？不見道，直
X84n1585_p0745a07║須揮劍。若不揮劍，漁父棲巢。示眾：今朝臘月二十五，
X84n1585_p0745a08║雲門一曲曾無譜。爭似無明調轉高，等閒唱出千山
X84n1585_p0745a09║舞。大地為琴，虗空為鼓。拍拍相隨，聲聲相助。汝諸人，
X84n1585_p0745a10║須聽取，白雪陽春何足數。箇中端的孰知音，寥寥永
X84n1585_p0745a11║夜松風度。示眾，舉瑯琊覺禪師曰：有句無句，如藤倚
X84n1585_p0745a12║樹。樹倒藤枯，好一堆爛柴。大慧和尚拈曰：作賊人心
X84n1585_p0745a13║虗。雖然如是，恩太難酬。師曰：一人作佛法商量，一人
X84n1585_p0745a14║作世諦流布。簡點將來，總欠悟在。無明見處，也要諸
X84n1585_p0745a15║人共知。有句無句，如藤倚樹，樹倒藤枯響。示眾，舉文
X84n1585_p0745a16║殊普賢起佛見法見，世尊威神貶向二銕圍山。師曰：
X84n1585_p0745a17║大眾不起佛見法見，還免得貶向二銕圍山麼？世尊
X84n1585_p0745a18║也是憐兒不覺醜。示眾：江月照，松風吹，面面青山展
X84n1585_p0745a19║笑眉。經有經師，論有論師，莫怪老僧無法說，勞汝諸
X84n1585_p0745a20║人立片時。示眾：一喝分賓主，照用一時行，要會箇中
X84n1585_p0745a21║意，日午打三更。諸禪德！臨濟大師四稜塌地了也。乃
X84n1585_p0745a22║喝一喝：且道那箇是賓？那箇是主？那箇是照？那箇是
X84n1585_p0745a23║用？又喝：只者是賓，只者是主，只者是照，只者是用？又
X84n1585_p0745a24║喝：且不是賓，且不是主，且不是照，且不是用，是箇甚
X84n1585_p0745b01║麼？又喝：進前求解會，特地斬精靈。示眾：龍門水急，一
X84n1585_p0745b02║句截流；茅屋風高，千山起浪。三世諸佛望風結舌，六
X84n1585_p0745b03║代祖師斫頟有分，天下老和尚仰羨仰羨。是汝諸人
X84n1585_p0745b04║既到者裏，作麼生與無明相見？驀拈拄杖：與麼與麼，
X84n1585_p0745b05║人境俱奪；不與麼不與麼，照用同時。卓一下：龍生金
X84n1585_p0745b06║鳳子，衝破碧瑠璃。喝一喝。示眾，舉：調達謗佛，生身陷
X84n1585_p0745b07║入地獄。佛令阿難傳旨：汝在獄中安否？達曰：我雖在
X84n1585_p0745b08║獄中，如受三禪天樂。阿難曰：汝還求出否？達曰：我待
X84n1585_p0745b09║世尊來。便出。阿難曰：世尊是三界大師，豈有入地獄
X84n1585_p0745b10║分？達曰：我豈有出地獄分？師曰：臨危不悚，真大丈夫。
X84n1585_p0745b11║示眾：世尊拈華，眼裏撒沙；迦葉微笑，全身落艸；達磨
X84n1585_p0745b12║面壁，皇天苦屈；二祖安心，老鼠居金；德山行棒，莽莽
X84n1585_p0745b13║蕩蕩；臨濟下喝，喫鹽止渴；溈山水牯，泥裏洗土；仰山
X84n1585_p0745b14║插鍬，性命難逃；俱胝豎指，是何道理？雪峯輥毬，老不
X84n1585_p0745b15║知羞；石鞏張弓，誑謼盲聾；趙州勘婆，大有誵譌；玄沙
X84n1585_p0745b16║未徹，話作兩橛。者一隊不唧𠺕老凍儂，生前鹵莽，死
X84n1585_p0745b17║後顢頇，罪犯彌天，髑髏徧野。無明忍俊不禁，與渠一
X84n1585_p0745b18║坑埋却。拈拄杖卓一下，直得十方世界風凜凜地，法
X84n1585_p0745b19║堂前何止艸深一丈？汝諸人且道向甚麼處出氣？良
X84n1585_p0745b20║久，曰：擬心湊泊二銕圍山，放之自然七穿八穴。復卓
X84n1585_p0745b21║一下。客至，上堂。披衣登法座，道者是高僧，將謂多奇
X84n1585_p0745b22║特，元來百不能。西風吹細雨，落葉滿空庭，有客來相
X84n1585_p0745b23║訪，青山自送迎。日本國請法衣，上堂。舉：石門聰曰：西
X84n1585_p0745b24║天二十八祖盡得傳衣付法，東土六祖之後得道者
X84n1585_p0745c01║多，只傳其法，不傳其衣。無明則不然，衣以表法，故謂
X84n1585_p0745c02║之法衣；人能弘道，故謂之法身；無處不徧，無處不明，
X84n1585_p0745c03║故謂之法眼。高峯老祖法衣一頂，今春對眾請與高
X84n1585_p0745c04║麗國金剛山供養去也。幻住先師法衣一頂，我得來
X84n1585_p0745c05║三十年矣，如今大拙首座又要請歸供養。雖然如是，
X84n1585_p0745c06║從上諸祖各各有三十棒分，無明亦有三十棒分。眾
X84n1585_p0745c07║中莫有下得者般毒手者麼？有，則出來下手看；如無，
X84n1585_p0745c08║他時後日不得向背地裏叫苦叫屈。擊拂子，下座。至
X84n1585_p0745c09║正丁酉六月十四日，示微疾，沐浴更衣，集眾說偈曰：
X84n1585_p0745c10║平生饒舌，今日敗闕，一句轟天，正法眼滅。投筆而逝，
X84n1585_p0745c11║世壽七十四，僧臘五十六。弟子用陶龕奉全身瘞于
X84n1585_p0745c12║青松菴。
X84n1585_p0745c13║蘇州師子林天如惟則禪師吉安府廬陵人，族譚氏，
X84n1585_p0745c14║受業禾山，得法中峯。僧問：佛佛授手，祖祖相傳，畢竟
X84n1585_p0745c15║傳箇甚麼？師曰：脚未跨門，與你三十棒了也。問：達磨
X84n1585_p0745c16║不來東土，二祖不往西天，還有為人處也無？師曰：有。
X84n1585_p0745c17║曰：如何是和尚為人處？師曰：浴院裏燈籠，笑破半邊
X84n1585_p0745c18║口。曰：莫便是學人轉身處麼？師曰：上天無路，入地無
X84n1585_p0745c19║門。曰：今日多幸，得聞師子吼也。師便喝，僧禮拜，師曰：
X84n1585_p0745c20║拜則任你拜，者一喝不曾倒地在。問：如來一音說法，
X84n1585_p0745c21║眾生隨類各解，未審和尚如何為人？師曰：蝦蟆𨁝跳
X84n1585_p0745c22║上天，蚯蚓驀過東海。曰：恁麼則超佛越祖去也。師曰：
X84n1585_p0745c23║你向那裏見得？曰：今古應無墜，分明在目前。師曰：杜
X84n1585_p0745c24║撰。禪和華嚴會，僧問：無邊剎境，自他不隔于毫端。既
X84n1585_p0746a01║有自他，如何不隔？師曰：懷州牛喫禾，益州馬腹脹。曰：
X84n1585_p0746a02║十世古今，始終不離于當念。既有始終，如何不離？師
X84n1585_p0746a03║曰：天下覓醫人，灸豬左膊上。曰：此會翻宣教典，毋勞
X84n1585_p0746a04║說禪，且望和尚直譚教文。師曰：山僧無兩箇舌頭。曰：
X84n1585_p0746a05║一真法界，十種玄門，還有自他終始也無？師喝曰：那
X84n1585_p0746a06║得許多骨董來？曰：既無許多骨董，畢竟華嚴所說何
X84n1585_p0746a07║義？師曰：說華嚴。曰：離却法界玄門，華嚴經在甚處？師
X84n1585_p0746a08║曰：在你諸人手裏。曰：與麼則信受奉行去也。師曰：贈
X84n1585_p0746a09║你三文買艸鞋。問：德山小參不答話，問話者三十棒，
X84n1585_p0746a10║意作麼生？師曰：我者裏不打，有問即答。曰：無法可說，
X84n1585_p0746a11║是名說法，又作麼生？師拈棒，僧便走。師曰：作賊人心
X84n1585_p0746a12║虗。問：禪門一派分為五宗，其間還有優劣也無？師曰：
X84n1585_p0746a13║五五二十五。曰：臨濟一宗，兒孫徧地，他有何長處？師
X84n1585_p0746a14║曰：細魚齩斷鸕鷀脚，白鷺驚飛上樹梢。曰：涅槃心易
X84n1585_p0746a15║曉，差別智難明。五宗異同，請師開示。師曰：退身三步。
X84n1585_p0746a16║示眾：趙州道箇無字，開口見心肝。因甚諸人自生障
X84n1585_p0746a17║礙？有僧請益曰：蠢動含靈皆有佛性，為甚狗子獨無？
X84n1585_p0746a18║師曰：莫說狗子，直饒你問他：釋迦彌勒還有佛性也
X84n1585_p0746a19║無？他也道無。僧曰：趙州禪在口唇邊，因甚只會道箇
X84n1585_p0746a20║無字？師曰：趙州見處只到者裏。僧曰：和尚不肯趙州
X84n1585_p0746a21║那？師曰：是。僧曰：趙州古佛，和尚因甚不肯他？師曰：趙
X84n1585_p0746a22║州在那裏？隨後便喝。示眾：諸方有海蠡禪、海蚌禪、銕
X84n1585_p0746a23║剗禪，老僧者裏却是水上葫蘆禪，觸著便動，捺著便
X84n1585_p0746a24║轉，活鱍鱍地，無你柰何處。昨日一陽來，復見說生根
X84n1585_p0746b01║了也，諸人為我提起看。示眾：有時伸出佛手，有時放
X84n1585_p0746b02║出驢脚錯；有時拍禪牀，有時擊香桌錯；有時舌生毛、
X84n1585_p0746b03║唇生醭，拄杖長年靠壁角，臨濟、德山鼻孔一時穿却
X84n1585_p0746b04║錯。諸禪德，向者三箇錯處認得老僧，請你喫無麫䬪
X84n1585_p0746b05║飥。示眾：佛祖行不到處，行取一步；佛祖說不到處，說
X84n1585_p0746b06║取一句。召眾，曰：一舖是九里，三舖廿七里，者箇是佛
X84n1585_p0746b07║祖行不到處，老僧行到；今日初三、明日初四、後日初
X84n1585_p0746b08║五，者箇是佛祖說不到處，老僧說到。喝一喝：寧與有
X84n1585_p0746b09║智人廝罵，莫與無智人說話。示眾：臨濟大師道：我者
X84n1585_p0746b10║裏是活祖師西來意，一切臨時要用便用。師拈拂子
X84n1585_p0746b11║搖曳，曰：我者裏也是活底，要用便用，一切臨時。且道
X84n1585_p0746b12║與臨濟底是同？是別？擊一擊，擲下，曰：臨濟大師猶欠
X84n1585_p0746b13║者一著在。示眾，舉：譬如牛過窻櫺，頭角四蹄都過了，
X84n1585_p0746b14║惟有尾巴過不得。師曰：者箇是東山演祖不了事處。
X84n1585_p0746b15║老漢參方三十年，也有兩件不了底事。是甚麼兩件
X84n1585_p0746b16║事？饑來要喫飯，困來要打眠。示眾：跛者命在杖，濟者
X84n1585_p0746b17║命在舟，有來由沒來由，一身還有一身愁。衲僧門下
X84n1585_p0746b18║奪食驅牛，擬著眼看便與閉却戶牖，擬開口道便與
X84n1585_p0746b19║塞却咽喉，夜廊無月不點火，露柱從教撞破頭。示眾：
X84n1585_p0746b20║慈悲不是佛，忿怒不是魔，明州布袋橫拕豎拕，人人
X84n1585_p0746b21║自屎不覺臭，淨潔地上正好放屙。金窠艸窠相去幾
X84n1585_p0746b22║何？歲寒落葉無人掃，一任門前堆積多。示眾：天如老
X84n1585_p0746b23║漢一箇獃僧，爭柰諸人認他不著？道他卓卓巍巍，他
X84n1585_p0746b24║却藞藞䕢䕢；道他藞藞䕢䕢，他又卓卓巍巍。或時做
X84n1585_p0746c01║善知識模樣，談玄說玅；或時現三頭六臂，發瞋發惡。
X84n1585_p0746c02║如是等處，一一認他不著。殊不知老漢不在諸人眼
X84n1585_p0746c03║睛裏，却在諸人鼻孔裏。諸人不信，伸手摸看。總饒摸
X84n1585_p0746c04║他不著，也摸著自家鼻孔。示眾。舉臨濟大師道，我在
X84n1585_p0746c05║黃檗先師處，喫六十痛棒，如蒿枝拂相似。師曰，好箇
X84n1585_p0746c06║頑皮癩骨，不知痛癢底麤漢。何似近代兒孫，箇箇皮
X84n1585_p0746c07║下有血，動著他絲毫不得也。奇哉。示眾。舉百丈野狐
X84n1585_p0746c08║因緣。師曰，前云不落，後云不昧。引得野狐，隨羣逐隊。
X84n1585_p0746c09║喝。當時若下得者一喝，前後五百生，一時粉碎。示眾。
X84n1585_p0746c10║釋迦老子推不開，達磨大師趕不出。引得一畮之田，
X84n1585_p0746c11║三蛇九鼠。盡道呼蛇易，遣蛇難。拍膝曰，有甚麼難。家
X84n1585_p0746c12║有白𤢟之圖，必無如是妖怪。示眾。女子臨出嫁時，治
X84n1585_p0746c13║家作活之法，一一請教父母。惟有生子養子，不待教
X84n1585_p0746c14║而自能。所以俗書曰，未有學養子而後嫁者也。誠哉。
X84n1585_p0746c15║近代宗門衲子則不然。先學說法，然後學做佛。寧可
X84n1585_p0746c16║不做得佛，不可不會說法。怪哉。師不住山居，恒隨機
X84n1585_p0746c17║開導。行省平章，咸稽顙執弟子禮。屢起江浙諸名山，
X84n1585_p0746c18║堅却不赴。遁跡吳淞間，弟子就吳中構地結屋，如叢
X84n1585_p0746c19║林規制，名師子林。居十有三年，道價日振。至正十四
X84n1585_p0746c20║年，帝師錫以佛心普濟文慧大辯禪師號，兼賜金襴
X84n1585_p0746c21║法衣。示寂後，塔于水西原。
X84n1585_p0746c22║日本國建長古先印原禪師本國相州人，姓藤氏。藤
X84n1585_p0746c23║為國中貴族，師生有異徵。年十三，父母頓捨出家，剃
X84n1585_p0746c24║染受具戒，慨然航海南詢。初謁無見于天台，見指往
X84n1585_p0747a01║天目參中峯，峯命給侍。師屢呈見解，峯呵之曰：根塵
X84n1585_p0747a02║不斷，如纏縛何？師退而悲泣，食寢俱廢。峯憐其誠，因
X84n1585_p0747a03║語之曰：此心包羅萬象，迷則生死，悟則涅槃。生死之
X84n1585_p0747a04║迷，固是未易驅斥；涅槃之悟，猶是入眼金塵。當知般
X84n1585_p0747a05║若如大火聚，近之則焦首爛頟。惟存不退轉一念，生
X84n1585_p0747a06║與同生，死與同死，自然與道相符。脫使未悟之際，千
X84n1585_p0747a07║釋迦、萬慈氏傾出四大海水，入汝耳根，總是虗妄塵
X84n1585_p0747a08║勞，皆非究竟。師聞，不覺悚然汗下。一日有省，趨告峯
X84n1585_p0747a09║曰：印原撞入銀山銕壁去也。峯曰：既入銀山銕壁，來
X84n1585_p0747a10║此何為？師釋然領解。峯因囑曰：善自護持。復參虗谷
X84n1585_p0747a11║陵、古林茂、東嶼海、月江印，諸老咸以師子兒稱之。會
X84n1585_p0747a12║清拙澄公歸國，載師同返，遐邇欽敬。初出主甲州之
X84n1585_p0747a13║慧林，歷遷八剎，後住相州之建長。一日示疾，謂侍者
X84n1585_p0747a14║曰：時至矣，可持觚翰來。乃曰：吾塔已成，未書頟耳。大
X84n1585_p0747a15║書心印二字，端坐而逝。初，門人欲畫師像，預索讚語。
X84n1585_p0747a16║師作一圓相，題其上曰：玅相圓明，如如不動。觸處相
X84n1585_p0747a17║逢，是何面孔？世壽八十，僧臘六十七。
X84n1585_p0747a18║般若誠禪師法嗣
X84n1585_p0747a19║建寧府高仰山古梅正友禪師貴溪丁氏子。依末山
X84n1585_p0747a20║本公受業，後參絕學，發明宗旨。流寓江淮垂三十年，
X84n1585_p0747a21║思得佳山水，結茅歸隱。慕武夷幽勝，遂入閩。初主南
X84n1585_p0747a22║浦之天心。泰定元年，建陽簿蔣德懋洎長者陳益宗
X84n1585_p0747a23║捨園作菴，迎師開山，勅頟大覺玅智室中。每舉狗子
X84n1585_p0747a24║無佛性話，鉗錘勘驗，不少假借。結制，上堂：仰山結制，
X84n1585_p0747b01║尋常活計。眼裏放光，鼻孔斢氣。遇饑而餐，遇困即睡。
X84n1585_p0747b02║諸方撒土揚沙，高仰心空。及第，上堂：九旬禁足，又過
X84n1585_p0747b03║一半。心地未明，如牽火鑽。光陰莫虗度，了却閒公案。
X84n1585_p0747b04║平地無端捉得賊，老僧出來為汝斷。解夏，上堂：九旬
X84n1585_p0747b05║禁足，特地成錯。三月安居，無繩自縛。布袋解開，乾坤
X84n1585_p0747b06║寥廓。放去若龜毛，收來懸兔角。試將兩眼挂虗空，一
X84n1585_p0747b07║陣凉風生殿角。小參：月落山頭慘，雲橫谷口陰。欲明
X84n1585_p0747b08║生死事，直見本來人。還有會得本來人底麼？良久，曰：
X84n1585_p0747b09║夜靜不勞重借月，玉蟾常挂太虗中。師生于至元乙
X84n1585_p0747b10║酉，寂于至正壬辰。說法二十九夏，住世六十八秋。全
X84n1585_p0747b11║身塔于本山。
X84n1585_p0747b12║智者義禪師法嗣
X84n1585_p0747b13║杭州淨慈德隱普仁禪師婺之蘭谿趙氏子。年十歲，
X84n1585_p0747b14║依寶石演法院秋潭受業。十四祝髮，二十參方。時了
X84n1585_p0747b15║然義禪師弘大辨之道于智者寺，師往叩，機鋒觸發。
X84n1585_p0747b16║旋命侍香東陽，主道場，招師掌記。復見南楚於雙徑，
X84n1585_p0747b17║分座說法。至正乙未，出世西峯淨土。戊戌，高帝親帥
X84n1585_p0747b18║六師至婺州，幸智者寺，詔師主之。甲寅，遷淨慈。一日，
X84n1585_p0747b19║示微疾，屈指計曰：今夏五月矣。左右曰：然。師曰：八月
X84n1585_p0747b20║八日最良，吾將逝矣。至期，整衣端坐而逝。世壽六十
X84n1585_p0747b21║有四，僧臘五十有三。會語錄。
X84n1585_p0747b22║淨慈林禪師法嗣
X84n1585_p0747b23║杭州止菴德祥禪師本郡人。與同菴俱為平山嗣。德
X84n1585_p0747b24║業風雅，為時賢所重。一日將涅槃，眾請說偈。師忽倚
X84n1585_p0747c01║座曰：者一隊噇酒糟漢，我爭如你何？竟趨寂。（徑山莊公有師
X84n1585_p0747c02║半身像贊曰：一提鈯斧，六坐道場。道傳正續，名動諸方。駕慈航暫遊笠澤，懸慧日久駐錢塘。龍淵之龍奮迅，鳳
X84n1585_p0747c03║臺之鳳翱翔。既攄誠而闡大教，益埀手以整頹綱。全身雖不露，徧界莫能藏。百千三昧毫端現，四海叢林話轉
X84n1585_p0747c04║長。）
X84n1585_p0747c05║金陵天界同菴易道夷簡禪師洪武十一年，主南屏、
X84n1585_p0747c06║淨慈。兵燹之餘，殿堂鐘鼓為之一新；父子繼席，傳為
X84n1585_p0747c07║盛事。二十五年，奉旨陞主大天界寺。
X84n1585_p0747c08║海門則禪師法嗣
X84n1585_p0747c09║湖州弁山白蓮南極懶雲智安禪師嘉興沈氏子。住
X84n1585_p0747c10║海昌淨玅寺。謁天真，發明別傳之旨。韜光晦迹，交聘
X84n1585_p0747c11║不赴。𣆶居弁山之白蓮。示眾：萬法歸一，無孔銕鎚當
X84n1585_p0747c12║面擲；一歸何處？抹過西天并此土。青州布衫重七斤，
X84n1585_p0747c13║寒巖古木璚華春。仁者殷勤問端的，孃生鼻孔從來
X84n1585_p0747c14║直。倘然言下解知歸，九九方明八十一。後退歸淨玅。
X84n1585_p0747c15║示寂，塔于弁山之南阡。所著有南極語要。
X84n1585_p0747c16║華頂睹禪師法嗣
X84n1585_p0747c17║處州福林白雲智度禪師郡之麗水人，族吳氏。年十
X84n1585_p0747c18║五，從禪智寺空中假薙髮。越數夏，出遊七閩，徧歷諸
X84n1585_p0747c19║方，無可其意者。旋還里之白雲，因澄禪師故基，築室
X84n1585_p0747c20║以居，名曰福林。後詣浙西，參靈石芝于淨慈，復謁斷
X84n1585_p0747c21║崖義於西峯，俱不契。聞無見說法華頂，往叩之曰：西
X84n1585_p0747c22║來密意，未審何如？見曰：待娑羅峯點頭，却與汝道。師
X84n1585_p0747c23║擬進語，見便喝。師曰：娑羅峯頂，白浪滔天。華開芒種
X84n1585_p0747c24║後，葉落立秋前。見曰：我者裏無殘羹餿飯。師曰：此非
X84n1585_p0748a01║殘羹餿飯而何？見頷之。遂服勤數載，辭去。見囑曰：昔
X84n1585_p0748a02║南嶽受大鑑記莂，後得馬祖授以心法。鍼芥相契，不
X84n1585_p0748a03║在多言。勿掉三寸舌誑人，須真正見解，著于行履，方
X84n1585_p0748a04║為報佛深恩耳。師佩服久之。復往長沙，見無方普雲
X84n1585_p0748a05║居，謁小隱大。至正甲午，還福林。尋主龍泉普慈，遷武
X84n1585_p0748a06║峯。國朝洪武己酉，詔徵天下高僧，建法會于蔣山。師
X84n1585_p0748a07║應詔，會事戒嚴。還至杭，杭人奉居虎跑。秋趨華頂。明
X84n1585_p0748a08║年春，示微疾，仍回福林。沐浴更衣，索筆書偈曰：無世
X84n1585_p0748a09║可辭，有眾可別。大虗空中，何必釘橛。擲筆而逝。壽六
X84n1585_p0748a10║十七，臘五十三。闍維，舍利五色，齒牙數珠，皆不壞。建
X84n1585_p0748a11║塔瘞于院西。
X84n1585_p0748a12║天童一禪師法嗣
X84n1585_p0748a13║杭州徑山呆菴敬中普莊禪師台之仙居袁氏子。依
X84n1585_p0748a14║天童左菴芟染，久之不契。出遊，參了堂于天寧。堂問：
X84n1585_p0748a15║何來？師曰：天童。堂曰：冒雨衝寒，著甚死急？師曰：正為
X84n1585_p0748a16║生死事急。堂曰：如何是生死事？師以坐具作摵勢。堂
X84n1585_p0748a17║曰：敢來者裏捋虎鬚。參！堂去。一日，室中舉庭前柏樹
X84n1585_p0748a18║子話。師擬開口，堂劈口便掌。從此悟入。初出世撫州
X84n1585_p0748a19║北禪，後遷雲居。洪武二十六年，詔徵天下高行沙門。
X84n1585_p0748a20║師應詔，對揚稱旨。是年秋，銜命祀廬山。禮成，詔主徑
X84n1585_p0748a21║山。僧問：如何是雲居境？師曰：路轉溪迴空院靜。曰：如
X84n1585_p0748a22║何是境中人？師曰：太平時代自由身。曰：人境已蒙師
X84n1585_p0748a23║指示，願聞一句接初機。師曰：無毛鷂子貼天飛。問：路
X84n1585_p0748a24║逢達道人，不將語默對時如何？師曰：達道者方知。僧
X84n1585_p0748b01║曰：和尚何得干戈相待？師曰：捉賊不如嚇賊。僧曰：明
X84n1585_p0748b02║眼人瞞他一點不得。師曰：情知你不是好心。師嘗勘
X84n1585_p0748b03║僧曰：近奉公文，務要打點上座。僧曰：某甲不是奸細。
X84n1585_p0748b04║師曰：也須勘過始得。僧曰：和尚莫倚勢欺人。師展手
X84n1585_p0748b05║曰：把將公驗來。僧擬議，師便掌。一僧曰：久聞和尚有
X84n1585_p0748b06║此機要。師曰：山僧失利。一僧問：承聞和尚有打點之
X84n1585_p0748b07║機，是否？師熟視曰：汝來自首那。僧曰：學人掀倒禪牀
X84n1585_p0748b08║去也。師曰：汝是甚處人？僧曰：高著眼。師曰：者依草附
X84n1585_p0748b09║木底精靈。師一日問新到曰：我者裏虎狼塞路，荊棘
X84n1585_p0748b10║參天，上人到來，有何忙事？僧曰：特來禮拜和尚。師曰：
X84n1585_p0748b11║入門一句則不問，脚跟下艸鞋甚處得來？僧擬議，師
X84n1585_p0748b12║便喝。又問：昨離何處？僧曰：廬山。師曰：不勞再勘。師鏟
X84n1585_p0748b13║艸次，僧問：者片田地，幾時剗得乾淨？師舉起鋤頭，曰：
X84n1585_p0748b14║未審上座喚作甚麼？僧無語，師拋下鋤頭，曰：者片田
X84n1585_p0748b15║地，幾時剗得乾淨？問：騎虎頭，收虎尾，中間事作麼生？
X84n1585_p0748b16║師曰：渠儂得自由。僧曰：只如古人道：我也弄不出。意
X84n1585_p0748b17║旨如何？師曰：入水見長人。問：九重天上承恩澤，五髻
X84n1585_p0748b18║峯頭據祖關，四海禪流齊側耳，願聞一曲萬年歡。學
X84n1585_p0748b19║人上來，請師舉唱。師曰：須彌頂上擊金鐘。曰：與麼則
X84n1585_p0748b20║過量人明過量事，太平時唱太平歌。師曰：毫𨤲有差，
X84n1585_p0748b21║天地懸隔。曰：和尚遠辭京國，近到徑山，如何是不動
X84n1585_p0748b22║尊？師曰：待盋盂峯𨁝跳，即向汝道。曰：適聞疏中道：千
X84n1585_p0748b23║年枯木逢春，一代曇華現瑞。可謂誠實之言。師曰：汝
X84n1585_p0748b24║用許多心識計較作麼？曰：龍象筵開當此日，等閒掣
X84n1585_p0748c01║取錦標歸。師曰：不是龍門客，切忌遭點頟。僧請益，師
X84n1585_p0748c02║曰：汝自己分上少箇甚麼，却來請益？僧擬對，師曰：只
X84n1585_p0748c03║知貪程，不覺蹉路。問：如何是祖師西來意？師曰：盋盂
X84n1585_p0748c04║口向天。曰：此是古人底。師曰：老僧用得恰好。曰：如何
X84n1585_p0748c05║是奇特事？師曰：千年田，八百主。曰：學人不會。師曰：至
X84n1585_p0748c06║今將不去，留與老農耕。問：如何是道？師曰：木落崖石
X84n1585_p0748c07║出。曰：只如先德云：山上有鯉魚，井底有蓬塵。意作麼
X84n1585_p0748c08║生？師曰：見之不取，思之千里。上堂，舉：雲門大師曰：平
X84n1585_p0748c09║地上死人無數，出得荊棘林是好手。時有僧曰：恁麼
X84n1585_p0748c10║則堂中上座有長處。門曰：蘇嚧蘇嚧。師曰：雲門與麼
X84n1585_p0748c11║道，雲居則不然。平地上活人無數，入得荊棘林是好
X84n1585_p0748c12║手。忽有人出來說長說短，拈拄杖劈脊便打。何故？水
X84n1585_p0748c13║流溼，火就燥，禍福無門，惟人自召。示眾：夫為宗師者，
X84n1585_p0748c14║不得已垂示一言半句，無非為學者抽釘拔楔，解粘
X84n1585_p0748c15║去縛。譬如善舞太阿，自然不傷其手。近代據師位，訓
X84n1585_p0748c16║學徒，記持文字，崇飾語言，誇耀後來，增長惡習，不知
X84n1585_p0748c17║有自己出身之路。如衣壞絮，行棘林中不能自由。少
X84n1585_p0748c18║林直指之宗，於此墜地，良可痛傷。汝輩行脚，各須帶
X84n1585_p0748c19║眼，莫教墮他網中，出頭不得。只如古人道：入此門來，
X84n1585_p0748c20║莫存知解。若約山僧見處，直饒知解頓忘，猶是門外
X84n1585_p0748c21║漢。到者裏，須辨緇素始得。珍重！上堂：觸目不會道，運
X84n1585_p0748c22║足安知路？古人與麼道，大似勞而無功。山僧見處，也
X84n1585_p0748c23║要諸人共知。驀拈拄杖卓一下：但得雪消去，自然春
X84n1585_p0748c24║到來。下座。浴佛，上堂：真佛無形，浴箇甚麼？毗藍園裏，
X84n1585_p0749a01║妄見空華。雲門令行，不到今日。驀拈拄杖，召大眾，曰：
X84n1585_p0749a02║今日事作麼生？昆明池裏失却劍，曲江江上撈得鋸。
X84n1585_p0749a03║卓拄杖，上堂：老僧開荒時，於法堂基上掘得一箇鈯
X84n1585_p0749a04║斧子，久聚兄弟。若有用得著者，兩手分付；若是荷負
X84n1585_p0749a05║不去，老僧收得來，著甚死急？不如颺向擸𢶍堆頭，從
X84n1585_p0749a06║他日炙風吹去也。驀拈拄杖，卓一下：鞭起銕牛耕大
X84n1585_p0749a07║地，誰能井底種林檎？上堂，舉：盤山和尚曰：心月孤圓，
X84n1585_p0749a08║光吞萬象。光非照境，境亦非存。光境俱忘，復是何物？
X84n1585_p0749a09║洞山曰：光境未忘，復是何物？師曰：二尊宿弄物不知
X84n1585_p0749a10║名，各與二十拄杖。不見道：見義不為，何勇之有？冬至，
X84n1585_p0749a11║上堂，舉：洞山冬夜與泰首座喫果子次，問曰：有一物，
X84n1585_p0749a12║明如日，黑如漆，常在動用中。動用中收不得，過在甚
X84n1585_p0749a13║麼處？座曰：過在動用中。洞山令侍者掇退果桌，師曰：
X84n1585_p0749a14║當斷不斷，反招其亂。若是徑山見他道：過在甚麼處？
X84n1585_p0749a15║便與掀翻果卓，亦使洞山知有宗門向上爪牙，今日
X84n1585_p0749a16║兒孫不致寂寥。雖然，也須脚踏實地始得。拈拄杖：不
X84n1585_p0749a17║向藍田射石虎，何人知是李將軍？卓拄杖，下座。上堂：
X84n1585_p0749a18║一迷一切迷，一悟一切悟，一暗一切暗，一明一切明。
X84n1585_p0749a19║所以道：具足凡夫法，凡夫不知；具足聖人法，聖人不
X84n1585_p0749a20║會。聖人若會，即同凡夫；凡夫若知，即同聖人。到者裏，
X84n1585_p0749a21║塵勞煩惱，菩提解脫，縛作一塊。且道非非想天，即今
X84n1585_p0749a22║有幾人修因證果？拈拄杖，一年三百六十日，一日日
X84n1585_p0749a23║從今日始，拄杖子亦從今日始。卓拄杖，擊碎三玄三
X84n1585_p0749a24║要門，普天匝地清風起。上堂，舉玄沙因鼓山至，畫一
X84n1585_p0749b01║圓相。山曰，人人出者箇不得。沙曰，情知你向驢胎馬
X84n1585_p0749b02║腹裏作活計。山曰，和尚又作麼生？沙曰，人人出者箇
X84n1585_p0749b03║不得。山曰，和尚為甚恁麼道得，某甲恁麼道不得？沙
X84n1585_p0749b04║曰，我得你不得。師曰，玄沙與鼓山，難兄亦難弟。若要
X84n1585_p0749b05║出得者箇，總欠悟在。雪竇曰，只知貪觀白浪，不知失
X84n1585_p0749b06║却手橈。緇素眼何在？驀拈拄杖，畫一畫，一把柳絲收
X84n1585_p0749b07║不得，和煙搭在玉闌干。浴佛，上堂，舉藥山因遵布衲
X84n1585_p0749b08║作殿主，浴佛次，乃問曰，汝只浴得者箇，還浴得那箇
X84n1585_p0749b09║麼？遵曰，把將那箇來。山休去。師曰，藥山能縱不能奪，
X84n1585_p0749b10║布衲能奪不能縱，總未具超宗眼在。黃龍南禪師曰，
X84n1585_p0749b11║二尊宿一出一入，未見輸贏。三十年後不得錯舉，早
X84n1585_p0749b12║是錯下名言。徑山見處，也要諸人共知。今日殿中普
X84n1585_p0749b13║請浴佛，者箇那箇不得動著。杓柄到手，更莫顢頇。擊
X84n1585_p0749b14║拂子，將此深心奉塵剎，是則名為報佛恩。永樂元年
X84n1585_p0749b15║十月二十三日，示寂于不動軒。世壽五十八，僧臘四
X84n1585_p0749b16║十五。闍維，煙焰所至，舍利如貫珠。塔于凌霄之陽。
X84n1585_p0749b17║壽昌源禪師法嗣
X84n1585_p0749b18║明州天童元明原良禪師寧海周氏子。初住瑞巖，後
X84n1585_p0749b19║遷天童。有侑宏聖禪師辭曰：嗚呼！山不讓塵，故能成
X84n1585_p0749b20║其高；海不讓流，故能成其深。師非宿備六度萬行之
X84n1585_p0749b21║願輪，則曷由樹斯大法之功于古今？聖人出興，作百
X84n1585_p0749b22║世師，千載一時，惟師得之。巍巍窣堵，鎮茲東谷，洞上
X84n1585_p0749b23║一宗，真規復復。昭告菲訶，深勒崖谷，願師再來，為法
X84n1585_p0749b24║作則。
X84n1585_p0749c01║天界信禪師法嗣
X84n1585_p0749c02║溫州江心覺初慧恩禪師久依孚中、信中，居護龍河
X84n1585_p0749c03║上，師甞分座說法。後中示寂，師出世建業之聖泉，次
X84n1585_p0749c04║遷永嘉雅山。未幾，江心虗席，牧守疏請師主之。所著
X84n1585_p0749c05║有三會語錄。
X84n1585_p0749c06║徑山悅禪師法嗣
X84n1585_p0749c07║越州悲谿定水見心來復禪師南昌豐城人，姓王氏。
X84n1585_p0749c08║生而穎異，自幼有脫塵志。至正二年，于邑之西方寺
X84n1585_p0749c09║祝髮，走雙徑，謁南楚。久之，乃得證入，命掌內記。無何，
X84n1585_p0749c10║避兵會稽，遂主慈谿定水，煥然起廢。以干戈間阻，不
X84n1585_p0749c11║能省母，作室于㵎東，名蒲菴。取陳尊宿義，遷鄞之天
X84n1585_p0749c12║寧，杭之靈隱。示眾，舉城東老姥不欲見佛因緣。頌曰：
X84n1585_p0749c13║佛身光現紫磨金，大地羣靈悉共欽。兩眼生來不願
X84n1585_p0749c14║見，老婆真有丈夫心。舉文殊維摩各說不二法門。頌
X84n1585_p0749c15║曰：妙喜天中問疾過，機先勘破老維摩。剎塵常說虗
X84n1585_p0749c16║空聽，一默相酬早是多。舉文殊令善財採藥。頌曰：是
X84n1585_p0749c17║藥拈來會得麼，神方不必問耆婆。若言殺活全工巧，
X84n1585_p0749c18║大地羣生病轉多。舉馬祖遣人送圓相上徑山。頌曰：
X84n1585_p0749c19║緘回特地謝殷勤，海月山雲見處親。莫怪南陽太饒
X84n1585_p0749c20║舌，乾坤誰是不疑人。舉僧問馬祖離四句絕百非。頌
X84n1585_p0749c21║曰：一幅冰綃五色新，玉梭巧織鳳池春。鴛鴦繡出從
X84n1585_p0749c22║君看，不把金鍼度與人。舉百丈侍馬祖遊山，野鴨子
X84n1585_p0749c23║飛過。頌曰：野鴨羣飛過去忙，馬師見處只尋常。直饒
X84n1585_p0749c24║扭得鼻頭破，也是喪車後藥囊。舉石鞏張弓接三平。
X84n1585_p0750a01║頌曰：石鞏何曾解挽弓，還他有力獲全功。蒿枝不用
X84n1585_p0750a02║施金鏃，射透須彌百萬重。一弓兩箭了平生，未發機
X84n1585_p0750a03║先毒已萌。殺活要須親破的，扣弦三下是虗聲。舉靈
X84n1585_p0750a04║雲見桃華玄沙未徹頌曰：盡向長安踏早春，紫騮隨
X84n1585_p0750a05║處逐芳塵。年年歌管東風裏，解識桃華有幾人。洪武
X84n1585_p0750a06║元年，以高僧徵召至京，賜食內庭，慰勞優渥。適建鍾
X84n1585_p0750a07║山大會，勅師陞座說法，復命蜀王椿從師問道。師答
X84n1585_p0750a08║蜀王問參禪法要曰：禪宗正脈，以心傳心。單提徑示，
X84n1585_p0750a09║直接上根。不涉言詮，不存知解。如擊石火，似閃電光。
X84n1585_p0750a10║見即便見，了即便了，得即永得。一聞千悟，獲大總持。
X84n1585_p0750a11║用而無盡，體不可窮。若乃展轉思量，取捨分別，悉屬
X84n1585_p0750a12║邪禪邪道，非菩提智。生死到來，總用不著。是則參須
X84n1585_p0750a13║實參，悟須實悟。良由自證，匪假他求。所以達磨西來，
X84n1585_p0750a14║不立文字，直指人心，見性成佛，謂之教外別傳。其接
X84n1585_p0750a15║二祖可大師，祇是點示心體，使之自悟。及徵所得，乃
X84n1585_p0750a16║曰：了了常知，言不可及。達磨方與印證曰：即此是自
X84n1585_p0750a17║性清淨心，更勿疑也。當時二祖所言知字，正是親證
X84n1585_p0750a18║心體。蓋心是名，以知為體。此知乃靈知之知，具含眾
X84n1585_p0750a19║妙，性自神解。不藉緣生，不因境起。不是作意運想思
X84n1585_p0750a20║慮而知，直是真淨明妙，虗徹靈通，徧應無窮，了然常
X84n1585_p0750a21║知。眾生由迷此知，即起我相。若了此知，剎那成佛。大
X84n1585_p0750a22║抵亙古亙今，通凡徹聖，別無異法，惟是一心。此心即
X84n1585_p0750a23║法，法外無心。此法即心，心外無法。豈不見文殊師利
X84n1585_p0750a24║告妙德菩薩言：三界之中，以心為主。能觀心者，究竟
X84n1585_p0750b01║解脫。不能觀者，究竟沉淪。首楞嚴經亦曰：眾生迷悶，
X84n1585_p0750b02║背覺合塵。故發塵勞，有世間相。我以玅明，不生不滅，
X84n1585_p0750b03║合如來藏。而如來藏，惟玅覺明，圓照法界。是故於中，
X84n1585_p0750b04║一為無量，無量為一。小中現大，大中現小。不動道場，
X84n1585_p0750b05║徧十方界。身含十方，無盡虗空。於一毫端，現寶王剎。
X84n1585_p0750b06║坐微塵裏，轉大法輪。是知欲證菩提，即心而已。離心
X84n1585_p0750b07║無佛，離佛無心。了了識心，惺惺見佛。此實玅明真覺，
X84n1585_p0750b08║圓照無礙。非智可測，惟證乃知。大凡參學日用，心體
X84n1585_p0750b09║不明，為境所轉，妄生顛倒。心體若明，如晝見色，分明
X84n1585_p0750b10║無惑。故先德曰：若心馳散，即當攝來，令住正念。其正
X84n1585_p0750b11║念者，當知惟心，無外境界。即復此心，亦無自相，念念
X84n1585_p0750b12║不可得故。又曰：迷時人逐法，悟了法由人。蓋迷時是
X84n1585_p0750b13║執心為境，被境所奪，法有千差。悟時是了境即心，塵
X84n1585_p0750b14║塵合道，法法全真。出沒卷舒，一切由我。為是從上已
X84n1585_p0750b15║來，禪門相傳，單提直指，總無許多言解。但了即心是
X84n1585_p0750b16║佛，頓紹祖位，便坐覺場。如迦陵鳥在㲉，而聲壓羣禽。
X84n1585_p0750b17║似好堅樹出地，而高升眾木。且如大乘頓教頓修之
X84n1585_p0750b18║人，一念不生即名為佛，豈論積功累德、劫號次第而
X84n1585_p0750b19║後為證果哉？蓋一切眾生心本是佛，以妄念起故乃
X84n1585_p0750b20║為眾生。若一念妄心不生，何為不得佛？又如華嚴經
X84n1585_p0750b21║云：佛子！無一眾生不具如來智慧，但以妄想執著而
X84n1585_p0750b22║不證得。若離妄想，則一切智、自然智、無礙智即得現
X84n1585_p0750b23║前。此吾祖所謂圓解圓修、一超直入而功高累劫者，
X84n1585_p0750b24║豈誑語耶？但今時人多信不及、見不親、行不到，若信
X84n1585_p0750c01║得及、見得親、行得到，晝夜心無間斷、寤寐一如，返照
X84n1585_p0750c02║靈源、真性顯現，無法不達、無理不融，自然應用普周、
X84n1585_p0750c03║縱橫任運，到者田地不愁佛不解語，雖在生死常入
X84n1585_p0750c04║涅槃，雖處塵勞常居淨剎，念念釋迦出世、步步彌勒
X84n1585_p0750c05║下生，菩提不修而自成、煩惱不斷而自除，境智雙泯、
X84n1585_p0750c06║情謂俱忘，當體即真、一心不動。今殿下宿具正信，佛
X84n1585_p0750c07║法緣熟，識詣見超，心體已明，有大力量，不用堆堆兀
X84n1585_p0750c08║兀、竟日窮年，但只圓解圓修，於出入起居、語默動靜
X84n1585_p0750c09║乃至應事接物、發號施令，一切處、一切時念起即覺，
X84n1585_p0750c10║常覺不昧，澄慮忘情，久而自契。此三祖所謂虗明自
X84n1585_p0750c11║照，不勞心力。又曰：不離當處常湛然，覓即知君不可
X84n1585_p0750c12║見。於此直下薦得徹去，則是無為而為、無修而修、無
X84n1585_p0750c13║得之得、無功之功、無證之證，最為切當、最為省要。昔
X84n1585_p0750c14║閩王請羅山閑禪師開堂演法，山陞座，方收斂僧伽
X84n1585_p0750c15║黎，乃曰：珍重。便下座。閩王近前，執山手曰：靈山一會，
X84n1585_p0750c16║何異今日。看他羅山作家，不假言說，而閩王天鑒，自
X84n1585_p0750c17║出常情。後來洞山聰曰：羅山忍俊不能禁，大展家風
X84n1585_p0750c18║吼一音。紙墨如山書莫盡，衲僧休向義中尋。此古人
X84n1585_p0750c19║直捷指示處，宗眼明白，與眾不同。正所謂相逢不拈
X84n1585_p0750c20║出，舉意便知有。豈在揚眉瞬目，鼓唇動舌耶。貧僧恁
X84n1585_p0750c21║麼忉怛，早是畫蛇添足，冒凟睿聽。然蒙賜問，不容緘
X84n1585_p0750c22║默。冀國政之暇，大圓照中，少加垂覽。亦見靈山宿願，
X84n1585_p0750c23║不忘祖道，不勝至幸也。復答晉王問禪要曰：二月二
X84n1585_p0750c24║十日，敬奉令旨，示諭佛法自心所得者，敢不披露愚
X84n1585_p0751a01║衷，僭陳萬一。殿下以菩薩應身，乘願再來，弘護佛法，
X84n1585_p0751a02║善世利生。於統理國務之暇，常切究竟佛祖一大事
X84n1585_p0751a03║因緣，此實不忘本願故也。但於日用，放捨諸緣，休息
X84n1585_p0751a04║萬念。念起即覺，常覺不昧。行住坐臥，飲食起居，應事
X84n1585_p0751a05║接物，看得力不得力。勿隨事物轉，涉他機境。葢世間
X84n1585_p0751a06║萬事萬理，皆出於心。心若了時，無法不了。所以曰：心
X84n1585_p0751a07║生則種種法生，心滅則種種法滅。故知心無自性，緣
X84n1585_p0751a08║起即空。不用多工，最為省要。法華經曰：治世語言資
X84n1585_p0751a09║生業等，皆與實相不相違背。華嚴經曰：不壞世間相，
X84n1585_p0751a10║而成出世間法。先德曰：一切善惡，都莫思量，自然得
X84n1585_p0751a11║入清淨心體。此乃佛祖直指示人處。若日用工夫，目
X84n1585_p0751a12║前事物，莫管他是善是惡，是逆是順，是淨是穢。譬如
X84n1585_p0751a13║寶鑑當臺，洞照妍醜，物來即應，物去不留。不要起一
X84n1585_p0751a14║念分別揀擇心，亦不要問他靜時鬧時，苦時樂時，儘
X84n1585_p0751a15║與盡力真實做去。若到無理會處，却是好消息，便與
X84n1585_p0751a16║一時放下。忽然知解兩忘，人法雙泯，即是大休歇，大
X84n1585_p0751a17║自在，大安樂時節也。昔有國王問波羅提尊者曰：何
X84n1585_p0751a18║者是佛？尊者曰：見性是佛。王曰：師見性否？尊者曰：我
X84n1585_p0751a19║見佛性。王曰：性在何所？尊者曰：性在作用。王曰：若當
X84n1585_p0751a20║用時，幾處出現？尊者曰：若出現時，當有其八。王曰：其
X84n1585_p0751a21║八出現，當為我說。尊者即曰：在胎曰身，處世名人，在
X84n1585_p0751a22║眼曰見，在耳曰聞，在鼻齅香，在舌談論，在手執捉，在
X84n1585_p0751a23║足運奔。徧現俱該沙界，收攝在一微塵。識者知是佛
X84n1585_p0751a24║性，不識喚作精魂。此便是究明自性底榜樣。殿下宿
X84n1585_p0751b01║具般若種智，必能照了，奚俟鄙言。惟大圓鏡中，以心
X84n1585_p0751b02║印心，羣生幸甚，佛法幸甚。後坐胡黨被逮，受極刑，時
X84n1585_p0751b03║年七十餘矣。物論哀其無辜。嗚呼，其定業若是耶。所
X84n1585_p0751b04║著有蒲菴集及蒲菴外集。
X84n1585_p0751b05║靈隱明禪師法嗣
X84n1585_p0751b06║杭州淨慈休菴無旨可授禪師台之臨海李氏子。年
X84n1585_p0751b07║十二，從季父沙門仲智于石門寺。十九得度為大僧，
X84n1585_p0751b08║參普覺于靈隱。問答之頃，疑情頓釋。至元六年，出世
X84n1585_p0751b09║台州安聖。閱五年，遷隆恩。又二年，補真如。明年，行宣
X84n1585_p0751b10║政院選主龍華，一坐十三夏。洪武六年，杭之中竺以
X84n1585_p0751b11║府侯之命，請師主之。至則淨慈諸勤舊相與力爭，屢
X84n1585_p0751b12║却不聽。不得已，強居二載，撾鼓告退。一日示疾，召左
X84n1585_p0751b13║右曰：吾逝矣。左右進觚翰，師麾去曰：吾宗本無言說。
X84n1585_p0751b14║泊然而寂。世壽六十九，僧臘五十。火浴齒牙，貫珠不
X84n1585_p0751b15║壞。設利光瑩，色如金晶。其徒斂諸不壞并遺骼，歸龍
X84n1585_p0751b16║華塔而藏焉。
X84n1585_p0751b17║祖芳聯禪師法嗣
X84n1585_p0751b18║杭州普明立中成禪師郡之錢塘人，姓孫氏。年十三，
X84n1585_p0751b19║投慈光若山出家，首謁祖芳。一日，室中舉臘月火燒
X84n1585_p0751b20║山話，師呈頌曰：白雲迷却舊行蹤，臘月燒山火正紅。
X84n1585_p0751b21║忽地慈風來扇發，冷冰冰處煖烘烘。聯器之後，於北
X84n1585_p0751b22║郭建普明寺，以接方來。未幾，請歸慈光。正統辛未六
X84n1585_p0751b23║月十三日，上堂說偈曰：今年八十一，老病隨緣且遣
X84n1585_p0751b24║日。今年記著後年事，後年記著今朝日。至癸酉，如期
X84n1585_p0751c01║坐化，壽八十三。茶毗舍剎無算，建塔于普明。
X84n1585_p0751c02║杭州淨慈照菴宗靜禪師號恬軒叟，郡之高氏子。自
X84n1585_p0751c03║幼薙落本山，適祖芳聯領院事，師依之。久乃得旨，旋
X84n1585_p0751c04║典藏鑰。永樂辛卯，應選出主護國，尋遷雪竇。無何，僧
X84n1585_p0751c05║錄以淨慈虗席，舉師補之。丁卯，朝廷頒賜大藏，師詣
X84n1585_p0751c06║闕謝恩，止于彌陀寺。示微疾，謂左右曰：吾緣止矣。沐
X84n1585_p0751c07║浴更衣，危坐而寂。世壽七十六，僧臘六十。塔于藕華
X84n1585_p0751c08║之祖丘。有三會語錄。
X84n1585_p0751c09║烏石愚禪師法嗣
X84n1585_p0751c10║溫州瑞安護龍太初啟原禪師日本國人，姓源氏，父
X84n1585_p0751c11║官方宰。九歲送入建長寺出家，十八請旨南詢，歷三
X84n1585_p0751c12║年抵福州，時吳元之丙午二月。進京貢上表物，受齋
X84n1585_p0751c13║䞋畢，勅見季潭泐公，指令徧參。後謁烏石傑峯。一日，
X84n1585_p0751c14║峯上堂曰：雪覆千山，因甚麼孤峯不白？師出眾曰：雷
X84n1585_p0751c15║聲隱隱，雨點全無。峯曰：艸菴上葢瑠璃瓦，石室中藏
X84n1585_p0751c16║瑪瑙瓶。師曰：大蟲騎却南山虎。峯曰：虎生七子，阿那
X84n1585_p0751c17║箇無尾巴？師曰：第七箇。峯曰：且放汝三十棒。由是許
X84n1585_p0751c18║師入室。後辭出山，結茅廬阜，復移石龍，出世廣度，遷
X84n1585_p0751c19║羅陽三峯，再遷護龍。甞垂三關語：舜若多神，因甚麼
X84n1585_p0751c20║向平地上拕泥帶水？金翅鳥王劈海取龍吞，因甚麼
X84n1585_p0751c21║被泥鰍吞却？三世諸佛說不得，因甚麼狸奴白牯念
X84n1585_p0751c22║摩訶？一日集眾說偈曰：生也銕面皮，死也銕面皮，一
X84n1585_p0751c23║擊百襍碎，白日繞銕圍。擲筆坐逝。
X84n1585_p0751c24║金陵靈谷非幻無涯永禪師衢之西安人。年十二，投
X84n1585_p0752a01║烏石山傑峯和尚出家。峯問：何處來？師應聲曰：虗空
X84n1585_p0752a02║無向背。峯指鐘示師，師信口成頌曰：百鍊爐中滾出
X84n1585_p0752a03║來，虗空元不惹塵埃。如今挂在人頭上，觸著洪音徧
X84n1585_p0752a04║九垓。峯大奇之。旋為祝髮，居下版。服勤積久，疑滯盡
X84n1585_p0752a05║釋，得無礙辯。峯為印可。永樂間，擢為僧錄右闡教，敕
X84n1585_p0752a06║住靈谷。會朝廷建大齋會，禮官董事甚嚴，師若不經
X84n1585_p0752a07║意者。左右怪問之，師曰：自家有一大事甚緊，無暇他
X84n1585_p0752a08║及。沐浴更衣，趺坐書偈曰：生死悠悠絕世緣，蒙恩永
X84n1585_p0752a09║樂太平年。者回撒手歸空去，雪霽雲消月正圓。投筆
X84n1585_p0752a10║而逝。上聞，遣中官致祭。茶毗，舍利徧布。
X84n1585_p0752a11║
X84n1585_p0752a12║續燈存稾卷第八