X84n1585_p0752a13║
X84n1585_p0752a14║
X84n1585_p0752a15║續燈存稾卷第九
X84n1585_p0752a16║
X84n1585_p0752a17║明　嗣祖沙門東吳　通問　編定
X84n1585_p0752a18║笠澤居士華亭　施沛　彚集
X84n1585_p0752a19║臨濟宗
X84n1585_p0752a20║大鑑下第二十五世
X84n1585_p0752a21║伏龍長禪師法嗣
X84n1585_p0752a22║蘇州鄧尉萬峯時蔚禪師溫州樂清金氏子。襁褓中，
X84n1585_p0752a23║見僧輒微笑合掌。年十三，從演慶昇法師受業，十六
X84n1585_p0752a24║得度，十九至杭受具戒。參虎跑止岩，示不是心，不是
X84n1585_p0752b01║佛，不是物話。遂往明州，達蓬山佛趾寺側卓菴，晝夜
X84n1585_p0752b02║力參。一日，聞寺主舉溈山踢倒淨瓶公案，驀地觸發，
X84n1585_p0752b03║說偈曰：顛顛倒倒老南泉，累我工夫却半年。當下若
X84n1585_p0752b04║還親薦得，如何不進劈胷拳？遂往謁無見於華頂，見
X84n1585_p0752b05║囑師住山，仍返達蓬。後聞千巖提唱，直造伏龍叩見。
X84n1585_p0752b06║巖曰：將甚麼來與老僧相見？師豎起拳，曰：者裏與和
X84n1585_p0752b07║尚相見。巖曰：死了燒了，向何處安身立命？師曰：漚生
X84n1585_p0752b08║漚滅水還在，風息波平月印潭。巖曰：莫要請益受戒
X84n1585_p0752b09║麼？師掩耳而出。明日，普請砍松次，師拈圓石作獻珠
X84n1585_p0752b10║狀，曰：請和尚酬價。巖曰：不值半文錢。師曰：瞎。巖曰：我
X84n1585_p0752b11║也瞎，你也瞎。師曰：瞎！瞎！即呈偈曰：龍宮女子將珠獻，
X84n1585_p0752b12║價值三千與大千。却被傍觀人決破，誰知不值半文
X84n1585_p0752b13║錢？巖謂左右曰：蔚山主頗有衲僧氣息。遂命居第一
X84n1585_p0752b14║座。一日，巖陞座，舉：無風荷葉動，決定有魚行。師出眾，
X84n1585_p0752b15║震聲一喝，拂袖便出。卓菴於蘭溪之嵩山，凡九載。巖
X84n1585_p0752b16║甞寄偈曰：鬱鬱黃華滿目秋，白雲端坐碧峯頭。無賓
X84n1585_p0752b17║主句輕拈出，一喝千江水逆流。三為手書招之，愛重
X84n1585_p0752b18║彌至，旋𢌿以法衣頂相。僧問：如何是嵩山境？師曰：四
X84n1585_p0752b19║面好山擎日月，一湖秋水浸青天。曰：如何是境中人？
X84n1585_p0752b20║師曰：三仙描不就，終不與君傳。問：如何是目前事？師
X84n1585_p0752b21║曰：眉毛眼上橫。曰：莫是他安身立命處也無？師曰：錯
X84n1585_p0752b22║認定盤星。二僧參，師問：那裏來？僧曰：隴西。師曰：我聞
X84n1585_p0752b23║隴西有鸚鵡，是否？僧曰：是。師曰：還會吟詩作賦麼？僧
X84n1585_p0752b24║曰：會。師曰：會吟甚麼詩？試道看。僧無對，師便打，曰：妄
X84n1585_p0752c01║語漢，汝不從隴西來。復問：第二位道看。僧作舞勢，師
X84n1585_p0752c02║曰：是即是，爭奈口口不同。自代曰：上大人，丘乙己。開
X84n1585_p0752c03║堂，拈香畢，乃曰：千聖難明不了因，遞代相傳古到今。
X84n1585_p0752c04║今日嵩山重舉似，銕樹華開別是春。向無影樹下打
X84n1585_p0752c05║眠，宏開飯店；於虗空背上經行，大闡宗乘。塵塵剎剎
X84n1585_p0752c06║全彰，物物頭頭合轍。擊碎魔王窠臼，斷送衲子命根。
X84n1585_p0752c07║不作奇特商量，不作玄玅解會。直得淨名杜口，共贊
X84n1585_p0752c08║昇平。巖頭密啟，咸宣至化。正與麼時，祝聖報恩一句
X84n1585_p0752c09║作麼生道？一片定光輝宇宙，直教萬國奉君恩。上堂，
X84n1585_p0752c10║舒兩手曰：大開方便門，便從者裏入。復握拳曰：閉却
X84n1585_p0752c11║牢關，說家裏話。且道不開不閉一句又作麼生？良久，
X84n1585_p0752c12║斂僧伽黎，下座。上堂：三世諸佛如是說，歷代祖師如
X84n1585_p0752c13║是說，天下老和尚如是說，嵩山亦如是說。若有不如
X84n1585_p0752c14║是說者，與他三十棒。若有如是說者，亦與他三十棒。
X84n1585_p0752c15║何故？卓拄杖，嵩山門下令不虗行。上堂：月頭是初一，
X84n1585_p0752c16║光明漸漸出。月尾是三十，光明何處覓？假饒老釋迦，
X84n1585_p0752c17║也道拈不出。拈得出，萬事畢。有人道得，出來道看。如
X84n1585_p0752c18║無，嵩山與諸人露箇消息。展兩手曰：我見燈明佛，本
X84n1585_p0752c19║光瑞如此。後遊姑蘇，鄧尉喜其山水盤結，遂駐錫焉。
X84n1585_p0752c20║未幾，四眾咸集，成大伽藍，名曰聖恩。洪武十四年正
X84n1585_p0752c21║月二十九日，忽集眾曰：老僧時節至矣。即說偈曰：七
X84n1585_p0752c22║十九年，一味杜田。懸崖撒手，杲日當天。語畢，泊然而
X84n1585_p0752c23║寂。奉全身瘞於院西，塔曰永光。
X84n1585_p0752c24║杭州天龍水菴無用守貴禪師婺之甄氏子。十八歲，
X84n1585_p0753a01║往投里之康侯山芟染。泰定間，游浙西，適值千巖居
X84n1585_p0753a02║龍華，師叩之，默有所契。龍華去天龍密邇，大道平公
X84n1585_p0753a03║力圖起廢，挽師與巖主之。會巖去烏傷，師與俱焉。至
X84n1585_p0753a04║正丙戌，復謁中峯和尚，羣疑頓釋。旋退居嘉禾。一夕，
X84n1585_p0753a05║夢大道曰：我已棄人間世。師驚疑，拏舟訪之，由是復
X84n1585_p0753a06║主天龍。一日，忽索筆書偈曰：一蝸臭殻，內外穢惡。撒
X84n1585_p0753a07║手便行，虗空振鐸。天龍一指今猶昨。擲筆而逝。行省
X84n1585_p0753a08║丞相達識銕木爾為主後事，築慈濟塔院於天龍西
X84n1585_p0753a09║岡，奉全身瘞焉。師生平不畜長物，寒暑一衲，律身甚
X84n1585_p0753a10║嚴。甞墮一齒弟子函櫝中，生舍利五色。世壽七十有
X84n1585_p0753a11║二。
X84n1585_p0753a12║松江府華亭松隱唯菴德然禪師里之張氏子。幼從
X84n1585_p0753a13║無用貴公祝髮，徧叩諸方，未有所契。後於千巖會中
X84n1585_p0753a14║聞上堂語，豁然悟入。甞見石屋珙，謂師曰：子緣當在
X84n1585_p0753a15║華亭。因書松隱二字授之，師遵懸記。歸里，築室於郭
X84n1585_p0753a16║滙之陽，遂名松隱，足不踰閫者三載。甞刺血書華嚴，
X84n1585_p0753a17║有天華滿庭之異感，居民為建寶坊。洎千巖遷化，眾
X84n1585_p0753a18║請師繼席。開堂日，僧問：遠離松水，來據龍峰。海眾臨
X84n1585_p0753a19║筵，請師祝聖。師曰：萬年松在祝融峰。曰：祝聖已蒙師
X84n1585_p0753a20║指示，列祖家風事若何？師曰：冬到寒食一百五。曰：莫
X84n1585_p0753a21║便是和尚為人處也無？師曰：斧頭是銕作。曰：恁麼則
X84n1585_p0753a22║龍門無宿客也。師曰：早已點頟。曰：若不登樓望，焉知
X84n1585_p0753a23║滄海深？師曰：你道老僧眉毛有幾莖？曰：一堂風冷澹，
X84n1585_p0753a24║千古意分明。師曰：蹉過不少。曰：承師有言：向上一路，
X84n1585_p0753b01║千聖不傳。還端的也無？師曰：那裏得者消息來？曰：賣
X84n1585_p0753b02║金須遇買金人。師便喝。曰：金屑雖貴，落眼成瞖。又作
X84n1585_p0753b03║麼生？師曰：好向繡湖湖上看，月明夜夜散金波。曰：三
X84n1585_p0753b04║十年後，此話大行。師曰：杜撰禪和，如麻似粟。僧曰：大
X84n1585_p0753b05║眾證明，學人禮拜。師乃曰：第一義諦已被東白和尚
X84n1585_p0753b06║一槌擊碎了也，未免向第二義門露箇消息。山僧數
X84n1585_p0753b07║年搓得一條龜毛索子，今日拈來，將三世諸佛、西天
X84n1585_p0753b08║四七、東土二三、天下老和尚鼻孔一串穿却了也。且
X84n1585_p0753b09║道山河大地、艸木叢林、森羅萬象、有情無情甚處得
X84n1585_p0753b10║來？良久：莫將閒學解，埋沒祖師心。復舉：三聖道：我逢
X84n1585_p0753b11║人則不出，出則便為人。興化道：我逢人則出，出則不
X84n1585_p0753b12║為人。師曰：者兩箇老漢同門出入，宿世冤家，一人向
X84n1585_p0753b13║孤峰頂上臥月眠雲、一人向十字街頭揚塵簸土，點
X84n1585_p0753b14║檢將來，二俱漏逗，各與三十拄杖。且道新龍峰與麼
X84n1585_p0753b15║提持，是賞渠？是罰渠？驀拈拄杖，卓一卓：天上有星皆
X84n1585_p0753b16║拱北，人間無水不朝東。上堂：日可冷，月可熱，眾魔不
X84n1585_p0753b17║能壞真說。有來由，無途轍，六月炎炎撒冰雪。文殊無
X84n1585_p0753b18║處著渾身，普賢特地呈醜拙。是真說？非真說？若無閒
X84n1585_p0753b19║事挂心頭，便是人間好時節。喝一喝，卓拄杖。謝藏主
X84n1585_p0753b20║維那，上堂：天無門，地無戶，俊快衲僧一任來去。藏裏
X84n1585_p0753b21║摩尼照徹十方，洞裏桃華千葩競吐。假劫外之春風，
X84n1585_p0753b22║應今時之律呂。海神夜半看鮫珠，眼光挂在扶桑樹。
X84n1585_p0753b23║喝一喝。結制，上堂：煖氣相接，正在斯時。深深冷灰裏
X84n1585_p0753b24║撥著星兒之火，向死柴頭上發機，燎起亙天烈焰，燒
X84n1585_p0753c01║却舜若多神面皮。敢問諸人作麼生回避？擲拄杖，下
X84n1585_p0753c02║座。上堂：今朝是初一，龍象如稻麻。有事與無事，歸堂
X84n1585_p0753c03║去喫茶。上堂：達磨西來，不立文字。直指人心，見性成
X84n1585_p0753c04║佛。大眾作麼生說箇見性成佛底道理？良久：幸是無
X84n1585_p0753c05║瘡，勿傷之也。結制，上堂：蠟人為驗，始於今日。九十日
X84n1585_p0753c06║中，推功辨的。黃面老瞿曇，結住布袋頭。百萬人天，咸
X84n1585_p0753c07║皆受屈。松隱結制，總不恁麼。以手作搖櫓勢，曰：山僧
X84n1585_p0753c08║即今駕無底銕船，普請大眾同入大圓覺海遊戲去
X84n1585_p0753c09║也。喝一喝：看取定南鍼。歲旦，上堂：元正啟祚，萬物咸
X84n1585_p0753c10║亨。驀拈拄杖，曰：拄杖子昨夜抽條，今朝吐蘂。華開五
X84n1585_p0753c11║葉，香徧大千。且道還當得新年頭佛法也無？卓拄杖
X84n1585_p0753c12║一下，喝一喝。臘八，上堂：明星一見出山來，剛道孃生
X84n1585_p0753c13║兩眼開。不是髑髏乾得盡，爭知春色上桃腮。上堂：德
X84n1585_p0753c14║山棒、臨濟喝，拈放一邊。諸人脚跟下，道將一句來。以
X84n1585_p0753c15║拄杖畫一畫：毗婆尸佛早留心，直至如今不得玅。示
X84n1585_p0753c16║人：佛是眾生界中了事漢，眾生是佛界中不了事人。
X84n1585_p0753c17║若欲決了此事，但向十二時中、四威儀內，折旋俯仰，
X84n1585_p0753c18║與人酬錯處，看是什麼道理。忽爾妄想滅、知見忘，突
X84n1585_p0753c19║出自家一段光明，洞徹十虗無絲毫隔礙，始知佛與
X84n1585_p0753c20║眾生本性平等，一身清淨、多身清淨，一世界清淨、多
X84n1585_p0753c21║世界清淨，無一塵不是真如境界，無一剎不是解脫
X84n1585_p0753c22║道場。所以永嘉大師曰：一月普現一切水，一切水月
X84n1585_p0753c23║一月攝，諸佛法身入我性，我性同共如來合。斯言豈
X84n1585_p0753c24║欺我哉？示醫士。話頭一則耆婆藥，大藏諸經和劑方，
X84n1585_p0754a01║抹過二途開口笑，不勞鍼砭起膏肓。化燈油。劫初一
X84n1585_p0754a02║點光明種，猛烈工夫拶出來，瀉入碧瑠璃裏去，三千
X84n1585_p0754a03║諸佛笑顏開。坐禪銘。參禪的的非細事，貴在當人發
X84n1585_p0754a04║真志，真志不發願不堅，決定茫茫墮生死。古德垂慈
X84n1585_p0754a05║何太切，教人參玄要直截，話頭一則重千鈞，盡力提
X84n1585_p0754a06║持須猛烈。進前退後知幾回，恰似冰爐煉生銕，冰爐
X84n1585_p0754a07║煉銕真箇難，竭盡精神豈容歇？驀然一拶火星飛，面
X84n1585_p0754a08║門簉破通身熱，鉗鎚玅密始見真，手兮眼兮用處親。
X84n1585_p0754a09║就中煉出吹毛利，干將鏌鎁爭比倫，耿耿寒光耀空
X84n1585_p0754a10║碧，在在處處興家國。外道天魔盡喪魂，銕頟銅頭俱
X84n1585_p0754a11║失色，古今庫藏無此珍，天上人間何處覓？殷勤為報
X84n1585_p0754a12║參玄人，趂此後生須努力。
X84n1585_p0754a13║婺州清隱蘭室德馨禪師義烏方氏子。年二十四，投
X84n1585_p0754a14║伏龍祝髮，執侍數載，復力抵諸方。久之歸覲，會千巖
X84n1585_p0754a15║遷化，乃結茅城西，榜曰清隱。後聖壽虗席，四眾請師
X84n1585_p0754a16║主之。蘇平仲嘗過訪，師寒溫之外，不措一辭。蘇曰：千
X84n1585_p0754a17║巖老師見客，口如懸河，娓娓不倦。師今默然，何也？師
X84n1585_p0754a18║曰：道無隱顯，焉有語默？昔吾先師未嘗不言，然而未
X84n1585_p0754a19║嘗言；今吾未嘗言，然而未嘗不言也。蘇乃擊節稱賞。
X84n1585_p0754a20║洪武壬子十一月十四日，示微疾，集眾訣別，端坐而
X84n1585_p0754a21║逝。留龕七日，顏色如生。茶毗五色，舍利無數。世壽七
X84n1585_p0754a22║十，僧臘四十有六。
X84n1585_p0754a23║婺州華山明叟昌菴主本郡浦江人。縛茅於里之華
X84n1585_p0754a24║山，往謁千巖禪師，示以入道旨要。旋歸，晝夜孳孳不
X84n1585_p0754b01║怠。一日，忽辭眾說偈曰：生本無生，滅亦無滅。撒手便
X84n1585_p0754b02║行，虗空片月。語畢，端坐而逝。時洪武丙辰十月三日
X84n1585_p0754b03║也。
X84n1585_p0754b04║古梅友禪師法嗣
X84n1585_p0754b05║潤州金山慈舟濟禪師西竺作禮曰：某甲拏得賊來，
X84n1585_p0754b06║請和尚決斷。師曰：贓在甚麼處？竺拍案一下。師往復
X84n1585_p0754b07║徵詰，復曰：諸佛不說，列祖不傳。除却搖唇鼓舌，瞚目
X84n1585_p0754b08║揚眉，還我到家一句來。竺默然。師曰：去聖時遙，尚有
X84n1585_p0754b09║此子，善自護持。
X84n1585_p0754b10║一峯寧禪師西竺呈見解，師為勘驗，示偈曰：青山疊
X84n1585_p0754b11║疊雨濛濛，師子金毛撥不通。我也自知時未至，十回
X84n1585_p0754b12║放箭九回空。
X84n1585_p0754b13║弁山安禪師法嗣
X84n1585_p0754b14║杭州正傳院祖庭空谷景隆禪師姑蘇洞庭黿山陳
X84n1585_p0754b15║氏子。初見嬾雲開示法要，後於虎丘禮石菴祝髮。會
X84n1585_p0754b16║菴遷靈隱，師相隨七載。因往天目禮高峯祖塔，憩錫
X84n1585_p0754b17║歲餘，忽有省。入徑造嬾雲求證，雲為助喜。後住碧巖。
X84n1585_p0754b18║僧問：如何是佛法的的大意？師曰：此問最親切。曰：覿
X84n1585_p0754b19║露堂堂時如何？師曰：途路未為真。曰：南人如問雪，我
X84n1585_p0754b20║道是楊華。師曰：喚鐘作甕又爭得？晚年於西湖修吉
X84n1585_p0754b21║山卜地為生壙，築室以居，名曰正傳塔院。復自製塔
X84n1585_p0754b22║銘，其略曰：嗚呼！死生一夢，骨塔奚為？葢表佛法流芳，
X84n1585_p0754b23║靈蹤不斷，即幻明真，以致佛祖命脈源遠流長矣。幻
X84n1585_p0754b24║身雖滅，佛性不遷。後之來者，見窣堵崚嶒，峯巒蒼翠，
X84n1585_p0754c01║鳥鳴喬木，泉瀉幽岩，不馳外境，不執內心，盡忘愛惡，
X84n1585_p0754c02║陶然泰和，始知法界為身，虗空為口，萬象為舌，晝夜
X84n1585_p0754c03║說法，未嘗間歇。於此見得明，透得徹，如醉忽醒，廓然
X84n1585_p0754c04║領悟，便見佛祖不曾涅槃，老僧不曾圓寂。大圓鏡中，
X84n1585_p0754c05║覿面相見；西來祖意，兩手分付。如古師嗣雲門，青師
X84n1585_p0754c06║嗣大陽，無前後，無去來。大千沙界，自他不隔於毫端；
X84n1585_p0754c07║十世古今，始終不離於當念。嬾雲和尚是景隆受業
X84n1585_p0754c08║師之受業師。景隆心法受印可於嬾雲，即南極安禪
X84n1585_p0754c09║師也。得臨濟正傳二十世，上泝天真，則無極源、雪巖
X84n1585_p0754c10║欽。前後嗣法，亦無定規。前嗣後者，阿難嗣迦葉；後嗣
X84n1585_p0754c11║前者，興化嗣臨濟。理貫古今，詣實為至。銘曰：廓周法
X84n1585_p0754c12║界，空蕩無涯。羣靈昇墜，恒無已時。佛祖埀應，為導為
X84n1585_p0754c13║師。宿膺微幸，值斯化儀。不善弘道，隨力所宜。卒於武
X84n1585_p0754c14║林，骨窆山崖。窣堵奠安，山同壽期。以幻歸幻，有為無
X84n1585_p0754c15║為。成住壞空，斯道坦夷。正統九年春，景隆五十二歲
X84n1585_p0754c16║著。所著有空谷集，尚直、尚理編。
X84n1585_p0754c17║福林度禪師法嗣
X84n1585_p0754c18║金陵天界古拙俊禪師姑蘇之松陵人。年十三，往越
X84n1585_p0754c19║州日鑄寺出家。十五歲，祝髮受具戒。首謁石屋珙，次
X84n1585_p0754c20║見三衢嬾牧，得禪定工夫。復往叩古梅於高仰，禮拜
X84n1585_p0754c21║起，即依實供通，梅打趂出。如是三度被打，遂結伴歸
X84n1585_p0754c22║里。立限壁觀九年，每三年燃一指，歷燃三指。一日，忽
X84n1585_p0754c23║然瞥地，乃往參福林法戰，相契，遂留首眾，時年二十
X84n1585_p0754c24║八矣。眾推出世，師遁跡出山，留偈曰：半載相依唱祖
X84n1585_p0755a01║機，幾番談道奉嚴威。出山便說歸時路，又是重添眼
X84n1585_p0755a02║上眉。韜光岩壑三十餘年，有平生最愛隈岩谷，三十
X84n1585_p0755a03║年來嬾送迎之句。洪武間，奉旨剃度千僧，至繁昌，眾
X84n1585_p0755a04║請東廬山開堂普說。示眾：禪之一字，亦是強名。云何
X84n1585_p0755a05║曰參？在信而已。擬議即乖，開口即錯。若是發心不真，
X84n1585_p0755a06║志不猛利，者邊經冬，那邊過夏，今日進前，明日退後，
X84n1585_p0755a07║久久摸索不著，便道佛法無靈驗，却向外邊記一肚、
X84n1585_p0755a08║抄一部，如臭糟甕相似。是者般野狐精，直饒到彌勒
X84n1585_p0755a09║下生，有甚交涉？真正道流，若要脫生死，須透祖師關。
X84n1585_p0755a10║祖關透，生死脫，不是說了便休，要將從上諸祖做箇
X84n1585_p0755a11║樣子。趙州老人四十餘年不雜用心，為甚麼事？長慶
X84n1585_p0755a12║稜公坐破蒲團七箇，為甚麼事？香林老師四十年方
X84n1585_p0755a13║成一片，為甚麼事？乃至歷代真實履踐、尅苦勵志，為
X84n1585_p0755a14║甚麼事？山僧今日口喃喃地引古驗今，為甚麼事？諸
X84n1585_p0755a15║禪德，既有從上不惜身命、積功累德、玅悟親證底樣
X84n1585_p0755a16║子，何不發大勇猛、起大精進，對三寶前深發重願？若
X84n1585_p0755a17║生死不明、祖關不透，誓不下山。如是發願之後，截斷
X84n1585_p0755a18║千差路頭，不與萬法為侶，向長連牀上、七尺單前，高
X84n1585_p0755a19║挂盋囊，壁立千仞，寬立限期，急下手脚，盡此一生做
X84n1585_p0755a20║教徹去。若辦此心，決不相賺。我今為汝保任此事，終
X84n1585_p0755a21║不虗也。永樂丁亥，復奉旨於天界終老焉。
X84n1585_p0755a22║大鑑下第二十六世
X84n1585_p0755a23║萬峯蔚禪師法嗣
X84n1585_p0755a24║蘇州鄧尉寶藏普持禪師繼席聖恩為第二代。萬峯
X84n1585_p0755b01║付偈曰：大愚肋下痛還拳，三要三玄絕正偏。臨濟窟
X84n1585_p0755b02║中師子子，燈燈續焰古今傳。後示寂，塔於萬峯之側。
X84n1585_p0755b03║瑞州九峯無念勝學禪師隨州應山人，族姓陳。年九
X84n1585_p0755b04║歲，從寶林無極受業。初謁無聞，示萬法歸一，一歸何
X84n1585_p0755b05║處話，遂入嵩山，苦心研究。一日有省，述偈有萬象全
X84n1585_p0755b06║彰一鏡中之句，乃奮志徧參。後抵姑蘇，見萬峯於喝
X84n1585_p0755b07║下，領旨。峯付偈曰：五派傳來臨濟宗，入門一喝露全
X84n1585_p0755b08║鋒。老婆心切能容易，試看泥蛇化作龍。後住九峯。洪
X84n1585_p0755b09║武十五年，孝慈皇后賓天，楚王聘諸山名衲集於洪
X84n1585_p0755b10║山，見師驚異，特留邸館，請問法要。高皇帝聞之，召見
X84n1585_p0755b11║便殿，賜坐，應對稱旨，禮遇優渥。欲留主京剎，師力辭，
X84n1585_p0755b12║命中官送還九峯。二十九年，御製懷僧無念詩文一
X84n1585_p0755b13║軸，并松實、松華，復命中官賷送，諭慰彌至。敕曰：前者
X84n1585_p0755b14║僧無念，戒行精於皎月，定慧穩若巍山。暫來一見，此
X84n1585_p0755b15║去常懷。懷之不已，遣人就見。特以松實、松華供之，兼
X84n1585_p0755b16║以詩文勞之。師亦以偈進曰：萬機之暇究真玄，百艸
X84n1585_p0755b17║頭邊佛祖禪。毛孔徧含塵剎土，毫端現出性中天。定
X84n1585_p0755b18║回坐看雲橫谷，行樂閒觀石湧泉。林下衲僧何以報？
X84n1585_p0755b19║祝延聖壽萬斯年。中官回奏，上大悅。永樂三年，一日
X84n1585_p0755b20║集眾說偈曰：世尊七十九，無念八十年。踏翻華藏海，
X84n1585_p0755b21║依舊水連天。泊然而逝，奉全身塔於師子岩。
X84n1585_p0755b22║海舟慈禪師居士沈貫問：修多羅教如標月指，若復
X84n1585_p0755b23║見月，了知所標畢竟非月，此理如何？師舉手曰：指耶？
X84n1585_p0755b24║月耶？士罔措，師拍案一下，士釋然有省。
X84n1585_p0755c01║果林首座僧參次，師擲下蒲團曰：汝試道看。僧曰：只
X84n1585_p0755c02║此消息，本無言說。破蒲團上，地迸天裂。師曰：且道裂
X84n1585_p0755c03║箇甚麼？僧擬議，師便打。
X84n1585_p0755c04║金山濟禪師法嗣
X84n1585_p0755c05║杉關福田西竺本來禪師崇仁裴氏子。七歲出家於
X84n1585_p0755c06║觀音寺。年十三，遂參一峯，執侍七載，忽有省。復見慈
X84n1585_p0755c07║舟於金山，禮拜起，便問：某甲拏得賊來，請和尚斷。舟
X84n1585_p0755c08║曰：贓在何處？師拍案一下，舟便喝。復舉香嚴上樹話，
X84n1585_p0755c09║反覆徵詰，遂承印可。初住劍江壽聖，寧藩致書聘師，
X84n1585_p0755c10║三往返不赴，僅答問道書，授慧光普照頓悟圓通之
X84n1585_p0755c11║號。永樂四年，眾請開法壽昌。上堂，拈香畢，乃曰：天日
X84n1585_p0755c12║高明暑漸隆，榴華噴火耀庭中。衲僧眼裏真機露，無
X84n1585_p0755c13║位真人覿面逢。直下知端的，擬議隔千重。要達己躳
X84n1585_p0755c14║事，黃龍最上峯。便下座。後往閩之杉關，重開福田。一
X84n1585_p0755c15║日，忽索筆書偈曰：者箇老乞兒，教化何時了？顛顛倒
X84n1585_p0755c16║倒任隨流，是聖是凡人莫曉。咄！來來來，去去去，海湛
X84n1585_p0755c17║空澄，風清月皎。書畢，趺坐而逝。世壽六十八，僧臘五
X84n1585_p0755c18║十五。奉全身於法堂供養。
X84n1585_p0755c19║天界俊禪師法嗣
X84n1585_p0755c20║東普無際明悟禪師蜀之安岳通賢鎮莫氏子。年二
X84n1585_p0755c21║十棄家，初未遇人，習坐禪入定工夫。後往樓山訪清
X84n1585_p0755c22║菩薩，清舉趙州無字話，師當下有省。自此靠箇無字，
X84n1585_p0755c23║如一座須彌山相似，行住坐臥常在定中。一日坐次，
X84n1585_p0755c24║忽然光明洞照，無一毫可得。占偈有虗空包不住，大
X84n1585_p0756a01║地載不起之句。西江悟首座指見無念，會念謝世，遂
X84n1585_p0756a02║參古拙。禮拜次，拙謂侍者曰：者僧有福德相。拈拄杖
X84n1585_p0756a03║靠椅坐，命師供說行脚。師為直敘，拙曰：你且去，我不
X84n1585_p0756a04║知你者樣工夫。一日復上方丈，拙震聲一喝，拈拄杖
X84n1585_p0756a05║作打勢。師呈身就棒，拙曰：我棒頭有眼，不打者般死
X84n1585_p0756a06║漢。拽拄杖便出，師拱立不動。拙復還坐，驀劄問曰：大
X84n1585_p0756a07║地平沉，你在甚麼處？師曰：全露法王身。拙曰：萬法歸
X84n1585_p0756a08║一，一歸何處？速道！速道！師曰：不道。拙曰：因甚不道？師
X84n1585_p0756a09║曰：亙古亙今。拙曰：亙古亙今即且置，你在西川什麼
X84n1585_p0756a10║物恁麼來？師不語。良久，拙曰：啞子得夢向誰說？一日，
X84n1585_p0756a11║拙為更號無際，師曰：恁麼則無際亦未在。天下老和
X84n1585_p0756a12║尚盡向者裏成道，歷代祖師盡向者裏成佛。即今有
X84n1585_p0756a13║說佛說祖底出來，盡教遣出門去，不如某甲者裏齁
X84n1585_p0756a14║齁打睡。拙笑曰：者漢此後不受人瞞去也。師嘗有走
X84n1585_p0756a15║馬燈偈曰：團團馳走不停留，無箇明人指路頭。滅却
X84n1585_p0756a16║心中些子火，刀鎗人馬一齊休。後有法嗣七人，有付
X84n1585_p0756a17║法偈曰：我無法可付，汝無心可受。無付無受心，何人
X84n1585_p0756a18║不成就？
X84n1585_p0756a19║杭州虎跑性天如皎禪師四明周氏子。從正菴中芟
X84n1585_p0756a20║染，往謁古拙。一夕推簾，見月有省，乃曰：元來恁麼。翌
X84n1585_p0756a21║旦趨見拙，便震聲一喝。拙曰：如貧得寶邪？師曰：寶即
X84n1585_p0756a22║不得，得即非寶。拙曰：憑何如是？師趨前問訊，叉手而
X84n1585_p0756a23║立。拙曰：還我向上一句來。師便掩耳而出。復呈偈曰：
X84n1585_p0756a24║午夜推簾月一灣，輕輕踏破上頭關。不須向外從他
X84n1585_p0756b01║覓，只麼怡怡展笑顏。拙為助喜。後住武林虎跑，臨終
X84n1585_p0756b02║示眾曰：文章佛法空中色，名相身心柳上煙。唯有死
X84n1585_p0756b03║生真大事，殷勤了辦莫遷延。大眾且道如何了辦？良
X84n1585_p0756b04║久曰：吾今無暇為君說，聽取松風㵎水聲。語畢而逝。
X84n1585_p0756b05║何密菴居士法嗣
X84n1585_p0756b06║揚州素菴田大士僧問：補陀路向什麼門出？士曰：上
X84n1585_p0756b07║座即今從什麼門入？僧曰：抑勒人作麼？士曰：看脚下。
X84n1585_p0756b08║僧擡頭進前三步。士曰：錯。僧便退後三步。士曰：且道
X84n1585_p0756b09║是你錯是我錯？僧曰：未舉已前早知錯了也。士曰：正
X84n1585_p0756b10║好喫棒。僧無語。士曰：若到諸方，分明舉似。示眾曰：近
X84n1585_p0756b11║來篤志參禪者少，纔提箇話頭，便被昏散二魔纏縛。
X84n1585_p0756b12║殊不知昏散與疑情正相對治，信心重則疑情必重，
X84n1585_p0756b13║疑情重則昏散自無。
X84n1585_p0756b14║大鑑下第二十七世
X84n1585_p0756b15║鄧尉持禪師法嗣
X84n1585_p0756b16║杭州東明虗白慧旵禪師族王氏，祖貫湖廣，父為丹
X84n1585_p0756b17║陽稅課司，遂家焉。幼穎悟，不類常兒。年十四，往從玅
X84n1585_p0756b18║覺湛然受業。一日作務次，然問：汝在此作什麼？師曰：
X84n1585_p0756b19║切蘿蔔。然曰：你只會切蘿蔔。師曰：也會殺人。然引頸，
X84n1585_p0756b20║師曰：降將不斬。然異之。會然遷撫之疎山，師聞唯菴
X84n1585_p0756b21║唱道松隱，將往見。至一小菴，自誓曰：此行若不徹證，
X84n1585_p0756b22║決不復回。一定六日，忽舉首睹松，豁然有省，遂返。晝
X84n1585_p0756b23║夜危坐，端如銕幢，諸方因號旵銕脊。後抵姑蘇鄧尉，
X84n1585_p0756b24║謁果林，指令參寶藏，具述悟由。藏曰：佛法如大海相
X84n1585_p0756c01║似，轉入轉深，那裏泊在者裏？一日，室中侍立次，藏問：
X84n1585_p0756c02║心不是佛，智不是道，汝云何會？師向前問訊，叉手而
X84n1585_p0756c03║立。藏呵曰：汝在此許多時，猶作者般見解。師遂發憤，
X84n1585_p0756c04║寢食俱廢。至第二夜，驀然徹證。述偈曰：一拳打破太
X84n1585_p0756c05║虗空，百億須彌不露踪。借問箇中誰是主，扶桑涌出
X84n1585_p0756c06║一輪紅。藏笑曰：然雖如是，也須善自護持。時節若至，
X84n1585_p0756c07║其理自彰。師受囑辭去，於天目之平山堂結侶坐，千
X84n1585_p0756c08║日長期。後遊安溪古道山，峯巒秀拔，遂有終焉之志。
X84n1585_p0756c09║一住三十載，影不出山，道風遠播，宿衲爭趨座下。拓
X84n1585_p0756c10║基營繕，成大精藍。宣德乙卯，敕頟東明禪寺，復命度
X84n1585_p0756c11║僧，以奉香火。檀施委積，師復損餘貲，重修淨慈大殿。
X84n1585_p0756c12║辛酉六月一日，忽集眾敘謝訣別。眾請偈，師曰：一大
X84n1585_p0756c13║藏教，無人看著，爭用得者幾句閒言語？跏趺而逝。茶
X84n1585_p0756c14║毗，舍利無筭，塔於東塢。世壽七十，僧臘五十有五。國
X84n1585_p0756c15║子祭酒胡公濙為之銘。
X84n1585_p0756c16║福田來禪師法嗣
X84n1585_p0756c17║建寧府天界雪骨會中禪師大闡參次，師問：從何處
X84n1585_p0756c18║來？闡曰：逼塞虗空，都無來去。師曰：既無來去，阿誰拕
X84n1585_p0756c19║皮袋到者裏？闡曰：內外俱空，皮袋何有？師曰：如何是
X84n1585_p0756c20║祖師西來意？曰：西來豈有意邪？師曰：臘月三十日到
X84n1585_p0756c21║來，向何處安身立命？曰：信脚踏翻，乾坤獨露。師乃示
X84n1585_p0756c22║以偈曰：的是金毛親出窟，法輪掉轉入廛來。一聲驀
X84n1585_p0756c23║地遙空吼，野犴聞之腦裂開。
X84n1585_p0756c24║東普悟禪師法嗣
X84n1585_p0757a01║舒州投子楚山幻叟荊璧紹琦禪師蜀之唐安雷氏
X84n1585_p0757a02║子。年九歲從玄極通受業。首參無際。一日聞板聲有
X84n1585_p0757a03║省。復徧叩月溪海舟諸老。咸稱賞之。正統六年再參
X84n1585_p0757a04║無際。際問：數年以來在什麼處住。師曰：廓然無定。際
X84n1585_p0757a05║曰：有何所得。師曰：本自無失，何得之有。際曰：者是學
X84n1585_p0757a06║得來底。師曰：一法不有，學自何來。際曰：莫落空耶。師
X84n1585_p0757a07║曰：我尚非我，誰落誰空。際曰：畢竟事作麼生。師曰：水
X84n1585_p0757a08║落石出，雨霽雲收。際曰：莫亂道。只如佛祖來也不許。
X84n1585_p0757a09║縱爾橫吞藏海，現百千神通。到者裏更是不許。師曰：
X84n1585_p0757a10║和尚雖則把住要津。其柰勞神不少。際拍膝一下。師
X84n1585_p0757a11║便喝。際曰：克家須是破家兒。恁麼幹蠱也省力。師掩
X84n1585_p0757a12║耳而出。至晚復召師詰曰：汝將平昔次第發明處說
X84n1585_p0757a13║來看。師從實具對。際曰：還我無字義來。師呈偈曰：者
X84n1585_p0757a14║僧問處偏多事。趙老何曾涉所思。信口一言都吐露。
X84n1585_p0757a15║翻成特地使人疑。際曰：如何是汝不疑處。師曰：青山
X84n1585_p0757a16║綠水，燕語鶯啼。歷歷分明，更疑何事。際曰：未在更道。
X84n1585_p0757a17║師曰：頭頂虗空，脚踏實地。際乃鳴鐘集眾。𢍁以袈裟
X84n1585_p0757a18║拂子。後出世天柱。僧問：如何是天柱境。師曰：㵎闊雲
X84n1585_p0757a19║歸晚，山高日出遲。曰：如何是境中人。師曰：頟下眉遮
X84n1585_p0757a20║眼，腮邊耳搭肩。曰：如何是天柱家風。師曰：雲甑炊松
X84n1585_p0757a21║粉，冰鐺煑月團。曰，如何是祖師西來意？師曰，海神撒
X84n1585_p0757a22║出夜明珠。曰，學人不會。師曰，文殊失却玻璃盞。問，如
X84n1585_p0757a23║何是佛？師曰，生銕秤鎚。曰，如何是法？師曰，石頭土塊。
X84n1585_p0757a24║曰，如何是僧？師曰，黑漆拄杖。景泰五年，遷投子。上堂，
X84n1585_p0757b01║僧問，遠離皖山，來據投子。海眾臨筵，請師祝聖。師曰，
X84n1585_p0757b02║鼎內長生篆，峯頭不老松。曰，祝聖已蒙師的旨，投子
X84n1585_p0757b03║家風事若何？師曰，提瓶穿市過，不是賣油翁。曰，只如
X84n1585_p0757b04║祖師道，不許夜行，投明須到。還端的也無？師曰，雖然
X84n1585_p0757b05║眼裏有筋，爭柰舌頭無骨。曰，趙州道，我早猴白，渠更
X84n1585_p0757b06║猴黑。意作麼生？師曰，不因弓矢盡，未肯豎降旗。問，和
X84n1585_p0757b07║尚今日陞座說法，未審有何祥瑞？師曰，麒麟步驟丹
X84n1585_p0757b08║青外，優鉢華開烈焰中。曰，如何是祖師西來意？師曰，
X84n1585_p0757b09║雪消山頂露，風過樹頭搖。問，寶劍未出匣時如何？師
X84n1585_p0757b10║曰，神號鬼哭。曰，出匣後如何？師曰，佛祖吞聲。曰，出與
X84n1585_p0757b11║未出時如何？師曰，無鬚鎖子兩頭搖。僧提起坐具，師
X84n1585_p0757b12║便喝。僧擬議，師便打。乃曰，毒蛇頭上揩痒，猛虎口裏
X84n1585_p0757b13║橫身。也須是恁般人始得。適來者僧大似一員戰將，
X84n1585_p0757b14║敢來者裏奪鼓攙旗。惜乎龍頭蛇尾，死在棒下。若解
X84n1585_p0757b15║轉身活路，自然不犯鋒鋩。所以道，弄蛇須是弄蛇手，
X84n1585_p0757b16║不會弄蛇蛇齩殺。復舉法燈示眾，山僧本欲深藏岩
X84n1585_p0757b17║穴，隱遁過時。葢為清凉老人有未了公案，不免出來
X84n1585_p0757b18║為渠了却。時有僧問：未審清凉老人有甚不了公案？
X84n1585_p0757b19║燈拈拄杖便打，曰：祖禰不了，殃及兒孫。僧曰：過在甚
X84n1585_p0757b20║麼處？燈曰：過在我，殃及你。師曰：大凡宗師出世，先要
X84n1585_p0757b21║拈出己見，然後方可定斷古今。看他法燈如此作略，
X84n1585_p0757b22║美則美矣，了則未了。幻叟今日亦為蠶骨老人有未
X84n1585_p0757b23║了公案，出來為渠了却。若有問蠶骨老人有甚不了
X84n1585_p0757b24║公案，應聲便喝，眼目定動，連棒打出。大眾，山僧恁麼
X84n1585_p0757c01║提持，且道與法燈用處還有優劣也無？若緇素得出，
X84n1585_p0757c02║許他是箇同參。上堂，拈拄杖：只者些子，誵譌多少。師
X84n1585_p0757c03║僧到者裏，開口不得，思量不及，舉揚不出。即今落在
X84n1585_p0757c04║山僧手裏，橫也由我，豎也由我，提起放下，卷舒殺活
X84n1585_p0757c05║總由我。以拄杖空中點一點，曰：正當恁麼時，從上佛
X84n1585_p0757c06║祖、天下老和尚到者裏，只得乞命有分。眾中莫有為
X84n1585_p0757c07║佛祖出氣者麼？良久，卓拄杖一下：𭣟瞎金剛正眼，靠
X84n1585_p0757c08║倒空王寶座。汝等諸人討什麼盌？便下座。上堂，眾集，
X84n1585_p0757c09║師斂衣就座。良久，曰：大眾分明記取。便下座。示眾：選
X84n1585_p0757c10║佛場開定祖機，辨明邪正在鉗鎚。禹門浪暖風雷動，
X84n1585_p0757c11║正是魚龍變化時。眾中莫有衝波激浪者麼？良久，以
X84n1585_p0757c12║拂子打圓相。機先一著，覿面全提。擊禪牀一下，句外
X84n1585_p0757c13║一言，和聲揭露。不許停思顧佇，那容擬議分疎。眨得
X84n1585_p0757c14║眼來劍去久矣，縱饒佛祖到來，也只攢眉有分。何故？
X84n1585_p0757c15║葢為非言路可通，非心識可測。若是英俊衲僧，向未
X84n1585_p0757c16║舉以前，便當點首一笑，猶較些子。近世人心不古，學
X84n1585_p0757c17║者不務真參實悟，惟是接響承虗。以學識依通為悟
X84n1585_p0757c18║明，穿鑿機緣為參究，破壞律儀為解脫，夤緣據位為
X84n1585_p0757c19║出世。以致祖風彫獘，魔說熾然。塞佛祖之坦途，瞽人
X84n1585_p0757c20║天之正眼。使吾祖教外別傳之道，於斯委地。大覺世
X84n1585_p0757c21║尊，於二千年外，早已識得眾生心病。預設多方，曲垂
X84n1585_p0757c22║規則。故曰：末世眾生，希望成道，無令求悟。惟益多聞，
X84n1585_p0757c23║增長我見。又曰：眾生未悟，作何方便，普令開悟。所以
X84n1585_p0757c24║結制安居，尅期取證。過三期日，隨往無礙。故知解結
X84n1585_p0758a01║之有時也。諸大德，於九十日中，還曾證悟也無？已悟
X84n1585_p0758a02║者，且置勿論。如或未悟，則此一期，又是虗喪了也。若
X84n1585_p0758a03║是真正道流，以十方法界，為圓覺期場。無論百日千
X84n1585_p0758a04║日，結制解制。但以舉起話頭為始，一年不悟參一年，
X84n1585_p0758a05║十年不悟參十年。乃至二十年三十年，盡平生不悟，
X84n1585_p0758a06║決定不移此志。直要見箇徹頭徹尾，真實究竟處，方
X84n1585_p0758a07║是放參之日。所謂一念萬年，豈虗語哉。豎起拂子，諸
X84n1585_p0758a08║大德還知落處麼。幻叟今日不辭饒舌，更為諸人下
X84n1585_p0758a09║箇註脚。猛火鑄成金彈子，當機揑碎又渾圇。等閒得
X84n1585_p0758a10║失俱拈却，風送潮音出海門。師到菜園見冬瓜，問園
X84n1585_p0758a11║頭，者箇無口，因甚長得如許大。頭曰，某甲不曾怠惰
X84n1585_p0758a12║一時。師曰，主人公還替你出些力氣也無。頭曰，全承
X84n1585_p0758a13║渠力。師曰，請來與老僧相見。頭便禮拜。師曰，者猶是
X84n1585_p0758a14║奴兒婢子在。頭轉身拈篾縛架，師乃呵呵大笑。回顧
X84n1585_p0758a15║侍者曰，菜園裏有蟲。性空首座請益蒙山三關語曰，
X84n1585_p0758a16║蟭螟蟲吸乾滄海，魚龍蝦蟹向何處安身立命。師曰，
X84n1585_p0758a17║長安路上金毛臥。曰，水母飛上色究竟天，入摩醯眼
X84n1585_p0758a18║裏作舞，因甚不見。師曰，五鳳樓前銕馬嘶。曰，蓮湖橋
X84n1585_p0758a19║為一切人直指，明眼人因甚落井。師曰，明月照見夜
X84n1585_p0758a20║行人。曰，請師頌出。師曰，好與痛棒。曰，棒則甘領，頌則
X84n1585_p0758a21║乞師不吝。師乃大笑。頌曰，當機把斷聖凡津，擬議知
X84n1585_p0758a22║渠屈未伸。欲識蒙山端的旨，垂鉤意在釣金鱗。天順
X84n1585_p0758a23║改元，由匡廬歸蜀。韓都侯於方山建雲峯寺，迎師住
X84n1585_p0758a24║持。成化九年三月望，示微疾。眾請末後句。師展兩手
X84n1585_p0758b01║曰，會麼。復曰，今年今日，推車撞壁。撞破虗空，青天霹
X84n1585_p0758b02║𮦷。阿呵呵，泥牛吞却老龍珠，澄澄性海漚華息。泊然
X84n1585_p0758b03║而逝。世壽七十，僧臘六十一。
X84n1585_p0758b04║雲南府古庭善堅禪師本郡昆明人。首參無際，示萬
X84n1585_p0758b05║法歸一，一歸何處話，苦心窮究十載，方得透脫。後於
X84n1585_p0758b06║隆恩求際印證，際曰：子見處如何與老僧不同？師展
X84n1585_p0758b07║兩手曰：者箇非別。際頷之。一日辭際，際曰：甚處去？師
X84n1585_p0758b08║曰：十字街頭訶佛罵祖去。際曰：子還來否？師曰：不違
X84n1585_p0758b09║和尚尊顏。禮拜便行。初遊金臺，止大容山。復南還，住
X84n1585_p0758b10║金陵天界，遷皖桐浮山。示眾，舉汾陽無業禪師曰：古
X84n1585_p0758b11║德道：人得意後，茅茨石室，向折脚鐺煑飯喫。過二三
X84n1585_p0758b12║十年，名利不干懷，財寶不為念，大忘人世，隱跡岩叢。
X84n1585_p0758b13║君王召而不來，諸侯請而不赴。豈同吾輩貪利愛名，
X84n1585_p0758b14║汩沒世途，如短販人，有少希求而忘大果？師曰：誠哉
X84n1585_p0758b15║是言！我等惟掠虗頭，妄自尊大，無明三毒潛結於心，
X84n1585_p0758b16║逆惡境緣，知無解脫。據實而論，且莫管你是知識非
X84n1585_p0758b17║知識，除却一切施為動靜、語默文字，生死到來，畢竟
X84n1585_p0758b18║作麼生脫去？不得認著箇死搭搭，向良久處妄想；不
X84n1585_p0758b19║得執著箇轉轆轆，向活脫處狂蕩。但有絲毫差別見
X84n1585_p0758b20║覺，直饒脊梁生銕，鑄就機辯，懸河瀉水，未免閻老子
X84n1585_p0758b21║打入。阿波波，阿吒吒，八寒八熱，萬死萬生，灼然灼然。
X84n1585_p0758b22║擊拂子：昨夜蟭螟吞六合，虗空撲碎落岩前。復召大
X84n1585_p0758b23║眾：珍重！後歸昆明古庭示寂。古庭與盤龍南北竝峙，
X84n1585_p0758b24║至今二大士肉身存焉。
X84n1585_p0758c01║素菴田大士法嗣
X84n1585_p0758c02║佛跡頤菴真禪師示眾。青山疊疊，綠水滔滔，於斯會
X84n1585_p0758c03║得，獨步高超。雖然，也是尋常茶飯。古人道：欲窮千里
X84n1585_p0758c04║目，更上一層樓。機不離位，墮在毒海；語不驚羣，陷於
X84n1585_p0758c05║流俗。若向擊石火裏辨緇素、掣電光中明殺活，可以
X84n1585_p0758c06║坐斷千差、壁立萬仞。諸兄弟！還知有恁麼時節也無？
X84n1585_p0758c07║今時諸方說禪浩浩，盡謂脚跟點地、鼻孔撩天，究竟
X84n1585_p0758c08║具正眼者落落罕聞，所以偏正不一，各立異端，堅執
X84n1585_p0758c09║己解，弗通實理，所謂正法難扶，邪說競興。古人道：信
X84n1585_p0758c10║有十分，則疑有十分；疑有十分，則悟有十分。可將盡
X84n1585_p0758c11║平生眼裏所見、耳裏所聞、惡知惡解、奇言玅句、禪道
X84n1585_p0758c12║佛法、貢高我慢等心徹底傾瀉，莫存毫末，只就未明
X84n1585_p0758c13║未了公案上距定脚跟、豎起脊梁，無分晝夜，無參處
X84n1585_p0758c14║參、無疑處疑，直得東西不辨、南北不分，獃樁樁地却
X84n1585_p0758c15║如箇有氣底死人相似，心隨境化，觸著還知，打破髑
X84n1585_p0758c16║髏不從他得，豈不慶快平生者哉？
X84n1585_p0758c17║大鑑下第二十八世
X84n1585_p0758c18║東明旵禪師法嗣
X84n1585_p0758c19║金陵東山翼善海舟永慈禪師成都余氏子。生于洪
X84n1585_p0758c20║武二十七年。幼孤，見僧輒喜。一日，聞生死事，大發心
X84n1585_p0758c21║出家，奮志訪尋知識。首見太初，問：父母未生前，那箇
X84n1585_p0758c22║是汝本來面目？師即從東過西，叉手而立。初曰：不是，
X84n1585_p0758c23║不是。師曰：兩眼對兩眼。宣德二年，出峽遊燕京，南還
X84n1585_p0758c24║至武林，謁東明。問：無相福田衣，何人合得披？明便掌。
X84n1585_p0759a01║師曰：作麼？明又掌。師曰：一掌不作一掌用又如何？明
X84n1585_p0759a02║復掌。師曰：老和尚名不虗傳。大展具三拜。未幾，復遊
X84n1585_p0759a03║金陵。正統二年，太監袁誠欽師道德，請師開法翼善。
X84n1585_p0759a04║五年五月二十九日，東明專僧送衣拂至，有偈曰：分
X84n1585_p0759a05║付慈海舟，訪我我無酬。明年之明日，西風笑點頭。明
X84n1585_p0759a06║年，東明如期示寂。
X84n1585_p0759a07║水心月江覺淨禪師姑蘇沈氏子。十五歲，往從古拙
X84n1585_p0759a08║芟染。永樂壬寅，參峴山宗。後見東明，親依最久。一日
X84n1585_p0759a09║問明：如何是祖師西來意？明曰：你那裏去來？師進前
X84n1585_p0759a10║曲躬曰：那裏去來？明便喝，師亦喝，明便打。後菴居天
X84n1585_p0759a11║目。天順間，遷里之水心。成化己亥正月十九日，戒飭
X84n1585_p0759a12║徒眾，說偈而逝。壽七十九，臘五十一。
X84n1585_p0759a13║天界中禪師法嗣
X84n1585_p0759a14║邵武府君峯大闡慧通禪師建寧邵氏子。從斗峯祝
X84n1585_p0759a15║髮，往參雪骨中。一夕有省，即說偈曰：手把清風斧，毗
X84n1585_p0759a16║盧頂豁開。三千諸佛祖，一串穿將來。旦詣丈室見中，
X84n1585_p0759a17║中曰：還我話頭來。師復說偈曰：坐斷恒沙界，全心一
X84n1585_p0759a18║物無。浮雲都散盡，獨耀一輪孤。中印可之。後住君峯。
X84n1585_p0759a19║弘治十四年二月十七日，集眾說偈曰：人生七十古
X84n1585_p0759a20║來稀，更添一歲也希奇。若問老僧何處去，虗空獨露
X84n1585_p0759a21║笑嘻嘻。沐浴更衣，趺坐而逝。
X84n1585_p0759a22║投子琦禪師法嗣
X84n1585_p0759a23║金陵高座古溪覺澄禪師蔚州人。從雲中天暉昶芟
X84n1585_p0759a24║染閱大藏，歷五寒暑，於大慧錄中無字話染指，乃叩
X84n1585_p0759b01║月溪，復往投子，見楚山親炙。久之，得盡其旨，隱於固
X84n1585_p0759b02║始之南山有年。天順間，住金陵高座，結制小參：三條
X84n1585_p0759b03║椽下坐堆堆，把定身心若死灰。撥出爐中些子火，驚
X84n1585_p0759b04║天動地一聲雷。還有不惜眉毛者麼？良久，乃曰：有時
X84n1585_p0759b05║三世諸佛與火爐說法，覓火和煙得；有時火爐說法，
X84n1585_p0759b06║三世諸佛諦聽，擔泉帶月歸。於斯會得，芥子納須彌
X84n1585_p0759b07║也得，須彌納芥子也得。正眼觀來，兩箇火爐，三世諸
X84n1585_p0759b08║佛結住於青州布衫；一粒芥子，百億須彌收歸於雲
X84n1585_p0759b09║門胡餅。兩堂雲水，穿又穿不得，齩又齩不得。大眾！正
X84n1585_p0759b10║當恁麼時，畢竟作麼生？還會麼？眉間拶出金剛焰，露
X84n1585_p0759b11║柱燈籠盡放光。成化癸巳八月九日，沐浴更衣，集眾
X84n1585_p0759b12║訣別，端坐而逝。少頃，眾泣，師復開目，曰：不須如是。復
X84n1585_p0759b13║瞑目。
X84n1585_p0759b14║襄陽府大雲興禪師久侍楚山。一日，山出郡歸，眾途
X84n1585_p0759b15║迎山曰：我不曾下山，亦未嘗出郡，且道甚處去來？師
X84n1585_p0759b16║曰：大眾久立，請和尚回寺。山曰：那裏是寺？師曰：鐘聲
X84n1585_p0759b17║響得好。山呵呵大笑，師便禮拜。後山付偈曰：躬自西
X84n1585_p0759b18║州定宗旨，親從投子付袈裟。他年出世提綱要，不立
X84n1585_p0759b19║孤危是作家。
X84n1585_p0759b20║𣵠州金山寶禪師參楚山，楚問曰：面南看北斗，且道
X84n1585_p0759b21║明甚麼邊事？師曰：和尚合取口好。楚曰：未在。師曰：瞞
X84n1585_p0759b22║別人即得。楚曰：如何是透關眼？師振聲一喝。楚曰：向
X84n1585_p0759b23║上一機又作麼生？師曰：青天日卓午。楚曰：未夢見在。
X84n1585_p0759b24║師曰：木童拈玉綫，石女度金鍼。楚曰：轉身一句，速道！
X84n1585_p0759c01║速道！師曰：雨添山色秀，風來竹影移。楚拈拄杖，師便
X84n1585_p0759c02║喝，拂袖而出。楚曰：放汝三十棒。師轉身作禮曰：謝和
X84n1585_p0759c03║尚慈悲。楚曰：子雖有滔天之浪，且無湛水之波。師俛
X84n1585_p0759c04║首默然，楚深肯之。
X84n1585_p0759c05║唐安湛淵奫禪師參楚山，親依最久。一日入室次，山
X84n1585_p0759c06║問：如何是至理一言？師曰：有口說不得。山曰：松風流
X84n1585_p0759c07║水為什麼却說得？師曰：為渠無口。山曰：你道他說些
X84n1585_p0759c08║什麼？師曰：和尚適來問甚麼？山曰：祇如絕音響處，還
X84n1585_p0759c09║有說也無？師曰：有則灼然，有只是聞不及。山曰：聞即
X84n1585_p0759c10║且置，你道他說箇甚麼？師乃豎起拳頭。山曰：還有聞
X84n1585_p0759c11║得及者麼？師以手指香爐曰：是渠却聞得。山曰：因甚
X84n1585_p0759c12║渠却聞得？師曰：為渠有耳。山曰：汝亦有兩耳，為甚聞
X84n1585_p0759c13║不得？師曰：雖然聞不得，瞞他一點不得。山曰：放汝三
X84n1585_p0759c14║十棒。師便禮拜。
X84n1585_p0759c15║石經海珠祖意禪師掩關次，一日，楚山到關前，擊門
X84n1585_p0759c16║一下，曰：請關中主相見。師斂手鞠躬而立。山曰：趙州
X84n1585_p0759c17║無字作麼生？師曰：只為婆心切，肝膽向人傾。山曰：不
X84n1585_p0759c18║涉有無時如何？師曰：某甲到者裏却不會。山曰：待汝
X84n1585_p0759c19║出關，與汝一頓。師曰：某甲即今亦不在關內。山指關
X84n1585_p0759c20║問曰：爭柰者箇何？師便喝。山曰：天氣炎烝，善加保護。
X84n1585_p0759c21║師便禮拜。
X84n1585_p0759c22║長松大心真源禪師三池張氏子謁楚山，問曰：從上
X84n1585_p0759c23║佛祖言不及處，行不到處，請師直指。山拈拄杖曰：聻！
X84n1585_p0759c24║師便喝，山便打。師又喝，山又打。師便禮拜。一日，室中
X84n1585_p0760a01║侍立次，山曰：向父母未生前道一句來。師曰：道不得。
X84n1585_p0760a02║山曰：因甚道不得？師曰：他沒口。山曰：又道沒口。師曰：
X84n1585_p0760a03║謝師答話。
X84n1585_p0760a04║松藩大悲崇善一天智中國師彭縣人。體貌奇異，年
X84n1585_p0760a05║十二從月光受業，後居松藩。一日，楚山過其廬，師述
X84n1585_p0760a06║悟由。山曰：如何是無字意？師曰：出匣吹毛劍，寒光射
X84n1585_p0760a07║斗牛。山曰：趙州因甚道無？師曰：波斯嚼冰雪，不覺齒
X84n1585_p0760a08║牙寒。山曰：拈過有無，如何湊泊？師曰：夜深誰把手，同
X84n1585_p0760a09║共御街遊。山曰：向上奇特一句作麼生？師曰：秋夜家
X84n1585_p0760a10║家月，春來處處華。一雙清白眼，何用撒泥沙。山印可
X84n1585_p0760a11║之。
X84n1585_p0760a12║石經豁堂祖𥙿禪師成都巨氏子，久從楚山遊。一日，
X84n1585_p0760a13║山閱經次，師詣前曰：和尚看底是什麼？山便喝曰：你
X84n1585_p0760a14║道是什麼聻？師亦喝。山舉起經曰：百千三昧，無量玅
X84n1585_p0760a15║義，皆從者一卷經流出。且道者一卷經從甚處得來？
X84n1585_p0760a16║師彈指一下，山便休去。
X84n1585_p0760a17║三池月光常慧禪師簡州李氏子。參楚山，山曰：久聞
X84n1585_p0760a18║上座嘗覧大藏，是否？師曰：和尚莫謗某甲好。山曰：白
X84n1585_p0760a19║底是紙，黑底是墨，畢竟如何是經？師曰：和尚莫要不
X84n1585_p0760a20║本分。山曰：作麼生是不本分底道理？師曰：經聻？山曰：
X84n1585_p0760a21║似即似，是即未是。師便禮拜。
X84n1585_p0760a22║中溪隱山昌雲禪師參楚山，山問：汝名甚麼？師曰：昌
X84n1585_p0760a23║雲。山曰：號聻？師曰：隱山。山曰：雲在山中隱，如何又出
X84n1585_p0760a24║山？師曰：只因夜來鶴，帶過嶺頭關。山曰：或為霖雨時
X84n1585_p0760b01║如何？師曰：徧潤寰區。山曰：忽被猛風吹散時如何？師
X84n1585_p0760b02║曰：依舊青天白日。山呵呵大笑。
X84n1585_p0760b03║珪菴祖玠侍者一日病次，楚山往視，值心上座來，山
X84n1585_p0760b04║顧師問曰：如何是心？師曰：開口不容情。山曰：未在。師
X84n1585_p0760b05║返顧，心曰：何不禮拜和尚？心便就禮一拜，山休去。後
X84n1585_p0760b06║病革，有痛苦聲。山曰：平日得力句，到者時節還用得
X84n1585_p0760b07║著麼？師點首。山曰：既用得著，又叫喚作麼？師曰：痛則
X84n1585_p0760b08║叫，癢則笑。山曰：只如三寸氣斷，向何處安身立命？師
X84n1585_p0760b09║曰：雨過天晴，青山依舊。山曰：從今別後，再得相見否？
X84n1585_p0760b10║師曰：曠劫不違，今何有間？山曰：恁麼則子不曾病耶？
X84n1585_p0760b11║師曰：病與不病，總不相干。山復執其手曰：者是甚麼？
X84n1585_p0760b12║師便合掌曰：某當行矣。振身端坐而逝。
X84n1585_p0760b13║翠微悟空禪師關西人，久依楚山。一日入室次，山問：
X84n1585_p0760b14║踏翻大地無寸土，徹底窮源事若何？師曰：有星皆拱
X84n1585_p0760b15║北，無水不朝東。山曰：還假履踐功用也無？師曰：履踐
X84n1585_p0760b16║則不無，功用即不可得。山曰：只箇不可得處亦不可
X84n1585_p0760b17║得，子又作麼？師擬進語，山震威一喝。師曰：恩大難酬。
X84n1585_p0760b18║便禮拜。
X84n1585_p0760b19║雲南堅禪師法嗣
X84n1585_p0760b20║五臺山顯通大巍淨倫禪師雲南康氏子。生於宣德
X84n1585_p0760b21║丁未。正統間，從無極泰芟染古庭，居浮山。師往叩，室
X84n1585_p0760b22║中機契，後住顯通。上堂：無孔銕鎚當面擲，黑漆崑崙
X84n1585_p0760b23║攔路坐。莫有挨拶得入、拈弄得出底？出來道看！僧問：
X84n1585_p0760b24║如何是臺山境？師曰：不是天晴，便是下雨。曰：如何是
X84n1585_p0760c01║境中人？師曰：金剛窟裏萬菩薩。曰：未審尋常所說何
X84n1585_p0760c02║法？師曰：清風吹幽松，近聽聲愈好。問：如何是佛法的
X84n1585_p0760c03║的大意？師曰：今年調雨水，農家好春麥。問：如何是祖
X84n1585_p0760c04║師西來意？師曰：待飯僊山轉身即向汝道。乃曰：拈砒
X84n1585_p0760c05║霜作醍醐，亦曾有也；撒珍珠如瓦礫，誰箇不然？開眼
X84n1585_p0760c06║上樹，特地喪全身；夢昇兜率，也是揚家醜未。動情思，
X84n1585_p0760c07║轉魔女，盡成菩提寶器；不勞腕力，指娑婆，便為玅喜
X84n1585_p0760c08║淨邦。長水濬岳積而來，瑯琊覺冰消而去。信脚踏翻
X84n1585_p0760c09║瑠璃穽，等閒擊碎珊瑚枝。上堂：三聖震威一喝，正法
X84n1585_p0760c10║眼裏撒沙；南泉白刃高揮，古佛家風掃土。何必不必？
X84n1585_p0760c11║探竿豈在人手？湘南潭北塔樣，脫體持來，不萌枝上
X84n1585_p0760c12║放春回，烈焰堆中飛片雪。有斯作略，可謂其人。誰家
X84n1585_p0760c13║井底無天？到處波心有月。上堂：體相用三大齊彰，塵
X84n1585_p0760c14║塵攝入；因果智五周頓證，法法圓融。百城煙水不出
X84n1585_p0760c15║一毫，十世古今匪移當念。紅蕅華開水香，觸著蟭螟
X84n1585_p0760c16║蟲半邊鼻；青山低處天闊，展開瘦蚊子一莖眉。百川
X84n1585_p0760c17║競注而水體不流。萬竅共號而風本自寂。金師子不
X84n1585_p0760c18║勞踞地。水牯牛隨分納些。動容滿目家山。依舊青天
X84n1585_p0760c19║白日。冬至示眾。五頂瓊瑤堆。千松珠玉枝。盡臺山泉
X84n1585_p0760c20║石煙雲。飛樓涌殿。總是文殊一隻智眼真光。是汝諸
X84n1585_p0760c21║人常在於其中經行及坐臥。還知從不曾動著渠一
X84n1585_p0760c22║莖眉毛麼。若也與麼見得。便爾攝大千於毫端。廣塵
X84n1585_p0760c23║沙於法界。其或未然。切忌東卜西卜。老僧為汝諸人
X84n1585_p0760c24║真實告報。今朝冬至一陽生。珍重。示眾。山高海闊。月
X84n1585_p0761a01║朗風清。松蒼石白。夏暑冬寒。如是歷歷分明。一一成
X84n1585_p0761a02║現。且道衲僧分上成得箇甚麼邊事。莫有道得者麼。
X84n1585_p0761a03║不妨出來道看。若無。老僧自道去也。拈拄杖便下座。
X84n1585_p0761a04║示眾。演祖道。有則奇特因緣。舉似諸人。欲說又被說
X84n1585_p0761a05║礙。不說又被不說礙。大小演祖。大似靈龜曳尾。一言
X84n1585_p0761a06║既落人耳。如何諱得。老僧也有一則奇特因緣。索性
X84n1585_p0761a07║舉似大方。令他倚門傍戶。者一箇箇壁立千仞。便下
X84n1585_p0761a08║座。示眾。老僧者裏也不說東村李大郎太儉。也不說
X84n1585_p0761a09║西社王二姊太奢。也不會安角呼兔。也不會添足畫
X84n1585_p0761a10║蛇。早起一盂白粥。午後一盌清茶。誰管他陳年爛葛
X84n1585_p0761a11║藤。冷地開華。展兩手曰。汝等諸人來者裏討甚麼乾
X84n1585_p0761a12║木查。師有山居吟。無事山房門不開。土堦春雨綠生
X84n1585_p0761a13║苔。此心將謂無人委。幽鳥一聲何處來。後示寂於本
X84n1585_p0761a14║山。
X84n1585_p0761a15║大岡澄禪師法嗣
X84n1585_p0761a16║杭州天真毒峯本善禪師祖貫鳳陽吳氏，父宦遊廣
X84n1585_p0761a17║東雷陽而生。年十七出家，初遇源明和尚示無字話，
X84n1585_p0761a18║師當下便能領解。舉似明，明曰：我二十年看箇無字，
X84n1585_p0761a19║如蚊子上銕牛。子纔學做工夫，便有許多知見。復曰：
X84n1585_p0761a20║觀子根器有異於人，切莫途中被人哄去作長老，悞
X84n1585_p0761a21║汝大事。師蒙誨，即發願一味拍盲做工夫，自誓此生
X84n1585_p0761a22║以悟為期。慕無際道風，入川參叩。會際蒙召赴京，遂
X84n1585_p0761a23║掩關，不設臥具，惟置小凳，昏重并去凳。一日，聞鐘聲
X84n1585_p0761a24║有省，說偈曰：沉沉寂寂絕施為，觸著無端吼似雷。動
X84n1585_p0761b01║地一聲消息盡，髑髏粉碎夢初回。再往謁際，適際遷
X84n1585_p0761b02║化，遂求證於月溪。溪曰：佛法不是鮮魚，怕爛却。那日
X84n1585_p0761b03║惟東敲西擊，暗垂勘驗。一日，侍溪園中坐次，溪曰：你
X84n1585_p0761b04║向來無甚麼話頭？師曰：無字。溪曰：如何是無字？師曰：
X84n1585_p0761b05║如今看來，恰似口金剛王寶劍。溪曰：如何是金剛王
X84n1585_p0761b06║寶劍？師曰：寒光焰焰，耀古騰今。溪曰：還我劍來。師曰：
X84n1585_p0761b07║擬動則犯他鋒鋩。溪曰：橫按當軒時如何？師曰：佛來
X84n1585_p0761b08║也殺，祖來也殺。溪曰：老僧來聻？師曰：亦不相饒。溪曰：
X84n1585_p0761b09║殺後如何？師曰：且喜天下太平。溪曰：畢竟如何是無
X84n1585_p0761b10║字意？師曰：贓賊分明。溪曰：賊即且置，還我贓來。師曰：
X84n1585_p0761b11║六六三十六。溪曰：未在，更道。師曰：夜短睡不足，日長
X84n1585_p0761b12║饑有餘。溪曰：牛過窻櫺，頭角四蹄都過了，因甚尾巴
X84n1585_p0761b13║過不得。師曰，了無一法當情，瞥爾通身露地。溪曰，你
X84n1585_p0761b14║即今向甚麼處安身立命。師曰，何處不稱尊。後辭溪
X84n1585_p0761b15║遊浙中，掩關於天目之萬峯菴。月溪亦蒙旨欽賜歸
X84n1585_p0761b16║金陵。大岡遣書召師付囑。師適因事他出，溪臨委息，
X84n1585_p0761b17║命送衣拂𢍁之。師住山凡四十餘載。天順間建西湖
X84n1585_p0761b18║之三塔，洎天目之招明，吳山之寶蓮，南山之甘露。成
X84n1585_p0761b19║化初掩關石屋，後住天真。僧問，如何是和尚家風。師
X84n1585_p0761b20║曰，前江潮急魚行澀，後嶺峯高鳥泊難。僧請益高峯
X84n1585_p0761b21║和尚示眾曰，海底泥牛銜月走，岩前石虎抱兒眠。銕
X84n1585_p0761b22║蛇鑽入金剛眼，崑崙騎象鷺鷥牽。此四句內有一句
X84n1585_p0761b23║能殺能活，能縱能奪。若人檢點得出，一生參學事畢。
X84n1585_p0761b24║未審是那一句。師曰，待汝悟即向汝道。僧曰，不會。師
X84n1585_p0761c01║曰，不見道，你有拄杖子，我與你拄杖子。你無拄杖子，
X84n1585_p0761c02║我奪却你拄杖子。普說略曰，寶劍全提日用中，高揮
X84n1585_p0761c03║大抹肯從容。卷兮魂膽迎風喪，舒也髑髏徧地橫。萬
X84n1585_p0761c04║死萬生渾不顧，一鎗一騎便收功。趙州性命分明也，
X84n1585_p0761c05║血刃參天不露鋒。以拂子拂一拂，虗空廓徹無消息，
X84n1585_p0761c06║萬里無雲天漢碧。拶得須彌入蕅絲，彌勒釋迦齊叫
X84n1585_p0761c07║屈。倒騎銕馬逐西風，驚得泥牛從海出。諸仁者，若作
X84n1585_p0761c08║奇特會，孤負己靈。不作奇特會，抱贓叫屈。且作麼生
X84n1585_p0761c09║會解，藏天下於天下，始見林梢挂角羊。壬寅示寂於
X84n1585_p0761c10║天真塔，建本山
X84n1585_p0761c11║五臺山普濟孤月淨澄禪師西河張氏子。首參月溪，
X84n1585_p0761c12║令看趙州無字話，三日有省，溪異之。復入蜀謁廣福，
X84n1585_p0761c13║福問：大死底人却活時如何？師曰：眉毛眼上橫，鼻孔
X84n1585_p0761c14║大頭垂。曰：如何是無字意？師曰：風行艸偃，水到渠成。
X84n1585_p0761c15║曰：大地平沉，虗空粉碎。汝向何處安身立命？師曰：雲
X84n1585_p0761c16║消山嶽露，日出海天清。天順改元，還清凉。代王延詣
X84n1585_p0761c17║內掖問道，尊禮之。令旨建寺於華嚴谷，頟曰普濟，命
X84n1585_p0761c18║師住持。師嘗有山居偈曰：寰中獨許五臺高，無位真
X84n1585_p0761c19║人伴寂寥。一任諸方風浩浩，常空兩眼視雲霄。甘貧
X84n1585_p0761c20║林下思悠悠，竹榻高眠石枕頭。格外生涯隨分足，都
X84n1585_p0761c21║緣胷次略無求。自住丹崖綠水傍，了無榮辱與閒忙。
X84n1585_p0761c22║老僧不會還源旨，一任青山青又黃。深隱岩阿不記
X84n1585_p0761c23║年，名韁利鎖莫能牽。七斤衫子重聯補，日炙風吹愈
X84n1585_p0761c24║轉鮮。颯颯春風和鳥哀，清音直到耳邊來。爐燒柏子
X84n1585_p0762a01║端然坐，對月殘經又展開。後坐脫於本山。
X84n1585_p0762a02║夷峯寧禪師付法偈曰：祖祖無法付，人人本自有。汝
X84n1585_p0762a03║證無授法，無前亦無後。
X84n1585_p0762a04║廣善潭禪師法嗣
X84n1585_p0762a05║鳳陽府槎山護國無用文全禪師濟南商河劉氏子。
X84n1585_p0762a06║年十九，投靈岩祝髮。初見月天，蒙示法要。次參別傳，
X84n1585_p0762a07║有省入。傳問：虗空粉碎，大地平沉。汝在甚麼處安身
X84n1585_p0762a08║立命？師曰：昨夜泥牛吞浩月，今朝木馬吐清風。傳曰：
X84n1585_p0762a09║一歸何處聻？師曰：一自白牛歸雪嶺，直至如今不見
X84n1585_p0762a10║踪。傳頷之。復往金山謁無極，囑師見寶月。月問：有艸
X84n1585_p0762a11║鞋錢麼？師曰：青山不露頂。月曰：如何是應物現形？師
X84n1585_p0762a12║曰：孤光明月普天輝，萬象森羅全體現。一日，月入堂
X84n1585_p0762a13║坐次，叫曰：寒！寒！師便搬火爐向前。月曰：如何是火爐
X84n1585_p0762a14║邊事？師敲火爐三下，月微笑而出。入室次，月拈拄杖
X84n1585_p0762a15║曰：者是拄杖子，且道主在甚麼處？師奪拄杖擲地，叉
X84n1585_p0762a16║手而立。月曰：看者漢撞却拄杖子了也。師拂袖便出。
X84n1585_p0762a17║後蒙印可，出世槎山。上堂：法不孤起，仗境方生。道本
X84n1585_p0762a18║無言，因言顯道。今來龍象交參，諸山共處，此非小緣。
X84n1585_p0762a19║感皇上之洪恩，賢士大夫之佑護，檀那喜捨，僧眾清
X84n1585_p0762a20║修，安立禪期，助斯聖化。命山僧光揚宗眼，令末運得
X84n1585_p0762a21║種福田。然雖如是，猶未是衲衣下事在。且道作麼生
X84n1585_p0762a22║是衲衣下事？僧問：三乘即不問，直指事如何？師曰：雙
X84n1585_p0762a23║峯頂上鶴棲樹，九龍山下鳥啼華。曰：西來祖意蒙師
X84n1585_p0762a24║指，東土相傳事若何？師曰：嶺上有風千古秀，㵎邊流
X84n1585_p0762b01║水萬年清。問：如何是白水境？師曰：一片荒田堆四野，
X84n1585_p0762b02║三間茅屋壯諸山。曰：如何是境中人？師曰：白虎頭邊
X84n1585_p0762b03║天子廟，黑龍潭上帝王基。曰：人境兩忘時如何？師曰：
X84n1585_p0762b04║蘇武不知青羝意，七郎常恨白鴉歸。僧禮拜，師拍案
X84n1585_p0762b05║一下，下座。
X84n1585_p0762b06║崇福大慧覺華禪師維揚劉氏子。初見海舟有省，復
X84n1585_p0762b07║參寶月於繁昌，遂蒙印證。住後，上堂，舉拂子：威音那
X84n1585_p0762b08║畔只是者箇，如今目前也只是者箇。若喚作拂子，瞎
X84n1585_p0762b09║却人天眼目；不喚作拂子，瞎却人天眼目。大眾，畢竟
X84n1585_p0762b10║喚作甚麼？若也直下見得，便知迦葉微笑，二祖覓心
X84n1585_p0762b11║了不可得，紹如來傳燈，續祖宗正脈。良久，曰：千聖不
X84n1585_p0762b12║能識。以拂子擊香案一下。
X84n1585_p0762b13║頥菴真禪師法嗣
X84n1585_p0762b14║處州白雲無量滄禪師示眾。二六時中，隨話頭而行、
X84n1585_p0762b15║隨話頭而住、隨話頭而坐、隨話頭而臥，心如栗棘蓬
X84n1585_p0762b16║相似，不被一切人我、無明、五欲、三毒之所吞噉，施為
X84n1585_p0762b17║動靜，通身是箇疑團，疑來疑去，終日獃椿椿地聞聲
X84n1585_p0762b18║見色，管取㘞地一聲去在。
X84n1585_p0762b19║和菴忠禪師法嗣
X84n1585_p0762b20║明州用剛宗軟禪師示眾。大凡做工夫，只要起大疑
X84n1585_p0762b21║情，不失正念。千疑萬疑，祇是一疑。纔有間斷，即落空
X84n1585_p0762b22║也。見汝等做工夫，未曾半月一月，打成一片，焉得不
X84n1585_p0762b23║走作？果若真疑現前，撼搖不動，自然不怕惑亂，又不
X84n1585_p0762b24║得起一念歡喜心。纔有絲毫異念，即打作兩橛。只管
X84n1585_p0762c01║勇猛忿將去，終日如箇死漢子相似。到者般時節，那
X84n1585_p0762c02║怕甕中走却鼈？
X84n1585_p0762c03║大鑑下第二十九世
X84n1585_p0762c04║金陵慈禪師法嗣
X84n1585_p0762c05║金陵高峯寶峰智瑄禪師天琦參，師問：甚處來？琦曰：
X84n1585_p0762c06║北京。師曰：只在北京，為復別有去處？琦曰：隨方瀟灑。
X84n1585_p0762c07║師曰：曾到四川麼？琦曰：曾到。師曰：四川境界與此間
X84n1585_p0762c08║如何？琦曰：江山雖異，雲月一般。師舉起拳曰：四川還
X84n1585_p0762c09║有者箇麼？琦曰：無。師曰：因甚却無？琦曰：非我境界。師
X84n1585_p0762c10║曰：如何是汝境界？琦曰：諸佛不能識，誰敢強安名？師
X84n1585_p0762c11║曰：汝豈不是著空？琦曰：終不向鬼窟裏作活計。師曰：
X84n1585_p0762c12║西天九十六種外道，汝是第一。琦拂袖便出。師以偈
X84n1585_p0762c13║付曰：濟山棒喝如輕觸，殺活從茲手眼親。聖解凡情
X84n1585_p0762c14║俱坐斷，曇華猶放一枝新。
X84n1585_p0762c15║廬山雲溪碧峯智英禪師少壯苦不識字，𣆶年信口
X84n1585_p0762c16║成章，時多稱之。囑門人智素偈曰：見徹孃生親面目，
X84n1585_p0762c17║從今保守者天真。爪牙養就崢[山*寧]日，哮吼一聲百獸
X84n1585_p0762c18║驚。
X84n1585_p0762c19║夷峯寧禪師法嗣
X84n1585_p0762c20║杭州天目寶芳進禪師付法偈曰：真性本無性，真法
X84n1585_p0762c21║本無法。了知無法性，何處不通達。
X84n1585_p0762c22║
X84n1585_p0762c23║續燈存稾卷第九