X84n1585_p0763a01║
X84n1585_p0763a02║
X84n1585_p0763a03║續燈存稾卷第十
X84n1585_p0763a04║
X84n1585_p0763a05║明　嗣祖沙門東吳　通問　編定
X84n1585_p0763a06║笠澤居士華亭　施沛　彚集
X84n1585_p0763a07║臨濟宗
X84n1585_p0763a08║大鑑下第三十世
X84n1585_p0763a09║寶峯瑄禪師法嗣
X84n1585_p0763a10║竟陵荊門天琦本瑞禪師南昌鍾陵人。父江堂，母徐
X84n1585_p0763a11║氏。年二十，忽念色身無常，棄家遠遊。投荊門，無說能
X84n1585_p0763a12║薙髮，能示萬法歸一，一歸何處話。後遇高郵全首座，
X84n1585_p0763a13║同往襄陽。途中偶聞婦人呼豬聲，全曰：阿孃牆裏喚
X84n1585_p0763a14║哪哪，途路師僧會也麼？拶破者些關棙子，孃孃依舊
X84n1585_p0763a15║是婆婆。師矍然汗下。一日，染病甚劇。有暉禪者勉師
X84n1585_p0763a16║曰：病中工夫，切不可放過。昔大慧和尚在徑山患背
X84n1585_p0763a17║瘡，晝夜叫喚。或問：和尚還有不痛底麼？慧曰：有。曰：作
X84n1585_p0763a18║麼生是不痛底？慧曰：痛殺人，痛殺人。師於言下豁然，
X84n1585_p0763a19║透得孃孃依舊是婆婆意旨。又一日，聞山鹿叫喚，會
X84n1585_p0763a20║得日用之中無不是底道理。復往蜀中謁楚山，問曰：
X84n1585_p0763a21║某甲間時看來，了然明白。及至臨機，因何茫然？山曰：
X84n1585_p0763a22║毫釐有差，天地懸隔。後遊金陵，途中忽然如從夢覺。
X84n1585_p0763a23║從前所得，一場懡㦬。遂參寶峯瑄和尚於高峯，鍼芥
X84n1585_p0763a24║相契，遂蒙印證（語具寶峯章）。師嘗示眾曰：祖師西來，不立
X84n1585_p0763b01║文字，直指人心，見性成佛，更無別法。若向者裏知箇
X84n1585_p0763b02║落處，定也有分，慧也有分，宗也有分，教也有分。佛法
X84n1585_p0763b03║世法，無可不可。腰纏十萬貫，騎鶴上揚州。其或不然，
X84n1585_p0763b04║定也不是，慧也不是，宗也不是，教也不是。葢為不識
X84n1585_p0763b05║本心，名為狂妄。經云：虗妄浮心，多諸巧見，不能成就
X84n1585_p0763b06║圓覺方便。諸佛諸祖，惟傳一心，不傳別法。汝等不達
X84n1585_p0763b07║本心，便向外求，於妄心中起妄功用。所謂如邀空華，
X84n1585_p0763b08║欲結空果。縱經塵劫，只名有為。須知見性成佛，性乃
X84n1585_p0763b09║不是見他人之性，佛乃不是成他人之佛。決定是汝
X84n1585_p0763b10║諸人本有之性，與十方法界，秋毫不昧。人人本具，箇
X84n1585_p0763b11║箇不無。但向二六時中，一一之處，回光返照，看是阿
X84n1585_p0763b12║誰。不得執定，祇在一處。須是於一切處，大起疑情。將
X84n1585_p0763b13║高就下，將錯就錯。一絲一毫，毋令放過。行時便看者，
X84n1585_p0763b14║行底是誰。住時便看者，住底是誰。坐時便看者，坐底
X84n1585_p0763b15║是誰。臥時便看者，臥底是誰。見色時便看者，見底是
X84n1585_p0763b16║誰。聞聲時便看者，聞底是誰。覺一觸時便看者，覺底
X84n1585_p0763b17║是誰。知一法時便看者，知底是誰。乃至語默動靜，回
X84n1585_p0763b18║頭轉腦，屙屎放尿，著衣喫飯，迎賓待客，周旋往返，一
X84n1585_p0763b19║一返看，晝夜無疲。倘若一念忘了，便看者忘了底是
X84n1585_p0763b20║誰。妄想起時，便看者妄想底是誰。你道不會，只者不
X84n1585_p0763b21║會底又是阿誰。現今疑慮，你看者疑慮底又是阿誰。
X84n1585_p0763b22║如是看來看去，不妨頭頭獨露，法法全彰。萬境不能
X84n1585_p0763b23║侵，諸緣不能入。得失是非，都無縫罅。明暗色空，了無
X84n1585_p0763b24║彼此。山河大地，日月星辰，盡聖盡凡，都盧祇是一箇
X84n1585_p0763c01║誰字，更無別念。上下無路，進退無門。山盡水窮，情消
X84n1585_p0763c02║見絕。豁然𪹼地一聲，方知非假他求。不是一番寒徹
X84n1585_p0763c03║骨，爭得梅華撲鼻香。又曰，世間無法，出世間無法。透
X84n1585_p0763c04║得者兩箇無法，歸家穩坐。師行脚時，嘗遇隆首座者，
X84n1585_p0763c05║謂師曰，青青翠竹，盡是真如。鬱鬱黃華，無非般若。師
X84n1585_p0763c06║指庭前柏曰，時人見此一株柏，如夢相似。
X84n1585_p0763c07║雲溪瑛禪師法嗣
X84n1585_p0763c08║匡山天池林隱淨菴智素禪師東萊趙氏子。生於正
X84n1585_p0763c09║德甲戌八月十八日。早年父母俱喪。年十五，從五臺
X84n1585_p0763c10║天成寺大用祝髮，謁雲溪瑛。得旨後，住天池。上堂：體
X84n1585_p0763c11║露金風光皎潔，一色明明無間歇。𦏪羊挂角覓無踪，
X84n1585_p0763c12║海底蟾蜍吞却月。荊藩請住東山。上堂：在天天高，在
X84n1585_p0763c13║地地厚。一毫端上，應時納祐。此猶是者邊事。且道那
X84n1585_p0763c14║邊事作麼生？拊几曰：釋迦睡重，彌勒起遲。下座。
X84n1585_p0763c15║寶芳進禪師法嗣
X84n1585_p0763c16║嘉興府東塔野翁曉禪師無趣空參，每呈見解，師皆
X84n1585_p0763c17║不諾。一日謂趣曰：我有一言，要與汝說。趣聳耳而聽，
X84n1585_p0763c18║師但笑而不諾。趣再四懇請，師復笑。趣始具威儀作
X84n1585_p0763c19║禮，跽而哀懇。師乃曰：祖師西來，直指人心，見性成佛，
X84n1585_p0763c20║貴在直下體究。子若果信得及，可放下萬緣，參箇一
X84n1585_p0763c21║歸何處。趣從此死心看話頭。經三載，一日聞鷄鳴有
X84n1585_p0763c22║省，詣師求證。師反覆徵詰，後付衣拂，復示偈曰：非法
X84n1585_p0763c23║非非法，非性非非性，非心非非心，付汝心法竟。
X84n1585_p0763c24║吉菴祚禪師法嗣
X84n1585_p0764a01║嘉興府天寧法舟道濟禪師郡之思賢里張氏子。年
X84n1585_p0764a02║十八，猛省出家，父母難之。至二十一歲，投天寧為行
X84n1585_p0764a03║者。時默堂受寶月法印，歸自繁昌。師往謁，服勤久之。
X84n1585_p0764a04║復詣東禪，從昂公祝髮，參吉菴、祚菴。門庭孤峻，師朝
X84n1585_p0764a05║夕咨叩。一日，聞磬聲豁然洞徹，菴印可之。未幾，長安
X84n1585_p0764a06║覺王寺請居第一座。室中秉拂，機用莫能湊泊。嘉靖
X84n1585_p0764a07║初，住金陵安隱。僧問：如何是安隱境？師曰：三山半落
X84n1585_p0764a08║青天外，二水中分白鷺洲。曰：如何是安隱家風？師曰：
X84n1585_p0764a09║石虎山前鬬，泥牛水底眠。僧曰：不會。師曰：用會作麼？
X84n1585_p0764a10║精嚴寺，晚參。精嚴寺裏撞鐘，府譙樓上擂鼓。同時顯
X84n1585_p0764a11║大神通，穿透千門萬戶。大眾還聞麼？若道不聞，爭柰
X84n1585_p0764a12║鐘鼓分明，人人有耳。若道聞，將甚麼聞？即今鼓絕鐘
X84n1585_p0764a13║消，聞底事作麼生？試道看。卓拄杖：黃金自有黃金價，
X84n1585_p0764a14║終不和沙賣與人。陸五臺居士問：畫前元有易不？師
X84n1585_p0764a15║曰：若無，伏羲將甚麼畫？臺曰：畫後如何？師曰：元無一
X84n1585_p0764a16║畫。臺曰：現有六十四卦，何得言無？師曰：莫著文字。臺
X84n1585_p0764a17║曰：請和尚離文字發一爻看。師召居士，臺應諾。師曰：
X84n1585_p0764a18║者一爻從何處起？又問：至人無夢，何也？師曰：常人於
X84n1585_p0764a19║現前虗幻分別境界，不知全體是夢，認為實有，而以
X84n1585_p0764a20║昏昧想心繫念神識紛飛境界為夢。所謂寤寐俱夢，
X84n1585_p0764a21║夢中復作夢也。至人於自心境界如實而知，故於現
X84n1585_p0764a22║前虗幻境界玅用泠然，通徹無礙，而睡夢亦自明明
X84n1585_p0764a23║而知、歷歷而覺，所謂寤寐一如者也。故至人無夢之
X84n1585_p0764a24║說，非有無之無，乃是無夢無非夢。夢與非夢，一而已
X84n1585_p0764b01║矣。又問：夢裏須臾，何以歷涉萬里？師彈指一下，曰：千
X84n1585_p0764b02║里萬里，只在者裏。問：聖人有妄念不？師曰：無。曰：既無
X84n1585_p0764b03║妄念，何用兢兢業業？師曰：兢兢業業，故無妄也。問：為
X84n1585_p0764b04║政何如得無倦？師曰：榮辱得喪，毀譽是非，一切不管。
X84n1585_p0764b05║但虗其心，行其所無事，則無倦矣。問：終日喫飯，何故
X84n1585_p0764b06║不曾齩著一粒米？師曰：喫飯底人，居士還曾見不？問：
X84n1585_p0764b07║四方上下有窮盡不？師曰：居士試返觀，自己心量有
X84n1585_p0764b08║窮盡不？士良久，曰：實無窮盡。師曰：世界亦然。又問：地
X84n1585_p0764b09║獄實有不？師曰：人作了惡，歷歷自知。雖經久遠，憶持
X84n1585_p0764b10║不忘，便是業鏡。自心明知自惡，不能自釋，便是法王。
X84n1585_p0764b11║心地不空，地獄實有。心若空了，地獄隨空。示人偈曰：
X84n1585_p0764b12║工夫不間四威儀，聽板聞鐘好下疑。打破未生時面
X84n1585_p0764b13║目，好來爐畔受鉗鎚。道本無為豈屬修，有修頭上更
X84n1585_p0764b14║安頭。虗空若使重加柄，野艸閒華正好愁。將謂衣中
X84n1585_p0764b15║有寶珠，衣穿方信寶珠無。前年尚有無珠說，今日無
X84n1585_p0764b16║珠說也無。內不尋思外不求，大千沙界一毫收。塵塵
X84n1585_p0764b17║剎剎蓮華藏，認著依然是外頭。人人心上古彌陀，末
X84n1585_p0764b18║法人中不信多。念念他方求佛去，不知念念是彌陀。
X84n1585_p0764b19║後遷弁山，晚年復退歸天寧。庚申秋，示疾。或請說偈，
X84n1585_p0764b20║師舉手搖曳而逝。世壽七十四，僧臘五十二。茶毗，塔
X84n1585_p0764b21║於禪悅堂。
X84n1585_p0764b22║天通顯禪師法嗣
X84n1585_p0764b23║湖州天池月泉玉芝法聚禪師嘉禾富氏子。母馮，生
X84n1585_p0764b24║於弘治壬子十一月二十九日。兒時，每藉地趺坐，折
X84n1585_p0764c01║艸念佛。母曰：此兒他日必為佛弟子。稍長，淹通經史。
X84n1585_p0764c02║年十四，從資聖堅法師受業，芟染受具，矢志參學，夙
X84n1585_p0764c03║夜匪懈。一日，閱壇經有省，往謁吉菴祚不契，復見法
X84n1585_p0764c04║舟濟，多所啟發。偶會陽明王公于多士中，王拈袖中
X84n1585_p0764c05║鎖匙問師：見麼？師曰：見。王復納入袖中，曰：見麼？師曰：
X84n1585_p0764c06║見。王曰：未在。師疑不決。一日，聞僧舉：僧問大顛和尚：
X84n1585_p0764c07║如何是見性？顛曰：見即是性。不覺釋然一笑，述偈曰：
X84n1585_p0764c08║湖光倚杖三千頃，山色開門五六峯。觸目本來成現
X84n1585_p0764c09║事，蒲團今不鍊頑空。未幾，結制於漏澤之雲峯。忽憶
X84n1585_p0764c10║雪巖和尚問高峯：正睡著時，無夢無想，無見無聞，主
X84n1585_p0764c11║人公在甚麼處？便見得生死一致，寤寐一如。一日，聞
X84n1585_p0764c12║友人誦天通夢居禪師碧峯寺裏有如來之句，遂詣
X84n1585_p0764c13║碧峯。纔見，便問：碧峯寺裏有如來，莫便是和尚不？峯
X84n1585_p0764c14║曰：上座還見麼？師曰：總見，也是金屑落眼。峯曰：者漢
X84n1585_p0764c15║死去多少時？汝來為他乞命。便歸方丈。次日，峯上堂，
X84n1585_p0764c16║舉：古德曰：打破大唐國，覓箇不會佛法底也無？又曰：
X84n1585_p0764c17║向南方走了一轉，拄杖頭不曾撥著一箇會佛法底。
X84n1585_p0764c18║此二語甚有誵譌，試為酬一語看。師曰：前不構村，後
X84n1585_p0764c19║不迭店。峯曰：未在，更道。師曰：不遇知音者，徒勞話歲
X84n1585_p0764c20║寒。峯曰，有甚得力句，試舉看。師遂呈二偈。峯曰，未免
X84n1585_p0764c21║落人圈䙡。師曰，如何得不落人圈䙡。峯便掌曰，是落
X84n1585_p0764c22║不落。師豁然大悟，平昔所蘊皆冰釋。已而侍峯過杭，
X84n1585_p0764c23║遊南屏，至宗鏡堂。峯登座曰，此處正好說法。師曰，說
X84n1585_p0764c24║法已竟。峯便下座，顧師問曰，何者是我所說底法。師
X84n1585_p0765a01║曰，劍去久矣。峯頷之，遂蒙印可。後歸隱天池，衲子日
X84n1585_p0765a02║臻，遂成叢席。示眾。至道無為，非有為無以造其深。絕
X84n1585_p0765a03║學無學，非力學無以臻其極。譬猶玉之在璞，珠之在
X84n1585_p0765a04║淵。非剖鑿探求，終無以獲。故雪山苦行六年，少林壁
X84n1585_p0765a05║觀九載。以至斷臂求法，腰石負舂。趙州三十年不雜
X84n1585_p0765a06║用心，香林四十年方成一片。孜孜矻矻，廢寢忘餐。惟
X84n1585_p0765a07║欲究明大事者，皆參禪學道之榜樣也。柰茲禪林秋
X84n1585_p0765a08║暮，法道荒凉。逐妄隨邪，無復自振。惟知粥飯現成，不
X84n1585_p0765a09║愧虗消信施。或遊心異學，肆志辯聰。或穿鑿機緣，馳
X84n1585_p0765a10║求義解。是皆唐喪光陰，徒增業識。如舍父窮子，飄轉
X84n1585_p0765a11║無據。可勝嘆哉。若是英靈漢，直須于生死岸頭猛著
X84n1585_p0765a12║精彩。一念純真，纖塵不立。如遇怨敵，單刀直入。不顧
X84n1585_p0765a13║危亡，如墮深井。念念無他，但求出路。若能具如是深
X84n1585_p0765a14║心，管取到家有日在。上堂，舉趙州勘二菴主公案頌
X84n1585_p0765a15║曰，舖席經過只一般，爭知死貨活人拈。東行賣貴西
X84n1585_p0765a16║行賤，看破方知不值錢。上堂。釋迦世尊降誕於毗藍
X84n1585_p0765a17║園中，一手指天，一手指地，周行七步，目顧四方，曰：天
X84n1585_p0765a18║上天下，唯我獨尊。已是漏逗不少。末後拈華示眾，曰：
X84n1585_p0765a19║吾有正法眼藏、涅槃玅心，分付摩訶迦葉露布重彰，
X84n1585_p0765a20║末法兒孫不啻狂狗趂塊。便恁麼休去，猶較些子，使
X84n1585_p0765a21║再揚家醜以聾瞽後昆，豈予之所願哉？只如眾兄弟
X84n1585_p0765a22║久參練達者，舉著便知，寧堪矢上加尖？若是初機晚
X84n1585_p0765a23║進，不免曲垂方便。還有問話者麼？僧問：金軀初降，九
X84n1585_p0765a24║龍吐水，聖誕重逢，未審有何祥瑞？師曰：金鳳銜華呈
X84n1585_p0765b01║瑞彩，錦鶯翻調奏新篁。曰：周行指顧示真機，今日如
X84n1585_p0765b02║何露消息？師拈拄杖，曰：拄杖子上透三十三天，築著
X84n1585_p0765b03║帝釋鼻孔；下透十八重地獄，擊破閻羅王頂門。俯應
X84n1585_p0765b04║羣機，萬象森羅咸稽首；宣揚般若，大地山河側耳聽。
X84n1585_p0765b05║僧曰：恁麼則昔時靈鷲，今日天池。師曰：一道禪光輝
X84n1585_p0765b06║宇宙，莫將今古較疎親。便下座。陵五臺居士問：東土
X84n1585_p0765b07║一千七百善知識，即今總在什麼處？師指庭樹鳴蟬，
X84n1585_p0765b08║曰：者裏也有一箇。士曰：聲響便是麼？師曰：喚作聲響
X84n1585_p0765b09║即蹉過也。士又指石，問曰：無情說法，只如者箇作麼
X84n1585_p0765b10║說得？師曰：居士喚者箇作什麼？士曰：石頭。師曰：又道
X84n1585_p0765b11║說不得。師於嘉靖癸丑五月十九日示寂，世壽七十
X84n1585_p0765b12║二，僧臘五十八。有語錄二卷行世。
X84n1585_p0765b13║壽堂松禪師法嗣
X84n1585_p0765b14║建寧府雙峯古音淨琴禪師本郡建陽蔡氏子。自幼
X84n1585_p0765b15║卓犖不羈，每嘆曰：世間有求皆苦，不如蚤覓箇出身
X84n1585_p0765b16║處。年二十五，從東峯祝髮。初見大闡，無所啟發。次謁
X84n1585_p0765b17║性空關主，得遇宿衲靜晃鄰席。一日，見晃閱古梅語
X84n1585_p0765b18║錄，中有僧上方丈曰：某有箇入處。梅便打出。僧又進
X84n1585_p0765b19║方丈，梅復打出。晃笑曰：者僧實有悟處，只是大法未
X84n1585_p0765b20║明耳。師聆晃語，便起身設禮，求示入道旨要。晃曰：佛
X84n1585_p0765b21║性雖人人本有，若不以智慧攻化，只名凡夫。今欲成
X84n1585_p0765b22║辦此事，直須盡掃葛藤枝蔓，只將一句無義味話頭，
X84n1585_p0765b23║自疑自問，自逼自拶，不肎求人說破，不肎依義穿鑿，
X84n1585_p0765b24║決要命根頓斷，親證親悟。如此晝三夜三，迫勒將去，
X84n1585_p0765c01║年深月久，忽然心華發明，如雲開見日，古人公案，一
X84n1585_p0765c02║一洞了。始知無禪可參，無佛可做，頭頭上了，物物上
X84n1585_p0765c03║通，如人到家不問路也。師蒙示誨，即死心研究，看萬
X84n1585_p0765c04║法歸一，一歸何處話。復過滇南，參壽堂，抵鷄鳴灘，忽
X84n1585_p0765c05║然大悟。洎見壽堂鍼芥相投，即承記莂，歸隱雙峯。正
X84n1585_p0765c06║德壬申，遷瑞岩。示眾：學道人當截斷諸緣，屏息雜念，
X84n1585_p0765c07║單提本參話頭，於行住坐臥、苦樂逆順，一切時中不
X84n1585_p0765c08║得忘失。凡靜中所見善惡境緣，皆繇不正思惟，但只
X84n1585_p0765c09║瞑目靜坐，心不精采，意順境流，半夢半醒，或貪靜境，
X84n1585_p0765c10║致見種種境界。若是正因衲子做工夫，當睡便睡，一
X84n1585_p0765c11║覺便醒，起來抖擻精神，摩娑兩眼，齩定牙關，揑緊拳
X84n1585_p0765c12║頭，專心正念，切切偲偲，疑來疑去，到水窮山盡時節，
X84n1585_p0765c13║忽然疑團迸散，頓見自己一段本地風光，非從外得。
X84n1585_p0765c14║到者箇時節，纔名入門得地，更要求明眼宗匠決擇，
X84n1585_p0765c15║不可便休。一法不明，直須辨明；一理不通，直須通透。
X84n1585_p0765c16║假使悟後不能通達化門，古人謂之坐在百尺竿頭，
X84n1585_p0765c17║不能至于一切智海。懸崖撒手，自肯承當，絕後再甦，
X84n1585_p0765c18║欺君不得。珍重！
X84n1585_p0765c19║金臺覺禪師法嗣
X84n1585_p0765c20║杭州徑山萬松慧林禪師郡之仁和沈氏子。從天目
X84n1585_p0765c21║平舒獲聞心要。後遊金陵，聞僧誦丹霞禪師上堂語，
X84n1585_p0765c22║遂大徹。時伏牛空幻寓廣德，師往謁，呈所見，即蒙印
X84n1585_p0765c23║可。後住徑山，一日辭眾，書偈曰：七十六年，萍踪何倚？
X84n1585_p0765c24║本無去來，應緣而已。書畢而逝。
X84n1585_p0766a01║大鑑下第三十一世
X84n1585_p0766a02║天琦瑞禪師法嗣
X84n1585_p0766a03║隨州關子嶺龍泉無聞絕學正聰禪師邵武人，族姓
X84n1585_p0766a04║奚，母吳氏。髫年出家，二十受具，習止觀、唯識論。一日，
X84n1585_p0766a05║有宿衲詰師曰：大通智勝佛，十劫坐道場。佛法不現
X84n1585_p0766a06║前，不得成佛道。其意云何？師依文答之，宿譏訶而去。
X84n1585_p0766a07║師從此激勵，疑情頓發，坐臥不安。經六載，一日聞馬
X84n1585_p0766a08║嘶，大悟，遂往見天琦，乃蒙印可。住後，上堂，舉：僧問雲
X84n1585_p0766a09║門：如何是一代時教？門曰：對一說。龍泉則不然，若有
X84n1585_p0766a10║問山僧：如何是一代時教？劈脊便打，曰：合取狗口。僧
X84n1585_p0766a11║問：如何是本來面目？師曰：石香亭。曰：便恁麼去時如
X84n1585_p0766a12║何？師曰：喪却了也。問：今朝四月八日，天下叢林皆慶
X84n1585_p0766a13║如來聖誕，未審如來何處降生？師於几畫圓相示之。
X84n1585_p0766a14║笑巖寶參，一日圍爐次，師曰：人人有箇本來父母，子
X84n1585_p0766a15║之父母今在何處？巖曰：一火焚之。師曰：恁麼則子無
X84n1585_p0766a16║父母耶？巖曰：有則有，佛眼覰不見。師曰：子還見不？巖
X84n1585_p0766a17║曰：不見。師曰：子何不見？巖曰：若見即非真父母。師曰：
X84n1585_p0766a18║善哉！巖復呈偈曰：本來真父母，歷劫不曾離。起坐承
X84n1585_p0766a19║他力，寒溫亦共知。相逢不相見，相見不相識。為問今
X84n1585_p0766a20║何在？分明呈似師。師即付以偈曰：汝心即吾心，吾心
X84n1585_p0766a21║本無心。無心同佛心，佛心非吾心。復囑曰：汝當護持
X84n1585_p0766a22║緣熟，智愚皆度。師于壬申七月初一示微疾，訣眾說
X84n1585_p0766a23║偈，趺坐而逝，全身塔于寺右。
X84n1585_p0766a24║沔州古岩禪師中年雙目失明。笑巖參，師問：何所來？
X84n1585_p0766b01║巖曰：親從關子嶺來。師曰：無聞老兄好麼？巖曰：好。師
X84n1585_p0766b02║曰：如何見得好？巖曰：老來康健。師曰：爭見得康健？巖
X84n1585_p0766b03║曰：著衣喫飯，坐臥經行。師曰：與麼則不出常情。巖曰：
X84n1585_p0766b04║要且常情莫測。師仰面大笑。翌日，巖入室，師曰：嶺頭
X84n1585_p0766b05║老兄，先師嘗許他悟處見骨，只是太朴無博學。巖曰：
X84n1585_p0766b06║和尚博學乎？師曰：老僧亦非博學。巖曰：恁麼則一同
X84n1585_p0766b07║也。師曰：亦有不同處。巖曰：如何是不同處？師曰：他有
X84n1585_p0766b08║眼，我無眼。巖曰：和尚若無眼，爭見得渠無博學？師又
X84n1585_p0766b09║大笑，囑曰：子器非凡宜，深根固蔕，廣作利益，非汝而
X84n1585_p0766b10║誰？惜吾衰老，不及見矣。巖拜謝而去。
X84n1585_p0766b11║伏牛濟菴大休實禪師新鄭李氏子。幼嬰疾苦，甫數
X84n1585_p0766b12║歲，父母慮其不育，命投寶珠受業。年二十，訪老宿古
X84n1585_p0766b13║心，示萬法歸一，一歸何處話。尋入火場，打三有省。述
X84n1585_p0766b14║偈曰：法身本無相，法相本來空。會得者消息，處處顯
X84n1585_p0766b15║家風。後往謁天奇和尚，途中遇天真、月印二禪客，同
X84n1585_p0766b16║至關子嶺。奇問：你三人一路麼？師曰：雖然一路，來處
X84n1585_p0766b17║不同。奇曰：如何是你本來面目？師便珍重。奇曰：未在，
X84n1585_p0766b18║更道。師便喝。奇曰：父母未生前喝箇甚麼？師無語而
X84n1585_p0766b19║出。自後數呈伎倆，奇皆不諾。一日，侍奇于承天。奇問
X84n1585_p0766b20║曰：藏身處沒蹤蹟，沒蹤蹟處莫藏身。你作麼生會？師
X84n1585_p0766b21║曰：當堂不正坐，那赴兩頭機？奇為助喜。住後，陞座：須
X84n1585_p0766b22║彌作舞，海水騰波。龍象交參，人天共聚。大地山河，同
X84n1585_p0766b23║宣妙句。三賢十聖，共證菩提。眉藏寶劍起寒光，袖隱
X84n1585_p0766b24║金鎚行正令。明殺活，顯全機。舉拂子：還有明眼衲僧，
X84n1585_p0766c01║不顧危亡，向前一肩擔荷，得麼？便下座。笑巖參。問：如
X84n1585_p0766c02║何是祖師西來意？師豎起拂子。巖曰：此外更有指示
X84n1585_p0766c03║也無？師擲下拂子，巖便禮拜。復敘問參關子嶺話。師
X84n1585_p0766c04║曰：怪道親見作家來。巖便喝。少頃，師又問曰：我那老
X84n1585_p0766c05║兄別來四十年，未知近日鼻孔如何？巖曰：與和尚鼻
X84n1585_p0766c06║孔一般。師曰：上座還見老僧鼻孔麼？巖曰：見。師曰：向
X84n1585_p0766c07║甚麼處見？巖曰：兩眼下，口門上。師曰：有祕密句，曾向
X84n1585_p0766c08║上座道麼？巖曰：曾道。師曰：試舉看。巖曰：合取臭口。師
X84n1585_p0766c09║拈拂子，巖便喝，拂袖而出。
X84n1585_p0766c10║天池素禪師法嗣
X84n1585_p0766c11║襄陽府大覺圓禪師漢川人。儀貌豐碩，聲如洪鐘。參
X84n1585_p0766c12║叩淨菴，默契。菴付偈曰：一枝正法眼，列祖遞傳來。付
X84n1585_p0766c13║汝待時至，馨香徧九垓。師受囑後，隱居襄西笑巖。爽
X84n1585_p0766c14║菴參謁，求依侍。師曰：上座錯了也。老拙平生溫飽自
X84n1585_p0766c15║適，別無所長。爽曰：某等生死事大。語未竟，師約而笑
X84n1585_p0766c16║曰：老拙亦有生死，何獨爾有？爽曰：某恨晚進，多無恒
X84n1585_p0766c17║志。和尚豈拒人哉？師曰：出家兒本自無事，爾何無事
X84n1585_p0766c18║生事？少間，曰：粥飯自辦始得。師方便莫測，最惡時機
X84n1585_p0766c19║不淳誠。一日，室中舉：外道問佛：不問有言，不問無言。
X84n1585_p0766c20║世尊良久，外道大悟。師曰：問既不涉有無，良久亦是
X84n1585_p0766c21║閒名。正恁麼時，外道悟箇什麼？巖擬進語，師遽以手
X84n1585_p0766c22║掩其口，曰：猶挂唇齒在。巖乃釋然，曰：可謂東土衲僧
X84n1585_p0766c23║不及西天。外道占偈曰：自笑當年畫模則，幾番紅了
X84n1585_p0766c24║幾番黑。如今謝主老還鄉，那管平生得未得。師稱賞
X84n1585_p0767a01║之。後無疾而化，世壽七十三，僧臘五十三。
X84n1585_p0767a02║野翁曉禪師法嗣
X84n1585_p0767a03║嘉興府無趣如空禪師本郡秀水施氏子，生於弘治
X84n1585_p0767a04║辛亥十月十八日。幼慕宗乘，留心體究。同法舟濟參
X84n1585_p0767a05║訪數載，後見野翁徹法源底。啟關示眾：自結玄關自
X84n1585_p0767a06║活埋，自吾閉也自吾開。一拳打破玄關竅，放出從前
X84n1585_p0767a07║者漢來。元宵示眾：畫角聲中薦得，觀音未是作家。彩
X84n1585_p0767a08║燈影裏知歸，室利謾誇好手。恁麼告報與諸人，也須
X84n1585_p0767a09║笑破虗空口。若也未瞥然，再看鼇山顛倒走。參。小參，
X84n1585_p0767a10║眾立定，師喝一喝曰：禍出私門。便歸方丈。示眾，舉修
X84n1585_p0767a11║多羅教曰：以思惟心測度如來圓覺境界，如將螢火
X84n1585_p0767a12║燒須彌山。師曰：我且問你諸人，如來境界既是測度
X84n1585_p0767a13║不得底，畢竟如何合煞？喝一喝：還見教意麼？便下座。
X84n1585_p0767a14║示眾：言前薦得已天涯，句下承當路轉賒。一擊銕圍
X84n1585_p0767a15║如粉碎，海天空闊鴈行斜。除夕小參：時窮何似日窮
X84n1585_p0767a16║好？月若窮來歲亦然。三十六旬窮過了，東村王老夜
X84n1585_p0767a17║燒錢。老漢竝無一物，應箇時節因緣。拈拄杖：只有者
X84n1585_p0767a18║箇無窮無盡、歷劫經年，今夜隨時送去，免教涉蔓相
X84n1585_p0767a19║牽。擲下拄杖：歷劫得來今斷送，拍雙空手接新年。示
X84n1585_p0767a20║眾：佛是眾生屋裏了事人，眾生是佛屋裏不了事漢。
X84n1585_p0767a21║若要一樣，但佛與眾生一時放却，則無了無不了。卓
X84n1585_p0767a22║拄杖：但於事上通無事，見色聞聲不用聾。端陽示眾：
X84n1585_p0767a23║佳節端陽，何曾訂約？五月五日，年年撞著。風搖蒲劍
X84n1585_p0767a24║碧楞楞，日照榴華紅灼灼。道在時節因緣，豈論正法
X84n1585_p0767b01║末法？向來著意馳求，通身是艸；今日信手拈來，無不
X84n1585_p0767b02║是藥。豎拂子：大眾！且道此藥治甚麼病？擊拂子：不但
X84n1585_p0767b03║老維摩，藥王藥上也喫一帖。示眾：豁開頂門眼，照徹
X84n1585_p0767b04║大千界。既作法中王，於法得自在。師一夕湖邊步月，
X84n1585_p0767b05║適遇一僧，師曰：明月與清風，水天同一色。人人在箇
X84n1585_p0767b06║中，只是出不得。僧曰：打艸驚蛇作麼？師曰：上座又作
X84n1585_p0767b07║麼生？僧曰：看脚下。師大笑曰：將謂胡鬚赤，更有赤鬚
X84n1585_p0767b08║胡。萬曆己卯仲冬，師謂門人性沖曰：來歲中秋五六
X84n1585_p0767b09║之間，吾行矣，子宜知。庚辰八月十六日，沖以前期而
X84n1585_p0767b10║至，師示微疾，集眾說偈曰：生來死去空華，死去生來
X84n1585_p0767b11║一夢。皮囊付與丙丁公，白骨斷橋隨眾。阿呵呵！明月
X84n1585_p0767b12║清風吟弄。語畢，端坐而逝，世壽九十。
X84n1585_p0767b13║無盡海禪師法嗣
X84n1585_p0767b14║大休宗隆禪師僧問：如何是祖師西來意？師曰：黃瓜
X84n1585_p0767b15║茄子。
X84n1585_p0767b16║天寧濟禪師法嗣
X84n1585_p0767b17║嘉興府胥山雲谷法會禪師本郡嘉善懷氏子。芟染
X84n1585_p0767b18║於大雲寺。時法舟掩室於天寧，師往參叩，示以念佛
X84n1585_p0767b19║是誰話。一日齋次，食器墜地，豁然有省。僧問：如何是
X84n1585_p0767b20║祖師西來意？師曰：有水皆含月，無山不帶雲。僧曰：莫
X84n1585_p0767b21║更有奇特處麼？師曰：切忌喚龜作鼈。問：如何某甲直
X84n1585_p0767b22║捷用心處？師曰：舉不顧，即差悞。擬思量，何劫悟。師居
X84n1585_p0767b23║常不設臥具，晝夜危坐四十餘年，如同一日。萬曆三
X84n1585_p0767b24║年正月五日示寂，壽七十，臘五十六。
X84n1585_p0767c01║嘉興府精嚴東谿方澤禪師郡之嘉善人，族姓任。首
X84n1585_p0767c02║謁法舟於天寧。一日，室中舉龍潭見天皇公案至何
X84n1585_p0767c03║處不指示心要，言下有省，後蒙印可。解制，秉拂：佛法
X84n1585_p0767c04║雖徧一切世間，而未甞有絲毫透漏，作麼生結？雖未
X84n1585_p0767c05║甞有絲毫透漏，亦未甞有絲毫囊藏，又作麼生解？故
X84n1585_p0767c06║知百丈大師曲引初機，為此方便誑諕之辭，其實莫
X84n1585_p0767c07║能結、莫能解也。設使有箇孟八郎漢出來道：我能向
X84n1585_p0767c08║百丈大師結不得處一結結斷，直使天下衲僧忘前
X84n1585_p0767c09║失後，求出無門；亦能向百丈大師解不得處一解解
X84n1585_p0767c10║開，直使天下衲僧七狼八藉，竄身無地。却甚奇特。諸
X84n1585_p0767c11║上座，彼既丈夫，我能不爾？良久，擊拂子一下，曰：吽！
X84n1585_p0767c12║天池聚禪師法嗣
X84n1585_p0767c13║浮峰普恩上座山陰金氏子。年十歲，往從延福鑑湖
X84n1585_p0767c14║受業。至十九，忽念生死事大，奮志尋師。初至大慈，叩
X84n1585_p0767c15║無際首座，示以心生則種種法生之語，師當下有所
X84n1585_p0767c16║契入。有偈曰：返本還源便到家，亦無玄玅可稱誇；湛
X84n1585_p0767c17║然一片真如性，迷失皆因一念差。復見法舟于天寧，
X84n1585_p0767c18║呈所見，舟可之。又謁萬松休于烏石峯，松問：何來？師
X84n1585_p0767c19║曰：天寧。松曰：有何言句？師舉前話，松曰：不是，不是。師
X84n1585_p0767c20║曰：天寧道是，和尚如何道不是？松曰：天寧則是，我則
X84n1585_p0767c21║不是。師疑不決。後參玉芝，復舉前話，芝曰：是與不是，
X84n1585_p0767c22║未出常情，二俱喫棒有分。師曰：如何是出常情句？芝
X84n1585_p0767c23║與一掌，師當下豁然，平昔礙膺一時融釋。芝曰：汝既
X84n1585_p0767c24║如是，當善護持。復以偈囑曰：莫學支流辨濁清，是非
X84n1585_p0768a01║盡處出常情；銕鞭擊碎珊瑚月，會看東山水上行。
X84n1585_p0768a02║雙峯琴禪師法嗣
X84n1585_p0768a03║建寧府斗峯天真道覺禪師本郡建安張氏子，看萬
X84n1585_p0768a04║法歸一，一歸何處？話久而有省。占偈曰：一手拍兮一
X84n1585_p0768a05║手鼓，無位真人出格舞。口中唱出無腔歌，三千諸佛
X84n1585_p0768a06║同一母。往見古音求證，音稱賞之。
X84n1585_p0768a07║大鑑下第三十二世
X84n1585_p0768a08║關嶺聰禪師法嗣
X84n1585_p0768a09║北京善果月心笑巖德寶禪師金臺之世族。父吳門，
X84n1585_p0768a10║母丁氏。生於正德壬申臘月望日。早失恃怙，年弱冠，
X84n1585_p0768a11║偶詣講席，聽講華嚴大疏，至十地品，不覺身心廓然，
X84n1585_p0768a12║嘆曰：千古同一幻夢耳。遂決志出家。逾年，往從廣惠
X84n1585_p0768a13║大寂能祝髮。明年受具，朝參夕叩，雖深信知有，不肯
X84n1585_p0768a14║自休，務期親證。徧謁大用、月舟、古春、古拙諸老。後至
X84n1585_p0768a15║關子嶺，參無聞和尚，問：十聖三賢已全聖智，如何道
X84n1585_p0768a16║不明斯旨？聞乃厲聲曰：十聖三賢汝已知，如何是斯
X84n1585_p0768a17║旨？速道！速道！師連下數語，皆不契，遂發憤，寢食俱廢。
X84n1585_p0768a18║一日，𢹂籃到㵎邊洗菜，一莖菜葉墮水，旋轉捉不住，
X84n1585_p0768a19║忽有省，提籃喜躍而歸。聞立簷下，問：是甚麼？師曰：一
X84n1585_p0768a20║籃菜。聞曰：何不別道？師曰：請和尚別問來。至晚入室，
X84n1585_p0768a21║聞舉玄沙敢保老兄未徹話，師曰：賊入空室。聞曰：者
X84n1585_p0768a22║則公案不得艸艸。師喝一喝，拂袖便出。未幾，復往見
X84n1585_p0768a23║濟菴、古岩、大覺諸尊宿，皆器重之。後再參無聞，乃授
X84n1585_p0768a24║記莂。復親炙年餘，辭去，回翔湘漢間。後抵金陵，寓淨
X84n1585_p0768b01║海、牛首、高座等處。數載，復還金臺。初居圓通，次遷南
X84n1585_p0768b02║寺、鹿苑、慈光、善果諸剎。端陽上堂，舉大慧和尚上堂
X84n1585_p0768b03║曰：今朝又是五月五，大鬼拍手小鬼舞。驀然撞著桃
X84n1585_p0768b04║符神，兩手槌胷叫冤苦。師曰：大慧老漢大似少箇禁
X84n1585_p0768b05║方，向青天白日見神見鬼。笑巖則不然，今朝正是五
X84n1585_p0768b06║月五，雲從龍兮風從虎，山僧要與現前諸大聖凡賭
X84n1585_p0768b07║箇賭，信手拈來百艸頭，甜者甜兮苦者苦。拈拄杖，驀
X84n1585_p0768b08║然突出者一條穿過。從上諸佛祖是你現前諸人百
X84n1585_p0768b09║樣具有，為甚麼只少者一箇？忽有箇見義勇為底憤
X84n1585_p0768b10║憤地向前道：和尚且莫壓良為賤。若論者一箇，敢道
X84n1585_p0768b11║人人不欠分毫？放下拄杖曰：汝宛不知，何妨矢上更
X84n1585_p0768b12║加尖，堆上重添土？上堂：男兒固奮沖天志，莫若從頭
X84n1585_p0768b13║放下來，直把髑髑枯死盡，仍教死眼豁然開。上堂，舉：
X84n1585_p0768b14║南嶽讓和尚一日問眾曰：道一為人說法也未？曰：已
X84n1585_p0768b15║為眾說法了也。尚曰：總未見人過箇消息來。乃密遣
X84n1585_p0768b16║一僧去探，囑曰：待渠上堂時，便出問作麼生？看渠有
X84n1585_p0768b17║何言句可記將來。僧往，一如所教。馬祖曰：自從胡亂
X84n1585_p0768b18║後，三十年不少鹽醬。僧回舉似，尚深肯之。師曰：馬大
X84n1585_p0768b19║師三十年不少鹽醬，方可聚徒說法。山僧者裏三十
X84n1585_p0768b20║年不曾見箇鹽醬，汝等在者裏討什麼盌？以拄杖一
X84n1585_p0768b21║時趂散。上堂：當門一隻箭，來者看方便。擬進，問：如何
X84n1585_p0768b22║穿過髑髏面？僧參，問：從上千七百老凍儂，某甲今日
X84n1585_p0768b23║一串穿來獻與和尚，伏請判斷。時門外忽聞犬吠，師
X84n1585_p0768b24║遽顧侍者：看是什麼客來？侍者出問話，僧罔措。師曰：
X84n1585_p0768c01║上座適纔問什麼？僧擬重舉，師與連棒打出。一日，有
X84n1585_p0768c02║二尼參，禮拜起，各立左右。師曰：女子如來前入定，有
X84n1585_p0768c03║錢不解使；臺山婆子驀直去，解使却無錢。你道者兩
X84n1585_p0768c04║箇老婆禪如何得恰好去？二尼左邊走過右邊，右邊
X84n1585_p0768c05║走過左邊，合掌相向，各噓一聲。師曰：與麼非但解老
X84n1585_p0768c06║婆禪，更會鼓粥飯氣。尼曰：和尚惜取眉毛好。師曰：山
X84n1585_p0768c07║僧眉毛且置，我試問你：周金剛買油餈點心，食到口
X84n1585_p0768c08║邊，被婆子奪却；劉銕磨請溈山往臺山大會齋，溈山
X84n1585_p0768c09║不赴。等是者箇時節，你道為什麼取舍不同？二尼作
X84n1585_p0768c10║禮曰：某等若不來禮拜和尚，爭得見古人神通大用？
X84n1585_p0768c11║師曰：好！各與三十棒，恰值拄杖不在，且歸茶堂喫茶。
X84n1585_p0768c12║僧問：如何是文殊普見三昧？師曰：死人眼。曰：如何是
X84n1585_p0768c13║觀音普聞三昧？師曰：死人耳。曰：如何是一言道盡底
X84n1585_p0768c14║句？師曰：死人口。一僧請益金剛經為人輕賤話，師曰：
X84n1585_p0768c15║汝有疑否？僧曰：有疑。師曰：有疑則為人輕賤，無疑則
X84n1585_p0768c16║應墮惡道。僧沉吟，師曰：會麼？僧曰：不會。師曰：把出你
X84n1585_p0768c17║不會底來看。僧曰：不會，教某甲把出箇什麼？師曰：汝
X84n1585_p0768c18║之罪業劃然消矣。僧歡喜，禮謝而去。問：玄沙不出嶺，
X84n1585_p0768c19║保壽不渡河，落第幾機？師曰：總落第二機。曰：如何是
X84n1585_p0768c20║第一機？師曰：玄沙不出嶺，保壽不渡河。曰：畢竟得箇
X84n1585_p0768c21║什麼？師曰：灼然，畢竟得箇什麼？問：如何是奪人不奪
X84n1585_p0768c22║境？師曰：一文錢，一箇大燒餅。曰：如何是奪境不奪人？
X84n1585_p0768c23║師曰：喫在肚裏了，當下飽欣欣。曰：如何是人境兩俱
X84n1585_p0768c24║奪？師曰：你無一文錢，也只甘受餓。曰：如何是人境俱
X84n1585_p0769a01║不奪？師曰：雲門胡餅金牛飯，空腹而來滿腹歸。僧問：
X84n1585_p0769a02║祖意教意，是同是別？師曰：柳影橫塘魚上樹，槐陰罩
X84n1585_p0769a03║地馬登枝。僧曰：與麼則形影兩分，曲直自顯去也。師
X84n1585_p0769a04║曰：未曾飽食廬陵米，徒把蒲團認作天。僧參問：承聞
X84n1585_p0769a05║諸佛出世，為一大事因緣。請問和尚，如何是大事因
X84n1585_p0769a06║緣？師曰：著衣喫飯，屙屎放尿。僧不肯，不禮拜而出。師
X84n1585_p0769a07║喚回，示以偈曰：諸佛出於世，唯為大因緣。屙屎竝放
X84n1585_p0769a08║尿，饑飡困打眠。目前緊急事，人只欲上天。談玄共說
X84n1585_p0769a09║玅，遭罪復輸錢。僧慚惶，作禮而去。一日，有兩官人遊
X84n1585_p0769a10║山，入門哦曰：茂松脩竹。回顧見師，便問：如何是道人
X84n1585_p0769a11║家風？師曰：茂松脩竹。曰：有何旨趣？師曰：自家觀不足，
X84n1585_p0769a12║留與客來看。有士人閱師淨土偈，乃問：佛說是經，則
X84n1585_p0769a13║有六方諸佛出廣長舌相作證。今吾師說偈，有何殊
X84n1585_p0769a14║證？師曰：居士舌頭亦不短。又問：何為不思議功德？師
X84n1585_p0769a15║曰：前街人喚犬，後巷罵貓兒。又問：老師今年高壽了？
X84n1585_p0769a16║師曰：論年不見箇葷腥，作麼不槁瘦了？僧問：處處入
X84n1585_p0769a17║法界，念念見遮那。如何是遮那？師曰：淨地不須屙。舉
X84n1585_p0769a18║趙州和尚問投子：大死底人却活時如何？投子曰：不
X84n1585_p0769a19║許夜行，投明須到。師頌曰：三十六物都灰燼，只遺一
X84n1585_p0769a20║雙枯眼睛。置向九衢深夜後，無光明處作光明。舉世
X84n1585_p0769a21║尊拈華公案頌曰：師資玅契芥投鍼，似海如山無處
X84n1585_p0769a22║尋。石火光中曾著眼，始知佛祖不傳心。舉經題[丱-(丌-一)+八]字
X84n1585_p0769a23║頌曰：黑白未分已墮偏，那堪擬議費鑽研。西乾此土
X84n1585_p0769a24║諸賢聖，鼻孔撩天總被穿。示座主偈曰：荷鉏到處賣
X84n1585_p0769b01║工夫，三兩文錢足可圖。鉏得他家田地淨，自家田地
X84n1585_p0769b02║盡荒蕪。示僧：法中幽趣眼中醫，向上玄機境上塵。黑
X84n1585_p0769b03║漆桶邊篐子斷，太平國內自由人。靜坐寒岩此病難，
X84n1585_p0769b04║男兒爭肯自相瞞。轉身一步無多子，始信塵含法界
X84n1585_p0769b05║寬。師嘗室中垂語曰：佛未出世，祖未西來，元無佛法
X84n1585_p0769b06║世法之名，迥出黑山鬼窟一句，作麼生道？又曰：佛既
X84n1585_p0769b07║出世，祖已西來，佛法世法，相為建立，不犯化門，道將
X84n1585_p0769b08║一句來。又曰：佛生凡聖對待之門，世法佛法名言強
X84n1585_p0769b09║立，總拈過一邊，衲僧本分一句，試道將來。又曰：尋常
X84n1585_p0769b10║間語言問答，甚平易，甚不思議，剛被人問箇如何是
X84n1585_p0769b11║汝本有底佛性，為甚麼却反眼豎口啞？又曰：既為佛
X84n1585_p0769b12║子，志階佛地，因甚一箇佛字，最不喜聞？師晚年退居
X84n1585_p0769b13║京城柳巷，於萬曆辛巳正月十六日示寂，奉全身塔
X84n1585_p0769b14║於小西門外，世壽七十，僧臘四十有八。
X84n1585_p0769b15║大川洪禪師法嗣
X84n1585_p0769b16║五臺山龍樹菴寶應禪師一日晨興，覩明星有省，述
X84n1585_p0769b17║偈曰：日出東山，月沉西嶂，昨日今朝，曾無兩樣。
X84n1585_p0769b18║五臺山楚峯和尚居祕魔崖十餘載，木食㵎飲，人不
X84n1585_p0769b19║堪其憂，師恬如也。一日，聞火𪹼聲，豁然大悟，占偈曰：
X84n1585_p0769b20║眼睛突出死柴頭，赫赫神光炤四洲。觸處現成人不
X84n1585_p0769b21║委，幾回春去又逢秋。
X84n1585_p0769b22║玉堂和尚僧問：如何是道？師曰：看脚下。曰：如何行履？
X84n1585_p0769b23║師曰：驀直去。
X84n1585_p0769b24║無趣空禪師法嗣
X84n1585_p0769c01║蘇州車溪無幻古湛性沖禪師秀水張氏子。初以俗
X84n1585_p0769c02║士見無趣，遂有所契，尋棄家從趣芟染。趣一日問師
X84n1585_p0769c03║曰：徑山頌三玄三要曰：徹骨徹髓道一句，三玄三要
X84n1585_p0769c04║絕遮護。此二句中，山僧欲取一句為法，你道取那一
X84n1585_p0769c05║句好？師曰：和尚適纔問那一句？趣瞋目叱曰：得恁無
X84n1585_p0769c06║記性？師曰：祇為和尚徹骨徹髓。趣曰：不然，為汝一人
X84n1585_p0769c07║即得，爭柰大眾何？師曰：取即不辭，孤負先聖，喪我後
X84n1585_p0769c08║人。趣曰：如是，如是。師往徑山結茅，集無趣語錄。一日
X84n1585_p0769c09║歸覲，趣曰：一向作得些什麼事？師曰：某甲買得一段
X84n1585_p0769c10║田，收得原本契書，請和尚僉押。即將集本呈上，趣接
X84n1585_p0769c11║得展看，曰：者是我底你底聻？師曰：和尚不得攙行奪
X84n1585_p0769c12║市。趣便將集本擲下，師便趨出。少頃，呈偈，趣曰：者是
X84n1585_p0769c13║你作底麼？師曰：某甲鼓粥飯氣，若謂有所作，孤負和
X84n1585_p0769c14║尚不少。趣點首。住後，示眾：大道無向背，至理絕言詮。
X84n1585_p0769c15║迥出三乘，高超十地。萬法不到處，特地光輝；生佛未
X84n1585_p0769c16║分時，靈源獨耀。不落見聞，不隨聲色，直下無一絲毫
X84n1585_p0769c17║頭，徧界全彰奇特事。直饒棒頭取證、喝下承當，猶是
X84n1585_p0769c18║曲為。今時更或光境俱忘、契心平等，究竟亦非的旨。
X84n1585_p0769c19║所以道：向上一路，千聖不傳。學者勞形，如猿捉影。到
X84n1585_p0769c20║者裏，絕行、絕解、絕炤、絕用、絕理、絕事，若倚天長劍，凜
X84n1585_p0769c21║凜神威；如銕牛之機，羅籠不住。今日明眼人前，不敢
X84n1585_p0769c22║囊藏被葢，八字打開去也。拈拂子曰，諸上座還委悉
X84n1585_p0769c23║麼。耀古騰今只者是，大千沙界一閒身。示眾。孤峯頂
X84n1585_p0769c24║上，闊步大千。十字街頭，知音少遇。不禮維摩詰，不尊
X84n1585_p0770a01║傅大士。良久，出頭天外看，誰是箇般人。示眾。三界唯
X84n1585_p0770a02║心，萬法唯識。卓拄杖，昨宵時雨滴空堦，一片綠苔俱
X84n1585_p0770a03║打溼。示眾。大道體寬，長空絕跡。按下雲頭，別通消息。
X84n1585_p0770a04║同生同死，風行艸偃。且道把住為人好，放行為人好。
X84n1585_p0770a05║乾坤一合地胡餅，日月兩輪天氣毬。示眾。明明百艸
X84n1585_p0770a06║頭，明明祖師意。笑殺老龐公，至今猶瞌睡。魯祖見人
X84n1585_p0770a07║便面壁，不解寒溫。祕魔走到便擎叉，全無禮義。南山
X84n1585_p0770a08║鼈鼻，不若死鰌。西院鑷刀，渾如鈍鋸。且道大悲如何
X84n1585_p0770a09║為人。輪王總未拋三寸，徧界先聞刀斧聲。浴佛上堂。
X84n1585_p0770a10║毗籃園裏曾呈醜，古佛堂前又露形。不是日光三昧
X84n1585_p0770a11║力，如何洗得你身清。大眾，釋迦老子今日誕生，未審
X84n1585_p0770a12║此時還曾落地也未。一僧出曰，落地了也。師曰，你見
X84n1585_p0770a13║甚麼人說。僧無語。師曰，杓卜聽虗聲。僧問，清虗之理，
X84n1585_p0770a14║畢竟無身時如何。師曰，道者合如是。曰，向上更有事
X84n1585_p0770a15║也無。師曰，雪隱鷺鷥飛始見，柳藏鸚鵡語方知。問，和
X84n1585_p0770a16║尚百年後向甚麼處去。師曰，千株松下，百艸頭邊。師
X84n1585_p0770a17║燒火次，僧問：如何是自性天真佛？師曰：與我般一束
X84n1585_p0770a18║柴來。僧肩柴至，又問，師曰：者奴子好惡也不識。便打。
X84n1585_p0770a19║問：如何是最上一乘？師曰：藤穿篾縛。曰：意旨如何？師
X84n1585_p0770a20║曰：三十年後。僧參，師問：何處來？曰：廬山。師曰：古人道：
X84n1585_p0770a21║不向廬山尋落處，象王鼻孔漫撩天。如何是廬山落
X84n1585_p0770a22║處？曰：請和尚尊重。師便低頭休去。示念佛偈。發心念
X84n1585_p0770a23║佛循公道，念念無私佛即靈，念到公私俱不現，唯心
X84n1585_p0770a24║唯佛更何論？念佛休論閒與忙，時時無間始相當，一
X84n1585_p0770b01║聲喚醒慈悲主，剎剎塵塵是淨邦。真心念佛錦添華，
X84n1585_p0770b02║功德難量等海沙，六處顯然全體現，同名同號更無
X84n1585_p0770b03║差。火炮偈。團圝無縫罅，綿密不通風，一點無明發，分
X84n1585_p0770b04║身剎土中。示人。動口全拋一片心，擬思量處不知音，
X84n1585_p0770b05║百千年外看家話，倒腹傾腸說與君。起念求心心即
X84n1585_p0770b06║念，頓然無念念無心，九重之內常為主，徹古該今不
X84n1585_p0770b07║動尊。盡心竭力作工夫，內外推尋實總無，正恁麼時
X84n1585_p0770b08║無計可，忽聞村內一聲歌。即心即佛隔皮言，非佛非
X84n1585_p0770b09║心亦是權，端的要知真實處，直須吐盡野狐涎。師菴
X84n1585_p0770b10║居二十餘載，萬曆庚戌受徑山請，不數月疾作，仍返
X84n1585_p0770b11║車溪。辛亥冬示寂，茶毗塔於徑山，世壽七十二，僧臘
X84n1585_p0770b12║三十。
X84n1585_p0770b13║大鑑下第三十三世
X84n1585_p0770b14║笑巖寶禪師法嗣
X84n1585_p0770b15║常州宜興龍池一心幻有正傳禪師溧陽李氏子。年
X84n1585_p0770b16║二十二，往荊溪，投靜樂院樂菴芟染。蒙菴示誨，師遂
X84n1585_p0770b17║矢志曰：若不見性明心，決不將身倒睡。一夕，聞瑠璃
X84n1585_p0770b18║燈華熚𪹼聲，有省。舉似菴，菴頷之。未幾，菴遷化。師直
X84n1585_p0770b19║造燕都，謁笑巖和尚於觀音菴。巖問：上座何來？師曰：
X84n1585_p0770b20║南方。巖曰：來此擬需何事？師曰：但乞和尚印證心地
X84n1585_p0770b21║工夫。巖曰：若果識得心地，那更有工夫印證耶？師曰：
X84n1585_p0770b22║雖然，不得不舉似過。巖曰：參堂去。師珍重便出。至晚
X84n1585_p0770b23║入室，方具述所以。巖驀踢出隻履，曰：向者裏道一句
X84n1585_p0770b24║看。遂把話頭一時打斷，懡㦬而出，通夕不寐。翌旦，巖
X84n1585_p0770c01║出方丈，見師猶佇立簷下。驀喚：上座。師回顧，巖翹一
X84n1585_p0770c02║足，作修羅障日月勢。師豁然悟旨。後禮辭，巖乃書曹
X84n1585_p0770c03║溪正派源流付之。復贈一笠，曰：覆之，毋露圭角。師受
X84n1585_p0770c04║囑，徑往臺山，縛茅於祕魔岩。居十有三載，會鶴徵唐
X84n1585_p0770c05║公問道，懇師南還，住荊溪之龍池。居六載，復遊燕都，
X84n1585_p0770c06║寓普照。後歸龍池。上堂：無上法王有大陀羅尼門，名
X84n1585_p0770c07║為圓覺。驀豎拂子，曰：會麼？鷂子已飛天外去，獃郎猶
X84n1585_p0770c08║向月邊尋。上堂：一切法不有，一切法不無。若能如是
X84n1585_p0770c09║會，水上按葫蘆。佛誕，上堂：今晨四月八日，是我釋迦
X84n1585_p0770c10║如來示生降誕之時。山僧忽然思量起來，二千五百
X84n1585_p0770c11║餘年已來，不知有多少路見不平之輩，務要別尋一
X84n1585_p0770c12║箇人來，與我釋迦老子比勝負、較優劣。殊不知我釋
X84n1585_p0770c13║迦如來是何等一箇面孔？汝諸人還知得我釋迦如
X84n1585_p0770c14║來脚跟立地處麼。還曾夢見我釋迦如來頂相麼。良
X84n1585_p0770c15║久曰。舉手扳南斗。回身倚北辰。出頭天外看。誰是箇
X84n1585_p0770c16║般人。驀豎拂子曰。雲門大師來也。擲拂子便下座。上
X84n1585_p0770c17║堂。老僧者裏不問你。久參𣆶進。貴要正知見。知見若
X84n1585_p0770c18║正。了生死如反掌。大抵不落斷常有無二乘偏見。更
X84n1585_p0770c19║有甚麼商量。若有僧問。作麼生是正知見。但向他道。
X84n1585_p0770c20║老僧在你脚下。良久喝一喝下座。僧問。如何是祖師
X84n1585_p0770c21║西來意。師曰。屋北鹿獨宿。僧曰。不會。師曰。溪西鷄齊
X84n1585_p0770c22║啼。問。如何是奇特事。師曰。蝦蟆捕大蟲。僧曰。恁麼則
X84n1585_p0770c23║不奇特也。師曰。貓兒捉老鼠。僧禮拜。師便喝。僧曰。老
X84n1585_p0770c24║和尚為甚麼放某甲不過。師厲聲曰。老僧有事你且
X84n1585_p0771a01║去。有士人訪次。舉僧問雲門。如何是諸佛出身處。門
X84n1585_p0771a02║曰。東山水上行。問師意作麼生。師曰。無孔笛幾人解
X84n1585_p0771a03║吹。士曰。弟子試問和尚得否。師曰。得。士曰。如何是諸
X84n1585_p0771a04║佛出身處。師曰。西河火裏坐。士大夫從師遊。師每舉
X84n1585_p0771a05║門前冷落車馬稀。老大嫁作商人婦二語。罕有契者。
X84n1585_p0771a06║有山居偈曰。五峯雲頂古文殊。盡日跏趺總笑余。半
X84n1585_p0771a07║點苦寒禁不得。躊躇未了又躊躇。師風度簡易。神觀
X84n1585_p0771a08║凝肅。以法道為己任。而機用玅密。迥出常情。于萬曆
X84n1585_p0771a09║甲寅二月十二日示寂。先一日有僧自臺山來。師與
X84n1585_p0771a10║劇談宿昔。抵暮索浴。眾察師意。懇請遺訓。師舉所著
X84n1585_p0771a11║帽者三。眾無語。師撫膝奄然而逝。世壽六十六。僧臘
X84n1585_p0771a12║四十四。茶毗靈骨。塔于本山之右。
X84n1585_p0771a13║金陵靈谷曇芝禪師參！笑巖問曰：古人道：打破鏡來
X84n1585_p0771a14║相見。既打破鏡，向什麼處相見？巖曰：慚惶殺人。師於
X84n1585_p0771a15║言下釋然領旨，遂忘却禮拜，舞蹈而出。服勤數載，巖
X84n1585_p0771a16║付偈曰：微笑拈華第一機，相傳八八未知非。今將從
X84n1585_p0771a17║上非非法，分付英賢力荷歸。
X84n1585_p0771a18║五臺瑞峯三際廣通禪師久侍笑巖室中，機契，付以
X84n1585_p0771a19║偈曰：一念不生諸數滅，萬機休罷十方空。界空數滅
X84n1585_p0771a20║漚澄海，諸佛眾生影現中。後居臺山，壽昌經參，問曰：
X84n1585_p0771a21║某於古德機緣尚有疑處，乞師指示。師曰：試舉看。昌
X84n1585_p0771a22║曰：臨濟大師道：佛法無多子。畢竟是箇什麼？師曰：向
X84n1585_p0771a23║道無多子，又是箇什麼？昌曰：玄沙謂靈雲未徹，那裏
X84n1585_p0771a24║是他未徹處？師曰：大似玄沙未徹。昌曰：趙州道：臺山
X84n1585_p0771b01║婆子，我為汝勘破了也。未審勘破在什麼處？師曰：却
X84n1585_p0771b02║是婆子勘破趙州。昌又擬進問，師曰：知是般事便休。
X84n1585_p0771b03║昌禮謝而退。
X84n1585_p0771b04║嘉興府天寧幻也佛慧禪師會稽史氏子。母夢僧託
X84n1585_p0771b05║宿而娠，幼志出家。年十四，禮天台松谷受業。一日晨
X84n1585_p0771b06║課，至白毫宛轉五須彌，忽然身心脫落，前後際斷。舉
X84n1585_p0771b07║示谷，谷令參訪。遂往燕都謁笑巖和尚，親炙久之，蒙
X84n1585_p0771b08║印可。後住燕山天寧。上堂：簫吹鳳至，琴奏鶴來。盋展
X84n1585_p0771b09║龍降，杖𢹂虎伏。因緣會遇，鍼芥相投。諸仁者！即今是
X84n1585_p0771b10║醒邪？夢邪？悟邪？迷邪？莫有道得底麼？良久，曰：鐘聲徹
X84n1585_p0771b11║曉夢魂多，鷄唱黃昏沉醉客。若欲了生脫死，也不消
X84n1585_p0771b12║得。唵穆栗臨娑訶。便下座。示眾：西來大意乾屎橛，多
X84n1585_p0771b13║少禪人齩嚼不徹。當時我悔來遲，不然攔𮌎推他一
X84n1585_p0771b14║跌，管教他屙又屙不出，免使兒孫橫說豎說。咦！曉送
X84n1585_p0771b15║千峯日，春回大地華。柳煙門外綠，遊子未歸家。參居
X84n1585_p0771b16║四載，遷優曇多寶。𣆶年南還，寓嘉禾天寧。僧參，師曰：
X84n1585_p0771b17║甚處神祇？何方靈聖？僧曰：金粟。師曰：在彼作甚麼？曰：
X84n1585_p0771b18║充園頭。師曰：蔬菜臨割時，還叫痛麼？僧作負痛勢。師
X84n1585_p0771b19║曰：老僧刀也未下，叫喚作麼？僧曰：今日親見和尚。師
X84n1585_p0771b20║曰：如盲摸象，各說異端。師于利濟之事，靡不從事。處
X84n1585_p0771b21║身節儉，未嘗干謁。將示寂，命侍僧取曆日視之，曰：二
X84n1585_p0771b22║日可，吾去矣。侍僧驚問：何往？師曰：吾將有所適。僧跪
X84n1585_p0771b23║泣，願為眾少留。師笑曰：更後三日亦可。至期，沐浴跏
X84n1585_p0771b24║趺而逝。時崇禎戊辰八月五日也，壽九十有一。塔全
X84n1585_p0771c01║身于城北之嬾石菴。師有嬾石語行世。
X84n1585_p0771c02║車溪冲禪師法嗣
X84n1585_p0771c03║嘉興府南明慧廣禪師鹽官韓氏子，出家於興善寺。
X84n1585_p0771c04║謁無幻冲，示趙州無字話。一日遊徑山，就地拈得片
X84n1585_p0771c05║紙，有觀方知彼去，去者不至方之句，釋然有省。往見
X84n1585_p0771c06║無幻，舉似之，遂蒙印可。後首眾於徑山，示眾：前年年
X84n1585_p0771c07║鼻孔無半邊，去年年兩眼不完全，今年年精骨獻青
X84n1585_p0771c08║天。顧左右曰：廣上座禪已說了，汝等作麼生會？良久
X84n1585_p0771c09║曰：參。泰昌改元仲冬二十七日，囑後事畢，奄然而逝。
X84n1585_p0771c10║大鑑下第三十四世
X84n1585_p0771c11║禹門傳禪師法嗣
X84n1585_p0771c12║明州天童密雲圓悟禪師宜興蔣氏。父曦，母潘。兒時
X84n1585_p0771c13║喜兀坐，若有所憶持者。及長，睹壇經，深信宗門下事。
X84n1585_p0771c14║一日採薪，見堆柴突露面前，有省。二十九棄家投龍
X84n1585_p0771c15║池。幻有和尚，三十三祝髮時中，看得心境兩立，請益
X84n1585_p0771c16║於幻。幻曰：若到者田地，便放身倒臥。師益昏惑，幻唯
X84n1585_p0771c17║罵詈。偶過銅棺山，忽覺情與無情煥然等現，覔纖毫
X84n1585_p0771c18║過患不可得，正所謂大地平沉底境界。時幻居燕都
X84n1585_p0771c19║普照，師往省覲。幻曰：汝離我三載，有新會處麼？師曰：
X84n1585_p0771c20║一人有慶，萬民樂業。幻曰：汝又作麼生？師曰：特來省
X84n1585_p0771c21║覲和尚。幻曰：念子遠來，放汝三十棒。師拂袖便出。一
X84n1585_p0771c22║日侍立次，幻曰：忽有人問，汝如何抵對？師向前豎起
X84n1585_p0771c23║拳，幻亦舉拳曰：老僧不曉得者箇是什麼意思？師曰：
X84n1585_p0771c24║莫道和尚不曉得，三世諸佛也不曉得。一日，幻召師
X84n1585_p0772a01║至前，拈起拂子曰：諸方還有者箇麼？師震聲一喝。幻
X84n1585_p0772a02║曰：好喝。師又連喝兩喝，歸位立。幻曰：更喝一喝看。師
X84n1585_p0772a03║便出法堂。次日，幻上堂，以衣拂付之。一日，召師入室
X84n1585_p0772a04║曰：老僧昨夜起來走一轉，把柄都在手裏了，汝等為
X84n1585_p0772a05║我扶持佛法。師曰：若據某甲扶持佛法，任他○○○
X84n1585_p0772a06║○○，都來總與三十棒，莫道分明為賞罰。僧問：如何
X84n1585_p0772a07║是五眼圓明？師曰：老僧祇有兩隻。問：如何是奪人不
X84n1585_p0772a08║奪境？師曰：百萬軍中斬顏良。曰：如何是奪境不奪人？
X84n1585_p0772a09║師曰：取了荊州放魯肅。曰：如何是人境兩俱奪？師曰：
X84n1585_p0772a10║殺却陳友諒，併吞數十州。曰：如何是人境俱不奪？師
X84n1585_p0772a11║曰：當今天下太平，國王萬歲。曰：料簡已蒙師指示，全
X84n1585_p0772a12║提向上事如何？師以拄杖𭣟曰：速退！速退！問：某甲到
X84n1585_p0772a13║此一月，不見堂頭時如何？師曰：者老漢甚處去也？僧
X84n1585_p0772a14║擬議，師便打。上堂：一葉落，天下秋。一塵起，大地收。今
X84n1585_p0772a15║朝七月六日，無論一葉落不落，而天下秋，眾兄弟已
X84n1585_p0772a16║備知矣。舉拂子：一塵起也，作麼生是大地収底道理？
X84n1585_p0772a17║擲下拂子：若知撲落非他物，始信縱橫不是塵。下座。
X84n1585_p0772a18║普請，上堂：據眾兄弟擔了飯米來伴悟上座，各各計
X84n1585_p0772a19║明己躳下事，不合動靜眾兄弟。然而諺有之曰：有例
X84n1585_p0772a20║不可滅，無例不可興。百丈和尚創叢林，立規矩，有普
X84n1585_p0772a21║請例。及諸尊宿亦有普請說。所謂作則均其勞，飯則
X84n1585_p0772a22║同其食。自今觀之，似乎不然。作者應當作，閒者應當
X84n1585_p0772a23║閒。致令古風彫喪，法門澹薄。無他，葢主法者不舉之
X84n1585_p0772a24║過也。要且者般事，無處得藏竄。所以謂之大道，謂之
X84n1585_p0772b01║公案。擔荷者般事，須是者般漢。若是畏刀避箭，躲嬾
X84n1585_p0772b02║偷安，不足為伴。雖然，却有箇驗處。且道以何為驗？良
X84n1585_p0772b03║久，曰：打鼓普請看。上堂：我覺洪師弟募萬人緣，要往
X84n1585_p0772b04║臺山齋僧。今日先從家裏齋起，悟上座無以報答。驀
X84n1585_p0772b05║拈拄杖，曰：不但洪師弟，設使釋迦老子、文殊、普賢諸
X84n1585_p0772b06║大菩薩，乃至獅象狐狼、泥豬疥狗、法界有情，總到者
X84n1585_p0772b07║裏。悟上座別無供養，總與他一頓，從教怨入骨髓，永
X84n1585_p0772b08║劫不忘。擲下拄杖：將此深心奉塵剎，是則名為報佛
X84n1585_p0772b09║恩。下座。上堂：六月日頭真箇熱，赤肉團邊如火逼。試
X84n1585_p0772b10║問現前諸兄弟：無位真人徹未徹？若也徹，向無陰陽
X84n1585_p0772b11║地上豎去橫來；若也未徹，未免明日熱如今日。下座。
X84n1585_p0772b12║上堂：開方便門，示真實相。拈拄杖，擊香几一下，方便
X84n1585_p0772b13║門開也；豎起拄杖，真實相示也。諸人還委悉麼？若也
X84n1585_p0772b14║見得徹去，便可以拈拄杖作丈六金身用，將丈六金
X84n1585_p0772b15║身作拄杖子用，然後拄杖子𨁝跳上三十三天，築著
X84n1585_p0772b16║帝釋鼻孔，東海鯉魚打一棒，雨似盆傾。汝等諸人切
X84n1585_p0772b17║莫向古廟裏去躲，一棒打折你驢腰，莫言不道。下座。
X84n1585_p0772b18║解制，上堂：八月一，結制畢，腰間包，頭上笠，通玄寺裏
X84n1585_p0772b19║放門開，行脚衲僧攙先出，被人拶著要翻身，切莫隨
X84n1585_p0772b20║人穿却鼻。復舉：洞山曰：秋初夏末，將謂忘却，東去西
X84n1585_p0772b21║去，亂走作麼？直須向萬里無寸艸處去坐斷路頭。石
X84n1585_p0772b22║霜曰：出門便是艸，奴見婢殷勤。大陽曰：直饒不出門，
X84n1585_p0772b23║亦是艸漫漫地，同坑無異土，者隊老漢總被山僧折
X84n1585_p0772b24║倒了也。諸人還知出身處也無？若也知得，日銷萬兩
X84n1585_p0772c01║黃金不為分外；其或未然，萬古碧潭空界月，再三撈
X84n1585_p0772c02║摝始應知。喝一喝，下座。上堂：今朝五月五日，知事頭
X84n1585_p0772c03║首要老僧陞座應箇時節，老僧再三思量，無可計較。
X84n1585_p0772c04║何也？雄黃燒酒固是不宜，要且無箇銅錢買糯糓。思
X84n1585_p0772c05║量到計窮力極，忽然得箇富不有餘、貧無不足底平
X84n1585_p0772c06║等法門，正好與世移風易俗。乃擎起兩拳，曰：只將者
X84n1585_p0772c07║兩箇大糭子供養大眾，一任橫齩豎齩，忽然齩著自
X84n1585_p0772c08║家底，管取人人飽足，免得窮廝煎、餓廝炒。上堂，僧問：
X84n1585_p0772c09║如何是過去佛？師曰：釋迦老子。曰：如何是現在佛？師
X84n1585_p0772c10║曰：大地眾生。曰：如何是未來佛？師曰：莫妄想。乃曰：諸
X84n1585_p0772c11║人盡道解制，殊不知天童之制，結解不結解總不必
X84n1585_p0772c12║論，只如老僧終日趂著大眾，不挑甎便搬瓦、不運土
X84n1585_p0772c13║便擡石，見你們稍遲縮，不是喊便是罵，汝諸人作麼
X84n1585_p0772c14║生會？還知老漢為人處麼？良久，曰：三生六十劫。師於
X84n1585_p0772c15║萬曆丁巳繼席龍池，次遷台之通玄、禾之金粟、閩之
X84n1585_p0772c16║黃檗、明之育王、天童，凡六坐道場三十餘年，宗風大
X84n1585_p0772c17║振，座下踰三萬指。海內宿衲久已領徒住山者，嚮師
X84n1585_p0772c18║之風，願就弟子之列，親炙座下。師於去就纖毫不苟，
X84n1585_p0772c19║每嘆應菴老祖著艸鞵住院，其於天童雖以無功用
X84n1585_p0772c20║行變化荊棘林於笑談之頃，然數出山，每為護法挽
X84n1585_p0772c21║留室中示門弟子，每舉懶殘和尚偈及寒涕垂膺話，
X84n1585_p0772c22║且曰：貞觀嚮道，欲瞻風彩，上表遜謝，往返三四，引頸
X84n1585_p0772c23║就刃，神色儼然，我敬四祖道信大師。茅茨石室，累煩
X84n1585_p0772c24║聖主，且請前行，吾從別道，澡身淨髮，跏趺而逝，吾敬
X84n1585_p0773a01║汾州無業和尚。休心息念，斷絕扳援，賜紫及號，力陳
X84n1585_p0773a02║昔誓，收付有司，恬然受刑，吾敬芙蓉道楷禪師。崇禎
X84n1585_p0773a03║辛巳，國戚康宇田公為皇貴妃賷紫衣入山，請師陞
X84n1585_p0773a04║座說法，復得俞旨，住持金陵報恩，師以衰老遜謝。明
X84n1585_p0773a05║年春，拽杖歸通玄。七月三日，示微疾。五日，手書復護
X84n1585_p0773a06║法祁侍御。六日，有僧自都中來，問：喝作喝會，棒作棒
X84n1585_p0773a07║會，入地獄如箭射，畢竟作麼生會？師便打，僧禮拜，師
X84n1585_p0773a08║曰：千句萬句，皆從自了，自己不了，喫棒不了。七日，晨
X84n1585_p0773a09║興，巡閱匠工如平日。及午，歸丈室，語侍僧：倦甚，登寢
X84n1585_p0773a10║榻。少頃，方起坐，跏趺未竟，泊然而逝，世壽七十有七，
X84n1585_p0773a11║僧臘四十有六。全身迎還天童，塔於幻智菴右隴。
X84n1585_p0773a12║常州磬山天隱圓修禪師荊溪閔氏子。自幼失怙，鬻
X84n1585_p0773a13║蔬奉母。聖賢懿行，聞輙能行。祖以義讓，居旃陀羅肆。
X84n1585_p0773a14║師愍而不樂，恒持觀世音菩薩名號。弱冠，聽講楞嚴：
X84n1585_p0773a15║一切眾生，皆由不知常住真心，性淨明體，用諸妄想。
X84n1585_p0773a16║此想不真，故有輪轉。惕然知有生死大事，遂往投龍
X84n1585_p0773a17║池。幻有和尚，二十四得度，參父母。未生前，本來面目，
X84n1585_p0773a18║久未有入。一日，隨幻出窑。同事謂：聞四大名山，菩薩
X84n1585_p0773a19║出現，神通廣大。幻曰：者裏也不少。師進曰：如何是者
X84n1585_p0773a20║裏神通？幻曰：快度磚來。師於言下有得，時中逾覺精
X84n1585_p0773a21║采。偶展楞嚴，至佛咄阿難，此非汝心，驀然打失本參。
X84n1585_p0773a22║會幻北行，師掩關龍池，閱古人公案。復於雲門扇子
X84n1585_p0773a23║話，去不得。力究兩載，聞驢鳴，大悟。乃曰：忽聞驢子呌，
X84n1585_p0773a24║驚起當人笑。萬別與千差，非聲非色閙。解關，與同參
X84n1585_p0773b01║密雲。公趨京都，覲幻於普照寺。幻曰：別來三載，各呈
X84n1585_p0773b02║似看。師進曰：人說北地寒，我說南方暖。寒暖不知人，
X84n1585_p0773b03║窮人知寒暖。幻頷之。次日入室，問：歷歷孤明時如何？
X84n1585_p0773b04║幻曰：待汝到此，與你道。師便喝。幻曰：汝還起緣心麼？
X84n1585_p0773b05║師拂袖便出。又事幻著衣次，幻指椅曰：汝上坐，待我
X84n1585_p0773b06║拜你為師。師笑，呈偈曰：木人提唱笑呵呵，更著衣衫
X84n1585_p0773b07║誰識他？昨日覸來是男子，今朝還作老婆婆。幻笑曰：
X84n1585_p0773b08║此甚愜老僧意。復與同參，遊歷教海，遍謁諸尊宿事。
X84n1585_p0773b09║幻掌記室，南北往來，盡得心髓。萬曆庚申，誅茅石磬，
X84n1585_p0773b10║次遷法濟，後住報恩。上堂曰：禪非解會，道絕功勳。妙
X84n1585_p0773b11║體湛然，真機獨露。不可以心思，不可以意想，不可以
X84n1585_p0773b12║言宣，不可以默照，不可以色見，不可以聲求。一念回
X84n1585_p0773b13║光，便同本有。恁麼則釋迦老子睹明星時見箇甚麼
X84n1585_p0773b14║來？者裏透得，頓越三祇，坐斷報化佛頭，隨時著衣喫
X84n1585_p0773b15║飯，還有向上一路在。驀豎拄杖曰：釋迦老子在諸人
X84n1585_p0773b16║眼睫毛上放光動地，祇是不得動著，動著則三十拄
X84n1585_p0773b17║杖。何故？不見道，丈夫自有冲天志，不向如來行處行。
X84n1585_p0773b18║上堂：一塵不立，猶在半途。截斷眾流，尚居門外。且道
X84n1585_p0773b19║誰是到家者？顧左右云：觀音菩薩將錢買餬餅，放下
X84n1585_p0773b20║手時原來是饅頭。到者裏直得如天普葢、似地普擎，
X84n1585_p0773b21║耳裏藏得須彌山，眼裏著得四大海，方有語話分。且
X84n1585_p0773b22║道此人渾身在甚麼處？委悉麼？數聲清磬是非外，一
X84n1585_p0773b23║箇閒人天地間。上堂，拈拄杖曰：老僧有時拈拄杖子
X84n1585_p0773b24║不作拄杖子用，有時拈拄杖子作拄杖子用，有時以
X84n1585_p0773c01║拄杖子行遍四天下擲向壁角落裏，有時拋下拄杖
X84n1585_p0773c02║子獨自打頓去。諸人者裏見得，便會得我臨濟大師
X84n1585_p0773c03║的賓中主、主中賓、賓中賓、主中主。雖然，切不得動著，
X84n1585_p0773c04║動著則打你頭破腦裂，莫言不道。卓拄杖，示眾：今朝
X84n1585_p0773c05║正是臘月半，大事分明須了辦。莫待臨時有屈伸，解
X84n1585_p0773c06║脫門開成大患。堂中箇箇老成人，著著拈來要方便。
X84n1585_p0773c07║言言見諦剔祖燈，自古傳持吹毛劍。吹毛劍，有何驗？
X84n1585_p0773c08║當陽拈出與人薦。驀擲拄杖，曰：洎合停囚。長智，示眾：
X84n1585_p0773c09║靈源湛寂，智體自如。觸處洞然，隨方應用。目前無法，
X84n1585_p0773c10║拈來物物全彰。箇裏無私，舉起頭頭成現。須是恁麼
X84n1585_p0773c11║人，行得恁麼事。且道那箇是恁麼人？禾山打鼓，雪峯
X84n1585_p0773c12║輥毬，趙州喫茶，雲門餬餅，到者裏總用不著。且道有
X84n1585_p0773c13║甚長處？卓拄杖，曰：偶然獨立千峯頂，閒看湖帆自往
X84n1585_p0773c14║來。示眾，舉雲門曰：盡十方世界，乾坤大地，天下老和
X84n1585_p0773c15║尚。以拄杖畫一畫，曰：百雜碎。雪竇曰：者老漢是即是，
X84n1585_p0773c16║要且無出身之路。如今拄杖在雪竇手裏。復橫按，曰：
X84n1585_p0773c17║東西南北，甚處得來？師曰：雲門解放不解收，雪竇解
X84n1585_p0773c18║收不解放。山僧今日拄杖子在手。卓一下，曰：盡十方
X84n1585_p0773c19║世界，乃至天下老和尚，總在者裏。要東便東，要西便
X84n1585_p0773c20║西，要南便南，要北便北。到者裏還有全放全收者麼？
X84n1585_p0773c21║喝一喝，曰：豈容淺見衲僧會，惟許通方作者知。示眾：
X84n1585_p0773c22║今時禪門大變，總是箇弄虗頭漢，教壞人家男女，不
X84n1585_p0773c23║肯指點人做實地工夫，剛剛學些魔嘴說話，不顧本
X84n1585_p0773c24║分中黑漆漆地。老僧者裏不比諸方容人打口令，謂
X84n1585_p0774a01║之參禪。若要在此住，須將從前學來的盡情吐却，淨
X84n1585_p0774a02║淨地本分參究一回，討箇分曉始得。若不如斯，唐喪
X84n1585_p0774a03║光陰，有何利益？一日，琇書記𢹂二猫上方丈，問師：那
X84n1585_p0774a04║箇好？師指曰：者箇好。琇便擲下而去。復入，見猫在地，
X84n1585_p0774a05║便與一踏。師拈拄杖打趂。琇轉身曰：和尚也爭命？師
X84n1585_p0774a06║打曰：你不知鼠的害，只欲行祖師門下事。琇高聲曰：
X84n1585_p0774a07║說甚祖師不祖師？師曰：與麼為甚踏殺猫？琇曰：和尚
X84n1585_p0774a08║作者箇說話，入地獄如箭射。師乃低頭歸方丈。至晚
X84n1585_p0774a09║小參，舉前話曰：老僧到者裏，性命幾合不存。眾中有
X84n1585_p0774a10║人代得一轉語相救老僧麼？箬菴曰：大眾！和尚今日
X84n1585_p0774a11║普請。拂袖便出。師曰：過去了也。琇曰：箭去西天十萬
X84n1585_p0774a12║里，猶在大明國裏。擬議亦出。師卓拄杖曰：雖然如是，
X84n1585_p0774a13║不因漁父引，爭得見波濤？僧問：如何是第一句中薦
X84n1585_p0774a14║得堪與佛祖為師？師曰：覿面春風和氣，眉分八字縱
X84n1585_p0774a15║橫。如何是第二句中薦得堪與人天為師？師曰：揭開
X84n1585_p0774a16║雲裏月，休向暗中行。如何是第三句中薦得自救不
X84n1585_p0774a17║了？師曰：言中有響知歸，不免借他家路。問：如何是法
X84n1585_p0774a18║身邊事？師曰：黑漆桶。如何是法身？師曰：爛東瓜。如何
X84n1585_p0774a19║是法身向上事？師曰：三家村裏酒帘子。問：如何是句
X84n1585_p0774a20║到意不到？師曰：言言見諦，步步迷蹤。如何是意到句
X84n1585_p0774a21║不到？師曰：只在舌頭尖，盡力吐不出。如何是意句俱
X84n1585_p0774a22║到？師曰：有時獨倚庭欄上，閒看梅開三五枝。如何是
X84n1585_p0774a23║意句俱不到？師曰：落花流水去，空負浪遊人。問：山嶽
X84n1585_p0774a24║傾頺，為甚煙霞不散？師曰：捨大戀小。曰：獨臨玉鏡，為
X84n1585_p0774b01║甚眉目不睹？師曰：打破鏡來相見。問：日裏即有，睡中
X84n1585_p0774b02║即無。如何得寤寐一如去？師曰：誰與你道的有無？曰：
X84n1585_p0774b03║不會。師曰：不會最親切。問：最初一步即不問，未審踏
X84n1585_p0774b04║著箇甚麼？師曰：半夜裏偷瓜。曰：偷後如何？師曰：未到
X84n1585_p0774b05║你在。問：世尊睹明星，意旨如何？師曰：黑裏白。僧曰：三
X84n1585_p0774b06║乘等觀性空而得道，如何是性空？師拈拂示曰：者箇
X84n1585_p0774b07║三十七文買的。問：學人未到磬山，先喫棒了也。師曰：
X84n1585_p0774b08║空頭禪和。曰：再求賜棒。師曰：老僧無者閒氣力。師風
X84n1585_p0774b09║儀磊落，賦性恬退。親炙龍池，凡一十八載。累命分座
X84n1585_p0774b10║說法，皆辭遜。初入磬谷，值雪深，五十餘日，炊烟幾絕。
X84n1585_p0774b11║師於饑禽野獸中，安之晏如。獨念法門衰晚，師道陵
X84n1585_p0774b12║夷。力恢濟上綱宗，大闡別傳旨趣。痛呵穿鑿，嚴辯正
X84n1585_p0774b13║邪。四方嚮道之士，承風踵接，競喧宇內。磬山崇禎乙
X84n1585_p0774b14║亥九月二十三日示寂，世壽六十有一，僧臘三十有
X84n1585_p0774b15║七。奉全身塔於報恩。順治己亥，門人崇遺命，遷塔歸
X84n1585_p0774b16║荊溪海會寺之左。
X84n1585_p0774b17║紹興府雲門雪嶠圓信禪師鄞縣朱氏子。年九歲，聞
X84n1585_p0774b18║誦彌陀經，水鳥樹林皆悉念佛、念法、念僧，遂知信向
X84n1585_p0774b19║佛乘。至二十九歲棄家，後訪秦望禎公。禎舉他心問
X84n1585_p0774b20║僧：何處來？僧曰：天竺。心曰：我聞有三天竺，你從那一
X84n1585_p0774b21║竺來？速道！速道！其僧茫然無對。師聞舉，疑情頓發。次
X84n1585_p0774b22║日，拽杖登石，高聲提曰：從那一竺來？速道！速道！忽然
X84n1585_p0774b23║前後際斷，如空中出迸日輪相似。乃說偈曰：石貼背
X84n1585_p0774b24║脊骨，翻身脇肋骨。仔細看將來，動也動不得。復喝曰：
X84n1585_p0774c01║張三殺人，李四償命。欲往天台訪尋知識印證，忽擡
X84n1585_p0774c02║頭見古雲門三字，豁然大悟。復說偈曰：一上天台雲
X84n1585_p0774c03║更深，脚跟踏斷艸鞵繩。比丘五百無踪影，若見他時
X84n1585_p0774c04║打斷筋。遂返縛茅隻髻峯。復謁雲棲蓮池大師，呈偈
X84n1585_p0774c05║曰：不解西方不學禪，偶來塵世只隨緣。三間茅屋傍
X84n1585_p0774c06║溪住，兩扇竹窻關月眠。破盡衲衣那有結？養長頭髮
X84n1585_p0774c07║欲成顛。自從會得西來意，白雪飄飄六月天。次參龍
X84n1585_p0774c08║池室中，機契。萬曆四十三年，遷徑山千指菴，後住廬
X84n1585_p0774c09║山。開先癸未，遷嘉禾東塔𣆶，住越之雲門。僧問：如何
X84n1585_p0774c10║是雙髻家風？師曰：一堆土竈，萬箇峯頭。僧曰：大師法
X84n1585_p0774c11║嗣何人？師曰：遠山終日看，雲裏銕牛嘶。曰：如何是祖
X84n1585_p0774c12║師西來意？師曰：破二作三。曰：意旨如何？師曰：常言俗
X84n1585_p0774c13║語。問：月生雲際時如何？師曰：甚麼時節？曰：樹彫葉落
X84n1585_p0774c14║時如何？師曰：鳥不宿。問：四大分散時向甚麼處去？師
X84n1585_p0774c15║曰：棺材裏。曰：意旨如何？師曰：埋在土裏。僧禮拜，師便
X84n1585_p0774c16║喝出。上堂：四十年來恁麼行，斬開碧落血腥腥。其中
X84n1585_p0774c17║果有希奇事，師子遊行不問程。稽首燈王如來，普願
X84n1585_p0774c18║微塵國土眾生同入般若波羅蜜門。大眾且道：般若
X84n1585_p0774c19║波羅蜜門作麼生入？舉拂子，曰：鑒。陞座：見身無實是
X84n1585_p0774c20║佛身，了心如幻是佛幻。了得身心本性空，斯人與佛
X84n1585_p0774c21║何殊別？某上座則不然，鮎魚水底聚，鷂子貼天飛。會
X84n1585_p0774c22║得箇中意，成佛更無疑。崇禎八年，開府余大成、司理
X84n1585_p0774c23║黃端伯等眾護法訪師，請於徑山大殿。上堂：咄！咄！咄！
X84n1585_p0774c24║徑山乃唐宋已來之徑山。擊拂子：八十一人在此經
X84n1585_p0775a01║過，非今日之徑山、非一日之徑山也，千年常住一朝
X84n1585_p0775a02║僧。今日祖令當行、十方坐斷，且道還有祥瑞也無？鐘
X84n1585_p0775a03║樓生耳朵，佛殿又懷胎。黃公問：如何是鐘樓生耳朵？
X84n1585_p0775a04║師拈起香，曰：會取者箇。黃曰：如何是佛殿又懷胎？師
X84n1585_p0775a05║曰：產下也。黃禮拜，曰：須是和尚始得。師乃曰：今承眾
X84n1585_p0775a06║檀越命，老僧登於此座，理荒殘之祖席、扶陳爛之頹
X84n1585_p0775a07║綱，者箇喚作狗尾續貂，那管家家門前火把子？釣魚
X84n1585_p0775a08║船上謝三郎即不問，媳婦騎驢阿家牽，道將一句來，
X84n1585_p0775a09║還有人道得麼？一拂擊開金殿月，萬家無箇不光明。
X84n1585_p0775a10║即日，眾居士延師齋於寒翠樓，師曰：老僧今年六十
X84n1585_p0775a11║六。復輪指曰：丙丁戊己庚。良久，怪道把人牽來拽去，
X84n1585_p0775a12║元來水牯牛入命宮，拕泥帶水，東觸西觸。雖然，且喜
X84n1585_p0775a13║水足艸足。一日，示微疾，書訣眾偈曰：小兒曹，生死路
X84n1585_p0775a14║上須逍遙，皎月冰霜曉，喫盃茶坐脫去了。書畢，擲筆
X84n1585_p0775a15║而逝，時丁亥八月二十六日也。世壽七十七，僧臘四
X84n1585_p0775a16║十八，全身塔於雲門右麓。
X84n1585_p0775a17║湖州淨名抱朴大蓮禪師臨安駱氏子。年十五投妙
X84n1585_p0775a18║嚴祝髮。二十二往雲棲受具。初遊講席。一日自念數
X84n1585_p0775a19║年以來。於教相旨趣雖有理會處。生死岸頭全用不
X84n1585_p0775a20║著。遂更衣入徑山禪期。三七日中廓然洞徹。述偈曰：
X84n1585_p0775a21║自幼失親孃。徧覓於他鄉。驀然一相見。更不再思量。
X84n1585_p0775a22║解制即往荊溪。叩龍池幻有和尚。問曰：自遠趣風。乞
X84n1585_p0775a23║師指示。池曰：老僧牙齒疎缺。師曰：親切處更乞一言。
X84n1585_p0775a24║池據座。師喚侍者點茶來。池曰：上座不妨伶俐。師曰：
X84n1585_p0775b01║某甲耳聾。池休去。一日辭去。池曰：老僧猶有語言未
X84n1585_p0775b02║盡在。師曰：和尚言雖未盡其意。某甲巳知。池曰：且道
X84n1585_p0775b03║老僧意作麼生。師便喝。池曰：再喝一喝看。師轉身便
X84n1585_p0775b04║出。池以源流拂子付之。住後僧問：佛是何義。師曰：覺
X84n1585_p0775b05║義。僧曰：佛還迷否。師曰：迷。僧曰：既覺云何復迷。師曰：
X84n1585_p0775b06║不迷。又問作麼。僧曰：也須問過。師拈棒打出。問：如何
X84n1585_p0775b07║是奪人不奪境。師曰：蛺蝶穿華彰。曰：如何是奪境不
X84n1585_p0775b08║奪人。師曰：掀眉掃白雲。曰：如何是人境兩俱奪。師曰：
X84n1585_p0775b09║彼此無消息。曰：如何是人境俱不奪。師曰：推窻看月
X84n1585_p0775b10║明。魚山熊居士問：萬法歸一，一歸何處。師舉茶盃曰：
X84n1585_p0775b11║請茶。熊曰：我在青州作一領布衫。重七斤作麼生。師
X84n1585_p0775b12║曰：脫殻烏龜飛上天。問：如何是麻三斤。師曰：斤兩分
X84n1585_p0775b13║明。師於崇禎二年八月示寂。
X84n1585_p0775b14║興善廣禪師法嗣
X84n1585_p0775b15║嘉興府普明鴛湖玅用禪師海寧鄭氏子，從興善南
X84n1585_p0775b16║明廣公受業。嘗謁無幻沖，指示法要。後度夏徑山，偶
X84n1585_p0775b17║閱思益經有省，述偈呈廣，廣呵之，執侍數載。一日，檢
X84n1585_p0775b18║傳燈至演祖下載清風公案，膺礙釋然。同雪嶠大師
X84n1585_p0775b19║夜話次，雪忽舉手指月曰：者半箇那裏去了？師乃良
X84n1585_p0775b20║久，雪曰：也只得半箇。師曰：者半箇那裏去了？雪亦良
X84n1585_p0775b21║久，師曰：也只得半箇。一日示寂，索筆書偈曰：生也錯，
X84n1585_p0775b22║死也錯，銕牛掣斷黃金索。擲下筆曰：咄！遂泊然而寂，
X84n1585_p0775b23║時崇禎十五年十月十一日也。
X84n1585_p0775b24║續燈存稾卷第十
X84n1585_p0775c01║
X84n1585_p0775c02║
X84n1585_p0775c03║
X84n1585_p0775c04║續燈存稾補遺
X84n1585_p0775c05║
X84n1585_p0775c06║黃龍忠禪師法嗣（大鑑下第十七世）
X84n1585_p0775c07║袁州慈化普菴印肅禪師本郡宜春余氏子，母黃。生
X84n1585_p0775c08║于政和乙未十一月廿七日，誕時有異徵。年十五，往
X84n1585_p0775c09║從壽隆賢公受業。賢以法華授師，師曰：諸佛玄旨，貴
X84n1585_p0775c10║悟自心。數墨循行，何益於道？賢大異之，俾服勤左右。
X84n1585_p0775c11║閱七載，始獲剃染，受具戒。遂參牧菴于溈山，禮拜起，
X84n1585_p0775c12║便問：萬法歸一，一歸何處？菴舉拂示之，師當下契旨。
X84n1585_p0775c13║尋還受業。踰十年，至紹興癸酉，始受慈化請。住後，緇
X84n1585_p0775c14║素翕然嚮風，諸緣畢集。不數載，梵宇金碧，如從天降，
X84n1585_p0775c15║雄壯玅麗，甲於湖南。師雖乘願而出，濟物利生，猶自
X84n1585_p0775c16║以所詣為未足，乾乾朝夕，脇不沾席者十有二年。一
X84n1585_p0775c17║日，閱華嚴合論，至達木情忘，知心體合，豁然大悟，述
X84n1585_p0775c18║偈曰：揑不成團撥不開，何須南嶽又天台？六根門首
X84n1585_p0775c19║無人用，惹得胡僧特地來。後於乾道己丑七月廿一
X84n1585_p0775c20║日，忽索筆書偈于丈室西壁，沐浴更衣，跏趺而逝。世
X84n1585_p0775c21║壽五十五，僧臘二十八。奉全身塔於本山。有語錄四
X84n1585_p0775c22║卷行世。
X84n1585_p0775c23║月幻禪師法嗣（大鑑下第二十七世）
X84n1585_p0775c24║伏牛物外無念圓信禪師金臺高氏子。生于宣德己
X84n1585_p0776a01║酉，九歲出家。受具後，首見無際于隆恩，有省。入天順
X84n1585_p0776a02║己卯，歸牛山結茅。辛巳，復詣繁昌參月幻。幻問：何處
X84n1585_p0776a03║來？師曰：牛山。幻曰：人在者裏牛聻？師曰：覿面不相識，
X84n1585_p0776a04║全體露堂堂。幻曰：雖然如是，頭角不全在。師曰：某甲
X84n1585_p0776a05║今日山行困。幻復拈起竹篦，曰：喚作竹篦則觸，不喚
X84n1585_p0776a06║作竹篦則背。上座作麼生？師曰：有勞神用。幻曰：未在，
X84n1585_p0776a07║更道。師便進前奪竹篦擲于地，幻軒渠大笑。師曰：某
X84n1585_p0776a08║甲罪過。便作禮，幻乃撫而印之。師菴居三十載，開法
X84n1585_p0776a09║伏牛。僧問：龐居士道：一種沒絃琴，惟師彈得玅。某甲
X84n1585_p0776a10║今日請和尚彈看。師欬嗽一聲，僧曰：不會。師曰：鐘作
X84n1585_p0776a11║鐘鳴，鼓作鼓響。僧曰：意旨如何？師曰：馬祖去世久矣。
X84n1585_p0776a12║問：如何是即心即佛？師曰：富兒易驕。曰：非心非佛又
X84n1585_p0776a13║作麼生？師曰：窮坑難滿。曰：某甲不會。師曰：若道即心
X84n1585_p0776a14║即佛，大似好肉剜瘡；若言非心非佛，何異灸瘡加艾？
X84n1585_p0776a15║直饒道不是心、不是佛、不是物，也是平地喫交。且道
X84n1585_p0776a16║畢竟如何？坐來拭几添香火，粥罷呼童洗盋盂。
X84n1585_p0776a17║潔空通禪師法嗣（大鑑下第二十八世）
X84n1585_p0776a18║黔中正法雪光禪師族趙氏，徧歷諸方，至靈峯度夏。
X84n1585_p0776a19║聞舉嚴陽尊者問趙州公案，有省。舉似寂照，照曰：無
X84n1585_p0776a20║功用處，正好用功。莫認些子光影，有悞生平。復結冬
X84n1585_p0776a21║于景德。一日，定中聞巖瀑聲觸發，默舉從上佛祖機
X84n1585_p0776a22║緣，一一透得。遂往參潔空，從頭舉似之。空曰：不見道：
X84n1585_p0776a23║莫謂無心云是道，無心猶隔一重關。道了，便入寢室。
X84n1585_p0776a24║師自是茫無意緒，懷疑不決。一日，見寒山詩吾心似
X84n1585_p0776b01║秋月之句，凝滯頓釋。後菴居古山，臨終書偈而逝。
X84n1585_p0776b02║雪峯瑞禪師法嗣（大鑑下第二十八世）
X84n1585_p0776b03║性空和尚嘗作顯宗歌曰：達此宗，無今古，拶破虗空
X84n1585_p0776b04║還自補，聲色堆頭玅覺場，放去收來無間阻。體中玅，
X84n1585_p0776b05║夜半木人臨鏡照，波斯南岸嚼寒冰，塞北胡兒街市
X84n1585_p0776b06║閙。用中玄，石女吹笙碧樹巔，趙州葫蘆挂東壁，村中
X84n1585_p0776b07║王老夜燒錢。玄中玄，玅中玅，寶絲網裏鬬明珠，須向
X84n1585_p0776b08║暗中通一竅。海潮音，熾然說，師子筋琴彈白雪，兩岸
X84n1585_p0776b09║青山笑點頭，百年狐兔形摧滅。
X84n1585_p0776b10║大闡通禪師法嗣（大鑑下第二十九世）
X84n1585_p0776b11║君峯清祥上座久依大闡，一日忽有省，呈偈曰：法性
X84n1585_p0776b12║空無礙，平等觀自在。截斷兩頭機，是名超三界。
X84n1585_p0776b13║性空和尚法嗣（大鑑下第二十九世）
X84n1585_p0776b14║荊州圓通夢菴嬾牧湛覺禪師長安曲江張氏子。幼
X84n1585_p0776b15║慕禪悅，從藍田秀芟染，矢志究明生死大事，朝夕孜
X84n1585_p0776b16║孜，至于寢食俱廢。一日有省，往見性空，求為決擇，遂
X84n1585_p0776b17║蒙印證。成化丙戌，開法圓通。上堂：選佛場艸深三尺，
X84n1585_p0776b18║空王殿浪捲千尋。圓通有一句子，囫圇吐不出，吐出
X84n1585_p0776b19║不囫圇。若有人檢點得出，許他具一隻眼。