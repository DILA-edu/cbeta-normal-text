X85n1587_p0053c04║
X85n1587_p0053c05║
X85n1587_p0053c06║正源略集卷第九
X85n1587_p0053c07║
X85n1587_p0053c08║維揚嗣祖沙門（寶輪際源高旻了貞）輯
X85n1587_p0053c09║
X85n1587_p0053c10║天台國清　達珍　編
X85n1587_p0053c11║南嶽下三十六世
X85n1587_p0053c12║爾瞻尊禪師法嗣
X85n1587_p0053c13║潭州石霜碧眼開禪師上堂：向上機，末後句，坐臥
X85n1587_p0053c14║不在聲色裏。趙州十八家業忘，南泉十八解活計。打
X85n1587_p0053c15║牛打車，因語識人。磨甎磨鏡，鬼家伎倆。扶起黃檗，踏
X85n1587_p0053c16║倒水潦。山僧特地報君知，白雲深處須尋討。
X85n1587_p0053c17║千仞岡禪師法嗣（三人）
X85n1587_p0053c18║黃梅五祖真慧無絃琹禪師陞座。先聖道：一切智
X85n1587_p0053c19║通無障礙。因甚夜來山僧三昧枕子不知？枕子三昧
X85n1587_p0053c20║繩牀不知？繩牀三昧地鑪不知？地鑪三昧青州布衫
X85n1587_p0053c21║不知？布衫三昧雲門餬餅不知？你等還知麼？若不知，
X85n1587_p0053c22║山僧開方便門去也。乃云：堂前種鐵樹，鐵樹燦銀花，
X85n1587_p0053c23║銀花結蓮蓬，蓮蓬長木瓜，木瓜纔剖出，一枚烏芝蔴。
X85n1587_p0053c24║遂呵呵大笑。　陞座。諸仁者還會麼？須參了句，莫參
X85n1587_p0054a01║未了句，直饒透到前無釋迦、後無彌勒是未了句，博
X85n1587_p0054a02║通大藏小藏、頓漸偏圓是未了句，洞徹向上向下、全
X85n1587_p0054a03║提半提是未了句。而今有般漆桶，我會也，望剎竿回
X85n1587_p0054a04║去，脚跟已喫痛棒是了句；眨上眉毛，此事尚云錯過
X85n1587_p0054a05║是了句；龐公參馬祖，一口吸盡西江是了句。呵呵，你
X85n1587_p0054a06║若恁麼商量，到驢年亦未了在。卓拄杖便下座。　陞
X85n1587_p0054a07║座。東山有柄無星秤，華嶽稱來沒半觔，崑崙兒暗生
X85n1587_p0054a08║嗔，背說東山不公平，慣將巨秤稱官物，世出世間未
X85n1587_p0054a09║遂心，刮回佛面金千兩，削去鍼頭鐵萬鈞，窮坑究竟
X85n1587_p0054a10║何年滿？大千有理也難伸。大眾，惻隱之心人皆有之，
X85n1587_p0054a11║不必如前較重輕，任伊天下樂忻忻。　小參。欲知過
X85n1587_p0054a12║量事，須是過量人，不是過量人，安知過量事？昔日神
X85n1587_p0054a13║秀大師有株菩提樹子，被嶺南箇無佛性漢折倒了
X85n1587_p0054a14║也，自後無人出手扶起。今日琴上座借路經過，扶起
X85n1587_p0054a15║菩提樹花開，一枝兩枝懸出明鏡臺，光輝千古萬古，
X85n1587_p0054a16║俾盡大地人於鏡光中植菩提樹花，見之眼根清淨、
X85n1587_p0054a17║聞之耳根清淨、齅之鼻根清淨、味之舌根清淨、思之
X85n1587_p0054a18║意根清淨、觸之身根清淨，所以見聞覺知無障礙，色
X85n1587_p0054a19║香味觸常三昧。且墜腰石子還甘麼？顧左右便下座。
X85n1587_p0054a20║　晚參。露柱懷胎，混沌證明；碓嘴花開，墜石證明；無
X85n1587_p0054a21║賓主話，火鑪證明；枕子落地，方磚證明；涅槃堂禪，孤
X85n1587_p0054a22║燈證明。啞者得夢，有何證明？以手槌胸云：苦苦，誰肯
X85n1587_p0054a23║黃金如糞土？　小參。古德云：釋迦彌勒猶是他奴。且
X85n1587_p0054a24║道他是阿誰？山僧二十年前聞此語仰羨他，二十年
X85n1587_p0054b01║後聞此語嗔嫌他。何故？見面不如聞名。復頌云：金榜
X85n1587_p0054b02║定名外莫知，玉梭忙織狀元衣，胡為誤會張騫面？割
X85n1587_p0054b03║斷天孫錦上機。
X85n1587_p0054b04║蘄州黃梅五祖真慧綠雨蕉禪師荊州護國啟真
X85n1587_p0054b05║法叔入山，請上堂。少林九年面壁，向雪堆裏覓得一
X85n1587_p0054b06║箇，猶欠一臂；溈山九年橡栗，從地神報得阿僧祇劫，
X85n1587_p0054b07║為守此山，尚屬一夢；蕉上座九年再住，銷骨鑠金，含
X85n1587_p0054b08║恥忍垢，從別峯頭覓得一個，尚屬猶子。才難，不其然
X85n1587_p0054b09║乎？記得應菴華祖住歸宗日，大慧杲和尚至，上堂。祖
X85n1587_p0054b10║舉：當山演祖牛過窗櫺話，頭體四足俱過了，尾巴過
X85n1587_p0054b11║不得。者箇說話，小姪蘊在肚皮有年，若非法叔老師
X85n1587_p0054b12║到來，此生無因拈出，今日何妨移上就下、轉南作北？
X85n1587_p0054b13║況青氈本是吾家物，焉用他人借酒杯？然則畢竟如
X85n1587_p0054b14║何？大底過了，小底過不得，聽取一頌：久約尋春春已
X85n1587_p0054b15║殘，啼䳌聲裏血光寒，英雄有武用無地，不借荊州何
X85n1587_p0054b16║處安？　師靈墖合尖，上堂。僧出，問：多子墖前曾無異
X85n1587_p0054b17║說，曹溪路上豈有多譚？即今靈墖合尖有何分付？師
X85n1587_p0054b18║云：古今人自老，今古月常新。進云：祇如月落後又向
X85n1587_p0054b19║甚麼處相見？師云：花如解笑還多事，石不能言最可
X85n1587_p0054b20║人。僧無語，師連棒打退，乃云：舉手何堪說再來？青山
X85n1587_p0054b21║未死已先埋，思從草下求安宅，愧附樗邊永不材。七
X85n1587_p0054b22║尺形骸非我有，百年長短聽君裁，蕭蕭白骨無憂殮，
X85n1587_p0054b23║珍重高風太守齋。
X85n1587_p0054b24║黃梅五祖山真慧天澤霖禪師上堂。今朝六月六，
X85n1587_p0054c01║猫兒狗子俱沐浴，狸奴白牯放毫光。普請念道真言
X85n1587_p0054c02║呪，一免寒暑災，二免無明逐。卓拄杖曰，一切情與無
X85n1587_p0054c03║情，承此呪力，悉得平等，各各具足。雖然，動則穿却鼻
X85n1587_p0054c04║孔，不動則平地死漢。具眼衲僧，如何通變。　早參。昨
X85n1587_p0054c05║夜三更失却牛，天明起來失却火。三世諸佛總不知，
X85n1587_p0054c06║假雞聲韻難瞞我。任是神通自在，也須一一勘過。
X85n1587_p0054c07║鉄舟海禪師法嗣（二人）
X85n1587_p0054c08║金山可達杰禪師小參。即心即佛，癩馬繫枯樁。非
X85n1587_p0054c09║心非佛，黑牛沉死水。不是心，不是佛，不是物，芳草渡
X85n1587_p0054c10║頭韓幹馬，綠楊深處戴嵩牛。參。　晚參。三拜得髓，一
X85n1587_p0054c11║笑印心。圓相著點，鉢水投鍼。袖頭打領，腋下剜襟。速
X85n1587_p0054c12║則易改，久則病深。選佛若無如是眼，宗風那得到於
X85n1587_p0054c13║今。　小參。趂起三聖瞎驢，踏殺元沙猛虎。看取白牯
X85n1587_p0054c14║黧奴，一一超宗越祖。
X85n1587_p0054c15║金陵香林法乳樂禪師上堂：解語非干舌，能言不
X85n1587_p0054c16║是聲，長江白浪湧千尋。汝諸人入一保社，出一叢林，
X85n1587_p0054c17║因甚百草頭上不見祖師？拋却家珍，來者裏覓甚椀？
X85n1587_p0054c18║以杖旋風打散。　除夕，小參：臘月三十，好箇消息。觸
X85n1587_p0054c19║碎明月珠，大地黑如漆。無手老人夜燒錢，無口童子
X85n1587_p0054c20║吹鐵笛。老二少三過殘年，一年三百六十日。大事各
X85n1587_p0054c21║自承當，小事替你不得。　上堂：揚子江開張大口，廣
X85n1587_p0054c22║演秘密章句。妙峯塔豁開正眼，徧照大千沙界。直得
X85n1587_p0054c23║石獅哮吼，木馬飛騰。忽然拄杖子奮迅出來，擉瞎妙
X85n1587_p0054c24║峯眼，塞却揚子口。三世諸佛飲氣吞聲，歷代祖師忘
X85n1587_p0055a01║鋒結舌。諸兄弟，且道拄杖子具何眼目？橫拈倒握千
X85n1587_p0055a02║峯上，殺活縱橫得自由。　小參：一鎚便就底，未是性
X85n1587_p0055a03║燥漢。不假一鎚底，推出山門外。樂上座具何眼目便
X85n1587_p0055a04║恁麼道？千鈞之弩，不為鼷鼠發機。
X85n1587_p0055a05║天笠珍禪師法嗣（五人）
X85n1587_p0055a06║杭州理安夢菴格禪師蕪湖丁氏子。投金陵劒門和
X85n1587_p0055a07║尚落髮，依見月和尚受具，徧參諸方。偶登五老峯，豁
X85n1587_p0055a08║然頓悟，有踏破虗空作兩邊之句。即叩天笠珍呈所
X85n1587_p0055a09║得，珍即印可。出住嘉善東禪柏林。　早參。五位三墮
X85n1587_p0055a10║是曹洞宗旨，臨濟未免失笑。料簡賓主是臨濟綱宗，
X85n1587_p0055a11║洞山未免掩口。新豐一曲，七事鈎錐。放之徧周沙界，
X85n1587_p0055a12║收拾在一微塵。慈雲門下，朝打三千，暮打八百，未肯
X85n1587_p0055a13║放過。縱使淨裸裸，赤洒洒，沒可把，且居門外。不是渠
X85n1587_p0055a14║儂多意氣，出頭天外許誰知。　小參。慈明參汾陽，一
X85n1587_p0055a15║味祇是罵。臨濟問黃檗，三回不離打。拄杖嘴唇皮，解
X85n1587_p0055a16║索撩天價。今日五更頭，佛殿上習儀。放箇三眼鎗，眾
X85n1587_p0055a17║兄弟還聞麼？各各照顧面門。　晚參。大盡三十日，小
X85n1587_p0055a18║盡二十九。柏林請住持，要我來出手。我本無所長，專
X85n1587_p0055a19║使逼人走。及乎到此間，佛法毫沒有。一月四小參，開
X85n1587_p0055a20║口便掣肘。究竟沒柰何，老臉難藏醜。記得趙州歌，舉
X85n1587_p0055a21║似眾善友。裩無腰，褲無口，頭上青灰三五斗。比望修
X85n1587_p0055a22║行利濟人，誰知變作不唧𠺕。　師於康熈戊子六月
X85n1587_p0055a23║二日示寂，世壽七十，僧臘四十二。塔于仰天塢。雍正
X85n1587_p0055a24║間賜帑重修。
X85n1587_p0055b01║滁州琅琊樗關真禪師落堂，晚參。釋迦不出世，達
X85n1587_p0055b02║磨不西來，佛法徧大地，談玄口不開。山僧未離平江，
X85n1587_p0055b03║此間還有佛法麼？既到此間，喚甚麼作佛法？莫非拈
X85n1587_p0055b04║椎竪拂、說妙談玄是佛法麼？且喜沒交涉。莫非燕語
X85n1587_p0055b05║鶯啼、驢鳴犬吠是佛法麼？且喜沒交涉。莫非行喝行
X85n1587_p0055b06║棒、瞬目揚眉是佛法麼？且喜沒交涉。莫非雨洗澹紅
X85n1587_p0055b07║桃萼嫰，風搖淺綠碧雲生是佛法麼？且喜沒交涉。既
X85n1587_p0055b08║總沒交涉，畢竟以何為佛法？驀卓竹篦，云：噁。遂出堂，
X85n1587_p0055b09║　示眾。見見之時見非見，蟭螟眼裏黃金殿，㯶櫚莫
X85n1587_p0055b10║認夜叉頭，芍藥開非菩薩面。
X85n1587_p0055b11║杭州理安越鑑徹禪師上堂。舉：雪峯云：盡大地撮
X85n1587_p0055b12║來如粟米粒大，拋向面前，漆桶不快，打皷普請看。師
X85n1587_p0055b13║云：雪峯一千五百人善知識，被粟米粒換却眼睛。理
X85n1587_p0055b14║安則不然，大地撮來無寸土，覓一微塵了不可得，打
X85n1587_p0055b15║皷普請看個甚麼？　小參。一舉不再舉，更添鑪上火；
X85n1587_p0055b16║一聞不再聞，重撾塗毒皷。爍破趙州無，擊碎雲門普，
X85n1587_p0055b17║驚起西河獅子，吞却溈山水牯。臨濟三玄三要打雨
X85n1587_p0055b18║敲風，曹洞五位君臣揚塵簸土。阿呵呵！休莽鹵，達摩
X85n1587_p0055b19║不是西天祖。
X85n1587_p0055b20║杭州理安獨超方禪師上堂：單前椽下費途程，結
X85n1587_p0055b21║制安居枉用心。擊竹見桃魚入網，奪人奪境鳥投林。
X85n1587_p0055b22║急荐取，莫沉吟。邊疆寧靜狼煙息，放馬桃林慶太平。
X85n1587_p0055b23║　小參：放出露地牛，踏殺子胡狗。掀翻劫初田，獅象
X85n1587_p0055b24║忙奔走。文殊普賢趂入鐵圍，釋迦彌勒驢前馬後。獨
X85n1587_p0055c01║有淨名老人，毗耶杜口。若到理安，劈脊便棒。咄！　上
X85n1587_p0055c02║堂：平旦纔陞座，中齋又上堂。重重納敗闕，好肉更剜
X85n1587_p0055c03║瘡。大眾，無法可說，是名說法；無道可悟，是名悟道；無
X85n1587_p0055c04║禪可參，是名參禪；無佛可成，是名成佛。何故？若參底
X85n1587_p0055c05║是禪，是名禪障；說底是法，是名法障；悟底是道，是名
X85n1587_p0055c06║道障；成底是佛，是名佛障。要會真禪、真道、真佛、真法，
X85n1587_p0055c07║三生六十劫
X85n1587_p0055c08║邵州龍華奯舟元禪師晚參。一月兩月落不歇，雨
X85n1587_p0055c09║師戰退扶桑國，村北村南愁殺人，石頭路滑須防跌，
X85n1587_p0055c10║鬬海泥牛不見踪，井底蝦䗫吞却月。諸禪德！瞥不瞥？
X85n1587_p0055c11║更有一句最關情，子規啼遍枝頭血。
X85n1587_p0055c12║天章玉禪師法嗣（二人）
X85n1587_p0055c13║蘄州訥菴辯禪師上堂：暮江沙白映蘆花，一望秋
X85n1587_p0055c14║光萬頃賒。忽聽鴻傳鄉國信，不疑消息在漁家。要識
X85n1587_p0055c15║上大人，便是邱乙己。不用化三千，直下可知禮。南泉
X85n1587_p0055c16║與物若為觀，卸却珍衣異類行。頭角未全人覷破，老
X85n1587_p0055c17║農孤負一年春。　示眾：偉哉首座，貪程太急。一炷清
X85n1587_p0055c18║香，坐脫已畢。勇銳還他虔侍者，冰潭不許鷺鷥立。
X85n1587_p0055c19║　上堂：末後句，祇這是，吞人猛虎原無齒。同條生不同
X85n1587_p0055c20║條死，天下知心有幾幾。明暗雙雙鑑作家，直饒能弄
X85n1587_p0055c21║亦非蛇。撥草瞻風莫容易，未知何日狂心息。叢林往
X85n1587_p0055c22║往亦如斯，悠悠今日又明日。　心不是佛，智不是道。
X85n1587_p0055c23║頌：心不是佛，智不是道。蚯蚓蝦蟇，休鑽死竅。打破羅
X85n1587_p0055c24║籠鉄鷂飛，白雲影裏呵呵笑。
X85n1587_p0056a01║金陵迴龍南愚玠禪師上堂，舉華祖上堂：九年面
X85n1587_p0056a02║壁，壞却東土兒孫；隻履西歸，鈍置黃面老子。以杖畫
X85n1587_p0056a03║一畫，云：石牛攔古路，一馬生三寅。迴龍則不然，九年
X85n1587_p0056a04║面壁，年老知非；隻履西歸，伶俐有分。殊不知支那國
X85n1587_p0056a05║內泥猪癩狗、破額癡頑，皆是千佛一數。以拂子搭肩，
X85n1587_p0056a06║云：山僧之言不足信矣。
X85n1587_p0056a07║六吉謙禪師法嗣
X85n1587_p0056a08║東山伯嶽惺禪師上堂：拋出雪峯毬，打破鹽官皷。
X85n1587_p0056a09║鞭起楊岐驢，踏煞元沙虎。倒生牙齒囓青天，大丈夫
X85n1587_p0056a10║兒休鹵莽。喝一喝。　上堂：四月五月，新蠶乍歇。謝家
X85n1587_p0056a11║姊妹恣歡遊，踏歌聲襲楊柳陌。石榴花下鬬樗蒲，鳳
X85n1587_p0056a12║凰釵墮無人拾。歸來對鏡斂蛾眉，鼻孔無端高突兀。
X85n1587_p0056a13║參！　上堂：黃金臺上清風起，五鳳樓前白日懸。喝彩
X85n1587_p0056a14║爬竿饒爾弄，不將麈尾說三禪。五陰頓脫忘覊鎻，生
X85n1587_p0056a15║死全超出葢纏。白玉階前垂手立，璃琉殿上捲簾看。
X85n1587_p0056a16║吾不識，誰之子？和羅飯罷口門呿，引舌曾過大梵天。
X85n1587_p0056a17║　小參：離此用，絕安排，喝下從教正眼開。當陽不說
X85n1587_p0056a18║無情法，漫把眉毛眼上栽。麋鹿羣中有令，不妨揮去；
X85n1587_p0056a19║靈龜背上無毛，正好刮來。縛煞樹頭風，拋向堂前誰
X85n1587_p0056a20║敢覷？揭開紅日而分明，腦後露雙腮。全賓全主，驗龍
X85n1587_p0056a21║蛇于立地；有殺有活，驅佛祖以深埋。一任雲封霧鏁，
X85n1587_p0056a22║那許柳陌花街？
X85n1587_p0056a23║不退勇禪師法嗣
X85n1587_p0056a24║山西沁州銅鞮永慶尺木休禪師係明宗室，世居金
X85n1587_p0056b01║陵。幼能騎射，一日射獵山中，遇熊幾被傷害，忽空中
X85n1587_p0056b02║有聲，見金甲神持杵擊熊，師乃得脫。夜夢神告曰：趁
X85n1587_p0056b03║時脫白，勿得遲延，將為叢林雨露、法海津梁。師覺時，
X85n1587_p0056b04║宿慧頓開，矢志出家。年三十，依守燈禪師薙染於雱
X85n1587_p0056b05║之龍坑菴。次年，納戒於贛州崆峒。偶至漢口延壽菴
X85n1587_p0056b06║為眾僧收供，適報恩首座不退禪師將之南嶽，過延
X85n1587_p0056b07║壽，內外諸禪客悉秉贄參請，師獨了不之顧。一日，師
X85n1587_p0056b08║與眾僧立次，退突至面前云：此位禪客何處？旁僧云：
X85n1587_p0056b09║南直。退云：大邦。師云：不敢。退休去。師自念言：一嚮不
X85n1587_p0056b10║與此人相見，他今日倒來一招，我若颺在無事甲裏，
X85n1587_p0056b11║却成死漢。明日，寫一帖子云：昨日撞著箇小老虎，將
X85n1587_p0056b12║咱脚跟下嗅嗅，他雖不曾下口，俺亦放過一頓。作麼
X85n1587_p0056b13║生是放過處？者裏下得一語，相見有分；若下不得，打
X85n1587_p0056b14║飯事忙。退見書，即手裂之，令侍者喚師。侍紿師云：和
X85n1587_p0056b15║尚甚喜吾師，若見時，須機鋒相讓，莫太觸忤他好。師
X85n1587_p0056b16║云：我自有方便。遂入室，挺身不拜。退便拈前書示之
X85n1587_p0056b17║云：者是你的麼？師擬開口，退驀口打；師欲伸辯，退直
X85n1587_p0056b18║打出堂前，打得口裏血出。師無語歸堂，心自思惟：我
X85n1587_p0056b19║二十年用工夫，諸方善知識見我便好生器重。今日
X85n1587_p0056b20║不曾開口，被他折倒一上，定要與他勘辯個明白，決
X85n1587_p0056b21║不甘休。次日晚，兀坐間，聞隣單僧云：今日迎春，明日
X85n1587_p0056b22║該打春了。師忽然猛省，大呌云：壞事！壞事！隣單驚問
X85n1587_p0056b23║云：作麼？師瞋目視云：心太狠，手太毒，見人在井邊，推
X85n1587_p0056b24║入黃泉路。隣單愕然。退聞之，知師已徹，令侍者召師，
X85n1587_p0056c01║乃陞座，師便禮拜。退云：如何是佛法大意？師云：黃鶴
X85n1587_p0056c02║樓前鸚鵡洲。退云：如何是透法身事？師云：昨朝元旦，
X85n1587_p0056c03║今日打春。退云：那裏得這消息來？師拍禪牀一下，退
X85n1587_p0056c04║便喝，師亦喝。退云：還有麼？師拂袖出去。後出世永慶，
X85n1587_p0056c05║榜示十字經於法堂云：一切諸佛皆從此經出，此經
X85n1587_p0056c06║從法王出。遂畫此相○△𫭍[囗@(山/水)]俺【圖】，復著
X85n1587_p0056c07║語云：即深明河洛數者不能辯之。　示眾，打一尖相
X85n1587_p0056c08║【圖】云：直下道得一句，許你有出身處。若道不得，又怎
X85n1587_p0056c09║怪得老僧？　師將示寂，詣一士人乞陶龕，即自期於
X85n1587_p0056c10║二月二日與遠近緇白辭。至期畢集，乞法利者咸贈
X85n1587_p0056c11║以筆語，遂蛻然坐逝。以所乞陶龕塔於本寺之側。
X85n1587_p0056c12║棲雲岳禪師法嗣
X85n1587_p0056c13║杭州天目南谷穎禪師江寧上元張氏子。年十六，投
X85n1587_p0056c14║本邑彌勒菴別峯師薙落。受具後，參雲居禪師于磬
X85n1587_p0056c15║山，不契。過報恩，謁棲和尚。棲舉一火燒却話示之。未
X85n1587_p0056c16║幾，有省。依止數載，棲示寂。大覺老人過報恩，問云：鐵
X85n1587_p0056c17║蛇鑽入海，撞倒須彌山。你如何會？師曰：大家在者裏。
X85n1587_p0056c18║覺解頥，遂以衣拂囑為棲嗣。後侍大覺最久，住磬山、
X85n1587_p0056c19║天目、大雄等處。　晚參：揑不聚，撥不散，曬不乾，浸不
X85n1587_p0056c20║爛。等閑挂在太虗空，一任旁人冷眼看。驀卓拄杖，云：
X85n1587_p0056c21║何似秦時𨍏轢鑽？　端陽，上堂：一句全提，了無縫罅。
X85n1587_p0056c22║通身是口，分疏不下。五月五日午時辰，盡向鬼門重
X85n1587_p0056c23║貼卦。以拂子打圓相，復劃破，云：咄！　上堂：拳來拳應，
X85n1587_p0056c24║踢來踢當。拳踢不到，作麼商量？拈拄杖，卓一卓，云：六
X85n1587_p0057a01║耳不同謀。　上堂：兩兩不成雙，三三原非九。鼈咬釣
X85n1587_p0057a02║魚竿，雞銜燈盞走。北鬱單越打三更，南閻浮提日當
X85n1587_p0057a03║晝。　解制，小參：常州有，蘇州有，擔著草鞋赤脚走。三
X85n1587_p0057a04║千里外覓知音，未曾舉步先分剖。且道分剖個甚麼？
X85n1587_p0057a05║眾擬議，師云：可知禮也。　晚參：智鑑圓明，靈機廓徹。
X85n1587_p0057a06║非即非離，非語非默。二祖無端求覓安心，雲門特地
X85n1587_p0057a07║拶得脚折。似者般不唧𠺕漢，縛作一團，拋在大洋海
X85n1587_p0057a08║底，免得令人循途守轍。阿呵呵！山僧恁麼告報，也是
X85n1587_p0057a09║普州人送賊。　師領眾二十餘年，至老不懈。室中日
X85n1587_p0057a10║夜身不離七條。甲申秋，說偈而逝。塔于天目雙清右
X85n1587_p0057a11║隴之荊門菴。
X85n1587_p0057a12║骨巗峯禪師法嗣
X85n1587_p0057a13║武康匡裔來禪師中秋，上堂。庭空月白明如鏡，寒
X85n1587_p0057a14║螿遶砌送秋韻，寒山拾得臥松林，幾人同此趣真境？
X85n1587_p0057a15║驀卓拄杖，云：了盡凡情即佛性。　小參，舉拂子，云：向
X85n1587_p0057a16║上道即易，向下道即難，何用明修棧道？入林不動草，
X85n1587_p0057a17║入水不動波，任教暗度陳倉，直饒上上根人通天手
X85n1587_p0057a18║眼，到報恩這裏一點也用不著。何故？黃河滾滾流今
X85n1587_p0057a19║古，華嶽三峯勢插天。　上堂。情見不忘多與少，這等
X85n1587_p0057a20║油麻何用炒？識得前三與後三，方見此中不草草。閙
X85n1587_p0057a21║裏插香，衣中失寶，堪歎浮生心未悄，山中無事若登
X85n1587_p0057a22║仙，一種平懷何處討？
X85n1587_p0057a23║䒢溪森禪師法嗣（四人）
X85n1587_p0057a24║天目獅子正宗形山寶禪師上堂。清隱不會說禪，
X85n1587_p0057b01║森羅萬象同參；寒山却笑拾得，沒却鼻孔半邊。呵！呵！
X85n1587_p0057b02║呵！會也麼？楊岐驢子三隻脚，小樹小皮纏、大樹大皮
X85n1587_p0057b03║裹。德山棒、臨濟喝，普化為何搖鈴鐸？莫！莫！莫！風吹石
X85n1587_p0057b04║臼念摩訶。設有伶俐衲僧出來道：長老！長老！今日悟
X85n1587_p0057b05║公請法，直須舉揚向上宗乘。如何？也似三家村裏長
X85n1587_p0057b06║老說幾句淡話便了。遂鞠躬，云：山僧今日失利。
X85n1587_p0057b07║京都賢良如川盛禪師賜號無礙永覺，江南常州
X85n1587_p0057b08║人。　小參。古人道：大善知識須具驅耕夫之牛、奪饑
X85n1587_p0057b09║人之食手段，方堪為人。盛上座乏此伎倆，但知助耕
X85n1587_p0057b10║夫之牛與饑人之食。何故？佛不違眾生所願。且道與
X85n1587_p0057b11║古人還有同異也無？將拂擊几兩下，云：山中草木皆
X85n1587_p0057b12║光潤，知有寒輝玉在淵。
X85n1587_p0057b13║姑蘇怡賢蓮峯源禪師早參。者個陳年滯貨，一春
X85n1587_p0057b14║不發利市。今日和盤托出，還有酬價麼？一僧纔禮拜，
X85n1587_p0057b15║師云：問話不許啟口。進云：陳年滯貨拈過一邊。師云：
X85n1587_p0057b16║汝有新得那？進云：無位真人舉一步過萬億恒沙國
X85n1587_p0057b17║土，因甚又道出不得渠儂毛吼？師震威一喝。進云：八
X85n1587_p0057b18║面玲瓏去也。師云：多虗不如少實。乃云：昨宵風雨過
X85n1587_p0057b19║園林，洗出威音那畔春。無位真人毛骨冷，柳烟榴火
X85n1587_p0057b20║一時新。　乾隆十年四月二十日，沐浴更衣，望　闕
X85n1587_p0057b21║謝恩畢，書偈曰：今年過六九，金毛顛倒走。撞倒兩泥
X85n1587_p0057b22║牛，笑破虗空口。趺坐而化，世壽五十有五。
X85n1587_p0057b23║京都覺生秀山成禪師直隷龔氏子。　示眾：參須真
X85n1587_p0057b24║參，悟須實悟。汝等諸人，不可希圖小利，得少為足。中
X85n1587_p0057c01║止化城，不求陞進。登山到頂，須要從空放下。入海窮
X85n1587_p0057c02║源，更當折合歸來。枯木依寒林，逢春不變心。徒然無
X85n1587_p0057c03║用之材，能為萬象主，不逐四時凋。錯會不少工夫，坐
X85n1587_p0057c04║到如秋潭月影，靜夜鐘聲，隨扣擊以無虧，觸波瀾而
X85n1587_p0057c05║不散，尚是生死岸頭事。何況下此而修，隨人脚轉，狥
X85n1587_p0057c06║塵背覺，弄影勞形。如此參方行脚，山僧有棒不肯打
X85n1587_p0057c07║你。　萬壽，上堂：天地與我同根，萬物與我一體。但能
X85n1587_p0057c08║一超直入，管取塵劫凝滯當下氷消，無邊妙義一時
X85n1587_p0057c09║颺却。得深固根，獲堅凝體。徹萬法源，了諸緣本。坐微
X85n1587_p0057c10║塵裏，轉大法論。於一毫端，現寶王剎。一為無量，無量
X85n1587_p0057c11║為一。物我融通，理事無礙。即幻而真，隨緣不變。祇如
X85n1587_p0057c12║恭祝一句作麼生？　聖壽等南山，
X85n1587_p0057c13║美發淳禪師法嗣
X85n1587_p0057c14║天目晦石琦禪師蘇之曹氏子。依美和尚出家，出住
X85n1587_p0057c15║報恩。上堂：真心絕朕，妙體無方。神不可知，聖莫能測。
X85n1587_p0057c16║處生死流，驪珠獨耀於滄海。踞涅槃岸，桂輪孤朗於
X85n1587_p0057c17║碧天。言超象外，道合羣情。苟非鷲嶺鳳毛，那解當陽
X85n1587_p0057c18║契證。所以道，事是恁麼事，人須恁麼人。不是恁麼人，
X85n1587_p0057c19║何知恁麼事。還見恁麼人麼？遍界且無尋覓處，龍淵
X85n1587_p0057c20║千尺漲波濤。　上堂：人人有面古鏡，諸佛於中隱現。
X85n1587_p0057c21║個個本來面目，殊非長短方圓。作形生之資始，超有
X85n1587_p0057c22║象之機先。背之者迷頭認影，悟之者無垢金仙。該因
X85n1587_p0057c23║括果，徹底虗元。七處九會舌頭短，五十三人妙不傳。
X85n1587_p0057c24║淨智莊嚴功德聚，分明一朵火中蓮。　上堂：佛說一
X85n1587_p0058a01║切法，應度一切心。我無一切心，何用一切法。三世諸
X85n1587_p0058a02║佛，歷代祖師，到者裏有口惟堪挂壁。若祇恁麼休去，
X85n1587_p0058a03║敢保渠儂未徹在。直須萬機不到處，七穴八穿。百匝
X85n1587_p0058a04║千重時，水灑不著。有時破二作三，有時會三歸一。向
X85n1587_p0058a05║無言處演言，無法處說法。頭頭建立輝煌，一一要津
X85n1587_p0058a06║把斷。擊拂云：常憶汾陽好言語，菊花遍界耀全提。
X85n1587_p0058a07║養拙明禪師法嗣
X85n1587_p0058a08║潭州大溈慧山海禪師上堂，按拄杖曰：談玄說妙，
X85n1587_p0058a09║文殊無地藏身；舉古舉今，普賢有處吐氣。便恁麼去，
X85n1587_p0058a10║吳楚未同風，別轉機關，東西十萬里。以拄杖一畫云：
X85n1587_p0058a11║牛頭沒，馬頭回，竿頭絲線從君弄，不犯清波始俊哉。
X85n1587_p0058a12║　上堂：一燈然出百千燈，大地山河盡斬新，石女雲
X85n1587_p0058a13║中歌雪曲，木人水底舞陽春。重重涉入寶林網，剎剎
X85n1587_p0058a14║全彰般若因，直下和光都撲滅，爍迦羅眼透金塵。
X85n1587_p0058a15║頂目徹禪師法嗣
X85n1587_p0058a16║雙泉眉山霈禪師上堂：有不得，無不得，秤錘揑出
X85n1587_p0058a17║黃金汁。是句剗，非句剗，熨斗煎茶銚不同。六六三十
X85n1587_p0058a18║六，三尺龍鬚當破布。五五二十五，出門蚊子大如牯。
X85n1587_p0058a19║東山水上行，嵓前嘯石虎。西園綠竹叢叢，北苑青松
X85n1587_p0058a20║楚楚。一人有手無脚，千峯頂上疾走如飛。一人有脚
X85n1587_p0058a21║無手，十字街頭撫掌歌舞。顧眾云：還有識得渠面目
X85n1587_p0058a22║者麼？一僧纔出，師便下座。　上堂：一不隻，兩不雙，青
X85n1587_p0058a23║天撲地，日月無光。東勝神洲打鼓，西瞿耶尼插秧。普
X85n1587_p0058a24║請雲居羅漢，大家逐隊成行。天台石橋路窄，趙州略
X85n1587_p0058b01║彴許長。丹霞燒却木佛，院主眉鬚遭殃。道是第一義
X85n1587_p0058b02║諦，早已錯過梁皇。至今江上蘆花白，少室峯頭瑞靄
X85n1587_p0058b03║蒼。
X85n1587_p0058b04║具德禮禪師法嗣（五人）
X85n1587_p0058b05║能仁微旨朗禪師小參，僧問：學人上來，請師一接。
X85n1587_p0058b06║師拈起拄杖，僧擬議，師便打，乃舉：僧問雲門：大拍盲
X85n1587_p0058b07║的人來，師還接否？門放身倒，師云：韶陽老人向逐浪
X85n1587_p0058b08║隨波處截斷眾流，要使函葢乾坤，話行能仁，不作者
X85n1587_p0058b09║箇去就。大拍盲的人來，師還接否？拈起拄杖，擬議不
X85n1587_p0058b10║來，劈脊便棒。且道者話在什麼句中收？　小參，白雲
X85n1587_p0058b11║一堆兩堆，丹楓三章五章，無意欲分賓主，有時欵段
X85n1587_p0058b12║飛揚。敢問參方上士，其中可有商量？時有僧出，師云：
X85n1587_p0058b13║好沒主張。　小參，舉：不顧即差互，如何是佛麻三斤？
X85n1587_p0058b14║山僧今日如法舉了，幸毋更生差互。隨顧一僧云：汝
X85n1587_p0058b15║作麼生會？僧佇思，師云：擬思量，何劫悟？
X85n1587_p0058b16║維揚巨渤恒禪師示眾：宗師家須是杓柄在手，活
X85n1587_p0058b17║計通身，任他漢去胡來，難逃一鑑，始可橫拈楖𣗖，高
X85n1587_p0058b18║踞上流，卷太虗於毫端，乾坤函葢，吸滄溟於霹𮦷，膏
X85n1587_p0058b19║澤人天，固是衲僧家本分事。若是單單認得一個無
X85n1587_p0058b20║夢無想、不名不物道理以為極則，便乃開張大口，誑
X85n1587_p0058b21║嚇閭閻，誤賺後昆，平沉佛法，乃斯之輩，深可痛憫。
X85n1587_p0058b22║　陞座：有一句子無，無一句子有，坐斷有無機，一雙窮
X85n1587_p0058b23║相手，打破蔡州城，毛端獅子吼。呵呵呵，好大哥，溪西
X85n1587_p0058b24║雞齊啼，狗走抖擻口。　陞座：目前無闍黎，山河匪礙；
X85n1587_p0058c01║此間無老僧，不許夜行。一句中虎踞龍蟠，眉睫間風
X85n1587_p0058c02║雷變換，箇是衲僧家尋常作略。直得野老門前王令
X85n1587_p0058c03║稍嚴，牧唱樵歌聲光烜赫，六識無功的如水投水，破
X85n1587_p0058c04║家散宅的似空合空，苟能超證到與麼田地，天寧門
X85n1587_p0058c05║下還須喫棒。昨夜三更失却牛，天明起來失却馬，手
X85n1587_p0058c06║不停，脚不住，且道作何事業？一期之中敢望諸人道
X85n1587_p0058c07║一轉語，通箇真實消息，庶免鐵面老子打算草鞋錢
X85n1587_p0058c08║好。
X85n1587_p0058c09║江西雲居晦山顯禪師示眾。雲門鑑，報慈隔，頭蓬
X85n1587_p0058c10║鬆，眼赫赤。虎舌打鞦韆，佛口生荊棘。當陽一箭髑髏
X85n1587_p0058c11║穿，南海波斯面如墨。　小參。三世老黃頭，渾然不知
X85n1587_p0058c12║有。吸盡西江，藏身北斗。乾坤暗黑，山河倒走。等閒只
X85n1587_p0058c13║為太惺惺，拈得鼻孔失却口。狸奴白牯慣稱揚，雲中
X85n1587_p0058c14║盡作獅子吼。　小參。今朝六月廿九，一歲已過其半。
X85n1587_p0058c15║生死大事未明，急急須教刀斷。慈明引錐刺肱，瑞巖
X85n1587_p0058c16║惺惺呌喚。真如圓木驚心，高峯𢬵作癡漢。依此四老
X85n1587_p0058c17║修行，管取前程了辦。赤心片片向人傾，剔起眉毛君
X85n1587_p0058c18║自看。
X85n1587_p0058c19║泰興慶雲碩揆志禪師佛成道日，上堂。僧問：展開
X85n1587_p0058c20║關捩子，千聖立下風，即令和尚站在甚處？師云：焦甎
X85n1587_p0058c21║打著連底凍。進云：則鑊湯無冷處。師云：放待冷來看。
X85n1587_p0058c22║進云：覿面無私句，今朝謝舉揚。師云：千里萬里。進云：
X85n1587_p0058c23║靈山授記，未到如是。師云：不妨伶俐。問：雪覆千山，因
X85n1587_p0058c24║甚孤峯不白？師云：別露一家風。問：一念無為，十方坐
X85n1587_p0059a01║斷，慶雲寺中幾人親薦？師云：驢鳴犬吠一般聲。乃云：
X85n1587_p0059a02║釋迦老子於正覺山中覩星大悟，便道：奇哉！一切眾
X85n1587_p0059a03║生具有如來智慧德相，但以妄想執著不能證得。何
X85n1587_p0059a04║似慶雲寺裏連日彤雲密布，一朝紅日高昇，現前僧
X85n1587_p0059a05║俗男女、草木叢林、山門佛殿、癩狗泥豬悉皆歡喜，異
X85n1587_p0059a06║口同音道：也不奇，也不奇，一切眾生悉無妄想，但以
X85n1587_p0059a07║如來智慧德相不能證得。驀召眾，云：咄！
X85n1587_p0059a08║杭州雲林諦暉輅禪師陞座。梅白松青，絲毫不隔。
X85n1587_p0059a09║掃却凡塵與法塵，咳𠻳掉臂皆三昧。喝曰，達人面前，
X85n1587_p0059a10║豈可不知忌諱，露出人人本有之珍。又喝曰，雖然春
X85n1587_p0059a11║滿乾坤，也要東風著力。連喝兩喝，下座。　陞座。竪拄
X85n1587_p0059a12║杖曰，紀綱滹沱家法，少此爪牙不得。敲擊靈山骨髓，
X85n1587_p0059a13║非此鍵槌不可。今有一人，焉能如是知，如是見，如是
X85n1587_p0059a14║信解。統御一切，用別萬端。平其不平，不平其平。好手
X85n1587_p0059a15║手中呈好手，紅心心裏中紅心。驀卓拄杖曰，其利斷
X85n1587_p0059a16║金。　示眾。心肝不橫，頭角不露。奇哉眾生，貪程錯路。
X85n1587_p0059a17║何如我妙濟院裏，滿徑幽篁風有餘。一池荷葉霜打
X85n1587_p0059a18║破，茆堂日出共商量。乃竪拳曰，兩箇拳頭那箇大。
X85n1587_p0059a19║繼起儲禪師法嗣（五人）
X85n1587_p0059a20║蘇州字雲蹤禪師上堂：騎佛殿，入山門，釋迦不在
X85n1587_p0059a21║先。騎燈籠，入露柱，彌勒不在後。其間忽乘師子而來，
X85n1587_p0059a22║且請別時相見。或乘象王而至，未便輕易投刺。或現
X85n1587_p0059a23║半身，靈嵓門下，那許縮頭縮項，倚墻靠壁。或現全身，
X85n1587_p0059a24║聽呼指使，不致慢事，自然獲賞。蹤長老今日騎拄杖
X85n1587_p0059b01║子，入汝諸仁鼻孔裏去也。　小參：句前句後，是諸人
X85n1587_p0059b02║難處著脚。一跨跨過，是汝諸人極容易處。嵓頭道：百
X85n1587_p0059b03║不思時，喚作正句。以手引舌曰：是伊有甚麼用處？拍
X85n1587_p0059b04║禪牀曰：親切無過此。
X85n1587_p0059b05║蘇州月函子禪師上堂：一筆勾下，也胸中穩貼，即
X85n1587_p0059b06║便散去，情理不甘者說。眾無對。師云：去又不即去，說
X85n1587_p0059b07║又沒得說，我實情耐你不得。遂旋風打散。　上堂：大
X85n1587_p0059b08║眾有一句子，言雖粗淺，理實甚深。良久，驀伸拳云：生
X85n1587_p0059b09║鐵拳頭不識人。　上堂：你者輩黏鑊湯漢，青州覓棗，
X85n1587_p0059b10║鄭州覓梨，閻老子是你親？是你眷？堯封今日若不喚
X85n1587_p0059b11║醒你，你把阿波波、呵咤咤盡作了祖宗鐵券。慙愧今
X85n1587_p0059b12║日道一句子塞得住山僧口，不可止一路掀翻几案。
X85n1587_p0059b13║國清翼菴酇禪師據室。諸佛心量廣一尺。此方地
X85n1587_p0059b14║面廣一尺。諸佛心量廣一丈。此方地面度一丈。諸佛
X85n1587_p0059b15║法身長一尺。箇條拄杖長一尺。諸佛法身長一丈。箇
X85n1587_p0059b16║條拄杖長一丈。踏著此方地面。坐得者箇座子。提起
X85n1587_p0059b17║箇條拄杖。開得此箇法門。鐘鐘鳴。鼓鼓響。文殊絕羅
X85n1587_p0059b18║籠。普賢脫知解。舉措盡光明。咳唾皆龍象。卓拄杖曰。
X85n1587_p0059b19║出手釘得虗空橛。許汝叢林作榜樣。　晚參。驀地草
X85n1587_p0059b20║鞋底脫。不管鼻孔[山*藍]巉脫。向深山角落裏。橫橫竪竪。
X85n1587_p0059b21║竪竪橫橫。無不放光動地。脚尖頭踢出來的。是甚麼
X85n1587_p0059b22║乾矢橛。　小參。汝刺脚與麼來。法華塘為汝說大事
X85n1587_p0059b23║因緣。木魚山為汝說無聲三昧解脫門。為汝說智智
X85n1587_p0059b24║清淨七寶幢。為汝說淨光無礙。更來者裏討什麼椀。
X85n1587_p0059c01║擲拂子便起。　小參。紅鑪𦦨裏拈來片雪。散作普天
X85n1587_p0059c02║春色。直得森羅萬象。草木叢林。一時簇綻。於以壯烟
X85n1587_p0059c03║雲之色。于以添渤澥之瀾。西來大意。不須煖室商量。
X85n1587_p0059c04║少室真宗。何用望空啟告。曩謨佛陀。曩謨達磨。曩謨
X85n1587_p0059c05║僧伽。總然將得虗空來。驀擊竹篦云。還教博取虗空
X85n1587_p0059c06║去。
X85n1587_p0059c07║資福童碩宏禪師據室未入門，豈容話會？到者裏
X85n1587_p0059c08║方許商量。且道醍醐語？毒藥語？達磨是大士化身，直
X85n1587_p0059c09║得九年分疏不下；維摩乃古佛再世，亦不敢輕措一
X85n1587_p0059c10║詞。莽鹵漢，好作等閒。竪拂子，云：試看是何標格？　上
X85n1587_p0059c11║堂：透金剛圈，不在手脚快便；吞栗棘蓬，難在牙齒堅
X85n1587_p0059c12║牢。不能與諸塵作主，徒然誇七事隨身。主賓玄要未
X85n1587_p0059c13║分以前，反手摸得著，當斷不斷，反招其亂。揮劒處，十
X85n1587_p0059c14║字街頭，曾無向背；當四山相逼，煞有生機。臨濟面門
X85n1587_p0059c15║突出底無位真人。卓拄杖一下，云：早已斬為三段，何
X85n1587_p0059c16║況虗空畫圓相，水上插紅旗？一向誵訛，無本可據。山
X85n1587_p0059c17║僧實頭人，何敢妄語？喝一喝，云：切忌巡人犯夜。
X85n1587_p0059c18║靈瑞尼祖符禪師上堂，拈香云：此一瓣香，明逾寶
X85n1587_p0059c19║月，瑞勝優曇。若非鼻孔相符，爭得心源共印？爇向鑪
X85n1587_p0059c20║中，供養始祖釋迦文佛大和尚暨禪宗第一祖飲光
X85n1587_p0059c21║尊者、直下諸大祖師。恭願金輪統御，一人端拱御樓
X85n1587_p0059c22║中；叡澤𩃎流，四海五湖王化裏。乃云：道者家風，古今
X85n1587_p0059c23║不異。三間茆屋，一味安閒。更弗向外營求，隨分有鹽
X85n1587_p0059c24║有醬。若是佛法山僧，有口祇堪挂壁。　上堂：無依無
X85n1587_p0060a01║欲是能仁，却被明星換眼睛。盡大地人同一見，更將
X85n1587_p0060a02║何法度眾生？黃面老子受山僧一問，直得口似匾擔。
X85n1587_p0060a03║汝等諸人著如來衣、坐如來座，何不道一句與他出
X85n1587_p0060a04║氣，以見佛法有人？不然，却是山僧罪過。　上堂，拈拄
X85n1587_p0060a05║杖：碎得聖凡窠臼，荒草解橫身；提起本分鉗鎚，大地
X85n1587_p0060a06║齊乞命。讚之則耳聾眼瞎，毀之則口啞舌禿。不毀不
X85n1587_p0060a07║讚，平地陷人。別有機關，鑿空覓路，明明向你道了也。
X85n1587_p0060a08║若更不會，莫怪山僧葢覆。　上堂：長廊下與你說底
X85n1587_p0060a09║不是，後架頭與你說底不是，即今法堂上與你說底，
X85n1587_p0060a10║且道是不是？學人纔出作禮，師云：似即似，是即不是。
X85n1587_p0060a11║下座。