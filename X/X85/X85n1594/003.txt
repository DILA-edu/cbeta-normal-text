X85n1594_p0565b01║
X85n1594_p0565b02║
X85n1594_p0565b03║
X85n1594_p0565b04║佛祖綱目卷第三（玄字號）
X85n1594_p0565b05║
X85n1594_p0565b06║甲子（周穆王四十五年起）乙亥（共王元年）丁亥（懿王元年）壬子（孝王元年）癸
X85n1594_p0565b07║亥（周孝王十二年止）
X85n1594_p0565b08║佛滅時，此方暴風忽起，損舍折樹，地動木陰。西
X85n1594_p0565b09║方有白虹十二道，南北通貫，連夜不滅。穆王怪
X85n1594_p0565b10║問群臣，太史扈多對曰：西方聖人入滅之相耳。
X85n1594_p0565b11║（辛未）釋迦牟尼佛傳法大迦葉
X85n1594_p0565b12║佛說法華經，凡二處三會。始在靈山，次升虗空，後復
X85n1594_p0565b13║還靈山。有大梵王，以金色波羅花獻佛，請佛說法。世
X85n1594_p0565b14║尊登座，拈花示眾。人天百萬，悉皆罔措。獨有迦葉，破
X85n1594_p0565b15║顏微笑。世尊曰：我有正法眼藏，涅槃妙心，實相無相，
X85n1594_p0565b16║微妙法門，付囑與汝。汝當護持流通，毋令斷絕。聽吾
X85n1594_p0565b17║偈曰：法本法無法，無法法亦法。今付無法時，法法何
X85n1594_p0565b18║曾法。說偈已，復告迦葉：吾將金縷僧伽黎衣，傳付與
X85n1594_p0565b19║汝。轉授補處慈氏，勿令朽壞。并敕阿難，副貳傳化。迦
X85n1594_p0565b20║葉禮足，白佛言：善哉，善哉！我當依勅，恭順佛故。
X85n1594_p0565b21║（壬申）釋迦牟尼佛示現涅槃
X85n1594_p0565b22║辛未十一月既望，佛念四眾懈怠，不將侍者，如屈伸
X85n1594_p0565b23║臂頃，獨至忉利天歡喜園，三月安居。佛告文殊：汝詣
X85n1594_p0565b24║母所，道我在此。摩耶既至，佛言：身所經歷，與苦樂俱，
X85n1594_p0565c01║當修涅槃，永離苦樂。摩耶聞法，得須陀洹果。是時人
X85n1594_p0565c02║間久不見佛，優填王等至阿難所，問佛所在。阿難報
X85n1594_p0565c03║曰：我亦不知。時優填王渴仰如來，遂勅奇巧工匠作
X85n1594_p0565c04║如來形像，毗首羯磨天化身為匠，不日而成。三月將
X85n1594_p0565c05║盡，佛令鳩摩羅告閻浮提：如來將下，欲入涅槃。於是
X85n1594_p0565c06║佛化寶階，從天而下，優填王載像來迎，為佛作禮。佛
X85n1594_p0565c07║三喚三應，乃云：無為真佛，實在我身。又語像言：汝於
X85n1594_p0565c08║來世，大作佛事。○佛姨母大愛道將欲滅度，告眾曰：
X85n1594_p0565c09║吾不忍見世尊泥洹。遂與五百比丘尼白佛，佛默可
X85n1594_p0565c10║之。大愛道便還精舍，各現神足，同時滅度。○舍利弗、
X85n1594_p0565c11║目犍連不忍見佛泥洹，遂先入滅，七萬阿羅漢亦同
X85n1594_p0565c12║時入滅。四眾惶亂，佛以神力化二弟子在佛左右，四
X85n1594_p0565c13║眾稍定。○壬申二月十五日，佛在拘尸那城力士生
X85n1594_p0565c14║地䟦提河邊娑羅雙樹間。臨涅槃時，說涅槃經，告大
X85n1594_p0565c15║眾言：我以甚深般若遍觀三界，根本性離，畢竟寂滅，
X85n1594_p0565c16║同虗空相，一無所有，法相如是。其知是者，名出世人；
X85n1594_p0565c17║是事不知，名生死始。時諸比丘勸請如來：惟願久住，
X85n1594_p0565c18║不入涅槃。佛言：汝等不應作如是語。我今所有無上
X85n1594_p0565c19║正法，悉已付囑摩訶迦葉。是迦葉者，當為汝等作大
X85n1594_p0565c20║依止，猶如如來。復告文殊：阿難給侍我來二十餘年，
X85n1594_p0565c21║聞法受持，如瀉水置器。我今欲令受持是涅槃經，為
X85n1594_p0565c22║諸魔所惱，汝可持是大陀羅尼救護阿難。文殊受已，
X85n1594_p0565c23║至阿難所。魔王聞呪，即放阿難歸至佛所。佛於是三
X85n1594_p0565c24║入禪定，三出三告，乃云：以是因緣，我今安住常寂滅
X85n1594_p0566a01║光，名大涅槃。乃於寶床右脇而臥，於其中夜寂然無
X85n1594_p0566a02║聲，便般涅槃。迦葉遠來奔訃，金棺自開，即現雙足，出
X85n1594_p0566a03║於棺外。眾禮足已，還自入棺。爾時棺從座舉，高七多
X85n1594_p0566a04║羅樹，往返空中，化火三昧，須臾灰生，得舍利八斛四
X85n1594_p0566a05║斗。諸王爭取，有婆羅門以石瓶塗蜜，即共三分：一分
X85n1594_p0566a06║諸天，一分龍王，一分八國。○天上四塔。忉利城東照
X85n1594_p0566a07║明園、佛髮塔，城南麤澁園、佛衣塔，城西歡喜園、佛鉢
X85n1594_p0566a08║塔，城北駕御園、佛牙塔。人中四塔。生處塔，在迦毗羅
X85n1594_p0566a09║衛國林微園中。成道塔，在摩竭提國元吉樹下。轉法
X85n1594_p0566a10║輪塔，在波羅柰國鹿野苑中。涅槃塔，在拘夷那竭國
X85n1594_p0566a11║力士生地秀林雙樹間。
X85n1594_p0566a12║○阿難尊者結集三藏
X85n1594_p0566a13║佛滅度後，諸天王等，請迦葉言：法城欲頹，法幢欲倒，
X85n1594_p0566a14║當以大悲，建立佛法。迦葉受請，往須彌頂，擊大楗槌。
X85n1594_p0566a15║諸聖弟子，得神通者，皆來集會。迦葉告言：佛法欲滅，
X85n1594_p0566a16║眾生可愍，待結集竟，隨汝入滅。諸來聖眾，受教而住，
X85n1594_p0566a17║畢鉢羅窟。迦葉以天眼觀，惟有阿難，煩惱未盡，遂於
X85n1594_p0566a18║大眾中，牽出阿難言：汝結未盡，不應住此。阿難悲泣，
X85n1594_p0566a19║告迦葉言：我能有力，久可得道，但為侍佛，以阿羅漢
X85n1594_p0566a20║者，不能給侍，故留殘結，不盡斷爾。迦葉復告阿難：汝
X85n1594_p0566a21║有六種罪，應於僧中悔過。是時阿難，長跪合掌，依六
X85n1594_p0566a22║種罪懺悔。懺悔已，迦葉牽阿難出，語言：汝漏盡可來。
X85n1594_p0566a23║言訖，身閉窟門。阿難涕淚悲泣，求斷結惑，靡不精誠。
X85n1594_p0566a24║至於後夜，疲極偃息，頭未至枕，朗然得悟，三明六通，
X85n1594_p0566b01║作大阿羅漢。却至窟擊門曰：我漏已盡。迦葉言：汝若
X85n1594_p0566b02║漏盡，可縱神通，於戶鑰孔中入。阿難騰身入來，禮拜
X85n1594_p0566b03║僧足。迦葉手摩阿難頂，而告之言：我欲為汝，令汝得
X85n1594_p0566b04║道，汝勿嫌恨。時大眾請阿難陞座，結集法藏。阿難既
X85n1594_p0566b05║陞座已，未發言間，感得自身，相好如佛。是時大眾，疑
X85n1594_p0566b06║佛重起，或疑他方佛來，或疑阿難成佛，及發聲唱言：
X85n1594_p0566b07║如是我聞，一時佛住某處，與某眾俱。三疑俱遣，
X85n1594_p0566b08║○釋迦牟尼佛機緣
X85n1594_p0566b09║世尊初生時，一手指天，一手指他，周行七步，目顧四
X85n1594_p0566b10║方曰：天上天下，惟我獨尊。○世尊一日陞座，大眾集
X85n1594_p0566b11║定，文殊白椎曰：諦觀法王法，法王法如是。世尊便下
X85n1594_p0566b12║座。○世尊一日陞座，默然而坐。阿難白椎曰：請世尊
X85n1594_p0566b13║說法。世尊云：會中有二比丘犯律行，故我不說法。阿
X85n1594_p0566b14║難以他心通觀是比丘，遂乃遣出。世尊還復默然。阿
X85n1594_p0566b15║難又白：適來為二比丘犯律，是二比丘已遣出，世尊
X85n1594_p0566b16║何不說法？世尊云：吾誓不為二乘聲聞人說法。便下
X85n1594_p0566b17║座。○世尊一日陞座，迦葉白椎曰：世尊說法竟。便下
X85n1594_p0566b18║座。○世尊示隨色摩尼珠，問五方天王：此珠作何色？
X85n1594_p0566b19║時五方天王互說異色。世尊藏珠，復擡手曰：此珠作
X85n1594_p0566b20║何色？天王曰：佛手中無珠，何處有色？世尊曰：汝何迷
X85n1594_p0566b21║倒之甚？吾將世珠示之，便強說有青、黃、赤、白色。吾將
X85n1594_p0566b22║真珠示之，便總不知。時五方天王悉自悟道。○世尊
X85n1594_p0566b23║因黑氏梵志獻合歡梧桐花，佛召仙人放下著，梵志
X85n1594_p0566b24║放下左手一株花。佛又召仙人放下著，梵志又放下
X85n1594_p0566c01║右手一株花。佛又召仙人放下著，梵志曰：吾今兩手
X85n1594_p0566c02║俱空，更教放下箇甚麼？佛曰：吾非教汝放捨其花，汝
X85n1594_p0566c03║當放捨外六塵、內六根、中六識，一時捨却。無可捨處，
X85n1594_p0566c04║是汝放身命處。梵志於言下悟無生忍。○世尊因普
X85n1594_p0566c05║眼菩薩欲見普賢不可得見，乃至三度入定，徧觀三
X85n1594_p0566c06║千大千世界，覔普賢不可得見，而來白佛。佛曰：汝但
X85n1594_p0566c07║靜三昧中起一念便見普賢。於是普眼纔起一念，便
X85n1594_p0566c08║見普賢向空中乘六牙白象。○五通仙人問：世尊有
X85n1594_p0566c09║六通，我有五通，如何是那一通？佛召五通仙人，仙人
X85n1594_p0566c10║應諾。佛曰：那一通你問我。○世尊一日勅阿難：食時
X85n1594_p0566c11║將至，汝當入城持鉢。阿難應諾。世尊曰：汝既持鉢，須
X85n1594_p0566c12║依過去七佛儀式。阿難便問：如何是七佛儀式？世尊
X85n1594_p0566c13║召阿難，阿難應諾。世尊曰：持鉢去。○世尊因比丘問：
X85n1594_p0566c14║我於世尊法中見處即有，證處未是，世尊當何所示？
X85n1594_p0566c15║世尊曰：比丘某甲當何所示？是汝此問。○世尊因耆
X85n1594_p0566c16║婆善別音響，至一塚間見五髑髏，乃敲一髑髏問耆
X85n1594_p0566c17║婆：此生何處？曰：此生人道。又敲一曰：此生何處？曰：此
X85n1594_p0566c18║生天道。又別敲一問耆婆：此生何處？耆婆罔知生處。
X85n1594_p0566c19║○世尊因七賢女遊尸陀林，一女指屍曰：尸在這裏，
X85n1594_p0566c20║人在甚處去？一女曰：作麼作麼，諸姊諦觀。各各契悟。
X85n1594_p0566c21║感帝釋散花曰：惟願聖姊有何所須，我當終身供給。
X85n1594_p0566c22║女曰：我家四事七珍悉具足，惟要三般物：一要無根
X85n1594_p0566c23║樹子一株，二要無陰陽地一片，三要呌不響山谷一
X85n1594_p0566c24║所。帝釋曰：一切所須我悉有之，若三般物我實無有。
X85n1594_p0567a01║女曰：汝若無此，爭解濟人？帝釋罔措，遂同往白佛。佛
X85n1594_p0567a02║曰：憍尸迦！我諸弟子大阿羅漢不解此義，惟有諸大
X85n1594_p0567a03║菩薩乃解此義。○世尊因地布髮掩泥，獻花於然燈
X85n1594_p0567a04║佛。然燈見布髮處，遂約退眾，乃指地曰：此一方地，宜
X85n1594_p0567a05║建一梵剎。時眾中有一賢于長者，持標於指處插曰：
X85n1594_p0567a06║建梵剎竟。時諸天散花相讚。○世尊甞與阿難行次，
X85n1594_p0567a07║見一古佛塔，世尊便作禮。阿難曰：此是甚麼人塔？世
X85n1594_p0567a08║尊曰：過去諸佛塔。阿難曰：過去諸佛是甚麼人弟子？
X85n1594_p0567a09║世尊曰：是吾弟子。阿難曰：應當如是。○世尊因自恣
X85n1594_p0567a10║日，文殊三處過夏。迦葉欲白椎擯出，纔拈椎，乃見百
X85n1594_p0567a11║千萬億文殊。迦葉盡其神力，椎不能舉。世尊遂問迦
X85n1594_p0567a12║葉：汝擬擯那箇文殊？迦葉無對。○城東有一老母，與
X85n1594_p0567a13║佛同生，不欲見佛。每見佛來，即便迴避。雖然如此，回
X85n1594_p0567a14║顧東西，總皆是佛。遂以手掩面，乃至十指掌中，總皆
X85n1594_p0567a15║是佛。○世尊因文殊至諸佛集處，值諸佛各還本處。
X85n1594_p0567a16║惟有一女人，近於佛座，而入三昧。文殊乃白佛：云何
X85n1594_p0567a17║此人得近佛，而我不得？佛告文殊：汝但覺此女，令從
X85n1594_p0567a18║三昧起，汝自問之。文殊繞女人三匝，鳴指一下，乃托
X85n1594_p0567a19║至梵天，盡其神力，而不能出。世尊曰：假使百千文殊，
X85n1594_p0567a20║亦出此女人定不得。下方過四十二恒河沙國土，有
X85n1594_p0567a21║罔明菩薩能出此女人定。須臾，罔明大士從地湧出，
X85n1594_p0567a22║作禮世尊。世尊勅罔明出，罔明却至女子前，鳴指一
X85n1594_p0567a23║下，女子於是從定而出。○殃崛摩羅因持鉢至一長
X85n1594_p0567a24║者門，其家婦人正值產難。長者曰：瞿曇弟子，汝為至
X85n1594_p0567b01║聖，當有何法能免產難？殃崛語長者曰：我乍入道，不
X85n1594_p0567b02║知此法。待我回問世尊，却來相報。及返，具事白佛。佛
X85n1594_p0567b03║告殃崛：汝速去報言：我從賢聖法來，未曾殺生。殃崛
X85n1594_p0567b04║奉佛語，疾往告之。其婦得聞，當時分娩。○世尊一日
X85n1594_p0567b05║因文殊在門外立，乃曰：文殊，文殊，何不入門來？文殊
X85n1594_p0567b06║曰：我不見一法在門外，何以教我入門？○無邊身菩
X85n1594_p0567b07║薩將竹杖量世尊頂，丈六了，又丈六量到梵天，不見
X85n1594_p0567b08║世尊頂，乃擲下竹杖，合掌說偈云：虗空無有邊，佛功
X85n1594_p0567b09║德亦然。若有能量者，窮劫不可盡。○世尊因乾闥婆
X85n1594_p0567b10║王獻樂，其時山河大地皆作琴聲，迦葉起作舞。王
X85n1594_p0567b11║問：迦葉豈不是阿羅漢？諸漏已盡，何更有餘習？佛
X85n1594_p0567b12║曰：實無餘習，莫謗法也。王又撫琴三徧，迦葉亦三度
X85n1594_p0567b13║作舞。王曰：迦葉作舞，豈不是習？佛曰：實不曾作舞。王
X85n1594_p0567b14║曰：世尊何得妄語？佛曰：不妄語。汝撫琴，山河大地木
X85n1594_p0567b15║石盡作琴聲，豈不是？王曰：是。佛曰：迦葉亦復如是，所
X85n1594_p0567b16║以實不曾作舞。王乃信受。○世尊在第六天說大集
X85n1594_p0567b17║經，勅他方此土人間天上一切獰惡鬼神悉皆輯會，
X85n1594_p0567b18║受佛付囑擁護正法。設有不赴者，四天門王飛熱鐵
X85n1594_p0567b19║輪追之令集。既集會已，無有不順佛勅者，各發弘誓
X85n1594_p0567b20║擁護正法。惟有一魔王謂世尊曰：瞿曇！我待一切眾
X85n1594_p0567b21║生成佛，盡眾生界空，無有眾生名字，我乃發菩提心。
X85n1594_p0567b22║○世尊因調達謗佛生身入地獄，遂令阿難問：你在
X85n1594_p0567b23║地獄中安否？曰：我雖在地獄，如三禪天樂。佛又令問：
X85n1594_p0567b24║你還求出否？曰：我待世尊來便出。阿難曰：佛是三界
X85n1594_p0567c01║導師，豈有入地獄分？調達曰：佛既無入地獄分，我豈
X85n1594_p0567c02║有出地獄分？○世尊因文殊忽起法見，佛見被世尊
X85n1594_p0567c03║威神攝向二鐵圍山。○世尊因靈山會上五千比丘
X85n1594_p0567c04║得四禪定，具五神通，未得法忍，以宿命智通各各自
X85n1594_p0567c05║見殺父害母及諸重罪，於自心內各各懷疑，於甚深
X85n1594_p0567c06║法不能證入。於是文殊承佛神力，遂手握利劍持逼
X85n1594_p0567c07║如來。世尊乃謂文殊曰：住！住！不應作逆，勿得害吾，吾
X85n1594_p0567c08║必被害，為善被害。文殊師利！爾從本已來無有我人，
X85n1594_p0567c09║但以內心見有我人，內心起時我必被害，即名為害。
X85n1594_p0567c10║於是五百比丘自悟本心如夢如幻，於夢幻中無有
X85n1594_p0567c11║我人乃至能生所生父母。於是五百比丘同讚嘆曰：
X85n1594_p0567c12║文殊大智士，深達法源底。自手握利劍，持逼如來身。
X85n1594_p0567c13║如劍佛亦爾，一相無有二。無相無所生，是中云何殺？
X85n1594_p0567c14║○世尊因外道問：不問有言，不問無言。世尊良久，外
X85n1594_p0567c15║道嘆曰：世尊大慈大悲，開我迷雲，令我得入。作禮而
X85n1594_p0567c16║去。阿難白佛：外道得何道理，稱讚而去？世尊曰：如世
X85n1594_p0567c17║良馬，見鞭影而行。○世尊因波斯匿王問：勝義諦中
X85n1594_p0567c18║有世俗諦否？若言無，智不應二。若言有，智不應一。一
X85n1594_p0567c19║二之義，其義云何？佛言：大王！汝於過去龍光佛時，曾
X85n1594_p0567c20║問此義：我今無說，汝今無聽。無說無聽，是為一義二
X85n1594_p0567c21║義。○世尊因外道問：昨日說何法？世尊曰：說定法。外
X85n1594_p0567c22║道曰：今日說何法？曰：不定法。外道曰：昨日說定法，今
X85n1594_p0567c23║日何說不定法？世尊曰：昨日定，今日不定。○世尊因
X85n1594_p0567c24║有異學問：諸法是常耶？世尊不對。又問：諸法是無常
X85n1594_p0568a01║耶？世尊亦不對。異學曰：世尊具一切智，何不對我？世
X85n1594_p0568a02║尊曰：汝之所問，皆為戲論。○世尊甞在尼俱律樹下
X85n1594_p0568a03║坐次，因二商人問：世尊還見車過否？曰：不見。還聞否？
X85n1594_p0568a04║曰：不聞。莫禪定否？曰：不禪定。莫睡眠否？曰：不睡眠。商
X85n1594_p0568a05║人乃嘆曰：善哉！善哉！世尊乃覺而不見。○世尊因長
X85n1594_p0568a06║爪梵志索論義，預約曰：我義若墮，當斬首以謝。世尊
X85n1594_p0568a07║曰：汝義以何為宗？志曰：我以一切不受為宗。世尊曰：
X85n1594_p0568a08║是見受否？志拂袖而去。行至中路有省，乃嘆曰：我義
X85n1594_p0568a09║兩處負墮：是見若受，負門處麤；是見不受，負門處細。
X85n1594_p0568a10║一切人天二乘不知我義墮處，惟有世尊諸大菩薩
X85n1594_p0568a11║知我義墮。回至世尊前曰：我義兩處負墮，故當斬首
X85n1594_p0568a12║以謝。世尊曰：我法中無如是事，汝當回心向道。於是
X85n1594_p0568a13║同五百徒眾，一時投佛出家，證阿羅漢。○世尊一日
X85n1594_p0568a14║坐次，見二人舁猪過，乃問：這箇是甚麼？曰：佛具一切
X85n1594_p0568a15║智，猪子也不識。世尊曰：也須問過。○世尊臨入涅槃，
X85n1594_p0568a16║文殊大士請佛再轉法輪。世尊咄曰：文殊！吾四十九
X85n1594_p0568a17║年住世，未曾說一字。汝請吾再轉法輪，是吾曾轉法
X85n1594_p0568a18║輪耶？○世尊於涅槃會上，以手摩胸，告眾曰：汝等善
X85n1594_p0568a19║觀吾紫磨金色之身，瞻仰取足，勿令後悔。若謂吾滅
X85n1594_p0568a20║度，非吾弟子；若謂吾不滅度，亦非吾弟子。○世尊至
X85n1594_p0568a21║拘尸那城，告諸大眾：吾今背痛，欲入涅槃。即往娑羅
X85n1594_p0568a22║雙樹下，泊然示寂。復從棺起，為母說法，并說無常偈
X85n1594_p0568a23║曰：諸行無常，是生滅法。生滅滅已，寂滅為樂。時諸弟
X85n1594_p0568a24║子即以香薪競茶毗之，燼後金棺如故。大眾即於佛
X85n1594_p0568b01║前，以偈讚曰：凡俗諸猛熾，何能致火爇？請尊三昧火，
X85n1594_p0568b02║闍維金色身。時金棺從座而舉，高七多羅樹，往返空
X85n1594_p0568b03║中，化火三昧。須臾灰生，得舍利八斛四斗。
X85n1594_p0568b04║○諸菩薩羅漢機緣
X85n1594_p0568b05║文殊菩薩一日令善財採藥，曰：不是藥者採將來。善
X85n1594_p0568b06║財徧觀大地，無不是藥。却來白曰：無不是藥者。殊曰：
X85n1594_p0568b07║是藥者採將來。善財遂於地上拈一莖草，度與文殊。
X85n1594_p0568b08║殊接得示眾曰：此藥亦能殺人，亦能活人。○文殊問
X85n1594_p0568b09║菴提遮女曰：生以何為義？女曰：生以不生生為生義。
X85n1594_p0568b10║曰：如何是生以不生生為生義？女曰：若能明知地水
X85n1594_p0568b11║火風四緣未甞自得，有所和合而能隨其所宜，是為
X85n1594_p0568b12║生義。曰：死以何為義？女曰：死以不死死為死義。曰：如
X85n1594_p0568b13║何是死以不死死為死義？女曰：若能明知地水火風
X85n1594_p0568b14║四緣未甞自得，有所離散而能隨其所宜，是為死義。
X85n1594_p0568b15║○菴提遮女問文殊曰：明知生是不生之理，為何却
X85n1594_p0568b16║被生死之所流轉？殊曰：其力未充。○文殊甞謂善住
X85n1594_p0568b17║意天子曰：汝今若能違背諸佛，毀謗法僧，吾即將同
X85n1594_p0568b18║汝如是梵行。天子曰：大士！今何故復如是語？殊曰：天
X85n1594_p0568b19║子！如汝意者，以何為佛？天子曰：如如法界，我言是佛。
X85n1594_p0568b20║殊曰：天子！於汝意云何？如如法界可染著乎？曰：弗也。
X85n1594_p0568b21║殊曰：以是義故，我如是說。汝今若能背毀佛法僧，吾
X85n1594_p0568b22║將同汝如是梵行。○善住天子白文殊：可共俱往如
X85n1594_p0568b23║來之所，咨受未聞，亦同此時如法問難。殊曰：爾莫分
X85n1594_p0568b24║別取著如來。天子曰：如來今在何所，令我莫著？殊曰：
X85n1594_p0568c01║祇在目前。天子曰：若如是者，我何不見？殊曰：爾若一
X85n1594_p0568c02║切不見，是名真見如來。天子曰：若見在前，云何戒我
X85n1594_p0568c03║莫取著如來？殊曰：爾今見前何有？天子曰：有虗空界。
X85n1594_p0568c04║殊曰：如來者，虗空界。是故虗空界者，即是如來。此中
X85n1594_p0568c05║無有一物可分別者。○維摩會上三十二菩薩，各說
X85n1594_p0568c06║不二法門。文殊曰：我於一切法，無言無說，無示無識，
X85n1594_p0568c07║離諸問答，是為菩薩入不二法門。於是文殊又問維
X85n1594_p0568c08║摩：仁者當說何等是菩薩入不二法門？維摩默然。文
X85n1594_p0568c09║殊讚曰：乃至無有語言文字，是菩薩真入不二法門。
X85n1594_p0568c10║○善財參五十三員善知識，末後到彌勒閣前，見樓
X85n1594_p0568c11║閣門閉，瞻仰讚歎。見彌勒從別處來，善財作禮曰：願
X85n1594_p0568c12║樓閣門開，令我得入。彌勒尋至善財前，彈指一聲，樓
X85n1594_p0568c13║閣門開。善財已入，閣門即閉。見百千萬億樓閣，一一
X85n1594_p0568c14║樓閣有一彌勒，領諸眷屬并一善財而立其前。○須
X85n1594_p0568c15║菩提尊者在巖中宴坐，諸天雨花讚嘆。者曰：空中雨
X85n1594_p0568c16║花讚嘆，復是何人？云何讚嘆？天曰：我是梵天，敬重尊
X85n1594_p0568c17║者善說般若。者曰：我於般若未甞說一字，云何讚嘆？
X85n1594_p0568c18║天曰：如是尊者無說，我乃無聞。無說無聞，是真說般
X85n1594_p0568c19║若。○須菩提一日說法次，帝釋雨花。提問：此花從天
X85n1594_p0568c20║得耶？從地得耶？從人得耶？釋曰：弗也。提曰：從何得耶？
X85n1594_p0568c21║釋乃舉手。提曰：如是，如是。○無厭足王入大寂定，乃
X85n1594_p0568c22║勅有情無情皆順於王。若有一物不順於王，即入大
X85n1594_p0568c23║寂定不得。○舍利弗因入城，遙見月上女出城。舍利
X85n1594_p0568c24║弗心口思惟：此姊見佛否？知得忍不得忍否？我當問
X85n1594_p0569a01║之。纔近便問：大姊往甚麼處去？女曰：如舍利弗與麼
X85n1594_p0569a02║去。弗曰：我方入城，汝方出城，何言如我恁麼去？女曰：
X85n1594_p0569a03║諸佛弟子當依何住？弗曰：諸佛弟子依大涅槃而住。
X85n1594_p0569a04║女曰：諸佛弟子既依大涅槃而住，我亦如舍利弗與
X85n1594_p0569a05║麼去。○舍利弗問須菩提：夢中說六波羅蜜與覺時
X85n1594_p0569a06║同異？提曰：此義深遠，吾不能說。會中有彌勒大士，汝
X85n1594_p0569a07║往彼問。舍利弗問彌勒，彌勒曰：誰是彌勒？誰名彌勒？
X85n1594_p0569a08║○舍利弗問天女曰：何以不轉女身？女曰：我從十二
X85n1594_p0569a09║年來求女人相，了不可得，當何所轉？即時天女以神
X85n1594_p0569a10║通力變舍利弗，令如天女。女自化身如舍利弗，乃問
X85n1594_p0569a11║言：何以不轉女身？舍利弗以天女像而答言：我今不
X85n1594_p0569a12║知云何轉面而變為女身？○鴦崛魔羅尊者未出家
X85n1594_p0569a13║時，外道受教為憍尸迦，欲登王位，用千人拇指為花
X85n1594_p0569a14║冠，已得九百九十九，惟欠一指，遂欲殺母取指。時佛
X85n1594_p0569a15║在靈山，以天眼觀之，乃作沙門，在鴦崛前。鴦崛遂釋
X85n1594_p0569a16║母，欲殺佛。佛徐行，鴦崛急行，追之不及，乃喚曰：瞿曇，
X85n1594_p0569a17║住！住！佛告曰：我住久矣，是汝不住。鴦崛聞之，心忽開
X85n1594_p0569a18║悟，遂棄刃投佛出家。○障蔽魔王領諸眷屬一千年，
X85n1594_p0569a19║隨金剛齊菩薩覔起處不得。忽一日得見，乃問曰：汝
X85n1594_p0569a20║當依何而住？我一千年覔汝起處不得。齊曰：我不依
X85n1594_p0569a21║有住而住，不依無住而住，如是而住。○那叱太子析
X85n1594_p0569a22║骨還父，析肉還母，然後現本身，運大神力，為父母說
X85n1594_p0569a23║法。○廣額屠兒於涅槃會上放下屠刀，立地成佛，自
X85n1594_p0569a24║云：是賢劫千佛一數。
X85n1594_p0569b01║（丙辰）初祖大迦葉傳法阿難
X85n1594_p0569b02║摩訶迦葉，摩竭陀國人。姓婆羅門，父號飲澤，母號香
X85n1594_p0569b03║至。過去世為鍛金師，善明金性，使其柔伏。甞於久遠
X85n1594_p0569b04║劫中，毗婆尸佛入涅槃後，四眾起塔，塔中像面上金
X85n1594_p0569b05║色，有少缺壞。時有貧女，將金珠往金師所，請飾佛面。
X85n1594_p0569b06║既而因共發願：願我二人，世世為無姻夫妻。繇是因
X85n1594_p0569b07║緣，九十一劫，身皆金色。及此世，與紫金光尼復為夫
X85n1594_p0569b08║婦。梵語迦葉波，此云飲光勝尊，蓋以金色為號。然夫
X85n1594_p0569b09║婦皆清淨自居，無世間想。旋復出家，冀度諸有。佛於
X85n1594_p0569b10║眾中，稱嘆第一。後因拈花因緣付法，有外道問：如何
X85n1594_p0569b11║是我我？迦葉曰：覔我者是汝我。外道曰：這箇是我我，
X85n1594_p0569b12║師我何在？迦葉曰：汝問我覔。一日踏泥次，有一沙彌
X85n1594_p0569b13║問：尊者何得自為？迦葉曰：我若不為，誰為我為？佛涅
X85n1594_p0569b14║槃時，迦葉告眾曰：佛已茶毗，金剛舍利，非吾等事。宜
X85n1594_p0569b15║結集法藏，無令斷絕。結集既畢，迦葉自念衰老，宜入
X85n1594_p0569b16║定於雞足山，以待彌勒。乃召阿難言：我今不久世間，
X85n1594_p0569b17║今將正法付囑於汝，汝當護持，聽吾偈曰：法法本來
X85n1594_p0569b18║法，無法無非法。何於一法中，有法有不法。偈已，阿難
X85n1594_p0569b19║作禮奉命。迦葉念如來舍利皆在，諸天凌虗，徧至塔
X85n1594_p0569b20║廟，禮已而還。復以夙約往辭阿闍世王，遂杳然入雞
X85n1594_p0569b21║足山，席草而坐。自念：今我被糞掃服，持僧伽黎，必經
X85n1594_p0569b22║五十七俱胝，六十百千歲，至於彌勒出世，終不致壞。
X85n1594_p0569b23║乃語山曰：若阿闍世王及阿難來，汝當為開。去已復
X85n1594_p0569b24║合。阿闍世王知迦葉已入雞足山，乃請阿難同往。山
X85n1594_p0569c01║果為開，見迦葉入定儼然。王禮拜訖，欲以香薪茶毗。
X85n1594_p0569c02║阿難曰：未可燔也。大迦葉方以禪定持身，俟慈氏下
X85n1594_p0569c03║生，乃般涅槃。王聞驚嘆，與阿難禮辭，山合如故。當此
X85n1594_p0569c04║土周孝王五年丙辰也。
X85n1594_p0569c05║
X85n1594_p0569c06║佛祖綱目卷第三