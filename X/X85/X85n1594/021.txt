X85n1594_p0583b10║
X85n1594_p0583b11║
X85n1594_p0583b12║
X85n1594_p0583b13║佛祖綱目卷第二十一（秋字號）
X85n1594_p0583b14║
X85n1594_p0583b15║甲子（漢安帝延光三年起）丙寅（順帝永建元年）壬申（改陽嘉）丙子（改永和）
X85n1594_p0583b16║壬午（改漢安）甲申（改建庸）乙酉（冲帝永嘉元年）丙戌（質帝本初元年）丁
X85n1594_p0583b17║亥（桓帝建和元年）庚寅（改和平）辛卯（改元嘉）癸巳（改永興）乙未（改永
X85n1594_p0583b18║壽）戊戌（改延熹）丁未（改永康）戊申（靈帝建寧元年）壬子（改嘉平）戊
X85n1594_p0583b19║午（改光和）癸亥（漢靈帝光和六年止）
X85n1594_p0583b20║戊子，安息國沙門安清，字世高，至京譯經。庚戌，
X85n1594_p0583b21║譯成九十五部，凡一百一十五卷。辛亥，清至廬
X85n1594_p0583b22║山，有䢼亭廟，神甚靈會，三十餘船，奉牲請福。神
X85n1594_p0583b23║輒降語曰：舟有沙門，可與請來。客請清至，神復
X85n1594_p0583b24║降語曰：吾昔與子俱出家學道，吾好施而多嗔，
X85n1594_p0583c01║今為廟神，壽盡旦夕，復恐墮地獄。吾有縑千段，
X85n1594_p0583c02║并雜寶物，可為立法營塔，使生善處。清使出形，
X85n1594_p0583c03║神現大蟒，悲淚如雨。清取絹物，辭別而去。清至
X85n1594_p0583c04║豫章，為建大安寺（因安得名），乃江淮建塔之始也。俄
X85n1594_p0583c05║而神逝，報云：得生善處。後人於山西澤中，見死
X85n1594_p0583c06║蟒頭尾數里。今潯陽縣有大蛇村存焉。
X85n1594_p0583c07║（乙巳）二十二祖摩拏羅傳法鶴勒那
X85n1594_p0583c08║摩拏羅，姓剎帝利，父常自在。王年三十，遇婆修盤頭，
X85n1594_p0583c09║遂出家，傳法至西印度。彼國王名得度，瞿曇種族，事
X85n1594_p0583c10║佛精進。一日，於行道處忽現一塔，高一尺四寸，其色
X85n1594_p0583c11║青玄，眾莫能舉。王即大會梵行、禪觀、呪術三眾，問塔
X85n1594_p0583c12║所繇，眾莫能知。摩拏羅曰：此塔阿育王所造佛舍利
X85n1594_p0583c13║塔也，四面示相，前則尸毗王割股飼鷹救鴿，後則慈
X85n1594_p0583c14║力王剜身燃燈，左則薩埵太子投崖飼虎，右則月光
X85n1594_p0583c15║王捐捨寶首，四面皆是釋迦世尊宿世修道之跡。今
X85n1594_p0583c16║王有緣，故出現耳。言已舉之。王大悅，遂謂摩拏羅曰：
X85n1594_p0583c17║敢問法要？答曰：佛法能具七事，去三物乃可學。王問：
X85n1594_p0583c18║三物、七事為何？答曰：所去三物，貪、嗔、癡；所具七事，大
X85n1594_p0583c19║慈、歡喜、無我、勇猛、饒益、降魔、無證人。所以明了不明
X85n1594_p0583c20║了，以此耳。王聞已曰：至聖難逢，世樂非久。即傳位太
X85n1594_p0583c21║子，出家七日而證四果。拏羅深加慰誨曰：汝居此國，
X85n1594_p0583c22║善自度人。今異域有大法器，吾當往化。得度曰：師應
X85n1594_p0583c23║跡十方，動念當至，寧勞往耶？拏羅於是焚香，遙語月
X85n1594_p0583c24║支國鶴勒那比丘曰：汝教導鶴眾，道果將證，宜自知
X85n1594_p0584a01║之。時勒那為彼國王寶印說修多羅偈，忽覩異香成
X85n1594_p0584a02║穗。王曰：是何祥也？曰：西印土摩拏羅尊者將至，此信
X85n1594_p0584a03║香也。王與勒那俱西嚮作禮，拏羅亦以手東嚮三點
X85n1594_p0584a04║於地答之。即辭得度，與其具通眾凌虗而往。勒那與
X85n1594_p0584a05║寶印迎拏羅至王宮供養。異日，勒那問曰：我止林間，
X85n1594_p0584a06║已經九白（印土以一年為一白）。有弟子龍子者，幼而聰慧。我於
X85n1594_p0584a07║三世推窮，莫知其本。拏羅曰：此子於第五劫中生玅
X85n1594_p0584a08║喜國婆羅門家，曾以旃檀施於佛宇，作槌撞鐘，受報
X85n1594_p0584a09║聰敏，為眾欽仰。又問：我有何緣而感鶴眾？拏羅曰：汝
X85n1594_p0584a10║第四劫中甞為比丘，當赴會龍宮。汝諸弟子咸欲隨
X85n1594_p0584a11║從。汝觀五百眾中，無有一人堪任玅供。時諸弟子曰：
X85n1594_p0584a12║師甞說法，於食等者，於法亦等。今既不然，何聖之有？
X85n1594_p0584a13║汝即令赴會。坐是濫食，報為羽族。師弟夙緣，故今相
X85n1594_p0584a14║隨。勒那曰：以何方便令彼解脫？拏羅曰：吾有無上法
X85n1594_p0584a15║寶，汝當聽受，化未來際。說偈曰：心隨萬境轉，轉處實
X85n1594_p0584a16║能幽。隨流認得性，無喜亦無憂。鶴眾聞偈，飛鳴而去。
X85n1594_p0584a17║拏羅即踴身空中，呈十八變。返座指地，發一神泉。復
X85n1594_p0584a18║說偈曰：心地清淨泉，能潤於一切。從地而湧出，徧滿
X85n1594_p0584a19║十方際。偈已，泊然寂滅。勒那與寶印王建塔以奉全
X85n1594_p0584a20║身。當此土漢桓帝十九年乙巳也。
X85n1594_p0584a21║
X85n1594_p0584a22║佛祖綱目卷第二十一