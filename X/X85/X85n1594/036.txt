X85n1594_p0704b01║
X85n1594_p0704b02║
X85n1594_p0704b03║
X85n1594_p0704b04║佛祖綱目卷第三十六（雨字號）
X85n1594_p0704b05║
X85n1594_p0704b06║甲子（宋仁宗天聖二年起）壬申（改明道）甲戌（改景祐）戊寅（改寶元）庚
X85n1594_p0704b07║辰（改康定）辛巳（改慶曆）己丑（改皇祐）甲午（改至和）丙申（改嘉祐）
X85n1594_p0704b08║甲辰（英宗治平元年）戊申（神宗熙寧元年）戊午（改元豐）癸亥（元豐六年止）
X85n1594_p0704b09║（甲子）楚圓謁洪諲禪師
X85n1594_p0704b10║楚圓住南原三年，棄去，謁洪諲。諲首山高弟，衲子非
X85n1594_p0704b11║人類精奇，無敢登其門者。住山三十年，門弟子氣吞
X85n1594_p0704b12║諸方。圓髮長不剪，弊衣楚音，通謁稱法侄，一眾大笑。
X85n1594_p0704b13║諲遣童子問：長老誰之嗣？圓仰視屋曰：親見汾陽來。
X85n1594_p0704b14║諲杖而出，顧見頎然，問曰：汾州有西河獅子，是否？圓
X85n1594_p0704b15║指其後絕呌曰：屋倒矣。童子返走，諲回顧相矍鑠。圓
X85n1594_p0704b16║地坐，脫隻履而視之。諲老忘所問，又失圓所在。圓徐
X85n1594_p0704b17║起整衣，且行且語曰：見面不如聞名。遂去。諲遣人追
X85n1594_p0704b18║之，不可，嘆曰：汾州乃有此兒耶？○宗道者，得法重顯，
X85n1594_p0704b19║超放自如，往來舒蘄間。性嗜酒，無日不醉，村民愛敬
X85n1594_p0704b20║之，每餉以醇醪。一日方入浴，有送榼者至，乃裸而出，
X85n1594_p0704b21║接酒竟去。甞散衣下山，有逆而問者曰：如何是道者
X85n1594_p0704b22║家風？宗曰：袈裟褁草鞋。曰：意旨如何？宗曰：赤脚下桐
X85n1594_p0704b23║城。○陳瓘，字瑩中，號了翁，南劍人。性閑雅，與物無競。
X85n1594_p0704b24║初尚雜華，頗有所詣。及會明智叩天台宗旨，忽有契
X85n1594_p0704c01║悟。其謫居海上，未甞有不滿意，惟尅念西歸。後謁惟
X85n1594_p0704c02║清，執見聞以求解。會清曰：執解為宗，何日偶諧？瓘乃
X85n1594_p0704c03║開悟，寄清偈曰：書堂兀兀萬幾休，日暖風柔草木幽。
X85n1594_p0704c04║誰識二千年底事，如今只在眼睛頭。
X85n1594_p0704c05║○汾州善昭禪師示寂（首山念法嗣，臨濟第六世。）
X85n1594_p0704c06║善。昭住汾陽，儼臨人天，足不越閫者三十年。天聖二
X85n1594_p0704c07║年，龍德府尹李侯因與昭有舊，專使請主承天，使者
X85n1594_p0704c08║三至不赴。受罸復至，曰：必欲得師俱往，不然有死而
X85n1594_p0704c09║已。昭笑曰：老病業已不出山，借往當先後之，何必俱
X85n1594_p0704c10║耶？使者曰：師諾，則先後惟所擇。昭乃令設饌，俶裝告
X85n1594_p0704c11║眾曰：老僧去也，誰人隨得？一僧出曰：某甲隨得。曰：汝
X85n1594_p0704c12║日行幾里？曰：五十里。曰：汝隨我不得。又一僧曰：某甲
X85n1594_p0704c13║日行七十里。曰：汝亦隨我不得。侍者曰：某甲隨得，但
X85n1594_p0704c14║和尚到處即到。曰：汝乃隨得老僧。復顧使者曰：吾先
X85n1594_p0704c15║行矣。停箸而化，侍者即立化於側，壽七十八。
X85n1594_p0704c16║（乙丑）楚圓禪師開法道吾
X85n1594_p0704c17║定林沙門本延，有道行，雅為士大夫所信敬。洪諲見
X85n1594_p0704c18║延，稱楚圓知見可興臨濟。會道吾虗席，延白郡守，請
X85n1594_p0704c19║圓主之。示眾，先寶應曰：第一句薦得，堪與祖佛為師；
X85n1594_p0704c20║第二句薦得，堪與人天為師；第三句薦得，自救不了。
X85n1594_p0704c21║道吾則不然，第一句薦得，和泥合水；第二句薦得，無
X85n1594_p0704c22║繩自縛；第三句薦得，四稜著地。所以道：起也，海晏河
X85n1594_p0704c23║清，行人避路；住也，乾坤失色，日月無光。汝輩向什麼
X85n1594_p0704c24║處出氣？良久，曰：道吾為汝出氣。乃噓一聲，卓拄杖而
X85n1594_p0705a01║起。又曰：道吾打鼓，四大部洲同參。拄杖橫也，挑掛乾
X85n1594_p0705a02║坤大地；鉢盂覆也，蓋却恒沙世界。且問汝輩向何處
X85n1594_p0705a03║安身立命？若也知之，北俱盧州喫粥喫飯；若也不知，
X85n1594_p0705a04║長連床上喫粥喫飯。大道谷泉南歸，放浪湘中，聞圓
X85n1594_p0705a05║住道吾，往省覲。圓曰：白雲橫谷口，道人何處來？泉左
X85n1594_p0705a06║右顧，曰：夜來何處火，燒出古人墳？圓呵曰：未在，更道。
X85n1594_p0705a07║泉乃作虎聲。圓以坐具摵之，泉接住，推圓置禪床上，
X85n1594_p0705a08║圓亦作虎聲。泉大笑，曰：我見七十餘員善知識，今日
X85n1594_p0705a09║始遇作。家山有湫，毒龍所蟄，墮葉觸波，必雷雨連日，
X85n1594_p0705a10║過者不敢喘。一日，泉與圓暮歸，時秋暑，捉圓衣，曰：可
X85n1594_p0705a11║同浴。圓掣肘徑去。於是，泉解衣躍入，霹𮦷隨至，腥風
X85n1594_p0705a12║吹雨，林木振搖。圓蹲草中，意泉死矣。須臾晴霽，忽引
X85n1594_p0705a13║頸出波間，曰：㘞！
X85n1594_p0705a14║（丙寅）慧覺禪師住瑯琊
X85n1594_p0705a15║慧覺，西洛人。弱冠扶父衡陽太守櫬歸洛，過澧陽藥
X85n1594_p0705a16║山古剎，宛若舊居，遂出家薙染。游方參問，得法汾陽，
X85n1594_p0705a17║應緣滁水，住瑯琊山。上堂：見聞覺知，俱為生死之因。
X85n1594_p0705a18║見聞覺知，正是解脫之本。譬如獅子返躑，南北東西，
X85n1594_p0705a19║且無定止。汝等諸人，若也不會，且莫辜負釋迦老子。
X85n1594_p0705a20║吽！吽！上堂：汝等諸人，在我這裏過夏，與你點出五般
X85n1594_p0705a21║病：一不得向萬里無寸草處去，二不得孤峰獨宿，三
X85n1594_p0705a22║不得張弓架箭，四不得物外安身，五不得滯於生殺。
X85n1594_p0705a23║何故？一處有滯，自救難為。五處若通，方名導師。汝等
X85n1594_p0705a24║諸人，若到諸方，遇明眼作者，與我通箇消息，貴得祖
X85n1594_p0705b01║風不墜。若是常徒，即便𥨊息。何故？躶形國裏誇服飾，
X85n1594_p0705b02║想君太煞不知時。上堂：山僧因看華嚴？金師子章第
X85n1594_p0705b03║九繇心迴轉善成門，又釋曰：如一尺之鏡，納重重之
X85n1594_p0705b04║影象。若然者，道有也得，道無也得，道非亦得，道是亦
X85n1594_p0705b05║得。雖然如是，更須知有拄杖頭上一竅。若也不會，拄
X85n1594_p0705b06║杖子穿燈籠，入佛殿，撞著釋迦，磕倒彌勒，露柱拊掌，
X85n1594_p0705b07║呵呵大笑。你且道笑箇甚麼？卓拄杖，下座。上堂，拈拄
X85n1594_p0705b08║杖曰：盤山道，向上一路滑。南院道，壁立千仞嶮。臨濟
X85n1594_p0705b09║道，石火電光鈍。瑯琊有定乾坤底句，各各高著眼，高
X85n1594_p0705b10║著眼。卓拄杖，下座。覺與雪竇同時唱道，時謂二甘露
X85n1594_p0705b11║門。
X85n1594_p0705b12║（丁卯）義懷禪師開法鐵佛
X85n1594_p0705b13║義懷辭重，顯久無耗。有僧自淮上來，謂顯曰：懷出世
X85n1594_p0705b14║鐵佛矣。顯使誦提唱之語曰：譬如鴈過長空，影沉寒
X85n1594_p0705b15║水，鴈無遺蹤之意，水無留影之心。若能如是，方解向
X85n1594_p0705b16║異類中行，不用續鳬截鶴，夷嶽盈壑。放行也，百醜千
X85n1594_p0705b17║拙；收來也，欒欒拳拳。用之，則敢與八大龍王鬪富；不
X85n1594_p0705b18║用，都來不直半文錢。顯大稱賞，以為類己，先使慰撫
X85n1594_p0705b19║之，懷乃敢通門人之禮。上堂：髑髏常干世界，鼻孔摩
X85n1594_p0705b20║觸家風，芭蕉聞雷開，葵花隨日轉。諸仁者！芭蕉聞雷
X85n1594_p0705b21║開，還有耳麼？葵花隨日轉，還有眼麼？若也會得，西天
X85n1594_p0705b22║即是此土；若也不會，七九六十三收。示眾：古人云：五
X85n1594_p0705b23║蘊山頭一段空，同門出入不相逢，無量劫來賃屋住，
X85n1594_p0705b24║到頭不識主人翁。有老宿拈云：既不識他，當初問甚
X85n1594_p0705c01║麼人賃？恁麼拈也太遠在。何故？須知死人路上有活
X85n1594_p0705c02║人出身處，活人路上死人無數。那箇是活人路上死
X85n1594_p0705c03║人無數？那箇是死人路上活人出身處？若撿點得分
X85n1594_p0705c04║明，拈却炙脂帽子，脫却鶻突布衫。舉：金剛經云：若見
X85n1594_p0705c05║諸相非相，即見如來。法眼云：若見諸相非相，即不見
X85n1594_p0705c06║如來。懷曰：若見諸相非相，眼在甚麼處？此語有兩負
X85n1594_p0705c07║門。室中問僧：無手人能行拳，無舌人解言語，忽然無
X85n1594_p0705c08║手人打無舌人，無舌人道箇甚麼？
X85n1594_p0705c09║○大陽警玄禪師入寂（梁山觀法嗣，曹洞第六世。）
X85n1594_p0705c10║警玄住大陽，足不越限，脇不至席者五十年。天聖丙
X85n1594_p0705c11║寅七月日陞座辭眾，又三日以偈寄侍郎王曙曰：吾
X85n1594_p0705c12║年八十五，修因至於此。問我歸何處，頂相終難覩。停
X85n1594_p0705c13║筆而化。○平侍者預大陽之室有年，雖盡得其旨，惟
X85n1594_p0705c14║以生滅為己任，擠陷同列，忌出其右者。慧覺、法遠居
X85n1594_p0705c15║眾時，汾陽令探大陽宗旨，延嘆曰：興洞上一宗，非遠
X85n1594_p0705c16║即覺也。二師曰：有平侍者在。延以手指胸云：平此處
X85n1594_p0705c17║不佳。又揑拇指乂中示之云：平向去當死於此。暨延
X85n1594_p0705c18║遷寂，遺囑瘞全身十年無難，當為大陽山打供。平後
X85n1594_p0705c19║住山，忽云：先師靈塔風水不利，取而焚之。遂發塔，顏
X85n1594_p0705c20║貌如生，薪盡儼然，眾皆驚異。平乃钁破其腦，益以油
X85n1594_p0705c21║薪，俄成灰燼。事聞於官，坐平不孝還俗，自稱黃秀才。
X85n1594_p0705c22║謁慧覺，覺曰：昔日平侍者，今朝黃秀才，我在大陽時
X85n1594_p0705c23║見你做處。遂不納。又謁法遠，遠亦不顧。後於三乂路
X85n1594_p0705c24║口遭大蟲食之，果中丫乂之記。○晁逈，字明遠，歷事
X85n1594_p0706a01║三朝，諡文元。弱冠時，遇高士劉惟一，訪以生滅之事。
X85n1594_p0706a02║一曰：人常不死。逈駭之。一曰：形死性不滅。逈始悟。自
X85n1594_p0706a03║是留意禪觀，甞曰：予觀寶積中末後云：若彼比丘於
X85n1594_p0706a04║一切法，但取一行極隨順者，所謂無生，是為禪行。予
X85n1594_p0706a05║詳此語，若有酌然。明禪理而學佛者，止用此一科足
X85n1594_p0706a06║矣。丁卯元日，撰法藏碎金錄十卷成。謝政後，獨處道
X85n1594_p0706a07║院，不治他務，戒家人無輙有請。子擢進士，易章服詣
X85n1594_p0706a08║謝，逈亦不顧。甞有詩云：鍊鑛成金得寶珍，鍊情成性
X85n1594_p0706a09║得天真，相逢此理交談者，千百人中無一人。
X85n1594_p0706a10║○守芝禪師開法翠巖
X85n1594_p0706a11║守芝住大愚，郡守請居西山翠巖。芝譏呵學者寡聞，
X85n1594_p0706a12║得少為足，曰：汾陽有十智同真法門，鍛佛祖鉗鎚。今
X85n1594_p0706a13║時禪者姿質不妙，莫有成器者。僧問：如何是十智同
X85n1594_p0706a14║真？芝曰：先師言：夫說法者，須具十智同真。若不具十
X85n1594_p0706a15║智同真，邪正不辨，緇素不分，不能與人為眼目，決斷
X85n1594_p0706a16║是非。如鳥飛空而折翼，如箭射的而斷弦。弦斷故，射
X85n1594_p0706a17║的不中；翼折故，空不可飛。弦壯翼牢，空的俱徹。作麼
X85n1594_p0706a18║生是十智同真？如今一切點出：一、同一質；二、同大事；
X85n1594_p0706a19║三、總同參；四、同真志；五、同徧普；六、同具足；七、同得失；
X85n1594_p0706a20║八、同生殺；九、同音吼；十、同得入。先師又曰：與什麼人
X85n1594_p0706a21║同得入？與誰同音吼？作麼生是同生殺？什麼物同得
X85n1594_p0706a22║失？阿那箇同具足？是什麼同徧普？何人同真志？孰能
X85n1594_p0706a23║總同參？那箇同大事？何物同一質？有點得出底麼？點
X85n1594_p0706a24║得出者，不恡慈悲；點不出者，未有參學眼在。切須辨
X85n1594_p0706b01║取。要識是非，面目見在。芝曰：先師曰：要識是非，面目
X85n1594_p0706b02║見在。也大省力。後生晚學，刺頭向言句裏貪著義味，
X85n1594_p0706b03║如驢䑛尿處，棒打不回。蓋為不廣求知識，徧歷門風，
X85n1594_p0706b04║多是得一言半句，便點頭嚥唾。道已了，辨上座大有
X85n1594_p0706b05║未穩當處在。先師有十五家宗風歌，號曰廣智。其詞
X85n1594_p0706b06║曰：大道不說有高低，真空那肯涉離微。大海吞流同
X85n1594_p0706b07║增減，妙峰高聳總擎持。萬派千溪皆渤澥，七金五嶽
X85n1594_p0706b08║盡須彌。玉毫金色傳燈後，二三四七普聞知。信衣息，
X85n1594_p0706b09║廣開機，諸方老宿任施為。識心是本從頭說，迷心逐
X85n1594_p0706b10║物却生疑。芝曰：此敘宗旨也。或直指，或巧施，解道前
X85n1594_p0706b11║綱出後機。旨趣分明明似鏡，盲無慧目不能窺。明眼
X85n1594_p0706b12║士，見精微，不言勝負墜愚癡。物物會同流智水，門風
X85n1594_p0706b13║逐便示宗枝。即心佛，非心佛，歷世明明無別物。即此
X85n1594_p0706b14║真心是我心，我心猶是機權出。芝曰：此敘馬祖宗派
X85n1594_p0706b15║也。或五位，或三路，設施隨根巧回互。不觸當今是本
X85n1594_p0706b16║宗，展手通玄無佛祖。芝曰：此敘洞上宗派也。或君臣，
X85n1594_p0706b17║或父子，量器方圓無彼此。士庶公侯一道平，愚智賢
X85n1594_p0706b18║豪明漸次。芝曰：此敘石霜宗派也。有時敲，有時唱，隨
X85n1594_p0706b19║根問答談諦當。應接何曾失禮儀，淺解之流却生謗。
X85n1594_p0706b20║或雙明，或單說，只要當鋒利禪悅。開權不為鬪聰明，
X85n1594_p0706b21║舒光只要辨賢哲。有圓相，有默論，千里持來目視瞬。
X85n1594_p0706b22║萬般巧妙一圓空，爍迦羅眼通的信。芝曰：此敘溈仰
X85n1594_p0706b23║宗派也。或全提，或全用，萬象森羅實不共。青山不礙
X85n1594_p0706b24║白雲飛，隱隱當臺透金鳳。芝曰：此敘石頭、藥山宗派
X85n1594_p0706c01║也。象骨鏡，地藏月，玄沙崇壽照無闕。因公致問指歸
X85n1594_p0706c02║源，旨趣來人明皎潔。芝曰：此敘雪峰、地藏宗派也。或
X85n1594_p0706c03║稱提，或拈掇，本色衲僧長擊發。句裏明人事最精，好
X85n1594_p0706c04║手還同楔出楔。或擡薦，或垂手，切要心空易開口。不
X85n1594_p0706c05║識先人出大悲，管燭之徒照街走。芝曰：此敘雲門宗
X85n1594_p0706c06║派也。德山棒，臨濟喝，獨出乾坤解橫抹。從頭誰管亂
X85n1594_p0706c07║區分，多口阿師不能說。臨機縱，臨機奪，迅速機鋒如
X85n1594_p0706c08║電掣。乾坤只在掌中持，竹木精靈腦劈裂。或賓主，或
X85n1594_p0706c09║料揀，大展禪宗辨正眼。三玄三要用當機，四句百非
X85n1594_p0706c10║一齊鏟。勸同袍，莫強會，少俊依前成窒礙。不知宗脉
X85n1594_p0706c11║莫漫汗，永劫長沈生死海。難逢難遇又難聞，猛烈身
X85n1594_p0706c12║心快通泰。芝曰：此敘德山、臨濟宗派也。
X85n1594_p0706c13║○守芝禪師傳法文悅
X85n1594_p0706c14║文悅，南昌徐氏子。短小粹美，有精識。初出家，杖䇿游
X85n1594_p0706c15║江淮。常默坐下板，念耆宿語，疑之曰：吾聞臨濟在黃
X85n1594_p0706c16║檗三年，黃檗不識也。陳尊宿者教之，令問大意，三問
X85n1594_p0706c17║而三被打，未聞諄諄授之也。至大愚而悟，則為江西
X85n1594_p0706c18║宗。耆宿教我，意非徒然，我所欲聞者異耳。遂至大愚
X85n1594_p0706c19║參守芝，見屋老僧殘，荒凉如傳舍。芝自提笠，日走市
X85n1594_p0706c20║井，暮歸閉關高枕。悅無留意，欲裝包發去。芝忽陞座
X85n1594_p0706c21║曰：大家相聚喫莖韲，若喚作一莖虀，入地獄如箭射。
X85n1594_p0706c22║下座無他語。悅大駭，夜造丈室。芝曰：來何所求？曰：求
X85n1594_p0706c23║佛心法。芝曰：法輪未轉，食輪先轉。後生趂有色力，何
X85n1594_p0706c24║不為眾乞飯去？我忍飢不暇，暇為汝說法乎？悅不敢
X85n1594_p0707a01║違，即請行。及還自馮川，芝移住翠巖，悅又往從之。夜
X85n1594_p0707a02║詣丈室，芝曰：又欲求佛心法乎？汝不念乍住屋壁疎
X85n1594_p0707a03║漏，又寒雪，我日夜望汝來，為眾營炭。我忍寒不能，能
X85n1594_p0707a04║為汝說法乎？悅又不敢違。入城營炭還，時維那缺，悅
X85n1594_p0707a05║夜造丈室。芝曰：佛法不怕爛却堂司一職，今以煩汝。
X85n1594_p0707a06║悅不得語而出。明日，鳴楗椎堅請，悅有難色，拜起欲
X85n1594_p0707a07║棄去，業已勤勞，久因中止。然恨芝不去心地，坐後架，
X85n1594_p0707a08║架下束破桶盆，自架而墮。忽開悟，頓見芝從前用處，
X85n1594_p0707a09║走搭伽黎上𥨊堂。芝迎笑曰：維那且喜大事了畢。悟
X85n1594_p0707a10║再拜汗下，不及吐一詞而出。服勤八年而芝歿。
X85n1594_p0707a11║（戊辰）法智知禮法師入寂（天台宗）
X85n1594_p0707a12║天聖六年正月日，知禮召大眾說法，驟稱阿彌陀佛
X85n1594_p0707a13║號數百聲，奄然坐逝露龕二七日，顏貌如生，爪髮俱
X85n1594_p0707a14║長。茶毗，舌根不壞，若蓮華然，舍利五色，莫知其數。
X85n1594_p0707a15║（己巳）自寶謁曉聰禪師
X85n1594_p0707a16║自寶，壽州人。生娼室，無姓氏。出家修頭陀行，糲食垢
X85n1594_p0707a17║衣。行脚時甞旅宿，為娼女所窘，遂讓榻與之睡，寶坐
X85n1594_p0707a18║達旦。明發，娼女索宿錢，寶與之，出門自燒被褥而去。
X85n1594_p0707a19║娼女以實告其母，謂寶真佛子，請歸致齋以懺。後參
X85n1594_p0707a20║師戒，發明心地。至洞山謁曉聰，時方植松，聰問：上嶺
X85n1594_p0707a21║一句作麼生道？寶曰：氣急殺人。聰拄钁呵曰：從何得
X85n1594_p0707a22║此？隨語生解。阿師見問上嶺，便言氣急殺人，佛法却
X85n1594_p0707a23║成流布。寶請代語，聰曰：何不道氣喘殺人？寶復問：嶺
X85n1594_p0707a24║在此，金剛在什麼處？聰指曰：此一株松是老僧親栽。
X85n1594_p0707b01║（庚午）子璿參慧覺禪師
X85n1594_p0707b02║子璿，秀州人。從敏法師學楞嚴經，至動靜二相了然
X85n1594_p0707b03║不生，謂敏曰：敲空擊木尚落筌蹄，舉目揚眉已成擬
X85n1594_p0707b04║議，去此二途方契斯旨。敏駭之。參慧覺，值陞座，遂問：
X85n1594_p0707b05║清淨本然云何忽生山河大地？覺厲聲曰：清淨本然
X85n1594_p0707b06║云何忽生山河大地？璿豁然契悟，擬留嗣之。覺曰：汝
X85n1594_p0707b07║宗不振久矣，宜勵志扶持以報佛恩。後住長水。○曉
X85n1594_p0707b08║聰。住洞山六月，日示微疾，持不食七日，集道俗曰：法
X85n1594_p0707b09║席當令自寶住持。因與門人敘透法身話，說偈曰：參
X85n1594_p0707b10║禪學道莫忙忙，問透法身北斗藏。予今老倒尫羸甚，
X85n1594_p0707b11║見人無力得商量。惟有鉏頭知我道，種松時復上金
X85n1594_p0707b12║剛。言畢而化。茶毗得五色舍利，塔於西阿。○自寶。常
X85n1594_p0707b13║在五祖主事。一日，師戒病，令行者往庫司取生薑煎
X85n1594_p0707b14║藥，寶叱之。行者白戒，戒令將錢回買，寶方取薑付之。
X85n1594_p0707b15║曉聰歿，遺言令寶繼其席。郡守亦以書囑戒，俾舉所
X85n1594_p0707b16║知。戒曰：賣生薑漢住得。遂出世洞山。寶甞作達磨贊，
X85n1594_p0707b17║敘曰：師真徒邈，三界無著。擬欲安排，知君大錯。虗勞
X85n1594_p0707b18║指點，何處捫摸？要識師真，乾坤廓落。贊曰：師相兮世
X85n1594_p0707b19║所希，師眉兮陣雲垂，師眼兮電光輝，師鼻兮聳須彌，
X85n1594_p0707b20║師口門無齒兮過在阿誰？更住少林兮懡㦬却西歸，
X85n1594_p0707b21║遇衲僧兮好與一頓椎，雖然如是兮不會莫鍼錐。慧
X85n1594_p0707b22║覺見此贊，乃述頌曰：師眼兮深，師鼻兮大，師耳兮穿，
X85n1594_p0707b23║師舌兮快，師身兮黑，師心兮戴。手携隻履返流沙，熊
X85n1594_p0707b24║耳石塔今猶在。只將此頌驗盡天下衲僧。○倚遇。漳
X85n1594_p0707c01║州林氏子。初謁法遠。遠謂人曰。此後學行脚樣子也。
X85n1594_p0707c02║繼謁谷泉。問。菴主在麼。曰。誰。曰。行脚僧。曰。作甚麼。曰。
X85n1594_p0707c03║禮拜菴主。曰。恰值菴主不在。曰。你聻。曰。向道不在。說
X85n1594_p0707c04║甚你我。拽棒趂出。次日再來。泉又趂出。一日又來。問。
X85n1594_p0707c05║菴主在麼。曰。誰。曰。行脚僧。揭簾便入。泉攔胸扭住。曰。
X85n1594_p0707c06║我這裏狼虎縱橫。尿床鬼子。三回兩度來討甚麼。曰。
X85n1594_p0707c07║人言菴主親見汾陽。泉解衣抖擻。曰。你道我見汾陽
X85n1594_p0707c08║有多少奇特。遇即禮拜。曰。如何是菴中主。曰。入門須
X85n1594_p0707c09║辯取。曰。莫祇這便是麼。曰。賺却多少人。曰。前言何在。
X85n1594_p0707c10║曰。聽事不真。喚鐘作甕。曰。萬法泯時全體現。君臣合
X85n1594_p0707c11║處正中邪去也。曰。驢漢不會便去。亂統作麼。曰。審如
X85n1594_p0707c12║菴主語。客來將何祗待。曰。雲門餬餅趙州茶。曰。謝師
X85n1594_p0707c13║供養。曰。我這裏火種也未有。早言謝謝什麼。遇乃去
X85n1594_p0707c14║謁北禪智賢。賢問。近離甚處。曰。禪嚴。曰。思大鼻孔長
X85n1594_p0707c15║多少。曰。與和尚當時見底一般。曰。且道老僧見時長
X85n1594_p0707c16║多少。曰。和尚大似不曾到福嚴。賢笑曰。學語之流。又
X85n1594_p0707c17║問。來時馬大師徤否。曰。徤。曰。向汝道什麼。曰。教和尚
X85n1594_p0707c18║莫亂統。曰。念汝新到。不欲打汝。曰。倚遇亦放和尚過。
X85n1594_p0707c19║茶罷。賢問。鄉里甚處。曰。漳州。曰。三平在彼作甚麼。曰。
X85n1594_p0707c20║說禪說道。曰。年多少。曰。與露柱齊年。曰。有露柱且從。
X85n1594_p0707c21║無露柱年多少。曰。無露柱一年也不少。曰。夜半放烏
X85n1594_p0707c22║雞。遇因倒心師事之。
X85n1594_p0707c23║（壬申）楚圓禪師住石霜
X85n1594_p0707c24║明道元年，楚圓自道吾遷住石霜。○贊元，字萬宗，義
X85n1594_p0708a01║烏人，傅大士遠孫。出家受具，游方至石霜，謁楚圓。圓
X85n1594_p0708a02║一見曰：好好著槽廠。元遂作驢鳴。圓曰：真法器耳。俾
X85n1594_p0708a03║為侍者，助舂破薪，泯泯混眾十年。○遵式，住慈雲。有
X85n1594_p0708a04║一貴官註楞嚴經，求印可。式乃烹烈焰謂曰：今先申
X85n1594_p0708a05║三問，若答之契理，當為流通。如其不合，請付此火。真
X85n1594_p0708a06║精妙元，性淨明心，不知如何註釋三四？四三宛轉，十
X85n1594_p0708a07║二流變，三疊一十百千，為是何義？二十五聖，所證圓
X85n1594_p0708a08║通，既云實無優劣，文殊何得獨取觀音？其人罔措，遂
X85n1594_p0708a09║焚之。壬申十月日，炷香禮佛，願諸佛證明，往生安養。
X85n1594_p0708a10║又祝觀世音曰：我觀觀世音，前際不來，後際不去，十
X85n1594_p0708a11║方諸佛，同住實際。願住此實際，受我一炷之香。遂坐
X85n1594_p0708a12║脫。人見大星隕於靈鷲峰，越七日入龕，形貌如生。
X85n1594_p0708a13║（癸酉）楚圓禪師傳法方會
X85n1594_p0708a14║方會。宜春冷氏子。少警敏。不事筆硯。及出家。閱經典
X85n1594_p0708a15║輙自神。會折節扣參老宿。時楚圓自南原遷道吾石
X85n1594_p0708a16║霜。會皆佐之總院事。依之雖久。然未有省發。每以此
X85n1594_p0708a17║事咨參。圓曰。庫司事繁。且去。他日會又請問。圓曰。監
X85n1594_p0708a18║寺異日兒孫徧天下在。何用忙為。一日圓適出。雨忽
X85n1594_p0708a19║作。會偵之小徑。一見搊住曰。這老漢今日須與我說。
X85n1594_p0708a20║不說打你去。曰。監寺知是般事便休。語未竟。會大悟。
X85n1594_p0708a21║即拜於泥塗。問曰。狹路相逢時如何。曰。你且躲避。我
X85n1594_p0708a22║要去那裏去。會歸來日。具威儀詣方丈禮謝。圓呵曰。
X85n1594_p0708a23║未在。圓飯罷。恒山行禪者問道。多失所在。會闞其出
X85n1594_p0708a24║未遠。即撾鼓集眾。圓怒數曰。少叢林暮而陞座。何從
X85n1594_p0708b01║得此規繩乎。曰。汾陽乃晚參也。一日圓上堂。會出問。
X85n1594_p0708b02║幽鳥語喃喃。辭雲入亂峰時如何。曰。我行荒草裏。汝
X85n1594_p0708b03║又入深村。曰。官不容鍼。更借一問。圓便喝。會曰。好喝。
X85n1594_p0708b04║圓又喝。會亦喝。圓連喝兩喝。會禮拜。圓曰。此事是箇
X85n1594_p0708b05║人方能擔荷。會拂袖便行。一日圓問。馬祖見讓師便
X85n1594_p0708b06║悟去。且道迷却在甚麼處。曰。要悟即易。要迷即難。○
X85n1594_p0708b07║可真自負。親見慈明。天下無可意者。至金鑾同善侍
X85n1594_p0708b08║者坐，夏善與語，知其未徹。一日同山行，舉論鋒發，善
X85n1594_p0708b09║拈一片瓦置石上曰：若向這裏下得一轉語，許你親
X85n1594_p0708b10║見老師。真左右視擬對，善叱曰：佇思停機，情識未透，
X85n1594_p0708b11║何曾夢見？真大愧，還石霜。圓見來叱曰：本色行脚人
X85n1594_p0708b12║必知時節，有甚急事夏未了蚤至此？真泣曰：被善兄
X85n1594_p0708b13║毒心終礙塞人，故來見和尚。圓遽問：如何是佛法大
X85n1594_p0708b14║意？曰：無雲生嶺上，有月落波心。圓詬曰：頭白齒豁猶
X85n1594_p0708b15║作這箇見解，如何脫離生死？真悚然求指示，圓曰：汝
X85n1594_p0708b16║問我。真理前語問圓，圓震聲喝曰：無雲生嶺上，有月
X85n1594_p0708b17║落波心。真於言下大悟。○道吾悟真亦圓嗣，一日提
X85n1594_p0708b18║螺螄一籃遶院行云：賣螺螄。令眾下語，皆不契。有一
X85n1594_p0708b19║老宿揭簾見，以目顧真，放身便臥，真放籃子便行。○
X85n1594_p0708b20║善暹，臨江人，出家游方依緣遠。一日遠陞堂顧視大
X85n1594_p0708b21║眾曰：師子頻呻，象王回顧。暹忽有省，入室陳解。遠曰：
X85n1594_p0708b22║子作麼生會？暹顧曰：後園驢喫草。遠然之。自此機辯
X85n1594_p0708b23║迅捷，禪林目曰：海上橫行暹道者。又參重顯，顯愛其
X85n1594_p0708b24║俊逸，留座下數年，欲舉住明州金鵞。暹聞之，書偈於
X85n1594_p0708c01║壁而去。出世開先，嗣緣遠，一住十八年。
X85n1594_p0708c02║（甲戌）谷泉禪師住保真
X85n1594_p0708c03║谷泉登衡嶽頂，住懶瓚巖，移芭蕉，又移保真，乃衡湘
X85n1594_p0708c04║至險絕處。一夕，地坐祝融峰，有大蟒盤繞，泉解衣帶
X85n1594_p0708c05║縛其腰，中夜不見。明日，徧山尋之，衣帶纏枯松上。甞
X85n1594_p0708c06║以杖荷大酒瓢往來山中，人問：瓢中何物？曰：大道漿
X85n1594_p0708c07║也。○守芝住大愚、翠巖兩山，眾未甞登。三十輩屋老，
X85n1594_p0708c08║以木拄將傾處，過者疑將壓焉。提笠日走城郭村落，
X85n1594_p0708c09║寺如傳舍，粥飯亦有不繼。甞作洞山麻三斤偈曰：橫
X85n1594_p0708c10║眸讀梵字，彈舌念真言。吹火長尖嘴，柴生滿竈烟。又
X85n1594_p0708c11║示眾：沙裏無油事可哀，翠巖嚼飯餧嬰孩。他時好惡
X85n1594_p0708c12║知端的，始覺從前滿面灰。景祐初，入寂。
X85n1594_p0708c13║（乙亥）五祖師戒禪師入寂（雙泉寬法嗣，雲門第三世。）
X85n1594_p0708c14║洞山自寶為人精嚴，護持戒法，然性好名事邊幅。初
X85n1594_p0708c15║得法於師戒，戒暮年棄眾造焉。寶以其行藏落人疑
X85n1594_p0708c16║似，弗為禮，戒遂至大愚。未幾，倚拄杖於僧堂前，談笑
X85n1594_p0708c17║而化。五祖遣人來取骨石歸塔焉。
X85n1594_p0708c18║（丙子）楚圓禪師住福嚴
X85n1594_p0708c19║南嶽福嚴虗席，郡守延楚圓住持。○慧南，玉山章氏
X85n1594_p0708c20║子。幼不茹葷，不遊戲，棄家受具。坐必跏趺，行必直視。
X85n1594_p0708c21║依泐潭澄，令分座接物，名振諸方。文悅見之，歎曰：南
X85n1594_p0708c22║有道之器也，惜未授本色鉗鎚耳。會同遊西山，夜話
X85n1594_p0708c23║雲門法道。悅曰：澄公雖是雲門之後，法道異矣。南問
X85n1594_p0708c24║所以異。曰：雲門如九轉丹砂，點鐵成金。澄公如藥汞
X85n1594_p0709a01║銀，徒可玩入，鍛則流去。南怒，以枕投之。明日，悅謝過。
X85n1594_p0709a02║又曰：雲門氣宇如王，甘死語下乎？澄公有法授人，死
X85n1594_p0709a03║語也。死語其能活人乎？即背去。南挽之曰：若如是，則
X85n1594_p0709a04║誰可汝意？曰：石霜圓手段出諸方，子宜見之，不可後
X85n1594_p0709a05║也。南默計曰：悅師翠巖，使我見石霜。見之有得，於悅
X85n1594_p0709a06║何有哉？遂造石霜。中途聞圓不事事，慢侮少叢林。乃
X85n1594_p0709a07║登衡嶽，謁福嚴賢。賢命掌記。俄賢卒，郡守以圓補之。
X85n1594_p0709a08║南心喜，且欲觀其人。圓既至，貶剝諸方，件件數為邪
X85n1594_p0709a09║解。泐潭密付旨訣，皆在所斥中。南為氣索，念悅平日
X85n1594_p0709a10║之語，翻然改曰：大丈夫心膂之間，其可自為疑礙乎？
X85n1594_p0709a11║遂造其室。圓曰：書記已領徒游方，借有疑，可坐而商
X85n1594_p0709a12║略。南固辭，哀懇愈切。圓曰：書記學雲門禪，必善其旨。
X85n1594_p0709a13║如曰：放洞山三頓棒，是有喫棒分，無喫棒分？曰：有喫
X85n1594_p0709a14║棒分。圓色莊曰：聞三頓棒聲，便是喫棒。則從朝至暮，
X85n1594_p0709a15║鵲噪鴉鳴，皆應喫棒。圓即端坐，受南炷香作禮。圓復
X85n1594_p0709a16║問：脫如汝會雲門意旨，則趙州道：臺山婆子，我為汝
X85n1594_p0709a17║勘破了也。且那裏是他勘破婆子處？南汗下不能答，
X85n1594_p0709a18║趨出。次日，又詣圓，詬罵不已。南曰：罵豈慈悲法施耶？
X85n1594_p0709a19║圓笑曰：你作罵會那？南於言下大悟，失聲曰：泐潭果
X85n1594_p0709a20║是死語。獻偈曰：傑出叢林是趙州，老婆勘破沒來繇。
X85n1594_p0709a21║而今四海明如鏡，行人莫與路為讐。圓以手指沒字，
X85n1594_p0709a22║南為易有字，圓頷之。遂留月餘，辭去。謂圓曰：大事畢
X85n1594_p0709a23║竟如何？圓呵曰：著衣喫飯，不是畢竟。屙屎送尿，不是
X85n1594_p0709a24║畢竟。○元璉。住廣慧。景祐三年正月日，示四圓相，自
X85n1594_p0709b01║書虎狗鼠牛字於中，揭方丈門。九月日，遷寂。○承古。
X85n1594_p0709b02║西川人。少為書生，博學有聲。出家從警玄遊，又謁南
X85n1594_p0709b03║嶽雅，雅許入室。遊廬山，居宏覺塔院，號古塔主。初說
X85n1594_p0709b04║法芝山，嗣雲門范仲淹，守饒。景祐四年，迎古住薦福。
X85n1594_p0709b05║○范仲淹。字希文，吳郡人。仁宗朝，累官樞密參知政
X85n1594_p0709b06║事，為宋朝人物第一。守吳日，慧覺來謁，留數日。淹於
X85n1594_p0709b07║言下知歸，贈覺偈曰：連朝共話釋疑團，豈謂浮生半
X85n1594_p0709b08║日閑。直欲與師閑到老，盡收識性到玄關。
X85n1594_p0709b09║（戊寅）楚圓禪師至京師
X85n1594_p0709b10║楚圓自福嚴移住興化，示眾，以拄杖擊禪床一下，云：
X85n1594_p0709b11║大眾還會麼？不見道：一擊忘所知，更不假修治。諸方
X85n1594_p0709b12║達道者，咸言上上機。香嚴恁麼悟去，分明悟得如來
X85n1594_p0709b13║禪，祖師禪猶未夢見在。且道祖師禪有甚長處？若向
X85n1594_p0709b14║言中取則，誤賺後人；直饒棒下承當，孤負先聖。萬法
X85n1594_p0709b15║本閑，惟人自閙。所以山僧居福嚴，只見福嚴境界晏
X85n1594_p0709b16║起早眠，有時雲生碧嶂，有時月落寒潭，音聲鳥飛鳴
X85n1594_p0709b17║般若臺前，娑羅花香散祝融峰畔，把瘦笻坐盤陀石，
X85n1594_p0709b18║與五湖衲子時談玄微，灰頭土面。住興化，只見興化
X85n1594_p0709b19║家風迎來送去，門連城市，車馬駢填，漁唱瀟湘，猿啼
X85n1594_p0709b20║嶽麓，絲竹歌謠時時入耳，復與四海高人日談禪道，
X85n1594_p0709b21║歲月都忘。且道居深山、住城郭還有優劣也無？試道
X85n1594_p0709b22║看。良久，云：是處是慈氏，無門無善財。寶元戊寅，李遵
X85n1594_p0709b23║勗遣使邀圓曰：海內法友，惟師與楊大年耳。大年棄
X85n1594_p0709b24║我而先，僕年來頓覺衰落，忍死以一見公。仍以書抵
X85n1594_p0709c01║潭帥敦遣之。圓惻然，與侍者舟而東下，道過瑯瑯，慧
X85n1594_p0709c02║覺出迎，大喜曰：天賜我也。圓為逗留，夜語及并、汾舊
X85n1594_p0709c03║游，覺曰：近有一老衲至。問：其離何所？曰：揚州。問：船來？
X85n1594_p0709c04║陸來？曰：船來。問：船在何處？曰：岸下。問：不涉程途一句
X85n1594_p0709c05║如何道？其僧恚曰：杜撰長老如麻似粟。遣人追不及，
X85n1594_p0709c06║云：是舉道者。頃在汾州時，舉陸沉眾中，不及識之。圓
X85n1594_p0709c07║笑曰：舉見處纔能自了，而汝墮負，何以為人？覺屏息
X85n1594_p0709c08║汗下。圓為作牧童歌曰：牧牛童，實快活，洗足披蓑雙
X85n1594_p0709c09║角撮。橫眠牛上向天歌，人問如何牛未渴？回面看，平
X85n1594_p0709c10║田闊，四方放去休攔遏。八面無拘任意游，要收只在
X85n1594_p0709c11║索頭撥。小牛兒，順摩捋，角力未充難提掇。且從放在
X85n1594_p0709c12║小平坡，慮上高峯四蹄脫。日已高，休喫草，揑定鼻頭
X85n1594_p0709c13║無少老。一時牽向圈中眠，和泥看伊東西倒。笑呵呵，
X85n1594_p0709c14║好不好？又將橫笛順風吹，震動五湖三海島。倒騎牛，
X85n1594_p0709c15║脫布襖，知音休向途中討。若問牧童何處居？鞭指東
X85n1594_p0709c16║西無一寶。覺默得其游戲三昧。圓至京師，與勗會月
X85n1594_p0709c17║餘，而勗果歿。臨終時，勗膈胃燥熱，有尼道堅謂曰：眾
X85n1594_p0709c18║生見劫盡，大火所燒時，都尉切宜照管主人公。勗曰：
X85n1594_p0709c19║大師與我煎一服藥來。堅無語。勗曰：這師姑藥也不
X85n1594_p0709c20║會煎得。乃畵一圓相，又作偈獻圓曰：世界無依，山河
X85n1594_p0709c21║匪礙。大海微塵，須彌納芥。拈起幞頭，解下腰帶。若覔
X85n1594_p0709c22║死生，問取皮袋。圓曰：如何是本來佛性？勗曰：今日熱
X85n1594_p0709c23║如昨日。隨聲便問圓：臨行一句作麼生？圓曰：本來無
X85n1594_p0709c24║罣礙，隨處任方圓。勗曰：晚來困倦，更不答話。圓曰：無
X85n1594_p0710a01║佛處作佛。勗於是泊然而逝。圓南歸，中途謂侍者曰：
X85n1594_p0710a02║我忽得風痺疾。視之，口吻已喎斜。侍者頓足曰：當柰
X85n1594_p0710a03║何？平生呵佛罵祖，今乃爾！圓曰：無憂，為汝正之。以手
X85n1594_p0710a04║撥置如故，曰：今而後不鈍置汝。
X85n1594_p0710a05║（庚辰）慈明楚圓禪師示寂（汾陽昭法嗣，臨濟第七世。）
X85n1594_p0710a06║楚圓歸興化。正月五日。沐浴辭眾。跏趺而逝。圓平生
X85n1594_p0710a07║以事事無礙行心。凡聖不能測。室中宴坐。橫刀水盆
X85n1594_p0710a08║之上。旁置草鞋。使參扣者下語。無有契其機者。又作
X85n1594_p0710a09║示徒偈曰。黑黑黑。道道道。明明明。得得得。又冬日牓
X85n1594_p0710a10║僧堂。作此字[(○*○*○)/＝/─]二二三【圖】[(┐@三)*(田/?)][水-?+(曲-曰+口)]。其下註云。若人識得。
X85n1594_p0710a11║不離四威儀中。有首座者見之。謂曰。和尚今日放參。
X85n1594_p0710a12║圓聞而笑之。○方會從楚圓游最久。及辭還九峰。圓
X85n1594_p0710a13║亦化去。忽宜春移檄。命居楊岐。受請日。拈法衣示眾
X85n1594_p0710a14║云。會麼。若也不會。今日無端走入水牯牛隊裏去也。
X85n1594_p0710a15║還知麼。筠陽九岫。萍實楊岐。遂陞座。時有僧出。會曰。
X85n1594_p0710a16║漁翁未擲釣。躍鱗衝浪來。僧便喝。會曰。不信道。僧拊
X85n1594_p0710a17║掌歸眾。會曰。消得龍王多少風。問。師唱誰家曲。宗風
X85n1594_p0710a18║嗣阿誰。會曰。有馬騎馬。無馬步行。曰。少年長老。足有
X85n1594_p0710a19║機籌。會曰。念汝年老。放汝三十棒。問。如何是佛。會曰。
X85n1594_p0710a20║三脚驢子弄蹄行。曰：莫祇這便是麼？會曰：湖南長老。
X85n1594_p0710a21║乃曰：更有問話者麼？試出來相見。楊岐今日性命在
X85n1594_p0710a22║汝諸人手裏，一任橫拖倒拽，為甚麼如此？大丈夫兒
X85n1594_p0710a23║須是當眾決擇，莫背地裏似水底按葫蘆相似，當眾
X85n1594_p0710a24║引驗，莫便面赤。有麼？有麼？出來決擇看。如無，楊岐今
X85n1594_p0710b01║日失利。便下座。時九峰勤把住曰：今日喜得箇同參。
X85n1594_p0710b02║會曰：作麼生是同參底事？曰：九峰牽犂，楊岐拽耙。會
X85n1594_p0710b03║曰：正恁麼時，楊岐在前，九峰在前？勤擬議，會拓開曰：
X85n1594_p0710b04║將謂同參，元來不是。慈明忌辰設齋，眾纔集，會於真
X85n1594_p0710b05║前以兩手揑拳安頭上，以坐具畫一畫，打一圓相，便
X85n1594_p0710b06║燒香，退身三步，作女人拜。首座曰：休揑怪。會曰：首座
X85n1594_p0710b07║作麼生？曰：和尚休揑怪。會曰：兔子塗赤嬭。第二座近
X85n1594_p0710b08║前打一圓相，便燒香，亦退身三步，作女人拜。會近前
X85n1594_p0710b09║作聽勢，座擬議，會打一掌曰：這漆桶也亂做。提刑楊
X85n1594_p0710b10║畋山下過，會出接，畋乃問：和尚法嗣何人？曰：慈明大
X85n1594_p0710b11║師。曰：見箇甚麼道理便法嗣他？曰：共鉢盂喫飯。曰：與
X85n1594_p0710b12║麼則不見也。會捺膝曰：甚麼處是不見？畋大笑。會曰：
X85n1594_p0710b13║須是提刑始得。又曰：請入院燒香。畋曰：却待回來。會
X85n1594_p0710b14║乃獻茶信。畋曰：這箇却不消得，有甚乾𪹼𪹼底禪，希
X85n1594_p0710b15║見示些子。會指茶信曰：這箇尚自不要，豈況乾𪹼𪹼
X85n1594_p0710b16║底禪？畋擬議，會呈頌曰：示作王臣，佛祖罔措。為指迷
X85n1594_p0710b17║源，殺人無數。畋曰：和尚為甚麼就身打劫？會曰：元來
X85n1594_p0710b18║是我家裏人。畋大笑。會曰：山僧罪過。○張方平。字安
X85n1594_p0710b19║道，宋城人。慶曆中為滁州守，游瑯琊，抵藏院，偶見楞
X85n1594_p0710b20║伽經，取視之，忽感悟前身事，入手恍然，如獲舊物。讀
X85n1594_p0710b21║至世間離生滅，猶如虗空華，遂明己見。偈曰：一念在
X85n1594_p0710b22║生滅，千機縛有無。神鋒輕舉處，透出走盤珠。暮年以
X85n1594_p0710b23║此經授蘇軾，輔錢三十萬，使印施流通。王安石甞問
X85n1594_p0710b24║平曰：去孔子百年而有孟軻，此後逮孔孟者為誰？何
X85n1594_p0710c01║吾道之寥寥乎？平曰：有人，第恐過之耳。曰：誰？曰：南嶽
X85n1594_p0710c02║讓，嵩山珪，馬祖石頭，丹霞無業。若此類，儒門淡薄，收
X85n1594_p0710c03║拾不住，盡歸釋氏矣。安石深肯之。
X85n1594_p0710c04║（壬午）思廣禪師傳法承皓
X85n1594_p0710c05║承皓，眉州王氏子。出家游方，參北塔思廣，發明心要，
X85n1594_p0710c06║得遊戲自在三昧。甞製赤犢鼻裩，書歷代祖師名字，
X85n1594_p0710c07║曰：惟有文殊、普賢猶較些子。故叢林目為皓布裩。
X85n1594_p0710c08║（癸未）慧南禪師開法同安
X85n1594_p0710c09║慧南，受楚圓大法。癸未，開法於同安。上堂：智海無性，
X85n1594_p0710c10║因覺妄以成凡。覺妄元虗，即凡心而見佛。便爾休去，
X85n1594_p0710c11║將謂同安無折合。隨汝顛倒所欲，南斗七，北斗八。○
X85n1594_p0710c12║尹洙，字師魯，官起居舍人，得法於法眼禪師。臨終日，
X85n1594_p0710c13║先以手書別范仲淹。適朱從事炎至，洙謂炎曰：吾素
X85n1594_p0710c14║學佛於禪師，法眼者乃今資此也。及仲淹馳至，慟哭
X85n1594_p0710c15║之。洙張目曰：已與公別，何用復來？且死生常理，希文
X85n1594_p0710c16║豈不曉乎？言訖，端坐而逝。
X85n1594_p0710c17║（乙酉）薦福承古禪師入寂
X85n1594_p0710c18║承古住薦福，乙酉冬十一月，辭眾偈曰：天地本同根，
X85n1594_p0710c19║鳥飛空有跡。雪伴老僧行，須彌撼金錫。乙酉冬至日，
X85n1594_p0710c20║靈光一點赤。珍重會中人，般若波羅蜜。偈畢而逝。
X85n1594_p0710c21║（丙戌）方會禪師開法雲蓋
X85n1594_p0710c22║方會住楊岐，慶曆六年遷雲蓋。室中問僧：栗棘蓬你
X85n1594_p0710c23║作麼生吞？金剛圈你作麼生透？一日訪比部孫居士，
X85n1594_p0710c24║值視斷次，孫曰：某為王事所牽，何繇免離？會指曰：委
X85n1594_p0711a01║悉得麼？曰：望師點破。會曰：此是比部弘願深廣，利濟
X85n1594_p0711a02║群生。曰：未審如何？會示偈曰：應現宰官身，廣弘悲願
X85n1594_p0711a03║深。為人重指處，棒下血淋淋。孫有省，遂嗣會。○守端，
X85n1594_p0711a04║衡陽葛氏子。幼工翰墨，不喜處俗，出家剃染。年二十
X85n1594_p0711a05║餘游湘中，時方會遷居雲蓋，一見端便心奇之，每與
X85n1594_p0711a06║語必終夕。一日會忽問曰：上人落髮師為誰？曰：茶陵
X85n1594_p0711a07║郁和尚。曰：吾聞其過溪遭攧有省，作偈甚奇，能記之
X85n1594_p0711a08║否？端即誦曰：我有明珠一顆，久被塵勞關鎻。今朝塵
X85n1594_p0711a09║盡光生，照破山河萬朵。會大笑起去。端愕視左右，通
X85n1594_p0711a10║夕不𥧌。明日求入室咨詢其事，時方歲旦，會曰：汝見
X85n1594_p0711a11║昨日作野狐者乎？曰：見。曰：汝一籌不及渠。端又大駭，
X85n1594_p0711a12║曰：意旨如何？曰：渠愛人笑，汝怕人笑。端因大悟於言，
X85n1594_p0711a13║下巾侍久之。○衡州茶陵郁山主，本州人。自少落髮，
X85n1594_p0711a14║惟以供應為事。院居禪剎往來之衝，每有化主至，郁
X85n1594_p0711a15║必供養之。一日，因楊岐化主至，郁問禪宗之旨，化主
X85n1594_p0711a16║為舉：和尚每問衲子，僧問法燈：百尺竿頭如何進步？
X85n1594_p0711a17║燈曰：噁。郁從此參究，未甞離念。偶一日，赴外請，騎蹇
X85n1594_p0711a18║驢過溪橋，驢踏橋穿陷足，郁墜驢，不覺口中曰：噁。忽
X85n1594_p0711a19║然契悟，有頌云云。走謁方會，會即印可。端後出世九
X85n1594_p0711a20║江承天，贊郁像曰：水月以喻兮，古來已多。我今不然
X85n1594_p0711a21║兮，所陳伊何？百尺竿頭曾進步，溪橋一踏沒山河。顧
X85n1594_p0711a22║不遊方兮，何游之有？玄沙保壽兮，師其與偶。應峰之
X85n1594_p0711a23║東兮，洙川之口。三十三秋兮，大師子吼。舒兮卷兮已
X85n1594_p0711a24║而矣，依前空瀉洙川水。九江相去幾千里，父有重牙
X85n1594_p0711b01║子無齒。謾勞提耳一爐香，微塵旋逐松風起。
X85n1594_p0711b02║（丁亥）義懷禪師傳法法秀
X85n1594_p0711b03║法秀。秦州辛氏子。母夢老僧托宿而娠。先是麥積山
X85n1594_p0711b04║老僧日誦法華。與應乾寺魯和尚善。甞欲從魯游。方
X85n1594_p0711b05║魯老之。乃謂魯曰。他日當尋我竹舖坡前鐵疆嶺下。
X85n1594_p0711b06║俄有兒生其所。魯聞往視之。兒為一笑。三藏願從魯
X85n1594_p0711b07║歸。遂承魯姓。十九為大僧。講大經。聲著京洛。倚圭峰
X85n1594_p0711b08║鈔以詮量眾義。然恨圭峰學禪。乃罷講南游。至無為
X85n1594_p0711b09║軍鐵佛。謁義懷。懷貌寒危坐。涕垂沾衣。秀初易之。懷
X85n1594_p0711b10║收涕問座主。講何經。曰。華嚴。曰。華嚴以何為宗。曰。法
X85n1594_p0711b11║界為宗。曰。法界以何為宗。曰。以心為宗。曰。心以何為
X85n1594_p0711b12║宗。秀不能對。懷曰。毫𨤲有差。天地懸隔。汝當自看。必
X85n1594_p0711b13║有發明。秀乃悚然敬服。願留受法。後聞僧舉白兆參
X85n1594_p0711b14║報慈。問。情未生時如何。慈曰。隔。乃大悟。○道隆。少時
X85n1594_p0711b15║師事石門徹。親受洞山旨訣。後謁元璉。璉方剃髮。使
X85n1594_p0711b16║隆擎凳子來。璉曰。道者。我有凳子詩。聽取。詩曰。放下
X85n1594_p0711b17║便安穩。隆於言下大悟。乃嗣璉。游京師。客景德寺。日
X85n1594_p0711b18║縱觀都市。歸甞二鼓。一夕還。不得入。臥寺門下。仁宗
X85n1594_p0711b19║夢至寺門。見龍蟠於地。驚覺。中夜遣中使物色。得隆
X85n1594_p0711b20║夜臥狀。大喜。因召對。問宗旨。上大悅。舘於大相國寺。
X85n1594_p0711b21║以偈句相詶唱。絡繹於道。或留宿禁中。禮遇特厚。
X85n1594_p0711b22║（己丑）惟正禪師入寂（淨土素法嗣，法眼第四世。）
X85n1594_p0711b23║惟正，華亭黃氏子。幼從錢塘本如𨽻業，郡人欲啟帑
X85n1594_p0711b24║以度牒施，正嘆曰：古之度人以清機密旨，今反是，去
X85n1594_p0711c01║古遠矣。吾墮三寶數，當有其時。遂跪謝不受。如問故，
X85n1594_p0711c02║正曰：彼非知我者，特以師之言施百千於一童子，保
X85n1594_p0711c03║其終身能施物，不責報乎？如來世尊大願度生，則有
X85n1594_p0711c04║慈蔭，今玅法蓮華經是也。當折節誦持，恩併歸一，於
X85n1594_p0711c05║義為安。如益奇之。年十八，為大僧，獨擁毳袍且弊，復
X85n1594_p0711c06║有願輪歲時用度，俾繼院務。正復謝曰：聞托鉢乞食，
X85n1594_p0711c07║未聞安坐以享；聞歷謁諸祖，未聞廢學自任。況我齒
X85n1594_p0711c08║茂氣完，正在筋力為禮，非從事屋廬之秋也。遂游方，
X85n1594_p0711c09║受心法於惟素。素董功臣山淨土院，正輔相之，久而
X85n1594_p0711c10║繼席。內翰葉清臣迎正論道，一日語正曰：明日有客
X85n1594_p0711c11║集，願師來灑以甘露。正諾之。明日遣邀，正以一偈授
X85n1594_p0711c12║曰：昨日曾將今日期，出門倚杖又思維。為僧只合居
X85n1594_p0711c13║巖谷，國土筵中甚不宜。竟不往。甞跨一黃犢出入軍，
X85n1594_p0711c14║持巾鉢悉掛角上，故俗呼為正黃牛。侍郎蔣堂出守
X85n1594_p0711c15║杭州，與正為方外交，正每往謁，至郡庭下，犢談笑終
X85n1594_p0711c16║日而去。正律身精嚴，冬不擁爐，以蘆花作毬，納足其
X85n1594_p0711c17║中，客至共之。夏秋好玩月，吟笑達旦，率以為常。或問：
X85n1594_p0711c18║師以禪師名，乃不談禪，何也？曰：徒費言語。吾懶，寧假
X85n1594_p0711c19║曲折，但日夜煩萬象為敷演耳。言語有間，而此法無
X85n1594_p0711c20║盡，所謂造物無盡藏也。皇祐元年孟夏日，語眾曰：夫
X85n1594_p0711c21║動以對靜，未始有極。吾一動歷年六十有四，今靜矣，
X85n1594_p0711c22║然動靜本何有哉？於是泊然而逝。汴京自周朝毀寺，
X85n1594_p0711c23║宋太祖建隆間復興，兩街止是義學而已。士大夫聰
X85n1594_p0711c24║明超軼者，皆厭聞名相，而達磨一宗尚未大行，翰林
X85n1594_p0712a01║楊億、晁逈首發明之。皇祐元年，內侍李𠃔寧奏施汴
X85n1594_p0712a02║宅一區，創興禪席，帝賜額曰十方淨因禪院。○居訥，
X85n1594_p0712a03║字中敏，梓州蹇氏子。生而英特，讀書過目成誦，得度
X85n1594_p0712a04║受具，後以講學冠兩川。會有禪者自南方還，稱祖道
X85n1594_p0712a05║被天下。馬大師，什邡人，應般若多羅讖。蜀之豪俊以
X85n1594_p0712a06║經論聞者如亮公，而亮棄徒隱西山；如鑒公，而鑒焚
X85n1594_p0712a07║疏鈔，稱滴水莫敵巨海。訥憮然良久，曰：汝知其說乎？
X85n1594_p0712a08║曰：我不能知也。子欲知之，何惜一往？訥於是出蜀，放
X85n1594_p0712a09║浪荊楚，屢閱寒暑，迄無所得。後參延慶榮，始契悟。榮
X85n1594_p0712a10║嗣智門祚，為雲門宗。訥既受法，出世廬山。歸宗，遷圓
X85n1594_p0712a11║通。仁宗聞其名，皇祐初，詔住十方淨因禪院。訥稱目
X85n1594_p0712a12║疾，不能奉詔。有旨令舉自代，訥舉懷璉住持。璉，字器
X85n1594_p0712a13║之，漳州陳氏子。誕生之夕，夢僧伽降室，因小字泗州。
X85n1594_p0712a14║長為沙門，篤志禪學，𥨊食無廢。一日洗面，潑水於地，
X85n1594_p0712a15║微有省發，即慕參。尋往謁石門懷澄，投機印可，留十
X85n1594_p0712a16║餘年。甞燕坐室中，見金蛇從地而出，須臾隱去。游圓
X85n1594_p0712a17║通，訥命掌記。○夏竦，字子喬，德安人。皇祐中，參知政
X85n1594_p0712a18║事。自契機谷隱，日與老衲游。偶上藍溥至，竦問：百骸
X85n1594_p0712a19║潰散時，那箇是長老自家的？溥曰：前月二十離蘄陽。
X85n1594_p0712a20║竦休去。溥却問：百骸潰散時，那箇是相公自家底？竦
X85n1594_p0712a21║便喝。溥曰：喝則不無，畢竟那箇是相公自家的？竦對
X85n1594_p0712a22║以偈曰：休認風前第一機，太虗何處著思維？山僧若
X85n1594_p0712a23║要通消息，萬里無雲月上時。溥曰：也是弄精魂。
X85n1594_p0712a24║○楊岐方會禪師入寂（石霜圓法嗣，臨濟第八世。）
X85n1594_p0712b01║皇祐元年，方會示寂，塔於雲蓋，以臨濟正脉付守端。
X85n1594_p0712b02║仁勇，四明竺氏子。幼為大僧，通天台教。更衣謁重顯，
X85n1594_p0712b03║顯意其可任大法，誚之曰：央庠座主。勇憤誹，下山望
X85n1594_p0712b04║雪竇拜曰：我此生行脚參禪，道不過雪竇，誓不歸鄉。
X85n1594_p0712b05║即往泐潭。踰紀，疑情未泮，聞方會移雲蓋，能鈐鍵學
X85n1594_p0712b06║者，直造其室，一語未及，頓明心印。會示寂，從同參守
X85n1594_p0712b07║端游，研極玄奧。後出世，兩住保寧。
X85n1594_p0712b08║（壬寅）懷璉禪師開法淨因
X85n1594_p0712b09║懷璉至京仁宗召對化成殿問佛法大意奏對稱旨
X85n1594_p0712b10║賜。號大覺齋畢傳宣效南方禪林儀範開堂演法。○
X85n1594_p0712b11║贊元。侍楚圓於石霜日久圓歿塟骨石元種植八年
X85n1594_p0712b12║出世住。蔣山丞相王安石時丁母憂讀經山中與元
X85n1594_p0712b13║游如昆弟。問祖師意旨元不答石益扣之元曰公有
X85n1594_p0712b14║般若之障三。有近道之資一更一兩生來或得純熟
X85n1594_p0712b15║石曰願聞其說。元曰公受氣剛大世緣深以剛大氣
X85n1594_p0712b16║遭深世緣必以身。任天下之重懷經濟之志用舍不
X85n1594_p0712b17║能必則心未平以未。平之心持經世之志何時能一
X85n1594_p0712b18║念萬年哉又多怒而學。問尚理於道為所知愚此其
X85n1594_p0712b19║三也特視名利如脫髮甘。淡薄如頭陀此為近道且
X85n1594_p0712b20║當以教乘滋茂之可也石再。拜受教。○了元。字覺老
X85n1594_p0712b21║饒州林氏子生時祥光燭天二歲能誦論語。諸家詩
X85n1594_p0712b22║五歲誦三千首閭里稱曰神童長讀楞嚴經愛。之盡
X85n1594_p0712b23║捐舊學白父母求出家遂剃染受具游廬山謁善。暹
X85n1594_p0712b24║暹大稱賞又謁居訥訥驚其翰墨曰骨格已似雪竇。
X85n1594_p0712c01║後來之俊也遂命掌記。○常總。劍州施氏子母夢男
X85n1594_p0712c02║子頎然色知金握白芙蓉三柄授。之但一柄得餘委
X85n1594_p0712c03║地覺而娠後誕三子伯仲皆不育總。其季也出家受
X85n1594_p0712c04║具初依智材既聞慧南之風遂辭材至。歸宗委心事
X85n1594_p0712c05║焉○。道隆舉。懷璉自代願歸廬山養痾䟽奏不許有
X85n1594_p0712c06║旨於護。國寺北建精舍以居號華嚴禪院
X85n1594_p0712c07║（辛卯）慧南禪師得游戲三昧
X85n1594_p0712c08║慧南住歸宗寺，火一夕而燼，大眾譁動山谷，南安坐
X85n1594_p0712c09║如平時。僧洪準欲掖而走，南叱之，準曰：和尚縱厭世
X85n1594_p0712c10║間，慈明法道何所賴耶？因徐整衣起，火已及坐榻矣。
X85n1594_p0712c11║入獄，郡吏發其私忿，考掠百至，絕口不言，惟不食而
X85n1594_p0712c12║已。兩月後得釋，鬚髮不剪，皮骨僅存。可真迎於中塗，
X85n1594_p0712c13║見之泣下，曰：師兄何至是也？南叱曰：這俗漢！真不覺
X85n1594_p0712c14║下拜。他日謂門弟子曰：我在獄證法華經菩薩游戲
X85n1594_p0712c15║三昧，經曰：菩薩游戲神通，淨佛國土，心不好樂，呵小
X85n1594_p0712c16║乘也，以其不能成就眾生耳。弟子請聞其說，南曰：凡
X85n1594_p0712c17║獄吏之治有罪者，察見其情偽，必痛加捶楚，欺詐之
X85n1594_p0712c18║實盡則自釋，雖有酷刑不能申也。罪至於死，亦所甘
X85n1594_p0712c19║心者，智迄情枯故也。今禪學者馳求之狂，欺詐之病，
X85n1594_p0712c20║不以知見之慧鍛之，何繇而釋？故其平生止以三種
X85n1594_p0712c21║語驗天下衲子。○洪準，桂林人。從慧南游有年，天資
X85n1594_p0712c22║純至，未甞忤物。聞人之善，如出諸口，喜氣津津生眉
X85n1594_p0712c23║宇間。聞人之惡，必合掌扣空，若追悔者。暮年不領院
X85n1594_p0712c24║事，寓迹寒溪，壽已逾八十。臨終時，門弟子皆赴供，惟
X85n1594_p0713a01║一僕夫在，準携磬坐土地祠前，誦孔雀經一遍，安坐
X85n1594_p0713a02║而逝，三日不傾，觀者如堵。準忽開目而笑，使坐於地。
X85n1594_p0713a03║有頃，門弟子還，準呼立其右，良久寂然，視之去矣，神
X85n1594_p0713a04║色不變。道俗塑像龕之。○道臻。字伯祥，福州戴氏子。
X85n1594_p0713a05║父夢偉然黃冠裳者導從至舍，母遂姙。又夢龐眉碧
X85n1594_p0713a06║眼一僧至，即誕臻。幼不茹葷，十四歲出家，十九為大
X85n1594_p0713a07║僧，閱大小經論置不讀，曰：此方便說耳。即持一鉢走
X85n1594_p0713a08║江淮遍參，得旨訣於法。遠游丹陽，寓止因聖。一日行
X85n1594_p0713a09║江上，顧舟默計曰：當隨所往，信吾緣也。問舟師曰：載
X85n1594_p0713a10║我船尾可乎？舟師笑曰：師欲何之？我入汴船也。臻曰：
X85n1594_p0713a11║吾欲行游京師。因載之而北，謁懷璉，璉使首眾僧於
X85n1594_p0713a12║座下。○本如。號神照，四明人。初依知禮請益經王義，
X85n1594_p0713a13║禮曰：為我作知事三年，却向汝道。事竣，復以為請，禮
X85n1594_p0713a14║震聲一喝，隨呼云：本如。如豁然有悟，呈頌曰：處處逢
X85n1594_p0713a15║歸路，頭頭復故鄉。本來成現事，何必待思量。禮曰：向
X85n1594_p0713a16║來若為汝說，豈有今日。後住東山承天寺，甞於寺西
X85n1594_p0713a17║南隅見一虎睡，如以杖擊曰：此非汝睡處。虎俛首而
X85n1594_p0713a18║去。遂於虎臥處結菴結社念佛，遂成巨剎，仁宗賜名
X85n1594_p0713a19║白蓮。皇祐三年五月日，升座說法，與眾訣別。其夕，法
X85n1594_p0713a20║堂、藏閣、方丈、棟梁皆折，鐘鼓擊之無聲，江上漁人見
X85n1594_p0713a21║雲端有僧向西而去。詰旦，右脇安庠而逝。○倚遇。遊
X85n1594_p0713a22║西山，睠雙嶺深邃，栖息三年，始應法昌之請。法昌在
X85n1594_p0713a23║分寧北，千峰萬壑，古屋數間。遇至止，刀耕火種，殊安
X85n1594_p0713a24║樂之。衲子不堪其枯淡，多棄去，坐此成單丁。
X85n1594_p0713b01║○守端禪師開法江州承天寺
X85n1594_p0713b02║守端寓歸宗居，訥舉住江州承天寺，名聲籍甚。
X85n1594_p0713b03║○雪竇重顯禪師入寂（智門祚法嗣，雲門第五世。）
X85n1594_p0713b04║重顯，住明州雪竇，宗風大振。皇祐四年六月日遊山，
X85n1594_p0713b05║四顧周覧，謂侍者曰：何日復來於此？侍者哀乞遺偈，
X85n1594_p0713b06║顯曰：平生惟患語之多矣。翼日，出杖屨衣盂，散及徒
X85n1594_p0713b07║眾，乃曰：七月七日復相見耳。至期，盥沐攝衣，北首而
X85n1594_p0713b08║逝。賜號明覺。顯甞悲學者尋流失源，作為道日損偈
X85n1594_p0713b09║曰：三分光陰二早過，靈臺一點不揩磨。區區逐日貪
X85n1594_p0713b10║生去，喚不回頭爭柰何。又名實無當偈曰：玉轉珠迴
X85n1594_p0713b11║佛祖言，精通猶是污心田。老盧只解長舂米，何得風
X85n1594_p0713b12║流萬古傳。又迷悟相反頌曰：霏霏梅雨灑高層，五月
X85n1594_p0713b13║山房冷似氷。莫道乾坤乖大信，未明心地是炎蒸。又
X85n1594_p0713b14║道貴如愚頌曰：雨過寒雲曉半開，數峰如畵碧崔巍。
X85n1594_p0713b15║空生不解巖中坐，惹得天花動地來。又大功不宰頌
X85n1594_p0713b16║曰：牛頭峰頂鎻重雲，獨坐寥寥寄此身。百鳥不來春
X85n1594_p0713b17║又過，不知誰是到菴人。又晦跡自怡頌曰：圖畵當年
X85n1594_p0713b18║愛洞庭波心七十二峰青。如今高臥思前事添得盧
X85n1594_p0713b19║公倚石屏。又與時寡合頌曰：居士門高謁未期閑隈
X85n1594_p0713b20║巖石且相宜。太湖三萬六千頃月在波心說向誰。又
X85n1594_p0713b21║革轍二門頌曰：劫火曾洞然木人淚先落。可憐傅大
X85n1594_p0713b22║士處處失樓閣。（一）德雲閑古椎幾下玅峰頂。喚他癡
X85n1594_p0713b23║聖人擔雪共填井。（二）祖佛未生前已振塗毒鼓。如今
X85n1594_p0713b24║誰樂聞請試分回互。三。宛轉復宛轉真金休百鍊。喪
X85n1594_p0713c01║却毗耶離無人解看箭。（四）○雲峰元益首座。得法於
X85n1594_p0713c02║雪竇。李林宗問益曰：意欲出塵今未出，請師今日決
X85n1594_p0713c03║疑情。益曰：作麼生是出塵？宗惘然。益曰：還會麼？宗忽
X85n1594_p0713c04║省悟。有頌云：心鏡從來瑩，洪河本自深。祇因師問後，
X85n1594_p0713c05║沙石化為金。益曰：正趣地獄。宗曰：人我無相，胡為地
X85n1594_p0713c06║獄？益曰：汝今何在？宗曰：現對答。益曰：祇此是黃金。
X85n1594_p0713c07║（癸巳）守端禪師住圓通
X85n1594_p0713c08║居訥。既舉守端住承天，又讓居圓通，自處東堂。端時
X85n1594_p0713c09║年二十八，自以前輩讓善叢林，責己甚重，故敬嚴臨
X85n1594_p0713c10║眾，以公滅私，於是宗風大振。○郭祥正。字功甫，別號
X85n1594_p0713c11║淨空，母夢李白而生。皇祐四年，守端寓圓通書堂，時
X85n1594_p0713c12║正任星子縣主簿，往叩心法。迨端住承天，遷圓通，正
X85n1594_p0713c13║復尉於德化，往來尤密。○宗本。無錫管氏子。年十九，
X85n1594_p0713c14║師事蘇州承天道昇，弊衣垢面，親操井臼，夜則入室
X85n1594_p0713c15║參承。昇曰：頭陀荷眾良苦，亦疲勞乎？曰：若捨一法，不
X85n1594_p0713c16║名滿足菩提，寔欲此身身證，其敢言勞？昇奇之。十年，
X85n1594_p0713c17║剃髮受具。又三年，辭昇游方，徧參謁池州義懷。懷舉
X85n1594_p0713c18║天親從彌勒內宮而下，無著問曰：人間四百年，彼天
X85n1594_p0713c19║為一晝夜，彌勒於一時中成就五百億天子，證無生
X85n1594_p0713c20║法忍，未審說甚麼法？天親曰：祇說這箇法。因問本曰：
X85n1594_p0713c21║如何是這箇法？又懷甞修淨土，室中垂示曰：若言捨
X85n1594_p0713c22║穢取淨，厭此欣彼，則是取捨之情，眾生妄想。若言無
X85n1594_p0713c23║淨土，又違佛語。修淨土者，當云何修？乃自答曰：生則
X85n1594_p0713c24║決定生，去則實不去。本參久之，始得開悟，眾皆莫知。
X85n1594_p0714a01║甞為侍者，喜𥨊，鼻息𪖙𪖙。或以告懷，懷曰：此子吾家
X85n1594_p0714a02║精進幢也，汝輩他日當依賴之，無多談。眾乃驚
X85n1594_p0714a03║（甲午）慧南禪師住積翠
X85n1594_p0714a04║慧南。住黃檗，結菴谿上，名曰積翠。○法遠。初住舒州
X85n1594_p0714a05║太平興國，次住姑蘇天平，至和元年住浮山。一日與
X85n1594_p0714a06║待制王質論道，遠畵一圓相，問質曰：一不得匹馬單
X85n1594_p0714a07║鎗，二不得衣錦還鄉，鵲不得喜，鴉不得殃，速道。質罔
X85n1594_p0714a08║措，遠曰：勘破了也。○守端。住圓通，提唱臨濟宗風。未
X85n1594_p0714a09║幾居訥，厭閑寂。郡守至，自陳客情，太守惻然目端，端
X85n1594_p0714a10║笑唯唯而已。明日陞座曰：法眼禪師偈曰：難難難是
X85n1594_p0714a11║遣情難，情盡圓明一顆寒，方便遣情猶不是，更除方
X85n1594_p0714a12║便太無端。大眾且道情作麼生遣？喝一喝，下座，負包
X85n1594_p0714a13║去。一眾大驚，挽之不可，遂渡江夏，於五祖閑房舒州
X85n1594_p0714a14║小剎，號法華。舒守聞端高風，移文請居之。○行偉。大
X85n1594_p0714a15║名于氏子。十九游京師，謁大乘師方益，執役掃除，破
X85n1594_p0714a16║薪佐炊者十三年，乃剃髮受具。辭益游方入洛，受賢
X85n1594_p0714a17║首宗於大三藏成名，繼其席常千人。未幾南游，見同
X85n1594_p0714a18║學法亮，高其衣裙，布纏兩脛，呼俱行者聚觀太息，亮
X85n1594_p0714a19║笑敘寒溫而已。偉問曰：汝今稱禪者，禪宗奧義語我
X85n1594_p0714a20║來。亮曰：待我死後，為汝敷說。偉曰：狂耶？亮曰：我狂已
X85n1594_p0714a21║息，汝今方熾。即趨去。偉請其屬曰：亮聞見淹博，知法
X85n1594_p0714a22║解義，倍我今甘，爾禪家必有長處。乃獨行謁慧南。
X85n1594_p0714a23║（乙未）守端禪師開法白雲
X85n1594_p0714a24║守端在法華。衲子至無所容。士大夫賢之。遷居白雲
X85n1594_p0714b01║海會。示眾。明明知道只是這箇。為甚麼透不過。只為
X85n1594_p0714b02║見人開口時。便喚作言句。見人閉口時。便喚作良久
X85n1594_p0714b03║默然。又道。動展施為。開言吐氣。盡十方世界內。無不
X85n1594_p0714b04║是自己。所以墮在塗中。隱隱猶懷舊日嫌。豈不聞雲
X85n1594_p0714b05║門道。聞聲悟道。見色明心。遂舉手云。觀世音菩薩將
X85n1594_p0714b06║錢來買胡餅。放下手云。元來却是饅頭。又不見山僧
X85n1594_p0714b07║在法華時。甞示眾云。無業禪師道。一毫頭聖凡情念
X85n1594_p0714b08║未盡。未免入驢胎馬腹裏去。大眾。直饒一毫頭聖凡
X85n1594_p0714b09║情念頓盡。亦未免入驢胎馬腹裏去。瞎漢。但恁麼看
X85n1594_p0714b10║取。參。又示眾。若端的得一回汗出來。也向一莖草上。
X85n1594_p0714b11║便現瓊樓玉殿。若未端的得一回汗出。縱有玉殿瓊
X85n1594_p0714b12║樓。却被一莖草蓋却。且道作麼生得汗出去。良久云。
X85n1594_p0714b13║自有一雙窮相手。不曾容易舞三臺。有僧問。智不到
X85n1594_p0714b14║處。切忌道著。道著時如何。曰。風吹日炙。曰。恁麼則無
X85n1594_p0714b15║處容身去也。曰。碓擣磨磨。曰。官不容鍼。私通車馬。曰。
X85n1594_p0714b16║可貴可賤。僧彈指一下。端曰。恰是。僧吐舌。端曰。家貧
X85n1594_p0714b17║猶自可。路貧愁殺人。僧呵呵大笑。端曰。放過一著。○
X85n1594_p0714b18║懷璉住淨因。與仁宗偈頌往來。更相唱和。至和二年
X85n1594_p0714b19║三月。乞老山居。上不𠃔。遣使宣諭曰。山即如如體也。
X85n1594_p0714b20║將安歸乎。帝初閱投子語錄。僧問。如何是露地白牛。
X85n1594_p0714b21║投子云。叱叱。自此有契。乃製釋典頌十四首。今以一
X85n1594_p0714b22║賜璉曰若問主人公真寂合太空三頭并六臂。臘月
X85n1594_p0714b23║正春風璉和曰若問主人公澄澄類碧空雷雲時。鼓
X85n1594_p0714b24║動天地盡和風帝喜宣賜龍腦鉢盂璉謝恩罷乃曰。
X85n1594_p0714c01║佛法以壞色衣以瓦鉢食此鉢非法遂焚之中使回
X85n1594_p0714c02║奏。帝深嘆訝。○洪英。邵武陳氏子幼警敏讀書五行
X85n1594_p0714c03║俱下父母鍾愛之使為。書生英不食自誓懇求出家
X85n1594_p0714c04║及受具即行訪道初依曹。山雅久之辭去登雲居眷
X85n1594_p0714c05║巖壑勝絕遂掩室不與人交。下視四海莫有可其意
X85n1594_p0714c06║者將老於此山偶夜讀華嚴十。明論至為真智慧無
X85n1594_p0714c07║體性不能自知無性故為無性之。性不能自知無性
X85n1594_p0714c08║故名曰無明華嚴第六地曰不了第。一義故號曰無
X85n1594_p0714c09║明將知真智慧本無性故不能自了若。遇了緣而了
X85n1594_p0714c10║則無明滅矣是謂成佛要門願以此法紹。隆佛種然
X85n1594_p0714c11║今諸方誰可語此久之夜經行聞二僧舉慧。南佛手
X85n1594_p0714c12║驢脚因緣異之就問南公今何寓曰在黃檗黎。明徑
X85n1594_p0714c13║造黃檗南與語達旦曰荷擔大法盡在爾躬厚自。愛。
X85n1594_p0714c14║○潘興嗣。字延之南昌人初調德化縣尉同郡許瑊
X85n1594_p0714c15║始拜江州守。嗣往見之瑊不為禮遂懷刺歸竟不之
X85n1594_p0714c16║官問道於慧南。獲其印可甞曰我清世之逸民故自
X85n1594_p0714c17║號清逸居士隱居。豫章東湖上琴書自娛一日同參
X85n1594_p0714c18║清源來訪見其拂琴。次源曰老老大大猶弄箇線索
X85n1594_p0714c19║在嗣曰也要彈教響源。曰不少嗣曰知心能幾人。○
X85n1594_p0714c20║源。豫章鄧氏子，字潛菴，亦南法嗣。
X85n1594_p0714c21║（丙申）慧南禪師傳法行偉
X85n1594_p0714c22║行偉參慧南依止二年每造室南必斂目良久乃語
X85n1594_p0714c23║偉曰：和尚見行偉必合眼何耶曰：麻谷見良遂來荷
X85n1594_p0714c24║鋤鋤草良遂有悟處我見汝來但閑閉目汝雖無悟
X85n1594_p0715a01║然且有疑尚亦可在偉滋不曉時泐潭月與南同坐
X85n1594_p0715a02║夏積翠月以經論有聲偉常侍坐聽其談論因讀小
X85n1594_p0715a03║釋迦傳曰：韋尚書問仰山寂公禪師尋常如何接人
X85n1594_p0715a04║寂曰：僧來必問來為何事曰：來親覲又曰：還見老僧
X85n1594_p0715a05║否曰：見又問老僧何似驢僧未有酬者韋曰：若言見
X85n1594_p0715a06║爭柰驢若言不見今禮覲誰以此故難答寂曰：無人
X85n1594_p0715a07║如尚書辨析者耳月稱善偉亦以為然南獨曰：溈仰
X85n1594_p0715a08║宗枝不到今者病在此耳偉日夜究思不悟其意將
X85n1594_p0715a09║治行而西卜菴嵩少之下為粥飯僧夜與一僧同侍
X85n1594_p0715a10║座僧問：法華經言得解一切眾生語言陀羅尼何等
X85n1594_p0715a11║語是陀羅尼南顧香爐僧即引手候火有無無火又
X85n1594_p0715a12║就添以炷香仍依位而立南笑曰：是此陀羅尼偉驚
X85n1594_p0715a13║喜進曰：如何解南令僧且去僧揭簾趨出南曰：若不
X85n1594_p0715a14║解爭能與麼偉方有省。○慧南住黃檗學徒奔凑雖
X85n1594_p0715a15║飽參宿扣者至則憮然自失就弟子之列潘興嗣甞
X85n1594_p0715a16║問其故南曰：父嚴則子孝今日之訓後日之範也。譬
X85n1594_p0715a17║諸地爾隆者下之窪者平之彼將登於千仞之上吾
X85n1594_p0715a18║亦與之俱困而極於九淵之下吾亦與之俱伎之窮
X85n1594_p0715a19║則妄盡而自釋也。又曰：姁之嫗之，春夏之所以生育
X85n1594_p0715a20║也。霜之雪之，秋冬之所以成熟也。吾欲無言得乎？又
X85n1594_p0715a21║南室中甞問僧曰：人人盡有生緣，上座生緣在何處？
X85n1594_p0715a22║我手何似佛手？我脚何似驢脚？三十餘年示此三問，
X85n1594_p0715a23║學者莫測。脫有酬者，南無可否，斂目危坐。興嗣又問
X85n1594_p0715a24║故，南曰：已過關者掉臂徑去，安知有關吏？從關吏問
X85n1594_p0715b01║可否，此未透關者也。自頌曰：生緣有語人皆識，水母
X85n1594_p0715b02║何曾離得蝦。但見日頭東畔上，誰能更喫趙州茶。我
X85n1594_p0715b03║手佛手兼舉，禪人直下薦取。不動干戈道出，當處超
X85n1594_p0715b04║佛越祖。我脚驢脚竝行，步步蹋著無生。直待雲開日
X85n1594_p0715b05║現，方知此道縱橫。總頌：生緣斷處伸驢脚，驢脚伸時
X85n1594_p0715b06║佛手開。為報五湖參學者，三關一一透將來。○慧圓，
X85n1594_p0715b07║嗣雪竇，後依善暹。會洞山虗席，暹舉應筠人之請。時
X85n1594_p0715b08║南住黃檗，因出邑相見。南默無所言，但焚香相向危
X85n1594_p0715b09║坐而已。自申時至三鼓，圓即起曰：夜深妨和尚偃息。
X85n1594_p0715b10║趨出。明日各還山，南問永首座：汝在廬山識今洞山
X85n1594_p0715b11║老否？曰：不識，止聞其名。久之進曰：和尚此回見之如
X85n1594_p0715b12║何人？南曰：奇人。永退問侍者：汝隨和尚見洞山，夜語
X85n1594_p0715b13║及何事？侍者以實告，永曰：疑殺天下人。○嘉祐中，男
X85n1594_p0715b14║子冷清妖言誅，谷泉坐清曾經繇菴中，決杖配郴州
X85n1594_p0715b15║牢城。盛暑負土經通衢，弛擔而坐，觀者如堵。說偈曰：
X85n1594_p0715b16║今朝六月六，谷泉受罪足。不是上天堂，便是入地獄。
X85n1594_p0715b17║言訖微笑，泊然如蟬蛻，異香郁然。闍維舍利不可勝
X85n1594_p0715b18║數。郴人塔之，至今祠焉。
X85n1594_p0715b19║（丁酉）洪英謁可真禪師
X85n1594_p0715b20║洪英謁可真，方入室，真曰：女子出定，意旨如何？英引
X85n1594_p0715b21║手掐真膝而去。真笑曰：賣匙箸客未在。真知其脫略
X85n1594_p0715b22║窠臼，大稱賞之。○法秀出世。淮四面山，杖笠之外，包
X85n1594_p0715b23║具而已。衲子追逐，秀哀祖道不振，以身任之。
X85n1594_p0715b24║（己亥）慶閑參慧南禪師
X85n1594_p0715c01║慶閑，福州卓氏子。母夢胡僧授以明珠而孕，及生，白
X85n1594_p0715c02║光照室。幼不近酒胾，出家遠游，所至自處，罕與人接。
X85n1594_p0715c03║有即之者，一舉手而去。父事慧南，南甚重之。○江州
X85n1594_p0715c04║承天虗席居，訥以了元當其選。郡將見而少之，訥曰：
X85n1594_p0715c05║元齒少而德壯，雖萬耆衲不可折也。於是以元住承
X85n1594_p0715c06║天。○言法華者，莫知其所從來。初見之景德寺，久留
X85n1594_p0715c07║講肆。一日，讀雲門錄，忽契悟。未幾，宿命遂通。相傳言
X85n1594_p0715c08║誦法華經，故以為名。時獨語笑，多行市里，或舉手畫
X85n1594_p0715c09║空，佇立良久。從屠沽游，飲啖無所擇，道俗共目為狂
X85n1594_p0715c10║僧。有問師：凡耶？聖耶？言舉手曰：我不在此住。丞相呂
X85n1594_p0715c11║夷簡一日預化䟽請法華齋，明日果到，坐於堂上。簡
X85n1594_p0715c12║拜問佛法大意，曰：本來無一物，一味總成真。又問未
X85n1594_p0715c13║來臧否，言索筆大書亳州二字。後簡罷相，知亳州，始
X85n1594_p0715c14║悟前讖。集僊王質問：如何是祖師西來意？曰：青山影
X85n1594_p0715c15║裏潑藍起，寶塔高吟撼曉風。曰：請法華燒香。曰：未從
X85n1594_p0715c16║齋戒覔，不向佛邊求。助教徐岳問祖師西來意，曰：街
X85n1594_p0715c17║頭東畔底。曰：不會。曰：三般人不會。仁宗國嗣未立，夜
X85n1594_p0715c18║焚香默禱。翼日具齋，䖍請法華大士。清旦，帝道衣凝
X85n1594_p0715c19║立以待。俄侍衛馳奏，言法華直趨𥨊殿，禁兵呵止不
X85n1594_p0715c20║得。帝笑曰：朕請之來耳。有頃至，竟升御榻，跏趺而坐。
X85n1594_p0715c21║受供訖，將去，帝以儲嗣為問，索筆大書十三、十三數
X85n1594_p0715c22║行，擲筆去。至英宗即位，乃濮安懿王第十三子也。慶
X85n1594_p0715c23║曆戊子十一月日將化，謂人曰：吾從無量劫來，成就
X85n1594_p0715c24║逝多國土，分身揚化，今南歸矣。言畢，右脇而逝。
X85n1594_p0716a01║（庚子）達觀曇頴禪師入寂（谷隱聰法嗣，臨濟第七世。）
X85n1594_p0716a02║曇頴住金山，嘉祐四年除夕，遣侍者馳書別揚州刁
X85n1594_p0716a03║景純曰：明旦當行，不暇相見，厚自愛。景純開書大驚
X85n1594_p0716a04║曰：當柰何？復書訣別而已。中夜報揚州馳書，船將及
X85n1594_p0716a05║岸，頴欣然遣撾鼓陞座，敘出世本末，謝裨贊叢林者
X85n1594_p0716a06║勤修勿怠，下座曰：吾化後當以賢監寺次補。讀景純
X85n1594_p0716a07║書畢，大眾擁步上方丈，頴跏趺揮令各遠立，良久乃
X85n1594_p0716a08║化。○洪英游西山，與潘興嗣同宿雙嶺，嗣曰：龍潭見
X85n1594_p0716a09║天皇時節冥合孔子。英驚問故，曰：孔子曰：二三子以
X85n1594_p0716a10║我為隱乎？吾無隱乎爾。我無行而不與二三子者，是
X85n1594_p0716a11║丘也。師以為何如？英笑曰：楚人以山雞為鳳，世傳以
X85n1594_p0716a12║為笑，不意居士此語相類。汝擎茶來，我為汝接；汝行
X85n1594_p0716a13║益來，我為汝受；汝問訊，我起手。若言是說，說箇甚麼？
X85n1594_p0716a14║若言不說，龍潭何以便悟？此所謂無法可說，是名說
X85n1594_p0716a15║法。以世尊之辯，亦不能加此兩句耳。學者但求解會，
X85n1594_p0716a16║譬如以五色圖畵虗空鳥窠，無佛法可傳授。不可默
X85n1594_p0716a17║坐，閑拈布毛吹之，侍者便悟。學者乃曰：拈起布毛，全
X85n1594_p0716a18║體發露。似此見解，未出教乘，其可稱祖師門下客哉？
X85n1594_p0716a19║九峰被人問：深山裏還有佛法也無？不得已，曰：有。及
X85n1594_p0716a20║被窮詰，無可有，乃曰：石頭大者大，小者小。學者卜度
X85n1594_p0716a21║曰：剎說，眾生說，三世熾然說。審如是，教乘自足，何必
X85n1594_p0716a22║更問祖師西來意旨耶？要得脫體明去。譬如眼病，人
X85n1594_p0716a23║求醫治之，醫者但能去翳膜，不曾以光明與之。嗣推
X85n1594_p0716a24║牀驚曰：吾憂積翠法道未有繼者，今知盡在子躬，厚
X85n1594_p0716b01║自愛。雙嶺順問：菴中老師好問學者，併却咽喉唇吻，
X85n1594_p0716b02║道取一句。首座曾道得麼？英乾笑。已而有偈曰：阿家
X85n1594_p0716b03║甞醋三尺喙，新婦洗面摸著鼻。道吾答話得腰裩，玄
X85n1594_p0716b04║沙開書是白紙。順屈服，以為名下無虗士。
X85n1594_p0716b05║（辛丑）契嵩禪師進傳法正宗記
X85n1594_p0716b06║契嵩，字仲靈，自號潛子，生藤州鐔津李氏。十三得度，
X85n1594_p0716b07║十四受具，十九游方。時寧風鄉有異女子姚道姑，年
X85n1594_p0716b08║百餘歲，面如處子，精嚴住山。嵩造焉，姑留之信宿。中
X85n1594_p0716b09║夜聞池中有如戛銅器聲，嵩問姑，姑曰：噫！此龍吟也，
X85n1594_p0716b10║聞者瑞徵。子後當有大名於世，行矣無滯。於是遂下
X85n1594_p0716b11║江湘，陟衡嶽，謁神鼎諲，不契。至袁筠，受記莂於曉聰。
X85n1594_p0716b12║遊匡山，開先主者命掌書記，嵩笑曰：我豈為汝一盃
X85n1594_p0716b13║薑杏湯耶？去之，居杭之西湖三十年，閉關不妄交。夜
X85n1594_p0716b14║則頂戴觀音像，誦其號，必滿數萬聲乃𥨊。自是世間
X85n1594_p0716b15║經書章句，不學而能。作原教論十餘篇，以抗宗、韓排
X85n1594_p0716b16║佛之說。撰傳法正宗記、定祖圖，以摩訶迦葉獨得大
X85n1594_p0716b17║法眼藏為初祖，推至達磨為二十八祖，密相付囑，不
X85n1594_p0716b18║立文字，謂之教外別傳。書成，齎往京師，并上仁宗萬
X85n1594_p0716b19║言書，其略曰：儒者以文排佛，而曰尊一王之道，慕三
X85n1594_p0716b20║代之政，是安知佛之道與王道合也？夫王道者，皇極
X85n1594_p0716b21║也；皇極者，中道之謂也。而佛之道亦曰中道，中正不
X85n1594_p0716b22║偏，大略與儒同。及其推物理而窮神極妙，則與世相
X85n1594_p0716b23║萬矣。二帝三皇，庸知非佛者之變耶？佛者，非二帝三
X85n1594_p0716b24║皇之本耶？陛下舉皇極以臨天下，任賢才，庸政事，號
X85n1594_p0716c01║令賞罰不失其信，制度文物不失其宜，則佛氏之道
X85n1594_p0716c02║在陛下之治體矣。經曰：治世語言，資生業等，皆順正
X85n1594_p0716c03║法。此之謂也。此推聖人之遠體，不止論其近跡耳。然
X85n1594_p0716c04║遠體者，人多不見；近跡者，僧多束執。幸陛下發其遠
X85n1594_p0716c05║體，使儒者知之；諭其近跡，使僧者通之。夫跡屬教，體
X85n1594_p0716c06║屬道，非道則教無本，非教則道不顯。論者不探其所
X85n1594_p0716c07║以為教之深遠者，第見其徒不事事，不躬衣食，以為
X85n1594_p0716c08║詭異，徒惡黑黧為患，而不見脉患之深也。黑黧不過
X85n1594_p0716c09║變其皮膚，若脉患至深，則絕人性命也。聖人導之割
X85n1594_p0716c10║情愛，委身世，欲其全性命之至本，以治生死之大病，
X85n1594_p0716c11║所謂治其出世者也。佛法大要，在人正其心，心果正，
X85n1594_p0716c12║則其為道也至，為德也盛，此乃陛下自知而自得。然
X85n1594_p0716c13║必陳之云云者，蓋欲詔以示學者，使其知佛之法，有
X85n1594_p0716c14║益於帝王之道德如此也。又佛者，神靈睿智，古云大
X85n1594_p0716c15║不測人也。所得之道，妙乎天地鬼神，而天地鬼神嘉
X85n1594_p0716c16║之。河海方波濤洶湧，其舟欲沒，及投以佛經，則波清
X85n1594_p0716c17║水平，民得無害。雨暘不時，以其法禱之天地，而雨暘
X85n1594_p0716c18║時若，與陛下禋天地、祀社稷、禱百神而與民為福者，
X85n1594_p0716c19║何以異乎？祭法曰：法施於民則祀之，能禦大菑、捍大
X85n1594_p0716c20║患則祀之。今佛法上則密資天子之道德，次則與天
X85n1594_p0716c21║下助教化，其次則省刑罰，又其次則與天下致福。却
X85n1594_p0716c22║禍以先王之法裁之可斥乎可事乎又儒經佛經意。
X85n1594_p0716c23║似者數端含而蘊之若待佛教發明而意密且遠後
X85n1594_p0716c24║儒。注解牽於訓詁不能遠見聖人奧旨豈非傳所謂
X85n1594_p0717a01║夫子。之文章可得而聞也夫子之言性與天道不可
X85n1594_p0717a02║得而聞。也云云凡數萬言書上知開封府王素奏聞
X85n1594_p0717a03║帝覧其書。嘉嘆久之敕送宰相韓琦等躬自詳閱○
X85n1594_p0717a04║重元青州孫。氏子出家受具遊方參義懷悟旨懷甞
X85n1594_p0717a05║曰此吾家千里。駒也後住魏府天鉢寺示眾佛法在
X85n1594_p0717a06║日用處在行住坐。臥處喫粥喫飯處語言相問處所
X85n1594_p0717a07║作所為舉心動念又。却不是也又曰時當缺減人壽
X85n1594_p0717a08║少有登六七十者汝輩。入我法中整頓手脚未穩早
X85n1594_p0717a09║是三四十年須臾衰病至。衰病至則老至老至則死
X85n1594_p0717a10║至前去幾何尚復恣意何不。初中後夜純靜去文彥
X85n1594_p0717a11║博以使相鎮北京一日元來謁。別博曰師老矣復何
X85n1594_p0717a12║往曰入滅去博笑謂其戲語躬自。送之歸與子弟言
X85n1594_p0717a13║其道韻深穩談笑有味非常僧也使。人候之果已坐
X85n1594_p0717a14║脫大驚嘆異時方盛暑香風襲人久之。闍維烟色白
X85n1594_p0717a15║瑩舍利無數博親往臨視執上所賜白琉。璃瓶置坐
X85n1594_p0717a16║前祝曰佛法果靈願舍利填吾缾言卒烟自。空而降
X85n1594_p0717a17║布入瓶中烟滅舍利如所願博自是竭誠內典。恨知
X85n1594_p0717a18║之暮○文彥博字寬夫歷仕四朝出入將相五十。餘
X85n1594_p0717a19║年封潞國公守洛陽日甞致齋往龍安寺瞻禮聖像，
X85n1594_p0717a20║忽見像壞墮地，略不加敬，但瞻視而出。旁有僧曰：何
X85n1594_p0717a21║不作禮？博曰：像既壞，吾將何禮？僧曰：譬如官路土，人
X85n1594_p0717a22║掘以為像。智者知路土，凡人謂像生。後來官欲行，還
X85n1594_p0717a23║將像填路。像本不生滅，路亦無新故。博聞之有省，繇
X85n1594_p0717a24║是慕道益力，專念阿彌陀佛，辰香夜坐，未甞少懈。每
X85n1594_p0717b01║發願曰：願我常精進，勤修一切善。願我了心宗，廣度
X85n1594_p0717b02║諸含識。乃與淨嚴集十萬人為淨土會。臨終，安然念
X85n1594_p0717b03║佛而化，壽九十二。○歐陽修。字永叔，官至參知政事。
X85n1594_p0717b04║居洛時，遊嵩山，却僕吏，放意而往。至一寺，傍有老僧
X85n1594_p0717b05║閱經自若，修問：誦何經？曰：法華。曰：古之高僧，臨死生
X85n1594_p0717b06║之際，類皆談笑脫去，今何寂寥無有？老僧笑曰：古人
X85n1594_p0717b07║念念定，臨終安得亂？今人念念亂，臨終安得定？修大
X85n1594_p0717b08║嘆服。後以觀文殿學士、太子少師致仕，居頴州。因頴
X85n1594_p0717b09║守道修顒禪師德業，備饌延顒，遽問曰：浮圖之教何
X85n1594_p0717b10║為者？顒乃欵論，指妙揮微，修竦然曰：吾初不知佛書，
X85n1594_p0717b11║其妙至此。易簀時，召子弟切誡之曰：吾生平以文章
X85n1594_p0717b12║名當世，力詆浮圖。今此衰殘，忽聞奧義，方將研究，命
X85n1594_p0717b13║也柰何！汝等勉旃，無蹈後悔。修乃捐酒肉，徹聲色，灰
X85n1594_p0717b14║心默坐，令老兵近寺借華嚴讀至八卷，安坐而薨。
X85n1594_p0717b15║（壬寅）宋仁宗賜傳法正宗記等書入藏
X85n1594_p0717b16║契。嵩所進傳法正宗記等書，宰相韓琦而下，相與觀
X85n1594_p0717b17║嘆，探經考證，既無訛謬。嘉祐七年三月日，賜書入藏，
X85n1594_p0717b18║復下詔褒寵，賜紫方袍，號明教禪師。嵩再拜辭讓，不
X85n1594_p0717b19║許。韓琦、富弼等而下，皆延見而尊禮之。歐陽修不喜
X85n1594_p0717b20║佛教，及見其文，謂琦曰：不意僧中有此郎耶！與語終
X85n1594_p0717b21║日，大見稱賞，留居閔賢寺，不受。再請東還，律學者僧
X85n1594_p0717b22║疾，造論非之。嵩益著書，援引左證，禪門增氣。○守芝。
X85n1594_p0717b23║化後，文悅東游三吳，所至叢林改觀，雪竇尤敬畏之。
X85n1594_p0717b24║每集眾茶，必橫設特榻，以示禮異。出世南昌翠巖，未
X85n1594_p0717c01║幾住法輪，給舂監刈，皆自董之。見挾幞負包而至者
X85n1594_p0717c02║則喜，見荷擔者蹙頞曰：未也，更三十年跨馬行脚也。
X85n1594_p0717c03║俄遷雲峰。嘉祐七年七月八日，陞座辭眾，說偈曰：住
X85n1594_p0717c04║世六十六年，為僧五十九夏。禪流若問旨歸，鼻孔大
X85n1594_p0717c05║頭向下。遂泊然而化。闍維，得五色舍利塔焉。○祖心。
X85n1594_p0717c06║南雄鄔氏子，年十九目盲，父母許以出家，遂復明。試
X85n1594_p0717c07║經得度，棄去，入叢林，參文悅三年，難其孤硬，告悅將
X85n1594_p0717c08║去。悅曰：必往依黃檗南公。心至黃檗四年，不大發明。
X85n1594_p0717c09║又辭，再上雲峰。會悅謝世，就止石霜，無所參決。因閱
X85n1594_p0717c10║傳燈。至僧問多福。如何是多福一叢竹。福曰。一莖兩
X85n1594_p0717c11║莖斜。僧曰。不會。福曰。三莖四莖曲。心於此頓悟。徹見
X85n1594_p0717c12║二師用處。徑回黃檗。方展坐具。南笑曰。子已入吾室
X85n1594_p0717c13║矣。心踴躍曰。大事本來如是。和尚何得教人看話下
X85n1594_p0717c14║語。百計搜尋。南曰。若不令汝如此尋究。到無用心處。
X85n1594_p0717c15║自見自肯。即吾埋沒汝也。心從容游泳。時時往決雲
X85n1594_p0717c16║門語句。南曰。知是般事便休。汝用許多工夫作麼。曰。
X85n1594_p0717c17║不然。但有纖疑在。不到無學。安能七縱八橫。天迴地
X85n1594_p0717c18║轉哉。南肯之。○慧南過法昌。值倚遇栽松次。南曰。小
X85n1594_p0717c19║院子栽許多松作麼。曰。臨濟道底。曰。栽得多少。曰。但
X85n1594_p0717c20║見猿啼鶴宿。聳漢侵雲。南指石曰。這裏何不栽。曰。功
X85n1594_p0717c21║不浪施。曰。也知無下手處。遇指石上松曰。此從何處
X85n1594_p0717c22║得來。南大笑曰。蒼天蒼天。作偈曰。頭戴華巾離少室。
X85n1594_p0717c23║手携席帽出長安。鷲峰峰下重相見。鼻孔元來總一
X85n1594_p0717c24║般。又畵此【圖】相示遇。遇曰。葫蘆棚上掛冬瓜。麥浪堆
X85n1594_p0718a01║中釣得蝦。誰在畵樓沽酒處。相要來喫趙州茶。又畵
X85n1594_p0718a02║此【圖】粗答之。南又偈曰。鐵牛對對黃金角。木馬雙雙
X85n1594_p0718a03║白玉蹄。為愛雪山香草細。夜深乘月過前谿。又畵此
X85n1594_p0718a04║[○@─]相示遇，遇和曰：玉麟帶月離霄漢，金鳳銜花下彩
X85n1594_p0718a05║樓。野老不嫌公子醉，相將携手御街遊。復畵此○相
X85n1594_p0718a06║答之。○慧南過雙嶺，慶閑往謁。南問：甚處來？曰：百丈。
X85n1594_p0718a07║曰：幾時離彼？曰：正月十三日。脚跟好痛，與三十棒。曰：
X85n1594_p0718a08║非但三十棒。南喝曰：許多時行脚，無點氣息。曰：百千
X85n1594_p0718a09║諸佛亦乃如是。曰：汝與麼來，何曾有纖毫到諸佛境
X85n1594_p0718a10║界？曰：諸佛未必到慶閑境界。南隨問：如何是汝生緣
X85n1594_p0718a11║處？曰：早晨喫白粥，如今又覺飢。曰：我手何似佛手？曰：
X85n1594_p0718a12║月下弄琵琶。曰：我脚何似驢脚？曰：鷺鷥立雪非同色。
X85n1594_p0718a13║南咨嗟而視曰：汝剃除鬚髮，當為何事？曰：只要無事。
X85n1594_p0718a14║曰：既無事，何須剃髮？曰：若不剃髮，爭知無事？曰：與麼
X85n1594_p0718a15║則數聲清磬是非外，一箇閑人天地間也。曰：是何言
X85n1594_p0718a16║歟？曰：靈利衲子。曰：也不消得。南便喝，閑拍一拍。南又
X85n1594_p0718a17║喝，閑便出。復侍次，南曰：此間有辯上座者，汝著精彩。
X85n1594_p0718a18║曰：他有什麼長處？曰：他拊汝背一下又如何？曰：作什
X85n1594_p0718a19║麼？曰：他展兩手。曰：甚處學這虗頭來？南大笑，閑却展
X85n1594_p0718a20║兩手。南喝，閑便出。齋後又侍立，南問：𢤱𢤱鬆鬆，兩人
X85n1594_p0718a21║共一碗，作麼生會？曰：百雜碎。曰：盡大地是箇須彌山，
X85n1594_p0718a22║提來掌中，汝又作麼生會？曰：兩重公案。曰：這裏從汝
X85n1594_p0718a23║胡言漢語，若到同安，如何過得？（英邵武在同安作首座，閑欲往見之。）曰：
X85n1594_p0718a24║渠也須到這箇田地始得。曰：忽被渠指火爐曰：這箇
X85n1594_p0718b01║是黑漆火爐，那箇是黑漆香卓？甚處是不到處？曰：慶
X85n1594_p0718b02║閑面前，且從恁麼說話。若自別人，笑和尚去。南拍一
X85n1594_p0718b03║拍，閑便喝。明日同看僧堂，南曰：好僧堂。閑曰：極好工
X85n1594_p0718b04║夫。曰：好在甚處？曰：一梁拄一柱。曰：此未是好處。曰：和
X85n1594_p0718b05║尚又作麼生？南以手指曰：這柱得與麼圓，那枋得與
X85n1594_p0718b06║麼匾。曰：人天大善知識，須是和尚始得。便出。南出堂
X85n1594_p0718b07║外曰：適來與麼，是肯你不肯你？曰：若與麼，何曾得安
X85n1594_p0718b08║樂處？閑上方丈問訊，南曰：據汝知見，祇得上梢，不得
X85n1594_p0718b09║下梢。曰：某甲上梢亦得，下梢亦得。曰：如何是上梢？曰：
X85n1594_p0718b10║風過樹頭搖。曰：如何是下梢？曰：刀斫斧鑿。曰：老僧即
X85n1594_p0718b11║不然。曰：如何是上梢？曰：頭鬅鬆，耳卓朔。曰：如何是下
X85n1594_p0718b12║梢？曰：緊帩草鞋。曰：謝師答話。南便喝。明日侍立，南問：
X85n1594_p0718b13║得坐披衣，向後如何施設？曰：遇方即方，遇圓即圓。曰：
X85n1594_p0718b14║汝與麼說話，猶帶唇齒在。曰：慶閑即與麼，和尚作麼
X85n1594_p0718b15║生？曰：近前來，為汝說。閑拊掌曰：三十年用底，今朝捉
X85n1594_p0718b16║敗。南大笑曰：一等是精靈。閑拂袖而去。
X85n1594_p0718b17║（癸卯）元淨法師住天竺
X85n1594_p0718b18║元淨，字無象，於潛徐氏子。出家就學於慈雲，聞講止
X85n1594_p0718b19║觀方便五緣，忽然契悟，弘天台教，號稱第一。嘉祐末
X85n1594_p0718b20║年，翰林沈遘撫杭，謂上天竺本觀音道場，以音聲為
X85n1594_p0718b21║佛事者，非禪那居，請淨以教易之。○道圓，南雄州人，
X85n1594_p0718b22║游方依慧南。一日燕坐下坂，聞兩僧舉百丈野狐因
X85n1594_p0718b23║緣，一僧曰：只如不昧因果，也未脫得野狐身。一僧曰：
X85n1594_p0718b24║便是不落因果，何曾墮野狐身。圓悚然異其語，急行
X85n1594_p0718c01║上菴頭過㵎，忽大悟，見南敘其事，未終，涕泪交頥。南
X85n1594_p0718c02║令就侍者榻熟𥧌，忽起作偈曰：因果不落不昧，僧俗
X85n1594_p0718c03║本無忌諱。丈夫氣宇昂藏，爭受囊藏被葢。一條楖𣗖
X85n1594_p0718c04║任縱橫，野狐跳入金毛隊。南大笑。
X85n1594_p0718c05║（甲辰）法遠禪師退居會聖巖
X85n1594_p0718c06║法遠住浮山，既老，退休於會聖巖，因閱班固九流，遂
X85n1594_p0718c07║擬之作九帶，敘佛祖教義，博採先德機語，參同印證。
X85n1594_p0718c08║一曰佛正法眼帶，二曰佛法藏帶，三曰理貫帶，四曰
X85n1594_p0718c09║事貫帶，五曰理事縱橫帶，六曰屈曲帶，七曰妙叶兼
X85n1594_p0718c10║帶，八曰金鍼雙鎻帶，九曰平懷常實帶。學者既已傳
X85n1594_p0718c11║誦，遠曰：若據圓極法門，本具十數，今此九帶已為諸
X85n1594_p0718c12║人說了，更有一帶還見得麼？若也見得親切分明，却
X85n1594_p0718c13║請出來說看，說得分明，許汝通九帶圓明道眼；若見
X85n1594_p0718c14║不親切，說不相應，惟依吾語而為己解，則名謗法。大
X85n1594_p0718c15║眾到此如何？眾無語，遠叱之去。初，學士歐陽修聞遠
X85n1594_p0718c16║奇逸，造其室與客棋，遠坐其旁，修遽收局，請遠因棋
X85n1594_p0718c17║說法，乃鳴鼓升座曰：若論此事，如兩家著棋相似，何
X85n1594_p0718c18║謂也？敵手知音，當機不讓，若是綴五饒三，又通一路
X85n1594_p0718c19║始得。有一般底，只解閉門作活，不會奪角衝關，硬節
X85n1594_p0718c20║與虎口齊彰，局破後徒勞逴斡。所以道：肥邊易得，瘦
X85n1594_p0718c21║肚難求，思行則往往失粘，心麤而時時頭撞，休誇國
X85n1594_p0718c22║手，謾說神仙。贏局輸籌即不問，且道黑白未分時，一
X85n1594_p0718c23║著落在什麼處？良久曰：從來十九路，迷悟幾多人？修
X85n1594_p0718c24║嘉嘆久之。遠少時甞與達觀頴輩游蜀，幾遭橫逆，遠
X85n1594_p0719a01║以智脫之，眾號遠錄公。○義懷。自鐵佛至天衣，五遷
X85n1594_p0719a02║法席，皆荒凉處，懷至必幻出樓觀，四事成就。甲辰，退
X85n1594_p0719a03║居吳江聖壽，晚來以疾居池州杉山菴。門弟子智才
X85n1594_p0719a04║住杭州，佛日迎歸侍奉。才如蘇城未還，懷促其歸。及
X85n1594_p0719a05║踵門，懷曰：時至，吾行矣。才曰：師有何語示徒？乃說偈
X85n1594_p0719a06║曰：紅日照扶桑，寒雲封華嶽。三更過鐵圍，拶折驪龍
X85n1594_p0719a07║角。才問：卵塔已成，如何是畢竟事？懷舉拳示之，遂就
X85n1594_p0719a08║𥨊，推枕而寂。○初，義懷退居聖壽，漕使李復圭過懷，
X85n1594_p0719a09║夜語曰：瑞光法席虗，願得有道衲子主之。懷指本曰：
X85n1594_p0719a10║無踰此道人。既至瑞光，開堂日，集眾擊鼓，鼓旋於地，
X85n1594_p0719a11║圓轉震響。眾驚却，有僧出曰：此和尚法雷震地之祥
X85n1594_p0719a12║也。言畢，失僧所在。○可真住山，好問僧：魯祖常見僧
X85n1594_p0719a13║來參，何故便面壁去？未有契其機者。自作偈曰：坐斷
X85n1594_p0719a14║千山與萬山，勸人除却是非難。池陽近日無消息，果
X85n1594_p0719a15║中當年不目觀。有黃國博問百丈華：既是百丈，為甚
X85n1594_p0719a16║却短小？華曰：今日好天晴。黃不契，請真代語。真曰：但
X85n1594_p0719a17║問將來。黃再問，真曰：須彌南畔，把手同行。黃佇思問：
X85n1594_p0719a18║意旨如何？曰：蚊子咬鐵牛。黃又佇思曰：不會，請和尚
X85n1594_p0719a19║為某甲說。曰：你離却妻子來，老僧為你說。曰：祇如和
X85n1594_p0719a20║尚還行得麼？曰：上藍寺裏送客，一日行百千遭。真將
X85n1594_p0719a21║化，示疾甚苦，席藁於地，轉側不少休。喆侍者垂泣曰：
X85n1594_p0719a22║平生訶佛罵祖，今何為乃爾？真熟視呵曰：汝亦作此
X85n1594_p0719a23║見解耶？即起趺坐，呼侍者燒香，烟起入寂。
X85n1594_p0719a24║（乙巳）守端禪師傳法法演
X85n1594_p0719b01║法演，綿州鄧氏子。年三十五祝髮受具，在受業寺逐
X85n1594_p0719b02║字禮蓮經。一夕遇屎字欲唱禮，遽疑，乃白諸老宿曰：
X85n1594_p0719b03║如何屎字亦稱法寶？老宿曰：據汝所問，正是宗門中
X85n1594_p0719b04║根器也。又一日往成都習百法惟識論，因聞菩薩入
X85n1594_p0719b05║見道時，智與理冥、境與神會，不分能證所證。西天外
X85n1594_p0719b06║道甞難比丘曰：既不分能證所證，却以何為證？無能
X85n1594_p0719b07║對者。外道貶之，令不鳴鐘鼓，反披袈裟。玄契至彼，救
X85n1594_p0719b08║此義曰：如人飲水，冷煖自知。乃通其難。演曰：冷煖則
X85n1594_p0719b09║可知矣，如何是自知底事？遂質本講。本講曰：汝欲明
X85n1594_p0719b10║此，當往南方扣傳佛心宗者。演遂南遊抵興元，經時
X85n1594_p0719b11║逗留，隨房僧赴請。本師聞之，寄信至演。演開緘，只見
X85n1594_p0719b12║兩行字云：汝既出得醋甕，又却淹在醬缸裏。演即往
X85n1594_p0719b13║浙西參宗。本舉古今因緣，會盡惟不會。僧問興化：四
X85n1594_p0719b14║方八面來時如何？化云：打中間底。僧作禮。化云：我昨
X85n1594_p0719b15║日赴箇村齋，中途遇一陣卒風暴雨，却向古廟裏避
X85n1594_p0719b16║得過。請益本。本曰：此是臨濟下因緣，須是問他家兒
X85n1594_p0719b17║孫始得。演遂謁法遠，請益前話。遠曰：我有箇譬喻，你
X85n1594_p0719b18║一似三家村裏賣柴漢子，把箇匾擔向十字街頭立
X85n1594_p0719b19║地，問人中書堂，今日商量甚事？演默計曰：若如此，大
X85n1594_p0719b20║故未在。遠知演根器異，一日語曰：吾老矣，恐虗度子
X85n1594_p0719b21║光陰，可往依白雲。此老雖後生，吾未識面，但見其頌
X85n1594_p0719b22║臨濟三頓棒話有過人處，必能了子大事。演潛然禮
X85n1594_p0719b23║辭，至白雲守，端曰：川藞苴，汝來耶？遂舉僧問南泉摩
X85n1594_p0719b24║尼珠話請問，端叱之。又端示以世尊有密語，迦葉不
X85n1594_p0719c01║覆藏因緣，久之未契。一日，自廊趨上法堂，疑情頓息，
X85n1594_p0719c02║獻投機偈曰：山前一片閑田地，叉手叮嚀問祖翁。幾
X85n1594_p0719c03║度賣來還自買，為憐松竹引清風。端特印可，曰：栗棘
X85n1594_p0719c04║蓬禪屬子矣。○祖心既受心印，復往謁可真，真與語，
X85n1594_p0719c05║大奇之。依止二年而真歿，乃還黃檗，南使分座接納。
X85n1594_p0719c06║○黃檗積翠永菴主甞問僧審奇：汝久不見，何所為？
X85n1594_p0719c07║奇曰：見偉藏主有箇安樂處。永曰：試舉似我。奇因敘
X85n1594_p0719c08║其所得，永曰：汝是偉未是？奇莫測，歸以語偉，偉大笑
X85n1594_p0719c09║曰：汝非永不非也。奇走精翠質之於南，南亦大笑。永
X85n1594_p0719c10║聞之，作偈曰：明暗相參殺活機，大人境界普賢知。同
X85n1594_p0719c11║條生不同條死，笑殺菴中老古錐。
X85n1594_p0719c12║（乙巳）惟勝禪師住黃檗
X85n1594_p0719c13║惟勝。潼川羅氏子。居講肆時，偶以扇勒窓櫺有聲，忽
X85n1594_p0719c14║憶教中道：十方俱擊鼓，十處一時聞。因有省，入進白
X85n1594_p0719c15║本講。本講令參方，勝乃逕往黃檗參慧南，證悟心地。
X85n1594_p0719c16║至是南有退居之意。瑞州太守委南遴選黃檗主人，
X85n1594_p0719c17║南乃集眾垂語曰：鐘樓上念讚，牀脚下種菜。若人道
X85n1594_p0719c18║得，便令住持。勝出眾答曰：猛虎當路坐。南大悅，遂自
X85n1594_p0719c19║退居積翠，令勝住黃檗。○修顒。趙城梁氏子。幼不拜
X85n1594_p0719c20║神祠，不受書訓。甞曰：當為人天師，安慕此耶？遂游方，
X85n1594_p0719c21║造瑞光，參宗本。因舉無著問天親：彌勒說什麼？云：只
X85n1594_p0719c22║說這箇法。忽有省，晨夕參叩。一日登廁，捺倒打破水
X85n1594_p0719c23║瓶，遂悟，作頌曰：這一交，這一交，萬兩黃金也合消。頭
X85n1594_p0719c24║上笠，腰下包，清風明月杖頭挑。本印可之。出世資壽，
X85n1594_p0720a01║歷遷大剎，又遷投子，叢林號曰顒華嚴。○克文。閿鄉
X85n1594_p0720a02║鄭氏子。生而傑異，既長，喜觀書，不繇師訓，自然通曉。
X85n1594_p0720a03║事後母至孝，母囂，數困辱之，父不忍，使游學。至北塔，
X85n1594_p0720a04║聞思廣說法，感泣，裂縫掖而師之。廣笑曰：君妙年書
X85n1594_p0720a05║生，政當唾手取高第榮親，乃欲委跡寂寞，豈計之未
X85n1594_p0720a06║熟耶？曰：心空及第，豈止榮親，又將濟之。委跡寂寞，非
X85n1594_p0720a07║所同也。廣奇之，服勤五年，剃染受具。游京師講席，因
X85n1594_p0720a08║經行龍門殿廡間，見塑比丘像，瞑目如在定，翻然自
X85n1594_p0720a09║失，謂其伴曰：我所負如吳道子畵人物，雖曰妙盡，然
X85n1594_p0720a10║終非活者。吾將南遊。到雲居，謁曉舜機，不契。到德山
X85n1594_p0720a11║夜參，有六祖不及雲門之語，失笑。黎明發去，聞文悅
X85n1594_p0720a12║之風，兼程而往。至湘鄉，悅已入寂，嘆曰：既無其人，吾
X85n1594_p0720a13║何適而不可？山川雖佳，未暇遊也。坐夏大溈，夜聞僧
X85n1594_p0720a14║誦雲門語。僧問：佛法如水中月，是否？門云：清波無透
X85n1594_p0720a15║路。豁然有省。遂造黃檗，適惟勝為首座。慧南舉鐘樓
X85n1594_p0720a16║上念讚，床脚下種菜話，令眾下語。勝曰：猛虎當路坐。
X85n1594_p0720a17║南喜之，遂退院，令勝住黃檗。文三到菴，語不契，乃曰：
X85n1594_p0720a18║此老只是箇修行僧，不會我說話。遂往香城見順。順
X85n1594_p0720a19║語話好葛藤，諸方號為順婆。婆問文：近離甚處？曰：黃
X85n1594_p0720a20║檗。曰：菴頭老子安樂否？曰：安樂。曰：甚處人氏？曰：關西。
X85n1594_p0720a21║曰：說話不似關西人。曰：幼曾遊學。曰：甚處為僧？曰：從
X85n1594_p0720a22║北塔廣和尚落髮。又問：新黃檗如何？曰：甚好。曰：渠只
X85n1594_p0720a23║下得一轉語好，遂住黃檗，佛法未夢見在。文因此大
X85n1594_p0720a24║悟，頓見南用處，遂作數頌寄南，南大稱賞。因回參禮，
X85n1594_p0720b01║南問：甚處來？曰：翠巖。曰：恰值老僧不在。曰：未審向什
X85n1594_p0720b02║麼處去？曰：天台普請南嶽遊山。曰：若然，則學人得自
X85n1594_p0720b03║在去也。曰：脚下鞋何處得來？曰：廬山七百錢唱得。曰：
X85n1594_p0720b04║何曾自在？文指鞋曰：何曾不自在？南異之。
X85n1594_p0720b05║（丙午）慧南禪師住黃龍
X85n1594_p0720b06║慧南自積翠遷住黃龍，法席之盛，追[媲-囟+(色-巴+囚)]馬祖百丈。○
X85n1594_p0720b07║慧元，潮陽倪氏子。幼凝然，群兒戲於前，袖手趺坐。父
X85n1594_p0720b08║母商曰：兒材地如此，寧堪世用？意事佛僧乃可。元聞，
X85n1594_p0720b09║即拜辭出家。初至京，法師圓明見而異之，曰：上人齒
X85n1594_p0720b10║少，自何至此？所求何事？曰：慧元南海來，無他求，惟求
X85n1594_p0720b11║佛法。明笑曰：王城利聲捷徑，酒色樊籠，橫目爭奪，日
X85n1594_p0720b12║有萬緒。昔大通智勝佛，十劫坐道場，佛法猶不現前。
X85n1594_p0720b13║此中寧有佛法乎？佛法俱在南方也。元乃自洛游襄
X85n1594_p0720b14║漢，歷參諸善知識，俱不契。丙午春，至黃龍。時慧南來
X85n1594_p0720b15║自積翠，龍象蟻集。元每坐下板，輙自引手，反覆視曰：
X85n1594_p0720b16║寧有道理，而云似佛手？知吾家揭陽，而乃復問生緣
X85n1594_p0720b17║何處乎？久而頓釋其疑。一日，為達上座咨問入室，南
X85n1594_p0720b18║曰：既是達了，為甚麼更來？元曰：事不厭細。南曰：你便
X85n1594_p0720b19║打趕出去，不是做得老僧侍者。元曰：不得一句。南遂
X85n1594_p0720b20║行入方丈。元曰：大小黃檗，龍頭蛇尾。南笑而已。○克
X85n1594_p0720b21║文辭慧南，寓止翠巖。南住黃龍，文復往焉。一日南謂
X85n1594_p0720b22║文曰：適令侍者捲簾，問渠：捲起簾時如何？曰：照見天
X85n1594_p0720b23║下。放下簾時如何？曰：水泄不通。不捲不放時如何？侍
X85n1594_p0720b24║者無語。汝作麼生？文曰：和尚替侍者下涅槃堂始得。
X85n1594_p0720c01║南喝曰：關西人果無頭腦。乃顧旁僧。文指之曰：只這
X85n1594_p0720c02║僧也未夢見。南大笑。又一日侍南，南舉白雲端頌臨
X85n1594_p0720c03║濟三頓棒云：一拳拳倒黃鶴樓，一脚踢翻鸚鵡洲。有
X85n1594_p0720c04║意氣時添意氣，不風流處也風流。大稱賞之。文曰：某
X85n1594_p0720c05║甲見處與端兄一般。南曰：汝作麼生會？文擬開口，南
X85n1594_p0720c06║喝曰：端會汝不會。時慶閑方掌客，問南曰：文首座何
X85n1594_p0720c07║如在黃檗時？南曰：渠在黃檗時，如人暴富，用錢如糞
X85n1594_p0720c08║土。今如數世富人，一錢不虗用。
X85n1594_p0720c09║（丁未）夏倚居士參祖心禪師
X85n1594_p0720c10║祖心寓漳江，轉運判官夏倚雅意禪學，見楊傑歎曰：
X85n1594_p0720c11║吾至江西，恨未識南公。傑曰：有心上座在漳州，公能
X85n1594_p0720c12║自屈，不待見南也。倚見心劇談，神思傾豁。至論肇論
X85n1594_p0720c13║會萬物為自己者，及情與無情共一體，時有狗臥香
X85n1594_p0720c14║卓下，心以壓尺擊狗，又擊香卓曰：狗有情即去，香卓
X85n1594_p0720c15║無情自住，如何得成一體？倚不能對。心曰：纔涉思維，
X85n1594_p0720c16║便成剩法，何曾會萬物為自己哉？○法演既受守端
X85n1594_p0720c17║心印，端令掌磨事。一日端至，語演曰：有數禪客自廬
X85n1594_p0720c18║山來，詰之皆有悟入處，教伊說亦說得，有來繇舉因
X85n1594_p0720c19║緣問伊亦明得，教伊下語亦下得，祇是未在。演於是
X85n1594_p0720c20║大疑，私自計曰：既悟了，說亦說得，明亦明得，如何却
X85n1594_p0720c21║未在？遂參究累日，忽然大悟，從前寶惜一時放下。走
X85n1594_p0720c22║見端，端為手舞足蹈，演亦一笑而已。演後曰：吾因茲
X85n1594_p0720c23║出一身白汗。端一日示眾曰：古人道：如鏡鑄像，像成
X85n1594_p0720c24║後鏡在甚麼處？眾下語不契，舉問演，演近前問訊曰：
X85n1594_p0721a01║也不較多。端笑曰：須是道者始得。乃命分座。
X85n1594_p0721a02║（戊申）德普參慧南禪師
X85n1594_p0721a03║德普，綿州蒲氏子。得度受具，解惟識起信論，兩川無
X85n1594_p0721a04║敢詰難，號為義虎。時惟勝還自江西，呂大防出鎮成
X85n1594_p0721a05║都，執弟子禮，日夕造室。普竊聽其議，一不能曉。歸臥
X85n1594_p0721a06║看屋梁，曰：勝昔甞業講有聲，呂公世稱賢者，相與敬
X85n1594_p0721a07║信如此。吾乃不信，可乎？乃出蜀，至荊州金鑾，夜與一
X85n1594_p0721a08║衲俱。普問：經論何負禪宗，而長老多譏訶之耶？曰：以
X85n1594_p0721a09║其是識情義理，思想邊量，非能發聖得道。脫有得道
X85n1594_p0721a10║發聖者，皆藉之以為緣耳。倘不因自悟，惟經論是仗，
X85n1594_p0721a11║則能讀、能知、能見解者，皆證聖成道去矣。惟以死語
X85n1594_p0721a12║是所知障，故祖師西來也。如經言：一切眾生，本來成
X85n1594_p0721a13║佛。汝信之乎？曰：世尊之語，豈敢不信？曰：既信矣，遠來
X85n1594_p0721a14║何為？曰：聞禪宗有別傳法，故來耳。衲笑曰：是則未信，
X85n1594_p0721a15║非能信也。今積翠南禪師出世久，子見之，不宜後。普
X85n1594_p0721a16║即日遂行。熈寧元年，至黃龍，問阿難。問迦葉：世尊付
X85n1594_p0721a17║金襴，外傳何法？迦葉呼阿難，難應諾。迦葉曰：倒却門
X85n1594_p0721a18║前剎竿著，意旨如何？南曰：上人出蜀，曾到玉泉否？曰：
X85n1594_p0721a19║曾到。又問：曾掛搭否？曰：一夕便發。南曰：智者道場，關
X85n1594_p0721a20║將軍打供，與結緣幾時何妨？普默然良久，理前問，南
X85n1594_p0721a21║俛首。普趨出，大驚曰：兩川義虎，不消此老一唾。
X85n1594_p0721a22║（己酉）黃龍慧南禪師示寂（慈明圓法嗣，臨濟第八世。）
X85n1594_p0721a23║慧南。住黃龍。熈寧二年三月。四祖演通法嗣書南。上
X85n1594_p0721a24║堂。山僧才輕德薄。豈堪人師。葢不昧本心。不欺諸聖。
X85n1594_p0721b01║未免生死。今免生死。未出輪𢌞。今出輪𢌞。未得解脫。
X85n1594_p0721b02║今得解脫。未得自在。今得自在。所以大覺世尊於然
X85n1594_p0721b03║燈佛所。無一法可得。六祖夜半於黃梅。又傳箇甚麼。
X85n1594_p0721b04║乃說偈曰。得不得。傳不傳。歸根得旨復何言。憶得首
X85n1594_p0721b05║山曾漏泄。新婦騎驢阿家牽。翼日午時。趺坐示寂。闍
X85n1594_p0721b06║維得五色舍利。塔於前山。○慧南。入滅。眾請祖心補
X85n1594_p0721b07║住黃龍。心欲舉圓璣代之。璣掉頭徑去。心遂繼其席。
X85n1594_p0721b08║○慧元。住吳江壽聖寺。遣僧投黃龍嗣法。書南視其
X85n1594_p0721b09║欵識曰。吾偶忘此。僧謂專使曰。書未欲開。可令親來
X85n1594_p0721b10║見老僧。專使反命。元即腰包而來。次南昌。聞南已化
X85n1594_p0721b11║去。因留嘆息。適祖心出城相會。與語奇之曰。恨老師
X85n1594_p0721b12║不及見耳。○熈寧二年行。偉居仰山未朞年，法席冠
X85n1594_p0721b13║江淮，平昔同參知名者皆集。偉蒞事有法度，甞遣化
X85n1594_p0721b14║十二輩，以其名付維那，使明日俱來受曲折。及會茶，
X85n1594_p0721b15║輙失一人，偉問為誰，曰：永泰。偉方經營中，首座曰：泰
X85n1594_p0721b16║游山去，請以他僧備員。偉然之。俄有告者曰：泰實在，
X85n1594_p0721b17║首座匿之以欺眾耳。偉色莊，使搜得之，泰自陳怯弱，
X85n1594_p0721b18║懼失所受事，首座實不知也。偉令擊鐘集眾，曰：首座
X85n1594_p0721b19║已分座授道，又老師所賞識，昧心罔眾，他人猶不可，
X85n1594_p0721b20║乃甘自破壞乎？遂與泰俱出院，諸方服其公。○慶閑
X85n1594_p0721b21║依慧南。南化後，廬陵守張鑒請居隆慶院。未期年，鍾
X85n1594_p0721b22║陵守王韶請居龍泉。不逾年，以病求去，廬陵道俗聞
X85n1594_p0721b23║其棄龍泉，舟載而歸，居隆慶西堂，事之益篤。
X85n1594_p0721b24║（庚戌）承皓禪師分座谷隱
X85n1594_p0721c01║承皓至襄陽，分座谷隱。有蜀僧依皓，皓憐其年少有
X85n1594_p0721c02║志，稍為誘掖。僧亦效皓製犢鼻，浣而曝之。皓見曰：我
X85n1594_p0721c03║裩何故在此？曰：某甲裩也。曰：具何道理敢爾？僧禮拜
X85n1594_p0721c04║曰：每蒙許與，切所欣慕。曰：此豈戲論，半年當嘔血死。
X85n1594_p0721c05║其僧果嘔血死。○洪英住石門，作偈寄同參曰：萬鍛
X85n1594_p0721c06║罏中鐵蒺藜，直須高價莫饒伊。橫來竪去呵呵笑，一
X85n1594_p0721c07║任傍人鼓是非。熈寧三年六月，知事紛爭，止之不可。
X85n1594_p0721c08║英謂眾曰：領眾不肅，正坐無德，吾有媿於黃龍。呼維
X85n1594_p0721c09║那鳴鐘陞座，眾集，敘行脚始末，曰：吾滅後火化，以骨
X85n1594_p0721c10║石藏普通塔，明生死不離清眾也。言卒而逝。
X85n1594_p0721c11║（辛亥）居訥禪師入寂（延慶榮法嗣，雲門第五世。）
X85n1594_p0721c12║居。訥初住圓通二十年，移住四祖、開元兩剎，所至叢
X85n1594_p0721c13║林號稱第一。既老，休居於寶積巖。訥臨眾簡嚴，不妄
X85n1594_p0721c14║言笑。甞習定，初叉手自如，中夜漸升至膺，侍者每視
X85n1594_p0721c15║以候鷄鳴，其精進如此。熈寧四年三月，無疾而化。○
X85n1594_p0721c16║守端。住白雲，郭祥正自當途往謁，端問曰：牛醇乎？曰：
X85n1594_p0721c17║醇矣。端遽厲聲叱之，正不覺拱而立。端曰：醇乎，醇乎，
X85n1594_p0721c18║南泉、大溈無異此也。於是鳴鼓陞座曰：牛來山中，水
X85n1594_p0721c19║足草足。牛出山去，東觸西觸。夜來枕上作得箇山頌，
X85n1594_p0721c20║謝功甫大儒廬山二十年之舊，今日遠訪白雲之勤，
X85n1594_p0721c21║當須舉與大眾，請已後分明舉似諸方。此頌豈惟謝
X85n1594_p0721c22║功甫大儒，直要與天下有鼻孔衲僧脫却著肉汗衫，
X85n1594_p0721c23║莫言不道。乃曰：上大人，丘乙己。化三千，七十士。爾小
X85n1594_p0721c24║生，八九子。佳作仁，可知禮也。正切疑，後聞小兒誦之，
X85n1594_p0722a01║忽有省，以書報端。端答偈曰：藏身不用縮頭，斂跡何
X85n1594_p0722a02║須收脚。金烏半夜撩天，玉兔趕他不著。○趙抃。字悅
X85n1594_p0722a03║道，自號知非子。至和中，為侍御。居甞以一琴一鶴自
X85n1594_p0722a04║隨，晝之所為，夜必焚香告天。與天鉢寺重元為方外
X85n1594_p0722a05║交。會法泉居衢之南禪，抃日參扣，泉未甞容措一詞。
X85n1594_p0722a06║後牧青州，政事之餘多宴坐，忽大雷震，即契悟，作喝
X85n1594_p0722a07║曰：默坐公堂虗隱几，心源不動湛如水。一聲霹靂頂
X85n1594_p0722a08║門開，喚起從前自家底。舉頭蒼蒼喜復喜，剎利塵塵
X85n1594_p0722a09║無不是。中下之人不得聞，妙用神通而已矣。泉聞笑
X85n1594_p0722a10║曰：趙悅道撞彩耳。抃甞答富弼書，略曰：抃伏思西方
X85n1594_p0722a11║聖人教外別傳之法，不為中下根機之所設也。上智
X85n1594_p0722a12║則頓悟而入，一得永得；愚者則迷而不復，千差萬別。
X85n1594_p0722a13║惟佛與祖以心傳心，其利生接物而不得已者，遂有
X85n1594_p0722a14║棒喝拳指、揚眉瞬目、拈椎竪拂、語言文字種種方便，
X85n1594_p0722a15║去聖逾遠。諸方學徒忘本逐末，棄源隨波，滔滔皆是，
X85n1594_p0722a16║斯所謂可憐憫者矣。抃不佞，去年秋初在青州，因有
X85n1594_p0722a17║所感，既已稍知本性無欠無餘，古人謂安樂法門，信
X85n1594_p0722a18║不誣也。比蒙太傅侍中俾求禪錄，抃素出恩紀，聞之
X85n1594_p0722a19║喜快，不覺手舞而足蹈之也。伏惟執事富貴如是之
X85n1594_p0722a20║極，道德如是之盛，福壽康寧如是之備，退休閑逸如
X85n1594_p0722a21║是之高，其所未甚留意者，如來一大事因緣而已。今
X85n1594_p0722a22║茲又復於真性有所悟入，抃敢為賀於門下也。
X85n1594_p0722a23║（壬子）白雲守端禪師示寂（楊岐會法嗣，臨濟第九世。）
X85n1594_p0722a24║熈寧五年，守端示寂，壽四十八。以大法授法演。
X85n1594_p0722b01║○克文禪師開法聖壽
X85n1594_p0722b02║熈寧五年，克文至高安，太守錢弋來訪。談久，弋如廁，
X85n1594_p0722b03║文令侍者引從西邊去。弋遽曰：既是東司，為甚麼向
X85n1594_p0722b04║西去？文曰：多少人向東邊討？文報謁弋，有獒逸出，文
X85n1594_p0722b05║少避，乃進。弋戲曰：禪者教誨龍虎，反畏狗乎？文應聲
X85n1594_p0722b06║曰：易伏隈巖虎，難降護宅龍。弋大喜，遂遣使請文居
X85n1594_p0722b07║聖壽寺。文方飯於州民家，使至遁去，繫同席數十人。
X85n1594_p0722b08║有見於新豐山寺者，因叩首泣下曰：師不往，吾黨受
X85n1594_p0722b09║苦矣。文曰：以我故，累君輩如此。因受之，遂闡法焉。示
X85n1594_p0722b10║眾：此箇事論實不論虗，參須實參，悟須實悟。若纖毫
X85n1594_p0722b11║不盡，總落魔界。古人道：平地上死人無數，過得荊棘
X85n1594_p0722b12║林是好手。如今人多是得箇身心寂滅，前後際斷，一
X85n1594_p0722b13║念萬年去，休去歇去，似古廟裏香爐去，冷湫湫地去，
X85n1594_p0722b14║便為究竟。殊不知却被此勝妙境界障蔽，自己正知
X85n1594_p0722b15║見不能現前，神通光明不得發露。或有執箇一切平
X85n1594_p0722b16║常心是道，以為極則，天是天，地是地，山是山，水是水，
X85n1594_p0722b17║僧是僧，俗是俗，大盡三十日，小盡二十九，此依草附
X85n1594_p0722b18║木，不知不覺一向迷將去。凡百施為，須要平常一路
X85n1594_p0722b19║子以為穩當，究將去，合將去，更不敢別移一步，怕墮
X85n1594_p0722b20║坑落塹。長時一似雙盲底人行路，一條拄杖子寸步
X85n1594_p0722b21║拋不得，緊把著，憑將去，步步依倚。一日若道眼豁開，
X85n1594_p0722b22║頓覺前非。拋却杖子，撒開兩手。十方蕩蕩，七縱八橫。
X85n1594_p0722b23║東西南北，無可不可。豈可一向依他門戶，傍他行脚，
X85n1594_p0722b24║有甚快活。自己畢竟如何？雲門大師道：而今天下老
X85n1594_p0722c01║和尚，多是師承學解，露布葛藤。印板上打來，模子裏
X85n1594_p0722c02║脫出。當人若是明去，何不一切臨時。又臨濟大師云：
X85n1594_p0722c03║我這裏是活祖師西來意。把來便用，立處皆真。他不
X85n1594_p0722c04║說古又如何，今又如何。這語得，那語不得。那裏是虗，
X85n1594_p0722c05║這裏是實。你與我拈出絲毫許實底道理來看。此葢
X85n1594_p0722c06║當人眼不開，自無見處。一向承虗接響，百般忌諱，自
X85n1594_p0722c07║纏自縛。直饒與麼說，當下忽然見得倜儻分明去，也
X85n1594_p0722c08║是棺木裏瞪眼。又示眾：洞山門下，無佛法與人，祇有
X85n1594_p0722c09║一口劍。凡是來者，一一斬斷。使伊性命不依，見聞俱
X85n1594_p0722c10║泯。却向父母未生前，與伊相見。見伊擬近前，便與斬
X85n1594_p0722c11║斷。然則剛刀雖利，不斬無罪之人。莫有無罪底麼？也
X85n1594_p0722c12║好與三十拄杖。又示眾：天地與我同根，萬物與我一
X85n1594_p0722c13║體。脚頭脚尾，橫三竪四。北俱盧洲火發，燒著帝釋眉
X85n1594_p0722c14║毛。東海龍王忍痛不禁，轟一箇霹靂。直得傾湫倒嶽，
X85n1594_p0722c15║雲暗長空。十字街頭廖胡子，醉中驚覺起來，拊手呵
X85n1594_p0722c16║呵大笑云：筠陽城中，近來少賊。乃拈拄杖云：賊賊。
X85n1594_p0722c17║○明教契嵩禪師入寂（洞山聰法嗣，雲門第五世。）
X85n1594_p0722c18║契嵩自京師還，益著書，學士蔡襄延住佛日寺。數年，
X85n1594_p0722c19║退老於靈隱之北永安蘭若，清旦誦金剛般若經不
X85n1594_p0722c20║輟，齋罷讀書，賓客至，清談不及世事。熈寧五年六月
X85n1594_p0722c21║日，晨興寫偈曰：後夜月初明，吾今獨自行。不學大梅
X85n1594_p0722c22║老，貪聞鼯鼠聲。至中夜而化。茶毗不壞者五：頂、耳、舌
X85n1594_p0722c23║童真及常所持數珠。頂骨出舍利，紅白晶潔，狀如大
X85n1594_p0722c24║菽。壽六十六，夏五十三。有文集百餘卷行於世。
X85n1594_p0723a01║（癸丑）海月慧辯法師入寂
X85n1594_p0723a02║慧辯，字訥翁，華亭富氏子，居杭州天竺講席。蘇軾時
X85n1594_p0723a03║為通守，甞為方外游，講授二十五年，往來甞千人。無
X85n1594_p0723a04║何，歸隱草堂。熈寧六年冬，旦起盥濯，別眾而化。○義
X85n1594_p0723a05║青。青社李氏子，出家得度。其師使習百法論，未幾嘆
X85n1594_p0723a06║曰：三祇塗遠，自困何益。乃入洛，聽華嚴經五年，反觀
X85n1594_p0723a07║文字，一切如肉受串，處處同其義味。甞講至諸林菩
X85n1594_p0723a08║薩偈曰：即心自性。忽猛省曰：法離文字，寧可講乎。即
X85n1594_p0723a09║棄去，遊方至浮山。時法遠退居會聖巖，夢得俊鷹畜
X85n1594_p0723a10║之，覺而青至，速以為吉徵，禮延之，令看外道問佛不
X85n1594_p0723a11║問有言不問無言因緣。經三載，遠問曰：汝記得話頭
X85n1594_p0723a12║麼？試舉看。青擬對，遠以手掩其口，青了然開悟，遂禮
X85n1594_p0723a13║拜。遠曰：汝妙悟玄機耶？曰：設有，也須吐却。時孜侍者
X85n1594_p0723a14║在旁曰：青華嚴今日如病得汗。青回顧曰：合取狗口。
X85n1594_p0723a15║自此復經三年，遠出洞下宗旨示之，青悉妙契，遂付
X85n1594_p0723a16║大陽衣履曰：代吾續洞上宗風，善自護持。○杜衍。與
X85n1594_p0723a17║張方平皆致政，居睢陽。衍每笑平佞佛，對賓客必嘲
X85n1594_p0723a18║之，平但笑而已。有朱承事者，以醫學游二老之門，謂
X85n1594_p0723a19║平曰：杜公天下偉人，惜未知此事，公何不勸發之？平
X85n1594_p0723a20║曰：君與此老緣熟勝我，我止能助之耳。一日，衍召朱
X85n1594_p0723a21║切脉甚急，朱謂使曰：汝先往白相公，但云看楞嚴未
X85n1594_p0723a22║了。使者馳白衍，默然久之，乃至。衍曰：老夫以君疏通
X85n1594_p0723a23║解事，不意近亦例闒茸，如所謂楞嚴何等語，乃爾躭
X85n1594_p0723a24║着！聖人微言，無出孔、孟，捨此取彼，是大惑也。朱曰：相
X85n1594_p0723b01║公未讀此經，何以知不及孔、孟？以某觀之，似過之也。
X85n1594_p0723b02║袖中出其首卷，曰：相公試閱之。衍取默看，不覺終軸，
X85n1594_p0723b03║忽起，大驚曰：世間何從有此書耶？遣使盡持其餘來，
X85n1594_p0723b04║徧讀之，捉朱手曰：君真我知識，安道知之，不以告我，
X85n1594_p0723b05║何哉？即命駕見平，平曰：譬如人失物，忽已尋得，但當
X85n1594_p0723b06║喜其得，不必悔其晚也。僕非不相告，以公與朱君緣
X85n1594_p0723b07║熟遣之耳。雖佛祖化人，亦必藉同事也。衍大悅。衍字
X85n1594_p0723b08║世昌，慶曆中號清白宰相，封祁國公。
X85n1594_p0723b09║（乙卯）淨端禪師住湖州西余
X85n1594_p0723b10║淨端，吳興丘氏子。出家受具，習天台教，聽楞嚴經至
X85n1594_p0723b11║七徵八還，以頌自跪曰：七處徵心徵不遂，懞憧阿難
X85n1594_p0723b12║不瞥地。直教徵得見無心，也是泥裏澆土塊。八還之
X85n1594_p0723b13║教傳來久，自古宗風各分剖。假饒還到不還時，也是
X85n1594_p0723b14║鰕跳不出斗。遂作偈別本講曰：彎彎曲曲似門鉤，一
X85n1594_p0723b15║番拈起一番愁。不如做箇禪和子，參到無心却便休。
X85n1594_p0723b16║參齊岳，於室中默契，即出庭下翻身自擲，岳印可之。
X85n1594_p0723b17║後見弄師子，益有警悟，遂合綵為師子皮披之，因號
X85n1594_p0723b18║端師子。住西余，西余去湖州密邇，每雪朝著綵衣入
X85n1594_p0723b19║城，小兒爭譁逐之。從人乞錢，得即以施貧者。嘗誦法
X85n1594_p0723b20║華經，又好歌漁父詞。有狂僧號回頭，以左道惑眾，與
X85n1594_p0723b21║潤守呂公方食肉，端徑趨至，指曰：正當與麼時，如何
X85n1594_p0723b22║是佛？回頭窘無以對，端捶其頭，推倒而去。又有妖人
X85n1594_p0723b23║號不托，掘秀州城外地，有佛像，建塔其上，傾城敬信。
X85n1594_p0723b24║端見，搊住問曰：如何是佛？不托擬議，端趯之而去。○
X85n1594_p0723c01║張伯端，字平叔，天台人。嘗入成都，遇真人授金丹、藥
X85n1594_p0723c02║物、火候之訣。乙卯，述悟真篇，又徧參禪門，有省。讀祖
X85n1594_p0723c03║英集，頓明心地，乃曰：丹是色身至寶，鍊成變化無窮。
X85n1594_p0723c04║更能性上悟真宗，決了無生妙用。後趺坐而逝，火化
X85n1594_p0723c05║得舍利千百粒。既而又有人見之者，
X85n1594_p0723c06║（丁巳）僧印禪師入寂（承天簡法嗣）
X85n1594_p0723c07║僧印，住瑞安。熈寧十年九月，沐浴更衣，留偈曰：倚空
X85n1594_p0723c08║靈劍冷光浮，佛祖魔軍一刃收。帶月吼風歸寶匣，鐵
X85n1594_p0723c09║牛驚散曲江頭。言訖，趺坐而逝。茶毗，獲舍利五色。
X85n1594_p0723c10║（戊午）吳恂居士參祖心禪師
X85n1594_p0723c11║吳恂字德夫，元豐元年任豫章法曹。時郡帥王韶迎
X85n1594_p0723c12║祖心入城，恂亦往參。心曰：公平生學解記憶多聞即
X85n1594_p0723c13║不問，父母未生前道將一句來。恂無對，遂日夕提撕
X85n1594_p0723c14║此語，忽自知有機未發。偶閱鄧隱峰傳，見其倒卓化
X85n1594_p0723c15║去，衣亦順身不褪，忽疑曰：彼化之異故莫測，而衣亦
X85n1594_p0723c16║順之，何也？以問心，心曰：公今侍立，是順耶？是逆耶？曰：
X85n1594_p0723c17║是順。曰：還疑否？曰：不疑。曰：自既不疑，何疑於彼？恂言
X85n1594_p0723c18║下開解，呈三偈曰：中無門戶四無旁，學者徒勞捉影
X85n1594_p0723c19║忙。珍重故園千古月，夜來依舊不曾藏。廬峰居士舊
X85n1594_p0723c20║門人，描得師真的的親。大地撮來成箇眼，翻騰別是
X85n1594_p0723c21║一般新。咄！這多知俗漢，咬盡古今公案。忽於狼籍堆
X85n1594_p0723c22║頭，拾得𧏙蜋糞彈。明明不直分文，萬兩黃金不換。等
X85n1594_p0723c23║閑拈出示人，祇為走盤難看。咦！心亦送二偈曰：水中
X85n1594_p0723c24║得火世還稀，看着令人特地疑。自古不存師弟子，如
X85n1594_p0724a01║今却許老胡知。海門山險絕行蹤，踏斷牢關信已通。
X85n1594_p0724a02║自有太平基業在，不論南北與西東。○悟新曲江黃
X85n1594_p0724a03║氏子，生有紫肉幕左肩，右袒如僧伽黎狀，魁岸黑面
X85n1594_p0724a04║如梵僧。及壯落髮。以氣節蓋眾。好面折人。初謁法秀。
X85n1594_p0724a05║秀問。上座甚處人。曰。廣南韶州。曰。曾到雲門否。曰。曾
X85n1594_p0724a06║到。曰。曾到靈樹否。曰。曾到。曰。如何是靈樹枝條。曰。長
X85n1594_p0724a07║底自長。短底自短。曰。廣南蠻莫亂統。曰。向北驢只恁
X85n1594_p0724a08║麼。拂袖而出。乃之黃龍謁祖心。心竪拳問曰。喚作拳
X85n1594_p0724a09║頭則觸。不喚作拳頭則背。汝喚作甚麼。新罔措。經二
X85n1594_p0724a10║年方領解。然尚談辯無所牴牾。心患之。偶與語至其
X85n1594_p0724a11║銳。心遽曰。住住。說食豈能飽人。新窘無以對。從容白
X85n1594_p0724a12║曰。悟新到此。弓折箭盡。望和尚慈悲。指箇安樂處。心
X85n1594_p0724a13║曰。一塵飛而翳天。一芥墮而覆地。安樂處政忌上座
X85n1594_p0724a14║許多骨董。直須死却無量劫來偷心乃可耳。新趨出。
X85n1594_p0724a15║一日默坐下板。聞知事捶行者。而迅雷忽震。却大悟。
X85n1594_p0724a16║趨見心。忘納其屨。因自譽曰。天下人總是參得底。新
X85n1594_p0724a17║是悟得底。心笑曰。選佛得甲科。何可當也。因號死心
X85n1594_p0724a18║叟。榜其居曰死心室。○法秀。初住淮西四面。及遷棲
X85n1594_p0724a19║賢蔣山長蘆。元豐間。樞密蔣頴叔與秀為方外友。叔
X85n1594_p0724a20║撰華嚴經解三十篇。頗負其知見。漕淮上。至長蘆訪
X85n1594_p0724a21║秀。因題方丈壁曰。余凡三日遂成華嚴解。我於佛法
X85n1594_p0724a22║有大因緣，異日當以此地比覺城東際，惟具佛眼者
X85n1594_p0724a23║當知之。秀曰：公何言之易耶？夫華嚴者，圓頓上乘，乃
X85n1594_p0724a24║現量所證。今言比覺城東際，則是比量，非圓頓宗。又
X85n1594_p0724b01║云：異日且一真法界，無有古今，故云十世古今，始終
X85n1594_p0724b02║不移於當念。若言異日，今日豈可非是乎？又云：具佛
X85n1594_p0724b03║眼者方知。經云：平等真法界，無佛無眾生。凡聖情盡，
X85n1594_p0724b04║彼我皆忘，豈有愚智之異？若待佛眼，則天眼、人眼豈
X85n1594_p0724b05║可不知哉？叔悔謝。○贊元住蔣山。熙寧初，王安石拜
X85n1594_p0724b06║相，貴震天下，無月無耗，元未嘗發。石弟安上問佛法
X85n1594_p0724b07║大意，元曰：佛祖無所異於人，所以異者，能自護心念
X85n1594_p0724b08║耳。岑樓之木必有本，本於毫末；滔天之水必有源，源
X85n1594_p0724b09║於濫觴。清淨心中無故動念，危乎岌哉，甚於岑樓；浩
X85n1594_p0724b10║然橫肆，甚於滔天，其可動耶？佛祖更相付授，必叮嚀
X85n1594_p0724b11║曰：善自護持。曰：佛法止此乎？曰：至美不華，至言不煩。
X85n1594_p0724b12║夫華與煩，去道遠甚，而流俗以之。申公論治世之法，
X85n1594_p0724b13║猶謂為治者不在多言，顧力行何如耳，况出世間法
X85n1594_p0724b14║乎？元豐元年，石罷政府，舟至石頭，士大夫車騎填山
X85n1594_p0724b15║谷。入寺已二鼓，元出迎，一揖而退。石坐東偏，從官賓
X85n1594_p0724b16║客滿座，石環視，問元所在，侍者曰：已𥨊久矣。
X85n1594_p0724b17║（己未）承皓禪師開法大陽
X85n1594_p0724b18║元豐二年四月，張商英奉使荊西南路，聞谷隱首座
X85n1594_p0724b19║承皓之名，致而見之，問曰：師法嗣何人？曰：復州北塔。
X85n1594_p0724b20║曰：北塔有何言句？曰：只為伊不肯與人說破。英稱善，
X85n1594_p0724b21║遂請皓住大陽山。○趙抃。致仕歸衢州，築居名曰高
X85n1594_p0724b22║齋，有偈曰：腰佩黃金已退藏，箇中消息也尋常。時人
X85n1594_p0724b23║要識高齋老，只是柯村趙四郎。復曰：切忌錯認。又誌
X85n1594_p0724b24║其壽塋曰：吾政已致壽七十二，百歲之後，歸此山地。
X85n1594_p0724c01║彼真法身，不即不離，充滿大千，普現悲智，不可得藏，
X85n1594_p0724c02║不可得置。壽塋之說，如是如是。元豐七年秋八月，忽
X85n1594_p0724c03║一日，徧辭親友，其子璣問以後事，抃厲聲叱之，少頃，
X85n1594_p0724c04║語如平時，趺坐而化，壽七十七，諡清獻。○元淨。住上
X85n1594_p0724c05║天竺，台教大興。時秀州有狂人號回頭，左道惑眾，宣
X85n1594_p0724c06║言當建窣堵波為吳人福田，施者雲委。然憚淨，不敢
X85n1594_p0724c07║入杭境，先以錢十萬詣上天竺飯僧，且遣使通問曰：
X85n1594_p0724c08║今以修造錢若干，願供一堂。淨答書曰：承以營建淨
X85n1594_p0724c09║檀為飯僧之用，竊聞教有明文，不許互用，聖者既遺
X85n1594_p0724c10║明誨，不知白佛當以何辭？佇辭報章，即令撰䟽文也。
X85n1594_p0724c11║回頭大驚，慚見其徒，然淨之門人勸且禮之，淨厲語
X85n1594_p0724c12║曰：出家兒須具眼始得，彼誠聖者，吾敢不恭？如其誕
X85n1594_p0724c13║妄，知而同之，是失正念。吾聞聖者具他心通，今夕當
X85n1594_p0724c14║與爾曹虔請，明日就此山與十方諸佛同齋。即如法
X85n1594_p0724c15║跪讀䟽文，焚之。明日，率眾出迎，回頭竟不至。
X85n1594_p0724c16║（庚申）承皓禪師住玉泉
X85n1594_p0724c17║承皓住大陽數月，遷住玉泉景德禪院。皓機鋒孤峭，
X85n1594_p0724c18║學者不能凑泊。時闕首座，維那曰：某人某人曾於某
X85n1594_p0724c19║處立僧，為禪眾所歸，宜依諸方例請充。皓叱曰：杜！杜！
X85n1594_p0724c20║又曰：孟八郎！孟八郎！一日，皓從廚前過，見造晚麵，問
X85n1594_p0724c21║曰：有客過耶？曰：眾僧造藥石。皓呼知事稱之曰：吾昔
X85n1594_p0724c22║參禪，為人汲水舂米，今現成米麫，蒸炊造作，與供諸
X85n1594_p0724c23║佛菩薩羅漢無異。飽喫了，竝不留心參學，百般想念，
X85n1594_p0724c24║五味馨香。假作驢膓，膳生羊骨鱉臛，餵飼八萬戶蟲。
X85n1594_p0725a01║開眼隨境攝，合眼隨夢轉。不知主祿判官掠剩，大王
X85n1594_p0725a02║隨從汝抄劄，消鑿祿料簿，教汝受苦有日在。於是徒
X85n1594_p0725a03║眾不堪寂寥，譖之縣令曰：長老不能安眾，惟上來下
X85n1594_p0725a04║去，點簡零碎。縣令召皓責曰：大善知識，不在方丈內，
X85n1594_p0725a05║端坐兩廊下，山門來去得許多。皓曰：大通智勝佛，十
X85n1594_p0725a06║劫坐道場。佛法不現前，不得成佛道。長官以坐是佛
X85n1594_p0725a07║耶？坐殺佛去也。長官茫然，益敬禮之。○祖心住黃龍
X85n1594_p0725a08║十有二年，五求解去。元豐三年，謝事居西園，以晦名
X85n1594_p0725a09║其堂，且曰：吾所辭者世務耳，今欲專行佛法事也。乃
X85n1594_p0725a10║榜其門曰：告諸禪學，要窮此道，切須自看，無人替代。
X85n1594_p0725a11║時中或是看得因緣，自有歡喜入處，却來入室吐露，
X85n1594_p0725a12║待為品評是非深淺。如未發明，但且歇去，道自現前，
X85n1594_p0725a13║苦苦馳求，轉增迷悶。此是離言之道，要在自肯，不繇
X85n1594_p0725a14║他悟。如此發明，方明了達無量劫來生死根本。若見
X85n1594_p0725a15║得離言之道，即見一切聲色言語是非，更無別法。若
X85n1594_p0725a16║不見離言之道，便將類會目前差別因緣，以為所得。
X85n1594_p0725a17║只恐誤認門庭，目前光影，自不覺知，翻成剩法。到頭
X85n1594_p0725a18║只是自謾，枉費心力。宜乎晝夜克己精誠，行住觀察，
X85n1594_p0725a19║微細審思，別無用心，久遠自然有箇入路，非是朝夕
X85n1594_p0725a20║學成事業。若也不能如是參詳，不如看經持課，度此
X85n1594_p0725a21║殘生，亦自勝如亂生謗法。若送老之時，敢保成箇無
X85n1594_p0725a22║事人，更無他累。其餘入室，今去朔望兩度，却請訪及。
X85n1594_p0725a23║謝景溫守潭州，虗大溈以致心，三辭不往。景溫請其
X85n1594_p0725a24║故，心曰：馬祖、百丈已前，無住持事，道人相尋於空閑
X85n1594_p0725b01║寂寞之濵而已。其後雖有住持，王臣尊禮為天人師。
X85n1594_p0725b02║今則不然，挂名官府，如有戶籍之民，直遣伍伯追呼
X85n1594_p0725b03║之耳，此豈可復為也？景溫乃不敢以院事屈，願一見
X85n1594_p0725b04║心。心至長沙，景溫願受法訓。心為舉其綱曰：三乘十
X85n1594_p0725b05║二分教，還同說食，示人食味。既因他說其食，要在自
X85n1594_p0725b06║己親甞。既自親甞，便能了知其味是甘是辛，是䶢是
X85n1594_p0725b07║淡。達磨西來，直指人心，見性成佛，亦復如是。真性既
X85n1594_p0725b08║因文字而顯，要在自己親見。若能親見，便能了知目
X85n1594_p0725b09║前是真是妄是生是死既能了知真妄。生死返觀一
X85n1594_p0725b10║切語言文字皆是表顯之說都無實義如。今不了病
X85n1594_p0725b11║在甚處病在見聞知覺為不如實知真際所。詣認此
X85n1594_p0725b12║見聞覺知為自所見殊不知此見聞覺知皆因。前塵
X85n1594_p0725b13║而有分別若無前塵境界即此見聞覺知還同龜。毛
X85n1594_p0725b14║兔角竝無所歸景溫聞所未聞○常總初謁慧南於。
X85n1594_p0725b15║歸宗無所得而去歸宗火南遷石門南塔遷黃檗積
X85n1594_p0725b16║翠。又遷黃龍總皆在焉二十年間凡七往返密受法
X85n1594_p0725b17║旨决。志大掖臨濟之宗出世住泐潭元豐三年詔革
X85n1594_p0725b18║東林律。居為禪席學士王韶出守南昌欲延祖心主
X85n1594_p0725b19║之心舉總。自代總知宵遁韶檄諸郡所在訪求得之
X85n1594_p0725b20║新涂窮谷中。遂應命天下衲子望風而集其徒相語
X85n1594_p0725b21║曰遠公有讖記。吾滅七百年後有肉身大士革吾道
X85n1594_p0725b22║場今符其語矣。○行偉住仰山夏夜坐深林袒以飼
X85n1594_p0725b23║蚊蚋會膓毒作十。日不愈以刀絕之尺許血流不止
X85n1594_p0725b24║門人泣曰師獨柰何。不少忍曰為其障我行道蒲伏
X85n1594_p0725c01║床上無所利於物得死。不愈於生乎元豐三年十一
X85n1594_p0725c02║月日說偈而化闍維得五。色舍利骨石栓索勾連塔
X85n1594_p0725c03║於寺東○應乾萍鄉彭氏子。遍歷諸方，晚至泐潭參
X85n1594_p0725c04║常總，久之未蒙印可。總示以鳥窠吹布毛因緣，殊不
X85n1594_p0725c05║解。一日豁然悟旨，乃成頌曰：潦倒忘機是鳥窠，西湖
X85n1594_p0725c06║湖上控烟羅。布毛取出無多子，鐵眼銅睛不柰何。總
X85n1594_p0725c07║印可之，自此推為上首。元豐三年，總住東林，遂以乾
X85n1594_p0725c08║繼法席。○開先。廣鑑行瑛，桂州毛氏子。初謁慶閑，稍
X85n1594_p0725c09║悟玄旨。次參常總，頓息所疑。出世開先幾二十年，初
X85n1594_p0725c10║苦痰癖，屢求去而不可，臥病坊者三年。一旦起，將梵
X85n1594_p0725c11║剎鼎新之，迄九年而成。○蘇轍。字子由，號頴濵，與兄
X85n1594_p0725c12║蘇軾齊名。甞以偈獻了元曰：麁沙供佛佛欣受，怪石
X85n1594_p0725c13║供僧僧不嫌。空手遠來還要否，更無一物可增添。元
X85n1594_p0725c14║曰：空手持來放下難，三賢十聖聚頭看。此般供養能
X85n1594_p0725c15║歆享，木馬泥牛亦喜歡。元豐三年，轍謫高安，會黃檗
X85n1594_p0725c16║全，全熟視曰：君靜而慧，苟留心宗門，何患不成此道。
X85n1594_p0725c17║轍因參全無契，適省聰來居壽聖，轍以此事往問，聰
X85n1594_p0725c18║不答。轍又叩之，聰曰：圓照未甞以道語人，吾今亦無
X85n1594_p0725c19║以語子。轍於是得言外之旨。繼參洪州順，順示以搐
X85n1594_p0725c20║鼻因緣，轍言下大悟，呈偈曰：中年聞道覺前非，邂逅
X85n1594_p0725c21║相逢老順師。搐鼻徑參真面目，掉頭不受別鉗鎚。枯
X85n1594_p0725c22║藤破衲公何事，白酒青鹽我是誰。慚愧東軒殘月上，
X85n1594_p0725c23║一杯甘露滑如飴。
X85n1594_p0725c24║（辛酉）慶閑禪師入寂（黃龍南法嗣，臨濟第九世。）
X85n1594_p0726a01║慶閑，居隆慶西堂。元豐四年三月七日，告眾將入滅，
X85n1594_p0726a02║說偈曰：露質浮世，奄忽入滅。五十三歲，六七八月。南
X85n1594_p0726a03║嶽天台，松風㵎雪。珍重知音，紅爐優鉢。說偈畢，乃入
X85n1594_p0726a04║浴。浴出，躶坐，方以巾搭膝而化，神色不變。為著衣，手
X85n1594_p0726a05║足和柔，髮剃復出。畵工就寫其真，首忽自舉。次日，仍
X85n1594_p0726a06║平視。大守來觀，願留全身。僧利儼曰：遺言令化。闍維，
X85n1594_p0726a07║薪盡火滅，跏趺不散，以油沃薪益之，乃化。是日，雲起
X85n1594_p0726a08║風作，飛瓦折木，烟氣所至，東西南北四十里，凡草木
X85n1594_p0726a09║沙礫之間，皆得舍利如金色，計其所獲幾數斛。蘇轍
X85n1594_p0726a10║欲為作記，而疑其事。方臥痁，夢有訶者曰：閑師事何
X85n1594_p0726a11║疑哉？疑即病矣。轍夢中作銘，有云：稽首三界尊，閑師
X85n1594_p0726a12║不止此。憫世狹劣故，聊示其小者。○紹銑，泉州人。得
X85n1594_p0726a13║法智賢，住興化。銑有度量，牧千眾，如數一二三四。長
X85n1594_p0726a14║沙初未知飯僧供佛之利，銑作大會，謂之結緣齋。其
X85n1594_p0726a15║後效而作者，月月有之。荊湖之民，莫不向慕，波及蠻
X85n1594_p0726a16║俗。丞相章惇奉使荊湖，開梅山，與銑偕往。蠻父老聞
X85n1594_p0726a17║銑名，人人合爪，聽其約束。梅山平，銑有力焉。湘南八
X85n1594_p0726a18║州，歲度僧數百。當慧南盛化時，荊湖衲子奔趨江南，
X85n1594_p0726a19║恒百里無托宿，且多為盜劫。銑半五十為舘，請僧主
X85n1594_p0726a20║之以接納，俾得宿食而去。晚得痺疾，左手不仁，然猶
X85n1594_p0726a21║領住持事，日同僧眾會粥食。銑以精進為佛事，公卿
X85n1594_p0726a22║禮敬以為古佛。元豐四年九月日遷寂，闍維收舍利，
X85n1594_p0726a23║兩目睛不壞，膓二亦不壞，益以油火焚之，如鐵帶曲
X85n1594_p0726a24║折，色鮮明，因併塔焉。○義青。自白雲海會移住投子
X85n1594_p0726b01║山，學徒益進，潛通暗證者甚眾，果符異苗翻茂之讖。
X85n1594_p0726b02║初開山大同，師有記曰：吾塔若紅，是吾再來。邦人偶
X85n1594_p0726b03║修其塔，作瑪瑙色，未幾而青領院事。○慕喆。臨川聞
X85n1594_p0726b04║氏子可真游方時，喆能識之。真好暴所長以蓋人，號
X85n1594_p0726b05║真點胸。喆與之周旋二十年，無失禮。真謂人曰：三十
X85n1594_p0726b06║年後，喆其大作佛事。真歿，塔於西山，心喪三年乃去。
X85n1594_p0726b07║游湘中，一鉢雲行鳥飛，去留為叢林重輕。謝景溫守
X85n1594_p0726b08║潭州，迎住嶽麓，俄遷大溈。眾二千指，無所約束，人人
X85n1594_p0726b09║自律，惟粥罷受門弟子問道，謂之入室。諸方纔月一
X85n1594_p0726b10║再，而喆講之無虗日。放參罷，喆自役作使令者在側
X85n1594_p0726b11║如路人，晨香夕燈十有四年。夜禮拜，持茅視殿廡燈
X85n1594_p0726b12║火，倦則以帔蒙首，假寐三聖堂。○學士徐禧。布衣時，
X85n1594_p0726b13║倚遇特先識之。遇將化前一日，作偈別禧曰：今年七
X85n1594_p0726b14║十七，出行須擇日。昨夜問龜哥，報道明朝吉。禧大驚，
X85n1594_p0726b15║呼惟清俱往。遇方坐寢室，以院務付監寺曰：吾住此
X85n1594_p0726b16║山三十年，以護惜常住故，每自蒞之。今行矣，汝輩著
X85n1594_p0726b17║精彩。言畢，舉杖子曰：且道這箇分付阿誰？禧與清皆
X85n1594_p0726b18║屏息，遂擲於地，投床枕臂而化。
X85n1594_p0726b19║（壬戌）宗本禪師住穹窿福臻
X85n1594_p0726b20║宗本主瑞光，杭守懇請住淨慈，一住九載。元豐五年，
X85n1594_p0726b21║待制曾孝序載歸，以慰蘇人之思，住穹窿山。其住淨
X85n1594_p0726b22║慈時，民張氏有女子死，母夢罪報為蛇，覺得蛇棺下，
X85n1594_p0726b23║持詣本，為說法，令置故處。俄黑蟬翔棺上而蛇亡，母
X85n1594_p0726b24║祝曰：果我女，入我籠，更持汝詣淨慈。果入，本復為說
X85n1594_p0726c01║法，夢女曰：二報幸解脫矣。○普孜。建陽謝氏子，幼習
X85n1594_p0726c02║儒業，舉進士有聲。後看佛經，至識自心源，夙根啟發，
X85n1594_p0726c03║遂出家得度。具戒遊方，參浮山法遠，入室扣請心融、
X85n1594_p0726c04║神會。舒人請居甘露、太平二剎，道譽大播。孜後退居
X85n1594_p0726c05║淨因。元豐五年，都人請居東京華嚴寺。○懷志。金華
X85n1594_p0726c06║吳氏子，出家預講肆十二年。甞欲會通諸宗異義，為
X85n1594_p0726c07║書傳世，以正一代時教之本意。有禪者曰：杜順乃賢
X85n1594_p0726c08║首宗祖師也，而談法身則曰：懷州牛喫禾，益州馬腹
X85n1594_p0726c09║脹。此偈合歸天台何義耶？志不能對。即行至洞山，參
X85n1594_p0726c10║克文，問：古人一喝不作一喝用，意旨如何？文叱之，志
X85n1594_p0726c11║趨出。文笑呵曰：浙子齋後游山好。志領悟，久之辭去。
X85n1594_p0726c12║文曰：子禪雖逸格，惜緣不勝耳。志識其意，拜賜而行。
X85n1594_p0726c13║菴於衡嶽二十餘年，士大夫造其居，不甚顧答。人問
X85n1594_p0726c14║故，曰：彼富貴人辯博多聞，我粥飯僧口吻遲鈍無可
X85n1594_p0726c15║說，自然憨癡去。偈曰：萬機俱罷付癡憨，蹤跡時容野
X85n1594_p0726c16║鹿參。不脫麻衣拳作枕，幾生夢在綠羅菴。問：師住山
X85n1594_p0726c17║有何旨趣？志曰：山中住，獨掩柴門無別趣。三塊柴頭
X85n1594_p0726c18║品字煨，不用援毫文彩露。○道楷。沂州崔氏子。自少
X85n1594_p0726c19║辟穀學道，後遊京師，得度具戒。謁義青於海會，問：佛
X85n1594_p0726c20║祖言句，如家常茶飯。離此之外，別有為人言句也無？
X85n1594_p0726c21║青曰：汝道寰中天子敕，還假禹湯堯舜也無？楷擬酬
X85n1594_p0726c22║語，青以拂子摵之曰：汝發意來，早有二十棒也。於是
X85n1594_p0726c23║楷遂悟旨，再拜即出。青呼曰：且來。楷亦不顧。青曰：汝
X85n1594_p0726c24║到不疑之地耶？楷以手掩耳。後掌眾食，青問：厨務勾
X85n1594_p0727a01║當良苦。曰：不敢。曰：汝炊飯耶？煑粥耶？曰：人工淗米著
X85n1594_p0727a02║火，行者煑粥炊飯。曰：汝作什麼？曰：和尚慈悲，放他閑
X85n1594_p0727a03║去。又從青遊園，青與拄杖曰：理合與麼。曰：與和尚提
X85n1594_p0727a04║鞋挈杖，不為分外。曰：有同行在。曰：那一人不受教？青
X85n1594_p0727a05║遂休去。至晚，青曰：早來說話未盡。曰：更請舉看。曰：卯
X85n1594_p0727a06║生日，戌生月。楷即點燈來。青曰：上來下去，總不空然。
X85n1594_p0727a07║曰：在左右理合如此。曰：奴兒婢子，誰家屋裏無？曰：和
X85n1594_p0727a08║尚尊年，缺他不可。曰：與麼殷勤。曰：報恩有分。元豐五
X85n1594_p0727a09║年，出世沂州仙洞，遷招提龍門、郢州大陽、隨州大洪。
X85n1594_p0727a10║（癸亥）投子義青禪師入寂（大陽玄法嗣，曹洞第七世。）
X85n1594_p0727a11║義青住投子。元豐六年四月。示微疾。乃以書辭郡守
X85n1594_p0727a12║諸官。及在家諸檀越。五月日。陞堂別眾罷。寫偈曰。兩
X85n1594_p0727a13║處住持。無可助道。珍重諸人。不須尋討。遂投筆而化。
X85n1594_p0727a14║闍維收舍利。靈骨塔三峯菴。○初從悅首眾。道吾領
X85n1594_p0727a15║數納謁守智。智與語。未數句。盡知所蘊。乃笑曰。觀首
X85n1594_p0727a16║座氣質不凡。柰何出言吐氣。如醉人耶。悅面熱汗下
X85n1594_p0727a17║曰。願和尚慈悲。智復與語。錐劄之。悅茫然。遂求入室。
X85n1594_p0727a18║智曰。老僧無福道。不取信於人。脫受首座禮拜。異日
X85n1594_p0727a19║定取謗於某。乃問悅曰。曾見法昌遇和尚否。曰。曾看
X85n1594_p0727a20║他語錄。自了可也。不願見之。曰。曾見洞山文和尚否。
X85n1594_p0727a21║曰。關西子沒頭腦。拖一條布裙。作尿臭氣。有甚長處。
X85n1594_p0727a22║曰。你但向尿臭氣處參取。悅乃謁克文。深領奧旨。
X85n1594_p0727a23║
X85n1594_p0727a24║佛祖綱目卷第三十六