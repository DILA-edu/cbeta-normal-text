X86n1600_p0130b14║
X86n1600_p0130b15║
X86n1600_p0130b16║
X86n1600_p0130b17║宗統編年卷之九
X86n1600_p0130b18║
X86n1600_p0130b19║第二世祖
X86n1600_p0130b20║諱慧可，造少林，安心得法。逮初祖西歸，乃闡化。
X86n1600_p0130b21║武帝丁巳大同三年（魏大統三年，東魏天平四年）。
X86n1600_p0130b22║第二世鄴都，祖嗣宗統（五十一年）。
X86n1600_p0130b23║戊午四年發明（西天邈隔，故書祖住世傳法，明宗統有在也。東土止書某年，實事關
X86n1600_p0130b24║宗統者，而不書住世傳法，明遠近昭然，文獻足徵也。）
X86n1600_p0130c01║己未五年（東魏興和元年）。
X86n1600_p0130c02║詔取初祖遺履，少林寺供養。
X86n1600_p0130c03║宋雲奉使西域回，遇初祖於葱嶺，見手携隻履，翩
X86n1600_p0130c04║翩而逝。雲問祖何往，曰：西天去。雲歸，具奏其事。帝
X86n1600_p0130c05║令啟壙，唯空棺一隻，革履存焉。舉朝為之驚歎。奉
X86n1600_p0130c06║詔取遺履於少林寺供養。
X86n1600_p0130c07║梁主撰初祖道行碑
X86n1600_p0130c08║初，帝遇初祖，因緣未契，及聞化行魏邦，遂欲自撰
X86n1600_p0130c09║祖碑而未暇也。及聞宋雲事，乃成之，刻石鍾山。
X86n1600_p0130c10║庚申六年辛酉七年壬戌八年
X86n1600_p0130c11║癸亥九年甲子十年乙丑十一年
X86n1600_p0130c12║丙寅中大同元年
X86n1600_p0130c13║丁卯太清元年
X86n1600_p0130c14║湘東王記室虞孝敬撰。內典博要三十卷。
X86n1600_p0130c15║戊辰二年己巳三年（或問：梁武事佛而困殍，臺城佛法之驗安
X86n1600_p0130c16║在也？答曰：業報各有因緣，佛法一切平等。梁武奉佛誕登道岸，將來决證菩提。臺城之報，乃徃昔已定之
X86n1600_p0130c17║業，于今會值，亦復何尤？具正信者，自可無此疑也）。
X86n1600_p0130c18║文帝（諱綱，在位二年）。
X86n1600_p0130c19║文帝庚午大寶元年（北齊天保元年）。
X86n1600_p0130c20║法師慧聞，遙稟能樹祖。
X86n1600_p0130c21║聞北齊高氏，因閱龍樹祖大智度論，發明中道，遂
X86n1600_p0130c22║遙稟承（是為台宗二祖）。
X86n1600_p0130c23║辛未二年（北齊天保二年）
X86n1600_p0130c24║祖度僧璨（作北齊天平二年者誤）。
X86n1600_p0131a01║有一居士，年踰四十，不言名氏，聿來設禮，而問祖
X86n1600_p0131a02║曰：弟子身纏風恙，請和尚懺罪。祖曰：將罪來，與汝
X86n1600_p0131a03║懺。士良久曰：覓罪了不可得。祖曰：與汝懺罪竟，宜
X86n1600_p0131a04║依佛法僧住。士曰：今見和尚，已知是僧，未審何名
X86n1600_p0131a05║佛法？祖曰：是心是佛，是心是法，佛法無二，僧寶亦
X86n1600_p0131a06║然。士曰：今日始知罪性不在內外，不在中間，如其
X86n1600_p0131a07║心然，佛法無二也。祖深器之，即為剃髮，曰：是吾寶
X86n1600_p0131a08║也，宜名僧璨。其年三月十八日，於光福寺受具，自
X86n1600_p0131a09║茲疾漸愈。
X86n1600_p0131a10║祖回示向居士書偈。
X86n1600_p0131a11║向居士幽棲林野，木食㵎飲。北齊天保初，聞祖盛
X86n1600_p0131a12║化，乃致書曰：影由形起，響逐聲來。弄影勞形，不識
X86n1600_p0131a13║形為影本。揚聲止響，不知聲是響根。除煩惱而趣
X86n1600_p0131a14║涅槃，喻去形而覓影。離眾生而求佛果，喻默聲而
X86n1600_p0131a15║求響。故知迷悟一途，愚智非別。無名作名，因其名
X86n1600_p0131a16║則是非生矣。無理作理，因其理則爭論起矣。幻化
X86n1600_p0131a17║非真，誰是誰非。虗妄無實，何空何有。將知得無所
X86n1600_p0131a18║得，失無所失。未及造謁，聊申此意，伏望答之。祖回
X86n1600_p0131a19║示曰：備觀來意皆如實，真幽之理竟不殊。本迷摩
X86n1600_p0131a20║尼謂瓦礫，豁然自覺是真珠。無明智慧等無異，當
X86n1600_p0131a21║知萬法即皆如。愍此二見之徒輩，申辭措筆作斯
X86n1600_p0131a22║書。觀身與佛不差別，何須更覓彼無餘。居士捧披
X86n1600_p0131a23║祖偈，乃申禮覲，密承印記。
X86n1600_p0131a24║佛滅後一千五百年。
X86n1600_p0131b01║元帝（名繹，在位三年）
X86n1600_p0131b02║元帝壬申承聖元年
X86n1600_p0131b03║癸酉二年
X86n1600_p0131b04║祖付僧璨衣法。
X86n1600_p0131b05║僧璨執侍經二載，祖遂囑累，付以衣法。偈曰：本來
X86n1600_p0131b06║緣有地，因地種花生。本來無有種，花亦不曾生。又
X86n1600_p0131b07║曰：汝受吾教，宜處深山，未可行化，當有國難。般若
X86n1600_p0131b08║多羅懸記所謂心中雖吉外頭凶者是也。吾亦有
X86n1600_p0131b09║宿累，今往酬之。汝諦思聖記，勿罹世難，俟時傳化。
X86n1600_p0131b10║祖度僧那。
X86n1600_p0131b11║那馬氏子，少而神雋。年二十一，講禮易於東海，聽
X86n1600_p0131b12║者如市。投祖出家，自是手不執筆，盡棄世典，惟一
X86n1600_p0131b13║衣一鉢，一坐一食，奉頭陀行。後謂門人慧滿曰：祖
X86n1600_p0131b14║師心印，非專苦行，但助道耳。若契本心，發隨意真
X86n1600_p0131b15║光之用，則苦行如握土成金。若惟務苦行，而不明
X86n1600_p0131b16║本心，為愛憎所縛，則苦行如黑月夜履於險道。汝
X86n1600_p0131b17║欲明本心者，當審諦推察，遇色遇聲，未起覺觀時，
X86n1600_p0131b18║心何所之？是無耶？是有耶？既不墮有無處所，則心
X86n1600_p0131b19║珠獨朗，常照世間，而無一塵許間隔，未甞有一剎
X86n1600_p0131b20║那頃斷續之相。
X86n1600_p0131b21║甲戌三年
X86n1600_p0131b22║祖往鄴都化導。
X86n1600_p0131b23║詔國內一切禪師入臺供養（應供不書，此書以其普也）。
X86n1600_p0131b24║慧思謁法師慧聞。
X86n1600_p0131c01║思武津李氏子，頂有肉髻，牛行象視，辭親入道。及
X86n1600_p0131c02║稟具，常習坐，日唯一食，晝夜攝心，乃往受學。聞大
X86n1600_p0131c03║師經三七日，獲宿智通，悟法華三昧。
X86n1600_p0131c04║敬帝（名方智，在位三年）
X86n1600_p0131c05║敬帝乙亥紹泰元年丙子太平元年（酉魏禪周）。
X86n1600_p0131c06║丁丑二年（梁禪，陳又陳，永定元年）。
X86n1600_p0131c07║陳（姓陳氏）。
X86n1600_p0131c08║武帝（名霸先，代梁，在位三年）
X86n1600_p0131c09║武帝戊寅永定二年
X86n1600_p0131c10║法師慧思造。金字經。
X86n1600_p0131c11║思甞示眾曰：道源不遠，性海非遙，但向己求，莫從
X86n1600_p0131c12║他覓，覓即不得，得亦不真。以末法多難，發大誓願，
X86n1600_p0131c13║修行度世，造金字摩訶般若波羅蜜及法華經二
X86n1600_p0131c14║部，函以七寶琉璃，發願普見色身，盡未來際為眾
X86n1600_p0131c15║講說，令眾生信不退，惡法消除，善緣成就。至彌勒
X86n1600_p0131c16║佛出世說般若時，金經出見，光明震耀，見聞證道，
X86n1600_p0131c17║於十方佛界亦復如是。
X86n1600_p0131c18║己卯三年
X86n1600_p0131c19║文帝（名蒨，在位七年，改元者二）
X86n1600_p0131c20║文帝庚辰天嘉元年（齊乾明元年）
X86n1600_p0131c21║智顗謁大蘇山。
X86n1600_p0131c22║顗字德安，荊州華容人。七歲聞僧誦法華經，忽自
X86n1600_p0131c23║記憶。十五禮佛，誓志出家。十八依果願寺僧法緒
X86n1600_p0131c24║剃度。二十進具，謁光州大蘇山慧思大師。思示以
X86n1600_p0132a01║普賢道場，說四安樂行。顗入觀三日，悟法華三昧，
X86n1600_p0132a02║獲旋陀羅尼。見靈山一會，儼然未散。
X86n1600_p0132a03║辛巳二年（周保定元年，齊太甯元年。）壬午三年（齊河清元年）
X86n1600_p0132a04║癸未四年甲申五年
X86n1600_p0132a05║乙酉六年（彗星見。）
X86n1600_p0132a06║栴檀佛像至淮南。
X86n1600_p0132a07║丙戌、天康元年。
X86n1600_p0132a08║臨海王。丁亥光大元年。
X86n1600_p0132a09║戊子二年
X86n1600_p0132a10║大師慧思自大蘇山往南嶽。
X86n1600_p0132a11║思嘗以般若、法華二經為眾發解，命門人智顗代
X86n1600_p0132a12║講，至一心具萬行，有疑請決，思曰：汝所疑乃大品
X86n1600_p0132a13║次第意耳，未是法華圓頓旨也。吾昔於夏中一念
X86n1600_p0132a14║頓發，諸法見前，吾既身證，不必致疑。遂以是年至
X86n1600_p0132a15║南嶽，謂眾曰：吾寄此山，止期十載，吾身前曾歷此
X86n1600_p0132a16║處。指示宿蹟，宛然猶在。又指一林泉勝異處曰：此
X86n1600_p0132a17║古寺也，吾昔曾居。俾掘之，基址猶存。自此化道彌
X86n1600_p0132a18║盛，陳主屢致供訊，目為大禪。
X86n1600_p0132a19║宣帝（名頊，在位十四年）
X86n1600_p0132a20║宣帝己丑大建元年（齊武平元年）。
X86n1600_p0132a21║智顗辭南嶽，往金陵闡化。
X86n1600_p0132a22║顗辭思，往金陵宣化。凡說法，辯才無倦。以五時（華嚴、
X86n1600_p0132a23║阿含、方等、般若、法華、涅槃）判如來一代教相，以四教（頓、漸、秘密、不定）判
X86n1600_p0132a24║化儀，以四教（藏、通、別、圓）判化法。謂法華為一乘妙典，出
X86n1600_p0132b01║五重玄義（釋名、辯體、明宗、論用判教相）以釋之。依一心三諦，示
X86n1600_p0132b02║三止觀（空、假、中），一一觀心，念念不可得。復示六即（一、理
X86n1600_p0132b03║即佛，即本體以化執名相者。二、名字即佛，令未除妄想者聞名信解。三、觀行即佛，令因解修觀，返源達本。
X86n1600_p0132b04║四、相似即佛，觀行功深，發相似用。五、分真即佛，得真如用，一念成佛。六、究竟即佛，無明永盡，證無所證故），
X86n1600_p0132b05║通具三身（法、報、化），隨居四土（一、常寂光土，法身居之。二、實報無障礙土，登地
X86n1600_p0132b06║菩薩所居。三、方便有餘土，四、淨穢同居土，並為應、化、上二乘凡夫所居）。身土互融，權
X86n1600_p0132b07║實無礙。晝夜宣演，生四種益，具四悉檀。門人灌頂
X86n1600_p0132b08║編記之，為天台教（顗傳章安頂，頂傳縉雲威，威傳東陽威，威傳左溪朗，朗傳荊溪
X86n1600_p0132b09║然，皆以教觀輔翼禪宗。後因安史之亂，會昌之廢，五代兵火之變，幾至失傳。螺溪尋訪舊聞，天台一宗，復
X86n1600_p0132b10║弘江浙。傳至四明、荊溪，中興教觀。至明雲棲宏，復闡明之。迄今曲水、蓮居、臯亭、龍溪之間，傳持未泯。諸方
X86n1600_p0132b11║講席，目為性宗）。
X86n1600_p0132b12║大士傳善慧寂。
X86n1600_p0132b13║慧，示跡雙林，廣弘法化。如傳所載，甞有偈曰：空手
X86n1600_p0132b14║把鋤頭，步行騎水牛。人從橋上過，橋流水不流。四
X86n1600_p0132b15║月二十四日，示眾曰：此身甚可厭惡，眾苦所集。須
X86n1600_p0132b16║慎三業，精勤六度。若墮地獄，卒難得脫，當須懺悔。
X86n1600_p0132b17║弟子問：師之發跡，可得聞乎？曰：我從第四天來，為
X86n1600_p0132b18║度汝等，次補釋迦。故大品云：有菩薩從兜率天來，
X86n1600_p0132b19║諸根猛利，疾與般若相應。即吾是也。言訖，趺坐而
X86n1600_p0132b20║逝。七日後，有沙門法猛，持繡彌勒像及九乳鐘，來
X86n1600_p0132b21║鎮其龕。
X86n1600_p0132b22║庚寅二年辛卯三年壬辰四年
X86n1600_p0132b23║癸巳五年
X86n1600_p0132b24║甲午六年五月，周主宇文邕毀像法　發明（大道無形，
X86n1600_p0132c01║不可毀也。邕所毀者，乃像法耳。故書法如此）。
X86n1600_p0132c02║沙門惠遠、道琳，抗論廷辯。法師靜藹，咼身狥法。
X86n1600_p0132c03║發明　（遠排眾出，對琳抗論酧酢，雖不能迥邕之妄，然衛法救世之心盡矣。至藹痛切捐生，捧心
X86n1600_p0132c04║而逝，其悲愍血誠，不可泯也。故並書之。）
X86n1600_p0132c05║毀法詔下，沙門惠遠排眾出對，與邕反復論辯，邕
X86n1600_p0132c06║皆屈無對。道琳與邕議論二十餘日，酧酢七十番，
X86n1600_p0132c07║邕亦不能屈。然邕決欲行，法師靜藹聞詔下，慨然
X86n1600_p0132c08║詣闕，上表引見，極陳禍福，指證明白，邕為改容。顧
X86n1600_p0132c09║已行之詔，不可返謝，遣欲官之。藹退而泣曰：何忍
X86n1600_p0132c10║見之。遂入終南山，號泣七日夜，撰三寶錄二十卷，
X86n1600_p0132c11║坐磐石，自條其肉并腸胃，掛松枝上，捧心而逝。
X86n1600_p0132c12║乙未七年
X86n1600_p0132c13║丙申八年
X86n1600_p0132c14║法師智顗謝遣徒眾，隱天台山佛隴峯。
X86n1600_p0132c15║丁酉九年（周主邕感癘疾殂。邕入地獄，受大極苦，求隋文帝救之。見冥報記）。
X86n1600_p0132c16║性宗第三世南嶽大師慧思寂。
X86n1600_p0132c17║思習慈忍行，奉持三聚戒。將順世，囑門人常修法
X86n1600_p0132c18║華般舟念佛三昧，方等懺悔，期於見證。是年六月
X86n1600_p0132c19║二十二日，屏眾泯然而逝。
X86n1600_p0132c20║戊戌十年己亥十一年庚子十二年
X86n1600_p0132c21║辛丑十三年（是年，隋代周，又為隋開皇元年）。
X86n1600_p0132c22║隋（姓楊氏，都長安，天下為一。）
X86n1600_p0132c23║壬寅（陳大建十四年，隋開皇二年）
X86n1600_p0132c24║長城公（名叔寶，立七年）。
X86n1600_p0133a01║癸卯（陳後主叔寶至德元年，隋開皇三年）。
X86n1600_p0133a02║甲辰（至德二。開皇四）年乙巳（三五）年丙午（四六）年
X86n1600_p0133a03║丁未（陳禎明元，隋開皇七）年。
X86n1600_p0133a04║祖韜光晦跡。
X86n1600_p0133a05║祖於鄴都化導，四眾皈依，凡三十四年。遂韜光混
X86n1600_p0133a06║迹，變易儀相，人莫之測。　發明（祖雖償業尚有六年，然既混迹韜光，
X86n1600_p0133a07║宗統之紀，當止於是年）。
X86n1600_p0133a08║第三世祖
X86n1600_p0133a09║諱僧璨，不言姓氏邑里，以白衣謁二祖得度。傳
X86n1600_p0133a10║法後，隱舒之皖山，往來太湖縣司空山。後周毀
X86n1600_p0133a11║法時，祖深自韜晦，居無常處，積十餘載，人無知
X86n1600_p0133a12║者。至是二祖韜光，祖乃紹化。
X86n1600_p0133a13║戊申（陳禎明二，隋開皇八）年。
X86n1600_p0133a14║第三世羅浮祖，嗣宗統（十九年）。
X86n1600_p0133a15║隋文帝（名堅，代周，在位二十四年，改元者二）
X86n1600_p0133a16║文帝己酉開皇九年（是年陳亡，天下為一）。
X86n1600_p0133a17║庚戌十年辛亥十一年
X86n1600_p0133a18║壬子十二年
X86n1600_p0133a19║祖示沙彌道，信解脫法門。
X86n1600_p0133a20║有沙彌（梵語沙彌，此云勤息）道信者，年十四，來禮祖曰：願和
X86n1600_p0133a21║尚（梵語和尚，此云力生。謂一切道法，由此師之力而生也）慈悲，乞與解脫法
X86n1600_p0133a22║門。祖曰：誰縛汝？曰：無人縛。祖曰：何更求解脫乎？信
X86n1600_p0133a23║於言下大悟。
X86n1600_p0133a24║癸丑十三年
X86n1600_p0133b01║第二世鄴都大祖祖示寂。
X86n1600_p0133b02║祖韜光六載，以宿業故，因至莞城縣匡救寺說法。
X86n1600_p0133b03║有憤嫉之者，興謗於邑宰，祖怡然委順而化，時年
X86n1600_p0133b04║一百七歲。
X86n1600_p0133b05║安隱忍曰：永明壽禪師垂誡云：學道之門，別無奇
X86n1600_p0133b06║特。只要洗滌根塵，下無量却來業識種子。汝等但
X86n1600_p0133b07║能消除情念，斷絕妄緣，對世間一切愛欲境界，心
X86n1600_p0133b08║如木石相似。直饒未明道眼，自然成就淨身。又云：
X86n1600_p0133b09║深嗟末世，只學虗頭，全無實解。步步行有，口口談
X86n1600_p0133b10║空。自不責業力所牽，更教人撥無因果。便說飲酒
X86n1600_p0133b11║食肉，不礙菩提。行盜行婬，無妨般若。生遭王法，死
X86n1600_p0133b12║陷阿鼻。諸佛出來，也無救你處。若割心肝，如木石
X86n1600_p0133b13║相似，便可食肉。若喫酒，如喫屎尿相似，便可飲酒。
X86n1600_p0133b14║若見端正男女，如死屍相似，便可行婬。若見己財
X86n1600_p0133b15║他財，如糞土相似，便可侵盜。饒你鍊得到此田地，
X86n1600_p0133b16║亦未可順汝意在。直待證無量聖身，始可行世間
X86n1600_p0133b17║逆順事。古聖施設，豈有他心？只為末世僧尼少持
X86n1600_p0133b18║禁戒，恐賺他向善俗子多退道心，所以廣行遮護。
X86n1600_p0133b19║千經所說，萬論所陳，若不去婬，斷一切清淨種，乃
X86n1600_p0133b20║至若不去酒，斷一切智慧種，如何後學略不聽從，
X86n1600_p0133b21║自毀正因，反行魔說？夫永明無量壽之應身，觀其
X86n1600_p0133b22║垂誡，與楞嚴三決定義同一慨切。後代魔子，或借
X86n1600_p0133b23║二祖調心之言為口實，如刻糞作檀，佛說名為可
X86n1600_p0133b24║憐憫者。昔玉泉皓禪師製犢鼻裩，書歷代祖師名
X86n1600_p0133c01║字，有狂僧效之，皓見而詬曰：汝具何道理，敢以為
X86n1600_p0133c02║戲事耶？嘔血無及矣。僧尋於鹿門，如所言而逝。夫
X86n1600_p0133c03║酒仙蜆子，皆散聖中人，應時而出，以救一期之病，
X86n1600_p0133c04║非傳佛心宗者所宜效顰也。至於末後一段光明，
X86n1600_p0133c05║輔疑為信，今之大言不慚者，能如是乎？
X86n1600_p0133c06║或謂之祖住世一百七歲，韜光混迹，皆為償債而
X86n1600_p0133c07║然。祥符曰：似則似也，然祖之方便，有非一切所能
X86n1600_p0133c08║測識者，唯證乃知，毋庸擬議也。
X86n1600_p0133c09║甲寅十四年乙卯十五年丙辰十六年
X86n1600_p0133c10║丁巳十七年
X86n1600_p0133c11║性宗。天台第一世智者大師智顗，寂於剡東石城寺。
X86n1600_p0133c12║十一月十七日，帝遣使至天台，詔迎顗。將行，告門
X86n1600_p0133c13║人曰：吾今往而不返，汝等當成就佛隴南寺，一依
X86n1600_p0133c14║我圖。門人曰：若非師力，豈能成辦？顗曰：乃是王家
X86n1600_p0133c15║所辦，汝等見之，吾不見也。二十一日，到剡東石城
X86n1600_p0133c16║寺百尺石像前，不進。二十四日，顧侍者曰：不久應
X86n1600_p0133c17║去，大士來迎，吾其西矣。門人智朗請曰：不審何位
X86n1600_p0133c18║何生？顗曰：吾不領眾，必淨六根，損己利他，獲預五
X86n1600_p0133c19║品耳。命筆作觀心偈，示諸法門綱要訖，趺坐而逝，
X86n1600_p0133c20║壽六十，臘四十。
X86n1600_p0133c21║祥符蔭曰：止觀玄義，皆圓極一心，妙該萬法。當禪
X86n1600_p0133c22║宗初來，未大舉揚之時，而師能表裏導引之。至其
X86n1600_p0133c23║玉立精嚴，淨業成就，則又師之緒餘也。
X86n1600_p0133c24║戊午十八年己未十九年庚申二十年
X86n1600_p0134a01║辛酉仁壽元年。
X86n1600_p0134a02║詔天下建舍利塔（書何？著普也）。
X86n1600_p0134a03║帝龍潛時，遇梵僧授舍利一裹，曰：檀越他日為普
X86n1600_p0134a04║天慈父，此大覺遺靈，留與供養。帝作七寶箱貯之。
X86n1600_p0134a05║是年六月十三日，詔岐州等三十州各建塔，帝親
X86n1600_p0134a06║以七寶箱奉三十舍利置於御座，燒香禮拜曰：願
X86n1600_p0134a07║弟子常以正法護持三寶，救度一切眾生。乃取金
X86n1600_p0134a08║瓶、瑠璃瓶各三十，以瑠璃瓶盛金瓶，置舍利於其
X86n1600_p0134a09║內，薰陸為泥，塗葢而印之，諸沙門各奉而行。初入
X86n1600_p0134a10║州境，總管、刺史夾道步引，四部大眾威儀齋肅，共
X86n1600_p0134a11║以寶葢、旛幢、華臺、珠幔、種種音樂盡來供養圍繞，
X86n1600_p0134a12║限十月十五日午時同下石函。帝於是時執珪降
X86n1600_p0134a13║階，率文武百僚燒香及舍利入塔，處處表聞，皆有
X86n1600_p0134a14║感應。
X86n1600_p0134a15║壬戌二年
X86n1600_p0134a16║祖付道信衣法。
X86n1600_p0134a17║信服勞九載，後於吉州受戒，侍奉尤謹。祖屢試以
X86n1600_p0134a18║玄微，知其緣熟，乃付衣法。偈曰：華種雖因地，從地
X86n1600_p0134a19║種華生。若無人下種，華地盡無生。
X86n1600_p0134a20║癸亥三年
X86n1600_p0134a21║祖適羅浮山。
X86n1600_p0134a22║祖告道信曰：昔可大師付吾法，後往鄴都行化三
X86n1600_p0134a23║十餘年。今吾得汝，何滯此乎？乃適羅浮山。
X86n1600_p0134a24║甲子四年
X86n1600_p0134b01║煬帝（名廣，在位十三年。按諡法：好內遠禮日煬。）
X86n1600_p0134b02║煬帝乙丑大業元年
X86n1600_p0134b03║祖自羅浮山還，著信心銘。
X86n1600_p0134b04║信心銘曰：至道無難，惟嫌揀擇。但莫憎愛，洞然明
X86n1600_p0134b05║白。毫釐有差，天地懸隔。欲得見前，莫存順逆。違順
X86n1600_p0134b06║相爭，是為心病。不識玄旨，徒勞念靜。圓同太虗，無
X86n1600_p0134b07║欠無餘。良由取舍，所以不如。莫逐有緣，勿住空忍。
X86n1600_p0134b08║一種平懷，泯然自盡。止動歸止，止更彌動。惟滯兩
X86n1600_p0134b09║邊，甯知一種。一種不通，兩處失功。遣有沒有，從空
X86n1600_p0134b10║背空。多言多慮，轉不相應。絕言絕慮，無處不通。歸
X86n1600_p0134b11║根得旨，隨照失宗。須臾返照，勝却前空。前空轉變，
X86n1600_p0134b12║皆由妄見。不用求真，惟須息見。二見不住，慎莫追
X86n1600_p0134b13║尋。纔有是非，紛然失心。二由一有，一亦莫守。一心
X86n1600_p0134b14║不生，萬法無咎。無咎無法，不生不心。能由境滅，境
X86n1600_p0134b15║逐能沉。境由能境，能由境能。欲知兩段，原是一空。
X86n1600_p0134b16║一空同兩，齊含萬象。不見精麤，甯有偏黨。大道體
X86n1600_p0134b17║寬，無易無難。小見狐疑，轉急轉遲。執之失度，必入
X86n1600_p0134b18║邪路。放之自然，體無去住。任性合道，逍遙絕惱。繫
X86n1600_p0134b19║念乖真，昏沉不好。不好勞神，何用疎親。欲取一乘，
X86n1600_p0134b20║勿惡六塵。六塵不惡，還同正覺。智者無為，愚人自
X86n1600_p0134b21║縛。法無異法，妄自愛著。將心用心，豈非大錯。迷生
X86n1600_p0134b22║寂亂，悟無好惡。一切兩邊，良由斟酌。夢幻空花，何
X86n1600_p0134b23║勞把捉。得失是非，一時放却。眼若不寐，諸夢自除。
X86n1600_p0134b24║心若不異，萬法一如。一如體玄，兀爾忘緣。萬法齊
X86n1600_p0134c01║觀，歸復自然。泯其所以，不可方比。止動無動，動止
X86n1600_p0134c02║無止。兩既不成，一何有爾。究竟窮極，不存軌則。契
X86n1600_p0134c03║心平等，所作俱息。狐疑盡淨，正信調直。一切不留，
X86n1600_p0134c04║無可記憶。虗明自照，不勞心力。非思量處，識情難
X86n1600_p0134c05║測。真如法界，無他無自。要急相應，惟言不二。不二
X86n1600_p0134c06║皆同，無不包容。十方智者，皆入此宗。宗非延促，一
X86n1600_p0134c07║念萬年。無在不在，十方目前。極小同大，忘絕境界。
X86n1600_p0134c08║極大同小，不見邊表。有即是無，無即是有。若不如
X86n1600_p0134c09║是，必不須守。一即一切，一切即一。但能如是，何慮
X86n1600_p0134c10║不畢。信心不二，不二信心。言語道斷，非去來今。
X86n1600_p0134c11║丙寅二年
X86n1600_p0134c12║第三世羅浮鑑智祖示寂　發明（禪宗初來，祖師弘道傳法，居無定止。
X86n1600_p0134c13║二祖稱鄴都，三祖稱羅浮者，以曾過化存神，故從稱之也。）
X86n1600_p0134c14║祖還山逾時，士民奔禮，大設檀供。祖為四眾廣宣
X86n1600_p0134c15║心要訖，於法會大樹下合掌立化，時十月十五日
X86n1600_p0134c16║也。四眾建塔供養，塔曰覺寂。
X86n1600_p0134c17║祥符蔭曰：祖信心銘，如取香水海中乳，注之七寶
X86n1600_p0134c18║瓶，以灌一切凡聖頂，蒙其一滴者，無不透體清凉，
X86n1600_p0134c19║當下受用。後來法海波瀾，盡從這裏流出。千古而
X86n1600_p0134c20║下，其尚知所朝宗乎？毋為飲水區河之見也。
X86n1600_p0134c21║第四世祖
X86n1600_p0134c22║諱道信，姓司馬氏。世居河內，後徙於蘄州廣濟
X86n1600_p0134c23║縣。生而超異，幼慕空宗諸解脫門，宛如宿習。既
X86n1600_p0134c24║嗣祖法，攝心無寐，脇不至席者六十年。
X86n1600_p0135a01║丁卯大業三年。
X86n1600_p0135a02║第四世蘄春，祖嗣宗統（四十五年）。
X86n1600_p0135a03║沙門靜琬創，刻石藏經。
X86n1600_p0135a04║幽州智泉寺沙門靜琬，慮三災壞劫，時大法湮沒，
X86n1600_p0135a05║乃創刻石藏經板，封於𣵠州之西白帶山。（山有七洞，洞洞
X86n1600_p0135a06║皆滿。由大業至唐貞觀十二年，願未終而化。門人導、暹、法儀等，相繼五世，而經亦未完。歷唐及宋，代不乏
X86n1600_p0135a07║人。元至正間，有高麗沙門慧月纘其緒，尚未卒業，明無聞焉。其事顛末，具載雲居各碑記。）
X86n1600_p0135a08║祥符蔭曰，末劫眾生，非佛法何以拯濟。但其福盡
X86n1600_p0135a09║障深，難逢佛法。南嶽思大師，誓以願力住世，奉持
X86n1600_p0135a10║佛法。俟見慈氏琬公，創刻石經，為三災苦海，作大
X86n1600_p0135a11║津梁。二師之大行弘慈，真塵剎身心，護持法脉者
X86n1600_p0135a12║矣。
X86n1600_p0135a13║戊辰四年己巳五年庚午六年
X86n1600_p0135a14║辛未七年壬申八年癸酉九年
X86n1600_p0135a15║甲戌十年乙亥十一年丙子十二年
X86n1600_p0135a16║丁丑十三年
X86n1600_p0135a17║祖抵吉州，解賊難。
X86n1600_p0135a18║時隋季兵起，羣盜圍吉州，七旬不解，萬眾惶怖。祖
X86n1600_p0135a19║愍之，教令念摩訶般若。時賊眾望雉堞間若有神
X86n1600_p0135a20║兵，乃相謂曰：城內必有異人。稍稍引去，圍遂解。
X86n1600_p0135a21║隋文帝寫經四十六藏，十三萬卷，修治故經四百
X86n1600_p0135a22║部，造金錮檀像六千餘萬尊，修治故像一百五十
X86n1600_p0135a23║萬九千尊，宮內造刺繡織成像、畫像、五彩珠幔以
X86n1600_p0135a24║億計，崇葺寺宇五千餘所，番譯經論垂五百卷。煬
X86n1600_p0135b01║帝置翻經館，四時供養無乏。
X86n1600_p0135b02║祥符蔭曰：世俗之見，每以作福費財為言。試觀隋
X86n1600_p0135b03║朝莊嚴佛事，如是其盛，而當時海宇之大，戶財之
X86n1600_p0135b04║富，冠絕古今，未曾少損。是知福報從心，供養三寶，
X86n1600_p0135b05║則其量無盡。若貪吝自封，轉瞬泡幻，終歸於空。譬
X86n1600_p0135b06║如有嘉種良田，而不善加種穫，付之碩鼠荒茨也，
X86n1600_p0135b07║亦可悲夫！
X86n1600_p0135b08║唐（姓李氏，都長安。）
X86n1600_p0135b09║高祖（名淵，受隋禪而有天下，在位九年）。
X86n1600_p0135b10║高祖戊寅武德元年己卯二年
X86n1600_p0135b11║庚辰三年辛巳四年壬午五年
X86n1600_p0135b12║癸未六年
X86n1600_p0135b13║甲申七年
X86n1600_p0135b14║祖返蘄春破頭山。
X86n1600_p0135b15║乙酉八年　夏，沙汰僧道。　太白經：天　帝傳位。
X86n1600_p0135b16║傅奕上疏請除佛法，上詔百官議其事，唯太僕卿
X86n1600_p0135b17║張道源是奕言。蕭瑀曰：佛，聖人也，而奕非之。非聖
X86n1600_p0135b18║人者無法，當治其罪。又曰：地獄之設，正為是人。典
X86n1600_p0135b19║儀李師政上內德論三篇，愷切詳明。上悟奕等挾
X86n1600_p0135b20║私，不獲已，乃詔沙汰天下僧道。
X86n1600_p0135b21║祥符蔭曰：沙汰，治世之教是也，而實有功於佛門。
X86n1600_p0135b22║傅奕之所以言沙汰者非也，而原未知夫佛法。佛
X86n1600_p0135b23║法之波靡，由於僧眾之汎濫，汰其不如法者，而佛
X86n1600_p0135b24║法自嚴。此正佛之所以付囑國王大臣者，其意有
X86n1600_p0135c01║在也。而凡世之為國王大臣者，當體世尊付囑之
X86n1600_p0135c02║意，顯密護持，申明大道，毋狥私見，共正人心，斯得
X86n1600_p0135c03║之矣。李君之論，可謂精識讜議者也。
X86n1600_p0135c04║丙戌九年
X86n1600_p0135c05║太宗（名世民，在位二十三年）
X86n1600_p0135c06║太宗丁亥貞觀元年，　分天下為十道（關內、河南、河東、河北、山南、
X86n1600_p0135c07║隴右、淮南、江南、劒南、嶺南）。
X86n1600_p0135c08║戊子二年己丑三年庚寅四年
X86n1600_p0135c09║辛卯五年
X86n1600_p0135c10║祖度。栽松道者
X86n1600_p0135c11║祖住破頭山，學侶雲臻。有栽松道者，年已耋，禮祖
X86n1600_p0135c12║而請曰：法道可得聞乎？祖曰：汝已老，脫有聞，其能
X86n1600_p0135c13║廣化耶？儻若再來，吾尚可遲汝。道者禮拜而去。
X86n1600_p0135c14║壬辰六年
X86n1600_p0135c15║性宗天台第二世法師章安灌頂寂。
X86n1600_p0135c16║頂住天台，甞著涅槃玄義疏。安洲溪流湍急，歲常
X86n1600_p0135c17║溺人。頂誓曰：若此溪平，當於此演法。俄白沙漲漫，
X86n1600_p0135c18║平如玉鏡，乃講光明法華，以答靈惠。頂每宴坐，有
X86n1600_p0135c19║天花飄墜其側。八月日，室有異香，合掌稱佛及二
X86n1600_p0135c20║大士名而化。
X86n1600_p0135c21║癸巳七年甲午八年乙未九年
X86n1600_p0135c22║丙申十年丁酉十一年
X86n1600_p0135c23║戊戌十二年
X86n1600_p0135c24║祖度，弘忍。
X86n1600_p0136a01║祖一日往黃梅縣，路逢一小兒，骨相奇秀，異乎常
X86n1600_p0136a02║童。問曰：子何姓？答曰：姓即有，不是常姓。祖曰：是何
X86n1600_p0136a03║姓？答曰：是佛性。祖曰：汝無姓耶？答曰：性空故無。祖
X86n1600_p0136a04║默識其法器，俾侍者至其母所，乞令出家。母以宿
X86n1600_p0136a05║緣故，殊無難色，遂捨為弟子，名弘忍。
X86n1600_p0136a06║己亥十三年
X86n1600_p0136a07║庚子十四年
X86n1600_p0136a08║相宗法師華嚴帝，心法順寂。
X86n1600_p0136a09║順降迹雍州萬年杜氏，如晦族長也，神異炳著。帝
X86n1600_p0136a10║甞苦勞熱，詔問何以蠲除，順曰：但頒大赦，聖躬自
X86n1600_p0136a11║安。帝從之，疾頓瘳，因錫號曰帝心。大弘華嚴圓頓
X86n1600_p0136a12║之旨，作法界觀。甞作法身頌曰：懷州牛喫禾，益州
X86n1600_p0136a13║馬腹脹，天下覓醫人，灸猪左膊上。五月寂。門人智
X86n1600_p0136a14║儼傳其教。
X86n1600_p0136a15║二祖支下第三世，禪師慧滿寂。
X86n1600_p0136a16║滿，滎陽張氏子。嗣法僧那，後奉頭陀行。唯蓄二鍼，
X86n1600_p0136a17║冬則乞補，夏則捨之。所至伽藍，破柴製履，住無再
X86n1600_p0136a18║宿。持鉢周行聚落，隨得隨散，索爾虗閑。有請宿齋
X86n1600_p0136a19║者，曰：待天下無僧，滿方受請。嘗示人曰：諸佛說心，
X86n1600_p0136a20║令知心相虗妄。今乃重加心相，深違佛意。又增論
X86n1600_p0136a21║議，殊乖大理。於陶冶中坐化。
X86n1600_p0136a22║辛丑十五年
X86n1600_p0136a23║壬寅十六年
X86n1600_p0136a24║祖入牛頭山度懶融。
X86n1600_p0136b01║祖遙觀牛頭山氣象，知彼有異人，乃躬自尋訪，問
X86n1600_p0136b02║寺僧：此間有道人否？曰：出家兒那個不是道人？祖
X86n1600_p0136b03║曰：阿那個是道人？僧無對。別僧曰：此去山中十里
X86n1600_p0136b04║許，有一懶融，見人不起，亦不合掌，莫是道人麼？祖
X86n1600_p0136b05║遂入山，見融端坐自若，曾無所顧。祖問曰：在此作
X86n1600_p0136b06║甚麼？融曰：觀心。祖曰：觀是何人？心是何物？融無對，
X86n1600_p0136b07║便起作禮曰：大德高棲何所？祖曰：貧道不決所止，
X86n1600_p0136b08║或東或西。融曰：還識道信禪師否？祖曰：何以問他？
X86n1600_p0136b09║融曰：嚮德滋久，冀一禮謁。祖曰：道信禪師，貧道是
X86n1600_p0136b10║也。融曰：因何降此？祖曰：特來相訪，莫更是宴息之
X86n1600_p0136b11║處否？融指後面曰：別有小菴。遂引祖至菴所，繞菴
X86n1600_p0136b12║惟見虎狼之類，祖乃舉兩手作怖勢。融曰：猶有這
X86n1600_p0136b13║個在。祖曰：這個是甚麼？融無語。少選，祖却於融宴
X86n1600_p0136b14║坐石上書一佛字，融覩之竦然。祖曰：猶有這個在。
X86n1600_p0136b15║融未曉，乃稽首請說真要。祖曰：夫百千法門，同歸
X86n1600_p0136b16║方寸；河沙妙德，總在心源。一切戒門、定門、慧門，神
X86n1600_p0136b17║通變化，悉自具足，不離汝心。一切煩惱業障，本來
X86n1600_p0136b18║空寂。一切因果，皆如夢幻。無三界可出，無菩提可
X86n1600_p0136b19║求。人與非人，性相平等。大道虗曠，絕思絕慮。如是
X86n1600_p0136b20║之法，汝今已得，更無闕少。與佛何殊，更無別法。汝
X86n1600_p0136b21║但任心自在，莫作觀行，亦莫澄心。莫起貪嗔，莫懷
X86n1600_p0136b22║愁慮。蕩蕩無礙，任意縱橫。不作諸善，不作諸惡。行
X86n1600_p0136b23║住坐臥，觸目遇緣。總是佛之妙用。融曰：心既具足，
X86n1600_p0136b24║何者是佛？何者是心？祖曰：非心不問佛，問佛非不
X86n1600_p0136c01║心。融曰：既不許作觀行，於境起時，心如何對治？祖
X86n1600_p0136c02║曰：境緣無好醜，好醜起於心。心若不強名，妄情從
X86n1600_p0136c03║何起？妄情既不起，真心任徧知。汝但隨心自在，無
X86n1600_p0136c04║復對治，即名常住法身，無有變異。吾受璨大師頓
X86n1600_p0136c05║教法門，今付於汝。汝今諦受吾言，只住此山。向後
X86n1600_p0136c06║當有正人達者，紹汝玄化。（先是融幽棲石室，有百鳥銜花之異，至是絕迹。
X86n1600_p0136c07║後法席之盛，擬黃梅。）
X86n1600_p0136c08║癸卯十七年
X86n1600_p0136c09║祖四，紹不起。
X86n1600_p0136c10║帝嚮祖道味，欲瞻風采，遣使詔祖赴京。祖上表遜
X86n1600_p0136c11║謝，前後三返，堅以疾辭。第四度命使曰：如果不起，
X86n1600_p0136c12║取首來。使至山諭旨，祖引頸就刃，神色儼然。使異
X86n1600_p0136c13║之，回以狀聞。帝彌加欽歎，就賜珍繒，以遂其志。
X86n1600_p0136c14║甲辰十八年
X86n1600_p0136c15║乙巳十九年
X86n1600_p0136c16║三藏法師玄奘，西域回至西京，詔百官具儀仗，迎經
X86n1600_p0136c17║像　發明。（教法東來，譯經請法者，不可勝紀。別有載籍，皆不具書。此書何？嘉法師之願力
X86n1600_p0136c18║超于人也。）
X86n1600_p0136c19║奘以貞觀二年離唐西逝，求佛大乘經論以決羣
X86n1600_p0136c20║疑。經涉寒暑一十七年，備歷艱難險阻，誓志不回。
X86n1600_p0136c21║奉身前邁，周覽大小百三十國佛之遺蹟，一一躬
X86n1600_p0136c22║瞻致敬。所獲二乘三藏梵冊，總六百五十七部。將
X86n1600_p0136c23║抵西京，具表奏聞。時帝在洛陽，見表大悅，勅西京
X86n1600_p0136c24║留守左僕射房玄齡使有司迎待。奘聞帝欲問罪
X86n1600_p0137a01║遼濵，恐稽緩不及，乃倍途而進。於貞觀十九年正
X86n1600_p0137a02║月二十七日至都亭驛。明日二十八己丑，左僕射
X86n1600_p0137a03║梁國公房玄齡承勅，遣右武侯大將軍侯莫陳實、
X86n1600_p0137a04║雍州司馬李叔慎、長安縣令李乾祐，並普勅四眾，
X86n1600_p0137a05║嚴設迎供之具，齊集朱雀街。其從如雲，儀仗周列，
X86n1600_p0137a06║金花散彩，珠珮流音，旌幢導前，爐薰殿後，奉迎新
X86n1600_p0137a07║至經像於弘福寺。數十里內，都人士子、內外官僚，
X86n1600_p0137a08║瞻仰歌詠，闐噎道旁。有司恐相騰踐，各令當處燒
X86n1600_p0137a09║香散花，無得移動。時眾同見天，見五色綺雲，周圍
X86n1600_p0137a10║紛郁，至寺而合。奘所得舍利一百五十粒，金銀栴
X86n1600_p0137a11║檀寶像七尊，並經論等，具供弘福寺。奘以二月己
X86n1600_p0137a12║亥見帝於儀鸞殿，帝迎慰甚厚，廣問山川風俗，欲
X86n1600_p0137a13║奘借征高麗。奘謝辭，願就少林譯經。帝令即就弘
X86n1600_p0137a14║福寺翻譯，勅玄齡供給所須（詳見本傳）。
X86n1600_p0137a15║丙午二十年
X86n1600_p0137a16║帝撰大唐三藏聖教序（書何嘉信法也）。
X86n1600_p0137a17║奘等譯經，上表以聞。帝親揮翰製序，御慶福殿，詔
X86n1600_p0137a18║奘坐，百官侍。今弘文舘學士上官儀宣讀序文，凡
X86n1600_p0137a19║七百八十一字。奘表謝，帝復報手書。
X86n1600_p0137a20║丁未二十一年
X86n1600_p0137a21║戊申二十二年
X86n1600_p0137a22║祖付弘忍衣法。
X86n1600_p0137a23║偈曰：華種有生性，因地華生生。大緣與性合，常生
X86n1600_p0137a24║生不生。付法已，遂以學徒委之。祖一日告眾曰：吾
X86n1600_p0137b01║昔武德中遊廬岳，登絕頂，望破頭山，見紫雲如葢，
X86n1600_p0137b02║下有白氣，橫分五道，汝等會否？眾皆默然。忍曰：莫
X86n1600_p0137b03║是他後佛法分枝否？祖曰：善。
X86n1600_p0137b04║己酉二十三年
X86n1600_p0137b05║高宗（名治，在位三十四年）
X86n1600_p0137b06║高宗庚戌永徽元年
X86n1600_p0137b07║辛亥二年
X86n1600_p0137b08║第四世蘄春大醫祖示寂。
X86n1600_p0137b09║閏九月四日，祖忽垂誡門人曰：一切諸法，悉皆解
X86n1600_p0137b10║脫。汝等各自護念，流化未來。言訖，安坐而逝，壽七
X86n1600_p0137b11║十有二。塔於本山，曰圓寂。
X86n1600_p0137b12║安隱忍曰：汾陽無業禪師曰：古德道人得意之後，
X86n1600_p0137b13║茅茨石室，向折脚鐺中煑飯喫。過三二十年，大忘
X86n1600_p0137b14║人世，隱跡巖叢。君王命而不來，諸侯請而不赴。豈
X86n1600_p0137b15║同我輩貪名愛利，如短販人。又僧問大珠：如何是
X86n1600_p0137b16║大涅槃？珠云：不造生死業，是大涅槃。曰：如何是生
X86n1600_p0137b17║死業？珠曰：求大涅槃，是生死業。圓覺經云：生死涅
X86n1600_p0137b18║槃，猶如昨夢。夫涅槃且不可求，況餘事耶？
X86n1600_p0137b19║佛滅後一千六百年。
X86n1600_p0137b20║
X86n1600_p0137b21║宗統編年卷之九