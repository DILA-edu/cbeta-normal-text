X86n1600_p0145c12║
X86n1600_p0145c13║
X86n1600_p0145c14║
X86n1600_p0145c15║宗統編年卷之十一
X86n1600_p0145c16║
X86n1600_p0145c17║第七世祖
X86n1600_p0145c18║諱懷讓，金州杜氏子，住南嶽般若寺。
X86n1600_p0145c19║唐玄宗。甲寅開元二年。
X86n1600_p0145c20║第七世南嶽祖，嗣宗統（三十一年）。
X86n1600_p0145c21║青原祖同嗣宗統（二十七年）　發明（南嶽青原同紹曹溪正脉臨濟實統五宗
X86n1600_p0145c22║直接單傳故書法如此）
X86n1600_p0145c23║六祖支下禪師永嘉玄覺寂。
X86n1600_p0145c24║覺住溫江，學者輻輳，號真覺。十月日，辭眾端坐入
X86n1600_p0146a01║滅。覺嘗著證道歌，感定中觀，見字字皆成金色。時
X86n1600_p0146a02║有梵僧傳歸西竺，翻成梵筴，稱為東土大乘經。
X86n1600_p0146a03║乙卯三年
X86n1600_p0146a04║丙辰四年
X86n1600_p0146a05║五祖支下第二世禪師嵩嶽元珪寂。
X86n1600_p0146a06║珪，伊闕人，嗣嵩嶽，宴隱於嶽之龐塢。一日，有神人
X86n1600_p0146a07║率羣從來謁，覩其貌奇偉非常，乃問曰：善來仁者，
X86n1600_p0146a08║何為而至？神曰：師甯識我耶？珪曰：佛與眾生，吾一
X86n1600_p0146a09║目之，豈分別耶？神曰：吾此嶽神也，能生死於人，師
X86n1600_p0146a10║安得一目我哉？珪曰：吾本不生，汝焉能死？吾視身
X86n1600_p0146a11║與空等，視吾與汝等，汝能壞空與汝乎？神稽首曰：
X86n1600_p0146a12║我亦聰明正直於餘神，願授以正戒。珪曰：汝既乞
X86n1600_p0146a13║戒，即既戒矣，戒外無戒，又何戒哉？師曰：此理也，我
X86n1600_p0146a14║聞茫昧，止求師戒我身為門弟子。珪即秉爐正几
X86n1600_p0146a15║曰：付汝五戒，若能奉持，即應曰能。曰：謹受教。珪曰：
X86n1600_p0146a16║汝能不婬乎？曰：我亦娶也。珪曰：非謂此也，謂無羅
X86n1600_p0146a17║欲也。曰：能。珪曰：汝能不盜乎？曰：何乏我也，焉有盜
X86n1600_p0146a18║取哉？珪曰：非謂此也，謂享而福淫，不供而禍善也。
X86n1600_p0146a19║曰：能。珪曰：汝能不殺乎？曰：實司其柄，焉曰不殺？珪
X86n1600_p0146a20║曰：非謂此也，謂有濫誤疑混也。曰：能。珪曰：汝能不
X86n1600_p0146a21║妄乎？曰：我正直，焉有妄乎？珪曰：非謂此也，謂先後
X86n1600_p0146a22║不合天心也。曰：能。珪曰：汝不遭酒敗乎？曰：能。珪曰：
X86n1600_p0146a23║如是為佛戒也，以有心奉持而無心拘執，以有心
X86n1600_p0146a24║為物而無心想身。能如是，則先天地生不為精，後
X86n1600_p0146b01║天地死不為老，終日變化而不為動，畢盡寂默而
X86n1600_p0146b02║不為休。信此，則雖娶非妻也，雖饗非取也，雖柄非
X86n1600_p0146b03║權也，雖作非故也，雖醉非惛也。若能無心於萬物，
X86n1600_p0146b04║則羅欲不為婬，福淫禍善不為盜，濫誤疑混不為
X86n1600_p0146b05║殺，先後違天不為妄，惛荒顛倒不為醉，是謂無心
X86n1600_p0146b06║也。無心則無戒，無戒則無心，無佛無眾生，無汝及
X86n1600_p0146b07║無我，孰為戒哉？神曰：我神通亞佛。珪曰：汝神通十
X86n1600_p0146b08║句，五能五不能；佛則十句，七能三不能。神竦然避
X86n1600_p0146b09║席，跪啟曰：可得聞乎？珪曰：汝能戾上帝，東天行而
X86n1600_p0146b10║西七曜乎？曰：不能。汝能奪地祗，融五嶽而結四流
X86n1600_p0146b11║乎？曰：不能。珪曰：是謂五不能也。佛能空一切相，成
X86n1600_p0146b12║萬法智，而不能即滅定業；佛能知羣有性，窮億劫
X86n1600_p0146b13║事，而不能化導無緣；佛能度無量有情，而不能盡
X86n1600_p0146b14║眾生界。是為三不能也。定業亦不牢久，無緣亦是
X86n1600_p0146b15║一期，眾生界本無增減，如我解佛，亦無神通也，但
X86n1600_p0146b16║能以無心通達一切法爾。神曰：我誠淺昧，未聞空
X86n1600_p0146b17║義，師所授戒，我當奉行，今願報慈德，效我所能。珪
X86n1600_p0146b18║曰：我觀身無物，觀法無常，塊然更有何欲耶？神曰：
X86n1600_p0146b19║師必命我為世間事，展我小神功，使已發心、初發
X86n1600_p0146b20║心、未發心、不信心、必信心五等人，目我神踪，知有
X86n1600_p0146b21║佛有神，有能有不能，有自然有非自然者。珪曰：無
X86n1600_p0146b22║為是，無為是。神曰：佛亦使神護法，師甯隳叛佛耶？
X86n1600_p0146b23║願隨意垂誨。珪不得已而言曰：東巖寺之障，莽然
X86n1600_p0146b24║無樹，北岫有之，而背非屏擁，汝能移北樹於東嶺
X86n1600_p0146c01║乎？神曰：已聞命矣，然昏夜必有喧動，願師無駭。即
X86n1600_p0146c02║作禮而去。珪門送之，見儀衛逶迤，如王者之狀，其
X86n1600_p0146c03║夕果有暴風吼雷，棟宇搖蕩。珪曰：神言徵矣，眾可
X86n1600_p0146c04║無怖。詰旦和霽，則北巖松栝，盡移東嶺，森然行植。
X86n1600_p0146c05║珪謂其眾曰：毋令外知。至是年丙辰，囑門人曰：吾
X86n1600_p0146c06║始居東嶺，吾滅，汝當置吾骸於彼。言訖，若委蛻焉。
X86n1600_p0146c07║詔諡三祖鑑智禪師，塔曰覺寂之塔（從淮南節度使張延賞疏請也）。
X86n1600_p0146c08║詔曹溪塔主令韜赴闕，辭疾不起。
X86n1600_p0146c09║韜依六祖出家，祖寂，為塔主。帝聆其德風，詔令赴
X86n1600_p0146c10║闕，韜以疾辭。
X86n1600_p0146c11║丁巳五年
X86n1600_p0146c12║律師光州道岸寂。
X86n1600_p0146c13║岸，潁川唐氏名家子。少多奇槩，遊學江淮，討論百
X86n1600_p0146c14║氏，遂洗心出家。堅修律儀，深入禪慧，常居會稽龍
X86n1600_p0146c15║興寺。中宗親率六宮請法稟戒，圖像於林光宮。御
X86n1600_p0146c16║製讚曰：戒珠皎潔，慧流清淨。身局五篇，心融入定。
X86n1600_p0146c17║學綜真典，觀通實性。維持法務，綱統僧政。律藏冀
X86n1600_p0146c18║兮傳芳，象教因乎充盛。歷總名藍，極承帝眷。力辭
X86n1600_p0146c19║還山，以是年八月十日右脇而逝。門人皆極一時
X86n1600_p0146c20║之選。禮部侍郎姚奕撰碑記。
X86n1600_p0146c21║戊午六年
X86n1600_p0146c22║己未七年
X86n1600_p0146c23║瑜伽教主金剛智至自西域，勅迎就慈恩寺。（瑜伽教始此。梵
X86n1600_p0146c24║語瑜伽，此云相應，謂三業清淨，表裏如一也。吾佛設教，一死生之理，達鬼神之情，通幽明之故。慈悲所緣，
X86n1600_p0147a01║緣苦眾生，以顯密語，令眾生直悟本心，脫離業苦，其名曰灌頂真言。如以甘露直灌頂門，透體清涼，除人
X86n1600_p0147a02║熱惱也。始於阿難施食，不空三藏宣密言於唐土，梁集大德纂為水陸科儀，以通三界幽顯靈祗。自此僧
X86n1600_p0147a03║徒因為瑜伽佛事。然必須戒行精嚴，理觀通達，方能加持感應。若自破律儀，借營私食，非惟無益，損失多
X86n1600_p0147a04║多，不可不慎也。）
X86n1600_p0147a05║智，南印度人，傳通三藏及瑜伽密部，以開元己未
X86n1600_p0147a06║達於番禺。來京，勅就慈恩寺，尋徙薦福。凡所住之
X86n1600_p0147a07║剎，必建大曼拏羅灌頂道場，作法祈雨，無不立應。
X86n1600_p0147a08║玄宗深敬信之，異跡赫然，傾動內外。不空三藏等
X86n1600_p0147a09║皆師事之，理無不通，事無不驗，隨問剖陳，如鐘虗
X86n1600_p0147a10║受。至於語默興居，凝然不改，喜怒逆順，無有異容。
X86n1600_p0147a11║瞻禮者莫知津涯，自然率服。
X86n1600_p0147a12║庚申八年
X86n1600_p0147a13║辛酉九年
X86n1600_p0147a14║禪師神會，詔住南陽龍興寺。
X86n1600_p0147a15║壬戌十年
X86n1600_p0147a16║癸亥十一年
X86n1600_p0147a17║祖度。道一
X86n1600_p0147a18║一在衡嶽，日唯坐禪。祖知是法器，往問曰：大德坐
X86n1600_p0147a19║禪圖甚麼？一曰：圖作佛。祖乃取一磚，於彼前菴石
X86n1600_p0147a20║上磨。一曰：磨作甚麼？祖曰：磨作鏡。一曰：磨磚豈得
X86n1600_p0147a21║成鏡耶？祖曰：磨磚既不成鏡，坐禪豈得成佛？一曰：
X86n1600_p0147a22║如何即是？祖曰：如牛駕車，車若不行，打車即是？打
X86n1600_p0147a23║牛即是？一無對。祖又曰：汝學坐禪，為學坐佛？若學
X86n1600_p0147a24║坐禪，禪非坐臥。若學坐佛，佛非定相。於無住法，不
X86n1600_p0147b01║應取捨。汝若坐佛，即是殺佛。若執坐相，非達其理。
X86n1600_p0147b02║一聞示誨，如飲醍醐。禮拜問曰：如何用心，即合無
X86n1600_p0147b03║相三昧？祖曰：汝學心地法門，如下種子。我說法要，
X86n1600_p0147b04║譬彼天澤。汝緣合故，當見其道。又問：道非色相，云
X86n1600_p0147b05║何能見？祖曰：心地法眼，能見乎道。無相三昧，亦復
X86n1600_p0147b06║然矣。一曰：有成壞否？祖曰：若以成壞聚散而見道
X86n1600_p0147b07║者，非見道也。聽吾偈曰：心地含諸種，遇澤悉皆萌。
X86n1600_p0147b08║三昧華無相，何壞復何成？一蒙開悟，心意超然。
X86n1600_p0147b09║大慧杲曰：而今禪人理會道，牛喻心，車喻法。但只
X86n1600_p0147b10║明心，法自明矣。但只打牛，車自行矣。且喜沒交涉。
X86n1600_p0147b11║若恁麼，馬祖驢年也不能得悟去。
X86n1600_p0147b12║祥符蔭曰：佛祖設教，因時而已。拈花之旨，西天諸
X86n1600_p0147b13║祖以及東土六祖以前，皆直示心源一言，契證大
X86n1600_p0147b14║鑑，而後機緣漸熟，知解橫生，於是設大法藥以藥
X86n1600_p0147b15║之，逈絕言思，不容擬議，穿却一切鼻孔，坐斷天下
X86n1600_p0147b16║舌頭，不入虎穴，不得虎子，不透重關，總非活路，打
X86n1600_p0147b17║車打牛，實全潮之一滴，五宗之岷源也。
X86n1600_p0147b18║甲子十二年乙丑十三年丙寅十四年
X86n1600_p0147b19║丁卯十五年
X86n1600_p0147b20║律師京師崇聖寺文綱寂。
X86n1600_p0147b21║綱，會稽孔氏子。十二齡出家力學，切究毗尼，操有
X86n1600_p0147b22║彝檢，口無溢言，為四方來學所歸。定力感通，靈迹
X86n1600_p0147b23║非一。奉勅京都翻譯，滿朝檀施，盡用莊嚴。累歷名
X86n1600_p0147b24║藍二十餘所，刺血書經六百卷。中宗孝和皇帝事
X86n1600_p0147c01║以師禮，疊承恩施，悉付常住。八月十五日寂，春秋
X86n1600_p0147c02║九十有二。滑臺太守李邕撰碑記。
X86n1600_p0147c03║義解沙門中嶽嵩陽寺大慧禪師一行寂。
X86n1600_p0147c04║行，鉅鹿張氏子，丱歲不羣，禮普寂禪師出家。寂嘗
X86n1600_p0147c05║設大會，有高士盧鴻，自袖撰文置之几，謂寂曰：此
X86n1600_p0147c06║文將數千言，字僻文古，請求朗雋者宣之，當須面
X86n1600_p0147c07║指擿而授之。寂呼行，行至，覽而微笑，鴻怪其輕脫。
X86n1600_p0147c08║及眾集，行登堂，抗音莊誦，一無遺誤。鴻愕視久之，
X86n1600_p0147c09║歎不能已。乃遊學律冊之外，旁涉陰陽讖緯之書，
X86n1600_p0147c10║尋訪算術。至天台，見一院，古松數十步，門枕流淙，
X86n1600_p0147c11║淡然岑寂。行立於門屏，聞院中布算，其聲簌簌然，
X86n1600_p0147c12║而相謂曰：今日當有弟子自遠至，求算法，計合到
X86n1600_p0147c13║門，無人導達耶？又除一算子，而謂侍者曰：門前水
X86n1600_p0147c14║合西流，弟子當至。行承其言而入，稽首盡受其訣，
X86n1600_p0147c15║門前水復東流。玄宗聞之，詔入試之，命取宮籍以
X86n1600_p0147c16║示。行流覽一周，覆籍誦之如瀉水，玄宗不覺降榻，
X86n1600_p0147c17║曰：師真神聖也。漢洛下閎造歷，云八百歲當差一
X86n1600_p0147c18║日，有聖人定之。屬大衍歷出，行正其差謬，編開元
X86n1600_p0147c19║大衍歷五十二卷及歷律志。玄宗密問社稷祚運，
X86n1600_p0147c20║行無語，徐對曰：陛下有萬里之行。復封一合子，若
X86n1600_p0147c21║彈丸內𫎓物，搖之有聲，進曰：有急則開。及幸蜀，到
X86n1600_p0147c22║成都啟之，則藥中蜀當歸也，前有橋曰萬里云。又
X86n1600_p0147c23║曰：社稷畢，得終吉。後昭宗初封吉王，及太子德王
X86n1600_p0147c24║為梁滅，故行先言之。開元十五年十月八日，隨駕
X86n1600_p0148a01║幸新豐，身無諸患，忽然沐浴更衣趺坐，怡然而寂。
X86n1600_p0148a02║帝趨視之，悲愴不勝，詔有司葬於銅人原，諡曰大
X86n1600_p0148a03║慧禪師，御撰塔銘。行著攝調伏藏六十卷，釋氏系
X86n1600_p0148a04║錄一卷，疏七卷。
X86n1600_p0148a05║戊辰十六年
X86n1600_p0148a06║禪師希遷，受具戒於羅浮。
X86n1600_p0148a07║遷自六祖寂後，上下羅浮，往來三峽間。是年從羅
X86n1600_p0148a08║浮受戒，歸曹溪，夢與六祖同乘一龜，泳於深池。覺
X86n1600_p0148a09║而曰：吾與師乘靈智遊性海久矣，又何夢耶？
X86n1600_p0148a10║希遷至青原。
X86n1600_p0148a11║遷每靜坐，寂若忘生。第一座發之曰：祖非教汝默
X86n1600_p0148a12║坐尋思也，今行思和尚出世吉州，汝因緣在彼。遷
X86n1600_p0148a13║直詣靜居參禮。祖曰：子何方來？遷曰：曹溪。祖曰：將
X86n1600_p0148a14║得甚麼來？曰：未到曹溪亦不失。祖曰：若恁麼，用到
X86n1600_p0148a15║曹溪作甚麼？曰：若不到曹溪，爭知不失？遷又曰：曹
X86n1600_p0148a16║溪大師還識和尚否？祖曰：汝今識吾否？曰：識又爭
X86n1600_p0148a17║能識得？祖曰：眾角雖多，一麟足矣。遷又問：和尚自
X86n1600_p0148a18║離曹溪，甚麼時至此間？祖曰：我却知汝蚤晚離曹
X86n1600_p0148a19║溪。曰：希遷不從曹溪來。祖曰：我亦知汝去處也。曰：
X86n1600_p0148a20║和尚幸是大人，莫造次。他日，祖復問遷：汝甚麼處
X86n1600_p0148a21║來？曰：曹溪。祖乃舉拂子曰：曹溪還有這個麼？曰：非
X86n1600_p0148a22║但曹溪，西天亦無。祖曰：子莫曾到西天否？曰：若到
X86n1600_p0148a23║即有也。祖曰：未在，更道。曰：和尚也須道取一半，莫
X86n1600_p0148a24║全靠學人。祖曰：不辭向汝道，恐已後無人承當。
X86n1600_p0148b01║己巳十七年
X86n1600_p0148b02║禪師牛頭山第五世智威寂。
X86n1600_p0148b03║威，江甯陳氏子。受法牛頭持，為江左學者所歸。二
X86n1600_p0148b04║月十八日寂延祚寺，壽七十七。
X86n1600_p0148b05║庚午十八年
X86n1600_p0148b06║義學沙門京兆西崇福寺智昇撰。開元釋教錄。
X86n1600_p0148b07║自後漢明帝永平十八年丁卯至唐開元十八年
X86n1600_p0148b08║庚午，凡六百六十四載，中間傳譯緇素總一百七
X86n1600_p0148b09║十六人，所出大小二乘、三藏聖教及聖賢集傳并
X86n1600_p0148b10║及失譯人名總二千二百七十八部，合七千四十
X86n1600_p0148b11║六卷。先是，道真、道宣等各有晉、魏、漢等錄，而重出
X86n1600_p0148b12║誤入者多，昇乃重經撰次為二十卷，最號精詳。又
X86n1600_p0148b13║續內典錄、圖紀各一卷，文筆高博，法苑重之。
X86n1600_p0148b14║辛未十九年
X86n1600_p0148b15║南嶽祖付道一等法眼
X86n1600_p0148b16║一、侍奉九秋，日益玄奧。入室弟子，總有六人。祖各
X86n1600_p0148b17║印可曰：汝等六人，同證吾身，各契其一。一人得吾
X86n1600_p0148b18║眉，善威儀（常浩）；一人得吾眼，善顧盻（智達）；一人得吾耳，
X86n1600_p0148b19║善聽理（坦然）；一人得吾鼻，善知氣（神照）；一人得吾舌，善
X86n1600_p0148b20║談說（嚴峻）；一人得吾心，善古今（道一）。又曰：一切萬法，皆
X86n1600_p0148b21║從心生。心無所生，法無能住。若達心地，所作無礙。
X86n1600_p0148b22║非遇上根，宜慎辭哉。
X86n1600_p0148b23║希遷持書到南嶽。
X86n1600_p0148b24║青原祖令遷持書與南嶽，祖曰：汝達書了速回，吾
X86n1600_p0148c01║有個鈯斧子與汝住山。遷至彼，未呈書便問：不慕
X86n1600_p0148c02║諸聖、不重己靈時如何？師曰：子問太高生，何不向
X86n1600_p0148c03║下問？遷曰：甯可永劫受沉淪，不從諸聖求解脫。祖
X86n1600_p0148c04║便休。（玄沙曰：大小石頭被南岳推倒，直至如今起不得。）
X86n1600_p0148c05║青原祖付希遷法
X86n1600_p0148c06║遷回青原，祖問：子返何速？書信達否？遷曰：書亦不
X86n1600_p0148c07║通，信亦不達。去日蒙和尚許個鈯斧子，祇今便請。
X86n1600_p0148c08║祖垂一足，遷便禮拜。尋辭往南嶽。
X86n1600_p0148c09║祥符蔭曰：明暗偏正，回互尊貴之旨，不消拈出，蚤
X86n1600_p0148c10║已密印全提矣。
X86n1600_p0148c11║禪師道一，居建陽佛迹嶺。
X86n1600_p0148c12║壬申二十年
X86n1600_p0148c13║瑜伽教主灌頂國師洛陽廣福寺金剛智寂。
X86n1600_p0148c14║智於開元十一年奉勅翻譯瑜伽密部，十八年又
X86n1600_p0148c15║譯諸陀羅尼等法要。八月既望，於洛陽廣福寺命
X86n1600_p0148c16║諸門人曰：白月圓時，吾當去矣。遂禮佛，寂然而化。
X86n1600_p0148c17║壽七十一，臘五十一。葬於龍門伊川之右。勅諡灌
X86n1600_p0148c18║頂國師。弟子中書侍郎杜鴻漸述碑紀德。
X86n1600_p0148c19║癸酉二十一年
X86n1600_p0148c20║禪師道一，遷於臨川。
X86n1600_p0148c21║甲戌二十二年
X86n1600_p0148c22║乙亥二十三年
X86n1600_p0148c23║瑜伽教主洛京聖善寺無畏寂。
X86n1600_p0148c24║畏本天竺烏荼國王，讓位於兄，出家學道。遊中天
X86n1600_p0149a01║竺，遇達摩掬多，授以總持瑜伽密教。乃徧禮聖迹，
X86n1600_p0149a02║入雞足山，為迦葉尊者剃髮。神蹟炳著非一，折伏
X86n1600_p0149a03║九十六宗，使異學歸正。掬多曰：汝與震旦有緣。畏
X86n1600_p0149a04║乃禮辭，途中廣作法利。至大唐西境，夜有神人白
X86n1600_p0149a05║曰：此東非弟子界也，文殊師利實護神洲。禮足而
X86n1600_p0149a06║退。睿宗知畏將達中國，詔將軍史獻出玉門塞，以
X86n1600_p0149a07║候來儀。開元初，玄宗夢與真僧相見，姿狀非常，躬
X86n1600_p0149a08║以丹青寫之殿壁。及畏至，與夢符。帝悅重之，尊為
X86n1600_p0149a09║教主。甯薛王已降，皆跪蓆捧器焉。奉勅住西明寺，
X86n1600_p0149a10║翻譯經呪。畏性恬慮靜，泊然禪觀。面奉接儀形者，
X86n1600_p0149a11║若蓮華敷於淨沼；咨承言說者，如甘露潤於心田。
X86n1600_p0149a12║不動聲色，消伏羣機，神力密嚴，無禱不應。開元二
X86n1600_p0149a13║十年，求還西域，優詔留之。十月七日，無疾而化，壽
X86n1600_p0149a14║九十九，臘八十。帝聞訃震悼，具威儀護喪事，定慧
X86n1600_p0149a15║所薰，全身不壞。累朝旱澇，皆就祈請，無不徵驗。龕
X86n1600_p0149a16║供龍門西山廣化寺。
X86n1600_p0149a17║祥符蔭曰：大道不尚功勳，亦猶至治歸於無為，恭
X86n1600_p0149a18║己垂裳，不廢臯夔臣鄰之化，金剛無畏輩之密護
X86n1600_p0149a19║宗持，可謂禦侮䟽輔之臣也。
X86n1600_p0149a20║丙子二十四年
X86n1600_p0149a21║禪師道一，至南康龔公山居之。
X86n1600_p0149a22║先是此山峯岫，魑魅所居，人莫敢近，犯者災釁立
X86n1600_p0149a23║生。及師至，當宴息時，有神紫衣玄冠，致禮言：捨此
X86n1600_p0149a24║地為清淨梵場。自是猛鷙毒螫，變心馴擾。
X86n1600_p0149b01║南嶽祖遣僧往江西觀化
X86n1600_p0149b02║一闡化江西，祖問眾曰：道一已為眾說法，未見有
X86n1600_p0149b03║個消息來。因遣一僧往，囑曰：待伊上堂時，但問作
X86n1600_p0149b04║麼生，伊道底言語記將來。僧如命而往，回謂祖曰：
X86n1600_p0149b05║伊云：自從胡亂後，三十年不曾少鹽醬。祖然之。
X86n1600_p0149b06║安隱忍曰：此塞心性義路之錮鏴，摧生死魔軍之
X86n1600_p0149b07║利劍，而直指人心見性成佛之指南車也。金圈棘
X86n1600_p0149b08║蓬穿入鼻孔者，葢自此始，但不可向癡人說夢耳。
X86n1600_p0149b09║丁丑二十五年戊寅二十六年己卯二十七年
X86n1600_p0149b10║庚辰二十八年
X86n1600_p0149b11║第七世吉州青原弘濟祖示寂，塔曰歸真。
X86n1600_p0149b12║僧問：如何是佛法大意？祖曰：廬陵米作麼價？十二
X86n1600_p0149b13║月十三日，陞座告眾，跏趺而逝。
X86n1600_p0149b14║青原第二世祖
X86n1600_p0149b15║諱希，遷高要陳氏。幼而徇齊，鄉民多殺牛祀鬼
X86n1600_p0149b16║神，以義止之。數毀祠奪牛，俗以之化。後造曹溪
X86n1600_p0149b17║得度，見青原得法。
X86n1600_p0149b18║辛巳二十九年
X86n1600_p0149b19║石頭希遷祖嗣青原宗統（五十年）
X86n1600_p0149b20║衡山南寺之東，有石狀如臺，乃結庵其上，名石頭。
X86n1600_p0149b21║南嶽祖常指學者來參，眾乃集，鬼神多顯迹聽法，
X86n1600_p0149b22║祖皆與授戒法。
X86n1600_p0149b23║壬午天寶元年。癸未二年
X86n1600_p0149b24║甲申三載正月，改年曰載。
X86n1600_p0149c01║第七世南嶽般若寺大慧祖示寂，塔曰最勝輪。
X86n1600_p0149c02║第八世祖
X86n1600_p0149c03║諱道一，漢州什邡縣人，姓馬氏，故俗稱馬祖。容
X86n1600_p0149c04║貌奇異，牛行虎視，舌過鼻，足下有二輪文。幼歲
X86n1600_p0149c05║於本邑羅漢寺出家，受具於渝州圓律師，嗣南
X86n1600_p0149c06║嶽，開法江西。
X86n1600_p0149c07║乙酉四載
X86n1600_p0149c08║第八世江西馬祖，嗣宗統（四十四年）。
X86n1600_p0149c09║南康郡守裴公，入龔公山問道。
X86n1600_p0149c10║裴公躬勤諮稟，祖直示心源。每至海霞斂空，山月
X86n1600_p0149c11║凝照，心與境寂，道隨悟深。
X86n1600_p0149c12║詔名僧碩學赴內道場，與本淨禪師論道。
X86n1600_p0149c13║淨，絳州張氏子，受記曹溪，住司空山。中使楊光庭
X86n1600_p0149c14║採藥入山，見淨，還奏闕庭，詔至內道場。正月十五
X86n1600_p0149c15║日，詔與兩街禪學共揚佛法。
X86n1600_p0149c16║丙戌五載
X86n1600_p0149c17║制天下度僧尼，並令祠部給牒。（祠部給牒始此。然限僧制眾，非知佛法者
X86n1600_p0149c18║也。故書之，以著作俑之非。）
X86n1600_p0149c19║丁亥六載戊子七載
X86n1600_p0149c20║己丑八載
X86n1600_p0149c21║懷海參為侍者。
X86n1600_p0149c22║海丱歲離塵，三學該練，參祖命，侍左右。
X86n1600_p0149c23║庚寅九載
X86n1600_p0149c24║禪師惟儼從石頭來。
X86n1600_p0150a01║儼十七出家，納戒衡嶽。博通經論，嚴持戒律。一日
X86n1600_p0150a02║歎曰：大丈夫當離法自淨，誰能屑屑事細行於布
X86n1600_p0150a03║巾耶？首造石頭之室，便問：三乘十二分教，某甲粗
X86n1600_p0150a04║知。甞聞南方直指人心，見性成佛，實未明了。伏望
X86n1600_p0150a05║慈悲指示。頭曰：恁麼也不得，不恁麼也不得，恁麼
X86n1600_p0150a06║不恁麼總不得。子作麼生？儼罔措。頭曰：子因緣不
X86n1600_p0150a07║在此，且往馬大師處去。儼稟命，恭來禮祖，仍伸前
X86n1600_p0150a08║問。祖曰：我有時教伊揚肩瞬目，有時不教伊揚眉
X86n1600_p0150a09║瞬目。有時揚眉瞬目者是，有時揚眉瞬目者不是。
X86n1600_p0150a10║子作麼生？儼於言下契悟，便禮拜。祖曰：子見甚麼
X86n1600_p0150a11║道理？儼曰：某在石頭處，如蚊子上鐵牛。祖曰：汝既
X86n1600_p0150a12║如是，善自護持。
X86n1600_p0150a13║辛卯十載
X86n1600_p0150a14║佛滅後一千七百年。
X86n1600_p0150a15║壬辰十一載
X86n1600_p0150a16║雙峯第四世禪師潤州鶴林徑山玄素寂。
X86n1600_p0150a17║侍者懷海悟道。
X86n1600_p0150a18║海侍祖經三載，一日侍祖行次，見一羣野鴨飛過，
X86n1600_p0150a19║祖曰：是甚麼？海曰：野鴨子。祖曰：甚處去也？海曰：飛
X86n1600_p0150a20║過去也。祖遂把海鼻扭，海負痛失聲。祖曰：又道飛
X86n1600_p0150a21║過去也。海於言下省悟，却歸侍者寮，哀哀大哭。同
X86n1600_p0150a22║事問曰：汝憶父母耶？曰：無。曰：哭作甚麼？海曰：我鼻
X86n1600_p0150a23║孔被大師扭得痛不徹。同事曰：有甚因緣不契？海
X86n1600_p0150a24║曰：汝問取和尚去。同事問祖曰：海侍者有何因緣
X86n1600_p0150b01║不契？祖曰：是伊會也。同事歸寮曰：和尚道汝會也。
X86n1600_p0150b02║海乃呵呵大笑。次日，祖陞座，眾纔集，海出卷却席，
X86n1600_p0150b03║祖便下座。
X86n1600_p0150b04║癸巳十二載
X86n1600_p0150b05║甲午十三載
X86n1600_p0150b06║祖令惟儼返石頭。
X86n1600_p0150b07║儼侍奉三年，祖一日問：子近日見處作麼生？儼曰：
X86n1600_p0150b08║皮膚脫落盡，唯有一真實。祖曰：子之所得，可謂恊
X86n1600_p0150b09║於心體，布於四肢。既然如是，將三條篾束取肚皮，
X86n1600_p0150b10║隨處住山去。儼乃辭祖返石頭。一日，在石上座次，
X86n1600_p0150b11║石頭問曰：汝在這裏作麼？曰：一物不為。頭曰：恁麼
X86n1600_p0150b12║則閑坐也。曰：若閑坐即為也。頭曰：汝道不為，不為
X86n1600_p0150b13║個甚麼？曰：千聖亦不識。頭以偈讚曰：從來共住不
X86n1600_p0150b14║知名，任運相將祇麼行。自古上賢猶不識，造次凡
X86n1600_p0150b15║流豈可明？石頭垂語曰：言語動用沒交涉。儼曰：非
X86n1600_p0150b16║言語動用亦沒交涉。頭曰：我這裏針劄不入。儼曰：
X86n1600_p0150b17║我這裏如石上栽花。頭然之。
X86n1600_p0150b18║祥符蔭曰：石頭指令往江西，馬祖示令返石頭。古
X86n1600_p0150b19║人心眼洞明，何甞分河飲水哉？又曰：將三條篾束
X86n1600_p0150b20║取肚皮，隨處住山去。可見擔荷此事，不在門庭施
X86n1600_p0150b21║設也明矣。
X86n1600_p0150b22║法師台宗第五世左溪玄朗寂。
X86n1600_p0150b23║朗嗣東陽威，宴坐左溪三十年，精約自持，弟子湛
X86n1600_p0150b24║然等數十人傳其教。
X86n1600_p0150c01║乙未十四載（范陽安祿山舉兵反）。
X86n1600_p0150c02║丙申（天寶十五、至德元）載。
X86n1600_p0150c03║肅宗（名亨，在位五年，改元者四）
X86n1600_p0150c04║肅宗丁酉二載
X86n1600_p0150c05║禪師懷海再參付法。
X86n1600_p0150c06║海再參，侍立次，祖目視繩牀角拂子，海曰：即此用，
X86n1600_p0150c07║離此用。祖曰：汝向後開兩片皮，將何為人？海取拂
X86n1600_p0150c08║子竪起，祖曰：即此用，離此用。海掛拂子於舊處，祖
X86n1600_p0150c09║振威一喝，海直得三日耳聾，遂付正法。
X86n1600_p0150c10║戊戌乾元元年。復以載為年。己亥二年
X86n1600_p0150c11║庚子上元元年
X86n1600_p0150c12║勅使至曹溪，請六祖衣鉢歸內供養。詔塔主令韜赴
X86n1600_p0150c13║闕，以疾辭。
X86n1600_p0150c14║禪師大鑑支下洛京荷澤寺真宗大師神會寂。
X86n1600_p0150c15║會，襄陽高氏子。年十三，至曹溪禮祖。祖一日告眾
X86n1600_p0150c16║曰：有一物無頭無尾，無名無字，無背無面，諸人還
X86n1600_p0150c17║識否？會出曰：是諸佛之本源，神會之佛性。祖曰：向
X86n1600_p0150c18║汝道無名無字，汝便喚作本源佛性。汝向後只成
X86n1600_p0150c19║得個知解宗徒。後於洛陽闡明祖化，大為王臣敬
X86n1600_p0150c20║信。五月十二日寂，塔於洛陽寶應寺，勅諡真宗大
X86n1600_p0150c21║師。
X86n1600_p0150c22║辛丑二年
X86n1600_p0150c23║禪師大鑑支下司空山大曉本淨寂。
X86n1600_p0150c24║詔禪師南陽慧忠至，待以師禮。
X86n1600_p0151a01║忠，諸暨冉氏子，得法曹溪，居南陽白崖山黨子谷，
X86n1600_p0151a02║四十餘年不下山。道行聞於朝，勅中使孫朝進賷
X86n1600_p0151a03║詔徵赴京，居千福寺，待以師禮。
X86n1600_p0151a04║壬寅寶應元年。
X86n1600_p0151a05║律師餘杭宜豐寺靈一寂。
X86n1600_p0151a06║一精持戒律，品行清高，禪誦之餘，詩歌不輟。與襄
X86n1600_p0151a07║陽朱放、南陽張繼、安定皇甫曾、范陽張南史、吳郡
X86n1600_p0151a08║陸迅、東海徐嶷、景陵陸鴻漸為塵外之友。同時會
X86n1600_p0151a09║稽曇一、晉陵義宣俱以高雅見稱。寂年方三十五。
X86n1600_p0151a10║右金吾衛兵曹參軍獨孤及撰碑，塔於虎林東峯。
X86n1600_p0151a11║代宗（名立，在位十七年）
X86n1600_p0151a12║代宗癸卯廣德元年
X86n1600_p0151a13║詔諡初祖菩提達摩曰圓覺大師，塔曰空觀。
X86n1600_p0151a14║甲辰二年
X86n1600_p0151a15║石頭祖移庵梁端
X86n1600_p0151a16║祖一日見負米登山者，愍之，明日即移庵下梁端。
X86n1600_p0151a17║乙巳永泰元年
X86n1600_p0151a18║詔奉六祖大師衣鉢歸曹溪。
X86n1600_p0151a19║五月五日，帝夢六祖大師請衣鉢。七日，遣鎮問大
X86n1600_p0151a20║將軍劉崇景頂戴而送。勅刺史楊瑊曰：朕之國寶，
X86n1600_p0151a21║卿可於本寺如法安置，專令僧眾親承宗旨者嚴
X86n1600_p0151a22║加守護，勿令遺墜。
X86n1600_p0151a23║丙午大歷元年。
X86n1600_p0151a24║洪州連帥路嗣恭請祖開元寺開堂。
X86n1600_p0151b01║四方學者，雲集座下。僧問：和尚為甚麼說即心即
X86n1600_p0151b02║佛？祖曰：為止小兒啼。曰：啼止時如何？祖曰：非心非
X86n1600_p0151b03║佛。曰：除此二種人來，如何指示？祖曰：向伊道不是
X86n1600_p0151b04║物。曰：忽遇其中人來時如何？祖曰：且教伊體會大
X86n1600_p0151b05║道。
X86n1600_p0151b06║洪州廉使參。
X86n1600_p0151b07║問：弟子喫酒肉即是，不喫即是？祖曰：若喫是中丞
X86n1600_p0151b08║祿，不喫是中丞福。廉使禮謝。
X86n1600_p0151b09║丁未二年
X86n1600_p0151b10║詔諡四祖曰大醫禪師，塔號慈雲。
X86n1600_p0151b11║戊申三年
X86n1600_p0151b12║詔禪師徑山道欽問法要，賜號國一。
X86n1600_p0151b13║二月，詔曰：朕聞江左有蘊道禪人，德性氷霜，淨行
X86n1600_p0151b14║林野。朕虗心瞻企，渴仰懸懸，有感必通，國亦大慶。
X86n1600_p0151b15║願和尚遠降中天，盡朕歸向，不違願力，應物見形。
X86n1600_p0151b16║今遣內侍黃鳳宣旨，特到詔迎，速副朕心。勅令本
X86n1600_p0151b17║州供送，凡到州縣，開淨院安置。官吏不許謁見，疲
X86n1600_p0151b18║師心力。弟子不算多少，聽其隨侍。帝見，鄭重咨問
X86n1600_p0151b19║法要，供奉勤至。司徒楊綰一見歎禮，退而告人曰：
X86n1600_p0151b20║此實方外之高士也，難得而名焉。詔號國一禪師。
X86n1600_p0151b21║詔諡五祖曰大滿禪師，塔號法雨。
X86n1600_p0151b22║己酉四年
X86n1600_p0151b23║禪師懷海，住洪州大雄山。
X86n1600_p0151b24║巖巒峻極，故號百丈。祖寄三甕醬去。海集眾上堂，
X86n1600_p0151c01║開書了，拈拄杖指甕曰：道得即不打破，道不得即
X86n1600_p0151c02║打破。眾無語。海打破，歸方丈。
X86n1600_p0151c03║安隱忍曰：馬祖以三甕醬寄百丈，可疑也。百丈上
X86n1600_p0151c04║堂一時打破，又可疑也。不善疑而求善悟，譬若首
X86n1600_p0151c05║燕而之越也。
X86n1600_p0151c06║國師雙峯下六世惠忠寂。
X86n1600_p0151c07║忠嗣牛頭威，平生一衲，食唯一鐺。虎為巡守，鵲為
X86n1600_p0151c08║移巢。寂之夕，有瑞雲凝覆，天樂聞空。
X86n1600_p0151c09║祥符蔭曰：雙峯融未聞道前，百鳥銜花，諸天送供。
X86n1600_p0151c10║及見四祖後，日負米供眾，故其支下多有德化感
X86n1600_p0151c11║異。然斷際祖謂其未知有向上關棙子，非貶剝諸
X86n1600_p0151c12║方語也。具向上全提眼目者自知之。
X86n1600_p0151c13║庚戌五年
X86n1600_p0151c14║辛亥六年
X86n1600_p0151c15║律師會稽開元寺曇一寂。
X86n1600_p0151c16║一禪律之外，囊括百氏，與張說、宋璟、蘇瓌、陸象先、
X86n1600_p0151c17║賀知章等善，著四分律疏十卷。天寶十四載，浙江
X86n1600_p0151c18║潮激，錢塘一率律學千人，念摩訶般若，莊嚴伍胥
X86n1600_p0151c19║以祈。潮退，夢一神人，衣冠甚偉，稽首謝曰：蒙垂法
X86n1600_p0151c20║施，即改波流。未逾旬，時漲沙五十里。大歷六年十
X86n1600_p0151c21║一月十七日寂，壽八十，臘六十一。制服執紼者，江
X86n1600_p0151c22║淮之南，河洛之表，殆人人雪涕，各各增悲焉。會稽
X86n1600_p0151c23║徐浩撰碑紀其德。
X86n1600_p0151c24║壬子七年癸丑八年
X86n1600_p0152a01║甲寅九年
X86n1600_p0152a02║三藏法師京兆大興善寺大辯廣智不空金剛寂。
X86n1600_p0152a03║不空，北天竺人。行五部灌頂法，神應不測。玄宗、肅
X86n1600_p0152a04║宗皆師重之，代宗恩渥彌厚。寂聞，輟朝三日，勅開
X86n1600_p0152a05║府李元琮知護喪事。火浴，得舍利一百八十粒。
X86n1600_p0152a06║乙卯十年
X86n1600_p0152a07║禪師大鑑支下南陽大證國師慧忠寂。
X86n1600_p0152a08║忠將涅槃辭帝，帝曰：師滅度後，弟子將何所記？忠
X86n1600_p0152a09║曰：告檀越造取一所無縫塔。帝曰：就師請取塔樣。
X86n1600_p0152a10║忠良久曰：會麼？帝曰：不會。忠曰：有弟子應真，却知
X86n1600_p0152a11║此事，可詔問之。十二月十九日，右脇而逝。詔應真
X86n1600_p0152a12║問前語，真良久曰：聖上會麼？曰：不會。真以偈進曰：
X86n1600_p0152a13║湘之南，潭之北，中有黃金充一國。無影樹下合同
X86n1600_p0152a14║船，琉璃殿上無知識。
X86n1600_p0152a15║丙辰十一年丁巳十二年戊午十三年
X86n1600_p0152a16║己未十四年
X86n1600_p0152a17║德宗（名適，在位二十六年）
X86n1600_p0152a18║德宗庚申建中元年辛酉二年
X86n1600_p0152a19║壬戌三年
X86n1600_p0152a20║法師台宗第六世，國清湛然寂。
X86n1600_p0152a21║然荊溪戚氏子，智者五世孫，左溪朗公嗣。著法華
X86n1600_p0152a22║釋籤疏記各十卷、止觀輔行傳弘訣十卷、法華三
X86n1600_p0152a23║昧補助儀一卷、方等懺補闕儀二卷、略維摩疏十
X86n1600_p0152a24║卷、維摩疏記三卷、重治定涅槃疏十五卷、金錍論、
X86n1600_p0152b01║十妙不二門等，盛行於世。學士梁肅撰傳，稱其為
X86n1600_p0152b02║法門命世云。
X86n1600_p0152b03║癸亥四年
X86n1600_p0152b04║法師澄觀註華嚴疏
X86n1600_p0152b05║觀字大休，會稽夏侯氏子。生於開元戊寅。身長九
X86n1600_p0152b06║尺四寸，垂手過膝，口四十齒，目光夜發，晝乃不眴。
X86n1600_p0152b07║天寶七載出家，肅宗二年丁酉受具。奉詔入內，勅
X86n1600_p0152b08║譯華嚴。初至德中，即以十事自勵，曰：體不捐沙門
X86n1600_p0152b09║之表，心不違如來之制，坐不背法界之經，性不染
X86n1600_p0152b10║情礙之境，足不履尼寺之塵，脇不觸居士之榻，目
X86n1600_p0152b11║不視非儀之綵，舌不味過午之餚，手不釋圓明之
X86n1600_p0152b12║珠，宿不離衣鉢之側。從牛頭忠、徑山欽問西來宗
X86n1600_p0152b13║旨，受華嚴圓教於京師詵禪師。大歷三年，代宗詔
X86n1600_p0152b14║入內，與大辯正三藏譯經，為潤文大德。既而辭入
X86n1600_p0152b15║五臺大華嚴寺，覃思華嚴。以五地聖人棲身佛境，
X86n1600_p0152b16║心體真如，猶於後得智，起世俗心，學世間解。繇是
X86n1600_p0152b17║博覽六藝圖史、九流異學、華夏訓詁、竺經梵字，及
X86n1600_p0152b18║四圍五明、聖教世典等書，靡不該洽。是年下筆著
X86n1600_p0152b19║疏，先求瑞應。一夕，夢金容當陽山峙，光相顒顒，因
X86n1600_p0152b20║以手捧咽面門。既覺而喜，以謂獲光明徧照之徵，
X86n1600_p0152b21║自是落筆無停思。乃以信、解、行、證，分華嚴為四科，
X86n1600_p0152b22║理無不包。觀每慨舊既未盡經旨，唯賢首國師頗
X86n1600_p0152b23║涉淵源，遂宗承之。製疏凡歷四年而文成。
X86n1600_p0152b24║甲子興元元年。
X86n1600_p0152c01║詔諡二祖曰大祖禪師。
X86n1600_p0152c02║乙丑貞元元年。
X86n1600_p0152c03║居士龐蘊來參（薀全家入道，可謂解脫塵勞者，故書）。
X86n1600_p0152c04║蘊，字道玄，衡陽人。世業儒，少悟塵勞，志求真諦。初
X86n1600_p0152c05║謁石頭，問：不與萬法為侶者是甚麼人？頭以手掩
X86n1600_p0152c06║其口，豁然有省。後與丹霞為友。一日，石頭問曰：見
X86n1600_p0152c07║老僧以來，日用事作麼生？曰：若問日用事，即無開
X86n1600_p0152c08║口處。呈偈曰：日用事無別，惟吾自偶諧。頭頭非取
X86n1600_p0152c09║拾，處處沒張乖。朱紫誰為號？邱山絕點埃。神通并
X86n1600_p0152c10║妙用，運水及搬柴。頭然之，曰：子以緇耶？素耶？士曰：
X86n1600_p0152c11║願從所慕。遂不剃染。後參馬祖，問曰：不與萬法為
X86n1600_p0152c12║侶者是甚麼人？祖曰：待汝一口吸盡西江水，即向
X86n1600_p0152c13║汝道。士於言下頓領玄旨。後以舟盡載珍槖數萬，
X86n1600_p0152c14║沉之湘流，舉室修行。有女曰靈照，常鬻竹漉籬，以
X86n1600_p0152c15║供朝夕。有偈曰：有男不婚，有女不嫁。大家團圞頭，
X86n1600_p0152c16║共說無生話。
X86n1600_p0152c17║丙寅二年丁卯三年
X86n1600_p0152c18║戊辰四年
X86n1600_p0152c19║祖登建昌石門山。
X86n1600_p0152c20║春正月，祖遊石門山，見林壑平坦，謂侍者曰：吾之
X86n1600_p0152c21║朽質，當於來月歸茲地矣。歸遂示疾。院主問：和尚
X86n1600_p0152c22║近日尊候如何？祖曰：日面佛，月面佛。
X86n1600_p0152c23║第八世江西洪州開元大寂祖示寂，塔曰大莊嚴。
X86n1600_p0152c24║二月一日寂，祖世壽八十，僧臘六十。入室弟子一
X86n1600_p0153a01║百三十九人，得法者八十四人。其參承機緣，各見
X86n1600_p0153a02║別傳，茲不具書。丹陽公包佶為碑紀述，權德輿銘
X86n1600_p0153a03║塔。
X86n1600_p0153a04║安隱忍曰：大師應般若多羅之讖，為震旦第一法
X86n1600_p0153a05║王。觀其施設，如石季倫讌客，雖厨廁卑穢之地，羅
X86n1600_p0153a06║列雜寶，客隨手而得之。往往揖婢為夫人，錯愕遷
X86n1600_p0153a07║避，自謂入崇之室。及其登廣筵，罰巨觥，照以明月
X86n1600_p0153a08║之珠，使綠珠歌於前，十丈珊瑚一擊粉碎，又不覺
X86n1600_p0153a09║爽然自失。此大智之得於扭鼻，而失於最後之一
X86n1600_p0153a10║喝。臨濟所謂吹毛用了急須磨是也。夫虎豹之威，
X86n1600_p0153a11║信乎其猛矣，或不免於戈戟。吞舟之魚，信乎其大
X86n1600_p0153a12║矣，或難逃於巨浸。騏驥之駒，瞬目而馳千里，人得
X86n1600_p0153a13║而縻之，以其跡在耳。惟龍則不然，大而溟渤，小而
X86n1600_p0153a14║杯盎間，莫不卷舒自得，排山嶽，興雲雨，過而不留，
X86n1600_p0153a15║變化而莫窮。得此道者，謂之龍奮迅三昧。馬大師
X86n1600_p0153a16║其是乎？變三十四祖之法式，融其弊，掃其轍，若疾
X86n1600_p0153a17║雷之破山，使心性解路之偷心，聞之立死。如金翅
X86n1600_p0153a18║鳥王，直取龍吞，然後翱翔九天，不住虗空，不離於
X86n1600_p0153a19║空，不為空性之所留住。我為法王，於法自在，不特
X86n1600_p0153a20║龍變而已。後來臨濟、雲門、溈仰、法眼，各建寶幢，不
X86n1600_p0153a21║過一為拈出，豈於三日耳聾外，別有宗旨哉？然則
X86n1600_p0153a22║今之不透重關，認悟中迷為實法者，與客之登廁
X86n1600_p0153a23║得寶時節等耳。
X86n1600_p0153a24║沙門金陵惠炬集。寶林傳。
X86n1600_p0153b01║先是崔宼難作，付法藏傳，失於次序，多見差謬。炬
X86n1600_p0153b02║乃往曹溪寶林，同西竺勝持三藏，重共參校祖偈，
X86n1600_p0153b03║并唐初以來傳法宗師機緣行世，曰寶林傳。
X86n1600_p0153b04║
X86n1600_p0153b05║宗統編年卷之十一