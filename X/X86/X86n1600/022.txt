X86n1600_p0223b04║
X86n1600_p0223b05║
X86n1600_p0223b06║
X86n1600_p0223b07║宗統編年卷之二十二
X86n1600_p0223b08║
X86n1600_p0223b09║哲宗辛未元祐六年
X86n1600_p0223b10║祖自海會移東山。
X86n1600_p0223b11║入院祖師塔燒香，以手指云：當時與麼全身去，今
X86n1600_p0223b12║日重來記得無？復云：以何為驗？以此為驗。遂禮拜。
X86n1600_p0223b13║黃梅邑宰請開堂，垂語曰：譬如水牯牛過窗櫺，頭
X86n1600_p0223b14║角四蹄都過了，因甚尾巴過不得？
X86n1600_p0223b15║雲葢智退居西堂。
X86n1600_p0223b16║智住雲葢十年，日荷鋤理蔬圃，疾禪林便軟煖，道
X86n1600_p0223b17║心淡薄，來參者掉頭不納。退居西堂，湘中衲子聞
X86n1600_p0223b18║其接納，堂室為滿。
X86n1600_p0223b19║禪師黃龍下東林，廣惠照覺常總寂。
X86n1600_p0223b20║總，劒州施氏子。自受黃龍密記，決志大掖濟北之
X86n1600_p0223b21║宗，住東林。名聞，天子詔住相國智海，總固稱山野
X86n1600_p0223b22║老病，不能奉詔。凡兩月而得旨，如所乞，就賜紫衣，
X86n1600_p0223b23║師號廣惠，又賜覺照。蘇軾遊廬山，宿東林，與常總
X86n1600_p0223b24║論無情話，有省。黎明，呈偈曰：溪聲便是廣長舌，山
X86n1600_p0223c01║色豈非清淨身。夜來八萬四千偈，他日如何舉似
X86n1600_p0223c02║人。總肯之。總於衲子有大緣，槌拂之下，眾恒七百，
X86n1600_p0223c03║叢席之盛，一時未有。九月二十五日，浴罷而化。
X86n1600_p0223c04║禪師寶峯下，兜率真寂從。悅寂。
X86n1600_p0223c05║悅嗣寶峯文，住兜率。室中設三問，以驗學者。撥草
X86n1600_p0223c06║瞻風，只圖見性。即今上人，性在甚麼處？識得自性，
X86n1600_p0223c07║方脫生死。眼光落地時，作麼生脫？脫得生死，便知
X86n1600_p0223c08║去處。四大分離，向甚麼處去？張商英漕江西時，謁
X86n1600_p0223c09║東林總。總印可之，且曰：吾有得法弟子，住玉溪，乃
X86n1600_p0223c10║慈古鏡也，可與語。英按部分，甯諸禪迓之。首致敬
X86n1600_p0223c11║於慈，最後問兜率。悅曰：聞師聰敏，善文章。悅笑曰：
X86n1600_p0223c12║從悅，臨濟九世孫。若對運使論文章，政如運使對
X86n1600_p0223c13║從悅論禪也。英默識之。問：玉溪去此多少？曰：三十
X86n1600_p0223c14║里。問兜率，曰：五里。乃過兜率。先是，悅夢手搏日輪，
X86n1600_p0223c15║覺語首座曰：日輪，轉運之象。張運仗且過此，吾當
X86n1600_p0223c16║深錐痛劄之。座曰：士大夫惡拂己者，或起別釁。悅
X86n1600_p0223c17║曰：正使煩惱，只退得我院也。遂與語次，英亟稱總
X86n1600_p0223c18║公，悅未肯其說。語至更深，論及宗門事。悅起焚香，
X86n1600_p0223c19║請十方諸佛作證。曰：東林既印可運使，運使於佛
X86n1600_p0223c20║祖言教有少疑否？曰：有。曰：疑何等語？曰：疑香嚴獨
X86n1600_p0223c21║脚頌、德山托鉢話。曰：既於此有疑，其餘則是心思
X86n1600_p0223c22║意解，何甞至大安樂境界？且如巖頭言末後句，是
X86n1600_p0223c23║有耶？是無耶？曰：有。悅大笑，歸方丈，閉却門。英一夜
X86n1600_p0223c24║睡不穩，至五更下牀，觸翻溺器，忽大悟，扣方丈門
X86n1600_p0224a01║曰：已捉得賊了也。曰：贓物在甚處？英無語。悅曰：都
X86n1600_p0224a02║運且去，來日相見。翼旦，遂呈頌曰：鼓寂鐘沉托鉢
X86n1600_p0224a03║回，巖頭一拶語如雷。果然只得三年活，莫是遭他
X86n1600_p0224a04║受記來。悅乃謂曰：參禪只為命根不斷，依語生解。
X86n1600_p0224a05║如是之說，公已深悟。然至極微細處，使人不覺不
X86n1600_p0224a06║知墮在區宇。乃作頌證曰：等閑行處，步步皆如。雖
X86n1600_p0224a07║居聲色，甯滯有無。一心靡異，萬法非殊。休分體用，
X86n1600_p0224a08║莫擇精麤。臨機不礙，應物無拘。是非情盡，凡聖皆
X86n1600_p0224a09║除。誰得誰失，何親何疎。拈頭作尾，指實為虗。翻身
X86n1600_p0224a10║魔界，轉脚邪途。了無逆順，不犯工夫。邀悅至建昌，
X86n1600_p0224a11║有卜頌敘其事。英號無盡居士，後著護法論以見
X86n1600_p0224a12║志。是年冬，悅浴訖，集眾說偈曰：四十有八，聖凡盡
X86n1600_p0224a13║殺。不是英雄，龍安路滑。奄然而化。英執政時，遣文
X86n1600_p0224a14║致祭，請於朝，敕諡真寂大師。
X86n1600_p0224a15║禪師雲門下第五世玉泉承皓寂。
X86n1600_p0224a16║玉泉寺宇廣大獘漏，前後主者以營葺為艱，皓曰：
X86n1600_p0224a17║吾與山有緣，與僧無緣，修今世寺，待後世僧耳。悉
X86n1600_p0224a18║壞而鼎新之。皓住山，無筆硯文字箱篋，無兼衣囊
X86n1600_p0224a19║錢，遣人至江西口白張商英曰：老病且死，得百丈
X86n1600_p0224a20║肅為代可矣。英以喻肅，肅不願往。十二月日，說偈
X86n1600_p0224a21║示眾而寂。蘇軾微服求見，皓問：尊官高姓？曰：姓秤，
X86n1600_p0224a22║乃秤天下長老底秤。皓喝一聲，問曰：且道這一喝
X86n1600_p0224a23║重多少？軾無對。
X86n1600_p0224a24║禪師黃龍下，禾山德普寂。
X86n1600_p0224b01║普住禾山，一日謂眾曰：諸方尊宿死，叢林必祭，吾
X86n1600_p0224b02║以為徒虗設。吾若死，汝曹當先祭，乃令從今辦祭。
X86n1600_p0224b03║眾以其老，又好戲語，乃曰：和尚幾時遷化？曰：汝輩
X86n1600_p0224b04║祭絕即行。於是幃寢堂，坐普其中，置祭讀文，跪揖
X86n1600_p0224b05║上食，普飫餐自如。自門弟子下及莊力，日次為之
X86n1600_p0224b06║祭絕，曰：明日雪晴乃行。至時晴忽雪，雪止，普安坐
X86n1600_p0224b07║焚香而化。
X86n1600_p0224b08║禪師黃龍下，報本慧元寂。
X86n1600_p0224b09║元住承天，因持鉢至湖州。湖人曰：禪師到處為家，
X86n1600_p0224b10║何獨愛姑蘇乎？固留不使還，乃住報本。冬月陞座，
X86n1600_p0224b11║說偈而化。元平生作止，規法南公，脇不至席者三
X86n1600_p0224b12║十年。
X86n1600_p0224b13║台宗法師龍井元淨寂。
X86n1600_p0224b14║淨住上天竺凡一十七年，元豐間辭而復往，又三
X86n1600_p0224b15║年平坐，精修淨業。嘗與僧熈仲同食，仲視淨眉間
X86n1600_p0224b16║有光如螢，攬之得舍利，又於臥起處得舍利。將示
X86n1600_p0224b17║寂，入方圓菴宴坐，止言語，絕飲食，謂參寥道潛曰：
X86n1600_p0224b18║吾淨業將成，若七日無障，吾願遂矣。七日出偈示
X86n1600_p0224b19║眾，吉祥而逝。
X86n1600_p0224b20║壬申七年
X86n1600_p0224b21║克勤復來東山，參祖徹悟為侍者。慧懃繼至，留掌翰。
X86n1600_p0224b22║勤，彭州駱氏子。兒時日記千言，偶遊寺中，見佛書
X86n1600_p0224b23║三復，悵然如獲舊物，曰：予殆過去沙門也。即去家
X86n1600_p0224b24║祝髮，授楞嚴。俄得病，瀕死，歎曰：諸佛涅槃正路，不
X86n1600_p0224c01║在文句中。吾欲以聲求色見，宜其無以死也。遂棄
X86n1600_p0224c02║去，徒步出蜀，謁玉泉皓、金鑾信、大溈喆、黃龍心，僉
X86n1600_p0224c03║指為法器。最後見祖，祖甞曰：諸方參得底禪，如瑠
X86n1600_p0224c04║璃瓶子相似，愛護不捨。第不莫教老僧見，將鐵鎚
X86n1600_p0224c05║一擊定碎也。祖一日問：有句無句，如藤倚樹，汝作
X86n1600_p0224c06║麼生會？勤便喝，或下語盡其機用，祖皆不諾。祖曰：
X86n1600_p0224c07║須是情識淨盡，計較都忘處會。勤便於無計較處，
X86n1600_p0224c08║胡言漢語，總不契祖意。勤謂強移換人，出不遜語，
X86n1600_p0224c09║忿然而去。祖曰：待你著一頓熱病打時，方思量我
X86n1600_p0224c10║在。到金山，傷寒困極，以平日見處試之，無得力者。
X86n1600_p0224c11║追繹祖言，乃自誓曰：我病稍間，即歸五祖。祖一見
X86n1600_p0224c12║喜曰：汝復來耶？即令參堂，便入侍者寮。勤一日問
X86n1600_p0224c13║祖曰：二祖云覓心了不可得，畢竟如何？曰：汝須自
X86n1600_p0224c14║參始得。這些好處，別人為汝著力不得。後半月，會
X86n1600_p0224c15║陳提刑詣祖問道，祖曰：提刑少年曾讀小豓詩否？
X86n1600_p0224c16║有兩句頗相近：頻呼小玉元無事，只要檀郎認得
X86n1600_p0224c17║聲。提刑應諾諾。祖曰。且仔細。勤適自外歸。侍立次。
X86n1600_p0224c18║問曰。聞和尚舉小豓詩。提刑會否。曰。他只認得聲。
X86n1600_p0224c19║曰。祇要檀郎認得聲。他既認得聲。為甚却不是。曰。
X86n1600_p0224c20║如何是祖師西來意。庭前栢樹子聻。勤忽契悟。遽
X86n1600_p0224c21║出。見雞飛上闌干。鼓翅而鳴。復自謂曰。此豈不是
X86n1600_p0224c22║聲。遂袖香入室。通在得呈偈曰。金鴨香銷錦繡幃。
X86n1600_p0224c23║筌歌叢裏醉扶歸。少年一段風流事。只許佳人獨
X86n1600_p0224c24║自知。祖曰。佛祖大事。非小根劣品所能造詣。吾助
X86n1600_p0225a01║汝喜。祖乃徧謂山中耆舊曰。我侍者參得禪也。自
X86n1600_p0225a02║此所至。推為上首。一日請益臨濟四賓主怎生。祖
X86n1600_p0225a03║曰。也祇是個程限。是甚麼閑事。又云。我這裏却似
X86n1600_p0225a04║馬前相撲倒。便休。懃舒州汪氏子。丱歲得度。每以
X86n1600_p0225a05║惟此一事實。餘二則非真。味之有省。乃徧參名宿。
X86n1600_p0225a06║往來祖之門有年。恚祖不為印據。與克勤相繼而
X86n1600_p0225a07║去。及勤還侍。祖得徹證。而懃忽至。意欲他往。勤勉
X86n1600_p0225a08║令挂搭。且曰。某與兄相別月餘。比舊相見時如何。
X86n1600_p0225a09║曰。我所疑者此也。遂參堂。一日聞祖舉僧問趙州。
X86n1600_p0225a10║如何是和尚家風。州曰。老僧耳聾。高聲問將來。僧
X86n1600_p0225a11║再問。州曰。你問我家風。我却識汝家風了也。懃即
X86n1600_p0225a12║大豁所疑。曰。乞和尚指示極則。祖曰。森羅及萬象。
X86n1600_p0225a13║一法之所印。懃展拜。祖令掌翰墨。
X86n1600_p0225a14║淨慈本應詔住法雲，賜號大通。
X86n1600_p0225a15║石塔戒受蘇軾疏請。
X86n1600_p0225a16║戒嗣慧林冲，住揚州石塔。時軾知揚州，戒告退，軾
X86n1600_p0225a17║率僚佐同至石塔，令擊鼓集眾，袖中出疏，使晁無
X86n1600_p0225a18║咎讀之，曰：大士何曾說法，誰作金毛之聲？眾生各
X86n1600_p0225a19║自開堂，何關石塔之事？去無作相，住亦隨緣。惟戒
X86n1600_p0225a20║公長老開不二門，施無盡藏。念西湖之久別，亦是
X86n1600_p0225a21║偶然；為東坡而少留，無不可者。一時稽首，重聽白
X86n1600_p0225a22║椎。渡口船迴，依舊雲山之色；秋來雨過，一新鐘鼓
X86n1600_p0225a23║之音。戒乃重住石塔。
X86n1600_p0225a24║癸酉八年
X86n1600_p0225b01║芙蓉祖自太陽遷大洪。
X86n1600_p0225b02║祖自太陽遷隋州，大洪勸請，皆一時名公卿，洞上
X86n1600_p0225b03║宗風，大振西北。
X86n1600_p0225b04║禪師浮山下，淨因淨照道臻寂。
X86n1600_p0225b05║臻性靜退，似不能言。奉身甚約，一布裙二十年不
X86n1600_p0225b06║易。居都城，頹然不出戶，三十年如一日。無所嗜好，
X86n1600_p0225b07║雪方丈之西壁，請文與可掃墨竹，曰：吾使遊人見
X86n1600_p0225b08║之，心目清涼，此君可代我說法耳。時上念佛法之
X86n1600_p0225b09║淆，憫名相之弊，即相國寺為慧林、智海二剎，凡主
X86n1600_p0225b10║法必自臻擇之。八月十七日，語門人曰：吾更三日
X86n1600_p0225b11║行矣。及期，沐浴說偈，跏趺而寂，壽八十。
X86n1600_p0225b12║甲戌紹聖元年。
X86n1600_p0225b13║清遠還東山，典謁領悟。
X86n1600_p0225b14║遠參歸宗文不契，乃至蔣山，邂逅惟清，謂曰：比見
X86n1600_p0225b15║都下一尊宿，語句似有緣。清曰：演公天下第一宗
X86n1600_p0225b16║師，何故捨而事遠遊耶？所謂有緣者，葢知解之師
X86n1600_p0225b17║與公初心相應耳。遠然之。踰年還海，會祖令看殺
X86n1600_p0225b18║父殺母佛前懺悔，殺佛殺祖向甚處懺悔？雲門云：
X86n1600_p0225b19║露這公案。後命典謁，適寒夜孤坐，撥爐見火一豆
X86n1600_p0225b20║許，恍然自喜曰：深深撥，有些子，平生事，只如此。遽
X86n1600_p0225b21║起閱几上傳燈錄，至破竈墮因緣，忽大悟，作偈曰：
X86n1600_p0225b22║刁刁林鳥啼，披衣終夜坐。撥火悟平生，窮神歸破
X86n1600_p0225b23║墮。事皎人自迷，曲淡誰能和？念之永不忘，門開少
X86n1600_p0225b24║人過。克勤因詣其寮，舉青林搬柴話驗之，且謂：古
X86n1600_p0225c01║今無人出得，你如何會？曰：也有甚難？曰：只如他道
X86n1600_p0225c02║鐵輪天子寰中旨意作麼生？曰：我道帝釋宮中放
X86n1600_p0225c03║赦書。勤退語人曰：且喜遠兄便有活人句也。
X86n1600_p0225c04║大溈喆領詔住智海。
X86n1600_p0225c05║京師士大夫想見風裁，叢林以喆靜退畏閙，不敢
X86n1600_p0225c06║必其來。喆受詔欣然，俱數衲子至。解包之日，傾都
X86n1600_p0225c07║來觀，至謂一佛出世，院窄而僧日增，無以容，則相
X86n1600_p0225c08║枕地臥。有請限之者，喆曰：僧，佛祖所自出。厭僧，厭
X86n1600_p0225c09║佛祖也。安有名為傳法而厭佛祖乎？安得不祥之
X86n1600_p0225c10║語哉？
X86n1600_p0225c11║禪師普聰，住投子。
X86n1600_p0225c12║聰得法靈巖，本住投子，時年八十餘。有監寺者，一
X86n1600_p0225c13║夕為盜所殺，副寺白聰，聰曰：我已知其人矣。副寺
X86n1600_p0225c14║聞官而吏至，聰如前語。吏喆之，聰曰：殺監寺者，老
X86n1600_p0225c15║僧也。吏即以聰繫獄，聰無異詞。楊傑為憲，按部至
X86n1600_p0225c16║州境，夜夢神人云：此州有肉身菩薩，枉坐縲絏中。
X86n1600_p0225c17║傑訪問聰事，釋之。後十年，有行者患迦摩羅疾而
X86n1600_p0225c18║自首云：昔日殺監寺者，我也。
X86n1600_p0225c19║禪師元靜，居東山南堂。
X86n1600_p0225c20║靜徧參名宿，無當意者。聞祖機峻，欲抑之，遂謁祖，
X86n1600_p0225c21║茫然溟涬莫之測。退參，歷三載，入室，徵詰不契，乃
X86n1600_p0225c22║曳杖渡江。適大水泛漲，因留四祖，儕輩挽歸。又二
X86n1600_p0225c23║年，祖方許可。嘗商略古今，執靜手曰：得汝說，須吾
X86n1600_p0225c24║舉；得汝舉，須吾說。今而後，佛祖秘要，諸方關鍵，無
X86n1600_p0226a01║逃子掌握矣。遂創南堂居之。
X86n1600_p0226a02║禪師黃龍下香城，景福順寂。
X86n1600_p0226a03║順，西蜀人，得法黃龍南。然緣薄，所居皆遠方小剎，
X86n1600_p0226a04║學者過其門，莫能識。順亦超然自樂，視世境如飛
X86n1600_p0226a05║埃過目。壽八十餘，坐脫於香城山。
X86n1600_p0226a06║乙亥二年
X86n1600_p0226a07║禪師克勤，為第一座。
X86n1600_p0226a08║三佛侍祖於一亭上，夜話及歸，燈已滅。祖於暗中
X86n1600_p0226a09║曰：各人下一轉語。佛鑑曰：彩鳳舞丹霄。佛眼曰：鐵
X86n1600_p0226a10║蛇橫古路。佛果曰：看脚下。祖曰：滅吾宗者克勤耳。
X86n1600_p0226a11║又一日相謂曰：老和尚祇是乾𪹼𪹼地，往往說心
X86n1600_p0226a12║說性不得。因請益佛身無為，不墮諸數。祖曰：譬如
X86n1600_p0226a13║清淨摩尼寶珠映於五色，五色是數，摩尼是佛身。
X86n1600_p0226a14║圜悟謂二老曰：他大段會說，我輩說時費多少工
X86n1600_p0226a15║夫？他祇一兩句便了，分明是個老大蟲。祖聞之乃
X86n1600_p0226a16║曰：若說心說性，便是惡口。又曰：猫有歃血之功，虎
X86n1600_p0226a17║有起屍之德。所謂驅耕夫之牛，奪饑人之食。若不
X86n1600_p0226a18║如是，盡是弄泥團漢。開聖覺初參長蘆夫鐵脚，久
X86n1600_p0226a19║無所得。聞祖法道，徑造席下。一日室中問云：釋迦
X86n1600_p0226a20║彌勒猶是他奴，且道他是阿誰？覺云：鬍張三，黑李
X86n1600_p0226a21║四。祖然其語，舉似勤座元。勤云：好則好，恐未實。不
X86n1600_p0226a22║可放過，更於言下搜看。次日入室，垂問如前。覺云：
X86n1600_p0226a23║昨日向和尚道了。祖云：道甚麼？覺云：鬍張三，黑李
X86n1600_p0226a24║四。祖云：不是，不是。覺云：和尚為甚昨日道是？祖云：
X86n1600_p0226b01║昨日是，今日不是。覺於言下大悟。覺後出世住開
X86n1600_p0226b02║聖，見長蘆法席太盛，乃嗣夫不原所得。拈香時忽
X86n1600_p0226b03║覺胸前如搗，遂於痛處發癰成竅，以乳香作餅塞
X86n1600_p0226b04║之。久而不愈，竟卒。
X86n1600_p0226b05║祥符蔭曰：宗門法喜之樂，無如三佛之於五祖，然
X86n1600_p0226b06║皆從曲折頓挫中得之。葢祖本色鉗椎，脫盡窠臼，
X86n1600_p0226b07║而圓悟輩鏗鏘激揚，大雅元音，非同細響也。
X86n1600_p0226b08║禪師黃龍下，雲居元祐寂。
X86n1600_p0226b09║祐疾諸方死必塔者，曰：山川有限，僧死無窮，他日
X86n1600_p0226b10║塔將無所容。於是於開山宏覺塔之東作卵塔，曰：
X86n1600_p0226b11║凡住持者，非生身不壞，火浴雨舍利者，皆以骨石
X86n1600_p0226b12║填於此。其西又作卵塔，曰：凡僧化，皆以骨石填於
X86n1600_p0226b13║此。謂之三塔。七月七日夜，集眾說偈而化。世壽六
X86n1600_p0226b14║十有六，坐四十有二夏。
X86n1600_p0226b15║禪師翠巖下，智海真如慕喆寂。
X86n1600_p0226b16║喆凡驗學者舉趙州洗鉢話，上人如何會？僧擬對，
X86n1600_p0226b17║喆以手托之曰：歇去。自始至終，未甞換機。十月初
X86n1600_p0226b18║八，無疾而化。
X86n1600_p0226b19║丙子三年
X86n1600_p0226b20║歸宗文遷石門禪師。慧洪從遊悟旨。
X86n1600_p0226b21║文移居石門，衲子扣問，必瞑目危坐。見來學，則往
X86n1600_p0226b22║治蔬圃。時文準參隨已十餘年，謂同行曰：老漢無
X86n1600_p0226b23║意法道乎？一日，準舉杖決渠，水濺衣，忽大悟，走敘
X86n1600_p0226b24║其事。文詬曰：此乃敢爾藞苴耶？洪，瑞州喻氏子，字
X86n1600_p0226c01║覺範。少出家，日記數千言。十九試經得度，遊方謁
X86n1600_p0226c02║歸宗文。及隨文遷石門，掌記室。文患其深聞之弊，
X86n1600_p0226c03║每舉玄沙未徹語發其疑。凡有所對，文曰：汝又說
X86n1600_p0226c04║道理耶？一日，有客問文：洪上人參禪如何？曰：也有
X86n1600_p0226c05║到處，也有不到處。客退，洪不自安，即詣文求決所
X86n1600_p0226c06║疑。文舉風穴頌曰：五白猫兒爪距𤢆，養來堂上絕
X86n1600_p0226c07║蟲行。分明上樹安身法，切忌遺言許外甥。且作麼
X86n1600_p0226c08║生是安身法？洪便喝。文曰：這一喝也有到處，也有
X86n1600_p0226c09║不到處。洪忽有省。及遊東吳，寓杭州淨慈，以頌發
X86n1600_p0226c10║明風穴意寄呈。文曰：五白猫兒無縫罅，等閑拋出
X86n1600_p0226c11║今人怕。翻身跳擲百千般，冷地看他成話𣠽。如今
X86n1600_p0226c12║也解弄些些，從渠歡喜從渠罵。却笑樹頭老舅翁，
X86n1600_p0226c13║只能上樹不能下。又作玄沙未徹偈曰：靈雲一見
X86n1600_p0226c14║不再見，紅白枝枝不著花。尀耐釣魚船上客，却來
X86n1600_p0226c15║平地摝魚蝦。文見，乃為助喜。洪自後閱汾陽語錄，
X86n1600_p0226c16║至三玄頌，薦有所證。又甞菴於高安九峯之下，因
X86n1600_p0226c17║僧問臨濟賓主話，洪方欲酬其問，頓見三玄三要
X86n1600_p0226c18║之旨。
X86n1600_p0226c19║禪師圓照，下筠州逍遙省聰寂。
X86n1600_p0226c20║聰歷住真如、開善，晚退聖壽，敝衣糲食，安於戒律，
X86n1600_p0226c21║與蘇東坡、頴濵兄弟善。元豐中，蘇轍謫官高安，與
X86n1600_p0226c22║聰遊歡相得。元祐末，轍再謫高安，聰往見曰：老僧
X86n1600_p0226c23║比夢與公遊於山中，知公當復來此，去來皆宿緣，
X86n1600_p0226c24║無足怪者。高安之人甚敬愛之，而言：有如聰禪師
X86n1600_p0227a01║而不坐道場者耶？聰曰：吾未始不坐道場也。杖䇿
X86n1600_p0227a02║入逍遙山，九月戊申入滅。
X86n1600_p0227a03║丁丑四年
X86n1600_p0227a04║禪師報恩，住大洪。
X86n1600_p0227a05║恩，黎陽劉氏子。未冠舉方略，擢上第。後厭塵境，請
X86n1600_p0227a06║於朝，乞謝簪紱為僧。上從其請，遂遊心祖道。至投
X86n1600_p0227a07║子參青祖，未久即悟心要。青祖曰：汝再來人也，宜
X86n1600_p0227a08║自護持。後住隨州大洪山，與張商英友善。英甞以
X86n1600_p0227a09║書問三教大要，曰：清涼疏第三卷，西域邪見不出
X86n1600_p0227a10║四見，此方儒道亦不出此四見。如莊老計自然為
X86n1600_p0227a11║因，能生萬物，即是邪因。易曰：太極生兩儀。太極為
X86n1600_p0227a12║因，亦是邪因。若謂一陰一陽之謂道，能生萬物，亦
X86n1600_p0227a13║是邪因。若計一為虗無，則是無因。今疑老子自然
X86n1600_p0227a14║與西天外道自然不同。何以言之？老子曰：常無欲
X86n1600_p0227a15║以觀其妙，嘗有欲以觀其徼。無欲則常，有徼則已
X86n1600_p0227a16║入其道矣。謂之邪因，豈有說乎？易曰：一陰一陽之
X86n1600_p0227a17║謂道，陰陽不測之謂神。神也者，妙萬物而為言，寂
X86n1600_p0227a18║然不動，感而遂通天下之故。今乃破陰陽變易之
X86n1600_p0227a19║道為邪因，撥去不測之神，豈有說乎？望紙後批示，
X86n1600_p0227a20║以斷疑網故也。恩答曰：西域外道宗多塗，要其會
X86n1600_p0227a21║歸，不出有無四見而已。謂有見、無見、亦有亦無見、
X86n1600_p0227a22║非有非無見也。葢不即一心為道，則道非我有，故
X86n1600_p0227a23║名外道。不即諸法是心，則法隨見異，故名邪見。如
X86n1600_p0227a24║謂之有，有則有無。如謂之無，無則無有。有無則有
X86n1600_p0227b01║見競生，無有則無見斯起。若亦有亦無見，非有非
X86n1600_p0227b02║無見，亦猶是也。夫不能離諸見，則無以明自心。無
X86n1600_p0227b03║以明自心，則不能知正道矣。故經云：言詞所說法，
X86n1600_p0227b04║小智妄分別。不能了自心，云何知正道。又曰：有見
X86n1600_p0227b05║即為垢，此則未為見。遠離於諸見，如是乃見佛。以
X86n1600_p0227b06║此論之，邪正異途，正由見悟殊致故也。故清涼以
X86n1600_p0227b07║莊老計道法自然，能生萬物。易謂太極生兩儀，一
X86n1600_p0227b08║陰一陽之謂道。以自然太極為因，一陰一陽為道。
X86n1600_p0227b09║能生萬物，則是邪因。計一為虗無，則是無因。甞軾
X86n1600_p0227b10║論之，夫三界惟心，萬緣一致。心生故法生，心滅故
X86n1600_p0227b11║法滅。推而廣之，彌綸萬有而非有。統而會之，究竟
X86n1600_p0227b12║寂滅而非無。非無亦非非無，非有亦非非有。四執
X86n1600_p0227b13║既亡，百非斯遣。則自然因緣，皆為戲論。虗無真實，
X86n1600_p0227b14║俱是假名矣。至若謂太極陰陽，能生萬物。常無常
X86n1600_p0227b15║有，斯為眾妙之門。陰陽不測，是謂無方之神。雖聖
X86n1600_p0227b16║人設教，示悟無方，然既異一心，甯非四見？何以明
X86n1600_p0227b17║之？葢虗無為道，道則是無。若自然，若太極，若一陰
X86n1600_p0227b18║一陽為道，道則是有。常無常有，則是亦有亦無。陰
X86n1600_p0227b19║陽不測，則是非有非無。先儒或謂妙萬物謂之神，
X86n1600_p0227b20║則非物，非物則亦是無。故西天諸大論師，皆以心
X86n1600_p0227b21║外有法為外道，萬法惟心為正宗。葢以心為宗，則
X86n1600_p0227b22║諸見自亡。言雖或異，未足以為異也。心外有法，則
X86n1600_p0227b23║諸見競生。言雖或同，未足以為同也。雖然，儒道聖
X86n1600_p0227b24║人，固非不知之，乃存而不論耳。良以未即明指一
X86n1600_p0227c01║心為萬法之宗，雖或言之，猶不論也。如西天外道，
X86n1600_p0227c02║皆大權菩薩示化之所施為，橫生諸見，曲盡異端，
X86n1600_p0227c03║以明佛法是為正道。此其所以為聖人之道，順逆
X86n1600_p0227c04║皆宗，非思議之所能知矣。故古人有言：緣昔真宗
X86n1600_p0227c05║未至，孔子且以繫心。今知理有所歸，不應猶執權
X86n1600_p0227c06║教。然知權之為權，未必知權也。知權之為實，斯知
X86n1600_p0227c07║權矣。是亦周孔老莊設教立言之本意，一大事因
X86n1600_p0227c08║緣之所成始所成終也。然則三教一心，同途異轍，
X86n1600_p0227c09║究竟道宗，本無言說。非維摩大士，孰能知此意也。
X86n1600_p0227c10║禪師悟新，住翠巖。
X86n1600_p0227c11║新，曲江黃氏子。狀魁岸，黑面如梵僧。以氣節葢眾，
X86n1600_p0227c12║好面折人。初謁圓通秀，後造黃龍心，大悟。自譽曰：
X86n1600_p0227c13║天下人總是參得底，新是悟得底。心笑曰：選佛得
X86n1600_p0227c14║甲科，何可當也。因號死心叟，住翠巖法堂。後有齊
X86n1600_p0227c15║安王祠，鄉人祈禳無虗日。新令知事毀之，懼不敢，
X86n1600_p0227c16║乃躬自拆祠建丈室，設榻燕寢。俄有巨蟒盤臥側，
X86n1600_p0227c17║叱去復來，夜以為常。一夕，夢神告曰：弟子為師所
X86n1600_p0227c18║叱，不遑安處，欲之廣南假莊夫六十人。新夢中諾
X86n1600_p0227c19║之。未幾，莊夫疫死者如其數。嘗問學者曰：且道果
X86n1600_p0227c20║有鬼神麼？道有，又不打殺死心；道無，莊夫為什麼
X86n1600_p0227c21║却死？答者皆不契。適元首座至，答云：甜瓜徹蒂甜，
X86n1600_p0227c22║苦瓠連根苦。新大喜之。
X86n1600_p0227c23║戊寅元符元年。
X86n1600_p0227c24║禪師開先下雲居，佛印了元寂。
X86n1600_p0228a01║元字覺老，生饒州浮梁林氏，嗣開先、暹、圓通、訥、舉，
X86n1600_p0228a02║住承天。自承天遷淮之十方，廬山之開先、歸宗，潤
X86n1600_p0228a03║之金山、焦山，江西之大仰，又住雲居。凡四十年間，
X86n1600_p0228a04║德化緇素縉紳之賢者，多與之遊。東坡謫黃州，廬
X86n1600_p0228a05║山對岸，元居歸宗，酬酢妙句，與烟雲爭麗。及其在
X86n1600_p0228a06║金山，東坡釋還東吳，次丹陽，以書抵元曰：不必出
X86n1600_p0228a07║山，當學趙州上等接人。元得書徑來，坡迎笑問之，
X86n1600_p0228a08║元以偈答曰：趙州當日少謙光，不出山門見趙王。
X86n1600_p0228a09║爭似金山無量相，大千都是一禪牀。坡抵掌稱善。
X86n1600_p0228a10║李公麟為寫照，元令作笑容。正月四日，與客語，有
X86n1600_p0228a11║會於心軒，渠一笑而化。
X86n1600_p0228a12║己卯二年
X86n1600_p0228a13║禪師天衣下靈巖圓照宗本寂。
X86n1600_p0228a14║本晚住蘇州靈巖，十二月甲子將入滅，沐浴而臥，
X86n1600_p0228a15║門弟子環擁請曰：和尚道遍天下，今日不可無偈，
X86n1600_p0228a16║幸強起安坐。本熟視曰：癡子，我尋常尚懶作偈，今
X86n1600_p0228a17║日特地圖箇甚麼？尋常要臥便臥，不可今日特地
X86n1600_p0228a18║坐也。索筆大書五字曰：後事付守榮。擲筆憨臥，若
X86n1600_p0228a19║熟睡然，撼之已去矣。門人塔全身於山中。閱世八
X86n1600_p0228a20║十，坐五十二夏，嗣法修顒。住少林時，富鄭公弼謁
X86n1600_p0228a21║之，值陞座，以目顧視左右，弼因之有省。時圓照方
X86n1600_p0228a22║奉詔住慧林，弼以詩寄謝曰：因見顒師悟入深，夤
X86n1600_p0228a23║緣傳得老師心。東南謾說江山遠，目對靈光與妙
X86n1600_p0228a24║音。
X86n1600_p0228b01║祥符蔭曰：全機無間，觸處皆通，本與顒一回旋顧
X86n1600_p0228b02║視間，能使學者豁然悟入，謂非全體是道而能然
X86n1600_p0228b03║乎？圓照、法雲、大雲門之道，於東南聲光照映，攝受
X86n1600_p0228b04║廣大，曾不數傳而宗祧中止，以此知傳持正脉，真
X86n1600_p0228b05║風綿互，不在乎道行之隆替也。余嘗登靈巖，拜慧
X86n1600_p0228b06║林祖塔於披雲臺畔，登圓照堂，仰其當日風規，不
X86n1600_p0228b07║禁三太息焉。退翁儲住靈巖日，闢堂而名之曰圓
X86n1600_p0228b08║照，搆亭象山之半而題之曰落紅，為述富鄭公見
X86n1600_p0228b09║投子顒得悟，及作偈寄圓照一段，昭示來茲。千古
X86n1600_p0228b10║道韻，巖壑不磨，後之君子甯無目對靈光與妙音
X86n1600_p0228b11║者乎？是將覿面遇之矣。
X86n1600_p0228b12║庚辰三年
X86n1600_p0228b13║禪師黃龍下晦堂，寶覺祖心寂。
X86n1600_p0228b14║心以生長極南，少以宏法棲息山林。方太平時代，
X86n1600_p0228b15║欲觀光京師，以餞餘年，乃至京師。駙馬都尉王詵
X86n1600_p0228b16║晉卿盡禮迎之，菴於國門之外。久之南還，再遊廬
X86n1600_p0228b17║山。嘗有偈曰：不住唐朝寺，閑為宋他僧。生涯三事
X86n1600_p0228b18║衲，故舊一枝藤。乞食隨緣去，逢山任意登。相逢莫
X86n1600_p0228b19║相笑，不是嶺南能。可想公之標致也。臘既高，益移
X86n1600_p0228b20║菴深入，棧絕學者又將二十餘年，以十一月十六
X86n1600_p0228b21║日中夜而寂。黃庭堅主後事，茶毗，鄰峯秉炬，火不
X86n1600_p0228b22║續，堅乃顧悟新曰：此老師有待於吾兄也。新以喪
X86n1600_p0228b23║拒，堅固強之，新乃執炬曰：不是餘殃累及我，彌天
X86n1600_p0228b24║罪過不容誅。而今兩脚捎空去，不作牛兮定作驢。
X86n1600_p0228c01║以火炬打一圓相，曰：只向這裏雪屈。擲炬，應手而
X86n1600_p0228c02║爇。賜號寶覺。
X86n1600_p0228c03║禪師惟清，自太平補住黃龍。
X86n1600_p0228c04║清字覺天，自號靈源叟，生洪州武甯陳氏。方垂髫，
X86n1600_p0228c05║日誦書數千言，有異比邱見之，引手熟視，驚曰：菰
X86n1600_p0228c06║蒲有此兒耶？告其父母，令出家。年十七，為大僧。初
X86n1600_p0228c07║謁延恩法安，願留就學，安曰：子他日洗光，佛日照
X86n1600_p0228c08║耀，末運苦海，法船也，我尋常溝瀆耳。黃龍心禪師
X86n1600_p0228c09║是汝之師，行矣，無自滯。清至黃龍，泯泯與眾作息
X86n1600_p0228c10║問答，茫然不知端倪。夜誓諸佛前曰：倘有省發，願
X86n1600_p0228c11║盡形壽，以法為檀，世世力弘大法。初閱玄沙語，倦
X86n1600_p0228c12║而倚壁起，經行步促，遺履俯取之，乃大悟。以所悟
X86n1600_p0228c13║告心，心曰：從緣入者，永無退失。然新得法空者，多
X86n1600_p0228c14║喜悅，致散亂。令就侍者房熟寐，心鍾愛，至忘其為
X86n1600_p0228c15║師，議論商略如交友。諸方號清侍者，如趙州文遠、
X86n1600_p0228c16║南院守廓。分世住舒州大平，學者爭趨規矩，不嚴
X86n1600_p0228c17║而自肅，江淮叢林號第一。元符二年，心春秋高，江
X86n1600_p0228c18║西轉運使王桓迎清歸黃龍，欲以繼席，清亦不辭
X86n1600_p0228c19║而往。
X86n1600_p0228c20║禪師慧懃，由東山第一座出世太平。
X86n1600_p0228c21║清赴黃龍，舉懃於舒守補處太平。時懃居東山第
X86n1600_p0228c22║一座，祖遂付法，令往禮辭。祖告之曰：大凡應世，略
X86n1600_p0228c23║為子陳其四端，雖世俗常談，在力行何如耳。一、勢
X86n1600_p0228c24║不可使盡，二、福不可受盡，三、規矩不可行盡，四、好
X86n1600_p0229a01║語不可說盡。何故？好語說盡，人必易之；規矩行盡，
X86n1600_p0229a02║人必煩之；福若受盡，緣必孤；勢若使盡，禍必至。懃
X86n1600_p0229a03║再拜，服膺而退。辭清，清曰：住持當以拄杖包笠，懸
X86n1600_p0229a04║挂方丈屋壁間，去住如衲子之輕，則善矣。
X86n1600_p0229a05║徽宗（名佶）
X86n1600_p0229a06║徽宗辛巳建中靖國元年
X86n1600_p0229a07║禪師淨因、惟岳等應詔，就文德殿為皇太后陞座。
X86n1600_p0229a08║二月，皇太后上昇。五七日，詔淨因、惟岳、智海、智清
X86n1600_p0229a09║等六禪長老於文德殿登座說法。
X86n1600_p0229a10║禪師東京法雲佛國惟白續燈錄成。
X86n1600_p0229a11║白，靖江人，法雲秀嗣，住東京。法雲後住天童。續燈
X86n1600_p0229a12║錄三十卷上進，帝為製序。
X86n1600_p0229a13║黃龍清移疾居昭默堂
X86n1600_p0229a14║清住黃龍未久，即移居昭默堂，頹然宴坐一室，人
X86n1600_p0229a15║莫能親疎之。然見者各得其歡心，或得其片言隻
X86n1600_p0229a16║句，如獲拱璧。嘗語洪覺範曰：今之學者未脫生死，
X86n1600_p0229a17║病在什麼處？在偷心未死耳。然非其罪，為師者之
X86n1600_p0229a18║罪也。如漢高帝紿韓信而殺之，信雖死，其心果死
X86n1600_p0229a19║乎？今之宗師為人多類此。古之學者言下脫生死，
X86n1600_p0229a20║效在什麼處？在偷心已死。然非學者自能爾，實為
X86n1600_p0229a21║師者鉗鎚妙密也。如梁武帝御大殿見侯景，不動
X86n1600_p0229a22║聲氣，而侯景汗下不敢仰視，退謂人曰：蕭公天威
X86n1600_p0229a23║逼人，吾不可以再見也。景未甞死，而其心已枯竭
X86n1600_p0229a24║無餘矣。古之宗師為人多類此。今諸方所說非不
X86n1600_p0229b01║美麗，要之如趙昌畫花逼真，世傳為寶，非真花也。
X86n1600_p0229b02║祥符蔭曰：不涉世緣，方成道業。寶覺、靈源住黃龍。
X86n1600_p0229b03║未幾，俱移疾，居晦堂昭默棧，絕學者。然學者得其
X86n1600_p0229b04║片言隻句，如獲拱璧。嗚呼！久默斯要，此鍵椎之所
X86n1600_p0229b05║以妙密也。
X86n1600_p0229b06║壬午崇甯元年
X86n1600_p0229b07║禪師自覺應詔，住東京淨因。
X86n1600_p0229b08║覺，青州王氏子。幼以儒業見知於司馬溫公，然事
X86n1600_p0229b09║高尚而無意功名。一旦落髮，從芙蓉遊，履踐精密，
X86n1600_p0229b10║契悟超絕。出世住大乘，是年詔居淨因。
X86n1600_p0229b11║禪師黃龍下寶峯，雲菴真淨克文寂。
X86n1600_p0229b12║文退居雲菴，十月十六日中夜，沐浴更衣，跏趺辭
X86n1600_p0229b13║眾，泊然而寂。闍維，五色成𦦨，白光上騰，烟所及，皆
X86n1600_p0229b14║成舍利，道俗千餘人皆得之。
X86n1600_p0229b15║徑山杲曰：黃龍南下，五祖只肯晦堂真淨而已。
X86n1600_p0229b16║癸未二年
X86n1600_p0229b17║禪師慧洪，住臨川北禪。
X86n1600_p0229b18║洪得真淨之道，辯博無礙。顯謨朱世英請出世臨
X86n1600_p0229b19║川之北禪。先是，寺有古應真十六軸，久亡其一。洪
X86n1600_p0229b20║至，以詩嘲之。未淹辰，而應真見夢所匿之家，丐歸
X86n1600_p0229b21║寺中，因得之。世以謂尊者猶畏其嘲而歸。
X86n1600_p0229b22║甲申三年
X86n1600_p0229b23║禪師慧洪，遊金陵，居清涼，以事入制獄。
X86n1600_p0229b24║洪退遊金陵，漕使吳正仲請居清涼。未閱月，為狂
X86n1600_p0229c01║僧誣以度牒胃名，旁連訕謗。事入制獄，鍛鍊久之，
X86n1600_p0229c02║坐胃名著縫掖。
X86n1600_p0229c03║芙蓉祖應詔住東京十方淨因禪院。
X86n1600_p0229c04║祖應詔，住淨因禪師齊璉首眾，座下萬指。時天下
X86n1600_p0229c05║大興，崇甯寺精擇傳法者。永興經略使王序、都轉
X86n1600_p0229c06║運薛紹彭奏禮致璉，開法崇甯。
X86n1600_p0229c07║臨濟第十世五祖祖示寂。
X86n1600_p0229c08║六月二十五日，上堂辭眾曰：趙州和尚有末後句，
X86n1600_p0229c09║你作麼生會？試出來道看。若會得去，不妨自在快
X86n1600_p0229c10║活。如或未然，這好事作麼說？良久曰：說即說了，也
X86n1600_p0229c11║祇是諸人不知。要會麼？富嫌千口少，貧恨一身多。
X86n1600_p0229c12║珍重！時山門有土木之役，躬往督之，且曰：汝等勉
X86n1600_p0229c13║力，吾不復來矣。歸方丈淨髮澡身，迄旦吉祥而化。
X86n1600_p0229c14║是夕山摧石隕，四十里內巖谷震吼。闍維設利如
X86n1600_p0229c15║雨，塔於東山之南。
X86n1600_p0229c16║
X86n1600_p0229c17║宗統編年卷之二十二