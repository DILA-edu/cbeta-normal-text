X86n1600_p0254a01║
X86n1600_p0254a02║
X86n1600_p0254a03║
X86n1600_p0254a04║宗統編年卷之二十六
X86n1600_p0254a05║
X86n1600_p0254a06║臨濟第十七世祖
X86n1600_p0254a07║諱祖欽，嗣徑山。
X86n1600_p0254a08║理宗庚戌嘉熙十年
X86n1600_p0254a09║臨濟第十七世，仰山，祖嗣宗統（二十九年）。
X86n1600_p0254a10║辛亥十一年（元憲宗立）。
X86n1600_p0254a11║佛滅後二千二百年。
X86n1600_p0254a12║金陵冲，詔移徑山。
X86n1600_p0254a13║冲隱金陵，育王虗席，朝論以大覺故家，不輕𢌿付，
X86n1600_p0254a14║特召冲於隱所。三返，卒不奉詔。徑山虗席，復詔起
X86n1600_p0254a15║之。先是，京兆尹趙公將逝，冲來吳之法華，而徑山
X86n1600_p0254a16║之命繼至。冲謂：不赴法華則不信，重違君命則不
X86n1600_p0254a17║恭。失恭與信，何以為後學法？乃幡然而起，留法華
X86n1600_p0254a18║踰月，即登徑山。
X86n1600_p0254a19║壬子十二年（閩浙大水）。
X86n1600_p0254a20║原妙出家。
X86n1600_p0254a21║妙年十五，懇請父母出家嘉禾密印寺，名原妙。
X86n1600_p0254a22║癸丑寶祐元年。
X86n1600_p0254a23║祖住潭州龍興。
X86n1600_p0254a24║上堂曰：純清絕點，正是真常流注。打破鏡來，未免
X86n1600_p0254b01║一場狼籍。不若遇飯喫飯，遇茶喫茶。曉來獨立空
X86n1600_p0254b02║庭外，閑對寒梅幾樹花。
X86n1600_p0254b03║甲寅二年
X86n1600_p0254b04║原妙圓具戒。
X86n1600_p0254b05║乙卯三年
X86n1600_p0254b06║丙辰四年
X86n1600_p0254b07║祖遷湘西道林。
X86n1600_p0254b08║丁巳五年
X86n1600_p0254b09║禪師慶壽下，海雲印簡寂。
X86n1600_p0254b10║簡，甯遠宋氏子。生而神悟。七歲，父授孝經開宗明
X86n1600_p0254b11║義章，遽問父曰：開者何宗？明者何義？父異之，俾侍
X86n1600_p0254b12║中觀。沼出家學佛，一日侍沼行，沼舉：看他家事忙，
X86n1600_p0254b13║且道承誰力？汝作麼生會？簡將沼手一掣，沼曰：這
X86n1600_p0254b14║野狐精。簡諾諾。沼曰：更須別參始得。元兵破甯遠，
X86n1600_p0254b15║四眾逃散，簡侍沼如故。沼曰：吾迫桑榆，汝方富有
X86n1600_p0254b16║春秋，何當玉石俱焚？宜自遠遁。簡泣曰：因果無差，
X86n1600_p0254b17║死生有命，安可離師苟免乎？沼察其誠，囑曰：子向
X86n1600_p0254b18║去朔漠，有大因緣，吾將與子北渡。經年至赤城，書
X86n1600_p0254b19║偈曰：七十三年如掣電，臨行為君通一綫。泥牛飛
X86n1600_p0254b20║過海東來，天上人間尋不見。偈畢，忽無疾而逝。闍
X86n1600_p0254b21║維，收頂骨舍利，簡為乞緣，造塔供養。一夕，聞空中
X86n1600_p0254b22║呼簡名，簡瞥然有省。復聞人告曰：大事將成，毋滯
X86n1600_p0254b23║於此。黎明，遂策杖之燕。過松舖，值雨，宿崖下，因擊
X86n1600_p0254b24║火，乃悟曰：今日始知眉橫鼻直，信道天下老和尚
X86n1600_p0254c01║不寐語。明日，至景州，見本無玄。玄問：從何所來？簡
X86n1600_p0254c02║曰：雲收幽谷。玄曰：何處去？簡曰：月照長松。玄曰：孟
X86n1600_p0254c03║八郎漢便恁麼去也。簡諾諾，趨出。初，沼臨終，簡問：
X86n1600_p0254c04║某甲當依何人了此大事？沼曰：賀八十去。迨入燕，
X86n1600_p0254c05║至大慶壽寺，乃省前讖。於是謁璋，嗣其法。兩主慶
X86n1600_p0254c06║壽，王臣尊信，啟導接引，衛法護世之功不淺。有孔
X86n1600_p0254c07║子之後元措者，渡河謁簡，請復曲阜廟祀。簡微言
X86n1600_p0254c08║之，乃復襲封。閏四月，說偈畢，泊然而逝。茶毗，獲舍
X86n1600_p0254c09║利無算，諡佛日圓明大師。
X86n1600_p0254c10║戊午六年
X86n1600_p0254c11║元廷詔辨正焚燒道藏偽經，加雪庭祖師號。
X86n1600_p0254c12║時有道流出一書，曰老君化胡成佛經及八十一
X86n1600_p0254c13║化圖，鏤板傳布，其言鄙陋誕妄，意在輕蔑釋門而
X86n1600_p0254c14║自重其教。少林祖以其事奏聞，憲宗有旨，令僧道
X86n1600_p0254c15║二家同詣上所辯析。二家自約，道勝則僧冠首而
X86n1600_p0254c16║為道，僧勝則道削髮而為僧。僧問道曰：汝書為諭
X86n1600_p0254c17║化胡成佛，且佛是何義？道對曰：佛者，覺也，覺天覺
X86n1600_p0254c18║地，覺陰覺陽，覺仁覺義之謂也。僧曰：是殆不然。所
X86n1600_p0254c19║謂覺者，自覺覺他，覺行圓滿，三覺圓明，故號佛陀，
X86n1600_p0254c20║豈特覺天地陰陽仁義而已耶？憲宗特語近侍曰：
X86n1600_p0254c21║吾亦先知仁義是孔子之語，謂佛為覺仁覺義，其
X86n1600_p0254c22║說非也。道士又持史記諸書以進，欲出多說，僥倖
X86n1600_p0254c23║取勝。僧曰：此是何書？道曰：前代帝王之書。上曰：汝
X86n1600_p0254c24║今持論教法，何用攀援前代帝王？僧曰：我天竺亦
X86n1600_p0255a01║有此書，汝聞之乎？對曰：未也。僧曰：我為汝說天竺
X86n1600_p0255a02║頻婆羅王贊佛偈曰：天上天下無如佛，十方世界
X86n1600_p0255a03║亦無比。世間所有我盡見，一切無有如佛者。當其
X86n1600_p0255a04║說是語時，老子安在？道者不能對。僧又問：汝史記
X86n1600_p0255a05║有化胡之說否？曰：無。又問：老子所傳何經？曰：道德
X86n1600_p0255a06║經。曰：此外更有何經？曰：無。道德經中有化胡事否？
X86n1600_p0255a07║曰：無。僧曰：史記中既無，道德經中又無，其為偽妄
X86n1600_p0255a08║明矣。道者辭屈，尚書姚樞曰：道者負矣。上命如約
X86n1600_p0255a09║行罰，遣近臣脫歡將道者樊志應等十有七人詣
X86n1600_p0255a10║龍光寺，削髮為僧，焚偽經四十餘部，天下佛寺為
X86n1600_p0255a11║道流所據者，悉命歸之。祖加號光宗正法大師。
X86n1600_p0255a12║祥符蔭曰：化胡經妄撰於晉王浮，當時已明其謬，
X86n1600_p0255a13║今復昭雪於祖龍一炬。良由五濁惡世，人多邪倒，
X86n1600_p0255a14║堂堂大路不肯行，偏向荊棘林中，別生枝蔓，自取
X86n1600_p0255a15║泥犁，良可悲也。老子清淨守玄，修之原不失為善
X86n1600_p0255a16║法，乃不善遵其教者，謬妄取戾，一至於此。佛慈廣
X86n1600_p0255a17║大如太虗空，亦何所損失，而又何所不攝受之？但
X86n1600_p0255a18║引人墮邪見坑中，失正知見，為可懼耳。憲宗此舉，
X86n1600_p0255a19║可謂崇正驅邪，而雪庭祖辯正之功，亦不少也。
X86n1600_p0255a20║原妙入淨慈，立三年死關學禪。
X86n1600_p0255a21║己未開慶元年。
X86n1600_p0255a22║禪師原妙謁斷橋。
X86n1600_p0255a23║妙請益斷橋倫，倫令參生從何來，死從何去話。於
X86n1600_p0255a24║是脇不至席，口體俱忘。或如廁，惟中單而出。或發
X86n1600_p0255b01║函，忘扃鐍而去。時同參僧顯慨然曰：吾己事弗克
X86n1600_p0255b02║辦，曷若輔之有成。朝夕護侍惟謹。
X86n1600_p0255b03║庚申景定元年
X86n1600_p0255b04║祖寓北磵，原妙來參。
X86n1600_p0255b05║妙來北磵參祖，方問訊插香，祖便打出，閉却門。一
X86n1600_p0255b06║再往，始得親近。乃問已前做處，妙一一供吐。祖當
X86n1600_p0255b07║下悉與勦除，令看無字。自此日日參叩。祖忽問：阿
X86n1600_p0255b08║誰與你拖箇死屍來？聲未絕即打。如是者不知其
X86n1600_p0255b09║幾，妙扣愈䖍。
X86n1600_p0255b10║辛酉二年
X86n1600_p0255b11║祖住處州南，明原妙省悟。
X86n1600_p0255b12║祖住南明，上堂曰：有句無句，如藤倚樹。白鷺下田
X86n1600_p0255b13║千點雪，黃鸝上樹一枝花。三千里外賣却布單，不
X86n1600_p0255b14║遠而來，因甚放下泥盤？呵呵大笑。毗婆尸佛蚤留
X86n1600_p0255b15║心，直至如今不得妙。原妙從徑山歸堂，夢中忽憶
X86n1600_p0255b16║斷橋所舉萬法歸一，一歸何處話，疑情頓發，三晝
X86n1600_p0255b17║夜目不交睫。至第六日，隨眾詣三塔諷經，擡頭忽
X86n1600_p0255b18║覩五祖演和尚真贊，末兩句云：百年三萬六千朝，
X86n1600_p0255b19║反覆元來是這漢。驀然打破，拖死屍之疑解。夏至
X86n1600_p0255b20║南明，祖問：阿誰與你拖箇死屍到這裏？妙便喝，祖
X86n1600_p0255b21║拈棒，妙把住云：今日打原妙不得。曰：為甚打不得？
X86n1600_p0255b22║妙拂袖便出。翼日，祖問：萬法歸一，一歸何處？曰：狗
X86n1600_p0255b23║䑛熱油鐺。曰：你那裏學這虗頭來？曰：正要和尚疑
X86n1600_p0255b24║著。祖休去。
X86n1600_p0255c01║壬戌三年
X86n1600_p0255c02║妙度夏江心過雪竇見希叟曇。
X86n1600_p0255c03║曇問：那裏來？妙拖下蒲團。曇曰：狗子無佛性，上座
X86n1600_p0255c04║作麼生？妙曰：拋出大家看。曇乃自送入堂。
X86n1600_p0255c05║禪師徑山支下天童西巖了慧寂。
X86n1600_p0255c06║慧，參徑山祖，居第二座。蘇州守趙節齋請開法定
X86n1600_p0255c07║慧寺，遷東嘉能仁、江州東林及明州天童，咸有聲
X86n1600_p0255c08║績。佛涅槃日，上堂，拈拄杖召大眾云：黃面瞿曇乃
X86n1600_p0255c09║竺乾猛將，以慈悲為弓矢、以智慧為戈矛，統百萬
X86n1600_p0255c10║雄兵，勇不可當；布三百餘陣，勢不可敵。如是四十
X86n1600_p0255c11║九年，演出五千餘卷兵書，雖流落人間，而未甞有
X86n1600_p0255c12║一字漏泄。因與生死魔軍為冤為對，遂於䟦提河
X86n1600_p0255c13║邊築一巨城，名為涅槃。於其城中，先以紫磨金軀
X86n1600_p0255c14║犒賞諸兵，令其瞻仰取足；再三撫諭，而又散以八
X86n1600_p0255c15║斛四斗珍珠。其謀意無他，必欲打破生死牢關，普
X86n1600_p0255c16║與盡大地眾生共行通天活路，得到大安隱、大解
X86n1600_p0255c17║脫之場而後已。豈謂二千餘載猶未遂其志而未
X86n1600_p0255c18║奏其功？山僧既知其力盡計窮，不免㧞劍相助去
X86n1600_p0255c19║也。以拄杖畫一畫云：四海浪平龍睡穩，九天雲淨
X86n1600_p0255c20║鶴飛高。晚居幻智菴，無疾而化。
X86n1600_p0255c21║癸亥四年
X86n1600_p0255c22║禪師文泰，參雪庭祖受囑。
X86n1600_p0255c23║泰，汾州陽城魏氏子。禮本鄉智禪師薙染受業，精
X86n1600_p0255c24║修僧事，服勤有年。辭智遊學，獨邁太行。經入東魯，
X86n1600_p0256a01║初習教乘，於演三藏德律師法席，麤領大義。次扣
X86n1600_p0256a02║禪關，廣參知識。始參濟下宗師，依雲峯恒，參請累
X86n1600_p0256a03║年，親蒙授記，仍付衣頌。次參曹洞宗師，後造太原
X86n1600_p0256a04║深丈室，復蒙印證。後詣燕京大萬壽寺，參雪庭祖。
X86n1600_p0256a05║祖問：當機一句，試拈出看。泰擬開口，祖曰：家產被
X86n1600_p0256a06║人籍沒了也，還在這裏呌屈。泰撫掌曰：誰奈我何？
X86n1600_p0256a07║祖曰：這風顛漢。曰：仁義道中，且與一拜。於是侍錫
X86n1600_p0256a08║十載，受囑
X86n1600_p0256a09║祖遷台州護聖。
X86n1600_p0256a10║甲子五年
X86n1600_p0256a11║祖住湖州光孝。
X86n1600_p0256a12║度宗
X86n1600_p0256a13║度宗乙丑咸湻元年
X86n1600_p0256a14║祖掛。牌道。場開。法天。甯原。妙侍。
X86n1600_p0256a15║丙寅二年
X86n1600_p0256a16║妙侍者入龍鬚山。
X86n1600_p0256a17║祖一日問妙曰：日間浩浩時，還作得主麼？妙曰：作
X86n1600_p0256a18║得主。又問：睡夢中作得主麼？妙曰：作得主。復問：正
X86n1600_p0256a19║睡著時，無夢無想，無見無聞，主在甚處？妙無語。祖
X86n1600_p0256a20║囑曰：從今日去，也不要你學佛學法，也不要你窮
X86n1600_p0256a21║古窮今，但只饑來喫飯，困來打眠，纔眠覺來，却抖
X86n1600_p0256a22║擻精神。我者一覺，主人公畢竟在甚麼處安身立
X86n1600_p0256a23║命？妙遂奮志入臨安龍鬚，自誓曰：拚一生做箇癡
X86n1600_p0256a24║獃漢，決要者一著子明白。
X86n1600_p0256b01║丁卯三年
X86n1600_p0256b02║祖住袁州仰山。
X86n1600_p0256b03║法席為天下第一。僧問：如何是五家宗旨？祖曰：有
X86n1600_p0256b04║口祇堪喫飯。曰：若不借問，爭達本源？祖曰：未敢相
X86n1600_p0256b05║許。曰：如何是溈仰宗？祖曰：父慈子孝。曰：如何是臨
X86n1600_p0256b06║濟宗？祖曰：迅雷不及掩耳。曰：如何是曹洞宗？祖曰：
X86n1600_p0256b07║三更不借夜明簾。曰：如何是雲門宗？祖曰：體露金
X86n1600_p0256b08║風。曰：如何是法眼宗？祖曰：山自青，水自綠。曰：五家
X86n1600_p0256b09║宗乘蒙師指，向上宗乘事若何？祖曰：頭頂天，脚踏
X86n1600_p0256b10║地。
X86n1600_p0256b11║賾藏主集古尊宿語錄成。
X86n1600_p0256b12║唐宋傳燈甞賜入藏。諸師之語，傳燈不能備載者，
X86n1600_p0256b13║𧷤別集。自大鑑一世而下，南泉、趙州以及真淨、佛
X86n1600_p0256b14║照二十餘家，計四十八卷，名之曰古尊宿語錄，育
X86n1600_p0256b15║王大觀序之。
X86n1600_p0256b16║祥符蔭曰：古尊宿錄敘述真奧，博而不華，實有禆
X86n1600_p0256b17║於宗傳，開後學之心眼。傳燈之外，必不可少者也。
X86n1600_p0256b18║微言不墜，大意昭然，藏主之功為不淺矣。
X86n1600_p0256b19║禪師萬松支，下上都華藏普安，至溫寂（溫堅持雅操，不為好爵所
X86n1600_p0256b20║縻，勝於秉忠一籌，故書）。
X86n1600_p0256b21║太保劉秉忠薦溫有經世才，世祖召見，與語大悅，
X86n1600_p0256b22║留內庭三載，多有贊益。將授以官，堅辭還山，錫號
X86n1600_p0256b23║佛國普安大禪師。五月示疾，右脇而逝。異香三日，
X86n1600_p0256b24║茶毗舍利無數。
X86n1600_p0256c01║戊辰四年
X86n1600_p0256c02║己巳五年
X86n1600_p0256c03║元世祖賷供仰山，致尊敬之禮。
X86n1600_p0256c04║庚午六年（大旱）
X86n1600_p0256c05║原妙聞墮枕徹悟。
X86n1600_p0256c06║妙居龍鬚經五載，因同宿道友推枕墮地作聲，廓
X86n1600_p0256c07║然大徹，自謂如往泗州見大聖，遠客還故鄉，元來
X86n1600_p0256c08║只是舊時人，不改舊時行履處。
X86n1600_p0256c09║辛未七年（大饑）壬申八年
X86n1600_p0256c10║癸酉九年
X86n1600_p0256c11║禪師從倫應元詔，入對內殿。
X86n1600_p0256c12║倫參萬松祖，見阿那律，得聞天眼因緣，忽有省曰：
X86n1600_p0256c13║設使五眼俱瞎，又能開我向上眼矣。因舉似祖，祖
X86n1600_p0256c14║問：如何是向上眼？倫曰：瞎。祖曰：真箇瞎。倫復曰：瞎，
X86n1600_p0256c15║瞎。祖頷之。九月，詔入內殿，從容問辯，薄暮將退，帝
X86n1600_p0256c16║曰：在先有問，皆言無說，今何却有說耶？倫曰：理本
X86n1600_p0256c17║無說，今且約事而言。帝曰：何故理無言說？倫曰：理
X86n1600_p0256c18║與神會，如人食密，中邊皆甜，若問密之色相，紫白
X86n1600_p0256c19║可言，若論味之形容，實難訴說。
X86n1600_p0256c20║禪師持定力疾參悟　發明（定忘身，苦參得悟，書之以為顧戀形骸者鑑）。
X86n1600_p0256c21║定清苦剛介，來仰山參祖，為眾持淨。六月日，眾患
X86n1600_p0256c22║痢，委身事之。未幾，定亦疾。疾革，醫謂不可，乃取一
X86n1600_p0256c23║觸桶，就屏處危坐其上，漿飲禁絕，單持正念，目不
X86n1600_p0256c24║交睫者七日。第七日夜將半，忽覺山河大地、草木
X86n1600_p0257a01║叢林，徧界如雪，於明月下堂堂一身，乾坤包不得。
X86n1600_p0257a02║久之，如聞擊木聲，驚醒，徧體汗流，疾亦愈，踴躍自
X86n1600_p0257a03║慶。旦詣方丈，舉似祖，祖舉公案詰之，酬答無滯。示
X86n1600_p0257a04║偈曰：昭昭靈靈是什麼？眨得眼來已蹉過。廁邊籌
X86n1600_p0257a05║子放光明，直下元來只是我。
X86n1600_p0257a06║甲戌十年
X86n1600_p0257a07║妙遷雙髻。
X86n1600_p0257a08║妙隱龍鬚九載，縛柴為龕，風穿日炙，冬夏一衲，不
X86n1600_p0257a09║扇不爐，日搗松和糜，延息而已。甞積雪沒龕，旬餘
X86n1600_p0257a10║路梗，絕烟火，咸謂死矣。雪霽，宴坐如初。有僧名若
X86n1600_p0257a11║瓊，焚祠牒從妙於龍鬚，忽染病，妙曰：病中絕緣，正
X86n1600_p0257a12║好做工夫。汝臭皮袋悉委之於我，但和病捱去，決
X86n1600_p0257a13║不相賺。瓊病亟，索浴，俯見湯影，郎有省，喜笑如脫
X86n1600_p0257a14║沉疴。信宿，書曰：三十六年顛倒，今日一場好笑。娘
X86n1600_p0257a15║生鼻孔豁開，放出無毛鐵鷂。妙問：如何是娘生鼻
X86n1600_p0257a16║孔？瓊竪起筆，妙曰：又喚甚麼作無毛鐵鷂？瓊擲筆
X86n1600_p0257a17║而逝。妙遷武康雙髻峯。
X86n1600_p0257a18║禪師如珙，被旨住育王。
X86n1600_p0257a19║珙初參石田癡絕於靈隱，疑礙無所入。聞天目禮
X86n1600_p0257a20║居太白，往投以疑。禮舉南山筀笋，東海烏蠈，珙擬
X86n1600_p0257a21║對，禮打之，忽有省，遂留侍斷橋。倫住國清，延之典
X86n1600_p0257a22║藏。倫遷淨慈，居第二座，尋陞第一座。丞相以鴈蕩
X86n1600_p0257a23║靈巖，表請出世，遷能仁，退歸放牧菴，不應外緣。有
X86n1600_p0257a24║旨授育王，不得已應之。
X86n1600_p0257b01║恭宗
X86n1600_p0257b02║恭宗乙亥（德祐元。元至元十二）年
X86n1600_p0257b03║曹洞第二十世雪庭光宗正辨祖示寂。
X86n1600_p0257b04║祖歸故里，創建精舍曰報恩。祖姿頴悟，三閱藏教
X86n1600_p0257b05║而成誦，誘掖後學無倦色。通羣書，善翰墨吟詠，其
X86n1600_p0257b06║上堂普說幾十萬言，播在叢林。門人請梓之，祖聞
X86n1600_p0257b07║而叱之曰：此吾一時遊戲所發，安可以形迹為哉？
X86n1600_p0257b08║既老，倦於接納，歸棲嵩陽。是年秋，示微疾，書偈告
X86n1600_p0257b09║終，塔於寺之西隅。
X86n1600_p0257b10║祥符蔭曰：雪庭博洽融通，大展新豐之令於大河
X86n1600_p0257b11║以北，為王臣尊禮，而辨正摧邪，功在法苑不小，與
X86n1600_p0257b12║仰山祖同時，南北輝映，甘露雙垂者也。
X86n1600_p0257b13║曹洞第二十一世祖
X86n1600_p0257b14║諱文泰，嗣雪庭法。（雪庭之門，時稱二泰，謂中林、智泰，祖乃首推也。）
X86n1600_p0257b15║丙子（德祐二、五月以後，端宗景炎元）年。
X86n1600_p0257b16║曹洞第二十一世，少室，祖嗣宗統（一十四年）。
X86n1600_p0257b17║開堂少林祖剎，上堂曰：塵劫來事，只在於今。河沙
X86n1600_p0257b18║妙德，總在心源。試教伊覿面相呈，便不解當風拈
X86n1600_p0257b19║出。且道過在甚麼處？卓拄杖曰：祇為分明極，翻令
X86n1600_p0257b20║所得遲。
X86n1600_p0257b21║禪師中竺雪，屋珂辭靈隱。
X86n1600_p0257b22║珂，靈隱薰嗣，住中竺。上堂：枯桑知天風，海水知天
X86n1600_p0257b23║寒。且道衲僧知箇甚麼？知道飯是米做。直饒恁麼，
X86n1600_p0257b24║閻羅老子索飯錢有日在。珂以宋鼎既遷，即謝寺
X86n1600_p0257c01║事。時金山默菴雅禪師尊師道行。時元兵下江南，
X86n1600_p0257c02║默菴被總兵伯顏脇置幕中，從至武林。默菴言於
X86n1600_p0257c03║伯顏，請珂住靈隱，親持請疏扣門。珂抽關露半面，
X86n1600_p0257c04║問曰：汝為誰？默菴曰：故人某甲也。珂落關曰：我不
X86n1600_p0257c05║識你。葢珂雖處世外，而以忠自持，故不屑靈隱之
X86n1600_p0257c06║命。斷江恩有詩曰：雪屋今亡四十年，高風凜凜尚
X86n1600_p0257c07║依然。伯顏丞相拜牀下，不肯為渠來冷泉。
X86n1600_p0257c08║祥符蔭曰：當宋鼎革遷，元兵南下之時，臨安羹沸，
X86n1600_p0257c09║雪屋乃以世外緇衣，折伯顏牀下之拜而不起，其
X86n1600_p0257c10║高風清韻，有足多者。充其意，亦世外之文山、疊山
X86n1600_p0257c11║也。時珂座下有首座某，年八十餘，歎曰：我生於宋，
X86n1600_p0257c12║老於宋，乃不得死於宋。遂絕粒而死。噫！栴檀林中，
X86n1600_p0257c13║果無異嗅哉！
X86n1600_p0257c14║丁丑二年
X86n1600_p0257c15║禪師妙峯下徑山藏叟善珍寂。
X86n1600_p0257c16║禪師普度，住徑山。
X86n1600_p0257c17║度字虗舟，江都史氏子。初見鐵牛印於靈隱，徧歷
X86n1600_p0257c18║諸方，若天童晦巖光、大慈石巖璉、虎邱石室迪，皆
X86n1600_p0257c19║一見器異之。參無得通於饒州薦福，決志親依嗣
X86n1600_p0257c20║之。湻祐初，出世金陵半山，繼潤之金山、潭之鹿苑、
X86n1600_p0257c21║撫之疎山、蘇之承天，補中竺，復詔陞靈隱，被命住
X86n1600_p0257c22║徑山。值火，餘志圖興復，將有緒而遽寂。
X86n1600_p0257c23║禪師雲壑　瑞集心燈錄成。
X86n1600_p0257c24║瑞續五燈會元，集臥龍先祖以後，宋季元初諸宗
X86n1600_p0258a01║語，曰心燈錄　發明。（心燈錄以援邱玄素塔銘，證德山出馬祖下，致阻抑不行，
X86n1600_p0258a02║然邱銘竟傳矣。書成，以見此書有係法門，狥私掩公者之失自見也。）
X86n1600_p0258a03║戊寅（三五月帝昺祥興元）年。己卯祥興二年。　宋亡。
X86n1600_p0258a04║元（姓奇渥溫氏。太祖鐵木真于宋開禧二年自號可汗，傳太宗窩闊台、睿宗𢘬雷、定宗貴田、憲宗
X86n1600_p0258a05║蒙哥。至世祖諱忽必烈，國語曰薛禪，即位開平，於宋景定元年庚申建元中統，至宋景定五年甲子
X86n1600_p0258a06║改至元，改開平為上都，己卯宋亡，混一天下。世祖在位凡三十五年。元制：凡皇帝即位之始，必先受
X86n1600_p0258a07║佛戒，方登大寶，布告天下。）
X86n1600_p0258a08║世祖庚辰至元十七年
X86n1600_p0258a09║禪師妙高，自蔣山遷徑山。
X86n1600_p0258a10║高，字雲峯，長谿人。家世業儒，母夢池上嬰兒合爪
X86n1600_p0258a11║坐蓮華心，手捧得之，覺而生高，因名夢池。自幼嗜
X86n1600_p0258a12║書史，尤躭釋典，固請學出世法，父母以夢故不忍
X86n1600_p0258a13║奪。出家受具，首參道沖，冲曰：此兒語纚纚有序，吾
X86n1600_p0258a14║宗瑚璉也。又參範祖，祖尤器重，擬充侍職，高歎曰：
X86n1600_p0258a15║懷安敗名，吾不徧參諸方不止也。遂之育王見廣
X86n1600_p0258a16║聞，入室掌藏鑰。一日，聞舉：譬如牛過窗櫺，頭角四
X86n1600_p0258a17║蹄都過了，因甚尾巴過不得？高劃然有省，答曰：鯨
X86n1600_p0258a18║吞海水盡，露出珊瑚枝。聞曰：也只道得一半。後出
X86n1600_p0258a19║世南興大蘆，屢遷至蔣山，歷十有三載。乙亥，寺被
X86n1600_p0258a20║兵革，軍士有迫高求金者，以刃擬高，高延頸曰：欲
X86n1600_p0258a21║殺即殺，我頭非汝礪刃。石辭色雍容，了無怖畏，軍
X86n1600_p0258a22║士感動，擲刃而去。是年，詔住徑山。徑山燬，高殫心
X86n1600_p0258a23║興建。
X86n1600_p0258a24║帝師癹思八（此云聖壽）寂　發明（元列朝皆有帝師，書癹思八以槩其餘，凡天下
X86n1600_p0258b01║高僧師號，皆錫自帝師）
X86n1600_p0258b02║辛巳十八年
X86n1600_p0258b03║禪師原妙鍵，死關西天目。
X86n1600_p0258b04║妙住雙髻。丙子，學徒避兵四去，妙獨掩關危坐。及
X86n1600_p0258b05║安堵，啟戶視之，則那伽如故。於是戶屨彌夥，應接
X86n1600_p0258b06║不暇，乃以拄杖橫肩，顧左右云：大眾會麼？楖𣗖橫
X86n1600_p0258b07║肩不顧人，直入千峯萬峯去。己卯春，腰包宵遁，直
X86n1600_p0258b08║造天目西峯。有獅子巖，拔地千仞，崖石林立，妙樂
X86n1600_p0258b09║之，有終焉之意。未幾，慕羶之蟻復集。是年，復造巖
X86n1600_p0258b10║西石洞，營小室如舟，扁曰死關。上溜下淖，風雨飄
X86n1600_p0258b11║搖，絕給侍，屏服用，不澡身，不薙髮，截甕為鐺，併日
X86n1600_p0258b12║一食，晏如也。洞非梯莫登，撤梯斷緣，雖弟子罕得
X86n1600_p0258b13║瞻視。設三關語以驗學者云：大徹底人本脫生死，
X86n1600_p0258b14║因甚命根不斷？佛祖公案只是一箇道理，因甚有
X86n1600_p0258b15║明與不明？大修行人當遵佛行，因甚不守毗尼？下
X86n1600_p0258b16║語不契，閉門弗接。
X86n1600_p0258b17║禪師報恩從倫，奉詔再焚道藏偽經。
X86n1600_p0258b18║道藏偽經前已燒禁，是年復有道流搆難。十月二
X86n1600_p0258b19║十日，有旨就大都憫忠寺再勘焚燒道藏偽經，除
X86n1600_p0258b20║道德經外，盡行燒燬。命倫舉火，倫陞座以火炬打
X86n1600_p0258b21║一圓相，曰：諸仁者，祇如三洞靈文，還能證此火光
X86n1600_p0258b22║三昧也無？若也於斯會得，家有北斗經，人口保安
X86n1600_p0258b23║甯。其或未然，從此灰飛烟滅盡，任伊到處覓天尊。
X86n1600_p0258b24║中書丞相耶律鑄、翰林院唐方等奉勅撰碑紀其
X86n1600_p0258c01║事。
X86n1600_p0258c02║壬午十九年癸未二十年
X86n1600_p0258c03║甲申二十一年
X86n1600_p0258c04║禪師行端來參。
X86n1600_p0258c05║端，臨海何氏子。世業儒，一切文字不由師授，自然
X86n1600_p0258c06║通達。初參藏叟珍於徑山，珍問：汝是甚處人？端曰：
X86n1600_p0258c07║台州。珍便喝，端展坐具。又喝，端收坐具。珍曰：放汝
X86n1600_p0258c08║三十棒，參堂去。端於言下豁然頓悟。珍寂，端以淨
X86n1600_p0258c09║慈靈隱山水清勝，往挂錫焉。自稱寒拾里人。橫川
X86n1600_p0258c10║珙在育王，以偈拈曰：寥寥天地間，獨有寒山子。端
X86n1600_p0258c11║竟不渡江，而謁覺菴真於承天，遂參祖於仰山。祖
X86n1600_p0258c12║問：何處來？端曰：兩浙。祖曰：因甚語音不同？端曰：合
X86n1600_p0258c13║取臭口。祖曰：獺徑橋高，集雲峰峻，未識書記在。端
X86n1600_p0258c14║拍手曰：鴨吞螺螄，眼睛突出。祖顧笑謂侍者：點好
X86n1600_p0258c15║茶來。
X86n1600_p0258c16║乙酉二十二年丙戌二十三年
X86n1600_p0258c17║丁亥二十四年，　徑山還舊觀。
X86n1600_p0258c18║祖授侍者原法印。
X86n1600_p0258c19║妙在天目死關中，祖寄竹篦麈拂及綠水青山，一
X86n1600_p0258c20║同授記與高峯。原妙以讚示曰：上大今已無人，雪
X86n1600_p0258c21║巖可知禮也。虗名塞破乾坤，分付原妙侍者。
X86n1600_p0258c22║臨濟第十七世仰山雪巖祖示寂。
X86n1600_p0258c23║臨濟第十八世祖
X86n1600_p0258c24║諱原妙，嗣仰山。
X86n1600_p0259a01║戊子二十五年
X86n1600_p0259a02║臨濟第十八世高峯，祖嗣宗統（八年）。
X86n1600_p0259a03║祖開法天，目明本侍。
X86n1600_p0259a04║緇素共築師子院，請祖開堂。適大仰寄到竹篦頂
X86n1600_p0259a05║相，遂拈香上堂，示眾曰：海底泥牛銜月走，巖前石
X86n1600_p0259a06║虎抱兒眠。鐵蛇鑽入金剛眼，崑崙騎象鷺鷥牽。此
X86n1600_p0259a07║四句內，有一句能縱能奪，能殺能活。若人檢辨得
X86n1600_p0259a08║出，一生參學事畢。明本，號中峯，錢塘孫氏子。母夢
X86n1600_p0259a09║無門開道者，持燈籠至其家，翼日遂生本。本神儀
X86n1600_p0259a10║挺異，具大人相。纔離襁褓，便跏趺坐。能言，便歌讚
X86n1600_p0259a11║梵唄。凡嬉遊，必為佛事。年十五，決志出家禮佛，然
X86n1600_p0259a12║指誓持五戒。日課法華、圓覺、金剛諸經，晝夜彌勵。
X86n1600_p0259a13║困則首觸柱以自警，期必得乃已。閱傳燈，至菴摩
X86n1600_p0259a14║羅女問文殊生不生公案，有疑，遂志在參決。往天
X86n1600_p0259a15║目參祖，祖孤峭嚴冷，未甞一啟齒而笑。獨見本，歡
X86n1600_p0259a16║然欲為祝髮，本以父命未許。祖曰：可舉闍夜多尊
X86n1600_p0259a17║者出家因緣喻汝父，勿自沉溺。未幾，誦金剛經，至
X86n1600_p0259a18║荷擔如來處，恍若開解。本自謂識量依通，非悟也。
X86n1600_p0259a19║丁亥，年二十五，遂剃染，侍祖開法天目。
X86n1600_p0259a20║詔集諸宗徒，廷辯禪師、徑山妙高詣闕，奏對詳明，上
X86n1600_p0259a21║大悅。
X86n1600_p0259a22║時詔立御講三十六所於江淮諸路，有譖毀禪宗
X86n1600_p0259a23║者，有旨集諸宗徒廷辯，住徑山雲峯。妙高歎曰：此
X86n1600_p0259a24║宗門大事，吾當不惜。詣闕爭之。上問：禪以何為宗？
X86n1600_p0259b01║高奏：淨智妙圓，體本空寂，非見聞覺知思慮分別
X86n1600_p0259b02║所能到。宣問再三，高歷舉西天東土諸祖，以至德
X86n1600_p0259b03║山、臨濟棒喝因緣，大抵禪是正法眼藏，涅槃妙心，
X86n1600_p0259b04║趨最上乘，孰有過於禪？詞旨明顯。餘二千言，又宣
X86n1600_p0259b05║進榻前，與譖者再復論難，譖者辭屈。上大悅，禪宗
X86n1600_p0259b06║安堵如初。
X86n1600_p0259b07║徑山復災。
X86n1600_p0259b08║住持高謂眾曰：吾宿負此山債耳。遂再營建滙殿
X86n1600_p0259b09║坡為池，他屋以次落成。
X86n1600_p0259b10║禪師平江承天夢真陞座說法，寢陞教班居禪上之
X86n1600_p0259b11║旨。
X86n1600_p0259b12║真，字覺菴，嗣雪寶謙。住承天時，有華嚴宗講主某，
X86n1600_p0259b13║奏請江南、兩浙名剎易為華嚴教寺，陞教班，資居
X86n1600_p0259b14║禪之上。奉旨南來，抵承天。次日，覺菴陞堂，就為說
X86n1600_p0259b15║法，博引華嚴一經宗旨，縱橫放肆，剖析諸師論解
X86n1600_p0259b16║是非，若指諸掌。其時華嚴講主者，聞所未聞，大霑
X86n1600_p0259b17║法益，且謂：承天小寺長老尚如是，矧杭之鉅剎大
X86n1600_p0259b18║宗師耶？因回奏，遂寢前旨。
X86n1600_p0259b19║本侍者具戒。
X86n1600_p0259b20║己丑二十六年
X86n1600_p0259b21║祖付侍者，明本法印。
X86n1600_p0259b22║本一日觀流泉有省，即詣祖求證，祖打趁出。既而
X86n1600_p0259b23║民間訛傳官選童男女，本因問曰：忽有人來問和
X86n1600_p0259b24║尚討童男女時如何？祖曰：我但度竹篦子與他。本
X86n1600_p0259c01║即言下洞然，徹法源底，陸沉眾中，人無知者。於是
X86n1600_p0259c02║祖書真讚付曰：我相不思議，佛祖莫能視。獨許不
X86n1600_p0259c03║肖兒，見得半邊鼻。且俾參徒詣本請益。
X86n1600_p0259c04║曹洞第二十一世少室祖示寂
X86n1600_p0259c05║祖於正月示微疾，謂門人曰：古人坐脫立化即不
X86n1600_p0259c06║無，於衲僧分上皆餘事也。言畢，掩息右脇而寂。
X86n1600_p0259c07║禪師天目下育王橫川如珙寂。
X86n1600_p0259c08║曹洞第二十二世祖
X86n1600_p0259c09║諱福遇，氏族闕。
X86n1600_p0259c10║庚寅二十七年
X86n1600_p0259c11║曹洞第二十二世，寶印祖，嗣宗統（八年）。
X86n1600_p0259c12║祖住寶印，上堂曰：機先一句，越韻超聲；句後一機，
X86n1600_p0259c13║彌乾葢宇。衲僧家隨緣開拓，妙惠人天。祇如不落
X86n1600_p0259c14║前後一句作麼生道？昨夜西風惡，吹折案山松。
X86n1600_p0259c15║辛卯二十八年
X86n1600_p0259c16║禪師雲峯寺如意撰。至元辨偽錄。
X86n1600_p0259c17║先是，有道士邱處機、李志常等毀西京孔子廟為
X86n1600_p0259c18║文城觀，謀占梵剎四百八十二所，傳襲王浮化胡
X86n1600_p0259c19║偽經，惑亂臣民。時少林裕祖詣闕陳奏對辯，處機
X86n1600_p0259c20║等辭屈，奉旨焚偽經，罷道為僧者十七人，還佛寺
X86n1600_p0259c21║三十七所。辛巳冬，復奉旨除道德經外，其餘說謊
X86n1600_p0259c22║經文盡行燒毀。乃詔大都雲峯寺住持如意撰至
X86n1600_p0259c23║元辨偽錄，上喻曰：譬如五指皆從掌出，佛門如掌，
X86n1600_p0259c24║餘皆如指，偽宜辨也。辨凡五卷，窮釋老之淵源，分
X86n1600_p0260a01║邪正之真偽。復勅翰林學士知制誥臣張伯湻序
X86n1600_p0260a02║而行之。
X86n1600_p0260a03║壬辰二十九年
X86n1600_p0260a04║癸巳三十年
X86n1600_p0260a05║禪師淨慈下徑山，雪峰妙高寂。
X86n1600_p0260a06║甲午三十一年
X86n1600_p0260a07║成宗
X86n1600_p0260a08║成宗乙未元貞元年（四月，蘭州河清三日，上下三百里。）
X86n1600_p0260a09║禪師東林悅堂誾應詔入對　發明（成宗踐祚之初，召問大法，誾能
X86n1600_p0260a10║以道引導之，故書。）
X86n1600_p0260a11║誾嗣雙林朋，九江守錢真孫。請出世西林，遷開先，
X86n1600_p0260a12║又遷東林。召對稱旨，賜璽書，號通慧禪師，并金襴
X86n1600_p0260a13║法衣。
X86n1600_p0260a14║禪師牧潛圓至，住建昌能仁。
X86n1600_p0260a15║至，高安姚氏子，父兄皆名進士。至參仰山祖受記
X86n1600_p0260a16║莂，住能仁。所著有牧潛集。（明汰如河法師重刻〔六〕）
X86n1600_p0260a17║臨濟第十八世高峯祖示寂。
X86n1600_p0260a18║祖上堂，拈拄杖召大眾，云：還見麼？人人眼裏有睛，
X86n1600_p0260a19║不是瞎漢，決定是見。以拄杖卓一下，云：還聞麼？箇
X86n1600_p0260a20║箇耳裏有竅，不是死漢，決定是聞。既見既聞，是箇
X86n1600_p0260a21║甚麼？以拄杖○見聞即且止，只是六根未具之前、
X86n1600_p0260a22║聲色未彰之際，未聞之聞、未見之見，正恁麼時，畢
X86n1600_p0260a23║竟以何為驗？以拄杖[○@│]吾今與汝保任斯事，終不
X86n1600_p0260a24║虗也。以拄杖[○@□]三十年後，切忘妄通消息。靠拄杖，
X86n1600_p0260b01║下座。冬十一月，大覺寺祖雍、師子院院主明初來
X86n1600_p0260b02║省祖竟，以後事付囑。十二月一日黎明，辭眾曰：西
X86n1600_p0260b03║峯三十年妄談般若，罪犯彌天。末後有一句子，敢
X86n1600_p0260b04║累及平人，自領去也。大眾還有知落處者麼？良久，
X86n1600_p0260b05║云：毫釐有差，天地懸隔。復說偈曰：來不入死關，去
X86n1600_p0260b06║不出死關。鐵蛇鑽入海，撞倒須彌山。泊然而寂。啟
X86n1600_p0260b07║龕七日，端然如生，塔全身於死關。祖為人至慈勤
X86n1600_p0260b08║懇，誨人善語和易，或繼以泣。及至室中，行祖令，鞭
X86n1600_p0260b09║䇿龍象，盡情勘覈，絲粟無貸。甞戒學者：今人負一
X86n1600_p0260b10║知半解，不能了徹。參徒一詰，茫然莫辨邪正。句來
X86n1600_p0260b11║句去，如手搏兒，葢得處鹵莾故也。直須大徹，親見
X86n1600_p0260b12║親證，明得差別智，方解勘辨殺活。其機用險峻，不
X86n1600_p0260b13║可湊泊如此。尤矜細行，崇戒律，雖創兩剎，目未甞
X86n1600_p0260b14║覩。信士全從進得所，剪髮朝夕供禮，舍利累累如
X86n1600_p0260b15║貫珠。天下識與不識，皆讚歎曰：高峰古佛
X86n1600_p0260b16║安隱忍曰：金剛王劍，佛祖不留。至虎邱應菴，十有
X86n1600_p0260b17║二傳，如器注器。當時有與臨濟先後出世者，如石
X86n1600_p0260b18║霜多枯木，眾以勝妙境界作究竟。至首座化去，不
X86n1600_p0260b19║會宗旨，微九峯孰能反正之？厥後流為默照邪禪，
X86n1600_p0260b20║而真淨、五祖、妙喜諸老宿痛斥其非。迨勝朝此病
X86n1600_p0260b21║熾作，雖沒量大漢，不免從狐鼠蹊徑中來，賴是二
X86n1600_p0260b22║老生鐵鑄成，終得正悟。雖悟後痛訴昔時之謬、往
X86n1600_p0260b23║路之非，而學者躭著恬寂，卒不能捨。甚哉！邪法入
X86n1600_p0260b24║人之深也。繇是國初至今，多坐不語禪，南北甚行，
X86n1600_p0260c01║牢不可破。天童、三峯相並而出，十餘年中，摟盡黑
X86n1600_p0260c02║暗魔軍窠臼。然而狂打潑罵、記名泥跡之弊，不旋
X86n1600_p0260c03║踵而生。末世說法，其難如此。要當扇以湻風，感以
X86n1600_p0260c04║至誠，驗以宗旨，擇以人類，復還馬祖、百丈、臨濟、興
X86n1600_p0260c05║化以來之元氣根本、全機大用，非徒囂囂然口舌
X86n1600_p0260c06║爭也。若夫雪巖父子，拈提濟上綱領，下刀發藥，去
X86n1600_p0260c07║古人實有間。設使施之今日，獨不可以稱良劑乎？
X86n1600_p0260c08║故曰：道，歲也；聖人，時也。
X86n1600_p0260c09║祥符蔭曰：弘教集載元世祖實錄百餘篇，字字句
X86n1600_p0260c10║句以宏法為己任。葢菩薩住初地，作大功德主，以
X86n1600_p0260c11║法化眾生者也。其時綠綈丹詔，絡繹雲林，金剎香
X86n1600_p0260c12║幢，輝煌道路。而祖一關壁立於千仞雲霄之上，真
X86n1600_p0260c13║風徧界，攀仰無從。此所以能支滹沱欲倒之瀾，續
X86n1600_p0260c14║少林面壁之旨。迄今三百年來，衰靡之極，猶有一
X86n1600_p0260c15║線真機存而未艾者，不可謂非祖持之之力也。
X86n1600_p0260c16║
X86n1600_p0260c17║宗統編年卷之二十六