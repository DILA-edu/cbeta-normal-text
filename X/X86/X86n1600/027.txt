X86n1600_p0260c18║
X86n1600_p0260c19║
X86n1600_p0260c20║
X86n1600_p0260c21║宗統編年卷之二十七
X86n1600_p0260c22║
X86n1600_p0260c23║臨濟第十九世祖
X86n1600_p0260c24║諱明本，嗣高峯。
X86n1600_p0261a01║成宗丙申元貞五年
X86n1600_p0261a02║臨濟第十九世，中峯祖，嗣宗統（二十八年）。
X86n1600_p0261a03║學者輻湊歸之，如水就下。而祖深自韜晦，一時宰
X86n1600_p0261a04║相公卿，上及天子，每虗徑山靈隱諸大剎，齎幣迎
X86n1600_p0261a05║祖，卒不可致。示眾曰：今之參禪不靈驗者，第一無
X86n1600_p0261a06║古人真實志氣，第二不把生死無常當做一件大
X86n1600_p0261a07║事，第三𢬵捨積劫以來積習不下，又不具久遠不
X86n1600_p0261a08║退轉身心。畢竟病在於何？其實不識生死根本故
X86n1600_p0261a09║也。夫根本者，性真圓明，本無生滅去來之相。良由
X86n1600_p0261a10║不覺，瞥起妄心，迷失本源，虗受輪轉。以故迷之則
X86n1600_p0261a11║生死始，悟之則輪迴息。當知山河大地、明暗色空、
X86n1600_p0261a12║五陰四大、動不動法，皆是生死根本。若不曾向真
X86n1600_p0261a13║實法中脫然超悟，更於悟外別立生涯，不存窠臼，
X86n1600_p0261a14║豈堪向生死岸畔劄脚？或纖毫不盡，未免復為勝
X86n1600_p0261a15║妙境緣，惑在那邊，起諸異想。雖曰曉了，其實未然。
X86n1600_p0261a16║惟痛以生死大事為己重任者，死盡偷心，方堪湊
X86n1600_p0261a17║泊。直下儻存毫髮許善惡取捨、愛憎斷續之見，則
X86n1600_p0261a18║枝葉生矣。可不慎乎！
X86n1600_p0261a19║禪師晦機元熙，出世百丈。
X86n1600_p0261a20║熈，豫章唐氏，世業儒。兄元齡，登進士第。熈年十九，
X86n1600_p0261a21║志不可奪，從西山明祝髮，將遊方。其母憐之，具白
X86n1600_p0261a22║金為裝。熈謂財足喪志，善辭謝母，不持一錢以行。
X86n1600_p0261a23║至吳，名宿皆欲出己座下，不顧也。聞物初觀闡化
X86n1600_p0261a24║玉几，往謁之。觀與語，大驚異之，朝夕諮叩，盡發具
X86n1600_p0261b01║秘，遂嗣法。至元中，有旨取育王舍利塔進人供養，
X86n1600_p0261b02║使者詣熙求記述舍利始末，因招與俱。熙辭曰：我
X86n1600_p0261b03║有老母，兵後存亡不可知。遂歸江西。則元齡先以
X86n1600_p0261b04║臨江通判從文丞相起兵死，獨母在堂，熙奉之以
X86n1600_p0261b05║孝聞。隱居里之灊山。元貞二年出世，應百丈之請，
X86n1600_p0261b06║居十二載而法席振興。
X86n1600_p0261b07║丁酉、大德元年。戊戌二年
X86n1600_p0261b08║己亥三年
X86n1600_p0261b09║祖居吳閶棲雲菴。
X86n1600_p0261b10║祖晦迹三吳廬阜，是冬，憩吳閶西麓，見松檜蔚然
X86n1600_p0261b11║成林，問名於居人，則曰：此鴈蕩也。祖喜曰：永嘉有
X86n1600_p0261b12║鴈蕩山，乃應真諾矩羅示見之所，名與之同，其般
X86n1600_p0261b13║若之當興耶？遂縛草菴三間以居，扁曰棲雲。問道
X86n1600_p0261b14║者，聯翩而至。
X86n1600_p0261b15║庚子四年
X86n1600_p0261b16║祖結草菴平江，名曰幻住。
X86n1600_p0261b17║祖曰：大覺世尊棄王位，臥深雪，夜覩明星，與無邊
X86n1600_p0261b18║有情同時涉入如幻三昧。嗟乎！眾生迨今沉酣情
X86n1600_p0261b19║妄而不自知，我曹出家雖依此如幻三昧而住，亦
X86n1600_p0261b20║有未悟者。於是所至結菴，一名幻住。
X86n1600_p0261b21║雲南玄鑑來參。
X86n1600_p0261b22║鑑素聞教觀，每曰：吾聞大唐有禪宗，使審是耶，吾
X86n1600_p0261b23║將從其學。未當，將易其宗旨，俾趨教觀。繇是與其
X86n1600_p0261b24║徒來謁祖，言下忽大悟。後方圖歸倡道，而歿於中
X86n1600_p0261c01║吳。鑑之徒畫祖像歸，四眾迎像入城，異光從像燭
X86n1600_p0261c02║天，萬目仰觀，翹勤傾信。自是興立禪宗，奉祖為第
X86n1600_p0261c03║一祖。
X86n1600_p0261c04║禪師行端，出世湖州資福，旋主天竺。
X86n1600_p0261c05║端嗣藏叟，珍住資福，學徒奔凑，名聞京國，特旨賜
X86n1600_p0261c06║慧文正辯禪師。中書平章事張閭公任行宣政使，
X86n1600_p0261c07║首學端主中天竺。開堂之日，公率僚屬，親臨座下。
X86n1600_p0261c08║辛丑五年
X86n1600_p0261c09║壬寅六年
X86n1600_p0261c10║元長禮祖，求示法要。
X86n1600_p0261c11║長字無明，一號千巖，蕭山董氏子。七歲，諸書經目
X86n1600_p0261c12║輒成誦，出入蹈矩循矱，有若成人。其父喜曰：是子
X86n1600_p0261c13║當以文行亢吾宗乎？年十七，從諸父曇芳遊，涉獵
X86n1600_p0261c14║九流百氏之言，已而曰：此非出世法也。薙髮受具，
X86n1600_p0261c15║走武林習律。會行丞相府飯僧，長隨眾入，時祖亦
X86n1600_p0261c16║在座，遙見謂曰：汝日用何如？曰：惟念佛耳。曰：佛今
X86n1600_p0261c17║何在？長方擬對，祖厲聲叱之，長遂胡跪作禮，求示
X86n1600_p0261c18║法要，祖授以狗子無佛性話。
X86n1600_p0261c19║相宗法師五臺山祐國寺真覺文才寂。
X86n1600_p0261c20║才少孤盡孝，慧悟生知，於書無不精究，尤邃理學，
X86n1600_p0261c21║善吟詠。平居敦樸，若無所知，或對客討論如河漢，
X86n1600_p0261c22║莫窺其涯涘。徧遊講席，得賢首之學。甞曰：學貴宗
X86n1600_p0261c23║通，言必會意，以意逆志，則得之矣。語言文字，糟粕
X86n1600_p0261c24║耳，豈能開人之慧目乎！初隱成紀，築室樹松，號松
X86n1600_p0262a01║堂。將終焉，世祖降旨主洛陽白馬寺。成宗建祐國
X86n1600_p0262a02║寺，詔為開山第一世，鑄金印，署真覺國師。帝師親
X86n1600_p0262a03║賷旨起之，辭不受，不得已而行。大弘清涼之道，至
X86n1600_p0262a04║老無怠。九月朔，說法辭眾，端坐而寂。闍維，舍利數
X86n1600_p0262a05║百粒，塔於東臺之麓。
X86n1600_p0262a06║癸卯七年
X86n1600_p0262a07║時蔚生（是為萬峰）。
X86n1600_p0262a08║八月二十九日，生於樂清。金氏。
X86n1600_p0262a09║甲辰八年
X86n1600_p0262a10║乙巳九年
X86n1600_p0262a11║悅堂誾遷靈隱。
X86n1600_p0262a12║丙午十年丁未十一年
X86n1600_p0262a13║武宗
X86n1600_p0262a14║武宗戊申至大元年
X86n1600_p0262a15║百丈熙遷淨慈。
X86n1600_p0262a16║入寺之日，行中書省、行宣政院官屬，俯伏迎請，發
X86n1600_p0262a17║揚宗旨，四方英衲，一時輻湊。
X86n1600_p0262a18║己酉二年庚戌三年
X86n1600_p0262a19║辛亥四年
X86n1600_p0262a20║革罷僧道衙門。
X86n1600_p0262a21║祥符蔭曰：沙門封官爵，自秦魏始，梁唐繼之，宋世
X86n1600_p0262a22║不廢。然但加銜食祿，未錫印信設衙門也。至元世
X86n1600_p0262a23║祖設立宣政院，僧錄綱正，錫以印信，行移各路，主
X86n1600_p0262a24║掌教門。雖屬崇敬護持之意，然而冒濫之流，奔競
X86n1600_p0262b01║倥傯，汙羞不避，忘出世之謂何，復膠盆之刺腦，是
X86n1600_p0262b02║何異織女七襄，牽牛負軛者乎？武宗罷僧道衙門，
X86n1600_p0262b03║可謂知其所貴，得崇護法門之大體也。
X86n1600_p0262b04║仁宗
X86n1600_p0262b05║仁宗壬子皇慶元年
X86n1600_p0262b06║天竺端遷靈隱。
X86n1600_p0262b07║禪師淨慈下溫州，江心一山了萬寂。
X86n1600_p0262b08║萬幼業儒有聲，出世謁偃溪，聞荊叟珏、簡翁敬，皆
X86n1600_p0262b09║機契。東叟頴領南屏，延掌記，嗣其法。開法天台寒
X86n1600_p0262b10║巖，遷紫籜疎山。江淮總統會諸山於靈隱，以廬山
X86n1600_p0262b11║開先迎居之。升江心，少不適意，輒棄去。徒眾追留
X86n1600_p0262b12║之，不可。十一月，更衣坐逝。舍利五色如菽，目睛頂
X86n1600_p0262b13║齒不壞。時新豫章烏遮塔，行省令以銀匣貯之，同
X86n1600_p0262b14║佛舍利置塔中。
X86n1600_p0262b15║癸丑二年
X86n1600_p0262b16║元長徹悟，祖付以法印。
X86n1600_p0262b17║長自祖開示後，縛茅靈隱山中，隨順世緣，殆將十
X86n1600_p0262b18║載。一旦，忽喟然曰：生平氣志充塞乾坤，乃今作甕
X86n1600_p0262b19║裏醯雞耶？跏趺危坐，脇不沾席者三年。因往望亭，
X86n1600_p0262b20║聞鵲聲有省，亟見祖，具陳悟因。祖復斥之，長憤然
X86n1600_p0262b21║來歸。夜將寂，忽鼠翻食猫之器，墮地有聲，恍然開
X86n1600_p0262b22║悟，覺身躍起數丈，如蟬蛻汙濁之中，浮游玄間，上
X86n1600_p0262b23║天下地，一時清朗。披衣待旦，復往質於祖。祖問曰：
X86n1600_p0262b24║趙州何故云無？曰：鼠食猫飯。曰：未也。曰：飯器破矣。
X86n1600_p0262c01║曰：破後云何？曰：築碎方甕。祖乃微笑，囑曰：汝宜善
X86n1600_p0262c02║自護持，棲遯巖穴，時節若至，其理自彰。長遂隱居
X86n1600_p0262c03║天龍之東菴。
X86n1600_p0262c04║祖與大覺長老泰定書。
X86n1600_p0262c05║眾請祖住大覺，祖力辭，舉參定應命。定甞印證於
X86n1600_p0262c06║一山萬，後復參祖，乃拈香欲嗣祖，祖以書却之曰：
X86n1600_p0262c07║古人於法嗣嫡傳，所以深明宗系者，大法源委不
X86n1600_p0262c08║可誣也。世漓俗薄，奉金請拂，以院易嗣者有之，某
X86n1600_p0262c09║甞痛心於此。夫大覺雖先師開山，然十方叢林儘
X86n1600_p0262c10║有尊宿，捨彼不取而必欲某尸之，何識量之不廣
X86n1600_p0262c11║也？某非畏住持，實畏嗣席於開山也，故退避力辭
X86n1600_p0262c12║而舉足下，以足下自師一山禪師，豈可狥世俗而
X86n1600_p0262c13║易其所師哉？或欲狥俗易嗣，則某斷然不敢與足
X86n1600_p0262c14║下一日相聚也。
X86n1600_p0262c15║甲寅延祐元年。
X86n1600_p0262c16║詔祖不起，賜金襴袈裟，號佛慈圓照廣慧禪師。
X86n1600_p0262c17║淨慈熙遷徑山，未幾返仰山。
X86n1600_p0262c18║法師別峯大同，出世蕭山淨土寺。
X86n1600_p0262c19║同字一雲，號別峯，上虞王氏子。生時，父見龐眉僧
X86n1600_p0262c20║振錫而行，問：僧來自何所？曰：崑崙山。竟排闥而入。
X86n1600_p0262c21║父急追之，寂然無有。暨聞兒啼聲，笑曰：兒豈向來
X86n1600_p0262c22║浮屠也？得度受具。會春谷遇講經景德，同往依之。
X86n1600_p0262c23║遇陞寶林，召問謂曰：子學精且博矣，恐滯於心胸
X86n1600_p0262c24║以成麤執，曷從事思惟修以剗滌之乎？同即出錢
X86n1600_p0263a01║塘參元熙，舊所記憶者一切棄絕，惟存孤明耿耿
X86n1600_p0263a02║自照，如是者閱六暑寒。俄參祖，同將久留，祖曰：賢
X86n1600_p0263a03║首之宗日遠而日微矣，子之器量足以張大之，毋
X86n1600_p0263a04║久淹乎此也。為贊清涼像而遣之。出世蕭山淨土。
X86n1600_p0263a05║禪師薦嚴竺元妙道，詔住黃巖鴻福。
X86n1600_p0263a06║道嗣育王珙，住慈源，遷崑山。薦嚴詔主鴻福，賜號
X86n1600_p0263a07║定慧圓明、淨慈靈隱。兩剎交請，俱不就。晚終紫籜。
X86n1600_p0263a08║法師秦州景福寺英辯寂。
X86n1600_p0263a09║辯傳法於栢林潭，住秦州景福。摧伏異見，樹正法
X86n1600_p0263a10║幢，道行真純，如玉含璞，不加雕繪，人愛重之。雖悍
X86n1600_p0263a11║卒武夫，亦能敬其為無佛世之佛也。世祖聞風，降
X86n1600_p0263a12║旨旌異。六月，無疾而寂。
X86n1600_p0263a13║祖示居士趙孟頫心要。
X86n1600_p0263a14║頫字子昂，號松雪，宋宗室。年十二，即好寫金剛經，
X86n1600_p0263a15║與僧語，親若眷屬。每受祖書，必焚香望拜。提舉江
X86n1600_p0263a16║浙儒學時，叩祖心要，祖為說防情復性之旨。後入
X86n1600_p0263a17║翰林，遣問般若大意，祖有淨土偈一百八首，頫作
X86n1600_p0263a18║一百八贊，手書之。
X86n1600_p0263a19║祖復居士馮子振問道書。
X86n1600_p0263a20║振，號海粟。訪道祖，祖復書曰：今古利達之士，靡不
X86n1600_p0263a21║知三界是大夢宅，苟不曾一回親切警悟，則與此
X86n1600_p0263a22║所知之心俱落夢寐，故曰所知障也。惟閣下於吾
X86n1600_p0263a23║道信根未甞不深，獨未見其於信處能脫略所知
X86n1600_p0263a24║否？世間浮光幻影能幾何時？向者鄙偈中有披衣
X86n1600_p0263b01║終日坐茅堂之句，曾蒙閣下許踐之，今日所謂貧
X86n1600_p0263b02║人索舊債也。祖宗風廣播，有識知歸，儒門理學，一
X86n1600_p0263b03║經指示，皆融通同異，洞徹淵源。時參祖者有胡長
X86n1600_p0263b04║孺，字汲仲，天台人。特立獨行，留心內典，著大同論
X86n1600_p0263b05║曰：孟子沒一千四百年而周子出，周子之傳出於
X86n1600_p0263b06║此，固壽涯禪師、程子、朱子皆得之。周子、朱子後得
X86n1600_p0263b07║張欽夫講究此道，方覺脫然。元來此事與禪學十
X86n1600_p0263b08║分相似，學不知禪，禪不知學，互相排擊，都不曾劄
X86n1600_p0263b09║著病處，真可笑也。灑灑數十言，深明宗要。復有居
X86n1600_p0263b10║士孟珙，字璞玉，號無菴，歸安人。留心宗門，力學不
X86n1600_p0263b11║倦，參祖於言下，得大透徹。理宗朝為制置，卒諡忠
X86n1600_p0263b12║襄。好周易而尤深於禪機，進則料敵設奇，輪刀上
X86n1600_p0263b13║陣，退則掃地焚香，隱几危坐，遠貨色，絕滋味。自贊
X86n1600_p0263b14║云：老拙愛遊戲，忙裏放癡憨，正當恁麼時，無處見
X86n1600_p0263b15║無菴。臨終偈曰：有生必有滅，無菴無可說，踢倒玉
X86n1600_p0263b16║崑崙，夜半紅日出。
X86n1600_p0263b17║乙卯二年（五月，秦州成紀縣山移。）
X86n1600_p0263b18║時蔚。出家。
X86n1600_p0263b19║蔚年十三，從演慶昇法師受業，便知向上宗乘。
X86n1600_p0263b20║禪師徑山下湖洲，何山鐵鏡至明寂。
X86n1600_p0263b21║明，嗣徑山偃溪。聞住何山，十一月寂。
X86n1600_p0263b22║丙辰三年
X86n1600_p0263b23║勅建栴檀瑞像殿，詔翰林承旨程鉅夫撰文　發明。
X86n1600_p0263b24║（瑞像承如來記，廣利震旦，歷代尊崇，以彰聖化，故書。）
X86n1600_p0263c01║丁巳四年
X86n1600_p0263c02║勅加法師東林慧遠妙覺寂光宏辯大師　發明
X86n1600_p0263c03║（遠道德純備，累朝未崇師號，今勅特加，宜也。）
X86n1600_p0263c04║法師京都崇，恩德謙寂。
X86n1600_p0263c05║謙，甯州楊氏。幼學佛出世，長遊秦洛諮訪。逾河而
X86n1600_p0263c06║北，受般若於邠州甯，受圓覺於乾陵一，後受唯識
X86n1600_p0263c07║於陝州頙。至京師，受華嚴圓旨於萬安揀，詔居萬
X86n1600_p0263c08║甯，又詔居崇恩，前後一紀。道德簡於宸衷，流聲溢
X86n1600_p0263c09║於眾口，未甞以寵遇顯榮改其素。甞語人曰：畦衣
X86n1600_p0263c10║之士，抗塵世表，苟不愧於朝聞，夕死可矣，尚何慕
X86n1600_p0263c11║於外哉！退居幽隱，正月二十八日寂。皇太后賜鏹
X86n1600_p0263c12║五千緡賻葬，有司備儀衛茶毗，獲舍利建塔。
X86n1600_p0263c13║戊午五年
X86n1600_p0263c14║禪師印原自日本來參。
X86n1600_p0263c15║原字古先，日本國之藤氏子。藤為日本貴族，原出
X86n1600_p0263c16║世南詢。初謁無見覩於天台，覩指令來天目參祖，
X86n1600_p0263c17║充給侍，發憤力究，久之領解。祖囑曰：善自護持。
X86n1600_p0263c18║己未六年
X86n1600_p0263c19║瀋王奉旨謁祖請法
X86n1600_p0263c20║九月六日，駙馬太尉瀋王王璋奉聖旨御香入山，
X86n1600_p0263c21║謁祖於幻住菴。翼日，請就師子正宗禪寺陞座。
X86n1600_p0263c22║法師鳳山儀應瀋王齋，成禮而還。
X86n1600_p0263c23║鳳山儀，住下天竺。延祐初，賜三藏鴻臚卿號，不受。
X86n1600_p0263c24║教門少有齟齬，必整理之。瀋王就明慶寺設齋，齋
X86n1600_p0264a01║諸山住持，省官以下躬董其事。以瀋王居中位講
X86n1600_p0264a02║堂法座上，眾官以次班法座下，諸山列兩廡。既坐，
X86n1600_p0264a03║而儀後至，竟趨座上，問王曰：今日齋會何為？王曰：
X86n1600_p0264a04║齋諸山。儀曰：既齋諸山，王為主人，而自處尊位，諸
X86n1600_p0264a05║山列兩廡，至有席地而坐者，與邏齋何異？於禮恐
X86n1600_p0264a06║不然。瀋王惶愧請謝，即下座，前揖諸山，分賓主，而
X86n1600_p0264a07║眾官退就兩廡。齋畢，王握儀手曰：非吾師，幾不成
X86n1600_p0264a08║禮。
X86n1600_p0264a09║禪師育王下大溈佛智元熈寂。
X86n1600_p0264a10║法師京都寶集寺妙文寂。
X86n1600_p0264a11║文，蔚州孫氏子。遊學雲、朔、燕、趙，抵京師，依大德明
X86n1600_p0264a12║習圓頓教，陸沉於眾十有一年。眾請出世，始陞座，
X86n1600_p0264a13║縱無礙辯，若峽倒川奔。及乎閑居簡默，言不妄發。
X86n1600_p0264a14║遷薊之雲泉，勤儉睦眾，廩有餘粟以賑饑，民懷其
X86n1600_p0264a15║德。世祖召見，顧謂羣臣曰：此福德僧也。詔居寶集。
X86n1600_p0264a16║斯時講席紛錮，名相礙滯殊途，文振以圓宗融通
X86n1600_p0264a17║定慧，晚修念佛三昧，預知時至，手結寶印，稱佛名，
X86n1600_p0264a18║面西而逝。
X86n1600_p0264a19║庚申七年
X86n1600_p0264a20║曹洞第二十二世寶印祖示寂。
X86n1600_p0264a21║曹洞第二十三世祖
X86n1600_p0264a22║諱文才，字湻拙氏里。生年闕。嗣寶印。住香嚴。
X86n1600_p0264a23║英宗
X86n1600_p0264a24║英宗辛酉至治元年
X86n1600_p0264b01║曹洞第二十三世，香嚴祖，嗣宗統（三十年）。
X86n1600_p0264b02║祖住香嚴，上堂曰：滿盤打算了，只有這一著最占
X86n1600_p0264b03║便宜。敢問諸人：且道是那一著？卓拄杖云：切忌卜
X86n1600_p0264b04║度。僧問：如何是道？祖云：針錐不容。僧云：如何是禪？
X86n1600_p0264b05║祖云：車馬有路。僧云：和尚為甚麼翻古人公案？祖
X86n1600_p0264b06║云：舉直措諸枉。
X86n1600_p0264b07║相宗法師五臺山普甯弘教了性寂。
X86n1600_p0264b08║性號大林，嗣真覺才。成宗徵居萬壽，聲價隆起。至
X86n1600_p0264b09║大間，太后創寺臺山，曰普甯，延為第一代。性剛毅，
X86n1600_p0264b10║不能俛媚於人，不入城隍，不謁權貴。甞曰：苾蒭弘
X86n1600_p0264b11║法是務，餘復何求？時尊寵西僧名德，諸師多為致
X86n1600_p0264b12║禮，摳衣丐其摩頂，謂之攝受。性長揖而已，識者高
X86n1600_p0264b13║之。九月三日寂，諡曰弘教。
X86n1600_p0264b14║壬戌二年（平江路南康、建昌大水，山崩。）
X86n1600_p0264b15║元叟端補徑山（先有道士伏章，久不得報，云：閉天門，選徑山四十八代住持。端適當其數。）
X86n1600_p0264b16║端時退隱梁渚西菴，徑山虗席，三宗四眾相率白
X86n1600_p0264b17║於宣政院，以為非端不可。至是凡三被金襴，至則
X86n1600_p0264b18║足不越閫者幾二十年。慕其道者鱗萃，至無所容。
X86n1600_p0264b19║相宗法師，金陵天禧至德寂。
X86n1600_p0264b20║德，號雲巖，東昌鐳氏子。法照禧，宏慈恩之教於龍
X86n1600_p0264b21║興寺，從之，盡得其蘊。世祖召見，賜紫，命主天禧，錫
X86n1600_p0264b22║號佛光。居天禧三十年，一衲一履，終身不易。過午
X86n1600_p0264b23║不食，危坐達旦。歲儉，煑糜食殍餓者數萬，出衣鉢
X86n1600_p0264b24║盡新殿廡。以律繩眾，有犯必罰。因苦誦喪明，忽夢
X86n1600_p0264c01║梵僧迎居內院，高座空中，散華如雨。頃之，安坐而
X86n1600_p0264c02║逝，火浴舍利無算。趙孟頫銘其塔。
X86n1600_p0264c03║法師玉山普安寺寶嚴寂。
X86n1600_p0264c04║嚴號幻堂，與大林性俱嗣真覺才。繼才之席，詔住
X86n1600_p0264c05║普安。方寸湛如止水，湻樸無偽，表裏大林，共宏清
X86n1600_p0264c06║涼之教。七月寂。
X86n1600_p0264c07║癸亥三年
X86n1600_p0264c08║臨濟第十九世中峯佛慈圓照廣慧祖示寂。
X86n1600_p0264c09║祖居無定所，或船或菴，咸名幻住。有幻住家訓，僧
X86n1600_p0264c10║俗爭相瞻禮，稱江南古佛。八月十五日，說偈辭眾
X86n1600_p0264c11║曰：我有一句，分付大眾。更問如何？無本可據。置筆
X86n1600_p0264c12║安坐而逝，塔於天目中峯之西岡。
X86n1600_p0264c13║安隱忍曰：幻住老人，福寵三朝，道尊一世，兼殊方
X86n1600_p0264c14║異域之俗，總戴髮含齒之民，見之則頭頂禮敬，聞
X86n1600_p0264c15║之則神意崩悅，無老少，無貴賤，自王公大臣，以及
X86n1600_p0264c16║奴𨽻工作，孩童孺子，皆以江南古佛稱之，似宜衣
X86n1600_p0264c17║被六銖，食羅千品矣。師乃冬絺夏衲，未甞求適，非
X86n1600_p0264c18║果位大士，乘願再世，以勵末世，其能如此哉。世傳
X86n1600_p0264c19║師膚肉細極，不能衣布，雖下體槩以綾絹。余初謂
X86n1600_p0264c20║或然，及考師行狀碑銘，而精苦尅勵，出於天性。師
X86n1600_p0264c21║體既豐，甞隆暑病渴，膚腠汗腐，有遺細葛褻衣者，
X86n1600_p0264c22║師受而不著，則下體綾絹之言可知矣。今吳山雲
X86n1600_p0264c23║居菴，有師遺履，補綴宛然，亦足為證。余特表而出
X86n1600_p0264c24║之，非敢以激近世之習，但欲朝誦暮詠，䇿所未逮
X86n1600_p0265a01║耳。
X86n1600_p0265a02║臨濟第二十世祖
X86n1600_p0265a03║諱元長，嗣中峯。
X86n1600_p0265a04║泰定帝
X86n1600_p0265a05║泰定帝甲子泰定元年
X86n1600_p0265a06║臨濟第二十世，聖壽祖，嗣宗統（三十三年）。
X86n1600_p0265a07║祖入伏龍山聖壽道場成　發明（祖志圖棲遁，無心營建，而道緣孚感，
X86n1600_p0265a08║荒剎重興，成大伽藍，故書法如此。）
X86n1600_p0265a09║祖受囑，隱天龍之東菴。諸山宰護爭相勸請。祖逸
X86n1600_p0265a10║至烏傷之伏龍山，卓錫巖際，誓曰：山有水，吾將止
X86n1600_p0265a11║焉。俄山泉溢出，作白乳色。祖遂依大樹以居。初，山
X86n1600_p0265a12║有禪寺曰聖壽，荒廢已久。當祖入山，鄉民咸獲異
X86n1600_p0265a13║夢，遂相率披蒙茸以訪。見祖晏坐不動，各獻飲食，
X86n1600_p0265a14║共營起律。尋因舊號成大伽藍。朝廷三遣重臣降
X86n1600_p0265a15║香，錫號佛慧圓鑒普濟大禪師，并錫金襴法衣。上
X86n1600_p0265a16║堂，僧問：如何是第一句？祖曰：有口如瘂。曰：如何是
X86n1600_p0265a17║第二句？祖曰：有眼如盲。曰：如何是第三句？祖曰：棒
X86n1600_p0265a18║折也未放你在。乃擲下拂子，曰：此是老僧第二句。
X86n1600_p0265a19║如何是第一句？便下座。
X86n1600_p0265a20║乙丑二年丙寅三年
X86n1600_p0265a21║丁卯四年
X86n1600_p0265a22║祖示警世偈。
X86n1600_p0265a23║祖居聖壽，內而齊、魯、燕、趙、秦、隴、閩、蜀，外而日本、三
X86n1600_p0265a24║韓、八番、羅甸、交趾、琉球，莫不奔走膜拜，咨決心要。
X86n1600_p0265b01║祖警以偈曰：百年只是暫時間，莫把光陰當等閒。
X86n1600_p0265b02║努力修行成佛易，今生蹉過出頭難。無常忽到教
X86n1600_p0265b03║誰替，有債元來用自還。若要不經閻老案，直須參
X86n1600_p0265b04║透祖師關。
X86n1600_p0265b05║禪師天倫，住廣德東泉。
X86n1600_p0265b06║倫參晦機熙於淨慈，居侍司，復掌藏鑰。歎曰：世降
X86n1600_p0265b07║道衰，人根浮薄。宿師碩德，具大知見，猶不為學者
X86n1600_p0265b08║信服。無他，葢表裏不純也。乃縛茅吳興之桃花塢。
X86n1600_p0265b09║一日灌園，忽雲瞑，驟雷疾風拔木，胸中疑礙頓釋。
X86n1600_p0265b10║出世東泉，遷明之佛巖。笑隱訢住龍翔，招居第一
X86n1600_p0265b11║座。後住金陵保甯。
X86n1600_p0265b12║戊辰（致和元九月改天歷元）年
X86n1600_p0265b13║禪師大訢住金陵，龍翔自如補中竺。
X86n1600_p0265b14║訢字笑隱，參晦機熙於百丈、淨慈，俱掌記。出世湖
X86n1600_p0265b15║之烏回，遷杭之報國。中竺文宗以金陵潛邸為大
X86n1600_p0265b16║龍翔集慶寺，簡名德開山，訢首膺其選，號曰廣智
X86n1600_p0265b17║全悟大禪師。如字一溪，訢舉補住中竺。
X86n1600_p0265b18║文宗
X86n1600_p0265b19║文宗己巳二年
X86n1600_p0265b20║敕諡中峯祖曰智覺，塔曰法雲，詔奎章學士虞集撰
X86n1600_p0265b21║銘。
X86n1600_p0265b22║庚午至順元年（正月，朝廷命趙世延、世安纂修經世大典。加封孔子父齊國公叔梁
X86n1600_p0265b23║紇為啟聖王，母魯國太夫人顏氏為啟聖王夫人，顏子兗國復聖公，曾子郕國宗聖公，子思沂國述聖公，
X86n1600_p0265b24║孟子鄒國亞聖公，河南伯程顥豫國公，伊陽伯程頤洛國公）。
X86n1600_p0265c01║禪師嘉興大中祥符寺梅屋念常集。佛祖歷代通載
X86n1600_p0265c02║成。
X86n1600_p0265c03║常，華亭黃氏子。年十二出家，十四薙髮受具。佛智
X86n1600_p0265c04║熙自江西百丈遷杭之淨慈，常往參承熈。上堂，舉
X86n1600_p0265c05║太原孚上座聞角聲悟道因緣頌曰：琴生入滄海，
X86n1600_p0265c06║太史遊名山。從此揚州城外路，令嚴不許蚤開關。
X86n1600_p0265c07║常於言卜豁然有省，投丈室呈所解。熈頷之，俾掌
X86n1600_p0265c08║記室。迨熙遷徑山，常職後版，表率一眾。後奉旨選
X86n1600_p0265c09║召，出世祥符。集佛祖通載凡二十二卷。
X86n1600_p0265c10║祖復居士宋濂書。
X86n1600_p0265c11║濂，字景濂，號無相居士，金華人。生時，母夢異僧手
X86n1600_p0265c12║寫華嚴經來，謂母曰：吾乃永明延壽，願假一室以
X86n1600_p0265c13║終此卷。覺已，濂即生，因名曰壽，後更名濂。六歲，日
X86n1600_p0265c14║記二千餘言，九歲能詩。入青蘿，盡閱鄭氏所著書
X86n1600_p0265c15║數萬卷。聞祖吐辭如奔雷，欲屈之，特往謁，相與詰
X86n1600_p0265c16║難數千言，不契而退。復上祖書，祖答曰：前日承一
X86n1600_p0265c17║宿山中，今日有書來報無明，讀一過，不覺失笑。笑
X86n1600_p0265c18║個甚麼？笑景濂坐井觀天。又如貧兒拾得錫，說與
X86n1600_p0265c19║人要做銀子賣，只是自不識貨，教別人不識貨則
X86n1600_p0265c20║不可。何以故？景濂每甞在塵勞聲色境界中，輥得
X86n1600_p0265c21║爛骨地熟了，思量計較文字語言，弄聰明業識多
X86n1600_p0265c22║了。乍聞吾輩說，一個放下可以做寂靜工夫，透脫
X86n1600_p0265c23║生死，暫起一念厭離心，退步靜坐，乃見無思量、無
X86n1600_p0265c24║語言處，便錯認作法身，喻如玲瓏八面窗，喻如須
X86n1600_p0266a01║彌山，言說不得。這個只是暫時歧路，如何便罵得
X86n1600_p0266a02║佛、贊得祖、贊得無明耶？贊罵憎愛心不除，但增長
X86n1600_p0266a03║我見，我見未忘，目前只見別人過失，不知自家過
X86n1600_p0266a04║失，要成辦透脫生死大事難矣。景濂果欲辦這件
X86n1600_p0266a05║事，只向無思量、無言語處仔細推窮，不用說向人，
X86n1600_p0266a06║驀忽命根斷，偷心絕，絕後更甦，欺君不得，却來求
X86n1600_p0266a07║印可亦不遲。
X86n1600_p0266a08║辛未二年
X86n1600_p0266a09║禪師清珙，出住當湖福源。
X86n1600_p0266a10║珙，常熟溫氏子。首謁高峯祖，服勤三年。後參道場
X86n1600_p0266a11║信，中途舉首，見風亭豁然。請住當湖福源，堅臥不
X86n1600_p0266a12║起，往返至再，勉就入院。後隱居霞浦山，清苦自持，
X86n1600_p0266a13║不事干謁，苟絕食飲水而已。作為詩偈，多警發語，
X86n1600_p0266a14║誦之者心爽神慕，以為有古德遺風。高麗國師大
X86n1600_p0266a15║古愚甞侍珙得旨，王聞欽仰，表達朝廷，敕諡佛慈
X86n1600_p0266a16║慧照禪師，仍請舍利歸國供養。
X86n1600_p0266a17║壬申三年（五月，白虹並日出，長亘天。　八月，天鼓鳴于東北。）
X86n1600_p0266a18║禪師紹大，出世烏龍。
X86n1600_p0266a19║大嚴州吳氏子。參虗谷陵於徑山，佩服心印，遍遊
X86n1600_p0266a20║江湖。出住郡之烏龍，遷雲黃寶林，法席稱一時之
X86n1600_p0266a21║盛。後坐化，舍利如紺珠。
X86n1600_p0266a22║順帝
X86n1600_p0266a23║順帝癸酉元統元年
X86n1600_p0266a24║重修百丈清規。
X86n1600_p0266b01║百丈德輝，龍翔大訢，奉勅重修。
X86n1600_p0266b02║圓通訥曰：昔百丈大智禪師建叢林，立規矩，欲救
X86n1600_p0266b03║像季不正之弊。曾不知像季學者，盜規矩以破百
X86n1600_p0266b04║丈之叢林。上古之世，雖巢居穴處，人人自律；大智
X86n1600_p0266b05║之後，雖高堂廣廈，人人自廢。故曰：安危，德也；興亡，
X86n1600_p0266b06║數也。苟德可將，何必叢林？苟數可憑，曷用規矩？
X86n1600_p0266b07║祥符蔭曰：圓通之言，為叢林行清規者言之也。曾
X86n1600_p0266b08║不知修清規而主之行者，曲狥世典，大意不申，道
X86n1600_p0266b09║隨時替，烏乎難哉！
X86n1600_p0266b10║甲戌二年（正月，汴梁雨血。　三月，彰德路雨毛如線。）
X86n1600_p0266b11║禪師高峯支下天目正覺了義寂。
X86n1600_p0266b12║義住師子正宗禪寺。元統元年歲除日，謂侍者曰：
X86n1600_p0266b13║有一件事天來大，你還委悉麼？良久曰：明日。是年
X86n1600_p0266b14║朝正月六日，詣法雲塔西，指空地曰：更好立箇無
X86n1600_p0266b15║縫塔。其夕，與禪者談笑如平時。至夜分，乃曰：老僧
X86n1600_p0266b16║明日天台去也。禪者曰：某甲隨師去。義曰：你走馬
X86n1600_p0266b17║也趁我不及。翼旦，趺坐而化。化之日，雷砰雨射，白
X86n1600_p0266b18║晝晦暝。及葬，雪華繽紛，林木縞素，送葬者數千人，
X86n1600_p0266b19║悲動山谷。初，中峯祖示寂，會葬齋次，義謂眾曰：後
X86n1600_p0266b20║十二年更為老僧一會。眾未深信，至是始驗。勅諡
X86n1600_p0266b21║佛慧圓明正覺普度禪師。
X86n1600_p0266b22║禪師時蔚來參，居第一座。
X86n1600_p0266b23║蔚參止巖於虎跑，巖示以南泉三不是語。因入明
X86n1600_p0266b24║州，達蓬山佛趾寺側卓菴，晝夜力參。一日，聞寺主
X86n1600_p0266c01║舉溈山踢倒淨瓶公案，驀地觸發，說偈曰：顛顛倒
X86n1600_p0266c02║倒老南泉，累我工夫却半年。當下若還親薦得，如
X86n1600_p0266c03║何不進劈胸拳？聞祖直造丈室，祖曰：將甚麼來與
X86n1600_p0266c04║老僧相見？蔚竪起拳，曰：者裏與和尚相見。祖曰：死
X86n1600_p0266c05║了燒了，向何處安身立命？蔚曰：漚生漚滅水還在，
X86n1600_p0266c06║風息波平月印潭。祖曰：莫要請益受戒麼？蔚掩耳
X86n1600_p0266c07║而出。明日，普請砍松次，蔚拈圓石作獻珠狀，曰：請
X86n1600_p0266c08║和尚酬價。祖曰：不值半文錢。蔚曰：瞎。祖曰：我也瞎，
X86n1600_p0266c09║你也瞎。蔚曰：瞎！瞎！即呈偈曰：龍宮女子將珠獻，價
X86n1600_p0266c10║值三千與大千。却被旁觀人決破，誰知不值半文
X86n1600_p0266c11║錢？祖謂左右曰：蔚山主頗有衲僧氣息。遂命居第
X86n1600_p0266c12║一座，尋卓菴於藺溪之嵩山。
X86n1600_p0266c13║禪師瑞巖下華頂，真覺無見先覩寂。
X86n1600_p0266c14║覩，仙居葉氏子。參方山寶於瑞巖，盡得其法要。結
X86n1600_p0266c15║茅華頂，學者雲集。道俗以為無田不可蓄，眾往往
X86n1600_p0266c16║持田券來施，皆却之。冬夏一衲，食惟充饑。遷化火
X86n1600_p0266c17║浴，忽胸中清水逆出如注，得舍利大如菽，光耀人
X86n1600_p0266c18║目。勅號真覺，塔曰寂光。
X86n1600_p0266c19║乙亥至元元年。
X86n1600_p0266c20║禪師梵琦，自海鹽天甯遷杭州報國。
X86n1600_p0266c21║琦字楚石，嗣元叟端，出世海鹽福臻，遷天甯，復主
X86n1600_p0266c22║杭州報國。
X86n1600_p0266c23║丙子二年（正月，宿松縣地震山裂。南陽、鄧州五月至八月霖雨，湍河、白河水災。秦州山崩。
X86n1600_p0266c24║浙江自春至八月不雨，民大饑。）
X86n1600_p0267a01║禪師高峯支下處州，白雲空中　假寂。
X86n1600_p0267a02║假嗣高峯祖，棲白雲山，四方禪衲聞風來赴，屨滿
X86n1600_p0267a03║戶外。夏一日援筆書偈曰：地水火風先佛記，掘地
X86n1600_p0267a04║深埋第一義。既免檀那數片柴，又省人言無舍利。
X86n1600_p0267a05║書畢坐化。
X86n1600_p0267a06║丁丑三年（六月，京師大霖。　八月，京師地震。）
X86n1600_p0267a07║戊寅四年（四月，京師雨紅沙，晝晦。　六月，信州山震。邵武路大水。　十二月，太白屢經天。）
X86n1600_p0267a08║禪師法林，住靈隱。
X86n1600_p0267a09║林字竹泉，參元叟端於中竺，掌藏鑰，居淨慈蒙堂，
X86n1600_p0267a10║不出戶者九年。丞相脫歡請住浙之萬壽，遷中竺，
X86n1600_p0267a11║復遷靈隱，宗風大振，帝錫金襴法衣。時元叟在徑
X86n1600_p0267a12║山，同時唱道，五山傳為盛事。
X86n1600_p0267a13║己卯五年（六月，汀州大水。　七月，常州宜興山水溢，高一丈。自七月至九月，太白屢經天。）
X86n1600_p0267a14║禪師曇噩，開山瑞龍。
X86n1600_p0267a15║噩嗣徑山端初，出世慶元保聖，遷國清。己卯，瑞龍
X86n1600_p0267a16║更禪剎，請噩開山。每戒諸徒，日研究空宗，當外形
X86n1600_p0267a17║骸，忘寢食，以消累劫宿習，然後心地明明耳。自是
X86n1600_p0267a18║日唯一食，終夜凝坐，有重修歷代高僧傳行世。
X86n1600_p0267a19║庚辰六年
X86n1600_p0267a20║辛巳至正元年。
X86n1600_p0267a21║禪師藏叟下徑山慧文正辯元叟行端寂。
X86n1600_p0267a22║壬午二年（四月，冀寧地震裂，聲如雷。惠州羅浮山崩。）
X86n1600_p0267a23║禪師惟則，住吳閶菩提正宗寺。
X86n1600_p0267a24║中峯本祖寂後，諸名山屢請惟則主席，則堅却不
X86n1600_p0267b01║赴，隱居華亭城北，距城二里許。至元辛巳，客吳門
X86n1600_p0267b02║幻住。至正壬午，門人相與築室於姑蘇城中師子
X86n1600_p0267b03║林，號菩提正宗寺，奉則居焉。
X86n1600_p0267b04║禪師了堂一，住台州紫籜。
X86n1600_p0267b05║一薦福道嗣，住紫籜，次遷天童。上堂曰：長嘴鳥芳
X86n1600_p0267b06║樹不棲，摩斯迦滄溟不入。龍泉與鈯斧同鐵，利鈍
X86n1600_p0267b07║懸殊；良驥與駑駘同途，遲速有異。以拂子畫一畫，
X86n1600_p0267b08║曰：花須連夜發，莫待曉風吹。
X86n1600_p0267b09║禪師智及，住昌國隆教。
X86n1600_p0267b10║及，字以中，吳縣人，俗姓顧。初生時，靈夢發祥，祝髮
X86n1600_p0267b11║受具。往聽賢首法界，觀未終章，筦爾而笑曰：一真
X86n1600_p0267b12║法界，圓同太虗。但涉言辭，即成賸法。縱獲天雨寶
X86n1600_p0267b13║華，於我奚益哉？遂走建業，見大訢。訢以文章道德
X86n1600_p0267b14║傾動一世，見及文彩彰露，交相延譽。有同袍訶曰：
X86n1600_p0267b15║子才俊爽若此，不思負荷正法，甘作詩騷奴僕乎？
X86n1600_p0267b16║無盡燈偈所謂黃葉飄飄者，不知作何見解？及舌
X86n1600_p0267b17║噤不能荅。即歸海雲，胸中如礙巨石，目不交睫者
X86n1600_p0267b18║踰月。忽見秋葉吹墜於庭，豁然有省。於是登雙徑，
X86n1600_p0267b19║謁元叟端，自列其所證甚悉。端勘辯之，及隨機參
X86n1600_p0267b20║會，不間一髮。未幾，命侍左右，俄遷藏室。及取教典，
X86n1600_p0267b21║益溫繹之，宗通說貫，若決江河。出世昌國，隆教
X86n1600_p0267b22║禪師輔良，住嘉興聖壽。
X86n1600_p0267b23║良字用貞，號介菴，范文正公十世孫。誕錘粹氣，聰
X86n1600_p0267b24║悟夙發，見佛書輒躍然朗誦，若所素習。有相士謂
X86n1600_p0267c01║父母曰：是兒清聳，恐非世間法可縛。若使學佛，必
X86n1600_p0267c02║能弘大宗乘。里多阿蘭若，良日與羣童遨遊其間，
X86n1600_p0267c03║徘徊愛慕，終日不忍去。父察其志與相者言合，乃
X86n1600_p0267c04║曰：昔范蜀公好與名僧交，甞勉圓悟勤參叩道要，
X86n1600_p0267c05║卒為天下禪宗。吾能惜爾而不使遂其志乎？遂俾
X86n1600_p0267c06║薙落受具，即慨然曰：學佛將以明心，心非師無以
X86n1600_p0267c07║示肯綮，終日牆面可乎？去習天台教，白雲杓誨之
X86n1600_p0267c08║曰：教乘固當學，若沉溺不返，如入海算沙，徒自困
X86n1600_p0267c09║耳。何不更衣以事禪乎？笑隱訢公見主龍翔，其道
X86n1600_p0267c10║大被東南，盍往依焉？良即往參訢，問答之際，棒喝
X86n1600_p0267c11║交馳，一剎那間，凡情頓喪。久之，遂契心法。出世嘉
X86n1600_p0267c12║興聖壽。
X86n1600_p0267c13║禪師松隱茂，住明州瑞雲。
X86n1600_p0267c14║茂字實菴，奉化鄭氏子。幼甞中夜趺坐，母惡之，推
X86n1600_p0267c15║其使仆，輒達旦不瞑。年十六，剃染受具。主僧使司
X86n1600_p0267c16║米鹽細務，茂歎曰：離家為求道耳，有羈絏於此，何
X86n1600_p0267c17║異狗苟蠅營者耶？乃潛行至江西，見南㵎泉，泉命
X86n1600_p0267c18║入室。一夕，聞巖泉泠泠，微有覺觸，遽往白泉。泉曰：
X86n1600_p0267c19║此間不足發子大機大用，古林茂乃橫川嫡嗣子，
X86n1600_p0267c20║當往依之。茂即趨謁古林，林曰：爾來欲何為？茂曰：
X86n1600_p0267c21║生死事大，特來求出離耳。林曰：子明知四大五蘊
X86n1600_p0267c22║是生死本，何緣入此革囊耶？茂擬對，林以杖擊之，
X86n1600_p0267c23║茂遂悟。自是機辯峻絕，出世明州瑞雲。
X86n1600_p0267c24║癸未三年
X86n1600_p0268a01║祖招嵩山，蔚復分座。
X86n1600_p0268a02║蔚居嵩山凡九載，雲水頌德。祖三為手書，殷重招
X86n1600_p0268a03║之，復居第一座，尋返嵩山。
X86n1600_p0268a04║禪師徑山下雪竇石室祖瑛寂。
X86n1600_p0268a05║瑛嗣徑山熈，住雪竇天童。晚得痿痺疾，造一龕曰
X86n1600_p0268a06║木裰，日坐其中，不涉世事。是年三月，見一衰衣婦
X86n1600_p0268a07║人叩頭請瑛，應身為國王。瑛曰：我不願生天王家。
X86n1600_p0268a08║逾十七日，趺坐而化。臨終偈曰：五十三年，弄巧成
X86n1600_p0268a09║拙。踏破虗空赤脚行，萬象森羅笑不輟。
X86n1600_p0268a10║甲申四年（明太祖是年托身皇覺寺）
X86n1600_p0268a11║禪師徑山下金陵龍翔廣智大訢寂。
X86n1600_p0268a12║訢嗣徑山熈，住龍翔驛。召赴闕，見上奎章閣，賜坐，
X86n1600_p0268a13║諮問法要。及順帝御極，待遇益隆。後以老病求退，
X86n1600_p0268a14║優詔不許，勅外臺護視，使安居終老。五月，示微疾，
X86n1600_p0268a15║作手書別交遊，囑其徒以兩朝所賜金幣作萬佛
X86n1600_p0268a16║閣，上報國恩。二十二日，書偈，趺坐而寂。黃文憲溍
X86n1600_p0268a17║撰塔銘，虞文靖集著行道紀，有四會語錄、蒲室集
X86n1600_p0268a18║行世。
X86n1600_p0268a19║乙酉五年丙戌六年
X86n1600_p0268a20║丁亥七年
X86n1600_p0268a21║禪師天甯下妙果，竺源水盛寂。
X86n1600_p0268a22║盛謁無能，教於無為州之天甯，盡脫玄妙知解。隱
X86n1600_p0268a23║居南巢，遷杭之西湖妙果。槌拂之下，懸崖壁立，務
X86n1600_p0268a24║期實證實悟。示眾曰：凡學道人，當洞明諸佛心宗，
X86n1600_p0268b01║行解相應。歲久月深，具大無畏，如透水月華，萬浪
X86n1600_p0268b02║千波，觸之不散，方始不被生死陰魔所惑。
X86n1600_p0268b03║祖復答居士宋濂書。
X86n1600_p0268b04║濂每致書論道，祖復答書曰：士林中來者，無不盛
X86n1600_p0268b05║談。左右乃間氣所生，文章學問，絕出為浙東羣儒
X86n1600_p0268b06║之冠。且猶深於內典，欣羨無已。承敘自幼讀佛書，
X86n1600_p0268b07║領其要旨，出入有無空假中中。至於中且不有，有
X86n1600_p0268b08║無何在？三復斯言。此今之士夫執有執無，離邊離
X86n1600_p0268b09║中，分彼此儒釋之異。如左右儒釋一貫者，能有幾
X86n1600_p0268b10║人？人言為不虗矣。張無盡云：余因學佛，然後知儒。
X86n1600_p0268b11║古德云：居無為界中，而不斷滅有為之法；居有為
X86n1600_p0268b12║界中，而不分別無為之相。暗合道妙，不易不易。審
X86n1600_p0268b13║如是，則有為底便是無為底。左右已百了千常，何
X86n1600_p0268b14║處更有身心之慮未祛，事物之來未息？又何處更
X86n1600_p0268b15║有真實工夫可做，而後出離有為，了生死大事耶？
X86n1600_p0268b16║左右與山野交二十年，會或劇談，別或寄語，未有
X86n1600_p0268b17║如此書之至誠也。人天之際唯誠，朋友之道亦誠
X86n1600_p0268b18║而已。只如左右未動念，未操觚拂紙，未陳一言，及
X86n1600_p0268b19║寫在紙上了，是有為？是無為？是生？是死？是生死法？
X86n1600_p0268b20║是出生死法？這些子直是誵訛。故孔子謂子路曰：
X86n1600_p0268b21║未知生，焉知死？孔子底說話，莫道子路不知落處，
X86n1600_p0268b22║盡大地人都不知落處。豈不見黃山谷訪死心，死
X86n1600_p0268b23║心云：聞公會禪，諸方皆印可，是否？答云：不敢。死心
X86n1600_p0268b24║云：我有一問問公，公試答看。彼此燒作一堆灰，在
X86n1600_p0268c01║甚處相見？山谷茫然。後參晦堂，示吾無隱乎爾一
X86n1600_p0268c02║言：聞桂花香，打破漆桶，鼻孔撩天。大丈夫欲成辦
X86n1600_p0268c03║箇事，自有箇般時節。山谷雖是一塊精金，須入死
X86n1600_p0268c04║心、晦堂作家爐鞴，惡辣鉗鎚始得。這一隊漢，若到
X86n1600_p0268c05║無明門下，更須一一勘過。何也？不是弄潮人，休入
X86n1600_p0268c06║洪波裏。山野如是杜撰，左右以為如何？
X86n1600_p0268c07║報國梵琦，錫號佛日普照慧辯禪師。
X86n1600_p0268c08║戊子八年
X86n1600_p0268c09║己丑九年
X86n1600_p0268c10║嵩山蔚入吳。
X86n1600_p0268c11║先是，祖謂蔚曰：汝緣在吳，可往化導，大振吾宗。蔚
X86n1600_p0268c12║遂入吳，凡三築精藍，方之鄧尉。
X86n1600_p0268c13║庚寅十年
X86n1600_p0268c14║辛卯十一年
X86n1600_p0268c15║佛滅後二千三百年。
X86n1600_p0268c16║曹洞第二十三世香嚴祖示寂。
X86n1600_p0268c17║曹洞第二十四世祖
X86n1600_p0268c18║諱子嚴，氏里失載。嗣香嚴。
X86n1600_p0268c19║壬辰十二年
X86n1600_p0268c20║曹洞第二十四世，南陽萬安松庭，祖嗣宗統（三十年）。
X86n1600_p0268c21║祖韜光，晦迹。
X86n1600_p0268c22║祖躬耕南陽，甞作力田偈云：晝拈塊石驅山鳥，曉
X86n1600_p0268c23║坐巢菴逐野豚。腸斷秋風頻擊柝，目窺夜月更消
X86n1600_p0268c24║魂。時比之鏡清風穴。
X86n1600_p0269a01║祖付首座嵩山蔚衣法。
X86n1600_p0269a02║三月十四日，祖令源藏主賷法衣頂相付首座時
X86n1600_p0269a03║蔚曰：老僧袈裟一頂，付與嵩山蔚長老，表叢林之
X86n1600_p0269a04║道念。
X86n1600_p0269a05║癸巳十三年
X86n1600_p0269a06║甲午十四年
X86n1600_p0269a07║禪師高峯首座，無象易寂。
X86n1600_p0269a08║易字無象，將門之子。應襲父封爵，棄去出世，危坐
X86n1600_p0269a09║禪定，屹如枯株。上天目，謁高峯祖，機語契合，俾為
X86n1600_p0269a10║首座。至正初，至明州海會，端居一室，棧絕諸緣。年
X86n1600_p0269a11║九十九，正月禮佛，告眾趺坐，泊然而逝。闍維，舍利
X86n1600_p0269a12║無算。
X86n1600_p0269a13║師子林惟則，錫號佛心普濟文慧大辯禪師，兼賜金
X86n1600_p0269a14║襴法衣。
X86n1600_p0269a15║則不住山，居恒隨機開導，行省平章咸稽顙執弟
X86n1600_p0269a16║子禮。屢起江浙諸名山，堅却不赴。遁跡吳湘間，緇
X86n1600_p0269a17║素就吳中搆地結屋，名師子林。寂後，塔於水西源。
X86n1600_p0269a18║乙未十五年（六月，明太祖起兵太平路。）
X86n1600_p0269a19║禪師徑山下靈隱竹泉法林寂。
X86n1600_p0269a20║林嗣徑山端。二月二日，集眾敘平生行脚本末，且
X86n1600_p0269a21║誡之曰：佛法下衰，無甚於今，宜各努力。索筆書偈
X86n1600_p0269a22║曰：七十二年，虗空釘橛。末後一句，不說不說。遂化。
X86n1600_p0269a23║葬全身於松源塔西。其時塔前古桂，當春吐華，清
X86n1600_p0269a24║香滿路，見者歎異。
X86n1600_p0269b01║丙申十六年
X86n1600_p0269b02║台宗法師杭州普福弘濟寂。
X86n1600_p0269b03║濟字同舟，號天岸，餘姚姚氏子。從舜田滿出家。丱
X86n1600_p0269b04║時駿發絕倫，持律不違繩尺。依半山全習台教，悉
X86n1600_p0269b05║通其旨。一日，定中覩四明尊者，付以犀角如意，自
X86n1600_p0269b06║是談辯無滯。泰定元年，出世萬壽。明年，鹽官海岸
X86n1600_p0269b07║毀，居民朝夕惴惴，恐為魚鱉之宅。丞相脫驩甚憂
X86n1600_p0269b08║之，乃禱觀音大士於上天竺，令濟即海岸建水陸
X86n1600_p0269b09║大會。濟人慈心三昧，取海沙誦大悲呪，率眾遍撒
X86n1600_p0269b10║其處。凡足跡所及，岸皆復固。遷集慶萬壽，有旨主
X86n1600_p0269b11║杭之普福。濟以年高八十，堅臥不起，門弟子強之
X86n1600_p0269b12║受詔。未幾，退歸舊隱。三月十日，書偈而逝。濟凡講
X86n1600_p0269b13║法華一百十會，天雨寶華者再三。
X86n1600_p0269b14║丁酉十七年
X86n1600_p0269b15║禪師清欲，住吳靈巖。
X86n1600_p0269b16║欲字了菴，嗣古林茂，住靈巖。上堂：石門𡾟嶮鐵關
X86n1600_p0269b17║牢，舉目分明百仞高。四十年中重到此，始終不隔
X86n1600_p0269b18║一絲毫。
X86n1600_p0269b19║臨濟第二十世聖壽圓鑑普濟祖示寂。
X86n1600_p0269b20║六月十四日，示微疾，沐浴更衣，集眾說偈曰：平生
X86n1600_p0269b21║饒舌，今日敗闕。一句轟天，正法眼滅。投筆而逝。弟
X86n1600_p0269b22║子用陶龕奉全身瘞於青松菴。
X86n1600_p0269b23║安隱忍曰：佛祖之道不言福德操行，要非無福德
X86n1600_p0269b24║操行者所能傳持，但恐偏墜而入道不精耳。自應
X86n1600_p0269c01║菴、華藏以後，臨濟之道日就浸溺，餘波末流無所
X86n1600_p0269c02║不有，欲求高峯之履踐、中峰千巖之福智以振起
X86n1600_p0269c03║末運，烏可多得哉？臨濟正法眼藏，至祖之世已若
X86n1600_p0269c04║太羹玄酒，備而不用久矣。厥後天奇祖翁只以一
X86n1600_p0269c05║誰字誨人，至於廣通輩遂明目張膽，數滹沱一法
X86n1600_p0269c06║為奇名異相，法運之變否亦甚矣。而天童之棒、三
X86n1600_p0269c07║峯之宗旨，恰恰乎激揚於是，豈徒然哉？
X86n1600_p0269c08║
X86n1600_p0269c09║宗統編年卷之二十七