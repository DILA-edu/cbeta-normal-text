X86n1600_p0269c10║
X86n1600_p0269c11║
X86n1600_p0269c12║
X86n1600_p0269c13║宗統編年卷之二十八
X86n1600_p0269c14║
X86n1600_p0269c15║臨濟第二十一世祖
X86n1600_p0269c16║諱時蔚，嗣聖壽祖。初住蘭溪嵩山，後開法萬峯。
X86n1600_p0269c17║戊戌至正十八年。
X86n1600_p0269c18║臨濟第二十一世，萬峯聖恩祖，嗣宗統（二十四年）。
X86n1600_p0269c19║祖開法萬峯。
X86n1600_p0269c20║祖卓錫蘇州鄧尉山，衲子奔集，遂成叢林。上堂，舒
X86n1600_p0269c21║兩手云：大開方便門，便從這裏入。復握雙拳云：閉
X86n1600_p0269c22║却牢關，說家裏話。且道不開不閉一句又作麼生
X86n1600_p0269c23║道？良久，斂僧伽黎，下座。解制，上堂曰：一葉落，天下
X86n1600_p0269c24║秋；一塵起，大地收。解開布袋口，衲僧得自繇。脚頭
X86n1600_p0270a01║脚底風雲起，撒土揚沙輥入流。逼塞虗空無影像，
X86n1600_p0270a02║啼鶯元在柳梢頭。畢竟作麼生取用？喝！
X86n1600_p0270a03║禪師德然，繼住聖壽。
X86n1600_p0270a04║然嗣聖壽。祖甞參石屋，珙書松隱二字授之，因以
X86n1600_p0270a05║為號。刺血書華嚴經，足不踰閫者三載，有天華滿
X86n1600_p0270a06║庭之異感，居民為建寶坊。洎祖遷化，眾請繼席。
X86n1600_p0270a07║禪師徑山下文敏宏覺古鼎祖銘寂。
X86n1600_p0270a08║銘，嗣元叟。端貌寒寢，因精修二十年，忽化為福德
X86n1600_p0270a09║之相。住徑山十二年，錫號慧性文敏宏覺普濟禪
X86n1600_p0270a10║師。將遷寂，遺書囑丞相外護。復書偈曰：生死純真，
X86n1600_p0270a11║太虗純滿。七十九年，搖藍繩斷。擲筆而逝。茶毗，舌
X86n1600_p0270a12║根數珠皆不壞，舍利無算。
X86n1600_p0270a13║禪師普仁，應明詔，住婺州智者寺。　發明（明朝詔宗師開法之
X86n1600_p0270a14║始，故特書。）
X86n1600_p0270a15║仁，智者義嗣。明太祖是年親帥六師至婺州，幸智
X86n1600_p0270a16║者寺，詔仁主之。後遷淨慈。
X86n1600_p0270a17║禪師古林下平江定慧大方火化。
X86n1600_p0270a18║方嗣古林茂，住平江。定慧不檢，細行跌宕自如。謝
X86n1600_p0270a19║院事，寓靈巖老宿華公房，與郡守周義卿善。周入
X86n1600_p0270a20║山訪之，方云：某此月十四日，即此山火化矣，其為
X86n1600_p0270a21║我證明。周戲諾之。乃措薪為棚，與眾僧訣，說偈陞
X86n1600_p0270a22║柴。棚火發，烈𦦨熾然，於火聚中祝香云云，度數珠
X86n1600_p0270a23║學。華云：聊當遺念，火𦦨到處，多得設利。周聞之，驚
X86n1600_p0270a24║歎不已。
X86n1600_p0270b01║己亥十九年（十一月。元大都有杜鵑。）
X86n1600_p0270b02║庚子二十年（正月丙辰，五色雲見。）
X86n1600_p0270b03║禪師崇裕，出世太平光孝，遷圓通。
X86n1600_p0270b04║裕笑隱。訢嗣三十載，脇不沾席。住太平日，圬人塓
X86n1600_p0270b05║壁，壁中隆然有物，函抉之，獲悉達多太子像，乃佛
X86n1600_p0270b06║牙所刻成。裕召工傅以黃金，金迸裂，舍利從中湧
X86n1600_p0270b07║出，雕小香殿奉之。尋遷九江圓通。
X86n1600_p0270b08║辛丑二十一年（十一月，黃河清，凡七日）。
X86n1600_p0270b09║禪師天童下雪竇，無印大證寂。
X86n1600_p0270b10║證參洞宗雲外岫於天童，典教藏機甚契，嗣其法。
X86n1600_p0270b11║至治間，詔天下善書者金書藏經，事竣，賜織金。屈
X86n1600_p0270b12║眴南還，丞相脫驩請住衢之南禪，繼領光孝，遷信
X86n1600_p0270b13║之祥符，移明之定水，升雪竇，九月寂。闍維，舍利明
X86n1600_p0270b14║瑩，牙齒數珠不壞。
X86n1600_p0270b15║壬寅二十二年癸卯二十三年（十月，山東赤氣千里。）
X86n1600_p0270b16║甲辰二十四年（明太祖建國號曰吳，稱吳元年）。
X86n1600_p0270b17║禪師慧曇，住蔣山。
X86n1600_p0270b18║曇，天台楊氏子，十六嗣笑隱訢。明太祖定鼎南京，
X86n1600_p0270b19║曇謁上，上一見歎曰：真福德僧也。命主蔣山。時大
X86n1600_p0270b20║內新成，詔曇引千二百眾披閱大藏。曇陞座說法，
X86n1600_p0270b21║上親帥羣臣幸臨瞻聽。曇法音洪暢，妙契皇情，山
X86n1600_p0270b22║內帑帛以施遠邇，學徒聞風奔赴，堂筵至無所容。
X86n1600_p0270b23║凡祖庭規矩，曇備行之，觀者唶唶曰：三代禮樂無
X86n1600_p0270b24║以加焉。
X86n1600_p0270c01║乙巳二十五年
X86n1600_p0270c02║禪師寶金賜衣號，詔住海印。
X86n1600_p0270c03║金，字璧峯，乾州永壽石氏。六歲出家，徧歷講席。後
X86n1600_p0270c04║精禪定，嗣縉雲真。入五臺山秘魔巖，建靈鷲菴。僧
X86n1600_p0270c05║俗趨風，常至萬指。召入內廷，值大雪，夜有紅光自
X86n1600_p0270c06║金室中直透霄漢。上驚歎，賜金襴伽黎。明年，禱雨
X86n1600_p0270c07║輒應，勅賜寂照圓明大禪師號，詔住海印寺。
X86n1600_p0270c08║丙午二十六年（二月，黃河北徙。）
X86n1600_p0270c09║丁未二十七年（正月，絳州天鼓鳴。）
X86n1600_p0270c10║禪師天童下天界，孚中懷信寂。
X86n1600_p0270c11║信嗣天童坦，至正間住天童御史臺，奉疏命主龍
X86n1600_p0270c12║翔。及明兵下金陵，僧徒竄散，信宴坐一室，高皇帝
X86n1600_p0270c13║親幸，嘉之，勅改龍翔為大天界寺。一日晨興，沐浴
X86n1600_p0270c14║更衣趺坐，謂左右曰：吾歸去矣。遂瞑目。侍僧撼之，
X86n1600_p0270c15║請說偈，信瞋目叱之，復哀請，遂握筆書曰：平生為
X86n1600_p0270c16║人列挈，七十八年漏洩。今朝撒手便行，萬里晴空
X86n1600_p0270c17║片雪。書畢復瞑。時帝統兵江陰，夢信謁見，問信來
X86n1600_p0270c18║何為，對曰：將西歸告別耳。帝還，聞信遷化與夢符，
X86n1600_p0270c19║異之，詔出內府帛幣助喪，且命卜藏龕之地於伏
X86n1600_p0270c20║牛。舉龕之日，帝親致奠，送出都門，茶毗，舍利如菽，
X86n1600_p0270c21║貯以寶瓶，光發瓶外。
X86n1600_p0270c22║戊申（至正五十八。大明洪武元）年（是歲元亡）
X86n1600_p0270c23║明（姓朱）
X86n1600_p0270c24║太祖高皇帝（諱。　　以壬辰起兵，歷十有七年，至戊申正月，文武羣臣百司眾庶
X86n1600_p0271a01║合辭勸進，尊為皇帝，以統一天下。即位於南郊，定有天下之號曰大明，建元洪武。）
X86n1600_p0271a02║太祖己酉洪武二年
X86n1600_p0271a03║禪師梵琦、曇噩等應詔主蔣山法會　發明（法會之建不書。
X86n1600_p0271a04║興朝方新，崇重法化，諸山禪宿，一時雲集，彬彬盛事，黼黻文明，故書之。）
X86n1600_p0271a05║元年秋，詔徵江南高僧十人，建普度大會於蔣山。
X86n1600_p0271a06║二年春，復建法會。海鹽天甯梵琦應詔至京，名居
X86n1600_p0271a07║第一，親承顧問，再召說法，賜伊蒲舘於文樓。瑞龍
X86n1600_p0271a08║曇噩既奏對，上憫其老，放還。清泰子楩、淨慈智順、
X86n1600_p0271a09║定水來復、靈隱元瀞、萬壽至仁、徑山福報、福林智
X86n1600_p0271a10║度等，俱應詔至京，上親臨勞問，請法具饌，同主蔣
X86n1600_p0271a11║山普度大法會。天界善世宗泐，奉勅撰獻佛樂章
X86n1600_p0271a12║進呈，御署曰善世、昭信、延慈、法喜、禪悅、徧應、妙濟、
X86n1600_p0271a13║善成，凡八曲，勅太常歌舞，以節奏之。
X86n1600_p0271a14║禪師天台雲峯祖燈寂（嗣法未〔祥〕）
X86n1600_p0271a15║燈住雲峯，苦行自給，影不出山者踰五十春秋，人
X86n1600_p0271a16║多化之。有以土田布施者，辭曰：先佛以乞食為事，
X86n1600_p0271a17║吾焉用此？忽示微疾，集眾說偈而逝。火化異香襲
X86n1600_p0271a18║人，舍利不可勝計。
X86n1600_p0271a19║禪師普明，下宜興龍池，弘教了悟，永甯寂。
X86n1600_p0271a20║甯，字一源，南通朱氏，嗣普明無用寬。寬囑曰：汝緣
X86n1600_p0271a21║在南，逢龍即住，遇池便居。甯受命南還。至治癸亥，
X86n1600_p0271a22║宜興龍池疏請甯以名符懸記，欣然赴之。先是，山
X86n1600_p0271a23║巔有池，其深叵測，龍出，每大水，居民苦之。甯授龍
X86n1600_p0271a24║三皈戒，遂不復出。居久，復至絕巘築室，壁立如削，
X86n1600_p0271b01║斷木為棧，棲板空中，足不越限者三年。帝師稔知
X86n1600_p0271b02║道行，降號宏教普濟禪師。尋召入京，宣命龍光殿，
X86n1600_p0271b03║陞座說法。上大悅，賜金襴法衣，加號佛心了悟。庚
X86n1600_p0271b04║子，出領善權。是年夏六月，示微疾，囑弟子裁紙製
X86n1600_p0271b05║內外衣，且曰：吾將逝矣。命移龕至絕巘，索筆書偈
X86n1600_p0271b06║曰：七十八年守拙，明明一場敗闕。泥牛海底翻身，
X86n1600_p0271b07║六月炎天飛雪。書畢，吉祥而逝。先一月，池水忽竭，
X86n1600_p0271b08║及甯順寂，噴湧異常。時黑白戀慕，至有然頂灼臂
X86n1600_p0271b09║以供養者。茶毗，五色光𦦨，齒牙舌輪珠皆不壞，設
X86n1600_p0271b10║利無算。門人分餘骨與不壞者，就龍池太平齊山
X86n1600_p0271b11║紫雲麻蕻五所，建塔藏焉。
X86n1600_p0271b12║台宗法師杭州集慶寺士璋寂。
X86n1600_p0271b13║璋，字原璞。生即伏犀貫頂，雙眸烱如點漆。喜讀佛
X86n1600_p0271b14║書，鄰寺僧請其父曰：此釋氏種也，盍乞師我？父怒
X86n1600_p0271b15║曰：吾兒如芬陀花，非若倫也。遂令入傳法寺薙染。
X86n1600_p0271b16║侍我菴無於上竺，力學無怠。時有天心瑩者，高亢
X86n1600_p0271b17║不服人，獨豓璋，相與切劘，時目雙璧。我菴無化去
X86n1600_p0271b18║東溟，日補其席，璋復承陶冶。至正十三年，住棲真，
X86n1600_p0271b19║往來南竺，才演福繼二老之門，更臻玄微。甞對眾
X86n1600_p0271b20║曰：佛法教藏，渺如烟海，固非獨善所能究盡。使吾
X86n1600_p0271b21║自畫而不進，其能免於孤陋之誚乎？元季兵亂，不
X86n1600_p0271b22║以世難易其業，牧眾演法無虗日。洪武初，詔江浙
X86n1600_p0271b23║名宿咸集天界，諸方雲集，莫知規繩。璋獨出方略，
X86n1600_p0271b24║具有條敘。時十萬眾共聚，法制井然。是年六月既
X86n1600_p0271c01║望，預知時至，安然坐蛻。璋器度瀟灑，論議慷慨，據
X86n1600_p0271c02║直道而不狥流俗。所住之剎，誓不薙蓄一人。
X86n1600_p0271c03║相宗法師紹興寶林大同寂。
X86n1600_p0271c04║同住蕭山淨土，遷景德及嘉禾東塔，改寶林。寶林
X86n1600_p0271c05║乃清涼國師肄業之地，同欲高臥不起，郡邑交疏
X86n1600_p0271c06║請至再，始投袂起。至則天下俊衲多從之，賜號佛
X86n1600_p0271c07║心、慈濟、宏辯并金襴僧伽黎、鍾山法會。同年八十，
X86n1600_p0271c08║預焉，召見，賜珍秘。同神宇超邁，修偉玉立，而吐辭
X86n1600_p0271c09║溫美，扶植宗乘，解紛排難，無自他猜忌之嫌，持律
X86n1600_p0271c10║甚嚴，無一長物。然性至孝，遇父母忌日，必流涕不
X86n1600_p0271c11║已。十二月，登座說法，端坐而化。同初謁春谷於講
X86n1600_p0271c12║席，谷謂之曰：子之學精且博矣，恐滯心於麤執，但
X86n1600_p0271c13║益多聞，縛於知見，非見性之本，宜潛修而滌之。乃
X86n1600_p0271c14║見晦機熈於其揮麈之間，夙習見聞一時蕩絕，惟
X86n1600_p0271c15║存孤明，耿耿自照。復參中峯祖，祖贊勉之，還付春
X86n1600_p0271c16║谷，谷命分座。
X86n1600_p0271c17║祥符蔭曰：說不通宗，難免滯於名言之病。維璋與
X86n1600_p0271c18║同皆不自滿，假得承師友磨切之力，而學以有成。
X86n1600_p0271c19║所以二公之道，較之口耳相資者異矣。
X86n1600_p0271c20║庚戌二年
X86n1600_p0271c21║克新奉詔招諭吐番　發明（沙門出世，預人國家事，不可以為訓，故新削書
X86n1600_p0271c22║禪師。）
X86n1600_p0271c23║新字仲銘，號雪廬。博通內外典，遊歷名山水，交一
X86n1600_p0271c24║時名流如楊廉夫、顧仲瑛、丁仲容、程文、張翥輩，自
X86n1600_p0272a01║稱江左外史。上詔往西域招論吐番，不得辭，乃行。
X86n1600_p0272a02║梵琦、宗泐等召對奉天門。
X86n1600_p0272a03║秋七月朔，上於奉天門召梵琦、宗泐、萬金、妙聲等
X86n1600_p0272a04║入見，賜坐，焚香供茶。午就賜齋，問以宗門大意。琦、
X86n1600_p0272a05║泐等首以靈山付囑，繼以迦葉傳化為對，次及鬼
X86n1600_p0272a06║神之事。琦等援經據論以對，上感悅。
X86n1600_p0272a07║禪師華頂下處州，福林白雲智度寂。
X86n1600_p0272a08║度嗣華頂覩，住福林。己酉，應詔建法會。還至杭，居
X86n1600_p0272a09║虎跑。秋，趨華頂。明年春，示微疾，仍回福林。沐浴更
X86n1600_p0272a10║衣，索筆書偈曰：無世可辭，有眾可別。太虗空中，何
X86n1600_p0272a11║必釘橛。擲筆而逝。闍維，舍利五色、牙齒數珠皆不
X86n1600_p0272a12║壞。
X86n1600_p0272a13║辛亥四年
X86n1600_p0272a14║禪師徑山下天甯寺梵琦，寂於金陵天界寺。
X86n1600_p0272a15║琦應詔至京，館於天界寺。七月二十一日，趣左右
X86n1600_p0272a16║具浴更衣，索筆書偈曰：真性圓明，本無生滅。木馬
X86n1600_p0272a17║夜鳴，西方日出。書畢，謂夢堂曰：我去矣。堂曰：何處
X86n1600_p0272a18║去？琦曰：西方去。堂曰：西方有佛，東方無佛耶？琦乃
X86n1600_p0272a19║震聲一喝而逝。上聞，嗟悼久之。時禁火葬，以琦故，
X86n1600_p0272a20║特從闍維例。火餘，齒舌數珠不壞，舍利五色，紛綴
X86n1600_p0272a21║遺骼。弟子文晟奉及諸不壞者，歸琦所築西齋，建
X86n1600_p0272a22║塔，文憲宋濂為之銘。
X86n1600_p0272a23║虞山錢謙益曰：即學行高一世，宗說兼通，禪寂之
X86n1600_p0272a24║外，專志淨業。作西齋淨土詩數百首，皆於念佛三
X86n1600_p0272b01║昧心中流出，使人讀之，忱然如遊珠網瓊林，金沙
X86n1600_p0272b02║玉沼間也。
X86n1600_p0272b03║詔三宗名德，復建大法會於鍾山。
X86n1600_p0272b04║詔集三宗名僧千人及徒從二千人，建普度大法
X86n1600_p0272b05║會於鍾山，住天界萬金，總持其事。冬十二月，上御
X86n1600_p0272b06║奉天殿，集公侯百官，宣踰建會之因，禁天下屠宰。
X86n1600_p0272b07║上先齋戒一月。
X86n1600_p0272b08║壬子五年
X86n1600_p0272b09║鍾山啟大法會。
X86n1600_p0272b10║正月十五日三鼓時，上御奉天殿，集公侯百官，奉
X86n1600_p0272b11║上佛表，命禮部尚書齋赴鍾山，啟建法會焚之。五
X86n1600_p0272b12║鼓，上服衮冕，乘輅輦，赴法會。至日夕迎佛，上率公
X86n1600_p0272b13║侯百官臨法筵供佛，行大禮，樂用善世等曲。天雨，
X86n1600_p0272b14║娑羅子禪僧同菴𢑱簡賦鍾山法會詩八首紀事。
X86n1600_p0272b15║禪師縉雲下五臺，璧峯寶金寂。
X86n1600_p0272b16║禪師聖壽支下婺州清隱德馨寂。
X86n1600_p0272b17║癸丑六年
X86n1600_p0272b18║復召名德高僧。
X86n1600_p0272b19║詔有道浮圖十人集大天界寺徑山，智及居首，以
X86n1600_p0272b20║病不及召對。
X86n1600_p0272b21║禪師天寶下，淨慈智順，寂於天界寺。
X86n1600_p0272b22║順嗣天寶樞，初應詔建會，陞座說法，上幸臨慰勞
X86n1600_p0272b23║備至。南還主淨慈，是年復召入京，俄示微疾，沐浴
X86n1600_p0272b24║說偈坐逝。
X86n1600_p0272c01║禪師徑山下象山瑞龍文懿夢堂曇噩寂。
X86n1600_p0272c02║噩主浙東三名剎，錫號佛真文懿禪師。夏一日，忽
X86n1600_p0272c03║戒浴易衣，出器物分遺交友，集眾說偈曰：吾有一
X86n1600_p0272c04║物，無背無面。要得分明，涅槃後看。言畢，危坐而逝。
X86n1600_p0272c05║烏斯道少從噩授文法，遂以名家。宋景濂序斯道
X86n1600_p0272c06║之文，以為經噩公之指授，得其心印云。
X86n1600_p0272c07║禪師徑山下天界，西白萬金寂。
X86n1600_p0272c08║金，吳郡姚氏子。初習台教，更衣謁古鼎銘於雙徑，
X86n1600_p0272c09║分座後堂，嗣其法。至正丁酉，出世蘇之瑞光，效編
X86n1600_p0272c10║蒲尊宿作孤雲菴於城東以養老。洪武改元，起住
X86n1600_p0272c11║持大天界寺。萬機暇時，召入禁庭，奏對稱旨。四年
X86n1600_p0272c12║春，詔集三宗名僧十人及其徒二千，建法會於鍾
X86n1600_p0272c13║山，命總持齋事，承旨創建規式。金以母耄，舉全室
X86n1600_p0272c14║泐自代，復還菴居。五年冬，復建會。大駕臨幸，詔金
X86n1600_p0272c15║闡揚第一義諦。是年十二月一日示疾，委順而化。
X86n1600_p0272c16║甲寅七年
X86n1600_p0272c17║禪師台州瑞巖，恕中無慍。赴闕，以老病辭日本請。
X86n1600_p0272c18║慍，臨海陳氏子。參竺元道豁悟，拈香嗣之。初住象
X86n1600_p0272c19║山、靈巖，遷黃巖、瑞巖。一日，謝事入松巖，萬山之巔，
X86n1600_p0272c20║人跡罕至，嶄然獨處。眾泣哀請，堅拒不出。是年夏，
X86n1600_p0272c21║日本國遣使入貢，嚮慍道風，奏請往化其國，以水
X86n1600_p0272c22║晶數珠、峨山石硯為贄。上召至闕，慍以老病辭。上
X86n1600_p0272c23║憫而不遣，留處天界全室，泐延致丈室。時宋景濂
X86n1600_p0272c24║方在翰林，詣慍劇談道妙。是年冬，奉詔東還，住鄞
X86n1600_p0273a01║之翠山，四方叩謁者無虗日。金齒大理僧至京，特
X86n1600_p0273a02║入翠山，五十餘人拜牀下，各求偈語而去。
X86n1600_p0273a03║智者寺普仁移淨慈。
X86n1600_p0273a04║乙卯八年
X86n1600_p0273a05║禪師智及，賜還穹窿，海雲　發明。（興朝崇法，不應召，無以見國王之信
X86n1600_p0273a06║向；不引退，無以明山林之素志。及與噩，皆以病不及召對，得賜還山。其于出處之道，兩全之矣。）
X86n1600_p0273a07║禪師龍翔下竹菴懷渭寂。
X86n1600_p0273a08║渭，南昌魏氏子，嗣廣智訴。訴住龍翔，渭居座下，得
X86n1600_p0273a09║從名縉紳張起巖、張翥、危素輩遊，歷主兩浙名剎。
X86n1600_p0273a10║洪武初，一奉詔至鍾山，退居錢塘之梁渚，是年寂。
X86n1600_p0273a11║丙辰九年
X86n1600_p0273a12║萬峯道場成。
X86n1600_p0273a13║萬峯山水相拱，祖創建道場三十餘年，道風遍布，
X86n1600_p0273a14║龍象駢集座下。
X86n1600_p0273a15║禪師聖壽支下金華花山明叟昌寂。
X86n1600_p0273a16║昌，本郡浦江人。縛茅於里之華山，往謁千巖祖，示
X86n1600_p0273a17║以入道旨要。旋歸，晝夜孳孳不怠。十月三日，忽辭
X86n1600_p0273a18║眾說偈曰：生本無生，滅亦無滅。撒手便行，虗空片
X86n1600_p0273a19║月。語畢，端坐而逝。
X86n1600_p0273a20║丁巳十年
X86n1600_p0273a21║祖付寶藏持法。
X86n1600_p0273a22║持參祖於萬峯，悟旨付法。偈曰：大愚肋下痛還拳，
X86n1600_p0273a23║三要三玄絕正徧。臨濟窟中獅子子，燈燈續𦦨古
X86n1600_p0273a24║今傳。
X86n1600_p0273b01║宗泐奉詔同法師如玘箋釋心經、金剛、楞伽三經，御
X86n1600_p0273b02║製序文，頒行天下。
X86n1600_p0273b03║戊午十一年
X86n1600_p0273b04║禪師宗泐奉詔往西域求法。
X86n1600_p0273b05║朝廷以佛經有遺佚，詔天界寺宗泐禪師領徒三
X86n1600_p0273b06║十餘人往西域求之。
X86n1600_p0273b07║禪師徑山下愚菴，以中智及寂。
X86n1600_p0273b08║己未十二年
X86n1600_p0273b09║台宗法師上竺東溟慧日寂
X86n1600_p0273b10║日住天竺，前後二十五年。洪武改元，詔見。日年最
X86n1600_p0273b11║高，白眉朱顏，其班前列。上親問以升濟沉溟之道，
X86n1600_p0273b12║日備述其故。上悅，顧眾謂曰：邇來學佛者，惟飽食
X86n1600_p0273b13║優游，沉貍歲月而已。如金剛、楞伽諸經，皆攝心之
X86n1600_p0273b14║要典，何不研窮其儀。苟有不通，質諸白眉法師可
X86n1600_p0273b15║也。數召見，字而不名。及建鍾山法會，請日說毗尼
X86n1600_p0273b16║淨戒，辭歸上竺。日修西方安養之學。秋七月朔，日
X86n1600_p0273b17║夢青蓮華生方池中，華色敷腴，清芬襲人。既寤，召
X86n1600_p0273b18║弟子曰：此生淨土之祥也，吾去人間世殆不遠乎。
X86n1600_p0273b19║至四日，趺坐書頌，合爪而寂，藏全身於山之西峰。
X86n1600_p0273b20║日軀斡修偉，眉長一寸餘，其白勝雪，目睛閃閃，射
X86n1600_p0273b21║人道德，餘光所照，不問髦倪。見日經行，輒曰：我白
X86n1600_p0273b22║眉和尚來也。爭持香華以為供養。居嘗顏面嚴冷，
X86n1600_p0273b23║片言不妄發，雖對王公大臣，未甞出一軟媚語。至
X86n1600_p0273b24║於誘掖後進，色溫如春陽。
X86n1600_p0273c01║彝簡住大天界。
X86n1600_p0273c02║庚申十三年
X86n1600_p0273c03║辛酉十四年
X86n1600_p0273c04║臨濟第二十一世慈光寂照圓明利濟萬峰祖示寂。
X86n1600_p0273c05║祖隨機開導，不假雕琢，而道風遍布。嗣法門人有
X86n1600_p0273c06║寶藏持、雪山熈、仰山學、日照慧、寶峯真、虎邱圓、海
X86n1600_p0273c07║舟慈、天界華，及果林首座等十餘人，皆以偈印之。
X86n1600_p0273c08║正月上元日，告眾曰：老僧時節至矣。至二十九日
X86n1600_p0273c09║乙卯午時，囑門人曰：如今已得者，須向山間林下
X86n1600_p0273c10║钁頭邊，接引一個半個，闡揚吾道，報佛恩德。不可
X86n1600_p0273c11║攀高接貴，輕慢下流，逐利追名，迷真惑道。末法將
X86n1600_p0273c12║沉，汝等切須仔細。乃結跏趺坐，說偈曰：七十九年，
X86n1600_p0273c13║一味杜田。懸崖撒手，杲日當天。語畢而逝，春秋七
X86n1600_p0273c14║十九，僧臘六十。停龕十三日，肢體溫如，形容儼若。
X86n1600_p0273c15║塔全身於寺西涅槃山，額曰永光。苕溪花城隱士
X86n1600_p0273c16║沈貫撰銘。
X86n1600_p0273c17║唵囕香雲外錄：明僧傳首萬峰祖，曰臨濟正宗。二
X86n1600_p0273c18║十傳至伏龍千巖長，名傾華域。而邊方諸國，莫不
X86n1600_p0273c19║蹙還咨禮。塵下衲徒，恒數千指。惟萬峯禪師一人，
X86n1600_p0273c20║最稱首貫。巖謂其純粹質樸，有古人氣象云。又曰：
X86n1600_p0273c21║我明二百六十年間，禪源一脉，繩繩相武，有足嘉
X86n1600_p0273c22║者。然根流既博，輯併誠艱。自宋景濂護法錄外，煥
X86n1600_p0273c23║乎耳目者，必為立傳。後有傳燈，不無小補。如萬峰
X86n1600_p0273c24║禪師，龍蛇之生大澤，麟鳳之見明時，因列藉首，不
X86n1600_p0274a01║獨以年壽稱也。
X86n1600_p0274a02║臨濟第二十二世祖
X86n1600_p0274a03║諱普持，字寶藏，嗣法萬峯。繼席為第二代。
X86n1600_p0274a04║壬戌十五年
X86n1600_p0274a05║臨濟第二十二世聖恩祖嗣宗統　發明（燈錄皆稱寶藏，寶藏
X86n1600_p0274a06║乃祖號。聖恩寺賜額于正統八年，今以別前萬峯，故稱聖恩。洞宗、松庭、無方諸祖，皆以號行者，文獻之闕
X86n1600_p0274a07║也。）
X86n1600_p0274a08║祖繼住萬峯。
X86n1600_p0274a09║禪師宗泐，還自西域。
X86n1600_p0274a10║三月，泐自西域還，求得莊嚴、寶王、文殊等經，授右
X86n1600_p0274a11║街善世。尋以事譴，往鳳陽槎峯建寺。
X86n1600_p0274a12║詔道衍等十人同十王之國　發明（衍等以世外而預人國家事，故
X86n1600_p0274a13║削書禪師。）
X86n1600_p0274a14║禪師徑山下蘇州，萬壽行中至仁寂。
X86n1600_p0274a15║仁，番陽吳氏子，嗣元叟端。蒲圻魏觀為蘇守，見萬
X86n1600_p0274a16║壽廢址，戚然有意興復。聞仁寓虎邱，致書幣，凡三
X86n1600_p0274a17║往返而後應。是年三月望示疾。十九日，同參如愚
X86n1600_p0274a18║仲訊侯曰：師行矣，盍賜一言為末後訓乎？仁曰：十
X86n1600_p0274a19║方薄伽梵，一路涅槃門。曰：與師締交五十秋矣，此
X86n1600_p0274a20║別直詣淨土相見。仁厲聲曰：盡大千界是個淨土，
X86n1600_p0274a21║何處不相見？良久，泊然而逝。
X86n1600_p0274a22║癸亥十六年
X86n1600_p0274a23║萬安祖付凝然改法。
X86n1600_p0274a24║改參萬安，嘗舉路逢死蛇莫打殺，問祖曰：這箇莫
X86n1600_p0274b01║是背觸不得的意麼？祖曰：笑破山僧口。改罔措。祖
X86n1600_p0274b02║曰：你在鬼窟裏討什麼碗？改愈不安。一日，值祖上
X86n1600_p0274b03║堂次，改通身汗下，釋然。祖乃付法。
X86n1600_p0274b04║曹洞第二十四世南陽萬安松庭祖示寂
X86n1600_p0274b05║祖洪武間開法萬安，王公以下皆師尊之。
X86n1600_p0274b06║曹洞第二十五世祖
X86n1600_p0274b07║諱　改，字凝然，嗣法松庭，出世少室。
X86n1600_p0274b08║甲子十七年
X86n1600_p0274b09║曹洞第二十五世少室，祖嗣宗統。
X86n1600_p0274b10║祖出世少室，上堂曰：莫向言中取則，直須句外明
X86n1600_p0274b11║宗。若能如是會，徹古徹今，自由自在。
X86n1600_p0274b12║祥符蔭曰：昔雲門雅不欲以言句流傳，禁學者記
X86n1600_p0274b13║錄其語，葢欲學者自悟忘言也。洞宗雪庭裕奉詔
X86n1600_p0274b14║說法，幾千萬言，時人欲為刻行，裕叱止之。數傳以
X86n1600_p0274b15║後，遂致語錄絕傳。又明初佛事雲興，化儀鼎盛，丹
X86n1600_p0274b16║詔宸書，馳騖天下，而一二傳持祖脉者，泠然格外，
X86n1600_p0274b17║獨振真宗。故聖恩、少室諸祖語錄失傳，然存大統
X86n1600_p0274b18║於一絲，迄今昭然，如十日並照，又何在非諸祖語
X86n1600_p0274b19║錄之所流布也耶？
X86n1600_p0274b20║乙丑十八年
X86n1600_p0274b21║台宗法師松江興聖寺原真寂。
X86n1600_p0274b22║真號用藏，傳天台教觀，戒行精潔，博極羣書，禪坐
X86n1600_p0274b23║達旦，隨緣演說，索浴書偈，告眾而逝。
X86n1600_p0274b24║丙寅十九年
X86n1600_p0274c01║禪師古拙俊，奉旨至繁昌，剃度千僧。
X86n1600_p0274c02║禪師薦嚴下台州，瑞巖空室無慍寂。
X86n1600_p0274c03║七月，示微疾，諄諄勉眾書偈，端坐而逝。遺命闍維
X86n1600_p0274c04║煅骨散水竹間。有二會語、山菴雜錄、淨土詩行世。
X86n1600_p0274c05║丁卯二十年戊辰二十一年己巳二十二年
X86n1600_p0274c06║庚午二十三年
X86n1600_p0274c07║禪師道成，奉詔考試天下僧徒。
X86n1600_p0274c08║成，字鷲峯，別號雪軒。洞上靈巖，秋江潔嗣。歷住普
X86n1600_p0274c09║照、智藏。奉旨考試天下僧徒，進試卷，奏對稱旨，賜
X86n1600_p0274c10║金襴袈裟，命住持天界。親灑翰墨送之，曰：不答來
X86n1600_p0274c11║辭許默然，西歸隻履舊單傳。鼓鐘朔望空王殿，示
X86n1600_p0274c12║座從前數歲年。俾懸之法堂。
X86n1600_p0274c13║辛未二十四年
X86n1600_p0274c14║壬申二十五年
X86n1600_p0274c15║禪師惟則上偈止籍僧　發明（籍僧，非制也。上因一時之見，而則能上偈
X86n1600_p0274c16║止之，可謂以道事君者矣。故書。）
X86n1600_p0274c17║八月二十九日晚朝，上命凡天下僧人，但清理冊
X86n1600_p0274c18║文，上有名籍者，不問度牒已給，皆要他俗家餘丁
X86n1600_p0274c19║一人充軍。則時在京，聞上命，進偈七章，其一曰：天
X86n1600_p0274c20║街密雨却煩囂，百稼臻成春氣饒。乞宥沙彌疎戒
X86n1600_p0274c21║檢，袈裟道在祝神堯。上覽偈罷，籍僧。
X86n1600_p0274c22║癸酉二十六年甲戌二十七年乙亥二十八年
X86n1600_p0274c23║丙子二十九年丁丑三十年戊寅三十一年
X86n1600_p0274c24║建文皇帝
X86n1600_p0275a01║建文己卯建文元年庚辰二年
X86n1600_p0275a02║辛巳三年壬午四年
X86n1600_p0275a03║成祖文皇帝
X86n1600_p0275a04║成祖癸未永樂元年
X86n1600_p0275a05║禪師道成，奉詔往諭日本。
X86n1600_p0275a06║上以日本在鯨波萬里外，俗尚佛乘，以成道行尊
X86n1600_p0275a07║碩，命捧璽書往諭之。陛辭，賜金鉢、錫杖、軍瓶等。成
X86n1600_p0275a08║迥涉洪濤，如踐平陸，宣布朝廷恩諭，闡揚佛祖宗
X86n1600_p0275a09║源，自國王而下，莫不俯伏臣化。
X86n1600_p0275a10║禪師天童下徑山，呆菴敬中普莊寂。
X86n1600_p0275a11║莊，仙居袁氏子，嗣天童了堂。一住撫州北禪雲居
X86n1600_p0275a12║徑山。洪武初，應詔說法稱旨。後銜命祀廬山，禮成，
X86n1600_p0275a13║是年十月二十三日寂於不動軒。
X86n1600_p0275a14║甲申二年
X86n1600_p0275a15║詔徵天下名僧纂修藏典　發明（佛法付囑國王，纂修藏典，誠為教世
X86n1600_p0275a16║先務，故特書之，嘉帝能尊法也。）
X86n1600_p0275a17║璧菴完、如珪瑾、指南車、曉菴啟等應詔纂修。
X86n1600_p0275a18║道成還自日本。
X86n1600_p0275a19║乙酉三年
X86n1600_p0275a20║禪師永慈，參太初原。
X86n1600_p0275a21║慈字海舟，蜀成都余氏子，原籍秣陵。齠齔見僧輒
X86n1600_p0275a22║喜，棄俗趨彭縣大隋山景德禪寺，投獨照月公剃
X86n1600_p0275a23║染。月寂，慈襄塔事畢，入西山。八載行脚，首依太初
X86n1600_p0275a24║原於羅陽三峯。一日問：父母未生前，那個是你本
X86n1600_p0275b01║來面目？慈從東過西，叉手而立。
X86n1600_p0275b02║丙戌四年
X86n1600_p0275b03║丁亥五年
X86n1600_p0275b04║禪師慧旵，參祖受法，至安溪掩關。
X86n1600_p0275b05║旵，字虗白，湖廣王氏子。父為丹陽稅課司，因家焉。
X86n1600_p0275b06║母黃氏，方娠，夢僧頂包入門。及產，有異質，警悟不
X86n1600_p0275b07║凡。夢坐稠人中，揮麈立論。醒以告母，母曰：此高僧
X86n1600_p0275b08║說法像也，他日令汝出家。年十四，禮邑之妙覺寺
X86n1600_p0275b09║湛然老宿求度。湛問曰：汝為何事？答曰：志願作佛。
X86n1600_p0275b10║湛奇之，為淨髮。聞松隱唱道雲間，往參叩，有契。至
X86n1600_p0275b11║一小菴，禪定六日，安祥而起，舉目觸松，豁然有省。
X86n1600_p0275b12║尋至聖恩，見果林榮，針芥相合。指見祖，具陳因由。
X86n1600_p0275b13║祖斥之曰：佛法如大海，轉入轉深，那許泊住？由是
X86n1600_p0275b14║親炙座下。一日，問曰：心不是佛，智不是道，汝云何
X86n1600_p0275b15║會？乃向前問訊，叉手而立。祖呵曰：汝在此許多時，
X86n1600_p0275b16║還作這個見解？因發憤，忘寢食。次日，驀徹源底，呈
X86n1600_p0275b17║偈曰：一拳打破太虗空，百億須彌不露踪。借問個
X86n1600_p0275b18║中誰是主，扶桑湧出一輪紅。祖仍未點首。久之，盡
X86n1600_p0275b19║得其道。乃嗣法別去，圓具昭慶，隱杭州安溪古道
X86n1600_p0275b20║山。
X86n1600_p0275b21║戊子六年
X86n1600_p0275b22║禪師烏石下溫州，瑞安太初啟原寂。
X86n1600_p0275b23║原日本源氏子，九齡出家。年十九，與宗猷等十八
X86n1600_p0275b24║人同誓請旨，行求大法。准賜繭紙、度牒、金襴袈裟
X86n1600_p0275c01║及鉢盂、錫杖等，檄於艆䑼。遊參上國，歷三年，抵福
X86n1600_p0275c02║州，歷參知識四十五員。後謁烏石愚，嗣其法。結茅
X86n1600_p0275c03║廬阜，復移石龍，出世廣度，遷羅陽三峰，再遷護龍。
X86n1600_p0275c04║一日，集眾說偈而逝。
X86n1600_p0275c05║臨濟第二十二世聖恩祖示寂。
X86n1600_p0275c06║臨濟第二十三世祖
X86n1600_p0275c07║諱慧旵，嗣聖恩。持祖法，隱杭州安溪，遂成叢林。
X86n1600_p0275c08║宣德間，賜額東明禪寺。
X86n1600_p0275c09║己丑七年
X86n1600_p0275c10║臨濟第二十三世，杭州東明祖，嗣宗統（三十一年）。
X86n1600_p0275c11║祖安溪掩關，天下趨風，素緇奔向，誨迪獎勵，未嘗
X86n1600_p0275c12║少倦。有疑而決者，析以片言，莫不泠然省解，學徒
X86n1600_p0275c13║恒集數百人。
X86n1600_p0275c14║纂修藏典成。
X86n1600_p0275c15║庚寅八年
X86n1600_p0275c16║禪師契斌，參少室祖嗣法。
X86n1600_p0275c17║斌字俱空，睹秦封槐樹，豁然省契。參改祖，祖嘗問
X86n1600_p0275c18║曰：趙州勘破婆子，婆子敗闕在甚麼處？答曰：一對
X86n1600_p0275c19║無孔鐵錘。曰：祇如趙州意作麼生？答曰：荊𣗥林中，
X86n1600_p0275c20║重加陷穽。曰：石頭道：書亦不通，信亦不達。是何意
X86n1600_p0275c21║旨？答曰：千里同風。曰：青原垂足又作麼生？答曰：禍
X86n1600_p0275c22║事！禍事！遂嗣法。
X86n1600_p0275c23║辛卯九年壬辰十年
X86n1600_p0275c24║癸巳十一年
X86n1600_p0276a01║曹洞第二十五世少室祖示寂
X86n1600_p0276a02║祖晚歸二祖菴，坐脫周王、蜀王、伊王，修竺法潛故
X86n1600_p0276a03║事，登山敬禮，一時歎所未有。
X86n1600_p0276a04║曹洞第二十六世祖
X86n1600_p0276a05║諱契斌，嗣少室，出世嵩山。
X86n1600_p0276a06║甲午十二年
X86n1600_p0276a07║曹洞第二十六世嵩山祖嗣宗統（三十年）
X86n1600_p0276a08║詔天下名德入京，較對三藏大典。
X86n1600_p0276a09║乙未十三年丙申十四年丁酉十五年
X86n1600_p0276a10║戊戌十六年
X86n1600_p0276a11║禪師徑山文琇增集。續傳燈錄。
X86n1600_p0276a12║琇，字南石，嗣虎邱中，住吳靈巖，遷徑山。大鑑十八
X86n1600_p0276a13║世至二十世宗傳卓佚者，增集續入成書，曰增集
X86n1600_p0276a14║續傳燈。　（皇清庚子宗伯錢謙益出二書與虎邱儲，一增集續傳燈，一山菴雜錄，儲刻行之。）
X86n1600_p0276a15║己亥十七年庚子十八年辛丑十九年
X86n1600_p0276a16║壬寅二十年癸卯二十一年甲辰二十二年
X86n1600_p0276a17║仁宗昭皇帝
X86n1600_p0276a18║仁宗乙巳洪熈元年
X86n1600_p0276a19║宣宗章皇帝
X86n1600_p0276a20║宣宗丙午宣德元年丁未二年
X86n1600_p0276a21║戊申三年
X86n1600_p0276a22║禪師道成，乞歸天界之西菴。
X86n1600_p0276a23║先是，仁宗在青宮，有忌成者搆詞間之；及登極，謫
X86n1600_p0276a24║海南。宣宗嗣位，召還；入見，慰勞甚至。是年春，乞歸
X86n1600_p0276b01║南都天界寺之西菴以終老；上從之，詔金、幣命中
X86n1600_p0276b02║官姚忠驛舟護送。
X86n1600_p0276b03║己酉四年
X86n1600_p0276b04║禪師佛妙寂。
X86n1600_p0276b05║庚戌五年（十二月二十夜，含譽星見。）
X86n1600_p0276b06║辛亥六年
X86n1600_p0276b07║禪師靈巖下天界西菴道成寂。
X86n1600_p0276b08║成經事，四朝四會說法。臘八日，寂。上諭祭，賜塔所
X86n1600_p0276b09║曰鷲峯禪寺。
X86n1600_p0276b10║壬子七年
X86n1600_p0276b11║禪師竺曇下淨慈佛鑑簡菴希古師頥寂。
X86n1600_p0276b12║頥嘉禾李氏子，嗣時菴敷。永樂中徵修大典，頥應
X86n1600_p0276b13║詔事竣，勅主淨慈。是年月日，忽語眾曰：吾行矣。命
X86n1600_p0276b14║浴更衣，書偈曰：須彌一拳，大海一口。海竭山崩，烏
X86n1600_p0276b15║飛兔走。危坐而寂。
X86n1600_p0276b16║癸丑八年（八月戊午，景星見。）
X86n1600_p0276b17║禪師永慈，至金陵，首眾靈谷。
X86n1600_p0276b18║慈謁靈谷雪峯，請充首座。
X86n1600_p0276b19║甲寅九年
X86n1600_p0276b20║禪師永慈，自金陵靈谷至東明。
X86n1600_p0276b21║慈居靈谷第一座，制解造武林，遂至東明參祖。
X86n1600_p0276b22║乙卯十年
X86n1600_p0276b23║安溪古道山道場成，賜額東明禪寺。
X86n1600_p0276b24║祖因眾集無以容，乃拓基營繕，遂成大叢林，賜額
X86n1600_p0276c01║東明，俾度僧。（東明寺在餘不溪之西山中，建文帝遜位南遊，曾駐錫三年，今御像在焉。）
X86n1600_p0276c02║英宗睿皇帝
X86n1600_p0276c03║英宗丙辰正統元年
X86n1600_p0276c04║永慈，領悟受法。
X86n1600_p0276c05║慈居祖座下經二年，一日擬伸問，祖掌之，復擬開
X86n1600_p0276c06║口，祖復掌之，乃豁然開悟，展具珍重，三拜而出。祖
X86n1600_p0276c07║曰：居古道山三十載，今日只見得這僧。遂付正法。
X86n1600_p0276c08║丁巳二年戊午三年
X86n1600_p0276c09║己未四年
X86n1600_p0276c10║祖自東明遷湖南淨慈。
X86n1600_p0276c11║祖遷淨慈，罄供施，重建大雄殿。
X86n1600_p0276c12║庚申五年
X86n1600_p0276c13║辛酉六年
X86n1600_p0276c14║禪師普慈，自吳西洞庭來參，旬日大悟。
X86n1600_p0276c15║慈，亦字海舟，吳郡海虞錢氏子。世業儒，出家破山
X86n1600_p0276c16║寺。往參鄧尉山萬峰蔚祖，付以法偈。遂結廬太湖
X86n1600_p0276c17║西洞庭山，三十年不過湖。聞虗白旵祖在安溪東
X86n1600_p0276c18║明說法，親承萬峯。祖遂往叩，旬日大悟。（見宗伯錢謙益傳）
X86n1600_p0276c19║臨濟第二十三世東明祖示寂。
X86n1600_p0276c20║六月二十七日，祖命齋僧眾，眾知祖意，請留偈。祖
X86n1600_p0276c21║曰：一大藏教無人看著，爭得這幾句閒言語。至二
X86n1600_p0276c22║十九日，晨興言別，疊趺而逝。停龕七日，形容如故，
X86n1600_p0276c23║火煆獲設利如白珠者無數，葬於山之東塢而塔
X86n1600_p0276c24║焉。禮部尚書毗陵胡濙撰銘。
X86n1600_p0277a01║唵囕香雲外錄東明旵祖傳曰：祖住世七十，僧夏
X86n1600_p0277a02║五十五，弟子僅百人，傳戒請益者數萬餘，得契祖
X86n1600_p0277a03║意。乃海舟永慈，秣陵人。葢師平昔隨機設變，應病
X86n1600_p0277a04║發藥。若遇初根，則恬言輭色，使人醉心快意於春
X86n1600_p0277a05║風和煦中也。及勘宿學，務必推窮蘊奧，毫髮不容
X86n1600_p0277a06║虗假。苟有果於道者，則解衣推食而勉至之。雖屠
X86n1600_p0277a07║獵之屬，遇緣訓導，無不改惡遷善。惟其道力純固，
X86n1600_p0277a08║解行兼全，身肩宗旨，志在利生，故能致人信向歸
X86n1600_p0277a09║順之如是也。
X86n1600_p0277a10║禪師普慈繼席東明（拈香有受恩深處便為家，有乳方知是阿孃之語）。
X86n1600_p0277a11║祥符蔭曰：近因文獻互見，未之合考，遂有海舟慈
X86n1600_p0277a12║祖一二是非之疑。謹按宗伯錢謙益海舟慈禪師
X86n1600_p0277a13║傳，歷歷明白。宗伯以海虞人而傳海虞僧，初非傳
X86n1600_p0277a14║聞之訛。此足徵先參萬峯，後參東明，居東明而承
X86n1600_p0277a15║嗣其法者，乃海虞之普慈也。永慈祖原籍金陵，生
X86n1600_p0277a16║緣於蜀，行蹟昭然，詳於碑碣及雲外錄。嗣法東明
X86n1600_p0277a17║而住金陵東山翼善寺，與普慈兩人名號雖同，履
X86n1600_p0277a18║歷實相霄壞。即如近時海虞三峯，先住者為匡瀑
X86n1600_p0277a19║戒青，係豁堂嵒之嗣，於漢祖為第四世；後住者為
X86n1600_p0277a20║僧鑒曉青，係退翁儲和尚之嗣，於漢祖為第三世。
X86n1600_p0277a21║若更百年後而稱述之，均曰三峯青，安所別其為
X86n1600_p0277a22║前後彼此乎？又三峯前住為檗菴正志，後住為碩
X86n1600_p0277a23║揆原志，百年後同稱三峰志，不幾滋是非一二之
X86n1600_p0277a24║疑如海舟慈祖者乎？以是而推，天皇、天王之兩道
X86n1600_p0277b01║悟，亦猶是也，其可以任行刪削哉？
X86n1600_p0277b02║廬陵居士聶先樂讀。續指月錄凡例第十二條曰：
X86n1600_p0277b03║信史有闕疑之例，傳燈有並載之條。葢以續佛慧
X86n1600_p0277b04║命，重在師承，萬難以臆見刪削也。瞿錄並載兩天
X86n1600_p0277b05║皇悟，因符碑、邱碑各承宗派，遂為千秋疑案，紛端
X86n1600_p0277b06║久矣。茲錄有兩海舟慈而昭然不疑者，有說焉。兩
X86n1600_p0277b07║慈皆濟宗之人，有一家言可按也。一為金陵翼善
X86n1600_p0277b08║開法之海舟永慈，一為杭州東明繼席之海舟普
X86n1600_p0277b09║慈。其姓氏生里不同，其長幼年歲有別，其悟道機
X86n1600_p0277b10║緣可證，其付授時日甚殊。普慈則有天童悟為之
X86n1600_p0277b11║立傳，花城沈貫為之作拈頌序，見在也。永慈則有
X86n1600_p0277b12║南㵎問之續燈存稿，靈巖之南嶽單傳錄，見在也。
X86n1600_p0277b13║惟續燈萬峯嗣下，削去海舟慈之沈貫問答一則，
X86n1600_p0277b14║另詳註於二十八世普慈章之後。（編年繕稿於癸亥夏，續指月錄
X86n1600_p0277b15║見於丙辰夏。）
X86n1600_p0277b16║
X86n1600_p0277b17║宗統編年卷之二十八