X86n1600_p0303a01║
X86n1600_p0303a02║
X86n1600_p0303a03║
X86n1600_p0303a04║宗統編年卷之三十二
X86n1600_p0303a05║
X86n1600_p0303a06║諸方略紀（下）
X86n1600_p0303a07║大清（天下一統，都順天）。
X86n1600_p0303a08║世祖章皇帝（平定天下，在位一十八年）
X86n1600_p0303a09║甲申、順治元年
X86n1600_p0303a10║冬十月，能仁儲和尚開堂國清。儲入台，深入東掖
X86n1600_p0303a11║山，三年迹不出。天台邑宰文可紀請住國清景德
X86n1600_p0303a12║寺。眾懇開堂一期，全提向上，道大振。辭天台士民
X86n1600_p0303a13║錦帳曰：出家辭親，割愛於深山窮谷中，草衣木食，
X86n1600_p0303a14║是其分也。本不獲已，垂手入廛，草鞋邊已是七花
X86n1600_p0303a15║八裂，那堪應物見形，虗空中加點畫耶？前日機緣，
X86n1600_p0303a16║因風吹火，偶爾成文，初非本意。斯皆諸當道好生
X86n1600_p0303a17║之德，救民水火，豈山野區區之所能也？
X86n1600_p0303a18║乙酉二年
X86n1600_p0303a19║閏六月初四日金陵千華寂光三昧律師寂戒弟
X86n1600_p0303a20║子雲居晦山戒顯撰次。行實。
X86n1600_p0303a21║八月二十日，鎮江焦山宏椉問石和尚寂。
X86n1600_p0303a22║丙戌三年
X86n1600_p0303a23║雲門石雨方和尚住皐亭佛日。
X86n1600_p0303a24║五月初六日，雲居觀衡顓愚大師寂。衡號傘居，徧
X86n1600_p0303b01║參雲棲、紫栢、雪浪諸尊宿，結茅華頂。一夕，踏月經
X86n1600_p0303b02║行，忽然徹悟。入粵，參曹溪清大師，機緣甚愜，清書
X86n1600_p0303b03║偈囑之。殿元劉孝則、給諫熊青嶼請住雲居。明月
X86n1600_p0303b04║堂成，委印首座領眾說法，命舟南下金陵，開法紫
X86n1600_p0303b05║竹林，日與元白尊宿提唱綱宗，鉗錘來學。順治初
X86n1600_p0303b06║年，豫王欽風命宗伯王鐸迎請說法，以病固却，翛
X86n1600_p0303b07║然坐逝。傾城士女持香頂禮，酷暑越三晝夜，顏色
X86n1600_p0303b08║如生。
X86n1600_p0303b09║秋木陳忞和尚退天童，入五磊，請費隱容和尚補住。
X86n1600_p0303b10║九月十六日，無錫華藏宏證大樹和尚寂。證，無錫
X86n1600_p0303b11║朱氏子。髫年學佛，謁三峯藏和尚，力參六載，迥無
X86n1600_p0303b12║入處。一日，目前壁立，白光照耀，忽如胸脊迸裂，俯
X86n1600_p0303b13║見背後牀帷之物，叢林咸稱為破背比邱。後隨藏
X86n1600_p0303b14║往婁江慧壽，七晝夜目不交睫。忽憶世尊不說說，
X86n1600_p0303b15║迦葉不聞聞，頓爾開解。閱四載，獲付衣拂。繼住三
X86n1600_p0303b16║峯。上堂，喝一喝，曰：此一喝，用在機先立命中，電揮
X86n1600_p0303b17║雲路；用在當機劒刃上，雷送禹門；用在定盤星子
X86n1600_p0303b18║時，眇忽合度；用在紅爐烈𦦨處，大器鍛成。雖然，且
X86n1600_p0303b19║道者一喝畢竟從何而出？甞示眾曰：夫為宗師者，
X86n1600_p0303b20║須具佛祖爪牙、衲僧巴鼻，握杓柄於手中，出一頭
X86n1600_p0303b21║於天外。有時大機大用，讓主驗賓；有時踞地隱身，
X86n1600_p0303b22║自成不顧。乃至殺活縱奪、舒卷抑揚，互換各成，藏
X86n1600_p0303b23║頭露尾。若能全備如上眾體之妙，方可出世為人，
X86n1600_p0303b24║解粘去縛，以至辨魔異於言前、驗龍蛇於棒下，原
X86n1600_p0303c01║是伊尋常手脚、本分草料，又何有奇特哉？僧問：如
X86n1600_p0303c02║何是為人底句？證曰：綠玉遶峯千箇竹，蒼鱗滿壑
X86n1600_p0303c03║萬株松。歷住名剎，晚居華藏祖席寺。從密菴、伊菴
X86n1600_p0303c04║塗毒之後，宗暍不聞。至證法席鼎新，道風遐播，塔
X86n1600_p0303c05║全身於三峰。
X86n1600_p0303c06║冬，京口夾山本豫林皐和尚寂。豫晚號晦夫，崑山
X86n1600_p0303c07║陳氏子。十九脫白於姑蘇堯峯，誦金剛般若，應無
X86n1600_p0303c08║所住而生其心，有省。初參博山來，次謁天童悟，後
X86n1600_p0303c09║參罄山修付法，歷主武林寶巖、姑蘇堯峯、京口竹
X86n1600_p0303c10║林。雖日雜傭作，不間操匕箸，不倚重外護，舉足為
X86n1600_p0303c11║匡徒者法。上堂：若論此事，心不可求，智不可學，揑
X86n1600_p0303c12║斷百匝千重，於中下機一時颺却，突出孤危，方教
X86n1600_p0303c13║峻峭都盧。収拾將來，非心非色，非如非異，要用即
X86n1600_p0303c14║用，要舍即舍，要行即行，要藏即藏，擬思一毫地，便
X86n1600_p0303c15║落生死關頭。到者裏作麼生相救得？復曰：五蘊山
X86n1600_p0303c16║頭自在身，了然物物應天真，頓教直下無思議，玄
X86n1600_p0303c17║要全分見本人。卓拄杖一喝，預計逝日，說偈辭眾
X86n1600_p0303c18║而寂。著有宗門誠範四卷并語錄行世。
X86n1600_p0303c19║丁亥四年
X86n1600_p0303c20║正月八日，佛日明方石雨和尚寂，入閩，部院遣官
X86n1600_p0303c21║致幣，請主雪峯、芝山兩剎，方堅辭不就。時東南風
X86n1600_p0303c22║雲未息，忽語眾曰：境界如此，不若歸去好。眾莫之
X86n1600_p0303c23║覺也。初三日，撾鼓上堂：人人藤斗笠，箇箇水雲包，
X86n1600_p0303c24║出門踏著草，途路更迢遙。到這裏不倒斷得一回，
X86n1600_p0304a01║直饒說箇回途得妙，就路還家，便是千里萬里。良
X86n1600_p0304a02║久，云：只因你不能向異類中行，且道異類又如何
X86n1600_p0304a03║行？乃握指云：一雞、二犬、三豬、四羊、五牛、六馬，為甚
X86n1600_p0304a04║麼七不道？參！首座驚問其故：我來日要上龍門。座
X86n1600_p0304a05║曰：和尚幾時回？方曰：初八九便來。初七日，至龍門，
X86n1600_p0304a06║晚示微疾。次蚤，命湯沐浴，囑托後事畢，端坐不語。
X86n1600_p0304a07║諸門人問：和尚還有分付也無？方曰：更有甚麼分
X86n1600_p0304a08║付？適寄浮法師問疾，方一見，微笑而逝。越九日，封
X86n1600_p0304a09║龕，顏貌如生，奉安丈室。忽山兵麏至，欲燬龍門，見
X86n1600_p0304a10║方龕儼然，不忍與寺俱焚，舁而出之，百夫震虓，力
X86n1600_p0304a11║莫能舉，由是羣相驚異，寺賴以存。二月，門人依法
X86n1600_p0304a12║茶毗，牙齒數珠不壞，頂骨糝五色舍利，弟子收餘
X86n1600_p0304a13║骼及諸不壞者，建塔前山，瘞於金龜巖。
X86n1600_p0304a14║天界盛和尚應太平請，因事下獄。事白，主棲霞道
X86n1600_p0304a15║盛，字覺浪，號杖人，閩浦張氏子。生而頴異，幼習舉
X86n1600_p0304a16║子業。年十九，因祖坐亡，遂發心出家。偶於街次聞
X86n1600_p0304a17║墮猫聲，有省，決志棄家剃染。閱高峯枕子語，有所
X86n1600_p0304a18║證。復於倒剎竿句起疑，迷悶成病，乃取古人未悟
X86n1600_p0304a19║既悟因緣，反復參勘。勘至百丈再參語，不覺囅然
X86n1600_p0304a20║曰：昔馬駒亦復踏殺天下人也。一日，見壽昌頌臨
X86n1600_p0304a21║濟三頓棒頭開正眼，何曾傳得祖師心語，大呌曰：
X86n1600_p0304a22║此時尚有若而人乎？我當往師之。始出嶺之董巖，
X86n1600_p0304a23║從博山來和尚受具，問從上佛祖行履，不契，辭往
X86n1600_p0304a24║壽昌。道經書林，見東苑鏡和尚，言下投機，遂折節
X86n1600_p0304b01║過冬。一病瀕死，鏡親調藥療之。有間，鏡究其生平
X86n1600_p0304b02║參悟及五家堂奧之旨，大驚曰：不期子深入此秘
X86n1600_p0304b03║密法門，吾宗慧命囑子流布去也。因付源流法偈，
X86n1600_p0304b04║盛拜受。遂隨鏡禮壽昌經和尚，重加參證，經頷之。
X86n1600_p0304b05║自是荷擔大法，當仁不讓，一時金陵焦弱侯、周海
X86n1600_p0304b06║門、曾金簡諸公皆師事焉。迨經示寂，辭東苑，鏡歸
X86n1600_p0304b07║省覲，時年方三十。曹能始諸公請於興化開堂，期
X86n1600_p0304b08║畢，復上博山與來和尚問答，雷轟電掣，來奇之。東
X86n1600_p0304b09║苑、博山、雨和尚一時相繼入滅，盛痛有風穴深憂
X86n1600_p0304b10║之感，乃一杖復入閩南。海內鉅公名士肩摩問道，
X86n1600_p0304b11║蘄州、荊王、豫章、建安皆延說法內庭，盛自天界應
X86n1600_p0304b12║太平請。會嫉盛者以原道論下盛獄，盛不辯，居圜
X86n1600_p0304b13║中一載，著金剛經以自見。陳太宰旻昭遣人省盛
X86n1600_p0304b14║索偈，盛書問余何事，棲碧山詩遣之。事白金陵諸
X86n1600_p0304b15║公，請主棲霞，盛欣然有逸老計。
X86n1600_p0304b16║五磊忞和尚移住台州廣潤。
X86n1600_p0304b17║雲門禮和尚，住揚州天甯。禮自石梁毗尼、盂城地
X86n1600_p0304b18║藏兩處結制英靈，禪衲從之如雲，省悟者眾。住天
X86n1600_p0304b19║甯豁堂，嵒為第一座，巨渤恒剖玉璞為西堂。江淮
X86n1600_p0304b20║之間，法道大振，眾至七千。
X86n1600_p0304b21║國清却田。國清有塗田二千畝，流入健跳軍戶四
X86n1600_p0304b22║十年矣，當道按籍為開復。住山儲和尚曰：我法以
X86n1600_p0304b23║慈濟為心，一切自宜付之無諍，稍留難便非道人
X86n1600_p0304b24║行履。力却之。知事請曰：田畝二千，歲除糧差雜用
X86n1600_p0304c01║外，合得米千石，以之裕眾不亦可乎？儲曰：二千畝
X86n1600_p0304c02║業固重也，抑天下千駟，莘野耕夫等於一介，林下
X86n1600_p0304c03║人取辦鋤頭鈯斧，葢亦審之素矣。曰：此千年常住，
X86n1600_p0304c04║不可以我一人高尚遂廢其業。曰：必以恢復為心，
X86n1600_p0304c05║何所顧惜？然我法中無如是事。在昔化行南國，虞
X86n1600_p0304c06║芮卒有閑田。山僧忝持道化、德愧古人，復使你輩
X86n1600_p0304c07║費心力、妨道業耶？抑此中有不忍言之隱？於是卒
X86n1600_p0304c08║謝却之。山翁忞聞之曰：國清真能恢復先業者。記
X86n1600_p0304c09║之。布水臺集。
X86n1600_p0304c10║林野奇和尚住東塔。
X86n1600_p0304c11║八月，雲門雪嶠信大師寂。信春，遷雲門。信真率不
X86n1600_p0304c12║羈，詆訶諸方，無當意者。寡耦少徒，一笻孤往，後歸
X86n1600_p0304c13║老徑山。一夕，呼茶飲畢，唱自所書：小兒曹！生死路
X86n1600_p0304c14║上好逍遙，皎月清霜曉喫杯。茶坐脫去了，遂示寂。
X86n1600_p0304c15║覺浪杖人為建塔雙徑。後宏覺忞奉璽書，復遷全
X86n1600_p0304c16║身塔於雲門右麓。
X86n1600_p0304c17║戊子五年
X86n1600_p0304c18║九月，瑞光宏徹頂目和尚寂於穹窿草堂。徹說法
X86n1600_p0304c19║凡十一會，居恒穆穆，不輕置可否。至辨異揀魔，驅
X86n1600_p0304c20║耕奪食，單提陷虎，一機同時，幾與天童、三峯稱鼎
X86n1600_p0304c21║峙。所至人天擁戴，勇退急流，則真不愧天童之孫，
X86n1600_p0304c22║三峯之子。初八日說偈，喚侍者燒香，泊然而逝。尚
X86n1600_p0304c23║書張有譽銘其塔。
X86n1600_p0304c24║中輿範和尚繼席瑞光。
X86n1600_p0305a01║百癡　和尚補住金粟。
X86n1600_p0305a02║冬十月十八日，天甯具德禮和尚結制皐亭佛日，
X86n1600_p0305a03║制完過顯甯。
X86n1600_p0305a04║已丑六年
X86n1600_p0305a05║春二月，具德禮和尚住靈隱豁堂。嵒告山中僧眾
X86n1600_p0305a06║曰：靈隱領袖五山，為自古宗師法窟。今丈室久虗，
X86n1600_p0305a07║惟雲門禮和尚具大神力，實堪振起。而寺眾有欲
X86n1600_p0305a08║延輩望高大者，惟香谷谹公是嵒言，偕諸檀護削
X86n1600_p0305a09║牘迎請。禮曳杖來，上堂曰：白雪與陽春，無人和得
X86n1600_p0305a10║親。目前千聖眼，月浸五湖氷。以拄杖畫一畫，曰：劃
X86n1600_p0305a11║破長天霧，風搖雨後晴。靈隱掀髯只一笑，普門佛
X86n1600_p0305a12║日杖頭生。喝一喝。禪子浩歸，宗風丕振。一再鼎新
X86n1600_p0305a13║寶殿，樓閣堂舍，林立翬飛。巨剎規模，諸山莫並。
X86n1600_p0305a14║三月，豁堂嵒和尚開法皐亭顯甯。嵒，杭州衛郭氏
X86n1600_p0305a15║子，母王撫。嵒七歲，聞鄰人歌：舌頭能有幾時肥？即
X86n1600_p0305a16║矢不茹腥。十歲，父愛溪公捨入靈隱出家。十五，上
X86n1600_p0305a17║天台謁無盡燈和尚，次見古心律師，受沙彌戒。遍
X86n1600_p0305a18║參憨山、清達、觀可諸尊宿，每以思議不及、言說不
X86n1600_p0305a19║到處極力參究，至忘寢食。後參三峯藏於淨慈，藏
X86n1600_p0305a20║訶曰：此皆依識解卜度，正為生死根本，以是求禪，
X86n1600_p0305a21║猶北適而南轅也。嵒當下竦然請益，藏彈指一下，
X86n1600_p0305a22║曰：吾者裏無逐日長進底禪。乃拈竹篦子話提撕
X86n1600_p0305a23║七晝夜，至倦劇，放身欲臥，忽聞靜板聲，疑礙撲落，
X86n1600_p0305a24║即呈頌曰：平地不風起波，無端四面滔天；突出南
X86n1600_p0305b01║山鼈鼻，驀頭一氣歕乾。藏頷之。天童悟，聞而喜曰：
X86n1600_p0305b02║漢月得人之盛，過於老僧。招嵒相見於太白峰，靈
X86n1600_p0305b03║隱耆宿延歸，著破堂集以自見。時豪勢有覘侵飛
X86n1600_p0305b04║來峯卜宅兆者，當事皆左袒之，嵒奮然堅持以大
X86n1600_p0305b05║義，當事直之，峯卒歸寺。橫山一默成和尚，首受三
X86n1600_p0305b06║峯藏和尚記莂，獨高尚不羣，久秘衣珠，晚年始憮
X86n1600_p0305b07║然有懸絲之歎。適僧素如侍側，曰：靈隱豁堂每言：
X86n1600_p0305b08║三峯化後，世無真師，思報師恩，為法腸熱，必肯遜
X86n1600_p0305b09║志擔荷。即往白嵒，謂：三峯家嗣乏繼，師忍視其遂
X86n1600_p0305b10║絕乎？語未竟，嵒惻然動容，遂詣橫山叩請陞座，成
X86n1600_p0305b11║舉：迦葉、阿難付授公案，普告人天，降子為孫，事兄
X86n1600_p0305b12║為父。具德禮和尚，即請嵒繼席皐亭顯甯。上堂：月
X86n1600_p0305b13║不住空，未免印泥印水；雲無戀峽，有時落二落三。
X86n1600_p0305b14║務使追風良驥行乎其所，不得不行；得水真龍止
X86n1600_p0305b15║乎其所，不得不止。斯則句句截流，不失漚和之利；
X86n1600_p0305b16║機機赴的，全超毒海之源。且道：還有具如是手眼
X86n1600_p0305b17║者麼？若無，今日快便難逢。
X86n1600_p0305b18║夏六月二十一日，國清儲和尚住蘇州靈巖。儲因
X86n1600_p0305b19║葬父出台，事竣南還，度夏梁溪，將歸天台。門人辨
X86n1600_p0305b20║菴光念靈巖孤秀為吳山第一，請儲住靈巖。儲道
X86n1600_p0305b21║韻既高，法言能發古人之秘奧，海內英衲名流皆
X86n1600_p0305b22║雲集座下。
X86n1600_p0305b23║秋七月二十二日，夫山祥符宏銛慧刃和尚寂。
X86n1600_p0305b24║八月，巨渤恒和尚繼席天甯。上堂：一花初放，春光
X86n1600_p0305c01║逼塞虗空；五葉分枝，瑞氣宣流大地。其始也，混萬
X86n1600_p0305c02║別於大同，何彼何此？其次也，裂真源於千派，孰是
X86n1600_p0305c03║孰非？天甯今日於彼此不得處，轟霹靂於晴空；就
X86n1600_p0305c04║是非交結時，飛電光於掌上。權施物外，令展先天。
X86n1600_p0305c05║言鋒藏八面之威，機辯伏千鈞之弩。直得山崩海
X86n1600_p0305c06║竭，佛祖難窺；斗變星移，主賓合拍。在推倒處建立，
X86n1600_p0305c07║誰云至道無難？於建立處踏翻，須識大功不宰。衲
X86n1600_p0305c08║僧分上休話如何，後學初機好生著眼。恒痛念法
X86n1600_p0305c09║道式微，流弊遍野，思欲鄭重一時，挽迴風化。有捧
X86n1600_p0305c10║香花請陞座者，一應謝絕。
X86n1600_p0305c11║建昌黃龍元謐閴然和尚寂，謐從壽昌經記莂後，
X86n1600_p0305c12║住山二十餘年，養靜自高，並不開堂，道風遐播。
X86n1600_p0305c13║廣潤忞和尚，住越州大能仁寺。
X86n1600_p0305c14║庚寅七年
X86n1600_p0305c15║林野奇和尚補住天童。
X86n1600_p0305c16║費隱容和尚住石門福嚴。
X86n1600_p0305c17║靈巖儲和尚赴台州天甯請。
X86n1600_p0305c18║辨菴光和尚，住台州靈石。光，長洲金氏子。出家靈
X86n1600_p0305c19║巖，參儲和尚於能仁，得悟。出世靈石，移能仁。
X86n1600_p0305c20║蓮居大真。新伊法師寂，嗣紹覺。覺，雲棲弟子，結菴
X86n1600_p0305c21║土橋，曰蓮居。真依止之，嗣其席。悃樸無文，精戒律，
X86n1600_p0305c22║登壇靜穆，望者意消。居恒禮懺修觀，寒暑不輟。著
X86n1600_p0305c23║唯識論行世，趺坐稱佛號而逝，玉筯垂尺許。本金、
X86n1600_p0305c24║聖先兩法主相次繼其席，講淨並不替。其時西谿
X86n1600_p0306a01║天竺古德、內衡兩法師，皆宏台宗教觀，行業藹著。
X86n1600_p0306a02║辛卯八年（江浙大荒，靈隱、天童諸大禪林盡行散眾）。
X86n1600_p0306a03║佛滅後二千六百年。
X86n1600_p0306a04║壬辰九年（六月，飛雪，赤地千里。）
X86n1600_p0306a05║春，顯甯嵒和尚補住三峯。
X86n1600_p0306a06║冬，古南門和尚補住天童。
X86n1600_p0306a07║冬，毅菴英和尚住天台國清寺，嗣靈巖儲。
X86n1600_p0306a08║癸巳十年
X86n1600_p0306a09║甲午十一年
X86n1600_p0306a10║徑山容和尚輯。祖燈嚴統成，愚菴盂和尚聞之官，
X86n1600_p0306a11║南㵎問和尚、靈巖儲和尚解之　發明（法門大段自應公論，至聞
X86n1600_p0306a12║之官則過矣，故直書之，而是非曲直自見也）。儲和尚復徑山容和尚書
X86n1600_p0306a13║曰：某頻見諸方聚訟盈庭，紛紜溢路，未甞不寢食
X86n1600_p0306a14║徬徨，撫髀浩歎。葢法門而至今，譬之尫羸久病之
X86n1600_p0306a15║夫，若更投以攻擊之劑，則元氣頓盡，其亡可立而
X86n1600_p0306a16║待，焉能冀其浸昌浸隆乎？此二十年痛心疾首，欲
X86n1600_p0306a17║使天下咸歸無競之風，盡坐柔和之室，吾祖之道
X86n1600_p0306a18║久而愈光，雖赴湯蹈刃亦所不辭。承紳士殷勤致
X86n1600_p0306a19║懇，謂兩家所信諒者惟某一人，故不自揣，越爼而
X86n1600_p0306a20║治，得邀佛祖之靈，俾法門不致瓦裂，則彼此幸甚。
X86n1600_p0306a21║磬山和尚與靈巖和尚書曰：東震旦土自鼻祖西
X86n1600_p0306a22║來，六傳至大鑑宗，雖列五派，實兩枝，總屬大鑑的
X86n1600_p0306a23║骨兒孫。藥山得悟於馬祖而仍嗣石頭，太陽寄託
X86n1600_p0306a24║於浮山而代付投子，兩枝又何嘗非一派也？宗教
X86n1600_p0306b01║分河飲水，尚謂泥於文字語言，豈同為的骨兒孫？
X86n1600_p0306b02║幾欲操戈對壘於千古之下，甯不為識者痛哭嗤
X86n1600_p0306b03║笑乎？徑山、巖統有當嚴不嚴之獘，遂開不當嚴而
X86n1600_p0306b04║嚴之釁，天皇天王其說已久，闕疑成信，著書立言
X86n1600_p0306b05║之慎固應如是。會元以南岳、青原俱稱大鑑第一
X86n1600_p0306b06║世，足見古人之公，而南岳居青原之首，亦豈有人
X86n1600_p0306b07║我生滅心乎？壽昌、雲門，真不忝為曹洞中興之祖。
X86n1600_p0306b08║有統系，無統系，而洞宗的旨，敢不尊崇？東苑隱德
X86n1600_p0306b09║深潛，得棲霞而大闡。車溪一段公案，去世不遠，見
X86n1600_p0306b10║聞當有公評，法眼自應洞照也。是是非非，法門關
X86n1600_p0306b11║係，甯免紛爭？獨至藉力有司，世諦流布，此實下䇿，
X86n1600_p0306b12║不得不為洞上諸公扼腕。棲霞、顯聖，久係相知。徑
X86n1600_p0306b13║山復同法嫡血，自無坐視之理。昨至吳門，審知專
X86n1600_p0306b14║遣座元，往還兩間，周旋微密。在今之世，甯復有秉
X86n1600_p0306b15║為法無私之公，如吾老侄禪師者乎？敬為前佛後
X86n1600_p0306b16║佛，額手稱慶。靈巖與姜伯璜書。兩宗角立，老僧與
X86n1600_p0306b17║南㵎和尚，不惜性命，以成彼此之好，何心哉？彼時
X86n1600_p0306b18║即對天界、浪兄、愚菴三兄曰：雲門、法眼，歸青原無
X86n1600_p0306b19║減於南岳，歸南岳何損於青原？吾輩爭之，盡成戲
X86n1600_p0306b20║論。祥符蔭曰：徑山嚴統，固有不當嚴而嚴者。然以
X86n1600_p0306b21║十餘年心血，徵求數百年來之散落，纘五燈之緒，
X86n1600_p0306b22║成一家之言，其有係於繼往開來者，何止一綫千
X86n1600_p0306b23║鈞？乃徒以爭論雲門、法眼二宗，出自天皇、天王之
X86n1600_p0306b24║故，以致世諦流布，付之祖龍。不恤大公，惟封私見，
X86n1600_p0306c01║擔荷佛祖慧脉者，當如是乎？迄今讀金粟徵、修燈
X86n1600_p0306c02║錄之啟，不禁為之痛哭流涕，欷歔累日。若非南㵎、
X86n1600_p0306c03║靈巖二老人，消此釁端，法門法戰，尚忍言哉？
X86n1600_p0306c04║二隱謐和尚，住華亭船子法忍寺，謐嗣林野奇。三
X86n1600_p0306c05║住剡溪獅峯。太史曹爾堪、少宗伯曹勳等俱問道。
X86n1600_p0306c06║乙未十二年
X86n1600_p0306c07║秋，靈巖儲和尚受古堯封寶雲禪院請，吳中侍御
X86n1600_p0306c08║李模、宮詹韓四維、太僕陳濟生等請儲住古堯封，
X86n1600_p0306c09║喜其巖壑幽𨗉，可以投老，受之。
X86n1600_p0306c10║靈巖原直賦。首座出住九峯正覺寺賦。毗陵王氏
X86n1600_p0306c11║子，裂縫掖出家，從儲自夫椒入天台，艱苦力參，深
X86n1600_p0306c12║入閫奧。首眾靈巖，握竹篦鍛煉方來，諸方龍象景
X86n1600_p0306c13║服。儲宏法嬰難，無祖庭內顧憂，賦綱維之力也。寮
X86n1600_p0306c14║中唯草鞋衣鉢而已。是秋出山，衲子裹糧，靡然從
X86n1600_p0306c15║之。行化江漢，首住九峯，法令森嚴，道大振。
X86n1600_p0306c16║嵩乳密和尚，住淮南。檀度拈香，嗣博山來。
X86n1600_p0306c17║九月二十七日，杭州南㵎理安通問箬菴和尚寂
X86n1600_p0306c18║於吳江應天寺。問，吳江俞氏子，參磬山修得法，住
X86n1600_p0306c19║理安。上堂：望剎竿便橫趨而過，猶是不唧𠺕漢。電
X86n1600_p0306c20║影裏穿針，弓絃上走馬，也須是個衲僧始得。匙挑
X86n1600_p0306c21║不上的，如稻麻竹葦；千劄不回的，亦如稻麻竹葦。
X86n1600_p0306c22║截斷天下人舌頭即不問，如何是汝諸人全身獨
X86n1600_p0306c23║脫句？舉拂子曰：漫天網子百千重。是年夏，磬山解
X86n1600_p0306c24║制後，將方丈所有道具手書分送諸方，乃杖錫出
X86n1600_p0307a01║遊。至武康報恩掃塔，晤玉林琇，備托法門細大，預
X86n1600_p0307a02║定行期。於九月二十七日行至吳江，寓應天寺，如
X86n1600_p0307a03║期坐逝。所著有續燈存稿，宏覺忞為之銘塔。靈巖
X86n1600_p0307a04║儲聞訃，上堂曰：山僧廿年神契，一面傾心，方期共
X86n1600_p0307a05║樹徽猷，何意中途唱滅？
X86n1600_p0307a06║丙申十三年
X86n1600_p0307a07║夏，三峰豁堂嵒和尚移住杭州南屏淨慈。嵒住三
X86n1600_p0307a08║峯，衲子向風，門庭整飭。武林居士葛愚古世為淨
X86n1600_p0307a09║慈金湯，慨宗鏡塵埋，乃削牘請嵒，以藏和尚建化
X86n1600_p0307a10║之地不容辭。初夏入寺，久荒之後，蘚棘盈前，嵒任
X86n1600_p0307a11║運自如。未幾，三韓周侍郎問道有契，同諸當事興
X86n1600_p0307a12║修大殿堂宇，次第改觀。自是，南屏名勝與靈隱同
X86n1600_p0307a13║稱。
X86n1600_p0307a14║秋，中峯讀徹蒼雪法師寂。徹，滇南人，號南來。與高
X86n1600_p0307a15║松汰如河法師標賢首宗幟於吳西山、支硎之間，
X86n1600_p0307a16║道韻映帶。落木庵主徐元歎波、靈巖退翁儲和尚，
X86n1600_p0307a17║晚年俱相往來。儲住靈巖，每歲二三月間，草花滿
X86n1600_p0307a18║田野；八九月間，白鴈青楓天氣，一竹輿由中峰而
X86n1600_p0307a19║天池，飯於落木。故儲輓辭有寥寥今古幾知心，慚
X86n1600_p0307a20║愧䖍公與道林之句。虞山毛隱湖居士晉及宗伯
X86n1600_p0307a21║紅豆蒙叟皆善徹。徹將寂，以山繭袍及詩文集屬
X86n1600_p0307a22║晉行世。
X86n1600_p0307a23║憨璞聰和尚，住京都海會寺。聰，費費容孫。都門宗
X86n1600_p0307a24║風，自此大振。
X86n1600_p0307b01║去息溟和尚住無錫寶安溟，蘇州徐氏子。參靈巖
X86n1600_p0307b02║儲嗣法。
X86n1600_p0307b03║丁酉十四年
X86n1600_p0307b04║木陳忞和尚再住天童。
X86n1600_p0307b05║冬十月，海會憨璞聰和尚結制萬善殿。先是，
X86n1600_p0307b06║上狩南苑，因幸海會，延見聰，奏對稱旨，復召入禁庭，
X86n1600_p0307b07║問佛法大意，乃詔結冬萬善殿，賜明覺禪師號。
X86n1600_p0307b08║上後謂天童忞曰：朕初雖尊崇象教，而未知有宗門
X86n1600_p0307b09║耆舊，知有宗門耆舊，則自憨璞始，憨璞固有造於
X86n1600_p0307b10║祖庭者也。
X86n1600_p0307b11║十月十七日，福州鼓山元賢永覺和尚寂。賢嗣壽
X86n1600_p0307b12║昌，經住山三十年，道望孤高，未嘗輕易許可一人。
X86n1600_p0307b13║所著有寤言、補燈、繼燈、禪餘內外集共八十餘卷
X86n1600_p0307b14║行世。祥符蔭曰：壽昌門下博山來、黃龍謐、鼓山賢
X86n1600_p0307b15║等，皆敬嚴法道，風韻孤高。住山三二十年，座下甞
X86n1600_p0307b16║數百眾，本色鍵椎而不輕易許可。噫！古德風規，安
X86n1600_p0307b17║可復見於今日也？
X86n1600_p0307b18║十月二十九日，宜興龍池通微萬如和尚寂。
X86n1600_p0307b19║十二月，俞昭汾和尚住廬山西林乾明寺，嗣靈巖
X86n1600_p0307b20║儲。
X86n1600_p0307b21║戊戌十五年
X86n1600_p0307b22║為霖霈和尚繼住鼓山。霈參永覺賢二十餘年，得
X86n1600_p0307b23║其法嗣。住鼓山二十餘年，海內瞻依，以為東南一
X86n1600_p0307b24║大法窟。有餐香錄、聖箭堂、共古諸錄行世。
X86n1600_p0307c01║報恩玉林琇和尚應詔至京，以疾聞。未幾延見，旋
X86n1600_p0307c02║歸山。
X86n1600_p0307c03║上特留首座䒢溪森，問答稱　旨。
X86n1600_p0307c04║上因海會聰奏對之後，留心參究，復召玄水杲說法
X86n1600_p0307c05║內庭，乃詔琇行。至天津，以疾聞。
X86n1600_p0307c06║上手札諭之，入見說法，賜大覺師號。未久，乞還山。
X86n1600_p0307c07║夏五月二日，高峯宏聖碩機和尚寂於龍牙。聖兩
X86n1600_p0307c08║主法席，一日忽晦迹遁去，遊楚湘間，弊衲蒙首，世
X86n1600_p0307c09║莫能識。臨行時，以衣二頂，託儲和尚造就一二禪
X86n1600_p0307c10║學。儲代囑峻明諟嗣法，出世龍牙，而聖適掩關興
X86n1600_p0307c11║化，遂迎養於東堂。無何，示微疾，值五月之朔，忽曰：
X86n1600_p0307c12║吾行矣。旁僧曰：二日吉。聖喚僧，僧近前，聖隨與一
X86n1600_p0307c13║掌，曰：吾為汝再留一日。遲明，整衣鉢，端坐而化。
X86n1600_p0307c14║冬十月，天笠珍和尚住蘄州菩提寺，嗣理安。問：
X86n1600_p0307c15║南菴依和尚住淮南報恩，嗣檀度密浪。杖人盛曰：
X86n1600_p0307c16║博山先大師生平勘驗學人，獨於生死性命處著
X86n1600_p0307c17║到天下英奇，難於搆附，使雪關首座與嵩公不自
X86n1600_p0307c18║倔起，幾不盡溺殺於急水灘頭拋竹篙乎？今者依
X86n1600_p0307c19║子實是英奇衲僧，嵩公實是本色尊宿，一旦英奇
X86n1600_p0307c20║能死心於本色，而本色能授法於英奇，此非師資
X86n1600_p0307c21║之妙合，更自親得博山家法，獨有取於生死性命
X86n1600_p0307c22║之不可欺者乎？所以能使博山之家風復振也。
X86n1600_p0307c23║兀菴源和尚，住湖州道場山，嗣天童忞。
X86n1600_p0307c24║醒熱粹和尚住延令靈雲，嗣靈巖儲。
X86n1600_p0308a01║己亥十六年
X86n1600_p0308a02║願雲顯和尚，住洪州雲居。顯，太倉王氏子，有聲黌
X86n1600_p0308a03║序。裂縫掖出世，參雲門，禮於揚州天甯，得法，化行
X86n1600_p0308a04║江漢。住雲居，道大振。
X86n1600_p0308a05║原直賦和尚住南岳。福嚴賦自九峯移興國，巖頭
X86n1600_p0308a06║衲子皆趨之。興國三峯藏和尚曾受蕭方伯請，未
X86n1600_p0308a07║赴。住巖頭日，理奯祖廢塔，得四十九粒舍利於匣，
X86n1600_p0308a08║闢再來堂。南岳福嚴請賦曰：賦住九峯、興國諸剎，
X86n1600_p0308a09║皆一期應緣說法。賦昔辭老師於姑蘇大鑑堂下，
X86n1600_p0308a10║言全賦行，且汎大江，掃讓祖最勝輪塔。今住南岳，
X86n1600_p0308a11║葢先請命於老和尚者也。到院日，諸山老宿龐眉
X86n1600_p0308a12║白髮，咸迎歎曰：真讓祖孫也。送三峯藏和尚入傳
X86n1600_p0308a13║法祖堂。
X86n1600_p0308a14║楚奕豫和尚，住潭州雲葢。豫生緣岷蜀，初參藏和
X86n1600_p0308a15║尚於三峯，有省。藏寂，依安隱忍一載。丁丑，懷香謁
X86n1600_p0308a16║儲和尚於夫椒藏雲室，歷寒暑二十周，始蒙記莂。
X86n1600_p0308a17║辭去，菴於楚黃之芙蓉山，茆茨石室，晨夕嚴持，衲
X86n1600_p0308a18║僧傳誦，不減善公之住福昌時也。越二年，遷雲葢，
X86n1600_p0308a19║緇素聞而手額，僉曰：古佛也。趨歸恐後。豫凝然一
X86n1600_p0308a20║室，復類汾陽靈巖之道，盛行湘漢、南岳、雲葢，時稱
X86n1600_p0308a21║甘露雙垂。
X86n1600_p0308a22║雍簴晟和尚，住梁溪寶安，嗣靈巖儲。古道自持，諸
X86n1600_p0308a23║方重之。
X86n1600_p0308a24║冬十月十五日，天童忞和尚奉
X86n1600_p0308b01║旨開堂。春閏三月，遣右闡教僧法璽，齎勅召忞入京。
X86n1600_p0308b02║進見萬善殿，傳諭免禮，賜坐慰勞。敘譚畢，即諭萬
X86n1600_p0308b03║善、愍忠、廣濟三處結冬。
X86n1600_p0308b04║上時𢹂學士王熈、馮溥、曹本榮，狀元孫承恩、徐元文，
X86n1600_p0308b05║至方丈問法。時䒢溪森、玄水杲、憨璞聰，皆承
X86n1600_p0308b06║上召對。有三世奏對錄。（臣）僧紀蔭曰：
X86n1600_p0308b07║帝馭金輪，誕膺天命。智周萬機，道融一貫。虗懷好問，
X86n1600_p0308b08║念切死生。座右大書莫道老來方學道，孤墳盡是
X86n1600_p0308b09║少年人之句，以自警惕。與宗門耆舊、法苑禪學相
X86n1600_p0308b10║見，不令稱臣致拜，從容諮訪。握手溫顏，情逾師友。
X86n1600_p0308b11║因馬蹶而知解頓忘，聞雨聲而得大自在。真承願
X86n1600_p0308b12║而來，不忘靈山付囑者也。
X86n1600_p0308b13║金陵天界道盛覺浪和尚寂，盛復住天界，倡修報
X86n1600_p0308b14║恩大藏。一日，旦起禮佛畢，開示大眾，飲茹如常。亭
X86n1600_p0308b15║午，取紙筆書偈曰：萬象指頭明卓異，縱擒不換機
X86n1600_p0308b16║何利？無端拶斷破蒲鞋，翻然直入千峯去。擲筆而
X86n1600_p0308b17║逝。盛坐道場大小五十餘處，說法四十餘年，著述
X86n1600_p0308b18║甚富，有傳燈正宗行世。
X86n1600_p0308b19║庚子十七年
X86n1600_p0308b20║四月，勅封天童道忞宏覺禪師，賜銀印。
X86n1600_p0308b21║五月望，宏覺忞和尚歸山，留嗣法本月旅菴、本皙
X86n1600_p0308b22║山曉兩和尚在京開法善果、隆安兩剎。
X86n1600_p0308b23║上躬送出北苑門，差臣劉之武送還山，
X86n1600_p0308b24║御書敬佛二大字及　御畫山水、蒲桃各一幅贈行，
X86n1600_p0308c01║并送七寶莊嚴。關壯繆作天童山門護法。忞有師
X86n1600_p0308c02║蕘堂說及參禪要語等，載北遊集。
X86n1600_p0308c03║靈巖儲和尚辭都諫嚴顥亭，沆請住徑山。
X86n1600_p0308c04║秋八月，靈巖儲和尚住虎邱。太傅金息齋之俊、侍
X86n1600_p0308c05║御李灌溪模等，以虎邱自隆祖、瞎堂、松源諸老唱
X86n1600_p0308c06║道後，曠數百年，寂然林壑，以儲宗孫見督。八月十
X86n1600_p0308c07║九入院，衲子至無以容。
X86n1600_p0308c08║冬十月，報恩玉林琇和尚再應詔，奉
X86n1600_p0308c09║旨開堂結制。制畢，即辭還山。賜大覺普濟禪師金印。
X86n1600_p0308c10║曇應杲和尚，住天台國清寺。杲，毗陵孫，文介公慎
X86n1600_p0308c11║行之猶子，太史放園自式之從弟。裂縫掖，投夫山
X86n1600_p0308c12║儲和尚出家，人傳小杲，補住國清。
X86n1600_p0308c13║辛丑十八年
X86n1600_p0308c14║三月二十九日，福嚴費隱容和尚寂。容入坐道場
X86n1600_p0308c15║垂四十年，有古德之機，用古浴得舍利二百四十
X86n1600_p0308c16║餘粒，晶熒五色，有大如菽者。晦山顯著有舍利記。
X86n1600_p0308c17║靈巖儲和尚，住金粟。孤雲鑑和尚寂，緇素延補住。
X86n1600_p0308c18║五月七日，靈巖首座月函潛和尚，住古堯封。潛，吳
X86n1600_p0308c19║興董氏子，學綜天人之奧，文字奇古，裂縫掖出世，
X86n1600_p0308c20║居靈巖第一座。儲和尚以古堯封高曠，命潛居之。
X86n1600_p0308c21║潛絕近今畦徑，敲石鋤雲，日拈提古人所未到，五
X86n1600_p0308c22║湖俊逸衲子多裹糧從之。
X86n1600_p0308c23║六月，遠菴僼和尚繼住天童。
X86n1600_p0308c24║卑牧謙和尚住虎邱，儲遷金粟，命謙主虎邱。厭喧
X86n1600_p0309a01║閙，將投杖湘衡楚鹽，緇素迎歸。開山兜率，德氣凝
X86n1600_p0309a02║原，遠近尊為古佛出世。謙生緣廣陵沙氏，脫白射
X86n1600_p0309a03║州，嗣靈巖儲。
X86n1600_p0309a04║南岳原直賦和尚住曹溪寶林。祖庭賦住曹溪曰：
X86n1600_p0309a05║某服勤靈巖首座寮三年，今主曹溪法。夫主曹溪
X86n1600_p0309a06║法，號命天下，非我老和尚不可，某當代老和尚領
X86n1600_p0309a07║眾。遂設儲和尚頂相，侍側三日，告眾曰：我寶林第
X86n1600_p0309a08║一座也。一時座下雲湧。
X86n1600_p0309a09║杭州臯亭永慶寺大珏玉菴法師寂。珏嗣曲水古
X86n1600_p0309a10║德賢法師，為雲棲第三世。
X86n1600_p0309a11║忍菴𤥎法師，住龍居永慶，嗣玉菴珏。
X86n1600_p0309a12║鐵關能和尚住龍池，嗣萬如微。
X86n1600_p0309a13║今上皇帝
X86n1600_p0309a14║康熙壬寅元年
X86n1600_p0309a15║二月，百愚斯和尚住荊溪善權，嗣百丈雪。
X86n1600_p0309a16║檗菴志和尚住海虞三峰。志出世後，行杜多行。初
X86n1600_p0309a17║依靈隱禮，後參儲和尚於靈巖。得法後，隱澄江興
X86n1600_p0309a18║濟。諸方檀護及法門尊宿以三峯祖席請，遂入院。
X86n1600_p0309a19║古道涖眾，遠近趨風。
X86n1600_p0309a20║鼓山為霖霈和尚住泉州開元寺。
X86n1600_p0309a21║隆安山曉皙和尚，住臯亭山佛日寺。
X86n1600_p0309a22║癸卯二年
X86n1600_p0309a23║春正月。甯波雪竇通雲石奇和尚。寂雲，太倉徐氏
X86n1600_p0309a24║子。脫白南廣，參悟和尚於金粟。一夜經行，因僧劈
X86n1600_p0309b01║面撲破鼻孔有省，後於棒下頓脫疑滯。隨悟赴育
X86n1600_p0309b02║王天童一十三年，付衣拂出，住靈鷲，遷雪竇。先是
X86n1600_p0309b03║悟和尚記曰：折箸無一雙，狗子無一隻，是你住處。
X86n1600_p0309b04║雪竇為古道場，兵燹之後，徒存巖壑。雲住未久，四
X86n1600_p0309b05║眾趨風，重新法席，人稱為古佛。上堂：當陽一著，獨
X86n1600_p0309b06║露無遮。八面玲瓏，十方軒豁。明眼作證，豈敢囊藏？
X86n1600_p0309b07║直得瓊樓玉殿，百草頭上全彰；千丈報身，瓦礫堆
X86n1600_p0309b08║邊頓見。塵塵爾，剎剎爾，突出無位真人，發明見成
X86n1600_p0309b09║公案。直饒三世諸佛、歷代老古錐到來，個個退身
X86n1600_p0309b10║有分。正當恁麼時如何？水歸大海波濤靜，雲到蒼
X86n1600_p0309b11║悟氣象閑。辛丑返南廣，曰：我老矣，當不忘本也。寂
X86n1600_p0309b12║後仍迎龕建塔，雪竇學士史大成撰銘。
X86n1600_p0309b13║山夫　和尚繼住雪竇。
X86n1600_p0309b14║秋八月，臯亭山顯甯真詠、梵音和尚寂。詠，仁和白
X86n1600_p0309b15║氏子。初依顯甯澹予垣，未了，徹垣，寂以衣拂託靈
X86n1600_p0309b16║隱禮，令擇器付授。禮住顯甯，詠力參。丙戌冬，同仁
X86n1600_p0309b17║庵義隨禮至高郵，結制地藏。煎藥次，廓然開悟，頓
X86n1600_p0309b18║見臨濟用處。復隨侍禮，溫研密諗，透盡法中閫奧。
X86n1600_p0309b19║禮念垣末後遺托，乃以衣拂授之。兼仁菴義亦曾
X86n1600_p0309b20║親炙垣者，遂并付義住顯甯，而令詠輔佐之。乙未
X86n1600_p0309b21║春，住普甯村院。荒頹未半載，學侶輻輳，奐然改觀。
X86n1600_p0309b22║時土宼內訌，顯甯幾罹兵燹。四眾堅請詠，詠堅却。
X86n1600_p0309b23║禮和尚謂之曰：叢林有難，忍坐視耶？詠不得已，移
X86n1600_p0309b24║錫進院。有二虎朝夕環繞，哮吼一月餘，盜氛不敢
X86n1600_p0309c01║近，引去。衲子漸集，虎亦絕迹。八月二十六日，示微
X86n1600_p0309c02║恙。寂前三日，鼻中流出一珠，大如豆，作琥珀色，光
X86n1600_p0309c03║爍四表，泊然坐化。雲居顯曰：詠與仁庵義後先唱
X86n1600_p0309c04║導，響振松堂，不負靈隱代囑，真臨濟睡虎也。詠最
X86n1600_p0309c05║慈忍，不與人牴牾。得法門大體，而細務必謹。又入
X86n1600_p0309c06║文字三昧，法語精到，超出尋常手眼出格，諸方重
X86n1600_p0309c07║之。祥符蔭曰：臯亭山三十里五叢林，而顯甯最岑
X86n1600_p0309c08║寂。余脫白龍谿，甞行脚至焉。長松疎篁，疑虎聲颯
X86n1600_p0309c09║然而過。入寺，土牆竹筧淙淙，滴寒泉而灑飛霰。時
X86n1600_p0309c10║梵音和尚正住山說法時也。飽食黃虀琖飯而去，
X86n1600_p0309c11║不及登堂一見，至今猶想見此時風景云。
X86n1600_p0309c12║冬，檗菴志和尚退三峯祖席，館婁江潮音，尋住華
X86n1600_p0309c13║山。華山支公舊院，吳人士請儲和尚作退居，儲命
X86n1600_p0309c14║志居之。至則振刷林巒，吳中耆舊如李灌溪模、鄭
X86n1600_p0309c15║桐聲敷教等皆復從遊，問道東晉，風韻邈然一新。
X86n1600_p0309c16║甲辰三年
X86n1600_p0309c17║雲居晦山顯和尚住四祖。
X86n1600_p0309c18║彚藻文和尚，住台州興化，嗣靈巖儲。
X86n1600_p0309c19║延令慶雲濟義仁菴和尚寂。
X86n1600_p0309c20║俍亭挺和尚，住雲溪。挺，仁和徐氏子，俗號逸亭，嗣
X86n1600_p0309c21║愚菴盂。初出世，錢塘令慕天顏請住河渚雲溪。
X86n1600_p0309c22║乙巳四年
X86n1600_p0309c23║玉林琇和尚，住天目。　　天岸昇和尚，住金粟。
X86n1600_p0309c24║春二月，鼎州德山全賦原直和尚寂。賦壬寅受荊
X86n1600_p0310a01║州護國請，道經桂林，傾城留主風穴寺。過鼎州，竹
X86n1600_p0310a02║帆和尚主德山，曰：我久望原和尚也。率眾請住德
X86n1600_p0310a03║山，道大行。二月二日，應供如常。夜三鼓，命取水一
X86n1600_p0310a04║盆、刀一口。一眾驚集，賦拈起刀，顧眾曰：學道人一
X86n1600_p0310a05║切處，如當門按一口劍相似。擲刀於水，大喝而逝。
X86n1600_p0310a06║火浴烈𦦨中，騰起紫今梵相，寶幘抹額。郡當事數
X86n1600_p0310a07║千環擁震驚，號佛崩角，咸以為周金剛再來云。觀
X86n1600_p0310a08║察陳士本有德山紀異，建塔德山，曰慧光之塔。
X86n1600_p0310a09║寶雲潛曰：余挈鉢袋從本師浮湘，過潭州黃龍祠，
X86n1600_p0310a10║州父老競言原和尚住燦心日，黃龍神緣夢乞清
X86n1600_p0310a11║淨戒，事甚奇。而韶州所行烏絲牋，刻曹溪為虎說
X86n1600_p0310a12║法語，虎領子遠遁。瀟湘天秀，龍虎耀靈，化行江漢，
X86n1600_p0310a13║豈偶然哉？
X86n1600_p0310a14║澄鏡月和尚住蘇西園，嗣雪竇雲：
X86n1600_p0310a15║碓菴青和尚住三峰。青，蘇州朱氏子，英雋絕人。幼
X86n1600_p0310a16║遊講席，棄講參儲和尚於靈巖。從入天台，悟徹大
X86n1600_p0310a17║法於光孝。機敏才洽，首眾靈巖。儲舉住靈巖，辭不
X86n1600_p0310a18║顧。拂衣遨遊江淮間，至𭬥李鶴洲。太守朱葵石請
X86n1600_p0310a19║出世松陵長慶，移三峯祖席。機用縝密，道譽藹然。
X86n1600_p0310a20║葵雪青和尚住湖州弁山法華寺，嗣南屏嵒。初補
X86n1600_p0310a21║住三峯。
X86n1600_p0310a22║石葉成和尚，住法昌，嗣靈巖儲。操行清真，法語穩
X86n1600_p0310a23║密，有古法昌之風。
X86n1600_p0310a24║山菴林和尚，住太平采石乳山普明寺，嗣靈巖儲。
X86n1600_p0310b01║仁山震和尚，住天台寶華，嗣鄧尉璧。法眼清晰，堪
X86n1600_p0310b02║紹鄧尉門風。
X86n1600_p0310b03║冬十月，西湖愚菴明盂三宜和尚寂。盂，錢塘丁氏
X86n1600_p0310b04║子。參雲門澄嗣法，歷住顯聖、梵受、珠明，問法者日
X86n1600_p0310b05║繞萬指。晚築愚菴西湖，閉門奉母。母順世哭之慟，
X86n1600_p0310b06║目為失明。十月初八日，無疾，忽語侍者曰：三日後
X86n1600_p0310b07║吾行矣。至期眾集，相與語曰：師今尊候甚安，豈得
X86n1600_p0310b08║撒手便行？盂曰：大眾好看老僧登場一笑。語畢而
X86n1600_p0310b09║逝。嗣法門人俍亭挺曰：師天性峻爽，英邁不羈，每
X86n1600_p0310b10║引端師子政、黃牛泉大道以自托。雖屢鋸獅座，往
X86n1600_p0310b11║往負泉石之志。住湖上，携小舟危坐終日，或自為
X86n1600_p0310b12║櫓棹放之中流，竟夜忘返。客至，見鮮衣怒馬輒避
X86n1600_p0310b13║去，孤兒乞士相往還，甚善也。獨喜放生，臨湖築小
X86n1600_p0310b14║池，旦晚携錢米就漁人買魚，或蛇鳥蚌鱉至者輒
X86n1600_p0310b15║買，即窘迫以他物償，全活無算。應機接物，有古雲
X86n1600_p0310b16║門之風。動止諧謔，無非密義。法席遍江左，老並棄
X86n1600_p0310b17║去，獨以愚菴終其身，學者稱愚菴。甞曰：吾耻近世
X86n1600_p0310b18║禪者高心空腹，不明一經，故勞勞講說，實不得已。
X86n1600_p0310b19║他人以語言目我，失之矣。
X86n1600_p0310b20║丙午五年
X86n1600_p0310b21║春正月二十七日，揚州天甯濟恒巨渤和尚寂。恒
X86n1600_p0310b22║住天甯二十年，敬嚴道法，崇正鋤邪，堅剛不磨之
X86n1600_p0310b23║力雄峙淮南。浴畢，書偈曰：哆哆啝啝，六十二載，罵
X86n1600_p0310b24║雨訶風，大功不宰。今朝踢倒娑婆，好看出頭天外。
X86n1600_p0310c01║擲筆跏趺而逝。
X86n1600_p0310c02║二月，退翁儲和尚應湖南撫軍周召南請，浮湘視
X86n1600_p0310c03║賦德山後事。
X86n1600_p0310c04║雨南　和尚住江甯靈谷，嗣豁堂嵒道風，卓冠省
X86n1600_p0310c05║會。
X86n1600_p0310c06║三月十六日，四州蘷州海明破山和尚寂明，歷主
X86n1600_p0310c07║岊岳、大峨、萬峯、中慶、鳳山、棲靈、祥符、無際、蟠龍、佛
X86n1600_p0310c08║恩、雙桂十剎，宗風遐播。後當蜀變，方便化導，救免
X86n1600_p0310c09║僇殺者甚眾。蘷守夢明授一扇，展讀其偈曰：屐聲
X86n1600_p0310c10║滑滑響蒼苔，老去尋山一快哉。回首五雲堪一笑，
X86n1600_p0310c11║澹然瀟灑出塵埃。覺即遣候，而明已化去矣。郡守
X86n1600_p0310c12║驚異，刊布行世。
X86n1600_p0310c13║爾愚環和尚，住崑山安，禪嗣雪竇。雲在雪竇職庫
X86n1600_p0310c14║司十五年，有楊岐寶壽之風。
X86n1600_p0310c15║夏五月，南屏淨慈嵒和尚遽謝院事，命嗣法瑯琊
X86n1600_p0310c16║宗衡繼席。擬退居普甯，忽罹無妄。當事檢丈室經
X86n1600_p0310c17║籍之外，蕭然無一物，咸太息。至江甯下獄，在囹圄
X86n1600_p0310c18║中隨宜說法，人人感動。雖獄卒囚兇，聞開示，皆警
X86n1600_p0310c19║發悲悔，佛聲浩浩，一時稱地獄西方。
X86n1600_p0310c20║法鐘覺和尚住常州天甯，嗣太白雪，雪嗣福嚴容。
X86n1600_p0310c21║初住育王，遷琴川維摩。至姑蘇，寄笠虎邱山塘，放
X86n1600_p0310c22║小艇古鶴㵎中，作山頂扣舷歌以見志。瀟灑自得，
X86n1600_p0310c23║有政黃牛之風。
X86n1600_p0310c24║一足恩和尚，住蘇州瑞光，嗣頂目徹。初住揚州福
X86n1600_p0311a01║緣，將退遊匡山，乃住瑞光，頗著道譽。
X86n1600_p0311a02║氷鐵宗和尚繼席德山嗣原直賦。
X86n1600_p0311a03║冬，具德禮和尚退靈隱，住徑山。靈隱百廢具興，法
X86n1600_p0311a04║席冠天下，功成不居徑山。上乘和尚躬詣直指堂，
X86n1600_p0311a05║以徑山祖庭扶衰振敝請，禮慨然應之。
X86n1600_p0311a06║四祖晦山顯和尚，繼席靈隱。
X86n1600_p0311a07║支本孝和尚，住湘西南臺白雲乘，嗣。
X86n1600_p0311a08║諦輝輅和尚住堯峯興福，嗣靈隱禮。
X86n1600_p0311a09║南㵎梅谷悅和尚集列祖提綱及臨濟正宗錄，嗣
X86n1600_p0311a10║箸菴。問：
X86n1600_p0311a11║一樹蔭和尚，補住天甯，嗣巨渤恒。
X86n1600_p0311a12║雲德寶和尚，開法潤州報恩，嗣永甯淵。報恩古剎
X86n1600_p0311a13║久廢，為戎馬之場，僅餘敗橡佛像而已。寶居之以
X86n1600_p0311a14║恢復，力任伉直，不狥時流，钁懇誅茆，有古德之風。
X86n1600_p0311a15║丁未六年
X86n1600_p0311a16║七月，蘇州遯村報恩通賢浮石和尚寂。
X86n1600_p0311a17║八月，懷海清和尚，住語溪北禪寺，嗣洞上紫仙陽。
X86n1600_p0311a18║九月，天笠珍和尚住南㵎理安寺。
X86n1600_p0311a19║吼松澄和尚住南禪，嗣古鏡符，符嗣龍池微。
X86n1600_p0311a20║塵甡　和尚嗣席靈谷，　與雨南　同參，折節承
X86n1600_p0311a21║嗣，任道為眾，法席為南省首推。其後普門、　雪亭
X86n1600_p0311a22║　相繼住持，道風不替。祥符蔭曰：南屏嵒荷橫山
X86n1600_p0311a23║將絕之緒，不以名位介懷，其後子孫皆多折節成
X86n1600_p0311a24║就，任重道法。凡紹隆法脉者，宜知所重矣。
X86n1600_p0311b01║冬十月十九日，徑山宏禮具德和尚，寂於揚州天
X86n1600_p0311b02║甯。禮再應天甯期制之請，欣然至止。衲子雲擁，應
X86n1600_p0311b03║機說法，倍於常時。甫經七日，命設闔山供。是夕劇
X86n1600_p0311b04║談，過夜半方寢。至五鼓興，易新衣履，疾呼侍者，頓
X86n1600_p0311b05║足一下曰：快隨我上方去。先一日，法嗣碩揆志，迎
X86n1600_p0311b06║師過上方說法，故云。侍僧亟至，而已逝矣。門弟子
X86n1600_p0311b07║以陶龕封函，迎歸靈隱，建塔慧日軒。祥符蔭曰：鄧
X86n1600_p0311b08║山靈巖靈隱，海內稱佛法僧三寶。靈隱門庭甲天
X86n1600_p0311b09║下，學眾滿數萬指，不減南宋佛海時。具大方便，有
X86n1600_p0311b10║大慧圓悟，不及施之手眼。至沉幾駿發，則又度越
X86n1600_p0311b11║於古雲門。真欬唾𢌞天，揚眉倒日，所謂弄大旂手
X86n1600_p0311b12║者非歟？葢全力不欺，逢緣不借，故能擔荷如來，稱
X86n1600_p0311b13║後勁之竫子也。
X86n1600_p0311b14║豁堂嵒和尚事白還山。
X86n1600_p0311b15║退翁儲和尚退靈巖，門人卑牧謙迎至楚鹽，兜率
X86n1600_p0311b16║曇應杲首座繼席靈巖。
X86n1600_p0311b17║鎮江常樂寺濟廓無鄰和尚寂靈巖儲嗣
X86n1600_p0311b18║戊申七年
X86n1600_p0311b19║多羅惠王悟道受法。王三歲愛持棕拂，自幼禮誦
X86n1600_p0311b20║法華，受愍忠寺普潤老宿菩薩大戒，法名靜慈。康
X86n1600_p0311b21║熙七年，年甫十八，詣西山參天峯清禪師於青塔。
X86n1600_p0311b22║清問：如何是殿下佛性義？王云：徧體多是。又問：如
X86n1600_p0311b23║何是西來大意？王云：心之所發。師連問：如何是大
X86n1600_p0311b24║佛頂？王云：所譚是實。又問：十二面觀音，那一面是
X86n1600_p0311c01║正觀音？王云：行住坐臥。又問：千百億化身，那一身
X86n1600_p0311c02║是真佛？王忽然起身，端拱而立。又問：五千四十八
X86n1600_p0311c03║卷經論，那一卷是真經？王云：無思無慮。又云：普天
X86n1600_p0311c04║之下，那一員是真僧？王云：心佛無二。王以偈呈清
X86n1600_p0311c05║曰：數日前頭非我見，我今觀我遮那身。見聞即我
X86n1600_p0311c06║生之性，我見精微義入神。空性圓明無滅故，我心
X86n1600_p0311c07║六照性空真。空空佛性真為妙，妙處總然分主賓。
X86n1600_p0311c08║一日參清，清問：秋蟬夢破三更月，古寺敲殘午夜
X86n1600_p0311c09║鐘，試問見色聞聲畢竟是誰？王舉起手云：合掌當
X86n1600_p0311c10║胸。清云：秋風開玉殿，夜雨滴金臺，只如玉樓人醉
X86n1600_p0311c11║杏花天，且道得何三昧方得斯人惺惺不睡？王正
X86n1600_p0311c12║目而視，清云：揚眉瞬目，宏彰大法。王作禮，清云：人
X86n1600_p0311c13║王法王，今日同條。中元日，清問：杲日當空，無所不
X86n1600_p0311c14║照，為甚麼不照覆盆之下？王云：逢人且說三分話，
X86n1600_p0311c15║未肯全拋一片心。清深異王之機鋒卓越，乃復徵
X86n1600_p0311c16║云：如何是臨濟宗旨？王以牙箸一卓，復打圓相。清
X86n1600_p0311c17║云：王年十八悟道，即與優波毱多同也，堪繼祖燈。
X86n1600_p0311c18║乃付以源流衣拂、祥符蔭曰、　興朝潢屬，皆尊向
X86n1600_p0311c19║佛乘，俱乘大願力而來者。若　多羅惠王之蚤登
X86n1600_p0311c20║戒品，年十八悟證本有而機契無礙，則尤超邁僅
X86n1600_p0311c21║見，真示見人王身而說法者矣。故書以為吾道慶，
X86n1600_p0311c22║并以風世焉。
X86n1600_p0311c23║碩揆志和尚補住徑山。志，鹽城孫氏子。參靈隱首
X86n1600_p0311c24║眾嗣法，住上方禪智寺。毅然自任，刈茅闢土，欲圖
X86n1600_p0312a01║恢復。徑山虗席，僉謂非志不可，乃遷住。
X86n1600_p0312a02║己酉八年
X86n1600_p0312a03║春愚山藏和尚住海甯安國寺，嗣孤雲鑑。
X86n1600_p0312a04║冬十二月，蘇州鄧尉宏璧剖右和尚寂。除夕前二
X86n1600_p0312a05║日，將入滅，告眾曰：老僧自受先師之命，住院三十
X86n1600_p0312a06║五年，只是稱性而說。如今年老，不能領眾，且放身
X86n1600_p0312a07║那畔，佛法自有人說。遂辭別道舊，裱散衣鉢，巡視
X86n1600_p0312a08║眾寮，苦切示誨。至深夜，歸寢室，斂僧伽黎，行數步
X86n1600_p0312a09║而逝。門人華頂震受遺命，編次語錄十二卷行世。
X86n1600_p0312a10║庚戌九年
X86n1600_p0312a11║秋七月二十日，南屏正嵒豁堂和尚寂。嵒歸山後，
X86n1600_p0312a12║將泛三泖，尋船子姓空遺迹，而淨慈嗣法衡以疾
X86n1600_p0312a13║往，眾乃迎嵒還南屏，不入方丈，但下榻香世界，曰：
X86n1600_p0312a14║吾不久即辭世矣，何復以南屏荷我肩耶？取歷日
X86n1600_p0312a15║選吉，沐浴端坐，書偈擲筆而逝。相國馮溥銘塔，宗
X86n1600_p0312a16║伯龔鼎孳撰道行碑曰：師道風峻上，慧藻泉流，六
X86n1600_p0312a17║坐道場，滌凡滋聖，理徹詞腴，染翰會心，無不臻妙。
X86n1600_p0312a18║益都閣學馮公與師最契，欲延之都下，師舉政黃
X86n1600_p0312a19║牛偈句以謝。昔張文定言：黃梅、曹溪以下諸尊宿，
X86n1600_p0312a20║皆顏、閔一流人，特儒門淡薄，收拾不住。余於豁公
X86n1600_p0312a21║亦云。
X86n1600_p0312a22║晝林運和尚，住夫山祥符。運，山陰祁中丞之子。幼
X86n1600_p0312a23║隨其叔密菴老人、季超居士學道有得。從儲和尚
X86n1600_p0312a24║脫白，儲令承嗣密菴。菴嗣愚菴盂。
X86n1600_p0312b01║辛亥十年
X86n1600_p0312b02║秋，資福靈機觀和尚住福嚴。
X86n1600_p0312b03║徑山碩揆志和尚遷三峰。三峯僧鑒青和尚建法
X86n1600_p0312b04║堂成，退院，啟迎儲和尚。儲以志事出無端，不當久
X86n1600_p0312b05║留徑山，居恒謂其剛毅有斷，主法有條。適黃山檗
X86n1600_p0312b06║菴和尚書來，有合儲心，遂請志。志住三峯禪學，赴
X86n1600_p0312b07║之，聲鵲起。
X86n1600_p0312b08║山學慧和尚住粵西南院嗣德山賦。
X86n1600_p0312b09║僧鑒青和尚補住支硎華山。檗菴志和尚應請住
X86n1600_p0312b10║黃山。儲和尚以青退三峯，命補住。青以舊時聽講
X86n1600_p0312b11║之席，林巒泉壑，有當於心，欣然從之。
X86n1600_p0312b12║冬十一月望日，嘉興古南通門牧雲和尚寂門，晚
X86n1600_p0312b13║退隱京口之鶴林，不陞座上堂，往來無定迹。示誡
X86n1600_p0312b14║法嗣條約十章，其首章以饑荒洊臻，人情蕭索，稱
X86n1600_p0312b15║和尚者盈街塞路，苟求餬口，人皆生厭，所施何來？
X86n1600_p0312b16║此亦甚不知時節者。凡我會下人，甯去徒眾煨鐺
X86n1600_p0312b17║過日等語，切中時病。預定逝期，怡然坐脫於吳門
X86n1600_p0312b18║之觀瀆恤廬，塔全身於京口黃鶴山。未幾而塔示
X86n1600_p0312b19║斜側，啟壙茶毗，獲五色舍利無算。有七會語錄、嬾
X86n1600_p0312b20║齋別集行世。祥符蔭曰：宗師設化，因時而已，出處
X86n1600_p0312b21║權宜，無有定法。當天童、三峯振與之後，諸方教化
X86n1600_p0312b22║盛行，未免有末流之弊。鶴林門和尚身矯其偏，以
X86n1600_p0312b23║挽滔滔之變態，可謂救時之尊宿也。
X86n1600_p0312b24║壬子十一年
X86n1600_p0312c01║遠菴僼和尚住甯波瑞巖山開善寺。
X86n1600_p0312c02║秋九月二十七日，蘇州靈巖宏儲退翁和尚寂。儲
X86n1600_p0312c03║退老堯封。辛亥，方伯慕天顏請回靈巖問道，舊學
X86n1600_p0312c04║雲臻，不倦參請。七月，粵西郡主專使來迎，不欲往，
X86n1600_p0312c05║遂示疾。自製塔銘，自說封骨藏偈，書遺囑切誡門
X86n1600_p0312c06║人。九月二十七日，顧大眾曰：老僧行道不力，有愧
X86n1600_p0312c07║三峯先師。遂索浴更衣，跏趺而逝。闍維，放異光明，
X86n1600_p0312c08║頂齒不壞，舍利無算。塔於堯封山巔，曰大光明幢。
X86n1600_p0312c09║諸會語錄百餘卷行世，嗣法寶雲。南潛述行錄曰：
X86n1600_p0312c10║臨濟氏沒七百年，綱宗墜而不舉，雖白日在天，沈
X86n1600_p0312c11║雲晦冥。隆、萬之後，天童悟和尚藏大機於一棒，三
X86n1600_p0312c12║峯藏和尚顯大用於三玄，從奇入正，道合如離，一
X86n1600_p0312c13║時見聞之者，無不人人目眩股栗，而不知所措足。
X86n1600_p0312c14║吾先師靈巖儲和尚起而躬集大成，大機大用，如
X86n1600_p0312c15║日月雷霆之在天下。奔走方內，外之豪傑，江出寥
X86n1600_p0312c16║廓，禮樂森備，臨濟之道，至先師為極盛矣。師矌情
X86n1600_p0312c17║遠度，以古今為懷抱，說法獨存古之大意。嘗與東
X86n1600_p0312c18║園人華大師書曰：西乾東震，兩大聖人之道，盡失
X86n1600_p0312c19║其真者，大段在不知其意。意者，行其所無事而已
X86n1600_p0312c20║矣。聖人經綸天地，㧞擢山川，莫不具大有為之略。
X86n1600_p0312c21║極其有事，而總還其無事，此大法也。
X86n1600_p0312c22║冬十一月，兜率卑牧謙和尚繼住靈巖。謙住兜率，
X86n1600_p0312c23║古道自持，恬退秘重。前後天台、國清、興化及三峯
X86n1600_p0312c24║諸剎，請皆力却之。儲和倘簡諸門人中能任重無
X86n1600_p0313a01║加謙者，囑方伯慕公力請繼席。一登座，內外歎服。
X86n1600_p0313a02║冬，呆亮和尚住荊溪寶明寺，嗣退翁儲。
X86n1600_p0313a03║癸丑十二年
X86n1600_p0313a04║堯封月函潛和尚晦迹苕西。潛自儲和尚寂後，棲
X86n1600_p0313a05║遯苕溪洞庭之間，或一棹浮遊於五湖山椒水湄，
X86n1600_p0313a06║除上堯封展塔足迹，雖菴園不一至，衲子欲追隨
X86n1600_p0313a07║之不可得。唯華山青靈巖謙和尚，間擕竹爐茗餌
X86n1600_p0313a08║相從，於村㵎谿橋邊繫船，一日夕談。
X86n1600_p0313a09║以晉輪和尚住堯，封興福，嗣靈巖儲。
X86n1600_p0313a10║居士毛坤叩請諸方重復天池古剎。天池自毛中
X86n1600_p0313a11║丞重建以後，後人營私，遂成丙舍，驅僧伐木，乾沒
X86n1600_p0313a12║名山。坤，字公厚，為中丞冢孫。蚤年從古南、靈巖諸
X86n1600_p0313a13║尊宿遊，知有因果，慨念祖德戕於後人，乃走諸方，
X86n1600_p0313a14║以還復天池古剎。叩請松帶井，人眎首贈以詩，碓
X86n1600_p0313a15║菴、青漏、霜潛及諸山名宿，各有詩文獎勉之。
X86n1600_p0313a16║甲寅十三年
X86n1600_p0313a17║夏六月，乾菴和尚退靈隱，五岳和尚繼住。
X86n1600_p0313a18║六月二十七日，天童宏覺禪師道。忞木陳和尚寂。
X86n1600_p0313a19║忞晚號夢隱道人，投老於會稽化鹿山之陽明洞
X86n1600_p0313a20║天，自卜塔黃龍峯下。有九會、百城、北遊等錄行世。
X86n1600_p0313a21║嗣法天嶽晝和尚，繼其席。
X86n1600_p0313a22║秋，遠碧和尚補住育王，嗣天甯覺。
X86n1600_p0313a23║天輿贊和尚住常州天甯，嗣靈巖謙。
X86n1600_p0313a24║冬天，笠珍和尚住龍池。
X86n1600_p0313b01║補菴喻和尚，住蘇州陽山大慈寺，嗣靈巖儲。初住
X86n1600_p0313b02║杭州淨土院，古道自持，不徇流俗。陽山大慈為晉
X86n1600_p0313b03║支公道場，荒廢已久。喻居之，芟蘿墾棘，博飯栽田，
X86n1600_p0313b04║頗存古德風致。
X86n1600_p0313b05║乙卯十四年
X86n1600_p0313b06║夏五月，卑牧謙和尚退靈巖，僧鑒青和尚繼住。
X86n1600_p0313b07║諦輝輅和尚，住靈隱。
X86n1600_p0313b08║七月初十日，報恩大覺禪師通琇玉林和尚寂於
X86n1600_p0313b09║淮安慈雲菴。琇晚居天目，聞善權灾，盡屏參侍，不
X86n1600_p0313b10║食粒米，孑身潛出，渡江而北，至清江浦，止慈雲菴。
X86n1600_p0313b11║示微疾，唯飲冷水，索筆書曰：本是無生，今亦無死，
X86n1600_p0313b12║此是正說，餘為魔說。擲筆而逝。先是過江都，曾以
X86n1600_p0313b13║後事囑居士黃于升，升以問疾至，值已寂，乃治龕
X86n1600_p0313b14║送天目建塔。
X86n1600_p0313b15║潭州海會行源璞中和尚。寂萬如微嗣
X86n1600_p0313b16║丙辰十五年
X86n1600_p0313b17║仰山正志。檗菴和尚寂。志自黃山移仰山，將終焉，
X86n1600_p0313b18║以老回吳，寓穹窿山前真際院。寂，建塔黃山，門人
X86n1600_p0313b19║虞山錢陸燦孝廉撰述道行兼銘塔。祥符蔭曰：檗
X86n1600_p0313b20║菴和尚在也，出世皆以道自任，晚尤循戒彌謹，真
X86n1600_p0313b21║當於古人中求之也。
X86n1600_p0313b22║秋，立勝樞和尚，住梁溪摩竭，嗣靈巖儲。
X86n1600_p0313b23║寶華仁山震和尚修三峯燈史。
X86n1600_p0313b24║丁巳十六年
X86n1600_p0313c01║秋。金陵東山大咸咸和尚。寂咸，天童忞嗣。臨寂，以
X86n1600_p0313c02║海舟慈祖行實示嗣法。太守陳寅囑以力辨誵訛。
X86n1600_p0313c03║國清觀英毅菴和尚。寂於梁溪眾香菴。英，靈巖儲
X86n1600_p0313c04║嗣。歷住祥符、國清。
X86n1600_p0313c05║堯封文杲曇應和尚寂。
X86n1600_p0313c06║戊午十七年
X86n1600_p0313c07║輪菴揆和尚，住紹興大能仁，揆茂苑文相國之後。
X86n1600_p0313c08║少以名家子從儲和尚於靈巖參悟。壯遊四方，從
X86n1600_p0313c09║戰洞庭湖，因礟警出家，嗣靈巖儲。
X86n1600_p0313c10║廣陵聶先樂讀居士續指月錄。
X86n1600_p0313c11║己未十八年
X86n1600_p0313c12║龍池行淵素嚴和尚寂淵，嗣萬如微。初住射州永
X86n1600_p0313c13║甯，遷吳江接待，後住龍池。操履縝密，緇素重之。
X86n1600_p0313c14║去息溟和尚住靈巖，僧鑒青和尚退居華山。
X86n1600_p0313c15║金陵寶華山讀體見月律師寂。體承三昧光律師
X86n1600_p0313c16║之緒，大振南山一宗，嚴淨毗尼，為天下戒學之所
X86n1600_p0313c17║趨止。門人定菴德基嗣其席。
X86n1600_p0313c18║今釋澹歸和尚寂。
X86n1600_p0313c19║常州太平崇原問松和尚寂原，江陵張氏子。受具
X86n1600_p0313c20║戒於寶華光律師。領書記，詣天童不契。入夫椒，見
X86n1600_p0313c21║儲和尚服膺，痛加錐劄，股勤五年。嗣法深入天台，
X86n1600_p0313c22║歷諸方。值金粟，容陞座。原犯，眾喝之。容曰：鼓粥飯。
X86n1600_p0313c23║原作聽勢。容曰：裝聾作啞。原呼蒼天而退。蔣晦菴
X86n1600_p0313c24║請住玉泉，未幾棄去。侍御許青嶼、孝廉李確菴請
X86n1600_p0314a01║住太平。五月朔，預示偈曰：草鞵脚板尚離披，倒跨
X86n1600_p0314a02║虗空嫌電遲。欲識問松真面目，西風黃葉敗殘時。
X86n1600_p0314a03║臨寂，書囑語并偈畢，侍者進茶，揮手曰：不用了。跏
X86n1600_p0314a04║趺端坐而逝。
X86n1600_p0314a05║庚申十九年
X86n1600_p0314a06║碩揆志和尚住揚州善慶。志自三峯退席後，遊歷
X86n1600_p0314a07║苕西五州山水之間，住善慶。未幾，遷靈隱。
X86n1600_p0314a08║金山鐵舟　和尚寂，嗣磬山。問：
X86n1600_p0314a09║童碩宏和尚住靈巖溟，因歲饑退，宏補住。
X86n1600_p0314a10║井人眎和尚，住金陵碧峯石頭菴。眎字笠居，別號
X86n1600_p0314a11║不菴，生緣莆田林氏。初遊白下講席，棄登雙徑，謁
X86n1600_p0314a12║禮和尚。禮寂，參退翁儲於古堯封，服膺入室。儲寂，
X86n1600_p0314a13║復遊白門，卞孝旨居士請居石頭菴。孤懷大意，落
X86n1600_p0314a14║落難合，衲子多及門而退。祥符蔭曰：庚申之春，余
X86n1600_p0314a15║汛棹白門，時巢山至和尚隱獅峯團瓢，莆莊雲和
X86n1600_p0314a16║尚以筆墨遊戲於藏山樓，而井人和尚方高臥石
X86n1600_p0314a17║頭，每曳杖過從，探梅古寺，聯榻空齋。今巢山莆莊
X86n1600_p0314a18║已寂，而井人亦音問杳然，因對秋風，為之一歎。
X86n1600_p0314a19║道目眼和尚。住弁山龍華，嗣伴我侶，遷臯亭。佛日
X86n1600_p0314a20║舜巨　和尚。住淨慈，嗣豁堂嵒。
X86n1600_p0314a21║芙蓉雪厂　和尚遷荊谿法藏　　　嗣
X86n1600_p0314a22║大覺徵聖圖和尚，住支硎圓通寺，嗣靈巖儲。
X86n1600_p0314a23║寶林宗徹孤朗和尚寂，嗣靈巖儲。
X86n1600_p0314a24║海虞白雀寺雪爐冶和尚寂冶嗣黃山志。
X86n1600_p0314b01║辛酉二十年
X86n1600_p0314b02║雪悟思和尚，住揚州天甯。思嗣巨渤恒，初住延令
X86n1600_p0314b03║慶雲，退隱廬山鏡湖。天甯荒頺之後，思至，一振起
X86n1600_p0314b04║之，衲子復雲集。
X86n1600_p0314b05║秋八月二十四日，蘇州靈巖式謙卑牧和尚寂。謙
X86n1600_p0314b06║赴紹興大能仁之請，過武林，督關樞部使慕見蒼
X86n1600_p0314b07║留供巢雲堂問道，遂坐脫。趺坐三日，顏色如生。傾
X86n1600_p0314b08║城士女瞻禮感歎，奉龕還吳建塔。夫椒嗣法門人
X86n1600_p0314b09║祥符紀蔭曰：師誠慤慈愛，出於天性。尊師重法，深
X86n1600_p0314b10║達大體。生平無倨詞傲色，淵默持重，俯身狥物，樂
X86n1600_p0314b11║易和平。使人即而親之，軟語甘言，皆導肯綮。至入
X86n1600_p0314b12║室投機，雖上根宿學，皆溟涬莫能湊泊。惠施不蓄，
X86n1600_p0314b13║鉢無留供，說法能得儲和尚之旨。有語錄十餘卷
X86n1600_p0314b14║行世。
X86n1600_p0314b15║九月二十九日，湖州資福行觀靈機和尚寂。觀住
X86n1600_p0314b16║資福三十八載，凡樵採之山，安僧之地，尺寸皆縮，
X86n1600_p0314b17║衣鉢親置。始則草屋荒基，終焉瓊樓絳殿。門庭嚴
X86n1600_p0314b18║冷，風規整肅。諸方咸稱為楊岐高峯再世云。塔全
X86n1600_p0314b19║身於本山。祥符蔭曰：禪雖不在於坐，然塵水方濁，
X86n1600_p0314b20║非靜以澄之，何以令其淨極光生？近日諸方禪風，
X86n1600_p0314b21║浩浩滔天。資福以乾𪹼𪹼一著子，坐斷天下人。而
X86n1600_p0314b22║南㵎繼之，遂使忙忙貪程之流，不致走殺白雲。後
X86n1600_p0314b23║學初機，且使狂心頓歇。但死水活龍，須是點睛得
X86n1600_p0314b24║妙。此稱法苑龍門之所以不易易也。
X86n1600_p0314c01║子昂　和尚繼席資福，旋寂。松菴正和尚補住。
X86n1600_p0314c02║靈隱三目淵和尚。寂碩揆志和尚補住
X86n1600_p0314c03║壬戌二十一年
X86n1600_p0314c04║癸亥二十二年
X86n1600_p0314c05║天輿贊和尚退天甯過菴輪和尚補住贊。連遇洊
X86n1600_p0314c06║饑，力支叢席，以病瘁退，延輪主法。
X86n1600_p0314c07║中峯曉菴了法師寂，嗣蒼雪徹。
X86n1600_p0314c08║京都鎮國寺廣林山菴和尚寂，林復乳山，法席重
X86n1600_p0314c09║新。鎮國寂，嗣法載月舟和尚繼其席。
X86n1600_p0314c10║雪菴致和尚補住靈巖，嗣擔雪儲。
X86n1600_p0314c11║甲子二十三年
X86n1600_p0314c12║聖駕南巡
X86n1600_p0314c13║冬十一月，　幸揚州天甯、平山，各灑
X86n1600_p0314c14║宸翰二：天甯曰蕭閑，平山曰怡情。　幸金山，
X86n1600_p0314c15║勅重修飾，　御製文紀之，勒石金山，
X86n1600_p0314c16║御書扁曰江天一覽。　幸夾山竹林及蘇州瑞光、虎
X86n1600_p0314c17║邱，有　御製修竹賦，尚書張玉書等勒石竹林寺。
X86n1600_p0314c18║（臣）僧紀蔭曰：爰自虞舜定典，五年一巡狩。厥後帝
X86n1600_p0314c19║王雖有封禪巡幸之舉，然未有超邁古今如今
X86n1600_p0314c20║皇上者也。
X86n1600_p0314c21║乘輿南巡，
X86n1600_p0314c22║聖政大端，山野之人不能窺測，亦所不敢扢揚。謹書
X86n1600_p0314c23║臨幸法門、　光垂禪苑者一二大段，恭志
X86n1600_p0314c24║龍蹕　奎章，山林千載，傳為盛事。佳話流播，真
X86n1600_p0315a01║佛心天子垂護無疆者也。
X86n1600_p0315a02║揚州北來圓通寺別傳。　和尚疏請修理天下名
X86n1600_p0315a03║山法席。　發明（疏雖不報，書之以見為法之公，而不恤私也。）　嗣紫葢
X86n1600_p0315a04║衡，住北來圓通寺。荒頹，志圖興復，而力任不倦。至
X86n1600_p0315a05║天甯覲
X86n1600_p0315a06║上，乃上疏。
X86n1600_p0315a07║乙丑二十四年
X86n1600_p0315a08║山曉晳和尚寶積錄成，錄集於山翁忞和尚，載古
X86n1600_p0315a09║德嘉言懿行及斷簡殘編，未竟業而晳足成之。學
X86n1600_p0315a10║士徐元文為之序。
X86n1600_p0315a11║檗巖黃和尚住婁東海甯，嗣天童忞。
X86n1600_p0315a12║侶巖荷和尚，住湖州烏山龍泉，嗣金粟昇。
X86n1600_p0315a13║如臯大覺天揆晉和尚寂，晉嗣紫葢衡。
X86n1600_p0315a14║伊𨸒哲和尚住嘉興竺溪，嗣天童忞。
X86n1600_p0315a15║冬十一月，兜率蛤菴圓和尚寂，嗣山翁忞。
X86n1600_p0315a16║椒菴音和尚住三峯，嗣南岳儲。
X86n1600_p0315a17║山𦦨杲和尚，住江陰蕩霧，嗣天童忞。
X86n1600_p0315a18║寄菴鹵和尚。住雲門顯聖嗣。且拙　　嗣。瑞白雪
X86n1600_p0315a19║證南　和尚。重興越州開元寺靈隱淵嗣。
X86n1600_p0315a20║丙寅二十五年
X86n1600_p0315a21║堯封寶雲南潛月函和尚寂潛，晚寓蘇臺之簑衣
X86n1600_p0315a22║菴，以著述為事，有玉椒筆乘表正集、法華領、太極
X86n1600_p0315a23║圖表、周易七略等書，皆發古今人天之秘奧。
X86n1600_p0315a24║利禪亘和尚補住資福，嗣靈機觀。
X86n1600_p0315b01║丁卯二十六年
X86n1600_p0315b02║穆文德和尚，恢復天池，嗣靈隱禮。初住婁東法輪
X86n1600_p0315b03║夾山，與天甯法諍　發明（法本無諍，以法為諍，非法也。故書以示儆）。
X86n1600_p0315b04║天笠珍和尚住南磵時，有一居士從南磵往靈隱
X86n1600_p0315b05║參碩揆志和尚，問女子出定公案。志答之，而珍別
X86n1600_p0315b06║其語。僧傳至維揚，天甯雪悟思和尚晚參，舉而評
X86n1600_p0315b07║之。夾山聞而上堂，批摘天甯。天甯因出正辯錄，夾
X86n1600_p0315b08║山出杜邪說。祥符蔭曰：古人拈提公案，如太阿䃲
X86n1600_p0315b09║礴，八面受敵，而太虗無痕。或擡或搦，皆塗毒鼓聲，
X86n1600_p0315b10║聞者皆死。有聞之而不死者，則非塗毒皷聲也。靈
X86n1600_p0315b11║隱之答出定語，雖未必言中有響。南磵之別，豈能
X86n1600_p0315b12║句下無私？天甯之舉，亦非黨親不黨理者。正辨杜
X86n1600_p0315b13║邪之出，均之過矣。法門以無諍為宗，行道當先忘
X86n1600_p0315b14║我見。雖曰為法，實未忘情，不能不為之扼腕也。
X86n1600_p0315b15║戊辰二十七年
X86n1600_p0315b16║揚州天甯上思雨山和尚寂，門人師昂元繼席。
X86n1600_p0315b17║香山智操寒松和尚寂，嗣百愚斯，歷住青龍。龍華
X86n1600_p0315b18║喻葦翬和尚住靈巖，未幾退居承天，嗣南岳儲。
X86n1600_p0315b19║夏五月二十三日，緇素公集。虞山燬五論雜詩板。
X86n1600_p0315b20║鶴林牧雲門和尚寂已久，時刻其嬾齋後集，末附
X86n1600_p0315b21║五論雜詩，皆毀誣三峯、靈巖之語。鶴林法孫、雪鑑
X86n1600_p0315b22║秀峯兩和尚皆云：論詩之刻，為人所誤。親賚板至
X86n1600_p0315b23║虞山興福，集闔邑士紳耆舊禮佛懺悔，劈板焚之。
X86n1600_p0315b24║鐵牛居士錢湘靈、七十九老孝廉札報許青嶼侍
X86n1600_p0315c01║御曰：是役也，非為三峯奮螳臂，正是為古南拔鶴
X86n1600_p0315c02║箭耳。祥符蔭曰：佛祖住世，各相讚歎稱揚，以引眾
X86n1600_p0315c03║生信向，增長福慧，未聞有毀訾雌黃，退人善根者，
X86n1600_p0315c04║況塗汙先達而快己私乎？書之以示立言者，不可
X86n1600_p0315c05║不慎，毋逞一時之媢忌，而為正人公論所不容也。
X86n1600_p0315c06║己巳二十八年
X86n1600_p0315c07║聖駕南巡
X86n1600_p0315c08║春二月初五日，
X86n1600_p0315c09║駕幸鄧山聖恩寺，拈香禮　佛，　駐蹕桂軒，　賜書
X86n1600_p0315c10║松風水月四字。初六日，　幸靈巖，登琴臺。時寒溪
X86n1600_p0315c11║揆侍，特加
X86n1600_p0315c12║顧問，　賜靈巖　御書嵐翠二字。　幸杭州靈隱、雲
X86n1600_p0315c13║棲等處，　賜靈隱　御書雲林二字。
X86n1600_p0315c14║駕渡錢塘，祀　大禹陵。　回鑾至姑蘇，欲遊華山，因
X86n1600_p0315c15║雨阻，　御書遠清二字。　御製詩一首曰：欲向青
X86n1600_p0315c16║山㵎壑行，春雲又變曉陰輕。句陳不遣驚禪定，恐
X86n1600_p0315c17║礙林間碧草生。遣中使馳　賜華山僧鑒青。青詣
X86n1600_p0315c18║行在謝，特見　優禮。　幸江甯大報恩寺，復
X86n1600_p0315c19║駕臨金山、天甯等處　回。鑒（臣）僧紀蔭恭跋。
X86n1600_p0315c20║御書遠清後曰：帝王治天下，以字垂世，實自大禹始。
X86n1600_p0315c21║嘗覽岣嶁峯前第一碑，知天經地畫，載更鴻濛。結
X86n1600_p0315c22║繩之治，比之蚪篆蟲書，巋然河漢。宜其平成敷奠，
X86n1600_p0315c23║萬國敉甯也。恭惟
X86n1600_p0315c24║今上皇帝，御極致治，度越古今。道德渾全，無能稱述。
X86n1600_p0316a01║伏覩二次　南巡，竊窺　聖意，大端同乎舜禹。至
X86n1600_p0316a02║於仁風道韻，光及林泉，則又自昔名山大澤之所
X86n1600_p0316a03║未有。　龍蹕奎章，震耀巖壑，為山靈海若之所訶
X86n1600_p0316a04║護者非一。而華山遠清二字，則尤仰歎用意據典
X86n1600_p0316a05║不同。汎然以此知睿智周知，而無一事一物之不
X86n1600_p0316a06║得其當也。葢華山以山如蓮花得名。宋儒周敦頥
X86n1600_p0316a07║之愛蓮說有曰：吾獨愛蓮之出淤泥而不染，濯清
X86n1600_p0316a08║漣而不妖，香遠益清，亭亭淨直，可遠觀而不可褻
X86n1600_p0316a09║玩焉。碓菴和尚住是山，寒溪揆和尚稱其道韻。
X86n1600_p0316a10║皇帝聞而欲遊華山，雨阻未往，錫之詩云云。碓菴名
X86n1600_p0316a11║曉青，命意製詞，藹然可見。復大書遠清二字，
X86n1600_p0316a12║勅寒溪馳賜。青謁見行在，
X86n1600_p0316a13║帝令進詩染翰，撒
X86n1600_p0316a14║御前寶爐以予之，可謂千載光華，躬逢其盛。和尚
X86n1600_p0316a15║退而焫香告眾，勒石昭後，手書五湖山中，屬（臣）僧
X86n1600_p0316a16║紀蔭恭跋之。蔭跧伏菰蒲，何足以測高深？唯是久
X86n1600_p0316a17║涵至化，同沐恩光，謹以平昔欽仰　聖德之純全，
X86n1600_p0316a18║及今茲欣慕　聖意之淵雅者而颺言之，真覺如
X86n1600_p0316a19║天之仁有同大舜，而無間之德實類神禹。是以望
X86n1600_p0316a20║秩山川，肆覲羣后，而民之愛戴，咽路歡闐，不啻赤
X86n1600_p0316a21║子之親慈父、近乳母，此固從來鑾輿巡幸之所無。
X86n1600_p0316a22║而銀鈎寶勒，寵賚禪林，則又與嶽瀆千秋昭其奠
X86n1600_p0316a23║麗者異矣。額手式瞻者，知
X86n1600_p0316a24║皇上尊貴渾忘，禮遇山林守道之士，而凡山林學道
X86n1600_p0316b01║者，其益銘頌無彊，勉効潛修，以無負我
X86n1600_p0316b02║佛心天子光揚道化之至意，其庶幾乎？
X86n1600_p0316b03║（臣）僧紀蔭曰：恭惟
X86n1600_p0316b04║聖駕二次南巡，有曠古難逢者五事：一、儀衛不設，老
X86n1600_p0316b05║幼擁戴，而滿路歡填；二、風日晴和，江山効靈，而
X86n1600_p0316b06║皇情悅豫；三、供億無需，閭閻安堵；四、蠲赦大霈，恩澤
X86n1600_p0316b07║淪肌；五、山林法席，均荷恩光。其他
X86n1600_p0316b08║聖德汪洋稱頌者，普天之下，莫不尊親。惟茲編年，恭
X86n1600_p0316b09║逢其盛，額手焫香，於以敬祝太平有慶，
X86n1600_p0316b10║睿算無疆云爾。
X86n1600_p0316b11║僧一𤥖和尚住夾山。𤥖初住金陵，志行道法。天笠
X86n1600_p0316b12║和尚退竹林，還南磵，延𤥖補席。
X86n1600_p0316b13║石菴琈和尚住金粟，接機明白，娓娓不倦。
X86n1600_p0316b14║湘翁沄和尚住龍華，輯散木正傳等錄。
X86n1600_p0316b15║悟則觀和尚住顯聖，嗣無際，　　嗣麥浪怌。
X86n1600_p0316b16║大慈補菴喻和尚集靈山一會語錄（錄集，嗣退翁儲法百餘人。）
X86n1600_p0316b17║佛滅後二千六百三十八年。
X86n1600_p0316b18║祥符蔭曰：自明萬歷四十三年乙卯，至今
X86n1600_p0316b19║皇清康熈二十八年己巳，凡七十五年。其間天童、磬
X86n1600_p0316b20║山，廓龍池、禹門之緒，而臨濟之道以興；雲門、博山，
X86n1600_p0316b21║振清凉、壽昌之業，而洞上之宗聿起。三峯力闡綱
X86n1600_p0316b22║宗，善繼述者，有靈巖、靈隱之廣大精微；宏覺丕承
X86n1600_p0316b23║帝眷，相唱和者，有福嚴、古南之卓立瀟灑。雲棲之淨
X86n1600_p0316b24║業，普攝三根；寶華之戒範，克宏三聚。臯亭、天谿、曲
X86n1600_p0316c01║水、蓮居之間，台教之輪，傳持絢爛；秣陵、金閶、普德、
X86n1600_p0316c02║中峯之際，相宗之席，講貫繽紛。剎竿相望，名藍星
X86n1600_p0316c03║布於江山；爐韛爭開，俊衲雲蒸乎龍象。
X86n1600_p0316c04║天子佛心，統金輪而調御；
X86n1600_p0316c05║皇風法運，綿玉歷以遐敷。令行吳越，端藉
X86n1600_p0316c06║一人以指南；道亘古今，方慶千秋而未艾。今茲略紀，
X86n1600_p0316c07║僅識大端。教之誨之，深有望於
X86n1600_p0316c08║大方；知我罪我，亦何辭於今日。見聞未及，俟泚筆
X86n1600_p0316c09║以載登；　高明不遺，幸投珠而惠示。
X86n1600_p0316c10║
X86n1600_p0316c11║宗統編年卷之三十二（終）
X86n1600_p0316c12║
X86n1600_p0316c13║No. 1600-E
X86n1600_p0316c14║ 後序
X86n1600_p0316c15║
X86n1600_p0316c16║宗統編年三十二卷，　國朝祥符釋繼蔭譔。蔭字湘
X86n1600_p0316c17║雨，號宙亭，又號損園，嗣卑牧謙，住祥符。康熈二十八
X86n1600_p0316c18║年，
X86n1600_p0316c19║聖祖仁皇帝三次南巡，　召見　行在，契
X86n1600_p0316c20║旨。嗣屢
X86n1600_p0316c21║詔入都，賜
X86n1600_p0316c22║御書神駿二字，以易寺名，竝水月禪心額。又
X86n1600_p0316c23║御製詩一首，
X86n1600_p0316c24║御臨諸家書賜之。蔭皆恭摹上石，以識
X86n1600_p0317a01║恩幸。汔今雖寺屋毀敗殆盡，而
X86n1600_p0317a02║奎章
X86n1600_p0317a03║聖藻，巋然獨存。當時毗陵諸山大德，莫能方其
X86n1600_p0317a04║寵遇。蔭少通儒術，深得文字三昧。脫白龍溪，徧參釋
X86n1600_p0317a05║乘。謁退翁儲於靈巖，得受記莂。退翁為三峯藏得法
X86n1600_p0317a06║弟子，道價傾海內。蔭承心印，聲譽大起。以其餘為古
X86n1600_p0317a07║文辭，與勝國諸遺老相唱和，一時有齊己、貫休之目。
X86n1600_p0317a08║嘗以佛祖紀綱、宗師血[爪*血]，歷數千年來紀述之家，或
X86n1600_p0317a09║體例未精，或徵釆踳駮，未足為千古正傳。退翁嘗欲
X86n1600_p0317a10║著法苑春秋而未果，蔭因博采經史釋乘，一仿朱子
X86n1600_p0317a11║綱目體例，斷以周昭王二十二年我佛降生為始，汔
X86n1600_p0317a12║國朝康熈二十八年，曰佛紀、祖紀、五宗紀。其自明萬
X86n1600_p0317a13║歷四十三年以後諸方之出處，附書年甲之下，曰略
X86n1600_p0317a14║紀，以俟後之宗統定而詳系焉。上下二千六百四十
X86n1600_p0317a15║年間，紹述宗風之次序，授受法印之機緣備，及朝政
X86n1600_p0317a16║廢興之有關釋氏者，淹貫翔核，融儒、釋為一貫，正其
X86n1600_p0317a17║謬，闕其疑，自為註以發明之。謹嚴一遵史法，固法苑
X86n1600_p0317a18║之龍門，而緇林之實錄也。書成，表上之。
X86n1600_p0317a19║朝許青嶼侍御之漸為刊板，序而行之。板藏瑪瑙寺
X86n1600_p0317a20║仰山西房。當時以天童、三峯二世互相成褫，開悟來
X86n1600_p0317a21║學。厥後子孫各立門戶，分左右袒。論者又以三峯子
X86n1600_p0317a22║孫尊父衊祖，多不直之。蔭雖三峯的裔，而中立無所
X86n1600_p0317a23║倚毗，故是書不甚流傳。然其論臨濟宗旨，至明神廟
X86n1600_p0317a24║而後已同淪墜。非天童無以見臨濟之廣大，非三峯
X86n1600_p0317b01║無以見臨濟之精微。旨哉言乎！此誠正知正見，傳之
X86n1600_p0317b02║後世，而昭昭靈靈，自有不得而泯沒焉者。粵匪之亂，
X86n1600_p0317b03║是書板片蕩焉無存。吾郡天甯鳧亹上人訪於神駿
X86n1600_p0317b04║寺，僅僅得一部，已於殘編斷簡中湊集成帙，幸無缺
X86n1600_p0317b05║失，亟謀重付剞劂。嘉善陳仲泉清玉、仁和許息庵樾
X86n1600_p0317b06║身慨然出資助成之。當夫世風刓弊，祖道寖衰，九鼎
X86n1600_p0317b07║單絲，不賴有淹通宗匠宏宣綱要，其何以謂人天眼
X86n1600_p0317b08║目哉！鳧亹之亟欲流傳，與蔭之著述是書，固同一發
X86n1600_p0317b09║明現成公案者也。蔭之住天甯，嘗重修正殿，太守于
X86n1600_p0317b10║公琨為之記，事在康熙三十一年，固嘗有功於天甯。
X86n1600_p0317b11║今鳧亹於二百年後重為流通，亦力闡綱宗之一大
X86n1600_p0317b12║機緣也。印用聚珍板，易於譌舛，遂并原本之誤，為校
X86n1600_p0317b13║刊記附焉。
X86n1600_p0317b14║光緒十有三年夏六月毗陵雅浦居士陸鼎翰識後