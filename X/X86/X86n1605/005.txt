X86n1605_p0534b08║
X86n1605_p0534b09║
X86n1605_p0534b10║繼燈錄卷第五
X86n1605_p0534b11║
X86n1605_p0534b12║鼓山嗣祖沙門　元贒　輯
X86n1605_p0534b13║臨濟宗
X86n1605_p0534b14║南嶽下二十二世
X86n1605_p0534b15║雙林誾禪師法嗣
X86n1605_p0534b16║杭州徑山月江宗淨禪師金華蘭溪倪氏子。髫齡從
X86n1605_p0534b17║邑之正覺院文譯祝髮受具，因誦楞嚴經至如標月
X86n1605_p0534b18║指處，豁然有省。往參雙林正菴誾，誾問：黃檗打臨濟，
X86n1605_p0534b19║你作麼生會？師曰：按牛頭喫草。誾奇之，留領維那。後
X86n1605_p0534b20║出世，歷遷至徑山。臨寂書偈曰：祖師門下客，開口論
X86n1605_p0534b21║無生。老我百不會，日午打三更。遂逝。茶毗舌根不壞，
X86n1605_p0534b22║建塔于圓照菴。
X86n1605_p0534b23║天界曇禪師法嗣
X86n1605_p0534b24║南京靈谷定巖淨戒禪師參覺原，原舉桶篐𪹼因緣
X86n1605_p0534c01║問之，師擬議未即答，原厲聲曰：早遲八刻了也。師於
X86n1605_p0534c02║言下大悟。師續刻頌古聯珠，行於叢林。
X86n1605_p0534c03║高峰妙禪師法嗣
X86n1605_p0534c04║杭州天目中峰明本禪師杭之錢塘孫氏子。母夢無
X86n1605_p0534c05║門開禪師持燈籠至家，遂生。神儀挺秀，具大人相。離
X86n1605_p0534c06║襁褓，便趺坐能言，便歌讚梵唄。參高峯於死關，晝夜
X86n1605_p0534c07║精勤，困則以頭觸柱。一日，誦金剛經至荷擔如來處，
X86n1605_p0534c08║恍然開解，遂從高峰薙落，時年二十有四也。未幾，觀
X86n1605_p0534c09║流泉有省，即詣峰求證，峰打趂出。既而民間訛傳官
X86n1605_p0534c10║選童男女，師問：忽有人來問：和尚討童男女時如何？
X86n1605_p0534c11║峰曰：我但度竹篦子與他。師言下洞然，徹法源底。于
X86n1605_p0534c12║是高峰書真贊付師曰：我相不思議，佛祖莫能視，獨
X86n1605_p0534c13║許不肖兒，得見半邊鼻。有問峰諸弟子優劣，峰曰：如
X86n1605_p0534c14║義首座固是一根老竹，其如七曲八曲，唯本維那却
X86n1605_p0534c15║是一竿上林新篁，他日成林未易量也。師居無定所，
X86n1605_p0534c16║或船或菴，榜以幻住，僧俗爭相瞻禮，皆手加額曰：江
X86n1605_p0534c17║南古佛。延祐戊午，仁宗皇帝聞而聘之，不至，製金襴
X86n1605_p0534c18║袈裟賜之，號曰：佛慈圓炤廣慧禪師，院曰：正宗。英宗
X86n1605_p0534c19║皇帝亦封御香製衣，即所居而脩敬焉。先是，駙馬太
X86n1605_p0534c20║尉瀋王王璋常使人從師問法，意以為未足，請於上，
X86n1605_p0534c21║親往見之，請師陞座，為眾普說曰：大道無為，大功不
X86n1605_p0534c22║宰，大善無跡，大位不居，一切處海印發光，千萬古金
X86n1605_p0534c23║枝挺秀。訪圓通大士於潮音洞裡，買石得雲饒；修如
X86n1605_p0534c24║意輪期于明慶寺中，移花兼蝶至。香風奏四天之樂，
X86n1605_p0535a01║梵音轟大地之雷，二千載已現國王，五百劫常為世
X86n1605_p0535a02║主，一大藏教隨機運轉，百千妙行任意發揮，祝萬歲
X86n1605_p0535a03║于九重，保三韓於上國，此是太尉瀋王海印居士尋
X86n1605_p0535a04║常行履處。只如今日偕行宣政院使平章相國王子
X86n1605_p0535a05║從官，高登天目，下視人寰，且佛法相應一句如何指
X86n1605_p0535a06║陳？匝天匝地祥雲起，無古無今瑞氣騰。小參。大道在
X86n1605_p0535a07║目前，山是山，水是水；玄機超物表，聖非聖，凡非凡。一
X86n1605_p0535a08║念洞然，萬緣廓爾。水晶宮秋容淡淡，森羅萬象吞吐
X86n1605_p0535a09║明月珠；松雪齋灝氣沉沉，屏几六窓交徹寶絲網。無
X86n1605_p0535a10║一物不彰至化，無一事不演真乘。莊周雖蝶夢枕邊，
X86n1605_p0535a11║敢保其當機罔措？子韶雖蛙聞月下，未許其覿面施
X86n1605_p0535a12║呈。者一著子，名不得，狀不得，即其知處已陷情圍；事
X86n1605_p0535a13║亦然，理亦然，與麼會時早沉識海。所以道：神光獨耀，
X86n1605_p0535a14║萬古徽猷。入此門來，莫存知解。且不存知解底句如
X86n1605_p0535a15║何指陳？玉宇秋高無限界，金園春事政敷腴。示眾：慧
X86n1605_p0535a16║劒單提日用中，天然元不犯磨礱。神號鬼哭喪魂膽，
X86n1605_p0535a17║遍野橫尸不露鋒。古人與麼說話，已是自傷己命了
X86n1605_p0535a18║也。殊不知，我王庫內無如是刀。佛成道日，示眾：玄玄
X86n1605_p0535a19║絕待，妙妙無依。獨露真常，全彰至體。名不得，狀不得，
X86n1605_p0535a20║雪老氷枯。理無礙，事無礙，天荒地迥。萬里雲收午夜，
X86n1605_p0535a21║四方星燦長空。揭開威音，那畔腦門。圓陀陀，光爍爍，
X86n1605_p0535a22║擉瞎髑髏。背後眼光，淨躶躶，赤條條，勒回三萬劫風
X86n1605_p0535a23║飛雷厲之神機，突出五千軸海湧雲屯之𥧌語。大眾：
X86n1605_p0535a24║釋迦老子來也，即今在諸人眼睛裏仰見明星，頂𩕳
X86n1605_p0535b01║上成等正覺。你諸人還覺眉毛動也無？如其未委，各
X86n1605_p0535b02║請歸堂。至治癸亥八月十四早，書偈辭眾曰：我有一
X86n1605_p0535b03║句，分付大眾。更問如何？無本可據。置筆安坐而逝。後
X86n1605_p0535b04║七年，天曆己巳春，文宗皇帝賜諡智覺禪師，塔曰法
X86n1605_p0535b05║雲。元統二年，賜廣錄三十卷入藏，號普應國師。
X86n1605_p0535b06║杭州天目正宗寺斷崖了義禪師湖之德清湯氏子。
X86n1605_p0535b07║年十七，有禪者誦高峰上堂語曰：欲窮千里目，更上
X86n1605_p0535b08║一層樓。師曰：此大善知識，必能為人抽釘㧞楔。遂往
X86n1605_p0535b09║見。聞峰舉牛過窓櫺，師疑甚。他日過鉢盂塘，見松上
X86n1605_p0535b10║雪墜，有省。即呈頌曰：不問南北與東西，大地山河一
X86n1605_p0535b11║片雪。聲未絕，峰痛棒，不覺隕身崖下。及出，廼自誓七
X86n1605_p0535b12║日取證。遂端直堅竪，忘廢𥨊食。夜則攀樹，露立達旦。
X86n1605_p0535b13║未至所期，豁然大悟。馳至死關，呼曰：老和尚今日瞞
X86n1605_p0535b14║我不得也。呈頌曰：大地山河一片雪，大陽一炤更無
X86n1605_p0535b15║蹤。自此不疑諸佛祖，更無南北與西東。峰上堂曰：二
X86n1605_p0535b16║十餘年布個漫天網子，打鳳羅龍，竟不曾遇著一個
X86n1605_p0535b17║蝦蠏。今日不期有個蟭螟蟲撞入網中，固是不堪上
X86n1605_p0535b18║眼。三十年後，向孤峰絕頂揚聲大呌。且道呌個什麼？
X86n1605_p0535b19║大地山河一片雪。師即奪拂子，為眾舉揚呵勵。同學
X86n1605_p0535b20║辭不少巽。復曰：盡大地有一人發真歸元，某甲皆知
X86n1605_p0535b21║之。有僧參峰次，峰令見師。師曰：驀直去。師從此剃落，
X86n1605_p0535b22║所至歸重。泰定三年，師狥眾請，坐正宗寺一載。示眾：
X86n1605_p0535b23║若要超凡入聖，永脫塵勞，直須去皮換骨，絕後更甦，
X86n1605_p0535b24║如寒灰發焰，枯木成榮，豈可作容易想？我在老和尚
X86n1605_p0535c01║處多年，每被大棒打，痛徹骨髓，不曾有一念遠離心，
X86n1605_p0535c02║直至今日纔觸著痛處，不覺涕流。豈似你等歡喜踴
X86n1605_p0535c03║躍，齩著些子苦味，便乃掉頭弗顧？殊不知苦味能除
X86n1605_p0535c04║百病。大凡工夫若到省力時，如順水流舟，只要梢公
X86n1605_p0535c05║牢牢把舵，纔有絲毫異念生，管取喪身失命。若到純
X86n1605_p0535c06║一處，不可起一念精進心，不可起一念懈怠心，不可
X86n1605_p0535c07║起一念求悟心，不可起一念得失心。纔有念生，即被
X86n1605_p0535c08║一切邪魔入你心胕，使爾顛狂，胡說亂道，永作魔家
X86n1605_p0535c09║眷屬，佛也難救你。戒之！戒之！元統元年除日，謂從者
X86n1605_p0535c10║曰：有一件事天來大，你還委悉麼？良久，曰：明日。是年
X86n1605_p0535c11║朝正月六日，詣法雲塔西，指空地曰：更好立個無縫
X86n1605_p0535c12║塔。其晚，與禪者談笑至夜分，乃曰：老僧明日天台去
X86n1605_p0535c13║也。者曰：某甲隨師去。師曰：你走馬也趂我不及。翌午，
X86n1605_p0535c14║跏趺而化，壽七十二，臘四十九。初，中峰示寂，會塟齋
X86n1605_p0535c15║次，師笑謂眾曰：後十二年更為老僧一會。至是十二
X86n1605_p0535c16║年矣，賜佛慧圓明正覺普度大師，弟子輩遂從師所
X86n1605_p0535c17║指之處建塔焉。
X86n1605_p0535c18║杭州天目山大覺寺布衲祖雍禪師明州寧海人。得
X86n1605_p0535c19║旨於高峰，躬執樵㸑。貌甚黧瘠，戇而少文。甞和永明
X86n1605_p0535c20║山居偈曰：我要心灰即便灰，何須更去覔良媒？千差
X86n1605_p0535c21║路口齊關斷，萬別機頭盡截摧。就樹縛茅成屋住，拾
X86n1605_p0535c22║荊編戶傍溪開。是他嬾瓚無靈驗，惹得天書三度來。
X86n1605_p0535c23║又曰：尋常冷解自知非，退步沉蹤住翠微。掃蕩百年
X86n1605_p0535c24║榮辱夢，倒回多劫本根機。蟻因覔穴沿堦走，蝶為尋
X86n1605_p0536a01║花遍圃飛。須信先天并後地，洞然物物有真歸。初，鶴
X86n1605_p0536a02║沙瞿公霆為高峰建寺于蓮花峰下，請名大覺，峰命
X86n1605_p0536a03║師攝管。及峰沒，乃任住持，後遷中竺。甞有念珠一串
X86n1605_p0536a04║被鴉啣去，次日復啣來還，眾莫不異之。一日無恙，書
X86n1605_p0536a05║偈辭眾，安坐而逝。
X86n1605_p0536a06║處州白雲空中以假禪師得法高峰，後棲白雲山，四
X86n1605_p0536a07║方禪侶聞風來赴，履滿戶外。至元丙子夏，一日援筆
X86n1605_p0536a08║書偈曰：地水火風先佛記，掘地深埋第一義。一免檀
X86n1605_p0536a09║那幾片柴，二免人言無舍利。趺坐而寂。
X86n1605_p0536a10║靈雲定禪師法嗣
X86n1605_p0536a11║洪州般若絕學世誠禪師示眾。兄弟家三年五年做
X86n1605_p0536a12║工夫，無個入處，將從前話頭拋却，不知行到中途而
X86n1605_p0536a13║廢。可惜前來許多心機有志之士，看眾中柴乾水便，
X86n1605_p0536a14║僧堂溫煖，發願三年不出門，決定有個受用。有等纔
X86n1605_p0536a15║做工夫，心地清淨，但見境物現前，便成四句，將謂是
X86n1605_p0536a16║大了當人，口快舌便，悞了一生，三寸氣消，將何保任？
X86n1605_p0536a17║佛子若欲出離，參須實參，悟須實悟。
X86n1605_p0536a18║徑山陵禪師法嗣
X86n1605_p0536a19║金葉府雲黃山寶林桐江紹大禪師世居嚴之桐江，
X86n1605_p0536a20║姓吳氏。幼入鳳山寺為沙彌。及受具後，首上雙徑，謁
X86n1605_p0536a21║虗谷，得其單傳之旨。久之辭去，歷參名宿。乃曰：吾今
X86n1605_p0536a22║而後，知法之無異味也。復歸徑山。時東嶼海唱道淨
X86n1605_p0536a23║慈，請師主藏。每夜敷席于地，映佛前燈，閱大藏至三
X86n1605_p0536a24║過，遂盡通其旨。至順壬申，出世嚴之烏龍，後遷智者
X86n1605_p0536b01║寶林。至己亥八月七日，集眾訣別。眾請書偈，師接筆
X86n1605_p0536b02║擲地曰：縱書到彌勒下生，寧復離此耶？遂翛然而化。
X86n1605_p0536b03║茶毗，舍利如紺珠色，齒牙數珠不壞。
X86n1605_p0536b04║杭州徑山竺遠正源禪師南康歐陽氏子。年二十七
X86n1605_p0536b05║始受具。首謁虗谷，谷以龍潭滅紙燭話問之。師曰：焦
X86n1605_p0536b06║石可破層氷。谷曰：破後奚為？師曰：探索乃知。谷曰：所
X86n1605_p0536b07║知者何事？師擬對，谷便打。師悚然默喻。後五主巨剎。
X86n1605_p0536b08║其住靈隱時，厄于回祿，而師所居獨存，似有神相之
X86n1605_p0536b09║者。住徑山日，賜號佛慧慈炤普應禪師。至元十二年
X86n1605_p0536b10║六月將寂，預告日期，書偈而化。塔全身於徑山。弟子
X86n1605_p0536b11║剪爪髮分瘞諸處，皆有舍利叢生。其靈異願著如此。
X86n1605_p0536b12║道場信禪師法嗣
X86n1605_p0536b13║嘉興府福源寺石屋清珙禪師蘇之常熟溫氏子。依
X86n1605_p0536b14║本州興教崇福寺出家，二十祝髮具戒。後首參高峰，
X86n1605_p0536b15║授以萬法歸一話，服勤三年。次住建陽西峰，參及菴。
X86n1605_p0536b16║菴問：何處來？師曰：天目。菴曰：有何指示？師曰：萬法歸
X86n1605_p0536b17║一。菴曰：汝作麼生會？師無語。菴曰：此是死句，甚麼害
X86n1605_p0536b18║熱病底教汝與麼？師拜求指的。菴曰：有佛處不得住，
X86n1605_p0536b19║無佛處急走過，意旨如何？師答不契。菴曰：者個亦是
X86n1605_p0536b20║死句。師不覺汗下，遂求依止。後入室，菴再理前話詰
X86n1605_p0536b21║之。師曰：上馬見路。菴呵曰：在此六年，猶作者個見解。
X86n1605_p0536b22║師發憤棄去。途中忽舉首見楓亭，豁然有省。回語菴
X86n1605_p0536b23║曰：有佛處不得住，也是死句；無佛處急走過，也是死
X86n1605_p0536b24║句。某甲今日會得活句了也。菴曰：汝作麼生會？師曰：
X86n1605_p0536c01║清明時節雨初晴，黃鸝枝上分明語。菴頷之。久之辭
X86n1605_p0536c02║去，菴門送之曰：他日與子同龕。未幾，及菴住湖之道
X86n1605_p0536c03║場，師再參，命典藏。後卓菴于天湖。元統辛未，住當湖
X86n1605_p0536c04║福源。上堂：把住也，鋒芒不露；放行也，十字縱橫。水雲
X86n1605_p0536c05║深處相逢，却在千峰頂上；千峰頂上相逢，却在水雲
X86n1605_p0536c06║深處。今朝福源寺裏開堂演法，昨日天湖菴畔墾土
X86n1605_p0536c07║畊烟。所以道：法無定相，遇緣即宗。可傳真寂之風，仰
X86n1605_p0536c08║助無為之化。正與麼時如何？卓拄杖曰：九萬里鵬纔
X86n1605_p0536c09║展翼，一千年鶴更翱翔。歲朝上堂：鏡清道：新年頭佛
X86n1605_p0536c10║法有。明教道：新年頭佛法無。道是有也未必有，道是
X86n1605_p0536c11║無也未必無。張公喫酒李公醉，趙州東壁挂葫蘆。上
X86n1605_p0536c12║堂：吃飯要止饑，飲水要止渴，著衣要免寒，歸鄉要到
X86n1605_p0536c13║家，學道要到三世諸佛開口不得處，參禪要到天下
X86n1605_p0536c14║祖師插脚不入處。若不如此，倚他門戶，傍他墻壁，聽
X86n1605_p0536c15║人指揮，喫人涕唾，總不丈夫。福源與麼說話，良藥苦
X86n1605_p0536c16║口，忠言逆耳。解制，上堂：有佛處不得住，樓臺月色雲
X86n1605_p0536c17║收去；無佛處急走過，池塘荷葉風吹破。三千里外，逢
X86n1605_p0536c18║人不得錯舉。朗州山，澧州水，四海五湖皇化裏，腰包
X86n1605_p0536c19║頂笠萬千千，問著盡言山與水。忽有不甘底出來道：
X86n1605_p0536c20║山但言山，水但言水，有甚麼過？良久，云：未可全拋一
X86n1605_p0536c21║片心，逢人且說三分話。居七年，退歸霞霧之天湖。至
X86n1605_p0536c22║正間，朝廷聞師名，降香幣以旌異，皇后賜金襴衣。壬
X86n1605_p0536c23║辰秋七月二十四日示寂，與眾訣。侍僧問：後事如何？
X86n1605_p0536c24║遂書偈曰：青山不著臭尸骸，死了何須掘地埋？顧我
X86n1605_p0537a01║也無三昧火，光前絕後一堆柴。擲筆而逝。闍維，舍利
X86n1605_p0537a02║五色燦然，不知其數。塔於天湖之原，配及菴塔，示不
X86n1605_p0537a03║忘同龕之記也。有弟子愚太古者，高麗人，親得師旨，
X86n1605_p0537a04║甞蒙說偈印可，有金鱗上直鈎之句，其王尊之為國
X86n1605_p0537a05║師。聞師已逝，表奏朝廷，詔諡佛慈慧炤禪師，仍入山
X86n1605_p0537a06║分其舍利，歸國建塔焉。
X86n1605_p0537a07║匡山源禪師法嗣
X86n1605_p0537a08║嘉興府海門天真惟則禪師湖州費氏子。母夢異僧
X86n1605_p0537a09║分衛，覺而有娠。及旦，異香襲人。髫年出家，徧參楚石
X86n1605_p0537a10║千巖一十八位尊宿，皆機緣不契。後聞匡廬無極源
X86n1605_p0537a11║禪師，徑往叩之。源亦無啟發。後值源於廁上，乃趨問
X86n1605_p0537a12║曰：如何是祖師西來意？源擒住曰：道！道！師於言下釋
X86n1605_p0537a13║然頓悟，但搖手而已。源曰：子有所得耶？師曰：何得之
X86n1605_p0537a14║有？曰：子作道理會耶？師拂袖而出。遂服勤月餘，日益
X86n1605_p0537a15║玄奧。適平山林公招主藏鑰，師往赴之。後眾請開法
X86n1605_p0537a16║海門。上堂，僧問：如何是向上事？師曰：向下薦取。曰：作
X86n1605_p0537a17║麼生向下薦取？師曰：切莫動著。曰：動著後如何？師曰：
X86n1605_p0537a18║與汝三十棒。乃曰：向上事，向下事，截斷兩頭休執滯。
X86n1605_p0537a19║驀然放出鱉（鼻蛇），齩殺方知難躲避。吽！吽！吽！海門今日
X86n1605_p0537a20║忍俊不禁，越例為諸人通個消息。汝等還委悉麼？以
X86n1605_p0537a21║拂子點一點，曰：等閑拋下活人丹，浩浩清風動天地。
X86n1605_p0537a22║上堂：三三三，九九九，海門潮音似雷吼。香浮菊圃獻
X86n1605_p0537a23║金錢，靈感𣏌堤呈玉狗。你也有，我也有，捩轉南辰看
X86n1605_p0537a24║北斗。正恁麼時，高登海門峰頂，衝開碧落，喝散白雲，
X86n1605_p0537b01║現大人相，顯大神通底句子又作麼生道？忽作脩羅
X86n1605_p0537b02║擎日月相，曰：吞吐虗空擎日月，十方法界即全身。花
X86n1605_p0537b03║朝，上堂：花期月夕，蕋珠宮裏降神仙。柳約春風，綿繡
X86n1605_p0537b04║叢中行綵女。閙閧閧處，顯示舍那性海。靜悄悄處，埋
X86n1605_p0537b05║沒普贒行門。正恁麼時，且道閙中活計是？靜中活計
X86n1605_p0537b06║是？海門則不然。良久，彈指曰：兜率天宮彈寶几，閻浮
X86n1605_p0537b07║世界響金鐘。洪武初，甞預廣薦法會，以足疾賜歸。癸
X86n1605_p0537b08║酉仲春，示微疾。一日侵晨，告眾曰：吾去矣。侍者請偈，
X86n1605_p0537b09║師厲聲曰：平常說底不是耶？即瞑目而逝。茶毗，獲舍
X86n1605_p0537b10║利無筭，頂骨牙齒舌根不壞。建塔于福祐禪院。
X86n1605_p0537b11║瑞巖寶禪師法嗣
X86n1605_p0537b12║天台華頂無見先覩禪師台之仙居葉氏子。資性秀
X86n1605_p0537b13║頴，嗜讀書，過目成誦。從古田垕薙髮，參方山寶。一日
X86n1605_p0537b14║作務次，渙然氷釋。山以偈印之曰：此心極廣大，虗空
X86n1605_p0537b15║比不得。此道只如此，受持休外覔。師受命，築室華頂，
X86n1605_p0537b16║一坐四十年，足未甞輒越戶限。
X86n1605_p0537b17║高峰日禪師法嗣
X86n1605_p0537b18║日本國兜率院夢窓疎石國師姓源氏，勢州人，宇多
X86n1605_p0537b19║天王九世孫。母禱觀音，夢吞金色光而孕。暨長，繪死
X86n1605_p0537b20║屍九變之相，獨坐觀想，知色身不異空花，慨然有求
X86n1605_p0537b21║道之意。十八為僧，夢遊中國疎山、石頭二剎，一龐眉
X86n1605_p0537b22║僧持達磨像授之，既窹曰：洞明吾本心者，其唯禪觀
X86n1605_p0537b23║乎？初謁無隱範，次謁一山寧。山曰：我宗無語句，亦無
X86n1605_p0537b24║一法與人。師曰：願和尚慈悲方便開示。山曰：本來廓
X86n1605_p0537c01║然清淨，雖慈悲方便亦無。師疑悶無聊，見佛國高峰
X86n1605_p0537c02║日公，叩請如前。峰曰：一山云何？師述其問答，峰厲聲
X86n1605_p0537c03║喝曰：汝何不道和尚漏逗不少？師於言下有省。辭歸，
X86n1605_p0537c04║舊隱常牧山。一夕坐久，偶倚壁，忽然仆去，豁然大悟，
X86n1605_p0537c05║有等閑擊碎虗空骨之句，求峰印可。峰曰：西來密意，
X86n1605_p0537c06║汝今已得，善自護持。卓菴濃州，國王命師領南禪天
X86n1605_p0537c07║龍等處。王妃延入宮中，執弟子禮問道，賜號正覺，又
X86n1605_p0537c08║加號心宗普濟，且遺以手書，其略曰：道振三朝，名飛
X86n1605_p0537c09║四海。主天龍席，再轉法輪。秉佛祖權，摧魔軍壘。師以
X86n1605_p0537c10║年高隱退，尋示寂。
X86n1605_p0537c11║開元祖禪師法嗣
X86n1605_p0537c12║開元佛果如炤禪師晉江蔡氏子。從本寺道符出家。
X86n1605_p0537c13║開元合一，妙恩為第一世。師左右恩，恩甚器之。既而
X86n1605_p0537c14║徧參，天慧內發，深有所悟。復歸開元，恩益禮之。及恩
X86n1605_p0537c15║遷化，契祖嗣位，命師知藏。大德八年，領後堂。十年，移
X86n1605_p0537c16║前堂。及祖沒，宣政院命師補其席，嗣祖法。佛成道，上
X86n1605_p0537c17║堂：雪滿于山，星回于天。一見便見，更待六年。瞿曇瞿
X86n1605_p0537c18║曇，無端引得眾生起，顛倒東土望西天。又曰：雪窖生
X86n1605_p0537c19║埋幸可憐，六年曾不動機緘。眼皮𪹼綻三更後，明破
X86n1605_p0537c20║星兒即不堪。上聞，賜佛果弘覺之號。至順二年，無疾
X86n1605_p0537c21║溘化。
X86n1605_p0537c22║紫籜道禪師法嗣
X86n1605_p0537c23║台州瑞巖恕中無慍禪師台之臨海陳氏子。七歲入
X86n1605_p0537c24║鄉校讀書，不煩再授。年未冠，白父母，依徑山寂照禪
X86n1605_p0538a01║師剃落。謁竺元，以狗子無佛性話未破疑問，纔開口，
X86n1605_p0538a02║被元一喝，遂大悟，呈偈曰：狗子佛性無，春色滿皇都。
X86n1605_p0538a03║趙州東院裏，壁上挂葫蘆。元乃發笑曰：恁麼會又爭
X86n1605_p0538a04║得？師拂袖而出。初住明之靈巖，遷瑞巖。上堂：有問有
X86n1605_p0538a05║答，日下挑燈。無問無答，兔頭截角。別資一路，萬里崖
X86n1605_p0538a06║州。直下承當，且緩緩地。拈拄杖畫一畫，云：天傾東南，
X86n1605_p0538a07║地傾西北。臨濟小廝兒，只具一隻眼。卓拄杖，喝一喝。
X86n1605_p0538a08║上堂：祖師意，無別法。下地走，穿却鞋。上床眠，脫却襪。
X86n1605_p0538a09║只恁麼，太誵訛。不恁麼，無合殺。溈山水牛，百丈野鴨。
X86n1605_p0538a10║帶水拖泥不足觀，腦後圓光最輝赫。喝一喝。上堂，舉：
X86n1605_p0538a11║黃龍心禪師與夏公立劇談肇論，論萬物為自己，情
X86n1605_p0538a12║與無情共一體。時有狗子臥香桌下，龍拈壓尺擊狗
X86n1605_p0538a13║子，又擊香桌，云：狗子有情即去，香桌無情自住。情與
X86n1605_p0538a14║無情如何得成一體？公立不能加對，龍曰：纔涉思惟，
X86n1605_p0538a15║便成剩法，何曾會萬物為自己哉？黃龍老漢傷慈不
X86n1605_p0538a16║少，夏公立如入寶山，空手而回。諸人要會萬物為自
X86n1605_p0538a17║己，情與無情共一體麼？搥殺有情狗子，碎却無情香
X86n1605_p0538a18║桌，盡情收拾將來，與他一團束縛，拋向東洋大海，自
X86n1605_p0538a19║然洒洒落落。雖然，更須知有頂門一竅始得。拈拄杖
X86n1605_p0538a20║擊香臺，云：阿剌剌，阿剌剌，登山脚膝酸，啜茶舌頭滑，
X86n1605_p0538a21║十字街頭石敢當，對月臨風吹尺八。至節，小參。古佛
X86n1605_p0538a22║心，只如今，明月炤幽谷，寒濤助夜砧。先德與麼吐露，
X86n1605_p0538a23║可謂千鈞之弩要待勍敵發機，萬斛之舟不為㘭堂
X86n1605_p0538a24║剏設。若是滄溟上客、閫外將軍，捩轉船頭、踏飜射垛，
X86n1605_p0538b01║自然中的於機先，豈用瞻風於五兩？所以道：譬如師
X86n1605_p0538b02║子王哮吼，師子兒聞之皆增勇徤。不見洞山問興平
X86n1605_p0538b03║云：如何是古佛心？平云：汝心便是。洞山云：雖然如是，
X86n1605_p0538b04║猶是某甲疑處。平云：恁麼即問取木人去。大眾，者些
X86n1605_p0538b05║子見不破、踏不著，饒伊辯如滿慈、智如鶖子，未免癡
X86n1605_p0538b06║狂外邊走。今夜正當群陰剝盡、一陽來復之時，聊與
X86n1605_p0538b07║諸人聚話片時，敢問諸人：洞山與麼問、興平與麼答，
X86n1605_p0538b08║莫是將錯就錯、借路經過麼？莫是真實相為、拳踢相
X86n1605_p0538b09║赴麼？如斯品論，鄭州出曹門。只如興平末後云：恁麼
X86n1605_p0538b10║即問取木人去。此一轉語太殺慈悲，多少人向者裡
X86n1605_p0538b11║錯會？有能於此撥開胸襟、伸得口氣，何止醍醐灌頂？
X86n1605_p0538b12║苟或未然，陋巷不騎金色馬，回來却著破襴衫。後謝
X86n1605_p0538b13║事入松巖，寄書退院，眾固請，師堅拒不允。洪武七年
X86n1605_p0538b14║夏，日本國主遣使入貢，就奏請師化其國，　上召師
X86n1605_p0538b15║至闕下，師以老病辭，　上憫而不遣，遂住鄞之翠山。
X86n1605_p0538b16║一日，忽遘微疾，索筆書偈曰：七十八年，無法可說，末
X86n1605_p0538b17║後一句，露柱饒舌。咄！端坐而逝。
X86n1605_p0538b18║慶元府天童了堂一禪師至正二年，住台之紫籜，遷
X86n1605_p0538b19║天寧天童。僧問：昔日寶壽開堂，三聖橫身相為。臨濟
X86n1605_p0538b20║住院，普化盡力扶持。畢竟明甚麼邊事？師曰：兩頭俱
X86n1605_p0538b21║坐斷，一劒倚天寒。曰：與麼則五位君臣齊裂下，三玄
X86n1605_p0538b22║戈甲一時收。師曰：錯下名言。僧一喝，師曰：亂統禪和，
X86n1605_p0538b23║如麻似粟。上堂：拈一莖草作丈六金身，將丈六金身
X86n1605_p0538b24║作一莖草。好大眾，不是苦心人不知。便下座。上堂：最
X86n1605_p0538c01║初一句，末後一機，直下搆得燈籠露柱，動地放光。其
X86n1605_p0538c02║或未然，竺山今日失利。示眾：樵歌來叠嶂，帆影落汀
X86n1605_p0538c03║洲。胡孫戴紙帽，直上樹梢頭。七星劒，五雲樓，毬打人
X86n1605_p0538c04║兮人打毬。萬事難把玩，魚吞水面漚。住天童，上堂：長
X86n1605_p0538c05║觜鳥芳樹不棲，摩斯迦滄溟不入。龍泉與刀斧同鐵，
X86n1605_p0538c06║利鈍懸殊。良驥與駑駘同途，遲速有異。以拂子畫一
X86n1605_p0538c07║畫，曰：華須連夜發，莫待曉風吹。小參：靈光不昧，萬古
X86n1605_p0538c08║徽猷。智鑑洞明，十虗普應。時臨亞歲，節屆書雲。擊動
X86n1605_p0538c09║法鼓，大眾雲集。一一天真，一一明妙。更待說個甚麼？
X86n1605_p0538c10║若說有法，又被有礙。若說無法，又被無礙。若說不有
X86n1605_p0538c11║不無法，又被不有不無礙。若說不不有不不無法，又
X86n1605_p0538c12║被不不有不不無礙。雲從龍，風從虎，聖人作而萬物
X86n1605_p0538c13║覩。日可冷，月可熱，眾魔不能壞真說。以拂子畫一畫，
X86n1605_p0538c14║曰：黃檗樹頭懸蜜果，無言童子唱巴歌。問：文殊與普
X86n1605_p0538c15║賢，萬法悉同源。如何是同源底法？師曰：胡張三，黑李
X86n1605_p0538c16║四。曰：一毛吞巨海，于中更何言？師曰：不勞懸石鏡，天
X86n1605_p0538c17║曉自鷄鳴。曰：是非不到處，還有句也無？師曰：誠知你
X86n1605_p0538c18║亂會。問：名假法假，人空法空，請師直指。師曰：曾問幾
X86n1605_p0538c19║人來？曰：無根樹子向甚麼處栽？師曰：更深猶自可，午
X86n1605_p0538c20║後更愁人。曰：只在目前，為甚麼再三不覩？師曰：千年
X86n1605_p0538c21║常住一朝僧。
X86n1605_p0538c22║保寧茂禪師法嗣
X86n1605_p0538c23║嘉興府本覺南堂清欲禪師台之臨海朱氏子。元曆
X86n1605_p0538c24║二年，出世集慶之開福。上堂，拈拄杖曰：與麼來者，彩
X86n1605_p0539a01║鳳舞丹霄。不與麼來者，鐵蛇橫古路。直饒與麼不與
X86n1605_p0539a02║麼，去來道絕，也是稱錘蘸醋。卓拄杖。上堂：摩尼珠，人
X86n1605_p0539a03║不識，如來藏裡親收得。萬象森羅影現中，一顆圓光
X86n1605_p0539a04║色非色。永嘉大似乞兒暴富。開福道：摩尼珠，誰不識，
X86n1605_p0539a05║擊碎分文也不直。拋向虗空更那邊，免使時人挂胸
X86n1605_p0539a06║臆。然則雲開日出，職到威成，撞著本色道流，恰似泗
X86n1605_p0539a07║洲人見大聖。元統元年，住本覺。上堂，顧視大眾曰：者
X86n1605_p0539a08║裏莫有作家戰將麼？時有僧出眾曰：盡大地是個問
X86n1605_p0539a09║頭，和尚作麼生答？師曰：遍虗空是個答語，你作麼生
X86n1605_p0539a10║領？曰：萬福。師曰：拄杖不在，苕帚柄與你三十。曰：諸方
X86n1605_p0539a11║有明眼人在。師曰：你莫是患盲麼？僧無語。師喝曰：將
X86n1605_p0539a12║謂是收燕破趙之才，元來做未得行間小卒。出去！乃
X86n1605_p0539a13║曰：若論戰也，個個力在轉處。到者裏，直須通方上士，
X86n1605_p0539a14║本色英流，寸刃不施，全鋒敵勝。其或未然，擬議不來，
X86n1605_p0539a15║髑髏粉碎。卓拄杖，喝一喝，下座。舟中值冬至，小參。一
X86n1605_p0539a16║道虗明，總是自家田地。初爻既兆，全彰劫外乾坤。無
X86n1605_p0539a17║去來動靜之殊，無取捨是非之異。可以騎聲葢色，可
X86n1605_p0539a18║以隨流入流，可以泛華亭半葉之舟，可以盡澤國烟
X86n1605_p0539a19║波之勝。不舉任公之釣，非同濠上之遊。擊拂子，曰：劈
X86n1605_p0539a20║口一橈，已傷鹽醋。離鈎三寸，休更回頭。拍膝，曰：永夜
X86n1605_p0539a21║月明天在水，雁聲飛過白蘋州。問：仲冬嚴寒年年事，
X86n1605_p0539a22║晷運推移事若何？師曰：昨夜日輪飄桂花，今朝月窟
X86n1605_p0539a23║生芝草。問：單傳直指，已涉離微。坐斷千差，請師答話。
X86n1605_p0539a24║師曰：破鏡不重照，落花難上枝。曰：便恁麼去時如何？
X86n1605_p0539b01║師曰：烏龜鑽敗壁。問：說法不應機，總是非時語。作麼
X86n1605_p0539b02║生得應機去？師曰：夜半起來失却牛，天明起來失却
X86n1605_p0539b03║火。問：心不是佛，智不是道。還端的也無？師曰：喫飯止
X86n1605_p0539b04║饑，飲水止渴。曰：智不到處，切忌道著。又作麼生？師曰：
X86n1605_p0539b05║塞却耳根，分明聽取。癸卯八月，示寂。
X86n1605_p0539b06║明州瑞雲清凉寺實菴茂禪師郡之奉化鄭氏子。幼
X86n1605_p0539b07║齡中夜坐禪，母惡之，推使仆，輙達旦不瞑。後出家，參
X86n1605_p0539b08║南㵎泉禪師。一夕，松月下聞流水聲，有省。往白泉，泉
X86n1605_p0539b09║俾詣古林。林問：汝來何為？師曰：正為生死事大，求出
X86n1605_p0539b10║離耳。林曰：子明知四大五蘊是生死根本，為何入此
X86n1605_p0539b11║革囊？師擬議，林以錫杖擊之，豁然悟入。至正壬午，住
X86n1605_p0539b12║長明之瑞雲山。有僧問答未竟，以手拍地而笑。師曰：
X86n1605_p0539b13║滯貨何須拈出耶？僧噓一聲，師便喝。僧有省，退隱東
X86n1605_p0539b14║堂，影不出山。元明，師猶子也，迎歸天童之此軒。未幾
X86n1605_p0539b15║示疾，眾請書偈。師曰：我此中廓然也，何偈之為？即端
X86n1605_p0539b16║坐憑几，握右手為拳，以額枕之而逝。號佛光普照大
X86n1605_p0539b17║禪師。
X86n1605_p0539b18║靈隱海禪師法嗣
X86n1605_p0539b19║徑山悅堂顏禪師明州人。受度于婺之寶林寺，徧參
X86n1605_p0539b20║諸宿，卒為東嶼海之正嫡。初住崑山之東禪，轉吳門
X86n1605_p0539b21║之萬壽，升虎林之南屏，遂陟雙徑，竪大法幢，名聞京
X86n1605_p0539b22║國，緇素雲臻，如流赴壑。朝廷再降璽書護教，并賜金
X86n1605_p0539b23║襴法衣。師歷主四大剎，有四會語錄。金華宋公濂為
X86n1605_p0539b24║之序，稱其隨機接引，霑被為多，所謂施善巧，釋結習，
X86n1605_p0539c01║假言辭，窮實際者乎。
X86n1605_p0539c02║建寧府斗峰大圭正璋禪師福州福清人。禮湖南絕
X86n1605_p0539c03║聽祝髮，參東嶼海，令看趙州狗子話。工夫無間，只是
X86n1605_p0539c04║不知落處。一日，聞海頌俱胝竪指話，言下頓悟，遂上
X86n1605_p0539c05║方丈呈所得。海曰：作麼？師曰：古今現成事，何必涉思
X86n1605_p0539c06║惟。海曰：既不涉思惟，汝來作麼？師曰：請和尚證明。海
X86n1605_p0539c07║曰：證個什麼？師便喝。海曰：汝什處見趙州？師曰：錯。海
X86n1605_p0539c08║曰：向汝道什麼？師曰：須彌𨁝跳。海曰：趙州即今在什
X86n1605_p0539c09║處？師曰：無。海曰：趙州鼻孔因什在老僧手裡？曰：謝和
X86n1605_p0539c10║尚證明。海曰：放汝三十棒，還我無字偈來。師頌曰：狗
X86n1605_p0539c11║子佛性無，覷著眼睛枯。瞥爾飜身轉，唵㗭哩蘇嚧。海
X86n1605_p0539c12║撫而印之。後結茅斗峯，漸成叢席。上堂，良久曰：黃金
X86n1605_p0539c13║雖貴，入眼成塵。便下座。上堂：玉宇霜清，瓊林落葉。一
X86n1605_p0539c14║向全提，萬機𥨊削。作者好求無病藥。上堂，舉青州布
X86n1605_p0539c15║衫話，師曰：昨夜三更裏，雨打虗空濕。狸奴知不知，倒
X86n1605_p0539c16║上樹梢立。上堂：元正啟祚，萬物咸亨。喚作新年頭佛
X86n1605_p0539c17║法，瞎却你眼。不喚作新年頭佛法，折却我舌。畢竟作
X86n1605_p0539c18║麼生？便下座。臨終偈曰：生本不生，滅亦無滅。幻化去
X86n1605_p0539c19║來，何用分別。大眾珍重，不在言說。便合掌入滅。
X86n1605_p0539c20║明州育王大千慧炤禪師永嘉麻氏子。年十五，依瑞
X86n1605_p0539c21║光院出家。受具後，便發足參方。首謁晦機，次謁東嶼。
X86n1605_p0539c22║嶼問：東奔西走，將欲何為？師曰：特來參禮爾。嶼曰：天
X86n1605_p0539c23║無四壁，地絕八荒，汝於何地措足耶？師抵掌於几而
X86n1605_p0539c24║退。嶼知其有所悟，乃復召至，反覆勘辨。嶼嘉之，遂留
X86n1605_p0540a01║執侍。尋主藏于萬壽。嶼遷淨慈，邀師分座。天曆戊辰，
X86n1605_p0540a02║出世樂清之明慶。示眾：佛法欲得現前，莫存知解。縛
X86n1605_p0540a03║禪看教，未免皆為障碍。何如一物不立，而起居自在
X86n1605_p0540a04║乎？所以德山棒、臨濟喝，亦有甚不得已爾。至正乙未，
X86n1605_p0540a05║遷補陀。未幾，署育王。甞垂三關語以示學者曰：山中
X86n1605_p0540a06║猛虎，以肉為命，何故不食其子？虗空無向背，何緣有
X86n1605_p0540a07║東西南北？飲乳等四大海水，積骨如毗富羅山，何者
X86n1605_p0540a08║是汝最初父母？居九年，退居妙喜泉上，築室曰夢菴。
X86n1605_p0540a09║掩關獨處，凝塵滿席，不顧也。洪武六年十月朔，召弟
X86n1605_p0540a10║子曰：吾將西歸，汝輩在外者，可速還。越七日，沐浴更
X86n1605_p0540a11║衣，怡然入寂。
X86n1605_p0540a12║育王雪窓悟光禪師字公實，成都之新都人，姓楊氏。
X86n1605_p0540a13║初說法于白馬寺，遷開元，已而升育王。會天童虗席，
X86n1605_p0540a14║命師兼之。有四會錄，宋公濂序之。其言曰：四會之語，
X86n1605_p0540a15║屹立不遷，如真正幢；涉險度危，如大法船。至于垂三
X86n1605_p0540a16║語以騐來學，如臨萬仞懸崖，撒手而立。虞文靖公謂
X86n1605_p0540a17║為佛果一枝，鳳毛麟角，其言信不誣也。
X86n1605_p0540a18║天寧曇禪師法嗣
X86n1605_p0540a19║三空居士女中之善倫也。秉烈丈夫之志，不為世氛
X86n1605_p0540a20║所染。參竺雲，單持無字，如是三十六年。忽一日問曰：
X86n1605_p0540a21║生死到來時如何？雲曰：生是誰耶？死是誰耶？居士低
X86n1605_p0540a22║頭問訊。雲疑其異常，遂再叩之曰：是誰生？是誰死？士
X86n1605_p0540a23║復低頭問訊。雲曰：切忌死在者裡。士提起念珠曰：數
X86n1605_p0540a24║珠一百八。未幾示微疾，說偈而化。火後得舍利甚眾。
X86n1605_p0540b01║玉山珍禪師法嗣
X86n1605_p0540b02║金陵龍翔曇芳忠禪師南康人。甞繼端公之後，住徑
X86n1605_p0540b03║山，後移蔣山，升龍翔。一夕寺災，明日梁王詣寺問曰：
X86n1605_p0540b04║興復若何？師曰：賴有大檀越在。王曰：寺既燬矣，佛依
X86n1605_p0540b05║何住？師曰：古佛過去，今佛再來。王曰：衲子所謂蔣薄
X86n1605_p0540b06║粥者何也？師曰：將謂殿下忘却。王曰：衲子所謂三隻
X86n1605_p0540b07║襪者何也？師曰：國內山川都踏遍，今朝親到帝王前。
X86n1605_p0540b08║王大悅，賜號廣慧圓悟大禪師。師再造龍翔，工方竣
X86n1605_p0540b09║而示寂。
X86n1605_p0540b10║徑山伏禪師法嗣
X86n1605_p0540b11║杭州徑山南楚悅禪師隆興人也。上堂：聞聲悟道，見
X86n1605_p0540b12║色明心。驀拈拄杖曰：者個是色。卓一下曰：者個是聲。
X86n1605_p0540b13║諸人總見總聞，且那個是明底心，那個是悟底道？喝
X86n1605_p0540b14║一喝曰：貪他一粒米，失却半年糧。諡佛慈法喜禪師。
X86n1605_p0540b15║天童坦禪師法嗣
X86n1605_p0540b16║南京天界孚中懷信禪師明之奉化姜氏子。年十五，
X86n1605_p0540b17║往法華院出家，已而祝髮受具，習教學三觀之旨。後
X86n1605_p0540b18║參竹西，西知是法器，厲色待之，不與交一言，師疑益
X86n1605_p0540b19║熾。一日，西上堂，舉興化打克賓話問師，師曰：俊哉，師
X86n1605_p0540b20║子兒！西頷之，師乃依止焉。歷職至典藏。泰定丙寅，出
X86n1605_p0540b21║住明之觀音，遷洛迦山，賜廣慧妙悟智寶弘教禪師
X86n1605_p0540b22║之號，法衣一襲。至正壬午，升中竺。乙酉，升天童。冬十
X86n1605_p0540b23║月，移主龍翔。會明兵下金陵，寺僧散去，師獨趺坐，執
X86n1605_p0540b24║兵者滿前，無不投杖而拜。　高皇帝甞幸其寺，聽師
X86n1605_p0540c01║說法，嘉師言行純慤，特改龍翔為大天界，寵賚尤加。
X86n1605_p0540c02║一日，謂左右曰：吾將歸矣，汝等當以荷法自期，勵精
X86n1605_p0540c03║進行可也。言畢而瞑。侍者請留偈，遂握筆書曰：平生
X86n1605_p0540c04║為人戾契，七十八年漏洩。今朝撒手便行，萬里晴空
X86n1605_p0540c05║片雪。書畢復瞑。停龕七日，顏面如生。其示寂前一日，
X86n1605_p0540c06║　上方督師江陰，夢師入謁，　上問曰：師來何為？師
X86n1605_p0540c07║曰：將西歸，來告別耳。及駕還金陵，聞師訃，正與夢符。
X86n1605_p0540c08║　上驚異，詔出內帑以助喪事。舉龕之夕，　上親致
X86n1605_p0540c09║奠，送出都門之外，茶毗於聚寶山前。舍利如麻如菽，
X86n1605_p0540c10║五色燦爛，烟所及處，亦累累然生。門弟子卜於牛首
X86n1605_p0540c11║山之東麓，建塔焉。
X86n1605_p0540c12║大慈成禪師法嗣
X86n1605_p0540c13║衢州烏石山傑峰世愚禪師郡之西安余氏子。入蘭
X86n1605_p0540c14║溪顯教為僧。得戒後，徧參知識，未有所入。後參止，巖
X86n1605_p0540c15║令看不是心、不是佛、不是物。一夕，坐至夜分，聞隣僧
X86n1605_p0540c16║舉證道歌曰：不除妄想不求真。豁然如釋重負偈曰：
X86n1605_p0540c17║時時覿面不相逢，喫盡娘生氣力窮。夜半忽然忘月
X86n1605_p0540c18║指，虗空迸出日輪紅。往見巖，巖曰：那裏見神見鬼來？
X86n1605_p0540c19║師曰：捉得賊了也。巖曰：贓在甚麼處？師一喝，巖曰：開
X86n1605_p0540c20║口合口都不是，向上道將一句來。師曰：遍界明明不
X86n1605_p0540c21║覆藏。巖舉竹篦曰：喚作竹篦則觸，不喚作竹篦則背。
X86n1605_p0540c22║你喚作甚麼？師便掀倒禪床。巖打竹篦三下，曰：瞎漢
X86n1605_p0540c23║敢來者裏捋虎鬚。師便禮拜。往見元翁，問：甚處來？曰：
X86n1605_p0540c24║大慈來。翁曰：大慈鼻孔深多少？師卓拄杖一下，翁曰：
X86n1605_p0541a01║拗折拄杖把什麼卓？師便禮拜，曰：今朝親見老師翁。
X86n1605_p0541a02║翁曰：念汝師孫，放汝三十棒。歸大慈，執侍三載。一日，
X86n1605_p0541a03║巖謂師曰：古人尋師擇友，不可蕩喪光陰。子雖得佛
X86n1605_p0541a04║祖應化之道，未能向上飜身。因舉汾陽見首山曰：萬
X86n1605_p0541a05║古碧潭空界月，再三撈摝始應知。師始得大徹。歸西
X86n1605_p0541a06║安烏石山，結茅以居，漸成叢席，眾至三千指。至正六
X86n1605_p0541a07║年，住石溪。僧問：遠離烏石嶺，來住石溪山。開示人天
X86n1605_p0541a08║路，如何透祖關？師曰：龍生金鳳子，衝破碧瑠璃。曰：與
X86n1605_p0541a09║麼則覿面不相識，千里可同風。師曰：重疊關山路。曰：
X86n1605_p0541a10║達磨西來，不立文字，直指人心，見性成佛。既不立文
X86n1605_p0541a11║字，何得流傳至今？師曰：官不容針，私通車馬。曰：直指
X86n1605_p0541a12║人心，指出那個心？師曰：開口不在舌頭上。曰：見性成
X86n1605_p0541a13║佛，性在什麼處？師曰：太湖三萬六千頃，夜夜波心月
X86n1605_p0541a14║色明。問：黃梅碓𭪿花開日，夜半傳衣過嶺南。此事還
X86n1605_p0541a15║端的也無？師曰：一物本來無，兩肩擔不起。曰：不是風
X86n1605_p0541a16║動，不是幡動，仁者心動又作麼生？師曰：知燈元是火，
X86n1605_p0541a17║信水不離波。曰：和尚為人一句又且如何？師曰：攔顋
X86n1605_p0541a18║一掌，腦後一搥。曰：恁麼則老婆心切。師曰：不從巨浪
X86n1605_p0541a19║拋香餌，爭得金鱗上釣船？上堂：萬仞峰頭打一搥，粉
X86n1605_p0541a20║身碎首絕疑猜。忽然絕後重甦起，萬象森羅笑眼開。
X86n1605_p0541a21║且道笑個什麼？者回識得來時路，更不將身入母胎。
X86n1605_p0541a22║喝一喝。大都安講主來參，師問講主：講什麼經？曰：金
X86n1605_p0541a23║剛經曾於無所從來亦無所去處得箇省處。師曰：既
X86n1605_p0541a24║是無來無去，因什得到者裏？曰：便是無來無去底。師
X86n1605_p0541b01║曰：即今在什麼處？主一喝，師曰：下喝行拳都且止，四
X86n1605_p0541b02║大分散時向何處安身立命？曰：盡大地那裏不是自
X86n1605_p0541b03║己？師曰：忽遇劫火洞然、大千俱壞時如何？曰：我到者
X86n1605_p0541b04║裏却不會。師曰：六祖不會，破柴踏碓。達磨不識，九年
X86n1605_p0541b05║面壁。你不會，見個什麼？曰：我只是不會。師曰：瞎漢！請
X86n1605_p0541b06║坐喫茶。洪武三年十二月，示微疾，書偈曰：生本不生，
X86n1605_p0541b07║滅本不滅。撒手便行，一天明月。擲筆而逝。弟子奉全
X86n1605_p0541b08║身藏于慈雲塔院。
X86n1605_p0541b09║天寶樞禪師法嗣
X86n1605_p0541b10║福州雪峰逆川智順禪師溫州瑞安陳氏子。七歲出
X86n1605_p0541b11║家，及受具，遂入閩參鐵關，關授以心要。踰月，因如廁，
X86n1605_p0541b12║覩園中瓠瓜有省，舉所悟求證，關曰：此第入門耳，最
X86n1605_p0541b13║上一乘大遠在。乃囑曰：汝可悉棄前解，專於參提上
X86n1605_p0541b14║致力，則將自入閫奧矣。一日，值關將晚參，擬離榻，忽
X86n1605_p0541b15║豁然謂關曰：南泉敗闕，今已見矣。關曰：不是心，不是
X86n1605_p0541b16║佛，不是物，是個什麼？師曰：地上磚鋪，屋上瓦覆。關曰：
X86n1605_p0541b17║即今南泉在何處？師曰：鷂子過新羅。關曰：錯。師亦曰：
X86n1605_p0541b18║錯。關曰：錯！錯！師觸禮一拜。關集眾勘騐，師笑曰：未吐
X86n1605_p0541b19║辭前已不相涉，和尚眼在什麼處？又為此一場戲劇
X86n1605_p0541b20║耶？關曰：也要大家知。遂將宗門要語一一訊師，師皆
X86n1605_p0541b21║具答，關然之，乃命掌藏鑰，尋令分座。及關遷化，眾請
X86n1605_p0541b22║嗣位，繼主報恩，遷歸原朝，廷賜法衣及佛性圓辯之
X86n1605_p0541b23║號。久之，悉散其衣鉢所蓄，退居一室，掘地為爐，折竹
X86n1605_p0541b24║為箸，淡如也。平章燕只不花出鎮閩省，請師住東禪，
X86n1605_p0541c01║不一載，革故鼎新，有同神造。升雪峰，亦立起其敝。洪
X86n1605_p0541c02║武初，　詔有道僧十人於鍾山建無遮法會，師奉
X86n1605_p0541c03║　旨陞座說法，大駕幸臨，慰問備至。南還，住淨慈，適
X86n1605_p0541c04║　朝旨徵有道沙門入京，以備　顧問，眾咸推師。至京
X86n1605_p0541c05║四閱月，一日索浴，書偈而化，茶毗獲舍利無筭，持歸
X86n1605_p0541c06║建塔焉。
X86n1605_p0541c07║鐵山瓊禪師法嗣
X86n1605_p0541c08║汝州香山無聞聰禪師香山人。初參獨翁，令參三不
X86n1605_p0541c09║是話，未有省發。一日，敬上座謂曰：要知端的意，北斗
X86n1605_p0541c10║面南看。疑之。一夕有省，遂尋敬。敬問：來者何人？師曰：
X86n1605_p0541c11║非人非我。曰：既非人非我，畢竟是什麼？師曰：饑來吃
X86n1605_p0541c12║飯困來眠。敬不能決。適鐵山從高麗歸在石霜，乃往
X86n1605_p0541c13║見之。山聞師有發明處，乃問：仙府何處？師曰：汝州。曰：
X86n1605_p0541c14║風穴祖師面目如何？師曰：和尚且止。須臾之間，將二
X86n1605_p0541c15║十年工夫說一遍。鐵山把住噤喉，問：如何是無字義？
X86n1605_p0541c16║師曰：近從潭州來，不得湖北信。山曰：未是，再道。曰：和
X86n1605_p0541c17║尚幾時離高麗？曰：未是，更道。師喝一聲，拂袖便出。山
X86n1605_p0541c18║曰：者兄弟都好，只一件大病道發明了。師感激，承鐵
X86n1605_p0541c19║山開示細大法門。後隱光州，獨行獨坐一十七年，方
X86n1605_p0541c20║得頴脫。普說曰：法無定相，遇緣即宗。秉金剛劒，吞栗
X86n1605_p0541c21║棘蓬。截斷衲僧舌頭，坐却毗盧正頂。竪一莖草作丈
X86n1605_p0541c22║六金身，將丈六金身作一莖草。不是禾山鼓响，且非
X86n1605_p0541c23║教外別傳。直教寸絲不挂，月冷秋空，寒灰發焰。到者
X86n1605_p0541c24║裏喚作佛法，墮地獄如箭射。不喚作佛法，亦墮地獄
X86n1605_p0542a01║如箭射。諸仁者畢竟作麼生會？開口喪身失命，不開
X86n1605_p0542a02║口爛却舌根。豈不見船子曰：吾於藥山二十年，藏身
X86n1605_p0542a03║處沒踪跡，沒踪跡處莫藏身。雖然恁麼舉唱，開佛知
X86n1605_p0542a04║見，立大圓鏡，竪涅槃幢，舉揚般若，敲唱雙舉，兼帶挾
X86n1605_p0542a05║通，炤用同時。正眼觀來，盡是閑家具，與我衲僧分上
X86n1605_p0542a06║撩掉沒交涉。竪拂子曰：會麼？
X86n1605_p0542a07║縉雲真禪師法嗣
X86n1605_p0542a08║代州五臺靈鷲碧峰寶金禪師乾州永壽人，姓石氏。
X86n1605_p0542a09║父母俱崇善。時有沙門以觀音像授其母，囑曰：謹事
X86n1605_p0542a10║之，當生智慧之男。未幾，果生師，白光燁燁照室。六歲，
X86n1605_p0542a11║禮雲寂溫法師為童子。及受大僧戒，遂徧詣講肆，窮
X86n1605_p0542a12║性相之旨。久之，曰：是可以了生死耶？乃棄去。時如海
X86n1605_p0542a13║真禪師開法於縉雲，師往謁，示以道要。師大起疑情，
X86n1605_p0542a14║偶擕筐隨海擷蔬於園，忽凝然不動，歷三時方窹。海
X86n1605_p0542a15║曰：作定耶？師曰：動定不關。海曰：動定不關是什麼人？
X86n1605_p0542a16║師舉筐，海不肯。師置筐于地，叉手而立，海亦不肯。師
X86n1605_p0542a17║一喝，海奮前揕胸曰：速道！師築海胸仆之。海笑曰：塵
X86n1605_p0542a18║勞暫息，定力未能深也。必使心路絕，祖關透，然後大
X86n1605_p0542a19║法可明耳。後憩錫峨眉，日啖松柏，脇不沾席者三年。
X86n1605_p0542a20║一日，聞伐木聲，大悟，往見海。海于地上𦘕一圓相，師
X86n1605_p0542a21║以袖拂去之。海後𦘕一圓相，師于中增一畫，又拂去
X86n1605_p0542a22║之。海再畫如前，師又增一畫成十字，又拂去之。海復
X86n1605_p0542a23║畫如前，師於十字加四隅成卍字，又拂去之。海乃總
X86n1605_p0542a24║畫三十圓相，師一一具答。海曰：汝今方知佛法宏勝
X86n1605_p0542b01║如是，宜往朔方，其道大行。先是，師在定中，見一山甚
X86n1605_p0542b02║秀麗，重樓傑閣，金碧絢爛，諸佛五十二菩薩行道其
X86n1605_p0542b03║中。有招師謂曰：此五臺秘魔巖也，汝前身脩道其中，
X86n1605_p0542b04║靈骨猶在，何乃忘之？既窹，遂遊五臺山。道逢蓬首女
X86n1605_p0542b05║子，身被五綵敝衣，赤足徐行，一黑獒隨其後。師問曰：
X86n1605_p0542b06║子何之？曰：入山中爾。師曰：將何為？曰：一切不為。良久
X86n1605_p0542b07║乃沒。叩之同行者，皆莫之見，或謂文殊化身云。師乃
X86n1605_p0542b08║就山結靈鷲菴以居，聲光日露，四方聞之，不遠千里
X86n1605_p0542b09║負餱糧來獻者，日繽紛也。至正戊子，順帝遣使詔至
X86n1605_p0542b10║京，甚敬之，命住海印寺，力以疾辭，賜寂照圓明之號。
X86n1605_p0542b11║太祖高皇帝即位，詔師至南京，見　上于內殿，問佛
X86n1605_p0542b12║法大意。　上設普濟會于鍾山，選高行僧十人蒞其
X86n1605_p0542b13║事，師與焉。蒙寵賚甚渥，親御翰墨，賜詩十二韻。未幾，
X86n1605_p0542b14║示微疾，弟子請留末後句，師曰：三藏法寶尚為故紙，
X86n1605_p0542b15║吾言欲何為？怡然而逝，壽六十五，臘五十九。茶毗，獲
X86n1605_p0542b16║五色舍利，齒舌數珠皆不壞。
X86n1605_p0542b17║南嶽下二十三世
X86n1605_p0542b18║淨慈聯禪師法嗣
X86n1605_p0542b19║杭州慈光寺立中成禪師錢塘孫氏子。首謁祖芳聯
X86n1605_p0542b20║公，請益次，聯舉臘月火燒山話，師頌曰：白雲迷却舊
X86n1605_p0542b21║行踪，臘月燒山火正紅。再得慈風來扇發，冷氷氷處
X86n1605_p0542b22║煖烘烘。聯深器之。
X86n1605_p0542b23║中峰本禪師法嗣
X86n1605_p0542b24║婺州伏龍山千巖元長禪師越之蕭山董氏子，家世
X86n1605_p0542c01║宗儒。九歲就外傅，諸書經目成誦。十九薙髮於武林
X86n1605_p0542c02║靈芝寺，會行丞相府飯僧，師隨眾應供，適中峰在座，
X86n1605_p0542c03║即呼曰：汝日用何如？師曰：念佛。峰曰：佛今何在？師擬
X86n1605_p0542c04║議，峰厲聲叱之，師遂跪求法要，峰授以趙州無話令
X86n1605_p0542c05║參，於是縛茆靈隱山中。未幾，復以他務移動，隨順世
X86n1605_p0542c06║緣，倐忽十載，復還靈隱，脇不沾席者三年。因往望亭，
X86n1605_p0542c07║聞鵲聲有省，亟見峯，具呈悟因，峯又斥之，師憤然來
X86n1605_p0542c08║歸。夜將寂，忽鼠食猫飯，墮其器有聲，恍然開悟，復往
X86n1605_p0542c09║質於峰，峯問曰：趙州何故言無？師曰：鼠食猫飯。峯曰：
X86n1605_p0542c10║未在。師曰：飯器破矣。師曰：破後如何？師曰：築碎方甓。
X86n1605_p0542c11║峰乃微笑。後隱居伏龍，漸成叢席，始開法。示眾：龍門
X86n1605_p0542c12║水急，一句截流；茅屋風高，千山起浪。三世諸佛望風
X86n1605_p0542c13║結舌，六代祖師斫額有分，天下老和尚仰羨仰羨。是
X86n1605_p0542c14║汝諸人既到者裏，作麼生與山僧相見？驀拈拄杖曰：
X86n1605_p0542c15║與麼與麼，人境俱奪；不與麼不與麼，炤用同時。卓一
X86n1605_p0542c16║下曰：龍生金鳳子，衝破碧琉璃。上堂，僧問：如何是第
X86n1605_p0542c17║一句？師曰：有口如啞。曰：如何是第二句？師曰：有眼如
X86n1605_p0542c18║盲。曰：如何是第三句？師曰：棒折也未放你在。師乃擲
X86n1605_p0542c19║拂子，曰：此是老僧第二句。如何是第一句？便下座。上
X86n1605_p0542c20║堂：轉山河國土歸自己則易，轉自己歸山河國土則
X86n1605_p0542c21║難。拈了也，父母未生前，道將一句來。示眾：一喝分賓
X86n1605_p0542c22║主，照用一時行。要會個中意，日午打三更。諸禪德！臨
X86n1605_p0542c23║濟大師四稜塌地了也。乃喝一喝：且道那個是賓？那
X86n1605_p0542c24║個是主？那個是炤？那個是用？又喝：只者是賓，只者是
X86n1605_p0543a01║主，只者是炤，只者是用？又喝：且不是賓，且不是主，且
X86n1605_p0543a02║不是炤，且不是用，是個什麼？又喝，云：進前求解會，特
X86n1605_p0543a03║也斬精靈。上堂，僧問：達磨面壁，意旨如何？師曰：有口
X86n1605_p0543a04║開不得。曰：人天交接，兩得相見。如何是相見底事？師
X86n1605_p0543a05║曰：烟熏黑漆桶。曰：浩浩塵中，如何辯主？師舉拳示之，
X86n1605_p0543a06║曰：辯後如何？師曰：你主在什麼處？僧禮拜，師乃曰：秋
X86n1605_p0543a07║風凉，秋夜長，未歸客，思故鄉。大眾！如何是你故鄉？喝：
X86n1605_p0543a08║幸然家裏坐，不用苦思量。至正丁酉六月十四日，示
X86n1605_p0543a09║微疾，集眾書偈曰：平生饒舌，今日敗闕。一句轟天，正
X86n1605_p0543a10║法眼滅。投筆而逝，諡佛慧圓鑒禪師。
X86n1605_p0543a11║蘇州獅子林天如惟則禪師吉安永新譚氏子。幼歲
X86n1605_p0543a12║入禾山祝髮，後往天目依中峰。每見峰曰：老幻一生
X86n1605_p0543a13║參禪不得開悟，心竊有所疑。後深得其旨，遂往蘇州
X86n1605_p0543a14║卓菴以居，名獅子林。四方請益者日眾，乃開法。示眾：
X86n1605_p0543a15║執法修行，如牛拽磨。關西沒頭腦漢，盡力道得一半。
X86n1605_p0543a16║不執修行，如磨拽牛。山僧忍俊不禁，也只道得一半。
X86n1605_p0543a17║休！休！以何法證？以何法修？隨流認得性，無喜亦無憂，
X86n1605_p0543a18║不風流處也風流。驀拈拄杖，曰：叵耐雲門大師又道：
X86n1605_p0543a19║觀世音將錢買胡餅，放下却是饅頭。卓拄杖，曰：不因
X86n1605_p0543a20║夜來鴈，爭見海門秋？示眾：有時伸出佛手，有時放出
X86n1605_p0543a21║驢脚，錯！有時拍禪床，有時擊香桌，錯！有時舌生毛、唇
X86n1605_p0543a22║生醭，拄杖長年靠壁角，臨濟、德山鼻孔一時穿却，錯！
X86n1605_p0543a23║諸禪德！向者三箇錯處認得，老僧請你喫無麵䬪飥。
X86n1605_p0543a24║示眾：言無展事，句不投機。承言者喪，滯句者迷。擬心
X86n1605_p0543b01║即差，動念即乖。不擬不動，立地死漢。故我祖師門下
X86n1605_p0543b02║驀劄相逢，無你轉身處；據令而行，無你開口處。跨一
X86n1605_p0543b03║步去，鐵壁銀山；眨得眼來，電光石火。三世諸佛也只
X86n1605_p0543b04║得望崖而退。若是個生鐵鑄就底漢，等閑一擲，抹過
X86n1605_p0543b05║太虗，直得南山鱉鼻咬殺東海鯉魚、陝府銕牛撞倒
X86n1605_p0543b06║嘉州大像，三界拘繫不得、千聖羅籠不住，從前萬別
X86n1605_p0543b07║千差、當下七通八達，一一現成、一一圓妙，方信道達
X86n1605_p0543b08║磨元是老臊胡、臨濟喚作白拈賊。雖然恁麼，到獅林
X86n1605_p0543b09║門下更須朝打三千、暮打八百。何故如此？卓拄杖，曰：
X86n1605_p0543b10║華嶽連天秀，黃河徹底清。木龕成，示眾：生死與涅槃，
X86n1605_p0543b11║六六三十六。無常等不來，我且先瞑目。諸禪德，且道
X86n1605_p0543b12║天如即今是死、是活？死却活天如，活却天如死。佛佛
X86n1605_p0543b13║受輪迴，只為者些子。示寂，塔于水西原。
X86n1605_p0543b14║日本國相州建長禪寺古先印原禪師世居相州，姓
X86n1605_p0543b15║藤氏，為國中貴族。十三剃髮，徧歷戶庭，咸無所證。遂
X86n1605_p0543b16║入中夏，參無見於華頂。見指參中峰，師屢呈見解。峰
X86n1605_p0543b17║呵之，師𥨊食俱廢。峯憐其誠，乃曰：此心包羅萬象，迷
X86n1605_p0543b18║則生死，悟則涅槃。生死之迷，固是未易驅斥。涅槃之
X86n1605_p0543b19║悟，猶是入眼金塵。當知般若如大火聚，近之則焦首
X86n1605_p0543b20║爛額。惟存不退轉一念，生與同生，死與同死，自然與
X86n1605_p0543b21║道相符。脫使未悟之際，千釋迦，萬彌勒，傾出四大海
X86n1605_p0543b22║水，入汝耳根，總是虗妄塵勞，皆非究竟事也。師聞之，
X86n1605_p0543b23║不覺汗下。一日有省，告峯曰：原已撞入銀山鐵壁去
X86n1605_p0543b24║也。峰曰：既入銀山鐵壁，來此何為？師超然領解。後辭
X86n1605_p0543c01║去，參古林、東嶼諸大老。會清拙澄公將入日本，拉師
X86n1605_p0543c02║同行。遂出世甲州之慧林，遷萬壽、淨智、長壽諸剎。一
X86n1605_p0543c03║日微疾，謂侍者曰：時至矣，可持觚翰來。乃曰：吾墖已
X86n1605_p0543c04║成，唯未書額耳。大書心印二字，遂逝。初，門人欲𦘕師
X86n1605_p0543c05║像，預索贊語。師作一圓相，題其上曰：妙相圓明，如如
X86n1605_p0543c06║不動。觸處相逢，是何面孔。
X86n1605_p0543c07║般若誠禪師法嗣
X86n1605_p0543c08║建寧府高仰山古梅正友禪師廣信貴溪丁氏子。自
X86n1605_p0543c09║幼出家，禮末山本公為師。往江淮南浙，徧參知識。一
X86n1605_p0543c10║日，因小便觸地，得個入處。往見絕學，學問：曾見什麼
X86n1605_p0543c11║人來？師曰：見海印和尚，教提無字。學曰：無字作麼生
X86n1605_p0543c12║提？師曰：未提已前，早自分曉。學曰：靈雲見桃花悟道，
X86n1605_p0543c13║玄沙云：諦當甚諦當，敢保老兄未徹在。且道是許他
X86n1605_p0543c14║不許他？師曰：言下許。學大笑曰：不是，再來看。次早上
X86n1605_p0543c15║方丈，學曰：夜來事作麼生？師曰：靈雲捉得賊，玄沙不
X86n1605_p0543c16║放贓。即今贓賊一時斷還和尚。把坐具便打。學曰：黃
X86n1605_p0543c17║檗打臨濟六十棒，意作麼生？師便喝。學曰：因甚又去
X86n1605_p0543c18║打大愚，再來掌黃檗？師纔開口，學曰：不是。師曰：畢竟
X86n1605_p0543c19║那個是？學便攔頭打。曰：且去，再來看。次早上方丈，學
X86n1605_p0543c20║曰：抽袈裟。師擬議，學便打三下。師便喝，學又打六下。
X86n1605_p0543c21║師便休去。後上方丈求住，學曰：你去見無用、中峰、斷
X86n1605_p0543c22║崖三人了，却來與我同住。後到雲巖，見法昌語錄曰：
X86n1605_p0543c23║驅耕夫牛，奪饑人食。忽有徹處，不覺汗下。便頌公案
X86n1605_p0543c24║數則，寄呈學。學看畢，對眾曰：此人得我第三番竹篦
X86n1605_p0544a01║上氣力，但是尚欠脫殻在。越三年，因過堂打動鉢盂，
X86n1605_p0544a02║忽大悟。出住天心，繼住高仰。上堂：慧劒單提，明行正
X86n1605_p0544a03║令。擬議不來，喪身失命。還有當鋒底麼？良久曰：正好
X86n1605_p0544a04║一帆風過海，個中不遇駕濤人。小參：月落山頭慘，雲
X86n1605_p0544a05║橫谷口陰。欲明生死事，直指本來心。還有會得本來
X86n1605_p0544a06║心底麼？夜靜不勞重借月，玉蟾常挂太虗中。至正壬
X86n1605_p0544a07║辰五月初三日，跏趺示寂，全身塔于鳳山。
X86n1605_p0544a08║智者義禪師法嗣
X86n1605_p0544a09║杭州淨慈德隱普仁禪師婺之蘭溪趙氏子。十歲依
X86n1605_p0544a10║演法院出家，及受大僧戒，遂走參了然義公，機緣相
X86n1605_p0544a11║契，命為侍者。後遍遊名剎，靡不改容禮之。東陽輝公
X86n1605_p0544a12║留掌記，而徑山悅公尋延師分座。至正乙未，出住金
X86n1605_p0544a13║華西峯。　太祖高皇帝取婺州，幸智者寺，詔師主之。
X86n1605_p0544a14║晚蒞南屏，忽示微疾，屈指計曰：今夏五月矣。左右曰：
X86n1605_p0544a15║然。師曰：此八月八日最良，吾將逝矣。至期，整衣端坐
X86n1605_p0544a16║而寂。
X86n1605_p0544a17║海門則禪師法嗣
X86n1605_p0544a18║湖州弁山白蓮寺懶雲智安禪師嘉興沈氏子，依海
X86n1605_p0544a19║昌淨妙寺出家。首謁天真，發明別傳之旨，自此韜光。
X86n1605_p0544a20║有司屢起，以名剎不就。後恪遵竹杖禪師遺命，住白
X86n1605_p0544a21║蓮寺。示眾：萬法歸一，無孔鐵槌當面擲。一歸何處？抹
X86n1605_p0544a22║過西天并此土。青州布衫重七斤，寒巖古木璚花春。
X86n1605_p0544a23║仁者殷勤問端的，娘生鼻孔從來直。倘於言下解知
X86n1605_p0544a24║歸，九九方明八十一。晚歸淨慈，久之託疾告終，塔于
X86n1605_p0544b01║蒼弁之南阡。
X86n1605_p0544b02║華頂覩禪師法嗣
X86n1605_p0544b03║處州福林院白雲智度禪師處之，麗水吳氏子。從空
X86n1605_p0544b04║中假禪師祝髮受具，深習禪定者四年。出遊閩中還，
X86n1605_p0544b05║乃築福林院以居，日取楞嚴、圓覺閱之。久之復出，遍
X86n1605_p0544b06║參謁無見，問：西來密意，未審何如？見曰：待娑羅峰點
X86n1605_p0544b07║頭，却向汝道。師以手搖曳欲答，見遽喝。師曰：娑羅峯
X86n1605_p0544b08║頂，白浪滔天。花開芒種後，葉落立秋前。見曰：我家無
X86n1605_p0544b09║殘羹剩飯也。師曰：此非殘羹剩飯而何？見頷之，乃服
X86n1605_p0544b10║勤數載。及辭歸，見祝之曰：心法相投，豈在多言。勿掉
X86n1605_p0544b11║三寸舌誑人，須真正見解著于行履可也。師佩服之。
X86n1605_p0544b12║至正甲申，眾迎師歸福林。甲辰，中丞章公延居龍泉
X86n1605_p0544b13║之普慈，僧徒雲集至八百人。丙午，遷武峯。洪武己酉，
X86n1605_p0544b14║應　召入京，未幾回浙。明年二月，示疾還福林。五日，
X86n1605_p0544b15║索浴更衣，書偈曰：無世可辭，有眾可別。太虗空中，何
X86n1605_p0544b16║必釘橛。擲筆而逝。茶毗，得舍利五色，齒牙數珠不壞。
X86n1605_p0544b17║墖于院西。
X86n1605_p0544b18║開元炤禪師法嗣
X86n1605_p0544b19║泉州開元夢觀大圭禪師晉江廖氏子。初習儒學，既
X86n1605_p0544b20║成，父詔之曰：吾為佛不成，吾以汝許佛，汝其毋違。師
X86n1605_p0544b21║乃往開元禮廣漩為師，得度後侍佛果，凡三歷職而
X86n1605_p0544b22║至分座。書記秉拂：一元未判，至理全彰。三畫纔分，彝
X86n1605_p0544b23║倫攸敘。鷲嶺拈花微笑，大似上古結繩。少林立雪安
X86n1605_p0544b24║心，何異肇興書契。自此淳漓朴散，接響承虗，說黑說
X86n1605_p0544c01║黃，指曲指直，總是土圭測景，尺箠量空。衲僧家須向
X86n1605_p0544c02║卦爻未兆、點畫未分已前一印印定，俾從上千聖窺
X86n1605_p0544c03║覷無門，歷代祖師難尋朕迹。說甚麼東來意西來意，
X86n1605_p0544c04║佛法短佛法長。只如今日紫雲影裏，華屋斬新，玲瓏
X86n1605_p0544c05║八面，峭峻一方，作佛法商量即是，作世諦流布即是。
X86n1605_p0544c06║以拂子畫一畫曰：未明三八九，難達古皇道。後堂秉
X86n1605_p0544c07║拂：無言無說處，顯示泥團土塊。一機一境上，提撕平
X86n1605_p0544c08║地骨堆。洞山果桌，浩老布裩，一奢一儉。慈明揭牓，仰
X86n1605_p0544c09║山叉手，一儉一奢。從上古德與麼激揚，致使末代葛
X86n1605_p0544c10║藤不少。上方主丈子聽得出來道：一切諸法如夢如
X86n1605_p0544c11║化。今夜第二座又向夢中說夢，輙莫瞞人。好秉拂，上
X86n1605_p0544c12║座直得緘默而已。何也？鐵牛對對黃金角，木馬雙雙
X86n1605_p0544c13║白玉蹄。後宣政院檄師主承天，堅謝不起。築室于寺
X86n1605_p0544c14║西，額曰夢觀。日以詩文自娛，其文似柳，其詩似陶，𠃔
X86n1605_p0544c15║登作者之壇，學者俱宗之。示寂，建墖于西山。所著有
X86n1605_p0544c16║夢觀集、紫雲開士傳行世。
X86n1605_p0544c17║別源源禪師法嗣
X86n1605_p0544c18║明州天童元明原良禪師寧海周氏子。初住台之瑞
X86n1605_p0544c19║巖，後主天童。其侑宏智禪師詞曰：嗚呼！山不讓塵，故
X86n1605_p0544c20║能成其高；海不讓流，故能就其深。師非宿備六度萬
X86n1605_p0544c21║行之願輪，則曷由樹斯大法之功於今古？聖人出興，
X86n1605_p0544c22║作百世師，千載一時，惟師得之。巍巍窣堵，鎮茲東谷，
X86n1605_p0544c23║洞上一宗，真規復復。昭告非詞，深勒崖谷，願師再來，
X86n1605_p0544c24║為物作則。
X86n1605_p0545a01║天童一禪師法嗣
X86n1605_p0545a02║撫州雲居呆菴普莊禪師台之仙居袁氏子。母夢梵
X86n1605_p0545a03║僧入室而生。晬歲岐嶷頴異，負笈入鄉校，授書成誦。
X86n1605_p0545a04║長依天童左菴薙髮受具。抵郡之天寧，參了堂。堂曰：
X86n1605_p0545a05║何來？師曰：天童。堂曰：冐雨衝寒，著甚死急？師曰：正為
X86n1605_p0545a06║生死事急。堂曰：如何是生死事？師以坐具作摵勢。堂
X86n1605_p0545a07║曰：敢來者裡捋虎鬚。參！堂去。一日，堂室中舉庭前柏
X86n1605_p0545a08║樹子話。師擬開口，堂劈口掌之，豁然有省。由是朝夕
X86n1605_p0545a09║咨決，聿臻閫奧。洪武己未，出世撫州北禪。示眾：昨日
X86n1605_p0545a10║開荒地，請諸人剗却荊棘，除去瓦礫。本來基址已見
X86n1605_p0545a11║分明，只有中間樹子無人拔得。山僧今日未免別行
X86n1605_p0545a12║方便。利刀剪盡繁枝葉，鈍钁深鋤邪見根。實地工夫
X86n1605_p0545a13║成一片，住山鈯斧了無痕。師凡見僧，便曰：近奉公文，
X86n1605_p0545a14║務要打點上座。僧曰：某甲不是奸細。師曰：也要勘過
X86n1605_p0545a15║始得。曰：和尚莫得倚勢欺人。師展手，曰：把將公驗來。
X86n1605_p0545a16║僧擬議，師便掌。鏟草次，僧問：者片田地幾時鏟得乾
X86n1605_p0545a17║淨？師竪起鋤頭，曰：不得喚作鋤頭，未審上座喚作什
X86n1605_p0545a18║麼？僧無語。師拋下鋤頭，曰：者片田地幾時鏟得乾淨？
X86n1605_p0545a19║問：騎虎頭，撩虎尾，中間事作麼生？師曰：渠儂得自由。
X86n1605_p0545a20║曰：只如古人道：我也弄不出。意且如何？師曰：入水見
X86n1605_p0545a21║長人。僧請益，師曰：汝自己分上少個什麼，却來請益？
X86n1605_p0545a22║僧擬對，師曰：只知貪程，不覺差路。次遷雲居，僧問：如
X86n1605_p0545a23║何是雲居境？師曰：路轉溪回空院靜。曰：如何是境中
X86n1605_p0545a24║人？師曰：太平時代自由身。曰：人境已蒙師指示，願聞
X86n1605_p0545b01║一句接初機。師曰：無毛鷂子拍天飛。問：路逢達道人，
X86n1605_p0545b02║不將語默對時如何？師曰：達道者方知。曰：和尚何得
X86n1605_p0545b03║干戈相待？師曰：捉賊不如嚇賊。曰：明眼人瞞他一點
X86n1605_p0545b04║也不得。師曰：情知汝不是好心。上堂：老僧開荒時，於
X86n1605_p0545b05║法堂基上掘得一個鈯斧子，久聚兄弟。若有用得著
X86n1605_p0545b06║者，兩手分付。若是負荷不起，老僧收得來，著甚死急？
X86n1605_p0545b07║不如颺向垃圾堆頭，從他日炙風吹去也。驀拈拄杖，
X86n1605_p0545b08║卓一下，曰：鞭起鐵牛耕大地，誰能井底種林檎？洪武
X86n1605_p0545b09║二十六年春，　詔徵天下高行沙門。師與舉首對揚，
X86n1605_p0545b10║稱　旨。秋，函命祭廬山。禮成，復　命賜衣一襲。是冬，
X86n1605_p0545b11║得　旨升住徑山。上堂：自有生佛以來，說法如雲如
X86n1605_p0545b12║雨者，不可勝紀。徑山今日權借虗空為口，須彌為舌，
X86n1605_p0545b13║宣說真俗不二法門。十方世界，情與無情，一時異口
X86n1605_p0545b14║同音讚言：善哉！善哉！希有！希有！眾中莫有旁不甘底
X86n1605_p0545b15║麼？出來與拄杖子相見。拈拄杖，卓一下，曰：諦觀法王
X86n1605_p0545b16║法，法王法如是。上堂：人從廬嶽來，接得華頂信。報道
X86n1605_p0545b17║南山白額虎，却在龍淵裏藏牙伏爪；東海赤梢鯉，直
X86n1605_p0545b18║上鷲峰頭躍浪衝波。好大眾，一大藏教何曾說到者
X86n1605_p0545b19║裡？雖然，徑山拄杖子未肯放過在。拈拄杖，畫一畫，曰：
X86n1605_p0545b20║仙人張果老，不愛藥葫蘆。靠拄杖，下座。忽于十月二
X86n1605_p0545b21║十三日，謂眾曰：難！難！二八嬌娘上高山，老僧扶不得。
X86n1605_p0545b22║言竟，遂寂。
X86n1605_p0545b23║徑山悅禪師法嗣
X86n1605_p0545b24║杭州靈隱見心來復禪師南昌豐城王氏子。祝髮於
X86n1605_p0545c01║邑之西方寺，誓屏諸緣，直明涅槃妙旨。久之，全體無
X86n1605_p0545c02║礙。謁南楚，楚然之，留司內記。初住越之定水，作室東
X86n1605_p0545c03║㵎，名曰蒲菴，示睦州思親之意。掩關示眾：槁木形骸
X86n1605_p0545c04║百念灰，溪猿野鶴苦相猜。柴門獨掩青松雨，笑口逢
X86n1605_p0545c05║人亦懶開。甞賦白牛偈曰：耕雲不住海門東，収放楞
X86n1605_p0545c06║枷小朵峰。露地已忘調伏力，雪山誰識去來蹤。放歸
X86n1605_p0545c07║祇樹隨羊鹿，種就曇花伴象龍。一色天闌頭角別，水
X86n1605_p0545c08║精池沼玉芙蓉。洪武元年冬，以高行　召說法鍾山，
X86n1605_p0545c09║賜食內庭。師有能文聲，　上詔侍臣取而覧之，褒美
X86n1605_p0545c10║弗置。時蜀王椿為　太祖所鍾愛，命儒臣李時荊、蘇
X86n1605_p0545c11║伯衡等與師論道無虗日。蜀王遇師甚恭，命撰坐心、
X86n1605_p0545c12║觀道、崇本、敬賢四箴，牓於宮以自警。二十四年，山西
X86n1605_p0545c13║捕獲胡黨，舉師等往來胡府，坐罪入滅。
X86n1605_p0545c14║靈隱明禪師法嗣
X86n1605_p0545c15║杭州淨慈無旨可授禪師台之臨海李氏子。年十二，
X86n1605_p0545c16║入石門寺為驅烏。十九，得度為大僧。已而嘆曰：所貴
X86n1605_p0545c17║為比丘者，務欲究明心宗爾。苟纏蔽文字相中，何時
X86n1605_p0545c18║能脫離耶？遂杖筞遍歷諸方，因緣俱弗契。久之，參普
X86n1605_p0545c19║覺明公于靈隱。問答之頃，疑情頓釋。覺可之，命充堂
X86n1605_p0545c20║司。尋反石門，白巖真公延居上座。至元六年，出世台
X86n1605_p0545c21║之大雄。遷隆恩，補白巖。明年，遷龍華。一坐十五秋，百
X86n1605_p0545c22║廢俱修。乃作休菴于西塢，日修淨土業。且曰：此即禪
X86n1605_p0545c23║功也，惡可強明同異哉？洪武六年，杭之中竺以府侯
X86n1605_p0545c24║之命，起師主其席。師勉強應之。行至江濵，淨慈諸勤
X86n1605_p0546a01║舊帥眾邀于道，擁入居其位。師却之不得，色頹然不
X86n1605_p0546a02║怡。居二載，手撾鼓而退，歸臥竹院。俄示疾，端坐西向，
X86n1605_p0546a03║謂左右曰：吾將逝矣。眾請偈，師曰：吾宗本無言說。乃
X86n1605_p0546a04║合爪稱佛號，至聲漸微而寂。茶毗，牙齒貫珠不壞，舍
X86n1605_p0546a05║利色如金銀水精者遍地，藏于龍墖。
X86n1605_p0546a06║烏石愚禪師法嗣
X86n1605_p0546a07║南京靈谷寺無涯非幻禪師衢之西安人。從傑峰為
X86n1605_p0546a08║僧，峯問：何處來？師曰：虗空無向背。峰指寺鐘俾作頌，
X86n1605_p0546a09║師曰：百煉爐中滾出來，虗空元不惹塵埃。如今挂在
X86n1605_p0546a10║人頭上，撞著洪音遍九垓。時年十二，峰器之，即令祝
X86n1605_p0546a11║髮。永樂丁亥，　太宗文皇帝有事于長陵，徵師入對，
X86n1605_p0546a12║稱　旨，大嘉賞賚，命住靈谷。庚子春，　上建法會，師
X86n1605_p0546a13║若不經意，其徒問之，師笑曰：自家有一大事甚緊，何
X86n1605_p0546a14║暇他及。乃書偈曰：生死悠悠絕世緣，蒙　恩永樂太
X86n1605_p0546a15║平年。者回撒手空歸去，雪霽雲消月正圓。遂逝。
X86n1605_p0546a16║羅陽三峰寺太初啟原禪師日本國人。年十九，參上
X86n1605_p0546a17║國四十五員知識，末於傑峰得法，後住三峰。一日書
X86n1605_p0546a18║偈曰：生也鐵面皮，死也鐵面皮，一椎百雜碎，白日繞
X86n1605_p0546a19║鐵圍。擲筆而逝，塔于院南。
X86n1605_p0546a20║
X86n1605_p0546a21║繼燈錄卷第五