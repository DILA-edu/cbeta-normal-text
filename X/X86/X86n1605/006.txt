X86n1605_p0546b01║繼燈錄卷第六
X86n1605_p0546b02║鼓山嗣祖沙門　元賢　輯
X86n1605_p0546b03║臨濟宗
X86n1605_p0546b04║南嶽下二十四世
X86n1605_p0546b05║伏龍長禪師法嗣
X86n1605_p0546b06║蘇州鄧蔚山萬峰時蔚禪師溫州樂清金氏子。年十
X86n1605_p0546b07║三，依本縣演慶昇講主出家。十六落髮，十九更衣學
X86n1605_p0546b08║禪。聞杭州虎跑止巖和尚道譽，遂往參謁。巖付以三
X86n1605_p0546b09║不是話，乃回明州，於達蓬山佛跡寺故址卓菴辦道。
X86n1605_p0546b10║一日，正在疑悶中，忽聞寺中宗律師舉：百丈問溈山：
X86n1605_p0546b11║不可喚作淨瓶，喚作甚麼？溈山踢倒淨瓶便行，不覺
X86n1605_p0546b12║觸破疑團，說偈曰：顛顛倒倒老南泉，累我工夫却半
X86n1605_p0546b13║年。當下若能親薦得，如何不進劈胸拳？遂往華頂訪
X86n1605_p0546b14║無見，求決擇。見問曰：萬法歸一，一歸何處？師進前問
X86n1605_p0546b15║訊云：不審。見復問：如何是道？師曰：道無可道。見曰：不
X86n1605_p0546b16║道又不道個甚麼？師曰：正要和尚疑著。見曰：疑著即
X86n1605_p0546b17║錯。師曰：不疑亦錯。見便喝，師亦喝。見又喝，師亦喝。拂
X86n1605_p0546b18║袖而出，復回達蓬山。居十載後，往伏龍見千巖。巖便
X86n1605_p0546b19║問：不是心，不是佛，不是物，是個甚麼？師以坐具打一
X86n1605_p0546b20║圓相，叉手而立。巖休去。次日復見，巖問：你將甚麼來
X86n1605_p0546b21║與老僧相見？師竪起拳曰：者裏與和尚相見。巖曰：死
X86n1605_p0546b22║了燒了，向何處安身立命？師曰：漚生漚滅水還在，風
X86n1605_p0546b23║息浪平月映潭。巖復曰：莫要請益受戒麼？師掩耳而
X86n1605_p0546b24║出。巖次日命師入堂首眾。一日，巖上堂，舉：無風荷葉
X86n1605_p0546c01║動，必定有魚行。師出眾一喝，拂袖而行。巖印以偈曰：
X86n1605_p0546c02║鬱鬱黃花滿目秋，白雲端坐碧峰頭。無賓主句輕拈
X86n1605_p0546c03║出，一喝千江水逆流。師見偈，從此退職。遂往蘭溪嵩
X86n1605_p0546c04║山，結茅以居。後巖以書招之，不至。乃令人賷法衣頂
X86n1605_p0546c05║相授之，師始開法。元末，移錫蘇州鄧蔚山，創立伽藍，
X86n1605_p0546c06║名曰聖恩。道風彌布，僧俗歸向益眾。洪武十四年正
X86n1605_p0546c07║月十九日，集眾付囑畢，趺坐說偈曰：七十九年，一味
X86n1605_p0546c08║杜田。懸崖撒手，杲日當天。語畢而逝。世壽七十有九，
X86n1605_p0546c09║僧臘六十夏。停龕十三日，顏色如生。二月十三日，塔
X86n1605_p0546c10║全身於院西。
X86n1605_p0546c11║杭州天龍無用守貴禪師婺之浦江甄氏子。入康侯
X86n1605_p0546c12║山為僧。首參千巖，恍有所契。次見中峰諸老，乃曰：千
X86n1605_p0546c13║江雖殊，而明月則一。吾今後無疑矣。至正庚寅，主天
X86n1605_p0546c14║龍。不數載，大小咸備，隱然一大伽藍矣。後示寂日，書
X86n1605_p0546c15║偈曰：一蝸臭殻，內外穢惡。撒手便行，虗空振鐸。天龍
X86n1605_p0546c16║一指今猶昨。擲筆而逝。
X86n1605_p0546c17║松江府松隱唯菴德然禪師郡之張氏子。少祝髮於
X86n1605_p0546c18║無用貴公，次謁千巖，聞其提唱，豁然悟入。後嗣主其
X86n1605_p0546c19║席。上堂：元正啟祚，萬物咸新。驀拈拄杖曰：拄杖子昨
X86n1605_p0546c20║夜抽條，今朝吐蕋，花開五葉，香滿大千。且道當得新
X86n1605_p0546c21║年頭佛法也無？卓拄杖，喝一喝。上堂：天無門，地無戶，
X86n1605_p0546c22║俊快衲僧一任去來。藏裏摩尼照徹十方，洞裏桃花
X86n1605_p0546c23║千葩競吐。假劫外之春風，應今時之律呂。海神夜半
X86n1605_p0546c24║看鮫珠，眼光挂在扶桑樹。喝一喝。上堂：蠟人為驗，始
X86n1605_p0547a01║於今日。九十日終，推功辨的。黃面老瞿曇結住布袋
X86n1605_p0547a02║頭，百萬人天咸皆受屈。松隱結制，總不恁麼。以手作
X86n1605_p0547a03║搖櫓勢，曰：山僧即今駕無底鐵船，普請大眾同入大
X86n1605_p0547a04║圓覺海遊戲去也。喝一喝，曰：看取定南針。
X86n1605_p0547a05║白蓮安禪師法嗣
X86n1605_p0547a06║杭州開元寺空谷景隆禪師蘇之洞庭陳氏子。為童
X86n1605_p0547a07║時，不茹葷，趺坐若禪定。甞從弁山嬾雲咨問道要，湖
X86n1605_p0547a08║海諸大老亦靡不遍謁。後禮虎丘石菴為師。宣德二
X86n1605_p0547a09║年，從杭昭慶受戒，遂依石菴住靈隱。七年，往天目禮
X86n1605_p0547a10║祖塔，憩錫一載，刻苦參究，忽有省。遂造嬾雲剖露，雲
X86n1605_p0547a11║印可之。初居西湖之正傳院，晚年遷居開元。示寂，塔
X86n1605_p0547a12║于西湖之修吉山。所著有空谷集行世。
X86n1605_p0547a13║南嶽下二十五世
X86n1605_p0547a14║鄧蔚蔚禪師法嗣
X86n1605_p0547a15║武昌府九峰無念勝學禪師德安隨州應山人，陳姓。
X86n1605_p0547a16║九歲禮本郡寶林緣公出家。自覺己事不明，參無聞，
X86n1605_p0547a17║聞示萬法歸一話。後入嵩山住靜，一日有省。偈曰：數
X86n1605_p0547a18║載東山昏霧濛，凭欄終日待晴空。夜來忽起霜天月，
X86n1605_p0547a19║萬象全彰一鏡中。由是參萬峰于鄧蔚山，峰以偈證
X86n1605_p0547a20║之。復回寶林，道風昭著。楚昭王建剎，延師居之。師問
X86n1605_p0547a21║眾：如何是達磨直指一句？眾無語。師代曰：五乳峰前
X86n1605_p0547a22║談少室。洪武間，　太祖召至奉天殿，親問法要。師進
X86n1605_p0547a23║偈，　上大悅，　御製詩文以賜。永樂三年乙酉三月
X86n1605_p0547a24║廿九日，說偈曰：世尊七十九，無念八十邊。打破華藏
X86n1605_p0547b01║海，依舊水連天。儼然而逝。塔全身於師子巖，諡清福
X86n1605_p0547b02║廣慧禪師。
X86n1605_p0547b03║慈舟濟禪師法嗣
X86n1605_p0547b04║壽昌西竺本來禪師撫州崇仁人，姓裴氏。七歲出家
X86n1605_p0547b05║于本邑觀音寺。年十三參見一峰寧，付以禪觀之法，
X86n1605_p0547b06║孜孜究明己躬下事。一日頓覺身若虗空，心絕邊表，
X86n1605_p0547b07║行住坐臥不知是誰。忽聞人誦清淨經云：內觀其心，
X86n1605_p0547b08║心無其心。豁然有省，作偈曰：幾年外走喪真魂，今日
X86n1605_p0547b09║相逢逈不同。身畔金毛石獅子，回頭吞却鐵崑崙。乃
X86n1605_p0547b10║往見一峰寧，呈所見。寧弗許，遂往貴溪江東卓菴以
X86n1605_p0547b11║居。凡七年，方得發明。時寧已示寂，乃往金山見慈舟
X86n1605_p0547b12║濟，得蒙印可。歸隱劒江聖壽寺。後寧王聞師道邁，遣
X86n1605_p0547b13║使三請，師終不赴。又呈偈問道，師答以進修之要。王
X86n1605_p0547b14║大悅，授師慧光普炤頓悟圓通西江西竺大禪師之
X86n1605_p0547b15║號。從此道譽遠播四方，來學者眾。次遷新城壽昌，竪
X86n1605_p0547b16║大伽藍。上堂：花燦爛，日輪紅，心法昭彰觸處通。衲僧
X86n1605_p0547b17║鼻孔大頭下，浩氣騰騰宇宙中。眼空四海無家計，只
X86n1605_p0547b18║者拄杖子在手，要西便西，要東便東。卓一卓，下座。小
X86n1605_p0547b19║參：了了了，一片長空光皎皎。休休休，雲自高飛水自
X86n1605_p0547b20║流。豁眼通身無向背，十方沙界任遨遊。後杉關福田
X86n1605_p0547b21║寺廢，請師重興。工將畢，一日焚香趺坐，索筆書偈曰：
X86n1605_p0547b22║者個老乞兒，教化何時了？顛顛倒倒任隨流，是聖是
X86n1605_p0547b23║凡人不曉。咄！來來來，去去去，海湛空澄，風清月皎。擲
X86n1605_p0547b24║筆而逝。世壽六十八，僧臘五十五。門人奉真身于師
X86n1605_p0547c01║表堂。
X86n1605_p0547c02║繁昌俊禪師法嗣
X86n1605_p0547c03║普州東林無際悟禪師蜀人二十出，纏縛竹為菴，研
X86n1605_p0547c04║勵無懈，四指大書帖亦不看，只是拍盲做鈍工夫。後
X86n1605_p0547c05║得大徹大悟，作偈曰：寂照無上下，光明處處通。本來
X86n1605_p0547c06║無皂白，何處不含容？往見繁昌，昌曰：還我炤用來。師
X86n1605_p0547c07║曰：若有炤用，即成障隔。昌曰：者廝著空底佛也救不
X86n1605_p0547c08║得。師曰：有無俱寂滅，空佛悉皆非。昌然之。後寄以偈
X86n1605_p0547c09║曰：憶昔繁昌一別時，此心能有幾人知？無絃曲子真
X86n1605_p0547c10║堪續，慧命懸懸付阿誰？
X86n1605_p0547c11║何密菴居士法嗣
X86n1605_p0547c12║楊州素菴田大士僧問：補陀路向甚麼門出？士曰：即
X86n1605_p0547c13║今從何門入？曰：抑勒人作麼？士曰：看脚下。僧擡頭進
X86n1605_p0547c14║前三步，士曰：錯。僧又退後三步，士曰：錯。僧茫然。士曰：
X86n1605_p0547c15║是汝錯，貧道錯？曰：未舉已前早知錯了。士拍膝曰：正
X86n1605_p0547c16║好喫棒在。僧無對。士曰：若到諸方，分明記取。
X86n1605_p0547c17║南嶽下二十六世
X86n1605_p0547c18║鄧蔚持禪師法嗣
X86n1605_p0547c19║杭州東明虗白慧旵禪師姓王氏，湖廣人。年十四往
X86n1605_p0547c20║丹陽妙覺寺禮湛然落髮。一日作務次，然問曰：子在
X86n1605_p0547c21║此作甚麼？師曰：切蘿蔔。然曰：汝只會切蘿蔔。師曰：也
X86n1605_p0547c22║會殺人。然引頸就師。師曰：降將不斬。值然住疎山，聞
X86n1605_p0547c23║松隱唱道雲間，即往咨叩。一日出定，舉首覩蒼松有
X86n1605_p0547c24║省。尋至蘇之鄧蔚，見果林。林擲下蒲團索頌。師曰：只
X86n1605_p0548a01║些消息，本無言說。破蒲團上，地迸天裂。林曰：且道裂
X86n1605_p0548a02║個甚麼？師擬進語，林便打。林復指見寶藏，具陳悟因。
X86n1605_p0548a03║藏問：心不是佛，智不是道。汝云何會？師向前問訊，叉
X86n1605_p0548a04║手而立。藏呵曰：汝在者裏許多時，還作者見解。師乃
X86n1605_p0548a05║發憤忘食，至第二夜豁然徹法源底。偈曰：一拳打破
X86n1605_p0548a06║太虗空，百億須彌不露踪。借問個中誰是主，扶桑湧
X86n1605_p0548a07║出一輪紅。藏見笑曰：雖然如是，也須善自護持。永樂
X86n1605_p0548a08║戊子至安溪東明，設關三十餘年，影不出山。道俗揚
X86n1605_p0548a09║播，宿衲爭趨座下。宣德辛酉六月廿七日將去世，眾
X86n1605_p0548a10║請留偈。師曰：一大藏教無人看著，爭得者幾句閑言
X86n1605_p0548a11║語。廿九日辰時跏趺而逝，塔于安溪東塢。
X86n1605_p0548a12║東林悟禪師法嗣
X86n1605_p0548a13║成都府東山天成寺楚山紹琦禪師唐安雷氏子。八
X86n1605_p0548a14║歲入鄉校，授經成誦。九歲失怙，詣玄極通禪師學出
X86n1605_p0548a15║世法。後謁無際，示以無子公案。偶聞開靜板鳴，礙胸
X86n1605_p0548a16║氷泮。往見際，際曰：還我無字意來。師曰：這僧問處偏
X86n1605_p0548a17║多事，趙老何曾涉所思。信口一言都吐露，飜身特地
X86n1605_p0548a18║使人疑。曰：如何是汝不疑處？師曰：青山綠水，燕語鶯
X86n1605_p0548a19║啼。歷歷分明，更疑何事？曰：未在，更道。師曰：頭頂虗空，
X86n1605_p0548a20║脚踏實地。際曰：亦未在。師乃禮拜。師再參，際問：數年
X86n1605_p0548a21║來住在何處？師曰：我所住廓然無定在。際曰：汝有何
X86n1605_p0548a22║所得？師曰：本自無失，何得之有？曰：莫不是學得來者？
X86n1605_p0548a23║師曰：一法不有，學自何來？曰：汝落空耶？師曰：我尚非
X86n1605_p0548a24║我，誰落誰空？曰：畢竟若何？師曰：水淺石出，雨霽雲收。
X86n1605_p0548b01║曰：莫亂道，只如佛祖來也不許。縱你橫吞藏教，現百
X86n1605_p0548b02║千神通，到者裏更是不許。師曰：和尚雖是把斷要津，
X86n1605_p0548b03║其柰勞神不易。際拍膝一下，曰：會麼？師便喝。際笑曰：
X86n1605_p0548b04║克家須是破家兒，恁麼幹蠱也省力。師掩耳而出。際
X86n1605_p0548b05║授法偈曰：我無法可付，汝無心可受。無付無受心，何
X86n1605_p0548b06║人不成就。後居天柱，僧問：如何是天柱境？師曰：㵎濶
X86n1605_p0548b07║雲歸晚，山高日出遲。曰：如何是境中人？師曰：額下眉
X86n1605_p0548b08║遮眼，腮邊耳搭肩。曰：如何是天柱家風？師曰：雲甑炊
X86n1605_p0548b09║松粉，氷鐺煑月團。曰：如何是祖師西來意？師曰：海神
X86n1605_p0548b10║撒出夜明珠。曰：學人不會。師曰：文殊失却玻璃盞。曰：
X86n1605_p0548b11║如何是佛？師曰：生鐵秤槌。曰：如何是法？師曰：石頭土
X86n1605_p0548b12║塊。曰：如何是僧？師曰：黑漆拄杖。曰：不涉寒暑者是甚
X86n1605_p0548b13║麼人？師曰：為汝道了也，汝還識否？僧擬對，師咄曰：擬
X86n1605_p0548b14║心即乖，開口便錯。眨得眼來，錯過了也。曰：原來恁麼
X86n1605_p0548b15║地近那！師曰：汝見個甚麼道理？曰：面目分明，當機不
X86n1605_p0548b16║露。師震威一喝，僧當下豁然。景泰五年，住投子。僧問：
X86n1605_p0548b17║遠離皖山，來據投子。海眾臨筵，請師祝聖。師曰：鼎內
X86n1605_p0548b18║長生篆，峰頭不老松。曰：祝聖已蒙師的旨，投子家風
X86n1605_p0548b19║事若何？師曰：提瓶穿市過，不是賣油翁。曰：只如祖師
X86n1605_p0548b20║道：不許夜行，投明須到。還端的也無？師曰：雖然眼裏
X86n1605_p0548b21║有筋，爭柰舌頭無骨。曰：趙州道：我早猴白，更有猴黑。
X86n1605_p0548b22║意作麼生？師曰：不因弓矢盡，未肯竪降旗。問：今日和
X86n1605_p0548b23║尚陞座說法，未審有何祥瑞？師曰：麒麟步驟丹霄外，
X86n1605_p0548b24║優鉢花開烈火中。曰：如何是祖師西來意？師曰：雪消
X86n1605_p0548c01║山頂露，風過樹頭搖。師乃顧視大眾曰：只這些子，誵
X86n1605_p0548c02║訛古今。多少師僧到這裏，開口不得，思量不及，舉揚
X86n1605_p0548c03║不出。驀拈拄杖曰：今日因甚却落在山僧手中？以拄
X86n1605_p0548c04║杖橫按曰：橫也由我。拈起拄杖曰：竪也由我。放下拄
X86n1605_p0548c05║杖曰：放下也由我，以卷舒殺活總由我。又以拄杖向
X86n1605_p0548c06║空中點一下曰：正當恁麼時，從上佛祖乃至天下老
X86n1605_p0548c07║和尚，到這裡只得乞命有分。眾中莫有為佛祖出氣
X86n1605_p0548c08║底麼？良久，卓拄杖一下曰：𭣟瞎金剛正眼，靠倒空王
X86n1605_p0548c09║寶座。汝等諸人討甚麼椀？師一日到菜園，見園頭縛
X86n1605_p0548c10║冬瓜架。師指冬瓜曰：這個無口，因甚長得許多？頭曰：
X86n1605_p0548c11║某甲不曾怠惰一時。師曰：你主人公還替你出些氣
X86n1605_p0548c12║力也無？頭曰：全靠他力。師曰：請來與老僧相見。頭禮
X86n1605_p0548c13║拜，師曰：猶是奴兒婢子在。頭拈篾縛冬瓜架，師呵呵
X86n1605_p0548c14║大笑，回顧侍僧曰：菜園有虫。成化九年三月十五日，
X86n1605_p0548c15║示微疾。眾請師末後句，師展兩手示之曰：會麼？曰：不
X86n1605_p0548c16║會。師復曰：今年今日，推車撞壁。挂倒虗空，青天霹靂。
X86n1605_p0548c17║呵呵呵，泥牛吞却老龍珠，澄澄性海漚花息。遂安詳
X86n1605_p0548c18║而逝。
X86n1605_p0548c19║伏牛山物外圓信禪師金臺高氏子。依無際參究，後
X86n1605_p0548c20║得洒脫。偈曰：崑崙倒跨清風舞，㵎底泥牛闘石虎。磕
X86n1605_p0548c21║著蒼松眼上眉，蟭螟踏破虗空肚。
X86n1605_p0548c22║重慶府西禪雪峰瑞禪師天奇參，師問：如何是無字
X86n1605_p0548c23║意？奇移時乃答曰：㵎底頑氷吞宇宙，性湖明月匝天
X86n1605_p0548c24║寒。師大喝曰：汝還有嫌凡愛聖的心，掃妄求真底見？
X86n1605_p0549a01║奇曰：是。師曰：你若嫌凡愛聖，斷般若之善根。你若掃
X86n1605_p0549a02║妄求真，絕諸佛之命脉。又震聲喝曰：真又是誰？妄又
X86n1605_p0549a03║是誰？凡又是誰？聖又是誰？奇乃豁然，便禮拜。
X86n1605_p0549a04║古庭善堅禪師滇之昆明人。參一歸何處話。一日，定
X86n1605_p0549a05║中聞僧曰：見無所見即真見。師於此頓然脫落。正統
X86n1605_p0549a06║乙丑，至隆恩，見無際。際曰：子將從前做工夫處親似
X86n1605_p0549a07║一遍。師實供說。至見諦處，叉手默然。際曰：子見諦如
X86n1605_p0549a08║何與我不同？師以兩手大展，曰：這個非別。際曰：這個
X86n1605_p0549a09║還著言句也無？師曰：實無一字。際曰：只此無一字處，
X86n1605_p0549a10║吾與汝證明已竟。師禮辭。際曰：子向甚麼處去？師曰：
X86n1605_p0549a11║十字街頭呵佛罵祖去。際曰：子再來麼？師曰：不違和
X86n1605_p0549a12║尚尊顏。驀直而去。就止金臺大容山，雲水不絕。際恐
X86n1605_p0549a13║師出世早，命為首座。問曰：子別在甚處？師曰：佛祖行
X86n1605_p0549a14║不到處。際曰：還許人來否？師曰：坦然無礙。際曰：從上
X86n1605_p0549a15║古人阿誰有超祖之智？師曰：黃檗。際曰：子見黃檗麼？
X86n1605_p0549a16║師曰：縱是黃檗，也須見擯。際曰：敢在我這裏說大話？
X86n1605_p0549a17║師曰：正眼無私。際曰：觀子知見，吾非子之師也。師曰：
X86n1605_p0549a18║無有過量，豈免貶駁？際曰：如是！如是！
X86n1605_p0549a19║素菴田大士法嗣
X86n1605_p0549a20║佛跡頥菴真禪師開堂。普說曰：青山疊疊，綠水滔滔，
X86n1605_p0549a21║於斯會得，獨步高超。雖然如此，也是尋常茶飯。古德
X86n1605_p0549a22║云：欲窮千里目，更上一層樓。承古有言：機不離位，墮
X86n1605_p0549a23║在毒海；語不驚群，陷於流俗。若擊石火裏別緇素，閃
X86n1605_p0549a24║電光中辨殺活，可以坐斷千差，壁立萬仞。還知有恁
X86n1605_p0549b01║麼時節也無？錯勘破了也。如今談禪者，脚跟點地，鼻
X86n1605_p0549b02║孔撩天；具正眼者，落落罕聞。所以偏正不一，各立異
X86n1605_p0549b03║端，堅執己解，莫通實理，所謂正法難扶，邪法競興。古
X86n1605_p0549b04║云：信有十分，疑有十分；疑有十分，悟有十分。可將盡
X86n1605_p0549b05║平生眼裏所見、耳裏所聞、惡知惡解、奇言妙句、禪道
X86n1605_p0549b06║佛法、貢高我慢等心徹底傾瀉，莫存毫末，只就向未
X86n1605_p0549b07║明未了公案上距定脚跟、竪起脊梁，無分晝夜、無參
X86n1605_p0549b08║處參、無疑處疑，直得東西不辨、南北不分，呆樁樁地
X86n1605_p0549b09║却如個有氣的死人相似，心隨境化，觸著便知，打破
X86n1605_p0549b10║髑髏不從他得，豈不慶快平生者哉？
X86n1605_p0549b11║南嶽下二十七世
X86n1605_p0549b12║東明旵禪師法嗣
X86n1605_p0549b13║湖州東明海舟普慈禪師西川人，姓氏未詳。甞聽講
X86n1605_p0549b14║楞嚴，至但有言說，都無實義有疑，往參萬峯，問：如何
X86n1605_p0549b15║是實義？峰便劈頭兩棒，攔背一踏，以脚兩踢，曰：只這
X86n1605_p0549b16║是實義。師起，曰：好！只好！大費和尚心力。峰笑而許之，
X86n1605_p0549b17║遂承付囑，尋命首眾。後廬於洞庭山塢廿有九年。一
X86n1605_p0549b18║日，因一僧至，激發參東明。師往見，適有人設齋，師至
X86n1605_p0549b19║關前，問曰：今日齋是甚麼滋味？明曰：到口方知。師曰：
X86n1605_p0549b20║如何是到口味？明即打滅燈，曰：識得燈光，何處著落，
X86n1605_p0549b21║味即到口？師無語。明日，遣侍者請師，師即至。明問曰：
X86n1605_p0549b22║曾見人否？師曰：見，只見萬峰。明曰：若親見萬峰，萬峰
X86n1605_p0549b23║即今在甚麼處？師罔然。明曰：恁麼則何曾見萬峰？師
X86n1605_p0549b24║歸寮三晝夜，𥨊食俱忘。偶瑠璃燈墮地，忽然大悟，詣
X86n1605_p0549c01║呈悟由。明曰：老闍黎親嗣萬峰去。師曰：和尚為我打
X86n1605_p0549c02║徹，豈得承嗣萬峰？明乃笑，遂集眾出關，陞座付法，曰：
X86n1605_p0549c03║瞿曇有意向誰傳？迦葉無端開笑顏。到此豈容七佛
X86n1605_p0549c04║長？文殊面赤也茫然。今朝好笑東明事，千古令人費
X86n1605_p0549c05║唾涎。幸得海公忘我我，濟宗一派續綿綿。擲下拄杖，
X86n1605_p0549c06║曰：千觔擔子方全付，玄要如今拄杖談。以拂子擊三
X86n1605_p0549c07║下，下座。迨明示寂，眾請師繼席，後遷五祖而終。
X86n1605_p0549c08║廣善潭禪師法嗣
X86n1605_p0549c09║南京崇福寺大慧覺華禪師維楊劉氏子。幼歲出家，
X86n1605_p0549c10║棲止千天長瓜婁山，請益海舟慈禪師，有省。成化元
X86n1605_p0549c11║年，至太平繁昌參寶月。月問：如何是萬法歸一？師曰：
X86n1605_p0549c12║人間寒暑不能侵。月曰：杲日當空，無所不炤，因甚麼
X86n1605_p0549c13║被片雲遮却？師曰：船去船來岸不移。月曰：人人有個
X86n1605_p0549c14║影子，因甚踏不著？師曰：昨日有人從廣東來。月曰：盡
X86n1605_p0549c15║大地是火坑，得何三昧不被燒却？師曰：東海鯉魚吞
X86n1605_p0549c16║却日。月曰：如是，如是。以偈付之。住後，上堂，舉拂子曰：
X86n1605_p0549c17║威音那畔元只是這個，如今目前也只是這個。山僧
X86n1605_p0549c18║將來上下拂、左右拂，若喚作拂子，瞎却人天眼目；若
X86n1605_p0549c19║不喚作拂子，亦瞎却人天眼目。大眾，畢竟喚作甚麼？
X86n1605_p0549c20║若也會得，便知迦葉微笑、二祖覔心了不得處，紹如
X86n1605_p0549c21║來之傳燈，續祖庭之正脉，聯二十八世之英華，接三
X86n1605_p0549c22║十四代之骨髓。眾皆默然，良久曰：千聖不能識。以拂
X86n1605_p0549c23║子擊香几，下座。
X86n1605_p0549c24║太崗澄禪師法嗣
X86n1605_p0550a01║杭州天真寺毒峰本善禪師鳳陽吳氏子。隨父任，生
X86n1605_p0550a02║于粵之雷陽。十七出家，初遇老宿開示無字公案，囑
X86n1605_p0550a03║曰：須發大願，以自護持。師便發願曰：若生死不了，大
X86n1605_p0550a04║事未明，遺棄修行苦行，貪著名利，死墮阿鼻地獄，受
X86n1605_p0550a05║苦無盡。寓淯溪，閉關。一朝聞鼓聲，忽不自由，說偈曰：
X86n1605_p0550a06║沉沉寂寂絕施為，觸著無端吼似雷。動地一聲消息
X86n1605_p0550a07║盡，髑髏粉碎夢初回。參月溪於廣恩，溪問：如何是無
X86n1605_p0550a08║字？師曰：某甲一向只隨人道是個無字，今日看來是
X86n1605_p0550a09║一口金剛王寶劒。曰：如何是金剛王寶劒？師曰：寒霜
X86n1605_p0550a10║𦦨𦦨，輝古騰今。曰：還我劒來。師曰：擬動即犯他鋒鋩。
X86n1605_p0550a11║曰：橫按當軒時如何？師曰：佛來也殺，祖來也殺。曰：老
X86n1605_p0550a12║僧來聻？師曰：亦不相饒。曰：殺後如何？師曰：且喜天下
X86n1605_p0550a13║太平。溪然之。後為眾普說，其略曰：寶劒全提日用中，
X86n1605_p0550a14║高揮大抹肯從容。卷兮魂膽迎風喪，舒也髑髏遍地
X86n1605_p0550a15║橫。萬死萬生渾不顧，一鎗一戟便収功。趙州性命分
X86n1605_p0550a16║明也，血刃參天不露鋒。又曰：虗空廓徹無消息，萬里
X86n1605_p0550a17║無雲天碧碧。拶得須彌入藕絲，彌勒釋迦齊呌屈。倒
X86n1605_p0550a18║騎鐵馬逐西風，驚得泥牛從海出。諸仁者，若作奇特
X86n1605_p0550a19║勝妙會，正是孤負己靈。不作奇特勝妙會，又是抱贓
X86n1605_p0550a20║呌屈。且作麼生會？不見道，解藏天下於天下，始見林
X86n1605_p0550a21║梢挂角羊。
X86n1605_p0550a22║代州五臺普濟寺孤月淨澄禪師燕京西河張氏子。
X86n1605_p0550a23║參月溪看狗子無佛性話，三日有省，溪可之。後入蜀
X86n1605_p0550a24║謁廣福，福問：大死底人却活時如何？師曰：眉毛眼上
X86n1605_p0550b01║橫，鼻孔大頭垂。曰：如何是無字意？師曰：風行草偃，水
X86n1605_p0550b02║到渠成。曰：大地平沉，虗空粉碎。汝向何處安身立命？
X86n1605_p0550b03║師曰：雲消山嶽露，日出海天清。天順改元，返清涼。代
X86n1605_p0550b04║王請詣內掖問道，感光明庭煥，王心大悅，而師禮焉。
X86n1605_p0550b05║王斥俸金建寺華嚴谷，額曰普濟。師有山居偈曰：寰
X86n1605_p0550b06║中獨許五臺高，無位真人伴寂寥。一任諸方風浩浩，
X86n1605_p0550b07║常空兩眼視雲霄。甘貧林下思悠悠，竹榻橫眠枕石
X86n1605_p0550b08║頭。格外生涯隨分足，都緣胸次了無求。自住丹崖綠
X86n1605_p0550b09║水傍，了無榮辱與閒忙。老僧不會還源旨，一任青山
X86n1605_p0550b10║葉又黃。深隱巖阿不記年，名韁利鎻莫能牽。七斤衫
X86n1605_p0550b11║子重聯補，日炙風吹愈轉鮮。颯颯春風和鳥哀，清音
X86n1605_p0550b12║直到耳邊來。爐燒栢子端然坐，對月殘經又展開。後
X86n1605_p0550b13║坐脫於本寺。
X86n1605_p0550b14║未詳法嗣
X86n1605_p0550b15║溈山太初禪師字子愚，溫陵人。世為儒者。師倜儻有
X86n1605_p0550b16║大志，所為詩文皆不凡，士大夫多推目之。一旦棄去，
X86n1605_p0550b17║選佛於尊勝，以律自檢，盡去豪舉之習。出嶺遍參叢
X86n1605_p0550b18║林中，有聲藉甚。久之，罷參歸閩。會南劒報恩虗席，郡
X86n1605_p0550b19║守陳宓聞師名，命主之。亡何，真德秀以大溈來，延住
X86n1605_p0550b20║二十載，眾至一千。師說法縱橫博大，不謝古尊宿。德
X86n1605_p0550b21║秀既致政，每與師遊，從容論道，莫不心醉。大抵師以
X86n1605_p0550b22║平實接人，始會儒釋大同為門，使之得入；終則示吾
X86n1605_p0550b23║法之極致為室，使之得所歸。故諸儒雅重之。
X86n1605_p0550b24║中觀沼禪師海雲，印簡之受業師也。甞訓海雲曰：汝
X86n1605_p0550c01║所欲者，文字語言耳。向去皆止之，令身心若枯木死
X86n1605_p0550c02║灰。今時及盡，功用純熟，大死一場，休有餘氣。到那時
X86n1605_p0550c03║節，瞥然自省，方可與吾相見。後同海雲為元兵所劫，
X86n1605_p0550c04║北渡到朔方。元國主署師慈雲正覺大師之號。及師
X86n1605_p0550c05║將示寂，有羽客楊至慎求偈。師命執筆代書。偈曰：七
X86n1605_p0550c06║十三年如掣電，臨行為君通一線。泥牛飛過海東來，
X86n1605_p0550c07║天上人間尋不見。客曰：師幾時行？師曰：三日後。時五
X86n1605_p0550c08║月念七日也。至六月初一，果無疾而逝。
X86n1605_p0550c09║雪峰樵隱悟逸禪師懷安人，姓聶氏。既為僧，不肯局
X86n1605_p0550c10║守一隅，屢叩名宿。後得法于雪峰佛海禪師。大德十
X86n1605_p0550c11║年，郡帥舉住雪峰，凡七載，退居西菴。皇慶三年，復奉
X86n1605_p0550c12║旨再住，賜佛智之號。六年，謝事。泰定二年，仍奉旨補
X86n1605_p0550c13║前席，居七載。師三住雪峰，百廢俱修，大為法門盛事。
X86n1605_p0550c14║甞序雪峰錄，有曰：老真覺自德山一棒桶底脫後，直
X86n1605_p0550c15║得鰲店月寒、象峰雪霽，攬醍醐於一杓、彰大用于三
X86n1605_p0550c16║毬，譬之轟百億雷霆于四天之下，曠數百世，其聲愈
X86n1605_p0550c17║宏。所有垂示，流出胸襟，葢天葢地。廣陵一奏，么絃下
X86n1605_p0550c18║媿不復聲矣。元統二年示寂，塔于佛海塔傍。
X86n1605_p0550c19║玉溪通玄菴圓通大禪師甞著百問，激勵學徒，後萬
X86n1605_p0550c20║松答之，林泉頌之，各如其數，今盛行于世。
X86n1605_p0550c21║天台上雲峰無盡祖燈禪師四明王氏子。參日溪詠
X86n1605_p0550c22║公於天寧，問曰：生死事大，無常迅速，乞賜指示。溪曰：
X86n1605_p0550c23║十二時中，密密參究，忽然觸著，却來再問。師抗聲曰：
X86n1605_p0550c24║無常迅速，生死事大。語未終，溪便喝，師遽禮拜。溪曰：
X86n1605_p0551a01║見何道理，便爾作禮？師曰：開口即錯。溪頷之。出參方
X86n1605_p0551a02║山諸大老，尋卓錫上雲峰，影不出山者五十春秋。洪
X86n1605_p0551a03║武二年二月八日，示微疾，夜將半，顧左右曰：天向明
X86n1605_p0551a04║乎？曰：未也。或曰：和尚正當此際何如？師破顏笑曰：昔
X86n1605_p0551a05║古德坐疾，僧問：還有不病者麼？德曰：有。曰：如何是不
X86n1605_p0551a06║病者？德曰：阿㖿！阿㖿！師良久曰：如此喚作病得麼？眾
X86n1605_p0551a07║無語。師曰：色身無常，早求證悟，時至吾將去矣。侍者
X86n1605_p0551a08║執紙求偈，師曰：終若無偈，便未可死耶？侍者請益堅，
X86n1605_p0551a09║乃書曰：生滅與去來，本是如來藏，拶倒五須彌，廓然
X86n1605_p0551a10║無背向。投筆端坐而逝。
X86n1605_p0551a11║徑山敬菴莊禪師台州人。自幼厭葷穢，薄世塵，父母
X86n1605_p0551a12║捨廣慈菴出家。久之，遍參方外，了徹宗源。曾于越中
X86n1605_p0551a13║主二剎，稍不如意，即辭去。往依全室于天界，全處以
X86n1605_p0551a14║二座。未幾，推主徑山，道化隆盛。永樂十二年，奉　詔
X86n1605_p0551a15║入京，同修大典。寓天界三載，少師姚公等交章薦住
X86n1605_p0551a16║持，堅辭不受。歸徑山示寂，塔于水嶺小池上。
X86n1605_p0551a17║少林匾囤無空悟頓禪師開封錫州陳氏子，忽辭父
X86n1605_p0551a18║母求出家。父曰：此兒尋常引舌過鼻，非常人相。令投
X86n1605_p0551a19║少林。一日，跪於師前，請求法名。其師曰：道本無形，何
X86n1605_p0551a20║名之有？師曰：三世諸佛，皆有名號。其師授以心經，念
X86n1605_p0551a21║至五蘊皆空，豁然大悟。乃曰：身尚是幻，何處求名？一
X86n1605_p0551a22║日，其師手編大囤於師前，曰：匾囤是汝名也。師答曰：
X86n1605_p0551a23║既名匾囤，內也無空。其師曰：教外別傳，方契此旨。後
X86n1605_p0551a24║造神仙山大川處，酬答三日，辯若懸河。川曰：真少林
X86n1605_p0551b01║師子，他日截斷眾流去在。後到峨嵋，結茅以居。一日，
X86n1605_p0551b02║至夔州江中，曰：道曠無涯，逢人不盡。下岸端坐而化。
X86n1605_p0551b03║
X86n1605_p0551b04║繼燈錄卷第六（終）