X87n1614_p0064a01║禪苑蒙求卷之中
X87n1614_p0064a02║
X87n1614_p0064a03║能仁雙趺（傳燈一）梵云釋迦，此言能仁。涅槃經：爾時
X87n1614_p0064a04║迦葉，與諸弟子，在耆闍崛山，入于正定。於正受中，
X87n1614_p0064a05║忽然心驚，舉身戰懷，從定中出。見諸山地，皆大振
X87n1614_p0064a06║動，即知如來已入涅槃。於是將諸弟子，尋路疾行，
X87n1614_p0064a07║悲哀速往。正滿七日，至拘尸那城，右遶寶棺七匝，
X87n1614_p0064a08║盈目流淚，說偈讚嘆。其偈云：世尊我今大苦痛，情
X87n1614_p0064a09║乱昏悶迷濁心。我今為禮世尊頂，為復哀禮如來
X87n1614_p0064a10║肩，為復敬禮大聖手，為復悲禮如來腰，為復敬禮
X87n1614_p0064a11║如來臍，為復深心禮佛足。何因不見佛涅槃，唯願
X87n1614_p0064a12║示我敬禮處。世尊大悲，即現千輻輪相，出於棺外，
X87n1614_p0064a13║回示迦葉。從千輻輪，放千光明，徧照十方一切世
X87n1614_p0064a14║界。然後还自入棺，封閉如故。
X87n1614_p0064a15║達磨隻履（傳燈三）初，祖自付法傳衣之後，凡九載，示
X87n1614_p0064a16║有涅槃，葬於熊耳山吳坂。後三年，有魏使宋雲，奉
X87n1614_p0064a17║使西域，還見祖於葱嶺，手携隻履，語宋雲曰：汝主
X87n1614_p0064a18║已厭，代我歸西國去。雲初不解，既歸，帝果崩，遂聞
X87n1614_p0064a19║奏後魏孝莊帝。帝乃令發塔，但見一履，遂奉勑取
X87n1614_p0064a20║於少林寺供。自開元十二年，被竊去臺華嚴寺中，
X87n1614_p0064a21║後亦失所在。
X87n1614_p0064a22║盧能賣薪（傳燈五）惠能大師，俗姓盧氏。三歲喪父，其
X87n1614_p0064a23║母守志鞠養。及長，家尤貧[大/?/女]，師樵采以給。一日，鬻
X87n1614_p0064a24║薪於市中，聞客讀金剛經，至應無所住而生其心，
X87n1614_p0064b01║悚然有省。直抵黃梅東山，五祖見而器之。
X87n1614_p0064b02║懶融負米（四祖法嗣　會元二）牛頭山法融禪師者，潤州延
X87n1614_p0064b03║陵人也，姓韋氏。年十九，學通經史，尋閱大部般若，
X87n1614_p0064b04║曉達真空。忽一日歎曰：儒道世典，非究竟法。般若
X87n1614_p0064b05║正觀，出世舟航。遂隱茅山，投師落髮。後入牛頭山
X87n1614_p0064b06║幽棲寺北岩之石室，有百鳥㗸花之異。唐貞觀中，
X87n1614_p0064b07║四祖遙觀氣象，知彼山有奇異之人，乃躬自尋訪。
X87n1614_p0064b08║問寺僧：此間有道人否？曰：出家兒那箇不是道人？
X87n1614_p0064b09║祖曰：阿那箇是道人？僧無對。別僧曰：此去山中十
X87n1614_p0064b10║里許，有一懶融，見人不起，亦不合掌，莫是道人麼？
X87n1614_p0064b11║祖遂入山，見師端坐自若，曾無所顧。祖問：在此作
X87n1614_p0064b12║甚麼？師曰：觀心。祖曰：觀是何人？心是何物？師無對。
X87n1614_p0064b13║便起作禮曰：大德高樓何所？祖曰：貧道不決所止，
X87n1614_p0064b14║或東或西。師曰：還識道信禪師否？祖曰：何以問他？
X87n1614_p0064b15║師曰：嚮德滋久，冀一禮謁。祖曰：道信禪師，貧道是
X87n1614_p0064b16║也。師曰：因何降此？祖曰：特來相訪，莫更有宴息之
X87n1614_p0064b17║處否？師指後面曰：別有小菴。遂引祖至庵前，遶菴
X87n1614_p0064b18║唯見虎狼之類。祖乃舉兩手作怖勢。師曰：猶有這
X87n1614_p0064b19║箇在。祖曰：這箇是甚麼？師無語。少選，祖却於宴坐
X87n1614_p0064b20║石上書一佛字，師視之竦然。祖曰：猶有這箇在，未
X87n1614_p0064b21║曉。乃稽首請說真要。祖曰：夫百千法門，同歸方寸。
X87n1614_p0064b22║河沙妙德，總在心源。一切戒門、定門、慧門，神通變
X87n1614_p0064b23║化，悉自具足，不離汝心。一切煩惱業障，本來空寂。
X87n1614_p0064b24║一切因果，皆如夢幻。無三界可出，無菩提可求。人
X87n1614_p0064c01║與非人，性相平等。大道虗曠，絕思絕慮。如是之法，
X87n1614_p0064c02║汝今已得，更無闕少。與佛何殊，更無別法。汝但任
X87n1614_p0064c03║心自在，莫作觀行，亦莫澄心。莫起貪嗔，莫懷愁慮。
X87n1614_p0064c04║蕩蕩無礙，任意縱橫。不作諸善，不作諸惡。行住坐
X87n1614_p0064c05║臥，觸目遇緣，總是佛之妙用。快樂無憂，故名為佛。
X87n1614_p0064c06║師曰：心既具足，何者是佛？何者是心？祖曰：非心不
X87n1614_p0064c07║問佛，問佛非不心。師既不許作觀行，於境起時，心
X87n1614_p0064c08║如何對治？祖曰：境緣無好醜，好醜起於心。心若不
X87n1614_p0064c09║強名，妄情從何起？妄情既不起，真心任徧知。汝但
X87n1614_p0064c10║隨心自在，無復對治，即名常住法身，無有變異。吾
X87n1614_p0064c11║受璨大師頓教法門，今付於汝。汝今諦受吾言，只
X87n1614_p0064c12║住此山。向後當有五人達者，紹汝玄化。祖付法訖，
X87n1614_p0064c13║遂返双峯終老。師自爾法席大盛。唐永徽中，徒眾
X87n1614_p0064c14║乏粮，師往丹陽緣化去。去山八十里，躬負米一石
X87n1614_p0064c15║八斗，朝往暮還。供僧三百，二時不闕。三年（會元二璨大師
X87n1614_p0064c16║者，三祖也）。
X87n1614_p0064c17║黃蘗吐舌（會元三）百丈大智再參馬祖，祖見來竪起
X87n1614_p0064c18║拂子，丈云：只觸此用？離此用？祖以拂子掛舊處，良
X87n1614_p0064c19║久云：汝以後開兩片皮，將何為人？丈亦竪起拂子，
X87n1614_p0064c20║祖云：只觸此用？離此用？丈亦掛舊處，祖便振威一
X87n1614_p0064c21║喝，丈大悟，直得三日耳聾。後黃蘗來參，舉此遂聞
X87n1614_p0064c22║吐舌。
X87n1614_p0064c23║丹霞掩耳（傳燈十四）鄧州丹霞天然禪師，初參石頭，因
X87n1614_p0064c24║緣相契，躬執㸑役，凡三年。忽一日，石頭告眾曰：來
X87n1614_p0065a01║日剗佛殿前草。至來日，大眾與童行各備鍬钁剗
X87n1614_p0065a02║草，唯師以盆盛水洗頭，於和尚前胡跪。石頭見而
X87n1614_p0065a03║笑之，便與剃髮，方與說戒法，師乃揜耳而去。後謁
X87n1614_p0065a04║馬祖，入僧堂，騎聖僧項，眾皆驚呼，祖見之曰：我子
X87n1614_p0065a05║天然下來！師下作禮曰：謝賜名。
X87n1614_p0065a06║龍牙行拳（悟本法嗣　傳燈廿七）龍牙。僧問：十二時中如何著
X87n1614_p0065a07║力？師曰：如無手人欲行拳始得。
X87n1614_p0065a08║俱胝竪指（天龍法嗣　傳燈十一）務州金華山俱胝和尚，始以
X87n1614_p0065a09║庵居，以尼實際激厲其志。方有慕大之心，俄然天
X87n1614_p0065a10║龍至菴，因是具陳實際到菴之緣扣之。天龍竪一
X87n1614_p0065a11║指示之，師即領悟。將示寂之秋，謂眾曰：吾得天龍
X87n1614_p0065a12║一指頭禪，一生用不盡。言訖奄化。
X87n1614_p0065a13║提婆赤幡（碧巖二）第十五祖迦那提婆大士，初得法
X87n1614_p0065a14║已，至巴連弗城。聞諸外道欲障佛法，許之既久。大
X87n1614_p0065a15║士乃執長幡，入彼眾中。其幡八尺，竿長丈二。於彼
X87n1614_p0065a16║而立，更不移步。外道曰：汝何不前？曰：汝何不後？外
X87n1614_p0065a17║道曰：汝似賤者。曰：汝似良人。外道曰：汝解何法？曰：
X87n1614_p0065a18║汝百不解。外道曰：我欲得佛。曰：我灼然得。外道曰：
X87n1614_p0065a19║汝不合得。曰：元道我得，汝實不得。外道曰：汝既不
X87n1614_p0065a20║得，云何言得？曰：汝有我故，所以不得。我無我故，自
X87n1614_p0065a21║當得佛。彼既辭屈，乃問曰：汝名何等？曰：我名提婆。
X87n1614_p0065a22║外道素聞其名，乃悔過致謝。梵曰提婆，此云天
X87n1614_p0065a23║玄沙白紙（會元七）玄沙令僧馳書，僧上雪峯，峯上堂
X87n1614_p0065a24║開緘，見三幅白紙，乃呈示大眾云：會麼？良久云：不
X87n1614_p0065b01║見道：君子千里同風。僧歸舉似玄沙，沙曰：山頭老
X87n1614_p0065b02║漢蹉過也不知。
X87n1614_p0065b03║茂源掩鼻（性空法嗣　傳燈十五）天台平田普岸禪師，甞訪歙
X87n1614_p0065b04║州茂源和尚。源才起迎，岸近前把住云：開口即失，
X87n1614_p0065b05║閉口即喪。去此二途，請師別道。源以手掩鼻，岸放
X87n1614_p0065b06║開云：一步較易，兩步較難。源云：著甚死急。岸云：若
X87n1614_p0065b07║不是師，不免諸方撿點。
X87n1614_p0065b08║石霜咬齒（傳燈五）石霜。僧問：如何是祖師西來意？師
X87n1614_p0065b09║乃齩齒示之，僧不會。後問九峯曰：先師咬齒，意旨
X87n1614_p0065b10║如何？峯曰：我寧可截舌，不犯國諱。又問雲盖，盖曰：
X87n1614_p0065b11║我與先師有甚麼冤讎？
X87n1614_p0065b12║汾陽六人（會元十一）汾州太子院善照禪師。天下道俗
X87n1614_p0065b13║慕仰不敢名，同曰汾州。并汾池苦寒，師罷夜參，有
X87n1614_p0065b14║異比丘振錫而至，謂師曰：會中有大士六人，奈何
X87n1614_p0065b15║不說法？言訖，陞堂而去。師密記以偈曰：胡僧金錫
X87n1614_p0065b16║光，請法到汾陽。六人成大器，勸請為敷揚。
X87n1614_p0065b17║洞山三子（雲岩曇晟嗣碧岩九）洞山曰：貪嗔癡，太無知，賴
X87n1614_p0065b18║我今朝識得伊。行時便打，坐時便搥，分付心王子
X87n1614_p0065b19║細推。無量劫來不解脫，問汝三人知不知？神鼎諲
X87n1614_p0065b20║曰：古人與麼道，神鼎則不然。貪嗔癡，實無知，十二
X87n1614_p0065b21║時中任從伊。行時即往，坐時即隨，分付心王擬何
X87n1614_p0065b22║為？無量劫來元解脫，何須更問知不知？
X87n1614_p0065b23║招慶煎茶（道閑法嗣　傳燈廿二）王太傅入招慶煎茶，時朗上
X87n1614_p0065b24║坐，與明招把茶銚，朗翻却茶銚。太傅見，問上坐：茶
X87n1614_p0065c01║爐下是什麼？朗云：捧爐神。太傅云：既是捧爐神，為
X87n1614_p0065c02║什麼飜却茶銚？朗云：仕官千日，失在一朝。太傅拂
X87n1614_p0065c03║袖便去。明招云：朗上坐，招慶飯了，却去江外打野
X87n1614_p0065c04║榸。朗云：和尚作麼生？招云：非其人，得其便。
X87n1614_p0065c05║雲岩拂地（藥山儼法嗣　傳燈十四）雲岩掃地次，道吾曰：太區
X87n1614_p0065c06║區生。師云：須知有不區區者。吾曰：恁麼則有第二
X87n1614_p0065c07║月也。師竪起掃帚曰：是第幾月？吾便行。玄沙聞云：
X87n1614_p0065c08║正是第二月。
X87n1614_p0065c09║禪鑑符讖
X87n1614_p0065c10║青州應記（大陽玄法嗣）（下卷，在青續太陽處）。和補曰：僧寶傳第
X87n1614_p0065c11║十七云：投子義青禪師，本社人，李氏子也。移住投
X87n1614_p0065c12║子云云。初開山，慈濟有記曰：吾塔若紅，是吾再來。
X87n1614_p0065c13║邦人偶修飾其塔，作瑪瑙色。未幾，青領院事。
X87n1614_p0065c14║首山綱要（風穴法嗣　僧寶傳三）汝州首山省念禪師綱宗。偈
X87n1614_p0065c15║曰：咄哉拙郎君（汾陽注曰：素潔條然），巧妙無人識（運機非面目）。打
X87n1614_p0065c16║破鳳林關（蕩盡玲瓏性），著靴水上立（塵泥自異）。咄哉巧女兒
X87n1614_p0065c17║（汾陽曰：妙智理分融），攛梭不解織（無間巧不立）。看他鬪鷄人（旁觀審騰
X87n1614_p0065c18║距，爭功不自傷），水牛也不識（全力能負，不露頭角）。
X87n1614_p0065c19║明安宗旨（梁山靈觀嗣僧寶傳十三）明安曰，體妙失宗者，滯在
X87n1614_p0065c20║語路，句失宗旨。機昧終始者，謂當機暗昧，只在語
X87n1614_p0065c21║中。宗旨不圓，句句須是有語中無語，無語中有語，
X87n1614_p0065c22║始得妙旨密圓也。
X87n1614_p0065c23║法華赴齋（僧寶二十）法華志言：大士者，莫知其所從來。
X87n1614_p0065c24║初見之於景德寺七俱胝院，梵相奇古，直視不瞬，
X87n1614_p0066a01║口啄袞袞不可識。相傳言誦法華經，故以為名。至
X87n1614_p0066a02║和三年，仁宗始不豫，國嗣未立，天下寒心。上夜焚
X87n1614_p0066a03║香默禱曰：翌日化成殿具齋，䖍請法華大士，俯臨
X87n1614_p0066a04║無却。清旦，上道衣凝立以待，俄馳奏言：法華自右
X87n1614_p0066a05║腋門徑趨至𥨊殿。侍衛呵止不可，上笑曰：朕請而
X87n1614_p0066a06║來也。有頃至，輙升御榻，跏趺而坐。受供訖，將去，上
X87n1614_p0066a07║曰：朕以儲嗣未立，大臣咸以為言，侵尋晚暮，嗣息
X87n1614_p0066a08║有無，法華其一決之。師索筆引帋連書曰：十三十
X87n1614_p0066a09║三。凡數十行，擲筆無他語，皆莫測其意。其後英宗
X87n1614_p0066a10║登極，乃𨆯安懿王第十三子，方驗前言也。
X87n1614_p0066a11║德普預祀（夾山善會嗣僧寶傳廿九）禾山德普禪師，元祐五年
X87n1614_p0066a12║十二月廿五日，謂左右曰：諸方尊宿死，叢林必祭，
X87n1614_p0066a13║吾以為徒虗設。吾若死，汝曹當先祭，乃令從今辦
X87n1614_p0066a14║祭。眾以其老，又好戲語，復云：和尚幾時遷化？曰：汝
X87n1614_p0066a15║輩祭絕即行。於是幃寢堂，坐師其中，置祭讀文，跪
X87n1614_p0066a16║揖上食。師飫飡自如，自門弟子下及莊力，日次為
X87n1614_p0066a17║之。至明年元日祭絕，曰：明日雪晴。乃行。至時晴忽
X87n1614_p0066a18║雪，雪止，師安坐焚香而化。
X87n1614_p0066a19║長沙猛虎（南泉法嗣　傳燈十）湖南長沙景岑禪師，與仰山
X87n1614_p0066a20║翫月次，山曰：人人盡有者箇，只是用不得。師云：恰
X87n1614_p0066a21║是請汝用。山云：汝作麼生用？師攔胸一蹋蹋倒，山
X87n1614_p0066a22║起來云：你直下似箇大虫。自此諸方号為岑大虫。
X87n1614_p0066a23║百丈野狐（會元三）百丈禪師每上堂，有一老人隨眾
X87n1614_p0066a24║聽法。一日眾退，唯老人不去。師問：汝是何人？老人
X87n1614_p0066b01║曰：某非人也，於過去迦葉佛時曾住此山，因學人
X87n1614_p0066b02║問：大修行底人還落因果也無？某對曰：不落因果，
X87n1614_p0066b03║遂五百生墮野狐身。今請和尚代一轉語，貴脫野
X87n1614_p0066b04║狐身。師云：汝問。老人曰：大修行底人還落因果也
X87n1614_p0066b05║無？師云：不昧因果。老人於言下大悟，作禮曰：某已
X87n1614_p0066b06║脫野狐身，住在山後，敢乞依亡僧法送。師令維那
X87n1614_p0066b07║白椎告眾：食後送亡僧。大眾聚議：一眾皆安涅槃
X87n1614_p0066b08║堂，又無病人，何故如是？食後，師領眾至山後岩下，
X87n1614_p0066b09║以杖挑出一死野狐，乃依法火葬。師至晚上堂，舉
X87n1614_p0066b10║前因緣，黃蘗便問：古人錯祇對一轉語，墮五百生
X87n1614_p0066b11║野狐身。轉轉不錯，合作箇甚麼？師曰：近前來，向汝
X87n1614_p0066b12║道。蘗近前打師一掌，師拍手笑云：將謂胡鬚赤，更
X87n1614_p0066b13║有赤鬚胡。溈山舉問仰山，仰云：黃蘗常用此機。溈
X87n1614_p0066b14║云：汝道天生得？從人得？仰曰：亦是稟受師承，亦是
X87n1614_p0066b15║自性宗通。溈曰：如是，如是。　時溈山在會下作典
X87n1614_p0066b16║座，司馬頭陀舉野狐話問典座：作麼生？座撼門扇
X87n1614_p0066b17║三下，司馬曰：大麤生！座曰：佛法不是這箇道理。
X87n1614_p0066b18║汾陽師子（會元十一）汾州上堂，謂眾曰：汾陽門下，有西
X87n1614_p0066b19║河師子，當門踞坐。但有來者，即便咬殺。有何方便，
X87n1614_p0066b20║入得汾陽門，見得汾陽人？若見汾陽人者，堪與祖
X87n1614_p0066b21║佛為師；不見汾陽人，盡是立地死漢。
X87n1614_p0066b22║江西馬駒（會元三）馬大師，諱道一，生漢州什仿，姓馬
X87n1614_p0066b23║氏。六祖謂南岳曰：向後佛法從汝邊去，生一馬駒
X87n1614_p0066b24║子，蹈殺天下人。師道行江西，時人稱之為馬祖。
X87n1614_p0066c01║紫胡獰狗（南泉法嗣　會元四）衢州子湖岩利蹤禪師，一日，
X87n1614_p0066c02║上堂云：子湖有一隻狗，上取人頭，中取人心，下取
X87n1614_p0066c03║人足，擬議即喪身失命也。僧問：如何是子湖一隻
X87n1614_p0066c04║狗？師曰：嘷！嘷！
X87n1614_p0066c05║三聖瞎驢（臨濟法嗣　會元十一）臨濟臨遷化時，據坐云：吾滅
X87n1614_p0066c06║後，不得滅却吾正法眼藏。三聖出云：爭敢滅却和
X87n1614_p0066c07║尚正法眼藏？濟云：已後有人問你，向他道什麼？三
X87n1614_p0066c08║聖便喝。濟云：誰知吾正法眼藏向這瞎驢邊滅却？
X87n1614_p0066c09║言訖，端然示寂。
X87n1614_p0066c10║懶安白牯（百丈海法嗣　傳燈九）福州長慶大安禪師。號懶
X87n1614_p0066c11║安。郡之陳氏子。受業於黃蘗山。習律乘。甞自念言。
X87n1614_p0066c12║我雖勤苦。而未聞玄極之理。乃孤錫遊方。將往洪
X87n1614_p0066c13║井。路出上元。逢一老父。謂師曰。師往南昌。當有所
X87n1614_p0066c14║得。師即造百丈。禮而問曰。學人欲來識佛。何者即
X87n1614_p0066c15║是。曰。大似騎牛覔牛。師曰。識得後如何。丈曰。如人
X87n1614_p0066c16║騎牛至家。師曰。未審始終如何保任。丈曰。如牧牛
X87n1614_p0066c17║人執杖視之。不令犯人苗稼。師自茲領旨。更不馳
X87n1614_p0066c18║求。同參祐禪師。創居溈山。師躬耕助道。及祐歸寂。
X87n1614_p0066c19║眾請接踵住持。上堂。汝諸人總來就安。求覔甚麼。
X87n1614_p0066c20║若欲作佛。汝自是佛。擔佛傍家走。如渴鹿趂陽𦦨
X87n1614_p0066c21║相似。何時得相應去。汝欲作佛。但無許多顛倒攀
X87n1614_p0066c22║緣。妄想惡覺。垢淨眾生之心。便是初心正覺佛。更
X87n1614_p0066c23║向何處別討。所以安在溈山。卅年來喫溈山飯。屙
X87n1614_p0066c24║溈山屎。不學溈山禪。祇看一頭水牯牛。若落路入
X87n1614_p0067a01║草。便把鼻孔拽轉來。纔犯人苗稼。即鞭撻。調伏既
X87n1614_p0067a02║久。可憐生受人言詮。今變作箇露地白牛。常在面
X87n1614_p0067a03║前。終日露逈逈地趂不去。
X87n1614_p0067a04║佛㠗花奴（馬祖法嗣　傳燈八）溫州佛㠗和尚。僧問：如何是
X87n1614_p0067a05║異類？師敲椀云：花奴花奴喫飯來。
X87n1614_p0067a06║南山鼈鼻（傳燈十六）見前象骨銕枷之處。
X87n1614_p0067a07║東海鯉魚（雲門錄）見前乾峯一路之下。
X87n1614_p0067a08║國師塔樣（六祖法嗣　會元二）西京光宅寺惠忠國師，以化
X87n1614_p0067a09║緣將畢，涅槃時至，乃辭代宗。代宗曰：師滅後，弟子
X87n1614_p0067a10║將何所託？師曰：告檀越，造取一所無縫塔。曰：就師
X87n1614_p0067a11║請取塔樣。良久曰：會麼？曰：不會。師云：貧道去後，有
X87n1614_p0067a12║侍者應真却知此事。師滅後，代宗詔應真入內，舉
X87n1614_p0067a13║問前話。真良久曰：聖上會麼？曰：不會。述偈曰：湘之
X87n1614_p0067a14║南，潭之北，中有黃金充一國。無影樹下合同船，瑠
X87n1614_p0067a15║璃殿上無知識。
X87n1614_p0067a16║資福韈模（如寶法嗣　禪林類聚十五）和補曰：鴿湖禪師初開
X87n1614_p0067a17║堂日，資福令人送韈模與師，師書火字封還。資福
X87n1614_p0067a18║開封，見皺眉久不語。鹿苑和尚畫一圓相，福云：拘
X87n1614_p0067a19║尸那國親行此令。
X87n1614_p0067a20║鹽官索扇（馬祖法嗣　會元三）杭州鹽官鎮國海昌禪院齊
X87n1614_p0067a21║安禪師。一日喚侍者：與我將犀牛扇子來。者云：扇
X87n1614_p0067a22║子已破。師曰：扇子既破，還我犀牛兒來。者無對。
X87n1614_p0067a23║仰嶠呈珠（傳燈九）東邑因仰山來參，問云：汝何處人？
X87n1614_p0067a24║山云：廣南人。邑云：廣南有鎮海明珠，是否？山云：是
X87n1614_p0067b01║明。邑云：此珠作何形？山曰：白月則現，黑月則隱。邑
X87n1614_p0067b02║曰：汝將得來否？山云：將得來。邑云：何不呈似老僧？
X87n1614_p0067b03║山云：昨到溈山，亦就惠寂索此珠，直得無言可對，
X87n1614_p0067b04║無理可伸。邑云：真師子兒作大師子吼。
X87n1614_p0067b05║長慶淘金（雪峯法嗣　會元七）長慶僧問：眾生淘金，誰是得
X87n1614_p0067b06║者？師曰：有伎倆者。曰：學人還得也無？師曰：大遠在。
X87n1614_p0067b07║伏牛下書伊闕伏牛山自在禪師與大寂送書與
X87n1614_p0067b08║忠國師，國師問曰：馬大師以何法示徒？對曰：即心
X87n1614_p0067b09║即佛。國師曰：是甚麼語話？良久，又問：此外更有甚
X87n1614_p0067b10║麼言教？師曰：非心非佛。或云：不是心，不是佛，不是
X87n1614_p0067b11║物。國師云：馬大師即恁麼，不審和尚此間如何？國
X87n1614_p0067b12║師曰：三点如流水，曲似刈禾鎌。師後隱于伏牛山，
X87n1614_p0067b13║此二句心字也。
X87n1614_p0067b14║惠然透網（傳燈十二）鎮州三聖院惠然禪師問雪峯云：
X87n1614_p0067b15║透網金鱗以何為食？峯云：待你透出網來即向你
X87n1614_p0067b16║道。師云：一千五百人善知識，話頭也不識。
X87n1614_p0067b17║希運捋鬚（會元十一）見前黃蘗一掌之下。
X87n1614_p0067b18║傳明散眾（船子法嗣　傳燈十五）夾山會禪師，諡傳明大師。散
X87n1614_p0067b19║眾之事，見船子得鱗處。
X87n1614_p0067b20║慈受棄徒（會元十六）東京惠林懷深慈受禪師祝髮後
X87n1614_p0067b21║四年，訪道方外，依淨照於嘉禾資聖。照舉良遂見
X87n1614_p0067b22║麻谷因緣，問曰：如何是良遂知處？師即洞明。出住
X87n1614_p0067b23║資福，屨滿戶外。蔣山佛鑑懃禪師行化至退，師引
X87n1614_p0067b24║巡寮，至千人街坊。鑑問：既是千人街坊，為甚麼祇
X87n1614_p0067c01║有一人？師云：多虗不如少實。鑑云：恁麼那？師赧然。
X87n1614_p0067c02║偶朝廷以資福為神霄宮（道士宮也），因棄往蔣山，留西
X87n1614_p0067c03║庵陳請益。鑑曰：資福知是般事便休。師云：某實未
X87n1614_p0067c04║穩，望和尚不外。鑑舉倩女離魂話，反覆窮之，大豁
X87n1614_p0067c05║疑礙。呈偈曰：祇是舊寺行履處，等閑舉著便誵訛。
X87n1614_p0067c06║夜半一陣狂風起，吹落桃花知幾多？鑑拊几曰：這
X87n1614_p0067c07║底豈不是活祖師意？未幾，被旨住焦山。
X87n1614_p0067c08║三峰玉琯（會元十一）臨濟行脚時，到三峯平和尚處。平
X87n1614_p0067c09║問：甚處來？濟曰：黃蘗來。平曰：黃蘗有何言句？濟曰：
X87n1614_p0067c10║金牛昨夜遭塗炭，直至如今不見蹤。平曰：金風吹
X87n1614_p0067c11║玉管，那箇是知音？濟曰：直透萬重關，不住青霄內。
X87n1614_p0067c12║平曰：子這一問太高生。濟曰：龍生金鳳子，衝破碧
X87n1614_p0067c13║瑠璃。平曰：且坐喫茶。
X87n1614_p0067c14║大哥金鋤（青林䖍嗣會元十三）襄州石門献蘊禪師，京兆人
X87n1614_p0067c15║也。初問青林：如何用心得齊於諸聖？林仰面良久，
X87n1614_p0067c16║曰：會麼？師曰：不會。林曰：去！無子用心處。師禮拜，乃
X87n1614_p0067c17║契悟，更不佗遊，遂作園頭。一日歸，侍立次，林曰：子
X87n1614_p0067c18║今日作甚麼來？師云：種菜來。林曰：徧界是佛身，子
X87n1614_p0067c19║向甚處來種？師云：金鉏不動土，靈苗在處生。林欣
X87n1614_p0067c20║然。來日入園，喚：蘊闍梨！師應諾。林曰：剩栽無影樹，
X87n1614_p0067c21║留與後人看。師曰：若是無影樹，豈受栽耶？林曰：不
X87n1614_p0067c22║受栽且止，你曾見他枝葉麼？師云：不曾見。林曰：既
X87n1614_p0067c23║不曾見，爭知不受栽？師云：祇為不曾見，所以不受
X87n1614_p0067c24║栽。林曰：如是，如是。初住南岳蘭若，未幾遷夾山。道
X87n1614_p0068a01║由潭州，時楚王馬氏出城延接，便問：如何是祖師
X87n1614_p0068a02║西來大意？師云：好大哥！御駕六龍千古秀，玉街桃
X87n1614_p0068a03║仗出金門。王大喜，延入天𠕋府，供養數日，方至夾
X87n1614_p0068a04║山。僧問：如何是西來意？師曰：玉璽不離天子手，金
X87n1614_p0068a05║箱豈許外人知？問：不落機關，請師便道。師曰：湛月
X87n1614_p0068a06║還機無可比，君今曾問幾人來？曰：即今問和尚。師
X87n1614_p0068a07║云：好大哥！雲綻不須落九尾，怒君殘壽速歸絲。師
X87n1614_p0068a08║以蠻夷作亂，遂離夾山，至襄州，創石門寺，再振玄
X87n1614_p0068a09║風。僧問：月生雲際時如何？師曰：三箇孫兒抱華皷。
X87n1614_p0068a10║好大哥！莫來攔我毬門路。師應機多云：好大哥！時
X87n1614_p0068a11║稱大哥和尚。
X87n1614_p0068a12║德山行棒（傳燈十五）朗州德山宣鑒禪師。凡見僧入門
X87n1614_p0068a13║便棒。○和補曰：傳燈第十五云：師云：尋常遇僧到
X87n1614_p0068a14║參，多以拄杖打。臨濟聞之，遣侍者來參：德山若打，
X87n1614_p0068a15║汝但接取拄杖，當胸一拄。侍者到，方禮拜，乃打。侍
X87n1614_p0068a16║者接得拄杖，與一拄。師歸方丈，侍者迴舉似，臨濟
X87n1614_p0068a17║云：從來疑遮箇漢。
X87n1614_p0068a18║臨濟下喝（人天眼目）臨濟凡見僧入門便喝。○和補曰：
X87n1614_p0068a19║人天眼目云：師謂僧曰：有時一喝如金剛王寶劒，
X87n1614_p0068a20║有時一喝如踞地師子，有時一喝如探竿影草，有
X87n1614_p0068a21║時一喝不作一喝用，汝作麼生會？僧擬議，師便喝。
X87n1614_p0068a22║趙州布衫（傳燈十）趙州僧問：萬法歸一，一歸何處？師
X87n1614_p0068a23║云：我在青州作一領布衫，重七斤。
X87n1614_p0068a24║普化直裰（傳燈十）普化一日，於街市中就人乞直裰，
X87n1614_p0068b01║人皆與之，師俱不要。臨濟令院主買棺一具，師歸
X87n1614_p0068b02║來，濟云：與汝做得箇直裰了也。師便自擔去，繞街
X87n1614_p0068b03║市呌云：臨濟與我做直裰了也，我往東門遷化去。
X87n1614_p0068b04║市人競隨看之，師云：我今日未，來日往南門遷化
X87n1614_p0068b05║去。如是三日，人皆不信。至第四日，無人隨看，獨出
X87n1614_p0068b06║城外，自入棺內，倩路行人釘之。即時傳布，市人競
X87n1614_p0068b07║往開棺，乃見全身脫去，祇聞空中鈴響，隱隱而去。
X87n1614_p0068b08║佛日茶籃（會元十三）杭州佛日本空禪師，行脚時到夾
X87n1614_p0068b09║山。夾山一日普請次，維那命師送茶，師云：某為佛
X87n1614_p0068b10║法來，不為送茶來。那云：和尚令請上座。師云：和尚
X87n1614_p0068b11║即得。師乃將茶去作務處，見夾山，遂撼茶椀作聲，
X87n1614_p0068b12║山不顧，師云：釅茶三五椀，意在钁頭邊。山云：缾有
X87n1614_p0068b13║傾茶勢，籃中幾箇漚？師云：缾有傾茶勢，籃中無一
X87n1614_p0068b14║漚。便傾茶。大眾俱以目視之，師云：大眾鶴望，乞師
X87n1614_p0068b15║一言。山云：路逢死蛇莫打殺，無底籃子盛將來。師
X87n1614_p0068b16║云：手執夜明符，幾箇知天曉？山召大眾：已有人也
X87n1614_p0068b17║歸去來。乃住普請。
X87n1614_p0068b18║道者酒榼（林間錄下）宗道者，不知何許人，往來舒、蘄間，
X87n1614_p0068b19║多留於投子。性嗜酒，無日不醉，村民愛敬之，每飽
X87n1614_p0068b20║以醇醪。居一日，方入浴，聞有尋宗者，度其必送榼
X87n1614_p0068b21║至，課而出，得酒徑去。人皆大笑，而宗傲然不作。甞
X87n1614_p0068b22║散衣下山，有逆而問者：如何是道者家風？對云：袈
X87n1614_p0068b23║裟褁草鞋。意旨如何？曰：赤脚下相城。陳退夫初赴
X87n1614_p0068b24║省愇，過宗，戲問曰：瓘此行欲作狀元，得否？宗熟視
X87n1614_p0068c01║曰：無時即得。莫測其言也。而退夫果以第三名上
X87n1614_p0068c02║第，時彥作魁，方悟無時之語。宗見雪竇而超放自
X87n1614_p0068c03║如，言法華之流也。
X87n1614_p0068c04║香林一燈（雲門法嗣　傳燈廿二）益州青城香林院澄遠禪師。
X87n1614_p0068c05║僧問：如何是室內一盞燈？師云：三人證龜成鼈。
X87n1614_p0068c06║賢女三物（會元一）七賢聖女姉妹，同遊屍陀林。一姉
X87n1614_p0068c07║指屍曰：屍在這裏，人在甚處？諸姉諦觀，悉皆悟道。
X87n1614_p0068c08║感帝釋雨花贊歎曰：諸姉有何所須，我能給施？女
X87n1614_p0068c09║曰：我家四事，七珍具足。唯要三般物：一無根樹一
X87n1614_p0068c10║株，二無陰陽地一片，三呌不應谷一所。帝釋曰：一
X87n1614_p0068c11║切所須，我悉有之。若此三物，我實無之。遂同往白
X87n1614_p0068c12║佛。佛言：我諸弟子，不解此義。唯諸菩薩，乃解此義。
X87n1614_p0068c13║石頭碌磚（青原法嗣　傳燈十四）南岳石頭希遷禪師，於唐天
X87n1614_p0068c14║寶荐之衡山南寺。寺之東有石，狀如臺，乃結菴其
X87n1614_p0068c15║上，時號石頭和尚。僧問：如何是禪？師云：碌塼。問：如
X87n1614_p0068c16║何是道？師云：木頭。
X87n1614_p0068c17║雲門屎橛（雲門錄）僧問雲門：如何是佛？師云：乾屎橛。
X87n1614_p0068c18║二僧卷簾（傳燈廿四）法眼因僧齋前上參，師以手指簾。
X87n1614_p0068c19║時有二僧同去卷簾，師云：一得一失。
X87n1614_p0068c20║三老翫月（會元三）馬祖與百丈、西堂、南泉翫月次，祖
X87n1614_p0068c21║曰：正當與麼時如何？堂曰：正好修行。丈曰：正好供
X87n1614_p0068c22║養。泉拂袖便行。祖曰：經入藏，禪歸海，唯有南泉獨
X87n1614_p0068c23║超物外。
X87n1614_p0068c24║惠滿二針（傳燈三）相州隆化寺惠滿禪師，志存儉約，
X87n1614_p0069a01║唯畜二針。冬則乞補，夏則捨之。自云：一生心無怯
X87n1614_p0069a02║怖，身無螽虱，睡而不夢。常行乞食，住無再宿。所至
X87n1614_p0069a03║伽藍，破紫製履。
X87n1614_p0069a04║古德三韈（會元三）和補曰：藥山惟儼禪師，一日馬祖
X87n1614_p0069a05║問：子近日見處作麼生？師曰：皮膚脫落盡，唯一真
X87n1614_p0069a06║實存。祖曰：子之所得，可謂恊於心體，布於四肢。既
X87n1614_p0069a07║然如是，將三條篾束取肚皮，隨處住去。
X87n1614_p0069a08║演師禮字五祖法演禪師在受業寺，逐字禮蓮經。
X87n1614_p0069a09║一夕，遇屎字欲唱，禮遽疑，乃白諸老宿曰：如何屎
X87n1614_p0069a10║字亦稱為法寶？某禮至此，疑不自解。老宿曰：據汝
X87n1614_p0069a11║所問，可以南詢，汝正是宗門中根器也。祖遂南遊。
X87n1614_p0069a12║行者唾佛（會元六）有一行者，隨法師入佛殿，行者向
X87n1614_p0069a13║佛而唾。法師曰：行者少去就，何以唾佛？行者曰：將
X87n1614_p0069a14║無佛處來與某甲。無對。
X87n1614_p0069a15║東坡解帶（東林弟子會元十六）南康軍雲居山了元佛印禪
X87n1614_p0069a16║師，一日與學徒入室次，適東坡居士到面前，師云：
X87n1614_p0069a17║此間無坐榻，居士來此作甚麼？士曰：暫借佛印四
X87n1614_p0069a18║大為坐榻。師云：山僧有一問，居士若道得即請坐，
X87n1614_p0069a19║道不得即輸腰下玉帶子。士欣然曰：便請。師云：居
X87n1614_p0069a20║士適來道：暫借山僧四大為坐榻。祇如山僧四大
X87n1614_p0069a21║本空，五陰非有，居士向甚麼處坐？士不能答，遂留
X87n1614_p0069a22║玉帶，師却贈以雲山衲衣。士乃作偈曰：百千燈作
X87n1614_p0069a23║一燈光，盡是恒沙妙法王，是故東坡不敢惜，借君
X87n1614_p0069a24║四大作禪床。病骨難堪玉帶圍，鈍根仍落箭鋒機，
X87n1614_p0069b01║會當乞食歌姬院，奪得雲山舊衲衣。此帶閱人如
X87n1614_p0069b02║傳舍，流傳到我亦悠哉，錦袍錯落猶相稱，乞與佯
X87n1614_p0069b03║狂老萬回。
X87n1614_p0069b04║裴休納笏（黃蘗弟子禪林類聚十七）石霜諸禪師。裴相國來，
X87n1614_p0069b05║師拈起裴笏問：在天子手中為珪，在老僧手中且
X87n1614_p0069b06║道喚作甚麼？裴無對，師乃留下笏。
X87n1614_p0069b07║舜老民衣（洞山聰法嗣　僧寶傳中）雲居舜。老夫住棲賢，郡將
X87n1614_p0069b08║貪墨，師不忍以常住物結情固位。尋有讚於郡將，
X87n1614_p0069b09║民其衣，乃寓太平庵。仁廟聞其道行，復以僧服寵
X87n1614_p0069b10║銀鉢盂，再領棲賢入院。有偈曰：無端被讚枉遭迍，
X87n1614_p0069b11║半載有餘作俗人。今日再歸三峽寺，幾多道好幾
X87n1614_p0069b12║多嗔。
X87n1614_p0069b13║芙蓉束髮（投子青法嗣　僧寶傳中）。和補曰：芙蓉道揩禪師，大
X87n1614_p0069b14║觀元年，開封尹李孝壽奏：楷道行卓冠叢林，宜有
X87n1614_p0069b15║以褒顯。即賜紫伽梨，號定照禪師（云云）。後遭罪，著
X87n1614_p0069b16║縫掖束髮。○楷焚香謝恩罷，上表辭之曰：伏蒙聖
X87n1614_p0069b17║慈，特差彰善閤祗候譚𧜖，賜臣定照禪師號，及紫
X87n1614_p0069b18║衣牒一道。臣感戴睿恩已，即時焚香升座，仰祝聖
X87n1614_p0069b19║壽訖。伏念臣行業迂疎，道力綿薄，常發誓願，不受
X87n1614_p0069b20║利名。堅持此意，積有歲年，庶幾如此，傳道後來，使
X87n1614_p0069b21║人專意佛法。令雖蒙吳恩，若遂忝冐，則臣自違素
X87n1614_p0069b22║願，何以教人？豈能仰稱陛下所以命臣住持之意？
X87n1614_p0069b23║所有前件恩牒，不敢祗受。伏聖慈察臣微悃，非敢
X87n1614_p0069b24║飾詞，特賜俞𠃔。臣沒齒行道，上報天恩。下下聞之，
X87n1614_p0069c01║以付李孝壽，躬往諭朝旌善之意，而楷碓然不回。
X87n1614_p0069c02║開封尹具以聞，上怒，以付有司。有司知楷忠誠，而
X87n1614_p0069c03║適犯天威，問曰：長老枯悴，有疾乎？楷曰：平日有疾，
X87n1614_p0069c04║今實無。又曰：言有疾，即於免罪譴。楷曰：豈敢僥倖
X87n1614_p0069c05║而求脫罪譴乎？吏太息於受罸，著縫掖，編管溜州。
X87n1614_p0069c06║都成，道俗見者流
X87n1614_p0069c07║思大吞佛（北齊惠文弟子會元二）寶誌令人傳語與思大
X87n1614_p0069c08║曰：何不下山教化眾生，目視雲漢作甚麼？師曰：三
X87n1614_p0069c09║世諸佛被我一口吞盡，有何眾生可度？
X87n1614_p0069c10║大士講經（傳燈廿七）梁武帝請傅大士講金剛經。大士
X87n1614_p0069c11║纔陞座，以尺揮案一下，便下座。武帝愕然。志公問：
X87n1614_p0069c12║陛下還會麼？帝云：不會。志公云：大士講經竟。
X87n1614_p0069c13║老盧幡動（會元七）六祖自傳衣之後，至儀鳳初，屆南
X87n1614_p0069c14║海，遇印宗法師於法性寺講涅槃經。祖寓止廊廡
X87n1614_p0069c15║間，因風揚剎竿旛動，聞二僧對論，一云幡動，一云
X87n1614_p0069c16║風動，往復數回，曾未契證。祖云：可容俗士預高論
X87n1614_p0069c17║不？僧曰：試為說看。祖云：不是風動，不是幡動，仁者
X87n1614_p0069c18║心動。僧於言下大悟。印宗竊聆此語，竦然異之。
X87n1614_p0069c19║僧伽鈴鳴（會元十一）伽耶舍多，初見十七祖僧伽難提
X87n1614_p0069c20║時，持一寶鑑，趨迎於前。難提問云：汝持圓鑑，意欲
X87n1614_p0069c21║何為？舍多童子乃以偈答曰：諸佛大圓鑑，內外無
X87n1614_p0069c22║瑕翳。兩人同得見，心眼皆相似。父母以其與難提
X87n1614_p0069c23║應對有異，遂使之出家。難提受之，携還精舍。他日，
X87n1614_p0069c24║風撼其殿之銅鈴，鐺然發聲。復問曰：鈴鳴乎？風鳴
X87n1614_p0070a01║耶？答曰：非風非鈴，我心鳴爾。
X87n1614_p0070a02║麻谷振錫（馬祖法嗣　傳燈五）麻谷持錫到章敬，遶禪床三
X87n1614_p0070a03║匝，振錫一下，卓然而立。敬云：是！是！麻谷又到南泉，
X87n1614_p0070a04║遶禪床三匝，振錫一下，卓然而立。泉云：不是！不是！
X87n1614_p0070a05║麻谷云：當時章敬道是，和尚為什麼道不是？泉云：
X87n1614_p0070a06║章敬即是，是你不是。此是風力所轉，終成敗壞。
X87n1614_p0070a07║普化搖鈴（傳燈十）鎮州普化和尚者，不知何許人也。
X87n1614_p0070a08║師事盤山，密受真訣，而佯狂出言無度。暨盤山順
X87n1614_p0070a09║世，乃於此地行化。或城中，或塚間，振一鐸曰：明頭
X87n1614_p0070a10║來，明頭打。暗頭來，暗頭打。四方八面來，旋風打。虗
X87n1614_p0070a11║空來，連架打。一日，臨濟令僧捉住曰：總不恁麼來
X87n1614_p0070a12║時如何？師拓開云：來日大悲院裡有齋。僧回舉似
X87n1614_p0070a13║濟，濟曰：我從來疑著這漢。凡見人無高下，皆振鐸
X87n1614_p0070a14║一聲，時號普化和尚。或將鐸就人耳邊振之，或拊
X87n1614_p0070a15║其背。有回顧者，即展手曰：乞我一錢。師甞於闤闠
X87n1614_p0070a16║間搖鐸唱云：覔箇去處不可得。時道吾遇之，把住
X87n1614_p0070a17║問曰：汝擬去甚處？師曰：汝從甚麼處？吾無語，師製
X87n1614_p0070a18║手便去。
X87n1614_p0070a19║隱山晦迹（馬祖法嗣　傳燈八）潭州龍山禪師，亦名隱山。洞
X87n1614_p0070a20║山价禪師初遊方，與密伯師者偕行。經長沙龍山
X87n1614_p0070a21║之下，見溪流菜葉。价回瞻峯巒深透，謂密曰：箇中
X87n1614_p0070a22║必有隱者。乃並溪而進十許里，有老僧癯甚，以手
X87n1614_p0070a23║加額，呼曰：此間無路，汝輩何自而至？价曰：無路且
X87n1614_p0070a24║置，庵主自何而入？曰：我不曾雲水。价曰：庵主住山
X87n1614_p0070b01║幾計時？曰：春秋不涉。价曰：庵主先住耶？曰：不知。价
X87n1614_p0070b02║曰：為什麼不知？曰：我不曾人天來。价曰：得何道理，
X87n1614_p0070b03║便爾住山？曰：我見泥牛鬪入海，直至而今無消息。
X87n1614_p0070b04║价即班密之下而拜之，問：如何是主中賓？曰：青山
X87n1614_p0070b05║覆白雲。又問：如何是主中主？曰：長年不出戶。又問：
X87n1614_p0070b06║主賓相去幾何？曰：長江水上波。又問：賓主相見，有
X87n1614_p0070b07║何言說？曰：清風拂白月。价再拜，求依止。老僧笑云：
X87n1614_p0070b08║三間茆屋從來住，一道神光萬境閑。莫作是非來
X87n1614_p0070b09║辨我，浮生穿鑿不相關。於是自焚其庵，深入層峯。
X87n1614_p0070b10║洞山除名（曇晟法嗣　傳燈十五）洞山將圓寂，謂眾云：吾閑名
X87n1614_p0070b11║世，誰為吾除得？眾皆無對。時沙彌出曰：請和尚法
X87n1614_p0070b12║號。師曰：吾閑名已謝。
X87n1614_p0070b13║盧陵米價（會元五）青原僧問：如何是佛法大意？師云：
X87n1614_p0070b14║盧陵米作什麼價？
X87n1614_p0070b15║偃溪水聲（會元七）玄沙因鏡清來參，問：學人乍入叢
X87n1614_p0070b16║林，乞師指箇入處。沙云：還聞偃溪水聲麼？清云：聞。
X87n1614_p0070b17║沙云：從者裏入。清忽大悟。
X87n1614_p0070b18║大士側坐双林傳云：善惠大士受武帝請，於重雲
X87n1614_p0070b19║殿講三惠般若。王公貴人或見大士坐不正，問曰：
X87n1614_p0070b20║何不正坐？答曰：正人無正性，側人無側心。
X87n1614_p0070b21║道者橫行（德山遠法嗣　會元十五）廬山開先善暹禪師，臨江
X87n1614_p0070b22║軍人也。操行清苦，徧游師席，以明悟為志。參德山，
X87n1614_p0070b23║見山上堂，顧視大眾曰：師子嚬呻，象王回顧。師忽
X87n1614_p0070b24║有省，入室陳所解。山曰：子作麼生會？師回顧曰：後
X87n1614_p0070c01║園驢喫草。山然之。後至雪豆，豆與語，喜其超邁，目
X87n1614_p0070c02║曰：海上橫行暹道者。遂命分座，四方英衲敬異之。
X87n1614_p0070c03║智岩懸囊（牛頭融法嗣　會元二）牛頭山智岩禪師者，曲河
X87n1614_p0070c04║人也，姓華氏。弱冠智勇過人，身長七尺六寸。隋大
X87n1614_p0070c05║業中為郎將，常以弓挂漉濾水囊隨行，所至汲用。
X87n1614_p0070c06║累從大將往討，頻立戰功。唐武德中年四十，遂乞
X87n1614_p0070c07║出家。
X87n1614_p0070c08║惠忠掛鐺（牛頭智威嗣會元二）惠忠禪師，平生一衲一鐺，
X87n1614_p0070c09║常有供僧糓兩廩，三虎為之守，靈異甚夥，度人亦
X87n1614_p0070c10║甚眾。
X87n1614_p0070c11║佛日豆𪹼（雲居膺法嗣　傳燈二十）佛日禪師參夾山，山問：什
X87n1614_p0070c12║麼處來？師曰：雲居來。山曰：即今在什麼處？師云：在
X87n1614_p0070c13║夾山頂上。山曰：老僧行年在坎，五鬼臨身。師上階
X87n1614_p0070c14║禮拜，山問：闍梨與什麼人同行？師云：木上坐。山曰：
X87n1614_p0070c15║何不來相看？師云：和尚看他有分。山曰：在什麼處？
X87n1614_p0070c16║師云：在堂中。山相共下堂，師乃取拄杖擲山前，曰：
X87n1614_p0070c17║莫從天台得來否？師云：非五岳之所生。山曰：莫從
X87n1614_p0070c18║須彌山得來否？師云：月宮亦不逢。山曰：恁麼即從
X87n1614_p0070c19║人得也。師曰：自己尚是冤家，從人得堪作什麼？山
X87n1614_p0070c20║曰：冷灰裏有一粒豆𪹼，喚維那來，明窓下安排著。
X87n1614_p0070c21║典座蟲生（傳燈十五）石霜諸禪師初造大溈，願藉名役
X87n1614_p0070c22║作，勤勞杵臼間甚久。祐見之簸處，曰：檀信物不可
X87n1614_p0070c23║拋撒。曰：不敢。祐俯拾得一粒，曰：此非拋撒者耶？師
X87n1614_p0070c24║擬對之，祐曰：勿輕此一粒，百千粒從此粒生。曰：即
X87n1614_p0071a01║如是，此粒從何生乎？祐為大笑。明日陞座，曰：大眾！
X87n1614_p0071a02║米裡有蟲。
X87n1614_p0071a03║惠可了了（傳燈三）初，祖初居少林寺九年，為惠可說
X87n1614_p0071a04║法。祇教曰：外息諸緣，內心無喘。心如墻壁，可以入
X87n1614_p0071a05║道。師種種說心性，理道未契。祖祇遮其非，不為說
X87n1614_p0071a06║無念心體。師云：我已息諸緣。祖曰：莫不成斷滅去
X87n1614_p0071a07║否？師云：不成斷滅。祖云：何以驗之去不斷滅？師曰：
X87n1614_p0071a08║了了常知，故言之不可及。祖云：此是諸佛所傳心
X87n1614_p0071a09║體，更勿疑也。
X87n1614_p0071a10║瑞岩惺惺台州瑞岩彥禪師，一生常坐，喚主人公，
X87n1614_p0071a11║復自應諾，乃云：惺惺著，向後莫被人欺瞞。後有僧
X87n1614_p0071a12║到玄沙舉似，沙云：一等是精靈，也甚奇怪。沙復云：
X87n1614_p0071a13║何不且在彼中？僧云：已遷化了。沙云：而今喚應否？
X87n1614_p0071a14║僧無對。沙云：蒼天，蒼天！
X87n1614_p0071a15║慈道罐破
X87n1614_p0071a16║文悅盆傾（大愚守芝嗣僧寶傳下）雲峯文悅禪師，坐後架，架
X87n1614_p0071a17║下東破桶盆自架而墮，忽開悟，頓見芝從前用處，
X87n1614_p0071a18║走搭伽梨上𥨊堂，芝迎笑云：維那！且喜大事了畢。
X87n1614_p0071a19║師再拜汗下，不及吐一詞而去，服勤八年。
X87n1614_p0071a20║官人千眾
X87n1614_p0071a21║惠安單丁
X87n1614_p0071a22║清凉十願（華嚴第四之祖）和補曰：清凉國師澄觀，字大休，
X87n1614_p0071a23║會稽人，姓夏侯氏。即以十事自勵曰：休不損沙門
X87n1614_p0071a24║之表，心不違如來之制，坐不背法界之經，性不染
X87n1614_p0071b01║情礙之境，足不履尼寺之塵，脇不觸居士之榻，目
X87n1614_p0071b02║不視非義之綵，舌不味過午之餚，手不釋圓明之
X87n1614_p0071b03║珠，宿不離衣鉢之側（云云）。見六學僧傳。
X87n1614_p0071b04║達磨四行（傳燈三十）達磨大師略辨大乘入道四行。夫
X87n1614_p0071b05║入道多途，要而言之，不出二種：一是理入，二是行
X87n1614_p0071b06║入。理入者，謂藉教悟宗，深信含生同一真性，但為
X87n1614_p0071b07║客塵妄想所覆，不能顯了。若也捨妄歸真，凝住壁
X87n1614_p0071b08║觀，無自無他，凡聖等一，堅住不移，更不隨於文教，
X87n1614_p0071b09║此即與理冥符，無有分別，寂然無為，名之理入。行
X87n1614_p0071b10║入者，謂四行，其餘諸行，悉入此中。何等四耶？一、報
X87n1614_p0071b11║冤行，二、隨緣行，三、無所求行，四、稱法之行。云何報
X87n1614_p0071b12║冤行？謂修道行人，若受苦時，當自念言：我從往昔
X87n1614_p0071b13║無數劫中，棄本從末，流浪諸有，多起冤憎，違害無
X87n1614_p0071b14║限。今雖無犯，是我宿殃，惡業果熟，非天非人所能
X87n1614_p0071b15║見知，甘心忍受，都無冤訴。經云：逢苦不受。何以故？
X87n1614_p0071b16║識達故。此心生時，與理相應，体冤進道，故說言報
X87n1614_p0071b17║冤行。二、隨緣行者，眾生無我，並緣業所傳，苦樂齊
X87n1614_p0071b18║受，皆從緣生。若得勝報榮譽等事，是我過去宿因
X87n1614_p0071b19║所感，今方得之，緣盡還無，何喜之有？得失從緣，心
X87n1614_p0071b20║無增減，真風不動，冥順於道，是故說言隨緣行也。
X87n1614_p0071b21║三、無所求行者，世人長迷，處處貪著，名之為求。智
X87n1614_p0071b22║者悟真，理將俗反，安心無為，形隨運轉，萬有斯空，
X87n1614_p0071b23║無所願樂，功德黑暗，常相隨逐，三界久居，猶如火
X87n1614_p0071b24║宅，有身皆苦，誰得而安？了達此處，故舍諸有，息想
X87n1614_p0071c01║無求。經云：有求皆苦，無求乃樂。判知無求，真為道
X87n1614_p0071c02║行，故言無所求行也。四、稱法行者，性淨之理，目之
X87n1614_p0071c03║為法。此理眾相斯空，無染無著，無此無彼。經云：法
X87n1614_p0071c04║無眾生，離眾生垢故；法無有我，離我垢故。智者若
X87n1614_p0071c05║能信解此理，應當稱法而行。法體無慳，於身命財，
X87n1614_p0071c06║行檀捨施，心無恡惜。達解三空，不倚不著，但為去
X87n1614_p0071c07║垢，稱化眾生，而不取相，此為自行，復能利他，亦能
X87n1614_p0071c08║莊嚴菩提之道。檀施既爾，餘五亦然。為除妄想，修
X87n1614_p0071c09║行六度，而無所行，是為稱法行。
X87n1614_p0071c10║長髭功德（傳燈十四）長髫曠禪師初參石頭，頭問：甚麼
X87n1614_p0071c11║處來？曰：大庾嶺頭來。曰：嶺頭一鋪功德成就也未？
X87n1614_p0071c12║曰：成就了，只欠點眼。曰：莫點眼否？曰：便請。石頭垂
X87n1614_p0071c13║下一足，師便禮拜。曰：見什麼道理禮拜？曰：如紅爐
X87n1614_p0071c14║一点雪。
X87n1614_p0071c15║黃梅佛性（傳燈十三）五祖大滿禪師，因有一居士姓盧
X87n1614_p0071c16║名惠能，自蘄州來參，師云：汝自何來？曰：嶺南。師曰：
X87n1614_p0071c17║欲須何事？曰：唯求作佛。師云：嶺南人無佛性，若為
X87n1614_p0071c18║得佛？曰：人有南北，佛性豈然？師知是異人，廼呵曰：
X87n1614_p0071c19║著槽廠去！能禮足而退，便入於杵臼之間服勞。
X87n1614_p0071c20║善財採藥（會元二）文殊令善財採藥，云：是藥採將來。
X87n1614_p0071c21║善財拈起一枝草，度與文殊。文殊接得，示眾云：此
X87n1614_p0071c22║藥亦能殺人，亦能活人。
X87n1614_p0071c23║大慈識病（百丈法嗣　會元四）杭州大慈寰中禪師。示眾云：
X87n1614_p0071c24║山僧不解答話，只是識病。時有僧出，師便歸方丈。
X87n1614_p0072a01║馬祖展足（傳燈八）鄧隱峯一日推車次，馬祖展脚在
X87n1614_p0072a02║路上坐。峯云：請師收足。祖云：已展不縮。峯云：已進
X87n1614_p0072a03║不退。廼推車碾損祖脚。祖歸法堂，執斧子云：適來
X87n1614_p0072a04║碾損老僧脚底出來。峯便出，於祖前引頸，祖廼置
X87n1614_p0072a05║斧。
X87n1614_p0072a06║大覺引頸（禪林類聚十七）和補曰：魏府大覺禪師。僧問：學
X87n1614_p0072a07║人仗鏌鎁劒，擬取師頭時如何？師便引頸。僧云：斬。
X87n1614_p0072a08║便打。
X87n1614_p0072a09║露祐踢瓶（會元九）百丈海禪師因司馬頭陀自湖南
X87n1614_p0072a10║來，謂丈曰：頃在湖南尋得一山，名大溈，是一千五
X87n1614_p0072a11║百人善知識所居之處。丈曰：老僧住得否？陀曰：非
X87n1614_p0072a12║和尚所居。丈曰：何也？陀曰：和尚是骨人，彼是肉山，
X87n1614_p0072a13║居徒不盈千。丈曰：吾眾中莫有人住得否？陀曰：待
X87n1614_p0072a14║歷觀之。時華林覺為第一座，丈令侍者請至，問曰：
X87n1614_p0072a15║此人如何？陀請謦欬一聲，行數步，陀曰：不可。丈又
X87n1614_p0072a16║令喚靈祐禪師，師時為典座，陀一見乃曰：此正是
X87n1614_p0072a17║溈山主人也。丈是夜召師入室，囑曰：吾化緣在此，
X87n1614_p0072a18║溈山勝境，汝當居之，嗣續吾宗，廣度後學。而華林
X87n1614_p0072a19║聞之曰：某甲恭居上首，典座何得住持？丈曰：若能
X87n1614_p0072a20║對眾下得一語出格，當與住持。即指淨瓶問曰：不
X87n1614_p0072a21║得喚作淨瓶，汝喚作什麼？林曰：不可喚作木揬也。
X87n1614_p0072a22║丈乃問師，師踢倒淨瓶便出去。丈笑曰：第一座輸
X87n1614_p0072a23║却山子也。師遂往焉。是山峭絕，敻無人煙。猿猱為
X87n1614_p0072a24║伍，橡栗充食。經于五七載，絕無來者。師自念言：我
X87n1614_p0072b01║本住持，為利益於人。既絕往還，自善何濟？即捨庵
X87n1614_p0072b02║而欲他往。行至山口，見蛇虎狼豹交橫在路。師云：
X87n1614_p0072b03║汝等諸獸不用攔吾行路。吾若於此山有緣，汝等
X87n1614_p0072b04║各自散去。吾若無緣，汝等不用動。吾從路過，一任
X87n1614_p0072b05║喫。言訖，蟲虎四散去。師乃回庵。未及一載，安上座
X87n1614_p0072b06║（即懶安也）同數僧從百丈來，輔佐於師。安曰：某與和尚
X87n1614_p0072b07║作典座，待僧及五百人。不論時節，即不造粥。便放
X87n1614_p0072b08║某甲下。自後山下居民稍稍知之，率眾共營梵字。
X87n1614_p0072b09║連師李景讓奏号同慶寺。相國裴公休嘗咨玄奧。
X87n1614_p0072b10║繇是天下禪學輻輳焉。
X87n1614_p0072b11║寂子撲鏡（仰山名惠寂，傳燈十一）仰山因溈山送一面鏡來，
X87n1614_p0072b12║接得上堂云：且道是溈山鏡？仰山鏡？若道是溈山，
X87n1614_p0072b13║又在仰山手裡；若道是仰山底，又是溈山送來。道
X87n1614_p0072b14║得即不打破，道不得即打破。三問，眾無對，遂撲破。
X87n1614_p0072b15║悟本钁頭（曇晟之法嗣　會元十三）洞山與密師佰鉏茶園，師
X87n1614_p0072b16║擲下钁頭曰：我今日一点氣力也無。密曰：若無氣
X87n1614_p0072b17║力，爭解恁麼道？師曰：汝將謂有氣力底是。
X87n1614_p0072b18║烏臼杓柄（馬祖法嗣　會元三）烏臼和尚問僧：近離甚處？曰：
X87n1614_p0072b19║定州。師云：定州悟道何似這裡？曰：不別。師云：若不
X87n1614_p0072b20║別，更轉彼中去。便打。僧曰：棒頭有眼，不得草草打
X87n1614_p0072b21║人。師云：今日打著一箇也。打三下，僧便出去。師云：
X87n1614_p0072b22║屈棒元來有人喫在。曰：爭奈杓柄在和尚手裏。師
X87n1614_p0072b23║云：汝若要，山僧回與汝。僧近前奪棒打師三下。師
X87n1614_p0072b24║曰：屈棒，屈棒。曰：有人喫在。師曰：草草打著箇漢。僧
X87n1614_p0072c01║禮拜。師云：却與麼去也。僧大笑而出。師曰：消得恁
X87n1614_p0072c02║麼。
X87n1614_p0072c03║良禪破關（傳燈十七）良禪客問欽山：一鏃破三關時如
X87n1614_p0072c04║何？山曰：放出關中主看。良云：恁麼則知過必改。山
X87n1614_p0072c05║云：更待何時？良云：好箭放著所在。便出。山云：且來，
X87n1614_p0072c06║闍梨！良回首，山把住云：一鏃破三關即且止，試與
X87n1614_p0072c07║欽山發箭看。良擬議，山打七棒云：且聽這漢疑三
X87n1614_p0072c08║十年。
X87n1614_p0072c09║女子出定（會元一）諸佛要集經：文殊尸利欲見佛集，
X87n1614_p0072c10║不能得到，諸佛各還本處。文殊尸利到諸佛集處，
X87n1614_p0072c11║有一女人近彼佛坐入三昧。文殊尸利入禮佛足
X87n1614_p0072c12║已，白佛言：云何此女人得近佛坐而我不得？佛告
X87n1614_p0072c13║文殊尸梨：汝覺此女人令從三昧起，汝自問之。文
X87n1614_p0072c14║殊尸梨即彈指覺之而不可覺，以大聲喚亦不可
X87n1614_p0072c15║覺，投手牽亦不可覺，又以禪足動三千大千世界
X87n1614_p0072c16║猶亦不覺。文殊尸利白佛言：我不令覺。是時佛放
X87n1614_p0072c17║大光明照下方世界，是中有一菩薩名棄諸盖，即
X87n1614_p0072c18║時從下方來到佛所，頭面禮足一面而立。佛告棄
X87n1614_p0072c19║諸盖菩薩：汝覺此女人。即時彈指，此女從三昧起。
X87n1614_p0072c20║文殊尸利白佛：以何因緣我動三千大千世界不
X87n1614_p0072c21║能令此女起？棄諸盖菩薩一彈指便從三昧起。佛
X87n1614_p0072c22║告文殊尸利：汝因此女初發阿耨多羅三藐三菩
X87n1614_p0072c23║提，是女人因棄諸盖菩薩發阿耨多羅三藐三菩
X87n1614_p0072c24║提，以是故汝不能令覺。頌家謂綱明菩薩乃傳燈
X87n1614_p0073a01║錄所載，未詳按何經論，撿藏乘不見所出。（祖庭事苑文名
X87n1614_p0073a02║也）
X87n1614_p0073a03║曇照呌苦（南泉法嗣　會元四）荊南白馬曇照禪師常云：快
X87n1614_p0073a04║活快活。及臨終呌：苦苦，閻羅老子來取我也。院主
X87n1614_p0073a05║問曰：和尚當時被節度使拋向水中，神色不動，如
X87n1614_p0073a06║今何得恁麼地？師舉枕子云：汝道當時是如今是？
X87n1614_p0073a07║院主無對。
X87n1614_p0073a08║亡僧索命（聯燈五）鹽官會下有一主事僧將死，鬼使
X87n1614_p0073a09║來取，僧告曰：某甲身為主事，未暇修行，乞容七日
X87n1614_p0073a10║得否？使曰：待為白王，若許即七日後來，不然須臾
X87n1614_p0073a11║便至。言訖去。至七日後方來覔，其僧不見。後有人
X87n1614_p0073a12║舉問一僧：若來時如何擬抵他？洞山代云：被他覔
X87n1614_p0073a13║得也。
X87n1614_p0073a14║大容林蟬
X87n1614_p0073a15║古德爛杏（禪林類聚十七）僧問白兆和尚：如何是萬行？兆
X87n1614_p0073a16║云：今年桃核也無，說什麼爛杏？
X87n1614_p0073a17║翠岩把梢（慈明法嗣　林間錄下）和補曰：福州海善侍者，慈明
X87n1614_p0073a18║高弟。當時龍象數、道吾真、楊岐會，然皆推服之。甞
X87n1614_p0073a19║至金鑾，真點胸（云云）。開法於翠岩，甞曰：天下佛法
X87n1614_p0073a20║如一隻船，大寧道寬師兄坐頭南褊，頭在其中，可
X87n1614_p0073a21║真把梢。去東也由我，去西也由我。善公尋還七閩
X87n1614_p0073a22║（云云）。
X87n1614_p0073a23║風穴據令
X87n1614_p0073a24║石鞏趂鹿（會元三）石鞏昔為戈者，因逐群鹿，從馬祖
X87n1614_p0073b01║庵前過，問祖曰：和尚見鹿過不？祖匿曰：汝是何人？
X87n1614_p0073b02║曰：獵者。祖曰：汝解射？曰：解射。祖曰：汝一箭射幾箇？
X87n1614_p0073b03║曰：一箭射一箇。祖曰：汝不解射。曰：和尚莫解射不？
X87n1614_p0073b04║祖曰：解射。曰：一箭射幾箇？曰：一箭射一群。曰：彼此
X87n1614_p0073b05║是命，何用射他一群？祖曰：汝既知如是，何不自射？
X87n1614_p0073b06║曰：若教某甲自射，直是無下手處。祖曰：者漢曠却
X87n1614_p0073b07║無明煩惱，今日頓息。師即毀弓箭，截髮投祖出家。
X87n1614_p0073b08║南泉斬猫（傳燈八）南泉一日東西兩堂爭猫兒，師見，
X87n1614_p0073b09║提起云：道得即不斬。眾無對，師斬猫兒為兩段。
X87n1614_p0073b10║祇林揮劒（永泰湍法嗣）湖南祇林和尚，每叱文殊、普賢
X87n1614_p0073b11║皆為精魅，手持木劒，自謂降魔。才有僧參禮，便云：
X87n1614_p0073b12║魔來也！魔來也！以劒亂揮，歸方丈。如是十二年後，
X87n1614_p0073b13║置劒無言。僧問：十二年前為甚麼降魔？師云：賊不
X87n1614_p0073b14║打貧兒家。十二年後為甚麼不降魔？師曰：賊不打
X87n1614_p0073b15║貧兒家。
X87n1614_p0073b16║藥嶠抽刀（石頭法嗣　會元五）藥山與雲岩遊山，腰間刀響，
X87n1614_p0073b17║岩問：甚麼物作聲？師抽刀驀口作斫勢。
X87n1614_p0073b18║實際頂笠（馬祖法嗣）務州金華俱胝禪師，初住菴，有尼
X87n1614_p0073b19║名實際，到菴戴笠子，執錫遶師三匝，云：道得即拈
X87n1614_p0073b20║下笠子。三問，師皆無對，尼便去。師云：日勢稍晚，且
X87n1614_p0073b21║留一宿。尼曰：道得即宿。師又無對，尼去。
X87n1614_p0073b22║惠圓腰包惠圓上坐，開封酸棗于氏子。世業農，少
X87n1614_p0073b23║依邑之建福寺德光為師。性椎魯，然勤渠祖道，堅
X87n1614_p0073b24║坐不臥。居數歲得度，出游廬山。至東林寺，每以己
X87n1614_p0073c01║事請問。朋輩見其㒵陋，舉止乖踈，皆戲侮之。一日
X87n1614_p0073c02║行殿庭中，忽足顛而仆，了然開悟。作偈俾行者書
X87n1614_p0073c03║於壁曰：這一交，這一交，萬兩黃金也合消。頭上笠，
X87n1614_p0073c04║腰下包，清風明月杖頭挑。即日離東林。眾傳至照
X87n1614_p0073c05║覺，覺大喜曰：衲子參究若此，善不可加。令人迹其
X87n1614_p0073c06║所往，竟無知者。（照覺，東林寺長老。）
X87n1614_p0073c07║上座鼻孔皷山問孚上座：父母未生前，鼻孔在甚
X87n1614_p0073c08║麼處？孚云：師兄先道。山云：只今生也，鼻孔在甚麼
X87n1614_p0073c09║處？孚不肯，山云：你作麼生？孚云：將手中扇來。山以
X87n1614_p0073c10║扇度與之，再問，孚點置之，山遂打一拳。
X87n1614_p0073c11║翠岩眉毛（雪峯存法嗣　會元八）翠岩夏末示眾云：一夏已
X87n1614_p0073c12║來為兄弟說話，看翠岩眉毛在麼？
X87n1614_p0073c13║杉山拈尺（禪林類聚十七）杉山禪師一日與龐居士坐次，
X87n1614_p0073c14║師拈起尺子云：居士還見麼？士云：見。師云：見箇什
X87n1614_p0073c15║麼？士杉山。師云：不得道著。云：爭得不道？師拋下尺
X87n1614_p0073c16║子。居士云：有頭無尾得憎。師云：不是者老子，今日
X87n1614_p0073c17║還道不及什麼處？師云：有頭無尾處。士云：強中覔
X87n1614_p0073c18║弱即得，弱中覔強即無。師把住云：這老漢就中無
X87n1614_p0073c19║活處，無活處。
X87n1614_p0073c20║義存斫槽（會元七）洞山一日問雪峯：作甚麼來？峯曰：
X87n1614_p0073c21║斫槽來。山曰：幾斧斫成？峯曰：一斧斫成。山曰：猶是
X87n1614_p0073c22║這邊事，那邊事作麼生？峯休去。汾陽代云：某甲且
X87n1614_p0073c23║囷也。
X87n1614_p0073c24║座主鬼窟（傳燈十六）鹽官因有講僧來參，師問云：坐主
X87n1614_p0074a01║蘊何事業？對云：講華嚴經。師云：有幾種法界？對云：
X87n1614_p0074a02║廣說則重重無盡，略說則有四種法界。師竪起拂
X87n1614_p0074a03║子云：遮箇是第幾種法界？坐主沈吟，徐思其對。師
X87n1614_p0074a04║云：思而知，慮而解，是鬼家活計，日下孤燈。果然失
X87n1614_p0074a05║照，果然失照。
X87n1614_p0074a06║夾嶺鳳巢（龍潭信法嗣　傳燈十六）澧州樂普山元安禪師至
X87n1614_p0074a07║夾山，庵于冢巔。夾山訝之，以書抵安，誡使者曰：此
X87n1614_p0074a08║僧得書不發，明日當來；發之，不來也。安得書，果置
X87n1614_p0074a09║之不答。使者具以告夾山，夾山曰：旦暮必至矣。俄
X87n1614_p0074a10║報安至，夾山望見，呵曰：鷄棲鳳巢，非其同類。出去！
X87n1614_p0074a11║安乃問曰：自遠趨風，請師一接。夾山曰：目前無闍
X87n1614_p0074a12║梨，此間無老僧。安曰：錯！夾山曰：住！住！且莫草草忩
X87n1614_p0074a13║忩。雲月是同，溪山各異。截斷天下舌頭則不無闍
X87n1614_p0074a14║梨，爭救無舌人解語乎？安茫然不知答。夾山以杖
X87n1614_p0074a15║擊之，安因茲服膺數歲。
X87n1614_p0074a16║泐潭苦瓜（龍潭信法嗣　傳燈十五）洪州泐潭寶峯和尚。有僧
X87n1614_p0074a17║新到，師謂曰：其中事即易，不落其中事始終難道。
X87n1614_p0074a18║僧曰：某甲在途時便知有此一問。師曰：更與二十
X87n1614_p0074a19║年行脚也不較多。曰：莫不契和尚意麼？師云：苦瓜
X87n1614_p0074a20║那堪待客？
X87n1614_p0074a21║香林甜桃
X87n1614_p0074a22║義玄拄钁（傳燈十一）臨濟普請鋤地次，見黃蘗來，拄钁
X87n1614_p0074a23║而立。蘗云：這漢困那？師云：钁也未舉，困箇什麼？蘗
X87n1614_p0074a24║便打，師接住棒，一送送倒。蘗喚：維那！維那！扶起我。
X87n1614_p0074b01║維那近前扶云：和尚爭容得這風顛漢無禮？蘗纔
X87n1614_p0074b02║起打維那，師钁地云：諸方火葬，我這裡一時活埋。
X87n1614_p0074b03║惠寂插鍬（傳燈十一）溈山忽問仰山：甚麼處來？仰曰：田
X87n1614_p0074b04║中來。溈曰：田中多少人？仰插鍬而立。溈曰：今日南
X87n1614_p0074b05║山大有人刈茆。仰舉鍬而去。
X87n1614_p0074b06║靈源真告（黃龍祖心法嗣　普燈六）黃龍佛壽禪師，名惟清，
X87n1614_p0074b07║字覺天，號靈源叟。臨終前十日，自作無生常住真
X87n1614_p0074b08║歸告銘曰：賢劫第四尊釋迦文佛直下第四十八
X87n1614_p0074b09║世孫惟清，雖從本覺應緣出生，而了緣即空，初無
X87n1614_p0074b10║自性。氏旌親里，莫得而詳。但以正因一念為所宗
X87n1614_p0074b11║承，是廁釋迦之遠孫。其号靈源叟，據自了因所了
X87n1614_p0074b12║妙性，無名字中示稱謂耳。爾臨濟無位真人，傅大
X87n1614_p0074b13║士之心王類矣。亦正法眼藏，涅槃妙心，唯證乃知，
X87n1614_p0074b14║餘莫能測者歟。所以六祖問：讓和尚什麼處來？曰：
X87n1614_p0074b15║嵩山來。祖曰：什麼物恁麼來？曰：說似一物即不中。
X87n1614_p0074b16║祖曰：還假修證否？曰：修證即不無，污染即不得。祖
X87n1614_p0074b17║曰：即此不污染，是諸佛之所護念。汝既如是，吾亦
X87n1614_p0074b18║如是。茲盖獨摽清淨法身，以遵教外別傳之宗。而
X87n1614_p0074b19║揀云報化非真佛，亦非說法者，然非無報化大功
X87n1614_p0074b20║大用。謂若解通報化，而不頓見法身，則滯污染緣，
X87n1614_p0074b21║乖護念旨，理必警省耳。夫少室道行，光騰後裔，則
X87n1614_p0074b22║有雲門偃奮雄音絕唱於國中，臨濟玄振大用大
X87n1614_p0074b23║機於天下，皆得正傳，世咸宗奉。惟清望，臨濟九世
X87n1614_p0074b24║孫也。今宗教衰喪，其未盡絕滅者，唯二家微派，斑
X87n1614_p0074c01║斑有焉。然名多媿實，顧適當危奇，而朝露身緣，勢
X87n1614_p0074c02║迫晞墜，因力病釋俗從真，敘如上事，以授二三子。
X87n1614_p0074c03║吾委真後，當用依稟觀究，即不違先聖法門，而自
X87n1614_p0074c04║見深益。慎勿隨末法所尚，乞空文於有位，求為銘
X87n1614_p0074c05║誌，張飾說以浼吾。至囑！至囑！因自所敘曰：無生常
X87n1614_p0074c06║住。真歸告，且繫之以銘。銘曰：無涯湛海，瞥起一漚。
X87n1614_p0074c07║亘乎百年，曷浮曷休。廣莫清漢，歘生片雲。有無起
X87n1614_p0074c08║滅，隱顯何分。了茲二者，即見實相。十世古今，始終
X87n1614_p0074c09║現量。吾銘此旨，昭告汝曹。泥多佛大，水長船高。
X87n1614_p0074c10║玄泰山謠（石霜諸法嗣　傳燈十六）泰南衲所居蘭若，在衡山
X87n1614_p0074c11║之東，號七寶臺。誓不立門徒，四方後進依附，皆用
X87n1614_p0074c12║交友之禮。甞以衡山多被山民斬木燒𤲞，為害滋
X87n1614_p0074c13║甚，乃作畬山謠，遠邇傳播，達于九重。有詔禁止，故
X87n1614_p0074c14║嶽中蘭若無復延燎，師之力也。畬山謠。畬山兒，無
X87n1614_p0074c15║所知，年年斫斷青山嵋。就中最好衡嶽色，杉松利
X87n1614_p0074c16║斧摧貞枝。靈禽野鶴無因依，白雲廻避青煙飛。猿
X87n1614_p0074c17║猱路絕岩崖出，芝术失根茆草肥。年年斫罷仍栽
X87n1614_p0074c18║鋤，千秋終是難復初。又道今年種不多，來年更斫
X87n1614_p0074c19║當陽坡。國家壽嶽當如此，不知此理如之何？
X87n1614_p0074c20║紹銑設舘（北禪賢法嗣　僧寶中）潭州奧化紹銑禪師。時南
X87n1614_p0074c21║禪師道價方增，荊湖衲子犇趍入江南者，出長沙
X87n1614_p0074c22║百里無託宿所，多為盜劫掠，路因不通。師半五十
X87n1614_p0074c23║為舘，請僧主之以接納，使得宿食而去，諸方高其
X87n1614_p0074c24║為人。
X87n1614_p0075a01║福國戕橋
X87n1614_p0075a02║六祖負金（傳燈五）江西志徹禪師者，江西人也，姓張
X87n1614_p0075a03║氏，名行昌。少任俠，自南北分化，二宗主雖亡彼我，
X87n1614_p0075a04║而徒侶競起愛憎。時北宗門人自立秀師為第六
X87n1614_p0075a05║祖，而忌能大師傳衣，為天下所聞。然祖是菩薩，預
X87n1614_p0075a06║知其事，即置金十兩於方丈。時行昌受北宗門人
X87n1614_p0075a07║之囑，懷刃入祖室，將欲加害。祖舒頸而就，行昌揮
X87n1614_p0075a08║刃者三，都無所損。祖曰：正劒不邪，邪劒不正，只負
X87n1614_p0075a09║汝金，不負汝命。行昌驚仆，久而方蘇，求哀悔過，即
X87n1614_p0075a10║願出家。祖遂與金云：汝且去，恐徒眾飜害於汝，汝
X87n1614_p0075a11║可他日易形而來，吾當攝受。行昌稟旨宵遁，終捉
X87n1614_p0075a12║僧出家，具戒精進。一日，憶祖之言，遠來禮勤，問答
X87n1614_p0075a13║機緣相契。祖曰：汝今徹也，宜名志徹。師禮謝而去。
X87n1614_p0075a14║神光償債（會元一）二祖者，武牢人也，姓姬氏。父寂，未
X87n1614_p0075a15║有子時，甞自念言：我家崇善，豈令無子？禱之既久，
X87n1614_p0075a16║一夕感異光照室，其母因而懷姙。及長，遂以照室
X87n1614_p0075a17║之瑞，名之曰光。自幼志氣不群，愽涉詩書，尤精玄
X87n1614_p0075a18║理，而不事家產，好遊山水。後覽佛書，超然自得，即
X87n1614_p0075a19║抵洛陽龍門香山，依室靜禪師出家，受具於永穆
X87n1614_p0075a20║寺，浮游講肆，徧學大小乘義。年三十二，却返香山，
X87n1614_p0075a21║終日宴坐。又經八載，於寂默中，倐見一神人，謂曰：
X87n1614_p0075a22║將欲受果，何滯此耶？大道匪遙，汝南矣。祖知神助，
X87n1614_p0075a23║因改名神光。翌日，覺頭痛如刺，其師欲治之，空中
X87n1614_p0075a24║有聲曰：此乃換骨，非常痛也。祖遂以見神事白于
X87n1614_p0075b01║師，師視其頂骨，即如五峯秀出矣。乃曰：汝相吉祥，
X87n1614_p0075b02║當有所證。神令汝南者，斯則少林達磨大士，必汝
X87n1614_p0075b03║之師也。祖受教，造于少室達磨，遂因與易名曰惠
X87n1614_p0075b04║可。傳授之後，於筦城縣匡救寺之三門，談無上道，
X87n1614_p0075b05║聽者林會。時辨和法師於其寺講涅槃經，其徒聞
X87n1614_p0075b06║師闡法，稍稍引去。和不勝其憤，乃興謗于邑，寄翟
X87n1614_p0075b07║仲侃。侃惑其說，加師以非法債，師以怡然委順。識
X87n1614_p0075b08║真者，謂之償債。○皓月供奉問長沙岑云：了即業
X87n1614_p0075b09║障本來空，未了應須償宿債。師子尊者、二祖大師，
X87n1614_p0075b10║為甚麼却償債？岑云：大德不識本來空。如何是本
X87n1614_p0075b11║來空？云：業障是。如何是業障是？云：本來空是。供奉
X87n1614_p0075b12║無語。長沙乃示偈云：假有元非有，假滅亦非無。涅
X87n1614_p0075b13║槃償債義，一性更無殊。
X87n1614_p0075b14║洛浦投師（傳燈十六）見前夾嶺鳳巢之處。○和補曰：會
X87n1614_p0075b15║元第六云：師游歷罷，直往夾山卓庵，經年不訪夾
X87n1614_p0075b16║山。山乃修書，令僧馳往。師接得便坐，却再展手索，
X87n1614_p0075b17║僧無對。師便打曰：歸去舉似和上。僧回舉似，山曰：
X87n1614_p0075b18║這僧若開書，三日內必來。若不開書，斯人救不救
X87n1614_p0075b19║也。師果三日後到，見夾山不禮拜，乃當面叉手而
X87n1614_p0075b20║立。山曰：鷄栖鳳巢，非其同類。出去！自遠趨風，請師
X87n1614_p0075b21║一接。山曰：目前無闍梨，此間無老僧。師便喝。山曰：
X87n1614_p0075b22║住！住！且莫草草忩忩。雲月是同，溪山各異。
X87n1614_p0075b23║沙彌求戒（傳燈十四）高沙彌初參藥山，山問：甚麼處來？
X87n1614_p0075b24║曰：南嶽來。山云：何處去？曰：江陵受戒去。山云：受戒
X87n1614_p0075c01║圖箇甚麼？曰：圖免生死。曰：有一人不受戒亦免生
X87n1614_p0075c02║死，汝還知否？曰：恁麼則佛戒何用？山曰：猶掛唇齒
X87n1614_p0075c03║在。便召維那云：者跛脚沙彌不任僧務，安排向後
X87n1614_p0075c04║庵著。山謂道吾、雲岩曰：適來一箇沙彌却有來由。
X87n1614_p0075c05║道吾曰：也須勘過始得。山乃再問諦云：見說長安
X87n1614_p0075c06║甚閙。曰：我國晏然。山曰：汝徒看經得？請益得？曰：總
X87n1614_p0075c07║不與麼。山曰：大有人不與麼不得。曰：不道他無，只
X87n1614_p0075c08║是不肯承當。
X87n1614_p0075c09║蔣山三障（慈明圓法嗣　傳燈廿三）舒王初丁大母夫人憂，讀
X87n1614_p0075c10║經山中，與蔣山贊元禪師游，如昆弟。問祖師意旨，
X87n1614_p0075c11║師不答。王益扣之，師曰：公般若有障三，有近道之
X87n1614_p0075c12║質一，更一兩生來恐純熟。王曰：願聞其說。師云：公
X87n1614_p0075c13║受氣剛大，世緣深。以剛大氣，遭深世緣，必以身任
X87n1614_p0075c14║天下之重，懷經濟之志。用舍不能必，則心未平。以
X87n1614_p0075c15║未平之心，持經世之志，何時能一念萬年哉？一。又
X87n1614_p0075c16║多怒，二。而學問尚理，於道為所知愚，三。此其三也。
X87n1614_p0075c17║特視名利如脫髮，有擔薄如頭陀，此為近道。且當
X87n1614_p0075c18║以教乘滋茂之可也。王再拜受教。
X87n1614_p0075c19║華藏四㝵
X87n1614_p0075c20║鎮州蘿蔔（會元四）僧問趙州：承聞和尚親見南泉，是
X87n1614_p0075c21║否？州曰：鎮州出大蘿蔔頭。
X87n1614_p0075c22║普化生菜（傳燈十）普化一日在僧堂前喫生菜，臨濟
X87n1614_p0075c23║見云：大似一頭驢。普化便作驢鳴。濟云：這賊。普化
X87n1614_p0075c24║云：賊！賊！便出去。
X87n1614_p0076a01║永嘉一宿（會元二）溫州玄覺禪師詣曹溪。初到，振
X87n1614_p0076a02║錫携瓶，遶祖三匝，卓然而立。祖曰：夫沙門者，具三
X87n1614_p0076a03║千威儀，八萬細行。大德自何方而來，生大我慢？師
X87n1614_p0076a04║云：生死事大，無常迅速。祖曰：何不體取無生，了無
X87n1614_p0076a05║速乎？云：體即無生，了本無速。祖曰：如是，如是。于時
X87n1614_p0076a06║大眾愕然。師方具威儀參禮，須臾告辭。祖曰：返太
X87n1614_p0076a07║速乎？師云：本自非動，豈有速耶？祖曰：汝甚得無生
X87n1614_p0076a08║之意。師曰：無生豈有意耶？祖曰：無意誰當分別？師
X87n1614_p0076a09║云：分別亦非意。祖歎曰：善哉，善哉！少留一宿。時謂
X87n1614_p0076a10║之一宿覺。翌日回永嘉。
X87n1614_p0076a11║雲盖半載（石霜諸法嗣　會元六）潭州雲盖山志元圓淨禪
X87n1614_p0076a12║師。遊方時，問雲居曰：志元不奈何時如何？居曰：祇
X87n1614_p0076a13║為闍梨功力不到。師不禮拜。直造石霜，亦如前問。
X87n1614_p0076a14║霜云：非但闍梨，老僧亦不奈何。師云：和尚為甚麼
X87n1614_p0076a15║不奈何？霜曰：老僧若奈何，拈過汝不奈何。師便禮
X87n1614_p0076a16║拜。僧問石霜：萬戶俱閉即不問，萬戶俱開時如何？
X87n1614_p0076a17║霜云：堂中事作麼生？僧無對。經半年，方始下一點
X87n1614_p0076a18║語，曰：無人接得渠。師去乃禮拜，乞為舉。霜不肯。師
X87n1614_p0076a19║乃抱霜上方丈，曰：和尚若不道，打和尚去在。霜曰：
X87n1614_p0076a20║得在。師頻禮拜。霜曰：無人識得渠。師於言下頓省。
X87n1614_p0076a21║王岳四玄
X87n1614_p0076a22║溈仰三昧（人天眼目）朗州古堤和尚。仰山到參，堤曰：去！
X87n1614_p0076a23║汝無佛性。山叉手近前三步應諾。堤笑曰：子甚麼
X87n1614_p0076a24║處得此三昧來？山曰：我從耽源處得名，溈山處得
X87n1614_p0076b01║地。堤曰：莫是溈山的子麼？山曰：世諦即不無，佛法
X87n1614_p0076b02║即不敢。山却問：和尚從甚處得此三昧？堤曰：我從
X87n1614_p0076b03║章敬處得此三昧。山歎曰：不可思議，來者難為湊
X87n1614_p0076b04║伯。○義海。　仰山坐次，有僧來作禮，山不顧。其僧
X87n1614_p0076b05║乃問：師識字否？山曰：隨分。僧右旋一匝，曰：是甚麼
X87n1614_p0076b06║字？山於地上書十字酬之。僧又左旋一匝，曰：是甚
X87n1614_p0076b07║麼字？山改十字作○字。僧乃劃此[○@卍]相，以兩手拓
X87n1614_p0076b08║如修羅掌日月勢，曰：是甚麼字？山乃劃此卍相對
X87n1614_p0076b09║之。僧乃作婁至德勢。山曰：如是，如是！此是諸佛之
X87n1614_p0076b10║所護念，汝亦如是，吾亦如是，善自護持。其僧禮謝，
X87n1614_p0076b11║騰空而去。時有一道者見，經五日後遂問山。山曰：
X87n1614_p0076b12║汝還見否？道者曰：某甲見出門騰空而去。山曰：此
X87n1614_p0076b13║是西天羅漢，故來探吾道。道者曰：某雖覩此三昧，
X87n1614_p0076b14║不辨其理。山曰：吾以義為汝解釋。此是八種三昧，
X87n1614_p0076b15║是覺海變為義海，躰則同然。此義合有因有果，即
X87n1614_p0076b16║時異時，總別不離隱身三昧也。
X87n1614_p0076b17║桐峯虎聲（臨濟法嗣　傳燈）僧到桐峯主處，便問：這裡忽
X87n1614_p0076b18║逢大虫時又作麼生？庵主作虎聲，僧作怕勢，庵主
X87n1614_p0076b19║呵呵大笑。僧云：這老賊！庵主云：爭奈老僧何？僧便
X87n1614_p0076b20║休去。
X87n1614_p0076b21║投子牛在舒州投子山大同禪師。因一婆上山云：
X87n1614_p0076b22║家中失却牛，請師一卜。師召婆，婆應諾。師云：牛在。
X87n1614_p0076b23║婆乃歡喜而去。
X87n1614_p0076b24║鏡清失利（雪峰法嗣　會元七）越州鏡清寺道怤順德禪師
X87n1614_p0076c01║新到參，師拈起拂子，僧曰：久響鏡清，猶有這箇在。
X87n1614_p0076c02║師曰：鏡清今日失利。師問荷玉：甚處來？曰：天台來。
X87n1614_p0076c03║師曰：阿誰問汝天台？曰：和尚何得龍頭虵尾？師云：
X87n1614_p0076c04║鏡清今日失利。師看經次，僧問：和尚看甚麼經？師
X87n1614_p0076c05║云：我與古人鬪百草。師却問：汝會麼？曰：少年也曾
X87n1614_p0076c06║恁麼來。師云：如今作麼生？僧舉拳，師云：我輸汝也。
X87n1614_p0076c07║問：辨不得、提不起時如何？師曰：爭得到這裏？曰：恁
X87n1614_p0076c08║麼則禮拜去也。師云：鏡清今日失利。師見僧學書，
X87n1614_p0076c09║廼問：學甚麼書？曰：請和尚鑑。師云：一点未分，三分
X87n1614_p0076c10║著地。曰：今日又似遇人，又似不遇人。師云：鏡清今
X87n1614_p0076c11║日失利。問：新年頭还有佛法也無？師曰：有。曰：如何
X87n1614_p0076c12║是新年頭佛法？師云：元正啟祚，萬物咸新。曰：謝師
X87n1614_p0076c13║答話。師曰：鏡清今日失利。上堂，眾集定，師拋下拄
X87n1614_p0076c14║杖曰：大眾！動著也二十棒，不動著也二十棒。時有
X87n1614_p0076c15║僧出，拈得頭上戴出去，師曰：鏡清今日失利。
X87n1614_p0076c16║趙州下載（會元四）趙州上堂：兄弟若從南方來者，即
X87n1614_p0076c17║與下載；若從北方來者，即與上載。所以道：近上人
X87n1614_p0076c18║問道即失，近下人問道即得道。
X87n1614_p0076c19║歸宗插標（禪林類聚十八）和補曰：歸宗常禪師，因普請入
X87n1614_p0076c20║園取菜，乃畫一圓相，囲却一株菜，以標插之，語首
X87n1614_p0076c21║座大眾云：輙不得動著，每人下一轉語來。是時一
X87n1614_p0076c22║眾各呈見解，未嘗有契。師以棒趂云：這一隊漢，無
X87n1614_p0076c23║一箇有智惠喫，欲我多少菜，不能與圓頭出氣。乃
X87n1614_p0076c24║蹈倒標子，拽著菜而歸。
X87n1614_p0077a01║興化擲柺（會元四）興化到法堂，令維那聲鐘集眾，師
X87n1614_p0077a02║云：還識老僧麼？眾無對，師擲下柺子，端然而逝。
X87n1614_p0077a03║清豁歸山（泉州睡龍溥禪師嗣傳燈二十三）漳州保福院清豁
X87n1614_p0077a04║禪師，將順世，捨眾欲入山待滅。過苧谿石橋，乃遺
X87n1614_p0077a05║偈曰：世人休說路行難，鳥道羊腸咫尺間。珍重苧
X87n1614_p0077a06║溪溪畔水，汝歸滄海我歸山。即往貴湖卓庵。未幾，
X87n1614_p0077a07║謂門人曰：吾滅後，將遺躰施諸蟲蟻，勿置墳塔。言
X87n1614_p0077a08║訖，潛入湖頭山，坐盤石，儼然長往。弟子戒因入山
X87n1614_p0077a09║尋見，稟遺命。延留七日，竟無蟲蟻之所侵食。遂就
X87n1614_p0077a10║闍維，散於林野。今泉州開元寺淨土院影堂存焉。
X87n1614_p0077a11║性空沒海（黃龍怨梧禪師嗣普燈十）蜀僧普首座，自號性
X87n1614_p0077a12║空菴主。因欲泛海，辭別緇素，而說偈言：坐脫立亡，
X87n1614_p0077a13║不若水葬。一省柴燒，一免開擴。撒手便行，不妨懌
X87n1614_p0077a14║暢。誰是智音？船子和尚。高風難繼百千年，一曲漁
X87n1614_p0077a15║歌少人唱。由是登漆盆，張布帆，舉手以謝四眾。乃
X87n1614_p0077a16║吹銕笛，至洪波中而自沒矣。三日後潮退，於沙洲
X87n1614_p0077a17║上跏趺而坐，神色不動。道友幾萬人迎歸青龍，供
X87n1614_p0077a18║養五日。荼毗，舍利五色如珠，無數双鸖盤旋竟日，
X87n1614_p0077a19║火盡而去。
X87n1614_p0077a20║黃龍三關（會元十七）黃龍室中常問僧曰：人人盡有生
X87n1614_p0077a21║緣，上座生緣在何處？正當問答交鋒，却復伸手曰：
X87n1614_p0077a22║我手何似佛手？又問諸方參請宗師所得，却復垂
X87n1614_p0077a23║脚曰：我脚何似驢脚？三十餘年示此三問，學者莫
X87n1614_p0077a24║有契其旨。脫有酧者，師未甞可否，斂目危坐，人莫
X87n1614_p0077b01║測其意。延之，又問其故，師云：已過關者，掉臂徑往，
X87n1614_p0077b02║安知有關？吏問可否，此未透關者也。叢林目之為
X87n1614_p0077b03║黃龍三關。師自頌曰：生緣有語人皆識，水母何曾
X87n1614_p0077b04║離得鰕？但見日頭東畔上，誰能更喫趙州茶？我手
X87n1614_p0077b05║佛手兼舉，禪人直下薦取。不動干戈道出，當處超
X87n1614_p0077b06║佛越祖。我脚驢脚並行，步步蹈著無生。會得雲收
X87n1614_p0077b07║月卷，方知此道縱橫。總頌曰：生緣斷處伸驢脚，驢
X87n1614_p0077b08║脚伸時佛手開。為報五湖參學者，三關一一透將
X87n1614_p0077b09║來。
X87n1614_p0077b10║浮山九帶（人天眼目）浮山遠既老，退休於會聖嵓。因閱
X87n1614_p0077b11║斑固九流（儒流、道流、陰陽流、法流、名流、墨流、縱橫流、離流、農流），遂擬之作九
X87n1614_p0077b12║帶，敘佛祖教義，愽採先德機語，參同印證。其一曰
X87n1614_p0077b13║佛正法眼帶，其二曰佛法藏帶，其三曰理實帶，其
X87n1614_p0077b14║四曰事實帶，其五曰理事縱橫帶，其六曰屈曲帶，
X87n1614_p0077b15║其七曰妙挾兼帶，其八曰金針双鏁帶，其九曰平
X87n1614_p0077b16║懷常實帶。學者既已傳誦。
X87n1614_p0077b17║青州正座舒州投子義青禪師，青社李氏。參浮山，
X87n1614_p0077b18║嗣洞下宗。山遂書偈送曰：須彌立虗空，日月輔而
X87n1614_p0077b19║轉；群峯漸倚化，白雲方改變。少林風起叢，曹溪洞
X87n1614_p0077b20║簾卷；金鳳宿龍巢，宸苔豈車輾。令依圓通透禪師。
X87n1614_p0077b21║師至彼，無所參問，唯嗜睡而已。執事白通曰：堂中
X87n1614_p0077b22║有僧日睡，當行規法。通曰：是誰？曰：青上座。通曰：未
X87n1614_p0077b23║可，待與按過。通即曳杖入室，見師正睡，乃擊床呵
X87n1614_p0077b24║曰：我這裏無閑飯，與上坐喫了打眠。師云：和尚教
X87n1614_p0077c01║某何為？通曰：何不參禪去？師云：美食不中飽人喫。
X87n1614_p0077c02║通曰：爭奈大有人不肯上座。師云：待肯堪作甚麼？
X87n1614_p0077c03║通曰：上座曾見甚麼人來？師云：浮山。通曰：恠得恁
X87n1614_p0077c04║麼頑賴。遂握手相笑，歸方丈。由是道聲籍甚。初住
X87n1614_p0077c05║白雲，次遷投子（寺名也）。
X87n1614_p0077c06║普明不拜
X87n1614_p0077c07║仁儉短偈（傳燈四）洛京福先寺仁儉禪師，自嵩山罷
X87n1614_p0077c08║問，放矌郊𨞬，時謂之騰騰和尚。唐天𠕋間，天后詔
X87n1614_p0077c09║入內，至殿前，仰視天后良久，曰：會麼？后曰：不會。師
X87n1614_p0077c10║云：老僧持不語戒。言訖而出。翌日，晉短歌十九首，
X87n1614_p0077c11║天后覽而嘉之。
X87n1614_p0077c12║永嘉長歌（會元二）永嘉大師作證道歌，泳潘天下，西
X87n1614_p0077c13║竺謂之震旦聖者經，即曹溪末後之旨。
X87n1614_p0077c14║老龐及第（碧巖五）龐居士曰：十方同聚會，箇箇學無
X87n1614_p0077c15║為。此是選佛場，心空及第歸。
X87n1614_p0077c16║慶諸登科（道吾智法嗣　禪林類聚十七）許州金明上坐曾問石
X87n1614_p0077c17║霜：一毫穿眾穴時如何？師云：直須萬年後。問：萬年
X87n1614_p0077c18║後如何？師云：登科任汝登科，㧞萃任汝拔萃。後問
X87n1614_p0077c19║經山諲云：一毫穿眾穴時如何？諲曰：先靴任汝先
X87n1614_p0077c20║靴，結褁任汝結褁。
X87n1614_p0077c21║陳操驗僧（傳燈十二）陳操尚書與僧齋次，忽拈起胡餅
X87n1614_p0077c22║問僧曰：江西湖南還有這箇麼？僧曰：尚書適來喫
X87n1614_p0077c23║什麼？尚書曰：敲鐘謝響。又一日齋僧次，躬行餅，僧
X87n1614_p0077c24║展手欲接，尚書廼縮手，僧無語，尚書曰：果然果然。
X87n1614_p0078a01║異日問僧曰：有箇事與上座商量得麼？僧曰：合取
X87n1614_p0078a02║狗口。尚書自摑口曰：操罪過。僧曰：知過必改。尚書
X87n1614_p0078a03║曰：恁麼即乞上座口喫飯。又齋僧自行食次，曰：上
X87n1614_p0078a04║坐施食。上坐曰：三德六味。尚書曰：錯。上座無對。
X87n1614_p0078a05║真際勘婆（傳燈十）五臺山有一婆子接待，凡有僧問：
X87n1614_p0078a06║臺山路甚處去？婆子云：驀直去。僧才行，婆云：好箇
X87n1614_p0078a07║師僧！又與麼去。如是既久，游僧傳到趙州，州聞得
X87n1614_p0078a08║乃云：待老僧為汝去勘破。州往彼便問：臺山路向
X87n1614_p0078a09║甚處去？婆云：驀直去。州才行，婆云：好箇師僧！又與
X87n1614_p0078a10║麼去。州回陞座，舉示大眾云：已為諸人勘破婆子
X87n1614_p0078a11║了也。
X87n1614_p0078a12║道士背坐（傳燈廿七）昔有道流，在佛殿前背佛而坐。僧
X87n1614_p0078a13║曰：道士莫背佛。道流曰：大德！本教中道：佛身充滿
X87n1614_p0078a14║於法界。向甚麼處坐得？僧無對。法眼代云：識得汝。
X87n1614_p0078a15║踈山倒屙（傳燈十七）香嚴禪師因僧問：不慕諸聖，不重
X87n1614_p0078a16║己靈時如何？嚴曰：萬機休罷，千聖不携。踈山在眾
X87n1614_p0078a17║作嘔聲，曰：是何言歟？嚴問：阿誰？眾曰：師叔。嚴曰：不
X87n1614_p0078a18║諾老僧那？師出云：是。嚴曰：汝莫道得。曰：道得。嚴曰：
X87n1614_p0078a19║汝試道看。曰：若教某甲道，須還師資禮始得。嚴乃
X87n1614_p0078a20║下座禮拜，躡前問師云：何不道肯重不得全？嚴曰：
X87n1614_p0078a21║饒汝恁麼，也須三十年倒屙。設住山無柴燒，近水
X87n1614_p0078a22║無水喫，分明記取。後住踈山，果如嚴記。至二十七
X87n1614_p0078a23║年病愈，自云：香嚴師兄記我三十年倒屙，今少三
X87n1614_p0078a24║年。每食畢，以手抉而吐之，以應前記。
X87n1614_p0078b01║義存漆桶（會元七）投子指庵前一片石謂雪峯曰：三
X87n1614_p0078b02║世諸佛總在裏許。峯曰：須知有不在裡許者。子曰：
X87n1614_p0078b03║不快漆桶。投子與雪峯遊龍眠，有兩路。問：那箇是
X87n1614_p0078b04║龍眠路？子以杖指之。峯云：東去？西去？子曰：不快漆
X87n1614_p0078b05║桶。問：一槌便就時如何？子曰：不是性燥漢。曰：不假
X87n1614_p0078b06║一槌時如何？子曰：不快漆桶。問：此間還有人參也
X87n1614_p0078b07║無？子將钁頭拋向峯面前。峯曰：恁麼則當處掘去
X87n1614_p0078b08║也。子曰：不快漆桶。雪峯上堂：盡大地撮來如粟米
X87n1614_p0078b09║粒大，拋向面前。漆桶不會，打皷普請看。長慶問雲
X87n1614_p0078b10║門曰：雪峯與麼道，還有出頭不得處麼？門曰：有。曰：
X87n1614_p0078b11║作麼生？門曰：不可總作野狐精見解。又曰：狼籍不
X87n1614_p0078b12║少。
X87n1614_p0078b13║師備飯籮和補曰：禪林類聚云：玄沙備禪師因雪
X87n1614_p0078b14║峯垂語云：飯籮邊坐餓死漢，臨河渴死漢。師云：飯
X87n1614_p0078b15║籮裡坐餓死漢，水裡沒頭浸渴死漢。
X87n1614_p0078b16║安國折筯（玄沙法嗣　傳燈廿一）福州安國院惠球寂照禪師
X87n1614_p0078b17║（亦曰中塔），上堂：我此間粥飯因緣，各兄弟舉唱，終是不
X87n1614_p0078b18║常。欲得省要，却是山河大地與汝發明其道，現常
X87n1614_p0078b19║亦能究竟。若從文殊門入者，一切無為土木瓦礫
X87n1614_p0078b20║助汝發機；若從觀音門入者，一切音響蝦蟇蚯蚓
X87n1614_p0078b21║助汝發機；若從普賢門入者，不動步而到。以此三
X87n1614_p0078b22║門方便示汝，如將一隻折著攪大海水，令彼魚龍
X87n1614_p0078b23║知水為命。會麼？若無智眼而審諦之，任汝百般巧
X87n1614_p0078b24║妙，不為究竟。
X87n1614_p0078c01║鹿門破鍋
X87n1614_p0078c02║雲岩出糞（會元五）藥山問雲岩：作什麼？岩云：擔屎。山
X87n1614_p0078c03║曰：那箇聻？岩曰：在。師曰：汝來去為誰？曰：替他東西。
X87n1614_p0078c04║岩曰：何不教並行？曰：和尚莫謗他。岩曰：不合恁麼
X87n1614_p0078c05║道。曰：如何是道？岩曰：還曾擔麼？
X87n1614_p0078c06║寂子擔禾（傳燈十一）溈山問仰山：何處來？仰云：田中來。
X87n1614_p0078c07║溈曰：禾好刈也未？仰云：好刈也。溈曰：作青見？作黃
X87n1614_p0078c08║見？作不青不黃見？仰云：和尚背後是什麼？溈曰：子
X87n1614_p0078c09║還見麼？仰拈起禾穗云：和尚何曾問這箇？溈曰：此
X87n1614_p0078c10║是鵝王擇乳。
X87n1614_p0078c11║雲門花欄（雲門錄）僧問雲門：如何是清淨法身？門云：
X87n1614_p0078c12║花藥欄。
X87n1614_p0078c13║陸亘瓶鵝（傳燈十）陸亘大夫問南泉曰：古人瓶中養
X87n1614_p0078c14║一鵝，鵝漸漸長大，出瓶不得。如今不得毀瓶，不得
X87n1614_p0078c15║損鵝，和尚作麼生出得？泉召曰：大夫。陸應諾。泉曰：
X87n1614_p0078c16║出也。從此開解，即禮謝。
X87n1614_p0078c17║石室蹈碓（碧岩三）六祖初謁五祖於黃梅，法乳相投，
X87n1614_p0078c18║遂負石於腰，以供簸舂之務。後僧問臨濟云：石室
X87n1614_p0078c19║行者蹈碓，為什麼忘移却脚？濟曰：沒溺深坑。（石室曰：善
X87n1614_p0078c20║道。）
X87n1614_p0078c21║天目撞羅（雲門偃法嗣　會元十五）和補曰：奉先深禪師因同
X87n1614_p0078c22║明和尚到淮河，見人牽網，有魚從網透出。師曰：明
X87n1614_p0078c23║兄俊哉，一似箇衲僧相似。明曰：雖然如是，爭如當
X87n1614_p0078c24║時不撞入網羅好。師曰：明兄你欠悟在。明至中夜
X87n1614_p0079a01║方省。
X87n1614_p0079a02║雪竇按劒（會元十五）明州雪豆重顯明覺大師上堂，僧
X87n1614_p0079a03║問：如何吹毛劒？師云：苦。曰：還許學人用也無？師噓
X87n1614_p0079a04║一噓，乃曰：大眾前共相酬唱，也須是箇漢始得。若
X87n1614_p0079a05║也未有奔流度刃底眼，不勞拈出。所以道：如大火
X87n1614_p0079a06║聚，近著即燎却面門；亦如按大阿寶劒，衝前即喪
X87n1614_p0079a07║身失命。師云：大阿橫按祖堂寒，千里應須息萬端，
X87n1614_p0079a08║莫待冷光輕閃爍。復曰：看！看！便下座。
X87n1614_p0079a09║韶山亞戈（夾山法嗣　會元六）洛京韶山寰普禪師。遵布衲
X87n1614_p0079a10║訪師，在山下相見，遵問：韶山路向甚麼處去？師以
X87n1614_p0079a11║手指曰：嗚！那青青黯黯處去。遵近前把住，曰：久響
X87n1614_p0079a12║韶山，莫便是否？師云：是即是，闍梨有甚麼事？遵曰：
X87n1614_p0079a13║擬伸一問，師還答否？韶山曰：看君不是金牙作，爭
X87n1614_p0079a14║解彎弓射尉遲？遵曰：鳳凰直入煙霄去，誰怕林間
X87n1614_p0079a15║野雀兒？師云：當軒𦘕皷從君擊，試展家風似老僧。
X87n1614_p0079a16║遵曰：一句逈超千聖外，松蘿不與月輪齊。師云：饒
X87n1614_p0079a17║君直出威音外，猶較韶山半月程。遵曰：過在甚處？
X87n1614_p0079a18║師曰：倜儻之辭，時人知有。遵曰：恁麼則真玉泥中
X87n1614_p0079a19║異，不撥萬機蓙。師云：魯般門下，徒施巧妙。遵曰：學
X87n1614_p0079a20║人即恁麼，未審師意如何？師曰：玉女夜拋梭織於
X87n1614_p0079a21║西舍。遵曰：莫便是和尚家風也無？師曰：耕夫製玉
X87n1614_p0079a22║漏，不是行家作。遵曰：此猶是文言，如何是和尚家
X87n1614_p0079a23║風？師云：橫身當宇宙，誰是出頭人？遵無語，師遂同
X87n1614_p0079a24║皈山。纔人事了，師召近前，曰：闍梨有衝天之氣，老
X87n1614_p0079b01║僧有入地之謀；闍梨橫吞巨海，老僧背負須彌；闍
X87n1614_p0079b02║梨按劒上來，老僧掗鎗相待。向上一路，速道！速道！
X87n1614_p0079b03║遵曰：明鏡當臺，請師一鑑。師云：不鑑。遵曰：為甚不
X87n1614_p0079b04║鑑？師云：水淺無魚，徒勞下釣。遵無對，師便打。
X87n1614_p0079b05║古靈揩背（百丈法嗣　會元四）福州古靈神讚禪師，因受業，
X87n1614_p0079b06║師問：汝離吾在外，得何事業？讚曰：並無事業。遂遣
X87n1614_p0079b07║執役。一日，因澡浴，命讚去垢，讚廼拊背：好箇佛堂，
X87n1614_p0079b08║只是佛不聖。其師回首視之，讚曰：雖然不聖，却解
X87n1614_p0079b09║放光。
X87n1614_p0079b10║從諗洗脚（會元十一）趙州行脚時參臨濟，遇濟洗脚次，
X87n1614_p0079b11║州便問：如何是祖師西來意？濟曰：恰值老僧洗
X87n1614_p0079b12║脚。州近前作聽勢，濟云：更要第二杓惡水潑在。州
X87n1614_p0079b13║便下去。
X87n1614_p0079b14║青林死蛇（洞山价法嗣　會元十三）青林虔禪師。問：千差路別，
X87n1614_p0079b15║如何頓曉？師曰：足下背驪珠，空怨長天月。問：學人
X87n1614_p0079b16║徑往時如何？師曰：死蛇當大路，勸子莫當頭。曰：當
X87n1614_p0079b17║頭者如何？師云：喪子命根。曰：不當頭者如何？師云：
X87n1614_p0079b18║亦無回避處。曰：正當恁麼時如何？師云：失却也。曰：
X87n1614_p0079b19║向甚麼處去？師曰：草深無覔處。曰：和尚也須隄防
X87n1614_p0079b20║始得。師拊掌曰：一等是箇毒氣。
X87n1614_p0079b21║泐潭活雀（九峯䖍法嗣　傳燈十七）洪州泐潭明禪師。僧問：碓
X87n1614_p0079b22║摶磨，磨不得，忘却此意如何？師云：猛虎口裡活省
X87n1614_p0079b23║兒。
X87n1614_p0079b24║玄沙三病（會元七）玄沙有時垂語曰：諸方老宿，盡道
X87n1614_p0079c01║接物利生。且問汝，只如盲、聾、瘂三種病人，汝作麼
X87n1614_p0079c02║生接？若拈槌竪拂，他眼且不見；共他說話，耳又不
X87n1614_p0079c03║聞。曰：復瘂。若接不得，佛法盡無靈驗。時有僧出曰：
X87n1614_p0079c04║三種病人，和尚還許商量否？師云：許。汝作麼生商
X87n1614_p0079c05║量？其僧珍重出，師曰：不是，不是。
X87n1614_p0079c06║天平兩錯（清溪山主洪進法嗣　傳燈）天平和尚，行脚時
X87n1614_p0079c07║參西院，常云：莫道會佛法，覔箇舉話人也無。一日，
X87n1614_p0079c08║西院遙見，召云：從漪。平舉頭，西院曰：錯。平行三兩
X87n1614_p0079c09║步，西院曰：錯。平近前，西院云：適來這兩錯，是西院
X87n1614_p0079c10║錯？是上坐錯？平云：從漪。西院曰：錯。平休去。
X87n1614_p0079c11║滏水蓮池
X87n1614_p0079c12║趙州略彴（傳燈十）僧問趙州：久響趙州石橋，到來只
X87n1614_p0079c13║見略彴。州曰：汝只見略彴，不見石橋。僧云：如何是
X87n1614_p0079c14║石橋？州曰：渡驢渡馬。
X87n1614_p0079c15║大陽錢財（會元十三）郢州大陽惠堅禪師。僧問：如何是
X87n1614_p0079c16║玄旨？師曰：壁上挂錢財。
X87n1614_p0079c17║清平杓索（會元五）清平和尚。僧問：如何是大乘？師云：
X87n1614_p0079c18║井索。曰：如何是小乘？師云：錢貫。問：如何是有漏？師
X87n1614_p0079c19║曰：笊篱。曰：如何是無漏？師曰：木杓。
X87n1614_p0079c20║白犬啣書（會元三）和補曰：見下之註。
X87n1614_p0079c21║青猿洗鉢（會元二）千歲寶掌和尚，中印度人也。周威烈
X87n1614_p0079c22║十二年丁卯，降神受質，左手握拳。七歲，祝髮乃展，
X87n1614_p0079c23║因名寶掌。魏晉間，東遊此土。入蜀，禮普賢，留大慈。
X87n1614_p0079c24║常不食，日誦般若等經千餘卷。有詠之者曰：勞勞
X87n1614_p0080a01║玉齒寒，似迸岩泉急。有時中夜坐，堦前神鬼泣。一
X87n1614_p0080a02║日，謂眾曰：吾有願住世千歲，今年六百二十有六。
X87n1614_p0080a03║故以千歲稱之。次遊五臺，徙居祝融峯之華嚴、黃
X87n1614_p0080a04║梅之双峯、廬山之東林。尋抵建鄴，會達磨入梁，師
X87n1614_p0080a05║就扣其旨，開悟。武帝高其臘，延入內庭。未幾，如吳。
X87n1614_p0080a06║有偈曰：梁城遇道師，參禪了心地。飄零二浙遊，更
X87n1614_p0080a07║盡佳山水。順流東下，由千頃至天竺，往鄮峯，登太
X87n1614_p0080a08║白，穿鴈蕩，盤磚於翠峯七十二庵。回赤城，憩雲門、
X87n1614_p0080a09║法華、諸暨、漁浦、赤符、大岩等處。返飛來，接之石竇，
X87n1614_p0080a10║有行盡支那四百州，此中徧稱道人遊之句。貞觀
X87n1614_p0080a11║十五年也。後居浦江之寶嚴，與朗禪師友善。每通
X87n1614_p0080a12║問，遣白犬馳往，朗亦以青猿為使令，故題朗壁曰：
X87n1614_p0080a13║白犬啣書至，青猿洗鉢回。師所經處，後皆成寶坊。
X87n1614_p0080a14║顯慶二年正旦，手塑一像，至九日像成。問其徒惠
X87n1614_p0080a15║雲曰：此肖誰？雲曰：與和尚無異。即澡浴易衣趺坐，
X87n1614_p0080a16║謂雲曰：吾住世已一千七十二年，今將謝世。聽吾
X87n1614_p0080a17║偈曰：本來無生死，今亦示生死。我得去往心，他生
X87n1614_p0080a18║復來此。頃時囑曰：吾滅後六十年，有僧來取吾骨，
X87n1614_p0080a19║勿拒。言訖而逝。入滅五十四年，有刺浮長老自雲
X87n1614_p0080a20║門至塔所，禮曰：冀塔洞開。少選，塔戶果啟，其骨連
X87n1614_p0080a21║環若黃金。浮即持往秦望山，建窣堵波奉藏。以周
X87n1614_p0080a22║威烈丁卯至唐高宗顯慶丁巳考之，實一千七十
X87n1614_p0080a23║二年。抵此土歲歷四百餘僧，史皆失載。開元中，惠
X87n1614_p0080a24║雲門人宗一者，甞勒石識之。
X87n1614_p0080b01║飲光坐禪梵曰迦葉波，此言飲光，姓也。或云身光
X87n1614_p0080b02║殊特，能飲諸天及日月等光，皆悉不見，故曰飲光。
X87n1614_p0080b03║黃龍南譏泉大道怛率戲酧以偈曰：飲光論劫坐
X87n1614_p0080b04║禪，布袋經年落魄。疥狗不願生天，却笑雲中白鶴。
X87n1614_p0080b05║○和補曰：涅槃經云：爾時世尊欲涅槃時，迦葉不
X87n1614_p0080b06║在眾會。佛告諸大弟子：迦葉來時，可令宣揚正法
X87n1614_p0080b07║眼藏。爾時迦葉在耆闍崛山畢鉢羅窟，覩勝光明，
X87n1614_p0080b08║即入三昧，以淨天眼觀見世尊於凞連河側入般
X87n1614_p0080b09║涅槃，乃告其徒曰：如來涅槃也，何其駛哉！即至双
X87n1614_p0080b10║樹間，悲戀號泣。
X87n1614_p0080b11║布袋落魄（會元二）和補曰：飲光論劫坐禪，布袋經年
X87n1614_p0080b12║落魄。疥狗不願生天，却笑雲中白鶴。○明州奉化
X87n1614_p0080b13║縣布袋和尚，自稱契此。形裁腲脮，蹙額皤腹，出語
X87n1614_p0080b14║無定，寢臥隨處。常以杖荷一布囊并破廗，凡供身
X87n1614_p0080b15║之具，盡貯囊中。入𫑮肆聚落，見物則乞。○佛祖統
X87n1614_p0080b16║紀云：布袋背上有目，水戲之，時人知之。
X87n1614_p0080b17║推倒回頭（僧寶傳中）和補曰：下註兼之。
X87n1614_p0080b18║趯翻不托端師子者，吳興人也。始見弄師子者，發
X87n1614_p0080b19║明心要，則以綵帛像其皮，時時著之，因以為號。住
X87n1614_p0080b20║西余山，有狂僧號回頭和尚，以左道皷動流俗，士
X87n1614_p0080b21║大夫亦安其妄。方對丹陽守呂公肉食，端徑至，指
X87n1614_p0080b22║曰：正當與麼時，如何是佛？回頭不能遽對，端捶其
X87n1614_p0080b23║頭，推倒乃行。○又有夭人號不托，掘秀州城外地，
X87n1614_p0080b24║有佛像，建塔其上，傾城信敬。端見，揕住曰：如何是
X87n1614_p0080c01║佛？不托擬議，端趯之而去。章丞相子厚請舛座，使
X87n1614_p0080c02║俞秀老撰䟽，敘其事曰：推倒回頭，趯翻不托。
X87n1614_p0080c03║道者休休鏡清在帳中坐，有僧問訊，師撥帳開曰：
X87n1614_p0080c04║當斷不斷，反招其亂。僧曰：既是當斷，為什麼不斷？
X87n1614_p0080c05║師云：我若盡法，直恐無民。曰：不怕無民，請師盡法。
X87n1614_p0080c06║師云：維那拽出此僧著。又曰：休！休！我在南方識伊
X87n1614_p0080c07║和尚來。○錢王欲廣府中禪會，命居天龍寺，始見
X87n1614_p0080c08║師，乃曰：真道人也。致禮勤厚，由是吳越盛於玄學。
X87n1614_p0080c09║其後又創龍𠕋寺，延請居焉。○高安白水本仁禪
X87n1614_p0080c10║師謂鏡清曰：時寒，道者。清曰：不敢。仁曰：還有臥單
X87n1614_p0080c11║也無？曰：設有，亦無展底工夫。仁曰：直饒道者滴水
X87n1614_p0080c12║氷生，亦不干他事。曰：滴水氷生，事不相涉。仁曰：是。
X87n1614_p0080c13║曰：此人意作麼生？仁曰：此人不落意。曰：不落意此
X87n1614_p0080c14║人聻？仁曰：高山頂上無可與道者㗖啄也。
X87n1614_p0080c15║塔主莫莫（雲門法嗣　會元十五）薦福承古禪師因遊廬山，登
X87n1614_p0080c16║歐峯，愛宏覺塔院閑寂，求居之。清規凜然，過者肅
X87n1614_p0080c17║恭。時叢林號古塔主。僧問：如何是佛？主云：莫！莫！又
X87n1614_p0080c18║問：如何是祖師西來意？主曰：莫！莫！
X87n1614_p0080c19║大守病痊（傳燈廿七）閭丘，台州守也。因丘臥病不起，或
X87n1614_p0080c20║人勸云：可見高僧。因見豐干於鴈蕩，干呪水與丘
X87n1614_p0080c21║飲之，病了愈。
X87n1614_p0080c22║君王臂落（傳燈二）罽賓國王問師子尊者曰：師得蘊
X87n1614_p0080c23║空不？者曰：已得。曰：離生死不？者曰：已離。曰：既離生
X87n1614_p0080c24║死，可施我頭？者曰：非我有，何恡於頭？王揮劒斷者
X87n1614_p0081a01║頭，白乳湧高數尺，王臂自墮。
X87n1614_p0081a02║次公點眼
X87n1614_p0081a03║駙馬索藥（石門聰弟子會元十二）駙馬都尉李遵勗居士，臨
X87n1614_p0081a04║終時，膈胃躁熱。有尼道堅謂曰：眾生見劫盡，大火
X87n1614_p0081a05║所燒時，都尉切宜照管主人公。公曰：大師與我煎
X87n1614_p0081a06║一服藥來。堅無語。公曰：這師姑藥也不會煎得。
X87n1614_p0081a07║
X87n1614_p0081a08║禪苑蒙求卷之中