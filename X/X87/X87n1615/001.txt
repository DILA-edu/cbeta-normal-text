X87n1615_p0096a01║
X87n1615_p0096a02║
X87n1615_p0096a03║
X87n1615_p0096a04║禪苑蒙求拾遺標題
X87n1615_p0096a05║
X87n1615_p0096a06║少林斥相　牛頭辨通道通石紫　緣德塔紅
X87n1615_p0096a07║雪竇翰林　浮山錄公長髭爐雪　寶積劍空
X87n1615_p0096a08║神鼎碎餅　趙州斷薪石窓省母　洞山辭親
X87n1615_p0096a09║石霜雷遷　妙喜時新漸源覓骨　雲庵展真
X87n1615_p0096a10║癡絕翳睛　慧覺鎖口善登百拙　道元五斗
X87n1615_p0096a11║世奇誤蛙　應真撞狗蓮峯楖栗　松源苕帚
X87n1615_p0096a12║從悅茘枝　處凝蘆菔真歇換衣　且菴辭服
X87n1615_p0096a13║祖慶廿筯　即庵一粥曇華桃嫰　法常梅熟
X87n1615_p0096a14║道信勿繩　慧能欠篩臨濟打爺　黃檗超師
X87n1615_p0096a15║荼陵有珠　香嚴無錐慧日論藥　柴石因棊
X87n1615_p0096a16║祖元戒神　天然騎聖大隋服務　隱之持淨
X87n1615_p0096a17║圓照載歸　宏智舁請寂照遵記　懷志守命
X87n1615_p0096a18║慈明偶欲　白雲太早此庵布袋　香林紙襖
X87n1615_p0096a19║雪峰笊籬　慧安栲栳慈覺勸參　道吾樂道
X87n1615_p0096a20║百丈禪居　大覺蒙堂德用大碗　自寶生薑
X87n1615_p0096a21║牛頭虀菜　芙蓉米湯或庵有兒　明教此郎
X87n1615_p0096a22║霍山四藤　樂普隻箭端設祖堂　鑑拆佛殿
X87n1615_p0096a23║月堂拒化　玉泉數饌雲頂三教　法泉萬卷
X87n1615_p0096a24║鵝湖水月　南嶽天澤寶掌千歲　趙州七百
X87n1615_p0096b01║義懷折擔　自回攻石伊庵同勞　真如自役
X87n1615_p0096b02║泐潭藥汞　雲門丹砂黃檗無多　歸宗較些
X87n1615_p0096b03║法眼未了　大覺太賒葉縣還麫　圓通會茶
X87n1615_p0096b04║仰山圓相　岩頭伊字高庵歎侈　宏智助匱
X87n1615_p0096b05║石頭草菴　芭蕉楮帔善暹辜恩　頎老改嗣
X87n1615_p0096b06║德山脊鐵　寰中聲鐘淨因掃竹　青林栽松
X87n1615_p0096b07║真際散宅　佛果滅宗無住庭鵶　神讚窓蜂
X87n1615_p0096b08║乾峰法身　薦福自己應菴蚖蛇　佛日蟲豸
X87n1615_p0096b09║肯庵籠篋　修顒行李慧圓一交　景深大死
X87n1615_p0096b10║積翠鬻珍　楊岐治璠佛眼題壁　晦堂榜門
X87n1615_p0096b11║死心甲科　晦菴狀元少林開華　曹溪歸根
X87n1615_p0096b12║法眼六相　慈明三印枯禪鏡墮　瑞光鼓震
X87n1615_p0096b13║無見却券　虗谷還贐哲魁謝禮　知昺擲信
X87n1615_p0096b14║華嚴蟠龍　投子俊鷹永安定見　慧寂夢昇
X87n1615_p0096b15║慧海珠明　冶父川增遇賢擊瓦　藻先扣氷
X87n1615_p0096b16║福先進歌　汾陽始頌歸宗真藥　蒙庵毒種
X87n1615_p0096b17║德挫將軍　元接僧統法雲世諦　大溈念誦
X87n1615_p0096b18║
X87n1615_p0096b19║
X87n1615_p0096b20║
X87n1615_p0096b21║
X87n1615_p0096b22║
X87n1615_p0096b23║
X87n1615_p0096b24║
X87n1615_p0096c01║
X87n1615_p0096c02║No. 1615
X87n1615_p0096c03║禪苑蒙求拾遺卷上
X87n1615_p0096c04║
X87n1615_p0096c05║沙門釋　（名闕）　編
X87n1615_p0096c06║少林斥相　牛頭辨通
X87n1615_p0096c07║碧岩錄曰：達磨遙觀此土有大乘根器，遂泛海得得
X87n1615_p0096c08║而來，單傳心印，開示迷塗，不立文字，直指人心，見性
X87n1615_p0096c09║成佛。初見梁武帝，帝不契，遂潛渡江至魏，直過少林，
X87n1615_p0096c10║面壁九年，接得二祖。時魏光統律師、菩提流支三藏
X87n1615_p0096c11║與師論議，師斥相指心，而褊局之量自不堪任，競起
X87n1615_p0096c12║害心，數加毒藥。至第六度，化緣已畢，傳法得人，遂不
X87n1615_p0096c13║復救，端居而逝，葬於熊耳山定林寺。後魏宋雲奉使
X87n1615_p0096c14║於葱嶺，遇師手携隻履而往。
X87n1615_p0096c15║傳燈錄曰：金陵牛頭山法融禪師，年十九學通經史，
X87n1615_p0096c16║尋閱大部般若，曉達真空，忽嘆曰：儒道世典，非究竟
X87n1615_p0096c17║法；般若正觀，出世舟航。遂隱茅山，投師落髮。後入牛
X87n1615_p0096c18║頭山幽棲寺北岩之石室，有百鳥銜華之異。宗鏡錄
X87n1615_p0096c19║曰：彭城王問：諸大德等，若證果即得成聖者，與我左
X87n1615_p0096c20║腋出水，右腋出火，飛騰虗空，放光動地，我即禮拜汝
X87n1615_p0096c21║為師。牛頭融大師答云：今若責我如此證果者，恐與
X87n1615_p0096c22║道乖；審如是成佛者，幻師亦得作佛。昔釋迦在於僧
X87n1615_p0096c23║中演無上道，與僧不異；維摩在俗說解脫果，與俗不
X87n1615_p0096c24║殊；勝鬘女人說大乘法，女人不改；善星比丘行闡提
X87n1615_p0097a01║行，僧相不移。此乃正據其內心解與不解以為差隔，
X87n1615_p0097a02║何關色身男女相貌、衣服好醜？若言形隨證改、貌逐
X87n1615_p0097a03║悟遷是聖者，則瞿曇形改方成釋迦，維摩相遷乃成
X87n1615_p0097a04║金粟。即知證是心證，非是形遷；悟是智變，非關相異。
X87n1615_p0097a05║譬如世間任官之人為遷改官，官高豈即貌別？
X87n1615_p0097a06║道通石紫　緣德塔紅
X87n1615_p0097a07║傳燈錄曰：唐州紫玉山道通禪師，唐天寶初，馬祖闡
X87n1615_p0097a08║化建陽，居佛迹岩，師往謁之。後馬祖將歸寂，謂師曰：
X87n1615_p0097a09║夫玉石潤山秀麗，益汝道業，遇可居之。師不曉其言。
X87n1615_p0097a10║是秋，與伏牛山自在禪師同遊洛陽，迴至唐州西，見
X87n1615_p0097a11║一山，四面懸絕，峯巒秀異。因詢鄉人，云是紫玉山。師
X87n1615_p0097a12║乃𨺗山頂，見有石方正，瑩然紫色，歎曰：此其紫玉也。
X87n1615_p0097a13║始念先師之言，乃懸記耳。遂剪茆構舍而居焉。後學
X87n1615_p0097a14║徒四集。
X87n1615_p0097a15║僧寶正續傳曰：禪師名道旻，及官學大梁，忽厭塵俗，
X87n1615_p0097a16║得度具戒，遍參宗匠，從真如喆公最久。晚聞泐潭乾
X87n1615_p0097a17║禪師道望，往依焉。一見知其在大溈，眾稱旻古佛者，
X87n1615_p0097a18║深器之。他日謂曰：廬山勝絕，汝緣熟在彼？遂辭焉。出
X87n1615_p0097a19║世江夏之灌溪，遷廬山圓通。初，道濟禪師剏革，圓通
X87n1615_p0097a20║臨終囑曰：吾塔以青石為之，他日塔紅，即吾再來。及
X87n1615_p0097a21║師至之夕，塔為之紅，遐邇驚歎，知師葢道濟後身也。
X87n1615_p0097a22║由是宗風鼎盛，衲子雲奔。道濟者，緣德禪師諡號，塔
X87n1615_p0097a23║紅懸記之事，載在僧寶傳。
X87n1615_p0097a24║雪竇翰林　浮山錄公
X87n1615_p0097b01║僧寶傳曰：禪師名重顯，字隱之。幼精銳，讀書知要，下
X87n1615_p0097b02║筆敏速。盛年工翰墨，作為法句，追慕禪月休公。嘗游
X87n1615_p0097b03║廬山棲賢，時諟禪師居焉，簡嚴少接納。顯藞苴不合，
X87n1615_p0097b04║作師子峯詩譏之（峯在棲賢）曰：踞地盤室勢未休，爪牙安
X87n1615_p0097b05║肯混常流？天教生在千峯上，不得雲擎也出頭。後住
X87n1615_p0097b06║明州雪竇，宗風大振，天下龍蟠鳳逸，衲子爭集座下。
X87n1615_p0097b07║碧岩錄曰：有人論量，美雪竇有翰林之才。
X87n1615_p0097b08║僧寶傳曰：禪師名法遠，初應舒州太平請，又住浮山。
X87n1615_p0097b09║少時與達觀穎公、薛大頭七人輩游蜀，幾遭橫逆，遠
X87n1615_p0097b10║以智脫之。眾以其曉吏事，號遠錄公。
X87n1615_p0097b11║長髭罏雪　寶積劍空
X87n1615_p0097b12║傳燈錄曰：潭州長髭曠禪師，初往曹谿禮祖塔，迴參
X87n1615_p0097b13║石頭。石頭問：什麼處來？曰：嶺南來。石頭曰：嶺頭一尊
X87n1615_p0097b14║功德成就也未？師曰：成就久矣，只欠點眼在。石頭曰：
X87n1615_p0097b15║莫要點眼麼？師曰：便請。石頭乃翹一足，師禮拜。石頭
X87n1615_p0097b16║曰：汝見什麼道理便禮拜？師曰：據某甲所見，如洪鑪
X87n1615_p0097b17║上一點雪。
X87n1615_p0097b18║傳燈錄曰：盤山寶積禪師示眾曰：心月孤圓，光吞萬
X87n1615_p0097b19║象。光非照境，境亦非存。光境俱亡，復是何物？禪德譬
X87n1615_p0097b20║如擲劍揮空，莫論及之不及，斯乃空輪無迹，劍刃無
X87n1615_p0097b21║虧。若能如是，心心無知，全心即佛，全佛即人，人佛無
X87n1615_p0097b22║異，始為道矣。
X87n1615_p0097b23║神鼎碎餅　趙州斷薪
X87n1615_p0097b24║僧寶傳曰：禪師洪諲，隱于衡嶽之三生藏，有湘陰男
X87n1615_p0097c01║子，邦稱右族，來游福嚴，即諲室，見諲氣貌閑靖，一鉢
X87n1615_p0097c02║挂壁，莫能親疎之傾，愛之忘去，謂曰：師寧甘長客于
X87n1615_p0097c03║人，亦欲住山乎，我家神鼎之下，隣寺吾世植福之地，
X87n1615_p0097c04║久無住持者，可俱往，諲笑曰：諾，乃以己馬駄諲還，諲
X87n1615_p0097c05║至，設魚鼓粥飯如諸方，一年而成叢席，十年而有眾
X87n1615_p0097c06║三十輩，僧契嵩，少時遊焉，諲坐堂上，受其展，指庭下
X87n1615_p0097c07║兩小甕，咤曰：汝來乃其時，寺今年始有醬食矣，明日
X87n1615_p0097c08║將粥，一力挾筐取物，投僧鉢中，嵩睨上下，有即咀嚼
X87n1615_p0097c09║者，有置之自若者，嵩袖之下堂以觀，皆碎餅餌，問諸
X87n1615_p0097c10║耆老，曰：此寺自來不煑粥，脫有檀越，請應供，諲次第
X87n1615_p0097c11║撥僧赴之，祝令携乾殘者歸，納庫下，碎焙之，均而分
X87n1615_p0097c12║俵，以當麫也，堂頭言汝來，適丁其時，良然，嵩大驚，有
X87n1615_p0097c13║木牀，一夜則諲坐其上，三十輩者環之，聽其誨語。
X87n1615_p0097c14║趙州真際禪師行狀曰：師諱從諗，自携瓶錫，遍歷諸
X87n1615_p0097c15║方。常自謂曰：七歲童兒勝我者，我即問伊；百歲老翁
X87n1615_p0097c16║不及我者，我即教他。年至八十，方住趙州城東觀音
X87n1615_p0097c17║院。住持枯槁，志効古人。僧堂無前後架，旋營齋食。繩
X87n1615_p0097c18║牀一脚折，以燒斷薪用繩繫之。每有別制新者，師不
X87n1615_p0097c19║許也。住持四十來年，未甞賚一封書告其檀越。
X87n1615_p0097c20║石窓省母　洞山辭親
X87n1615_p0097c21║人天寶鑑曰：石窓恭禪師久依天童宏智禪師，細大
X87n1615_p0097c22║職務靡不歷試。一日歸省母，母曰：汝行脚本為了生
X87n1615_p0097c23║死度父母，而長為人主事，苟不明因果，將累我於地
X87n1615_p0097c24║下。恭曰：某於常住毫髮不欺，雖一炬之燈亦分彼此
X87n1615_p0098a01║之用，無足慮我。母曰：然過水得不脚濕。
X87n1615_p0098a02║諸祖偈頌洞山良价禪師辭親書曰：伏聞諸佛出世，
X87n1615_p0098a03║皆從父母而受身；萬彚興生，盡假天地而覆載。故非
X87n1615_p0098a04║父母而不生，無天地而不長。盡沾養育之恩，俱受覆
X87n1615_p0098a05║載之德。嗟夫！一切含識，萬象形儀，皆屬無常，未離生
X87n1615_p0098a06║滅。雖則乳哺情至，養育恩深，若把世賂供資，終難報
X87n1615_p0098a07║答；作血食侍養，安得久長？故孝經云：雖日用三牲之
X87n1615_p0098a08║養，猶不孝也。相牽沈沒，永入輪回。欲報罔極深恩，莫
X87n1615_p0098a09║若出家功德。截生死之愛河，越煩惱之苦海。報千生
X87n1615_p0098a10║之父母，答萬劫之慈親。三有四恩，無不報矣。故經云：
X87n1615_p0098a11║一子出家，九族生天。良价捨今世之身命，誓不還家；
X87n1615_p0098a12║將永劫之根塵，頓明般若。伏惟父母，心開喜捨，意莫
X87n1615_p0098a13║攀緣。學淨飯之國王，効摩耶之聖后。他時異日，佛會
X87n1615_p0098a14║相逢；此日今時，且相離別。良非遽違甘旨，蓋時不待人。
X87n1615_p0098a15║故云：此身不向今生度，更向何時度此身？伏冀尊懷，
X87n1615_p0098a16║莫相寄憶。偈曰：未了心源度數春，翻嗟浮世謾逡巡。
X87n1615_p0098a17║幾人得道空門裡，獨我淹留在世塵。謹具尺書辭眷
X87n1615_p0098a18║愛，願明大法報慈親。不須洒淚頻相憶，譬似當初無
X87n1615_p0098a19║我身。又曰：岩下白雲常作伴，峯前碧障以為隣。免干
X87n1615_p0098a20║世上名與利，永別人間愛與憎。祖意直教言下曉，玄
X87n1615_p0098a21║微須透句中真。合門親戚要相見，直待當來證果因。
X87n1615_p0098a22║石霜雷遷　大慧時新
X87n1615_p0098a23║石田錄曰：道吾（名宗智）之嗣慶諸禪師，居石霜，相距百
X87n1615_p0098a24║二十里。朔望必步往拜道吾之塔，耄猶不輟。一夕雷
X87n1615_p0098b01║雨，塔自遷就之，至今號雷遷塔。
X87n1615_p0098b02║大慧。武庫曰：師（大慧）每歲得時新，必先供佛及圓悟，然
X87n1615_p0098b03║後敢。嘗謂左右曰：非佛與老和尚，我安得如此？
X87n1615_p0098b04║漸源覓骨　雲菴展真
X87n1615_p0098b05║傳燈錄曰：漸源仲興禪師（嗣法道吾），一日，將鍬子於法堂
X87n1615_p0098b06║上從東過西、從西過東。石霜曰：作麼？師曰：覓先師靈
X87n1615_p0098b07║骨。石霜曰：洪波浩渺，白浪滔天，覓什麼靈骨？師曰：正
X87n1615_p0098b08║好著力。石霜曰：這裏針劄不入，著什麼力？
X87n1615_p0098b09║武庫曰：真淨和尚。有時遽喚侍者：將老和尚真來。侍
X87n1615_p0098b10║者將南禪師真展開，淨以手加額云：不是這老和尚，
X87n1615_p0098b11║豈能如此？輙顰蹙半餉，却戒收之。每每如此。
X87n1615_p0098b12║癡絕翳睛　慧覺鎖口
X87n1615_p0098b13║枯崖漫錄曰：癡絕冲禪師曰：昔在龜峰三年，曹源怒
X87n1615_p0098b14║罵嬉笑，皆為人之方便也。自此不疑天下老宿到與
X87n1615_p0098b15║不到瞞我，不得已而隨緣放曠。曹源順寂後二十年，
X87n1615_p0098b16║為人推出瓣香不敢忘。凡六處所聚兄弟，不可謂無，
X87n1615_p0098b17║只是用翳睛法者少。苦哉！吾宗喪矣。
X87n1615_p0098b18║傳燈錄曰：光雲慧覺禪師。僧問：承聞慧覺有鎖口訣，
X87n1615_p0098b19║如何示人？師曰：賴我拄杖不在手。僧曰：恁麼即深領
X87n1615_p0098b20║尊慈也。師曰：待我肯汝即得。
X87n1615_p0098b21║善登百拙　道元五年
X87n1615_p0098b22║枯崖漫錄曰：報恩善登禪師，賦性絕彫飾，機語皆質
X87n1615_p0098b23║直，故有百拙之號。
X87n1615_p0098b24║武庫曰：寶峰元首座，有道之士，答話機鋒鈍，覺範號
X87n1615_p0098c01║為元五斗。蓋開口取氣，炊得五斗米熟，方答得一轉
X87n1615_p0098c02║語。元或作源。
X87n1615_p0098c03║世奇聽蛙　應真撞狗
X87n1615_p0098c04║羅湖野錄曰：世奇首座初於舒州龍門燕坐，瞌睡間
X87n1615_p0098c05║羣蛙忽鳴，誤聽為淨髮版響，亟趨往。有曉之者曰：蛙
X87n1615_p0098c06║鳴非版。奇恍然，詣方丈剖露佛眼，曰：豈不見羅睺羅？
X87n1615_p0098c07║奇遽止曰：和尚不必舉，待去自看。未幾有省，乃占偈
X87n1615_p0098c08║曰：夢中聞版響，覺後蝦䗫啼。蝦䗫與版響，山嶽一時
X87n1615_p0098c09║齊。由是益加參究，洞臻玄奧。
X87n1615_p0098c10║人天寶鑑曰：德山密禪師會下有一禪者，用工甚銳，
X87n1615_p0098c11║看狗子無佛性話，久無所入。一日，忽見狗頭如日輪
X87n1615_p0098c12║之大，張口欲食之。禪者畏，避席而走。隣人問其故，禪
X87n1615_p0098c13║者具陳，遂白德山。山曰：不必怖矣，但痛加精彩，待渠
X87n1615_p0098c14║開口撞入裏許便了。禪者依教，坐至中夜，狗復見前
X87n1615_p0098c15║禪者，以頭極力一撞，則在函櫃中，於是㸌然契悟。後
X87n1615_p0098c16║出世文殊，道法大振，即真禪師也。
X87n1615_p0098c17║蓮峯楖栗　松源苕帚
X87n1615_p0098c18║碧岩錄曰：蓮花峯庵主拈拄杖示眾云：古人到這裡，
X87n1615_p0098c19║為什麼不肯住？眾無語，自代云：為他途路不得力。復
X87n1615_p0098c20║云：畢竟如何？又自代云：楖𣗖橫擔不顧人，直入千峰
X87n1615_p0098c21║萬峰去。
X87n1615_p0098c22║松源嶽禪師送化士頌曰：敗壞多年苕帚樁，等閑拈
X87n1615_p0098c23║起定宗綱。這些標致天然別，不比諸方孟八郎。舊說
X87n1615_p0098c24║叢林傳松源苕帚語，本於此矣。
X87n1615_p0099a01║從悅茘枝　處凝蘆菔
X87n1615_p0099a02║武庫曰：清素首座，閩人，依慈明十三載。年八十，寓湖
X87n1615_p0099a03║湘鹿苑，未始與人交，人莫知之。偶從悅首座處，州人，
X87n1615_p0099a04║與之鄰居。悅因食蜜漬茘枝，素過門，悅呼曰：此老人
X87n1615_p0099a05║鄉果，可同食也。素曰：自先師亡後，不得此食久矣。悅
X87n1615_p0099a06║問曰：先師為誰？素曰：慈明也。悅乃疑駭，遂饋以餘果，
X87n1615_p0099a07║稍稍親之。素後問曰：子所見何人？悅曰：洞山文和尚。
X87n1615_p0099a08║又曰：文見何人？悅曰：南和尚。素曰：南匾頭見先師不
X87n1615_p0099a09║久。後法道大振如此，悅益異之。一日，持香詣素作禮，
X87n1615_p0099a10║素避曰：吾以福薄，先師受記，不許為人。於是經月餘，
X87n1615_p0099a11║憐悅之誠，乃曰：子平生知解，試語我看。悅具通所見，
X87n1615_p0099a12║素曰：可能入佛，不能入魔。又曰：末後一句，始到牢關。
X87n1615_p0099a13║如是半載，素方印可，仍戒之曰：文示子者，皆正知見。
X87n1615_p0099a14║吾雖為子點破，使子受用自在，子恐離師太早，不能
X87n1615_p0099a15║盡其道，他日切勿嗣吾。後出世嗣真淨，乃兜率悅是
X87n1615_p0099a16║也。
X87n1615_p0099a17║武庫曰：保寧勇禪師二上足處清、處凝，同參白雲端
X87n1615_p0099a18║禪師。凝在侍者寮最久，端有膈氣疾，凝常煨蘆菔以
X87n1615_p0099a19║備無時之需。端作傅大士講經因緣頌曰：大士何曾
X87n1615_p0099a20║解講經，誌公方便且相成。一揮案上俱無取，直得梁
X87n1615_p0099a21║王努眼睛。舉為凝曰：努底是什麼？此一句乃為凝說
X87n1615_p0099a22║老婆禪也。凝以為親聞，故綴於頌下。後住舒州天柱
X87n1615_p0099a23║山，清住龍舒太平，有大機辯。清謂凝曰：吾弟禪乃是
X87n1615_p0099a24║為老和尚煨蘆菔換得底。
X87n1615_p0099b01║真歇換衣　且菴辭服
X87n1615_p0099b02║正宗贊曰：真歇諱清了，初見丹霞悟旨，後謁長蘆照，
X87n1615_p0099b03║照一見器之，命為侍者，踰年分座。未幾，照稱疾退閑，
X87n1615_p0099b04║命師繼席，學者如歸。拈香時，照付衣與師，望拈出，及
X87n1615_p0099b05║見為霞，照令左右扯去衣，師預備布伽梨於袖，遂搭
X87n1615_p0099b06║贊曰：人前辨主，把布伽黎，當面換來。叢林盛事曰：真
X87n1615_p0099b07║歇了。及拈衣，乃云：得法丹霞室，傳衣祖照庭。恩深轉
X87n1615_p0099b08║無語，懷抱自分明。照不樂，抵奪其衣。了自此終身不
X87n1615_p0099b09║搭法衣，竟嗣丹霞淳。江湖有識者，皆雅其不忘本也。
X87n1615_p0099b10║叢林盛事曰：且菴仁和尚，越之上虞人。初自括蒼隨
X87n1615_p0099b11║雪堂過衢之烏巨，因見雪堂，普說曰：今之兄弟做工
X87n1615_p0099b12║夫，正如習射，先安其足，從習其法。後雖無心，以久習
X87n1615_p0099b13║故，箭發皆中。喝一喝，云：即今箭發也，看！看！仁不覺身
X87n1615_p0099b14║倒，作避箭勢，豁然大悟，歸梅山菴。十六年後，天童覺
X87n1615_p0099b15║和尚出隊至上虞，夜宿其菴，連榻與語，大奇之。既歸，
X87n1615_p0099b16║夏末不請首座，主事白覺，覺云：我首座早晚來也。乃
X87n1615_p0099b17║遣侍者往越邀仁，仁纔至，即請歸首座寮，眾訝之。未
X87n1615_p0099b18║幾，令秉拂挂牌，眾服膺。後二年，宏智入滅，妙喜主後
X87n1615_p0099b19║事，兩班皆衣布，唯仁不肯成服。喜怪問之，仁乃密啟
X87n1615_p0099b20║其事，妙喜曰：元來是見雪堂來。後住長蘆，法席大振。
X87n1615_p0099b21║祖慶廿筯　即菴一粥
X87n1615_p0099b22║叢林盛事曰：祖慶妙年而出世南源，移道林。一夕，夢
X87n1615_p0099b23║寶公以二十隻筯與之，既覺罔測。時劉樞密洪父帥
X87n1615_p0099b24║金陵，以鍾山招之，一住二十年。中間因回祿復新之，
X87n1615_p0099c01║豈偶然者哉？
X87n1615_p0099c02║繼燈錄曰：雲居，即菴慈覺禪師。始登雲居時，先一夕
X87n1615_p0099c03║宿瑤田庄，夢伽藍安樂公謂曰：汝與此山祇有一粥
X87n1615_p0099c04║緣。後數年，蜀士有宦達於朝者，與師親故，以雲居虗
X87n1615_p0099c05║席，請師補其處。師欣然承命，將徵往夢，竟至瑤田庄
X87n1615_p0099c06║而寂。
X87n1615_p0099c07║曇華桃嫰　法常梅熟
X87n1615_p0099c08║正宗贊曰：應菴禪師諱曇華，見虎丘作維那，欲命充
X87n1615_p0099c09║首座。時座下多有圓悟，會中耆宿言師後生。師聞作
X87n1615_p0099c10║偈曰：江上青山殊未老，屋頭春色放教遲。人言洞裏
X87n1615_p0099c11║桃花嫰，未必人間有此枝。遂去。
X87n1615_p0099c12║傳燈錄曰：大梅山法常禪師初參大寂，問：如何是佛？
X87n1615_p0099c13║大寂云：即心是佛。師即大悟。唐貞元中，居于大梅山
X87n1615_p0099c14║梅子真舊隱。時鹽官會下一僧入山採拄杖，迷路至
X87n1615_p0099c15║庵所，問曰：和尚在此山來多少時也？師曰：只見四山
X87n1615_p0099c16║青又黃。又問：出山路向什麼處去？師曰：隨流去。僧歸
X87n1615_p0099c17║說似鹽官，鹽官曰：我在江西時曾見一僧，自後不知
X87n1615_p0099c18║消息，莫是此僧否？遂令僧去請出師。師有偈曰：摧殘
X87n1615_p0099c19║枯木倚寒林，幾度逢春不變心。樵客遇之猶不顧，郢
X87n1615_p0099c20║人那得苦追尋。大寂聞師住山，乃令一僧到，問云：和
X87n1615_p0099c21║尚見馬師得箇什麼便住此山？師云：馬師向我道即
X87n1615_p0099c22║心是佛，我便向這裡住。僧云：馬師近日佛法又別。師
X87n1615_p0099c23║云：作麼生別？僧云：近日又道非心非佛。師云：這老漢
X87n1615_p0099c24║惑亂人未有了日，任他非心非佛，我只管即心即佛。
X87n1615_p0100a01║其僧廻舉似馬祖，祖云：大眾，梅子熟也。自此學者漸
X87n1615_p0100a02║臻，師道彌著。
X87n1615_p0100a03║道信勿繩　慧能欠篩
X87n1615_p0100a04║傳燈錄曰：僧璨大師有沙彌道信，年始十四，禮師曰：
X87n1615_p0100a05║願和尚慈悲，乞與解脫法門。師曰：誰縛汝？曰：無人縛。
X87n1615_p0100a06║師曰：何更求解脫乎？信於言下大悟。祖庭事苑曰：那
X87n1615_p0100a07║連耶舍讖偈曰：起自求無礙，師言我勿繩。此讖四祖
X87n1615_p0100a08║也。
X87n1615_p0100a09║六祖壇經曰：慧能便至黃梅，禮拜五祖。祖問曰：汝何
X87n1615_p0100a10║方人？欲求何物？慧能對曰：弟子是嶺南新州百姓，遠
X87n1615_p0100a11║來禮師，惟求作佛，不求餘物。祖曰：這獦䝤根性太利，
X87n1615_p0100a12║汝更勿言，著槽廠去。慧能退至後院，破柴踏碓，經八
X87n1615_p0100a13║月餘。（乃至）祖潛至碓坊，見能腰石舂米，語曰：求道之人，
X87n1615_p0100a14║為法忘軀，當如是乎？乃問曰：米熟也未？慧能曰：米熟
X87n1615_p0100a15║久矣，猶欠篩在。祖以杖擊碓三下而去。慧能即會祖
X87n1615_p0100a16║意，三鼓入室，祖以袈裟遮圍，不令人見。為說金剛經，
X87n1615_p0100a17║至應無所住而生其心，言下大悟。祖知悟本性，便傳
X87n1615_p0100a18║頓教及衣鉢，云：汝為第六代祖，善自護念，廣度有情。
X87n1615_p0100a19║臨濟打爺　黃檗超師
X87n1615_p0100a20║臨濟行錄曰：師初在黃檗會下，行業純一，首座云：汝
X87n1615_p0100a21║何不去問堂頭和尚，如何是佛法大意？師便去問，聲
X87n1615_p0100a22║未絕，黃檗便打。如是三度發問，三度被打，來白首座
X87n1615_p0100a23║云：幸蒙慈悲，令某甲問訊和尚，自恨障緣，不領深旨，
X87n1615_p0100a24║今且辭去。師去辭，黃檗云：不得往別處去，汝向高安
X87n1615_p0100b01║灘頭大愚處去。師到大愚問答，於言下大悟，辭大愚
X87n1615_p0100b02║却回黃檗，黃檗云：大愚有何言句？師遂舉前話，黃檗
X87n1615_p0100b03║云：作麼生得這漢來？待痛與一頓。師云：說什麼待來，
X87n1615_p0100b04║即今便喫。隨後便掌，黃檗云：這風顛漢却來這裏捋
X87n1615_p0100b05║虎鬚。師便喝。
X87n1615_p0100b06║傳燈錄曰：百丈一日謂眾曰：佛法不是小事，老僧昔
X87n1615_p0100b07║再參馬祖，被大師一喝，直得三日耳聾眼暗。時黃檗
X87n1615_p0100b08║聞舉，不覺吐舌。丈曰：子已後莫承嗣馬祖去。檗云：不
X87n1615_p0100b09║然。今日因師舉，得見馬祖大機大用，然且不識馬祖。
X87n1615_p0100b10║若嗣馬祖，已後喪我兒孫。丈云：如是，如是。見與師齊，
X87n1615_p0100b11║減師半德；見過於師，方堪傳授。子甚有超師之作。
X87n1615_p0100b12║荼陵有珠　香嚴無錐
X87n1615_p0100b13║五燈會元曰：茶陵郁山主不曾行脚，因廬山有化士
X87n1615_p0100b14║至，論及宗門中事，教令看。僧問法燈：百尺竿頭如何
X87n1615_p0100b15║進步？燈云：噁。凡三年，一日乘驢度橋，一踏橋板而墮，
X87n1615_p0100b16║忽然大悟，遂有頌云：我有神珠一顆，久被塵勞關鎖。
X87n1615_p0100b17║今朝塵盡光生，照破山河萬朵。因茲更不遊方。
X87n1615_p0100b18║聯燈錄曰：香嚴智閑禪師辭溈山，過南陽忠國師遺
X87n1615_p0100b19║跡，憩止草菴。一日，芟除草木，因拋瓦礫，擊竹作聲，忽
X87n1615_p0100b20║然省悟，乃述偈云：一擊忘所知，更不自修治。動容揚
X87n1615_p0100b21║古路，不墮悄然機。處處無蹤跡，聲色外威儀。諸方達
X87n1615_p0100b22║道者，咸言上上機。溈山聞云：此子徹也。時仰山云：此
X87n1615_p0100b23║是心機意識著述得成，待惠寂親自勘過始得。仰山
X87n1615_p0100b24║見師，問云：和尚贊歎師兄，發明大事，你試說看。師舉
X87n1615_p0100c01║前頌，仰云：此是宿習記持而成，若有正悟，更別說看。
X87n1615_p0100c02║師又作一偈云：去年貧，未是貧；今年貧，始是貧。去年
X87n1615_p0100c03║貧，尚有卓錐之地；今年貧，錐也無。仰云：如來禪許師
X87n1615_p0100c04║兄會，祖師禪未夢見在。師又作一偈云：我有一機，瞬
X87n1615_p0100c05║目視伊；若又不會，別喚沙彌。仰即報溈山云：且喜香
X87n1615_p0100c06║嚴師兄會祖師禪也。
X87n1615_p0100c07║慧日論藥　柴石因棊
X87n1615_p0100c08║羅湖野錄曰：廬山慧日雅禪師乃真淨高弟，甞著禪
X87n1615_p0100c09║本草一篇，曰：禪，味甘，性凉。安心臟，祛邪氣，闢壅滯，通
X87n1615_p0100c10║血脉，清神益志，駐顏色，除熱惱，去穢惡，善解諸毒，能
X87n1615_p0100c11║調眾病。藥生人間，有大小、皮肉、骨髓、精粗之異，獲其
X87n1615_p0100c12║精者為良，故凡聖尊卑悉能療之，餘者多於叢林中
X87n1615_p0100c13║吟風詠月。世有徒輩多采聲殻為藥食者，悞人性命，
X87n1615_p0100c14║幽通密顯，非證者莫識。不假修煉炮製，一服脫其苦
X87n1615_p0100c15║惱，如縛發解，其功若神，令人長壽。故佛祖以此藥療
X87n1615_p0100c16║一切眾生病，號大醫王。若世明燈，破諸執暗，所慮迷
X87n1615_p0100c17║亂，幽蔽不信，病在膏肓，妄染鬼神，流浪生死者，不可
X87n1615_p0100c18║救焉。傷哉！噫！
X87n1615_p0100c19║僧寶傳曰：浮山遠禪師。初，歐陽文忠公聞遠奇逸，造
X87n1615_p0100c20║其室，未有以異之。與客棊，遠坐其旁。文忠収局，請遠
X87n1615_p0100c21║因棊說法。乃鳴鼓升座曰：若論此事，如兩家著棊相
X87n1615_p0100c22║似。何謂也？敵手知音，當機不讓。若是綴五饒三，又通
X87n1615_p0100c23║一路始得。有一般底，只解閉門作活，不會奪角衝關。
X87n1615_p0100c24║硬節與虎口齊彰，局破後徒勞逴斡。所以道：肥邊易
X87n1615_p0101a01║得，瘦肚難求。思行則往往失黏，心麤而時時頭撞。休
X87n1615_p0101a02║誇國手，謾說神仙。贏局輸籌則不問，且道黑白未分
X87n1615_p0101a03║時，一著落在什麼處？良久曰：從前十九路，迷悟幾多
X87n1615_p0101a04║人。文忠加歎久之。
X87n1615_p0101a05║祖元戒神　天然騎聖
X87n1615_p0101a06║羅湖野錄曰：雁山能仁祖元禪師，參妙喜和尚於海
X87n1615_p0101a07║上洋嶼菴，後居連江縣福嚴菴，食指猥眾，日不暇給。
X87n1615_p0101a08║菴有伽藍，土偶甚夥，遂揭偈於祠曉之曰：小菴小舍
X87n1615_p0101a09║小叢林，土地何須八九人。若解輸番來打供，免教碎
X87n1615_p0101a10║作一堆塵。是夕，神致夢於山前檀越，願如所戒。
X87n1615_p0101a11║傳燈錄曰：丹霞天然禪師抵南嶽，石頭曰：著槽廠去。
X87n1615_p0101a12║師禮謝，入行者房。一日，石頭告眾曰：來日剗佛殿前
X87n1615_p0101a13║草。到來日，大眾童行各備鍬钁剗草，獨師以盆盛水
X87n1615_p0101a14║淨頭，於和尚前胡跪。石頭見而笑之，便與剃髮，又為
X87n1615_p0101a15║說戒法。師乃掩耳而出，便往江西謁馬祖。未參禮，便
X87n1615_p0101a16║入僧堂，騎聖僧頸而坐。時大眾驚愕，遽報馬師。馬躬
X87n1615_p0101a17║入堂，視之曰：我子天然。師即下地禮拜曰：謝師賜法
X87n1615_p0101a18║號。因名天然。
X87n1615_p0101a19║大隨服務　隱之持淨
X87n1615_p0101a20║人天寶鑑曰：大隋真禪師，族本簪纓，妙齡夙悟，決志
X87n1615_p0101a21║尋師。遂南下見藥山道吾，次謁大溈。服勤眾務，食不
X87n1615_p0101a22║至充，臥不求暖，清苦鍊行，履操不羣。大溈常器之。師
X87n1615_p0101a23║示眾曰：老僧行脚時到諸方，多是一千，少是三百。眾
X87n1615_p0101a24║在其中，經冬過夏，未省時中空過。向洞山會裡做飯
X87n1615_p0101b01║七年，洞山會中做柴頭三年，重處即便先去。只是了
X87n1615_p0101b02║得自己時中，干他人甚麼事？如諸佛菩薩，皆是積劫
X87n1615_p0101b03║勤苦，方得成就。似諸闍黎，還曾捨得甚麼身命？作甚
X87n1615_p0101b04║麼勤苦？便道我會出世間法，世間法尚不會。
X87n1615_p0101b05║雪竇重顯禪師，字隱之。備用清規曰：淨頭之職，觸邊
X87n1615_p0101b06║明淨，道業圓成。雪竇在靈隱，服勤斯勞矣。月江錄振
X87n1615_p0101b07║持淨求警䇿偈曰：生苕帚，破糞箕，得便宜是落便宜。
X87n1615_p0101b08║這般標致誰相似，靈鷲山中有隱之。
X87n1615_p0101b09║圓照載歸　宏智舁請
X87n1615_p0101b10║僧寶傳曰：圓照禪師，諱宗本。初師事蘇州承天永安
X87n1615_p0101b11║道昇，既主瑞光，法席日盛。杭州太守陳公襄以承天、
X87n1615_p0101b12║興教二剎堅請欲往，而蘇人留之益甚。又以淨慈懇
X87n1615_p0101b13║請之曰：借師三年，為此邦植福，不敢久占。本嘖嘖曰：
X87n1615_p0101b14║誰不欲作福？蘇人識其意，聽赴之，學者又倍於瑞光。
X87n1615_p0101b15║既而蘇人以萬壽、龍華二剎請擇居之，迎者千餘人，
X87n1615_p0101b16║曰：始借我師三年，今九載矣，義當見還。欲奪以歸。杭
X87n1615_p0101b17║州守使縣尉將卒徒護之，乃不敢奪。元豐五年，以道
X87n1615_p0101b18║場付其門人善本，而居於瑞峯菴。蘇人聞之，謀奪之，
X87n1615_p0101b19║懼力不勝，欲發而未敢也。時今待制曾公孝序適在
X87n1615_p0101b20║蘇，甞問道於本，而得其至要，因謁之菴中，具舟江津。
X87n1615_p0101b21║既辭去，本送之登舟，語笑中載而歸，以慰蘇人之思。
X87n1615_p0101b22║於是歸本於穹隆山福臻院。
X87n1615_p0101b23║叢林盛事曰：宏智禪師住圓通時，夜夢作一聯云：松
X87n1615_p0101b24║徑蕭森窈窕門，到時微月正黃昏。自是數年，杳不省
X87n1615_p0101c01║此。建炎間，避虜一笠過東浙，抵天童，適主者退席，師
X87n1615_p0101c02║自舟中破曉入山，恰是天明時節，見松徑蕭森，月蒙
X87n1615_p0101c03║烟靄，忽省向來夢中之句。及歸，旦過雖不言名字，而
X87n1615_p0101c04║兄弟已有識者，曰：此乃長蘆長老也，胡為至此？密報
X87n1615_p0101c05║主事，主事即申使府，府喜不自勝，盖夜夢神人報云：
X87n1615_p0101c06║天童主人乃隰州古佛也。即出帖差官至旦過請之，
X87n1615_p0101c07║師堅不肯，乃被旦過兄弟硬舁歸方丈。一住三十年，
X87n1615_p0101c08║洞上之宗旨由茲大振。
X87n1615_p0101c09║寂照遵記　懷志守命
X87n1615_p0101c10║拈崖漫錄曰：福唐明首座，號寂照，飽參聰敏，久侍空
X87n1615_p0101c11║叟於四明玉几。叟感風疾累年，左右相繼辭去，照服
X87n1615_p0101c12║勞益勤。叟甞囑以福鮮不宜出世為人，歸里為鑑絕
X87n1615_p0101c13║照首眾。鼓山帥李公俊以大雲峯招之，辭以偈云：箇
X87n1615_p0101c14║是皇朝無事僧，談禪說道總無能。頹然送日猶嫌贅，
X87n1615_p0101c15║敢把虗名玷祖燈。絕照勉其出，復曰：願做閑人。述偈
X87n1615_p0101c16║云：恰露半頭原畔立，故人底事又相逢。柴門去此無
X87n1615_p0101c17║關鑰，佛若來時却弗容。（此拆願做閑人四字也。）即日遁去。後寓
X87n1615_p0101c18║閩清白雲，學者景向。又數年，帥趙公希瀞盡禮以雪
X87n1615_p0101c19║峰迎請，照以書授小師圓菴主，辭謝不赴。帥封沈香
X87n1615_p0101c20║為供，將以四句云：道人高臥挽不來，凜凜清風起懦
X87n1615_p0101c21║頹。太守無由親問道，瓣香聊寄小師回。寂照三十餘
X87n1615_p0101c22║年一破紙被，見地明白，遵記莂而恥表襮，依林藪而
X87n1615_p0101c23║安寂寥，始卒不易，使爭競名位、販賣佛祖者聞其風，
X87n1615_p0101c24║亦可以少愧矣。
X87n1615_p0102a01║緇門崇行錄曰：宋懷志，金華人。幼業講，因一禪者激
X87n1615_p0102a02║發，棄講參方。晚至洞山，得法於真淨文禪師。久之辭
X87n1615_p0102a03║去，真淨囑曰：子禪雖逸格，惜緣不勝耳。志拜受命。至
X87n1615_p0102a04║袁州，州人請住持楊岐，掣肘而去。遊湘上，潭牧請住
X87n1615_p0102a05║上封北禪，皆不受。菴於衡嶽二十餘年，有偈曰：萬機
X87n1615_p0102a06║休罷付癡憨，蹤跡時容野鹿參。不脫麻衣拳作枕，幾
X87n1615_p0102a07║生夢在緣蘿菴。贊曰：顯達，人之所欲，遵遺命而力拒
X87n1615_p0102a08║諸請，可不謂難乎？今人嗜名利，棄禮義，不請而往者
X87n1615_p0102a09║紛如矣，尚何憶乎？師命
X87n1615_p0102a10║慈明偶欲　白雲太早
X87n1615_p0102a11║僧寶傳曰：慈明禪師，諱楚圓。造汾陽，服役七年，辭去。
X87n1615_p0102a12║楊大年以書抵宜春太守黃宗旦，使請公出世說法。
X87n1615_p0102a13║守虗南原致公，公不赴。旋特謁候守，願行。守問其故，
X87n1615_p0102a14║對曰：始為讓，今偶欲之耳。守大賢之。住三年，棄去。
X87n1615_p0102a15║禪門寶訓曰：白雲初住九江承天，次遷圓通，齒甚少。
X87n1615_p0102a16║時晦堂在寶峰，謂月公晦曰：新圓通洞徹見元，不忝
X87n1615_p0102a17║楊岐之嗣。惜乎發用太早，非叢林福。公晦因問其故，
X87n1615_p0102a18║晦堂曰：功名美器，造物惜之，不與人全。人固欲之，天
X87n1615_p0102a19║必奪之。逮白雲終于舒之海會，方五十六歲。識者謂
X87n1615_p0102a20║晦堂知幾而知微，真哲人矣。
X87n1615_p0102a21║此菴布袋　香林紙襖
X87n1615_p0102a22║此菴景元禪師，圓悟容為侍者。圓悟甞謂人曰：我有
X87n1615_p0102a23║些子禪，被元兄一布袋盛將去也。叢林以元布袋稱
X87n1615_p0102a24║之。
X87n1615_p0102b01║林間錄曰：佛印禪師曰：雲門和尚說法如雲，絕不喜
X87n1615_p0102b02║人記錄其語，見必罵逐曰：汝口不用反記我語，他時
X87n1615_p0102b03║定販賣我去。今對機室中錄，皆香林明教，以紙為衣，
X87n1615_p0102b04║隨所聞隨即書之。香林名澄遠。碧岩曰：香林出蜀，方
X87n1615_p0102b05║至雲門，作十八年。雲門凡有一言一句，都收在遠侍
X87n1615_p0102b06║者處。後歸蜀，住青城香林。笑隱送侍者偈曰：有語不
X87n1615_p0102b07║須抄紙襖。
X87n1615_p0102b08║雪峰笊籬　慧安栲栳
X87n1615_p0102b09║擊節錄曰：岩頭擔鋤頭行脚，到處只做園頭。雪峰擔
X87n1615_p0102b10║笊籬木杓行脚，到處作典座。欽山將熨斗剪刀針線
X87n1615_p0102b11║行脚，到處與人做衣。到箇住處，三人互為賓主。作小
X87n1615_p0102b12║參，舉公案。
X87n1615_p0102b13║武庫曰：洪州奉新縣慧安院，法席久虗。太守移書寶
X87n1615_p0102b14║峰真淨禪師，命擇人主之。頭首、知事、耆宿輩，皆憚其
X87n1615_p0102b15║行。時有淵首座，向北人，孤硬自立。參晦堂真淨，實有
X87n1615_p0102b16║契悟處。泯泯與眾作息，人無知者。聞頭首、知事推免，
X87n1615_p0102b17║不肯應命。白真淨曰：慧淵去得否？真淨曰：汝去得。遂
X87n1615_p0102b18║復書舉淵。淵得公文，即辭去。時湛堂為座元，問淵曰：
X87n1615_p0102b19║公去如何住持？淵曰：某無福，當與一切人結緣。自負
X87n1615_p0102b20║栲栳，打街供眾。湛堂曰：須是老兄始得。遂作頌餞之
X87n1615_p0102b21║（云云）。淵住慧安，逐日打化。遇暫到，即請歸院中歇泊，
X87n1615_p0102b22║容某歸來修供。如此三十年，風雨不易。鼎新剏佛殿、
X87n1615_p0102b23║輪藏羅漢堂，凡叢林所宜有者，咸修備焉。後奉新兵
X87n1615_p0102b24║火，殘破無孑遺。獨慧安諸殿，嶷然獨存。豈非願力成
X87n1615_p0102c01║就，神物護持耶？今諸方袖手，領現成受用者，聞淵之
X87n1615_p0102c02║風，得不媿於心乎？
X87n1615_p0102c03║慈覺勸參　道吾樂道
X87n1615_p0102c04║慈覺宗𧷤禪師勸參禪文曰：夫解須圓解，還他明眼
X87n1615_p0102c05║宗師；修必圓修，分付叢林道伴。初心薄福，不善親依；
X87n1615_p0102c06║見解偏枯，修行懶墮。或高推聖境，孤負己靈，寧知德
X87n1615_p0102c07║相神通，不信凡夫悟道；或自恃天真，撥無因果，但向
X87n1615_p0102c08║胷襟流出，不依地位修行。所以麤解法師，不通教眼；
X87n1615_p0102c09║虗頭禪客，不貴行門。此偏枯之罪也。或則渾身破碎，
X87n1615_p0102c10║滿面風埃，三千細行全無，八萬威儀總缺；或則追陪
X87n1615_p0102c11║人事，緝理門徒，身遊市井之間，心染閭閻之態。所以
X87n1615_p0102c12║山野常僧，未免農夫之誚；城隍釋子，反為儒士之羞。
X87n1615_p0102c13║此懶墯之罪也。何不再離煩惱之家，重割塵勞之網，
X87n1615_p0102c14║飲清風而訪道流，探微言而尋知己，澄神祖域，息意
X87n1615_p0102c15║宗乘。靜室虗堂，斂禪衣而宴坐；青山淥水，携杖錫以
X87n1615_p0102c16║經行。忽若心光透漏，疑滯冰消。直下分明，豈昧三祇
X87n1615_p0102c17║之極果；本來具足，何妨萬行之因華。由是宗說兼通，
X87n1615_p0102c18║若杲日麗虗空之界；心身俱靜，如琉璃含寶月之光。
X87n1615_p0102c19║可謂蓬生麻中，不扶自直；眾流入海，總號天池。反觀
X87n1615_p0102c20║前非，方知大錯；忠言逆耳，敢冀銘心。此世他生，同為
X87n1615_p0102c21║法侶。
X87n1615_p0102c22║道吾和尚樂道歌曰：樂道山僧縱性多，天𢌞地轉任
X87n1615_p0102c23║從他。閑臥孤峯無伴侶，獨唱無生一曲歌。無生歌，出
X87n1615_p0102c24║世樂，堪笑時人和不著。暢情樂道過殘生，張三李四
X87n1615_p0103a01║渾忘却。大丈夫，須氣槩，莫順人情莫妨礙。汝言順即
X87n1615_p0103a02║是菩提，我謂從來自相背。有時憨，有時癡，非我途中
X87n1615_p0103a03║爭得知。特達一生常任運，野客無鄉可得歸。今日山
X87n1615_p0103a04║僧只遮是，元本山僧更若為。探祖機，空王子，體似浮
X87n1615_p0103a05║雲沒隈倚。自古長披一衲衣，曾經幾度遭寒暑。不是
X87n1615_p0103a06║真，不是偽，打鼓樂神施拜跪。明明一道漢江雲，青山
X87n1615_p0103a07║綠水不相似。稟性成，無揩改，結角羅紋不相礙。或運
X87n1615_p0103a08║慈悲喜捨心，或即逢人以棒闓。慈悲恩愛落牽纏，棒
X87n1615_p0103a09║打教伊破恩愛。報乎月下旅中人，若有恩情吾為改。
X87n1615_p0103a10║百丈禪居　大覺蒙堂
X87n1615_p0103a11║禪門規式曰：百丈大智禪師以禪宗肇自小室，至曹
X87n1615_p0103a12║溪以來多居律寺，雖云別院，然於說法住持未合規
X87n1615_p0103a13║度，於是創意別立禪居。凡具道眼有可尊之德者，號
X87n1615_p0103a14║曰長老。既為化主，即處于方丈，同淨名之室，非私寢
X87n1615_p0103a15║之室也。不立佛殿，唯樹法堂者，表佛祖親囑受，當代
X87n1615_p0103a16║為尊也。所裒學眾，無多少，無高下，盡入僧堂，依夏次
X87n1615_p0103a17║安排。置十務，謂之寮舍。每用首領一人，管多人營事，
X87n1615_p0103a18║令各司其局也。禪門獨行，由百丈之始。
X87n1615_p0103a19║圓菴集阿育王山蒙堂記曰：昔大覺璉禪師甞闢一
X87n1615_p0103a20║室，列四榻，延其友九峰韶公、佛國白公、參寥潛公相
X87n1615_p0103a21║與居之，而榜曰蒙堂，蓋取蒙以養正之語也。是後禪
X87n1615_p0103a22║林咸効為之，惟百丈起禪規，會眾僧於雲堂，食息咸
X87n1615_p0103a23║在焉。而蒙堂由大覺禮賢增置，自非齒隆德優者，誠
X87n1615_p0103a24║未易處也。
X87n1615_p0103b01║德用大碗　自寶生薑
X87n1615_p0103b02║普燈錄曰：務州雙林德用禪師。禪門寶訓曰：雪堂曰：
X87n1615_p0103b03║高菴住雲居，用姪為監寺。尋常廉約，不點常住油。處
X87n1615_p0103b04║己雖儉，與人甚豐。接納四來，略無倦色。高菴一日見
X87n1615_p0103b05║之，曰：監寺用心固難得，更須照管常住，勿令疎失。用
X87n1615_p0103b06║姪曰：在某失為小過，在和尚尊賢待士，海納山容，不
X87n1615_p0103b07║問細故，誠為大德。高菴笑而已。故叢林有用大碗之
X87n1615_p0103b08║稱。虗堂錄曰：用都寺不點常住油，買大碗造食，供養
X87n1615_p0103b09║大眾。
X87n1615_p0103b10║武庫曰：洞山寶禪師嗣五祖戒和尚，為人廉謹。甞在
X87n1615_p0103b11║五祖主事，戒病，令行者往庫司取生薑煎藥，寶叱之。
X87n1615_p0103b12║行者白戒，戒令將錢回賣，寶方取薑付之。後筠州洞
X87n1615_p0103b13║山闕人，郡守以書託戒，舉所知者主之。戒曰：賣生薑
X87n1615_p0103b14║漢住得。遂出世住洞山，由是叢林有寶生薑之稱。
X87n1615_p0103b15║牛首虀菜　芙蓉米湯
X87n1615_p0103b16║傳燈錄曰：福州牛頭微禪師。僧問：如何是和尚家風？
X87n1615_p0103b17║師曰：山畬脫粟飯，野菜淡黃虀。僧曰：忽遇上客來，又
X87n1615_p0103b18║作麼生？師曰：喫即從君喫，不喫任東西。
X87n1615_p0103b19║芙蓉楷禪師錄曰：示眾云：山僧行業無取，忝主山門，
X87n1615_p0103b20║豈可坐費常住，頓忘先聖付囑？今者輙欲効古人住
X87n1615_p0103b21║持體例，與諸人議定，更不下山，不赴齋，不發化主，唯
X87n1615_p0103b22║是本院莊課，一歲取得均作三百六十分，日取一分
X87n1615_p0103b23║用之，更不隨人添減，可以備飯即作飯，作飯不足即
X87n1615_p0103b24║作粥，作粥不足即作米湯。新到相見，茶湯而已，更不
X87n1615_p0103c01║煎點，唯置一茶堂，自去取用，務要省緣，一向辦道。
X87n1615_p0103c02║或菴有兒　明教此郎
X87n1615_p0103c03║寶訓曰：或菴體和尚，初參此菴元布袋於天台護國。
X87n1615_p0103c04║因上堂，舉龐馬選佛頌至此是選佛場之句，此菴喝
X87n1615_p0103c05║之。或菴大悟，似此匿迹。天台丞相錢公象先慕其為
X87n1615_p0103c06║人，乃以天封招提勉令應世。或菴聞之曰：我不解懸
X87n1615_p0103c07║羊頭賣狗肉也。即霄遁去。乾道初，瞎堂住國清，因見
X87n1615_p0103c08║或菴讚圓通像曰：不依本分，惱亂眾生。瞻之仰之，有
X87n1615_p0103c09║眼如盲。長安風月貫今昔，那箇男兒摸壁行。瞎堂驚
X87n1615_p0103c10║喜曰：不謂此菴有此兒。即遍索之，遂得於江心。固於
X87n1615_p0103c11║稠人中請充第一座。
X87n1615_p0103c12║明教大師行業記曰：師諱契嵩，字仲靈，自號潛子，藤
X87n1615_p0103c13║州鐔津人。出家遊方，下江湘，陟衡盧，首常戴觀音之
X87n1615_p0103c14║像而誦其號，日十萬聲。於是世間經書章句不學而
X87n1615_p0103c15║能，得法於筠州洞山之聰公。當是時，天下之士學為
X87n1615_p0103c16║古文，慕韓退之排佛而尊孔子。仲靈獨居，作原教孝
X87n1615_p0103c17║論十餘篇，明儒釋之道，一貫以抗其說。諸君讀之，既
X87n1615_p0103c18║愛其文，又畏其理之勝，而莫之能奪也。復著禪宗定
X87n1615_p0103c19║祖圖、傳法正宗記。乃抱其書以游京師，府尹龍圖王
X87n1615_p0103c20║仲義果奏上之。仁宗覽之，詔付傳法院編次，以示褒
X87n1615_p0103c21║寵，仍賜明教之號。鐔津文集序曰：却關著書，書成，携
X87n1615_p0103c22║之京師，因內翰王公素獻之。仁宗皇帝又為書以先
X87n1615_p0103c23║之。上讀其書，至臣固為道不為名，為法不為身，歎愛
X87n1615_p0103c24║久之，旌以明教大師之號，賜其書入藏。既送中書，時
X87n1615_p0104a01║魏國韓公琦覧之，以示歐陽文忠公修。公以文章自
X87n1615_p0104a02║任，以師表天下，又以護宗不喜吾教，及見其文，乃謂
X87n1615_p0104a03║魏公曰：不意僧中有此郎也，黎明當一識之。因往見
X87n1615_p0104a04║之，文忠與語終日，遂大稱賞其學贍道明。由是師之
X87n1615_p0104a05║聲德益振寰宇。
X87n1615_p0104a06║霍山四藤　樂普隻箭
X87n1615_p0104a07║傳燈錄曰：霍山景通禪師初參仰山，仰山閉目坐。師
X87n1615_p0104a08║曰：如是如是，西天二十八祖亦如是，中華六祖亦如
X87n1615_p0104a09║是，和尚亦如是，景通亦如是。語訖，向右邊翹一足而
X87n1615_p0104a10║立。仰山起來，打四藤杖。師因此自稱集雲峰下四藤
X87n1615_p0104a11║條天下大禪佛。後住霍山。
X87n1615_p0104a12║傳燈錄曰：樂普山元安禪師首問道于翠微臨濟，臨
X87n1615_p0104a13║濟常對眾美之曰：臨濟門下一隻箭，誰敢當鋒？
X87n1615_p0104a14║端設祖堂　鑑拆佛殿
X87n1615_p0104a15║白雲端禪師祖堂綱紀序曰：吾道盛於此土，初祖菩
X87n1615_p0104a16║提達磨之綱焉；剏立禪林之制，百丈大智之紀焉。此
X87n1615_p0104a17║實天下之共知，而奈何天下祖堂中，各以開山傳次
X87n1615_p0104a18║者為其祖，殊不思乃宗乃祖所傳所持之最者乎？嗚
X87n1615_p0104a19║呼！教來五百年後，達磨始來，嚮之諸家之賢者，豈不
X87n1615_p0104a20║知性即乎聖，何為竟自以性以聖之泥乎？乃須少林
X87n1615_p0104a21║之後，猶彈指頃，不假文字，語默有無，釋然亡其所得，
X87n1615_p0104a22║而自得還其本。又古之岩居穴處者，但以法為勝為
X87n1615_p0104a23║味，殊不慮今日其間者驕，獨大智禪師慮之，而廓以
X87n1615_p0104a24║禪林之度，由是資之，而少林之風，至今藹然於天下。
X87n1615_p0104b01║吾欲天下祖堂中，以達磨大智正其位，以開山傳次
X87n1615_p0104b02║者陪之，貴來者尊其始而歸其大，豈不然乎？羅湖野
X87n1615_p0104b03║錄曰：隆禪師住虎丘，追繹白雲端和尚立祖堂故事
X87n1615_p0104b04║（云云）。白雲以百丈配享達磨，有識靡不韙其議，可謂
X87n1615_p0104b05║知本矣。
X87n1615_p0104b06║正宗贊曰：德山見性禪師，諱宣鑑，嗣龍潭。師凡住院，
X87n1615_p0104b07║拆却佛殿，獨存法堂而已。贊曰：所謂拆佛殿，咬猪狗，
X87n1615_p0104b08║不近人情底老尊慈。想不是花錦地，戀繁華，央痒底
X87n1615_p0104b09║座主。
X87n1615_p0104b10║月堂拒化　玉泉數饌
X87n1615_p0104b11║寶訓曰：水菴曰：月堂（諱道昌），住持所至，以行道為己任。
X87n1615_p0104b12║不發化主，不事登謁。每歲食指，隨常住所得用之。衲
X87n1615_p0104b13║子有志充化導者，多却之。或曰：佛戒此丘持鉢以資
X87n1615_p0104b14║身命，師何拒之弗容？月堂曰：我佛在日則可，恐今日
X87n1615_p0104b15║為之，必有好利者而至於自鬻矣。因思月堂防微杜
X87n1615_p0104b16║漸，深切著明，稱實之言，今猶在耳。以今日觀之，又豈
X87n1615_p0104b17║止自鬻而已矣？
X87n1615_p0104b18║雲臥紀談曰：玉泉皓禪師入廚，見饌晚饍，問：待過客
X87n1615_p0104b19║耶？為眾僧耶？既以實對，即呼知事，杖而數之曰：吾昔
X87n1615_p0104b20║參禪，為人汲水舂米，今現成米麫，烝炊造作，與供養
X87n1615_p0104b21║諸佛菩薩無異。飽喫了，並不留心參學，百般想念，五
X87n1615_p0104b22║味馨香，假作驢腸、鱓生、羊骨、鼈𦞦，餵飼八萬四千戶
X87n1615_p0104b23║蟲，開眼隨境攝，闔眼隨夢轉，不知注祿判官、掠剩大
X87n1615_p0104b24║夫，隨汝抄劄，消鑿祿簿，教汝受苦有日在。徒眾不堪
X87n1615_p0104c01║其枯寂，譖於縣宰曰：長老不能安眾，唯上來下去，點
X87n1615_p0104c02║撿零碎。縣宰召皓至，語之曰：大善知識，何不在丈室
X87n1615_p0104c03║端坐，兩廊下、三門前來去得許多耶？皓曰：大通智勝
X87n1615_p0104c04║佛十劫坐道場，長官以坐是佛耶？坐殺佛去也。縣宰
X87n1615_p0104c05║笑而已。
X87n1615_p0104c06║雲頂三教　法泉萬卷
X87n1615_p0104c07║普燈錄曰：福州東山雲頂禪師謁大愚芝、神鼎諲諸
X87n1615_p0104c08║名衲，後見羅漢下尊宿，始徹己事，道學有聞，叢林稱
X87n1615_p0104c09║為頂三教。出住東山，遷數剎。
X87n1615_p0104c10║普燈錄曰：蔣山佛慧法泉禪師，世號泉萬卷者。
X87n1615_p0104c11║鵞湖水月　南岳天澤
X87n1615_p0104c12║傳燈錄曰：鵝湖大義禪師，唐憲宗詔入內論議。師舉
X87n1615_p0104c13║順宗問尸利禪師：大地眾生如何得見性成佛？尸利
X87n1615_p0104c14║云：佛性如水中月，可見不可取。因謂帝曰：佛性非見，
X87n1615_p0104c15║必見水中月，如何攫取？帝乃問：何者是佛性？師對曰：
X87n1615_p0104c16║不離陛下所問。帝默契真宗，益加欽重。
X87n1615_p0104c17║傳燈錄曰：南嶽懷讓禪師，有沙門道一（即馬祖大師）問：如
X87n1615_p0104c18║何用心即合無相三昧？師曰：汝學心地法門，如下種
X87n1615_p0104c19║子。我說法要，譬彼天澤。汝緣合故，當見其道。又問曰：
X87n1615_p0104c20║道非色相，云何能見？師曰：心地法眼能見乎道，無相
X87n1615_p0104c21║三昧亦復然矣。一曰：有成壞否？師曰：若以成壞聚散
X87n1615_p0104c22║而見道者，非見道也。聽吾偈曰：心地含諸種，遇澤悉
X87n1615_p0104c23║皆萌。三昧華無相，何壞復何成？一蒙開悟，心意超然。
X87n1615_p0104c24║寶掌千歲　趙州七百
X87n1615_p0105a01║普燈錄曰：寶掌和尚，中印度人也。周威烈十二年丁
X87n1615_p0105a02║卯，降神受質，左手握拳。至七歲，祝髮乃展，因名寶掌。
X87n1615_p0105a03║魏晉間，東游此土，入蜀禮普賢，留大慈。常不食，日誦
X87n1615_p0105a04║般若等經千餘卷。一日，謂眾曰：吾有願住世千歲，今
X87n1615_p0105a05║年六百二十有六。故以千歲稱之。次游五臺，徙居祝
X87n1615_p0105a06║融之華嚴、黃梅之雙峰、廬山之東林。尋抵建鄴，會達
X87n1615_p0105a07║磨入梁，師就扣其旨，開悟。未幾，如吳，順流東下，由千
X87n1615_p0105a08║頃至天竺，往鄮峰，登太白，穿雁蕩，盤礴於翠峯七十
X87n1615_p0105a09║二庵。回赤城，憩雲門、法華、諸塈、里浦、赤符、大巖等處。
X87n1615_p0105a10║及飛來，棲之石竇，有行盡支那四百州，此中偏稱道
X87n1615_p0105a11║人游之句。後居浦江之寶嚴。師所經處，後皆成寶坊。
X87n1615_p0105a12║唐顯慶二年正旦，手塑一像，至九日像成。問其徒慧
X87n1615_p0105a13║雲曰：此肖誰？雲曰：與和尚無異。即澡浴易衣，趺坐謂
X87n1615_p0105a14║雲曰：吾住世已一千七十二年，今將謝世。聽吾偈曰：
X87n1615_p0105a15║本來無生死，今亦示生死。我得去住心，他生復來此。
X87n1615_p0105a16║言訖而逝。
X87n1615_p0105a17║趙州真際禪師行狀曰：師即南泉門人也，諱從諗。鎮
X87n1615_p0105a18║府有塔記云：師得七百甲子歟？祖庭事苑曰：趙州從
X87n1615_p0105a19║諗，俗壽一百廿歲。甞有人問師年多，師云：一穿念珠
X87n1615_p0105a20║數不足。鎮府塔記云：師得七百甲子歟？七百甲子乃
X87n1615_p0105a21║泛舉一百廿之大數，實一百一十六歲，餘八月，凡四
X87n1615_p0105a22║萬二十日也。
X87n1615_p0105a23║義懷折擔　自回攻石
X87n1615_p0105a24║普燈錄曰：天衣義懷禪師，世以漁為業。兒時坐船尾，
X87n1615_p0105b01║父得魚，付師貫之，師不忍，乃私投江中，父怒笞師，恬
X87n1615_p0105b02║然如故。長游京師，依景德寺得度。去謁金鑾善、葉縣
X87n1615_p0105b03║省，微有契。晚至姑蘇，禮明覺於翠峰，入室次，峰曰：恁
X87n1615_p0105b04║麼也不得，不恁麼也不得，恁麼不恁麼總不得。師擬
X87n1615_p0105b05║議，峰打出，如是者數四。徐為水頭，因汲水折擔，倐悟，
X87n1615_p0105b06║作投機偈曰：一二三四五六七，萬仞峰頭獨足立，驪
X87n1615_p0105b07║龍頷下奪明珠，一言勘破維摩詰。峰聞，拊几稱善。後
X87n1615_p0105b08║七坐道場，化行海內。
X87n1615_p0105b09║普燈錄曰：合州釣魚臺石頭自回菴主，世為石工。甞
X87n1615_p0105b10║參禮報恩璉禪師，求安心法。璉諭之，因棄家為道人。
X87n1615_p0105b11║正宗贊曰：回石頭，世為石匠，不識字，慕出家，求人口
X87n1615_p0105b12║授法華，默誦之。投南堂靜禪師，供洒掃。一日，令取石，
X87n1615_p0105b13║回手執鎚擊石，而誦經不輟。堂謂曰：今日硿磕，明日
X87n1615_p0105b14║硿磕，生死到來，作麼折合？回愕然，釋其器，禮拜，求究
X87n1615_p0105b15║竟法。因隨至方丈，令罷誦經，看趙州勘婆話。回久之，
X87n1615_p0105b16║鑿石，石堅，盡力一鎚，瞥見火光，有悟，呈頌曰：用盡工
X87n1615_p0105b17║夫，渾無巴鼻，火光迸散，元在者裏。堂曰：子徹矣。縉雲
X87n1615_p0105b18║先生作石頭語錄序有云：回石頭，以運鎚攻石之手，
X87n1615_p0105b19║仰擊堅高，出力既麤，一鎚便透。晚坐釣魚山中，乖崖
X87n1615_p0105b20║峭壁，十倍其師。
X87n1615_p0105b21║伊庵同勞　真如自役
X87n1615_p0105b22║人天寶鑑曰：伊庵有權禪師，乾道間出應萬年宿學。
X87n1615_p0105b23║老師見其威儀，聽其舉揚，皆拱手心醉，內外萬指，井
X87n1615_p0105b24║井然如入官府。師所至行道，與眾同其勞。尚書尤公
X87n1615_p0105c01║袤曰：住持者安坐演法，何至躬頭陀行邪？師曰：不然。
X87n1615_p0105c02║末法比丘增上慢，未得謂得，便欲自恣。我以身帥，尚
X87n1615_p0105c03║恐不從，況敢自逸乎？近世言禪林標準者，必以師為
X87n1615_p0105c04║稱首也。
X87n1615_p0105c05║僧寶傳曰：大溈真如慕喆禪師，為人剛簡有高識，以
X87n1615_p0105c06║荷法為志，以精嚴律身。謝師直守潭州，聞其風而悅
X87n1615_p0105c07║之，不可致。會嶽麓法席虗，盡禮迎以為出世，累日而
X87n1615_p0105c08║後就。俄遷住大溈，眾二千指，無所約束，人人自律。唯
X87n1615_p0105c09║粥罷受門弟子問道，謂之入室。齋罷，必會大眾茶諸
X87n1615_p0105c10║方，纔月一再，而喆講之無虗日。放參罷，喆自役作，使
X87n1615_p0105c11║令者在側如路人。晨香夕燈，十有四年。夜禮拜，持茅
X87n1615_p0105c12║視殿廡燈火，倦則以帔蒙首，假寐三聖堂。贊曰：真如
X87n1615_p0105c13║平生，以身為舌，說比丘事云云。
X87n1615_p0105c14║泐潭藥汞　雲門丹砂
X87n1615_p0105c15║僧寶傳曰：黃龍南禪師依三角澄禪師，澄有時名，一
X87n1615_p0105c16║見器許之。及澄移居泐潭，公又與俱，澄使分座接納
X87n1615_p0105c17║矣。而南昌文悅見之，每歸臥，歎曰：南有道之器也，惜
X87n1615_p0105c18║未受本色鉗鎚耳。會同游西山，夜話及雲門法道，悅
X87n1615_p0105c19║曰：澄公雖雲門之後，然法道異耳。公問所以異，悅曰：
X87n1615_p0105c20║雲門如九轉丹砂，點鐵作金；澄公藥汞銀徒可玩，入
X87n1615_p0105c21║鍛即流去。公怒，以枕投之。明日，悅謝過，又曰：雲門氣
X87n1615_p0105c22║宇如王，甘死語下乎？澄公有法，受人死語也。死語其
X87n1615_p0105c23║能活人哉？即背去。公挽之曰：即如是，誰可汝意者？悅
X87n1615_p0105c24║曰：石霜楚圓手段出諸方，子欲見之，不宜後也。公默
X87n1615_p0106a01║計之，曰：此行脚大事也。悅師翠岩而使我見石霜，見
X87n1615_p0106a02║之有得，於悅何有哉？即日辦裝。
X87n1615_p0106a03║黃檗無多　歸宗較些
X87n1615_p0106a04║臨濟錄曰：師到大愚，大愚問：什麼處來？師云：黃檗處
X87n1615_p0106a05║來。大愚云：黃檗有何言句？師云：某甲三度問佛法的
X87n1615_p0106a06║的大意，三度被打，不知某甲有過無過？大愚云：黃檗
X87n1615_p0106a07║與麼老婆為汝得徹困，更來這裏問有過無過？師於
X87n1615_p0106a08║言下大悟，云：元來黃檗佛法無多子。大愚搊住云：這
X87n1615_p0106a09║尿牀鬼子！適來道有過無過，如今却道黃檗佛法無
X87n1615_p0106a10║多子，你見箇什麼道理？速道！速道！師於大愚脇下築
X87n1615_p0106a11║三拳，大愚托開云：汝師黃檗，非干我事。
X87n1615_p0106a12║廣燈錄曰：廬山歸宗寺智常禪師，黃檗曰：馬大師出
X87n1615_p0106a13║八十四人善知識，問著箇箇屙漉漉地，祇有歸宗較
X87n1615_p0106a14║些子。
X87n1615_p0106a15║法眼未了　大覺太賒
X87n1615_p0106a16║聯燈錄曰：清涼大法眼禪師法嗣清凉泰欽禪師，開
X87n1615_p0106a17║堂日示眾云：某甲本欲深山藏拙，養病過時，奈緣先
X87n1615_p0106a18║師有未了底公案，出來與他了却。
X87n1615_p0106a19║廣燈錄曰：興化存獎禪師行脚往南方回，在三聖會
X87n1615_p0106a20║裡為首座，常垂語云：我南方行脚一帀，拄杖不曾撥
X87n1615_p0106a21║著一箇會佛法底人。三聖聞得，問云：汝具箇什麼眼
X87n1615_p0106a22║便恁麼道？師便喝。三聖云：須是你始得。師後到大覺
X87n1615_p0106a23║為院主，依前恁麼道。一日，大覺喚：院主！我聞你道：向
X87n1615_p0106a24║南方行脚一帀，拄杖不曾撥著一箇會佛法底人。你
X87n1615_p0106b01║具箇什麼眼漝麼道？師便喝。大覺拈棒，師擬議，大覺
X87n1615_p0106b02║便打。來日，師云：某甲於三聖師兄處學得箇賓主句，
X87n1615_p0106b03║總被師兄折倒了也，與某甲箇安樂法門。覺云：者瞎
X87n1615_p0106b04║漢來者裏納敗闕。脫下衲衣，痛打一頓。師於棒下薦
X87n1615_p0106b05║得臨濟先師於黃檗處喫棒道理，後開堂拈香云：此
X87n1615_p0106b06║一炷香，本分為三聖師兄，三聖於我太孤；本分為大
X87n1615_p0106b07║覺師兄，大覺於我太賒。不如供養臨濟先師。
X87n1615_p0106b08║葉縣還麫　法雲會茶
X87n1615_p0106b09║武庫曰：葉縣省和尚，嚴冷枯淡，衲子敬畏之。浮山遠、
X87n1615_p0106b10║天衣懷在眾時，特往參扣。正值雪寒，省呵罵驅逐，以
X87n1615_p0106b11║至將水潑旦過，衣服皆濕。其他僧皆怒而去，唯遠、懷
X87n1615_p0106b12║併疊敷具，整衣復坐於旦過中。省到，呵曰：你更不去，
X87n1615_p0106b13║我打你。遠近前云：某二人數千里特來參和尚禪，豈
X87n1615_p0106b14║以一杓水潑之便去？若打殺也不去。省笑曰：你兩箇
X87n1615_p0106b15║要參禪，却去挂搭。續請遠充典座，眾苦其枯淡。省偶
X87n1615_p0106b16║出莊，遠竊鑰匙取油麫作五味粥。粥熟，省忽歸赴堂。
X87n1615_p0106b17║粥罷，坐堂外，令請典座。遠至，首云：實取油麫煑粥，情
X87n1615_p0106b18║願乞和尚責罰。省令算所直，估衣鉢還訖，打三十拄
X87n1615_p0106b19║杖出院。遠舍於市中，託道友解免，省不允。又曰：若不
X87n1615_p0106b20║容歸，祇乞隨眾入室。亦不允。一日，出街次，見遠獨於
X87n1615_p0106b21║旅邸前立，乃云：此是院門房廊，你在此住許多時，曾
X87n1615_p0106b22║還租錢否？令計所欠追取，遠無難色，持鉢於市化錢
X87n1615_p0106b23║還之。省又一日出街見之，持鉢歸，為眾曰：遠真有意
X87n1615_p0106b24║參禪。遂呼其歸。
X87n1615_p0106c01║武庫曰：撫州明水遜禪師，在法雲（法雲寺圓通法秀）侍者寮。
X87n1615_p0106c02║時道林琳禪師挂搭方丈，特為新到茶。遜躬至寮請
X87n1615_p0106c03║之，適琳不在。有同行與琳聯案曰：汝去，俟渠來，我為
X87n1615_p0106c04║汝請。遜去，僧偶忘之。齋後，鳴鼓會茶，琳不到。圓通問
X87n1615_p0106c05║曰：新到在否？趣請之。琳到，圓通令退坐榻，立眾前責
X87n1615_p0106c06║曰：山門特為茶，以表叢林禮數，因何怠慢不時至？琳
X87n1615_p0106c07║曰：適聞鼓聲，忽內逼，趨赴不前。圓通呵曰：我鼓又不
X87n1615_p0106c08║是巴豆，擊著你便屎出。遜前白云：是某忘記請之，某
X87n1615_p0106c09║當出院。時同行出眾曰：不干侍者與新到事，是某不
X87n1615_p0106c10║合承受為渠請。偶忘記，某當代二人出院。圓通高其
X87n1615_p0106c11║風義，併宥之。
X87n1615_p0106c12║仰山圓相　岩頭伊字
X87n1615_p0106c13║會元曰：仰山慧寂通智禪師，初遊方謁耽源，（諱應真，嗣南陽。）
X87n1615_p0106c14║已悟玄旨。耽源謂師曰：國師當時傳得六代祖師圓
X87n1615_p0106c15║相，共九十七箇，授與老僧。乃曰：吾滅後三十年，南方
X87n1615_p0106c16║有一沙彌到來，大興此教，次第傳受，無令斷絕。我今
X87n1615_p0106c17║付汝，汝當奉持。遂將其本過與師。師接得一覧，便將
X87n1615_p0106c18║火燒却。耽源一日問：前來諸相，甚宜秘惜。師曰：當時
X87n1615_p0106c19║看了，便燒却也。源曰：吾此法門，無人能會。唯先師及
X87n1615_p0106c20║諸祖師、諸大聖人，方可委悉。子何得焚之？師曰：慧寂
X87n1615_p0106c21║一覽，已知其意。但用得，不可執本也。源曰：然雖如此，
X87n1615_p0106c22║於子即得，後人信之不及。師曰：和尚若要，重錄不難。
X87n1615_p0106c23║即重集一本呈上，更無遺失。源曰：然。圓悟擊節錄曰：
X87n1615_p0106c24║昔日國師有一百二十種圓相，傳與耽源。源後與仰
X87n1615_p0107a01║山，山燒却。源云：般若多羅讖云：小小沙彌有大機。
X87n1615_p0107a02║傳燈錄曰：岩頭全豁禪師謂諸徒曰：吾甞究涅槃經
X87n1615_p0107a03║七八年，覩三兩段文似衲僧說話，曰：吾教意如伊字
X87n1615_p0107a04║三點：第一向東方下一點，點開諸菩薩眼；第二向西
X87n1615_p0107a05║方下一點，點諸菩薩命根；第三向上方下一點，點諸
X87n1615_p0107a06║菩薩頂。此是第一段義。又曰：吾教意如摩醯首羅，擘
X87n1615_p0107a07║開面門，豎亞一隻眼。此是第二段義。又曰：吾教意猶
X87n1615_p0107a08║如毒塗鼓，擊一聲，遠近聞者皆喪，亦云俱死。此是第
X87n1615_p0107a09║三段義。
X87n1615_p0107a10║高菴歎侈　宏智助匱
X87n1615_p0107a11║寶訓曰：高菴悟和尚聞成枯木住金山，受用侈靡，歎
X87n1615_p0107a12║息久之，曰：比丘之法，所貴清儉，豈宜如此？徒與後生
X87n1615_p0107a13║輩習輕肥者，增無厭之求，得不愧古人乎？
X87n1615_p0107a14║人天寶鑑曰：紹興癸亥冬，大慧禪師蒙恩北還。時育
X87n1615_p0107a15║王虗席，宏智和尚舉大慧主之。宏智前知其來多，眾
X87n1615_p0107a16║必匱食。智預告知事曰：汝急為我多辦歲計，應香積
X87n1615_p0107a17║合用者悉倍置之。知事如所誡。明年，大慧果至，眾盈
X87n1615_p0107a18║萬餘指。未幾，香積告匱，眾皆皇皇，大慧莫能錯。宏智
X87n1615_p0107a19║遂以所積之物盡發助之，由是一眾咸受其濟。慧詣
X87n1615_p0107a20║謝曰：非古佛安能有此力量？
X87n1615_p0107a21║石頭草庵　芭蕉楮帔
X87n1615_p0107a22║石頭思禪師草庵歌曰：吾結草庵無寶貝，飯了從容
X87n1615_p0107a23║圖睡快，成時初見茅草新，破後還將茅草蓋。住庵人，
X87n1615_p0107a24║鎮常在，不屬中間與內外，世人住處我不住，世人愛
X87n1615_p0107b01║處我不愛。庵雖小，含法界，方丈老人相體解，上乘菩
X87n1615_p0107b02║薩信無疑，中下聞之必生怪。問此庵，壞不壞，壞與不
X87n1615_p0107b03║壞主元在，不居南北與東西，基上堅牢以為最。青松
X87n1615_p0107b04║下，明窓內，玉殿朱樓未為對，納帔蒙頭萬事休，此時
X87n1615_p0107b05║山僧都不會。住此庵，休作解，誰誇鋪席圖人買，迴光
X87n1615_p0107b06║返照便歸來，廓達靈根非向背。遇祖師，親訓誨，結草
X87n1615_p0107b07║為庵莫生退，百年拋却任縱橫，擺手便行且無罪。千
X87n1615_p0107b08║種言，萬般解，只要教君長不昧，欲識庵中不死人，豈
X87n1615_p0107b09║離而今遮皮袋。
X87n1615_p0107b10║羅湖野錄曰：南嶽芭蕉庵主泉禪師，造汾陽參昭禪
X87n1615_p0107b11║師，受其印可。隱于衡嶽，佯狂垢汙，世莫能測。以楮為
X87n1615_p0107b12║帔，所至聚觀，遂自歌曰：狂僧一，條紙帔，不使毳針求
X87n1615_p0107b13║細意。披來只麼且延時，忍觀蝅苦勞檀施。縱饒羅綺
X87n1615_p0107b14║百千般，濟要無過是禦寒。僧來玩，俗來玩，黑噴雲霞
X87n1615_p0107b15║山水現。五嶽烟凝是翠縑，四溟浪白為銀線。他人云，
X87n1615_p0107b16║甚模樣，剛把漁牋作高尚。雖多素質混然成，免效田
X87n1615_p0107b17║畦憑巧匠。逞金襴，與紫袍，狂僧直是心無向。迦葉頭
X87n1615_p0107b18║陀遙見時，定將白氎來相讓。向伊言：我不換，老和尚。
X87n1615_p0107b19║泉平時慈明厚之以友于，老南敬之以叔父，至於放
X87n1615_p0107b20║曠自任，簡脫無檢，豈非所謂百不為多，一不為少耶？
X87n1615_p0107b21║其製楮為帔，無乃矯於侈飾，肆意成歌，有以諷於浮
X87n1615_p0107b22║競。由是而觀，未容無取也。
X87n1615_p0107b23║善暹辜恩　頎老改嗣
X87n1615_p0107b24║武庫曰：暹道者，久參雪竇，竇欲舉住金鵝。暹聞之，夜
X87n1615_p0107c01║潛書偈於方丈壁間，即遁去。偈曰：不是無心繼祖燈，
X87n1615_p0107c02║道慚未廁嶺南能。三更月下離岩竇，眷眷無言戀碧
X87n1615_p0107c03║層。又曰：三十餘年四海間，尋師擇友未甞閑。今朝得
X87n1615_p0107c04║到無心地，却被無心趂出山。暹後出世開先，承嗣德
X87n1615_p0107c05║山遠和尚，續通雪竇書。山前婆子見專使，欣然問曰：
X87n1615_p0107c06║暹首座出世，為誰燒香？專使曰：德山遠和尚。婆子詬
X87n1615_p0107c07║罵曰：雪竇抖擻屎腸，說禪為你，你得恁麼辜恩負德！
X87n1615_p0107c08║會元曰：德山遠禪師法嗣開先善暹禪師，參德山有
X87n1615_p0107c09║省。後至雪竇，竇與語，喜其超邁，目曰：海上橫行暹道
X87n1615_p0107c10║者。遂命分座。竇舉住金鵝，師聞，潛書二偈于壁而去。
X87n1615_p0107c11║與武庫有異。
X87n1615_p0107c12║人天寶鑑曰：頎禪師，秦之龍城人。初得法於天聖泰
X87n1615_p0107c13║和尚，晚依黃龍南禪師。南見其所得諦當，甚遇之，令
X87n1615_p0107c14║住全之興國開堂，遂為南之嗣。至夜，夢神告曰：師遇
X87n1615_p0107c15║惡疾，即是緣盡。言畢而隱。閱十三白，果患大風，屏院
X87n1615_p0107c16║事，歸龍城之西為小菴。菴成，養病其中。頎有小師，名
X87n1615_p0107c17║克慈，久依楊岐，亦禪林秀出者。歸以侍病，奉禮至孝，
X87n1615_p0107c18║乞食村落，風雨寒暑，盡師一世而後已。頎一日謂慈
X87n1615_p0107c19║曰：吾之所得，實在天聖和尚。晚見黃龍，道行兼重，心
X87n1615_p0107c20║所敬慕，故為嗣之。豈謂半生感此惡疾，今幸償足。昔
X87n1615_p0107c21║神仙多因惡疾而得仙道，盖其割棄塵累，懷潁陽之
X87n1615_p0107c22║風，所以因禍而致福也。吾不因此，爭得有今日事？如
X87n1615_p0107c23║今把住也由我，放行也由我，把住放行，總得自在。遂
X87n1615_p0107c24║噓一聲，良久而逝。闍維，異香徧野，舍利無數。
X87n1615_p0108a01║德山脊鐵　寰中聲鐘
X87n1615_p0108a02║傳燈錄曰：德山宣鑑禪師，雪峯問：從上宗風以何法
X87n1615_p0108a03║示人？師云：我宗無語句，實無一法與人。岩頭聞之曰：
X87n1615_p0108a04║德山老人一條脊梁骨硬似鐵，抝不折。然雖如此，於
X87n1615_p0108a05║唱教門中猶較些子。
X87n1615_p0108a06║傳燈錄曰：大慈山寰中禪師，頂骨圓聳，其聲如鐘。少
X87n1615_p0108a07║丁母憂，廬於墓所。服闋，思報罔極，於并州童子寺出
X87n1615_p0108a08║家，嵩嶽登戒，習諸律學。後參百丈，受心印。辭往南嶽
X87n1615_p0108a09║常樂寺，結茅于山頂。後住浙江北大慈山。
X87n1615_p0108a10║淨因掃竹　青林栽松
X87n1615_p0108a11║僧寶傳曰：淨因道臻禪師，字伯祥。雪方丈之西壁，請
X87n1615_p0108a12║文與可掃墨竹，謂人曰：吾使遊人見之，心自清凉，此
X87n1615_p0108a13║君盖替我說法也。
X87n1615_p0108a14║禪林類聚曰：青林虔禪師在洞山栽松，有俗士劉翁
X87n1615_p0108a15║者，求頌於師，師乃作頌云：長長三尺餘，鬱鬱覆荒草，
X87n1615_p0108a16║不知何代人，得見此松老。劉翁得頌，呈价禪師，价云：
X87n1615_p0108a17║賀翁翁喜，只此人是第三世也。師後果住洞山，為第
X87n1615_p0108a18║三世。
X87n1615_p0108a19║真際散宅　佛果滅宗
X87n1615_p0108a20║趙州從諗禪師，諡真際大師。聯燈錄曰：神鼎諲禪師
X87n1615_p0108a21║示眾云：南泉道：我十八上便解作活計。趙州道：我十
X87n1615_p0108a22║八上便會破家散宅。師云：你道破家散宅好？解作活
X87n1615_p0108a23║計好？初心底人且取前語，久參先德，直須破家散宅。
X87n1615_p0108a24║更有一言，萬里厓州。
X87n1615_p0108b01║武庫曰：三佛（佛果克勤、佛鑑慧懃、佛眼清遠）在五祖時，甞於一亭上
X87n1615_p0108b02║夜話，歸方丈，燈已滅。五祖乃於暗中曰：各人下轉語。
X87n1615_p0108b03║佛鑑對曰：彩鳳舞丹霄。佛眼曰：鐵蛇橫古路。佛果曰：
X87n1615_p0108b04║看脚下。五祖云：滅吾宗者，乃克勤爾。
X87n1615_p0108b05║無住庭鵶　神讚窓蜂
X87n1615_p0108b06║傳燈錄曰：保唐寺無住禪師，唐相國杜鴻漸致禮。于
X87n1615_p0108b07║時庭樹鵶鳴，公問：師聞否？曰：聞。鵶去已，又問：師聞否？
X87n1615_p0108b08║曰：聞。公曰：鵶去無聲，云何言聞？師乃普告大眾：佛世
X87n1615_p0108b09║難值，正法難聞，各各諦聽。聞無有聞，非關聞性。本來
X87n1615_p0108b10║不生，何曾有滅？有聲之時，是聲塵自生；無聲之時，是
X87n1615_p0108b11║聲塵自滅。而此聞性，不隨聲生，不隨聲滅。悟此聞性，
X87n1615_p0108b12║則免聲塵之所轉。當知聞無生滅，聞無去來。
X87n1615_p0108b13║傳燈錄曰：古靈神讚禪師，本州大中寺受業。行脚遇
X87n1615_p0108b14║百丈開悟，却迴本寺受業。師一日在窓下看經，蜂子
X87n1615_p0108b15║投窓紙求出。師覩之曰：世界如許廣濶，不肯出，鑽他
X87n1615_p0108b16║故紙，驢年出得。其師置經問曰：汝行脚遇何人？吾見
X87n1615_p0108b17║汝發言異常。師曰：某甲蒙百丈和尚指箇歇處，今欲
X87n1615_p0108b18║報慈德耳。其師於是告眾致齋，請師說法。師登座，舉
X87n1615_p0108b19║唱百丈門風。
X87n1615_p0108b20║乾峰法身　薦福自己
X87n1615_p0108b21║會元曰：越州乾峰和尚。上堂：法身有三種病，二種光，
X87n1615_p0108b22║須是一一透得，始解歸家穩坐。須知更有向上一竅。
X87n1615_p0108b23║僧寶傳曰：禪師名承古，遊廬山，登歐峯，愛宏覺塔院
X87n1615_p0108b24║閑寂，求居之。清規凜然，過者肅恭，時號古塔主。景祐
X87n1615_p0108c01║初，范文政公仲淹迎以住薦福，示眾曰：眾生久流轉，
X87n1615_p0108c02║為不明自己。欲出苦源，但明取自己有空劫時，自己
X87n1615_p0108c03║有今時日用。自己空劫，自己是根蔕；今時日用，自己
X87n1615_p0108c04║是枝葉。
X87n1615_p0108c05║應菴蚖蛇　佛日蟲豸
X87n1615_p0108c06║普燈錄曰：應菴曇華禪師甞誡徒曰：衲僧家著草鞋
X87n1615_p0108c07║住院，何至如蚖蛇戀窟乎？
X87n1615_p0108c08║雪堂拾遺錄曰：佛日和尚（大慧）出世，住徑山。知府請就
X87n1615_p0108c09║靈隱，開堂下座。馮侍郎問：和尚甞言不作這蟲豸，為
X87n1615_p0108c10║什麼敗闕？日曰：盡大地是杲，上座作麼生摸索？馮擬
X87n1615_p0108c11║議，佛日便掌。時僚眾失色，馮大笑曰：某與長老佛法
X87n1615_p0108c12║相見也。
X87n1615_p0108c13║肯庵籠篋　脩顒行李
X87n1615_p0108c14║枯崖漫錄曰：肯庵圓悟禪師，天姿閑暇，甞授儒學於
X87n1615_p0108c15║晦庵朱文公。與帥辛公棄疾為同門友，因以黃檗延
X87n1615_p0108c16║之入寺。有讒其行李數十擔，辛聞之，蹙然不樂。後過
X87n1615_p0108c17║都運黃公瓌同訪之，且曰：有道之士，三衣外無長物，
X87n1615_p0108c18║多多益辦，不為道人累乎？庵笑不答。徐而共觀諸老
X87n1615_p0108c19║手帖，因盡揭籠篋示之，皆古德墨蹟、紫陽書翰，辛有
X87n1615_p0108c20║慚色。
X87n1615_p0108c21║投子脩顒禪師，橫經講席，洞曉佛意，華嚴九會，敷演
X87n1615_p0108c22║三四，遂遊諸方，嗣圓照本，叢林同號曰顒華嚴。武庫
X87n1615_p0108c23║曰顒，華嚴富鄭公常參問之。一日，見上堂，左右顧視，
X87n1615_p0108c24║忽契悟，以頌寄圓照曰：一見顒師悟入深，因緣傳得
X87n1615_p0109a01║老師心。江山千里雖云隔，目對靈光與妙音。鄭公罷
X87n1615_p0109a02║相，居洛中，思顒示誨，請住招提。聞顒入境，躬出迓之。
X87n1615_p0109a03║臨登車，司馬溫公適至，問：相公何往？鄭公曰：接招提
X87n1615_p0109a04║顒禪師。溫公曰：某亦同去。聯鑣出郭，候於郵亭。久之，
X87n1615_p0109a05║忽見數十擔過，溫公問：誰行李？荷擔者應曰：新招提
X87n1615_p0109a06║和尚行李。溫公遂索馬歸。鄭公曰：要見華嚴，何故先
X87n1615_p0109a07║歸？溫公曰：某已見他了。竟先歸。統紀曰：學道之士，以
X87n1615_p0109a08║貧為德，此世人之常所知敬。招是數十擔，卒為溫公
X87n1615_p0109a09║見薄。一眚掩大德，可不戒之哉！
X87n1615_p0109a10║慧圓一交　景深大死
X87n1615_p0109a11║普燈錄曰：慧圓上座，性椎魯，然勤渠祖道，堅坐不臥。
X87n1615_p0109a12║居數歲得度，出游廬山，至東林，每以己事請問。朋輩
X87n1615_p0109a13║見其貌陋，舉止乖疎，皆戲侮之。一日行殿庭中，忽足
X87n1615_p0109a14║顛而仆，了然開悟，作偈俾行者書於壁曰：這一交，這
X87n1615_p0109a15║一交，萬兩黃金也合消。頭上笠，腰下包，清風明月杖
X87n1615_p0109a16║頭挑。即日離東林。眾傳至照覺（東林常總），覺大喜曰：衲子
X87n1615_p0109a17║參究若此，善不可加。令人迹其所往，竟無知者。注曰：
X87n1615_p0109a18║大慧武庫謂證悟脩顒語，非也。
X87n1615_p0109a19║普燈錄曰：智通景深禪師，自幼不羣。一日曰：思而知，
X87n1615_p0109a20║慮而解，皆鬼家活計。興不自遏。聞寶峰（闡提惟照）名尊當
X87n1615_p0109a21║世，往求入室。峰曰：直須斷起滅念，向空劫已前掃除
X87n1615_p0109a22║玄路，不涉正偏，盡却今時，全身放下，放盡還放，方有
X87n1615_p0109a23║自由分。師聞，頓領厥旨。峰擊鼓告眾曰：深得闡提大
X87n1615_p0109a24║死之道，後學宜依之。因號大死翁。建炎改元，開法智
X87n1615_p0109b01║通。
X87n1615_p0109b02║積翠鬻珍　楊岐治璠
X87n1615_p0109b03║補僧寶傳曰：臨濟七傳而得石霜圓。圓之子，一為積
X87n1615_p0109b04║翠南，一為楊岐會。南之施設，如坐四達之衢，聚珍怪
X87n1615_p0109b05║百物而鬻之，遺簪墮珥，隨所探焉。駸駸末流，冒其氏
X87n1615_p0109b06║者，未可以一二數也。會乃如玉人之治璠璵，珷玞廢
X87n1615_p0109b07║矣。故其子孫皆光明照人，克世其家，盖碧落碑無贋
X87n1615_p0109b08║本也。
X87n1615_p0109b09║佛眼題壁　晦堂牓門
X87n1615_p0109b10║羅湖野錄曰：佛眼禪師住舒州龍門，甞題語于延壽
X87n1615_p0109b11║壁間曰：佛許有病者當療治，容有將息所也。禪林凡
X87n1615_p0109b12║有數名：或曰涅槃，見法身常住，了法不生也；或曰省
X87n1615_p0109b13║行，知此違緣，皆從行苦也；或曰延壽，欲得慧命，扶持
X87n1615_p0109b14║色身也。其實使人了生死處也。多見少覺微恙，便入
X87n1615_p0109b15║此堂，不強支吾，便求補益。及乎久病，思念鄉閭，不善
X87n1615_p0109b16║退思，滅除苦本。先聖云：病者，眾生之良藥，若善服食，
X87n1615_p0109b17║無不瘥者也。又尊宿云：須知有不病者。故明書示，以
X87n1615_p0109b18║告後來。觀其規詠風巾塵履者，豈特令退思苦本而
X87n1615_p0109b19║已，抑欲使遵乍可有戒而死之訓。其明切精審，可謂
X87n1615_p0109b20║藥石之言矣。
X87n1615_p0109b21║人天寶鑑曰：晦堂心禪師，初承南禪師遺命，領住山
X87n1615_p0109b22║緣十有三白。於法席正盛時，毅然謝事，居西園，以晦
X87n1615_p0109b23║命其堂，且曰：吾所辭者世務爾，今欲專行佛法。於是
X87n1615_p0109b24║牓其門曰：告諸禪學，要窮此道，切須自看，無人替代。
X87n1615_p0109c01║時中或是看得因緣，自有歡喜入處，却來入室吐露，
X87n1615_p0109c02║待為品評是非深淺。如未發明，但且歇去，道自見前，
X87n1615_p0109c03║苦苦馳求，轉增迷悶。此是離言之道，要在自肯，不由
X87n1615_p0109c04║他悟。如此發明，方名了達無量劫來生死根本。若見
X87n1615_p0109c05║得離言之道，即見一切聲色言語是非，更無別法。若
X87n1615_p0109c06║不見離言之道，便將類會目前差別因緣以為所得，
X87n1615_p0109c07║只恐誤認門庭，目前光影自不覺知，方成剩法。到頭
X87n1615_p0109c08║只是自謾，枉費心力。宜乎晝夜剋己精誠，行住觀察，
X87n1615_p0109c09║微細審思，別無用心，自然有箇入路，非是朝夕學成
X87n1615_p0109c10║事業。若也不能如是參詳，不如看經禮拜，度此殘生，
X87n1615_p0109c11║亦自勝如亂生謗法。若送老之時，敢保成箇無事人，
X87n1615_p0109c12║更無他累。其餘入室，今去朔望兩度，却請訪及。
X87n1615_p0109c13║死心甲科　晦菴狀元
X87n1615_p0109c14║補僧寶傳曰：雲岩悟新禪師，魁岸黑面，如梵僧之黃
X87n1615_p0109c15║龍。謁寶覺禪師（晦堂祖心），談辯無所抵捂。寶覺曰：若之技
X87n1615_p0109c16║止此耶？是固說食耳，渠能飽人乎？新窘無以進，從容
X87n1615_p0109c17║曰：悟新到此，弓折箭盡。願和尚慈悲，指箇安樂處。寶
X87n1615_p0109c18║覺曰：一塵飛而翳天，一芥墮而覆地。安樂處政忌上
X87n1615_p0109c19║座許多骨董，直須死却無量劫來全心乃可耳。新趨
X87n1615_p0109c20║出。一日，默坐下板，會知事捶行者。新聞杖聲，忽大悟，
X87n1615_p0109c21║奮起，忘納其履。趍方丈，見寶覺，自譽曰：天下人總是
X87n1615_p0109c22║學得底，某甲是悟得底。寶覺咲曰：選佛得甲科，何可
X87n1615_p0109c23║當也？新自是號為死心叟，榜其居曰死心室，盖識悟
X87n1615_p0109c24║也。
X87n1615_p0110a01║晦菴彌光禪師住龜山。叢林盛事曰：龜山光和尚參
X87n1615_p0110a02║妙喜於洋嶼時，凡半年無啟口處。一日入室，喜問曰：
X87n1615_p0110a03║喫粥了也，洗鉢盂了也，去却藥忌，道將一句來。光曰：
X87n1615_p0110a04║裂破。喜莊色曰：又來者裏說禪那。師於言下大悟，遍
X87n1615_p0110a05║體汗下，遂禮拜。喜以偈印曰：龜毛拈得笑咍咍，一擊
X87n1615_p0110a06║萬重關鎖開。慶快平生是今日，孰云千里賺吾來？光
X87n1615_p0110a07║作投機頌云：當機一拶怒雷吼，驚起法身藏北斗。洪
X87n1615_p0110a08║波浩渺浪滔天，拈得鼻孔失却口。喜見之曰：此正是
X87n1615_p0110a09║禪中狀元也。因號為光狀元。
X87n1615_p0110a10║少林開華　曹溪歸根
X87n1615_p0110a11║傳燈錄曰：達磨告慧可曰：汝當闡揚，勿輕未悟。一念
X87n1615_p0110a12║迴機，便同本得。聽吾偈曰：吾本來茲土，傳法救迷情。
X87n1615_p0110a13║一華開五葉，結果自然成。
X87n1615_p0110a14║傳燈錄曰：慧能大師謂門人曰：吾欲歸新州，汝速理
X87n1615_p0110a15║舟楫。時大眾哀慕，乞師且住。師曰：諸佛出現，猶示涅
X87n1615_p0110a16║槃，有來必去，理亦常然。吾此形骸，歸必有所。眾曰：從
X87n1615_p0110a17║此去，早晚却迴？師曰：葉落歸根，來時無口。事苑曰：寶
X87n1615_p0110a18║林傳：曹叔良施地，六祖居之。地有雙峰大溪，因曹侯
X87n1615_p0110a19║之姓，曰曹溪。輔教編曰：慧能始鬻薪以養母，將從師，
X87n1615_p0110a20║患無以為母之儲，殆欲為傭以取資。及還，而其母已
X87n1615_p0110a21║殂，慨不得以道見之，遂寺其家以善之，終亦歸死于
X87n1615_p0110a22║是，故曰葉落歸根。能公，至人也，豈測其異德，猶示人
X87n1615_p0110a23║而不忘其本也。
X87n1615_p0110a24║法眼六相　慈明三印
X87n1615_p0110b01║傳燈錄曰：永明寺道潛禪師初謁淨慧禪師，（清涼文益之號，
X87n1615_p0110b02║又諡大法眼禪師。）一見異之，便容入室。一日，淨慧問曰：子於
X87n1615_p0110b03║參請外看什麼經？師曰：看華嚴經。淨慧曰：總別同異
X87n1615_p0110b04║成壞六相，是何門攝屬？師對曰：文在十地品中，據理
X87n1615_p0110b05║則世出世一切法皆具六相。曰：空還具六相也無？師
X87n1615_p0110b06║懵然無對。淨慧曰：子却問吾。師乃問曰：空還具六相
X87n1615_p0110b07║也無？淨慧曰：空。師於是開悟，踊躍禮謝。淨慧曰：子作
X87n1615_p0110b08║麼生會？師曰：空。淨慧然之。
X87n1615_p0110b09║慈明楚圓禪師錄曰：上堂云：祖師心印，一印印空，一
X87n1615_p0110b10║印印水，一印印泥。如今還有印不著者麼？若有，試出
X87n1615_p0110b11║來向脚跟下道將一句來。設你道得倜儻分明，第一
X87n1615_p0110b12║不得行過衲僧門下。且道衲僧有什麼長處？良久，云：
X87n1615_p0110b13║人王三寸鐵，遍地是刀槍。
X87n1615_p0110b14║枯禪鏡墮　瑞光鼓震
X87n1615_p0110b15║增集續傳燈錄曰：枯禪自鏡禪師見密菴於靈隱，機
X87n1615_p0110b16║緣䐇契。久之，開法隆興上藍。寶慶元年，被旨陞靈隱，
X87n1615_p0110b17║移天童。枯崖漫錄曰：天童如淨禪師感疾退席，下涅
X87n1615_p0110b18║槃堂為鑑足庵燒香。入寂時，侍者告以法堂寶蓋鏡
X87n1615_p0110b19║墮於座上，曰：鏡枯禪至矣。如其言。鄒應傳撰枯禪錄
X87n1615_p0110b20║序曰：照子落地，讖住天童。
X87n1615_p0110b21║僧寶傳曰：圓照禪師諱宗本，游方徧參，至池州景德
X87n1615_p0110b22║謁義懷禪師，言下契悟，眾未有知者。甞為侍者而喜
X87n1615_p0110b23║寢，鼻息齁齁，聞者厭之，言於懷。懷笑曰：此子吾家精
X87n1615_p0110b24║進幢也，汝輩他日當依賴之，無多談。眾乃驚。及懷公
X87n1615_p0110c01║徙住越之天衣、常之薦福，本皆從之。治平初，懷公退
X87n1615_p0110c02║居吳興之壽聖院，部使者李公復圭過懷公，夜語曰：
X87n1615_p0110c03║瑞光法席虗，願得有道衲子主之。懷指本曰：無踰此
X87n1615_p0110c04║道人者耳。既至瑞光，集眾擊鼓，鼓轉墮，圓轉震響，眾
X87n1615_p0110c05║驚却。有僧出呼曰：此和尚法雷震地之祥也。俄失僧
X87n1615_p0110c06║所在，自是法席日盛。
X87n1615_p0110c07║無見却券　虗谷還贐
X87n1615_p0110c08║山菴雜錄曰：無見禪師，仙岩葉氏子。世業儒，以俊才
X87n1615_p0110c09║掌天寧古田內記。參方山禪師於瑞岩，盡得其要領。
X87n1615_p0110c10║翻然拉可藏主者同至華頂，尋宋高菴所居故址，結
X87n1615_p0110c11║茅而居。於是道化大行，學者雲集。道俗以為無田不
X87n1615_p0110c12║可以蓄眾，往往持田券來施，師皆却之。冬夏一衲，食
X87n1615_p0110c13║惟充饑。
X87n1615_p0110c14║山菴雜錄曰：虗谷和尚辭仰山赴徑山，到袁州城裏，
X87n1615_p0110c15║四遠檀信贐金錢楮幣，委積滿前。虗谷徐謝之曰：吾
X87n1615_p0110c16║不敏，兩淛諸山以吾頗諳宗趣，虗徑山席處吾，欲吾
X87n1615_p0110c17║開堂說法，闡揚宗趣耳，豈以貧窶見嫌？諸君所贐物
X87n1615_p0110c18║請還，庶免新華巖之誚也。囑侍者囊道具隨身而已。
X87n1615_p0110c19║哲魁謝招　知昺擲信
X87n1615_p0110c20║人天寶鑑曰：宏智覺禪師，隰州人。謝事長蘆，住天童。
X87n1615_p0110c21║有隰州僧哲魁者，孤硬人也。潛跡坐下，不言鄉所。經
X87n1615_p0110c22║十餘載，始知宏智鄉人。宏智聞，欣然訪曰：父母之邦，
X87n1615_p0110c23║何太絕物乎？智欲招至方丈，魁謝曰：己事尚未辦，豈
X87n1615_p0110c24║暇講鄉禮邪？即曳杖而去，人莫能挽。徑往寶陀真歇
X87n1615_p0111a01║故居，禪宴月餘日。臨終，召眾說法而逝。闍維，舍利無
X87n1615_p0111a02║數。
X87n1615_p0111a03║寶訓曰：雪堂曰：予在龍門時，昺鐵面住太平。有言昺
X87n1615_p0111a04║行脚離鄉未久，聞受業一夕遺火，悉為煨燼。昺得書，
X87n1615_p0111a05║擲之於地，乃曰：徒亂人意耳。續傳燈錄曰：太平懃禪
X87n1615_p0111a06║師法嗣。韶州南華知昺禪師。蜀之永康人。
X87n1615_p0111a07║華嚴蟠龍　投子俊鷹
X87n1615_p0111a08║僧寶傳曰：禪師名道隆，不知何許人。至和初，游京師，
X87n1615_p0111a09║客景德寺，日縱觀都市。歸甞二鼓謹，門者呵之，不悛。
X87n1615_p0111a10║一夕還，不得入，臥門之下。仁宗夢至景德寺門，見龍
X87n1615_p0111a11║蟠地，驚覺。中夜遣中使往視之，乃一僧熟睡，已再鼾，
X87n1615_p0111a12║撼之驚矍。問名字，歸奏。上聞名道隆，乃喜曰：吉徵也。
X87n1615_p0111a13║明日，召至偏殿，問宗旨。隆奏對詳允，上大悅，有旨館
X87n1615_p0111a14║于大相國寺燒朱院。王公貴人爭先願見，隆未漱盥，
X87n1615_p0111a15║戶外之屨滿矣。上以偈句相酬唱，絡繹於道。或入對，
X87n1615_p0111a16║留宿禁中，禮遇特厚，賜號應制明悟禪師。皇祐二年，
X87n1615_p0111a17║詔廬山僧懷璉至闕，演法於後苑化成殿。上召隆問
X87n1615_p0111a18║話，機鋒迅捷，上悅，侍衛皆山呼。隆奏疏請歸養病，不
X87n1615_p0111a19║許。有旨於曹門外護國寺北建精舍以居，號華嚴禪
X87n1615_p0111a20║院。隆既得謝事，喜見言色。閑居，奇衲名緇多過從。
X87n1615_p0111a21║僧寶傳曰：禪師名義青，其師使習百法論，嘆曰：三祇
X87n1615_p0111a22║塗遠，自困何益哉？入洛中聽華嚴五年，反觀文字，一
X87n1615_p0111a23║切如肉受串，處處同其義味。甞講至諸林菩薩偈曰：
X87n1615_p0111a24║即心自性。忽猛省曰：法離文字，寧可講乎？即棄去，游
X87n1615_p0111b01║方至浮山。時圓鑑禪師退席居會聖岩，夢得俊鷹畜
X87n1615_p0111b02║之。既覺而青適至，遠以為吉徵，加意延禮之。留止三
X87n1615_p0111b03║年，問答開悟，服勤又三年。圓鑑以大陽皮履、布直裰
X87n1615_p0111b04║付之（事出浮山傳），曰：代吾續洞上之風，吾住世非久，善自
X87n1615_p0111b05║護持，無留此間。青遂辭出山，閱大藏於廬山慧日寺。
X87n1615_p0111b06║後住投子山，道望日遠，禪者日增，異苗翻茂，果符前
X87n1615_p0111b07║讖。初開山，慈濟有記曰：吾塔若紅，是吾再來。邦人偶
X87n1615_p0111b08║修飾其塔，作瑪瑙色。未幾而青領院事，山中素無水，
X87n1615_p0111b09║眾每以為病。忽有泉出山石間，甘涼清潔，郡守賀公
X87n1615_p0111b10║名為再來泉。
X87n1615_p0111b11║永安定見　慧寂夢昇
X87n1615_p0111b12║傳燈錄曰：杭州報恩光教寺永安禪師，遇韶國師開
X87n1615_p0111b13║示，頓悟本心。人天寶鑑曰：光孝安禪師，忠懿王嚮師
X87n1615_p0111b14║道望，命住越之清泰。安不樂從務，唯宴坐丈室，如入
X87n1615_p0111b15║大定。一日，定中見二僧倚殿檻語話，有天神擁衛，傾
X87n1615_p0111b16║聽久之。俄有惡鬼唾罵，復掃脚跡。及詢倚檻僧所以，
X87n1615_p0111b17║乃初論佛法，後談世諦。安曰：閑論尚爾，況主法者擊
X87n1615_p0111b18║鼓陞堂，說無益事邪？自是終身未甞談世故。安死闍
X87n1615_p0111b19║維，舌根不壞，柔輭如紅蓮華葉。
X87n1615_p0111b20║會元曰：仰山慧寂禪師臥次，夢入彌勒內院，眾堂中
X87n1615_p0111b21║諸位皆足，惟第二位空，師遂就座。有一尊者白槌曰：
X87n1615_p0111b22║今當第二座說法。師起白槌曰：摩訶衍法，離四句，絕
X87n1615_p0111b23║百非，諦聽諦聽。眾皆散去。及覺，舉似溈山，溈山曰：子
X87n1615_p0111b24║已入聖位。師便禮拜。晦機熈禪師再住仰山，偈曰：青
X87n1615_p0111c01║山涌出黃金宅，白日夢昇兜率天。
X87n1615_p0111c02║慧海珠明　冶父川增
X87n1615_p0111c03║傳燈錄曰：大珠慧海禪師者，建州人，姓朱氏。依越州
X87n1615_p0111c04║大雲寺道智和尚受業。初至江西參馬祖，於言下自
X87n1615_p0111c05║識本心，師事六載。後以受業年老，遽歸奉養，乃晦迹
X87n1615_p0111c06║藏用，外示癡訥。自撰頓悟入道要門論一卷，被法門
X87n1615_p0111c07║師姪玄晏竊出江外呈馬祖。祖覧訖，告眾云：越州有
X87n1615_p0111c08║大珠，圓明光透，自在無遮障處也。眾中有知師姓朱
X87n1615_p0111c09║者，迭相推識，結契來越上尋訪依附。時號大珠和尚
X87n1615_p0111c10║者，因馬祖示也。
X87n1615_p0111c11║普燈錄曰：無為軍冶父實際道川禪師，姑蘇玉峰人，
X87n1615_p0111c12║為縣之弓級。聞東齋謙首座為道俗演法，遂從之，習
X87n1615_p0111c13║坐不倦。一日，因是不職，尉笞之。師於杖下大悟，辭依
X87n1615_p0111c14║謙。謙為改名道川，且曰：汝舊呼狄三，今名道川，川即
X87n1615_p0111c15║三耳。此去能竪起脊梁，了辦箇事，其道如川之增。若
X87n1615_p0111c16║放倒，則依舊狄三也。師銘於心。建炎初，圓頂游方至
X87n1615_p0111c17║天峰蹣菴，與語鋒投，菴稱善。歸憩東齋，道俗愈敬。有
X87n1615_p0111c18║以金剛般若經請問者，師為頌之，今盛行於世。隆興
X87n1615_p0111c19║改元，殿撰鄭公喬年漕江西，適冶父虗席，迎開法。
X87n1615_p0111c20║遇賢擊瓦　藻先扣氷
X87n1615_p0111c21║普燈錄曰：酒仙遇賢和尚，姑蘇長洲林氏子。母夢吞
X87n1615_p0111c22║大珠而孕，生多異祥。貌偉怪，口容雙拳。七歲甞沈大
X87n1615_p0111c23║淵而衣不潤，遂去家，師嘉禾永安可依。往參錢塘龍
X87n1615_p0111c24║冊球禪師，發明心印。回居明覺院，唯事飲酒，醉則成
X87n1615_p0112a01║歌頌，警道俗，因號酒仙。初自錢塘歸，執鐵鎚，路見瓦
X87n1615_p0112a02║甓即擊。或問所謂，曰：世路不平，故碎之耳。
X87n1615_p0112a03║普燈錄曰：藻先古佛，建寧新豐翁氏子。母夢比丘風
X87n1615_p0112a04║神炯然，荷錫求宿，人指謂曰：是辟支佛。已而孕，生於
X87n1615_p0112a05║武宗會昌之四年，香霧滿室，彌日不散。年十三，求出
X87n1615_p0112a06║家，父母許之，依烏山興福行全為師。初以講說為眾
X87n1615_p0112a07║所歸，棄謁雪峰真覺禪師，峰異之，曰：子異日必為王
X87n1615_p0112a08║者師。後自鵞湖歸溫嶺結庵，繼居將軍岩，二虎侍側，
X87n1615_p0112a09║神人獻地為瑞岩院，學者爭集。甞謂眾曰：古聖修行
X87n1615_p0112a10║須憑苦節，吾今夏則衣楮，冬則扣氷而浴。故世人號
X87n1615_p0112a11║為扣氷古佛。
X87n1615_p0112a12║福先進歌　汾陽始頌
X87n1615_p0112a13║傳燈錄曰：洛京福先仁儉禪師，自嵩山罷問，放曠郊
X87n1615_p0112a14║𫑮，時謂之騰騰和尚。唐天冊萬歲中，天后詔入殿前，
X87n1615_p0112a15║仰視天后良久，曰：會麼？后曰：不會。師曰：老僧持不語
X87n1615_p0112a16║戒。言訖而出。翌日，進短歌一十九首，天后覽而嘉之，
X87n1615_p0112a17║厚加賜賚，師皆不受。又令寫歌辭傳布天下，其辭並
X87n1615_p0112a18║敷演真理以警時俗，唯了元歌一首盛行於世。歌曰：
X87n1615_p0112a19║修道道無可修，問法法無可問。迷人不了色空，悟者
X87n1615_p0112a20║本無逆順。八萬四千法門，至理不離方寸。識取自家
X87n1615_p0112a21║城郭，莫謾尋他鄉郡。不用廣學多聞，不在辯才聰俊。
X87n1615_p0112a22║不知月之大小，不管歲之餘閏。煩惱即是菩提，淨華
X87n1615_p0112a23║生於泥糞。人來問我若為，不能共伊談論。寅朝用粥
X87n1615_p0112a24║充饑，齋時更飱一頓。今日任運騰騰，明日騰騰任運。
X87n1615_p0112b01║心中了了總知，且恁半癡半鈍。
X87n1615_p0112b02║寶訓曰：萬菴曰：頌始自汾陽，暨雪竇，宏其音，顯其旨，
X87n1615_p0112b03║汪洋乎不可涯。又心聞曰：天禧間，雪竇以辯博之才，
X87n1615_p0112b04║美意變弄，求新琢巧，繼汾陽為頌古，籠絡當世學者，
X87n1615_p0112b05║宗風由此一變矣。汾陽無德禪師錄有頌古一百首，
X87n1615_p0112b06║盖以此為權輿也。
X87n1615_p0112b07║歸宗真藥　蒙庵毒種
X87n1615_p0112b08║真淨克文禪師後住歸宗。正宗贊曰：真淨文禪師嗣
X87n1615_p0112b09║黃龍無盡（張商英，字天覺），見兜率（名從悅），舉清素侍者末後句
X87n1615_p0112b10║事。逮罷相，過歸宗，夜話及此，師輙怒曰：是何嘔血禿
X87n1615_p0112b11║丁，脫空謾語，豈可信受？遂不終語。無盡居荊溪，覺範
X87n1615_p0112b12║往見之，無盡與語曰：惜乎真淨不知此也。範曰：相公
X87n1615_p0112b13║只知清素末後句，及真淨真藥現前而不能覺。盡驚
X87n1615_p0112b14║曰：果有此耶？曰：疑則別參。盡於言下頓見師用處，遂
X87n1615_p0112b15║炷香望歸宗悔謝。
X87n1615_p0112b16║枯崖漫錄曰：蒙菴聰禪師，生福州長樂朱氏，依信之
X87n1615_p0112b17║龜峰光晦。庵得度，即告以欲隨眾專一體究己躬大
X87n1615_p0112b18║事，免以眾務為役。庵笑曰：汝要緊參禪，那佛法在一
X87n1615_p0112b19║切作用處、尋常行履處，何懼事務奪？即今且限一月
X87n1615_p0112b20║日，如不了，决罰不恕。退以佛法在尋常行履處寫貼
X87n1615_p0112b21║於牕上，脇不至席者半月。庵時時默探之，見其作意
X87n1615_p0112b22║太猛烈，私念云：此子若不悟，恐狂去。一日，聞搐鼻有
X87n1615_p0112b23║泣聲，云：啞壞了此子。訽問，乃知俗家訃音至。庵舉意
X87n1615_p0112b24║曰：這裡好與一槌。即喚來問曰：汝有什麼事？具道以
X87n1615_p0112c01║父亡。聲未絕，庵扭住與一掌，云：許多無明煩惱，甚處
X87n1615_p0112c02║得來？又一掌，當下疑滯氷釋。即禮謝，衝口呈偈曰：了
X87n1615_p0112c03║了了，徹底了，無端赤脚東西走，踏破晴空月一輪，八
X87n1615_p0112c04║萬四千門洞曉。自此機鋒峻捷，無敢當者。庵臨寂時，
X87n1615_p0112c05║付以法衣并偈曰：再來毒種元聰侍者，尀耐吾宗滅
X87n1615_p0112c06║汝邊也。
X87n1615_p0112c07║德挫將軍　元接僧統
X87n1615_p0112c08║僧寶傳曰：圓通緣德禪師，後主聞其名，致至金陵，問
X87n1615_p0112c09║佛法大意，留禁中，又創寺以居之。昭惠后以其子宣
X87n1615_p0112c10║城公薨，施錢建寺於廬山之陰、石耳峰之下。開基日，
X87n1615_p0112c11║得金像觀世音於地中，賜名圓通焉。本朝（宋）遣便問
X87n1615_p0112c12║罪江南，後主納土矣，而胡則者據守九江不降。大將
X87n1615_p0112c13║軍曹翰部曲渡江入寺，禪者驚走，德淡坐如平日。翰
X87n1615_p0112c14║至，不起不揖，翰怒呵曰：長老不聞殺人不眨眼將軍
X87n1615_p0112c15║乎？德熟視曰：汝安知有不懼生死和尚耶？翰大奇，增
X87n1615_p0112c16║敬而已。曰：禪者何為而散？德曰：擊鼓自集。翰遣裨校
X87n1615_p0112c17║擊之，禪無至者。翰曰：不至何也？德曰：公有殺心故爾。
X87n1615_p0112c18║德自起擊之，禪者乃集。翰再拜，問決勝之䇿，德曰：非
X87n1615_p0112c19║禪者所知也。
X87n1615_p0112c20║僧寶傳曰：佛印禪師名了元，字覺老。高麗僧統義天
X87n1615_p0112c21║航海至明州，傳云：義天棄王者位出家，上疏乞徧歷
X87n1615_p0112c22║叢林，問法受道。有詔朝奉郎揚傑次公館伴，所經吳
X87n1615_p0112c23║中諸剎，皆迎餞如王臣禮。至金山，元牀坐，納其大展。
X87n1615_p0112c24║次公驚問故，元曰：義天亦異國僧耳。僧至叢林，規繩
X87n1615_p0113a01║如是，不可易也。眾姓出家，同名釋子，自非買崔、盧以
X87n1615_p0113a02║門閥相高，安問貴種？次公曰：卑之少徇時宜，求異諸
X87n1615_p0113a03║方，亦豈覺老心哉？元曰：不然。屈道隨俗，諸方先失一
X87n1615_p0113a04║隻眼，何以示華夏師法乎？朝廷聞之，以元為知大體。
X87n1615_p0113a05║法雲世諦　大溈念誦
X87n1615_p0113a06║大慧普說曰：老杲和尚（法雲、佛照）根本下明，但拙於語言
X87n1615_p0113a07║三昧。每陞座謂眾曰：老僧熈寧八年文帳在鳳翔府
X87n1615_p0113a08║供申，當年崩了華山。你後生家幾時知得？遮幾句兒
X87n1615_p0113a09║無時不說。然後隨其所請，回向下座。或問曰：和尚因
X87n1615_p0113a10║什麼寶華座上一向說世諦耶？杲應之曰：癡人！法豈
X87n1615_p0113a11║有二種？
X87n1615_p0113a12║大慧普說曰：大溈（真如慕喆）法席甚盛，龍象蹴踏。每遇陞
X87n1615_p0113a13║堂，三通鼓罷，大眾雁行而立，風滲滲地。趺坐良久，乃
X87n1615_p0113a14║舉箇古人頌子云：欲識本來心，青山綠水深。不是身
X87n1615_p0113a15║心境，徒將聞見尋。識得便識取，不用更沈吟。參。便下
X87n1615_p0113a16║座。後五日，又當參，復舉：是柱不見柱，非柱不見柱。是
X87n1615_p0113a17║非已去了，是非裡薦取。參。但是陞座，除拈提公案外，
X87n1615_p0113a18║其餘多類此。有箇川僧滑稽，從溈山下來，有問：大溈
X87n1615_p0113a19║法道如何？僧云：規矩法度甚好，只是念誦多㬠。曰：三
X87n1615_p0113a20║八念誦，叢林定法，何言甚多？僧云：大溈獨不然。三八
X87n1615_p0113a21║日，僧堂前維那念誦了；五日，法堂上長老又念誦。衲
X87n1615_p0113a22║子傳以為笑。
X87n1615_p0113a23║
X87n1615_p0113a24║禪苑蒙求拾遺（終）