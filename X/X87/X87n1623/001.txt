X87n1623_p0226b01║
X87n1623_p0226b02║
X87n1623_p0226b03║
X87n1623_p0226b04║
X87n1623_p0226b05║
X87n1623_p0226b06║
X87n1623_p0226b07║釋氏蒙求標題
X87n1623_p0226b08║
X87n1623_p0226b09║卷上
X87n1623_p0226b10║摩騰入漢　僧會來吳慧則石甕　寶意銅壺
X87n1623_p0226b11║僧稠被謗　慧思遭誣法喜畫馬　保志畫烏
X87n1623_p0226b12║僧瑜雙桐　邵碩隻履慧滿息火　植相唾水
X87n1623_p0226b13║敬脫誓筆　賈逸贈紙明度呼鴿　僧安喚雉
X87n1623_p0226b14║北山二聖　西竺七賢法聰入定　慧寬坐禪
X87n1623_p0226b15║明瓚轉石　羅竭蹍泉僧祐集萬　法建誦千
X87n1623_p0226b16║史宗凭埭　抔度負圈乘師髭出　礪公齒全
X87n1623_p0226b17║光寵兩途　能秀二祖信行泣牛　曇猷扣虎
X87n1623_p0226b18║慧持龍門　竺潛蓬戶抱玉出雲　涉公致雨
X87n1623_p0226b19║曇遵泣師　䟦摩化母陀勒乞油　道冏採乳
X87n1623_p0226b20║僧達白髮　覺明赤髭寶瓊法主　神迥論師
X87n1623_p0226b21║靈潤觀燒　智凱誓池明恭食鹿　道豐噉羆
X87n1623_p0226b22║僧實重瞳　法秀連眉慧遷白玉　辨相紫芝
X87n1623_p0226b23║智藏踞座　道安登輦法開才華　曇延機辯
X87n1623_p0226b24║道整出塵　智稱入善南陽雉鳩　法朗猴犬
X87n1623_p0226c01║道融少誦　知玄幼吟辨公鶴下　僧範雁臨
X87n1623_p0226c02║普瞚矌耳　靜靄割心慧果掘錢　慧義取金
X87n1623_p0226c03║元曉難歒　智詵可畏普明見形　慧偘出臂
X87n1623_p0226c04║孝龍八達　法周十智慧超學士　安玄都尉
X87n1623_p0226c05║智文峯落　法雲華墜慧成擲筯　道生取匙
X87n1623_p0226c06║惟儼大笑　曇憑雄聲僧慧二傑　明琰三英
X87n1623_p0226c07║法通多力　道開健行普化挾木　香公掘坑
X87n1623_p0226c08║曇始足白　羅叉眼青僧洪鑄像　士行燒經
X87n1623_p0226c09║生融上首　觀肇第一智順持戒　道房授律
X87n1623_p0226c10║道超□□　明徹□□道英臥冰　慧滿坐雪
X87n1623_p0226c11║藏母吞星　玄親夢月慧隆松寒　朗公霜潔
X87n1623_p0226c12║道常執志　亡名秉節僧可臂斷　法願齒折
X87n1623_p0226c13║淵度興西　基進北東彌天辨鼎　法安獲鐘
X87n1623_p0226c14║超達伏艸　難陀變笻法願律虎　慧榮義龍
X87n1623_p0226c15║法進施體　僧富劃胷
X87n1623_p0226c16║卷下
X87n1623_p0226c17║琳祜會郊　可育面壁法開善醫　曇遷妙易
X87n1623_p0226c18║僧淵架橋　隱峯擲錫甯師食荷　僧喜噉石
X87n1623_p0226c19║智巖能軍　慧璡健敵世高化蟒　明琛變蛇
X87n1623_p0226c20║法持白竹　道愻靈華童進飲酒　無著啜茶
X87n1623_p0226c21║慧布論義　法汰破邪德素少達　慧稜幼悟
X87n1623_p0226c22║僧慧渡河　安靜登墓遂端生蓮　耆域治樹
X87n1623_p0226c23║淨度遊獵　玄風張捕僧璨三國　道一九州
X87n1623_p0226c24║真表蝦䗫　檀特獼猴智潤博贍　曇影風流
X87n1623_p0227a01║僧朗知盜　法通被囚道生領徒　慧遠結社
X87n1623_p0227a02║主公向驢　永師指馬僧達□餻　世瑜受菓
X87n1623_p0227a03║法曠去妖　慧安防禍道光義虎　恭明智囊
X87n1623_p0227a04║靈坦心印　玄暢目光道傑頭大　溫行眉長
X87n1623_p0227a05║祗難異術　曇鸞仙方岑公養鼠　道判放羊
X87n1623_p0227a06║寶瓊龍瑞　慧哲象王明瞻直身　曇顯翹足
X87n1623_p0227a07║法蘭辨灰　慧要刻木靈藏布衣　法雲錦服
X87n1623_p0227a08║慧約青牛　曇弘金鹿諦親書鎮　倫母神幡
X87n1623_p0227a09║智炫出國　童壽入關無竭過嶺　法和登山
X87n1623_p0227a10║諦乘荷葉　相渡波瀾善伏誡神　慧嵬問鬼
X87n1623_p0227a11║曇籥四飛　法橋百里慧受青龍　道洪白雉
X87n1623_p0227a12║慧安古杖　僧羣靈水漫提指客　處寂候賓
X87n1623_p0227a13║慧韶撤被　法嚮裂巾圖澄洗腸　佛調現身
X87n1623_p0227a14║玄尚入魏　帛遠□□慧休吟雲　道林放鶴
X87n1623_p0227a15║法相滑稽　僧淵言謔崇慧登梯　通達入鑊
X87n1623_p0227a16║琳佛鬚生　翼像淚落東興尚廣　西化可知
X87n1623_p0227a17║（元本無標題，今為檢尋者，準餘蒙求之例標之。元本蠹滅者，檢本傳補之，為分元本文細書之也。
X87n1623_p0227a18║元本文字有疑誤者，於各條之終註之。又元本以異本校者，註本文傍。今悉準校訂疑誤，註各條終。
X87n1623_p0227a19║此書二百一十有四句，用韻三十有二也。今為便檢尋，標於格上。又有叶韻者，於句下註其反切也。）
X87n1623_p0227a20║
X87n1623_p0227a21║釋氏蒙求標題（畢）
X87n1623_p0227a22║
X87n1623_p0227a23║
X87n1623_p0227a24║
X87n1623_p0227b01║
X87n1623_p0227b02║
X87n1623_p0227b03║
X87n1623_p0227b04║
X87n1623_p0227b05║No. 1623
X87n1623_p0227b06║釋氏蒙求（并序）　上冊
X87n1623_p0227b07║
X87n1623_p0227b08║霅水　講學沙門　靈操　撰
X87n1623_p0227b09║余固覽慧皎、澄照、通慧高僧傳三本，總八十卷。披
X87n1623_p0227b10║其文，覩其事，今古之異，聖賢之跡，非周公之才，董
X87n1623_p0227b11║狐之筆，無以能為也。然而義旨縱橫，卷軸繁廣，覽
X87n1623_p0227b12║之者無強記而有忘。是故集其事類，討其異常，以
X87n1623_p0227b13║偶對為文，聲律為韻，題曰釋氏蒙求焉。後進童孺，
X87n1623_p0227b14║誦而明其文，究其理，思繼古賢之蹤，為五教之端
X87n1623_p0227b15║者也。時己酉四月望日序。
X87n1623_p0227b16║（虞）摩騰入漢　僧會來吳
X87n1623_p0227b17║攝摩騰，本中天竺人，化彼諸國，廣有靈應。初與竺法
X87n1623_p0227b18║蘭將入漢土，遂感明皇帝夜夢金人飛空而至。明旦，
X87n1623_p0227b19║大集羣臣，以占所夢。通人傅毅曰：臣聞西域有神，其
X87n1623_p0227b20║名曰佛。陛下所夢，將必是乎？聞之大悅，即遣郎中蔡
X87n1623_p0227b21║愔、博士秦景等使往天竺，尋訪佛法。愔等行至中途，
X87n1623_p0227b22║果見騰、蘭二僧擕經像而來，乃同迴洛陽。明帝深加
X87n1623_p0227b23║禮接。東土大興教法，自騰為始。
X87n1623_p0227b24║康僧會，康居國人也。以赤烏十年達于建鄴，設像行
X87n1623_p0227c01║教。時吳國初見沙門，疑為矯異。有司奏曰：有胡人入
X87n1623_p0227c02║境，自稱沙門，容服非常，事應檢察。國主孫權召會詰
X87n1623_p0227c03║問：有何靈應？會曰：如來遷跡，忽踰千載。遺骨舍利，神
X87n1623_p0227c04║曜無方。昔阿育王起塔，乃八萬四千。塔寺之興，以表
X87n1623_p0227c05║遺化也。權曰：若得舍利，當為起塔。如其虗妄，國有常
X87n1623_p0227c06║刑。會乃請期七日。至二七日，無驗。權曰：此欺誑耳。欲
X87n1623_p0227c07║加其罪。會更請七日，權又特聽。至第七日，忽聞銅瓶
X87n1623_p0227c08║鏗然有聲。會往視之，果得舍利。乃呈權，舉朝集覧，騰
X87n1623_p0227c09║光五色。權執瓶瀉于銅盤，舍利衝盤，盤即破碎。乃以
X87n1623_p0227c10║火鍛之，置鐵砧磓以擊之。砧磓俱陷，舍利無損。權肅
X87n1623_p0227c11║然驚起，揚聲嗟伏。由此興于塔寺。
X87n1623_p0227c12║慧則石甕　寶意銅壺
X87n1623_p0227c13║慧則為性奇逸，善於言辯。晉永嘉年中，天下疫病，則
X87n1623_p0227c14║乃晝夜祈誠，願天神降藥，以愈萬民。一日出寺，見兩
X87n1623_p0227c15║石形如甕，疑是異物，取之，果有神水在內，與天下病
X87n1623_p0227c16║者飲之，皆愈。
X87n1623_p0227c17║寶意者，天竺人，胡云阿那摩抵。來于此土樹下安禪，
X87n1623_p0227c18║講說經論。又善神呪，為宋世祖禮重，施以銅唾壺，高
X87n1623_p0227c19║二尺許。常在牀前，忽有盜去，意乃取坐席一領，空卷
X87n1623_p0227c20║呪上。經三夕還，見壺在於席上。
X87n1623_p0227c21║僧稠被謗　慧思遭誣
X87n1623_p0227c22║僧稠者，情度淳直，孝信知名，徵為大學博士。後乃出
X87n1623_p0227c23║家，大習禪觀，住鄴西龍山雲門寺。齊文宣帝詔請入
X87n1623_p0227c24║京供養，欽重非常。後人以事讒稠以倨傲無禮者，帝
X87n1623_p0228a01║大怒，自來欲殺稠。稠即冥知之，謂眾曰：明日有大客
X87n1623_p0228a02║至，多作供設。至夜半，先備牛輿，獨往谷口，去寺二十
X87n1623_p0228a03║餘里，獨立道側。至明，帝果然忽至，見稠，怪問其故。稠
X87n1623_p0228a04║曰：恐身血不淨，穢污伽藍，在此候爾。帝下馬拜伏悔
X87n1623_p0228a05║過，謂尚書令楊遵彥曰：如此真人，何可謗毀。乃躬負
X87n1623_p0228a06║稠歸寺，稠磬折不受。帝曰：弟子負師遍天下，未足謝
X87n1623_p0228a07║過。
X87n1623_p0228a08║慧思幼乃慈和，頓悟禪寂。陳光大年中，至南嶽，值一
X87n1623_p0228a09║林泉之所，謂眾曰：吾前身曾居於此。依言掘之，果獲
X87n1623_p0228a10║房殿基墌、僧用器皿。時有異道懷嫉者，密告陳主，誣
X87n1623_p0228a11║思掘破衡山。陳主勅使至山撿察，見兩虎咆憤，居思
X87n1623_p0228a12║之側，驚懼而退。後乃更進，又阻毒蜂。不久，誣思之者
X87n1623_p0228a13║暴死。陳主乃迎歸京師，舉朝禮供。
X87n1623_p0228a14║法喜畫馬　保誌畫烏
X87n1623_p0228a15║法喜，南海人。形容醜陋，神異莫測。居于嶺表，耆老相
X87n1623_p0228a16║傳童幼時見喜，年可三百歲矣。在陳時，馬靜為廣州
X87n1623_p0228a17║刺史，方上任，喜直上廳，以手指畫地作馬頭以示靜。
X87n1623_p0228a18║多武略，乃臨郡也。每出行，部將甲士數萬，多為威猛。
X87n1623_p0228a19║人以奏於陳，帝即遣臨汝候來觀其形勢，曰：必有逆
X87n1623_p0228a20║狀。遂擒而斬之。馬頭之讖，踰月乃應。
X87n1623_p0228a21║保誌初止道林寺，修習教法。長擎一錫杖，杖頭掛照
X87n1623_p0228a22║天剪刀行化，於時大有靈異。齊大尉司馬殷齊之隨
X87n1623_p0228a23║陳顯達鎮江州，辭誌。誌將紙畫一烏在樹上，語曰：急
X87n1623_p0228a24║時可登此。後顯達逆節，留齊之鎮州。及敗，齊之入廬
X87n1623_p0228b01║山，追騎將及，齊之見一樹上一烏，烏竟不去。追騎謂
X87n1623_p0228b02║是無人，因而獲免。其烏與樹，如誌所畫之狀。
X87n1623_p0228b03║（紙）僧瑜雙桐　邵碩隻履
X87n1623_p0228b04║僧瑜幼入釋門，誓欲焚身。以宋孝建中，集薪為龕，請
X87n1623_p0228b05║僧設齋，辭別而入火中。經三日，瑜房內忽生雙桐樹，
X87n1623_p0228b06║根枝豐茂，鬱翠非常，遂成連理。道俗異之，號為雙桐
X87n1623_p0228b07║沙門。
X87n1623_p0228b08║邵碩者，始康之人，出入不擇晝夜。俗姓邵，入道之後，
X87n1623_p0228b09║自稱碩公。言謔於人，皆有符讖。後卒於岷山寺。臨亡，
X87n1623_p0228b10║語道人法進云：可露骸於道路，急繫履著脚。既而依
X87n1623_p0228b11║之，出屍置寺後。經三日，忽然不見。俄而有人從𮠁縣
X87n1623_p0228b12║來，遇進云：昨見碩公在市中，一脚著履，語云：小子無
X87n1623_p0228b13║宜，適失我履一隻。進驚曰：與碩脚繫急，右脚繫寬，不
X87n1623_p0228b14║好，所以致失也。（此中云字當作曰，遇進疑當作過進。）
X87n1623_p0228b15║慧滿息火　植相唾水（數軌切）
X87n1623_p0228b16║慧滿博通經律，多著文疏。甞在鄜城行化，時寓居魏
X87n1623_p0228b17║兵曹家別院，講羯磨法。所居艸堂忽為火燒，風焰俱
X87n1623_p0228b18║盛，滿乃索水噀之，隨便息焉。
X87n1623_p0228b19║植相節行清苦，人皆仰之。寓于巴西，興揚教法。行至
X87n1623_p0228b20║弘農水側，見垂釣化，勸止之，不從其言，即唾水中。忽
X87n1623_p0228b21║有大蛇擎頭來趣，釣者驚而悔過，便投相出家。
X87n1623_p0228b22║敬脫誓筆（誓疑當作擔）　賈逸贈紙
X87n1623_p0228b23║敬脫深通經義，大有儀範，時共目之為僧中之傑。隋
X87n1623_p0228b24║帝召入內，講說羣經，賜大竹扇，濶三尺餘，令執用出
X87n1623_p0228c01║入宮中。帝或目送之曰：誠為僧傑矣。常學習時，每自
X87n1623_p0228c02║負擔，以母置於一頭，筆及經書又置一頭。若食時，留
X87n1623_p0228c03║母樹下，入村乞食。其筆管大於臂，長三尺。人有乞書
X87n1623_p0228c04║者，置大紙，但書一字耳。更欲求大，隨筆而成，曾無修
X87n1623_p0228c05║飾，鋒彩神異，觀者不厭。
X87n1623_p0228c06║賈逸，未詳何人，隋仁壽初來於安陸。凡言語皆有靈
X87n1623_p0228c07║應，後人諸處一日俱見，方悟分身也。時方等寺慧暠
X87n1623_p0228c08║法師，逸見而贈暠紙五十幅，曰：法師由此得解耳。暠
X87n1623_p0228c09║後因官事被禁獄中，責問而答，紙盡事畢獲免，果應
X87n1623_p0228c10║其語。
X87n1623_p0228c11║明度呼鴿　僧安喚雉
X87n1623_p0228c12║明度長誦經為務，居于并州石壁寺。時有鴿巢于屋
X87n1623_p0228c13║簷，乳養二鶵。度每以粥飯就巢哺之，謂曰：承我經力，
X87n1623_p0228c14║速得生長。鴿忽飛墜地，俱殞。踰旬日，夢二小兒曰：兒
X87n1623_p0228c15║等是二鴿，承上人經力，生人間寺東十里某家為兒。
X87n1623_p0228c16║度乃往此家尋問，果㝈生二子。度入視，呼曰：鴿兒！一
X87n1623_p0228c17║時迴頭應諾，歲餘能言。（生長，元本中傍註云：一本作人身可也。）
X87n1623_p0228c18║僧安，不知何人。齊文宣時，在王屋山聚徒講涅槃經。
X87n1623_p0228c19║始發題，有雌雉來座前伏聽，僧若食時，出外飲啄。講
X87n1623_p0228c20║三卷畢，眾咸怪不至。安曰：雉今生人道，不須怪也。武
X87n1623_p0228c21║平中，領徒至越，忽憶往年雌雉應生在此。經至一家，
X87n1623_p0228c22║遙喚雌雉。一女走出，如舊相識。其家驚怪，引安入設
X87n1623_p0228c23║食。安曰：何故名雌雉耶？答曰：見初生時，髮如雉尾。既
X87n1623_p0228c24║如是女，故便名雌雉也。安即為述本緣。
X87n1623_p0229a01║（先）北山二聖　西竺七賢
X87n1623_p0229a02║魏法度、法紹，游學北土，綜習三藏。靈跡異事，世皆見
X87n1623_p0229a03║聞。時居于𭗵山栖霞寺，故世號曰北山二聖。
X87n1623_p0229a04║晉有西竺七僧，普通儒釋，辯論適時，故孫綽撰道賢
X87n1623_p0229a05║論云：此西竺七贒比竹林七賢，以法護匹山巨源，法
X87n1623_p0229a06║祖比嵆康，竺潛比劉伯倫，于法蘭比阮嗣宗，竺法乘
X87n1623_p0229a07║比王濬沖，于道䆳比阮咸，支遁比向子期。凡此七賢，
X87n1623_p0229a08║匹於七僧，皆察其氣槩，較道量德，著其論文，盛傳于
X87n1623_p0229a09║時。
X87n1623_p0229a10║法聰入定　慧寬坐禪
X87n1623_p0229a11║法聰八歲出家，卓然神操，以禪定為道。初至襄陽傘
X87n1623_p0229a12║葢山，建習定之室。梁晉安王來襄雍間，聞聰名，因造
X87n1623_p0229a13║禪室。乃見猛火熾然，良久忽變為水。經停，水滅室現。
X87n1623_p0229a14║以事相詢，乃知入水火定也。居近白馬泉，聰於泉內
X87n1623_p0229a15║取白龜，就掌謂王曰：此是雄龍。又取五色鯉，就手中
X87n1623_p0229a16║復曰：此是雌龍。王及部從歎駭，以聞高祖。
X87n1623_p0229a17║慧寬姓楊氏，父母本崇道法，不信釋宗，乃生一女，名
X87n1623_p0229a18║曰信相。後又生一男，名慧寬，與姉信相好樂幽寂。年
X87n1623_p0229a19║登五歲，與信相於靜處坐禪，二親怪問，答曰：佛來為
X87n1623_p0229a20║說般若、聖智、界、入等法門。乃共姉論其佛法。父是異
X87n1623_p0229a21║道，不解其言，附口錄得二百餘紙。時龍懷寺會禪師
X87n1623_p0229a22║聞而往現，父示其文，會披而歎曰：此語並合佛理。因
X87n1623_p0229a23║與姉出家，大揚法教。其姉為蜀王所重，時人號聖尼，
X87n1623_p0229a24║故為立寺，亦號聖尼。
X87n1623_p0229b01║明瓚轉石　羅竭蹍泉
X87n1623_p0229b02║明瓚遊至嵩山，棲息時久，盛行禪法，而情性默然。後
X87n1623_p0229b03║有刺史奉勅祭嶽，先修道路，直上巖頂。忽中夜風雷，
X87n1623_p0229b04║而一峯頺落。其下緣山磴道，為大石所欄。乃以牛十
X87n1623_p0229b05║頭縻絆而挽之，又以千餘人鼓噪以推之。力竭，石愈
X87n1623_p0229b06║固。瓚曰：奚用如許多人力？我與去之。眾大笑。瓚遂履
X87n1623_p0229b07║石而動，忽轉盤而下，聲如雷震。刺史道俗歎曰：斯大
X87n1623_p0229b08║聖人也。（笑，本傳作驚。）
X87n1623_p0229b09║訶羅竭誦二百萬言，後入婁至山石室中坐禪。此室
X87n1623_p0229b10║去水既遠，信士欲開㵎，竭曰：不假相勞。乃出定，以左
X87n1623_p0229b11║脚蹍室西石壁，口陷沒，投足出泉已，從中涌出，其味
X87n1623_p0229b12║香潔，飲者受樂。
X87n1623_p0229b13║僧祐集萬　法建誦千
X87n1623_p0229b14║僧祐少入釋門，專精律藏，大遵儀則。居于建鄴，講演
X87n1623_p0229b15║律宗，常有學徒一萬餘人，傳持教法。
X87n1623_p0229b16║法建入道以來，常勤誦習，居止益州五層寺，侍武陵
X87n1623_p0229b17║王。弟規守益州，魏遣將軍尉遲逈來伐規，規降，城中
X87n1623_p0229b18║僧道皆被拘禁。至夜忽有光明，逈乃尋光所在，見諸
X87n1623_p0229b19║僧皆睡，唯建端坐誦經，光從口出。逈乃問建：誦何經
X87n1623_p0229b20║也？答曰：貧道誦華嚴經下帙。逈曰：何不從頭誦之？答：
X87n1623_p0229b21║誦到此爾。逈曰：法師誦得幾許？答曰：貧道發心欲誦
X87n1623_p0229b22║一藏，今始誦得一千卷爾。逈驚嗟不信，欲試請誦一
X87n1623_p0229b23║遍，莫有勞乎？建曰：誦經常事。乃設座請誦經，七日七
X87n1623_p0229b24║夜聲不暫息焉。
X87n1623_p0229c01║史宗凭埭　杯渡負圈
X87n1623_p0229c02║史宗，不知何來，常著麻衣，世號麻衣道人。在廣陵白
X87n1623_p0229c03║土埭，凭埭謳唱自樂，或幽或顯，無定其蹤。時有商人
X87n1623_p0229c04║海行，於孤洲上遇一沙門，寄書於宗。書在船中，商欲
X87n1623_p0229c05║看書，著船不脫。及至白土埭，書自飛起，就宗掌中。陶
X87n1623_p0229c06║淵明雜傳云：白土埭有二異法師，宗為其一也。
X87n1623_p0229c07║杯渡者，不知姓名，常乘木杯渡水，莫測其神。帶索藍
X87n1623_p0229c08║縷，殆不蔽身。言語無定，或加冰洗浴，或著木履登山，
X87n1623_p0229c09║唯負一蘆圈子，別無餘物。行向廣陵，遇村舍一家，持
X87n1623_p0229c10║八關齋，先不相識，直往而坐，置圈子於庭中。其家見
X87n1623_p0229c11║渡容陋劣，不生重敬，欲移圈子，舉而不起。乃招十人
X87n1623_p0229c12║舉之，亦乃不起。復觀其中，見四小兒，並長數寸，形容
X87n1623_p0229c13║端嚴，其家即大驚駭焉。
X87n1623_p0229c14║乘師髭出　礪公齒全
X87n1623_p0229c15║元魏世乘禪師者，不知上字，生而自陳前生之事。父
X87n1623_p0229c16║母恐其出家，逼以納室，執志無改。入京師，被命作閹
X87n1623_p0229c17║官，却奏乞入山，毀形修道。賚一部華嚴經，晝夜誦念，
X87n1623_p0229c18║踰月髭鬚復出。
X87n1623_p0229c19║法礪生時，牙齒全具，堅白璨然，迄于終老，中無毀落。
X87n1623_p0229c20║入道以來，深窮大教，名聞四海，道俗仰之，果有異於
X87n1623_p0229c21║常矣。
X87n1623_p0229c22║（虞）光竉兩途　能秀二祖
X87n1623_p0229c23║魏鄴下勒那三藏訓於慧光，光領徒傳其教法，在於
X87n1623_p0229c24║道南；菩提三藏訓於道竉，竉領徒傳其教法，在於道
X87n1623_p0230a01║北。故鄴下有南北兩途，大稱於時。復有四宗、五宗之
X87n1623_p0230a02║說，從此而起。
X87n1623_p0230a03║慧能居于雙峯曹溪，神秀栖于江陵當陽山，同傳達
X87n1623_p0230a04║磨之法，盛行于天下，並德行相高。於是教興南北，以
X87n1623_p0230a05║能為南宗，以秀為北宗。二宗之稱，自茲為盛矣。
X87n1623_p0230a06║信行泣牛　曇猷扣虎
X87n1623_p0230a07║信行纔生之後，便樂經像，似知空門之道，乃令出家。
X87n1623_p0230a08║時年四歲，於路見牛車沒泥，牽引不停，乃悲泣無已。
X87n1623_p0230a09║人問其故，曰：憫其疲苦如是。
X87n1623_p0230a10║曇猷以修學禪道，隱于上剡之石城山，後移赤城山
X87n1623_p0230a11║石室坐禪。常有虎數十頭，蹲在猷前。猷誦經次，中有
X87n1623_p0230a12║一虎困睡，猷乃以竹如意扣虎頭曰：何不聽經？於是
X87n1623_p0230a13║俱聽。須臾，有蛇競出，大數十圍，共來聽法而去。
X87n1623_p0230a14║慧持龍門　竺潛蓬戶
X87n1623_p0230a15║慧持，即慧遠之弟也。性格清雋，解行俱高，亦事道安
X87n1623_p0230a16║為師。與遠共止廬山，領徒三千餘人，持居其首。時豫
X87n1623_p0230a17║章太守范甯請持講法華、毗曇，于時學者競集。王殉
X87n1623_p0230a18║與范甯書云：遠公持公孰愈？范甯答曰：誠為賢兄賢
X87n1623_p0230a19║弟也。持後屆于蜀都，大揚教法。時有沙門慧巖、僧恭
X87n1623_p0230a20║者，皆先在蜀，俱有才名，一時之英傑也。及持至，皆望
X87n1623_p0230a21║風推服。其有升持堂入持室者，號為登龍門焉。
X87n1623_p0230a22║竺潛字法深，大有才器，晉哀帝頻請入內講演。時簡
X87n1623_p0230a23║文作相，與潛交知。時詣簡文所，遇沛國劉𫺣，𫺣嘲曰：
X87n1623_p0230a24║道人何以游朱門？潛曰：君自覩其朱門，貧道見為蓬
X87n1623_p0230b01║戶耳。還剡之仰山，遂隱其跡。于時支遁遣使求買仰
X87n1623_p0230b02║山之側沃州小嶺，潛答曰：欲來輙給，豈聞巢由買山
X87n1623_p0230b03║而隱遁歟？（𫺣疑當作恢字。）
X87n1623_p0230b04║抱玉出雲　涉公致雨
X87n1623_p0230b05║抱玉行業高奇，人事罕接，謂來事如目擊焉。每夕獨
X87n1623_p0230b06║處一室，常有鄰僧見玉口中出雲，色彩五般，人皆往
X87n1623_p0230b07║視，每夕如是。
X87n1623_p0230b08║涉公，西竺人也。不食五糓，日行五百里。以苻堅建元
X87n1623_p0230b09║中來長安。于時天旱，堅請呪龍，俄而致雨。凡大旱，請
X87n1623_p0230b10║必致雨。涉卒經年不雨，堅祈之不致，謂大臣朱彤曰：
X87n1623_p0230b11║涉公若在，朕豈燋心於雲漢若是哉！此道人者，其大
X87n1623_p0230b12║聖乎！
X87n1623_p0230b13║曇遵泣師　䟦摩化母
X87n1623_p0230b14║曇遵解行高深，誦經論備曉，事保光為師。初在齊州
X87n1623_p0230b15║講演，聞師保光終後，不覺大慟，從牀擲身於地，口中
X87n1623_p0230b16║血流，其孝義若是。乃游化齊、楚、晉、魏，遇丞相王肱知
X87n1623_p0230b17║見，遂舉為國統。
X87n1623_p0230b18║求那䟦摩，此云功德鎧，大有道行，慧解過人。本居剎
X87n1623_p0230b19║利，有母常食野肉，令跋摩辨之。摩啟母曰：有命之類，
X87n1623_p0230b20║莫不貪生，害彼之命，非仁矣。母怒曰：設令得罪，吾當
X87n1623_p0230b21║代汝。摩他日煑油，設澆其指，謂母曰：代兒忍痛。母曰：
X87n1623_p0230b22║痛在汝身，吾何能代？摩曰：眼前之苦，尚不能代，況三
X87n1623_p0230b23║途耶？母即禮拜悔過，終身不殺，因茲信重於摩。
X87n1623_p0230b24║陀勒乞油　道冏採乳（橤生切，音汝。）
X87n1623_p0230c01║犍陀勒者，西域人，來至洛陽，人莫能識。一日謂眾曰：
X87n1623_p0230c02║洛東有盤鴟山，有古寺基存焉。眾則不信，乃往掘之，
X87n1623_p0230c03║深方見石基，乃共立寺而居。寺去洛城一百餘里，勒
X87n1623_p0230c04║朝朝至洛諸寺赴中，暮則乞油一鉢歸寺，燭燈以此
X87n1623_p0230c05║為常。有人健行者，欲隨勒觀其遲疾，奔走不及，勒令
X87n1623_p0230c06║執衣角，唯聞勵風之響，不覺須臾而至彼寺。
X87n1623_p0230c07║道冏事道懿為師，懿病，遣同寺四人至河南霍山採
X87n1623_p0230c08║鐘乳。入穴，數跨木渡水，三人溺死，炬火又滅，到無濟
X87n1623_p0230c09║理。冏乃唯誦法華經，忽見一光如螢火，追之不及，照
X87n1623_p0230c10║穴分明，遂得出穴。
X87n1623_p0230c11║（支）僧達白髮　覺明赤髭
X87n1623_p0230c12║偽魏僧達學通內外，時盡稱揚。性剛忓物，被擯居于
X87n1623_p0230c13║長沙。達少而髮白，故世皆號為白頭達。
X87n1623_p0230c14║佛陀耶舍，此云覺明。幼在釋門，誦大小乘經數百萬
X87n1623_p0230c15║言，兼解義理。羅什事之為師，大曉毗婆沙論。少有赤
X87n1623_p0230c16║髭，時號曰赤髭毗婆沙（覺明本傳作覺名）。
X87n1623_p0230c17║寶瓊法主　神迥論師
X87n1623_p0230c18║寶瓊纔生之後，便入空門，年雖少小，大通經論。始從
X87n1623_p0230c19║光宅寺雲法師習學，後移聽南㵎仙法師講，仙深加
X87n1623_p0230c20║賞歎。年登五歲，舉為法主，與仙師更相敷演。及長，身
X87n1623_p0230c21║長八尺，背皮龍文，口三十九齒，異常之相不一。
X87n1623_p0230c22║神迥幼齡雋敏，神異非常，深窮內外，凡撰疏、文、銘、論
X87n1623_p0230c23║共四十餘卷。故四海英賢為之諺曰：大論師，釋迦迥，
X87n1623_p0230c24║法界多羅一時領。
X87n1623_p0231a01║靈潤觀燒　智凱誓池
X87n1623_p0231a02║靈潤節橾孤真，博通典教，因與同學數游山，復觀野
X87n1623_p0231a03║燒。燒火四合，眾並走避，唯潤安行如常。火雖逼身，顧
X87n1623_p0231a04║下語諸同學曰：心外無火，火實自心。謂火自逃，無由
X87n1623_p0231a05║免火。及火至，潤身忽然散滅。
X87n1623_p0231a06║智凱，姓𠗦，父早亡。六歲，聽吉藏法師講法華火宅品，
X87n1623_p0231a07║夜告母曰：經明火宅者，只我身爾。是我火宅，我應燒
X87n1623_p0231a08║人。既其不燒，明知無我。終夜達曉，詣藏出家。身相黑
X87n1623_p0231a09║色，時號為烏凱。年十三，便講經論，脇不親席，不受信
X87n1623_p0231a10║施，虗齋度日。佛殿之後，忽涌開一池，凱便誓曰：只飲
X87n1623_p0231a11║此池中水，以過此生。
X87n1623_p0231a12║明恭食鹿　道豐噉羆
X87n1623_p0231a13║明恭昔在俗時，為隋高祖下犳騎，與伴一人膂力相
X87n1623_p0231a14║似，時皆猜忌。帝欲除之，作餅兩裹，一餅內生鹿角一
X87n1623_p0231a15║具、一餅內鹽五升，俱賜食之並盡。食鹽者腹裂而死，
X87n1623_p0231a16║恭食鹿角全無所妨，因乃悟而出家，住會善寺。甞與
X87n1623_p0231a17║超化寺爭地，彼多召無賴者百餘人，來奪會善秋苗。
X87n1623_p0231a18║眾咸憂愁，恭曰：勿愁。乃取一大石，可三十人得轉。恭
X87n1623_p0231a19║獨拈之，遠擲如小土塊，彼徒一時奔走（犳音豹，即豹字省也。又音
X87n1623_p0231a20║勺，獸豹文也。○伴一人者，本傳作三人，傳文疑誤歟）。
X87n1623_p0231a21║道豐，世稱得道之流也，為齊高祖仰重。帝命酒及一
X87n1623_p0231a22║蒸羆置於殿上，勅豐上殿賜食之，聊無辭讓，極意飽
X87n1623_p0231a23║噉。帝大笑，歸謂弟子曰：除却牀頭物。及撤牀，見向者
X87n1623_p0231a24║帝賜蒸肫宛然而在，都無噉嚼之處，弟子大驚怪也。
X87n1623_p0231b01║（置於殿上之置字疑寫倒，當作帝命置酒及一蒸羆於殿上。）
X87n1623_p0231b02║僧實重瞳　法秀連眉
X87n1623_p0231b03║僧實生而目有重瞳，光明外射，口繞黑子，欹若斗形，
X87n1623_p0231b04║腋懷鳳卵，七處俱平，人皆異之。果於釋教，入明理性。
X87n1623_p0231b05║周太祖文帝詔實曰：師目有重瞳，偏同虞舜，背隆傴
X87n1623_p0231b06║僂，分若周公，可謂世寶矣。
X87n1623_p0231b07║曇摩蜜多，此云法秀，西竺人。來於漢土，年登七歲，大
X87n1623_p0231b08║有節操，善解眾經。生而連眉，相狀奇異，故此方人號
X87n1623_p0231b09║之為連眉禪師。（來於，準本傳，疑當作來游歟？）
X87n1623_p0231b10║慧遷白玉　辨相紫芝
X87n1623_p0231b11║慧遷講說才能，振名天下，勅送舍利於海州安和寺
X87n1623_p0231b12║起塔。掘地之際，忽感一白玉，闊一尺餘，光彩明皎，人
X87n1623_p0231b13║皆異之。
X87n1623_p0231b14║辨相幼習經論，兼曉儒宗。勅送舍利於吳州大禹寺，
X87n1623_p0231b15║忽騰光五色。建塔之所，獲紫芝枝，長三尺餘，光色殊
X87n1623_p0231b16║異。（吳州本傳作越州，又三尺餘作二尺三寸。）
X87n1623_p0231b17║（銑）智藏踞座　道安登輦
X87n1623_p0231b18║智藏少而神氣，長乃曉釋宗。武帝重之，頻請入內講
X87n1623_p0231b19║演，勅昇御座。羣臣議曰：御座唯天子所昇，沙門不可
X87n1623_p0231b20║霑預。藏聞之，勃然作色，上正殿，踞法座曰：貧道昔為
X87n1623_p0231b21║吳中俗官，尚不慚御榻，況復乃祖定光金輪釋子耶？
X87n1623_p0231b22║檀越若殺，貧道即殺，不慮無受生之處。帝乃罷勅，依
X87n1623_p0231b23║前昇座。
X87n1623_p0231b24║道安性行高明，而形貌陋黑。時人語曰：漆道人，驚四
X87n1623_p0231c01║鄰。秦苻堅深加禮重。堅與諸小國書云：晉氏伐吳，利
X87n1623_p0231c02║在二陸。今朕破漢南，獲士一人有半爾。僕射權翼曰：
X87n1623_p0231c03║未審誰耶？堅曰：安法師一人，習𮢶齒半人。後堅出遊
X87n1623_p0231c04║東苑，命安法師升輦同載。權翼諫曰：臣聞天子法駕，
X87n1623_p0231c05║侍中陪乘。安師毀形，不可參廁。堅勃然作色曰：安師
X87n1623_p0231c06║道冥至境，德為時尊。朕舉天下之重，未足以易之。非
X87n1623_p0231c07║卿輩舉之榮，是朕之顯也。仍勅權翼扶法師登輦。
X87n1623_p0231c08║法開才華　曇延機辯
X87n1623_p0231c09║于法開以義解才能知名天下，與謝安、王文度等為
X87n1623_p0231c10║文學之友。故孫綽目之曰：深通內外，才華瞻逸，其在
X87n1623_p0231c11║開公乎。晉哀帝累請講唱。
X87n1623_p0231c12║曇延身長九尺五寸，手垂過膝，大曉三藏，機辯非常，
X87n1623_p0231c13║為周大祖禮重。後入秦境，時陳有使周弘正者，深窮
X87n1623_p0231c14║釋教，兼曉儒宗，機辯過人，游說三國，以周建德中衘
X87n1623_p0231c15║命入秦。秦王見其機辯，朝堂大臣無敢對者，勅境內
X87n1623_p0231c16║能言之士，不限道俗，與弘正對論。時刺史中山公宇
X87n1623_p0231c17║文氏上表奏延入京，秦王乃大集賢能，觀其辯論。延
X87n1623_p0231c18║直上座，秦主問曰：何不禮三寶？延曰：自力兼微，不假
X87n1623_p0231c19║聖賢加助。遂與弘正論議三教，正被延數問不通，機
X87n1623_p0231c20║辯不捷，便乃下座，揚聲歎伏，禮拜為師，旦夕親近，目
X87n1623_p0231c21║之曰曇延菩薩。
X87n1623_p0231c22║道整出塵　智稱入善
X87n1623_p0231c23║道整在俗姓趙，名正，字文業，偽秦位至武威大守，性
X87n1623_p0231c24║好譏諫。苻堅末年，堅寵鮮卑，正見堅及鮮卑，便乃歌
X87n1623_p0232a01║曰：昔聞孟津河，千里作一曲。此水本自清，是誰攪令
X87n1623_p0232a02║濁？堅動容曰：是朕也。又曰：北園有一棗，布葉垂重蔭。
X87n1623_p0232a03║外雖饒棘刺，內實懷赤心。堅曰：非趙文業耶？正因而
X87n1623_p0232a04║忽悟釋教，便乃出塵，改名道整。與曇摩大三藏游於
X87n1623_p0232a05║襄陽，大傳教法。（譏諫，疑當作規諫。）
X87n1623_p0232a06║智稱俗姓裴，幼乃性好弓馬，十七便為武官。後北討
X87n1623_p0232a07║獫狁，每至交兵，心懷慈憫，因乃歎曰：害人自濟，非仁
X87n1623_p0232a08║之志矣。便解甲投師出家，從南㵎宗法師學習，大曉
X87n1623_p0232a09║解羣經，其名遠振。後集學徒一萬餘人。
X87n1623_p0232a10║南陽雉鳩　法朗猴犬
X87n1623_p0232a11║有僧不出姓名，來于鄧州，日食二雉鳩，僧俗盡皆嫌
X87n1623_p0232a12║惡。每饌羞之次，有貧士求乞，其僧乃分其二足，與之
X87n1623_p0232a13║共食。僧食訖，命水盥洗嗽，忽見向者雉鳩從口飛出，
X87n1623_p0232a14║一則能行，一則匍匐在地。貧士大驚，不覺亦出二雉
X87n1623_p0232a15║鳩足生全。道俗異之，號為南陽雉鳩和尚。
X87n1623_p0232a16║法朗入道後，居于鄂州，飲噉同俗，時共非之。常養一
X87n1623_p0232a17║猴一犬，其狀偉大，與朗行坐相隨。若至食時，猴與犬
X87n1623_p0232a18║將木盂來受食，與朗同食。食訖，猴戴木盂於頂，騎犬
X87n1623_p0232a19║背上，與俱行。朗若誦念，猴犬伏聽，朗聲發如雷，唇吻
X87n1623_p0232a20║不動，其神怪莫測。
X87n1623_p0232a21║（侵）道融少誦　知玄幼吟
X87n1623_p0232a22║道融年十二，便勤學習。師令先讀外書，乃往村借論
X87n1623_p0232a23║語，至暮方歸，其書竟不借。歸室，師問其故，答曰：彼已
X87n1623_p0232a24║誦畢。師更借本覆之，不遺一字，眾乃大驚而異之。後
X87n1623_p0232b01║果深窮三藏，天下振名。（天下振名，疑當作振名天下。）
X87n1623_p0232b02║知玄字後覺，姓陳。祖父皆仕。玄雖在襁褓中，見佛僧
X87n1623_p0232b03║長含喜色。年及五歲，祖父見其聰敏，因見花開，令玄
X87n1623_p0232b04║詠之。不數步間，偶成詩曰：花開滿樹紅，花落萬枝空。
X87n1623_p0232b05║唯餘一朵在，明日定隨風。祖父驚歎曰：吾望此子入
X87n1623_p0232b06║仕榮家，今見其志，定入空門矣。不踰年，果求出家。備
X87n1623_p0232b07║曉經論，大有殊異，時共傳揚。
X87n1623_p0232b08║辨公鶴下　僧範雁臨
X87n1623_p0232b09║晉僧辨受業於遷、暢二師，深窮經義，有大聲相。時新
X87n1623_p0232b10║亭劉紹請讀經教，其聲清雅，遂感羣鶴飛下，喈前伏
X87n1623_p0232b11║聽，卷終而去。
X87n1623_p0232b12║齊鄞東僧範，幼學儒宗，後曉釋教。時膠州刺史杜弼，
X87n1623_p0232b13║請於顯義寺講演。忽有羣雁飛臨法座伏聽，講終而
X87n1623_p0232b14║去。後又感羣雀來座前伏聽，靈異至多。
X87n1623_p0232b15║普曠刵耳　靜靄割心
X87n1623_p0232b16║普曠勤苦為懷，多栖林野。後住樊州，自靜夜宿寒林，
X87n1623_p0232b17║有人索其首者，曠乃引刀將斷，乞者止之，乃從索耳，
X87n1623_p0232b18║曠乃便刵與。隋高祖時，釋氏大興，黃巾生謗，曠乃爭
X87n1623_p0232b19║論，立理既平，又刵一耳。後兩耳俱無。
X87n1623_p0232b20║靜靄學道以來，遁於太一山。梁武帝知靄名，下詔以
X87n1623_p0232b21║車轝從衡到山迎靄，欲位以上卿。靄乃不就，謂弟子
X87n1623_p0232b22║曰：吾見大法淪廢，吾無益於教，欲捨身命以答佛恩。
X87n1623_p0232b23║眾皆不許。學者慕戀，乃更撰三寶集二十卷，示與學
X87n1623_p0232b24║徒。帝又下詔勸請，欲自到山。靄潛往巖頂磐石之上，
X87n1623_p0232c01║自割身肉，段段布於石上，引腸掛松枝，自餘筋肉手
X87n1623_p0232c02║足頭面臠折，盡皆分散，唯見骨及心藏，乃割心捧之
X87n1623_p0232c03║而卒。學徒驚駭。（轝音豫，舁土器也。今文恐寫誤，疑當作輦輿之字。又從衡疑當作從衛。）
X87n1623_p0232c04║慧果掘錢　慧義取金
X87n1623_p0232c05║慧果習誦為務，忽於圊廁見一鬼，致禮於果曰：昔為
X87n1623_p0232c06║僧作維那，多不如法，墮在噉[米/鬼]鬼中，知法師高明，願
X87n1623_p0232c07║為度脫。有錢三千，埋在柹樹根下，可為福因。果遂告
X87n1623_p0232c08║眾，因共掘之，得錢三千，為鬼作善。踰日，復見鬼曰：已
X87n1623_p0232c09║得脫苦矣。
X87n1623_p0232c10║慧義久學佛乘，深通大義，為宋帝禮重。時冀州有法
X87n1623_p0232c11║稱道人，臨終語弟子普嚴曰：嵩靈神曰：江東有將軍
X87n1623_p0232c12║劉應，受天命，吾以三十二璧，鎮金一鉼為信。人以其
X87n1623_p0232c13║事聞帝，帝詔義謂曰：非常之事也，朕欲取之，亦須非
X87n1623_p0232c14║常之人，然可致。自非法師親行，恐無獲此。義遂行至
X87n1623_p0232c15║嵩山，尋覓未得，乃燒香祝之。至七日夜，夢一長鬚老
X87n1623_p0232c16║翁，拄杖將義往璧處，指示曰：在此石下。及明旦，周行
X87n1623_p0232c17║山下，至一處，似夢中所見之處，即於廟所石下，果獲
X87n1623_p0232c18║璧大小三十二枝，鎮金一鉼。此事書於宋史矣。
X87n1623_p0232c19║（未）元曉難敵　智詵可畏
X87n1623_p0232c20║元曉，新羅人。居于彼土，以解行云高明，居民無不禮
X87n1623_p0232c21║重。深洞佛乘，廣撰文疏，或勇擊義團，或雄布文陳，彼
X87n1623_p0232c22║國謂之曰：雖有萬人，莫能敵曉。後入中華，大揚道譽。
X87n1623_p0232c23║智詵，字慧成。少而明悟，大有節操，而多有嚴忌，深明
X87n1623_p0232c24║律乘。侍蜀王秀，請詣法聚寺集徒講演。有僧道恢，為
X87n1623_p0233a01║人兇獫，剛猛非常，遙見詵，乃走避。人曰：公從來不畏
X87n1623_p0233a02║一人，何故畏見詵律師耶？恢曰：此人佛法中王，那得
X87n1623_p0233a03║不畏？人曰：以恢公勇，可不敵一律師耶？恢曰：縱力敵
X87n1623_p0233a04║千人，遙見詵公，百脈已沈，四支不舉，何敵之乎？時共
X87n1623_p0233a05║語曰：詵律師真可畏也。
X87n1623_p0233a06║（寘）普明見形　慧偘出臂
X87n1623_p0233a07║普明栖于天台山，習定為務。初建禪室，狹小，欲毀而
X87n1623_p0233a08║廣之。共頂禪師商議，頂勸勿改。時有括州刺史周孝
X87n1623_p0233a09║節，遙聞施杉木，浮海送來。于時明在赤城，頂亦在彼。
X87n1623_p0233a10║頂忽見明身形長十丈餘，高杉松之上，翼徒亦眾。孝
X87n1623_p0233a11║節方來，與頂同見，驚歎其神。
X87n1623_p0233a12║慧侃遊心教典，深造其源。住棲霞寺，時來楊都訪偲
X87n1623_p0233a13║法師。偲素知偘神異無方，因請侃見神力。偘曰：法師
X87n1623_p0233a14║許復何難。偘即從窻中出臂，長二十餘丈，解齊熙寺
X87n1623_p0233a15║佛殿上額，將歸室中。侃謂偲曰：世人無遠識，見多驚
X87n1623_p0233a16║駭，所以不現爾。法師高明敢如是。（二十餘丈，本傳作數十丈也。）
X87n1623_p0233a17║孝龍八達　法周十智
X87n1623_p0233a18║晉支孝龍曉悟羣經，兼精外典，與阮瞻之徒並為知
X87n1623_p0233a19║己。時以龍達悟非常，呼為八達。時諺嘲於龍曰：大晉
X87n1623_p0233a20║龍興，天下為家。沙門何不全髮膚，去袈裟，釋胡服，被
X87n1623_p0233a21║綾羅？龍曰：抱一以逍遙，唯寂以致誠。剪髮毀容，改服
X87n1623_p0233a22║變形。彼謂我辱，我棄彼榮。故無心於貴而愈貴，無心
X87n1623_p0233a23║於足而愈足矣。
X87n1623_p0233a24║法周大有文名，亦解本業，住曲池靜覺寺。其寺林本
X87n1623_p0233b01║繁鬱，池曲清澄，多於佳致。周乃狎十人解行相應者
X87n1623_p0233b02║同於此，習學儒釋，賦咏風月，時即號之為曲池十智。
X87n1623_p0233b03║（未）慧超學士　安玄都尉
X87n1623_p0233b04║慧超幼投智藏出家，聽習經論，明解煥然，與生徒有
X87n1623_p0233b05║異。武帝聞而異之，勅為壽光學士。
X87n1623_p0233b06║安玄者，初優婆塞，後乃為僧，博綜三教，無不明解。漢
X87n1623_p0233b07║靈之末，游于洛陽，以功勅為騎都尉。漸通漢言，能宣
X87n1623_p0233b08║典教，與沙門講演義理，世所謂都尉者也。
X87n1623_p0233b09║（寘）智文峯落　法雲華墜
X87n1623_p0233b10║智文母懷之時，夢一梵僧把松枝曰：爾後生男，以為
X87n1623_p0233b11║麈尾，當大揚我教。及文生後，雋異不羣，乃令入道，備
X87n1623_p0233b12║曉律藏。日夕講說，乃夢二龍泛海而來。及在東安寺
X87n1623_p0233b13║開講，麈尾纔振，不覺兩箇山峯俱落。學徒驚怪，以詢
X87n1623_p0233b14║建初瓊法師。瓊曰：斯吉之先兆，有二龍傳公講法。文
X87n1623_p0233b15║有學徒甚多，唯道志、法成二人繼其師道。
X87n1623_p0233b16║法雲母吳氏，初生雲時，忽見雲氣滿室，光色瑩徹，因
X87n1623_p0233b17║名法雲。出家之後，不更易之。時梁武欽重，同若誌公。
X87n1623_p0233b18║誌亦重於雲，號為大林法師。雲長講次，時有天華散
X87n1623_p0233b19║墜，舉眾咸見，歎異非常。
X87n1623_p0233b20║（支）慧成擲筯　道生取匙
X87n1623_p0233b21║慧成即智詵之字也，為炫法師之弟。時蜀王秀於法
X87n1623_p0233b22║聚寺為詵設大會，詵忽捉筯問炫師曰：此處護淨否？
X87n1623_p0233b23║炫曰：初還未檢校，承道不護淨。詵擲筯而起曰：寧噉
X87n1623_p0233b24║屠兒食，此洋銅何得噉也？時會中僧徒五千餘人，一
X87n1623_p0233c01║時盡散。其詵公持律嚴忌如此。
X87n1623_p0233c02║竺道生，即竺法汰之弟子也。初栖止廬山，講演經教，
X87n1623_p0233c03║慧解傳名。宋太祖文帝請入京師禮重，為設大齋一
X87n1623_p0233c04║萬餘人。帝亦赴會，眾咸疑日𣆶，未下食饌。帝曰：始可
X87n1623_p0233c05║中爾。生曰：白日麗天，天言始中，何得非中？生遂取匙
X87n1623_p0233c06║索食便齋，於是大眾從之。其持衷若此。（持衷，疑當作折衷。）
X87n1623_p0233c07║（庚）惟儼大笑　曇憑雄聲
X87n1623_p0233c08║惟儼幼栖止朗州藥山，修習禪觀。一夜月明，上彼山
X87n1623_p0233c09║頂，大笑一聲，聲應澧陽九十餘里。夜，澧陽東人家長
X87n1623_p0233c10║幼皆聞此大笑聲，盡驚怪。明旦，展轉尋問推檢，直至
X87n1623_p0233c11║藥山。徒侶各曰：和尚昨夜月明之時，上於山頂大笑，
X87n1623_p0233c12║此必是歟？
X87n1623_p0233c13║曇憑善於唱導，其聲雄大無以比。方一聲發時，便象
X87n1623_p0233c14║馬悲鳴，行途駐步矣。
X87n1623_p0233c15║僧慧二傑　明琰三英（明疑當作智，本傳亦爾。）
X87n1623_p0233c16║僧慧少有雋才，大撰義疏，而辨說縱橫。長講三藏教
X87n1623_p0233c17║典，與玄暢法師同時振譽，世號黑衣二傑。
X87n1623_p0233c18║智琰在家朝宰，棄榮求寂，興揚教法。琰常與陳臨海
X87n1623_p0233c19║國王弟道安法師及徧知三藏法師結交游處，世以
X87n1623_p0233c20║其三僧道行、慧解相敵，故號三英，傳名四海。
X87n1623_p0233c21║法通多力　道開健行
X87n1623_p0233c22║法通少入空門，極尫弱，隨風偃仆，同侶輕之。通垂淚，
X87n1623_p0233c23║即觀音像前發願曰：通聞菩薩聖鑒，乞垂念誘，免斯
X87n1623_p0233c24║輕侮。因乃誦持不息。一日，歸覲老母，假寐母家。庭中
X87n1623_p0234a01║樹下，忽見通睡，口中涎沫流出，將有三升。母驚呼覺，
X87n1623_p0234a02║問曰：何事如此？通曰：夢有人遣三驢䭾筋與通噉，姑
X87n1623_p0234a03║一驢聞呼覺，從是有大筋力，人謂是聖。時南山有一
X87n1623_p0234a04║大石臼，重石百餘斤，通去，負歸京都法海寺。後復見
X87n1623_p0234a05║牛車，通倒曳走。于時天下壯士，歎通天力士也。（姑一驢，疑
X87n1623_p0234a06║當作茹一驢。或又姑一驢者，姑且之義歟？）
X87n1623_p0234a07║單道開長隱山林，誦經四十餘萬言，在山中唯食栢
X87n1623_p0234a08║實，後服細石子。時有阜陵太守遣馬迎開，開辭，乃步
X87n1623_p0234a09║行三百餘里，一日早至。又以石虎建武中從西平來
X87n1623_p0234a10║至南安，路有七百餘里，開一日行至，度一童子為沙
X87n1623_p0234a11║彌，年十四，亦傳師教法，兼能遠行，與開相繼。
X87n1623_p0234a12║普化挾木　香公堀坑
X87n1623_p0234a13║普化，不知何許人，千變萬化，略無常度。時居真定府，
X87n1623_p0234a14║一日，忽擎挾棺木巡街，告曰：化明日死去。人皆莫測，
X87n1623_p0234a15║相率隨送出城東門，揚聲告曰：今日葬，不合青烏。經
X87n1623_p0234a16║二日，出城南門，亦隨之，又曰：明日方吉。至明旦，化乃
X87n1623_p0234a17║自坐于郊野，如入定者，乃已卒。
X87n1623_p0234a18║香闍梨，梁初至益州青城山飛赴寺。時俗每至三月
X87n1623_p0234a19║三日夕，將酒肉游山取藥，香勸之不斷。後年三月，又
X87n1623_p0234a20║如前至。時俗坐已，香令人於座穿坑方丈餘，莫測其
X87n1623_p0234a21║意。香謂曰：檀越常自飲噉，未嘗與香，今日為眾須一
X87n1623_p0234a22║頓。人爭奉肴酒，隨得隨盡，若填巨壑，識者怪之。至𣆶
X87n1623_p0234a23║曰：我大醉飽，扶我就坑。及至坑所，張口大吐，雞肉自
X87n1623_p0234a24║口出即能飛，羊肉自口出即能走，乃至魚䱉鵞鴨盡
X87n1623_p0234b01║皆生活。眾大驚走，誓斷酒肉，山上永絕殺生之人。
X87n1623_p0234b02║（青）曇始足白　羅叉眼青
X87n1623_p0234b03║曇始入道之後，大有外跡，游化關中。始足白於面，跣
X87n1623_p0234b04║涉泥水，未嘗沾污，天下咸呼白足和尚。時赫連勃勃
X87n1623_p0234b05║斬戮關中，始後遇害，連遭數刃，盡不能傷，於是隱遁
X87n1623_p0234b06║山林。後拓䟦燾入關中，有博陵崔浩，猜忌佛法，乃信
X87n1623_p0234b07║天師宼謙之。燾與浩遂於偽魏大平七年，盡滅佛法。
X87n1623_p0234b08║軍兵燒掠寺院，僧尼罷道，有竄者追捕，得必梟斬。始
X87n1623_p0234b09║聞下山，杖錫宮門。有司奏曰：有一道人，足白於面，今
X87n1623_p0234b10║到宮門。燾令斬之，不傷，遂以奏燾。燾大怒，自以所佩
X87n1623_p0234b11║劒斫之數下，俱無傷損。時北園養虎，以始餧虎，虎皆
X87n1623_p0234b12║潛伏不近。試以天師近之，虎大吼而來。燾知佛法殊
X87n1623_p0234b13║勝，乃退上殿，禮悔後興佛法。（入關中之上，一有再字。減佛法，一作滅佛教。）
X87n1623_p0234b14║卑摩羅叉，此云無垢眼。羅什禮為師，偏以律藏精究。
X87n1623_p0234b15║戒之興，叉為始道場。慧觀新括宗旨記所判內禁輕
X87n1623_p0234b16║重，大行京師，僧尼書寫。于時長安紙價增長，復行天
X87n1623_p0234b17║下。叉為人眼青，時皆呼為青眼律師。
X87n1623_p0234b18║僧洪鑄像　士行燒經
X87n1623_p0234b19║僧洪住于京師，造丈六金像，鎔鑄告畢，未及開摸。時
X87n1623_p0234b20║晉末銅禁大嚴，犯者皆死，洪被囚禁于相府，心唯念
X87n1623_p0234b21║佛。夜夢願鑄像來，以手摩洪頂曰：無憂，明當免。及旦，
X87n1623_p0234b22║果聞欲行刑戮，府參軍監殺，而牛奔車壞，因更尅日。
X87n1623_p0234b23║須臾，有令免罪。
X87n1623_p0234b24║朱士行出家之後，專務經論，義解洞明。後入流沙，至
X87n1623_p0234c01║于闐國，遂獲禁本大乘經九十章。遣弟子將歸洛陽
X87n1623_p0234c02║之時，于闐諸僧竝學小乘，不曉大乘，遂白國王曰：漢
X87n1623_p0234c03║地沙門欲以婆羅門書惑亂正法，王為地主，若不禁
X87n1623_p0234c04║之，聾盲漢地，王之咎也。王即不許，賷經入漢。士行深
X87n1623_p0234c05║懷痛心，乃求燒大乘經為證，王即許之。於是積薪殿
X87n1623_p0234c06║前，以火焚經。士行誓曰：若大法應漢地，經當不燃。乃
X87n1623_p0234c07║投經火中，火即俱滅，不損一字，遂得將歸洛陽。此燒
X87n1623_p0234c08║經事，即漢末也。明帝時，騰、蘭與道法較勝燒經，與此
X87n1623_p0234c09║不同矣。
X87n1623_p0234c10║（質）生融上首　觀肇第一
X87n1623_p0234c11║宋道生、道融，皆通儒釋，義理縱橫。復有慧觀、僧肇，亦
X87n1623_p0234c12║窮內外，辨論難敵。故當代英賢稱曰：通情則生、融上
X87n1623_p0234c13║首，精難則觀、肇第一。其譽廣傳。
X87n1623_p0234c14║智順持戒　道房授律
X87n1623_p0234c15║智順入道之後，居于鍾山退賢寺。幼乃專持戒法，嚴
X87n1623_p0234c16║忌非常，集徒稱唱，長有千餘人。後臥病至甚，弟子曇
X87n1623_p0234c17║和見師絕食日久，潛以蜜和少許米煑以進順。順食
X87n1623_p0234c18║而吐之，索水洗𠻳，語弟子曇和曰：汝速出山門，不得
X87n1623_p0234c19║還，此非我弟子。其秉戒如此。（山門，傳中作雲門。）
X87n1623_p0234c20║道房性行清貞，少精律藏，勤苦講誘，學者多至盡令
X87n1623_p0234c21║改惡。中有不改者，房輙為悲泣，授其律典。後終年至
X87n1623_p0234c22║一百二十歲，人皆歎之。
X87n1623_p0234c23║道超□□　明徹□□
X87n1623_p0234c24║道：超姓少，以勤篤居習，學內外塵埃，蟲聲聒耳，塵土
X87n1623_p0235a01║埋膝，而無忤耶？超答：時聞虫聲，足代簫管，塵土雖防，
X87n1623_p0235a02║我未暇掃。其剛學若是。
X87n1623_p0235a03║明徹六歲出家教，立志守操，勤苦知名。與同學數僧
X87n1623_p0235a04║師，舊本朽壞，忽風雨吹屋欹倒，無物支持，數僧皆走。
X87n1623_p0235a05║徹居其屋，學業如故。人或問之：屋崩何不避耶？徹答
X87n1623_p0235a06║曰：寸陰難廢爾。（已上蠹滅纔殘此一百一十九字，今私依殘文并本傳取意私補之云。）
X87n1623_p0235a07║（道超塵埋，　明徹梁絕）。
X87n1623_p0235a08║（道超，姓陸，吳郡之人也。少以勤篤知名。超處獨房，屏絕賓伴，居習學。內外塵埃滿室，蟋蟀鳴壁。中書郎張率謂曰：蟲聲聒耳，塵土埋膝，安能對此而無忤耶？超答：時聞
X87n1623_p0235a09║虫聲，足代簫管。塵土雖㤃，我未暇掃。其剛學若是。）
X87n1623_p0235a10║（明徹六歲出家學教，立志守操，勤苦知名。與同學數僧住師舊房，其房本朽壞，忽風雨吹屋欹倒，無物支持，數
X87n1623_p0235a11║僧皆走。徹居其屋，學業如故。或問之：屋崩何不避之耶？徹答曰：寸陰難癈爾。）
X87n1623_p0235a12║道英臥氷　慧滿坐雪
X87n1623_p0235a13║道英習禪為業，神異累陳。因行至龍臺澤池側，令弟
X87n1623_p0235a14║子持衣，脫衣入水，經于六宿而出，告曰：雖在水中，唯
X87n1623_p0235a15║獘土坌我。爾後又屬嚴冬，氷雪厚壯，乃曰：如此平地，
X87n1623_p0235a16║可不得眠。遂脫衣臥于氷雪，三宿乃起，曰：幾被火炙
X87n1623_p0235a17║殺。
X87n1623_p0235a18║慧滿初來相州，遇那禪師。禪師授與禪法，因而大悟。
X87n1623_p0235a19║唯著一衣，復蓄二針。夏便通捨，冬則乞補，別無生計。
X87n1623_p0235a20║後於洛州南會善寺側，宿於栢墓中。遇雪深三尺，乃
X87n1623_p0235a21║入寺見曇曠法師。曠怪問：何來？滿曰：法友來耶？曠遣
X87n1623_p0235a22║尋坐處，四邊雪擁其身，可積五六尺。（法友來未詳。）
X87n1623_p0235a23║（月）藏母吞星　玄親夢月
X87n1623_p0235a24║智藏，姓顧，祖父皆仕於梁。父早亡，其母居于吳中。甞
X87n1623_p0235b01║出，繞吳城一匝，忽見密雲四布，而中天開朗，眾星墜
X87n1623_p0235b02║地，乃取一而吞之，因而有娠。及生藏，聰敏非常，出家
X87n1623_p0235b03║興教。
X87n1623_p0235b04║知玄，姓陳，眉州人。祖父皆仕。母魏氏，因夢月入于懷，
X87n1623_p0235b05║乃有孕，生於玄。幼便聰慧，深悟釋宗，乃求入道。後三
X87n1623_p0235b06║藏俱曉，化行岷蜀，蜀人歸信，不忍呼名，唯呼為陳菩
X87n1623_p0235b07║薩焉。
X87n1623_p0235b08║（屑）慧隆松寒　朗公霜潔
X87n1623_p0235b09║慧隆，幼學佛乘，深解義理。宋明帝請隆於湘宮寺講
X87n1623_p0235b10║說，學徒一千餘人。宋代名流，多為交結。而節操容貌，
X87n1623_p0235b11║有若寒松。故汝南周顒目之曰：隆法師蕭散森疎，若
X87n1623_p0235b12║霜下之松竹。（一千餘人，傳作八百餘人。）
X87n1623_p0235b13║慧朗廣學內外，擅名梁代，而肥貌潔白，宛若雪霜，故
X87n1623_p0235b14║時語云：霜潔白朗。
X87n1623_p0235b15║道常執志　亡名秉節
X87n1623_p0235b16║道常與道標同學，大有才器，三藏備明。時秦主姚興
X87n1623_p0235b17║見此二人神氣雋朗，有經國之量，乃令尚書令姚顯
X87n1623_p0235b18║逼此二人罷道，助振王業。又作詔與常．標云：卿等皎
X87n1623_p0235b19║然之操，實在可嘉。但君臨四海，治急須才，欲令奪卿
X87n1623_p0235b20║法服，助翼贊時世。苟心存道味，寧繫白黑？望察此懷，
X87n1623_p0235b21║不以守志為辭也。常等各有答云云。興又致書於什．
X87n1623_p0235b22║䂮二師，求免此二人罷道。常等被逼無已，執志不遑，
X87n1623_p0235b23║乃投身巖谷而卒。（道常傳作道恒，投身作遁身。）
X87n1623_p0235b24║亡名，世襲衣冠，棄榮求道。性好吟嘯，偏賞丘林，名滿
X87n1623_p0235c01║天下。梁元帝加禮重。帝見名器宇非常，有經濟之才，
X87n1623_p0235c02║帝與朝省議之，欲以爵祿榮之，乃辭而不就，愈秉其
X87n1623_p0235c03║節。帝謂之：此高節道人也。乃作絕學箴，文行於世矣。
X87n1623_p0235c04║僧可臂斷　法願齒折
X87n1623_p0235c05║僧可以禪為務。初，達磨以楞伽法始傳于可，可於林
X87n1623_p0235c06║野之間習學，遭賊斫斷其臂，不令人知，亦不覺痛苦。
X87n1623_p0235c07║後有法林者，亦遭賊斫臂，號叫通夕。可為治裹，乞食
X87n1623_p0235c08║供林。林恠可手臂不便，怒之。可曰：我亦無臂，師何怪
X87n1623_p0235c09║怒？於是世人方覺可禪師臂斷。
X87n1623_p0235c10║法願深學習儒釋，獨步江西，人以道行之聲聞于宋
X87n1623_p0235c11║孝武帝。帝一日忽問願何故作菜食，願曰：貧道受戒
X87n1623_p0235c12║以來，一齋度日，食菜飯。帝強逼以肉食，願執志不迴，
X87n1623_p0235c13║被逼無已，遂折兩齒而免。
X87n1623_p0235c14║（東）淵度興西　基進化東
X87n1623_p0235c15║宋僧淵與曇度俱曉教乘，義解相繼，其道興于江西，
X87n1623_p0235c16║人稱為寶。
X87n1623_p0235c17║慧基、超進，行解相高，內外洞達，俱在江東大興佛法，
X87n1623_p0235c18║人民遵化，重之若神。
X87n1623_p0235c19║（冬）彌天辨鼎　法安獲鐘
X87n1623_p0235c20║道安。晉習鑿齒初訪於安，安問曰：子何人也？齒曰：四
X87n1623_p0235c21║海。習鑿齒已問安曰：法師何名？安曰：彌天釋道安。因
X87n1623_p0235c22║此時皆呼為彌天。時秦王苻堅於藍田獲大鼎，容三
X87n1623_p0235c23║十七斛，邊有篆文，朝庭莫有識者。以示於安，安曰：此
X87n1623_p0235c24║古篆書，云魯襄公所鑄。又於市得一銅斛，其形正圓，
X87n1623_p0236a01║下向為斗，橫梁昴者為升，低者為合，梁一頭為籥，籥
X87n1623_p0236a02║同黃鐘，容半合，邊有篆文。堅又問安，安曰：此王莽自
X87n1623_p0236a03║言，出自帝舜，龍集戊辰，改正即位，以同律量，布之四
X87n1623_p0236a04║方，欲小大器均，令天下取平。堅大賞之，勅三舘學士，
X87n1623_p0236a05║有疑事皆師問於安法師。（昴當作昂也。昴，星名，从日卯。昂者，升也，从日卬也。）
X87n1623_p0236a06║法安，慧遠之弟子也。精專經律，特持守戒行。於新陽
X87n1623_p0236a07║縣寄居，此縣多虎，安為息人民建寺。後欲畫像，須得
X87n1623_p0236a08║銅青，困不能得。夜夢神人指安牀前曰：此下有銅鐘。
X87n1623_p0236a09║旦即掘之，果獲二口，因以成像。復一口助遠師鑄像，
X87n1623_p0236a10║一口武昌太守借看留之。
X87n1623_p0236a11║超達伏草　難陀變笻
X87n1623_p0236a12║魏超達多於學問，大有知見。時魏武帝禁圖讖尤急，
X87n1623_p0236a13║有人誣達有之，乃禁達滎陽獄，令崔浩檢勘。達以實
X87n1623_p0236a14║告浩，浩即大怒，以車輪繫頭，嚴防衛之。自知無路，專
X87n1623_p0236a15║念觀音。至夜，忽不覺，車輪所守者皆大困睡，而獄門
X87n1623_p0236a16║忽開，達因走出。及曉，追騎四出，達伏草中，騎不蹋草，
X87n1623_p0236a17║達在草中並無傷損，而得免禍。
X87n1623_p0236a18║難陀，西域人，詭異不倫，恭慢無定。入于蜀境，將三少
X87n1623_p0236a19║尼同行，或大醉狂歌，或聚眾說法。蜀境戍將深惡捉
X87n1623_p0236a20║陀，苦責陀曰：此三尼者，妙於歌舞。戍將乃悅，遂夜留
X87n1623_p0236a21║宿，置酒同飲。乃假衣衫與三尼，又施粉黛，列坐同歡，
X87n1623_p0236a22║嬌態笑調，世施其容。飲欲半酣，陀曰：可請三尼舞乎？
X87n1623_p0236a23║尼乃遂舞，竝皆妙絕。陀曰：婦人風邪？乃取戍將刀斫
X87n1623_p0236a24║三尼頭落，血流數丈。戍將大驚，左右縛之。陀曰：無草
X87n1623_p0236b01║草也。看三尼乃笻杖也，血即向者所飲酒也。（世施其容，疑當
X87n1623_p0236b02║作世絕其容。酉陽雜俎載此事云：三尼及坐，含㖒調笑，逸態絕世。）
X87n1623_p0236b03║法願律虎　慧榮義龍
X87n1623_p0236b04║法願即隋朝人，非與前宋時法願同。願大明律藏，東
X87n1623_p0236b05║夏盛傳，而義解洞曉，詞辨高高，憉惇難敵，時號為律
X87n1623_p0236b06║虎焉。
X87n1623_p0236b07║慧榮，陳時住禹穴莊嚴寺，講說縱橫，三藏奧達，世稱
X87n1623_p0236b08║義龍。時智者顗禪師說法，榮故來設問，數開徵引，難
X87n1623_p0236b09║問泉流，顗師解答鋒起，事理煥然。榮自矜舞扇，扇便
X87n1623_p0236b10║墮地。顗謂榮曰：禪定之力，不可難也。當時大眾嘲榮
X87n1623_p0236b11║曰：從來義龍，今成伏鹿。扇既墮地，何以遮羞？榮大慚
X87n1623_p0236b12║而退。
X87n1623_p0236b13║法進施體　僧富劃胸
X87n1623_p0236b14║法進以習誦為業，屬宋代饑荒，國蓄稍竭，進屢屢求
X87n1623_p0236b15║乞，以救饑餓。後無處可求，乃淨浴取刀及鹽，至餓人
X87n1623_p0236b16║所聚之處，次第授與法言，掛衣著樹，投身餓者前曰：
X87n1623_p0236b17║施汝共食。眾雖餓困，猶義不忍，進即自割肉拄鹽與
X87n1623_p0236b18║噉之，皮都盡，語餓者：若國王來，可以我骸骨奉之。果
X87n1623_p0236b19║不踰時，宋帝聞而來看，君民號泣，乃施麥三百斛，以
X87n1623_p0236b20║救餓者。（為業下一有時字，若國王上有曰字。）
X87n1623_p0236b21║僧富，高陽人。少在俗將，家貧，常勤學業，採薪為燭，以
X87n1623_p0236b22║照讀書。後與習𮢶齒同詣道安講席，因而大悟。為僧
X87n1623_p0236b23║之後，潛形野外。時村中有羣劫，得一小兒，欲取心肝
X87n1623_p0236b24║解神。富於路遇劫，具問其事，因脫衣以易小兒，羣劫
X87n1623_p0236c01║不許。富曰：大人五臟可用否？劫曰：亦好。富曰：會須一
X87n1623_p0236c02║死，死濟於人，雖死猶生。即取劫刀劃胸至臍，羣劫大
X87n1623_p0236c03║驚，即送小兒還其家。路人見富如此，以針縫其腸，用
X87n1623_p0236c04║藥封，久後得差也。
X87n1623_p0236c05║
X87n1623_p0236c06║釋氏蒙求