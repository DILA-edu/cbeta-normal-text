X87n1628_p0383a01║
X87n1628_p0383a02║
X87n1628_p0383a03║佛法金湯編卷第三
X87n1628_p0383a04║
X87n1628_p0383a05║會稽沙門　心泰　編
X87n1628_p0383a06║天台沙門　真清　閱
X87n1628_p0383a07║宋（南朝）
X87n1628_p0383a08║都建業。起武帝庚申，盡順帝戊午，凡八主，五十九
X87n1628_p0383a09║年。
X87n1628_p0383a10║武帝
X87n1628_p0383a11║帝諱裕，姓劉，字德輿，彭城縣綏里人。帝微時，遊京口
X87n1628_p0383a12║竹林寺，獨臥講堂前，有五色龍章。眾僧見之，以白帝。
X87n1628_p0383a13║帝喜曰：上人無妄言。帝為宋公時，以京口故宅為普
X87n1628_p0383a14║照寺。永初元年，設齋內殿。沙門道照陳詞，至百年迅
X87n1628_p0383a15║速，苦樂俄頃。帝善之，別施䞋資三萬。帝甞手寫戒經，
X87n1628_p0383a16║口誦梵本。造靈根、法王等四寺，又建東山寺。（帝紀、統紀、稽古
X87n1628_p0383a17║略）
X87n1628_p0383a18║文帝
X87n1628_p0383a19║帝諱義隆，高祖第三子。元嘉五年，帝造禪靈寺，常供
X87n1628_p0383a20║千僧。八年，帝問求那跋摩曰：朕欲齋戒不殺，迫於狥
X87n1628_p0383a21║物，不獲于志。跋摩對曰：帝王所修各異。匹夫身賤名
X87n1628_p0383a22║劣，言令不威。若不克己，將何以濟？帝王以四海為家，
X87n1628_p0383a23║兆民為子。出一嘉言，士民咸悅。布一善政，人神以和。
X87n1628_p0383a24║則風雨應時，百穀滋茂。如此持齋，德亦大矣。寧在輟
X87n1628_p0383b01║半日之飡，全一禽之命，然後為弘濟耶？帝嘆曰：俗迷
X87n1628_p0383b02║遠理，僧滯近教。如師之言，可論天人之際矣。（弘明集）九
X87n1628_p0383b03║年，竺道生還都，止清園寺，帝深嘉嘆之。因幸大莊嚴
X87n1628_p0383b04║寺，設大會，帝親同四眾地坐。及齋，眾以過午不食。帝
X87n1628_p0383b05║曰：日才午矣。生曰：白日麗天，何得非中？舉鉢便食，帝
X87n1628_p0383b06║悅。（宋史）天竺求那跋陀羅（此云功德賢）至金陵，帝遣使郊迎，
X87n1628_p0383b07║命居祇洹寺，累延入內供養。何尚之及諸王公，並師
X87n1628_p0383b08║事之。（本傳）
X87n1628_p0383b09║孝武帝
X87n1628_p0383b10║帝諱駿，字休龍，文帝子。孝建元年，文帝諱日，帝於中
X87n1628_p0383b11║興寺建八關齋戒。中食竟，從臣遠、敏、孫等更進魚肉。
X87n1628_p0383b12║帝怒，並與免官。二年，詔沙門道猷為新安鎮寺法主，
X87n1628_p0383b13║甚允時望。大明二年，帝詔法師曇宗懺罪。帝因曰：朕
X87n1628_p0383b14║何罪，而勞卿為懺？宗曰：舜稱：予違爾弼。禹曰：萬方有
X87n1628_p0383b15║罪，在予一人。陛下履道思沖，寧得獨異？帝大悅。七年，
X87n1628_p0383b16║沙門慧益欲焚身鐘山，至雲龍門辭帝。帝出門迎益，
X87n1628_p0383b17║以佛法憑囑。焚身之日，道俗滿山，帝亦臨幸。益手自
X87n1628_p0383b18║執燭以焚，口誦藥王品。火及眼，聲乃絕。帝夜夢益振
X87n1628_p0383b19║錫而至，復囑以佛法。帝明日為設會度僧。焚身之處，
X87n1628_p0383b20║建藥王寺。（僧傳）
X87n1628_p0383b21║明帝
X87n1628_p0383b22║帝諱彧，字休景，文帝第十一子。泰始三年，詔於建陽
X87n1628_p0383b23║門置興皇寺，勑沙門道猛為綱領。帝曰：人能弘道，道
X87n1628_p0383b24║藉人弘。今得法師，非直道益蒼生，亦乃有光世望。遂
X87n1628_p0383c01║勑猛講成實論，公卿畢集，帝親臨聽。詔曰：猛法師風
X87n1628_p0383c02║道多濟，朕所賓友，可給錢三萬及吏與車。又詔僧瑾
X87n1628_p0383c03║為天下僧正，賜法伎一部，月給錢三萬及車與吏力。
X87n1628_p0383c04║（釋監）四年，帝造湘宮寺成，大開講席，勑法瑗為法主。帝
X87n1628_p0383c05║臨講筵，公卿會坐，觀者榮之。（僧傳）帝甞問誌公云：牛首
X87n1628_p0383c06║山有何神聖？誌曰：文殊領一萬菩薩，夏居五臺，冬居
X87n1628_p0383c07║牛首。又辟支佛入定於此。由是稱其寺曰佛窟。（辟支佛塔
X87n1628_p0383c08║記）帝造丈八金像，旦常蔬食，日誦般若，感得舍利，造
X87n1628_p0383c09║弘普寺。（六帖）
X87n1628_p0383c10║何尚之
X87n1628_p0383c11║元嘉十二年，文帝謂侍中尚之曰：范泰、謝靈運常言：
X87n1628_p0383c12║六經本在濟俗，若求性靈真要，則必以佛理為指南。
X87n1628_p0383c13║近見顏延之折達性論，宗炳難黑白論，並明達至理，
X87n1628_p0383c14║開獎人意。若率土皆淳此化，則朕坐致太平矣。尚之
X87n1628_p0383c15║曰：度江已來，王導、周顗、庾亮、謝安、戴逵、許詢、王蒙、郗
X87n1628_p0383c16║超、謝尚、王坦之，臣高祖兄弟（何充兄弟），莫不稟志歸依。夫
X87n1628_p0383c17║百家之鄉，十人持五戒，則十人淳謹；千室之邑，百人
X87n1628_p0383c18║修十善，則百人和睦。人能行一善，則去一惡；去一惡，
X87n1628_p0383c19║則息一刑。一刑息於家，萬刑息於國。此明旨所謂坐
X87n1628_p0383c20║致太平者也。故圖澄適趙，二石減暴；靈塔放光，苻犍
X87n1628_p0383c21║損虐。神道助化，昭然可觀。至於土木之功，雖若鉅費，
X87n1628_p0383c22║然值福報恩，不可頓絕。羊玄保進曰：此談盖天人之
X87n1628_p0383c23║際，豈臣所宜預？竊謂秦楚強兵，孫吳吞併，將無取於
X87n1628_p0383c24║此也。尚之曰：夫禮隱逸，則戰士息；貴仁德，則兵氣銷。
X87n1628_p0384a01║以孫吳為志，動期吞併，則將無取乎堯舜之道，豈特
X87n1628_p0384a02║釋教而已哉？帝說曰：釋門之有卿，猶孔門之有季路，
X87n1628_p0384a03║惡言不入於耳也。（宋史）
X87n1628_p0384a04║王玄謨
X87n1628_p0384a05║玄謨字彥德，太原祁人也。舉兵伐魏，以玄謨為寧朔
X87n1628_p0384a06║將軍，受輔國將軍蕭斌節度。玄謨失律，斌將斬之，沈
X87n1628_p0384a07║慶之固諫曰：佛貍（魏太武）威震天下，豈玄謨所能當？且
X87n1628_p0384a08║殺戰將，徒自弱耳。乃止。初，玄謨將見殺，夢人告曰：誦
X87n1628_p0384a09║觀音經千徧可免。仍口授其經曰：觀世音，南無佛，與
X87n1628_p0384a10║佛有因，與佛有緣，佛法相緣，常樂我淨。朝念觀世音，
X87n1628_p0384a11║暮念觀世音，念念從心起，念念不離心。既覺，誦之不
X87n1628_p0384a12║輟，忽唱停刑。後官至開府，年八十二卒。（南史并統紀）
X87n1628_p0384a13║范泰　曄
X87n1628_p0384a14║泰，字伯倫，順陽人。愽覽篇籍，好為文章。暮年事佛甚
X87n1628_p0384a15║精，於宅西建祇洹精舍。子曄，字蔚宗，撰東漢書。其西
X87n1628_p0384a16║域論略曰：佛道神化，興自身毒，而西漢方志，莫有稱
X87n1628_p0384a17║焉。張騫但著地多暑濕，乘象而戰；班超惟列其奉浮
X87n1628_p0384a18║屠，不殺伐。而精文善法，導達之功，靡所傳述。予聞之
X87n1628_p0384a19║後說也，其國則殷乎中土，玉燭和氣，靈聖之所降集，
X87n1628_p0384a20║賢懿之所挺生。神跡詭異，則理絕人區；感騐明顯，則
X87n1628_p0384a21║事出天外。而騫、超無聞者，豈其道閉往運，數開叔葉
X87n1628_p0384a22║乎？（漢書）
X87n1628_p0384a23║周顒
X87n1628_p0384a24║顒字彥倫，汝南人，晉光祿顗十世孫。明帝頗好玄理，
X87n1628_p0384b01║以顒有辭義，引入內殿，親近宿直。帝所為慘毒之事，
X87n1628_p0384b02║顒不敢顯諫，輙誦經中因緣罪福之事，帝亦為之小
X87n1628_p0384b03║止。顒音辭辯麗，長於佛理，著三宗論，音空假義。太子
X87n1628_p0384b04║問顒：卿精進何如胤？顒曰：三途八難，共所未免，然各
X87n1628_p0384b05║有累。太子曰：累伊何？顒曰：周妻何肉。顒甞建山茨寺
X87n1628_p0384b06║於鐘山，命慧約居之，今草堂寺是也。（南史）顒甞遺書於
X87n1628_p0384b07║胤，略曰：變之大者，莫過死生；生之重者，無踰性命。性
X87n1628_p0384b08║命於彼甚切，滋味在我可輕。丈人於血味之類，雖不
X87n1628_p0384b09║身踐，至於鴈鯉，寧不取偹於屠門？而騶虞雖饑，非自
X87n1628_p0384b10║死之草不食。胤由此絕去血味。（弘明集）
X87n1628_p0384b11║謝靈運
X87n1628_p0384b12║靈運，安西將軍瑍之子、奕之曾孫。靈運少好學，博覧
X87n1628_p0384b13║群書；文章之美，與顏延之為江左第一。襲封康樂公，
X87n1628_p0384b14║出為永嘉太守。靈運祖、父並葬始寧（今上虞東山寺），自永嘉
X87n1628_p0384b15║還始寧，有始寧別墅諸詩。靈運負材傲物，至廬山見
X87n1628_p0384b16║遠公，肅然心服；乃即寺築臺，譯涅槃經三十六卷，鑿
X87n1628_p0384b17║池種蓮。遠公與諸賢同修淨業，靈運求入社，遠公以
X87n1628_p0384b18║其心襍止之。甞撰佛讚曰：惟此大覺，因心則靈；垢盡
X87n1628_p0384b19║智照，教極慧明。三達非我，一援群生；理阻心行，道絕
X87n1628_p0384b20║形聲。菩薩讚曰：若人仰宗，發性遺慮；以定養慧，和理
X87n1628_p0384b21║斯附。爰初四等，終然十住；涉求至矣，在外皆去。緣覺、
X87n1628_p0384b22║聲聞合讚曰：厭苦情多，兼物志少；如彼化城，權可得
X87n1628_p0384b23║寶。誘以涅槃，救爾生老；肇元三車，翻成一道。無量壽
X87n1628_p0384b24║佛頌和從弟惠連曰：法藏長王宮，懷道出國城；願言
X87n1628_p0384c01║四十八，弘誓拯群生。淨土一何玅，來者皆清英；頹年
X87n1628_p0384c02║欲安寄，乘化必晨征。又有維摩詰經中譬讚八首：曰
X87n1628_p0384c03║沫泡、曰炎、曰芭蕉、曰幻、曰夢、曰影響、曰浮雲、曰電（語備
X87n1628_p0384c04║弘明集）。
X87n1628_p0384c05║顏延之
X87n1628_p0384c06║延之字延年，文章冠絕當世，與靈運齊名。文帝甞召
X87n1628_p0384c07║之，不見。孝武加金紫光祿大夫。時有沙門慧琳，假服
X87n1628_p0384c08║僧次而毀其法，著白黑論。衡陽太守何承天與琳比
X87n1628_p0384c09║狎，雅相激揚，著達性論，拘滯一方，呵詆釋教。延之折
X87n1628_p0384c10║達性論，宗炳難白黑論，明佛汪洋，尤為名理，並是開
X87n1628_p0384c11║獎人意。（弘明集）
X87n1628_p0384c12║袁粲　何鎮之
X87n1628_p0384c13║粲字景倩，為尚書僕射，位司徒。逸士顧歡雖同二教，
X87n1628_p0384c14║而意黨道教。粲為論以駁之，謂孔老教俗為本，釋氏
X87n1628_p0384c15║出世為宗，發軫既殊，其歸亦異。又僊道以變形為尚，
X87n1628_p0384c16║泥洹以陶神為先。變形者，白首窮玄而未能無死；陶
X87n1628_p0384c17║神者，塵惑日損而湛然常住。泥洹之道，無死之地，陶
X87n1628_p0384c18║神若此，何謂其同？時常侍何鎮之覩勸夷夏論，大不
X87n1628_p0384c19║平之，以書抵歡，略曰：故知天竺既中土於大千，斯感
X87n1628_p0384c20║通於至聖。聖應既彼，聲被則此。雲行法教，雨施華夏。
X87n1628_p0384c21║道者一也，形者二也。道者真也，形者俗也。滅俗歸真，
X87n1628_p0384c22║必違其俗。是以孔子以全形守祀，恩接六親；老氏以
X87n1628_p0384c23║攝生養性，自我外物。乃為盡善，不為盡美。何得擬道
X87n1628_p0384c24║菩提，比聖牟尼哉？（釋監）
X87n1628_p0385a01║齊
X87n1628_p0385a02║都建康。起高帝己未，盡和帝壬午，七主，廿三年。
X87n1628_p0385a03║高帝
X87n1628_p0385a04║帝諱道成，字紹伯，蕭姓，蘭陵人。漢相何二十四世孫。
X87n1628_p0385a05║建元四年正月，帝幸莊嚴寺聽法。師行遠講維摩經，
X87n1628_p0385a06║公卿畢集。御座稍遠，不聞法音。中書令張緒請遷講
X87n1628_p0385a07║席，以隣帝座遠，不從。帝遷座，近之聽法。帝甞書法華，
X87n1628_p0385a08║誦般若。四月八日，常鑄金像。七月十五日，設盆普寺
X87n1628_p0385a09║飯僧。造陟𡵆、正觀二寺。（方志并弘明集）
X87n1628_p0385a10║武帝
X87n1628_p0385a11║帝諱頥，字宣遠，高帝長子。永明二年正月，定林行遠
X87n1628_p0385a12║卒。帝致書於弟子法獻曰：承遠無常，弟子夜中已自
X87n1628_p0385a13║冥知。遠此去甚佳，遲見法師，可敘瑞夢也。七年，帝以
X87n1628_p0385a14║大士寶誌惑眾，收付建康獄。人見大士游行市井，及
X87n1628_p0385a15║檢點，仍在獄中。又語吏曰：門外兩輿食，金盋盛飯，汝
X87n1628_p0385a16║可取之。果文惠太子、竟陵王送供至建康。令呂文顯
X87n1628_p0385a17║以聞，帝悔謝，迎至禁中，館於華林園。是年，僧鐘卒。鐘
X87n1628_p0385a18║甞見帝於乾知殿，但稱貧道。帝問僕射王儉曰：古之
X87n1628_p0385a19║沙門何所稱？對曰：晉宋以來，多稱貧道，而使預座。帝
X87n1628_p0385a20║曰：揖拜則太甚，稱名亦無嫌。帝大崇教法，造招賢、遊
X87n1628_p0385a21║玄二寺。（釋監方志）
X87n1628_p0385a22║明帝
X87n1628_p0385a23║帝諱鸞，字景捿，始安貞王道生之子，改元建武。帝甞
X87n1628_p0385a24║持六齋，修十善，誦法華、般若等經，建歸依寺，造千佛
X87n1628_p0385b01║金像。（方志）
X87n1628_p0385b02║蕭子良
X87n1628_p0385b03║子良封竟陵王，與文慧大子並精佛理。而子良每招
X87n1628_p0385b04║致名僧，講論佛乘，尊法之盛，江左未有。或親為眾僧
X87n1628_p0385b05║賦食行水。子良甞夢東方普光世界天王如來，說淨
X87n1628_p0385b06║住淨行法門，因著淨住子二十卷。淨住者，即梵語布
X87n1628_p0385b07║薩，謂淨身口意，如戒而住也。淨行者，以諸業淨，則化
X87n1628_p0385b08║行於世（文備弘明集）。
X87n1628_p0385b09║劉霽
X87n1628_p0385b10║霽母明氏，𥨊疾，霽誦觀音菩薩聖號數萬徧。夜夢僧
X87n1628_p0385b11║曰：夫人筭盡矣，君精誠篤志，當為申延。後六十日乃
X87n1628_p0385b12║亡。霽廬墓哀慟，常有白鶴雙翔廬側。（南史）
X87n1628_p0385b13║劉歊　訏
X87n1628_p0385b14║歊，字士光，平原人。隱居求志，事母兄以孝悌。母每病，
X87n1628_p0385b15║夢歊進藥，翌日有間。弟劉訏，字彥度，常著穀皮巾，被
X87n1628_p0385b16║衲衣，每游山澤，留連忘返。訏善玄言，尤精釋典，與兄
X87n1628_p0385b17║歊聽講鐘山諸寺，因共卜築宋頥寺東㵎，有終焉之
X87n1628_p0385b18║志。（南史）
X87n1628_p0385b19║劉虬
X87n1628_p0385b20║虬字靈預，南陽人。宋太始中為當陽令，後徙居江陵，
X87n1628_p0385b21║不仕。遂斷糓餌术，麻衣草屨，長齋禮誦，六時不缺。屏
X87n1628_p0385b22║絕書藝，唯研精佛理，註法華、華嚴二經。建元建武之
X87n1628_p0385b23║初，徵辟皆不就。建武二年冬，移居江州，俄有白雲徘
X87n1628_p0385b24║徊櫩宇，異香入戶，聞磬聲而卒。（南史）
X87n1628_p0385c01║明僧紹
X87n1628_p0385c02║僧紹，字休烈，平原人，自號平原居士。其先吳太伯之
X87n1628_p0385c03║裔，百里奚子孟明以名為姓，僧紹其後也。僧紹聞沙
X87n1628_p0385c04║門僧遠夙德，往候之。時僧遠居定林寺，齊高帝欲就
X87n1628_p0385c05║寺見之。僧遠問僧紹曰：天子若來，居士若為相對？僧
X87n1628_p0385c06║紹曰：山藪之人，正當鑿坯以遁。若辭不獲，便當依戴
X87n1628_p0385c07║公故事。宋泰始中，甞遊攝山，有終焉之志。野老諫曰：
X87n1628_p0385c08║山多猛虎毒蛇，所以久絕行踐。僧紹曰：毒中之毒，無
X87n1628_p0385c09║過三毒。忠信可蹈水火，猛獸亦何能為？乃結茅茨，廿
X87n1628_p0385c10║許年不事人世。甞與法度禪師講無量壽經，中夜忽
X87n1628_p0385c11║見金光照室，光中有臺館形像。永明七年，遂捨宅建
X87n1628_p0385c12║寺。又夢巖有如來光彩，有懷創像，俄而物故。僧紹第
X87n1628_p0385c13║二子仲璋為臨沂令，遂與度師鐫造無量壽佛像三
X87n1628_p0385c14║丈一尺五寸，并二菩薩。（栖霞寺記、南史）
X87n1628_p0385c15║王巾
X87n1628_p0385c16║巾，字簡捿，瑯琊人。有學業，為齊錄事參軍。作頭陀寺
X87n1628_p0385c17║碑，其文略曰：盖聞挹朝夕之池者，無以測其淺深；仰
X87n1628_p0385c18║蒼蒼之色者，不足知其遠近。況視聽之外，若存若亡；
X87n1628_p0385c19║心行之表，不生不滅者哉？是以掩室摩竭，用啟息言
X87n1628_p0385c20║之津；杜口毗耶，以通得意之路。然爻繫所筌，窮於此
X87n1628_p0385c21║域；則稱謂所絕，形乎彼岸者矣。彼岸者，引之於有，則
X87n1628_p0385c22║高謝四流；推之於無，則俯弘六度。不可以學地知，不
X87n1628_p0385c23║可以意生及，其涅槃之蘊也。況法身圓對，規矩冥立；
X87n1628_p0385c24║一音稱物，宮商潛運。是以如來利見迦維，託生王室。
X87n1628_p0386a01║憑五衍之軾，拯濟逝川；開八正之門，大庇交喪。行不
X87n1628_p0386a02║捨之檀，唱無緣之慈；演勿照之明，道忘機之權。於時
X87n1628_p0386a03║義遠矣，能事畢矣。然拂衣雙樹，脫屣金沙；莫繫於去
X87n1628_p0386a04║來，復歸於無物。無為之寂不撓，不盡之靈無歇。大矣
X87n1628_p0386a05║哉！正法既沒，象教陵夷。於是馬鳴幽贊，龍樹虗求；並
X87n1628_p0386a06║振頹綱，俱維絕紐。蔭法雲於真際，則火宅晨凉；曜慧
X87n1628_p0386a07║日於康衢，則重昏夜曉。故能使三十七品有樽爼之
X87n1628_p0386a08║師，九十六種無藩籬之固。既而方廣東被，教肄南移。
X87n1628_p0386a09║周魯二莊，親昭夜景之鑒；漢晉兩明，並勒丹青之飾。
X87n1628_p0386a10║然後遺文間出，列剎相望；澄什結轍於山西，林遠肩
X87n1628_p0386a11║隨於江左矣。頭陀寺者，沙門慧宗之所立也（文選巾甞著
X87n1628_p0386a12║僧史十卷）。
X87n1628_p0386a13║孔稚珪
X87n1628_p0386a14║珪，字德彰，會稽人。少有美譽，太守王僧䖍見而重之，
X87n1628_p0386a15║引為主簿，與江淹對掌辭筆，為尚書左丞。甞答蕭子
X87n1628_p0386a16║良䟽，略曰：民早奉提拂之仁，深蒙大慈弘引之訓。至
X87n1628_p0386a17║於大覺明教，般若正源，民生平所崇，初不違背。仰稟
X87n1628_p0386a18║明公之訓，憑接明公之風，導之以正乘，引之以通戒，
X87n1628_p0386a19║使民六滯頓祛，五情方勗。回心頂禮奉持，不期一朝
X87n1628_p0386a20║霍然大悟。悟之所導，舉自明公，不勝踊躍之至。（本傳、弘明
X87n1628_p0386a21║集）
X87n1628_p0386a22║
X87n1628_p0386a23║佛法金湯編卷第三天台釋如惺重校