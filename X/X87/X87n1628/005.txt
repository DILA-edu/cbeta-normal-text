X87n1628_p0389b04║
X87n1628_p0389b05║
X87n1628_p0389b06║佛法金湯編卷第五
X87n1628_p0389b07║
X87n1628_p0389b08║會稽沙門　心泰　編
X87n1628_p0389b09║天台沙門　真清　閱
X87n1628_p0389b10║陳
X87n1628_p0389b11║都建康。起武帝丁丑，盡後主己酉，凡五主，三十三
X87n1628_p0389b12║年。
X87n1628_p0389b13║武帝
X87n1628_p0389b14║帝諱霸先，字興國，姓陳，吳興長興人。其本甚微，自云
X87n1628_p0389b15║漢太丘長寔之後。永定元年，詔迎佛牙於杜姥宅，設
X87n1628_p0389b16║四部無遮大會。二年，於楊州造東安、興皇、天宮等寺。
X87n1628_p0389b17║五月，帝幸大莊嚴寺捨身。翌日，表請還宮，設會供僧，
X87n1628_p0389b18║布施放生。金陵七百餘寺，侯景焚蕩幾盡，帝悉令脩
X87n1628_p0389b19║復，翻經講道。詔寫藏經，造金銅佛像，度僧尼各若干。
X87n1628_p0389b20║（辨正錄）
X87n1628_p0389b21║文帝
X87n1628_p0389b22║帝諱蒨，字子華，武帝兄昭烈王長子。天嘉元年，勑沙
X87n1628_p0389b23║門寶璚為京邑大僧統。四年，於大極殿設無礙大會，
X87n1628_p0389b24║行捨身法，修治故寺，寫經度僧，倍於前朝。（六帖）嘗製法
X87n1628_p0389c01║華懺文，略曰：竊以前佛後佛，種種因緣；已說當說，各
X87n1628_p0389c02║各方便。莫非真語，悉為玅法。理無二極，趣必同歸。但
X87n1628_p0389c03║品位分淺深，覺悟有遲速。法雨一味，得之者參差；法
X87n1628_p0389c04║雷一音，聞之者差別。是以小乘頓教，由此各名；聲聞
X87n1628_p0389c05║菩薩，因斯分路。至如鹿苑初說，羊車小乘，灰斷涅槃，
X87n1628_p0389c06║分段解脫。以諸佛之善巧，會眾庶之根機，是曰半字，
X87n1628_p0389c07║未稱三點。及夫會三歸一，返本還源，說大乘經，名無
X87n1628_p0389c08║量義。滅化城於中路，駕寶車於四衢。衣裡明珠，隱而
X87n1628_p0389c09║還現；髻中珍寶，於焉始得。出寶塔於虗空，涌菩薩於
X87n1628_p0389c10║大地。現希有事，證微妙法，最勝最尊，難逢難值。弟子
X87n1628_p0389c11║以因地凡夫，屬符負荷，欲憲章古昔，用拯黎元。所以
X87n1628_p0389c12║憑心七覺，繫念四勤。住菩薩乘，顯無三之教；學如來
X87n1628_p0389c13║行，開不二之門。汲引群迷，導示眾惑。今謹於某處，建
X87n1628_p0389c14║如干僧藏法華懺。願多寶如來，從地湧出；普賢菩薩，
X87n1628_p0389c15║乘象空來。並入道場，證明功德，總持性相，同到無生。
X87n1628_p0389c16║（弘明集）
X87n1628_p0389c17║宣帝
X87n1628_p0389c18║帝諱頊，字紹世，昭烈次子。大建元年，於揚州建太皇
X87n1628_p0389c19║寺，復造七級浮圖。是年，南岳九仙觀道士歐陽正則
X87n1628_p0389c20║等，誣奏南岳思禪師，言其受齊賂，鑿斷岳心，釘后興
X87n1628_p0389c21║妖。帝遣使追師。後七日，師至京。四門關吏，皆見師入，
X87n1628_p0389c22║感驚悟其神。帝乃迎師入殿供養，一無所問。以道士
X87n1628_p0389c23║欺罔，當棄市。師為懇告，乃免。三年，詔國內僧受戒未
X87n1628_p0389c24║滿五夏者，皆參律部。都邑大寺，廣置聽律之場。勑瑗
X87n1628_p0390a01║律師總監，有司給衣食。七年，又造七級大塔。帝在位，
X87n1628_p0390a02║造金銅佛像，寫藏經，度僧尼，盛擬先朝。（釋監）
X87n1628_p0390a03║後主
X87n1628_p0390a04║後主諱叔寶，字元秀，宣帝長子。至德元年，勑沙門慧
X87n1628_p0390a05║暅為京邑大僧正。二年，詔虎丘智聚法師赴太極殿
X87n1628_p0390a06║講金光明經。三年，詔顗禪師入京，居靈曜寺。四月，赴
X87n1628_p0390a07║太極殿講大智論般若經題。久之，遷居光宅寺。帝幸
X87n1628_p0390a08║聽講仁王經，時朝議以僧尼類多無業，欲令䇿經不
X87n1628_p0390a09║通者皆罷之。顗禪師諫曰：調達日誦萬言，未免淪墜；
X87n1628_p0390a10║般特惟憶一偈，乃證四果。篤論為道，豈關多誦？帝大
X87n1628_p0390a11║悅，即停搜簡。四年正月，詔顗禪師赴崇正殿，為皇太
X87n1628_p0390a12║子授菩薩戒，設千僧齋。（智者本傳并統紀）
X87n1628_p0390a13║徐陵
X87n1628_p0390a14║陵字孝穆，為吏部尚書。年數歲，沙門寶誌摩其頂曰：
X87n1628_p0390a15║天上石麒麟也。嘗聽智者講經，因立五願：一、臨終正
X87n1628_p0390a16║念，二、不墜三塗，三、人中託生，四、童真出家，五、不墮流
X87n1628_p0390a17║俗之僧。後至唐貞觀間，生縉雲朱家。年十八，將納婦，
X87n1628_p0390a18║路逢梵僧，謂曰：少年何意欲違昔誓？因示其五願。少
X87n1628_p0390a19║年聞已，不復還家，即往天台國清寺，投章安法師為
X87n1628_p0390a20║師，咨受心要，證法華三昧，號智威禪師。（僧傳并統紀）
X87n1628_p0390a21║陳伯智　淵
X87n1628_p0390a22║伯智，字䇿之，封永陽王，文帝第八子。至德初，出為東
X87n1628_p0390a23║陽刺史。請智者開講，稟菩薩戒，執弟子禮。晝聆講說，
X87n1628_p0390a24║夜習坐禪。淵，後主子也。至德四年正月十五日，於崇
X87n1628_p0390b01║正殿設千僧齋，請智者授菩薩戒。其請戒文云：重道
X87n1628_p0390b02║尊師，由來尚矣。請世世結緣，遂其本願。（統紀）
X87n1628_p0390b03║江總
X87n1628_p0390b04║總字總持，蒨之孫。少孤，依外氏。故杜詩云：江總外家
X87n1628_p0390b05║養。仕陳為尚書。嘗撰陳群臣請武帝懺文，略曰：皇帝
X87n1628_p0390b06║菩薩，睿哲聰明，廣淵齊聖。心若虗空，照窮般若。發弘
X87n1628_p0390b07║大誓，荷負眾生。神道會昌，膺茲景業。百王既季，運屬
X87n1628_p0390b08║艱難。五岳維塵，六軍日動。劬勞在念，有切皇心。既而
X87n1628_p0390b09║深悟苦空，極信無我。遂坐道場，靜居禪室。堅固善本，
X87n1628_p0390b10║具足檀那。石壁山河，珍車象馬，頭目髓腦，妻子國城，
X87n1628_p0390b11║莫不肅然大捨，供養三尊。便欲拂衣崆峒，高步六合。
X87n1628_p0390b12║到林間而宴坐，與釋種以同遊。紫微虗宮，黃屋曠位。
X87n1628_p0390b13║上靈聳動，厚土怔惶。弟子等身纏愛惑，業搆煩惱。天
X87n1628_p0390b14║生蒸民，樹以司牧。惵惵黔首，非后罔戴。豈容至尊居
X87n1628_p0390b15║萬乘而伸獨往之情，應在帝王而為布衣之事。且蠻
X87n1628_p0390b16║夷猾夏，𡨥賊姦軌。燧人警識，日照甘泉之火；四郊多
X87n1628_p0390b17║壘，未肆樓船之威。若使七聖遂迷，窅然汾水之上；八
X87n1628_p0390b18║駿沃若，方在瑤池之濵。則天下何依，群臣莫奉。謹捨
X87n1628_p0390b19║如干錢、如干物，仰嚫三寶大眾，奉贖皇帝及諸王所
X87n1628_p0390b20║捨，悉還本位。伏願十方三寶，見前大德僧，以慈悲力，
X87n1628_p0390b21║用無礙心。玉鸞回鑣，金門洞啟。百辟翹首，縉紳並列。
X87n1628_p0390b22║慊慊丹愚，敢以死請。（弘明集）
X87n1628_p0390b23║北魏
X87n1628_p0390b24║都平城。起太祖丙戌，盡孝武甲寅，至孝文遷都洛
X87n1628_p0390c01║陽，十三主，一百四十九年。
X87n1628_p0390c02║太祖
X87n1628_p0390c03║太祖諱珪，姓拓拔氏，昭成皇帝嫡孫，獻明之子。皇始
X87n1628_p0390c04║二年，詔趙郡沙門法果為沙門統。初平中山，所經郡
X87n1628_p0390c05║國，見沙門皆致敬，禁軍旅無得有犯。天興元年，詔曰：
X87n1628_p0390c06║佛法之興，其來遠矣。濟益之功，冥及存亡，神蹤遺法，
X87n1628_p0390c07║信可依憑。其勑有司，於京城建飾容範，修整寺舍，令
X87n1628_p0390c08║信向之人，有所依止。於是京城建五級浮圖、須彌殿、
X87n1628_p0390c09║耆闍山、禪房、講堂，悉務壯麗。（魏史）與泰山朗和尚書曰：
X87n1628_p0390c10║上人德同海岳，神筭遐長，冀助威謀，克寧荒服。今遣
X87n1628_p0390c11║使送帛二十端，白㲲五十領，鉢二枚，到願納受。帝生
X87n1628_p0390c12║知信佛，於虞地造十五級浮圖，又造開泰、定國二寺，
X87n1628_p0390c13║寫經造金像。（弘明集并方志）
X87n1628_p0390c14║明元
X87n1628_p0390c15║明元諱嗣，太祖道武長子。永興元年，詔封法果為輔
X87n1628_p0390c16║國宜城子。神瑞元年，加封法果為忠信侯（僧受俗官之始）。常
X87n1628_p0390c17║泰元年，加封法果安城公。年八十卒。帝三臨其喪，追
X87n1628_p0390c18║諡老壽將軍、趙胡靈公。勑於京邑建立佛像，仍令沙
X87n1628_p0390c19║門敷導民俗（北史）。
X87n1628_p0390c20║太武
X87n1628_p0390c21║太武諱燾，明元之子。始光元年，勑天下寺改名招提。
X87n1628_p0390c22║四月八日，輿諸寺像行於廣衢，帝御門樓臨觀，散花
X87n1628_p0390c23║致禮。二年，帝誕節，於佛寺建祝壽道場。延和元年，初，
X87n1628_p0390c24║涼土沙門玄高玅善禪觀，帝遣使迎入平城，甚加敬
X87n1628_p0391a01║重，命太子晃師事之。帝惑崔浩、𡨥謙之言，遂有毀教
X87n1628_p0391a02║之舉（北史）。正平元年，初，沙門曇始會帝滅法，乃隱。至是，
X87n1628_p0391a03║知法將亨，振錫詣闕。吏白帝，帝趣斬之，無傷。帝怒，抽
X87n1628_p0391a04║佩刀自斬之，亦不傷。投之虎檻，虎皆怖伏。帝驚，乃延
X87n1628_p0391a05║曇始上殿，再拜悔謝，許以復教（北山錄）。
X87n1628_p0391a06║文成
X87n1628_p0391a07║文成諱濬，景穆晃長子，太武孫。興安元年，群臣勸請
X87n1628_p0391a08║興復釋教。乃下詔曰：夫為帝王者，必祗奉明靈，顯彰
X87n1628_p0391a09║神道。其能惠著生民，濟益群品，雖在往古，猶序風烈。
X87n1628_p0391a10║況釋迦如來，功濟大千，惠流塵境。尋生死者，歎其達
X87n1628_p0391a11║觀；覧文義者，貴其妙門。助王政之禁律，益仁智之善
X87n1628_p0391a12║性。排撥群邪，開演正法。故前代以來，莫不崇尚。亦我
X87n1628_p0391a13║國家，常所尊事。世祖太武，德澤遐被。沙門道士，往往
X87n1628_p0391a14║成林。而寺舍之中，致有㐫黨。先朝按治，錄其有罪。所
X87n1628_p0391a15║司失旨，一切禁斷。景穆皇帝，每為慨然。朕承洪緒，志
X87n1628_p0391a16║隆聖道。其令天下郡縣，各建浮圖一區。欲為沙門者，
X87n1628_p0391a17║聽於寺塔經像，悉令脩復。初，罽賓沙門師賢五人來
X87n1628_p0391a18║京，值罷佛法，假醫守道。復教之日，帝親為五人下髮，
X87n1628_p0391a19║以師賢為沙門統。和平元年，詔沙門統曇曜為昭玄
X87n1628_p0391a20║沙門都統，待以師禮。帝興復佛教，廣度僧尼。（魏書并僧史）
X87n1628_p0391a21║獻文
X87n1628_p0391a22║獻文諱弘，文成長子。天安元年，勑僧瑾為天下僧正。
X87n1628_p0391a23║皇興元年，於長安北臺起永寧寺，七級浮圖，高三十
X87n1628_p0391a24║丈。又於天宮寺作大佛像，高四十三尺，用銅十萬斤，
X87n1628_p0391b01║黃金六百斤。（通鑑）帝雅好佛學，每引朝士沙門，共談玄
X87n1628_p0391b02║理，有遺世之心。延興元年六月，詔傳位太子，徙居崇
X87n1628_p0391b03║光宮，稱上皇。建鹿野寺於北苑，與禪僧居之，講習玄
X87n1628_p0391b04║要。高允作鹿苑賦。（北史并釋監）
X87n1628_p0391b05║孝文
X87n1628_p0391b06║孝文諱宏，獻文長子，改姓元氏。延興二年，詔西天三
X87n1628_p0391b07║藏吉迦夜（此云信何事）譯襍寶經五部，劉孝標筆授。上皇
X87n1628_p0391b08║勑：自今祭天地宗社，勿用牲，唯薦以酒脯。承明元年，
X87n1628_p0391b09║帝造建明寺。太和四年，詔以僧顯為沙門都統。十六
X87n1628_p0391b10║年，詔每年四月八日、七月十五日，聽大州一百人為
X87n1628_p0391b11║僧，中州五十人，下州二十人，著令以為常。（釋監）十七年，
X87n1628_p0391b12║詔懿德法師聽一月三入殿，俾朕飡稟道味，光飾朝
X87n1628_p0391b13║延。又數幸王園寺，與沙門談論佛道。十九年，幸徐州
X87n1628_p0391b14║白塔寺，令道登法師講成實論。謂左右曰：朕覧此論，
X87n1628_p0391b15║可以釋人深情。登入寂，下詔傷悼，施絹齋僧。（北史）二十
X87n1628_p0391b16║一年，詔四月八日迎洛京諸寺佛像入閶闔宮，散花
X87n1628_p0391b17║禮敬，歲以為常。帝在位凡二十九年，手不釋卷，暇則
X87n1628_p0391b18║自講。六宮侍女皆持六齋度僧，造寺甚眾。（釋監）
X87n1628_p0391b19║宣武
X87n1628_p0391b20║宣武諱恪，孝文次子。永平元年，詔中天竺勒那摩提
X87n1628_p0391b21║（此云寶意）於太極殿譯寶積論，菩提流支（此云覺希）於紫極殿
X87n1628_p0391b22║譯楞伽經，帝親筆受。二年，帝於式乾殿為諸僧及朝
X87n1628_p0391b23║臣講維摩經。時魏朝專尚釋氏，不事經籍。中書侍郎
X87n1628_p0391b24║裴延雋上疏，以為：漢光武、魏武帝，雖戎馬間未甞廢
X87n1628_p0391c01║書，先帝行師還都，手不釋卷，良以學問多益不輟故
X87n1628_p0391c02║也。陛下陞法座，親講大覺，凡在瞻聽，塵蔽俱開。伏願
X87n1628_p0391c03║經書互覧，孔釋兼存，則內外俱周，真俗斯暢矣。（通鑑）時
X87n1628_p0391c04║洛陽，中國之外，自西域來者三千餘人。帝別立永明
X87n1628_p0391c05║寺千餘間以處之，遠近承風，無不事佛。（北史）
X87n1628_p0391c06║孝明
X87n1628_p0391c07║孝明諱詡，宣武第二子。神龜元年，詔諸郡立五級浮
X87n1628_p0391c08║圖。是年，胡太后勑宋雲與沙門慧生等往西天求經。
X87n1628_p0391c09║四年，宋雲等使西域還，得佛經一百七十部。正光元
X87n1628_p0391c10║年，帝加元服，命沙門道士講道禁中。帝曰：佛與老子
X87n1628_p0391c11║同時否？道士姜斌曰：開天經云：老子定王三年生，年
X87n1628_p0391c12║八十五，西入化胡，以佛為侍者。沙門曇謨最曰：吾佛
X87n1628_p0391c13║以昭王二十六年生，穆王五十三年滅。自滅後至定
X87n1628_p0391c14║王三年，凡三百四十五年，老子方生。而言化胡以佛
X87n1628_p0391c15║為侍者，無乃謬甚？斌曰：佛生周昭，有何文記？最曰：周
X87n1628_p0391c16║書異記、漢法本內傳，並有明文。帝令群臣詳定真偽。
X87n1628_p0391c17║太尉蕭綜等劾奏開天偽經，罪當惑眾。詔流斌於馬
X87n1628_p0391c18║邑。（北史）正光庚子，達磨自梁入魏，至嵩山少林寺居焉，
X87n1628_p0391c19║面壁而坐。帝聞師異跡，三詔不至。就賜摩衲袈裟、金
X87n1628_p0391c20║鉢、銀水缾、繒帛。師不受，三返而後受之。（正宗記）
X87n1628_p0391c21║孝武
X87n1628_p0391c22║孝武，諱修，字孝則，廣平武穆王懷第三子。永熈元年，
X87n1628_p0391c23║造陟屺寺，齋僧講法（釋監）。
X87n1628_p0391c24║高允
X87n1628_p0392a01║允字伯恭，孝文即位，拜中書令。帝甞幸其第，惟草屋
X87n1628_p0392a02║數間，布被縕袍，厨中鹽菜而已。帝曰：古之清貧，有如
X87n1628_p0392a03║此乎？賜帛五百匹，粟千斛，年九十八。甞撰鹿苑賦，略
X87n1628_p0392a04║曰：暨我皇之繼統，誕天縱之明睿，追鹿苑之在昔，興
X87n1628_p0392a05║三轉之高義，振幽宗於已永，曠千載而有寄。於是命
X87n1628_p0392a06║匠選工，刊茲西嶺，注誠端思，仰模神影，庶真容之彷
X87n1628_p0392a07║彿，耀金輝而煥炳，即靈崖以構宇，竦百尋而直正，絙
X87n1628_p0392a08║飛梁於浮柱，列荷花於綺井，若祇洹之瞪對，孰道場
X87n1628_p0392a09║之途迥？嗟神功之所建，超終古而秀出，寔靈祗之恊
X87n1628_p0392a10║贊，故存貞而保吉，鑿仙窟以居禪，闢重階以通術。若
X87n1628_p0392a11║乃研道之倫，行業貞簡，慕德懷風，杖䇿來踐，守應真
X87n1628_p0392a12║之重禁，味三藏之淵典，或步林以經行，或寂坐而端
X87n1628_p0392a13║晏，會眾善以並臻，排五難而俱遣，道欲隱而彌彰，名
X87n1628_p0392a14║欲毀而逾顯，希縉雲之上升，羨頂生之高蹈，思離塵
X87n1628_p0392a15║而邁俗，涉玄門之幽奧，禪儲宮以正位，受太上之尊
X87n1628_p0392a16║號，既存亡而御有，亦執靜以鎮躁，一萬國以從風，總
X87n1628_p0392a17║群生而為導，正南面以無為，永措心于冲玅。又甞為
X87n1628_p0392a18║曇始法師作傳。（弘明集）
X87n1628_p0392a19║楊衒之
X87n1628_p0392a20║衒之甞為期城太守。達磨至魏，住禹門千聖寺。衒之
X87n1628_p0392a21║問曰：弟子歸心三寶，亦有年矣。而智慧昏蒙，尚迷真
X87n1628_p0392a22║理。願師慈悲，開示宗旨。師說偈曰：亦不覩惡而生嫌，
X87n1628_p0392a23║亦不觀善而勤措。亦不捨智而近愚，亦不拋迷而就
X87n1628_p0392a24║悟。達大道兮過量，通佛心兮出度。不與凡聖同躔，超
X87n1628_p0392b01║然名之曰祖。衒之悲喜交并，曰：願久住世間，化導群
X87n1628_p0392b02║有。（傳燈）甞撰洛陽伽藍記五卷，其序略曰：三墳五典之
X87n1628_p0392b03║說，九流百氏之言，並理在人區，而義兼天外。至于一
X87n1628_p0392b04║乘二諦之源，六通三達之旨，西域俻詳，東土靡記。自
X87n1628_p0392b05║頂日感夢，滿月流光。陽門飾毫眉之像，夜臺圖紺髮
X87n1628_p0392b06║之形。皇魏受圖，光宅嵩洛。篤信彌繁，法教踰盛。王侯
X87n1628_p0392b07║貴臣，去象馬如脫屣；庶士豪家，捨資財若遺跡。於是
X87n1628_p0392b08║招提櫛比，寶塔駢羅。爭寫天上之姿，競摹山中之影。
X87n1628_p0392b09║金剎與雲臺比高，講殿共阿房等壯。豈直木衣綈綉，
X87n1628_p0392b10║土被朱紫而已哉。暨永熈多難，荊棘成林。京城內外，
X87n1628_p0392b11║一千餘寺，寥廓罕聞。恐後世無傳，故撰斯記。然寺數
X87n1628_p0392b12║眾多，不可徧寫。今之所錄，止大伽藍。其中小者，取其
X87n1628_p0392b13║祥異，亦錄之。凡為五篇。（三寶記）
X87n1628_p0392b14║
X87n1628_p0392b15║佛法金湯編卷第五天台釋如惺重校