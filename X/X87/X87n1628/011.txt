X87n1628_p0416a10║
X87n1628_p0416a11║
X87n1628_p0416a12║佛法金湯編卷第十一
X87n1628_p0416a13║
X87n1628_p0416a14║會稽沙門　心泰　編
X87n1628_p0416a15║天台沙門　真清　閱
X87n1628_p0416a16║宋
X87n1628_p0416a17║都汴。起太祖庚申，盡欽宗丙午，九主，一百六十七
X87n1628_p0416a18║年。
X87n1628_p0416a19║太祖
X87n1628_p0416a20║太祖，諱匡胤，趙姓，其先𣵠人也。太祖生於洛陽，故為
X87n1628_p0416a21║洛陽人。父弘殷，追諡宣祖。太祖仕周，為歸德軍節度
X87n1628_p0416a22║使、殿前都點檢。受詔北征，宿陳橋驛，將士推戴，以黃
X87n1628_p0416a23║袍加身。建隆元年正月，受周恭帝禪，詔以是年二月
X87n1628_p0416a24║十六日聖誕為長春節，普度童行八千人。（國朝會要）十二
X87n1628_p0416b01║月，詔於廣陵戰地造寺，曰建隆，賜田四頃，命沙門道
X87n1628_p0416b02║暉主之。（年錄）初，太祖目擊周世宗鎔範鎮州大悲菩薩
X87n1628_p0416b03║銅像，鑄為錢。太祖密訪麻衣和尚，問曰：自古有毀佛
X87n1628_p0416b04║天子乎？麻衣曰：何必問古事，請以柴官家目擊可驗。
X87n1628_p0416b05║太祖曰：主上（世宗）神武聰明，善任人，日夜圖治，以混一
X87n1628_p0416b06║為心，有唐太宗之風，不知天下何日定矣。麻衣曰：甲
X87n1628_p0416b07║子至，將大定。太祖因問：古天子毀佛法，與大周何如？
X87n1628_p0416b08║麻衣曰：魏太武毀寺，焚經像，坑沙門，故父子不得其
X87n1628_p0416b09║死。周武帝毀佛寺，籍僧歸民，未五年，遽縈風疹北伐，
X87n1628_p0416b10║年三十六，崩於乘輿，國亦尋滅。唐武宗毀天下佛寺，
X87n1628_p0416b11║在位六年，年三十二，神器再傳，而黃巢群盜並起。太
X87n1628_p0416b12║祖曰：天下久厭兵，毀佛法，非社稷福，奈何？麻衣曰：白
X87n1628_p0416b13║氣已兆，不逾數月，至申辰，當有聖帝大興，興則佛法
X87n1628_p0416b14║賴之亦興，傳世無窮，請太尉默記之。及即位，屢建佛
X87n1628_p0416b15║寺，歲度僧人。（歐陽外傳）二年，聖誕日，京師及諸郡縣，咸令
X87n1628_p0416b16║有德沙門，陞座祝聖，永為常准。三年，詔每歲試童行
X87n1628_p0416b17║通妙法華經者，祠部給牒披剃。乾德四年，詔遣僧百
X87n1628_p0416b18║人，往西域求經。開寶元年九月，詔成都府造金銀字
X87n1628_p0416b19║藏經各一藏，敕兵部劉熈古監視。五年，敕刻佛經一
X87n1628_p0416b20║藏。帝自用兵平列國，前後造金銀字經數藏。（稽古略）八
X87n1628_p0416b21║年，上自洛陽回京，手書金剛經，常自讀誦。趙普因奏
X87n1628_p0416b22║事見之，上曰：不欲甲冑之士知之，但言常讀兵書可
X87n1628_p0416b23║也。（北山錄）
X87n1628_p0416b24║太宗
X87n1628_p0416c01║太宗諱匡乂，更名炅，宣祖第三子，太祖同母弟。太平
X87n1628_p0416c02║興國元年，詔普度天下童子十七萬人。（國朝會要）二年，初，
X87n1628_p0416c03║周世宗廢龍興寺以為官倉。國初，寺僧擊鼓求復，至
X87n1628_p0416c04║是不已。帝遣使持劍詰之曰：前朝為倉日久，何為煩
X87n1628_p0416c05║凟天庭？且密戒使者，懼即斬之。僧詞自若，曰：前朝不
X87n1628_p0416c06║道，毀像廢寺，正賴今日聖朝興復之耳。貧道何畏一
X87n1628_p0416c07║死？中使以聞，帝大感嘆，敕復之，賜額曰太平興國。（宋朝
X87n1628_p0416c08║事苑）三年，沙門贊寧隨吳越王入朝，賜號通慧大師，敕
X87n1628_p0416c09║住左街天壽寺，令修僧史。四年，詔贊寧乘驛往明州
X87n1628_p0416c10║阿育山王，迎取真身舍利塔，入禁中供養。復得舍利
X87n1628_p0416c11║一顆，造塔十一級於開寶寺，帝手自安奉。五年正月，
X87n1628_p0416c12║敕張廷訓往五臺山，造金銅文殊萬菩薩像，奉安真
X87n1628_p0416c13║容院。勑張仁贊往成都，鑄金銅普賢像，高二丈，奉安
X87n1628_p0416c14║娥眉山普賢寺之白水，建大閣以覆之。詔建開聖禪
X87n1628_p0416c15║寺於誕生之地，奉優填王栴檀瑞像。敕衛欽往泗州，
X87n1628_p0416c16║修僧伽大師塔，凡十三層。改普照王寺為太平興國。
X87n1628_p0416c17║七年，詔立譯經傳法院于東京，如唐故事，以宰輔為
X87n1628_p0416c18║譯經潤文使。七月，天息灾上新譯聖佛母經、法天上
X87n1628_p0416c19║吉祥持世經、施護上如來莊嚴經各一卷。十月，敕贊
X87n1628_p0416c20║寧編修高僧傳。自唐貞觀二十年，至宋端拱元年，成
X87n1628_p0416c21║三十卷，敕賜入藏。是年，帝遣使鐘山祭誌公，賜號道
X87n1628_p0416c22║林真覺菩薩。八年，帝以新譯經示宰臣曰：佛氏之教，
X87n1628_p0416c23║有裨政理，普利群生。達者自悟淵源，愚者妄生誣謗。
X87n1628_p0416c24║朕於此道，微識其宗。凡為君而正心無私，即自利行
X87n1628_p0417a01║也。凡行一善以安天下，即利他行也。如梁武捨身為
X87n1628_p0417a02║奴，此小乘偏見，非後代所宜法也。（統紀）御製聖教序，略
X87n1628_p0417a03║曰：大矣哉！我佛之教也。化導群迷，闡揚宗性。義理幽
X87n1628_p0417a04║玄，真空莫測。包括萬象，譬喻無根。綜法網之化綱，演
X87n1628_p0417a05║無際之正教。拔四生於苦海，譯三藏之秘言。大則說
X87n1628_p0417a06║諸善惡，細則比於河沙。含識萬端，弗可盡述。（全文見藏經）
X87n1628_p0417a07║真宗
X87n1628_p0417a08║真宗諱元侃更名恒太宗第三子咸平元年詔贊寧
X87n1628_p0417a09║為。右街僧錄主管教門事帝甞製崇釋論略曰奉乃
X87n1628_p0417a10║十力。輔茲五常上法之以愛民下遵之而遷善誠可
X87n1628_p0417a11║以庇藜。庶而登仁壽也又曰釋氏戒律之書與周孔
X87n1628_p0417a12║荀孟迹異。而道同大旨勸人為善禁人為惡不殺則
X87n1628_p0417a13║仁矣不盜則。廉矣不惑則信矣不妄則正矣不醉則
X87n1628_p0417a14║莊矣景德四年。臣僚言愚民無知謂捨財可以邀福
X87n1628_p0417a15║修供可以滅罪蠧。害國政宜加禁止上謂宰臣曰佛
X87n1628_p0417a16║教使人遷善誠有益。安可禁之且佛法所至甚廣雖
X87n1628_p0417a17║荒服諸國皆知信奉唯。道教中原有之然不甚盛王
X87n1628_p0417a18║旦對曰頃歲虜使登開寶。塔瞻禮甚䖍誓當戒殺及
X87n1628_p0417a19║至上清宮不復屈膝是知四。夷唯重佛而已上曰然。
X87n1628_p0417a20║大中祥符三年詔京師太平興國寺立奉先甘露戒
X87n1628_p0417a21║壇，天下諸路皆立戒壇，凡七十三所。天禧元年，詔天
X87n1628_p0417a22║下立放生池。二年，敕江寧府長干寺曰天禧，塔曰聖
X87n1628_p0417a23║感。四年，宰相𡨥準、翰林楊億以四明知禮法師行業
X87n1628_p0417a24║及遺身事奏聞。帝曰：但傳朕意，請留住世。特賜法智
X87n1628_p0417b01║大師之號。帝註四十二章經，入藏頒行（統紀并稽古略）。帝製
X87n1628_p0417b02║聖教序，略曰：高明肇分，三辰方乃序其次；厚載初定，
X87n1628_p0417b03║萬彚於以發乎端。清濁之體既彰，善惡之源是顯。然
X87n1628_p0417b04║後，以文物立其教，以正典化其俗。於是乎，像法來於
X87n1628_p0417b05║中國，真諦流於中夏。洞貫今古，真實之理無以窮；囊
X87n1628_p0417b06║括九圍，玄玅之門莫能究。言乎妄想，則五蘊皆空；現
X87n1628_p0417b07║乃真容，則一毫圓滿。廣大之教，豈能紀述者哉？
X87n1628_p0417b08║仁宗
X87n1628_p0417b09║仁宗，諱禎，真宗第六子。天聖元年，帝常頂玉冠，冠上
X87n1628_p0417b10║琢觀音像。左右以玉重，請易之。帝曰：三公百官揖於
X87n1628_p0417b11║下者，皆天下英賢，豈朕所敢當？特君臣之分，不得不
X87n1628_p0417b12║爾。朕冠此冠，將令回禮於大士也。（鄭景重家集）九年四月，
X87n1628_p0417b13║勑韶州守臣詣寶林山南華寺，迎六祖衣鉢入禁中
X87n1628_p0417b14║清淨堂供養。勑兵部侍郎晏殊撰六祖衣鉢記。景祐
X87n1628_p0417b15║四年，詔曰：朕荷祖宗之休，丕承洪業，未甞不虗懷逸
X87n1628_p0417b16║士，昃席幽人。雅聞天台之石橋，近接四明之雪窬。智
X87n1628_p0417b17║覺之遺風具在，應真之靈跡儼存。慨想名山，載形夢
X87n1628_p0417b18║𥧌。今遣內侍張履信賷沉香山一座、龍茶二百斤、銀
X87n1628_p0417b19║五百兩、御服一襲，表朕崇重之意。慶曆三年六月，詔
X87n1628_p0417b20║迎相國寺佛牙，禱于禁中。初，太祖疑宣律師佛牙非
X87n1628_p0417b21║真，遣使取自洛，以火煆之，色不變。太祖敬其神異，御
X87n1628_p0417b22║製發願文。太宗復取騐以火，御造偈讚申敬，因奉安
X87n1628_p0417b23║相國法華院。真宗又迎供開寶寺，瞻拜之夕，神光洞
X87n1628_p0417b24║發，御製偈贊。至是，以佛牙三朝敬事祖宗，御封帝手
X87n1628_p0417c01║啟之，灌以海上薔薇水，忽得舍利一顆，五色映人，帝
X87n1628_p0417c02║因為贊。皇祐元年，內侍李允寧奏施汴宅一區建寺，
X87n1628_p0417c03║賜額曰：十方淨因禪院。帝留意空宗，下三省定議，召
X87n1628_p0417c04║有道者住持。歐陽脩、程師孟奏請廬山圓通寺居訥，
X87n1628_p0417c05║訥稱疾不起。訥以懷璉應詔，召對化成殿，問佛法大
X87n1628_p0417c06║意，奏對稱旨，賜號大覺。至和二年，大覺乞歸老山中，
X87n1628_p0417c07║帝曰：山即如如體也，將安歸乎？不許。嘉祐三年，契嵩
X87n1628_p0417c08║進正宗記十二卷、輔教編三卷、定祖圖等書。帝覧其
X87n1628_p0417c09║書，至謀道不謀名，為法不為身，嘆愛其誠，賜其書入
X87n1628_p0417c10║藏。（僧寶傳、統紀、雪竇寺記、宸奎閣記）
X87n1628_p0417c11║英宗
X87n1628_p0417c12║英宗諱宗寔，仁宗之兄，濮王第十三子。仁宗立為皇
X87n1628_p0417c13║太子，賜名𥌓。治平二年，杭守沈文通奏：天竺觀世音
X87n1628_p0417c14║菩薩，始自石晉，至今治平。福天下，澤生民，前後靈跡
X87n1628_p0417c15║甚著。宰相曾公亮敷陳其事，遂賜額曰：靈感觀世音
X87n1628_p0417c16║院。是年，勑大相國寺造三朝御製佛牙讚碑，翰林學
X87n1628_p0417c17║士王珪撰文，左僕射魏國公賈昌朝書，右僕射兼譯
X87n1628_p0417c18║經潤文使魏國公韓琦立石。太宗讚曰：功成積劫印
X87n1628_p0417c19║文端，不是南山得恐難。眼覩數重金色潤，手擎一片
X87n1628_p0417c20║玉光寒。鍊時百火精神透，藏處千年瑩采完。定果薰
X87n1628_p0417c21║修真秘密，正心莫作等閒看。真宗讚曰：西方大聖號
X87n1628_p0417c22║迦文，接物垂慈世所尊。常願進修增妙果，庶期饒益
X87n1628_p0417c23║富黎元。仁宗讚曰：三皇掩質皆歸土，五帝潛形已化
X87n1628_p0417c24║塵。夫子域中𡘆是聖，老君世上亦言真。埋軀祇見遺
X87n1628_p0418a01║空塚，何處將身示後人。唯有吾師金骨在，曾經百鍊
X87n1628_p0418a02║色長新。三年，淨因璉禪師乞歸四明阿育王山。帝賜
X87n1628_p0418a03║手詔曰：天下寺院，任性住持。師遂建宸奎閣，以奉先
X87n1628_p0418a04║朝聖製。（統紀）
X87n1628_p0418a05║神宗
X87n1628_p0418a06║神宗諱頊，英宗長子。熈寧二年，詔衡州迎常寧資福
X87n1628_p0418a07║寺玉塔入京。塔高一尋，累以玉石，阿育王所造第九
X87n1628_p0418a08║塔也。十年夏旱，帝於禁中齋禱甚虔。夜夢神僧馳馬
X87n1628_p0418a09║空中，口吐雲霧，覺而雨大霔。敕求其像，得之相國寺
X87n1628_p0418a10║第十三尊羅漢，詔迎入內供養。宰相王珪以詩稱賀
X87n1628_p0418a11║曰：良弼為霖孤宿望，神僧作霧應精求。參政元絳續
X87n1628_p0418a12║曰：仙驥乘雲穿仗下，佛花吹雨洒天流。（東軒筆錄）元豐三
X87n1628_p0418a13║年正月，敕大內設千僧齋，施袈裟金剛經，為慈聖太
X87n1628_p0418a14║后追福。五年，詔相國寺闢六十四院，為八禪二律，以
X87n1628_p0418a15║東西序為惠林、智海二巨剎。詔淨慈宗本禪師住惠
X87n1628_p0418a16║林，東林常總禪師住智海。總固辭，許之。本入對延和
X87n1628_p0418a17║殿，山呼罷，即就榻跏趺，侍衛驚顧，而師自若。賜茶至，
X87n1628_p0418a18║舉盞長吸，又蕩撼之。帝問受業，對曰：承天永安。帝喜，
X87n1628_p0418a19║語論久之。既退，帝目送之，謂左右曰：真福慧僧也。侍
X87n1628_p0418a20║者問：主上何語？曰：喫茶閒話耳。（統紀稽古略）
X87n1628_p0418a21║哲宗
X87n1628_p0418a22║哲宗諱煦，神宗第六子。元祐元年四月，詔法雲秀禪
X87n1628_p0418a23║師就先帝神御前說法，賜號圓通。高麗王子祐世、僧
X87n1628_p0418a24║統義天來朝，敕禮部蘇軾舘伴，仍敕主客楊傑送至
X87n1628_p0418b01║錢唐受法。三年，敕內侍賷黃金往東林，裝飾神運五
X87n1628_p0418b02║殿佛像。（統紀）
X87n1628_p0418b03║徽宗
X87n1628_p0418b04║徽宗。諱佶，神宗第十子。建中靖國元年，汴京法雲寺
X87n1628_p0418b05║佛國禪師惟白，撰續燈錄三十卷進上。御製序，略曰：
X87n1628_p0418b06║釋迦如來之出世也，唱道雞園，騰芳鷲嶺。西被竺土，
X87n1628_p0418b07║東流震旦。則正法眼藏，獨付於飲光。自達磨西來，寔
X87n1628_p0418b08║為初祖。至於曹溪、南岳、青原而下，分為五宗。各擅門
X87n1628_p0418b09║風，應機酬對。雖建立不同，而會歸則一。佛國禪師惟
X87n1628_p0418b10║白，探取上乘，了第一義。屢入中禁，三登高座。宣揚玅
X87n1628_p0418b11║旨，良愜至懷。是錄也，直指性宗，單傳心印。可得於眉
X87n1628_p0418b12║睫，可薦於言前。舉手而擎玅喜世界，彈指而成莊嚴
X87n1628_p0418b13║樓閣。神通玅用，不可思議者也。（普灯）崇寧三年，敕迎相
X87n1628_p0418b14║國寺三朝御製釋迦佛牙，入內供養。隔水晶匣，舍利
X87n1628_p0418b15║出如雨點。因製讚曰：大聖釋迦文，虗空等一塵。有求
X87n1628_p0418b16║皆赴感，無剎不分身。玉瑩千輪在，金剛百煉新。我今
X87n1628_p0418b17║恭敬禮，普願濟群倫。政和三年，詔沙門永道，住左街
X87n1628_p0418b18║崇先香積院。四月，嘉州奏：風折大樹，有僧在定。帝令
X87n1628_p0418b19║送至京師。八月，入內譯經院。金總持三藏，鳴金磬，出
X87n1628_p0418b20║其定。僧曰：我東林遠法師弟慧持也。西遊峨眉，因入
X87n1628_p0418b21║定於此。三藏徐曰：今欲何歸？曰：陳留。即復入定。帝令
X87n1628_p0418b22║繪像，頒行天下。仍製讚三首，其一曰：七百年來老古
X87n1628_p0418b23║錐，定中消息許誰知？爭如隻履西歸去，生死徒勞木
X87n1628_p0418b24║作皮。（普灯）宣和元年，帝惑於林靈素之說，詔改佛為大
X87n1628_p0418c01║覺金仙，僧為德士，寺為宮觀。左街大師永道上書曰：
X87n1628_p0418c02║自古佛法，未甞不與國運同盛衰。魏太武崔浩滅佛
X87n1628_p0418c03║法，未三四年，浩竟赤族，文成大興之。周武衛元嵩滅
X87n1628_p0418c04║佛法，不五六年，元嵩貶死，隋文帝大興之。唐武宗趙
X87n1628_p0418c05║歸真、李德裕滅佛法，不一年，歸真被誅，德裕竄死，宣
X87n1628_p0418c06║宗大興之。我國家太祖、太宗，列聖相承，譯經試僧，大
X87n1628_p0418c07║興佛法。成憲具在，雖萬世可守也。陛下何忍一旦用
X87n1628_p0418c08║姦人之言，為驚世之舉？陛下不思大武見弑於閹人
X87n1628_p0418c09║之手乎？周武為鐵獄之囚乎？唐武奪壽去位之報乎？
X87n1628_p0418c10║此皆前鑒可觀者。陛下何為蹈惡君之禍，而違祖宗
X87n1628_p0418c11║之法乎？書奏，帝怒，敕流道州。（本傳）二年九月，詔大復天
X87n1628_p0418c12║下僧尼，道州永道量移近處。七年六月，得旨回，敕住
X87n1628_p0418c13║昭先禪院，賜名法道，以旌護法。
X87n1628_p0418c14║李昉
X87n1628_p0418c15║昉字明遠，深州鐵陽人。仕周、漢，歸宋，三入翰林，兩入
X87n1628_p0418c16║中書，諡文正。太平興國間，與徐鉉等進太平廣記五
X87n1628_p0418c17║百卷，其間錄佛法者三十卷，上自漢明，終於五代，古
X87n1628_p0418c18║今悟心得道之眾，神僧經論定慧之學，君臣信毀休
X87n1628_p0418c19║咎之徵，靡所不載。
X87n1628_p0418c20║范質
X87n1628_p0418c21║質字文素，大名宋城人。建隆初拜相，封魯國公。太祖
X87n1628_p0418c22║詔以二月十六日聖誕為長春節，賜百官宴於相國
X87n1628_p0418c23║寺。質甞撰聖齋疏曰：素虹紀瑞，表覺帝之下生；紺馬
X87n1628_p0418c24║效靈，應輪王之出世。非夫威震四天，則不足感自然
X87n1628_p0419a01║之寶；非夫位尊三界，則孰能致希有之祥？壽命同百
X87n1628_p0419a02║億須彌，德澤被三千世界。恒沙可筭，天祿難窮；墨海
X87n1628_p0419a03║雖乾，皇圖益固。（國朝會〔典〕）
X87n1628_p0419a04║王禹偁
X87n1628_p0419a05║禹偁，字元之，濟州鉅野人。太宗聞其賢，召拜右拾遺。
X87n1628_p0419a06║真宗除知制誥。咸平四年，史舘修撰。左街僧錄贊寧
X87n1628_p0419a07║亡，禹偁序其文，略曰：師年八十二，視聽不衰，歷京師
X87n1628_p0419a08║十四朝、吳越四世，終能受洪範享用之福、處浮圖具
X87n1628_p0419a09║瞻之地，所謂必得其壽、必得其位者乎？師所述內典
X87n1628_p0419a10║錄百五中卷、外集四十九卷，覽其文，知其道矣。（本集）初，
X87n1628_p0419a11║禹偁甞有僧辱之，故不喜僧。及守蘇州時，虎丘住山
X87n1628_p0419a12║雪堂淨禪師自以詩僧通名謁之，禹偁曰：詩僧焉敢
X87n1628_p0419a13║謁王侯？淨即應之曰：大海終須納細流，昨夜虎丘山
X87n1628_p0419a14║上望，一輪明月照蘇州。禹偁大悅，遂相與交好。（贊寧本傳；
X87n1628_p0419a15║虎丘板刻）
X87n1628_p0419a16║呂蒙正
X87n1628_p0419a17║蒙正，字聖功，河南人。太宗淳化、真宗咸平間，兩入相，
X87n1628_p0419a18║封許國公，諡文穆。微時窶甚，甞謁人，有詩云：十謁朱
X87n1628_p0419a19║扉九不開，滿身風雪又歸來。入門懶覩妻兒面，撥盡
X87n1628_p0419a20║寒罏一夜灰。有僧憐且奇之，給其食，彌月又盡。乃令
X87n1628_p0419a21║說居房廊，隨僧粥飯，遂得安心讀書。獲薦僧，復偹裝
X87n1628_p0419a22║遣之，竟魁多士。後執政十年，郊祀俸給皆不請。帝問
X87n1628_p0419a23║其故，對以私恩未報。帝詰之，以實對。帝曰：僧中有若
X87n1628_p0419a24║人耶？以恩俸與寄食之寺，以酬宿德。公甞晨興禮佛，
X87n1628_p0419b01║祝曰：不信三寶者，願勿生我家，願子孫世世食祿，護
X87n1628_p0419b02║持佛法。公之姪夷簡、簡之子公著，並封申公，皆知敬
X87n1628_p0419b03║佛法。公居政府，焚疏請言法華齋。翼日，言至，坐公堂
X87n1628_p0419b04║上。公將出，心思當拜不當拜，言大呼曰：呂老子快出
X87n1628_p0419b05║來，拜亦得，不拜亦得。公大驚，遽出拜之。齋畢，問未來
X87n1628_p0419b06║休咎，言索筆書亳州二字。及罷相，知亳州，始悟前讖。
X87n1628_p0419b07║（武庫）
X87n1628_p0419b08║王旦
X87n1628_p0419b09║旦，字子明，大名莘人也。相真宗，諡文正。淳化二年，杭
X87n1628_p0419b10║州昭慶寺僧省常，刺血書華嚴淨行品，結社修淨業，
X87n1628_p0419b11║旦為之首。參政蘇易簡一百三十二人，一時士大夫
X87n1628_p0419b12║皆稱淨行社弟子，比丘預者千眾。人謂廬山蓮社，莫
X87n1628_p0419b13║如此日之盛也。天禧元年九月，旦薨。先一日，囑翰林
X87n1628_p0419b14║楊億曰：吾深厭勞生，願來世為僧，宴坐林間，觀心為
X87n1628_p0419b15║樂。幸於死後，為我請大德施戒，剃髮鬚，著三衣，火葬，
X87n1628_p0419b16║勿以金寶置棺內。億為諸孤議曰：公，三公也。斂贈公
X87n1628_p0419b17║衮，豈可加於僧軆？但以三衣置柩中，不藏寶玉。（湘山野錄）
X87n1628_p0419b18║楊億
X87n1628_p0419b19║億，字大年，建州蒲城人。真宗朝，拜正言，遷知制誥，諡
X87n1628_p0419b20║文公。景德初，沙門道原進禪宗傳燈三十卷，詔億裁
X87n1628_p0419b21║定頒行，億為序。甞自敘師承本末曰：自雙林影滅，隻
X87n1628_p0419b22║履西歸，中心浩然，罔知所旨。首蒙安公大師每垂誘
X87n1628_p0419b23║導，又得雲門諒公旨趣，正與安公同轍。並自廬山歸
X87n1628_p0419b24║宗雲居而來，皆法眼之流裔。去年假守茲郡，適會廣
X87n1628_p0419c01║慧璉公寔嗣南院。念公齋中務簡，退食多暇，或坐邀
X87n1628_p0419c02║而至，或命駕從之。請叩無方，蒙滯俱釋。半歲之後，曠
X87n1628_p0419c03║然弗疑，如忘忽記，如睡忽覺。平昔礙膺之物，嚗然自
X87n1628_p0419c04║落；積劫未明之事，廓爾現前。固亦決擇之洞分，應接
X87n1628_p0419c05║之無蹇矣。今繼紹之緣，實屬於廣慧；而提激之自，良
X87n1628_p0419c06║出於鰲峰也。億臨終偈曰：漚生與漚滅，二法本來齊。
X87n1628_p0419c07║欲識真歸趣，趙州東院西。（僧寶傳并釋監）億序清規略曰：百
X87n1628_p0419c08║丈大智禪師，以禪宗肇自少室，至曹溪以來，多居律
X87n1628_p0419c09║寺。雖列別院，然於說法住持，未合規度，於是別立禪
X87n1628_p0419c10║居。凡具道眼者，有可尊之德，號曰長老，處於方丈，同
X87n1628_p0419c11║淨名之室。不立佛殿，唯樹法堂者，表佛祖親囑受，當
X87n1628_p0419c12║代為尊也。所裒學眾，無多少高下，盡入僧堂。設長連
X87n1628_p0419c13║床，施椸架，掛搭道具。臥必斜枕床唇，右脇吉祥睡者，
X87n1628_p0419c14║以其坐禪既久，偃息而已，具四威儀也。其闔院大眾，
X87n1628_p0419c15║朝參夕聚，長老上堂升座，主寺徒眾雁立側聆，賓主
X87n1628_p0419c16║問酬，激揚宗要者，示依法而住也。齋粥二時均遍，表
X87n1628_p0419c17║法食雙運也。行普請法，上下均力。或有假號竊形，混
X87n1628_p0419c18║於清眾，致喧擾之事，擯令出院者，貴安清眾也。或有
X87n1628_p0419c19║所犯，即以拄杖杖之，集眾燒衣盋道具遣逐，從偏門
X87n1628_p0419c20║而出者，示耻辱也。一、不污清眾；二、不毀僧形；三、不擾
X87n1628_p0419c21║公門；四、不泄於外。四來同居，聖凡孰辨？且如來應世，
X87n1628_p0419c22║尚有六群之黨，況今像末，豈得全無？但見一僧有過，
X87n1628_p0419c23║便雷例譏誚，殊不知輕眾壞法，其損甚大。且立法防
X87n1628_p0419c24║姦，不為賢士，然寧可有格而無犯，不可有犯而無教。
X87n1628_p0420a01║大智禪師護法之益，其大矣哉！
X87n1628_p0420a02║呂夷簡
X87n1628_p0420a03║夷簡字坦夫，其先來州人，後徙壽州。仁宗朝大拜，在
X87n1628_p0420a04║中書二十年，封許公，諡文靖。甞奉詔與宋綬續修法
X87n1628_p0420a05║寶錄，自祥符四年至景祐三年，編成一百六十一卷，
X87n1628_p0420a06║御製序。
X87n1628_p0420a07║范仲淹
X87n1628_p0420a08║仲淹，字希文，汝南人。慶曆中，參大政，諡文正。慶曆初，
X87n1628_p0420a09║宣撫河東，寓宿寶德傳舍，獲故經一卷，名十六羅漢
X87n1628_p0420a10║因果識見頌，藏經所未錄也，仲淹為之序。此頌文，一
X87n1628_p0420a11║尊者七首，皆悟本成佛之言也。余讀之，一頌一悟，方
X87n1628_p0420a12║知塵世有無邊聖法大藏遺落。其文因以傳江陵沙
X87n1628_p0420a13║門慧喆，俾行於世。（鄭氏家集）公守吳日，瑯琊覺禪師謁之，
X87n1628_p0420a14║留數日。公於言下知歸，與師偈曰：連朝共話釋疑團，
X87n1628_p0420a15║豈為浮生半日閒？直欲與師閒到老，盡收識性入玄
X87n1628_p0420a16║關。（資監）
X87n1628_p0420a17║曾會
X87n1628_p0420a18║修撰曾會居士，幼與明覺同舍，及冠異途。天禧間公
X87n1628_p0420a19║守池州，一日會於景德寺，公遂引中庸、大學，參以楞
X87n1628_p0420a20║嚴符宗門語句質明覺，覺曰：這個尚不與教乘合，況
X87n1628_p0420a21║中庸、大學耶？學士要徑捷理會此事。乃彈指一下曰：
X87n1628_p0420a22║但恁麼薦取。公於言下領旨。天聖初公守四明，以書
X87n1628_p0420a23║幣迎師補雪竇，述語錄序云：夫指菩提之玅明，假言
X87n1628_p0420a24║說之方便，立宗分祖多成勝負之爭，執相滯名罕契
X87n1628_p0420b01║圓常之理（云云）。（五燈會元）
X87n1628_p0420b02║李沆
X87n1628_p0420b03║沆字太初，咸平初拜相，諡文靖。深通釋典，尤厭榮利。
X87n1628_p0420b04║甞言土木甲兵之事，後皆有驗。王旦嘆曰：李文靖真
X87n1628_p0420b05║聖人也。家人以所居第湫隘，勸治之。公曰：身食厚祿，
X87n1628_p0420b06║時有橫賜，計亦可治。但念內典以此世界為缺陷，安
X87n1628_p0420b07║得圓滿如意，自求稱足耶？臨終，右脇而逝。時盛暑，停
X87n1628_p0420b08║屍七日，室無穢氣。人謂履踐之驗也。（名臣言行錄）
X87n1628_p0420b09║丁謂
X87n1628_p0420b10║謂字公言，太宗朝登第，後相真宗，封晉國公。杭僧省
X87n1628_p0420b11║常與公卿大夫結淨行社，公作詩云：已悟何須傍水
X87n1628_p0420b12║雲，未休終是利名身。伊予冷笑陶彭澤，却作蓮花社
X87n1628_p0420b13║外人。（資監）有齋僧疏，略曰：佛垂徧知，道育群生。凡欲救
X87n1628_p0420b14║於傾危，必預形於景貺。謂白衣干祿，叨冢宰之重權；
X87n1628_p0420b15║丹陛宣恩，忝先皇之優渥。補仲山之袞，曲盡巧心；和
X87n1628_p0420b16║傅說之羮，難調眾口。方知富貴，難保始終。直饒鼎食
X87n1628_p0420b17║之榮，豈若盂羮之美？特形歸命，恭發精誠。虔施白金，
X87n1628_p0420b18║充修淨供。飯苾蒭之高德，答懶瓚之深慈。冀保此行，
X87n1628_p0420b19║乞無他恙。伏願天回南眷，澤賜下臨。免置邊夷，白日
X87n1628_p0420b20║並同於鬼趣；賜歸中夏，黃泉再感於天恩。虔罄丹誠，
X87n1628_p0420b21║永依法力。（雲臥紀談）
X87n1628_p0420b22║王隨
X87n1628_p0420b23║隨，河陽人。相仁宗，封章惠公。慕裴休之為人，以御史
X87n1628_p0420b24║中丞出鎮錢唐。往興教寺謁小壽禪師，機語契合，為
X87n1628_p0420c01║方外之友。甞謁首山念禪師，得言外之旨。自是履踐
X87n1628_p0420c02║益深，竟明大法，與楊大年皆號參禪有得者。先是，大
X87n1628_p0420c03║年編次傳燈錄三十卷，隨刪去其繁為十五卷，曰玉
X87n1628_p0420c04║英集，胡致堂作序。隨臨終書偈曰：𦘕堂燈已滅，彈指
X87n1628_p0420c05║向誰說？去住本尋常，春風掃殘雪。（東都事略并普灯）
X87n1628_p0420c06║呂公著
X87n1628_p0420c07║公著，字晦叔，夷簡之子。熈寧中，起知河南尹。元祐中，
X87n1628_p0420c08║與溫公並相，歷事四朝，封申公，諡正獻。晚年多讀釋
X87n1628_p0420c09║典，益究禪理。溫公不喜佛，公每勸之曰：佛學心術簡
X87n1628_p0420c10║要，掇其至要而識之，大率以正心無念為宗。溫公然
X87n1628_p0420c11║之。（言行錄。）
X87n1628_p0420c12║王安石
X87n1628_p0420c13║安石，字介甫，臨川人。熈寧間拜相，封荊公。後罷相歸
X87n1628_p0420c14║建康，奏施舊第為禪寺，請沙門克文住持。勑賜額曰
X87n1628_p0420c15║報寧，賜文號曰真淨。公甞參文，文謂公曰：日用是處
X87n1628_p0420c16║力行之，非則固止之，不應以難易移其志。苟以今日
X87n1628_p0420c17║之難，掉頭弗顧，安知他日不難於今日乎？（寶訓）公問張
X87n1628_p0420c18║方平曰：孔子去世百年，生孟子後絕無人。或有之，而
X87n1628_p0420c19║非醇儒。方平曰：豈為無人？亦有過孔、孟者。公曰：何人？
X87n1628_p0420c20║方平曰：馬祖一、汾湯無業、雪峰存、巖頭奯、丹霞然、雲
X87n1628_p0420c21║門偃王。公意未解。方平曰：儒門淡薄，收拾不住，皆歸
X87n1628_p0420c22║釋氏。公欣然嘆服。後以語張商英，商英撫几賞之曰：
X87n1628_p0420c23║至哉！此論也。（武庫）熈寧間，公行青苗法。其子雱為崇政
X87n1628_p0420c24║殿說書，陰為父佐務，新法必行。雱卒，公亦罷相。宴閒
X87n1628_p0421a01║中，一如夢寐。見一使領雱荷銕枷，號泣公前，謂獲譴
X87n1628_p0421a02║由行青苗法。公問使者，乞解脫。使曰：建寺齋僧可免。
X87n1628_p0421a03║由是捨宅建寺，為薦冥福。（言行錄）熈寧八年，公復相。一
X87n1628_p0421a04║日奏事退，上曰：佛法於中國有補乎？公曰：君子小人
X87n1628_p0421a05║皆知畏而從善，豈小補哉？（編年）
X87n1628_p0421a06║司馬光
X87n1628_p0421a07║光字君實，陝州夏縣人。元祐初拜相，贈太師，封溫公，
X87n1628_p0421a08║諡文正，號涑水先生。甞作解禪偈，其序曰：文中子以
X87n1628_p0421a09║佛為西方聖人，信如文中子之言，則佛之心可知矣。
X87n1628_p0421a10║今之言禪者，好為隱語以相迷，大言以相勝，使學者
X87n1628_p0421a11║倀倀然益入於迷妄，故予廣文中子之言而解之，作
X87n1628_p0421a12║禪偈六首。若其果然，則雖中國行矣。其一曰：忿怒如
X87n1628_p0421a13║烈火，利欲如銛鋒，終朝常戚戚，是名阿鼻獄。其二曰：
X87n1628_p0421a14║顏回安陋巷，孟軻養浩然，富貴如浮雲，是名極樂國。
X87n1628_p0421a15║其三曰：孝道通神明，忠信行蠻陌，積善來百祥，是名
X87n1628_p0421a16║作因果。其四曰：言為百世師，行為天下法，久久不可
X87n1628_p0421a17║掩，是名不壞身。其五曰：仁人之安宅，義人之正路，行
X87n1628_p0421a18║之誠且久，是名光明藏。其六曰：道意修一身，功德被
X87n1628_p0421a19║萬物，為賢為大聖，是名佛菩薩。公甞書心經以贈僧，
X87n1628_p0421a20║復題其後，略曰：退之排佛而稱大顛，外形骸以理自
X87n1628_p0421a21║勝，要自胸中無滯礙。由是觀之，於佛不為無得，而所
X87n1628_p0421a22║排者迹耳。
X87n1628_p0421a23║
X87n1628_p0421a24║佛法金湯編卷第十一天台釋如惺重校