X87n1629_p0449a01║
X87n1629_p0449a02║
X87n1629_p0449a03║
X87n1629_p0449a04║
X87n1629_p0449a05║No. 1629
X87n1629_p0449a06║金剛般若經集驗記卷上（并序）
X87n1629_p0449a07║
X87n1629_p0449a08║梓州司馬　孟獻忠　撰
X87n1629_p0449a09║夫般若者，乃諸佛之智母，至道之精微，為法海之泉
X87n1629_p0449a10║源，實如來之秘藏。言語道斷，心行處滅。超於名相而
X87n1629_p0449a11║界入，稱謂稽而不逮；離於見聞覺知，智識詮而逾遠。
X87n1629_p0449a12║無行無得，所以致其功；不住不染，所以成其慧。探其
X87n1629_p0449a13║玅者，行皆道場；達其理者，動為佛事。至於一十二經，
X87n1629_p0449a14║八萬四千之法，等三辰之競耀，仰慧景而同暉；類五
X87n1629_p0449a15║衢之爭馳，入真乘而共轍。惟寂惟寞，感而遂通；何慮
X87n1629_p0449a16║何思，誠而必應。其有一念淨信，四偈受持，福無量而
X87n1629_p0449a17║無邊，廣大侔於法界；果不生而不滅，究竟等於虗空。
X87n1629_p0449a18║故能使脩羅之軍，尋聲而遠遁；波旬之騎，藉響而旋
X87n1629_p0449a19║奔。鉤爪鋸牙，挫芒衂（如盡反）銳；洪濤（音桃）烈火，息浪韜炎。
X87n1629_p0449a20║厲（音例）氣煙凝，毒不能害；交陳雲合，刃不能傷。含識必
X87n1629_p0449a21║該，觸類而長。亦猶洪鐘虗受，響無擊而不揚；明鏡高
X87n1629_p0449a22║懸，物有來而斯見。則知幽顯叶贊，萬彚（音謂）所以䖍誠；
X87n1629_p0449a23║釋梵護持，百神由其侍衛。今者取其靈驗，尤著異跡，
X87n1629_p0449a24║尅彰經典之所傳，耳目之所接，集成三卷，分為六篇。
X87n1629_p0449b01║其有見賢而思齊，聞義而勇猛，如磨玉之子，守劒之
X87n1629_p0449b02║賓；如周處之遇士衡，長清三橫；仲由之逢宣父，即列
X87n1629_p0449b03║四科。仁遠乎哉，欲之而至。雖不足發揮聖教，光闡大
X87n1629_p0449b04║乘，庶貽諸子孫，以勵同志。于時大唐開元六年歲次
X87n1629_p0449b05║戊午奧四月乙丑朔八日壬申撰畢。
X87n1629_p0449b06║救護篇第一（并序十九章）　延壽篇第二（并序十二章）
X87n1629_p0449b07║救護篇第一（并序十九章）
X87n1629_p0449b08║昔者魯連談笑而秦軍自却，干木偃息而魏主獲安。
X87n1629_p0449b09║聞鄭玄之名，群兇不入；憚太公之化，神女銜悲。況乎
X87n1629_p0449b10║象帝之先，法王之母。三明八正，待思而成；九惱六纏，
X87n1629_p0449b11║因之而滅。無名無相，則萬德俱圓；無取無行，則眾功
X87n1629_p0449b12║咸備。若持若誦，護國護身。投烈火而不然，溺層波而
X87n1629_p0449b13║詎沒？般若之力，其大矣哉！故以救護之篇，冠於章首。
X87n1629_p0449b14║蕭瑀（音雨）金剛般若經靈驗記曰：邢州治中柳儉，隋末
X87n1629_p0449b15║任扶風岐陽官監。初為李密王事橫被牽引，在大理
X87n1629_p0449b16║禁，常誦金剛般若。猶有兩紙來未遍，忽然睡，夢見一
X87n1629_p0449b17║婆羅門僧語儉云：檀越早誦經遍，即應得出。儉即驚
X87n1629_p0449b18║覺（音教），晝夜勤誦，不敢懈息。更經兩日，至日午時，忽然
X87n1629_p0449b19║有勑放赦，追向朝堂，遂蒙釋放。儉後一時，家中夜在
X87n1629_p0449b20║房外誦般若經，三更忽聞奇異香氣，儉起尋香，周無
X87n1629_p0449b21║燒處。以此證驗，是誦般若功德之力也。爾來倍更恭
X87n1629_p0449b22║敬，晝夜精勤，不敢懈怠，專心誦持，已得五千餘篇，至
X87n1629_p0449b23║今不闕。
X87n1629_p0449b24║郎餘令冥報拾遺曰：京兆杜之亮元明，隨仁壽中為
X87n1629_p0449c01║漢王諒府參軍事。諒於并州舉兵反，諒敗之後，之亮
X87n1629_p0449c02║與僚屬等皆繫獄，惶懼，母氏為憂，日夜悲泣。忽於夢
X87n1629_p0449c03║中見一沙門曰：但能誦金剛般若經，可度此厄。及曉，
X87n1629_p0449c04║便求此經誦之，寢食之餘，未曾蹔輟。無幾，主司引囚
X87n1629_p0449c05║伏法，之亮身預其中，唱名咸死。唱訖，之亮輙漏無名。
X87n1629_p0449c06║如此者三，主與屬皆被鞭撻。俄而會赦（音舍）免。明慶中，
X87n1629_p0449c07║卒於黃州。（餘令與之亮鄉親，先〔所〕知委〔也〕。）
X87n1629_p0449c08║宗正卿竇（音豆）彈（正上也）德玄，麟（音隣）德？元年中，被使揚州
X87n1629_p0449c09║按察，渡於淮水。船已去岸數十步，見岸上有一人，手
X87n1629_p0449c10║賷小幞，形容慘悴。日復將暮，更無餘船。德玄慜之，令
X87n1629_p0449c11║船却就岸，喚此人上船同渡。至中流，玄食次，並與之
X87n1629_p0449c12║食。及至渡訖，其人不離馬後，行可數里，玄問云：汝是
X87n1629_p0449c13║何人？答云：是鬼。王令於揚州追竇大使。玄云：竇大使
X87n1629_p0449c14║名何？答云：名德玄。玄即求守鬼，作何方便得免？鬼去，
X87n1629_p0449c15║甚媿公，賜食，為公先去。公但誦金剛般若經一千遍，
X87n1629_p0449c16║即來相報。玄至揚州，經一月餘日，誦經數足，其鬼即
X87n1629_p0449c17║來云：公誦經數已足，大好，終須相隨見王。於是公却
X87n1629_p0449c18║入房，因便悶絕，經一宿始覺。初與鬼相隨，至一所，高
X87n1629_p0450a01║門列戟，如大州門。鬼曰：請公且住此，某當先報王。鬼
X87n1629_p0450a02║即先入。玄於屏障遙聽，聞王語鬼云：你為他作計。遂
X87n1629_p0450a03║笞（音癡）鬼三十，鬼即出來，袒而示之云：為公喫杖。便引
X87n1629_p0450a04║玄入，見一著紫人下階相揖曰：公有大功德，尚未合
X87n1629_p0450a05║來，請公即還。出門落坑，便覺其鬼復來，見玄索食及
X87n1629_p0450a06║紙錢，玄即與食及紙錢，鬼云：公猶有傍厄，須遣道士
X87n1629_p0450a07║上章，其正報誦經已銷訖，侍上章了，還來報公。玄即
X87n1629_p0450a08║請道士上章，鬼即來云：上章不達，為有錯字。又更上
X87n1629_p0450a09║章，鬼又云：還錯一字。玄即自勘之，果並錯字。即更令
X87n1629_p0450a10║上章，鬼云：此迴達訖，更無厄難。德玄問鬼以官祿年
X87n1629_p0450a11║命之事，鬼云：公從宗正卿，次任殿中監，次任大司憲，
X87n1629_p0450a12║次任太子端尹，次任司元太常伯，次任左相，年六十
X87n1629_p0450a13║四。鬼便不見。後所歷官，果如鬼言。當時道士集記此
X87n1629_p0450a14║事，號為竇大使上章錄云。玄亦奏知，奉勑告群臣，各
X87n1629_p0450a15║令誦金剛般若經（德玄曾孫提於梓州過〔具說〕，錄之）。
X87n1629_p0450a16║廣平游珣貞，既久視年中，任桂府戶曹參軍事。有一
X87n1629_p0450a17║女患瘦病，已經數年。珣考滿歸，至洪州，女病漸困。珣
X87n1629_p0450a18║與妻宋氏謀云：既是惡病，恐後相染。必若不救，弃之
X87n1629_p0450a19║水中，俗云利後。遂即轝出此女。女云：某乙生年，讀金
X87n1629_p0450a20║剛般若經。請於主人佛堂，暫讀一遍，冥目無恨。珣夫
X87n1629_p0450a21║妻既聞此言，一時流泣。即於佛堂中，撿得此經。女既
X87n1629_p0450a22║漸困，自不能視，口不能言。珣夫妻及主人等，為讀數
X87n1629_p0450a23║遍。俄頃之間，女遂能開目。以手指經，意似索讀。及至
X87n1629_p0450a24║授經，竟不能語。以眼觀經，以心誦之。須臾，佛堂中光
X87n1629_p0450b01║明照外，經函裡亦有光出。眾人咸驚異之。女忽然頭
X87n1629_p0450b02║面流汗。須臾，遍身汗定，便即得睡。經一宿，所苦並除。
X87n1629_p0450b03║不逾旬日，痊復如故。自後合家之內，咸誦此經。（前定州安
X87n1629_p0450b04║嘉縣主簿長孫楷親知具說之。）
X87n1629_p0450b05║前嘉州平羗（苦良反）縣令王崇一，常誦金剛般若經。以
X87n1629_p0450b06║永昌年中，緣親累被入理寺，斷以極法。臨欲被刑，禁
X87n1629_p0450b07║在京大理寺。崇一常誦經不輟，又被婢真如重於都
X87n1629_p0450b08║下告反。奉勑差御史鄭思齊往京取崇一，令固身送
X87n1629_p0450b09║都勘當。行至陝州東十餘里，忽逢一僧，當道而立。語
X87n1629_p0450b10║崇一云：請蹔下馬，禮拜四方。御史不許。僧口云：何惜
X87n1629_p0450b11║縱其下馬，禮拜四方？御史即縱下馬，依禮四方訖，即
X87n1629_p0450b12║不見此僧。御史懼然，怪其靈異。又行至洛州界，夜臥
X87n1629_p0450b13║驛廳上。忽聞人語聲，報王崇一：真如所告，此是延命
X87n1629_p0450b14║大吉。御史亦同聞之。其事，御史將為妖恠。至洛州，具
X87n1629_p0450b15║以此事奏聞。主上甚驚，即喚崇一，親自勘問：卿在路，
X87n1629_p0450b16║何因有此妖恠？崇一答云：臣實不知。遂却付法，令子
X87n1629_p0450b17║細推勘。未逾旬日之間，遂逢大赦，免死。年八十七，終
X87n1629_p0450b18║於平羗縣令。（同前定州安嘉縣主簿長孫楷所錄）
X87n1629_p0450b19║前定州司戶任環，常誦金剛般若經。因使入洛，將一
X87n1629_p0450b20║駄綾絹歸。在路夜行，忽逢群賊來劫，并殺一奴，仍持
X87n1629_p0450b21║刀棒趂環。環既事急，即暎一樹而避。眾賊趂及亂斫，
X87n1629_p0450b22║任環竟不著環，唯斫著樹。其賊曳將別處，怪而慍之，
X87n1629_p0450b23║更斫數刀，棒打無數，一無傷損，遂即佯死。賊等將為
X87n1629_p0450b24║實死，因即俱散。任環即起，徐行尋賊。其賊不越三四
X87n1629_p0450c01║里間，遂不得去。任環仍向草中潛隱，聞賊等相共語
X87n1629_p0450c02║曰：此處由來無水，今忽四面水流，此乃天殃我輩。有
X87n1629_p0450c03║一賊云：向者煞錢主時，空中聞人語聲：莫殺錢主！此
X87n1629_p0450c04║人常誦金剛般若，大是善人。眾賊一時同驚，咸曰：俱
X87n1629_p0450c05║聞此語。並舉手彈指，嗟歎久之。須臾，天即漸明，其賊
X87n1629_p0450c06║並不得去。尋被州縣括撿擒捕，任環尋亦却得本物。
X87n1629_p0450c07║（同前定州安嘉縣主簿長孫楷所錄）
X87n1629_p0450c08║王昌言者，京兆萬年縣人也。去久視元年，於表兄楊
X87n1629_p0450c09║希言崇仁坊中，撿校質庫。因遂患瘻，繞項欲帀，併至
X87n1629_p0450c10║胸前，疼痛呻吟，不能撿校。遂即發心，誦金剛般若。自
X87n1629_p0450c11║誦之後，無時暫輟。其瘡苦痛，不復可言。夜臥之間，忽
X87n1629_p0450c12║見一僧，以錫杖為捺，口云：為汝持經之故，與汝療之。
X87n1629_p0450c13║因而遂驚，不覺大叫。堂內人數箇，即起同看。所患之
X87n1629_p0450c14║瘡，咸有汁出，如小豆汁，一升已上。因茲一度，瘻（音漏）即
X87n1629_p0450c15║疼除。其後專心受持，常誦不絕。年六十九，長安元年
X87n1629_p0450c16║壽終。（表兄楊希言所說）
X87n1629_p0450c17║亳（蒲愽反）州譙（音樵）縣令王令望，每自說八歲能誦金剛
X87n1629_p0450c18║般若，常受持不闕。初弱冠時，遊劒南邛（其恭反）州臨溪
X87n1629_p0450c19║（苦□反）縣，過山路峻嶮，忽遇猛獸，令望惶懼，計無所出，
X87n1629_p0450c20║即誦般若經，虎遂不前，東西跳（廳了反）躑，誦至二三遍，
X87n1629_p0450c21║遂曳尾而走，流涎數升。又任安州判佐，送租至楊子
X87n1629_p0450c22║津，屬風浪暴起，時租船有五百餘艘，橫江沈浮，遲明，
X87n1629_p0450c23║諸船多皆被沒，唯令望誦金剛般若不輟，若有神助，
X87n1629_p0450c24║賴此獨全（司勳郎中王潛所說）。
X87n1629_p0451a01║芳州司馬崔文簡，常誦金剛般若經，屬吐蕃大下，被
X87n1629_p0451a02║捉將去。吐蕃鎖著，防護極嚴。其人精心誦持金剛般
X87n1629_p0451a03║若經，遂經三日，其鎖無故忽然自開，捺著還開。吐蕃
X87n1629_p0451a04║將為私擅開鎖，欲笞撻之。其人答云：鎖實自開，非簡
X87n1629_p0451a05║所掣（齒曳反）。賊云：汝何法術，得鎖自開？報云：為持金剛
X87n1629_p0451a06║般若經，應緣此致。吐蕃云：我今却鎖著汝，若誦經鎖
X87n1629_p0451a07║開，我即放汝還國；若誦經不開，我即殺汝。吐蕃於傍
X87n1629_p0451a08║咸共看誦，誦仍未徹，鎖劃（華穫反）然開。吐蕃異之，竟如
X87n1629_p0451a09║前言而放（洛州司倉張〔璲〕所說）。
X87n1629_p0451a10║河東裴宣禮，時為地官侍郎。負既久，視年之初，正多
X87n1629_p0451a11║大獄。所有推勘，多在新開虗吏。束索之徒，用法深刻。
X87n1629_p0451a12║一經追問，五毒參并。所有用徒，十不全一。宣禮深心
X87n1629_p0451a13║正信，少小誦持金剛般若經。每至心誦念，枷鎖斷壞。
X87n1629_p0451a14║當時主吏，侯鞠（音掬）逾嚴，不信其言。以為擅脫枷鎖，具
X87n1629_p0451a15║以此狀，諮白判官。勵以威稜，對令其誦。誦至半卷，索
X87n1629_p0451a16║然解散。因此神驗，遂得清雪。（梓州刺史韋慎名所說）
X87n1629_p0451a17║京兆韋利克勤，常念誦金剛般若經。因征遼東，遂沒
X87n1629_p0451a18║高麗。數年之後，逢官軍度遼伐罪，乘夜欲投官軍。出
X87n1629_p0451a19║城之外，並是高麗村落。正逢月暗，行之莫知所出。遂
X87n1629_p0451a20║見一明如燈，引之而去。不逾少選，遂至官軍營幕。克
X87n1629_p0451a21║勤仕至中郎，遍向親知說此徵驗，嗟歎般若之力不
X87n1629_p0451a22║思議。（梓州刺史韋慎名所說。）
X87n1629_p0451a23║梓州郪（音妻）縣人唐晏，受持金剛般若波羅蜜經，一從
X87n1629_p0451a24║念誦已來，未曾空過。以長安元年逃，寄住普州安岳
X87n1629_p0451b01║縣。經十二年，與彼土豪人姚詮等數十家交好。至開
X87n1629_p0451b02║元二年，逢前郪縣令竇界慎男湜（音寔），緣祖懷貞之累，
X87n1629_p0451b03║從閬州左降為普州員外參軍，與刺史崔從俗親，遂
X87n1629_p0451b04║差湜攝安岳縣令。晏以湜昔日本部郎君，參議之後，
X87n1629_p0451b05║便同疇昔，為湜設計，糺察豪人客戶，因此起恨。至開
X87n1629_p0451b06║元三年，雅州刺史劉朏（普沒反）左降為普州刺史，遂受
X87n1629_p0451b07║豪人等言，以晏浮逃生文，陰擬躓（音致）頓。晏夜夜常夢
X87n1629_p0451b08║見一道人，再三云：何不歸去！何不歸去！不知豪人潛
X87n1629_p0451b09║欲致害，賴得縣錄事廳仁勗相報，晏遂走至遂州方
X87n1629_p0451b10║義縣王孝古庄潛伏。其庄去普州八十餘里，以十二
X87n1629_p0451b11║月二十三日，劉刺史差司法王泯，領手力十人，來至
X87n1629_p0451b12║孝古庄捉晏。其庄後唯有一大竹林，東西南北，並是
X87n1629_p0451b13║熟地，更無茅草。晏既惶急，走竄竹林，却倚一樹，唯念
X87n1629_p0451b14║誦金剛般若經，聲聲不輟。其手力十人，交橫於竹林
X87n1629_p0451b15║內，樹前樹後，來去覔晏。至竟不見，便即却迴。晏即走
X87n1629_p0451b16║至遂州市內張希閏家停止。又以開元四年正月，劉
X87n1629_p0451b17║刺史又差普康縣錄事張瓘，將書屬長史韋伯良捉
X87n1629_p0451b18║晏。又逢主人張希閏作佐史，歸報晏云：今日有普康
X87n1629_p0451b19║縣錄事張瓘，把劉刺史書與長史，不知何事。晏聞此
X87n1629_p0451b20║語，葢復驚惶。當夜夢見一大蟲，欲來食晏。忽驚起坐，
X87n1629_p0451b21║見床頭壁角，有一神王立地。晏於床上再視，須臾散
X87n1629_p0451b22║滅。其夜三更便走。正月七日，至通泉縣停止。十日，果
X87n1629_p0451b23║得主人張閏書報：昨七日平明，韋長史差不良人，於
X87n1629_p0451b24║閏家搜掩。足下幸知之也，千萬好去。遂到故里，得至
X87n1629_p0451c01║今日，皆是般若神力之所衛護。然晏有去處，前非便
X87n1629_p0451c02║利，即見一蛇橫過。雖盛冬之月，亦屢是蛇。自誦經來，
X87n1629_p0451c03║雖入疾病之家，不曾染病患。（獻忠時任梓州司馬，親問其人。）
X87n1629_p0451c04║絳州正平縣人郭守瓊，時任鴻臚掌客，因歸貫，去家
X87n1629_p0451c05║數十里作客，日遂將衣，方始言歸。時屬天陰，兼以微
X87n1629_p0451c06║雨，舊云此路左側，既多墳墓，乘前鬼火，迷惑行人，或
X87n1629_p0451c07║於冢間，或墮坑壍，因遂亡失魂魄，時月而終。守瓊兢
X87n1629_p0451c08║惶，計無所出，初見鬼火，數十里間，或十炬，或二十炬，
X87n1629_p0451c09║倐忽而至，唯騎一馬，更不將人。舊誦般若多心經，遂
X87n1629_p0451c10║即抗聲而誦，其火迸散，極望眇然，既見火遙，遂少停
X87n1629_p0451c11║誦，不逾少選，鬼火還集，依前更誦，火即漸遠，則知般
X87n1629_p0451c12║若之力，通於幽明。（郭瓊于時同作營田判官，郭瓊自說。）
X87n1629_p0451c13║梓州玄武縣福會寺僧釋神晏，俗姓劉（音流）氏。去萬歲
X87n1629_p0451c14║通天元年，被鄉人馮知悌橫告，於房中停止劫賊盧
X87n1629_p0451c15║金柱等，遂走於瀘州逃避。因逢資州大雲寺陳行貞
X87n1629_p0451c16║瀘州講說，知光火賊使此州司馬張涉牒資州追行
X87n1629_p0451c17║貞。資州差首望張蘭往瀘州掩捉，便於瀘州縣禁。神
X87n1629_p0451c18║晏舊誦得金剛般若經，晝夜勤誦四十餘日。至五月
X87n1629_p0452a01║二十七日，獄中夜明，有同於晝。囚徒驚駭，將謂火來。
X87n1629_p0452a02║其門著枷，釘鍱𪹼（補劾反）裂，如用斧鑿之聲，應時斷壞。
X87n1629_p0452a03║其杻元無開處，自然脫落。其擊柱鎖，亦為數段段。瀘
X87n1629_p0452a04║州縣丞車詢瞋獄典□，更喚䥫匠、木匠，別作枷杻牢
X87n1629_p0452a05║而。及至天明，遣典瀘望更主細奴藺（音恡）老等，各打三
X87n1629_p0452a06║十反，又窄（音責）釘鍱彌壯。神晏憂懼，至心誦經。未至亥
X87n1629_p0452a07║時，依前斷壞。車詢迴心敬信，倍加頂禮。日餉送齊食，
X87n1629_p0452a08║悔遇慇懃。合州共聞，競送飲食。及送還，此使司斷移
X87n1629_p0452a09║卿勝州，仍被法服，配勝州寶幢寺。神晏喜此神驗，念
X87n1629_p0452a10║誦不輟。逢神龍元年二月十五日，制放迴本州，至此
X87n1629_p0452a11║還俗（獻忠親自追問，具說源流。神晏當時始年三十八也）。
X87n1629_p0452a12║博陵崔善沖者，先天初載時，任梓州銅山縣丞，常受
X87n1629_p0452a13║持金剛般若經。當時姚雋（音邃）州蠻部落有反叛者，監
X87n1629_p0452a14║軍御史李知古以善沖為判官。既在軍營，住雋州界。
X87n1629_p0452a15║知古志圖功効，遂招慰諸蠻首領，降而殺之。蠻落因
X87n1629_p0452a16║茲遂皆反叛，報其讎（音酬）怨，共殺知古。善沖當即奔竄
X87n1629_p0452a17║（麤亂反），罔知所之。與二十餘人結伴同走，奔馳迷之，已
X87n1629_p0452a18║經日夜，不知途路。遙見一火，准度近遠，可十里餘，將
X87n1629_p0452a19║有人家，擬投作食。迄至于曉，猶趂不及。乃至昆明縣
X87n1629_p0452a20║路，投得縣城。盇是神力護持，潛加引導，濟以厄急，實
X87n1629_p0452a21║冥助焉（獻忠任梓州司馬，崔善沖親說）。
X87n1629_p0452a22║邛（局龍反）州安仁縣令尚行琮，常誦金剛般若，因事左
X87n1629_p0452a23║授翼水縣丞。赴任至義州界，山路嶮峻，閣道危縣。乘
X87n1629_p0452a24║夜而行，忽墜於閣，在半崕上。乘落騎一樹枝，猶疑是
X87n1629_p0452b01║馬，遂不知覺。須臾之間，家人叫聲，方知墜閣。口誦金
X87n1629_p0452b02║剛般若，尚不輟聲。覺後狀如在夢，一無所損。（邛州司戶胡延
X87n1629_p0452b03║祚所說也。）
X87n1629_p0452b04║前陵州仁壽縣尉陳惠妻王氏者，京兆人也。初王氏
X87n1629_p0452b05║在家之時，為表兄褚敬慇懃欲娶，其王氏父母不許，
X87n1629_p0452b06║共褚為婚。其褚敬每云：若不嫁與我為妻作鬼，終不
X87n1629_p0452b07║相放。後嫁與陳惠數載，褚敬遂亡。其王氏隨夫在仁
X87n1629_p0452b08║壽縣，每夜寐之後，夢敬即來相親，宛若平生，遂覺懷
X87n1629_p0452b09║姙。經十七箇月，身漸重而不產，不知為計，將作鬼胎。
X87n1629_p0452b10║遂入佛堂，取得金剛般若，至心啟請，轉讀此經。每轉
X87n1629_p0452b11║經時，精意發願：若是懷孕，願早平安；若是鬼胎，必早
X87n1629_p0452b12║銷化。因念誦之力，漸覺身輕，所懷鬼胎，即自散滅。從
X87n1629_p0452b13║此之後，轉更精懃，遂常受持，至今不絕。（崇福寺僧釋惠遠者，其兄
X87n1629_p0452b14║于翽（呼來反）時任梓州司戶，因來至此，親所知見，故具錄焉。）
X87n1629_p0452b15║虢（孤獲反）州朱陽縣尉向仁悊，河內人也。去龍朔年中，
X87n1629_p0452b16║從雲玄運米向遼東。至海中，路遇惡風般破，氛氳黑
X87n1629_p0452b17║暗，不知東西。仁悊先誦得金剛般若經，晝夜至心，口
X87n1629_p0452b18║誦不輟。略記可得三百餘遍，忽然似睡。即有一僧云：
X87n1629_p0452b19║緣汝誦經，明日使汝等著岸。須臾，即明日影出水之
X87n1629_p0452b20║上，遙見一枝，有似馬鞭，誦經轉急，遂即到岸。同船六
X87n1629_p0452b21║十餘人，一人不損，諸船漂沒略盡。豈非般若力乎？（邢州
X87n1629_p0452b22║〔指〕仁縣令隻思敬所說。）
X87n1629_p0452b23║懷州武德縣令何澋，常誦金剛般若經。天授二年，因
X87n1629_p0452b24║假入洛。八月還縣，驢馬九箇，總有十人。行至河陽，正
X87n1629_p0452c01║逢水漲橋斷，行旅來往之人，咸以船渡。時有邢（音形）州
X87n1629_p0452c02║平鄉縣尉陳乾福亦至，水次相屬。仲秋月晦暮，番滿
X87n1629_p0452c03║兵迴，人有歸心，崩騰爭上。何、陳二子，並亦上船。陳君
X87n1629_p0452c04║懼船將重，却下衣物。何公鞍乘既多，因而遂過。不逾
X87n1629_p0452c05║一二十步，船即沉沒。澋私心念，生來受持金剛般若，
X87n1629_p0452c06║今日豈無徵乎？澋初上船，恐船搖動，遂以手把角䭾
X87n1629_p0452c07║索（蘇洛反），一從水沒，直下數。又澋時有姪，亦先在船，船
X87n1629_p0452c08║覆水中，其姪得上。船底湍流既疾，崩岸又高，岸腹縣
X87n1629_p0452c09║蘆，延蔓（音萬）于水。澋隨浪轉，攀得蘆根，欲去復留，逐波
X87n1629_p0452c10║搖蕩，覆船泛，直趣澋邊。其姪攀援，引澋而上，水浸繩
X87n1629_p0452c11║急，手入繩間，拔手既難，䭾亦隨出。自餘人馬，任水㳂
X87n1629_p0452c12║（音緣）洄，或遇淺逢查，殆無死者。番兵向餘八十，生者唯
X87n1629_p0452c13║有一人。斯則般若良因，潛加拯護者矣。（邢州平鄉縣尉陳乾福所
X87n1629_p0452c14║說。）
X87n1629_p0452c15║贊曰：禪慧之門，菩提之路。無行無得，唯救唯護。三界
X87n1629_p0452c16║歸依，四生開悟。一切苦厄，乘茲永度。
X87n1629_p0452c17║延壽篇第二（并序十二章）
X87n1629_p0452c18║夫積善餘慶，積惡餘殃。李耳年為入重玄之境，彭鏗
X87n1629_p0453a01║（苦耕反）久壽還遊眾妙之門。況乎不去不來，固超於三
X87n1629_p0453a02║際；不生不滅，豈計於千齡（音靈）。如能四偈受持，一念清
X87n1629_p0453a03║信。積塵積劫，喻壽量而非多；無數無邊，等虗空而共
X87n1629_p0453a04║永。集其休徵可驗者，列為延壽之篇。
X87n1629_p0453a05║唐臨冥報記曰：陳公大夫人豆盧氏，芮公寬之姉也。
X87n1629_p0453a06║夫人信福，誦金剛般若經，未盡於卷一紙許，久而不
X87n1629_p0453a07║徹。後日黃昏時，忽然頭痛，四體不安，夜臥逾甚。夫人
X87n1629_p0453a08║自念儻死，遂不得經竟。欲起誦之，而堂燭已滅。夫人
X87n1629_p0453a09║因起，命婢燃燭。須臾婢還，厨中無火。夫人命開門，家
X87n1629_p0453a10║人坊取之，又無其火。夫人深益嘆恨。忽庭中有自然
X87n1629_p0453a11║火燭，上堦來入堂內，至于床前，去地三尺許，而無人
X87n1629_p0453a12║執，光明若晝。夫人驚起，頭痛亦愈。即取經誦之。有頃，
X87n1629_p0453a13║家人鑽燧得火，燃燭入堂中，其光即滅。便以此夜誦
X87n1629_p0453a14║經竟之。自此日誦五遍，以為常度。後芮公將死，夫人
X87n1629_p0453a15║往視。公謂夫人曰：吾姉誦經之福，壽當百歲，生好處
X87n1629_p0453a16║也。夫人至今尚康，年八十矣。（夫人自向唐臨㛐說。）
X87n1629_p0453a17║蕭瑀金剛般若經靈驗記曰：隋朝招提寺僧琰師，初
X87n1629_p0453a18║作沙彌時，有相師語琰云：阿師子大聽明，智慧無那，
X87n1629_p0453a19║相命全短。琰聞此語，遂諮諸大德：脩何功德，而得延
X87n1629_p0453a20║壽？大德等共議：依如來教，受持金剛般若經，功德最
X87n1629_p0453a21║大。若能依法受持，必得延壽。琰時奉命，即入山受持
X87n1629_p0453a22║金剛般若經。五年出山，更見前所相者云：法師比來
X87n1629_p0453a23║脩何功德，得長壽殊相，頓能如此？琰說：前者被相短
X87n1629_p0453a24║壽，入山受持金剛般若，更無餘業。因茲功德，遂為大
X87n1629_p0453b01║德法師，年過九十。
X87n1629_p0453b02║又曰：隋朝開善寺尼藏師，少年講說，遠近知名。時有
X87n1629_p0453b03║何胤之謂曰：雖作法師，全無年壽。藏聞惶懼，遂廢講
X87n1629_p0453b04║說，精意發願，於經藏中信手探（音貪）取一卷，專欲受持，
X87n1629_p0453b05║乃得金剛般若經。於是讀誦在房，三年不出。後故覓
X87n1629_p0453b06║胤之，令更占之，曰：為弟子所相無驗，為師相改耶？藏
X87n1629_p0453b07║云：所相大驗，佛法靈應，不可思議。具向說之，答曰：道
X87n1629_p0453b08║人不可相也，師壽得九十餘。果如其語。
X87n1629_p0453b09║又曰：隋時秦州人王陀，身任鷹楊，在府領兵，因病解
X87n1629_p0453b10║任，在家訪覓大乘金剛般若經。大業中，荒亂初定，尋
X87n1629_p0453b11║訪不得。後有一僧，持此般若一卷，日讀五遍，向經三
X87n1629_p0453b12║年，讀誦通利。陀於後身患，遙見二十二鬼，並來詣陀。
X87n1629_p0453b13║陀即誦般若經，其鬼離陀一百餘步，不敢更前。鬼謂
X87n1629_p0453b14║陀曰：君莫誦經，汝不可得脫。陀攝心不誦。鬼到陀邊，
X87n1629_p0453b15║中有二鬼，顏容甚惡，告言：我是主帥，先差二鬼充一
X87n1629_p0453b16║道使，餘者總為十道使。諸使少時之頃，各執縛人將
X87n1629_p0453b17║來。陀即自思：我今還應如此。其鬼所將人來者，約束
X87n1629_p0453b18║各自發引，向於王所。後有一鬼，走馬來告向誦經人，
X87n1629_p0453b19║王教令放六日。陀當時昏迷，氣將欲絕，聞鬼使約束
X87n1629_p0453b20║道放，心遂醒悟，氣還如本。因此更加精誠，誦金剛般
X87n1629_p0453b21║若，晝夜不捨。六日已過，誦經之力，更不被追。夜中有
X87n1629_p0453b22║一人，空中喚陀，陀即遙應：汝今讀誦金剛般若經，功
X87n1629_p0453b23║德甚大。王今放汝，壽年九十，努力勤脩功德，讀誦此
X87n1629_p0453b24║經，更加精進，不敢懈怠。於後陀兄身患，因遂命終。經
X87n1629_p0453c01║餘一日，見兄共語，語陀：努力為我讀誦金剛般若經，
X87n1629_p0453c02║救我地獄之苦。言語未訖，有一人推兄，遂入地獄。陀
X87n1629_p0453c03║怕怖走歸，有羊六口，遮陀行路，不聽陀過。陀即誦般
X87n1629_p0453c04║若經向羊，其羊即漸微小。誦經亦訖，其羊並即入地，
X87n1629_p0453c05║遂使得過。即為兄誦般若經五千遍，救兄地獄之苦。
X87n1629_p0453c06║陀晝夜誦持不廢，又勸化一切人，並讀誦般若經。陀
X87n1629_p0453c07║為誦持，見得延壽。
X87n1629_p0453c08║又曰：遂州人魏旻，貞觀元年死。經三日，王前唱過，旻
X87n1629_p0453c09║即分踈，未合身死。王索簿（音部）尋檢，果然非謬。王責取
X87n1629_p0453c10║旻：使者何因錯追？笞杖五十。即放旻歸，遣人送出，示
X87n1629_p0453c11║本來之路，至家遂活。父母親屬問云：死既三日，復見
X87n1629_p0453c12║何事？旻具語列：當被追時，同伴一十餘人，其中有一
X87n1629_p0453c13║大僧，一時將過。王見此僧，先喚借問：一時已來，脩何
X87n1629_p0453c14║功德？僧白王言：平生唯誦持金剛般若經。王聞此言，
X87n1629_p0453c15║恭敬合掌，讚云：善哉，善哉！法師受持讀誦金剛般若，
X87n1629_p0453c16║當得生天，何因將師來此？王言未訖，諸天香華迎師
X87n1629_p0453c17║將去。王即問旻：一生已來，脩何功德？旻啟王言：一生
X87n1629_p0453c18║已來，不讀誦經典，唯讀庾信文章集錄。王語旻曰：汝
X87n1629_p0454a01║識庾信否？是大罪人。又旻言：雖讀文章，不識庾信。王
X87n1629_p0454a02║即遣人領向庾信之處，乃見一大龜，一身數頭，所引
X87n1629_p0454a03║使人云：此是庾信。行迴十餘步，見一人來：我是庾信，
X87n1629_p0454a04║為在生之時，好作文筆，或引經典，或生誹謗，以此之
X87n1629_p0454a05║故，今受大罪。向者見龜數頭者，是我身也。迴至王前，
X87n1629_p0454a06║王語使者：將見庾信以否？白言：已見，今受龜身，受大
X87n1629_p0454a07║苦惱。王言：放汝還家，莫生誹謗大乘經典，勤脩福業。
X87n1629_p0454a08║遣人送出至家，便即醒悟，憶所屬之言。又見此僧，讀
X87n1629_p0454a09║誦金剛般若經，得生天上。即於諸寺，處處求覓，乃見
X87n1629_p0454a10║一僧云：我有此經。旻聞此語，禮拜求請，若得此經，不
X87n1629_p0454a11║惜身命。其僧即付金剛般若經一卷，晝夜轉讀，即便
X87n1629_p0454a12║誦得，晝夜精勤，誦持不廢。因即向遂州人等，說此因
X87n1629_p0454a13║緣。又噵一僧，共旻同死，引過見王，為誦大乘金剛般
X87n1629_p0454a14║若經典，得生天上。又說庾信罪業受報。遂州之人，多
X87n1629_p0454a15║是夷獠，殺生捕獵，造罪者多。聞旻說此因緣，各各發
X87n1629_p0454a16║菩提心，不敢殺生捕獵，並讀誦金剛般若，晝夜不捨。
X87n1629_p0454a17║四月十五日，忽有一人，乘白馬來至旻前：當取汝之
X87n1629_p0454a18║日勘簿，為有二年，放汝還家，為汝受持金剛般若經
X87n1629_p0454a19║一萬遍。又勸化一切，具脩功德，讀誦般若不絕。以此
X87n1629_p0454a20║善根，遂得延年，九十壽終，必生淨土。
X87n1629_p0454a21║又曰：滑州別駕睦彥通，一生已來，恒誦金剛般若。先
X87n1629_p0454a22║於李密下所任武牢縣令，為賊翻城，欲殺縣令。通甚
X87n1629_p0454a23║怕懼，踰城得出。向東步走，有一石崖，石㵎高峻，深百
X87n1629_p0454a24║餘尺。被賊拔刀走趂，即投峻崖，欲自取死。至崖之半，
X87n1629_p0454b01║似有人接通。及至于底，乃在盤石上坐，得存性命，都
X87n1629_p0454b02║無傷損。據此靈驗，並是般若之力。賊過之後，通至家
X87n1629_p0454b03║中，精心誦持，不捨晝夜。又勸化一切讀誦此經，通得
X87n1629_p0454b04║長年，又無疾患，常得清淨，堅心不怠。
X87n1629_p0454b05║又曰：大廟署丞李思一，貞觀二十年正月八日丑時
X87n1629_p0454b06║得病，已時失音，至十三日黃昏身死。乃被冥官勘言，
X87n1629_p0454b07║思一年十九時，屠宰猪羊之命。思一推忖，實不屠殺
X87n1629_p0454b08║生命。冥官即追所殺猪羊，與思一勘對。至已，對問食
X87n1629_p0454b09║肉支節時日，全不相關。又付主司，子細撿覈。勘遂殺
X87n1629_p0454b10║害之日，思一即在黃州慧珉法師下聽講涅槃經。然
X87n1629_p0454b11║珉法師又以身死，生於金粟世界。既在三界之外，無
X87n1629_p0454b12║可追證，放思一還於本土。至家未經時日，又被追喚。
X87n1629_p0454b13║未去之際，於清淨寺玄通法師邊懺悔受戒，普勸朋
X87n1629_p0454b14║友親戚，有生之類，但遭枉濫死者，及不得轉讀經者，
X87n1629_p0454b15║並為轉讀金剛般若經五千遍。作是語已，遂即命終。
X87n1629_p0454b16║使者將思一至冥官所，遂具實言：今發心受持般若
X87n1629_p0454b17║經。冥官云：汝今發心，極大深妙，不可思議。須臾之間，
X87n1629_p0454b18║見一人手持經卷，語思一云：此是金剛般若。思一求
X87n1629_p0454b19║請開其經卷，覧其題目，與今時般若無別，當即閉（音閇）。
X87n1629_p0454b20║目發心，望解般若經義，曉喻有知。忽聞有人云：君今
X87n1629_p0454b21║發心，作是大願。今所注猪羊來對者，並云：我實自身
X87n1629_p0454b22║命盡，惡道受生，實非思一屠害。為無功德寶貨求典，
X87n1629_p0454b23║妄引善人，冀延日月，實是枉牽。冥官得此欵已，又珉
X87n1629_p0454b24║法師在金粟世界，遣二僧來至冥官前，得見二僧，驚
X87n1629_p0454c01║怖禮拜。僧語冥官：其思一誦持金剛般若經，一心不
X87n1629_p0454c02║亂。又注屠殺生命，並云：妄引泯法師在金粟世界，故
X87n1629_p0454c03║遣來救。冥官依命，即命思一還生。二僧乃送至家，即
X87n1629_p0454c04║乘空而去。思一蘇訖，當即請諸寺大德，轉讀般若經
X87n1629_p0454c05║五千遍。思一誦持般若，晝夜不廢，見得延年。
X87n1629_p0454c06║又曰：泰州上邦縣人慕容文䇿，年十七，誦持金剛般
X87n1629_p0454c07║若經，齊戒不闕。隋大業七年四月十五日夜，忽有兩
X87n1629_p0454c08║鬼來至床前，手持文牒云：王今遣取公來。文䇿即甚
X87n1629_p0454c09║忙怕，乃逐使者而去。將至一大城，樓櫓嚴峻，城墎六
X87n1629_p0454c10║重。將入第一第二門，極大光明。至第三門，其門相去
X87n1629_p0454c11║四里已上，並皆黑暗，都不見道。使者引之而過，至五
X87n1629_p0454c12║六門內，復大光明。去門三里，即有宮室殿堂，四邊持
X87n1629_p0454c13║仗宿衛，還如見在宮闕無異。王當殿而坐，所將男夫
X87n1629_p0454c14║婦女、僧尼道士及女等，外國六夷，不可稱數。䇿在後
X87n1629_p0454c15║行，典唱名而過。王一一問其在生福業，有福効驗者
X87n1629_p0454c16║在西而立，無福驗者在東而立。末後始唱䇿名，王問：
X87n1629_p0454c17║一生作何福業？䇿即分踈：一生已來，唯誦持金剛般
X87n1629_p0454c18║若、法華、八部般若，晝夜轉讀，又持齊戒，一日不闕。王
X87n1629_p0454c19║聞此言，合掌恭敬，歎言：功德甚深。付主司細檢文簿，
X87n1629_p0454c20║不錯將來。其典執案諮王，未合身死。王即放還，且遣
X87n1629_p0454c21║西行而立。未去之間，有一沙彌，可年十五六，手執一
X87n1629_p0454c22║明炬，於䇿前而過。續後又一沙彌，執明炬而過。䇿即
X87n1629_p0454c23║捉袈裟挽住：願師救弟子。使者錯追將來，蒙王恩澤，
X87n1629_p0454c24║檢文簿放還，不知去處。願師慈悲，救護弟子，示其來
X87n1629_p0455a01║路。二僧語䇿：檀越持般若經，轉讀大乘經典，好牢持
X87n1629_p0455a02║齋戒，故來救之。師云：我執明炬在前，檀越但從我後。
X87n1629_p0455a03║還於六重城門而出。還詣里暗二門，二僧手執明炬，
X87n1629_p0455a04║喻如日出，光明皆現，出於六重門外。二僧即語䇿云：
X87n1629_p0455a05║檀越知地獄所以否？報云：不知。二沙彌即舉手指城
X87n1629_p0455a06║西北角，更有一大城，相去四里，此是地獄之城。二沙
X87n1629_p0455a07║彌云：將檀越於此城觀看。從師至彼，其城高峻，有入
X87n1629_p0455a08║城門，並鐵網垂下，有四羅剎，手執鐵叉，侍立左右。二
X87n1629_p0455a09║僧云：是地獄之門，一切罪人配入，並從此門而過。即
X87n1629_p0455a10║將䇿入門，可行二百步，見一灰河，其中一切受苦之
X87n1629_p0455a11║人，身在河中，唯見其頭，百千萬億猛火熾然，燒此罪
X87n1629_p0455a12║人，苦痛號叫，不可具說。又四邊皆是鐵床劒樹，有四
X87n1629_p0455a13║獄卒，手持鐵叉，畔上行走，叫喚之聲，甚可怖畏。二僧
X87n1629_p0455a14║云：十八地獄，咸在此城。䇿見心中怕懼，唯知念佛，心
X87n1629_p0455a15║中恒誦般若不絕。二僧即將䇿出城門，至於本來之
X87n1629_p0455a16║道，五箇道相近，意中荒迷，不知本從家之道。二僧即
X87n1629_p0455a17║欲別䇿而去，禮拜求請：五道之中，不知弟子從何道
X87n1629_p0455a18║去，願師慈悲，示其道處。二僧即於中道引前，可行十
X87n1629_p0455a19║里許，有一大門，塞其道口，不得而過。二僧以錫杖開
X87n1629_p0455a20║之，即語䇿云：努力勤修功德，誦般若經，莫生懈怠，必
X87n1629_p0455a21║得長壽。䇿別師至家，體中醒悟，父母親知，並悉忙怕，
X87n1629_p0455a22║以禮慰喻，說其因緣，蒙放還家功德之力，聞者欣悅，
X87n1629_p0455a23║心意泰然。以此誦經齊戒功德，勸化一切，各各發心，
X87n1629_p0455a24║讀誦般若經，一日不闕，更加精進，又得長年。
X87n1629_p0455b01║又曰：天水郡隴城縣袁志通，年未弱冠，住持齋戒，讀
X87n1629_p0455b02║誦法華、金剛、般若等經，六時禮懺，不曾有闕。年二十，
X87n1629_p0455b03║即點入清德府衛士，名掛軍團。奉勑差征白蠻，從家
X87n1629_p0455b04║至彼一萬餘里，在路晝夜禮誦不闕。至南蠻之界，官
X87n1629_p0455b05║軍戰敗，兵士散走。當時徒侶一百餘人，不知所投，多
X87n1629_p0455b06║被傷殺。志通惶迫，奔走無路。忽有五人，並乘牝（頻殞反。）
X87n1629_p0455b07║馬在通前後，有一人走馬告通曰：莫怕莫懼，汝具脩
X87n1629_p0455b08║功德，前後圍繞，不能為害。行可七里有餘，至一塔廟，
X87n1629_p0455b09║即入其中藏隱，蠻即還營。忽有二僧來通所，語通云：
X87n1629_p0455b10║檀越誦金剛般若、法華，禮念諸佛，不可思議，故遣救
X87n1629_p0455b11║汝。向者五人乘馬在汝前後者，並是法華、般若之力，
X87n1629_p0455b12║亦同救汝怨賊，傷害汝身。好脩福業，誦持經典，莫生
X87n1629_p0455b13║懈怠，一切諸善神王恒相衛護。作是語訖，即乘空而
X87n1629_p0455b14║去。通經日不得食，非常飢乏。須臾，有二童子將一鉢
X87n1629_p0455b15║飯并醬菜及餅與通而食。食訖，又告通：勤脩功德，誦
X87n1629_p0455b16║般若經，莫令廢闕。語訖，主乘空而去。通涕淚悲泣，深
X87n1629_p0455b17║心懺悔，即投大軍，頻經三陣，不被寸䥫所傷。據此因
X87n1629_p0455b18║緣，並是法華、般若之力。於後蠻破，官軍放還，專心誦
X87n1629_p0455b19║持法華、般若，不敢怠慢。
X87n1629_p0455b20║又曰：貞觀八年正月二十八日身患，至二月八日夜
X87n1629_p0455b21║命終，遂被將向王前閱過。徒眾甚多，通在後而立。其
X87n1629_p0455b22║典唱名，王即問其善惡之業，亦依次而配。末後始唱
X87n1629_p0455b23║通過，具問生存作何福業。通即啟王言：一生已來，誦
X87n1629_p0455b24║持金剛般若、法華經等，常持齊戒，六時禮佛。王聞此
X87n1629_p0455c01║言，即合掌恭敬歎言：善哉，善哉！此人功德不可思議。
X87n1629_p0455c02║語使者：當取之日，據何簿帳而追付主司？細撿文籍，
X87n1629_p0455c03║不枉將來。其主司開天曹檢報：此人更有六年壽命，
X87n1629_p0455c04║未合即死。王乃索案自尋，果然非謬。語左右侍者：取
X87n1629_p0455c05║床几將來。即於南廂持金床玉几至王前，即遣殿上
X87n1629_p0455c06║西邊安置，鋪種種氈褥，遣通上床誦經。便誦般若、法
X87n1629_p0455c07║華各一卷，並悉通利。又使典藏中取其人誦經及修
X87n1629_p0455c08║功德文簿。典與通向西廂，遂往取。可行二里，有大經
X87n1629_p0455c09║藏，所有功德簿帳，咸在其中，並七寶嚴飾。使者於㝡
X87n1629_p0455c10║下中，取得一卷，可有十紙，題名袁志通造功德簿。即
X87n1629_p0455c11║持向王邊，開檢其中，注通誦般若經一萬遍，禮佛齊
X87n1629_p0455c12║戒功德，總在其中。王語使人：其通所造功德，甚深甚
X87n1629_p0455c13║深，將地獄觀看，知其罪福。使者奉勑，引通出城西北
X87n1629_p0455c14║五里有餘，有一大城，樓櫓却敵，䥫網垂下。門中有四
X87n1629_p0455c15║獄卒，頭如羅剎，身形長大，手持䥫叉，左右而立。有二
X87n1629_p0455c16║銅狗，在門兩廂，口吐融銅，流灌獄所，注射罪人。一切
X87n1629_p0455c17║受苦之人，並從此門而入，十八地獄，並在此城。通見
X87n1629_p0455c18║如此，身心戰慄，無以自安，領將詣王，白言：見地獄訖。
X87n1629_p0455c19║王語通云：汝今具見受罪福業，好勤精進，讀誦莫廢。
X87n1629_p0455c20║汝今有命六年在，放汝還家，莫生退心，落入惡道，無
X87n1629_p0455c21║人救汝。必須讀誦，不退菩提，放汝長年，至老命終，必
X87n1629_p0455c22║生淨土。
X87n1629_p0455c23║朝請大夫行國子監大學愽士吳思玄，常誦金剛般
X87n1629_p0455c24║若波羅蜜經。初日別兩遍，五六年後，即日別一遍。兄
X87n1629_p0456a01║思溫，以長安元年，任漢州縣竹縣令。染患，入京醫療，
X87n1629_p0456a02║寄在殿中省尚藥奉御張慶家針灸。忽然病發，非常
X87n1629_p0456a03║困重。張慶綰攝諸巫術之士，時有務州褚細兒，亦甚
X87n1629_p0456a04║見鬼，在慶中庭，為溫祈禱。其時著緋官數人，思玄在
X87n1629_p0456a05║別處止宿。人報兄患發，奔走來看。先至慶中庭，亦同
X87n1629_p0456a06║祈請，未曾與褚相識。褚遂云：此官不知何人，諸鬼神
X87n1629_p0456a07║見之，皆悉散走。思玄聞此，倍加精勵念誦。一二日間，
X87n1629_p0456a08║兄病遂差。初，思玄去萬歲登封元年，行至中渭橋，見
X87n1629_p0456a09║一人甚老，著重縗（音催）服。恠而問之，老人云：某乙年八
X87n1629_p0456a10║十二，為親生母著服。母年一百七歲，近日始亡。復問：
X87n1629_p0456a11║作何將養，得此長壽？其人報云：孃年四十三時，有人
X87n1629_p0456a12║教誦金剛般若波羅蜜經，每日兩遍。從少至老，未曾
X87n1629_p0456a13║暫闕。更有阿姨，并及隣母，總有四人同業，相共受持。
X87n1629_p0456a14║姨亡已經一年，壽一百十四歲。自餘兩箇，今各年九
X87n1629_p0456a15║十已上，至今竝在。（吳思玄親自錄出）
X87n1629_p0456a16║申州大雲寺僧釋德遵者，即義陽縣人也。時年五十
X87n1629_p0456a17║一二，染疾彌留，氣力虗惙時起。彼有張照藏者，洞曉
X87n1629_p0456a18║陰陽。有張則者，極明醫術。推步年命，以為厄運之期。
X87n1629_p0456a19║診（音軫）候經脈（音夌），治非針藥之救。遂啟請發願，誦金剛
X87n1629_p0456a20║般若經。力疾扶羸，日數十遍。誠心懇至，感乎幽明。却
X87n1629_p0456a21║倚蒲團，因而彌勵。不捨晝夜，誦持此經。未盈旬月，漸
X87n1629_p0456a22║覺瘳（音柚）愈。將涉時序，了然痊復。長安三載，獻忠任申
X87n1629_p0456a23║州司戶。其僧尚存，向逾七十。每見自說，嗟嘆者久之。
X87n1629_p0456a24║德遵自此之後，常以般若為務。則知大乘之力，豈術
X87n1629_p0456b01║數能知？非夫淨信通神，達空體妙，智該上上者，焉肯
X87n1629_p0456b02║勤而行之乎？
X87n1629_p0456b03║杜思訥者，京兆城南人也，任潞州銅鍉（音提）縣尉。考滿
X87n1629_p0456b04║之後，年登七十，又染瘦病，日漸虗羸。當時名醫，咸謂
X87n1629_p0456b05║難濟，雖加藥餌（音二），診候未瘳。時權瓘（音貫）注得漢州司
X87n1629_p0456b06║功之任，就別臨訣（音決）之際，詞氣悽（音妻）凉曰（音越）：雖是生
X87n1629_p0456b07║離，即成死別。然宿心正信，發始深誠，遂謂瓘曰：唯發
X87n1629_p0456b08║願誦般若經，將希生路。遂即發心誦金剛般若經。不
X87n1629_p0456b09║逾時月，漸覺瘳（音抽）愈，懇誠彌勵，屢（力芋反）見光明。瓘後
X87n1629_p0456b10║入京，訥已痊復，靜惟福力，不可思議（漢州司功權令瓘說）。
X87n1629_p0456b11║贊曰：恭惟眾聖，爰起三堅。一塵一劫，無量無邊。寧惟
X87n1629_p0456b12║萬萬，何止千千。不生不滅，非代非年。
X87n1629_p0456b13║
X87n1629_p0456b14║金剛般若經集驗記卷上