X87n1634_p0502c01║
X87n1634_p0502c02║
X87n1634_p0502c03║
X87n1634_p0502c04║
X87n1634_p0502c05║
X87n1634_p0502c06║
X87n1634_p0502c07║金剛般若經靈驗傳目錄
X87n1634_p0502c08║
X87n1634_p0502c09║卷上
X87n1634_p0502c10║五祖大師六祖大師明教大師
X87n1634_p0502c11║中峯和尚瑞雪崖一溪
X87n1634_p0502c12║田子中亭湖神蕭瑀
X87n1634_p0502c13║趙文若趙文昌張政
X87n1634_p0502c14║蒯武安陳惠妻杜之亮
X87n1634_p0502c15║慕容文䇿王殷王翰
X87n1634_p0502c16║張無是陸懷素王弘之
X87n1634_p0502c17║龍興寺主陳哲豐州烽子
X87n1634_p0502c18║張鎰李廷光陸康成
X87n1634_p0502c19║薛嚴任自信叚文昌
X87n1634_p0502c20║劉逸淮孫咸僧智燈
X87n1634_p0502c21║王氏左營伍伯宋衎
X87n1634_p0502c22║李虗盧氏王宏
X87n1634_p0502c23║卷中
X87n1634_p0502c24║張嘉猷陳昭王忠幹
X87n1634_p0503a01║王偁李元一魚萬盈
X87n1634_p0503a02║于李回強伯達僧惟恭
X87n1634_p0503a03║王沔張御史費子玉
X87n1634_p0503a04║錢方義巴南宰元初
X87n1634_p0503a05║宋義倫楊復恭弟董進朝
X87n1634_p0503a06║康仲戚吳可久僧法正
X87n1634_p0503a07║沙彌道蔭何老勾龍義
X87n1634_p0503a08║趙安寗勉倪勤
X87n1634_p0503a09║高涉張政皇甫恂
X87n1634_p0503a10║蔡州行者販海容曹州濟陰縣精舍
X87n1634_p0503a11║李思一李觀陳文達
X87n1634_p0503a12║高紙竇德玄
X87n1634_p0503a13║卷下
X87n1634_p0503a14║李岡智藏李丘一
X87n1634_p0503a15║于昶裴宣禮吳思玄
X87n1634_p0503a16║薛少殷盧弁鉗耳含光
X87n1634_p0503a17║王陀王令望何澋
X87n1634_p0503a18║張玄素田氏李惟燕
X87n1634_p0503a19║孫明三刀師宋參軍
X87n1634_p0503a20║劉鴻漸釋祖南釋明勳
X87n1634_p0503a21║房翥孤元軌壽昌禪師
X87n1634_p0503a22║龔德莊周縉尼淨真
X87n1634_p0503a23║王氏女黃婆孫大玕居士
X87n1634_p0503a24║附錄
X87n1634_p0503b01║金剛般若經靈驗傳目錄（終）
X87n1634_p0503b02║
X87n1634_p0503b03║
X87n1634_p0503b04║No. 1634
X87n1634_p0503b05║金剛般若經靈驗傳卷上
X87n1634_p0503b06║
X87n1634_p0503b07║五祖大師
X87n1634_p0503b08║慧能嚴父，本貫范陽，左降流于嶺南，作新州百姓。此
X87n1634_p0503b09║身不幸，父又早亡，老母孤遺，移來南海，艱辛貧乏，於
X87n1634_p0503b10║市賣柴。時有一客買柴，使令送至客店，客收去。慧能
X87n1634_p0503b11║得錢，却出門外，見一客誦經。慧能一聞經語，心即開
X87n1634_p0503b12║悟，遂問：客誦何經？客曰：金剛經。復問：從何所來，持此
X87n1634_p0503b13║經典？客云：我從蘄州黃梅縣東禪寺來，其寺是五祖
X87n1634_p0503b14║忍大師在彼主化，門人一千有餘。我到彼中禮拜，聽
X87n1634_p0503b15║受此經。大師常勸僧俗，但持金剛經，即自見性，直了
X87n1634_p0503b16║成佛。
X87n1634_p0503b17║六祖大師
X87n1634_p0503b18║次日，祖潛至碓坊，見能腰石舂米，語曰：求道之人，為
X87n1634_p0503b19║法忘軀，當如是乎？乃問曰：米熟也未？慧能曰：米熟久
X87n1634_p0503b20║矣，猶欠篩在。祖以杖擊碓三下而去。慧能即會祖意，
X87n1634_p0503b21║三鼓入室，祖以袈裟遮圍，不令人見，為說金剛經，至
X87n1634_p0503b22║應無所住而生其心，慧能言下大悟一切萬法不離
X87n1634_p0503b23║自性，遂啟祖言：何期自性本自清淨？何期自性本不
X87n1634_p0503b24║生滅？何期自性本自具足？何期自性本無動搖？何期
X87n1634_p0503c01║自性能生萬法？祖知悟本性，謂慧能曰：不識本心，學
X87n1634_p0503c02║法無益；若識自本心，見自本性，即名丈夫、天人師、佛
X87n1634_p0503c03║（并出法寶壇經）。
X87n1634_p0503c04║明教大師
X87n1634_p0503c05║嵩明教，初自洞山游康山，託迹開先法席。主者以其
X87n1634_p0503c06║佳少年，銳於文學，命掌書記。明教笑曰：我豈為汝一
X87n1634_p0503c07║盃薑杏湯耶？因去之。居杭之西湖三十年，閉關不妄
X87n1634_p0503c08║交。嘉祐中，以所譔輔教編、定祖圖、正宗記詣闕上之。
X87n1634_p0503c09║翰林王公素時權開封，為表薦於朝。　仁宗皇帝加
X87n1634_p0503c10║嘆久之，下其書於中書。宰相韓公、參政歐公閱其文，
X87n1634_p0503c11║大驚，譽於朝士大夫。書竟，賜入藏，明教名遂聞天下。
X87n1634_p0503c12║晚移居靈隱之北永安蘭若，清旦誦金剛般若經不
X87n1634_p0503c13║輟音。齋罷讀書，賓客至，則清談不及世事。甞曰：客去
X87n1634_p0503c14║清談少，年高白髮饒。夜分誦觀世音名號滿十萬聲，
X87n1634_p0503c15║則就寢。其苦硬清約之風，足以追配鍾山僧遠。予甞
X87n1634_p0503c16║見其手書與月禪師曰：數年來，欲製紙被一飜，以禦
X87n1634_p0503c17║苦寒。今幸已成之，想聞之大笑也。臨終，安坐微笑，索
X87n1634_p0503c18║筆作偈曰：後夜月初明，予將獨自行。不學大梅老，猶
X87n1634_p0503c19║貪鼯鼠聲。既化，火浴之，頂骨、眼睛、齒舌、耳毫、男根、數
X87n1634_p0503c20║珠皆不壞。如世尊言：比丘生身不壞，發無垢智光者，
X87n1634_p0503c21║善根功德之力，如來知見之力。故行住坐臥，須內外
X87n1634_p0503c22║清淨。師得法於洞山聰禪師，而宗派圖系於德山遠
X87n1634_p0503c23║公法嗣之列，誤矣。（洪覺範林間錄）
X87n1634_p0503c24║中峯和尚
X87n1634_p0504a01║中峯和尚，杭州人。既投師，祝髮受具，決志參究，不到
X87n1634_p0504a02║古人堂奧不已。時高峯和尚，負仰山雪嚴左券，居天
X87n1634_p0504a03║目師子岩，立死關，誓不接衲。一見師大喜，授以話頭。
X87n1634_p0504a04║師勵精咨決，因誦金剛經，至荷擔如來阿耨多羅三
X87n1634_p0504a05║藐三菩提處，恍然徹悟。自是惠辨無礙，上至君王宰
X87n1634_p0504a06║輔，下至三教俊英，莫不傾誠問道。所著書及語錄若
X87n1634_p0504a07║干卷，弟子則天如徧集，奏入大藏，追贈普應國師之
X87n1634_p0504a08║號。師形模魁碩，稍俯首則氣喘。常平目安坐，凡請求
X87n1634_p0504a09║法語，以兩頭陀扛紙，信筆書之。（出山庵雜錄）
X87n1634_p0504a10║瑞雪崖
X87n1634_p0504a11║瑞雪崖者，黃巖人也。幼得度于秋江湛公，居新城山
X87n1634_p0504a12║留慶院。持律嚴謹，日課金剛般若經，尤善瑜珈法事。
X87n1634_p0504a13║赴道俗請，必盡恭恪，而施利則不較厚薄。或絕無，亦
X87n1634_p0504a14║不經意。迨其再請，赴之如初。洪武辛亥夏五月，得微
X87n1634_p0504a15║疾，索湯沐浴，更衣書偈，趺坐而逝。闍維，火星雜毫光
X87n1634_p0504a16║迸散，絕無煙𦦨。獲堅固子甚多。壽八十三。（出山庵雜錄）
X87n1634_p0504a17║一溪
X87n1634_p0504a18║徑山耆舊，諱清泚，號一溪。壯年不守戒律，飲啖無所
X87n1634_p0504a19║擇。至中年，自念人生於世，壽命能幾何？一旦無常殺
X87n1634_p0504a20║鬼到，將何排遣？遂盡斂所積衣資，就普慶寺東，建觀
X87n1634_p0504a21║音堂一所，修白淨業，祈生淨土。越數載，手書金剛般
X87n1634_p0504a22║若經，至三千大千世界處，握筆正身，安坐而化。至正
X87n1634_p0504a23║丁酉，猫獠燒劫普慶及居民房室，獨觀音堂巋然獨
X87n1634_p0504a24║存。佛說善惡報應如影響，渠不信夫！（出山庵雜錄）
X87n1634_p0504b01║田子中
X87n1634_p0504b02║洪武庚戌冬，奉化田子中訪余太白，同居者久。余偶
X87n1634_p0504b03║言：金剛般若經，閻羅王界稱為功德經，故世人薦亡
X87n1634_p0504b04║者多讀之。子中誓終身受持。一日，值其母諱日，發心
X87n1634_p0504b05║誦此經百過以薦。晨起，坐松榻上，方誦至九遍，見鬼
X87n1634_p0504b06║卒枷杻，一老媼跪榻前，髮離披覆面。熟視之，乃亡母
X87n1634_p0504b07║也。子中倉卒不知所為，須臾引去，若將脫枷者。於是
X87n1634_p0504b08║子中大泣，恨不即時輟經，與母相勞問。余謂：此經功
X87n1634_p0504b09║德之大，不可云喻。若子中發心持誦，即冥感陰界，俾
X87n1634_p0504b10║母子兩得相見，以釋其苦。嗚呼！偉哉！（出山庵雜錄）
X87n1634_p0504b11║亭湖神
X87n1634_p0504b12║晉楊州江畔，有亭湖神，嚴峻甚惡。于時有一客僧婆
X87n1634_p0504b13║羅門，名曰法藏，善能持呪，辟諸邪毒，竝皆有驗。別有
X87n1634_p0504b14║小僧，就藏學呪，經於數年，學業成就，亦能降伏諸邪
X87n1634_p0504b15║毒惡。故詣亭湖神廟止宿，誦呪伏神。其夜見神，遂致
X87n1634_p0504b16║殞命。藏師聞弟子誦呪致死，懷忿自來，夜到神廟，瞋
X87n1634_p0504b17║意誦呪。神來出見，自亦致死。同寺有僧，每恒受持般
X87n1634_p0504b18║若，聞師徒並亡，遂來神所，於廟夜誦金剛般若。至夜
X87n1634_p0504b19║半中，聞有風聲極大，迅速之間，見有一物，其形偉大，
X87n1634_p0504b20║壅聳驚人，奇特可畏，口齒長利，眼光如電，種種神變，
X87n1634_p0504b21║不可具述。經師端坐，正念誦經，剎那匪懈，情無怯怕，
X87n1634_p0504b22║都不憂懼。神見形泰，攝諸威勢，來至師前，右膝著地，
X87n1634_p0504b23║合掌恭敬。聽經訖，師問神曰：檀越是何神靈，初來猛
X87n1634_p0504b24║峻，後乃容豫？神答云：弟子惡業，報得如是，是此湖神，
X87n1634_p0504c01║然甚信敬。經師又問：若神信敬，何意前二師竝皆打
X87n1634_p0504c02║死？答云：前二師死者，為不能受持大乘經典，瞋心誦
X87n1634_p0504c03║呪，見弟子來，逆前放罵，專誦惡語，欲降弟子，弟子不
X87n1634_p0504c04║伏。于時二僧，見弟子形惡，自然怖死，亦非弟子故殺
X87n1634_p0504c05║二僧。在近道俗，見前二僧被殺，謂經師亦死，相率往
X87n1634_p0504c06║看，且見平安，容儀歡泰。時人甚恠，競共問由，具答前
X87n1634_p0504c07║意。寔因般若威力，聖教不虗，諸人因此發心受持般
X87n1634_p0504c08║若者眾。（出侯君素集）
X87n1634_p0504c09║蕭瑀
X87n1634_p0504c10║蕭瑀，梁武帝玄孫，梁王巋之子。梁滅入隋，仕至中書
X87n1634_p0504c11║令，封安國公。女煬帝皇后，篤信佛法，常持金剛經。議
X87n1634_p0504c12║伐高麗，不合旨。上大怒，與賀若弼、高𩓪同禁，欲寘於
X87n1634_p0504c13║法。瑀就其所，八日念金剛經七百遍。明日，桎梏忽自
X87n1634_p0504c14║脫，守者失色。復為著至殿前，獨宥瑀二人，即重罰。因
X87n1634_p0504c15║著般若經靈驗一十八條。乃造寶塔貯經，檀香為之，
X87n1634_p0504c16║高三尺。感一鍮石像，忽在庭中。奉安塔中，獲舍利百
X87n1634_p0504c17║粒。貞觀十一年，見普賢菩薩，冉冉向西而去。（出報應記）
X87n1634_p0504c18║趙文若
X87n1634_p0504c19║隋大業中，雍州長安縣人趙文若，死經七日，家人大
X87n1634_p0504c20║殮，將欲入棺，乃縮一脚。家人懼怕，不敢入棺。文若得
X87n1634_p0504c21║活，眷屬喜問所由。文若云：初有人引至王所，王問：汝
X87n1634_p0504c22║生存之時，作何福業？文若答王：受持金剛般若經。王
X87n1634_p0504c23║歎云：善哉！此福第一。汝雖福善，且將示汝其受罪之
X87n1634_p0504c24║處。令一人引文若北行十步，至一牆孔，令文若入。隔
X87n1634_p0505a01║牆有人引手，從孔中捉文若頭引出，極大辛苦，得度
X87n1634_p0505a02║牆外。見大地獄，鑊湯苦具，罪人受苦，不可具述。乃有
X87n1634_p0505a03║眾多猪羊鷄鴨之屬，競來從文若債命。文若云：吾不
X87n1634_p0505a04║食汝身，何故見逼？諸畜生云：汝往時某處食我，頭脚
X87n1634_p0505a05║四肢，節節分張，人各飲噉，何諱之？文若一心念佛，深
X87n1634_p0505a06║悔諸罪，不出餘言，求為修福報謝。諸畜各散，使人將
X87n1634_p0505a07║文若却至王所。王付一椀釘，令文若食之。并用五釘，
X87n1634_p0505a08║釘文若頭頂及手足，然後放迴。文若得蘇，具說此事。
X87n1634_p0505a09║然患頭痛及手足，久後修福，痛漸得差。後爾已來，精
X87n1634_p0505a10║勤誦持金剛般若，不敢遺漏寸陰。但見道俗親疎，並
X87n1634_p0505a11║勸受持。後因使至一驛廳上，暫時偃息。於時夢見一
X87n1634_p0505a12║青衣婦女，急來乞命。文若驚寤，即喚驛長問曰：汝為
X87n1634_p0505a13║吾欲殺生不？驛長答云：實為公欲殺一小羊。文若問
X87n1634_p0505a14║云：其羊作何色？答云：是青牸羊。文若報云：汝急放却，
X87n1634_p0505a15║吾與價值，贖取放之。良由般若威力，冥資感應也。（出
X87n1634_p0505a16║冥祥記）
X87n1634_p0505a17║趙文昌
X87n1634_p0505a18║隋開皇十一年，太府寺丞趙文昌忽暴卒，唯心上微
X87n1634_p0505a19║煖，家人不敢斂。後復活，說云：吾初死，有人引至閻羅
X87n1634_p0505a20║王所。王問曰：汝一生已來，作何福業？昌答云：家貧，無
X87n1634_p0505a21║力可營功德，唯專心持誦金剛般若經。王聞語，合掌
X87n1634_p0505a22║低首，讚言：善哉！汝既持般若，功德甚大。王即使人引
X87n1634_p0505a23║文昌向經藏內，取金剛般若經。文昌向西行五六里，
X87n1634_p0505a24║見數十間屋，甚華麗，其中經典遍滿，金軸寶帙，莊飾
X87n1634_p0505b01║精好。文昌合掌閉目，信手抽取一卷，開看，乃是金剛
X87n1634_p0505b02║般若。文昌捧至王所，令一人執卷在西，文昌東立，面
X87n1634_p0505b03║經讀誦，一字不遺。王大歡喜，即放昌還家，令引文昌
X87n1634_p0505b04║從南門出。至門首，見周武帝在門側房內，著三重鉗
X87n1634_p0505b05║鎻，喚昌云：汝是我本國人，暫來至此，要與汝語。文昌
X87n1634_p0505b06║即拜之。帝曰：汝識我否？文昌答云：臣昔宿衛陛下。武
X87n1634_p0505b07║帝云：卿既是我舊臣，今還家，為吾向隋皇帝說吾諸
X87n1634_p0505b08║罪，並欲辨了，唯滅佛法罪重，未可得免。望與吾營少
X87n1634_p0505b09║功德，冀茲福祐，得離地獄。昌受辭而行。及出南門，見
X87n1634_p0505b10║一大糞坑中，有人頭髮上出。昌問之，引人答云：此是
X87n1634_p0505b11║秦將白起，寄禁於此，罪尤未了。昌至家得活，遂以其
X87n1634_p0505b12║事上奏。帝令天下出口錢，為周武帝轉金剛般若經，
X87n1634_p0505b13║設大供三日，仍錄事將入於隋史（出太平廣記）。
X87n1634_p0505b14║張政
X87n1634_p0505b15║張政，卭州人。唐開成三年七月十五日暴亡。初見四
X87n1634_p0505b16║人來捉，行半日，至大江甚濶，度深三尺許，細看盡是
X87n1634_p0505b17║膿血。便小聲念金剛經，使者色變。入城，見胡僧長八
X87n1634_p0505b18║尺餘，罵使者曰：何不依帖，亂捉平人？盡皆驚拜。及領
X87n1634_p0505b19║見王，僧與對坐曰：張政是某本宗弟子，被妄領來。王
X87n1634_p0505b20║曰：待略勘問。生色怒，王判放去。見使者四人，皆著大
X87n1634_p0505b21║枷。僧自領政出城，不見所渡之水。僧曰：吾是汝所宗
X87n1634_p0505b22║和尚，汝識我否？我是須菩提。乃知是持經之力，再三
X87n1634_p0505b23║拜禮。僧曰：弟子合眼。僧以杖一擊，不覺失聲，乃活。死
X87n1634_p0505b24║已三百，唯心上煖。（出報應記）
X87n1634_p0505c01║蒯武安
X87n1634_p0505c02║隋蒯武安，蔡州人。有巨力，善弓矢，常射大蟲。會嵩山
X87n1634_p0505c03║南為暴甚，往射之。漸至深山，忽有異物，如野人手，開
X87n1634_p0505c04║大蟲皮，冐武安身上，因推落㵎下。及起，已為大蟲矣。
X87n1634_p0505c05║惶怖震駭，莫知所為。忽聞鐘聲，知是僧居，往求救。果
X87n1634_p0505c06║見一僧，念金剛經，即閉目俯伏。其僧以手摩頭，忽𪹼
X87n1634_p0505c07║作巨聲，頭已破矣。武安乃從中出，即具述前事。又撫
X87n1634_p0505c08║其背，隨手而開。既出，全身衣服盡在，有少大蟲毛，蓋
X87n1634_p0505c09║先灸瘡之所粘也。從此遂出家，專持金剛經。（出報應記）
X87n1634_p0505c10║陳惠妻
X87n1634_p0505c11║唐陳惠妻王氏，初未嫁，表兄褚敬欲婚王氏，父母不
X87n1634_p0505c12║許。敬詛曰：若不嫁我，我作鬼，必相致。後歸於惠，惠為
X87n1634_p0505c13║陵州仁壽尉，敬陰恚之。卒後，王夢敬，旋覺有娠，經十
X87n1634_p0505c14║七月不產。王氏憂懼，乃發心持金剛經，晝夜不歇。敬
X87n1634_p0505c15║永絕交，鬼胎亦銷。從此日持七遍。（出報應記）
X87n1634_p0505c16║杜之亮
X87n1634_p0505c17║隋杜之亮，仁壽中，為漢王諒府參軍。後諒於并州舉
X87n1634_p0505c18║兵反，敗，亮與僚屬皆繫獄。亮惶懼，日夜涕泣。忽夜夢
X87n1634_p0505c19║一僧曰：汝但念誦金剛經，即此厄可度。至曉，即取經
X87n1634_p0505c20║專誠習念，及主者並引就戮。亮身在其中，唱者皆死，
X87n1634_p0505c21║唯無亮姓名，主典之者皆坐罰。俄而會赦得免。顯慶
X87n1634_p0505c22║中，卒於黃州刺史。（出報應記）
X87n1634_p0505c23║慕容文䇿
X87n1634_p0505c24║慕容文䇿，隋人，常持金剛經，不喫酒肉。大業七年暴
X87n1634_p0506a01║卒，三日復活，云：初見二鬼把文牒，追至一城門，顧極
X87n1634_p0506a02║巖峻，入行四五里，見有宮殿羽衛，王當殿坐，僧道四
X87n1634_p0506a03║夷不可勝數。使者入，見文䇿最在後，一一問在生作
X87n1634_p0506a04║善作惡，東西令立，乃唱䇿名，問曰：作何善？對曰：小來
X87n1634_p0506a05║持金剛經。王聞，合掌歎曰：功德甚大，且放還。忽見二
X87n1634_p0506a06║僧執火引䇿，即捉袈裟角問之，僧云：緣公持經，故來
X87n1634_p0506a07║相衛，可隨燭行。遂出城門，僧曰：汝知地獄處否？指一
X87n1634_p0506a08║大城門曰：此是也。䇿不忍看，求速去。二僧即領至道，
X87n1634_p0506a09║有一橫垣塞路，僧以錫扣之，即開云：可從此去。遂活。
X87n1634_p0506a10║（出報應記）
X87n1634_p0506a11║王殷
X87n1634_p0506a12║蜀在營卒王殷，常讀金剛經，不茹葷飲酒，為賞設庫
X87n1634_p0506a13║子，前後為人誤累，合死者數四，皆非意得免。至唐大
X87n1634_p0506a14║和四年，郭釗鎮蜀，郭性嚴急，小不如意皆死，王殷因
X87n1634_p0506a15║呈錦纈，郭嫌其惡弱，令袒背將斃之，郭有蕃狗隨郭
X87n1634_p0506a16║臥起，非使宅人逢之輙噬，忽吠聲，立抱王殷之背，驅
X87n1634_p0506a17║逐不去，郭異之，怒遂解。（出酉陽雜爼）
X87n1634_p0506a18║王翰
X87n1634_p0506a19║唐大和五年，漢州什方縣百姓王翰，常在市日逐小
X87n1634_p0506a20║利，忽暴卒，經三日却活。云：冥中有十六人同被追，十
X87n1634_p0506a21║五人散配他處，翰獨至一司，見一青衫少年，稱是己
X87n1634_p0506a22║姪，為冥官廳子，遂引見推典。又云：是己兄，貌皆不類。
X87n1634_p0506a23║其兄語云：有冤牛一頭，訴爾燒畬，枉燒殺之。又曾賣
X87n1634_p0506a24║竹與殺狗人作箜篌，殺狗二頭，狗亦訴爾。爾今名未
X87n1634_p0506b01║注死籍，猶可以免，為作功德。翰欲為設齋及寫法華
X87n1634_p0506b02║經、金光明經，皆曰：不可。乃請曰：持金剛經七遍與之。
X87n1634_p0506b03║其兄喜曰：足矣。及活，遂捨業出家。（出酉陽雜爼）
X87n1634_p0506b04║張無是
X87n1634_p0506b05║唐天寶十二載冬，有司戈張無是，居在布政坊。因行
X87n1634_p0506b06║街中，夜鼓絕門閉，遂趨橋下而跧。夜半，忽有數十騎
X87n1634_p0506b07║至橋駐馬，言：使乙至布政坊，將馬一乘，往取十餘人。
X87n1634_p0506b08║其二人，一則無是妻，一則同曲富叟王翁。無是聞之
X87n1634_p0506b09║大驚。俄而取者至，云：諸人盡得，唯無是妻誦金剛經，
X87n1634_p0506b10║善神護之，故不得。因唱所得人名，皆應曰：唯。無是亦
X87n1634_p0506b11║識王翁，應聲答曰：畢。俄而鼓動，無是歸家，見其妻猶
X87n1634_p0506b12║誦經坐待。無是既至，妻曰：汝常不外宿，吾恐汝犯夜，
X87n1634_p0506b13║故誦經不眠相待。天曉，聞南鄰哭聲，無是問之，則王
X87n1634_p0506b14║翁死矣。無是大懼，因以具告其妻。妻亦大懼，因移出
X87n1634_p0506b15║宅，謁名僧，發誓願長齋。日則誦經四十九遍，由是得
X87n1634_p0506b16║免。（出紀聞）
X87n1634_p0506b17║陸懷素
X87n1634_p0506b18║唐吳郡陸懷素，貞觀二十年失火，屋宇焚燒，並從煙
X87n1634_p0506b19║滅。惟金剛般若波羅蜜經獨存，函及標軸亦盡，惟經
X87n1634_p0506b20║字竟如故。聞者莫不驚歎。懷素即高陽許仁則妻之
X87n1634_p0506b21║兄也。仁則當時目覩，常與人言之。（出冥報記）
X87n1634_p0506b22║王弘之
X87n1634_p0506b23║唐王弘之，貞觀中為沁州和川令，有女適博陵崔軌。
X87n1634_p0506b24║軌於和川病卒，經數十日，其家忽於夜中聞軌語。初
X87n1634_p0506c01║時傾家驚恐，其後乃以為常，云：軌是女壻，雖不合於
X87n1634_p0506c02║妻家立靈，然而苦無所依，但為置立也。妻從其請，朝
X87n1634_p0506c03║夕置食，不許置肉，唯要素食，恒勸禮佛。又具說地獄
X87n1634_p0506c04║中事，云：人一生恒不免殺生及不孝，自餘之罪，蓋亦
X87n1634_p0506c05║小耳。又云：軌雖無罪，然大資福助，為軌數設齋供，并
X87n1634_p0506c06║寫法華、金剛、觀音等經各三兩部，自茲已後，不即復
X87n1634_p0506c07║來。王家一依其言，寫經設供，軌忽更來愧謝，因云：今
X87n1634_p0506c08║即取別。舉家哭而送之。軌有遺腹之子，已年四五六
X87n1634_p0506c09║歲，軌云：此子必有名官，願善養育。自此不復來矣。（出
X87n1634_p0506c10║太平廣記）
X87n1634_p0506c11║龍興寺主
X87n1634_p0506c12║唐原州龍興寺，因大齋會，寺主會僧，夏臘既高，是為
X87n1634_p0506c13║宿德，坐麗賓頭之下。有小僧者，自外後至，以無坐所，
X87n1634_p0506c14║唯寺主下曠一位。小僧欲坐，寺主輙叱之。如是數次，
X87n1634_p0506c15║小僧恐齋失時，竟來就坐。寺主怒甚，倚柱而坐，以掌
X87n1634_p0506c16║摑之。方欲舉手，大袖為柱所壓，不得下，合掌驚駭。小
X87n1634_p0506c17║僧慚沮，不齋而還房。眾議恐是小僧道德所致，寺主
X87n1634_p0506c18║遂與寺眾同往禮敬。小僧惶懼，自言初無道行，不敢
X87n1634_p0506c19║濫受大德禮數，逡巡走去。因問平生作何行業，于二
X87n1634_p0506c20║十年，唯持金剛經？眾皆讚嘆，謂是金剛護持之力。便
X87n1634_p0506c21║於柱所，焚香頂禮，呪云：若是金剛神力，當還此衣。於
X87n1634_p0506c22║是隨手而出也。（出廣異記）
X87n1634_p0506c23║陳哲
X87n1634_p0506c24║唐臨安陳哲者，家住餘杭，精一練行，持金剛經。廣德
X87n1634_p0507a01║初，武康草賊朱潭，𡨥餘杭。哲富於財，欲搬移產避之。
X87n1634_p0507a02║尋而賊至，哲謂是官軍，問賊今近遠。群賊大怒曰：何
X87n1634_p0507a03║物老狗，敢辱我！爭以劒刺之。每下一劒，則有五色圓
X87n1634_p0507a04║光，徑五六尺，以蔽哲身，刺不能中。賊驚歎，謂是聖人，
X87n1634_p0507a05║莫不慚悔，捨之而去。（出廣異記）
X87n1634_p0507a06║豐州烽子
X87n1634_p0507a07║唐永泰初，豐州烽子暮出，為党項縛入西蕃養馬。蕃
X87n1634_p0507a08║王令穴肩骨，貫以皮索，以馬數百蹄配之。經半歲，馬
X87n1634_p0507a09║息一倍，蕃王賞以羊革數百，因轉近牙帳。贊普子愛
X87n1634_p0507a10║其了事，遂令執纛，左右有剩肉餘酪與之。又居半年，
X87n1634_p0507a11║因與酪肉，悲泣不食。贊普問之，云：有老母頻夜夢見。
X87n1634_p0507a12║贊普頗仁，聞之悵然，夜召帳中語云：蕃法嚴，無放還
X87n1634_p0507a13║例。我與爾馬有力者兩匹，於某道縱爾歸，無言我也。
X87n1634_p0507a14║烽子得馬極騁，俱乏死，遂晝潛夜走。數日後，為刺傷
X87n1634_p0507a15║足，倒磧中。忽風吹物，窸窣過於前，因攬之裹足。有頃，
X87n1634_p0507a16║不復痛，試起，步走如舊，經宿方及豐州界。到家，其母
X87n1634_p0507a17║尚存，悲喜曰：自失爾，我唯念金剛經，寢食不廢，以祈
X87n1634_p0507a18║見爾，今果其誓。因取經縫斷，亡數幅，不知其由。子因
X87n1634_p0507a19║道磧中傷足事，母令解足視之，裹瘡乃數幅經也，其
X87n1634_p0507a20║瘡亦愈。（出酉陽雜爼）
X87n1634_p0507a21║張鎰
X87n1634_p0507a22║唐丞相張鎰，父齊丘，酷信釋氏，每旦更新衣，執經於
X87n1634_p0507a23║像前，念金剛經十五遍，積數十年不懈。永泰初，為朔
X87n1634_p0507a24║方節度使，衙內有小將負罪，懼事露，乃扇動軍人數
X87n1634_p0507b01║百，定謀反叛。齊丘因衙退，於小廳間行，忽有兵數十，
X87n1634_p0507b02║露刃走入，齊丘左右唯奴僕，遽奔宅門，過小廳數步，
X87n1634_p0507b03║迴顧又無人，疑是鬼物，將及宅，其妻女奴婢復呌呼
X87n1634_p0507b04║出門云：有兩甲士，身出廳屋上。時衙隊軍徤聞變，持
X87n1634_p0507b05║兵亂入，至小廳前，見十餘人，仡然庭中，垂手張口，投
X87n1634_p0507b06║兵於地，眾遂擒縛，五六人瘖不能言，餘者具首云：欲
X87n1634_p0507b07║上廳，忽見二甲士，長數丈，瞋目叱之，初如中惡。齊丘
X87n1634_p0507b08║聞之，因斷酒肉。（出酉陽雜爼）
X87n1634_p0507b09║李廷光
X87n1634_p0507b10║唐李廷光者，為德州司馬。敬佛，不茹葷血，常持金剛
X87n1634_p0507b11║經。每念經時，即有圓光在前。用心苦至，則光漸大。少
X87n1634_p0507b12║懷懈惰，則光漸小。暗因此破礪，轉加精進。（出報應記）
X87n1634_p0507b13║陸康成
X87n1634_p0507b14║唐陸康成甞任京兆府法曹掾，不避強禦。公退，忽見
X87n1634_p0507b15║亡故吏抱案數百紙請押，問曰：公已去世，何得來？曰：
X87n1634_p0507b16║此幽府文簿。康成視之，但有人姓名，略無他事。吏曰：
X87n1634_p0507b17║皆來年兵刃死者。問曰：得無我乎？有則檢示。吏曰：有。
X87n1634_p0507b18║因大駭曰：君既舊吏，得無情耶？曰：故我來啟明公耳，
X87n1634_p0507b19║唯金剛經可託，即失之。乃遂讀金剛經，日數十遍。明
X87n1634_p0507b20║年，朱泚果反，署為御史。康成叱泚曰：賊臣敢干國士！
X87n1634_p0507b21║泚震怒，命數百騎環而射之。康成默念金剛經，矢無
X87n1634_p0507b22║傷者。泚曰：儒以忠信為甲冑，信矣！乃舍去。康成遂入
X87n1634_p0507b23║隱於終南山，竟不復仕。（出報應記）
X87n1634_p0507b24║薛嚴
X87n1634_p0507c01║唐薛嚴，忠州司馬。蔬食長齋，日念金剛經三十遍。至
X87n1634_p0507c02║七十二將終，見幢蓋音樂來迎。其妻崔氏，即御史安
X87n1634_p0507c03║儼之姑也。屬纊次，見嚴隨幢蓋冉冉昇天而去，呼之
X87n1634_p0507c04║不顧。一家皆聞有異香之氣。（出報應記）
X87n1634_p0507c05║任自信
X87n1634_p0507c06║任自信，嘉州人。唐貞元十五年，曾往湖南。常持金剛
X87n1634_p0507c07║經，潔白無點。於洞庭湖中，有異物如雲，冐舟上，俄頃
X87n1634_p0507c08║而散。舟中遂失自信，不知所在。久之，乃凌波而出，云：
X87n1634_p0507c09║至龍宮，謁龍王四五人，命昇殿念金剛經，與珠寶數
X87n1634_p0507c10║十事。二僧相送出宮，一僧憑附。少信至衡岳觀音臺，
X87n1634_p0507c11║紹真師付之云：是汝和尚送來。令轉金剛經。至南岳
X87n1634_p0507c12║訪僧，果見云：和尚滅度已五六年矣。（出報應記）
X87n1634_p0507c13║叚文昌
X87n1634_p0507c14║唐貞元十七年，叚文昌自蘄入蜀，應南康王韋皐辟
X87n1634_p0507c15║命。洎韋之暮年，為賊嬖讒構，遂攝尉靈池縣。韋尋卒，
X87n1634_p0507c16║賊闢知留後。文昌舊與闢不合，聞之，連夜離縣。至城
X87n1634_p0507c17║東門，闢尋有帖，不令諸縣官離縣。其夕陰風，及返，出
X87n1634_p0507c18║郭二里，見火兩炬夾道，百步為導。初意縣吏迎候，怪
X87n1634_p0507c19║其不前，高下遠近不差。欲及縣，郭方滅。及門，縣吏尚
X87n1634_p0507c20║未知府帖也。時文昌念金剛經已五六年，數無虗日。
X87n1634_p0507c21║信乎至誠必感，有感必應。向之道左右，乃經所著迹
X87n1634_p0507c22║也。後闢逆節漸露，詔以袁滋為節度使。文昌從弟少
X87n1634_p0507c23║從軍，知左營事，懼及禍，與監軍定計，以蠟丸帛書通
X87n1634_p0507c24║謀於袁。事旋發，悉為魚肉。賊為文昌知其謀於一時。
X87n1634_p0508a01║文昌念經夜久，不覺困寐，門戶悉閉。忽聞開戶而入，
X87n1634_p0508a02║言不畏者再三。若物投案，暴然有聲。驚起之際，音猶
X87n1634_p0508a03║在耳。顧視左右，吏僕皆睡。俾燭樺四索，初無所見。向
X87n1634_p0508a04║之門扃，已開闢矣。文昌受持此經十餘萬遍，徵應孔
X87n1634_p0508a05║著。（出酉陽離爼）
X87n1634_p0508a06║劉逸淮
X87n1634_p0508a07║唐劉逸淮在汴時，韓弘為右廂虞矦，王某為左廂虞
X87n1634_p0508a08║矦，與弘相善。或謂二人取軍情，將不利與劉，劉大怒，
X87n1634_p0508a09║召俱詰之。弘即劉之甥，因控地叩首大言，劉意稍解。
X87n1634_p0508a10║王某年老，股戰不能自辨，劉叱令拉坐，杖三十。時新
X87n1634_p0508a11║造赤棒，頭徑數寸，固以筋漆，立之不仆，數五六當死
X87n1634_p0508a12║矣。韓意其必死，及昏，造其家，怪無哭聲，又謂其不敢
X87n1634_p0508a13║哭，訪兵門卒，即云：大使無恙。弘素與熟，遂至臥內問
X87n1634_p0508a14║之，云：我讀金剛經四十年矣，今方得力。記初被坐時，
X87n1634_p0508a15║見巨手如箕，翕然遮背，因袒示韓，都無撻痕。韓舊不
X87n1634_p0508a16║好釋氏，由此始與僧往來，日自寫十紙，及貴，計數百
X87n1634_p0508a17║軸矣。後在中書，盛暑，有諫官因事見謁，韓方洽汗寫
X87n1634_p0508a18║經，諫怪問之，韓乃具道王某事。（出因活錄）
X87n1634_p0508a19║孫咸
X87n1634_p0508a20║唐梁崇義在襄州，未阻兵時，有小將孫咸暴卒，信宿
X87n1634_p0508a21║却蘇。言至一處，如王者所居，儀衛甚嚴。有吏引一僧
X87n1634_p0508a22║對事。僧法號懷秀，亡已經年，在生極犯戒。及入冥，無
X87n1634_p0508a23║善可錄，乃紿云：我常囑孫咸寫法華經，勅咸被追對。
X87n1634_p0508a24║初咸不省，僧固執之，經時不決。忽見沙門曰：地藏語
X87n1634_p0508b01║云：若弟子招承，亦自獲祐。咸乃依言，因得無事。又說
X87n1634_p0508b02║對勘時，見一戎王，衛者數百，自外來。冥王降階，齊級
X87n1634_p0508b03║升殿。坐未久，乃大風卷去。又見一人，被考覆罪福。此
X87n1634_p0508b04║人常持金剛經，又好食肉。左邊有經數千軸，右邊積
X87n1634_p0508b05║肉成山。以肉多，將入重論。俄經堆中有火一星，飛向
X87n1634_p0508b06║肉山，頃刻銷盡。此人遂履空而去。咸問地藏：向來外
X87n1634_p0508b07║國王，風吹何處？地藏王云：彼王當入無間，向來風即
X87n1634_p0508b08║業風也。因引咸看地獄。及門，煙焰扇赫，聲若風雷，懼
X87n1634_p0508b09║不敢視。臨視，鑊湯跳沫，滴落左股，痛入心髓。地藏令
X87n1634_p0508b10║一吏送歸，不許漏洩冥事。及迴如夢，妻兒環泣，已一
X87n1634_p0508b11║日矣。遂破家寫經，因請出家。夢中所滴處成瘡，終身
X87n1634_p0508b12║不差。（出酉陽雜爼）
X87n1634_p0508b13║僧智燈
X87n1634_p0508b14║唐貞元中，荊州天崇寺僧智燈，常持金剛經，遇疾死。
X87n1634_p0508b15║弟子啟手猶熱，不即入木，經七日却活。初見冥中若
X87n1634_p0508b16║王者，以念經故，合掌降階，因問訊曰：更容上人十年
X87n1634_p0508b17║在世，勉出生死。又問：人間眾僧中，後食薏苡仁及藥
X87n1634_p0508b18║食，此大違本教。燈報云：律中有開遮條，如何？云：此後
X87n1634_p0508b19║人加之，非佛意也。今荊州僧眾中，無有飲藥者。（出酉
X87n1634_p0508b20║陽雜爼）
X87n1634_p0508b21║王氏
X87n1634_p0508b22║公安潺陵村百姓王從貴妹，未嫁，常持金剛經。唐貞
X87n1634_p0508b23║元中，忽暴病卒。埋已三日，其家覆墓，聞塚中呻吟，遂
X87n1634_p0508b24║發視之，果有氣昇歸，數日能言。云：初至冥間，冥吏以
X87n1634_p0508c01║持經功德放還。王從貴能治木，甞於公安靈化寺起
X87n1634_p0508c02║造，其寺僧曙中甞見從貴說云。（出酉陽雜爼）
X87n1634_p0508c03║左營伍伯
X87n1634_p0508c04║唐南康王韋皐鎮蜀時，有左營伍伯於西山行營與
X87n1634_p0508c05║同火卒學念金剛經。性頑，初一日纔得題目，其夜堡
X87n1634_p0508c06║外拾薪，為藩騎縛去，行百餘里乃止。天未明，遂踣之
X87n1634_p0508c07║於地，以髮繫橛，覆以馳罽。寤，其上此人唯念經題，忽
X87n1634_p0508c08║見金一鋌放光止於前，試舉首動身，所縛悉脫，遂潛
X87n1634_p0508c09║起逐金鋌走。計行未得十餘里，遲明不覺已至家，家
X87n1634_p0508c10║在府東市。妻兒初疑其鬼，具陳來由，到家五六日，行
X87n1634_p0508c11║營將方申其逃。初，韋不信，以逃日與至家日不差，始
X87n1634_p0508c12║免之。（出酉陽雜爼）
X87n1634_p0508c13║宋衎
X87n1634_p0508c14║宋衎，江淮人，應明經舉。元和初，至河陰縣，因疾病廢
X87n1634_p0508c15║業，為鹽鐵院書手，月錢兩千。娶妻安居，不議他業。年
X87n1634_p0508c16║餘，有為米綱過三門者，因不識字，請衎同去，通管簿
X87n1634_p0508c17║書，月給錢八千文。衎謂妻曰：今數月不得八千，苟一
X87n1634_p0508c18║月而致，極為利也。妻楊氏甚賢，勸不令往，曰：三門舟
X87n1634_p0508c19║路，頗為險惡，身或驚危，利亦何救。衎不納，遂去。至其
X87n1634_p0508c20║所，果遇暴風所擊，彼群船盡沒，唯衎入水，捫得粟藁
X87n1634_p0508c21║一束，漸漂近岸，浮藁以出，乃活。餘數十人皆不救。因
X87n1634_p0508c22║抱藁以謝曰：吾之微命，爾所賜也，誓存沒不相捨。遂
X87n1634_p0508c23║抱藁疾行。數里，有孤姥鬻茶之所，茅舍兩間，遂詣宿
X87n1634_p0508c24║焉。具以事白，姥憫之，乃為設粥。及明旦，於屋南曝衣，
X87n1634_p0509a01║解其稾以晒，於藁中得一竹筒，開之，乃金剛經也。尋
X87n1634_p0509a02║以訊姥，且不知其詳。姥曰：是汝妻，自汝來後，蓬頭禮
X87n1634_p0509a03║念，寫經誠切，故能救汝。衎感泣請歸。姥指東南一徑
X87n1634_p0509a04║曰：但尋此去，校二百里，可以後日到家也。與米二升，
X87n1634_p0509a05║拜謝遂發。果二日達河陰，見事媿謝。楊媛驚問曰：何
X87n1634_p0509a06║以知之？盡述根本。楊氏怪之。衎乃出經，楊媛涕泣，拜
X87n1634_p0509a07║禮頂戴。衎曰：用何以為記？曰：寫時，執筆者悞羅漢字
X87n1634_p0509a08║空，維上無四。遂詣護國寺禪和尚處請添。和尚年老
X87n1634_p0509a09║眼昏，筆點過濃，字皆昏黑。但十日來，不知其所在。驗
X87n1634_p0509a10║之，果如其說。衎更嗚咽拜其妻，每日焚香禮經於淨
X87n1634_p0509a11║室。乃謂楊媛曰：河濵之姥，不可忘也。遣使封茶及絹
X87n1634_p0509a12║與之。使至，其居及人皆不見。詰於牧竪，曰：比水漲無
X87n1634_p0509a13║涯際，何有人鬻茶？復云：路亦並無，乃神化也。數歲，相
X87n1634_p0509a14║國鄭公絪為東都留守，乃召衎及楊媛往，問其本末。
X87n1634_p0509a15║并令將經來，與其男武職，食月給五千。因求其經，至
X87n1634_p0509a16║今為鄭氏所尊奉。故岳州刺史丞相弘農公因覩其
X87n1634_p0509a17║事，遂敘之，名曰楊媛徵驗（出報應記）。
X87n1634_p0509a18║李虗
X87n1634_p0509a19║唐開元十五年，有勅：天下村坊佛堂小者並拆除，功
X87n1634_p0509a20║德移入側近佛寺；堂大者皆令閉封。天下不信之徒
X87n1634_p0509a21║並望風毀拆，雖大屋大佛亦殘毀之。勅到豫州，新息
X87n1634_p0509a22║令李虗嗜酒偓強，行事違戾。方醉而州符至，仍限三
X87n1634_p0509a23║日報。虗見大怒，便約胥止界內，毀拆者死。於是一界
X87n1634_p0509a24║並全。虗為人好殺愎戾，行必違道。當時非惜佛宇也，
X87n1634_p0509b01║但以忿恨故全之，全之亦不以介意。歲餘，虗病，數日
X87n1634_p0509b02║死。時正暑月，隔十即斂。明日將殯，母與子繞棺哭之。
X87n1634_p0509b03║夜久哭止，聞棺中若指爪[受-又+夕]棺聲。初疑鼠，未之悟也。
X87n1634_p0509b04║斯須增甚，妻子驚走，母獨不去。命開棺，左右曰：暑月
X87n1634_p0509b05║恐壞。母怒，促開之，而虗生矣，身頗瘡爛。於是浴而將
X87n1634_p0509b06║養之，月餘平復。虗曰：初為兩卒拘至王前，王不見。見
X87n1634_p0509b07║階前典吏，乃新息吏也，亡經年矣。見虗拜問曰：長官
X87n1634_p0509b08║何得來？虗曰：適被錄而至。吏曰：長官平生唯以殺害
X87n1634_p0509b09║為心，不知罪福。今當受報，將若之何？虗聞懼，請救之。
X87n1634_p0509b10║吏曰：去歲拆佛堂，長官界內獨全，此功德彌大。長官
X87n1634_p0509b11║雖死，亦不合此間追攝。少間，王問：更勿多言，但以此
X87n1634_p0509b12║對。虗方憶之。頃王坐，主者引虗見王。王曰：索李明府
X87n1634_p0509b13║善惡簿來。即有人持一通案至，大合抱，有二青衣童
X87n1634_p0509b14║子亦隨文案。王命啟牘唱罪，階吏讀曰：專好割羊脚。
X87n1634_p0509b15║吏曰：合杖一百。乃割其身肉百斤。王曰：可令割其肉。
X87n1634_p0509b16║虗曰：去歲有勅拆佛堂、毀佛像，虗界內獨存之，此功
X87n1634_p0509b17║德可拆罪否？王驚曰：審有此否？吏曰：無。新息吏進曰：
X87n1634_p0509b18║有福簿在天堂，可檢之。王曰：促檢。殿前垣南有樓數
X87n1634_p0509b19║間，吏登樓檢之。未至，有二僧來至殿前。王問：師何所
X87n1634_p0509b20║有？一答曰：常誦金剛經。一曰：常讀金剛經。王起合掌
X87n1634_p0509b21║曰：請法師登階。王座之後有二高座，右金左銀。王請
X87n1634_p0509b22║誦者坐金座，讀者坐銀座。坐訖開經，王合掌聽之。誦
X87n1634_p0509b23║讀將畢，忽有五色雲至金座前，紫雲至銀座前。二僧
X87n1634_p0509b24║乘雲飛去，空中遂滅。王謂階下人曰：見二僧乎？皆生
X87n1634_p0509c01║天矣。於是吏撿善簿至，唯一紙。因讀曰：去歲勅拆佛
X87n1634_p0509c02║堂，新息一生獨全。合拆一生中罪，延年三十，仍生善
X87n1634_p0509c03║道。言畢，罪簿軸中火出，焚燒之盡。王曰：放李明府歸。
X87n1634_p0509c04║仍勅兩吏送出城南門。見夾道並高樓，大小男女羅
X87n1634_p0509c05║坐，樂飲笙歌。虗好絲竹，見而悅之。兩吏謂曰：急過此
X87n1634_p0509c06║無顧，顧當有損。虗見飲處，意不能忍，行佇立觀之。店
X87n1634_p0509c07║中人呼曰：來。吏曰：此非善處，既不相取，信可任去。虗
X87n1634_p0509c08║未悟。至飲處，人皆起就座，奏絲竹酒至。虗酧酢畢，將
X87n1634_p0509c09║飲之，乃一杯糞汁也，臭穢特甚。虗不肯飲。即有牛頭
X87n1634_p0509c10║獄卒出於牀下，以叉刺之洞胸。虗遽連飲數杯，乃出。
X87n1634_p0509c11║吏引虗南入荒田小徑中，遙見一燈烔然。燈旁有大
X87n1634_p0509c12║坑，昏黑不見底。二吏推墮之，遂蘇。李虗素性兇頑，不
X87n1634_p0509c13║知罪福，而被酒違戾，以全佛堂，明非己之本心也。然
X87n1634_p0509c14║猶身得生天，火焚罪簿，獲福若此，非為善之報乎？與
X87n1634_p0509c15║夫日夜精勤，孜孜為善，既持僧律，常行佛言，而不離
X87n1634_p0509c16║生死，未之有也。（出紀聞）
X87n1634_p0509c17║盧氏
X87n1634_p0509c18║唐開元中，有盧氏者，寄住滑州。晝日閉坐廳事，見二
X87n1634_p0509c19║黃衫人入門，盧問：為誰？答曰：是里正，奉帖追公。盧甚
X87n1634_p0509c20║愕然，問：何故相追？因求帖觀，見封上作衛縣字，遂開，
X87n1634_p0509c21║文字錯謬，不復似人書，怪而詰焉。吏言：奉命相追，不
X87n1634_p0509c22║知何故？俄見馬已備在堦下，不得已，上馬去。顧見其
X87n1634_p0509c23║屍，坐在牀上，心甚惡之。倉卒之際，不知是死。又見馬
X87n1634_p0509c24║出不由門，皆行墻上，乃驚愕不泣，方知必死，恨不得
X87n1634_p0510a01║與母妹等別。行可數十里，至一城，城甚壯麗，問：此何
X87n1634_p0510a02║城？吏言：乃王市，即追君所司。入城後，吏欲將盧見王，
X87n1634_p0510a03║經一院過，問：此何院？吏曰：是御史太夫院。因問：院大
X87n1634_p0510a04║夫何姓名？云：姓李名某。盧驚喜，白吏曰：此我表兄。令
X87n1634_p0510a05║吏通刺，須臾便出，相見甚喜，具言平昔，延入坐語。大
X87n1634_p0510a06║夫謂曰：弟之念誦，功德甚多，良由金剛經是聖教之
X87n1634_p0510a07║骨髓，乃深不可思議功德者也。盧初入院中，見數十
X87n1634_p0510a08║人，皆是衣冠，其後太半繫在網中，或無衣，或露頂。盧
X87n1634_p0510a09║問：此悉何人？云：是陽地衣冠，網中悉緣罪重，弟若能
X87n1634_p0510a10║為一說法，見之者悉得昇天。遂命取高座，令盧昇座，
X87n1634_p0510a11║誦金剛般若波羅蜜經。網中人已有出頭者，至半之
X87n1634_p0510a12║後，皆出地上，或褒衣大袖，或乘車御雲。誦既終，往生
X87n1634_p0510a13║都盡。及入謁見王，呼為法師，致敬甚厚。王云：君大不
X87n1634_p0510a14║可思議，筭又不盡，歎念誦之功。尋令向吏送之迴，既
X87n1634_p0510a15║至舍，見家人披頭哭泣，尸臥地上，心甚惻然。俄有一
X87n1634_p0510a16║婢，從庭前入堂，吏令隨上階，及前，魂神忽已入體，因
X87n1634_p0510a17║此遂活。（出廣異記）
X87n1634_p0510a18║王宏
X87n1634_p0510a19║王宏者，少以漁獵為事。唐天寶中，甞放鷹逐兔，走入
X87n1634_p0510a20║穴，宏隨探之，得金剛般若經一卷，自此遂不獵云。（出
X87n1634_p0510a21║廣異記）
X87n1634_p0510a22║
X87n1634_p0510a23║金剛般若經靈驗傳卷上