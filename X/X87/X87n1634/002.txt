X87n1634_p0510b01║
X87n1634_p0510b02║
X87n1634_p0510b03║
X87n1634_p0510b04║金剛般若經靈驗傳卷中
X87n1634_p0510b05║
X87n1634_p0510b06║張嘉猷
X87n1634_p0510b07║廣陵張嘉猷者，唐寶應初，為明州司馬，遇疾卒，載喪
X87n1634_p0510b08║還家，葬於廣陵南郭門外。永泰初，其故人有勞氏者，
X87n1634_p0510b09║行至郭南，坐浮圖下，忽見猷乘白馬自南來，見勞，下
X87n1634_p0510b10║馬相慰，如平生然，不脫席帽，低頭而語。勞問：冥中有
X87n1634_p0510b11║何罪福？猷云：罪福昭然，莫不隨所為而得，但我素持
X87n1634_p0510b12║金剛經，今得無累，亦當別有所適，在旬月間耳。卿還，
X87n1634_p0510b13║為白家兄，令為轉金剛經一千遍，何故將我香爐盛
X87n1634_p0510b14║諸惡物？卿家亦有兩卷經，幸為轉誦，增己之福。言訖，
X87n1634_p0510b15║遂訣而去。勞昏昧久之，方寤云。（出廣異記）
X87n1634_p0510b16║陳昭
X87n1634_p0510b17║唐元和初，漢州孔目典陳昭，因患病，見一人著黃衣，
X87n1634_p0510b18║至牀前云：趙判官喚爾。昭問所因，云：至自冥間，劉闢
X87n1634_p0510b19║與竇縣對事，要召為證。昭即留坐。逡巡，又一人手持
X87n1634_p0510b20║一物如毬胞，前吏怪其遲，答曰：只緣此候屠行開。因
X87n1634_p0510b21║笑謂昭曰：君勿懼，取生人氣，須得猪胞，君可面東側
X87n1634_p0510b22║臥。昭依其言，不覺已隨二吏行。路甚平，可十里餘，至
X87n1634_p0510b23║一城，大如府城，甲士守門。及入，見一人怒容可駭，即
X87n1634_p0510b24║趙判官也。語云：劉闢敗東川，竇縣捕牛四十七頭送
X87n1634_p0510c01║梓州，稱准劉闢判殺。闢又云：先無牒，君為孔目典，合
X87n1634_p0510c02║知事實。未及對，隔壁聞竇懸呼陳昭何在，及問兄弟
X87n1634_p0510c03║妻子存亡，昭即欲參見。冥吏云：竇使君形容極惡，不
X87n1634_p0510c04║欲相見。吏乃具說：殺牛實奉劉尚書委曲，非牒也。紙
X87n1634_p0510c05║是麻，見在漢州某私房架上。即令吏領昭至漢州取
X87n1634_p0510c06║之，門館扃鎖，乃於節竅中出入委曲，至闢乃無言。趙
X87n1634_p0510c07║語昭：爾自有一過，知否？竇縣所殺牛，爾取一牛頭。昭
X87n1634_p0510c08║未及答，趙曰：此不同人間，不可假也。須臾，見一卒挈
X87n1634_p0510c09║牛頭而至，昭即恐懼求救，趙令檢格，合決一百，考五
X87n1634_p0510c10║十日，因謂昭曰：爾有何功德？昭即自陳曾設若干齋，
X87n1634_p0510c11║𦘕佛像，趙云：此來生福耳。昭又言：曾於表兄家讀金
X87n1634_p0510c12║剛經。趙曰：可合掌請。昭如言，有頃，見黃襆箱經自天
X87n1634_p0510c13║而下，住昭前，昭取視之，即表兄所借本也，褾有燒處
X87n1634_p0510c14║尚在，又合掌，其經即滅。趙曰：此足以免。便放回，令昭
X87n1634_p0510c15║往一司曰生祿，按檢其脩短，吏報云：昭本名釗，是金
X87n1634_p0510c16║旁刀，至其年改為昭，更得十八年。昭聞惆悵，趙笑曰：
X87n1634_p0510c17║十八年大得作樂事乎？不悅乎？乃令吏送昭，至半道，
X87n1634_p0510c18║見一馬當路，吏云：此爾本屬，可乘此。即騎，乃活，死半
X87n1634_p0510c19║日矣。（出酉陽雜爼）
X87n1634_p0510c20║王忠幹
X87n1634_p0510c21║唐元和三年，李同捷阻兵滄洲，景帝命李祐統齊德
X87n1634_p0510c22║軍討之。初圍德州城，城堅不㧞，翌日又攻之，自卯至
X87n1634_p0510c23║未，傷十八九，竟不能拔。時有齊州衙內八將官徤𤦤
X87n1634_p0510c24║忠幹，博野縣人，長念金剛經，積二十餘年，日數不闕。
X87n1634_p0511a01║其日忠幹上飛梯，將及堞，身中箭如蝟，為櫑木繫落，
X87n1634_p0511a02║同火卒曳出羊馬城外，置之水濠裹岸。祐以暮夜命
X87n1634_p0511a03║抽軍，其時城上矢下如雨，同火忙忘取忠幹尸。忠幹
X87n1634_p0511a04║既死，如夢至荒野，遇大河，欲渡無因，仰天哭，忽聞人
X87n1634_p0511a05║語聲，忠幹見一人長丈餘，疑其神人，因求指營路，其
X87n1634_p0511a06║人云：爾莫怕，我令爾可得渡此河。忠幹拜之，纔頭低
X87n1634_p0511a07║未舉，神人把腰擲之空中，久方著地。忽如夢覺，聞賊
X87n1634_p0511a08║城上交二更，初不記過水，亦不知瘡，擡手捫面，血塗
X87n1634_p0511a09║眉睫，方知傷損，乃舉身強行百餘步，却倒，復見向人
X87n1634_p0511a10║持刀叱曰：起起。忠幹驚懼，走一里餘，坐歇，方聞本軍
X87n1634_p0511a11║喝號聲，遂及本營，訪同火卒，方知其身死水濠岸裡，
X87n1634_p0511a12║即是夢中所過河也。（出酉陽雜爼）
X87n1634_p0511a13║王偁
X87n1634_p0511a14║王偁，家於晉陽，性頑鄙。唐元和四年，其家疾疫，亡者
X87n1634_p0511a15║十八九，唯偁偶免。方疾，食狗肉，目遂盲，不知醫藥，唯
X87n1634_p0511a16║禱鬼神，數年無報。忽有一異僧請飯，謂曰：吾師之文，
X87n1634_p0511a17║有金剛經，能排眾苦，報應神速，居士能受之乎？偁辭：
X87n1634_p0511a18║愚又無目，固不可記。僧勸寫之，偁從其言，得七卷。請
X87n1634_p0511a19║其僧之數日，夢前僧持刀決其目，乃驚寤。覺有所見，
X87n1634_p0511a20║久而遍明，數月如舊。偁終身轉經不替。（出報應記）
X87n1634_p0511a21║李元一
X87n1634_p0511a22║李元一，唐元和五年任饒州司馬。有女居別院，中宵
X87n1634_p0511a23║忽見神人，驚悸而卒，顏色不改。其夫嚴訥自秦來，至
X87n1634_p0511a24║蒼湖，恍惚見其妻行水上而至。訥驚問之，妻泣曰：某
X87n1634_p0511b01║已亡矣，今鬼也。訥駭異之，曰：近此鴈浦村有嚴夫子
X87n1634_p0511b02║教眾學，彼有奇術。公往懇請哀救，某庶得復生矣。訥
X87n1634_p0511b03║後果見嚴夫子，拜謁泣訴，盡啟根本。嚴初甚怒：郎君
X87n1634_p0511b04║風疾，何乃見凌？訥又拜悲泣，久乃方許，曰：殺夫人者，
X87n1634_p0511b05║王將軍也。葬在此堂內西北柱下，可為寫金剛經，令
X87n1634_p0511b06║僧轉讀於其所祠焉。小娘子必當還也。訥拜謝，疾往
X87n1634_p0511b07║郡城。明日到，具白元一寫經。速令讀之七遍，女乃開
X87n1634_p0511b08║目。久之能言，媿謝其夫曰：茲堂某柱下有王將軍枯
X87n1634_p0511b09║骨，抱一短劍，為改葬之。劍請使留，以報公德。發之果
X87n1634_p0511b10║驗，遂改瘞，留其劍。元一因寫經數百卷，以施冥寞。（出
X87n1634_p0511b11║報應記）
X87n1634_p0511b12║魚萬盈
X87n1634_p0511b13║魚萬盈，京兆市井粗猛之人。唐元和七年，其所居宅
X87n1634_p0511b14║有大毒蛇，其家見者皆驚怖。萬盈怒，一旦持巨棒，伺
X87n1634_p0511b15║其出，擊殺之，烹炙以食。因得疾，臟腑痛楚，遂卒。心尚
X87n1634_p0511b16║微煖，七日後蘇，云：初見冥使三四人追去，行暗中十
X87n1634_p0511b17║餘里，見一人獨行，其光繞身，四照數尺，口念經。隨走
X87n1634_p0511b18║就其光，問姓字，云：我姓趙，字某，常念金剛經者，汝但
X87n1634_p0511b19║莫離我。使者不敢進，漸失所在。久之，至其家，萬盈拜
X87n1634_p0511b20║謝曰：向不遇至人，定不回矣。其人授以金剛經，念得
X87n1634_p0511b21║遂還。及再生，持本重念，更無遺闕，所疾亦失。因斷酒
X87n1634_p0511b22║肉，不復殺害，日念經五十遍。（出報應記）
X87n1634_p0511b23║于李回
X87n1634_p0511b24║于李回舉進士，唐元和八年下第。將歸，有僧勸曰：郎
X87n1634_p0511c01║君欲速及第，何不讀金剛經？遂日念數十遍。至王橋
X87n1634_p0511c02║宿，因步月，有一美女與言，遂被誘。去十餘里，至一村
X87n1634_p0511c03║舍，戲笑甚喧。引入升堂，見五六人，皆女郎。李回慮是
X87n1634_p0511c04║精怪，乃陰念經。忽有異光自口出，群女震駭奔走，但
X87n1634_p0511c05║聞腥穢之氣。蓋狐狸所宅，榛棘滿目。李回茫然，不知
X87n1634_p0511c06║所適。俄有白犬，色逾霜雪，似導李回前行。口中有光，
X87n1634_p0511c07║復照路，逡巡達本所。後至數萬遍。（出報應記）
X87n1634_p0511c08║強伯達
X87n1634_p0511c09║唐強伯達，元和九年，家於房州。世傳惡疾，子孫少小，
X87n1634_p0511c10║便患風癩之病，二百年矣。伯達纔冠便患，囑於父兄：
X87n1634_p0511c11║疾必不起，慮貼後患，請送山中。父兄裹糧，送之巖下，
X87n1634_p0511c12║泣涕而去。絕食無幾，忽有僧過，傷之曰：汝可念金剛
X87n1634_p0511c13║經內一四句偈，或脫斯苦。伯達既念，數日不絕。方晝
X87n1634_p0511c14║有虎來，伯達懼甚，但瞑目至誠念偈。虎乃遍䑛其瘡，
X87n1634_p0511c15║唯覺凉冷，如傅上藥，了無他苦。良久，自看其瘡，悉已
X87n1634_p0511c16║乾合。明旦，僧復至，伯達具說。僧即於山邊，拾青草一
X87n1634_p0511c17║握，以授曰：可以洗瘡，但歸家煎此以浴。乃嗚咽拜謝，
X87n1634_p0511c18║僧撫背而別。及到家，父母大驚異，因啟本末。浴訖，身
X87n1634_p0511c19║體鮮白，都無瘡疾。從此相傳之疾遂止，念偈終身。（出
X87n1634_p0511c20║報應記）
X87n1634_p0511c21║僧惟恭
X87n1634_p0511c22║唐荊州法性寺僧惟恭，三十餘年念金剛經，日五十
X87n1634_p0511c23║遍，不拘僧儀。好酒，多是非，為眾僧所惡，遇病且死。同
X87n1634_p0511c24║寺有僧靈巋，其跡類惟恭，為一寺二害。因他故出，去
X87n1634_p0512a01║寺一里，逢五六人甚都，衣服鮮潔，各執樂器，如龜茲
X87n1634_p0512a02║部。問靈巋：惟恭上人何在？靈巋即語其處所，疑寺中
X87n1634_p0512a03║有供也。及晚回入寺，聞鐘聲，惟恭已死，因說向來所
X87n1634_p0512a04║見。其日合寺聞絲竹聲，竟無樂人入寺。當時名僧云：
X87n1634_p0512a05║惟恭蓋承經之力，生不動國。亦以其迹勉靈巋也。靈
X87n1634_p0512a06║巋感悟，折節緇門。（出酉陽雜爼）
X87n1634_p0512a07║王沔
X87n1634_p0512a08║唐元和中，嚴司空綬在江陵時，岑陽鎮將王沔常持
X87n1634_p0512a09║金剛經，因使歸州勘事。回至咤灘，船破，五人同溺。沔
X87n1634_p0512a10║初入水，若有人授竹一竿，隨波出沒。至下牢鎮，著岸
X87n1634_p0512a11║不死。視手中物，乃金剛經也。咤灘至於下牢鎮，三百
X87n1634_p0512a12║餘里。（出酉陽雜爼）
X87n1634_p0512a13║張御史
X87n1634_p0512a14║張某，唐天寶中為御史判官，奉使淮南推覆。將渡淮，
X87n1634_p0512a15║有黃衫人自後奔走來渡，謂有急事，特駐舟。洎至，乃
X87n1634_p0512a16║云：附載渡淮耳。御船者欲歐擊之，兼責讓何以欲濟
X87n1634_p0512a17║而輙停留判官，某云：無擊。反責所由云：載一百姓渡
X87n1634_p0512a18║淮，亦何苦也。親以餘食哺之，其人甚愧恧。既濟，與某
X87n1634_p0512a19║分路，須臾至前驛，已在門所。某意是囑請，心甚嫌之，
X87n1634_p0512a20║謂曰：吾適渡汝，何為復至？可即遽去。云：己實非人，欲
X87n1634_p0512a21║與判官議事，非左右所聞。因屏左右云：奉命取君，合
X87n1634_p0512a22║淮中溺死，適承一饌，固不忘，已蒙厚恩，只可一日停
X87n1634_p0512a23║留耳。某求還至舍，有所遺囑，鬼云：一日之外，不敢違
X87n1634_p0512a24║也。我雖為使，然在地下，職類人間里尹方胥爾。某欲
X87n1634_p0512b01║前請救，鬼云：人鬼異路，無宜相逼，恐不免耳。某遙拜，
X87n1634_p0512b02║鬼云：能一日之內，轉千卷續命經，當得延壽。言訖出
X87n1634_p0512b03║去，至門又回，請云：識續命經否？某初未了知，鬼云：即
X87n1634_p0512b04║人間金剛經也。某云：今日已晚，何由轉得千卷經？鬼
X87n1634_p0512b05║云：但是人轉則可。某乃大呼傳舍中及他百姓等數
X87n1634_p0512b06║十人同轉。至明日晚，終千遍訖，鬼又至云：判官已免，
X87n1634_p0512b07║會須暫謁地府。眾人皆見黃衫吏與某相隨出門。既
X87n1634_p0512b08║見王，具言千遍續命經足，得延壽命。取檢云：與所誦
X87n1634_p0512b09║實同。因合掌云：若爾，猶當更得十載壽。便放重生。至
X87n1634_p0512b10║門前，所追吏云：坐追判官遲迴，今已遇捶。乃袒示之，
X87n1634_p0512b11║願乞少錢。某云：我貧士，且在逆旅，多恐不便。鬼云：唯
X87n1634_p0512b12║二百千。某云：若是紙錢，當奉五百貫。鬼云：感君厚意，
X87n1634_p0512b13║但我德素薄，何由受汝許錢？二百千正可。某云：今我
X87n1634_p0512b14║亦鬼耳，夜還逆旅，未易辨得。鬼云：判官但心念，令妻
X87n1634_p0512b15║子還，我自當得之。某遂心念甚至。鬼云：已領訖。須臾
X87n1634_p0512b16║復至云：夫人欲與，阿嬭不肯。又令某心念，阿嬭須臾
X87n1634_p0512b17║曰：得矣。某因冥然，如落深坑，因此遂活。求暇還家，具
X87n1634_p0512b18║說其事。妻云：是夢，夢君已死，求二百千紙錢，欲便市
X87n1634_p0512b19║造阿嬭。故云：夢中事何足信？其夕阿嬭又夢，因得十
X87n1634_p0512b20║年後卒也。（出廣異記）
X87n1634_p0512b21║費子玉
X87n1634_p0512b22║天寶中，犍為參軍費子玉，官舍夜臥，忽見二吏至牀
X87n1634_p0512b23║前，召費參軍。子玉驚起，問：誰？吏云：大王召君。子玉云：
X87n1634_p0512b24║身是州吏，不屬王國，何得見召？吏云：閻羅。子玉大懼，
X87n1634_p0512c01║呼人鞴馬，無應之者。倉卒隨吏去，至一城，城門內外，
X87n1634_p0512c02║各有數千人。子玉持誦金剛經，爾時恒心誦之，又切
X87n1634_p0512c03║念云：若遇菩薩，當訴以屈。須臾，王命引入，子玉再拜，
X87n1634_p0512c04║甚歡然。俄見一僧，從雲中下，子玉前致敬，子玉復揚
X87n1634_p0512c05║言：欲見地藏菩薩。王曰：子玉！此是也。子玉前禮拜，菩
X87n1634_p0512c06║薩云：何以知我耶？因謂王曰：此人一生誦金剛經，以
X87n1634_p0512c07║算未盡，宜遣之去。王視子玉，忽怒，問其姓名，子玉對
X87n1634_p0512c08║云：嘉州參軍費子玉。王曰：此犍為郡，何嘉州也？汝合
X87n1634_p0512c09║死，正為菩薩苦論，且釋君去。子玉再拜辭出，菩薩云：
X87n1634_p0512c10║汝還，勿復食肉，當得永壽。引子玉禮聖容，聖容是銅
X87n1634_p0512c11║佛，頭面手悉動，菩薩禮拜，手足悉展，子玉亦禮。禮畢
X87n1634_p0512c12║出門，子玉問：門外人何其多乎？菩薩云：此輩各罪福
X87n1634_p0512c13║不明，已數百年為鬼，不得託生。子玉辭，還舍復活，後
X87n1634_p0512c14║三年，食肉又死，為人引證。菩薩見之，大怒云：初不令
X87n1634_p0512c15║汝食肉，何故違約？子玉既重生，遂斷葷血。初，子玉累
X87n1634_p0512c16║取三妻，皆云被追之，亦悉來見。子玉問：何得來耶？妻
X87n1634_p0512c17║云：君勿顧之耳。小妻云：君與我不足，有恨而來，所用
X87n1634_p0512c18║己錢，何不還之？子玉云：錢亦易得。妻云：用我銅錢，今
X87n1634_p0512c19║還紙錢耶？子玉云：夫用婦錢，義無還理。妻無以應，遲
X87n1634_p0512c20║迴各去也。（出廣異記）
X87n1634_p0512c21║錢方義
X87n1634_p0512c22║殿中侍御史錢方義，故華州刺史禮部尚書徽之子。
X87n1634_p0512c23║寶曆初，獨居長樂第。夜如廁，僮僕從者忽見蓬頭青
X87n1634_p0512c24║衣長數尺來逼。方義初懼欲走，又以鬼神之來，走亦
X87n1634_p0513a01║何益，乃強謂曰：君非郭登耶？曰：然。曰：與君殊路，何必
X87n1634_p0513a02║相見？常聞人若見君，莫不致死，豈方義命當死而見
X87n1634_p0513a03║耶？方義家居華州，女兄衣佛者亦在此，一旦溘死君
X87n1634_p0513a04║手，命不敢惜。顧人弟之情不足，能相容面辭乎？蓬頭
X87n1634_p0513a05║者復曰：登非害人，出亦有限。人之見者，正氣不勝，自
X87n1634_p0513a06║致夭橫，非登殺之。然有心曲，欲以託人以死，久不敢
X87n1634_p0513a07║出。惟貴人福祿無疆，正氣充溢，見亦無患，故敢出相
X87n1634_p0513a08║求耳。方義曰：何求？對曰：登久任此職，積効當遷，但以
X87n1634_p0513a09║福薄須人助。貴人能為寫金字金剛經一卷，一心表
X87n1634_p0513a10║白，迴付與登，即登之職，遂乃小轉。必有後報，不敢虗
X87n1634_p0513a11║言。方義曰：諾。蓬頭者又曰：登以陰氣侵陽，貴人雖福
X87n1634_p0513a12║力正強，不成疾病，亦當有少不安。宜急服生犀角、生
X87n1634_p0513a13║玳瑁、麝香塞鼻，則無苦。方義至中堂，悶絕欲倒，遽服
X87n1634_p0513a14║麝香等并塞鼻，則無苦。父門人王直方者，居同里，久
X87n1634_p0513a15║於江嶺從事，飛書求得生犀角，又服之，良久方定。明
X87n1634_p0513a16║旦，選經工令寫金字金剛經三卷，令早畢功。功畢飯
X87n1634_p0513a17║僧，迴付郭登。後月餘，歸同州別墅，下馬方憩。丈人有
X87n1634_p0513a18║姓裴者，家寄鄂注，別已十年，忽自門入，徑至方義階
X87n1634_p0513a19║下。方義遂遽拜之。丈人曰：有客，且出門。遂前行。方義
X87n1634_p0513a20║從之。及門，失之矣。見一紫袍象笏，導從緋紫夷數十
X87n1634_p0513a21║人，俟於門外。俛視其貌，乃郭登也。斂笏前拜曰：弊職
X87n1634_p0513a22║當遷，只消金剛經一卷。貴人仁念，特致三卷。今功德
X87n1634_p0513a23║極多，超轉數等。職任崇重，爵位貴豪，無非貴人之力。
X87n1634_p0513a24║雖職已驟遷，其厨仍舊。頃者當任，實如鮑肆之人。今
X87n1634_p0513b01║既別司，復求就食。方知前苦，殆不可堪。貴人量察，更
X87n1634_p0513b02║為轉金剛經七遍，即改厨矣。終身銘德，何時敢忘。方
X87n1634_p0513b03║義曰：諾。因問：丈人安在？曰：賢丈汀夏𥨊疾，今夕方困。
X87n1634_p0513b04║神道求人，非其親導不可。自己適詣，先歸耳。又曰：廁
X87n1634_p0513b05║神每月六日，例當出巡。此日人逢，必致災難。人見即
X87n1634_p0513b06║死，見人即病。前者八座，抱病六旬。蓋因登巡畢將歸，
X87n1634_p0513b07║瞥見半面耳。親戚之中，遞宜相戒避之也。又曰：幽冥
X87n1634_p0513b08║吏人，薄福者眾。無所得食，率常受餓。必能食推食，泛
X87n1634_p0513b09║祭一切鬼神。此心不忘，咸見斯眾。暗中陳力，必救災
X87n1634_p0513b10║厄。方義曰：晦明路殊，偶得相遇。每一奉見，數日不平。
X87n1634_p0513b11║意欲所言，幸於夢寐。轉經之請，天曙為期。唯唯而去。
X87n1634_p0513b12║及明，因召行敬僧，念金剛經四十九遍。及明，祝付與
X87n1634_p0513b13║郭登。功畢，夢曰：本請一七，數又六之。累計其切，食天
X87n1634_p0513b14║厨矣。貴人有難，當先奉白。不爾，不來黷。泛祭之請，記
X87n1634_p0513b15║無忘焉。（出續玄怪錄）
X87n1634_p0513b16║巴南宰
X87n1634_p0513b17║巴南宰韋氏，常念金剛經。唐光化中，至泥溪，遇一女
X87n1634_p0513b18║人，著緋衣，挈二子偕行，同登山嶺。行人相駐叫噪，見
X87n1634_p0513b19║是赤狸、大蟲、三子母也。逡巡與韋分路而去，韋終不
X87n1634_p0513b20║覺。是持經之力也。（出述異記）
X87n1634_p0513b21║元初
X87n1634_p0513b22║唐元初，九江人，販薪於市。年七十，常持金剛經。晚歸
X87n1634_p0513b23║江北，中流風浪大起，同涉者俱沒。唯初浮於水上，即
X87n1634_p0513b24║漂南岸。群舟泊者，悉是大初。見初背上光高數尺，意
X87n1634_p0513c01║其貴人。既得活，爭以衣服遺之。及更召以與飯，語漸
X87n1634_p0513c02║熟，乃知村叟。因詰光所自，云：某讀金剛經五十年矣。
X87n1634_p0513c03║在背者，經也。前後厄難，無不獲免。知是經之力也。（出
X87n1634_p0513c04║報應記）
X87n1634_p0513c05║宋義倫
X87n1634_p0513c06║唐宋義倫，麟德中為虢王府典籤，暴卒，三日方蘇。云：
X87n1634_p0513c07║被追，見玉王曰：君曾殺狗兔鴿，今被論，君筭合盡。然
X87n1634_p0513c08║適見君師主云：君持金剛經，不惟滅罪，更合延年。我
X87n1634_p0513c09║今放君，君能不喫酒肉，持念尊經否？義倫拜謝曰：能。
X87n1634_p0513c10║又見殿內牀上有一僧，年可五六十，披衲。義倫即拜
X87n1634_p0513c11║禮。僧曰：吾是汝師，故相救，可依王語。義倫曰：諾。王令
X87n1634_p0513c12║隨使者往看地獄。初入一處，見大鑊行列，其下燃火，
X87n1634_p0513c13║鑊中煑人，痛苦之聲，莫不酸惻。更入一處，鐵牀甚闊，
X87n1634_p0513c14║人臥其上，燒炙焦黑，形容不辨。西顧有三人，枯黑佇
X87n1634_p0513c15║立，頗似婦人，向義倫叩頭云：不得食喫，已數百年。倫
X87n1634_p0513c16║答曰：我亦自無，何可與汝？更入一獄，向使者云：時熱，
X87n1634_p0513c17║恐家人見斂。遂去。西南行數十步後，呼云：無文書，恐
X87n1634_p0513c18║門司不放出。遂得朱書三行，字並不識。門司果問，看
X87n1634_p0513c19║了放出，乃蘇。（出報應記）
X87n1634_p0513c20║楊復恭弟
X87n1634_p0513c21║唐內臣姓楊，忘其名，復恭之弟也。陷秦宗權、鹿晏洪、
X87n1634_p0513c22║劉巨容賊內二十餘年，但讀金剛經，雖在城中，未甞
X87n1634_p0513c23║廢。會宗權男為襄陽節度使，楊為監軍使。楊因人心
X87n1634_p0513c24║危惧，遂誘麾下將趙德言，攻殺宗權男，發表舉德言
X87n1634_p0514a01║為節度使。由是軍府稍定，民復舊業矣。楊於課誦之
X87n1634_p0514a02║切，益加精勵。甞就牙門外柳樹下，焚香課誦之次，歘
X87n1634_p0514a03║有金字金剛經一卷，自空中飛下。楊拜捧而立，震駭
X87n1634_p0514a04║心目。得非信受精虔，獲此善報也？故陷於賊黨二十
X87n1634_p0514a05║年間，終能梟巨盜，立殊勳，克保福祿者，蓋佛之冥祐
X87n1634_p0514a06║也。（出報應記）
X87n1634_p0514a07║董進朝
X87n1634_p0514a08║董進朝，唐元和中入軍時，宿直城東樓上。一夕月明，
X87n1634_p0514a09║忽見四人著黃從東來，聚立城下，說己姓名，狀若追
X87n1634_p0514a10║捕。因相語曰：董進朝常持金剛經，以一分功德，祝庇
X87n1634_p0514a11║冥司。我輩蒙惠，如何殺之？須枉命相待。若此人他去，
X87n1634_p0514a12║我等無所賴矣。其一人云：董進朝對門有一人，同年
X87n1634_p0514a13║同姓，壽限相埒，可以代矣。因忽不見。進朝驚異之。及
X87n1634_p0514a14║明，聞對門哭聲。問其故，死者父母云：子昨宵暴卒。進
X87n1634_p0514a15║朝感泣說之，因為殯葬，供養其母。後出家，法名慧通，
X87n1634_p0514a16║住興元寺。（出報應記）
X87n1634_p0514a17║康仲戚
X87n1634_p0514a18║康仲戚，唐元和十一年往海東，數歲不歸。其母唯一
X87n1634_p0514a19║子，日久憶念。有僧乞食，母具語之。僧曰：但持金剛經，
X87n1634_p0514a20║兒疾回矣。母不識字，令寫得經。乃鑿屋柱以陷之，加
X87n1634_p0514a21║漆其上，晨暮敬禮。一夕，雷霆大震，拔此柱去。月餘，兒
X87n1634_p0514a22║果還，以錦囊盛巨木以至家，入拜跪母。母問之，仲戚
X87n1634_p0514a23║曰：海中遇風，舟破墜水。忽有雷震，投此木於波上。某
X87n1634_p0514a24║因就浮之，得至岸。某命是其所與，敢不尊敬。母驚曰：
X87n1634_p0514b01║必吾藏經之柱。即破柱得經，母子常同誦念。（出報應記）
X87n1634_p0514b02║吳可久
X87n1634_p0514b03║吳可久，越人。唐元和十五年，居長安，奉摩尼教。妻王
X87n1634_p0514b04║氏，亦從之。歲餘，妻暴亡。經三載，見夢其夫曰：某坐邪
X87n1634_p0514b05║見為蛇，在皇字陂浮圖下，明旦當死。願為請僧，就彼
X87n1634_p0514b06║轉金剛經，冀免他苦。夢中不信，叱之。妻怒，唾其面。驚
X87n1634_p0514b07║覺，面腫痛不可忍。妻復夢於夫之兄曰：園中取龍舌
X87n1634_p0514b08║草，搗傅立愈。兄寤，走取授其弟，尋愈。詰旦，兄弟同往，
X87n1634_p0514b09║請僧轉金剛經。俄有大蛇，從塔中出。舉首徧視，經終
X87n1634_p0514b10║而斃。可久歸佛，常持此經。（出報應記）
X87n1634_p0514b11║僧法正
X87n1634_p0514b12║唐江陵開元寺般若院僧法正，日持金剛經三七遍。
X87n1634_p0514b13║長慶初，得病卒。至冥司，見若王者，問：師生平作何功
X87n1634_p0514b14║德？答曰：常念金剛經。乃揖上殿，登綉座，念經七遍。侍
X87n1634_p0514b15║衛悉合掌階下，考掠論對，皆停息而聽。念畢，遣一吏
X87n1634_p0514b16║引還。王下階送曰：上人更得三十年在人間，勿廢讀
X87n1634_p0514b17║誦。因隨吏行數十里，至一大坑。吏因臨坑，自後推之，
X87n1634_p0514b18║若隕空焉。死已七日，惟面不冷。荊州僧常靖親見其
X87n1634_p0514b19║事。（出酉陽雜爼）
X87n1634_p0514b20║沙彌道蔭
X87n1634_p0514b21║唐石首縣有沙彌道蔭，常念金剛經。長慶初，因他出
X87n1634_p0514b22║夜歸，中路忽遇虎，吼擲而前。沙彌知不免，乃閉目坐，
X87n1634_p0514b23║默念金剛經，心期救護。虎遂伏草守之。及曙，村中人
X87n1634_p0514b24║來往，虎乃去。視其蹲處，涎流於地。（出酉陽雜爼）
X87n1634_p0514c01║何老
X87n1634_p0514c02║何老，鄂州人。常為商，專誦金剛經。唐長慶中，因傭人
X87n1634_p0514c03║負貨，夜憩於山。路忽困寐，為傭者頸其首，投於㵎中，
X87n1634_p0514c04║取貨而趨市。方鬻，見何老來，惶駭甚。何曰：我得誦經
X87n1634_p0514c05║之力，誓不言於人。遂相與為僧。（出報應記）
X87n1634_p0514c06║勾龍義
X87n1634_p0514c07║勾龍義，閬州里人。唐長慶中，於郪縣傭力自給。甞以
X87n1634_p0514c08║邑人有疾，往省之。見寫金剛經，龍義無故毀棄而止
X87n1634_p0514c09║絕之。歸即喑啞，醫不能愈。頑嚚無識，亦竟不悔。僅五
X87n1634_p0514c10║六年，忽聞隣人有念是經者，惕然自責曰：我前謗真
X87n1634_p0514c11║經，得此啞病。今若悔謝，終身敬奉，却能言否？自後每
X87n1634_p0514c12║聞念經，即倚壁專心而聽之。月餘，疑如念得。數日，偶
X87n1634_p0514c13║行入寺，逢一老僧禮之。僧問：何事？遂指口中啞。僧遂
X87n1634_p0514c14║以刀割舌下，便能語。因與念經，正如鄰人之聲。久而
X87n1634_p0514c15║訪僧，都不復見。壁𦘕須菩提像，終身禮拜。（出報應記）
X87n1634_p0514c16║趙安
X87n1634_p0514c17║趙安，成都人。唐大和四年，常持金剛經，日十遍。會蠻
X87n1634_p0514c18║𡨥退歸，安於道中見軍器，輙收置於家，為仇者所告。
X87n1634_p0514c19║吏捕至門，涕泣禮經而去，為獄吏所掠，遂自誣服。罪
X87n1634_p0514c20║將科斷，到節師廳，枷杻自解，乃詰之。安曰：某不為盜，
X87n1634_p0514c21║皆得之巷陌，每讀金剛經，恐是其力。節帥叱之，不信。
X87n1634_p0514c22║及過次，忽於安名下書一放字，後即云：餘並准法。竟
X87n1634_p0514c23║不知何意也。及還，洗浴禮經，開匣視之，其經揉裂折
X87n1634_p0514c24║軸，若壯夫之拉也。妻曰：某忽聞匣中有聲，如有斫扑。
X87n1634_p0515a01║乃安被考訊之時，無差失也。（出報應記）
X87n1634_p0515a02║寗勉
X87n1634_p0515a03║寗勉者，雲中人，年少有勇氣，善騎射，能以力格猛獸，
X87n1634_p0515a04║不用兵仗。北都守徤其勇，署為衙將，後以兵四千軍
X87n1634_p0515a05║於飛狐城。時薊門帥驕悍，棄天子法，反書聞闕下。唐
X87n1634_p0515a06║文宗皇帝詔北都守攻其南，詔未至而薊門兵夜伐
X87n1634_p0515a07║飛狐，鉦鼓震地，飛狐人洶然不自安，謂寗勉曰：薊兵
X87n1634_p0515a08║豪徤不可歒，今且至矣，其勢甚急，願空其邑以遁去，
X87n1634_p0515a09║不然旦暮拔吾城，吾不忍父子兄弟盡血賊刃下，悔
X87n1634_p0515a10║寧可及，雖天子神武，安能雪吾冤乎？幸熟計之。勉自
X87n1634_p0515a11║度兵少，固不能折薊師之鋒，將聽邑人語，慮得罪於
X87n1634_p0515a12║天子，欲堅壁自守，又慮一邑之人悉屠於賊手，憂既
X87n1634_p0515a13║甚而䇿未決，忽有諜者告曰：賊盡潰矣，有棄甲在城
X87n1634_p0515a14║下，願取之。勉即登城垣望，時月明朗，見賊兵馳走，顛
X87n1634_p0515a15║躓者不可數，若有大兵擊其後，勉大喜，開邑門縱兵
X87n1634_p0515a16║逐之，生擒數十人，得遺甲甚多。先是勉好浮圖氏，常
X87n1634_p0515a17║閱佛書金剛經，既敗薊師，擒其虜以訊焉，虜曰：向夕
X87n1634_p0515a18║望見城上有巨人數四，長二丈餘，雄俊可惧，怒目呿
X87n1634_p0515a19║吻，袒裼執劒，薊人見之，慘然汗慄，即走避，又安有鬪
X87n1634_p0515a20║心乎？勉悟巨人乃金剛也，益自奇之。勉官御史中丞，
X87n1634_p0515a21║後為清塞副使。（出宣室志）
X87n1634_p0515a22║倪勤
X87n1634_p0515a23║倪勤，梓州人。唐大和五年，以武略稱。因典涪州興教
X87n1634_p0515a24║倉，素持金剛經。倉有廳事面江，甚為勝槩，乃設佛像
X87n1634_p0515b01║而讀經其中。六月九日，江水大漲，惟不至此廳下，勤
X87n1634_p0515b02║讀誦益勵。洎水退，周祖數里，室屋盡溺，唯此廳略不
X87n1634_p0515b03║沾漬，倉亦無傷，人皆禮敬。（出報應記）
X87n1634_p0515b04║高涉
X87n1634_p0515b05║唐大和七年冬，給事中李石為太原行軍司馬，孔目
X87n1634_p0515b06║高涉因宿使院。鼕鼕鼓起時，詣鄰房，忽遇一人，長六
X87n1634_p0515b07║尺餘，呼曰：行軍喚爾。涉遂行。行稍遲，其人自後拓之，
X87n1634_p0515b08║不覺向北。約行數十里，至野外，漸入一谷底，後上一
X87n1634_p0515b09║山，至頂，四望邑屋，盡在眼下。至一曹司所，追者呼云：
X87n1634_p0515b10║追高涉到。其中人多朱綠，當按者似崔行信郎中，判
X87n1634_p0515b11║云：付司對。復至一處，數百人露坐，與猪羊雜處。領至
X87n1634_p0515b12║一人前，乃涉妹壻杜則也，逆謂涉曰：君初得書手時，
X87n1634_p0515b13║作新人局，遣某買羊四口，記得否？今被相責，意甚苦
X87n1634_p0515b14║毒。涉遽云：爾時祇使市肉，非羊也。則遂無言，因見羊
X87n1634_p0515b15║人立嚙則，逡巡被領他去。倐忽又見一處，露架方梁，
X87n1634_p0515b16║梁上釘大銕環，有數百人，皆持刀，以繩繫人頭，牽入
X87n1634_p0515b17║環中，刳剔之。涉惧，走出，但念金剛經。倐忽逢舊相識
X87n1634_p0515b18║楊演云：李說尚書時，杖殺賊李英，道為劫賊事，已於
X87n1634_p0515b19║諸處受生三十年，今却訴前事，君甞記得否？涉辭已
X87n1634_p0515b20║年幼，不省。又遇舊典叚怡，先與涉為義兄弟，逢涉云：
X87n1634_p0515b21║弟先念金剛經，莫廢忘否？向來所見，未是極苦處，勉
X87n1634_p0515b22║樹善業，今得還，亦經之力。因送至家，如夢，死已經宿，
X87n1634_p0515b23║向拓處數日，青腫。（出酉陽雜爼）
X87n1634_p0515b24║張政
X87n1634_p0515c01║張政，卭州人。唐開成三年七月十五日暴亡。初見四
X87n1634_p0515c02║人來捉，行半日，至大江，甚𤄃度，深三尺許，細看盡是
X87n1634_p0515c03║膿血。便小聲念金剛經，使者色變。入城，見胡僧長八
X87n1634_p0515c04║尺餘，罵使者曰：何不依帖，亂捉平人？盡皆驚拜。及領
X87n1634_p0515c05║見王，僧與對坐，曰：張政是某本宗弟子，被妄領來。王
X87n1634_p0515c06║曰：待略勘問。王色怒，王判放去。見使者四人，皆著大
X87n1634_p0515c07║枷。僧自領政出城，不見所渡之水。僧曰：吾是汝所宗
X87n1634_p0515c08║和尚，汝識我否？我是須菩提。乃知是持經之力，再三
X87n1634_p0515c09║拜禮。僧曰：弟子合眼。僧以杖一擊，不覺失聲，乃活。死
X87n1634_p0515c10║已三日，唯心上煖。（出報應記）
X87n1634_p0515c11║皇甫恂
X87n1634_p0515c12║皇甫恂，字君和，開元中，授華州參軍，暴亡。其魂神若
X87n1634_p0515c13║在長衢路中，交道多槐樹，見數吏擁篲，恂問之，答曰：
X87n1634_p0515c14║五道將軍，常於此息馬。恂方悟死耳，嗟歎而行。忽有
X87n1634_p0515c15║黃衣吏數人，執符言天曹追，遂驅迫至一處，門闕甚
X87n1634_p0515c16║崇，似上東門，又有一門，似尚書省門，門衛極眾，方引
X87n1634_p0515c17║入，一吏曰：公有官，須別通，且伺務隙耳。恂拱立候之，
X87n1634_p0515c18║須臾，見街中人驚矍辟易，俄見東來數百騎，戈矛前
X87n1634_p0515c19║驅，恂匿身牆門以窺，漸近，見一老姥，擁大蓋，䇿四馬，
X87n1634_p0515c20║從騎甚眾，恂細見之，乃其親叔母薛氏也。恂遂趨出
X87n1634_p0515c21║拜伏，自言姓名，姥駐馬，問恂是何人，都不省記，恂即
X87n1634_p0515c22║稱小名，姥乃喜曰：汝安得來此？恂以實對，姥曰：子姪
X87n1634_p0515c23║中惟爾福最隆，來當誤耳，且吾近充職，務苦驅馳，汝
X87n1634_p0515c24║就府相見也。言畢遂過，逡巡，判官務隙命入，見一衣
X87n1634_p0516a01║冠，昂然與之承迎，恂哀祈之，謂恂曰：足下陽中有功
X87n1634_p0516a02║德否？恂對曰：有之。俛而笑曰：此非妄語之所。顧左右
X87n1634_p0516a03║曰：喚閹（古瓦反）割家來。恂甚惶懼，忽聞疾報聲，王有使
X87n1634_p0516a04║者來，判官遽趨出，拜受命，恂窺之，見一閹人傳命畢，
X87n1634_p0516a05║方去，判官拜送門外，却入謂恂：向來大使有命，言足
X87n1634_p0516a06║下未合來，所司誤耳，足下自見大使，便可歸也。數吏
X87n1634_p0516a07║引去，西行三四里，至一府郡，旌旗擁門，恂被命入，仰
X87n1634_p0516a08║視，乃見叔母據大殿，命上令坐。恂俯伏而坐，羽衛森
X87n1634_p0516a09║然。旁有一僧趺寶座，二童子侍側。恂亦理揖。叔母方
X87n1634_p0516a10║敘平生委曲，親族誨恂以仁義之道，陳報應之事。乃
X87n1634_p0516a11║曰：兒豈不聞地獄乎？此則其所也，須一觀之。叔母顧
X87n1634_p0516a12║白僧：願導引此兒。僧遂整衣，而命恂從我。恂隨後，行
X87n1634_p0516a13║北一二里，遙望黑風自上屬下，烟漲不見其際。中有
X87n1634_p0516a14║黑城，飛焰赫然。漸近其城，其黑氣即自去和尚丈餘
X87n1634_p0516a15║而開。至城，門即自啟。其始入也，見左右罪人，初剝皮
X87n1634_p0516a16║吮血，砍刺糜碎。其叫呼怨痛，宛轉其間，莫究其數，楚
X87n1634_p0516a17║毒之聲動地。恂震怖不安，求還。又北望一門，熾然炎
X87n1634_p0516a18║火。和尚指曰：此無間門也。言訖欲歸。忽聞火中一人
X87n1634_p0516a19║呼恂，恂視之，見一僧坐鐵牀，頭上有鐵釘釘其腦，流
X87n1634_p0516a20║血至地。細視之，是恂門徒僧胡辨也。驚問之，僧曰：生
X87n1634_p0516a21║平與人及公飲酒食肉，今日之事，自悔何階？君今隨
X87n1634_p0516a22║和尚，必當多福，幸垂救。曰：何以奉救？僧曰：寫金光明
X87n1634_p0516a23║經一部，及於都市為造石幢，某方得作畜生耳。恂悲
X87n1634_p0516a24║而諾之。遂迴至殿，具言悉見。叔母曰：努力為善，自不
X87n1634_p0516b01║至是。又曰：兒要知官爵否？恂曰：願知之。俄有黃衣抱
X87n1634_p0516b02║案來，敕于廡下發視之，見京官至多。又一節言大府
X87n1634_p0516b03║卿貶綿州刺史，其後掩之。吏曰：不合知矣。遂令二人
X87n1634_p0516b04║送恂歸，再拜而出。出門後，問二吏姓氏，一姓焦，一姓
X87n1634_p0516b05║王。相與西行十餘里，有一羊三足，截路吼瞰，罵恂曰：
X87n1634_p0516b06║我待爾久矣，何為割我一脚？恂實不省，且問之。羊曰：
X87n1634_p0516b07║君某年日，向某縣縣尉廳上，誇能割羊脚。其時無羊，
X87n1634_p0516b08║少府打屠伯，屠伯活，割我一脚將去。我自此而斃，吾
X87n1634_p0516b09║由爾而夭。恂方省之，乃卑詞以謝，託以屠者自明。焦、
X87n1634_p0516b10║王二吏，亦同解紛。羊當路立，恂不得去，乃謝曰：與爾
X87n1634_p0516b11║造功德，可乎？羊曰：速為我寫金剛經。許之。羊遂喜而
X87n1634_p0516b12║去。二吏又曰：幸得奉送，亦須得同幸惠。各乞一卷，竝
X87n1634_p0516b13║許之。更行里餘，二吏曰：某只合送至此，郎君自尋此
X87n1634_p0516b14║逕。更一二里，有一賣漿店，店旁斜路百步已下，則到
X87n1634_p0516b15║家矣。遂別去。恂獨行，苦困渴，果至一店。店有水甕，不
X87n1634_p0516b16║見人，恂竊取漿飲。忽有一老翁，大叫怒，持刀以趂，罵
X87n1634_p0516b17║云：盜飲我漿！恂大懼，却走。翁甚疾來，恂反顧，忽陷坑
X87n1634_p0516b18║中，怳然遂活。而殮棺中，死已五六日。既而妻覺有變，
X87n1634_p0516b19║發視之，綿綿有氣，久而能言。令急寫三卷金剛經。其
X87n1634_p0516b20║夜，忽聞敲門聲，時有風歘歘然，空中朗言曰：焦某、王
X87n1634_p0516b21║某，蒙君功德，今得生天矣。舉家聞之。更月餘，胡辨師
X87n1634_p0516b22║自京來，恂異之，而不復與飲。其僧甚恨恂，於靜處略
X87n1634_p0516b23║為說。冥中見師如此，師輒不為之信。既而去，至信州，
X87n1634_p0516b24║忽患頂瘡，宿昔潰爛，困篤。僧曰：恂言其神乎？數日而
X87n1634_p0516c01║卒。恂因為市中造石幢，幢工始畢。其日，市中豕生六
X87n1634_p0516c02║子，五色白，自詣幢，環遶數日，疲困而卒。今幢見存焉。
X87n1634_p0516c03║恂後果為大府卿，貶綿州刺史而卒。（出通幽記）
X87n1634_p0516c04║蔡州行者
X87n1634_p0516c05║唐宋汶牧黃州日，秦宗權阻命作亂，將欲大掠四境。
X87n1634_p0516c06║蔡州有念金剛經行者，郡人咸敬之。宗權差為細作，
X87n1634_p0516c07║令入黃州探事。行者至黃州，未逾旬，為人告敗。宋汶
X87n1634_p0516c08║大怒，令於軍門集眾決殺。忽報有加官使到，將校等
X87n1634_p0516c09║上言：方聞喜慶，不欲遽行殺戮。由是但令禁錮。逾月，
X87n1634_p0516c10║使臣不到，又命行刑。出陛牢次，報使入境，復且停止。
X87n1634_p0516c11║使已發引，出就刑。值大將入衙，見之，遽白於宋曰：黃
X87n1634_p0516c12║州士馬精強，城壘嚴峻，何惧姦賊窺覘？細作本非惡
X87n1634_p0516c13║黨，受制於人。將軍曲貸性命，足示寬恕。汶然之，命髠
X87n1634_p0516c14║髮負鉗，緣化財物，造開元新寺。寺宇將就之，一夜夢
X87n1634_p0516c15║八金剛告曰：負鉗僧苦行如此，締構既終，盍釋其鉗，
X87n1634_p0516c16║以旌善類？汶覺，大異之，遂令釋鉗，待以殊體。自後一
X87n1634_p0516c17║州悉呼為金剛和尚。（出報應記）
X87n1634_p0516c18║販海客
X87n1634_p0516c19║唐有一富商，恒誦金剛經，每以經卷自隨。嘗賈販外
X87n1634_p0516c20║國，夕宿於海島。眾商利其財，共殺之。盛以大籠，加巨
X87n1634_p0516c21║石，并經沉於海。平明，眾商舡發，而夜來所治之島，乃
X87n1634_p0516c22║是僧院。其院僧，每夕則聞人念金剛經聲，深在海底。
X87n1634_p0516c23║僧大異之，因命善泅者，沉於水訪之。見一老人，在籠
X87n1634_p0516c24║中讀經，乃牽挽而上。僧問其故，云：被殺沉於海，不知
X87n1634_p0517a01║是籠中。忽覺身處宮殿，常有人送飲食，安樂自在也。
X87n1634_p0517a02║眾僧聞之，悉普加讚歎，蓋金剛經之靈驗。遂投僧削
X87n1634_p0517a03║髮，出家於島院。（出報應記）
X87n1634_p0517a04║曹州濟陰縣精舍
X87n1634_p0517a05║唐曹州濟陰縣西二十里，村中有精舍。至龍朔二年
X87n1634_p0517a06║冬十月，野火暴起，非常熾盛。及至精舍，踰越而過焉。
X87n1634_p0517a07║比僧房草舍，焚燎總盡。唯金剛般若經一卷，儼然如
X87n1634_p0517a08║舊。曹州參軍說之。（出冥報拾遺）
X87n1634_p0517a09║李思一
X87n1634_p0517a10║唐隴西李思一，今居相州之滏陽縣。貞觀二十年正
X87n1634_p0517a11║月已死，經日而蘇。語在冥報記。至永徽三年五月又
X87n1634_p0517a12║死，經一宿而蘇。說云：以年命未盡，蒙王放復歸。於王
X87n1634_p0517a13║前見相州滏陽縣法觀寺僧辨珪，又見會福寺僧弘
X87n1634_p0517a14║亮及慧寶三人，並在王前辨答。見冥官云：慧寶死期
X87n1634_p0517a15║未至，宜修功德。辨珪、弘亮今歲必死。辨珪等是年果
X87n1634_p0517a16║相繼卒。後寺僧令一巫者，就弘亮等舊房，召二僧問
X87n1634_p0517a17║之。辨珪曰：我為破齋，今受大苦。兼語諸弟子等曰：為
X87n1634_p0517a18║我作齋，救㧞苦難。弟子輩即為營齋。巫者又云：辨珪
X87n1634_p0517a19║已得免罪。弘亮云：我為破齋，兼妄持人長短，念被拔
X87n1634_p0517a20║舌，痛苦不能多言。相州智力寺僧慧永等說之。（出冥
X87n1634_p0517a21║報拾遺）
X87n1634_p0517a22║李觀
X87n1634_p0517a23║唐隴西李觀，顯慶中，寓止滎陽。丁父憂，乃刺血寫金
X87n1634_p0517a24║剛般若心經、隨願往生經各一卷。自後院中恒有異
X87n1634_p0517b01║香，非常馥烈。鄰側亦常聞之，無不稱歎。中山即徐令
X87n1634_p0517b02║過鄭州，見彼親友，具陳其事。（出太平廣記）
X87n1634_p0517b03║陳文達
X87n1634_p0517b04║唐陳文達，梓州郪縣人。常持金剛經，願與亡父母念
X87n1634_p0517b05║八萬四千卷，多有祥瑞。為人轉經，患難皆免。銅山縣
X87n1634_p0517b06║人陳約，曾為冥司所追，見地下築臺，問之，云：此是般
X87n1634_p0517b07║若臺，待陳文達。其為冥司所敬如此。（出太平廣記）
X87n1634_p0517b08║高紙
X87n1634_p0517b09║高紙，隋僕射潁之孫也。唐龍朔二年，出長安順義門，
X87n1634_p0517b10║忽逢二人乘馬，曰：王喚。紙不肯從，去亦不知。其鬼使
X87n1634_p0517b11║䇿馬避之，又被驅擁。紙有兄是化度寺僧，欲住寺內，
X87n1634_p0517b12║至寺門，鬼遮不令入，紙乃毆鬼一拳，鬼怒，即拽落馬，
X87n1634_p0517b13║曰：此漢大兇麤。身遂在地，因便昏絕。寺僧即令舁入
X87n1634_p0517b14║兄院，明旦乃蘇，云：初隨二使見王，王曰：汝未合來，汝
X87n1634_p0517b15║曾毀謗佛法，且令生受其罪。令左右拔其舌，以犁耕
X87n1634_p0517b16║之，都無所傷。王問水吏曰：彼有何福德如此？曰：曾念
X87n1634_p0517b17║金剛經。王稱善，即令放還。因與客語，言次，忽悶倒如
X87n1634_p0517b18║吞物狀，咽下有白脉一道，流入腹中，如此三度。人問
X87n1634_p0517b19║之，曰：少年盜食寺家果子，冥司罰令吞鐵丸。後仕為
X87n1634_p0517b20║翊衛，專以念經為事。（出報應記）
X87n1634_p0517b21║竇德玄
X87n1634_p0517b22║竇德玄，麟德中為卿，奉使楊州。渡淮，船已離岸數十
X87n1634_p0517b23║步，見岸上有一人，形容憔悴，擎一小襆坐於地。德玄
X87n1634_p0517b24║曰：日將暮，更無船渡。即令載之。中流，覺其有飢色，又
X87n1634_p0517c01║與飯，乃濟。及德玄上馬去，其人即隨行，已數里。德玄
X87n1634_p0517c02║怪之，乃問曰：今欲何去？答曰：某非人，乃鬼使也。今往
X87n1634_p0517c03║楊州追竇大使。曰：大使何名？云：名德玄。德玄驚懼，下
X87n1634_p0517c04║馬拜曰：某即其人也。涕泗請計。鬼曰：甚媿公容載。復
X87n1634_p0517c05║又賜食，且放公，急念金剛經一千遍，當來相報。至月
X87n1634_p0517c06║餘，經數足，其鬼果來，云：經已足，保無他慮，然亦終須
X87n1634_p0517c07║相隨見王。德玄於是就枕而絕，一宿乃蘇，云：初隨使
X87n1634_p0517c08║者入一宮城，使者曰：公且住，我當先白王。使者乃入，
X87n1634_p0517c09║於屏障後聞王遙語曰：儞與他作計，漏洩吾事。遂受
X87n1634_p0517c10║杖三十。使者却出，袒以示公，曰：喫杖了也。德玄再三
X87n1634_p0517c11║媿謝，遂引入，見一著紫衣人下階相揖，云：公大有功
X87n1634_p0517c12║德，尚未合來，請公還。出墮坑中，於是得活。其使者續
X87n1634_p0517c13║至，云：飢未食。及乞錢財，並與之。問其將來官爵，曰：熟
X87n1634_p0517c14║記取。從此改殿中監，次大司憲，次太子中允，次司元
X87n1634_p0517c15║太常伯，次左相，年至六十四。言訖辭去，曰：更不復得
X87n1634_p0517c16║來矣。後皆如其言。（出報應記）
X87n1634_p0517c17║
X87n1634_p0517c18║金剛般若經靈驗傳卷中