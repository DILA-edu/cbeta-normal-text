X88n1642_p0044b14║
X88n1642_p0044b15║
X88n1642_p0044b16║
X88n1642_p0044b17║現果隨錄卷之四
X88n1642_p0044b18║
X88n1642_p0044b19║黃州飛火亂焚獨免齋戶
X88n1642_p0044b20║癸卯，余度夏安國。七月望日，黃州城內外回祿，錯綜
X88n1642_p0044b21║亂燒，不捱街巷廛戶。黃岡縣庭一槐墜火，燒去其半。
X88n1642_p0044b22║赤壁江心一船，亦飛火被燒。獨齋公數十家，如楊雲
X88n1642_p0044b23║峰、任季先等，皆火逼險極，竟安無損。甚至有齋公住
X88n1642_p0044b24║茅房在火心者，亦跳越過不燬。
X88n1642_p0044c01║貧女捨一錢鑄佛勝跡不磨
X88n1642_p0044c02║蘇州北寺鑄彌勒銅像，爐方熾，一貧女適解少小所
X88n1642_p0044c03║佩一錢投之，蓋花欄隆慶也。像成，錢現于腹之正中，
X88n1642_p0044c04║剉去復現。
X88n1642_p0044c05║罷。翁曰：此雖一錢，難于富者千萬割，所甚愛也。華
X88n1642_p0044c06║嚴知識婆須密女，亦施一寶錢，供高行佛，竟登妙
X88n1642_p0044c07║果。嗚呼！苟發大願，回向求佛，孰謂一錢少哉？
X88n1642_p0044c08║堯峰僧竊韋天燈油立招譴責
X88n1642_p0044c09║順治丁亥年，堯峰一行僧夜竊韋䭾前燈油，口出吳
X88n1642_p0044c10║俗俚語云：莫管他娘。次日，僧忽自反縛跪韋天前，呵
X88n1642_p0044c11║云：汝前日在玄墓偷喫一盤麫，我姑宥汝。今又竊我
X88n1642_p0044c12║燈油，且口出惡語，罪死不赦。合院僧驚懼，代禮跪陳
X88n1642_p0044c13║懺悔，乃曰：若非關聖垂慈解勸，立杵死罸。跪安香一
X88n1642_p0044c14║炷，香將完，眾扶腋上禪單，又呵曰：尚有香二寸在灰
X88n1642_p0044c15║內。依舊反縛跪床上，眾揀灰內香果二寸，香畢乃放
X88n1642_p0044c16║縛。
X88n1642_p0044c17║罷。翁曰：此安禪菴虗白老師親見，為余說。
X88n1642_p0044c18║毗盧塔鬼勾僧索債酬畢方甦
X88n1642_p0044c19║余丁未二月，將下四祖赴靈隱，忽一僧伴四人遊毗
X88n1642_p0044c20║盧塔，驀見中懸一人，急解下，乃常住火頭也。問何故
X88n1642_p0044c21║自縊，乃曰：見三鬼押我父索債，繫我于梁也。問何債，
X88n1642_p0044c22║曰：我父吉安人，名淦，十八為糧長，先收此三人銀三
X88n1642_p0044c23║百金，別用去，復遺害此三人，故來索債也。言訖，仍震
X88n1642_p0044c24║掉發顛。余為領眾灑淨誦呪，復放斛食，備眾房數大
X88n1642_p0045a01║紙錠焚焉。僧見鬼拍掌領去，遂立醒。
X88n1642_p0045a02║罷。翁曰：父債子還，自是正理。然為僧亦不得脫債，
X88n1642_p0045a03║不可負人如此。
X88n1642_p0045a04║二孝廉侮慢文昌身祿俱損
X88n1642_p0045a05║福州孝廉林逸、王元升，累上春官不第，心甚憤憤。一
X88n1642_p0045a06║日，酔往梓潼廟，見帝君像，指而嫚罵曰：今不作汝矣，
X88n1642_p0045a07║何為復在此受饗祀乎？因上神座，盡力推像，踣趺粉
X88n1642_p0045a08║碎。二人回家，大發熱，帝君附體痛罵曰：汝二狂生，前
X88n1642_p0045a09║世止作幾小福，上帝報汝以孝廉，且家貲不薄，已過
X88n1642_p0045a10║分矣，何為狂妄放肆，毀壞吾像，惡至此極乎？立付地
X88n1642_p0045a11║府鞫治。家人驚悸，連夕塐起聖像，卒不救而死。
X88n1642_p0045a12║罷。翁曰：丙午余在閩親聞此事，後詢福州衲子，眾
X88n1642_p0045a13║口一辭，確實不誣。
X88n1642_p0045a14║二孝廉襲慢地藏立死受報
X88n1642_p0045a15║麻城二孝廉，一信佛，一慢佛，同讀書地藏殿。忽一親
X88n1642_p0045a16║戚饋狗肉至，信者摩令去，曰：莫兒戲。慢者曰：大人不
X88n1642_p0045a17║見小過。信者倉皇避至門外，慢者反上佛座，欲夾肉
X88n1642_p0045a18║戲献菩薩。纔舉箸，空中忽一推塌地，倒仆立死。少頃，
X88n1642_p0045a19║門外孝廉亦死。同至冥府，見慢者拷掠笞榜，百刑皆
X88n1642_p0045a20║受，以頸階枷，枷上火起，遍體燒爛。冥君向信者曰：汝
X88n1642_p0045a21║信心不應來，令汝來者証知彼受苦，傳示人世耳。勅
X88n1642_p0045a22║令回陽，遂甦。
X88n1642_p0045a23║罷翁曰：杏巖支浮和尚及廓門石堂親述。從來慢
X88n1642_p0045a24║神佛者，皆遭險報。世人不悟，往往以神佛為荒唐，
X88n1642_p0045b01║輙加侮慢，自貽伊戚，悔之晚矣。
X88n1642_p0045b02║建昌小民穢汙三寶雷神擊死
X88n1642_p0045b03║建昌府南門外一小民，姓王，素行不孝。乙巳七月某
X88n1642_p0045b04║日，買牛肉就淨土寺僧鍋烹煑。王人為小兒手刮絲
X88n1642_p0045b05║瓜，小兒忽見一緋衣婦人，項負一大鏡，入戶以手指
X88n1642_p0045b06║王人，王人即跪下。旋見一雷神以椎擊之，大火一噴，
X88n1642_p0045b07║隨出外發聲，王人身面俱黑，立死。背有字，一行人不
X88n1642_p0045b08║能識。
X88n1642_p0045b09║罷翁曰：余是秋適在建昌景雲寺，去淨土寺不一
X88n1642_p0045b10║箭，余侍者無不往觀，城內外皆知食牛為罪。余乘
X88n1642_p0045b11║機為嚴玉環提臺言之，立禁宰牛。
X88n1642_p0045b12║甬城人以穢觸塔廟立遭奇禍
X88n1642_p0045b13║天峰塔，在寧波城中。某年九月，數俗子携酒肉歡呼
X88n1642_p0045b14║其上，一人即於塔戶溲溺。時秋空正朗，忽霹𮦷擊其
X88n1642_p0045b15║人墮塔死，杯盤壺斝星飛，餘人盡擲之塔下。塔隨回
X88n1642_p0045b16║祿，今復修整。又四明尊者法智大師塔，在延慶寺。眾
X88n1642_p0045b17║舉子較藝寺中，一生就塔遺溺，旁有駭者曰：塔靈不
X88n1642_p0045b18║可穢。生曰：僧去數百年，遺骨既朽，何靈之有？溺竟，突
X88n1642_p0045b19║發狂悸，引刀自殺。同伴掖之登舟，復沒水死。
X88n1642_p0045b20║罷翁曰：錢希聲州侯昆仲述。
X88n1642_p0045b21║陳祥屠狗怙惡不悛現身招報
X88n1642_p0045b22║余州中門人錢登九，一僕名陳祥，日入內充役，暗地
X88n1642_p0045b23║屠狗。余朝夕苦口切勸，卒不改業。一日，食新河豚，毒
X88n1642_p0045b24║發，痛悶欲死。醫人勸食糞漿可救，陳祥蛇行至廁邊，
X88n1642_p0045c01║大啖糞，卒不治，作狗聲哀呌而死。
X88n1642_p0045c02║熊季納以精虔護法刻期獲嗣
X88n1642_p0045c03║南康下。建昌熊士龍，字季納，給諫青嶼公諱德陽季
X88n1642_p0045c04║子也。世護雲居祖席，會嶼翁欲請顓愚大師住雲居，
X88n1642_p0045c05║命子料理。季納以身任常住，精誠備至，為辨什物，費
X88n1642_p0045c06║五百緡。適家中懷妊，顓師曰：公如此護法，佛祖定與
X88n1642_p0045c07║男嗣。季納立約曰：若因護法顯靈，須是臘八日生子，
X88n1642_p0045c08║初七、初九皆不算也。子向玉，果臘八生，不爽毫髮。
X88n1642_p0045c09║罷翁曰：余住雲居十載，季納又始終護法。余迁黃
X88n1642_p0045c10║梅四祖三載，公方捐館。赤心為法門，萬中難得矣。
X88n1642_p0045c11║惜哉！
X88n1642_p0045c12║顧秀才化鶴回生尋訪得實
X88n1642_p0045c13║崇禎丙子科，無錫顧秀才，因鄉試寓長干報恩寺僧
X88n1642_p0045c14║舍。偶晝𥨊，忽夢作白鶴飛翔空中，心甚快樂。飛至雨
X88n1642_p0045c15║花臺畔，見一人家，堂房嚴麗，扁對精雅，一一悉記。飛
X88n1642_p0045c16║入內殿，見數女人擁一婦分娩，鶴忽眼花，遂墮盆中，
X88n1642_p0045c17║合家稱慶。鶴驚念曰：吾本來鄉試，若為人後，吾必死
X88n1642_p0045c18║矣。乃絕呌而醒，則僮僕圍哭久矣。次日，秀才錄扁對，
X88n1642_p0045c19║命僕尋訪，一一儼在，乃中年無子一富翁也。翁聞悲
X88n1642_p0045c20║愴，到寺識認，厚饋秀才曰：因老身薄福，招不起相公
X88n1642_p0045c21║耳。痛哭而去。
X88n1642_p0045c22║罷，翁曰：余亦在南中預試，見聞歎詫。
X88n1642_p0045c23║黃封翁以行善感大士送子著大名節
X88n1642_p0045c24║嘉定黃韞生，父中年艱于得子，力行善事，勤誦白衣
X88n1642_p0046a01║經。忽夢大士抱一孩兒送曰：念汝勤苦誦經行善，尋
X88n1642_p0046a02║得一絕好秀才與汝，須善養之。初名金耀，為名士，次
X88n1642_p0046a03║改淳耀，中癸未進士。乙酉，感憤世變，乃與弟偉公同
X88n1642_p0046a04║縊于北門外佛殿中。
X88n1642_p0046a05║罷翁曰：昔余於試地，頻頻見韞生，真金玉君子。後
X88n1642_p0046a06║成名進士，而大士只曰好秀才。古曰：秀才價以天
X88n1642_p0046a07║下為己任。如韞生者，才品高，出節忠，凜然真好秀
X88n1642_p0046a08║才也。
X88n1642_p0046a09║吳霞舟以盡節焚身神昇天
X88n1642_p0046a10║吳鍾巒，字巒穉，號霞舟，毗陵人。素為名宿，六十餘成
X88n1642_p0046a11║進士，初任長興令，累遷至粵西司臬。申酉間，因經國
X88n1642_p0046a12║變，遁至周山，輙自念曰：吾門人李仲達、同窓馬素修
X88n1642_p0046a13║皆死節，今年垂八十，倘一旦病歿，不幾負二人乎？吾
X88n1642_p0046a14║當尋一死所，明白乾淨，以見知己。時公在周山城內，
X88n1642_p0046a15║寓文廟中，先聚薪為龕，中設高座，聞城陷，即抱聖牌
X88n1642_p0046a16║登龕坐，命僕縱火，頃刻而盡。未幾，降乩于毗陵張澹
X88n1642_p0046a17║如家，言焚身後，神明上升為玉霄宮青衣使者，作詩
X88n1642_p0046a18║數𩠐，在世有八十焚身總為君，念及至今猶涕淚之
X88n1642_p0046a19║句。
X88n1642_p0046a20║罷翁曰：余丙午八月從曹谿回至䖍州，與公季子
X88n1642_p0046a21║公及同寓東溪寺，備見紀實刻木。
X88n1642_p0046a22║史封翁以久遠齋僧感子大魁
X88n1642_p0046a23║狀元史大成，號立菴，前生為寧波某寺僧，號大成。為
X88n1642_p0046a24║寺收盞飯接眾，飯桶若淺，必至史家取滿回寺，以此
X88n1642_p0046b01║為常，不記年載。史封翁素積德，蓄一巨盌，盛飯供佛，
X88n1642_p0046b02║後用作盞飯，已五世矣。一日，忽見大成僧入戶，索之
X88n1642_p0046b03║無跡，遂誕立菴，即名大成。持胎齋，雖中大魁，戒行如
X88n1642_p0046b04║故。前生一僧為道友，尚相携作伴。
X88n1642_p0046b05║罷翁曰：往余在洪都石亭寺，見公詩云：長齋不苦
X88n1642_p0046b06║食無魚。入胎隔陰，真性不迷，道骨禪心，異熟如舊，
X88n1642_p0046b07║真驗在目前也。
X88n1642_p0046b08║楊君以錯口救人致家溫富
X88n1642_p0046b09║蘇州石湖民姓楊，初以赤貧為穿窬，知一老媼薄有
X88n1642_p0046b10║所蓄，黑夜穿牆入房，見媼燈下操紡，乃匿床後伺之。
X88n1642_p0046b11║忽見一青面鬼，數以圈套其頂，媼即停紡，歎曰：何苦
X88n1642_p0046b12║為人，不如弔死。遂起身尋繩，穿梁作圈，登机子上弔。
X88n1642_p0046b13║鬼推倒机子，以双手掣墜其足。盜狂駭，忘己是盜，大
X88n1642_p0046b14║聲高呌曰：速救人。媼有三子，齊排闥入，倉忙解救，母
X88n1642_p0046b15║得不死，叩首謝盜曰：恩人恩人，然如此黑夜，君何自
X88n1642_p0046b16║來乎？盜聞言猛醒曰：阿呀阿呀，我實是反人也。因貧
X88n1642_p0046b17║極，為小盜希圖活命，適見青面鬼害汝令堂，不覺絕
X88n1642_p0046b18║呌，乞赦我罪，放我去足矣。三子曰：汝救我母命，是大
X88n1642_p0046b19║恩人，必圖報恩。乃留宿欵待，天明以十金贈之，勸做
X88n1642_p0046b20║好人。盜感悟改行，以金作本，經理貿易，致家千金，石
X88n1642_p0046b21║湖稱小殷戶焉。
X88n1642_p0046b22║罷翁曰：此明末年事也，石湖僧俗屢述甚悉。
X88n1642_p0046b23║吳生遇仙愛命蹉過奇緣
X88n1642_p0046b24║金閶吳生，篤信呂祖，日往神仙廟禮拜，冀得一見。戊
X88n1642_p0046c01║午四月十三夕，夢神告曰：明日祖誕，冠紫陽巾，披藍
X88n1642_p0046c02║[金*褱]道服者，呂祖也。子勿蹉過。吳生早往候，果然。乃叩
X88n1642_p0046c03║首懇苦求度。祖初堅拒，最後引至城頭，令閉目，左手
X88n1642_p0046c04║張傘，右手持祖衣袖，立即騰空。少頃間，濤聲洶湧，張
X88n1642_p0046c05║目偷視，似在大海面浮空飛渡。呂祖曰：汝果欲求仙
X88n1642_p0046c06║乎？可跳入水。生猶豫。祖曰：原來是俗骨。驀頸一椎而
X88n1642_p0046c07║墮，乃在洞庭湖灘上。生乞丐三月，方達吳門。
X88n1642_p0046c08║罷翁曰：求仙求佛，皆用第一念為之，稍一躊躇，必
X88n1642_p0046c09║然退縮。二祖立雪斷臂，靜靄法師因唐武滅教，抉
X88n1642_p0046c10║膓挂樹稍落，第二念能為此乎？吳生求仙，遇而不
X88n1642_p0046c11║遇，非第二念為害哉？友生孟和居士親見而說。
X88n1642_p0046c12║瞽者以害心劫殺己命立殞
X88n1642_p0046c13║饒州鄱陽縣路口一井亭旁，有一荒墳。庚子六月，一
X88n1642_p0046c14║商進亭飲水，見一算命瞽者與引路童子在內，遂令
X88n1642_p0046c15║一推算。算訖，商開挂箱，取銀相酬，連解幾包，並無碎
X88n1642_p0046c16║者，乃取一指頂大者酬之。商去不數十步，瞽問童子
X88n1642_p0046c17║曰：吾一生算命，從未得此塊大銀，此人箱中有多少
X88n1642_p0046c18║銀耶？童子曰：連開幾包，皆整錠，其銀正多耳。瞽遂絕，
X88n1642_p0046c19║呌商人云：來，來，吾揣骨相如神，更為汝一相。商返至
X88n1642_p0046c20║亭，瞽者即為遍身揣摸，嘖嘖贊美。漸揣至㗋頸，驀以
X88n1642_p0046c21║双手緊摵，抵死不放。商立刻氣絕，乃與童子拖擲荒
X88n1642_p0046c22║墳叢中。而正欲攫挂箱去，忽軍兵一隊亦下馬入亭
X88n1642_p0046c23║飲水。一兵見草路有痕，疾往一探，見一死屍，通身火
X88n1642_p0046c24║熱，高呌云：此荒僻處，更無別人，必瞽者二人謀死。乃
X88n1642_p0047a01║㧞刀迫脇童子曰：汝為甚謀財害命乎？童子驚悸，指
X88n1642_p0047a02║瞽者曰：是他所害，非我也。眾兵遂亂砍瞽人，立剁作
X88n1642_p0047a03║肉泥，取箱去，押童子到府，亦仆死。
X88n1642_p0047a04║罷翁曰：算命非殺人之術，瞽者本無殺人之心，一
X88n1642_p0047a05║聞多金，殺機遂動，殺機一動，遂即滅身。可知人生
X88n1642_p0047a06║世間，生于善，死于惡，生與死，存乎機。周子曰：誠無
X88n1642_p0047a07║為機。善惡機之可畏，一至於此，可不慎哉！余法嗣
X88n1642_p0047a08║九屏鵬子，住鄱湖，親見來雲居說。
X88n1642_p0047a09║吳道媼以虔誦金剛坐化顯異
X88n1642_p0047a10║媼吳氏，濟寧人，隨夫唐某至松江。初，性極剛暴，獨好
X88n1642_p0047a11║佛。年四十三，歸依冰鎧禪師，遂持長齋，晝夜持誦金
X88n1642_p0047a12║剛經，不出小樓者六載。至四十九，忽告人曰：吾某日
X88n1642_p0047a13║去矣。經云：金剛不壞身。吾去後，可留身三年。若果不
X88n1642_p0047a14║壞，經方靈驗。遂說偈曰：風捲雲霧散，明月碧團圓。了
X88n1642_p0047a15║然無𦊱礙，池內現金蓮。遂命削髮，趺坐而逝。越三年，
X88n1642_p0047a16║啟龕，果不壞，頂髮長半寸。提督梁公遂為漆身，建菴
X88n1642_p0047a17║供奉，額曰坐化，今在府學宮側。晦叟親見，為作詩表
X88n1642_p0047a18║之。詩曰：猛誦金經止六春，心如鐵石遂成真。王公難
X88n1642_p0047a19║買純剛骨，共室徧留不壞身。端坐歸西徵定力，臨行
X88n1642_p0047a20║說偈度迷津。龕中頂髮驚重長，愧殺鬚眉醉夢人。
X88n1642_p0047a21║方氏以虔誠禮誦盡室生還
X88n1642_p0047a22║桐城方氏，以事獲譴，至寧固塔，闔門虔懇，歸命佛天。
X88n1642_p0047a23║朝則持準提，誦金剛，暮則禮斗姆，祈保生還。一夕，禮
X88n1642_p0047a24║斗次，燈已黑，禮拜起，燈忽自明。又一深夜，室中忽發
X88n1642_p0047b01║異香，主者急呼，闔眷皆跪，祝曰：此俱望生還者，若得
X88n1642_p0047b02║滿願，再求賜香。言訖，異香復發，三祝之，三應，旋蒙
X88n1642_p0047b03║　恩釋，果得生還。
X88n1642_p0047b04║罷翁曰：余與方與三兄素稱莫逆，癸卯在黃州口
X88n1642_p0047b05║述，今辛亥復唔湖上，屬余書事，編入一門，精誠感
X88n1642_p0047b06║應，至此鑿鑿不誣。
X88n1642_p0047b07║許子位以前生撿字得中高科
X88n1642_p0047b08║余友許自俊，字子位，嘉定籍，癸卯同在黃州，謂余曰：
X88n1642_p0047b09║弟前生乃天界寺撿字紙僧也。余問何據，許曰：闈中
X88n1642_p0047b10║夢身是僧，號房前置一筐籃，一竹夾，傍見回邑友吳
X88n1642_p0047b11║靖光，字順禎，亦僧服，前懸一腐袋，自言前生在某寺
X88n1642_p0047b12║打腐供眾也。取其卷揭開，內有字二行云：吳某欠許
X88n1642_p0047b13║某米一石三斗，銀一千兩，登賢書。後二事皆驗。子位
X88n1642_p0047b14║庚戌榜中會魁第六。
X88n1642_p0047b15║罷翁曰：其公苦行供眾，報得富貴。子位尊重聖教，
X88n1642_p0047b16║家雖貧，才名冠世，老中巍科。造物報施不爽如此。
X88n1642_p0047b17║宋王公一生撿字紙，以香湯洗沐焚瘞。其灰生子，
X88n1642_p0047b18║王曾中三元，見之文昌，敬字紙文。無論僧俗，依此
X88n1642_p0047b19║行持，的不虧人也。
X88n1642_p0047b20║董七以虗秤取利家財暗耗
X88n1642_p0047b21║餘杭縣玉霄宮一道士，每日對龍潭誦度人經。忽一
X88n1642_p0047b22║龍神現身曰：老師誦經極妙，只弟子一家，坐立不安。
X88n1642_p0047b23║請至殿上誦，吾當為日供乳二斤。自後供養者十載，
X88n1642_p0047b24║忽數日不供。道士依舊對潭誦經，龍神復現。道士問：
X88n1642_p0047c01║何以近日不供乳？龍神曰：此乳原非吾宮中所有，因
X88n1642_p0047c02║部民董七以十四兩秤賣乳，吾得抽其羨餘，供養老
X88n1642_p0047c03║師。數日前，董七已死。今其父管店，用十六兩准秤，吾
X88n1642_p0047c04║不能復抽，故不來供，非敢失信也。道士大感歎。
X88n1642_p0047c05║罷翁曰：今市廛中人，皆知大秤小斗，曲心取利，自
X88n1642_p0047c06║謂得計。至暗中被骨神消耗，則無人知也。此明末
X88n1642_p0047c07║事，出餘杭邑志。附錄。醒世。
X88n1642_p0047c08║費隱老和尚逝後茶毗現多舍利
X88n1642_p0047c09║費隱和尚法嗣。天童密老人，歷主金粟、天童、徑山諸
X88n1642_p0047c10║大剎，嚴行正令，號海內大宗匠。晚住石門福嚴，蒞眾
X88n1642_p0047c11║勤苦，精嚴禪誦。後臨遷化，囑累細大等事，皆從脫灑。
X88n1642_p0047c12║囑付畢，端然坐逝。茶毗，頂骨牙齒不壞，通身舍利纍
X88n1642_p0047c13║纍，幾至千顆，巨者竟如大菽。有後來者，至火場哀懇，
X88n1642_p0047c14║續得者無算。建塔閩之黃檗山及金粟、興陽諸處。
X88n1642_p0047c15║罷翁曰：余在漢口獨冠和尚處見十四顆，後到南
X88n1642_p0047c16║安獅絃和尚處復見十五顆，又在南雄李砍刀道
X88n1642_p0047c17║人家見六顆，以水浮之，皆行水面，合為一處。葢皆
X88n1642_p0047c18║師道力堅確知致也。
X88n1642_p0047c19║曹溪原直禪師以悟道精修末後現瑞
X88n1642_p0047c20║原直和尚，諱全賦，法嗣靈巖繼老人。出世楚之九峰，
X88n1642_p0047c21║繼遷華林華藥、南岳福嚴。後住曹溪一載，復至粵西
X88n1642_p0047c22║行化，歸住德山。臨遷化，命以水一盂、刀一柄，以刀投
X88n1642_p0047c23║水中，端然坐逝。荼毗，火光上現金身佛像，道俗翕然，
X88n1642_p0047c24║稱為周金剛再來也。
X88n1642_p0048a01║罷翁曰：原直兄雖主宗門，旦暮勤苦持誦，日中一
X88n1642_p0048a02║食，葢余弟兄中最有行業者。率之臨行超卓，火中
X88n1642_p0048a03║現像，孰謂修行無靈驗哉？
X88n1642_p0048a04║天白大德以持誦法華終聞天樂
X88n1642_p0048a05║天白，諱性純。從雲居稟戒後，過午不食，晝夜行持。居
X88n1642_p0048a06║燕坊福城菴，每日師徒伺候，行脚僧接歸，如法供養。
X88n1642_p0048a07║次背誦法華，每日一部，雖行路不癈，如是者數載。後
X88n1642_p0048a08║臨遷化，一家及客僧俱聞天樂鳴。空徒心鏡進白師
X88n1642_p0048a09║曰：吾一生真實修行，不可傳此反成虗妄。端坐而逝，
X88n1642_p0048a10║火化得堅固一盂（堅固之下疑脫舍利之字）。
X88n1642_p0048a11║罷翁曰：此余住雲居頭壇戒子也。其行業最真實，
X88n1642_p0048a12║故末後光明大顯奇特。今塔在菴側，余為作塔銘。
X88n1642_p0048a13║新戒以攢單未完韋天示應
X88n1642_p0048a14║福嚴費老人會下一戒子，稟戒時欠攢單銀五錢，四
X88n1642_p0048a15║四載未還。老人遷化後，戒子夢韋䭾尊天命還此銀，
X88n1642_p0048a16║且曰：本雖五錢，以利算應二兩矣。戒子曰：和尚已去
X88n1642_p0048a17║世，將還誰乎？韋天曰：和尚已過，可送至靈隱，完此公
X88n1642_p0048a18║案。僧覺後，遂將銀親至靈隱，自陳顛末，奉供先老人。
X88n1642_p0048a19║老人鳴鼓白眾，令眾謹慎因果，曰：此間修造錢糧，出
X88n1642_p0048a20║入甚廣。故韋天以此示教誡也。
X88n1642_p0048a21║罷翁曰：此丙午年事也。靈楫師初述，詢之合院，眾
X88n1642_p0048a22║論皆同。
X88n1642_p0048a23║王僕以前世行善竟免鬼錄
X88n1642_p0048a24║崑山王燾，字延符，戊午孝廉，選楚中隨州知州。因流
X88n1642_p0048b01║𡨥大至，度勢不支，乃死節州堂。隨身一僕，踰城逃難，
X88n1642_p0048b02║慮大兵過，夜匿城下亂屍中。夜半，忽見緋衣判官偕
X88n1642_p0048b03║數鬼吏張燈至，點死屍，一一唱名登簿。鬼吏報王僕
X88n1642_p0048b04║名，判官曰：此人前生曾積善，陽壽未盡，尚得還鄉，何
X88n1642_p0048b05║得亦死於此乎？竟不登簿。鬼吏去，僕復走，因貧病不
X88n1642_p0048b06║能便抵崑。其妻在家，初誓堅守，後因絕耗，親屬勸之
X88n1642_p0048b07║改嫁。人眾臨門，已登轎矣，前僕忽到，相與咤散迎眾，
X88n1642_p0048b08║復得完聚焉。
X88n1642_p0048b09║罷翁曰：延符先生，余硯友諸千如岳父也。僕歸家，
X88n1642_p0048b10║述鬼判點名事，聞者毛骨凜冽。
X88n1642_p0048b11║允修以惡性敺妻終受蛇報
X88n1642_p0048b12║太倉潮音菴僧允修，三際瞽法師之徒也。在家性惡，
X88n1642_p0048b13║好毆妻。妻臨死，立誓曰：我死，必為蛇報汝。允修甞舉
X88n1642_p0048b14║以語人，且曰：今為僧年久，離鄉又遠，冤必解矣。一夕，
X88n1642_p0048b15║法師手摸一蛇，呼眾駈出，勿傷他。允修臥榻，恰在法
X88n1642_p0048b16║師單後。次夜半，燈火猶在，允修絕呌云：蛇來也。眾排
X88n1642_p0048b17║戶視之，已斃矣。
X88n1642_p0048b18║罷，翁曰：自知有冤對，惟修行追薦，方可解冤。允修
X88n1642_p0048b19║但以路遠年深，謂可倖冤，業報一至，噬臍何及哉！
X88n1642_p0048b20║蔡公子以靈隱伽藍顯應復得回生
X88n1642_p0048b21║蔡方炌，字介明。崑山蔡忠襄公，諱懋德，雲怡先生季
X88n1642_p0048b22║子也。乙巳年，遊靈隱，見境地幽勝，在伽藍殿中發願
X88n1642_p0048b23║云：何時得出家，在此地修行乎？歸家，忽病目，見眾伽
X88n1642_p0048b24║藍神告曰：汝欲出家，已尋得天竺山前一姓唐人家，
X88n1642_p0048c01║頗好善，汝當托生為子，讀書至十八歲，便得出家。言
X88n1642_p0048c02║訖，負其魂前往。家人圍哭攀留，蔡君告家人曰：汝可
X88n1642_p0048c03║到靈隱，求具德大和尚卜之。伽藍若許，我即可強留
X88n1642_p0048c04║矣。妻某氏，星馳到山白故。先老人率眾上供，持呪哀
X88n1642_p0048c05║告。伽藍三卜，許妻歸，蔡君遂得回生。
X88n1642_p0048c06║罷翁曰：戊申春，蔡君室親至靈隱，献其夫所著回
X88n1642_p0048c07║生記，顛末甚悉。
X88n1642_p0048c08║江北僧繫戀遺財超薦得脫
X88n1642_p0048c09║泰州一僧號某，隨侍三昧先老人有年，為某處地藏
X88n1642_p0048c10║殿監院，性頗慳，不浪用一錢。遷化後，每中夜人靜，殿
X88n1642_p0048c11║中兩禪單僧輙見監院現形，初為兩單僧整鞋，面似
X88n1642_p0048c12║愁苦，次登上佛坐，以手摸地藏華冠後，嬉笑而去。眾
X88n1642_p0048c13║白先老人，老人曰：此業障必有遺物在華冠內，故繫
X88n1642_p0048c14║戀不捨也。令舉梯上探，果有銀八十金，立命修齋，作
X88n1642_p0048c15║追薦法事訖，自此永不復現。
X88n1642_p0048c16║罷。翁曰：先老人屢為顯口說：
X88n1642_p0048c17║王仰泉以改業修行得生淨土
X88n1642_p0048c18║杭城市民王仰泉，初為宰羊行首，屠殺無算。後因病，
X88n1642_p0048c19║見群羊索命，心懷怯懼，遂翻然改業。長齋事佛，親誦
X88n1642_p0048c20║金剛經三藏。晚因禪師啟迪，復晝夜禮拜法華。年八
X88n1642_p0048c21║十一，先見符使來追，抗聲拒云：我待佛來纔去。又過
X88n1642_p0048c22║五日，果見大身佛現，垂手接引，乃怡然而逝。見聞莫
X88n1642_p0048c23║不感歎。
X88n1642_p0048c24║罷。翁曰：此所謂帶業往生也。然張善和止臨終十
X88n1642_p0049a01║念，而此則積修數十年，縱有重業，如多年暗室，被
X88n1642_p0049a02║赫日照破矣。世間造業者，比屋皆是，孰能如此君
X88n1642_p0049a03║斬截改過，勇猛修行也哉？有此榜樣，足徵佛言不
X88n1642_p0049a04║妄矣。庚戌五月，繼賢師說。
X88n1642_p0049a05║漁船以巧計沒人立報抵命
X88n1642_p0049a06║鎮江京口渡一徽商，附漁船過瓜州，見網一巨魚，遂
X88n1642_p0049a07║開箱揀銀買放。中有整銀，不覺漏洩，漁翁遂計誘商
X88n1642_p0049a08║云：欲放此魚，須至無網船處，故之。乃揚帆北向，至無
X88n1642_p0049a09║人處，暴以大網裹商人，擲之江中。網順流而下，出沒
X88n1642_p0049a10║波濤，至安汛地處，其中兵丁忽見大魚浮空一擲，競
X88n1642_p0049a11║來摝網，解出，乃人也，尚未氣絕。向兵丁白其故，立拘
X88n1642_p0049a12║漁翁至將軍府，戮之，銀仍歸商人。
X88n1642_p0049a13║罷。翁曰：此即庚戌二月事也。世一、喝、巖二公自鎮
X88n1642_p0049a14║江來，目見口說。
X88n1642_p0049a15║沈文學以塗抹壇經招報劇苦
X88n1642_p0049a16║江北沈生，幼廁黌宮，恃才妄作。讀書蕭寺中，見六祖
X88n1642_p0049a17║壇經，妄舉硃筆塗抹。回家暴亡，示夢於父曰：告以塗
X88n1642_p0049a18║抹壇經，現在地獄，身帶火枷，苦楚難忍。父為我到寺
X88n1642_p0049a19║讀書處，尋出壇經，洗去塗痕，庶可脫苦。父悲痛不勝，
X88n1642_p0049a20║入寺搜訪，果見原本。急洗去舊痕，併發心重刻一部
X88n1642_p0049a21║流通，為子懺罪。
X88n1642_p0049a22║罷翁曰：六祖大師以肉身大士示現曹溪，所說壇
X88n1642_p0049a23║經與金經無異，沈生塗抹，何其妄哉！幸父重刊，印
X88n1642_p0049a24║行流通，不惟脫苦，定超生善趣矣。古曰：因地而倒，
X88n1642_p0049b01║還從地起。豈不然乎？有數禪客見重刻本，向余說：
X88n1642_p0049b02║支庠友以誤傷人命祿籍頓消
X88n1642_p0049b03║嘉善庠友支某，向負才名。己酉夏，赴嘉興科試。白日
X88n1642_p0049b04║見一鬼入腹中，遂仆地發北音索命。家僮急具舟載
X88n1642_p0049b05║回，請幽瀾寺主人西蓮師問曰：汝何方邪鬼，敢纏攪
X88n1642_p0049b06║支相公耶？鬼高聲答曰：吾非邪鬼，因有宿仇，因緣已
X88n1642_p0049b07║至，故來索報。蓮師詰其故，鬼云：吾於明初，在徐中山
X88n1642_p0049b08║部下為副將，姓洪名洙。主將姚君，見吾妻汪氏色美，
X88n1642_p0049b09║懷貪婪惡意。會某處賊叛，姚以老弱兵七百人，命余
X88n1642_p0049b10║征討。余力不支，余軍覆沒。姚收余妻，妻縊死。余銜此
X88n1642_p0049b11║深仇，累世圖報。奈姚君末路，悔恨修行。次轉生為高
X88n1642_p0049b12║僧，次為大詞林，三世復為戒行僧，四世為大富人，好
X88n1642_p0049b13║施予，皆不能報。今第五世，當酉戌連捷。某年，以舞弄
X88n1642_p0049b14║刀筆，致傷餘杭縣鬻茶客四人。冥府已削去祿籍，故
X88n1642_p0049b15║吾得來索命耳。西蓮師聞其言有序，遂開示曰：君言
X88n1642_p0049b16║鑿鑿，定屬不誣。但吾佛教中，有上妙經懺，可以為君
X88n1642_p0049b17║解冤釋結，超生善逝。何苦止圖報復，雪一時之忿乎？
X88n1642_p0049b18║鬼戄然曰：若得如此甚善，但恐虗誑不實。如果起道
X88n1642_p0049b19║場，吾即離支公，到中堂禮佛矣。因徵西蓮師，立券焚
X88n1642_p0049b20║化，遂為起建法筵。支公霍然而醒。數日後，復仆地發
X88n1642_p0049b21║北音。乃復請西蓮師責讓曰：君以超薦遠去，何故復
X88n1642_p0049b22║來？鬼曰：吾承佛力，已得超生，斷無反覆。今將來索命
X88n1642_p0049b23║者，乃鬻茶客四人，非我也。恐師疑我無信，故來奉報
X88n1642_p0049b24║耳。言畢遂去。次支公病發，不信宿暴卒。
X88n1642_p0049c01║罷翁曰：余辛亥秋，持鉢嘉善，寓幽瀾寺二旬餘，西
X88n1642_p0049c02║蓮師為余述甚詳。此因果最確，家諭戶曉，無不知
X88n1642_p0049c03║者，故詮次附錄，隱其名表。
X88n1642_p0049c04║
X88n1642_p0049c05║現果隨錄卷四（終）