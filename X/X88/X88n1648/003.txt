X88n1648_p0313b09║
X88n1648_p0313b10║
X88n1648_p0313b11║
X88n1648_p0313b12║冥報記輯書卷第三　拾遺
X88n1648_p0313b13║
X88n1648_p0313b14║隋冀州臨黃縣東，有耿伏生者，其家薄有資產。隋大
X88n1648_p0313b15║業十一年，伏生母張氏避父，將絹兩匹乞女。數歲之
X88n1648_p0313b16║後，母遂終亡。變作母豬，在其家生，復產二肫。伏生並
X88n1648_p0313b17║已食盡，遂使不產。伏生即召屠兒出賣。未取之間，有
X88n1648_p0313b18║一客僧，從生乞食。即於生家少停，將一童子，入豬圈
X88n1648_p0313b19║中游戲。豬語之言：我是伏生母，為於往日，避生父眼，
X88n1648_p0313b20║取絹兩匹乞女。我坐此罪，變作母豬，生得兩兒，被生
X88n1648_p0313b21║食盡。還債既畢，更無所負。欲召屠兒賣我，請為報之。
X88n1648_p0313b22║童子具陳向師。師時怒曰：汝甚顛狂，豬那解作此語。
X88n1648_p0313b23║遂即寢眠。又經一日，豬見童子，又云：屠兒即來，何因
X88n1648_p0313b24║不報？童子重白師主，又亦不許。少頃，屠兒即來取豬。
X88n1648_p0313c01║豬踰圈走出，而向僧前牀下。屠兒逐至僧房。僧曰：豬
X88n1648_p0313c02║投我來，今為贖取。遂出錢三百文贖豬。後乃竊語伏
X88n1648_p0313c03║生曰：家中曾失絹不？生報僧云：父存之日，曾失絹兩
X88n1648_p0313c04║匹。又問：姊妹幾人？生又報云：唯有一姊姉，與縣北公
X88n1648_p0313c05║乘家。僧即具陳童子所說。伏生聞之，悲泣不能自已。
X88n1648_p0313c06║更別加心，供養豬母。凡經數日，豬忽自死。託其女夢
X88n1648_p0313c07║云：還債既畢，得生善處。兼勸其女，更修功德。
X88n1648_p0313c08║唐武德年中，隰州大寧人賀悅永興，為隣人牛犯其
X88n1648_p0313c09║稼穡，乃以繩勤牛舌斷。永興後生子三人，並皆瘖瘂，
X88n1648_p0313c10║不能言語。
X88n1648_p0313c11║唐括州刺史樂安任義方武德年中死，經數日而蘇。
X88n1648_p0313c12║自云：被引見閻羅王，王令人引示地獄之處。所說與
X88n1648_p0313c13║佛經不殊。又云：地下晝日昏暗，如霧中行。于時其家
X88n1648_p0313c14║以義方心上少有熅氣，遂即請僧行道。義方乃於地
X88n1648_p0313c15║下聞其讚唄之聲。王撿其案，謂之吏曰：未合即死，何
X88n1648_p0313c16║因錯追？遂放令歸。義方出度三關，關吏皆睡。送人云：
X88n1648_p0313c17║但尋唄聲，當即到舍。見一大坑當道，意欲跳過，遂落
X88n1648_p0313c18║坑中。應時即起，論說地獄，畫地成圖。其所得俸祿，皆
X88n1648_p0313c19║造經像。曾寫金剛般若千餘部。義方自說：
X88n1648_p0313c20║冀州故觀城人姜滕生武德末年，忽遇惡疾，遂入蒙
X88n1648_p0313c21║山醫療，積年不損。後始還家，身體瘡爛，手足指落。夜
X88n1648_p0313c22║眠，忽夢見一白石像，可長三尺許，謂之曰：但為我續
X88n1648_p0313c23║手，令爾即差。至旦，忽憶於武德初年，在黍地裏打雀，
X88n1648_p0313c24║於故村佛堂中，取維摩經裂破，用繫杖頭嚇雀。有人
X88n1648_p0314a01║見者云道：裂經大罪。滕生反更惡罵，遂入堂中，打白
X88n1648_p0314a02║石像，右手總落。夢中所見，宛然舊像。遂往佛前，頭面
X88n1648_p0314a03║作禮，盡心悔過。雇匠續其像手，造經四十卷，營一精
X88n1648_p0314a04║舍。一年之內，病得痊愈。鄉人號為聖像。其堂及像，並
X88n1648_p0314a05║皆見在。
X88n1648_p0314a06║唐慈州刺史太原王千石性自仁孝，以沈謹見稱，尤
X88n1648_p0314a07║精內典，信心練行。貞觀六年，父憂，居喪過禮，一食長
X88n1648_p0314a08║齋，柴毀骨立，廬於墓左，負土或墳。夜中常誦佛經，宵
X88n1648_p0314a09║分不寢，每聞擊磬之聲，非常清徹，兼有異香，延及數
X88n1648_p0314a10║里，道俗聞者，莫不驚異。
X88n1648_p0314a11║唐河間邢文宗家接幽燕，稟性麤險。貞觀年中，忽遭
X88n1648_p0314a12║惡風疾，旬日之間，眉鬚落盡。於後就寺歸懺，自云：近
X88n1648_p0314a13║者使向幽州，路逢一客，將絹十餘疋，逈澤無人，因即
X88n1648_p0314a14║却殺。此人云：將向城內，欲買經紙，終不得免。少間，屬
X88n1648_p0314a15║一老僧復欲南出，遇文宗，懼事發覺，揮刀擬僧，僧叩
X88n1648_p0314a16║頭曰：乞存性命，誓願終身不言。文宗殺之，棄之草間。
X88n1648_p0314a17║經二十餘日，行還過僧死處，時當暑月，疑皆爛壞，試
X88n1648_p0314a18║往視之，儼如生日。宗因下馬，以䇿築僧之口，口出一
X88n1648_p0314a19║蠅，飛鳴清徹，直入宗鼻，久悶不出，因得大患，歲餘而
X88n1648_p0314a20║死。
X88n1648_p0314a21║唐齊州高遠縣人杜通達貞觀年中，縣丞命令送一
X88n1648_p0314a22║僧向北。通達見僧經箱，謂言其中總是絲絹，乃與妻
X88n1648_p0314a23║共計，擊僧殺之。僧未死間，誦呪三兩句，遂有一蠅飛
X88n1648_p0314a24║人其鼻，久悶不出。通達眼鼻遽喎，眉鬚即落，迷惑失
X88n1648_p0314b01║道，精神沮喪。未幾之間，便遇惡疾，不經一年而死。臨
X88n1648_p0314b02║終之際，蠅遂飛出，還入妻鼻。其妻得病，歲餘復卒。
X88n1648_p0314b03║唐雍州陸孝政貞觀年中，為右衛隰川府左果毅。孝
X88n1648_p0314b04║政為性躁急，多為殘害。府內先有蜜蜂一龕，分飛聚
X88n1648_p0314b05║於宅南樹上，孝政于時遣人移就別龕。其蜂未去之
X88n1648_p0314b06║間，孝政大怒，遂煑熱湯一盆，就樹沃蜂，總以死盡，殆
X88n1648_p0314b07║無遣子。至明年五月，孝政於廳晝寢，忽有一蜂螫其
X88n1648_p0314b08║舌上，遂即洪腫塞口，數日而卒。
X88n1648_p0314b09║唐咸陽有婦女姓梁貞觀年中，死經七日而蘇。自云
X88n1648_p0314b10║被人收，將至一大院內，見有大廳，有一官人據案執
X88n1648_p0314b11║筆，翼侍甚盛。令人勘問，云：此婦女合死以不？有人更
X88n1648_p0314b12║賷一案勘，云：與合死者同姓名，所以追耳。官人勑左
X88n1648_p0314b13║右，即欲放還。梁白官人云：不知梁更別有何罪，請即
X88n1648_p0314b14║受罪而歸。官人即令勘案，云：梁生平唯有兩舌惡罵
X88n1648_p0314b15║之罪，更無餘罪。即令一人拔舌，一人執斧斫之，日常
X88n1648_p0314b16║數四。凡經七日，始送令歸。初似落深崖，少時如睡而
X88n1648_p0314b17║覺。家人視其舌上，猶大爛腫。從此已後，永斷酒肉，至
X88n1648_p0314b18║今猶存。
X88n1648_p0314b19║唐太史令傅弈本太原人，隋末徙至扶風。少好博學，
X88n1648_p0314b20║善天文曆數，聰辯能劇談。自武德、貞觀二十許年，常
X88n1648_p0314b21║為太史令。性不信佛法，每輕僧尼，至以石像為塼瓦
X88n1648_p0314b22║之用。至貞觀十四年秋，暴病卒。初，弈與同伴傅仁均、
X88n1648_p0314b23║薛賾並為太史令。賾先負仁均錢五千，未償而仁均
X88n1648_p0314b24║死。後賾夢見仁均，言語如平常。賾曰：因先所負錢當
X88n1648_p0314c01║付誰？仁均曰：可以付泥犂人。賾問：泥梨人是誰？答曰：
X88n1648_p0314c02║太史令傅弈是也。既而寤。是夜，少府監馮長命又夢
X88n1648_p0314c03║己在一處，多見先亡人。長命聞經文說罪福之報，未
X88n1648_p0314c04║知當定有不？答曰：皆悉有之。又問曰：如傅弈者，生平
X88n1648_p0314c05║不信，死受何報？答曰：罪福定有。然傅弈已被配越州
X88n1648_p0314c06║為泥犂人矣。（言泥犂者，依經翻為無間〔大地獄苦〕也。）長命旦入殿見薛
X88n1648_p0314c07║賾，因說所夢。賾又自說泥犂人之事。二人同夜闇，相
X88n1648_p0314c08║符會，共嗟歎之。罪福之事，不可不信。賾既見徵，仍送
X88n1648_p0314c09║錢付弈，并為說夢。後數日間而弈忽卒。初亡之日，大
X88n1648_p0314c10║有惡徵，不可具說。臨在殿庭，親見二官說夢皆同。
X88n1648_p0314c11║唐兖州鄒縣人姓張，忘字，曾任縣尉。貞觀十六年，欲
X88n1648_p0314c12║詣京赴選，途經太山，因而謁廟祈福。廟中府君及夫
X88n1648_p0314c13║人并諸子等，皆現形像。張時徧禮拜訖，至於第四子
X88n1648_p0314c14║傍，見其儀容秀美，同行五人。張獨祝曰：但得四郎交
X88n1648_p0314c15║游，詩賦舉酒，一生分畢，何用仕宦？及行數里，忽有數
X88n1648_p0314c16║十騎馬揮鞭而至，從者云是四郎。四郎曰：向見兄垂
X88n1648_p0314c17║殷，故來仰謁。因而言曰：承兄欲選，然今歲不合得官，
X88n1648_p0314c18║復恐前途將有災難，不復須去也。張不從之，執別而
X88n1648_p0315a01║去。行經一百餘里，張及同伴夜行，被賊劫掠，裝具並
X88n1648_p0315a02║盡。張遂祝曰：四郎豈不相助？有頃，四郎車騎畢至，驚
X88n1648_p0315a03║嗟良久，即令左右追捕。其賊顛仆迷惑，却來本所。四
X88n1648_p0315a04║郎命人決杖數十，其賊䏶膞皆爛。已而別去，四郎指
X88n1648_p0315a05║一大樹：兄還之日，於此相呼也。是年，張果不得官而
X88n1648_p0315a06║歸，至本期處，大呼四郎。俄而即至，乃引張云：相隨過
X88n1648_p0315a07║宅。即有飛樓綺觀，架逈陵虗，雉堞參差，非常壯麗，侍
X88n1648_p0315a08║衛峻峙，同王者所居。張既入中，無何，四郎即云：須參
X88n1648_p0315a09║府君，始可安坐。乃引張入，經十餘重門，趍走而進。至
X88n1648_p0315a10║大堂下，謁拜而見府君，非常偉絕。張時戰懼，不敢仰
X88n1648_p0315a11║視。判官判事，似用朱書，字皆大。府君命侍宣曰：汝乃
X88n1648_p0315a12║能與我兒交游，深為善道。宜停一二日醼聚，隨便好
X88n1648_p0315a13║去。即令引出，至一別館，盛設珍羞，海陸畢備，絲竹奏
X88n1648_p0315a14║樂，歌吹盈耳，即與四郎同室而寢。已經一宿，張至明
X88n1648_p0315a15║旦，因而游戲庭序，裴回往來，遂窺一院，正見其妻於
X88n1648_p0315a16║眾官人前著枷而立。張還堂中，意甚不悅。四郎怪問
X88n1648_p0315a17║其故，張具言之。四郎大驚云：不知嫂來此也。即自往
X88n1648_p0315a18║造諸司法所。其類乃有數十人，見四郎來，咸走下階，
X88n1648_p0315a19║重足而立，以手招一司法近前，具言此事。司法報曰：
X88n1648_p0315a20║不敢違命，然須白錄事知。遂召錄事，錄事許諾云：仍
X88n1648_p0315a21║須夾此案於眾案之中，方便同判，始可得耳。司法乃
X88n1648_p0315a22║斷云：此婦女勘別案內，嘗有寫經持齋功德，不合即
X88n1648_p0315a23║死。遂放令歸。張與四郎洟泣而別，立之，仍囑張云：唯
X88n1648_p0315a24║作功德，可以益壽。張乘本馬，其妻從四郎借馬，與妻
X88n1648_p0315b01║同歸。妻雖精魂，事同平素。行欲至家，去舍可百步許，
X88n1648_p0315b02║忽不見。張大怖懼，走至家中，即逢男女號哭，又知已
X88n1648_p0315b03║殯。張即呼兒女急往發之，開棺見妻，忽起即坐，囅然
X88n1648_p0315b04║笑曰：為憶男女，勿怪先行。於是已死，經六七日而蘇
X88n1648_p0315b05║也。兖州土人說之云爾。
X88n1648_p0315b06║
X88n1648_p0315b07║冥報記輯書卷第三