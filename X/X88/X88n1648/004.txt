X88n1648_p0315b08║
X88n1648_p0315b09║
X88n1648_p0315b10║
X88n1648_p0315b11║冥報記輯書卷第四
X88n1648_p0315b12║
X88n1648_p0315b13║唐隴西李知禮少趫捷，善弓射，能騎乘，兼攻放彈，所
X88n1648_p0315b14║殺甚多，有時罩魚，不可勝數。貞觀十九年微患，三四
X88n1648_p0315b15║日即死，乃見一鬼，并牽馬一疋，大於俗間所乘之馬，
X88n1648_p0315b16║謂知禮曰：閻羅王追公。乃令知禮乘馬，須臾之間，忽
X88n1648_p0315b17║至王前。王約束云：遣汝討賊，必不得敗，敗即殺汝。有
X88n1648_p0315b18║同侶二十四人，向東北望賊，不見邊際，天地盡昏，埃
X88n1648_p0315b19║下如雨。知禮等敗，語同行曰：王教嚴重，寧向前死，不
X88n1648_p0315b20║可敗歸。知禮迴馬，前射三箭，以後諸賊，似稍却縮，數
X88n1648_p0315b21║滿五發，賊遂敗散。事畢謁王，王責知禮：汝敵雖退，何
X88n1648_p0315b22║為初戰之時即敗？以麻辮髮，并縛手足，臥在石上，以
X88n1648_p0315b23║大石鎮，而用磨之，前後四人，體並潰爛。次到知禮，勵
X88n1648_p0315b24║聲叫曰：向者賊敗，並是知禮之力，還被王殺，無以勵
X88n1648_p0315c01║後。王遂釋放，更無屬著，恣意游行，凡經三日。向於西
X88n1648_p0315c02║北出行，入一牆院，禽獸一群，可滿三畞，餘地總來索
X88n1648_p0315c03║命，漸相逼近。曾射殺一雌犬，直向前嚙其面，次及身
X88n1648_p0315c04║體，無不被傷。見三大鬼，各長一丈五尺，圍亦如之，共
X88n1648_p0315c05║剝知禮皮肉，須臾總盡，唯面及目白骨，兼見五藏。及
X88n1648_p0315c06║以此肉，分乞禽獸。其肉落而復生，生而復剝，如此三
X88n1648_p0315c07║日，苦毒之甚，不可勝記。事畢，大鬼及禽獸等，忽然總
X88n1648_p0315c08║失。知禮迴顧，不見一物，遂即踰牆南走，莫知所之，意
X88n1648_p0315c09║中似如一跳千里。復見一鬼，逐及知禮，乃以鐵籠罩
X88n1648_p0315c10║之，有無數魚，競來唼食。良久，鬼遂到迴，魚亦不見。其
X88n1648_p0315c11║家舊供養一僧，其僧先死，來與知禮去籠，語知禮云：
X88n1648_p0315c12║檀越大飢。授之三丸，白物如棗，令禮噉之。時便大飽，
X88n1648_p0315c13║而語之曰：檀越還家。僧亦別去。禮到所居宅北，見一
X88n1648_p0315c14║大坑，其中有諸槍矟攢植，不可得過。見其兄女，并婢
X88n1648_p0315c15║賷箱，并有錢絹，及一器飲食，在坑東北。知禮心中，將
X88n1648_p0315c16║此婢及以姪女遊戲，意甚怪之。迴首北望，即見一鬼，
X88n1648_p0315c17║挺劒直進。知禮惶懼，委身投坑，即得蘇也。自從初死，
X88n1648_p0315c18║至於重生，凡經六日。後問家中，乃是姪女，持紙錢絹，
X88n1648_p0316a01║解送知禮。當時所視，乃見銅錢絲絹也。
X88n1648_p0316a02║唐貞觀二十年，征龜茲，有[薩-產+(辛/工)]孤訓者，為行軍倉曹參
X88n1648_p0316a03║軍。及屠龜茲城後，乃於精舍剝佛面取金，旬日之間，
X88n1648_p0316a04║眉毛總落。還至伊州，乃於佛前悔過，所得金者，皆迴
X88n1648_p0316a05║造功德。未幾，眉毛復生。
X88n1648_p0316a06║唐吳郡陸懷素家，貞觀二十年失火，屋宇總焚，爰及
X88n1648_p0316a07║精廬，並從煙滅。有一函金剛般若波羅蜜經獨存，經
X88n1648_p0316a08║函及褾軸並盡，唯有經字，竟不被燒。爾時人聞者，莫
X88n1648_p0316a09║不驚歎。懷素即高陽許仁則前妻之兄，仁則當時目
X88n1648_p0316a10║覩，於後具自言之。
X88n1648_p0316a11║唐雍州醴泉縣東陽鄉人楊師操至貞觀初，任司竹
X88n1648_p0316a12║監。後因公事，遷任藍田縣尉。貞觀二十一年，為身老
X88n1648_p0316a13║還家，躬耕為業。然操立性毒惡暴口，但一生已來，喜
X88n1648_p0316a14║見人過。每鄉人有事，即錄告官。縣司以操曾在朝流，
X88n1648_p0316a15║亦與顏色。然操長惡不悛，數忓擾官司，覓鄉人事過，
X88n1648_p0316a16║無問大小，常生恐嚇。於自村社之內，無事橫生整理，
X88n1648_p0316a17║大小譏訶，是非浪作。但有牛羊蹤暴，士女相爭，即將
X88n1648_p0316a18║向縣。縣令斐瞿曇用為煩碎，初二三迴與理，後見事
X88n1648_p0316a19║繁，不與理。操後經州，或上表聞徹，惡心日盛，人皆不
X88n1648_p0316a20║喜。見操自知性惡，亦向人說云：吾性多急暴口，從武
X88n1648_p0316a21║德已來，四度受戒，持行禮拜，日誦經論，化人為善。然
X88n1648_p0316a22║有大小侵己，操不能忍。後至永徽元年四月七日夜，
X88n1648_p0316a23║忽有一人從東來，騎白馬，著青衣，直到操門。操見，遂
X88n1648_p0316a24║共溫凉訖。人云：東陽大監故遣我追儞。為儞自生已
X88n1648_p0316b01║來，毒心纏縛，不能忍捨，逢人即說勸善。己身持戒不
X88n1648_p0316b02║全，慳貪不施，自噵我有善心，供養三寶，然未曾布施
X88n1648_p0316b03║片財。雖口云慙愧，心中即生別計，惑亂凡俗，為此喚
X88n1648_p0316b04║汝。須臾，不見來人。操身在門，忽然倒地，口不能言，唯
X88n1648_p0316b05║心上少㬉。家人轝將入舍臥，經宿不蘇。然操已到東
X88n1648_p0316b06║陽都錄處。于時府君大衙未散，操遂私行。曹司皆有
X88n1648_p0316b07║机案牀席，甚大精好。亦有囚人，或著枷鎖，露頭散腰，
X88n1648_p0316b08║或坐立行住。如是罪人，不可算數。操向東行，過到一
X88n1648_p0316b09║處，處孔極小，唯見火星流出，臭煙熢𤍗，不中人立。復
X88n1648_p0316b10║有兩人，手把鐵棒，修理門首。操因問把棒人：此是何
X88n1648_p0316b11║曹司？答云：是猛火地獄，擬著持戒不全人，或修善中
X88n1648_p0316b12║休人，知而故犯，死入此處。聞道有一楊師操，一生喜
X88n1648_p0316b13║論人過，每告官司，噵他長短。逢人詐言慙愧，有片侵
X88n1648_p0316b14║𣣋，實不能忍。今欲遣入此處，故修理之。其人今日是
X88n1648_p0316b15║四月八日，家人為操身死，布施齋供曹司平章，還欲
X88n1648_p0316b16║放歸，未得進止。我在此間待師操。操便叩頭禮謝，自
X88n1648_p0316b17║云：楊師操者，弟子身是。願作方便，若為得脫？此人答
X88n1648_p0316b18║云：儞但至心禮十方佛，殷心懺悔，改却毒心，即隨往
X88n1648_p0316b19║生，不來此處。雖懷惡意，一期能悔，如菩薩行，不惜身
X88n1648_p0316b20║命，得生淨土。師操得此語已，即便依教發露，殷勤懺
X88n1648_p0316b21║悔，遂放還家，經三日得活。操得穌已，具述此事。操於
X88n1648_p0316b22║後時，便向惠靖禪師處改過懺悔。身今見在，年至七
X88n1648_p0316b23║十有五。每一食長齋，六時禮懺。操田臨官道，因行看
X88n1648_p0316b24║麥，見牛三頭，暴食麥苗。操就牛慙愧，不復驅出。歸家
X88n1648_p0316c01║後日，行麥不死，但有牛跡。涇陽西界有陳王佛堂，多
X88n1648_p0316c02║人聚集。操向眾人具述其事，道俗驚恠，禮懺彌殷。其
X88n1648_p0316c03║夜作夢，見有人來語操云：我是使人，故來誡儞。儞既
X88n1648_p0316c04║止惡，更不追儞。但儞勤誠修善，不須憂之。有僧見操
X88n1648_p0316c05║傳向臨說。
X88n1648_p0316c06║唐冀州頓丘縣有老母姓李年可七十，無子孤老，唯
X88n1648_p0316c07║有奴婢兩人，家鎮酤酒，添灰少量，分毫經紀。貞觀年
X88n1648_p0316c08║中，因病氣斷，死經兩日，凶器已具，但以心上少溫，然
X88n1648_p0316c09║始蘇活。口云：初有兩人，並著赤衣，門前召出之，有上
X88n1648_p0316c10║符遣追，便即隨去。行至一城，有若州郭，引到側院，見
X88n1648_p0316c11║一官人，衣冠大袖，憑案而坐，左右甚多，階下大有著
X88n1648_p0316c12║枷鎖人，防援如生。官府者遣問老母：何因行濫酤酒，
X88n1648_p0316c13║多取他物，擬作法華經，已向十年，何為不造？老母具
X88n1648_p0316c14║言：酒使婢作，量亦是婢，經已付錢一千文與隱師。即
X88n1648_p0316c15║遣追婢，須臾即至，勘當元由，婢即笞四十放還。遣問
X88n1648_p0316c16║隱師，報云：是實。乃語老母云：放汝七日去，經了當來，
X88n1648_p0316c17║得生善處。遂爾得活。復有人問，勘校老母初死之時，
X88n1648_p0316c18║婢得惺悟，久而始蘇，腹背青腫，葢是四十杖迹。隱禪
X88n1648_p0317a01║師者，本是客僧，配寺頓丘，年向六七十。自從出家，即
X88n1648_p0317a02║頭陀乞食，常一食齋，未甞暫輟，遠近大德，並皆敬慕。
X88n1648_p0317a03║老母病死之後，隱師夢有赤衣人來問，夢中答云：造
X88n1648_p0317a04║經是實。老母乃屈鄉閭眷屬及隱禪師行道，雇諸經
X88n1648_p0317a05║生眾手寫經。經了，正當七日，還見往者二人來前，母
X88n1648_p0317a06║云：使人已來，並皆好住。聲絕即死。隱師見存，道俗欽
X88n1648_p0317a07║敬。
X88n1648_p0317a08║唐貞觀中，有人任嶲州一縣令，往高昌，於寺得一真
X88n1648_p0317a09║珠像。至京師，諸大寺欲與千貫錢買之，不肯，遂毀破，
X88n1648_p0317a10║賣得一千三百貫。後月餘，患腫，寤寐之間，見一僧云：
X88n1648_p0317a11║何因毀壞尊像？遂遣人㧞其舌，長尺餘，苦痛呻吟，數
X88n1648_p0317a12║日而死。德安縣令薛達，備知此事。
X88n1648_p0317a13║唐顯慶三年，徐玉任晉州刺史之時，有屠兒在市東
X88n1648_p0317a14║衖殺一猪，命斷湯燖，皮毛並落。死經半日，貪殺餘豬，
X88n1648_p0317a15║未及開解。至曉，以刀破腹，長劃腹下，一刀刃猶未入
X88n1648_p0317a16║腹。其豬忽起走出門，直入市西壁，至一賢者店內牀
X88n1648_p0317a17║下而臥。市人競往看之，屠兒猶執刀逐走。看者問其
X88n1648_p0317a18║所由，屠兒答云：我一生已來殺豬，未曾聞見此事。猶
X88n1648_p0317a19║欲將去。看者數百人皆瞋責，屠兒競出錢贖得。諸人
X88n1648_p0317a20║共為造舍，安置身毛，久始得生。胭下及腹下瘡處差
X88n1648_p0317a21║已，作大肉疣，麤如臂許。出入往來，常不汙其室。性潔，
X88n1648_p0317a22║不同餘豬。至四五年方卒。（并州晉陽縣人王同仁，徐王府〔掾〕正，具見說之。）
X88n1648_p0317a23║僧義孚青社人解琴，寓於江陵龍興寺，行止詭譎，府
X88n1648_p0317a24║主優容之，俾齎錢帛詣西川寫藏經。或有人偷竊社
X88n1648_p0317b01║戶所造藏經出貨，義孚以廉價贖之，其羨財遂為所
X88n1648_p0317b02║有。一旦發覺，賣經者斃於枯木下。此僧雖免罪，未久
X88n1648_p0317b03║得疾，兩唇反引，有似驢口具，熱痛不可忍也。人皆畏
X88n1648_p0317b04║見，苦楚備極而死。同寺有數輩販鬻經像，懼而捨財
X88n1648_p0317b05║修功德，以孚為鑒戒。
X88n1648_p0317b06║
X88n1648_p0317b07║冥報記輯書卷第四