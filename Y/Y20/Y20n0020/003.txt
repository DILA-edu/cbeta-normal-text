Y20n0020_p0101a01║評〈精刻大藏緣起〉
Y20n0020_p0101a02║讀歐陽漸老居士〈精刻大藏緣起〉，百感交并，為之悵然久之。聞其所為而
Y20n0020_p0101a03║喜，尋其所學而疑，於所刪所評則憂，於所削疑偽則痛，於所嚴部別則失笑，於
Y20n0020_p0101a04║考訂則嘿然。
Y20n0020_p0101a05║聞其所為何故喜？曰「抗戰三年餘，忠魂數百萬」，有待於救拔。「藏貌雖
Y20n0020_p0101a06║存，藏真早喪」，有待於整理。歐陽老議精刻大藏以慰忠魂，扶至教，吾抗戰期
Y20n0020_p0101a07║中之佛教徒也，聞之何得不喜！孔子，東海聖人也，刪《詩》、《書》，修《春
Y20n0020_p0101a08║秋》，制《禮》，定《樂》而儒道昌。歐陽老生二千五百年之後，心孔子之心，
Y20n0020_p0101a09║事孔子之事，於經、律、論、撰，刪蕪偽，嚴部別，精考訂，佛道之昌可期，則
Y20n0020_p0101a10║亦佛門之孔子也！佛教有孔子，東海添一聖人，吾佛弟子而又東海之人也，聞之
Y20n0020_p0101a11║又何得不喜！
Y20n0020_p0101a12║尋其所學何故疑？曰：聖人不易學，三藏之整理實難。整理而當則孔子，不
Y20n0020_p0102a01║則秦政也。自是而非它，執一以概全，此是實餘皆妄語，戲論諍競是愚癡相，未
Y20n0020_p0102a02║足以言整理。空有莫辨，內外雜糅，「學綱未明，教網先纏」，以牽強割裂為精
Y20n0020_p0102a03║嚴，亦不足以言整理。歐陽老以學鳴，願一尋其所學。歐陽老傳：「龍樹、無著
Y20n0020_p0102a04║，兩聖一宗。」然龍樹學以無自性故緣起，若有自性如毫釐許者，則緣起不成。
Y20n0020_p0102a05║無著學則若一切法都無自性，則緣起不成；以由自相安立故，亦勝義有。二聖立
Y20n0020_p0102a06║說之所依，如何可一？龍樹言三世，不離過、未有現在；無著則現在是有，依之
Y20n0020_p0102a07║假立過未。言世俗，龍樹則心境都無自性，於假名則皆有。無著則依他心有，遍
Y20n0020_p0102a08║計境無。言勝義，龍樹談但空，則諸法無自性；不但空則現空無礙。無著理智見
Y20n0020_p0102a09║真非不但，因空所顯異但空。龍樹、無著之學綱，吾不敢言明；聖人之學，亦未
Y20n0020_p0102a10║敢言達。然於兩聖一宗之談，不能無所疑。「東海有聖人焉，此心同，此理同也
Y20n0020_p0102a11║。西海有聖人焉，此心同，此理同也。以西聖人之三藏十二部，解東聖人之四書
Y20n0020_p0102a12║五經。」「中國實無孔學」，此老出乃有真孔學，真孔學即真佛學，發東西聖人
Y20n0020_p0102a13║之秘，此老何多能乃爾！以中為無餘涅槃，以庸為從定發慧；東海聖人無此語，
Y20n0020_p0103a01║西海聖人亦無此語，此語出歐陽老胸臆！夫迴外入內為方便，濫佛於儒，則吾所
Y20n0020_p0103a02║未忍言也！「台、賢、藏、密，絕口不談。蓋《法華》、《華嚴》自有真諦，決
Y20n0020_p0103a03║不容一家之壟斷也。密不尊教，藏時背理，皆法界之陷害也。」歐陽老以不談為
Y20n0020_p0103a04║談，方便莫大！《論》、《孟》、《學》、《庸》，與西聖人同心同理；臺、賢
Y20n0020_p0103a05║、藏、密，皆法界之陷害。尊儒抑佛，唯歐陽老乃能出此！藉曰孔是真孔，佛是
Y20n0020_p0103a06║偽佛，真偽一唯歐陽之解說是依，幾乎不同持私秤入市，謂他人不與己同！實則
Y20n0020_p0103a07║儒佛自有其體系，決不容一人之壟斷也！
Y20n0020_p0103a08║於所刪所評何故憂？曰：在昔小乘部執紛紜，釋尊懸記「如析金杖，分分皆
Y20n0020_p0103a09║金」。又謂：「雖有五部，皆不妨如來法界及大般涅槃。」龍樹則曰：「不得般
Y20n0020_p0103a10║若，愚者謂為乖錯。智者得般若波羅蜜故，入三種法門無所礙。」以知法貴當機
Y20n0020_p0103a11║，離惡、行善、淨心，皆可存也。法門不妨或異，於偏執者失之。龍樹以六解兩
Y20n0020_p0103a12║評釋般若，一則曰皆得，再則曰離戲論為實。辨菩薩斷障，雖最後生斷障與得無
Y20n0020_p0103a13║生法忍究竟斷，非究竟談，然亦不無其義。得般若而毘曇無乖，偏執則迦旃延寧
Y20n0020_p0104a01║復釋子。釋尊與龍樹所談，抑何不與歐陽老合之甚也？彼謂：「研究諸部，得佛
Y20n0020_p0104a02║法全體之統緒曰：般若、瑜伽之教，龍樹、無著之學，羅什、玄奘之文。曰：宗
Y20n0020_p0104a03║趣唯一無餘涅槃；法門無邊，三智三漸次。臺、賢、藏、密，絕口不談。」然則
Y20n0020_p0104a04║所謂「學綱未明，教網先纏，急刪第一」者，臺、賢、藏、密絕口不談者也。刪
Y20n0020_p0104a05║之而不已，「存目但評判」。嗟乎！藉整理之名，行壟斷之實。將見一任胸臆，
Y20n0020_p0104a06║妄肆評黜。此老之設想何其巧！用心亦何其毒！亦知佛法全體之統緒，自有真諦
Y20n0020_p0104a07║，決不容一家之壟斷也！歐陽老老矣，勿以刻藏因緣，造匱正法業！華報現在，
Y20n0020_p0104a08║果報未來，吾以是為此老憂。
Y20n0020_p0104a09║於所削疑偽何故痛？曰：「此方謬種，源於菩提流支。」聞此謬說也，如三
Y20n0020_p0104a10║百矛刺心。留支學謬，〈精刻大藏緣起〉未明其故，今亦難為評解。然聖學異義
Y20n0020_p0104a11║，決不容偏執者陷害法界。何者？展轉傳流，誦本之非一，一也。如世親造《三
Y20n0020_p0104a12║十論》，不聞再出。安慧、護法所依之本頌多不同，立說亦異，歐陽老何以判其
Y20n0020_p0104a13║真偽？又經論立說不必同，二也。聞《楞伽》與無著唯識學異，歐陽老欲創唯智
Y20n0020_p0105a01║學，呂澂則以無著為善說，判《楞伽經》體用未明。吾不知宗《楞伽經》者，亦得判
Y20n0020_p0105a02║無著謬傳賴耶唯妄，偏執體用差別否？又思想演變，前後容有異說，三也。《十
Y20n0020_p0105a03║地經論》係世親入大之作，殊難強以必合後期之學。一真七妄之談，猶滯七心論，
Y20n0020_p0105a04║與《勝鬘經》大同，唯識初創義應爾。呂澂引留支譯《唯識論》之不相應心，以證
Y20n0020_p0105a05║法性心，亦謂是非未可言也。又傳者譯者之見解不同，四也。以取解不同，傳譯
Y20n0020_p0105a06║之學說乃有演變。但可於演變中諒其用意，察其體系，取適於己機者而說之、行
Y20n0020_p0105a07║之。直謂謬妄，何其大膽！愚者不知佛法理論之體系非一，前後多所演變，偏執
Y20n0020_p0105a08║己見，用局大方。求自宗見之固也，而疑偽經論興。此不但流支系學者為然，即
Y20n0020_p0105a09║如奘、基糅十師之學，衡以奘見，成《成唯識論》，亦何莫不然，此所以呂澂欲
Y20n0020_p0105a10║別為唐人學以治之。整理者，於文獻可徵，確出國人之手筆者（印人亦有偽托）
Y20n0020_p0105a11║，猶不妨視為某時某系之思想以察其演變，奈何以所見未合，上斥菩提流支為謬
Y20n0020_p0105a12║種歟？
Y20n0020_p0105a13║於所嚴部別何故失笑？曰：大經、小經，大律、小律，大論、小論，次以秘
Y20n0020_p0106a01║密，蓋常途（大乘顯教學者）之言爾。平平無奇，何精嚴之可誇？可笑者一。責
Y20n0020_p0106a02║它以「既非結集源流，亦無聖量根據」。其自立也，「遵瑜伽師地五分」。以《
Y20n0020_p0106a03║阿含》當「攝事分」，以大論、小論當「攝釋分」，於「攝事」「攝釋」間次以
Y20n0020_p0106a04║大律、小律，此亦唯歐陽老乃覺其有聖量根據！可笑者二。大乘諸經，未聞結集
Y20n0020_p0106a05║源流。經論及傳記中，亦不見有精嚴部別者，此所以隨義分別，人各不同。《華
Y20n0020_p0106a06║嚴》取最初說，意不定在圓。《般若》經稱佛母，論謂十二部經根本。列般若於
Y20n0020_p0106a07║首，非如歐陽老所見之談空。道聽塗說，三可笑也。以《寶積》為「本事」，以
Y20n0020_p0106a08║《楞伽》、《般若》、《華嚴》、《涅槃》當「抉擇」。抉擇者抉擇於本事，《
Y20n0020_p0106a09║般若》、《華嚴》亦曾抉擇《寶積》否？四可笑也。約境行果以判大經，則《涅
Y20n0020_p0106a10║槃》列方等、般若、涅槃矣，較之臆說為何如？可笑者五。以精嚴自居，責它無
Y20n0020_p0106a11║聖量，以半斤輕八兩，此其所以為可笑也。
Y20n0020_p0106a12║於所考訂何故嘿然？曰：所考所訂，是否類孔子之「雅頌得所，樂然後成」
Y20n0020_p0106a13║。今既未見，置不論。