Y23n0023_p0233a01║影印金剛般若波羅蜜經記
Y23n0023_p0233a02║《金剛般若波羅蜜經》，自童壽譯傳以來，弘通獨盛。蓋以經明發心，則大
Y23n0023_p0233a03║心、勝心、常心，不顛倒心，極心量之深廣；論修行，則都無所住，修六度善行
Y23n0023_p0233a04║，於一切而不著；成果德，則五眼圓明，河沙不足喻其福德，須彌無以擬其身量
Y23n0023_p0233a05║。是大乘最上乘，得弘一大師書之，倍復清淨莊嚴，藝林所重。流通受持之益，
Y23n0023_p0233a06║詎可思議也耶！宏德優婆夷，深參世變，篤志真乘，嘗建報恩小築以奉三寶，蓋
Y23n0023_p0233a07║廣孝行以通佛道者。今以家翁次倫公、姑邊太夫人，七十雙壽，適逢金婚之慶。
Y23n0023_p0233a08║乃率子齊英、齊茂、齊蓀，女齊芬、齊芳、齊菁，緣孝思而發心，影印弘一大師
Y23n0023_p0233a09║所書《金剛經》，以祝椿萱之永茂。倫公與夫人，仁慈為懷，樂善好施，時親近三
Y23n0023_p0233a10║寶以為歸向。德業常新，且當趣佛智海，法壽無量，不僅世間福樂所歸，仁者大
Y23n0023_p0233a11║壽已也！印順寄錫報恩，預印經之議，因略記以申祝讚之意。時歲次丁未之春。