Y23n0023_p0249a01║中國佛教哲學概論序
Y23n0023_p0249a02║印度大乘之學，植基於《阿含經》，弘廣於《般若經》，經續紛陳，難可詳
Y23n0023_p0249a03║究。其能抉擇而顯了之者，中觀與唯識尚矣！晚期鎔鑄為真心說，始漸異從來之
Y23n0023_p0249a04║學。傳入我國，真常唯心之說獨張。隋唐間異采紛呈，成八宗之瑰奇。唐宋化流
Y23n0023_p0249a05║日本，初無異於唐宋之舊。迨專取信願之說出，乃迥乎別矣。近代日本學者，詳
Y23n0023_p0249a06║考深究，每有所發，雖眾途並進，要不外歸宗於真心及信願之學也。
Y23n0023_p0249a07║李居士世傑，遊心佛法，篤志大乘，其研幾之勤、思辨之精，求之我國佛教
Y23n0023_p0249a08║界，不數數見也。近出其本於中華舊說、日本新論，深究而貫之於「一心」之心
Y23n0023_p0249a09║得，成《中國佛教哲學概論》，將以行世。雖未及覽其全文，然法苑義林，足備
Y23n0023_p0249a10║教界及社會學者之研考，則確乎無可疑也。
Y23n0023_p0249a11║《中國佛教哲學概論》之組織，以「宇宙本體論」、「宇宙現象論」，說三論
Y23n0023_p0250a01║、唯識、天臺、賢首；以「人生解脫論」，說密、禪、律、淨，八宗之大義備矣
Y23n0023_p0250a02║。佛法初無間於大小顯密也，要不外乎教證二門，亦即信解行證。教法為信解，
Y23n0023_p0250a03║明宇宙人生之現象（相）、現象之真相（性），即相而契性之契證、依證而成之
Y23n0023_p0250a04║聖德。證法為行證，則基信解而持行之道要，達於解脫聖德之實證也。性相顯密
Y23n0023_p0250a05║，莫不備此，故可謂無性相而不涉行證，無行證而不明性相，固難以性相及行證
Y23n0023_p0250a06║而判論諸宗。本書殆以義承日本學者之緒餘，或以用為哲學之說明，故如此耳。
Y23n0023_p0250a07║《中國佛教哲學概論》究義深徹，歎為希有。然更有可稱歎者：一、我國為
Y23n0023_p0250a08║大乘第二祖國，闡發之精深博大，世無倫比，宜其為教界所宗仰、國族所弘護。
Y23n0023_p0250a09║然一以文義深隱，學者每有門牆萬仞之歎。又以舊來理學之徒，偏以禪學擬佛法
Y23n0023_p0250a10║之全，隱蔽法門，漸致式微。今備論乎八宗，如羅列眾寶，各呈奇采，乃知佛法
Y23n0023_p0250a11║之不僅禪也。文又簡而義明，學者宜可依之以漸入佛法矣。
Y23n0023_p0250a12║二、佛法或說「唯心」，然非謂無物也，特以一切法不離心而安立，心為一
Y23n0023_p0250a13║切法之攝導者耳。故究極言之，即空即幻，心色緣成而無礙，初無違於法界平等
Y23n0023_p0251a01║、一色一香之為中道。或說本性（本體），然非謂窮推冥際，立本體而依之以發
Y23n0023_p0251a02║生、依之以開展；特以迷情滯於事相，舉性以導其悟法相之本空，直顯真實相耳
Y23n0023_p0251a03║。故究極言之，法性無礙於緣起，緣起不異乎法性，性相不一不二，何依何起耶
Y23n0023_p0251a04║？然世之學者，每以俗說之唯心論、本體論擬之。本書說一心、說本體，不蔽於
Y23n0023_p0251a05║世學而每顯佛法之真，其功德不可量也。山居拉雜書此，用誌隨喜讚善之情云
Y23n0023_p0251a06║爾。