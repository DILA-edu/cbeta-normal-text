Y23n0023_p0253a01║序佛教時論集
Y23n0023_p0253a02║續明法師籍北平，少年受知於開封淨嚴法師、西安妙濶老法師。為學不倦，
Y23n0023_p0253a03║於戰亂期中，來遊重慶之漢藏教理院，余因得與相識。抗戰勝利，復從余編《太
Y23n0023_p0253a04║虛大師全書》於奉化雪竇寺。次復共住西湖香山精舍、廈門南普陀寺。後復相偕
Y23n0023_p0253a05║避赤燄於九龍，四易所居，未嘗相離。在港與學友演培法師，負《太虛大師全書
Y23n0023_p0253a06║》及正聞學社叢書校對之責。共處十年，識其溫厚堅毅，淡泊自得，為教服務而
Y23n0023_p0253a07║未嘗計及利養，但黽勉以從事。年來多論議佛教之作，務平淡、顧現實，要歸於
Y23n0023_p0253a08║本身之奮發、本身之改進。我佛教徒能循此意以行之，於教當不為無益矣。
Y23n0023_p0253a09║余學尚自由，不強人以從己，不飾異以動人。但求相從者，能安心於學，不
Y23n0023_p0253a10║急功利以漸進云爾。學無止境，無可贊否；而漸以向上，歷久彌堅，則余於續師
Y23n0023_p0253a11║有所取焉！是為序。民國四十二年一月三十日，印順序於臺北善導寺。