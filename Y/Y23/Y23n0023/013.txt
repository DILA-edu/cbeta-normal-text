Y23n0023_p0255a01║佛學論文集序
Y23n0023_p0255a02║佛法以篤行為尚，而篤行必先之於勝解。解所以導行，故封執名相而蔽於知
Y23n0023_p0255a03║解者非也。起行待於解，故離解說行，冥目夜遊，亦未見其為得也。千年來，中
Y23n0023_p0255a04║國佛教特重於行，義學且廢；義學衰而重行之佛法亦衰。民國以還，義學漸興。
Y23n0023_p0255a05║以國難因緣，中國佛教在臺島，日有起色。或為義學之鑽研，或為適時之教化，
Y23n0023_p0255a06║雜誌、著述，蔚然雲興，其大法復興之象乎！惟慈法師青年好學，既從學於武林
Y23n0023_p0255a07║，復受教於彌勒內院慈老法師之門。今且禁足秀峰，期於有得，其志行蓋可嘉矣
Y23n0023_p0255a08║！頃出其比年寫作，凡十八篇，擬集以流通。審其目，則大小兼綜。大之為中觀
Y23n0023_p0255a09║、瑜伽，小之為《大毘婆沙論》、《俱舍論》；旁及因明，上論止觀，蓋亦大乘
Y23n0023_p0255a10║之學，以一切佛法而為境者也。通百家之學，上正之於佛說；即文義之知，進趨
Y23n0023_p0255a11║之於實行，庶幾其近道乎！是則將來之成就無量，此特始發其軔耳！是為序。