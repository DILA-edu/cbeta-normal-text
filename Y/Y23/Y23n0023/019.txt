Y23n0023_p0269a01║法舫法師行傳
Y23n0023_p0269a02║法師諱法舫，河北井陘農家子，生於清光緒三十年。幼以避旱災至北京，就
Y23n0023_p0269a03║學於法源寺義學。感佛門慈濟恩，遂於民國十年，依南嶽是岸長老出家也。翌年
Y23n0023_p0269a04║，佛學院初創於武昌（簡稱武院），師聞風嚮往，乃結伴南參，親炙於太虛大師
Y23n0023_p0269a05║者二年。轉入北京藏文學院，且隨留藏學法團西行。中止康定，欲求藏密。然以
Y23n0023_p0269a06║違緣，遄返武昌，自修於武院者又數年。其學日進，善唯識、《俱舍論》，為眾
Y23n0023_p0269a07║所重。
Y23n0023_p0269a08║十九年秋，師任教於北平柏林教理院，兼世界佛學苑設備處書記。講《阿毘
Y23n0023_p0269a09║達磨俱舍論》，義解精當，學譽斐然矣！九一八變起，虛大師召之返武院，任世
Y23n0023_p0269a10║界佛學苑圖書館主任。於苑中編《海潮音》，從事於革新佛教之宣導，亦時出其
Y23n0023_p0269a11║研究之緒餘。其後且三編《海潮音》，斷續竟五年之久。虛大師曾設預科、研究
Y23n0023_p0270a01║部於苑中，師居中主持之；且時過漢口佛教正信會，隨機利導焉。武院為虛大師
Y23n0023_p0270a02║僧教育中心，《海潮音》則其廣長舌。五、六年間，始終以師主其事，實山門之
Y23n0023_p0270a03║中堅矣！抗戰軍興，應學友法尊約，入川主持漢藏教理院教務，二、三年間，殊
Y23n0023_p0270a04║著勞績。
Y23n0023_p0270a05║虛大師國際訪問歸來，商得教育部同意，資遣師赴錫蘭，弘傳大乘。經緬甸
Y23n0023_p0270a06║，適應戰時需要，留年餘。三十二年二月，始西出印度；後時往來於印度之國際
Y23n0023_p0270a07║大學、錫蘭之智嚴學院。師本其毘曇之舊學，進求錫蘭之初傳，因地隨宜，小行
Y23n0023_p0270a08║大隱，每隨順於分別說者。西安籌設巴利三藏院，中錫互換留學僧，胥師有以導
Y23n0023_p0270a09║成之。三十六年春，虛大師示寂。師念武院舊業、巴院新猷，懼攝持之無人，乃
Y23n0023_p0270a10║經馬來亞、香港而回國。所至輒觀方設化，備受四眾推重。翌夏，由廈返滬。首
Y23n0023_p0270a11║禮虛大師舍利塔於奉化雪竇寺，因被舉為寺主。嗣回武院，重開講席。三十八年
Y23n0023_p0270a12║春，於長沙開般若法會，受任湖南首剎大溈山住持。雖國事日非，無可建樹，然
Y23n0023_p0270a13║亦見諸方器待之深矣！自夏徂冬，卓錫香港。凡五啟講席，法化稱盛；且刊行所
Y23n0023_p0271a01║譯《阿毘達磨攝義論》。旋應錫蘭大學聘，重遊錫蘭，主講中國佛學，且二年矣
Y23n0023_p0271a02║。暇則遊化馬來亞、暹羅，於《太虛大師全書》之印行，所助尤力。初聞師血壓
Y23n0023_p0271a03║高，以師壯健，咸不以為慮。不圖竟於（四十年）十月三日，以腦溢血，俄而示
Y23n0023_p0271a04║寂，生年僅四十八耳。
Y23n0023_p0271a05║嗟乎！法師善英、日、巴利文，精研法相，兼通世學，其法門之傑哉！比年
Y23n0023_p0271a06║遊化東南亞，道譽日隆。方期迻譯南傳，復興中土，繼虛大師之志行而光大之；
Y23n0023_p0271a07║寧知眾生福薄，象王既去而象子隨行者耶？弘願未酬，識者同悲。謹為略述遺行
Y23n0023_p0271a08║，以誌永念。