Y23n0023_p0273a01║大醒法師略傳
Y23n0023_p0273a02║法師名機警，晚年別署隨緣。太虛大師字以大醒，因以大醒行。俗姓袁，江
Y23n0023_p0273a03║蘇東臺世家子；畢業於母里師範。讀《憨山夢遊集》，遐然有出世志，因從讓之
Y23n0023_p0273a04║和尚剃落，時民國十三年，年廿五矣。是年夏，虛大師講《維摩經》於光孝寺，
Y23n0023_p0273a05║法師始廁講席。秋，去武昌佛學院，專心內典。法師於整僧護教，願力甚弘，揭
Y23n0023_p0273a06║「新僧」為號召，虛大師因為字大醒以勉之。十四年夏，從虛大師於廬山學宭。
Y23n0023_p0273a07║十六年，禁足於南京金陵寺。翌年春，應虛大師召，至廈門南普陀寺，任監院，
Y23n0023_p0273a08║主持閩南佛學院。時革命初奠，佛教危機彌深，而教內猶多因循，法師乃編發《
Y23n0023_p0273a09║現代僧伽》（後改名《現代佛教》）以策勉之。口直心快，語多痛切，泄沓因循
Y23n0023_p0273a10║者，不以為然也。廿一年冬，隨虛大師為進退，離廈門。然在閩五年，於寺務、
Y23n0023_p0273a11║教務，實多建樹。廿二年，小住潮汕。冬，還武院，主編《海潮音》，鼓吹人間
Y23n0023_p0274a01║佛教。翌年，講《地藏本願經》於漢口正信會。蓋法師於地藏悲願，景仰特深。
Y23n0023_p0274a02║廿四年，去日本考察佛教，備受彼邦佛徒歡迎。廿五年，住持淮陰覺津寺，革弊
Y23n0023_p0274a03║建新，且將追閩院之盛！辦有覺津佛學院、《覺津月刊》；主持七縣僧眾救護訓
Y23n0023_p0274a04║練；講學於感化院。護教護國，頗為地方當局所重。迨戰火逼近，法師乃退而自
Y23n0023_p0274a05║修。後嘗主持高郵善因寺，時值戰亂，隨緣而已。抗戰勝利，法師出任中國佛教
Y23n0023_p0274a06║會整理委員會祕書長職。卅五年秋，繼虛大師主持奉化雪竇寺。翌春，虛大師圓
Y23n0023_p0274a07║寂於滬濱，法師悲痛無已。其後，《太虛大師全書》之編纂、大師舍利塔之建築
Y23n0023_p0274a08║，並多得其力。卅七年，復主編《海潮音》。嗣以戰火南侵，乃奉《海潮音》來
Y23n0023_p0274a09║臺灣；因任善導寺導師。歷年憂勞，血壓甚高。卅九年，移住新竹之香山。四十
Y23n0023_p0274a10║年，復發起主辦佛教講習所於新竹之靈隱寺，雖才財兩難，而卒能勉成之。冬，
Y23n0023_p0274a11║以腦溢血臥疾，纏綿及載，四十一年十二月十三日，乃別人寰，時年五十有三。
Y23n0023_p0274a12║嗚呼！法師長於文學，能詩書，不拘小節，熱心於佛教之文化教育。在儒則狂，
Y23n0023_p0274a13║在佛則大悲菩薩之流也！末世鮮中道，若法師者，可以謀進取者矣！去世何速，
Y23n0023_p0275a01║四眾同慨！著作行世者，有《地藏本願經講要》、《八指頭陀詩評傳》、《日本
Y23n0023_p0275a02║佛教視察記》、《口業集》、《空過日記》等若干卷。