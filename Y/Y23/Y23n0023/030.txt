Y23n0023_p0371a01║讚泉公和尚之功德
Y23n0023_p0371a02║余初出家於普陀之福泉院，聞之恩師念公，知閩南有泉公和尚焉！念公初主
Y23n0023_p0371a03║福泉，衰廢已極，和尚首率善信來山以助之，於福泉蓋有恩矣！民國二十年，遊
Y23n0023_p0371a04║學於廈門之閩院。閩院為和尚主持南普陀寺時所建立，陶育僧才，於近代中國佛
Y23n0023_p0371a05║教，貢獻甚多。余則初於此學，繼於此教，來往三度，固莫非和尚之遺澤也。二
Y23n0023_p0371a06║十四年新春，謁和尚於廈門之萬石岩。時和尚辦佛學研究社於此，四眾從學，蔚
Y23n0023_p0371a07║為名藍。後舉和尚德學以詢常惺和尚，惺公譽為北方倓（虛）老之流亞。余不足
Y23n0023_p0371a08║以知和尚，於惺公之推崇而想見之。三十七年冬，重遊萬石岩，知和尚已示寂於
Y23n0023_p0371a09║檳城。院剎依然，師匠云亡，為之慨然。頃以和尚座下上首廣義法師來臺，得讀
Y23n0023_p0371a10║《會泉和尚傳》，因詳其參學之專、弘法之力、紹隆三寶之功德為難及！宜其被
Y23n0023_p0371a11║譽為閩省三大法師之一也！余福德微薄，未得及和尚之門，何足以知和尚之德學
Y23n0023_p0372a01║！姑記其所知者，以讚和尚之高深於萬一云爾。