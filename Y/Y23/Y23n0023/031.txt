Y23n0023_p0373a01║一代耆德邈兮難尋
Y23n0023_p0373a02║近代閩南多碩德，逢公長老其傑焉！公早歲參學江浙，禮四大名山殆遍。戰
Y23n0023_p0373a03║時，公以七十衰老之身，遍禮印度聖跡，越喜馬拉雅山而入西藏；其精苦卓絕，
Y23n0023_p0373a04║以視趙州之八十行腳，無多讓也。公參學叢林，能得大公無我之恉，身體力行，
Y23n0023_p0373a05║改其剃度之子孫道場——廈門南普陀寺為十方常住。後之南普陀寺能蜚聲教界，
Y23n0023_p0373a06║蔚為國際知名道場，豈非受逢公毅然改制之賜耶！
Y23n0023_p0373a07║南普陀寺之興僧教育，先後敦請常惺、太虛二大師以主其事，逢公悉贊助維
Y23n0023_p0373a08║繫其間。晚年，公遊川、滇、西藏，得散佈各方之閩院學友之歡迎，亦可以稍酬
Y23n0023_p0373a09║其為法之一片婆心矣。
Y23n0023_p0373a10║勝利後，公卓錫新加坡，出主龍山寺。德望彌重，化緣普洽，為彼邦人士所
Y23n0023_p0373a11║稱道。
Y23n0023_p0374a01║嗟乎！余生也晚，雖幸列閩院門墻，初未敢私謁請益，唯知公之愛護學人心
Y23n0023_p0374a02║切而已。迨民國二十八年，公來北碚之縉雲山，禮請虛公大師遊化雲南。縉雲師
Y23n0023_p0374a03║友，懇公開示，語多精采。第以逢公語音微閡，虛公令余為眾覆述其大意，乃得
Y23n0023_p0374a04║與公晤對，親承謦欬。今逢公示寂且十年矣，一代耆德，邈兮難尋！高山仰止，
Y23n0023_p0374a05║實不勝其低徊不已之私焉。民國五十一年六月二十日，寫於臺北慧日講堂。