Y23n0023_p0375a01║悼念續明法師
Y23n0023_p0375a02║民國五十五年四月二十六日，續明法師逝於印度之加爾各答。翌晚，訃電達
Y23n0023_p0375a03║臺北。或以電（話）來告，余以且睡卻之，殆預感而不忍卒聞之耶？不忍聞而終
Y23n0023_p0375a04║聞之，撫今懷昔，悵惘何能自已！
Y23n0023_p0375a05║憶三十三年夏，初相識於漢院。師不以才華顯，剛勁內斂，和而不流。心器
Y23n0023_p0375a06║之，過從遂多。師結伴遊西康，四事仰人而不為自謀。得間，則勸發史君建侯，
Y23n0023_p0375a07║刊行《攝大乘論講記》，其欣樂法義之至情有如此。三十五年夏，余病留開封，
Y23n0023_p0375a08║多得其顧護。翌年春，從余編《太虛大師全書》於奉化之雪竇。自後展轉相從於
Y23n0023_p0375a09║廈門、香港；四十二年春，來從於臺灣。值世局震撼，人心浮動之秋，而師不事
Y23n0023_p0375a10║緣務。或編，或校，或講，或記，唯以佛法安其心。朝夕相處，時或向對無言，
Y23n0023_p0375a11║或共話世事而歸於佛道。先後六年，未嘗聞有去思。來臺十一載，住持福嚴，瘁
Y23n0023_p0376a01║心力於僧教育。受謗受誣，亦未聞有怨言。師體魄素豐，而心力每感不足。四十
Y23n0023_p0376a02║八年以來，職責倍重，任事又專，乃時以病聞。前年請辭福嚴精舍，不忍強留之
Y23n0023_p0376a03║。初冀其遊化海外，身心舒達，康復返臺，專心於佛法之弘揚。孰知貌倍豐而體
Y23n0023_p0376a04║轉弱，竟以巡禮天竺佛跡，中暑而成不起。盛年遽逝，弘願未酬，不亦悲乎！
Y23n0023_p0376a05║方余由杭而廈而港也，學友星散，苦於福緣不足，思攝聚之而無方，然猶得
Y23n0023_p0376a06║續明等諸人從。今臺灣安定，四事不難，而師竟中道永棄之去，何哉！懷昔年攝
Y23n0023_p0376a07║聚之匪易，感來日佛法之大難。一切逐歲月而消逝，豈能獨為續明悲而不自悲乎
Y23n0023_p0376a08║！往者長往，吾復何言！