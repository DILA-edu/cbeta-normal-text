Y23n0023_p0383a01║性公老和尚舍利塔四眾海會塔記
Y23n0023_p0383a02║佛法遍東亞久矣，而菲邦之蒙法化也獨遲，殆因緣之有所待耶！抗戰軍興，
Y23n0023_p0383a03║閩南長老性願老和尚，始應化來岷，闡揚聖道，悲願深而方便巧，化育及時，乃
Y23n0023_p0383a04║得信願聿興，華藏頓現；德音遠布，被乎南島。嗚呼！拓一方之化運，樹中土之
Y23n0023_p0383a05║宗風，非夙緣有在，乘願再來，其何以能此！
Y23n0023_p0383a06║中華民國五十一年三月，性公化緣既畢，安詳而逝。緬懷令德，緇素同悲。
Y23n0023_p0383a07║法在人邈，則唯樹塔婆以顯高風、奉舍利以式敬思耳！性公晚年，每以建四眾海
Y23n0023_p0383a08║會塔為言，創議而事未及舉。菲島佛教同人，乃籌建「性公老和尚舍利塔四眾海
Y23n0023_p0383a09║會塔」於華藏寺之側。以之樹法幢，則凡聖同歸；紀祖德，則孝思不匱。依大德
Y23n0023_p0383a10║而永締法緣，憑佛力而直登淨域。是塔也，其相也莊嚴，其意也深遠。將見法界
Y23n0023_p0383a11║一化，華藏同歸！佛恩祖德，億萬斯年！