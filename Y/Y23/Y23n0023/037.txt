Y23n0023_p0393a01║子寬居士八十壽序
Y23n0023_p0393a02║子寬居士，今年十月十日，八十初度。友好欲為之稱慶，居士願以世壽結法
Y23n0023_p0393a03║緣，因承其意而為之序。
Y23n0023_p0393a04║居士獻身革命，矢忠黨國五十餘年，卓著勳猷，是世壽之應壽而未足以為居
Y23n0023_p0393a05║士壽也。獲聞法於海上，始護教於閩垣，初皈依於漢皋，悉依於太虛大師。主持
Y23n0023_p0393a06║正信會，服務中佛會，編印《太虛大師全書》，又無不承虛大師意旨而為之弘護
Y23n0023_p0393a07║，殆與虛大師有夙緣，於大師之深智悲行特多欽奉歟！居嘗服膺大師，以發菩提
Y23n0023_p0393a08║心、盡未來際獻身三寶，不以成敗毀譽為念，則乃可為居士壽矣！
Y23n0023_p0393a09║《海潮音》月刊，為虛大師手創。發揚大乘真義，應導現代人心，歷四十二
Y23n0023_p0393a10║年如一日，近十年則由居士發行。以是友好之欲為居士稱慶者，希迴禮物為禮金
Y23n0023_p0393a11║，悉以充《海潮音》經費。潮音永續，則居士之壽無盡矣！夫涓滴歸大海而遍滿
Y23n0023_p0394a01║，隻羽入須彌而金色，金剛之身、無量之壽，豈特為子寬居士慶；共結法緣，將
Y23n0023_p0394a02║莫不同歸無量壽海也！