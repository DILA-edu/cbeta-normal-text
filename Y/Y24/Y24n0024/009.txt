Y24n0024_p0115a01║中國佛教各宗之創立
Y24n0024_p0115a02║佛陀在世時，應機說法。雖解脫一味，而重於「己利」之聲聞，重於「利他
Y24n0024_p0115a03║」之菩薩（如彌勒），發心與趣果有別，實開分宗之始。法必因機設教，隨方異
Y24n0024_p0115a04║宜，故宗派之發展，實勢所必至也。昔佛滅百年，少數之耆年上座，多數之青年
Y24n0024_p0115a05║大眾，即啟異說於毘舍離。及其發展所至，聲聞與菩薩分流。聲聞既十八異執，
Y24n0024_p0115a06║菩薩亦空有異趣，顯密分宗。此皆各得佛法之一體，因時因機而善用之，則固無
Y24n0024_p0115a07║礙於大般涅槃。昔於錫蘭劫波利村，進證二果之求那跋摩遺文偈云：「諸論各異
Y24n0024_p0115a08║端，修行理無二。偏執有是非，達者無違諍」，誠乃見道之言也！
Y24n0024_p0115a09║佛法傳入中國，中國學者承受而修學之，發皇之，貫通之，各抒所得，師資
Y24n0024_p0115a10║授受而宗派漸以形成。其中或直承印度者，或完成通變於中國者。至隋唐時，中
Y24n0024_p0115a11║國佛教躋於無比之隆盛，而宗派亦於斯時造其極致。
Y24n0024_p0116a01║日本學者所傳，中國有「俱舍」、「成實」、「律」、「三論」、「涅槃」
Y24n0024_p0116a02║、「地論」、「淨土」、「禪」、「攝論」、「天臺」、「華嚴」、「法相」、
Y24n0024_p0116a03║「密」等十三宗。並謂其後併涅槃於天臺，併地論於華嚴，併攝論於法相，乃成
Y24n0024_p0116a04║十宗。其中，「俱舍」與「成實」為小乘，大乘凡八宗云。今統就中國佛教文史
Y24n0024_p0116a05║所見，雖大同而小有出入，試略述之：
Y24n0024_p0116a06║一、苻秦時，僧伽提婆來傳譯，有部之阿毘達磨，研學者多行於北土，成毘
Y24n0024_p0116a07║曇宗。後陳真諦與唐玄奘，譯出《俱舍論》；毘曇之學，乃轉以俱舍名宗。二、
Y24n0024_p0116a08║北魏菩提留支等，譯出世親之《十地經論》，以黎耶為真識。承其學者，名地論宗
Y24n0024_p0116a09║，為大乘有宗之一系，後擴展而演為華嚴宗。三、陳真諦譯《攝大乘論》於嶺南
Y24n0024_p0116a10║，以黎耶為妄識而通解性，為大乘有宗之第二系，稱攝論宗。然南方所傳不盛，
Y24n0024_p0116a11║入北方又為地論師所融攝；逮玄奘傳譯法相，乃無獨立研究者。四、唐玄奘傳無
Y24n0024_p0116a12║著世親之學，以《成唯識論》為主，明阿賴耶唯妄唯染。學者稱法相宗，實乃大
Y24n0024_p0116a13║乘有宗之第三系。宋、元以來，即漸就衰歇，近代乃又有專學之者。此三系，同
Y24n0024_p0117a01║明三界唯心，萬法唯識之旨，受有部之影響特深。中國素重大乘，故毘曇少專宗
Y24n0024_p0117a02║學者，大抵由大乘有宗學者兼習之。
Y24n0024_p0117a03║五、晉法顯與涼曇無讖，譯《大涅槃經》。由道生「闡提有佛性」之唱，大
Y24n0024_p0117a04║弘於宋、齊之世，稱涅槃宗。後被攝於天臺；而北土之涅槃學者，則多與地論師
Y24n0024_p0117a05║合流。六、姚秦鳩摩羅什譯《成實論》，齊、梁間盛行於南土。論本經部師說，
Y24n0024_p0117a06║出入諸部，兼通大乘，廣明空義；弘傳者以之通大乘經。中國佛教史所見之「成
Y24n0024_p0117a07║論大乘師」，決非小乘，實為綜合之大乘學派也。七、羅什譯龍樹提婆之《中》
Y24n0024_p0117a08║、《百》、《十二門論》，以無得正觀為宗，成三論宗。自北土南來，奪《成論
Y24n0024_p0117a09║》之席；陳隋之世，最為盛行。然重於禪慧者，如牛頭融被攝於禪宗；重教義者
Y24n0024_p0117a10║，多被攝於天臺，盛唐而後，即傳承不明。
Y24n0024_p0117a11║八、羅什傳來之般若中觀流，北齊慧文傳南嶽慧思，兼重《法華》。再傳天
Y24n0024_p0117a12║臺智者，特重《法華》而融《涅槃》，成天臺宗。以北土所傳，繼涅槃、成實、
Y24n0024_p0117a13║三論而大成南土之學。九、地論（十地品本《華嚴經》一品）學者，杜順、智儼
Y24n0024_p0118a01║，啟華嚴教觀。至唐法藏，大成華嚴宗，為北土唯心論之究極圓滿者。
Y24n0024_p0118a02║十、密典之傳譯雖久，至唐開元中，善無畏、金剛智來傳兩部大法，乃立密
Y24n0024_p0118a03║宗。三密事相，純屬西來；而所依義理，即大成於中國之臺、賢。晚唐以降，漸
Y24n0024_p0118a04║以衰歇；近復傳自日本、西藏，又稍見流行。
Y24n0024_p0118a05║此外，源承於印度，而由北土發達所成之重行學派凡三：一、律：律乃定慧
Y24n0024_p0118a06║之基，學者之所必修。初羅什等譯出《十誦律》，盛行於南北。佛陀耶舍譯之《
Y24n0024_p0118a07║四分律》，屬分別說系之法藏部，分通大乘，至魏慧光乃大行。唐道宣大成《四
Y24n0024_p0118a08║分》之南山律宗，餘律皆廢。二、禪：禪為諸宗共具，而漢晉以來，多得罽賓之
Y24n0024_p0118a09║禪。宋末，達磨菩提至北土，傳「南天竺一乘宗」，稱如來禪。至唐，得嶺南之
Y24n0024_p0118a10║六祖慧能而大行，為後期中國佛教之心髓。三、淨：往生西方淨土，推始於東晉
Y24n0024_p0118a11║之廬山慧遠。然稱名念佛，至北魏曇鸞始興；迄唐之善導，乃發達為中國佛教之
Y24n0024_p0118a12║大流。然臺、賢等宗，實無不弘讚淨土，唯善導一流，專弘念佛，特盛於中國耳
Y24n0024_p0118a13║。
Y24n0024_p0119a01║上來諸宗之創立，並源承於印度。然其特有貢獻，為中國佛教徒修持弘傳之
Y24n0024_p0119a02║結晶，特契合於中國民情者，則融貫該綜之臺、賢，簡易平實之禪、淨也。