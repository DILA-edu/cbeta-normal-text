Y24n0024_p0121a01║中國佛教之特色
Y24n0024_p0121a02║中國佛教之宗派雖多，其能不拘於因襲西方，以「致廣大而盡精微，極高明
Y24n0024_p0121a03║而道中庸」之精神，予佛法以發揚、整理、通變，最為中國民眾所崇者，莫如天
Y24n0024_p0121a04║臺、賢首、禪、淨——四宗。
Y24n0024_p0121a05║天臺宗，源本般若、中觀之禪。北齊慧文禪師，讀《大智度論》「實一切智一時得
Y24n0024_p0121a06║」，及《中論》緣生法即空即假即中偈，悟入一心三觀，圓融三諦，為一家心髓
Y24n0024_p0121a07║。再傳隋天臺智者大師，從禪出教，宗《法華》、《涅槃》，以通論一代時教。
Y24n0024_p0121a08║所明圓頓止觀：百界千如，三千諸法，即空即假即中，具足於介爾妄心，名為一
Y24n0024_p0121a09║念三千。然學本般若之心色平等，故實「一色一香，無非中道」也。於一代時教
Y24n0024_p0121a10║：就說法之時間、方式、內容，科判為五時八教。條理嚴密而貫通，誠先來所未
Y24n0024_p0121a11║有！歸宗於《法華經》之純圓獨妙，以經明開權顯實，開迹顯本，究明如來施化
Y24n0024_p0122a01║之方便，出世之本懷者。臺宗教觀並重，而扶戒律，弘淨土，深廣而兼存平易，
Y24n0024_p0122a02║純乎其為中國佛教之特色！
Y24n0024_p0122a03║華嚴宗，源本《華嚴》（十地）唯心之禪。隋、唐間，杜順、智儼，自禪出
Y24n0024_p0122a04║教，啟華嚴教觀。賢首法藏繼之，乃大成。宗明五門止觀，以華嚴三昧（法界觀
Y24n0024_p0122a05║）為圓極。法界本於一心：相即相入，事事無礙，重重無盡；因該果海，果徹因
Y24n0024_p0122a06║源者也。說明此義，即六相、十玄門。本於真常唯心之禪，故為絕對唯心論，以
Y24n0024_p0122a07║一切悉為一真法界心所顯現，與禪宗關涉頗深。總判一代時教，為三時、五教、
Y24n0024_p0122a08║十宗；其圓活自在，似不及天臺，而嚴密則過之。
Y24n0024_p0122a09║臺賢二宗之特色為：一、源於禪觀。二、宗於契經。三、重於觀行。四、綜
Y24n0024_p0122a10║括一代聖教，自義理及其修行歷程，予以序列、判別、貫通之；全體佛教，綱舉
Y24n0024_p0122a11║目張，於融貫該攝中，以闡發如來究極之道為鵠。長於組織，誠以求真，趣於實
Y24n0024_p0122a12║行；中國佛教之精神，有可取焉。
Y24n0024_p0122a13║禪宗，達磨傳於北魏者，本為真常唯心之禪。芟夷名相，直指眾生自心本淨
Y24n0024_p0123a01║，即心即佛。學者推仰此宗，謂即佛以傳迦葉，祖祖相傳之心印。初以《楞伽》
Y24n0024_p0123a02║印心，學者兼存文記。迨六傳至唐慧能，得法於弘忍。「即心是佛，無心是道」
Y24n0024_p0123a03║；「唯明見性」，創開南禪宗旨，乃大行於中國。六祖下有南嶽、青原二系；唐
Y24n0024_p0123a04║末流衍為臨濟、溈仰、雲門、法眼、曹洞五宗。禪本般若妙悟，不拘教跡，故禪
Y24n0024_p0123a05║者風格，每因師承而異。五家中，「曹洞丁寧，臨濟勢勝，雲門突急，法眼巧便
Y24n0024_p0123a06║，溈仰回互」！然禪悟之內容，固不異也。又一切方便，若有所著，即轉障悟門
Y24n0024_p0123a07║，故禪風亦因時而異：初重超佛越祖之機鋒，次轉而為拈古頌古，其後又重於參
Y24n0024_p0123a08║話頭。不預立觀境，唯脫落意識名言以契入之。其法簡易，不離平常日用事，出
Y24n0024_p0123a09║世而不礙入世者也。
Y24n0024_p0123a10║淨土宗，東晉廬山慧遠，結社念佛，發願往生極樂國土，可謂淨宗之始；而
Y24n0024_p0123a11║實念佛特重於禪觀。北魏曇鸞，經唐道綽，至光明寺善導，專以稱念阿彌陀佛為
Y24n0024_p0123a12║教。以彌陀為報佛，極樂為報土。行者託彌陀本願之他力，信願持名，即能不斷
Y24n0024_p0123a13║煩惱，帶業而往生淨土。其法至簡，得益甚高；廣攝眾機，遍為中國民眾所信行
Y24n0024_p0124a01║。其時專弘稱名，訶責禪宗。宋、明以降，念佛與禪宗相融，如蓮池之釋一心不
Y24n0024_p0124a02║亂為事一心、理一心等。禪淨一致，三根普被，乃極高深而又平常之能事！
Y24n0024_p0124a03║禪淨二宗，篤於行持。大略言之，禪之所入深，淨之所益廣。禪者為法行人
Y24n0024_p0124a04║，淨者為信行人。一重自力，一重他力。明、清而後，臺、賢之學者，修持止觀
Y24n0024_p0124a05║者少，相出入於禪、淨。而後教稱臺、賢，行歸禪、淨，平流競進而和同，則又
Y24n0024_p0124a06║中國佛教之特色矣！