Y25n0025_p0149a01║楞伽阿跋多羅寶經釋題
Y25n0025_p0149a02║一　傳譯與弘通
Y25n0025_p0149a03║《楞伽經》之譯為華文，凡經三譯。劉宋元嘉中，求那跋陀羅初譯，名《楞
Y25n0025_p0149a04║伽阿跋多羅寶經》，凡四卷，總為一品，題作「一切佛語心品第一」。元魏延昌
Y25n0025_p0149a05║年中，菩提留支再譯，名《入楞伽經》，凡十卷，分十八品。除第一〈請佛品〉
Y25n0025_p0149a06║、第十七〈陀羅尼品〉、第十八〈總品〉外，餘十五品與宋譯相當。唐久視年，
Y25n0025_p0149a07║實叉難陀第三譯，名《大乘入楞伽經》，凡七卷，作十品；內容與魏譯相當，僅
Y25n0025_p0149a08║品目開合之異。三譯中，宋譯依梵文直出，語多倒綴，不易句讀；魏譯文繁而晦
Y25n0025_p0149a09║；唐譯乃譯義始暢。然宋譯早出，雖質直亦間勝於唐譯。此非比觀三譯，不足以
Y25n0025_p0149a10║見《楞伽經》之真。昔明員珂編《楞伽會譯》，讀者稱便。支那內學院刻《藏要
Y25n0025_p0150a01║》，以宋譯《楞伽經》為主，考訂於魏、唐二譯及梵本，亦通《楞伽經》之善書
Y25n0025_p0150a02║！世之弘通本經者，以宋譯為盛，今亦從之。
Y25n0025_p0150a03║本經之弘通者，在印度，或謂龍樹門人有弘如來藏法門者。菩提流支譯《提
Y25n0025_p0150a04║婆菩薩破楞伽經中外道小乘四宗論》，似可證成此說。然以菩提流支所譯《唯識
Y25n0025_p0150a05║二十論》，題作《楞伽經唯識論》觀之，則「楞伽經」之名，純係譯者意加，不
Y25n0025_p0150a06║足信也。西元四、五世紀間，無著師資興起於西北印，弘虛妄唯識論，於五法、
Y25n0025_p0150a07║三自性、八識、二無我，頗多論述，然立本於生滅之妄識。其證成唯識，亦有取
Y25n0025_p0150a08║於《解深密經》、《十地經》、《阿毘達磨大乘經》，而未及本經。略與世親同
Y25n0025_p0150a09║世之堅慧，作《寶性論》（或傳為彌勒造，無著釋，或世親釋），《法界無差別
Y25n0025_p0150a10║論》，始專明如來藏（界）性。安慧弟子月官，弘《楞伽經》甚力。陳那弟子護
Y25n0025_p0150a11║法，作《唯識三十論釋》。以護法說為主，糅諸家釋所成之《成唯識論》，亦以
Y25n0025_p0150a12║本經證成唯識。其在中觀學者，則清辨廣引《楞伽經》以證空義。靜命師資，則
Y25n0025_p0150a13║依《楞伽經》以為貫攝唯識、性空二家之證。月稱則以《楞伽經》為唯識見，非
Y25n0025_p0151a01║了義之中道也。
Y25n0025_p0151a02║求那跋陀羅初譯本經於南土，文澀義晦，不為南土學者所重。迨留支再譯於
Y25n0025_p0151a03║北魏，創地論宗，為《楞伽經》作疏，由是光、寵之門，學者輩出。適菩提達磨
Y25n0025_p0151a04║亦於此時來北土傳禪，以四卷《楞伽經》印心，《楞伽經》乃為北地學者之要典
Y25n0025_p0151a05║。達磨與流支同世，宗四卷《楞伽經》而不取十卷本，其思想與留支應有觝牾。
Y25n0025_p0151a06║傳說達磨嘗數度受毒被迫於（留支之弟子）光統之門，或不盡無稽。達磨以《楞
Y25n0025_p0151a07║伽經》印心，雖不視為名相之學，而亦教禪相成。其門下於《楞伽經》一經，且
Y25n0025_p0151a08║說且行；降及黃梅，猶擬壁繪楞伽變相。是知後代離教之禪風，不盡達磨之舊也
Y25n0025_p0151a09║。慧能以下，《金剛經》盛行，而《楞伽經》微矣！《楞伽經》在北地，雖非特
Y25n0025_p0151a10║宗之要典，然相州北道，以阿梨耶為淨識，義本《十地經論》；而南道以梨耶為
Y25n0025_p0151a11║妄染，則顯受《楞伽經》之影響者，蓋流支作《楞伽經疏》，即立賴耶有真妄二
Y25n0025_p0151a12║義。攝論宗北來，助南以拒北。地、攝兩宗，明九識義，非《十地經論》與《攝
Y25n0025_p0151a13║大乘論》所有，實依《楞伽經》之「八九種種識」而說。《楞伽經》之於中國佛
Y25n0025_p0152a01║教，影響之深，不難想見。唐代，《楞伽經》之行於達磨門下者，以六祖道行南
Y25n0025_p0152a02║土，乃隱而不行。玄奘唯識宗來，地、攝兩宗及禪之行於北地者，有合流之傾向
Y25n0025_p0152a03║。賢首作《入楞伽心玄義》，圭峰明教禪一致，皆其事也。則天朝，三譯《楞伽
Y25n0025_p0152a04║經》，雖有寶臣作《義疏》，而關係於義學者殊尠。自爾以後，《楞伽經》之流
Y25n0025_p0152a05║通日微。蓋以宗禪悟者，務逞機鋒，以不立文字為教外別傳。馴致達觀之流，於
Y25n0025_p0152a06║達磨「楞伽印心」之說，亦致疑詰。宗義學者，不以奘傳唯識學為本，即以《楞
Y25n0025_p0152a07║嚴經》、《大乘起信論》為依。不知宗唯識，則乖於藏心為依止，無漏非剎那之
Y25n0025_p0152a08║說；宗《大乘起信論》，則三細六粗，大亂《楞伽經》法相也。宋元豐中，張安
Y25n0025_p0152a09║道有得於《楞伽經》，金山佛印刻板流通，蘇軾為之書，《楞伽經》四卷乃又見
Y25n0025_p0152a10║流行。明初，宗泐為之注，太祖歎為精確，使流通海內，且以此試經得度。宋、
Y25n0025_p0152a11║元、明三代，本經賴禪者而僅行於世。明、清之際，憨山作《觀楞伽經記》，智
Y25n0025_p0152a12║旭作《楞伽經義疏》，於狂禪輕教，頗致評責。近自海通以來，義學復興，乃有
Y25n0025_p0152a13║太虛之《楞伽義記》、歐陽漸之《楞伽疏決》、邱[日*虛]明之《楞伽疏證》，論義日
Y25n0025_p0153a01║見精確。循此以往，其或能出《大乘起信論》、《成唯識論》及禪者之藩籬，而
Y25n0025_p0153a02║直探《楞伽經》之本義者乎！
Y25n0025_p0153a03║二　略釋題義
Y25n0025_p0153a04║題，有經題、品題。經題名《楞伽阿跋多羅寶經》，先依事釋之。「楞伽」
Y25n0025_p0153a05║，此云「不可往」，即今錫蘭島之別名。《西域記》說：「國東南隅有䮚迦山，
Y25n0025_p0153a06║巖谷幽峻，神鬼遊舍。在昔如來於此說《䮚迦經》。」玄奘傳以楞伽為山名，與
Y25n0025_p0153a07║本經「楞伽山頂」之說合。然唐譯、魏譯，並謂「摩羅耶山頂楞伽城中」。本經
Y25n0025_p0153a08║云「為楞伽國摩羅耶山，海中住處諸大菩薩」（二．二）（即第二章第二節，下例）
Y25n0025_p0153a09║，則楞伽又似為國名。詳《羅摩衍那》詩篇，即以楞伽名島。島為海中山，而島
Y25n0025_p0153a10║中復有山名摩羅耶者，以楞伽為國、為城、為山，無不可也。楞伽位南印度大海
Y25n0025_p0153a11║中，隔保克海峽，與大陸相望。在昔航海乏術，為狂風、駭浪、暗礁、洄流所障
Y25n0025_p0153a12║，確為難往難入之鄉，而況傳為（夜叉或）羅剎鬼國乎？楞伽島之得名，以此。
Y25n0025_p0154a01║「阿跋多羅」，此云「入」。或解說為「無上」，非也。佛自龍宮出，受羅剎眾
Y25n0025_p0154a02║之請，入楞伽島中，說自證境界。以佛入楞伽說法，編集者即稱此法門為「入楞
Y25n0025_p0154a03║伽」。「寶」，魏、唐二譯無之，似譯者所加。夫楞伽城，「種種寶華以為莊嚴
Y25n0025_p0154a04║」（一．一）。唐譯曰：「此妙楞伽城，種種寶嚴飾，牆壁非土石，羅網悉珍寶。」
Y25n0025_p0154a05║楞伽為眾寶所成，故曰「楞伽阿跋多羅寶」，猶言入楞伽寶城。又楞伽難往難入
Y25n0025_p0154a06║，喻佛自覺聖智所行；喻為寶城，如《法華經》寶所之意。又寶為珍寶，以喻本
Y25n0025_p0154a07║經所說之一乘聖智，亦如《法華經》髻珠之譬。「經」於梵語為修多羅，直譯為
Y25n0025_p0154a08║綖，綖有「貫串攝持」之用。編集者以名句文身，集楞伽城所說大法，章段貫攝
Y25n0025_p0154a09║，乃得展轉傳誦，久行而不散失，故名《楞伽阿跋多羅寶經》。
Y25n0025_p0154a10║次約義釋。唐譯〈勸請品〉云「此是修行甚深觀行，現法樂者之所住處」；
Y25n0025_p0154a11║三世諸佛，並「住楞伽城中，說自所證法」。自證，即「一切外道所不行，自覺
Y25n0025_p0154a12║聖智所行」（七．二）。出二邊，離四句，超越根量，難解難入，故喻以楞伽難入之
Y25n0025_p0154a13║城，而佛入其中。「自覺聖智所行」，為一經眼目，然實淺深、偏圓不一，未可
Y25n0025_p0155a01║儱侗視之！試為之分解：一、由「無常、苦、空、無我境界，真諦離欲寂滅，息
Y25n0025_p0155a02║陰界入自共相，外不壞相如實知，心得寂止。心寂止已，禪、定、解脫、三昧、
Y25n0025_p0155a03║道、果、正受、解脫，……是名聲聞得自覺聖差別相樂」（三．二）。聲聞行者，不
Y25n0025_p0155a04║解唯心所現，不離習氣，不離變易死，妄想以為涅槃；雖有自覺聖智之名，而於
Y25n0025_p0155a05║楞伽寶渚，實似入而非入。二、「自心寂靜安住，心海起浪識相不生，知自心現
Y25n0025_p0155a06║境，界性非性」（一一．二）。大乘行者，悟入唯心所現，不取外境，遠離能取所取
Y25n0025_p0155a07║，證入妄想自性空。此即「前聖所知，轉相傳授，妄想無性。菩薩摩訶薩獨一靜
Y25n0025_p0155a08║處，自覺觀察，不由於他，……是名自覺聖智相」（一一．一），乃（七地以前）心
Y25n0025_p0155a09║量地者之所入。三、「如聖智有性自性，聖知、聖見、聖慧眼，如是性自性知」
Y25n0025_p0155a10║；「住自得如實空法，離惑亂相見，離自心現性非性見，得三解脫，如實印所印
Y25n0025_p0155a11║。於性自性得緣自覺觀察住，離有無事見相」（一五．一）。此入（八地）無所有地
Y25n0025_p0155a12║菩薩，現證幻性真實，遊行無所有平等法界。境智並寂，空有俱泯，即「超度一
Y25n0025_p0155a13║切心意意識自覺聖境」（一六．一）之自宗通。四、入如來地，「得自覺聖法，知二
Y25n0025_p0156a01║無我，離二煩惱，淨除二障，永離二死」（一七．二）。出過一切虛偽，離一切根量
Y25n0025_p0156a02║之究竟覺，乃為圓證自覺聖智，亦即究竟入楞伽也。
Y25n0025_p0156a03║楞伽為難入之城，以喻自覺聖智所行。既難往難入，豈無方便者所能入？入
Y25n0025_p0156a04║之應有其道。依〈勸請品〉觀之，先後次第，固宛然可見。初則本淨如來藏心，
Y25n0025_p0156a05║波動為生死大海，雖流轉生死，而實為涅槃之因。故曰：「如來藏者，受苦樂，
Y25n0025_p0156a06║與（涅槃）因俱。」（一九．四）又佛出生死大海，而南望楞伽，即先覺之佛陀，觀
Y25n0025_p0156a07║時、觀處、觀機而將有所化。楞伽隨染，即不可片刻居之三界火宅，三有苦身。
Y25n0025_p0156a08║其中根本煩惱為（羅剎）王，相應隨惑為（羅剎）眾，以生死海中，如來藏心之
Y25n0025_p0156a09║內熏力，與值佛出世之外緣力，同生「一心共欲聞，離言自證法」之渴求。不僅
Y25n0025_p0156a10║思慕而已，且也殷勤供養，以期「最勝無邊善根成熟」（二．二）。必也善根資糧
Y25n0025_p0156a11║具足，如來乃從空而下，入楞伽城，為羅剎眾略說自證法。此則感應道交，三界
Y25n0025_p0156a12║生死眾生，得聞自證藏心之見，而解入楞伽。於是再請大慧問佛，即勝解而起加
Y25n0025_p0156a13║行，趨向自覺聖智。即時頓見無量寶山，山山有佛及與大會，無邊莊嚴。大慧問
Y25n0025_p0157a01║佛，而佛為現自證聖境，此即《攝大乘論》所說「前及此法流皆得見諸佛」之加
Y25n0025_p0157a02║行位瑞相，行入楞伽之意。過是以往，「佛及諸菩薩，皆於空中隱而不現」，此
Y25n0025_p0157a03║即一念般若現前，自覺唯心所現外性非性，離生住滅見，證入無義所顯如如空性
Y25n0025_p0157a04║，是為入心量地。羅婆那羅剎王，重更思惟唯心，「願得重見如來」。於是諸佛
Y25n0025_p0157a05║往會，還復現前。此如幻實性，一念頓證，悟無生法忍，起如幻三摩提，八地菩
Y25n0025_p0157a06║薩入無所有（楞伽）地也。得無生忍已，菩薩己事已辦，乃唯莊嚴佛土，成熟有
Y25n0025_p0157a07║情是務，大慧乃問變化如來所說法非法義。據此，則入楞伽心，不可偏理撥事，
Y25n0025_p0157a08║置資糧於不問。
Y25n0025_p0157a09║於此層層深入之聖智自覺事中，略以二事為要門：一、親近善士以得正見：
Y25n0025_p0157a10║「諸修行者，應當親近最勝知識」（二．二）。所謂最勝者，「謂善於義，非善言說
Y25n0025_p0157a11║。善義者，不墮一切外道經論。身自不隨，亦不令他隨，是則名曰大德多聞。是
Y25n0025_p0157a12║故欲求義者，當親近多聞，所謂善義」（一八．一）。蓋必親近善知識，乃知「一切
Y25n0025_p0157a13║修多羅所說諸法，為令愚夫發歡喜故，非實聖智在於言說」（六．一），乃得「離惡
Y25n0025_p0158a01║見經論言說，及諸聲聞緣覺乘相」（二．二），乃能「善（知）一切法、一切地、一
Y25n0025_p0158a02║切相，通達章句，具足性義。彼則能以正無相樂而自娛樂，平等大乘建立眾生」
Y25n0025_p0158a03║（一八．一）。解一切教，不為名相所罥索，了知而無所取著，庶能得意忘言，期心
Y25n0025_p0158a04║實義。二、覺自心現以修正行：「欲得如來隨入身者，當……唯心直進」（二．一）
Y25n0025_p0158a05║，「當通達自心現妄想之相」（二．二），「當思惟自心現妄想」（三．一）。《楞伽
Y25n0025_p0158a06║經》之章章節節，莫非此宗。「觀察義禪」，「攀緣如禪」，「如來（藏）禪」
Y25n0025_p0158a07║，即其現觀次第。以善義者為依止，以唯心現為觀行，自覺聖智乃難入而可入。
Y25n0025_p0158a08║品名為〈一切佛語心〉。宋譯唯標「一切佛語心品」。西藏多氏《印度佛教
Y25n0025_p0158a09║史》，謂那爛陀寺所藏《楞伽經》，火後僅存〈如來心品〉，則宋譯但作一品，
Y25n0025_p0158a10║猶是梵本之舊。「一切佛語心」者，十方三世一切佛語，雖意在一心，而「為彼
Y25n0025_p0158a11║種種異解眾生而說諸法」，多空拳黃葉之談。今楞伽法會，於無可說中，直示自
Y25n0025_p0158a12║證法門；開權顯實，令知一切佛語，同歸一心，即此一心法門。「大乘諸度門，
Y25n0025_p0158a13║諸佛心第一」（一．一）；「此是過去未來現在諸如來應供等正覺，性自性第一義心
Y25n0025_p0159a01║」（二．一）；「顯示一切說，成真實相，一切佛語心」（二．二）。不特明示以佛心
Y25n0025_p0159a02║為宗，亦明此為一切佛語中之究竟真實。「心」之梵語為「肝栗大」，「如樹木
Y25n0025_p0159a03║堅實心，非念慮心也」（一．一）；「如樹木心，非念慮心，念慮心梵音質多也」
Y25n0025_p0159a04║（二．一）。反觀自心，探妄心而達於自心之中實，即說此為真實心。真實心在纏
Y25n0025_p0159a05║為「如來藏心」，出纏為「佛之知覺」、為「三藐三佛陀」；輪迴之本，涅槃之
Y25n0025_p0159a06║城，《楞伽經》之宗本，的在於此。以心為真實心，宋譯有明文。多氏傳謂唯存
Y25n0025_p0159a07║〈如來心品〉，亦即佛心之謂也。
Y25n0025_p0159a08║三　文義次第
Y25n0025_p0159a09║傳說《楞伽經》有大本，凡十萬頌，雖確否難知，而現存《楞伽經》，則似
Y25n0025_p0159a10║為殘本。大慧發一百八問，而所答不多；經末無流通分；題「一切佛語心品第一
Y25n0025_p0159a11║」而無餘品；多氏傳係火後之一品，皆足為殘闕不全之證。唐、魏二譯，前有羅
Y25n0025_p0159a12║婆那王〈請佛品〉，後有〈陀羅尼品〉、〈偈頌品〉，亦不足以言足本。就中唐
Y25n0025_p0160a01║譯〈偈頌品〉，非本經制「斷肉章」以前所有。而魏譯作〈總品〉，則制「斷肉
Y25n0025_p0160a02║章」以前重頌，除百八句頌以外，亦全部含攝在中。此〈總品〉，應為總集《楞
Y25n0025_p0160a03║伽經》重頌而別行者。所有偈頌，應並有長行問答。雖長行有所闕佚，而以總頌
Y25n0025_p0160a04║別行，猶得傳誦不失，乃附於殘本之後。唐譯見部分偈頌重出，乃刪去之，改名
Y25n0025_p0160a05║為偈頌。此雖無古本可勘實，以理論之，其演變當如是。
Y25n0025_p0160a06║《楞伽經》一經，素稱難讀。不僅文字艱澀，其句義次第，倍覺深隱。以是
Y25n0025_p0160a07║，古人或判為百八句，三十九門。此三十九門，或分作四十一門等。古人多以為
Y25n0025_p0160a08║隨問隨答，不復深求次第。歐陽漸《楞伽疏決》云：「雅頌失所，琴瑟不調，增
Y25n0025_p0160a09║安繁蕪，安能純繹！讀雜亂書，倍阻機穎。」是直以本經為雜亂無敘，以是割裂
Y25n0025_p0160a10║全經，類為六聚。然三藏中，「修多羅次第所顯」。作者精研論典，而不能善識
Y25n0025_p0160a11║摩訶衍經體例，乃竟雜亂視之。讀之而苦無條貫，是情可諒，如視為雜亂，割裂
Y25n0025_p0160a12║全經，則不免貽誤後學！《楞伽義記》，於三十九門，約為境行果三，果中分共
Y25n0025_p0160a13║與不共，是知本經有次第可循，然據經研覈，間亦未盡。今依《楞伽經》義，科
Y25n0025_p0161a01║此楞伽正宗為二：一、「總問略答直示佛心」，即百八句。二、「隨問廣答漸入
Y25n0025_p0161a02║自心」，即舊判三十九門。隨問廣答中，依楞伽義次而分為四門：一、入勝解行
Y25n0025_p0161a03║地；二、入心量地；三、入無所有地；四、入最勝地。經云：「無所有何次？」
Y25n0025_p0161a04║勝義自證，有何次第可言？然勝義空性不礙如幻法相，其中次第因循，固歷然有
Y25n0025_p0161a05║序。於四門中，復為分別，（連百八句共）作二十章，列表如下：
Y25n0025_p0161a06║　　　一、總問略答直示佛心（一章）
Y25n0025_p0161a07║　　　　　　　　　　　　　　　　　　　　　　　　　　　　　　　　　　　┌心意意識（二）
Y25n0025_p0161a08║　　　　　　　　　　　　　　　　　　　　　　　　　　　　　　┌開示性相┼諸法自性（三）
Y25n0025_p0161a09║　　　　　　　　　　　　　　　　　　　　　　　　　┌善辨中邊┤　　　　└二無我相（四）
Y25n0025_p0161a10║　　　　　　　　　　　　　　　　　　　　┌成就勝解┤　　　　└遠離增減（五）
Y25n0025_p0161a11║　　　　　　　　　　　　　┌─入勝解行地┤　　　　└解釋深密（六）
Y25n0025_p0161a12║　　　　　　　　　　　　　│　　　　　　└正修加行（七）
Y25n0025_p0161a13║　　　　　　　　　　　　　│
Y25n0025_p0161a14║　　　　　　　　　　　　　│　　　　　　　　　　　┌正觀緣起（八）
Y25n0025_p0161a15║　　　　　　　　　　　　　│　　　　　　┌能入道─┼善解果智（九）
Y25n0025_p0161a16║　　　　　　　　　　　　　│　　　　　　│　　　　└遠離妄想（一〇）
Y25n0025_p0162a01║　　　　　　　　　　　　　├─入心量地─┤
Y25n0025_p0162a02║　　　　　　　　　　　　　│　　　　　　│　　　　┌聖智自覺（一一）
Y25n0025_p0162a03║　　　　　　　　　　　　　│　　　　　　└所入地─┤
Y25n0025_p0162a04║　　　　　　　　　　　　　│　　　　　　　　　　　└兼通理教（一二）
Y25n0025_p0162a05║　　　二、隨問廣答漸入自心┤
Y25n0025_p0162a06║　　　　　　　　　　　　　│　　　　　　┌能入道（一三）
Y25n0025_p0162a07║　　　　　　　　　　　　　├─入無所有地┤　　　　┌身心轉依（一四）
Y25n0025_p0162a08║　　　　　　　　　　　　　│　　　　　　└所入地─┼自覺法性（一五）
Y25n0025_p0162a09║　　　　　　　　　　　　　│　　　　　　　　　　　└善通理教（一六）
Y25n0025_p0162a10║　　　　　　　　　　　　　│
Y25n0025_p0162a11║　　　　　　　　　　　　　│　　　　　　┌圓示二果（一七）
Y25n0025_p0162a12║　　　　　　　　　　　　　│　　　　　　├別論三德（一八）
Y25n0025_p0162a13║　　　　　　　　　　　　　└─入最勝地─┤
Y25n0025_p0162a14║　　　　　　　　　　　　　　　　　　　　├通攝四淨（一九）
Y25n0025_p0162a15║　　　　　　　　　　　　　　　　　　　　└會歸一實（二〇章）
Y25n0025_p0162a16║依上大科，《楞伽經》之修證次第，歷然不亂，固未嘗如或者所見之蕪雜也
Y25n0025_p0163a01║。為易於受持，繁簡適中計，就此五門、二十章，更分為五十一節，注明文段，
Y25n0025_p0163a02║，以作解釋所依。讀者應時憶全經統系，勿為章節所拘，以免得義次而乖文段！
Y25n0025_p0163a03║更科列如下：
Y25n0025_p0163a04║一、開宗明義門
Y25n0025_p0163a05║一、直示佛心章
Y25n0025_p0163a06║1.序起……………………「今世後世淨」（經文至此，下例）
Y25n0025_p0163a07║2.百八句…………………「應當修學」
Y25n0025_p0163a08║二、心意意識章
Y25n0025_p0163a09║3.析妄見真………………「作二見論」
Y25n0025_p0163a10║4.藏識妄現………………「自覺之境界」
Y25n0025_p0163a11║三、諸法自性章
Y25n0025_p0163a12║5.離有無妄想……………「自覺之境界」
Y25n0025_p0164a01║6.淨自心現流……………「應當除滅」
Y25n0025_p0164a02║7.辨真妄迷悟……………「於彼應當修學」
Y25n0025_p0164a03║8.立種性差別……………「一闡提不般涅槃」
Y25n0025_p0164a04║9.善五法自性……………「摩訶薩應當修學」
Y25n0025_p0164a05║四、二無我相章
Y25n0025_p0164a06║10.二種無我………………「摩訶薩應當修學」
Y25n0025_p0164a07║五、遠離增減章
Y25n0025_p0164a08║11.離增減見………………「神通自在成就」
Y25n0025_p0164a09║六、解釋深密章
Y25n0025_p0164a10║12.性空非實………………「莫著言說」（卷一訖）
Y25n0025_p0164a11║13.藏心無我………………「心量妄想」
Y25n0025_p0164a12║七、修勝解行章
Y25n0025_p0164a13║14.修正行…………………「當如是學」
Y25n0025_p0165a01║15.離妄想…………………「諸乘及諸地相」
Y25n0025_p0165a02║16.依禪定…………………「隨順入如相」
Y25n0025_p0165a03║17.向涅槃…………………「初地及十地」
Y25n0025_p0165a04║二、入心量地門
Y25n0025_p0165a05║八、正觀緣起章
Y25n0025_p0165a06║18.心量離言………………「輪迴三有宅」
Y25n0025_p0165a07║19.幻性唯心………………「於相不妄想」
Y25n0025_p0165a08║20.文句施設………………「故說離自性」
Y25n0025_p0165a09║九、善解果智章
Y25n0025_p0165a10║21.禪果差別………………「若覺得解脫」
Y25n0025_p0165a11║22.覺智差別………………「種種識不生」
Y25n0025_p0165a12║一〇、遠離妄想章
Y25n0025_p0165a13║23.離妄想…………………「如是則為成」
Y25n0025_p0166a01║一一、聖智自覺章
Y25n0025_p0166a02║24.自覺聖智………………「得佛無上身」（卷二訖）
Y25n0025_p0166a03║25.得意生身………………「自在華莊嚴」
Y25n0025_p0166a04║26.入無間等………………「不入無擇獄」
Y25n0025_p0166a05║27.悟佛知見………………「是名佛知覺」
Y25n0025_p0166a06║28.等佛法身………………「我為佛子說」
Y25n0025_p0166a07║29.證本住法………………「悉無有差別」
Y25n0025_p0166a08║30.不住二邊………………「有無二俱離」
Y25n0025_p0166a09║一二、兼通理教章
Y25n0025_p0166a10║31.宗通說通………………「有皆如幻夢」
Y25n0025_p0166a11║三、入無所有地門
Y25n0025_p0166a12║一三、行無相道章
Y25n0025_p0166a13║32.境空心寂………………「我說為心量」
Y25n0025_p0167a01║33.因語入義………………「亦非無所有」
Y25n0025_p0167a02║34.捨識依智………………「如來智清淨」
Y25n0025_p0167a03║一四、身心轉依章
Y25n0025_p0167a04║35.轉生死身………………「如乾闥婆城」
Y25n0025_p0167a05║36.解相續識………………「相續不觀察」
Y25n0025_p0167a06║一五、自覺法性章
Y25n0025_p0167a07║37.非有無…………………「心則平等見」
Y25n0025_p0167a08║38.離能所…………………「是亦說邪智」
Y25n0025_p0167a09║一六、善通理教章
Y25n0025_p0167a10║39.善入自通………………「宗為修行者」
Y25n0025_p0167a11║40.迥異世論………………「斯皆世論通」
Y25n0025_p0167a12║四、入最勝地門
Y25n0025_p0167a13║一七、圓示二果章
Y25n0025_p0168a01║41.大涅槃果………………「亦無有所說」（卷三訖）
Y25n0025_p0168a02║42.等正覺果………………「不毀大導師」
Y25n0025_p0168a03║一八、別論三德章
Y25n0025_p0168a04║43.法身……………………「是則為大乘」
Y25n0025_p0168a05║44.解脫……………………「無所有何次」
Y25n0025_p0168a06║45.般若……………………「言說不可得」
Y25n0025_p0168a07║一九、通攝四淨章
Y25n0025_p0168a08║46.自性清淨………………「是則為成相」
Y25n0025_p0168a09║47.生此境清淨……………「是則佛正覺」
Y25n0025_p0168a10║48.離垢清淨………………「作剎那想」
Y25n0025_p0168a11║49.得此道清淨……………「視之若真實」
Y25n0025_p0168a12║二〇、會歸一實章
Y25n0025_p0168a13║50.開迹顯本………………「而為說常住」
Y25n0025_p0169a01║51.植因向果………………「斯由不食肉」
Y25n0025_p0169a02║余嘗三講《楞伽經》，聽者曾有記錄，惟以時講時輟，致文記零落，未能
Y25n0025_p0169a03║成書。頃檢得殘篇，乃演培法師所記。《楞伽經》是後期大乘論經，抉擇
Y25n0025_p0169a04║當時內外諸學，近無著、世親之學。然經標「如來藏藏識」為依，與無著
Y25n0025_p0169a05║、世親學有所不同，蓋承《阿毘達磨大乘經》依他「通二分」，進而貫通
Y25n0025_p0169a06║如來藏與阿賴耶二大思想系者。經云：「心量地第七，無所有第八；二地
Y25n0025_p0169a07║名為住，佛地名最勝。」全經修入道次，經中隨處宣說，固非如偏主無次
Y25n0025_p0169a08║第者所言。今略記經題解說，及全經義理次第，以存多次講說之跡。民國
Y25n0025_p0169a09║六十五年六月十四日，印順記。