Y25n0025_p0407a01║精校燉煌本壇經
Y25n0025_p0407a02║燉煌本壇經校刊記
Y25n0025_p0407a03║燉煌本《壇經》，是大英博物館所藏，斯坦因本五四七五號，為現存《壇經
Y25n0025_p0407a04║》的最古本。這部寫本，不但字跡拙劣，錯字多得幾乎讀不下去。如「誑」字寫
Y25n0025_p0407a05║作「[言*(狂-王+主)]」，「頓」字寫作「[圭*頁]」，「五祖」一再的寫作「五褐」，可見寫者不但
Y25n0025_p0407a06║對佛法毫無常識，識字也是不太多的。「燉煌本」是「壇經傳宗」本，是荷澤門
Y25n0025_p0407a07║下傳授一部《壇經》，以證明學有稟承、是南宗弟子的。在當時，《壇經》從南
Y25n0025_p0407a08║方傳來，是手寫本，知道的人還不太多。也許是荷澤門下，怕外人知道內容，失
Y25n0025_p0407a09║去祕密傳授的意義，所以找不通文墨的人，照本謄寫。原本有行書、草字，不通
Y25n0025_p0407a10║文墨而照本謄寫，再加上脫落、衍文、倒亂，這才成為這樣的錯訛連篇了！
Y25n0025_p0408a01║《壇經》「燉煌本」的整理校訂，從四方面著手。一、〈壇經〉與〈壇經附
Y25n0025_p0408a02║錄〉的分別：〈壇經〉，本從慧能大師於韶州大梵寺開法傳禪、法壇施法得名，
Y25n0025_p0408a03║弟子法海所記，應成立於六祖生前。〈壇經附錄〉，是慧能接引弟子的機緣、臨
Y25n0025_p0408a04║終付囑，及臨終與身後的情形。有人次第的集錄出來，附編於〈壇經〉之後，後
Y25n0025_p0408a05║來也就被看作《壇經》了。現在分別為〈壇經〉與〈壇經附錄〉二部分，以免讀
Y25n0025_p0408a06║者誤會（參考拙作《中國禪宗史》二三七——二四六頁）。
Y25n0025_p0408a07║二、原本與增補的分別：《壇經》燉煌本，是現存《壇經》的最古本，不是
Y25n0025_p0408a08║《壇經》的最古本。《壇經》演變到「燉煌本」，至少經過了三個階段，就是「
Y25n0025_p0408a09║曹溪原本」、「南方宗旨本」、「壇經傳宗本」。《壇經》的演變為「南方宗旨
Y25n0025_p0408a10║本」、「壇經傳宗本」，不是重寫，而是在「原本」上，一段一段的增補，或插
Y25n0025_p0408a11║幾句進去。好在禪師們是不重文字的，雖然添糅補充，卻沒有注意到文字的統一
Y25n0025_p0408a12║性，所以有文意不啣接、重複，或文筆前後不一致的現象。憑這些，可以理解出
Y25n0025_p0408a13║增補的部分出來（「明本」，曾經宋代契嵩他們的整理，所以就不易分別了）。
Y25n0025_p0409a01║有關「壇經傳宗」及「南方宗旨」，可依文義而分別出來。「南方宗旨本」
Y25n0025_p0409a02║的特徵，是身（心）無常而性是常。「壇經傳宗本」的特徵是：為了傳授一卷《
Y25n0025_p0409a03║壇經》以證明學有稟承、是南宗弟子，所以處處說明《壇經》傳承的重要、法統
Y25n0025_p0409a04║，及暗示神會的得到正法。這都是增補後起的，從《壇經》的稱呼上，也可看出
Y25n0025_p0409a05║先後的差別。如大梵寺說法部分，對於慧能，集記者稱之為「慧能大師」、「能
Y25n0025_p0409a06║大師」、「大師」。慧能自稱為「慧能」、「能」；大眾稱慧能為「和尚」；慧
Y25n0025_p0409a07║能稱大眾為「善知識」，稱刺史為「使君」。這種稱呼，是吻合當時實情的。偶
Y25n0025_p0409a08║有二處例外——「六祖言」，見於「釋疑」部分，正是後來增補的部分。附錄的
Y25n0025_p0409a09║弟子機緣部分，對於慧能，編集者也稱之為「大師」、「能大師」、「慧能大師
Y25n0025_p0409a10║」。學人稱慧能為「和尚」；慧能自稱為「吾」；稱學人為「汝」、「汝等」，
Y25n0025_p0409a11║或直呼名字。除三處例外——「六祖言」以外，也與當時的實際稱呼相合。臨終
Y25n0025_p0409a12║部分，也合於上述的體例。而臨終前告別部分，多數是「壇經傳宗」。編集者稱
Y25n0025_p0409a13║慧能為「六祖」，弟子稱慧能為「大師」，都與實際的稱呼不合。又如說「上座
Y25n0025_p0410a01║法海向前言」，更可看出是後人增附的了。不過，經過不斷的增補，糅合已經久
Y25n0025_p0410a02║了，要從文義、文字作精確的區別，實在是不容易的，只能表示大概而已。不過
Y25n0025_p0410a03║發見了稱呼上的差別，倒底多了一層客觀的標準，依之區別原本及增補，也就不
Y25n0025_p0410a04║致太離譜了（參考拙作《中國禪宗史》第六章第二節）。
Y25n0025_p0410a05║現在依據文義與文字的特徵，將〈壇經〉及〈壇經附錄〉可推定為「曹溪原
Y25n0025_p0410a06║本」的，用四號宋體字。推定為「南方宗旨本」的，文末加一〔南〕字。推定為
Y25n0025_p0410a07║「壇經傳宗本」的，文末加一〔傳〕字。推定為「南方宗旨本」後，或「壇經傳
Y25n0025_p0410a08║宗本」後附入的，不同寫本而寫者綜合一處，成為重複的，文末加一〔附〕字。
Y25n0025_p0410a09║這都改用四號楷體字。這樣的分別排列，相信「曹溪原本」，可以明顯的表示出
Y25n0025_p0410a10║來。
Y25n0025_p0410a11║三、章節的分別：鈴木大拙分「燉煌本」全部為五十七節。宇井伯壽採用五
Y25n0025_p0410a12║十七節的分類，除去他所認為是後人附加的部分，如南頓北漸、神秀作偈等，保
Y25n0025_p0410a13║留了三十七節。其實，這都是弟子的集記，即使是原始的，也不免有弟子的意見
Y25n0025_p0411a01║。南北、頓漸等傳說，是東山門下的事實，決非神會個人所造出的。如「曹溪原
Y25n0025_p0411a02║本」，提到《壇經》已三傳到悟真，如完成於慧能去世後二十年——西元七三〇
Y25n0025_p0411a03║頃，那麼這些問題，都被注意而集出，不用假想為神會或神會門下的。又如慧能
Y25n0025_p0411a04║的得法緣由，從身世孤貧說起，一氣呵成，也不應將作偈部分除去。又梁武帝與
Y25n0025_p0411a05║達磨的問答，因為神會的《南宗定是非論》同樣的說到，也就把它除去。其實，
Y25n0025_p0411a06║「燉煌本」有關「壇經傳宗」部分，一律寫作「菩提達摩」，與《南宗定是非論
Y25n0025_p0411a07║》相合。而有關達磨與梁武帝的問答，「燉煌本」是寫作「菩提達磨」的。這一
Y25n0025_p0411a08║用字的差別，可證明此事與神會門下無關。梁武帝與達磨相見的傳說，比神會的
Y25n0025_p0411a09║時代要早些。〈壇經〉的成立，也是比「壇經傳宗本」早得多。現在以文義及文
Y25n0025_p0411a10║字的差別為主，原本與增補部分，每每是夾雜在一起的，所以不能說那幾節是〈
Y25n0025_p0411a11║壇經〉原本。由於分別為〈壇經〉及〈壇經附錄〉二部分，所以現在分〈壇經〉
Y25n0025_p0411a12║為十七章，〈壇經附錄〉為十章。章又分節，以便檢查。
Y25n0025_p0411a13║四、文字的校正：用作校正的底本，是《大正藏》本（編號二〇〇七），今
Y25n0025_p0412a01║簡稱為「原本」。不過，有些字，《大正藏》本已經改正了。如「燉煌本」的
Y25n0025_p0412a02║[修-(攸-ㄆ)+彳]，已改正為修；[圭*頁]，已改正為頓等。通行的《六祖大師法寶壇經》（《大正
Y25n0025_p0412a03║藏》編號二〇〇八），本為《明藏》本，文字通順，雖修訂的時代遲一些，次第
Y25n0025_p0412a04║、廣略不同，然相同的部分，仍可以用來改正「燉煌本」之脫誤的。校正的有四
Y25n0025_p0412a05║：一、「脫落」的，或是脫落，或是文意不完全，增補一、二字，並注明依「明
Y25n0025_p0412a06║本」補或今補。不過〈壇經〉「原本」，並非出於通人的手筆，每有文意不全的
Y25n0025_p0412a07║；有的似乎是抄寫而有了脫落。不能確定的，也不敢臆改。二、訛誤的，或是音
Y25n0025_p0412a08║聲相近而誤的，如名、明、迷，五、吾、伍、悟、俉，與、汝，之、知、智等。
Y25n0025_p0412a09║或是字形相近而誤的，如須、順，傳、縛，元、無（无）等。都依據意義，改為
Y25n0025_p0412a10║常用的正字，注明依「明本」改或今改。在同一章內，同一錯字的改正，以下的
Y25n0025_p0412a11║在字下加卍，不再注明。三、倒亂的，並注明依「明本」改正或今改正。四、衍
Y25n0025_p0412a12║文，一概刪去，並注明依「明本」刪或今刪。
Y25n0025_p0413a01║南宗頓教最上大乘摩訶般若波羅蜜經
Y25n0025_p0413a02║六祖慧能大師於韶州大梵寺施法壇經一卷
Y25n0025_p0413a03║兼受無相戒弘法弟子法海集記
Y25n0025_p0413a04║
Y25n0025_p0413a05║
Y25n0025_p0414a01║上編　壇經
Y25n0025_p0414a02║一一　慧能大師於大梵寺講堂中，昇高座，說摩訶般若波羅蜜法。其時
Y25n0025_p0414a03║，座下僧尼、道俗一千餘人，韶州刺史韋據，及諸官寮三十餘人、儒士三十
Y25n0025_p0414a04║餘人，同請大師說摩訶般若波羅蜜法。
Y25n0025_p0414a05║二　刺史遂令門人僧法海集記，流行後代，與學道者，承此宗旨，遞相傳授
Y25n0025_p0414a06║，有所依約，以為稟承，說此《壇經》（〔傳〕）。
Y25n0025_p0414a07║
Y25n0025_p0414a08║
Y25n0025_p0414a09║
Y25n0025_p0414a10║
Y25n0025_p0414a11║二一　能大師言：善知識！淨心，念摩訶般若波羅蜜法。大師不語，自
Y25n0025_p0415a01║淨心神，良久乃言：
Y25n0025_p0415a02║二　善知識！淨心聽！慧能慈父，本官范陽，左降遷流嶺南，作新
Y25n0025_p0415a03║州百姓。慧能幼小，父又早亡，老母孤遺，移來南海。艱辛貧乏，於市賣
Y25n0025_p0415a04║柴。忽有一客買柴，遂領慧能至於客店。客將柴去，慧能得錢，却向門前。
Y25n0025_p0415a05║三　忽見一客讀《金剛經》，慧能一聞，心迷便悟。乃問客曰：從何
Y25n0025_p0415a06║處來持此經典？客答曰：我於蘄州黃梅縣東憑墓山，禮拜五祖弘忍和尚，見今
Y25n0025_p0415a07║在彼門人有千餘眾。我於彼聽，見大師勸道俗，但持《金剛經》一卷，即得見
Y25n0025_p0415a08║性，直了成佛。
Y25n0025_p0415a09║四　慧能聞說，宿業有緣，便即辭親，往黃梅憑墓山，禮拜五祖弘忍和尚。
Y25n0025_p0415a10║弘忍和尚問慧能曰：汝何方人，來此山禮拜吾？汝今向吾邊，復求何物？慧能答
Y25n0025_p0415a11║曰：弟子是嶺南人，新州百姓。今故遠來禮拜和尚，不求餘物，但求法作佛
Y25n0025_p0415a12║。大師遂責慧能曰：汝是嶺（卍）南人，又是獦獠，若為堪作佛！慧能答曰：人即有
Y25n0025_p0415a13║南北，佛性即無南北；獦獠身與和尚不同，佛性（卍）有何差別？
Y25n0025_p0416a01║五　大師欲更共議，見左右在傍邊，大師更不言。遂發遣慧能，令隨眾作務
Y25n0025_p0416a02║。時有一行者，遂差慧能於碓坊，踏碓八個餘月。
Y25n0025_p0416a03║六　五祖忽於一日，喚門人盡來。門人集訖，五祖曰：吾向汝說世人生
Y25n0025_p0416a04║死事大，汝等門人終日供養，只求福田，不求出離生死苦海。汝等自性（卍）迷，福
Y25n0025_p0416a05║田何可救汝！汝總且歸房，自看有智慧者，自取般若本性卍之智，各作
Y25n0025_p0416a06║一偈呈吾。吾看汝偈，若悟大意者，付汝衣法，稟為六代。火急急！
Y25n0025_p0416a07║七　門人得處分，却來各至自房，遞相謂言：我等不須呈心、用意作偈將呈
Y25n0025_p0416a08║和尚。神秀上座是教授師，秀上座得法後，自可依止，請不用作。諸人息心，
Y25n0025_p0416a09║盡不敢呈偈。
Y25n0025_p0416a10║八　時大師堂前有三間房廊，於此廊下，供奉欲畫楞伽變相，并畫五祖大
Y25n0025_p0416a11║師傳授衣法，流行後代為記。畫人盧玲看壁了，明日下手。
Y25n0025_p0416a12║九　上座神秀思惟：諸人不呈心偈，緣我為教授師。我若不呈心偈，五祖如
Y25n0025_p0416a13║何得見我心中見解深淺。吾將心偈上呈五祖，求法意即善，覓祖不善，却同凡
Y25n0025_p0417a01║心奪其聖位。若不呈心，終不得法。良久思惟，甚難甚難！甚難甚難！夜至三
Y25n0025_p0417a02║更，不令人見，遂向南廊下中間壁上，題作呈心偈，欲求於法。
Y25n0025_p0417a03║一〇　若五祖見偈，言此偈悟，若訪覓我。我宿業障重，不合得法。聖意
Y25n0025_p0417a04║難測，我心自息。秀上座三更於南廊下中間壁上，秉燭題作偈，人盡不知（〔附〕）
Y25n0025_p0417a05║。偈曰：
Y25n0025_p0417a06║身是菩提樹，　心如明鏡臺，　時時勤拂拭，　莫使有塵埃！
Y25n0025_p0417a07║神秀上座題此偈畢，歸房臥，並無人見。
Y25n0025_p0417a08║一一　五祖平旦遂喚盧供奉來，南廊下畫楞伽變。五祖忽見此偈語已，
Y25n0025_p0417a09║乃謂供奉曰：弘忍與供奉錢三十千，深勞遠來，不畫變相也。《金剛經》云：凡
Y25n0025_p0417a10║所有相，皆是虛妄。不如留此偈，令迷人誦。依此修行，不墮三惡；依此修行
Y25n0025_p0417a11║人，有大利益。
Y25n0025_p0417a12║一二　大師遂喚門人盡來，焚香偈前。人眾入見，皆生敬心。汝等盡誦此偈
Y25n0025_p0417a13║者，方得見性（卍）；依（卍）此修行，即不墮落。門人盡誦，皆生敬心，喚言：善哉！
Y25n0025_p0418a01║一三　五祖遂喚秀上座於堂內，問：是汝作偈否？若是汝作，應得我法
Y25n0025_p0418a02║（〔附〕）。秀上座言：罪過！實是神秀作。不敢求祖，願和尚慈悲，看弟子有小智慧
Y25n0025_p0418a03║識大意否？五祖曰：汝作此偈，見即來到，只到門前，尚未得入。凡夫依（卍）此
Y25n0025_p0418a04║偈修行，即不墮落。作此見解，若覓無上菩提，即未可得；須入得門，見自本性
Y25n0025_p0418a05║（卍）。汝且去，一兩日來思惟，更作一偈來呈吾。若入得門，見自本性（卍），當付汝
Y25n0025_p0418a06║衣法。秀上座去，數日作不得。
Y25n0025_p0418a07║一四　有一童子於碓坊邊過，唱誦此偈。慧能一聞，知未見性（卍），即識大意
Y25n0025_p0418a08║。能問童子：適來誦者，是何言偈？童子答能曰：你不知！大師言生死事大
Y25n0025_p0418a09║，欲傳衣法，令門人等各作一偈來呈看，悟大意即傳衣法，稟為六代祖（卍）。有
Y25n0025_p0418a10║一上座名神秀，忽於南廊下書無相偈一首，五祖令諸門人盡誦。悟此偈者，即見
Y25n0025_p0418a11║自性（卍）；依此修行，即得出離。
Y25n0025_p0418a12║一五　慧能曰：我此踏碓八箇餘月，未至堂前。望上人引慧能至南廊下，
Y25n0025_p0418a13║見此偈禮拜；亦願誦取結來生緣，願生佛地。童子引能至南廊下，能即禮拜此偈
Y25n0025_p0419a01║。為不識字，請一人讀。慧能聞已，即識大意。慧能亦作一偈，又請得一解書
Y25n0025_p0419a02║人，於西間壁上題著，呈自本心。不識本心，學法無益；識心見性（卍），即悟
Y25n0025_p0419a03║大意（〔附〕）。慧能偈曰：
Y25n0025_p0419a04║菩提本無樹，　明鏡亦無臺，　佛性（卍）常清淨，　何處有塵埃！
Y25n0025_p0419a05║又偈曰：
Y25n0025_p0419a06║心是菩提樹，　身為明鏡臺，　明鏡本清淨，　何處染塵埃（〔附〕）！
Y25n0025_p0419a07║院內徒眾，見能作此偈，盡怪。慧能却入碓房。
Y25n0025_p0419a08║一六　五祖（卍）忽見慧能偈，即知識大意。恐眾人知，五祖乃謂眾人曰：
Y25n0025_p0419a09║此亦未得了。五祖夜至三更，喚慧能於堂內，說《金剛經》。慧能一聞，言
Y25n0025_p0419a10║下便悟。其夜受法，人盡不知，便傳頓法及衣。汝為六代祖，衣將為信。稟代
Y25n0025_p0419a11║代相傳法，以心傳心，當令自悟。
Y25n0025_p0419a12║一七　五祖言：慧能！自古傳法，氣如懸絲。若住此間，有人害汝，汝即須
Y25n0025_p0419a13║速去！能得衣法，三更發去。五祖自送能於九江驛。登船時，便五祖處分：
Y25n0025_p0420a01║汝去努力！將法向南，三年勿弘此法。難去，在後弘化，善誘迷人，若得心開，
Y25n0025_p0420a02║汝悟無別。辭違已了，便發向南。
Y25n0025_p0420a03║一八　兩月中間，至大庾嶺。不知向後有數百人來，欲擬毆慧能，奪衣
Y25n0025_p0420a04║法。來至半路，盡總却迴。唯有一僧，姓陳名慧明，先是三品將軍，性行麁
Y25n0025_p0420a05║惡，直至嶺上，來趁犯著。慧能即還法衣，又不肯取。我故遠來求法，不要其衣
Y25n0025_p0420a06║。能於嶺上，便傳法慧明（卍）。慧明（卍）得聞，言下心開。能使慧明（卍）即却向北化人
Y25n0025_p0420a07║來。
Y25n0025_p0420a08║一九　慧能來依此地，與諸官寮道俗，亦有累劫之因。教是先聖所傳
Y25n0025_p0420a09║，不是慧能自知。願聞先聖（卍）教者，各須淨心。聞了，願自除迷，如先代悟
Y25n0025_p0420a10║。（下是法）
Y25n0025_p0420a11║
Y25n0025_p0420a12║
Y25n0025_p0420a13║
Y25n0025_p0421a01║
Y25n0025_p0421a02║
Y25n0025_p0421a03║
Y25n0025_p0421a04║
Y25n0025_p0421a05║
Y25n0025_p0421a06║
Y25n0025_p0421a07║
Y25n0025_p0421a08║
Y25n0025_p0421a09║
Y25n0025_p0421a10║
Y25n0025_p0421a11║
Y25n0025_p0421a12║
Y25n0025_p0421a13║
Y25n0025_p0421a14║
Y25n0025_p0421a15║
Y25n0025_p0421a16║
Y25n0025_p0421a17║
Y25n0025_p0422a01║
Y25n0025_p0422a02║
Y25n0025_p0422a03║
Y25n0025_p0422a04║
Y25n0025_p0422a05║
Y25n0025_p0422a06║
Y25n0025_p0422a07║
Y25n0025_p0422a08║
Y25n0025_p0422a09║
Y25n0025_p0422a10║
Y25n0025_p0422a11║
Y25n0025_p0422a12║
Y25n0025_p0422a13║
Y25n0025_p0422a14║
Y25n0025_p0422a15║
Y25n0025_p0422a16║
Y25n0025_p0422a17║
Y25n0025_p0423a01║
Y25n0025_p0423a02║
Y25n0025_p0423a03║
Y25n0025_p0423a04║
Y25n0025_p0423a05║
Y25n0025_p0423a06║
Y25n0025_p0423a07║
Y25n0025_p0423a08║
Y25n0025_p0423a09║
Y25n0025_p0423a10║
Y25n0025_p0423a11║
Y25n0025_p0423a12║
Y25n0025_p0423a13║
Y25n0025_p0423a14║
Y25n0025_p0423a15║
Y25n0025_p0423a16║
Y25n0025_p0423a17║
Y25n0025_p0424a01║
Y25n0025_p0424a02║
Y25n0025_p0424a03║
Y25n0025_p0424a04║
Y25n0025_p0424a05║
Y25n0025_p0424a06║
Y25n0025_p0424a07║
Y25n0025_p0424a08║
Y25n0025_p0424a09║
Y25n0025_p0424a10║
Y25n0025_p0424a11║
Y25n0025_p0424a12║
Y25n0025_p0424a13║三一　慧能大師喚言：善知識！菩提般若之智，世人本自有之。即緣
Y25n0025_p0424a14║心迷，不能自悟，須求大善知識示道見性。善知識！愚人智人，佛性本亦無差別
Y25n0025_p0424a15║，只緣迷悟：迷即為愚，悟即成智。
Y25n0025_p0425a01║二　善知識！我此法門，以定慧為本，第一勿迷言慧定別。定慧體一不二，
Y25n0025_p0425a02║即定是慧體，即慧是定用；即慧之時定在慧，即定之時慧在定。
Y25n0025_p0425a03║三　善知識！此義即是定慧等。學道之人作意，莫言先定發慧、先慧發定
Y25n0025_p0425a04║、定慧各別。作此見者，法有二相。口說善，心不善，慧定不等。心口俱善，內
Y25n0025_p0425a05║外一種，定慧即等。自悟修行，不在口諍，若諍先後，即是迷人。不斷勝負
Y25n0025_p0425a06║，却生我法，不離四相。
Y25n0025_p0425a07║四　一行三昧者，於一切時中，行、住、坐、臥，常直心是。《淨名經
Y25n0025_p0425a08║》云：直（卍）心是道場；直（卍）心是淨土。莫心行諂曲，口說法直。口說一行三昧
Y25n0025_p0425a09║，不行直（卍）心，非佛弟子。但行直（卍）心，於一切法上無有執著，名一行三昧。
Y25n0025_p0425a10║五　迷人著法相，執一行三昧：直（卍）心坐（卍）不動，除妄不起心，即是一行三
Y25n0025_p0425a11║昧。若如是，此法同無情，却是障道因緣。道須通流，何以却滯？心不住
Y25n0025_p0425a12║即通流，住即被縛。若坐（卍）不動是，維摩詰不合呵舍利弗宴坐（卍）林中！
Y25n0025_p0425a13║六　善知識！又見有人教人坐（卍），看心、看淨、不動不起，從此置功。迷人
Y25n0025_p0426a01║不悟，便執成顛，即有數百般，如此教道者，故知大錯。
Y25n0025_p0426a02║七　善知識！定慧猶如何等？如燈光，有燈即有光，無燈即無光。燈是光之
Y25n0025_p0426a03║體，光是燈之用，名即有二，體無兩般。此定慧法，亦復如是。
Y25n0025_p0426a04║
Y25n0025_p0426a05║
Y25n0025_p0426a06║
Y25n0025_p0426a07║
Y25n0025_p0426a08║
Y25n0025_p0426a09║
Y25n0025_p0426a10║
Y25n0025_p0426a11║
Y25n0025_p0426a12║
Y25n0025_p0426a13║
Y25n0025_p0426a14║
Y25n0025_p0426a15║
Y25n0025_p0427a01║
Y25n0025_p0427a02║
Y25n0025_p0427a03║
Y25n0025_p0427a04║
Y25n0025_p0427a05║
Y25n0025_p0427a06║
Y25n0025_p0427a07║四一　善知識！法無頓漸，人有利鈍。迷即漸勸，悟人頓修。識自本
Y25n0025_p0427a08║心，見自本性。悟即元無差別，不悟即長劫輪迴。
Y25n0025_p0427a09║二　善知識！我此法門，從上已來，頓漸皆立無念為宗，無相為（卍）體，
Y25n0025_p0427a10║無住為本。何名為無相？於相而離相。無念者，於念而不念。無住者，為人
Y25n0025_p0427a11║本性念念不住，前念今念後念，念念相續，無有斷絕。若一念斷絕，法身即
Y25n0025_p0427a12║是離色身（〔南〕）。念念時中，於一切法上無住。一念若住，念念即住，名繫縛。於
Y25n0025_p0427a13║一切法上念念不住，即無縛也，是以無住為本。
Y25n0025_p0427a14║三　善知識！外離一切相，是無相。但能離相，性體清淨，是以無相為體。
Y25n0025_p0428a01║四　於一切境上不染，名為無念。於自念上離境（卍），不於法上念生。莫
Y25n0025_p0428a02║百物不思，念盡除却。一念斷即死，別處受生（〔南〕）。學道者用心，若不識法
Y25n0025_p0428a03║意，自錯尚可，更勸他人迷；不自見迷，又謗經法。是以立無念為宗。
Y25n0025_p0428a04║五　即緣迷人於境（卍）上有念，念上便起邪見，一切塵勞妄念從此而生。
Y25n0025_p0428a05║然此教門立無念為宗，世人離見，不起於念；若無有念，無念亦不立。
Y25n0025_p0428a06║六　無者無何事？念者何物？無者，離二相諸塵勞。真如是念之體，念是真
Y25n0025_p0428a07║如之用。性起念，雖即見聞覺知，不染萬境而常自在。《維摩經》云：外能
Y25n0025_p0428a08║善分別諸法相，內於第一義而不動。
Y25n0025_p0428a09║
Y25n0025_p0428a10║
Y25n0025_p0428a11║
Y25n0025_p0428a12║
Y25n0025_p0428a13║
Y25n0025_p0429a01║
Y25n0025_p0429a02║
Y25n0025_p0429a03║
Y25n0025_p0429a04║
Y25n0025_p0429a05║
Y25n0025_p0429a06║
Y25n0025_p0429a07║
Y25n0025_p0429a08║
Y25n0025_p0429a09║
Y25n0025_p0429a10║
Y25n0025_p0429a11║
Y25n0025_p0429a12║
Y25n0025_p0429a13║
Y25n0025_p0429a14║
Y25n0025_p0429a15║五一　善知識！此法門中，坐禪元不看心，亦不看（卍）淨，亦不言
Y25n0025_p0429a16║不動。若言看心，心元是妄，妄如幻故，無所看也。若言看淨，人性本淨，
Y25n0025_p0430a01║為妄想故覆蓋真如，離妄念，本性（卍）淨。不見自性（卍）本淨，心起看淨，却生淨妄
Y25n0025_p0430a02║；妄無處所，故知看者却是妄也。淨無形相，却立淨相，言是功夫。作此見者
Y25n0025_p0430a03║，障自本性（卍），却被淨縛。若不動者，不見一切人過患，自性不動。迷人
Y25n0025_p0430a04║自身不動，開口即說人是非，與道違背。看心、看淨，却是障道因緣，今說汝知
Y25n0025_p0430a05║。
Y25n0025_p0430a06║二　此法門中，何名坐（卍）禪？此法門中，一切無礙，外於一切境界上念不起
Y25n0025_p0430a07║為坐（卍），見本性（卍）不亂為禪。何名為禪定？外離相曰禪，內不亂曰定。外若
Y25n0025_p0430a08║離相，內性（卍）不亂，本自淨自定。只緣境觸，觸即亂，離相不亂即定。外離相
Y25n0025_p0430a09║即禪，內不亂即定，外禪內定，故名禪定。《維摩經》云：即時豁然，還得
Y25n0025_p0430a10║本心。《菩薩戒》云：本源自性（卍）清淨。
Y25n0025_p0430a11║三　善知識！見自性（卍）清淨，自修自作；自性（卍）法身，自行佛行，自作自成
Y25n0025_p0430a12║佛道。
Y25n0025_p0431a01║
Y25n0025_p0431a02║
Y25n0025_p0431a03║
Y25n0025_p0431a04║
Y25n0025_p0431a05║
Y25n0025_p0431a06║
Y25n0025_p0431a07║
Y25n0025_p0431a08║
Y25n0025_p0431a09║
Y25n0025_p0431a10║
Y25n0025_p0431a11║
Y25n0025_p0431a12║
Y25n0025_p0431a13║
Y25n0025_p0431a14║
Y25n0025_p0431a15║
Y25n0025_p0431a16║
Y25n0025_p0432a01║六一　善知識！總須自體與受無相戒，一時逐慧能口道，令善知識見
Y25n0025_p0432a02║自三身佛。於自色身，歸依清淨法身佛；於自色身，歸依（卍）千百億化身佛；於
Y25n0025_p0432a03║自色身，歸依（卍）當來圓滿報身佛。（已上三唱）
Y25n0025_p0432a04║二　色身是舍宅，不可言歸（〔南〕）。向者三身在自法性，世人盡有，為迷不
Y25n0025_p0432a05║見，外覓三如來，不見自色身中三身佛。善知識！聽汝善知識說，令善知識依
Y25n0025_p0432a06║（卍）自色身，見自法性有三身佛，此三身佛從性上生。
Y25n0025_p0432a07║三　何名清淨法身佛？善知識！世人性自本淨，萬法在自性。思量一切
Y25n0025_p0432a08║惡事，即行於惡；思量一切善事，便修於善行。知如是一切法盡在自性（卍），
Y25n0025_p0432a09║自性（卍）常清淨。
Y25n0025_p0432a10║四　日月常明，只為雲覆蓋，上明（卍）下暗，不能了見日月星辰。忽遇惠
Y25n0025_p0432a11║風吹散，卷盡雲霧，萬像參羅，一時皆現。世人性淨，猶如青天。慧如日，智
Y25n0025_p0432a12║如月，智慧常明（卍）。於外著境，妄念浮雲覆蓋自性（卍），不能明徹。遇善知識
Y25n0025_p0432a13║，聞真法，吹却迷（卍）妄，內外明（卍）徹，於自性（卍）中萬法皆見。一切法在自性
Y25n0025_p0433a01║（卍），名為清淨法身。自歸依（卍）者，除不善行，是名歸依（卍）。
Y25n0025_p0433a02║五　何名為千百億化身佛？不思量，性即空寂，思量即是變化。思量惡法
Y25n0025_p0433a03║，化為地獄；思量善法，化為天堂。毒害化為畜生，慈悲化為菩薩。智慧化為上
Y25n0025_p0433a04║界，愚癡化為下方。自性（卍）變化甚明（卍），迷人自不知見。
Y25n0025_p0433a05║六　一念善，智慧即生；一燈能除千年闇，一智能滅萬年愚。莫思向前，常
Y25n0025_p0433a06║思於後，常後念善，名為報身。一念惡，報却千年善心；一念善，報却千年惡。
Y25n0025_p0433a07║滅無常已來，後念善，名為報身（〔附〕）。
Y25n0025_p0433a08║七　從法身思量，即是化身。念念善，即是報身。自悟自修，即名歸依（卍）也
Y25n0025_p0433a09║。皮肉是色身，是舍宅，不任歸依也（〔南〕）。但悟三身，即識大意。
Y25n0025_p0433a10║
Y25n0025_p0433a11║
Y25n0025_p0433a12║
Y25n0025_p0433a13║
Y25n0025_p0434a01║
Y25n0025_p0434a02║
Y25n0025_p0434a03║
Y25n0025_p0434a04║
Y25n0025_p0434a05║
Y25n0025_p0434a06║
Y25n0025_p0434a07║
Y25n0025_p0434a08║
Y25n0025_p0434a09║
Y25n0025_p0434a10║
Y25n0025_p0434a11║
Y25n0025_p0434a12║
Y25n0025_p0434a13║
Y25n0025_p0434a14║
Y25n0025_p0434a15║
Y25n0025_p0434a16║
Y25n0025_p0434a17║
Y25n0025_p0435a01║
Y25n0025_p0435a02║七一　今既自歸依三身佛已，與善知識發四弘大願。善知識！一時逐慧
Y25n0025_p0435a03║能道：眾生無邊誓願度，煩惱無邊誓願斷，法門無邊誓願學，無上佛道誓願成。
Y25n0025_p0435a04║（三唱）
Y25n0025_p0435a05║二　善知識！眾生無邊誓願度，不是慧能度。善知識！心中眾生，各於自身
Y25n0025_p0435a06║自性自度。何名自性（卍）自度？自色身中邪見愚癡迷妄，自有本覺性，將正見
Y25n0025_p0435a07║度。既悟正見，般若之智除却愚癡迷（卍）妄眾生，各各自度。邪來正度，迷來悟
Y25n0025_p0435a08║度，愚來智度，惡來善度，煩惱來菩提度。如是度者，是名真度。
Y25n0025_p0435a09║三　煩惱無邊誓願斷，自心除虛妄。法門無邊誓願學，學無上正法。無上佛
Y25n0025_p0435a10║道誓願成，常下心行，恭敬一切，遠離迷執，覺知生般若。除却迷妄，即自悟佛
Y25n0025_p0435a11║道成行誓願力。
Y25n0025_p0435a12║
Y25n0025_p0436a01║
Y25n0025_p0436a02║
Y25n0025_p0436a03║
Y25n0025_p0436a04║八一　今既發四弘誓願訖，與善知識無相懺悔三世罪障。大師言：善知
Y25n0025_p0436a05║識！前念後念及今念，念念不被愚迷染，從前惡行一時悔，自性若除即是
Y25n0025_p0436a06║懺。前念後念及今念，念念不被矯誑染，除却從前矯誑心，永斷名為自性
Y25n0025_p0436a07║懺。前念後念及今念，念念不被嫉妒染，除却從前嫉妒心，自性若除即是
Y25n0025_p0436a08║懺。（已上三唱）
Y25n0025_p0436a09║二　善知識！何名懺悔？懺者終身不作，悔者知於前非。惡業恒不離心，
Y25n0025_p0436a10║諸佛前口說無益。我此法門中，永斷不作，名為懺悔。
Y25n0025_p0436a11║
Y25n0025_p0436a12║
Y25n0025_p0436a13║
Y25n0025_p0437a01║
Y25n0025_p0437a02║
Y25n0025_p0437a03║
Y25n0025_p0437a04║
Y25n0025_p0437a05║
Y25n0025_p0437a06║
Y25n0025_p0437a07║
Y25n0025_p0437a08║九一　今既懺悔已，與善知識受無相三歸依戒。大師言：善知識！歸
Y25n0025_p0437a09║依覺，兩足尊。歸依（卍）正，離欲尊。歸依（卍）淨，眾中尊。從今已後，稱佛為
Y25n0025_p0437a10║師，更不歸依（卍）餘邪迷外道，願自三寶慈悲證明。
Y25n0025_p0437a11║二　善知識！慧能勸善知識歸依三寶。佛者覺也，法者正也，僧者淨也。
Y25n0025_p0437a12║自心歸依覺，邪迷（卍）不生。少欲知足，離財離色，名兩足尊。自心歸正，念念無
Y25n0025_p0437a13║邪故即無愛著，以無愛著，名離欲尊。自心歸淨，一切塵勞妄念，雖在自性，
Y25n0025_p0437a14║自性（卍）不染著，名眾中尊。
Y25n0025_p0438a01║三　凡夫不解，從日至日，受三歸依（卍）戒。若言歸佛，佛在何處？若不見
Y25n0025_p0438a02║佛，即無所歸。既無所歸，言却是妄。善知識！各自觀察，莫錯用意！經中只
Y25n0025_p0438a03║言自歸依佛，不言歸他佛，自性（卍）不歸，無所歸處。
Y25n0025_p0438a04║
Y25n0025_p0438a05║
Y25n0025_p0438a06║
Y25n0025_p0438a07║
Y25n0025_p0438a08║
Y25n0025_p0438a09║
Y25n0025_p0438a10║
Y25n0025_p0438a11║
Y25n0025_p0438a12║
Y25n0025_p0438a13║
Y25n0025_p0438a14║一〇一　今既自歸依三寶，總各各至心，與善知識說摩訶般若波羅蜜
Y25n0025_p0439a01║法。善知識雖念不解，慧能與說，各各聽！摩訶般若波羅蜜者，西國梵語，唐言
Y25n0025_p0439a02║大智慧彼岸到。此法須行，不在口念，口念不行，如幻如化。修行者，法身
Y25n0025_p0439a03║與佛等也。
Y25n0025_p0439a04║二　何名摩訶？摩訶者是大。心量廣大，猶如虛空。若空心坐，即落無記
Y25n0025_p0439a05║。空能含日月星辰，大地山河、一切草木、惡人善人、惡法善法、天堂地獄，
Y25n0025_p0439a06║盡在空中。世人性空，亦復如是。
Y25n0025_p0439a07║三　性含萬法是大，萬法盡在自性。見一切人及非人，惡之與善，惡法
Y25n0025_p0439a08║善法，盡皆不捨，不可染著。猶如虛空，名之為大，此是摩訶。迷人口念，
Y25n0025_p0439a09║智者心行。又有迷人，空心不思，名之為大，此亦不是。心量大，不行是少
Y25n0025_p0439a10║。莫口空說，不修此行，非我弟子。
Y25n0025_p0439a11║四　何名般若？般若是智慧。一切時中念念不愚，常行智慧，即名般若行
Y25n0025_p0439a12║。一念愚即般若絕，一念智即般若生。心中常愚，自言我修。般若無形相，智
Y25n0025_p0439a13║慧性即是。
Y25n0025_p0440a01║五　何名波羅蜜？此是西國梵音，唐言彼岸到。解義離生滅，著境生滅
Y25n0025_p0440a02║起，如水有波浪，即是於此岸。離境無生滅，如水永長流，即名到彼岸，
Y25n0025_p0440a03║故名波羅蜜。
Y25n0025_p0440a04║六　迷人口念，智者心行。當念時有妄，有妄即非真性；念念若行，是名
Y25n0025_p0440a05║真性（卍）。悟此法者，悟般若法，修般若行。不修即凡，一念修行，法身等佛。善
Y25n0025_p0440a06║知識！即煩惱是菩提，前念迷即凡，後念悟即佛。
Y25n0025_p0440a07║七　善知識！摩訶般若波羅蜜，最尊最上第一！無住無去無來，三世諸佛從
Y25n0025_p0440a08║中出。將大智慧到彼岸，打破五陰煩惱塵勞。最尊最上第一，讚最上乘法，
Y25n0025_p0440a09║修行定成佛。無去無住無來，是定慧等，不染一切法。三世諸佛從中，變三毒
Y25n0025_p0440a10║為戒定慧。善知識！我此法門，從中出八萬四千智慧。何以故？為世有八萬四
Y25n0025_p0440a11║千塵勞，若無塵勞，般若常在，不離自性。
Y25n0025_p0440a12║八　悟此法者，即是無念無憶無著，莫起（卍）誑妄，即自是真如性（卍）。用
Y25n0025_p0440a13║智（卍）慧觀照，於一切法不取不捨，即見性（卍）成佛道。
Y25n0025_p0441a01║
Y25n0025_p0441a02║
Y25n0025_p0441a03║
Y25n0025_p0441a04║
Y25n0025_p0441a05║
Y25n0025_p0441a06║
Y25n0025_p0441a07║
Y25n0025_p0441a08║
Y25n0025_p0441a09║
Y25n0025_p0441a10║
Y25n0025_p0441a11║
Y25n0025_p0441a12║
Y25n0025_p0441a13║
Y25n0025_p0441a14║
Y25n0025_p0441a15║
Y25n0025_p0441a16║
Y25n0025_p0441a17║
Y25n0025_p0442a01║
Y25n0025_p0442a02║
Y25n0025_p0442a03║
Y25n0025_p0442a04║
Y25n0025_p0442a05║
Y25n0025_p0442a06║
Y25n0025_p0442a07║
Y25n0025_p0442a08║
Y25n0025_p0442a09║
Y25n0025_p0442a10║
Y25n0025_p0442a11║一一一　善知識！若欲入甚深法界，入般若三昧者，直修般若波羅蜜行
Y25n0025_p0442a12║。但持《金剛般若波羅蜜經》一卷，即得見性，入般若三昧。當知此人功德無量
Y25n0025_p0442a13║，經中分明讚歎，不能具說。
Y25n0025_p0442a14║二　此是最上乘法，為大智上根人說。小根智人若聞法，心不生信。何以
Y25n0025_p0442a15║故？譬如大龍，若下大雨，雨於閻浮提，如漂草葉；若下大雨，雨放大海，不
Y25n0025_p0443a01║增不減。若大乘者聞說《金剛經》，心開悟解。故知本性自有般若之智，自用智
Y25n0025_p0443a02║慧觀照，不假文字。
Y25n0025_p0443a03║三　譬如其雨水，不從無有，元是龍王於江海中，將身引此水，令一切眾生
Y25n0025_p0443a04║、一切草木、一切有情無情，悉皆蒙潤。諸水眾流却入大海，海納眾水，合為
Y25n0025_p0443a05║一體。眾生本性般若之智，亦復如是。
Y25n0025_p0443a06║四　小（卍）根之人，聞說此頓教，猶如草木根性自小（卍）者，若被大雨一沃，悉
Y25n0025_p0443a07║皆自倒，不能增長。小（卍）根之人，亦復如是；有般若之智，與大智之人亦無
Y25n0025_p0443a08║差別，因何聞法即不悟？緣邪見障重，煩惱根深。猶如大雲覆蓋於日，不得風吹
Y25n0025_p0443a09║，日無能現。
Y25n0025_p0443a10║五　般若之智，亦無大小。為一切眾生自有迷心，外修覓佛，未悟自性，
Y25n0025_p0443a11║即是小根人。聞其頓教，不信外修，但於自心令自本性常起正見；煩惱塵勞眾生
Y25n0025_p0443a12║，當時盡悟。猶如大海納於眾流，小水、大水合為一體，即是見性，內外不住，
Y25n0025_p0443a13║來去自由，能除執心，通達無礙。
Y25n0025_p0444a01║六　心修此行，即與《般若波羅蜜經》本無差別。一切經書及文字，小大二
Y25n0025_p0444a02║乘，十二部經，皆因人置。因智慧性，故能建立。若無世人，一切萬法本
Y25n0025_p0444a03║無不有，故知萬法本從人興，一切經書因人說有。緣在人中有愚有智，愚為小（卍）
Y25n0025_p0444a04║故，智為大人。迷人問於智者，智人與愚人說法，令使愚者悟解心開。迷人
Y25n0025_p0444a05║若悟心開，與大智人無別。
Y25n0025_p0444a06║七　故知不悟，即佛是眾生；一念若悟，即眾生是佛。故知一切萬法盡
Y25n0025_p0444a07║在自身心中，何不從於自心，頓現真如本性！《菩薩戒經》云：戒本源自性
Y25n0025_p0444a08║（卍）清淨。識心見性，自成佛道。即時豁然，還得本心。
Y25n0025_p0444a09║
Y25n0025_p0444a10║
Y25n0025_p0444a11║
Y25n0025_p0444a12║
Y25n0025_p0444a13║
Y25n0025_p0445a01║
Y25n0025_p0445a02║
Y25n0025_p0445a03║
Y25n0025_p0445a04║
Y25n0025_p0445a05║
Y25n0025_p0445a06║
Y25n0025_p0445a07║
Y25n0025_p0445a08║
Y25n0025_p0445a09║
Y25n0025_p0445a10║
Y25n0025_p0445a11║
Y25n0025_p0445a12║
Y25n0025_p0445a13║
Y25n0025_p0445a14║一二一　善知識！我於忍和尚處，一聞言下大悟，頓見真如本性，是
Y25n0025_p0445a15║故與教法流行後代，令學道者頓悟菩提。
Y25n0025_p0446a01║二　各自觀心，令自本性頓悟。若不能自悟者，須覓大善知識示道見
Y25n0025_p0446a02║性。何名大善知識？解最上乘法，直示正路。是大善知識，是大因緣，所
Y25n0025_p0446a03║謂化導令得見佛；一切善法，皆因大善知識能發起故。
Y25n0025_p0446a04║三　三世諸佛，十二部經，在人性中本自具有。不能自悟，須得善知識
Y25n0025_p0446a05║示道見性；若自悟者，不假外善知識。若取外求善知識，望得解脫，無有是處
Y25n0025_p0446a06║。識自心內善知識，即得解脫。若自心邪迷，妄念顛倒，外善知識即有教授，
Y25n0025_p0446a07║不得自悟。汝若不得自悟，當起般若觀照，剎那間妄念俱滅，即是自真正善知
Y25n0025_p0446a08║識，一悟即如佛也。
Y25n0025_p0446a09║四　自性心地，以智慧觀照，內外明徹，識自本心。若識本心，即是解脫
Y25n0025_p0446a10║；既得解脫，即是般若三昧；悟般若三昧，即是無念。何名無念？無念法者，見
Y25n0025_p0446a11║一切法不著一切法，遍一切處不著一切處。常淨自性，使六賊從六門走出，於六
Y25n0025_p0446a12║塵中不離不染，來去自由，即是般若三昧，自在解脫，名無念行。莫百物不思！
Y25n0025_p0446a13║當令念絕，即是法縛，即名邊見。悟無念法者，萬法盡通。悟無念法者，見諸
Y25n0025_p0447a01║佛境界。悟無念頓法者，至佛位地。
Y25n0025_p0447a02║
Y25n0025_p0447a03║
Y25n0025_p0447a04║
Y25n0025_p0447a05║
Y25n0025_p0447a06║
Y25n0025_p0447a07║
Y25n0025_p0447a08║
Y25n0025_p0447a09║
Y25n0025_p0447a10║
Y25n0025_p0447a11║
Y25n0025_p0447a12║
Y25n0025_p0447a13║
Y25n0025_p0447a14║
Y25n0025_p0447a15║
Y25n0025_p0447a16║
Y25n0025_p0448a01║
Y25n0025_p0448a02║
Y25n0025_p0448a03║
Y25n0025_p0448a04║
Y25n0025_p0448a05║
Y25n0025_p0448a06║一三一　善知識！後代得吾法者，常見吾法身，不離汝左右。善知識
Y25n0025_p0448a07║！將此頓教法門，同見同行，發願受持，如事佛故；終身受持而不退者，定
Y25n0025_p0448a08║入聖位。
Y25n0025_p0448a09║二　然須傳受時，從上已來，默然而付於法。發大誓願，不退菩提，即須
Y25n0025_p0448a10║分付。若不同見解，無有志願，在在處處，勿妄宣傳；損彼前人，究竟無益。若
Y25n0025_p0448a11║愚人不解，謾此法門，百劫萬劫千生斷佛種性。
Y25n0025_p0448a12║
Y25n0025_p0448a13║
Y25n0025_p0448a14║
Y25n0025_p0449a01║
Y25n0025_p0449a02║
Y25n0025_p0449a03║一四一　大師言：善知識！聽吾說無相頌，令汝迷者罪滅，亦名
Y25n0025_p0449a04║滅罪頌。
Y25n0025_p0449a05║二　頌曰：
Y25n0025_p0449a06║愚人修福不修道，　　謂言修福而是道，
Y25n0025_p0449a07║布施供養福無邊，　　心中三惡元來造。
Y25n0025_p0449a08║若將修福欲滅罪，　　後世得福罪還在；
Y25n0025_p0449a09║若解心中除罪緣，　　名自性中真懺悔。
Y25n0025_p0449a10║若悟大乘真懺悔，　　除邪行正即無罪；
Y25n0025_p0449a11║學道之人能自觀，　　即與悟人同一類。
Y25n0025_p0449a12║大師今傳此頓教，　　願學之人同一體；
Y25n0025_p0449a13║若欲當來覓本身，　　三毒惡緣心中洗。
Y25n0025_p0450a01║努力修道莫悠悠，　　忽然虛度一世休；
Y25n0025_p0450a02║若遇大乘頓教法，　　虔誠合掌志心求。
Y25n0025_p0450a03║三　大師說法了，韋使君、官寮、僧眾，道俗讚言無盡，昔所未聞。
Y25n0025_p0450a04║
Y25n0025_p0450a05║
Y25n0025_p0450a06║
Y25n0025_p0450a07║
Y25n0025_p0450a08║
Y25n0025_p0450a09║
Y25n0025_p0450a10║
Y25n0025_p0450a11║
Y25n0025_p0450a12║
Y25n0025_p0450a13║
Y25n0025_p0450a14║一五一　使君禮拜白言：和尚說法，實不思議！弟子尚有少疑，欲
Y25n0025_p0451a01║問和尚，望和尚大慈大悲為弟子說！大師言：有疑即問（卍），何須再三！
Y25n0025_p0451a02║二　使君問（卍）：法可不是西國第一祖達磨祖師宗旨？大師言：是。弟子見
Y25n0025_p0451a03║說達磨大師化梁武帝，問達磨：朕一生來造寺布施供養，有功德否？達
Y25n0025_p0451a04║磨答言：並無功德。武帝惆悵，遂遣達磨出境。未審此言，請和尚說！
Y25n0025_p0451a05║三　六祖言：實無功德，使君勿疑達磨大師言。武帝著邪道，不識正法。
Y25n0025_p0451a06║使君問：何以無功德（〔附〕）？
Y25n0025_p0451a07║四　和尚言：造寺布施供養，只是修福，不可將福以為功德；功德在法身
Y25n0025_p0451a08║，非在於福田。自法性有功，平直是德。佛性外行恭敬，若輕一切人，吾我
Y25n0025_p0451a09║不斷，即自無功德。自性虛妄，法身無功德。念念德行，平等直心，德即不輕
Y25n0025_p0451a10║，常行於敬。自修身即功，自修心即德，功德自心作，福與功德別。武帝不識
Y25n0025_p0451a11║正理，非祖大師有過。
Y25n0025_p0451a12║
Y25n0025_p0451a13║
Y25n0025_p0452a01║
Y25n0025_p0452a02║
Y25n0025_p0452a03║
Y25n0025_p0452a04║
Y25n0025_p0452a05║
Y25n0025_p0452a06║
Y25n0025_p0452a07║
Y25n0025_p0452a08║
Y25n0025_p0452a09║
Y25n0025_p0452a10║
Y25n0025_p0452a11║
Y25n0025_p0452a12║
Y25n0025_p0452a13║
Y25n0025_p0452a14║
Y25n0025_p0452a15║一六一　使君禮拜，又問：弟子見僧眾道俗，常念阿彌陀佛，願往
Y25n0025_p0452a16║生西方。請和尚說，得生彼否？望為破疑。
Y25n0025_p0453a01║二　大師言：使君聽，慧能與說。世尊在舍衛國，說西方引化，經文分明，
Y25n0025_p0453a02║去此不遠。只為下根說遠，說近只為上智。人自兩種，法無不同。迷悟
Y25n0025_p0453a03║有殊，見有遲疾。迷人念佛生彼，悟者自淨其心，所以佛言：隨其心淨，則佛
Y25n0025_p0453a04║土淨。
Y25n0025_p0453a05║三　使君！東方但淨心無罪，西方心不淨有愆。迷人願生東方、西方，所
Y25n0025_p0453a06║在處並皆一種。心但無不淨，西方去此不遠；心起不淨之心，念佛往生難到。除
Y25n0025_p0453a07║十惡即行十萬，無八邪即遇八千，但行直心，到如彈指。使君！但行十善
Y25n0025_p0453a08║，何須更願往生！不斷十惡之心，何佛即來迎請！若悟無生頓法，見西方只在剎
Y25n0025_p0453a09║那。不悟頓教大乘，念佛往生路遙，如何得達！
Y25n0025_p0453a10║四　六祖言：慧能與使君移西方，剎那間目前便見，使君願見否？使君禮
Y25n0025_p0453a11║拜，若此得見，何須往生！願和尚慈悲，為現西方，大善！大師言：唐見西方，
Y25n0025_p0453a12║無疑即散。大眾愕然，莫知何是。
Y25n0025_p0453a13║五　大師曰：大眾作意聽！世人自色身是城，眼、耳、鼻、舌、身即是城
Y25n0025_p0454a01║門。外有五門，內有意門。心即是地，性即是王。性在王在，性去王無；性在
Y25n0025_p0454a02║身心存，性去身壞。
Y25n0025_p0454a03║六　佛是自性作，莫向身外求。自性迷，佛即眾生；自性悟，眾生即是佛
Y25n0025_p0454a04║。慈悲即是觀音，喜捨名為勢至；能淨是釋迦，平直（卍）是彌勒。人我是須彌，邪
Y25n0025_p0454a05║心是大海，煩惱是波浪，毒心是惡龍，塵勞是魚鼈。虛妄即是神鬼，三毒即是地
Y25n0025_p0454a06║獄，愚癡即是畜生，十善即是天堂。無人我，須彌倒；除邪心，海水竭；
Y25n0025_p0454a07║煩惱無，波浪滅；毒害除，魚龍絕。自心地上覺性如來，放大智慧光明，照曜
Y25n0025_p0454a08║六門清淨，照破六欲諸天；下照三毒若除，地獄一時消滅。內外明徹，不異西
Y25n0025_p0454a09║方，不作此修，如何到彼？座下聞說，讚聲徹天，應是迷人了然便見（〔南〕）。
Y25n0025_p0454a10║七　使君禮拜讚言：善哉！善哉！普願法界眾生，聞者一時悟解！
Y25n0025_p0454a11║
Y25n0025_p0454a12║
Y25n0025_p0454a13║
Y25n0025_p0455a01║
Y25n0025_p0455a02║
Y25n0025_p0455a03║
Y25n0025_p0455a04║
Y25n0025_p0455a05║
Y25n0025_p0455a06║
Y25n0025_p0455a07║
Y25n0025_p0455a08║
Y25n0025_p0455a09║
Y25n0025_p0455a10║
Y25n0025_p0455a11║
Y25n0025_p0455a12║
Y25n0025_p0455a13║
Y25n0025_p0455a14║
Y25n0025_p0455a15║
Y25n0025_p0455a16║
Y25n0025_p0455a17║
Y25n0025_p0456a01║
Y25n0025_p0456a02║
Y25n0025_p0456a03║
Y25n0025_p0456a04║一七一　大師言：善知識！若欲修行，在家亦得，不由在寺。在寺不修
Y25n0025_p0456a05║，如西方心惡之人；在家若修行，如東方人修善。但願在家修行，清淨即是西
Y25n0025_p0456a06║方。
Y25n0025_p0456a07║二　使君問：和尚！在家如何修？願為指授！大師言：善知識！慧能與
Y25n0025_p0456a08║道俗作無相頌，盡誦取；依此修行，常與慧能一處無別。
Y25n0025_p0456a09║三　頌曰：
Y25n0025_p0456a10║說通及心通，　　如日處虛空。　　惟傳頓教法，　　出世破邪宗。
Y25n0025_p0456a11║教即無頓漸，　　迷悟有遲疾。　　若學頓教法，　　愚人不可迷。
Y25n0025_p0456a12║說即須萬般，　　合理還歸一。　　煩惱暗宅中，　　常須生慧日。
Y25n0025_p0456a13║邪來因煩惱，　　正來煩惱除，　　邪正俱不用，　　清淨至無餘。
Y25n0025_p0457a01║菩提本清淨，　　起心即是妄，　　淨性於妄中，　　但正除三障。
Y25n0025_p0457a02║世間若修道，　　一切盡不妨；　　常見自己過，　　與道即相當。
Y25n0025_p0457a03║色類自有道，　　離道別覓道，　　覓道不見道，　　到頭還自懊。
Y25n0025_p0457a04║若欲探覓道，　　行正即是道。　　自若無正心，　　暗行不見道。
Y25n0025_p0457a05║若真修道人，　　不見世間過，　　若見世間非，　　自非却是左。
Y25n0025_p0457a06║他非我有罪，　　我非自有罪，　　但自去非心，　　打破煩惱碎。
Y25n0025_p0457a07║若欲化愚人，　　是須有方便，　　勿令破彼疑，　　即是菩提見。
Y25n0025_p0457a08║法元在世間，　　於世出世間，　　勿離世間上，　　外求出世間。
Y25n0025_p0457a09║邪見是世間，　　正見出世間，　　邪正悉打却，　　菩提性宛然。
Y25n0025_p0457a10║此偈是頓教，　　亦名為大乘，　　迷來經累劫，　　悟則剎那間。
Y25n0025_p0457a11║四　大師言：善知（卍）識！汝等盡誦取此偈，依偈修行，去慧能千里，常在能
Y25n0025_p0457a12║邊。此不修，對面千里。各各自修，法不相待。眾人且散，慧能歸曹溪山，
Y25n0025_p0457a13║眾人若有大疑，來彼山間，為汝破疑，同見佛性。
Y25n0025_p0458a01║五　合座官寮、道俗，禮拜和尚，無不嗟歎：善哉大悟，昔所未聞！嶺南有
Y25n0025_p0458a02║福，生佛在此，誰能得知（卍）！一時盡散。
Y25n0025_p0458a03║
Y25n0025_p0458a04║
Y25n0025_p0458a05║
Y25n0025_p0458a06║
Y25n0025_p0458a07║
Y25n0025_p0458a08║
Y25n0025_p0458a09║
Y25n0025_p0458a10║
Y25n0025_p0458a11║
Y25n0025_p0458a12║
Y25n0025_p0458a13║
Y25n0025_p0458a14║
Y25n0025_p0458a15║
Y25n0025_p0458a16║
Y25n0025_p0459a01║
Y25n0025_p0459a02║
Y25n0025_p0459a03║
Y25n0025_p0459a04║
Y25n0025_p0459a05║
Y25n0025_p0459a06║
Y25n0025_p0459a07║
Y25n0025_p0460a01║下編　壇經附錄
Y25n0025_p0460a02║一一　大師往曹溪山，韶、廣二州行化，四十餘年。若論門人，僧之
Y25n0025_p0460a03║與俗，三、五千人說不盡。
Y25n0025_p0460a04║二　若論宗旨，傳授《壇經》，以此為依約；若不得《壇經》，即無稟
Y25n0025_p0460a05║受。須知法處、年月日、姓名，遞相付囑。無《壇經》稟承，非南宗弟子
Y25n0025_p0460a06║也。未得稟承者，雖說頓教法，未知根本，終不免諍。但得法者，只勸修行。
Y25n0025_p0460a07║諍是勝負之心，與道違背（〔傳〕）。
Y25n0025_p0460a08║三　世人盡傳南宗能、北宗秀，未知根本事由。且秀禪師於南荊府當陽
Y25n0025_p0460a09║縣玉泉寺，住持修行；慧能大師於韶州城東三十五里曹（卍）溪山住。法即一宗，
Y25n0025_p0460a10║人有南北，因此便立南北。何以漸頓？法即一種，見有遲疾，見遲即漸，見疾
Y25n0025_p0460a11║即頓。法無漸頓，人有利鈍，故名漸頓。
Y25n0025_p0461a01║四　神秀師常見人說慧能法疾直指路。秀師遂喚門人僧志誠曰：汝聰明
Y25n0025_p0461a02║多智！汝與吾至曹（卍）溪山，到慧能所禮拜。但聽，莫言我使汝來！所聽意旨，記
Y25n0025_p0461a03║起却來與吾說，看慧能見解與吾誰疾遲！汝第一早來，勿令吾怪！
Y25n0025_p0461a04║五　志誠奉使歡喜，遂半月中間，即至曹（卍）溪山。見慧能和尚，禮拜入即聽
Y25n0025_p0461a05║，不言來處。志誠聞法，言下便悟，即契本心。起立即禮拜，白言：和尚！
Y25n0025_p0461a06║弟子從玉泉寺來。秀師處不得契悟，聞和尚說，便契本心。和尚慈悲，願當教
Y25n0025_p0461a07║示！
Y25n0025_p0461a08║六　慧能大師曰：汝從彼來，應是細作。志誠曰：未說時即是，說了即
Y25n0025_p0461a09║不是。六祖言：煩惱即是菩提，亦復如是（〔附〕）。
Y25n0025_p0461a10║七　大師謂志誠曰：吾聞汝禪師教人，唯傳戒定慧；汝（卍）和尚教人戒定慧
Y25n0025_p0461a11║如何，當為吾說！志誠（卍）曰：秀和尚言戒定慧，諸惡不作名為戒，諸善奉行名為
Y25n0025_p0461a12║慧，自淨其意名為定，此即名為戒定慧。彼作如是說，不知和尚所見如何？
Y25n0025_p0461a13║八　慧能和尚答曰：此說不可思議，慧能所見有別。志誠（卍）問：何以別？慧
Y25n0025_p0462a01║能答曰：見有遲疾。志誠（卍）請和尚說所見戒定慧（〔附〕）。
Y25n0025_p0462a02║九　大師言：汝聽吾說，看吾（卍）所見處。心地無非，自性是戒；
Y25n0025_p0462a03║心地無亂，自性（卍）是定；心地無癡，自性（卍）是慧。
Y25n0025_p0462a04║一〇　能大師言：汝戒定慧，勸小根之人；吾戒定慧，勸上根人。得悟
Y25n0025_p0462a05║自性，亦不立戒定慧。志誠（卍）言：請大師說不立如何？大師言：自性（卍）無非、
Y25n0025_p0462a06║無亂、無癡，念念般若觀照，當離法相，有何可立？自性（卍）頓修，立有漸次，所
Y25n0025_p0462a07║以不立。志誠禮拜，便不離曹（卍）溪山，即為門人，不離大師左右。
Y25n0025_p0462a08║
Y25n0025_p0462a09║
Y25n0025_p0462a10║
Y25n0025_p0462a11║
Y25n0025_p0462a12║
Y25n0025_p0462a13║
Y25n0025_p0462a14║
Y25n0025_p0463a01║
Y25n0025_p0463a02║
Y25n0025_p0463a03║
Y25n0025_p0463a04║
Y25n0025_p0463a05║
Y25n0025_p0463a06║
Y25n0025_p0463a07║
Y25n0025_p0463a08║
Y25n0025_p0463a09║
Y25n0025_p0463a10║
Y25n0025_p0463a11║
Y25n0025_p0463a12║
Y25n0025_p0463a13║
Y25n0025_p0463a14║
Y25n0025_p0463a15║
Y25n0025_p0463a16║
Y25n0025_p0463a17║
Y25n0025_p0464a01║
Y25n0025_p0464a02║
Y25n0025_p0464a03║
Y25n0025_p0464a04║
Y25n0025_p0464a05║
Y25n0025_p0464a06║
Y25n0025_p0464a07║
Y25n0025_p0464a08║
Y25n0025_p0464a09║二一　又有一僧，名法達，常誦《法華經》七年，心迷不知正法之處。
Y25n0025_p0464a10║經上有疑，大師智慧廣大，願為除疑！大師言：法即甚達，汝心不達。經上無
Y25n0025_p0464a11║疑，汝心自邪而求正法。吾心正定，即是持經。吾一生已來，不識文字，汝將
Y25n0025_p0464a12║《法華經》對吾讀一遍，吾聞即知。法達取經到，對大師讀一遍。
Y25n0025_p0464a13║二　六祖聞已，即識佛意。便與法達說《法華經》。六祖言：法達！《
Y25n0025_p0464a14║法華經》無多語，七卷經盡是譬喻因緣。如來廣說三乘，只為世人根鈍。經文
Y25n0025_p0465a01║分明，無有餘乘，唯一佛乘（〔附〕）。
Y25n0025_p0465a02║三　大師言：法達！汝聽一佛乘，莫求二佛乘，迷却汝性。經中何處是
Y25n0025_p0465a03║一佛乘？汝與說經云：諸佛世尊，唯以一大事因緣故，出現於世。（已上十六字）
Y25n0025_p0465a04║（是正法）法，如何解？此法如何修？汝聽吾說。
Y25n0025_p0465a05║四　人心不思，本源空寂，離却邪見，即一大事因緣。內外不迷，即離兩
Y25n0025_p0465a06║邊。外迷著相，內迷著空；於相離相，於空離空，即是不迷。悟此法，一
Y25n0025_p0465a07║念心開，出現於世。心開何物？開佛知見。佛猶如覺也，分為四門：開覺知見，
Y25n0025_p0465a08║示覺知見，悟覺知見，入覺知見。開示悟入上一處入，即覺知見，見自本性，即
Y25n0025_p0465a09║得出世。
Y25n0025_p0465a10║五　大師言：法達！吾常願一切世人心地，常自開佛知見，莫開眾生知見
Y25n0025_p0465a11║。世人心愚迷造惡，自開眾生知見；世人心正，起智慧觀照，自開佛知見。莫
Y25n0025_p0465a12║開眾生知（卍）見，開佛知（卍）見即出世。大師言：法達！此是《法華經》一乘法，
Y25n0025_p0465a13║向下分三，為迷人故；汝但依一佛乘。
Y25n0025_p0466a01║六　大師言：法達！心行轉《法華》，不行《法華》轉。心正轉《法華》，
Y25n0025_p0466a02║心邪《法華》轉。開佛知（卍）見轉《法華》，開眾生知（卍）見被《法華》轉。大師
Y25n0025_p0466a03║言：努力依法修行，即是轉經。
Y25n0025_p0466a04║七　法達一聞，言下大悟，涕淚悲泣白言：和尚！實未曾轉《法華》，
Y25n0025_p0466a05║七年被《法華》轉；已後轉《法華》，念念修行佛行。大師言：即佛行是佛。其
Y25n0025_p0466a06║時聽者，無不悟入。
Y25n0025_p0466a07║
Y25n0025_p0466a08║
Y25n0025_p0466a09║
Y25n0025_p0466a10║
Y25n0025_p0466a11║
Y25n0025_p0466a12║
Y25n0025_p0466a13║
Y25n0025_p0466a14║
Y25n0025_p0467a01║
Y25n0025_p0467a02║
Y25n0025_p0467a03║
Y25n0025_p0467a04║
Y25n0025_p0467a05║
Y25n0025_p0467a06║
Y25n0025_p0467a07║
Y25n0025_p0467a08║
Y25n0025_p0467a09║
Y25n0025_p0467a10║
Y25n0025_p0467a11║
Y25n0025_p0467a12║
Y25n0025_p0467a13║
Y25n0025_p0467a14║
Y25n0025_p0467a15║
Y25n0025_p0467a16║
Y25n0025_p0467a17║
Y25n0025_p0468a01║三一　時有一僧，名智常，來曹溪山，禮拜和尚，問四乘法義。智
Y25n0025_p0468a02║常問（卍）和尚曰：佛說三乘，又言最上乘，弟子不解，望為教示！慧能大師曰：
Y25n0025_p0468a03║汝自身心見，莫著外法相。元無四乘法，人心量四等，法有四乘。見聞讀誦是
Y25n0025_p0468a04║小乘；悟解義是中乘；依法修行是大乘；萬法盡通，萬行俱備，一切無離，
Y25n0025_p0468a05║但離法相，住無所得，是最上乘。乘是行義，不在口諍。汝須自修，莫問
Y25n0025_p0468a06║吾也。
Y25n0025_p0468a07║
Y25n0025_p0468a08║
Y25n0025_p0468a09║
Y25n0025_p0468a10║
Y25n0025_p0468a11║
Y25n0025_p0468a12║
Y25n0025_p0468a13║
Y25n0025_p0468a14║
Y25n0025_p0469a01║
Y25n0025_p0469a02║
Y25n0025_p0469a03║四一　又有一僧名神會，南陽人也。至曹溪山禮拜，問言：和尚坐
Y25n0025_p0469a04║禪，見亦不見？大師起，把杖打神會三下，却問神會：吾打汝痛不痛？神會答
Y25n0025_p0469a05║言：亦痛亦不痛。
Y25n0025_p0469a06║二　六祖言曰：吾亦見亦不見。神會又問大師：何以亦見亦不見？大師言：
Y25n0025_p0469a07║吾亦見，常見自過患，故云亦見。亦不見者，不見天地人過患，所以亦不見也
Y25n0025_p0469a08║。汝亦痛亦不痛如何？神會答曰：若不痛即同無情木石；若痛即同凡夫，即起
Y25n0025_p0469a09║於恨（〔附〕）。
Y25n0025_p0469a10║三　大師言：神會！向前見不見是兩邊，痛不痛是生滅。汝自性且不見，
Y25n0025_p0469a11║敢來弄人！禮拜，禮拜，更不言。
Y25n0025_p0469a12║四　大師言：汝心迷不見，問善知識覓路；汝心悟自見，依法修行。汝自
Y25n0025_p0469a13║迷不見自心，却來問慧能見否！吾不自知，代汝迷不得；汝若自見，代不得
Y25n0025_p0470a01║吾迷。何不自修，問吾見否！神會作禮，便為門人，不離曹（卍）溪山中，常在左右。
Y25n0025_p0470a02║
Y25n0025_p0470a03║
Y25n0025_p0470a04║
Y25n0025_p0470a05║
Y25n0025_p0470a06║
Y25n0025_p0470a07║
Y25n0025_p0470a08║
Y25n0025_p0470a09║
Y25n0025_p0470a10║
Y25n0025_p0470a11║五一　大師遂喚門人，法海、志誠、法達、智常、志通、志徹、志道、
Y25n0025_p0470a12║法珍、法如、神會。大師言：汝等拾弟子近前，汝等不同餘人。吾滅度後，汝各
Y25n0025_p0470a13║為一方頭。
Y25n0025_p0470a14║二　吾教汝說法，不失本宗。舉三科法門，動用三十六對，出沒即離兩
Y25n0025_p0471a01║邊。說一切法莫離於性相，若有人問法，出語盡雙，皆取對法，來去相因，究
Y25n0025_p0471a02║竟二法盡除，更無去處。
Y25n0025_p0471a03║三　三科法門者，陰、界、入。陰（卍）是五陰（卍）；界是十八界；入是十
Y25n0025_p0471a04║二入。何名五陰（卍）？色陰（卍）、受陰（卍）、想陰（卍）、行陰（卍）、識陰（卍）是。何名十八界
Y25n0025_p0471a05║？六塵、六門、六識。何名十二入？外六塵、中六門。何名六塵？色、聲、香、
Y25n0025_p0471a06║味、觸、法是。何名六門？眼、耳、鼻、舌、身、意是。法性起六識——眼識
Y25n0025_p0471a07║、耳識、鼻識、舌識、身識、意識，六門，六塵。自性含萬法，名為含藏識；思
Y25n0025_p0471a08║量即轉識。生六識，出六門，見六塵，是三六十八。由自性邪，起十八邪含；
Y25n0025_p0471a09║自性正，起十八正含。惡用即眾生，善用即佛。
Y25n0025_p0471a10║四　用由何等？由（卍）自性起有對，外境無情對有五：天與地對，日與月
Y25n0025_p0471a11║對，暗與明對，陰與陽對，水與火對。語言與法相對有十二對：有為無為對
Y25n0025_p0471a12║，有色無色對，有相無相對，有漏無漏對，色與空對，動與靜對，清與濁對，
Y25n0025_p0471a13║凡與聖對，僧與俗對，老與少對，大大與小小對，長與短對，高與下對。
Y25n0025_p0472a01║自性起用對有十九對：邪與正對，癡與慧對，愚與智對，亂與定對，戒與非對
Y25n0025_p0472a02║，直與曲對，實與虛對，嶮與平對，煩惱與菩提對，慈與毒對，悲與害對，
Y25n0025_p0472a03║喜與瞋對，捨與慳對，進與退對，生與滅對，常與無常對，法身與色身對，化
Y25n0025_p0472a04║身與報身對，體與用對。性與相有十九對，言語與法相有十二對，外境無情有
Y25n0025_p0472a05║五對，都合成三十六對法也。
Y25n0025_p0472a06║五　此三十六對法，解用通一切經，出入即離兩邊。如何自性起用三十六對
Y25n0025_p0472a07║？共人言語，出外於相離相，入內於空離空。著空即惟長無明，著相惟邪見
Y25n0025_p0472a08║謗法。直言不用文字，既云不用文字，人不合言語，言語即是文字。自性上說
Y25n0025_p0472a09║空，正是語言。本性不空，迷人自惑語言際故。暗不自暗，以明（卍）故暗，
Y25n0025_p0472a10║以明變暗，以暗現明，來去相因，三十六對亦復如是。
Y25n0025_p0472a11║六　大師言：十弟子！已後傳法，遞相教授一卷《壇經》，不失本宗。
Y25n0025_p0472a12║不稟受《壇經》，非我宗旨。如今得了，遞（卍）代流行。得遇《壇經》者，如見吾
Y25n0025_p0472a13║親授。拾僧得教授已，寫為《壇經》，遞（卍）代流行，得者必當見性（〔傳〕）。
Y25n0025_p0473a01║
Y25n0025_p0473a02║
Y25n0025_p0473a03║
Y25n0025_p0473a04║
Y25n0025_p0473a05║
Y25n0025_p0473a06║
Y25n0025_p0473a07║
Y25n0025_p0473a08║
Y25n0025_p0473a09║
Y25n0025_p0473a10║
Y25n0025_p0473a11║
Y25n0025_p0473a12║
Y25n0025_p0473a13║
Y25n0025_p0473a14║
Y25n0025_p0473a15║
Y25n0025_p0473a16║
Y25n0025_p0473a17║
Y25n0025_p0474a01║
Y25n0025_p0474a02║
Y25n0025_p0474a03║
Y25n0025_p0474a04║
Y25n0025_p0474a05║
Y25n0025_p0474a06║
Y25n0025_p0474a07║
Y25n0025_p0474a08║
Y25n0025_p0474a09║
Y25n0025_p0474a10║
Y25n0025_p0474a11║
Y25n0025_p0474a12║
Y25n0025_p0474a13║
Y25n0025_p0474a14║
Y25n0025_p0474a15║
Y25n0025_p0474a16║
Y25n0025_p0474a17║
Y25n0025_p0475a01║
Y25n0025_p0475a02║六一　大師先天二年八月三日滅度，七月八日喚門人告別。大師先天
Y25n0025_p0475a03║元年，於新州國恩寺造塔，至先天二年七月告別。
Y25n0025_p0475a04║二　大師言：汝眾近前！吾至八月欲離世間，汝等有疑早問，為汝破疑
Y25n0025_p0475a05║，當令迷者盡使與安樂。吾若去後，無人教汝。法海等眾僧聞已，涕淚悲泣。
Y25n0025_p0475a06║三　惟有神會不動，亦不悲泣。六祖言：神會小僧，却得善不善等，毀譽
Y25n0025_p0475a07║不動！餘者不得，數年山中更修何道（〔傳〕）！大師言：汝今悲泣，更憂阿誰
Y25n0025_p0475a08║？憂吾不知去處在？若不知去處，終不別汝。汝等悲泣，即不知吾去處；若知
Y25n0025_p0475a09║去處，即不悲泣。
Y25n0025_p0475a10║四　性無生無滅、無去無來。汝等盡坐，吾與汝一偈——真假動靜
Y25n0025_p0475a11║偈，汝（卍）等盡誦取。見此偈意，汝與吾同，於此修行，不失宗旨。眾僧禮拜，
Y25n0025_p0475a12║請大師留偈，敬心受持。
Y25n0025_p0476a01║五　偈曰：
Y25n0025_p0476a02║一切無有真，　　不以見於真，　　若見於真者，　　是見盡非真。
Y25n0025_p0476a03║若能自有真，　　離假即心真，　　自心不離假，　　無真何處真！
Y25n0025_p0476a04║有情即解動，　　無情（卍）即不動，　　若修不動行，　　同無情不動。
Y25n0025_p0476a05║若見真不動，　　動上有不動；　　不動是不動，　　無情無佛種。
Y25n0025_p0476a06║能善分別相，　　第一義不動，　　若悟作此見，　　則是真如用，
Y25n0025_p0476a07║報諸學道者，　　努力須用意，　　莫於大乘門，　　却執生死智！
Y25n0025_p0476a08║前頭人相應，　　即共論佛語；　　若實不相應，　　合掌令歡喜。
Y25n0025_p0476a09║此教本無諍，　　諍即失道意，　　執迷諍法門，　　自性入生死。
Y25n0025_p0476a10║六　眾僧既聞，識大師意，更不敢諍，依法修行。一時禮拜，即知大師不
Y25n0025_p0476a11║久住世。
Y25n0025_p0476a12║
Y25n0025_p0476a13║
Y25n0025_p0477a01║
Y25n0025_p0477a02║
Y25n0025_p0477a03║
Y25n0025_p0477a04║
Y25n0025_p0477a05║
Y25n0025_p0477a06║
Y25n0025_p0477a07║
Y25n0025_p0477a08║
Y25n0025_p0477a09║
Y25n0025_p0477a10║
Y25n0025_p0477a11║
Y25n0025_p0477a12║
Y25n0025_p0477a13║
Y25n0025_p0477a14║
Y25n0025_p0477a15║
Y25n0025_p0477a16║
Y25n0025_p0477a17║
Y25n0025_p0478a01║
Y25n0025_p0478a02║
Y25n0025_p0478a03║
Y25n0025_p0478a04║
Y25n0025_p0478a05║七一　上座法海向前言：大師！大師去後，衣法當付何人？大師言：法
Y25n0025_p0478a06║即付了，汝不須問。吾滅後二十餘年，邪法繚亂，惑吾宗旨。有人出來，不惜
Y25n0025_p0478a07║身命，定佛教是非，豎立宗旨，即是吾正法。
Y25n0025_p0478a08║二　衣不合傳。汝不信，吾與誦先代五祖傳衣付法頌。若據第一祖達磨
Y25n0025_p0478a09║頌意，即不合傳衣。
Y25n0025_p0478a10║三　聽吾與汝頌，第一祖達磨和尚頌曰：
Y25n0025_p0478a11║吾來大唐國，　傳教救迷情，　一花開五葉，　結菓自然成。
Y25n0025_p0478a12║第二祖慧可和尚頌曰：
Y25n0025_p0478a13║本來緣有地，　從地種花生，　當本元無地，　花從何處生？
Y25n0025_p0479a01║第三祖僧璨和尚頌曰：
Y25n0025_p0479a02║花種雖因地，　地上種花生，　花種無生性，　於地亦無生。
Y25n0025_p0479a03║第四祖道信和尚頌曰：
Y25n0025_p0479a04║花種有生性，　因地種花生，　光緣不和合，　一切盡無生。
Y25n0025_p0479a05║第五祖弘忍和尚頌曰：
Y25n0025_p0479a06║有情來下種，　無情花即生，　無情又無種，　心地亦無生。
Y25n0025_p0479a07║第六祖慧能和尚頌曰：
Y25n0025_p0479a08║心地含情種，　法雨即花生，　自悟花情種，　菩提菓自成。
Y25n0025_p0479a09║四　能大師言：汝等聽吾作二偈，取達磨和尚頌意。汝迷人依此頌修行，必
Y25n0025_p0479a10║當見性。第一頌曰：
Y25n0025_p0479a11║心地邪花放，　五葉逐根隨，　共造無明業，　見被業（卍）風吹。
Y25n0025_p0479a12║第二頌曰：
Y25n0025_p0479a13║心地正花放，　五葉逐根隨，　共修般若慧，　當來佛菩提。
Y25n0025_p0480a01║五　六祖說偈已了，放眾人散。門人出外思惟，即知大師不久住世（〔傳〕）。
Y25n0025_p0480a02║
Y25n0025_p0480a03║
Y25n0025_p0480a04║
Y25n0025_p0480a05║
Y25n0025_p0480a06║
Y25n0025_p0480a07║
Y25n0025_p0480a08║
Y25n0025_p0480a09║
Y25n0025_p0480a10║
Y25n0025_p0480a11║
Y25n0025_p0480a12║
Y25n0025_p0480a13║
Y25n0025_p0480a14║
Y25n0025_p0480a15║
Y25n0025_p0480a16║
Y25n0025_p0481a01║
Y25n0025_p0481a02║八一　六祖後至八月三日食後，大師言：汝等依位坐，吾今共汝
Y25n0025_p0481a03║等別。
Y25n0025_p0481a04║二　法海問言：此頓教法傳受，從上已來，至今幾代？六祖言：初傳受七
Y25n0025_p0481a05║佛，釋迦牟尼佛第七。大迦葉第八，阿難第九，末田地第十，商那和修第十一，
Y25n0025_p0481a06║優婆毱多第十二，提多迦第十三，佛陀難提第十四，佛陀密多第十五，脇比丘第
Y25n0025_p0481a07║十六，富那奢第十七，馬鳴第十八，毘羅尊者第十九，龍樹第二十，迦那提婆第
Y25n0025_p0481a08║二十一，羅睺羅第二十二，僧迦那提第二十三，僧迦耶舍第二十四，鳩摩羅馱
Y25n0025_p0481a09║第二十五，闍耶多第二十六，婆修盤多第二十七，摩拏羅第二十八，鶴勒那第二
Y25n0025_p0481a10║十九，師子比丘第三十，舍那婆斯第三十一，優婆堀第三十二，僧伽羅第三十
Y25n0025_p0481a11║三，婆須蜜多第三十四。南天竺國王子第三子菩提達摩第三十五。唐國，僧
Y25n0025_p0481a12║慧可第三十六，僧璨第三十七，道信第三十八，弘忍第三十九，慧能自身當今受
Y25n0025_p0482a01║法第四十。大師言：今日已後，遞相傳受，須有依約，莫失宗旨！
Y25n0025_p0482a02║三　法海又白：大師今去，留付何法？令後代人如何見佛？六祖言：汝聽
Y25n0025_p0482a03║！後代迷人，但識眾生，即能見佛。若不識眾生，覓佛萬劫不得見也。吾（卍）今教
Y25n0025_p0482a04║汝識眾生見佛，更留見真佛解脫頌。迷即不見佛，悟者即見。法海願聞，代代流
Y25n0025_p0482a05║傳，世世不絕。
Y25n0025_p0482a06║四　六祖言：汝聽！吾與汝說，後代世人，若欲覓佛，但識佛心眾生，即
Y25n0025_p0482a07║能識佛。即緣有眾生，離眾生無佛。心迷即佛眾生，悟即眾生佛。愚癡佛眾生
Y25n0025_p0482a08║，智慧眾生佛。心嶮佛眾生，平等眾生佛。一生心若嶮（卍），佛在眾生中；一念
Y25n0025_p0482a09║悟即平，即眾生是佛。我心自有佛，自佛是真佛，自若無佛心，向何處求佛
Y25n0025_p0482a10║（〔傳〕）！
Y25n0025_p0482a11║五　大師言：汝等門人好住。吾留一頌，名自性佛真解脫頌。後代迷人，
Y25n0025_p0482a12║聞此頌意，即見自心自性真佛。與汝此頌，吾共汝別。頌曰：
Y25n0025_p0482a13║真如自性是真佛，　　邪見三毒是真魔，
Y25n0025_p0483a01║邪見之人魔（卍）在舍，　　正見之人佛則遇。
Y25n0025_p0483a02║性中邪見三毒生，　　即是魔（卍）王來住舍；
Y25n0025_p0483a03║正見忽除三毒心，　　魔（卍）變成佛真無假。
Y25n0025_p0483a04║化身報身及淨身，　　三身元本是一身，
Y25n0025_p0483a05║若向身中覓自性，　　即是成佛菩提因。
Y25n0025_p0483a06║本從化身生淨性，　　淨性常在化（卍）身中，
Y25n0025_p0483a07║性使化（卍）身行正道，　　當來圓滿最真淨。
Y25n0025_p0483a08║婬性本是清淨因，　　除婬（卍）即無淨性身，
Y25n0025_p0483a09║性中但自離五欲，　　見性剎那即是真。
Y25n0025_p0483a10║今生若悟頓教門，　　悟即眼前見世尊。
Y25n0025_p0483a11║若欲修行去覓佛，　　不知何處欲求真！
Y25n0025_p0483a12║若能身中自有真，　　有真即是成佛因；
Y25n0025_p0483a13║自不求真外覓佛，　　去覓總是大癡人！
Y25n0025_p0484a01║頓教法者是西流，　　求度世人須自修，
Y25n0025_p0484a02║今報世間學道者，　　不於此事大悠悠！
Y25n0025_p0484a03║
Y25n0025_p0484a04║
Y25n0025_p0484a05║
Y25n0025_p0484a06║
Y25n0025_p0484a07║
Y25n0025_p0484a08║
Y25n0025_p0484a09║
Y25n0025_p0484a10║
Y25n0025_p0484a11║
Y25n0025_p0484a12║
Y25n0025_p0484a13║
Y25n0025_p0484a14║
Y25n0025_p0484a15║
Y25n0025_p0485a01║
Y25n0025_p0485a02║
Y25n0025_p0485a03║
Y25n0025_p0485a04║
Y25n0025_p0485a05║
Y25n0025_p0485a06║
Y25n0025_p0485a07║
Y25n0025_p0485a08║
Y25n0025_p0485a09║
Y25n0025_p0485a10║
Y25n0025_p0485a11║
Y25n0025_p0485a12║
Y25n0025_p0485a13║
Y25n0025_p0485a14║
Y25n0025_p0485a15║
Y25n0025_p0485a16║
Y25n0025_p0485a17║
Y25n0025_p0486a01║
Y25n0025_p0486a02║
Y25n0025_p0486a03║
Y25n0025_p0486a04║
Y25n0025_p0486a05║
Y25n0025_p0486a06║
Y25n0025_p0486a07║
Y25n0025_p0486a08║
Y25n0025_p0486a09║
Y25n0025_p0486a10║
Y25n0025_p0486a11║九一　大師說偈已了，遂告門人曰：汝等好住，今共汝別。吾去已後，
Y25n0025_p0486a12║莫作世情悲泣，而受人弔問、錢帛，著孝衣，即非聖法，非我弟子。
Y25n0025_p0486a13║二　如吾在日一種，一時端坐，但無動無靜，無生無滅，無去無來，無是
Y25n0025_p0486a14║無非，無住，坦然寂靜（卍），即是大道。吾去已後，但依法修行，共吾在日一
Y25n0025_p0486a15║種。吾若在世，汝違教法，吾住無益。
Y25n0025_p0487a01║三　大師云此語已，夜至三更，奄然遷化。大師春秋七十有六。大師滅度之
Y25n0025_p0487a02║日，寺內異香氤氳，經數日不散。山崩地動，林木變白，日月無光，風雲
Y25n0025_p0487a03║失色。八月三日滅度，至十一月，迎和尚神座於曹溪山，葬在龍龕之內。白光
Y25n0025_p0487a04║出現，直上衝天，三日始散。韶州刺史韋據立碑，至今供養。
Y25n0025_p0487a05║
Y25n0025_p0487a06║
Y25n0025_p0487a07║
Y25n0025_p0487a08║
Y25n0025_p0487a09║
Y25n0025_p0487a10║
Y25n0025_p0487a11║
Y25n0025_p0487a12║
Y25n0025_p0487a13║
Y25n0025_p0487a14║
Y25n0025_p0487a15║
Y25n0025_p0488a01║一〇一　此《壇經》，法海上座集。上座無常，付同學道漈。道漈無常
Y25n0025_p0488a02║，付門人悟真。悟真在嶺南曹溪山法興寺，見今傳授此法。如付此法，須德
Y25n0025_p0488a03║厚上根，知心信佛法，立大悲，持此經以為依承，於今不絕。
Y25n0025_p0488a04║二　和尚本是韶州曲江縣人也。如來入涅槃，法教流東土，共傳無住，
Y25n0025_p0488a05║即我心無住。此真菩薩說，直示行實喻，唯教大智人。是旨，依（卍）凡廣誓
Y25n0025_p0488a06║修行，遭難不退，遇苦能忍，福德深厚，方授此法。如根性不堪，稱量不得
Y25n0025_p0488a07║，須求此法，違立不德者，不得妄付《壇經》。告諸同道，令知密意（〔傳〕）。
Y25n0025_p0488a08║南宗頓教最上大乘壇經法一卷
Y25n0025_p0488a09║
Y25n0025_p0488a10║
Y25n0025_p0488a11║
Y25n0025_p0488a12║
Y25n0025_p0488a13║
Y25n0025_p0489a01║
Y25n0025_p0489a02║
Y25n0025_p0489a03║
Y25n0025_p0489a04║
Y25n0025_p0489a05║
Y25n0025_p0489a06║
Y25n0025_p0489a07║
Y25n0025_p0489a08║
Y25n0025_p0489a09║