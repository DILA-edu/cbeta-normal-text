Y28n0028_p0289a01║佛學大要
Y28n0028_p0289a02║佛學乃佛法之學，西元前五、六世紀，釋迦牟尼佛創立於印度。佛法經長期
Y28n0028_p0289a03║之發展，可大分為三期：初期之「佛法」，中期之「大乘佛法」，後期之「秘密
Y28n0028_p0289a04║大乘佛法」。佛法傳入中國，可考者為漢哀帝元壽元年（西元前二年）。經典之
Y28n0028_p0289a05║大量傳譯，則始於漢桓、靈之世（西元二世紀後半），終於趙宋真宗（西元十世
Y28n0028_p0289a06║紀）。譯典雖遍及三期，然初、後二期，譯傳而未嘗廣事弘通；傳宏而卓有所成
Y28n0028_p0289a07║之中國佛學，以中期之「大乘佛法」為主。
Y28n0028_p0289a08║中國佛學本於印度之「大乘佛法」，而「大乘佛法」乃承初期「佛法」而來
Y28n0028_p0289a09║，故應先明初期「佛法」之要！釋迦時代，印度宗教界，以一切眾生為生死不已
Y28n0028_p0289a10║、流轉於升沈苦樂之間，各提出其解脫之道。釋迦於菩提樹下，廓然妙悟，究竟
Y28n0028_p0289a11║解脫，尊稱為「佛」，乃覺者之義。佛以自覺者覺人，自覺覺人之道，名為「法
Y28n0028_p0290a01║」。釋迦佛之教義：在無數世界、無數眾生中，人有勝於天神之特德，能體悟人
Y28n0028_p0290a02║生之真實，而達於究竟解脫；故佛法為人本之宗教，與神教異也。佛法說解脫生
Y28n0028_p0290a03║死，要在知見生死流轉之實義，而從篤行中實現之。依佛說：一切從「緣」生。
Y28n0028_p0290a04║世間生死流轉，為種種因緣所成，如知苦因而不起，則得解脫。一切從緣生，稱
Y28n0028_p0290a05║為不落兩邊（極端）處中之說。如著名之「緣起說」：「此有故彼有，此生故彼
Y28n0028_p0290a06║生，謂無明緣行……，生緣老死憂悲苦惱，如是純大苦聚集。此無故彼無，此滅
Y28n0028_p0290a07║故彼滅，謂無明滅則行滅……，生滅則老死憂悲苦惱滅，如是純大苦聚滅」。生
Y28n0028_p0290a08║死不已之集起與滅，均依於緣起，緣起為法爾如是、法性常住之「正法」。約集
Y28n0028_p0290a09║起說，蒙昧無知之「無明」、貪欲染著之「愛」——煩惱，為集起生死要因。依
Y28n0028_p0290a10║因緣起滅以觀世間，一切為「空諸行，常恒不變易法空，我我所空，性自爾故」
Y28n0028_p0290a11║。生死不已，業報相續，神教以「我」（主宰義）為生命主體，或作業，或受報
Y28n0028_p0290a12║。佛自因緣觀之，「我」為妄執苦迫之根源，故曰：「無常故苦（永不安穩），
Y28n0028_p0290a13║苦故無我（不得自在）無我所。」依因緣以明無常（苦）無我，為佛法精義、不
Y28n0028_p0291a01║共世間法所在。知緣起無常無我，則能厭生死（不已），向涅槃而行正道。正道
Y28n0028_p0291a02║有八：「正見」因緣法無常無我，「正思惟」而向於實行——此二為「慧學」。
Y28n0028_p0291a03║正當之行為，如「正語」、「正業」、「正命」——此三為「戒學」。「正精進
Y28n0028_p0291a04║」（通於三學）、「正念」、「正定」——此三為「定學」。依定得如實知，離
Y28n0028_p0291a05║煩惱而悟入正法——緣起寂滅，此乃聖者自證，非言說思惟所及，不可說為有與
Y28n0028_p0291a06║無。對世間生死而方便說之，則非生死曰「涅槃」；非繫縛曰「解脫」；非雜染
Y28n0028_p0291a07║曰「清淨」；非有為（生滅）曰「無為」（不生不滅）；非虛妄曰「真實」；非
Y28n0028_p0291a08║變異曰「常」。「涅槃寂滅」，為聖智自證，非言說邊事，唯從現實生死之正見
Y28n0028_p0291a09║、正行以實證之，故釋迦佛不予深說也。
Y28n0028_p0291a10║佛入滅百年頃，佛所說法，已集成《雜（相應）阿含經》、《中阿含經》、《
Y28n0028_p0291a11║長阿含經》、《增一阿含經》——「四阿含經」，或加《雜藏》為五部。經文隨
Y28n0028_p0291a12║機散說，或綜集條理之，辨析精嚴，重「阿毘達磨論」，為上座系；或隨文貫攝
Y28n0028_p0291a13║融通者，為大眾系；學風異而宗派生焉。佛與菩薩之聖德，為教界所共仰。菩薩
Y28n0028_p0292a01║成佛之道，以布施、持戒、忍辱、精進、禪定、般若——六波羅蜜為主。大眾系
Y28n0028_p0292a02║說：同時「有十方佛」；「佛身無漏」；「如來色身實無邊際，如來威力亦無邊
Y28n0028_p0292a03║際，諸佛壽量亦無邊際」；「一剎那心相應般若知一切法」。菩薩則「入決定道
Y28n0028_p0292a04║」，「為欲饒益有情，願生惡趣，隨意能往」。崇高佛德與菩薩方便，近於大乘
Y28n0028_p0292a05║。而上座系，「無十方佛，佛身有漏」。蓋大眾系富於理想，依釋迦佛而究其極
Y28n0028_p0292a06║，上座系則謹守歷史上之佛陀為所宗也。
Y28n0028_p0292a07║「大乘佛法」初興，或重信願，有懺悔、迴向與願生淨土行；或重智證，有
Y28n0028_p0292a08║般若與方便行。《般若經》特重般若（勝義慧），菩薩以般若為導，攝導一切行
Y28n0028_p0292a09║歸於（佛）一切智海。經說不著、不取、不可得、無所住，意在離妄執而悟入深
Y28n0028_p0292a10║義。「深奧處者，空是其義，無相、無作、無起、無生、無染（淨）、寂滅、離
Y28n0028_p0292a11║、如、法性（界）、實際、涅槃（是其義）。」菩薩悟入無生（無生忍），即此
Y28n0028_p0292a12║深義。經說一切「但有名字」，一切但依世俗說有，如幻、如化、如虛空等，故
Y28n0028_p0292a13║本性空、本性清淨、本自不生。般若觀一切法本性空寂：「是二法不合不散、無
Y28n0028_p0293a01║色無形（見）無對，一相，所謂無相（實相）」。超脫相對（二法），故一切法
Y28n0028_p0293a02║皆（真）如，無二無分別。菩薩得無生忍，住不退轉，以般若無所住，悲願為方
Y28n0028_p0293a03║便，不證實際（證即同小乘涅槃）。得無生忍菩薩，悲願方便，遊一切佛土，見
Y28n0028_p0293a04║佛聞法，「莊嚴佛土，成熟眾生」，趣入一切智海。至於生死流轉邊事，則「諸
Y28n0028_p0293a05║法無所有，如是有，如是無所有，是事不知，名為無明」。不知法性本空，名為
Y28n0028_p0293a06║無明；依無明而生死流轉，同於初期「佛法」。「十二因緣（如虛空不可盡）是
Y28n0028_p0293a07║獨菩薩法，能除諸顛倒。坐道場時，應如是觀，當得一切種智。」般若經深義，
Y28n0028_p0293a08║即阿含之涅槃深義。菩薩利根巧度，觀因緣本自空寂，而後有為與無為，世間與
Y28n0028_p0293a09║出世間，生死與涅槃，煩惱與菩提——無二無別，而開展「大乘佛法」之特勝！
Y28n0028_p0293a10║初期大乘經部類繁多，要皆本於般若之深義，故「空、無生、無二、離自性
Y28n0028_p0293a11║相，普入諸佛一切修多羅」。依此深義，故一、「俗間經書，治生產業，皆與實
Y28n0028_p0293a12║相不相違背」。世間學術事業，不違如實空性，故入世無礙於出世。如維摩詰長
Y28n0028_p0293a13║者，「無量方便利益眾生」。善財所參善知識，有醫師、數學家、語言學者、建
Y28n0028_p0294a01║築師、航海師、國王、法官等，並依自身所行，化導眾生入於佛道。二、「佛法
Y28n0028_p0294a02║」說斷貪瞋癡等煩惱，然菩薩無量無數劫中願度眾生，不斷煩惱（斷即墮小乘涅
Y28n0028_p0294a03║槃）。煩惱本性空寂，煩惱實性即是菩提：「菩提與貪欲，是一而非二」；「貪
Y28n0028_p0294a04║欲之實性，即是佛法性；佛法之實性，亦是貪欲性。是二法一相，所謂是無相」
Y28n0028_p0294a05║。菩薩深觀煩惱性空，如知賊是賊，賊不能為害，故菩薩於生死中，「不斷煩惱
Y28n0028_p0294a06║，勤行精進」。三、「一切法皆如」，「一切法皆入法界」。「菩薩悉見一切諸
Y28n0028_p0294a07║法，如是諸法及於法界，等淨如（虛）空。」法界清淨不二，為一切法通相；於
Y28n0028_p0294a08║法界中，一切法亦清淨如空。虛空是無礙相，故法相性空，法法平等，即能悟入
Y28n0028_p0294a09║法法無礙，互相涉入——佛菩薩無礙境界，悉依此而通達。四、菩薩願成佛道，
Y28n0028_p0294a10║願度眾生，不能離於煩惱。「菩薩從一切（愛）欲而起道意（菩提心）」；「六
Y28n0028_p0294a11║十二見及一切煩惱，皆是佛種」；「佛境界當於一切眾生煩惱中求」：所以「煩
Y28n0028_p0294a12║惱為佛種」，「佛種從緣起」。
Y28n0028_p0294a13║西元三、四世紀，如來藏系經典傳出，如《大般涅槃經》初分、《如來藏經
Y28n0028_p0295a01║》等。「如來常住不變易」；如來有「常、樂、我、淨」四德；「我者即是如來
Y28n0028_p0295a02║藏義。一切眾生悉有佛性，即是我義」。《如來藏經》九喻說如來藏（佛性）：
Y28n0028_p0295a03║眾生身心中，有如來智慧、身相；「如來藏無染污，德相備足，如我無異」。如
Y28n0028_p0295a04║來在眾生身中，猶如胎藏，即眾生本有如來功德。或說：「空如來藏，若離若脫
Y28n0028_p0295a05║若異一切煩惱藏；不空如來藏，過於恒沙不離不脫不異不思議佛法。」或說：「
Y28n0028_p0295a06║空者二十五有，不空者大般涅槃。」如來藏本性清淨，為煩惱所纏，與心性本淨
Y28n0028_p0295a07║（即自性清淨心）為客塵所染說相同，故如來藏即自性清淨心。依此（真我）淨
Y28n0028_p0295a08║心，說轉染還淨。法門承《法華經》、《大集經》、《華嚴經》而來，然說真我
Y28n0028_p0295a09║、真心、不空，與初期大乘方便異矣！
Y28n0028_p0295a10║敘佛菩薩聖境以啟信行，明一切法無二以策修證，初期大乘經之體例如是。
Y28n0028_p0295a11║西元三世紀以下，大乘論師輩出，精思入微，條理嚴密，以通釋大乘經義。印度
Y28n0028_p0295a12║大乘論學，不外中觀、瑜伽、如來藏三大流。論學傳於中國，或據以成一家之學
Y28n0028_p0295a13║，然中國大乘佛學主流，則條理貫攝諸經，參考論義，而闡發大乘之極意，不以
Y28n0028_p0296a01║印度論學而自拘也。
Y28n0028_p0296a02║中國大乘，舊傳八宗，其中禪、淨、密、律，重於持行；以義學見長者，唯
Y28n0028_p0296a03║三論、唯識、天台、賢首——四宗。然宏傳論義者，有地論師與攝論師，蔚為大
Y28n0028_p0296a04║流。此二系與唯識宗同源，且與如來藏學有關，不可不論及之。大乘佛學所以分
Y28n0028_p0296a05║宗，與二義有關：一、釋迦佛說：此有故彼有而集起生死，此無故彼無而還滅涅
Y28n0028_p0296a06║槃；依緣起中道，明生死可轉為涅槃。大乘經說：深義（涅槃寂滅）即空性、法
Y28n0028_p0296a07║性、真如、法界、實際等。依此以明一切，故曰「不動真際建立諸法」；「依無
Y28n0028_p0296a08║住本立一切法」。依緣起生滅、（大乘）依真如寂滅，立說之方便異也。二、經
Y28n0028_p0296a09║說生死依無明，或依於（識緣名色，名色緣）識。識與無明，不外乎心識，故「
Y28n0028_p0296a10║心雜染故，眾生雜染；心清淨故，眾生清淨」。又曰：「心（性）明淨，客塵所
Y28n0028_p0296a11║染。」生死流轉與還滅涅槃中，心識有主導之勝用。此則心識為依、真如為依，
Y28n0028_p0296a12║立說之方便又異。中國大乘佛學（源本印度），於此各有宗重，故各有特勝。
Y28n0028_p0296a13║一、三論宗：依《中論》、《百論》、《十二門論》為名。龍樹造《中論》
Y28n0028_p0297a01║、《十二門論》（更有《大智度論》），弟子提婆造《百論》，姚秦鳩摩羅什譯
Y28n0028_p0297a02║出，即印度所傳（代表初期大乘）中觀學。三論抉擇甚深義，即因緣生法以明空
Y28n0028_p0297a03║。「眾緣所生法，是即無自性」；「眾因緣生法，我說即是空」。一切法依因緣
Y28n0028_p0297a04║生，非實非常非一——非自性，「是故一切法，無不是空者」。因緣所生法，如
Y28n0028_p0297a05║幻如化，但假名有，能達空則離妄執而契入（勝義）空寂。即空而明緣有，則「
Y28n0028_p0297a06║以有空義故，一切法得成」。一切法本性空，極無自性，空無自性中，無著無礙
Y28n0028_p0297a07║，故依因緣而可有一切法，依因緣而能轉染還淨。《中論》以八不明緣起，善滅
Y28n0028_p0297a08║諸戲論，蓋本於釋迦之中道說法，即緣起甚深，通般若之空義（即涅槃）甚深，
Y28n0028_p0297a09║而顯空有無礙之正道。眾生生死流轉，二乘證入涅槃，菩薩深入無生、悲願度生
Y28n0028_p0297a10║、圓成佛果，悉本此義以安立之。三論之學，齊末，遼東僧朗傳入江南，陳、隋
Y28n0028_p0297a11║間最為顯學，唐初嘉祥吉藏集其大成。三論宗以有、空為教諦（假），中道一實
Y28n0028_p0297a12║諦為體。「義本者，以無住為體中，此是合門。於體中開為兩用，謂真俗，此是
Y28n0028_p0297a13║用中，是即開門。」或立體中、用中、體假、用假以融之，總以都無所得為旨歸
Y28n0028_p0298a01║。「諸大乘經，同以不二正道為宗。」《般若經》、《法華經》、《涅槃經》等
Y28n0028_p0298a02║經，「逗緣不同，互相開避」，「至論不二正道，更無別異」。本此，進而作《
Y28n0028_p0298a03║勝鬘經寶窟》、《涅槃經遊意》，依《十八空論》說唯識無塵。會入如來藏、佛
Y28n0028_p0298a04║性、唯識之學，非中觀之舊。其學衰於盛唐，唯無所得正觀演化為牛頭禪，與達
Y28n0028_p0298a05║磨門下東山法門，一時媲美！
Y28n0028_p0298a06║二、唯識宗：印度瑜伽學，仰推彌勒《瑜伽師地論》為本。《瑜伽師地論．
Y28n0028_p0298a07║本地分》，立八識，第八識為「心，謂一切種子所隨依止性，所隨依附依止性，
Y28n0028_p0298a08║體能執受，異熟所攝阿賴耶識」。阿賴耶識為一切有漏無漏種子所依止，能執受
Y28n0028_p0298a09║諸根及所依止，業力所感總異熟體。立二類種子：（本有）本性住種，（新熏）
Y28n0028_p0298a10║習所成種。惟無漏種子，眾生或有或無，故立五性差別。〈決擇分〉中，以八相
Y28n0028_p0298a11║證成阿賴耶識；及依阿賴耶識為依，建立流轉還滅。論說諸識俱轉，有四種業：
Y28n0028_p0298a12║「一、了別器業，二、了別依業，三、了別我業，四、了別境業」。世親依之作
Y28n0028_p0298a13║《唯識三十論》，十大論師作釋，唐玄奘受學於那爛陀寺戒賢，傳歸中國，糅十
Y28n0028_p0299a01║師之說，為《成唯識論》。阿賴耶識了別（緣）器世間、種子，及諸色根、根所
Y28n0028_p0299a02║依處；末那識了別阿賴耶識為自我；六識了別色聲等境。「我說識所緣（了別）
Y28n0028_p0299a03║，唯識所現故」；三類識所緣了，即三類識所變現，依此說「三能變」。然心境
Y28n0028_p0299a04║變現，要在種子。阿賴耶識攝藏無量種子，別別不同，名「自性差別緣起」。依
Y28n0028_p0299a05║種子起現行，現行剎那生滅，熏成種子。種子生現，現行熏種，阿賴耶與前七識
Y28n0028_p0299a06║，互為因緣。又末那識（等）依阿賴耶，阿賴耶依末那；阿賴耶與末那，更互依
Y28n0028_p0299a07║存。唯識宗學，不失阿含「識緣名色，名色緣識」之義。
Y28n0028_p0299a08║唯識宗立三自性：依他起性，是因緣生性，即唯識現；遍計所執性，是於依
Y28n0028_p0299a09║他起而起種種執著，即離心實有（外境）；圓成實性，是於依他起離遍計執所顯
Y28n0028_p0299a10║空性，即唯識性（心性本淨）。依他起性即心心所法，而以根本阿賴耶識為依止
Y28n0028_p0299a11║，依之明轉染還淨；究竟清淨，即無垢識為依止。然無漏正智現前，契入真如空
Y28n0028_p0299a12║性，一切無漏功德，依此乃能現起，「由聖法因，說（真如）為法界」，究竟佛
Y28n0028_p0299a13║果，名「無漏（法）界」。唯識宗依三性說，不許「一切法都無自性」（空）為
Y28n0028_p0300a01║了義，立三無性以解說之。「若於依他起相及圓成實相中，一切品類雜染清淨遍
Y28n0028_p0300a02║計所執相畢竟遠離性，及於此中都無所得，如是名為於大乘中總空性相。」遣除
Y28n0028_p0300a03║遍計所執相，是空義。遍計執空而依他泯寂——都無所得，是空性義。如約世俗
Y28n0028_p0300a04║安立，依他、圓成是有，不可說空。唯識宗依《瑜伽師地論》，特重《解深密經
Y28n0028_p0300a05║》。
Y28n0028_p0300a06║無著依《阿毘達磨大乘經》，造《攝大乘論》，世親為之釋。梁真諦譯出（
Y28n0028_p0300a07║唐玄奘再譯），傳宏者名攝論師。真諦譯時有增益，然《攝大乘論》本義，與《
Y28n0028_p0300a08║瑜伽師地論》、《成唯識論》，確有差異之處。如一、《攝大乘論》立阿賴耶識
Y28n0028_p0300a09║為所知（一切法）依，然無漏種子，但立新熏。出世清淨無漏，「從最清淨法界
Y28n0028_p0300a10║等流正聞熏習種子所生」；「寄在異熟識中，與彼和合俱轉，猶如水乳」。然「
Y28n0028_p0300a11║此熏習，非阿賴耶識，是法身，解脫身攝」。二、依他起相為：「阿賴耶識為種
Y28n0028_p0300a12║子，虛妄分別所攝諸識」；「安立阿賴耶識為義識：應知此中餘識（根身、六塵
Y28n0028_p0300a13║、器世間等）是其相識，若意識識（意等六識）及所依止（染污意）是其見識」
Y28n0028_p0301a01║。義識是因識，從賴耶種子識，現起前七識為見識，根身與六塵等為相識。一切
Y28n0028_p0301a02║從賴耶種子生，唯識為性，成「一能變」說。三、依他起二義：「一者，依他熏
Y28n0028_p0301a03║習種子而生起故；二者，依他雜染清淨性不成故」。初義即從種子因緣生義，次
Y28n0028_p0301a04║義即不定為雜染清淨，可通二分。依他起性，「由分別（妄執）時成雜染性，無
Y28n0028_p0301a05║分別時成清淨性」。依他雜染分——遍計執性，如土；清淨分——圓成實性，如
Y28n0028_p0301a06║金；通二分說依他起，如地界（礦藏）。依他起通二分，即雖染而成虛妄分別識
Y28n0028_p0301a07║，而識之本性清淨（經無分別智乃能證得）。雜染分即生死，清淨分即涅槃，依
Y28n0028_p0301a08║他起則雜染清淨所依，轉染還淨之樞要也。真諦譯異義極多，其重要者：一、《
Y28n0028_p0301a09║攝大乘論》引《阿毘達磨大乘經》，「無始時來界」偈，解為：阿賴耶識為生死
Y28n0028_p0301a10║涅槃所依。真諦約依他起——阿梨耶識通二分，又解為「此即此阿梨耶識，界以
Y28n0028_p0301a11║解為性」，並引如來藏五義以釋「解性」。「由是法自性本來清淨，此清淨名如
Y28n0028_p0301a12║如，於一切眾生平等有，……說一切法名如來藏。」以清淨真如無差別，解說如
Y28n0028_p0301a13║來藏，為瑜伽學共義。故「以解為性」，應是解脫性。有果報性及解性，故攝論
Y28n0028_p0302a01║師說：梨耶通真妄。二、聞熏習寄在阿賴耶識中，而「非阿賴耶識（所攝），是
Y28n0028_p0302a02║法身解脫身攝」。解脫身與法身，為法界離障所顯。以此，真諦譯說：「聞熏習
Y28n0028_p0302a03║等次第漸增，捨凡夫依，作聖人依。聖人依者，聞熏習與解性和合，以此為依，
Y28n0028_p0302a04║一切聖道皆依此生。」依真諦意，「十解（即十住）以上是聖人」。聖人證入法
Y28n0028_p0302a05║界，聞熏習與解性和合，即聞熏攝在法界，生起一切聖法。是則聞熏習寄在阿梨
Y28n0028_p0302a06║耶識，而證悟法界以上，實依阿梨耶識之性淨法界。三、玄奘譯〈決擇分〉，八
Y28n0028_p0302a07║地菩薩捨阿賴耶識而得轉依。真諦異譯《決定藏論》，譯轉依為阿摩羅識；《三
Y28n0028_p0302a08║無性論》與《轉識論》，約境空心寂，都無所得為阿摩羅識，均可說為正智相應
Y28n0028_p0302a09║無垢識。但《十八空論》以「阿摩羅識是自性清淨心」，與如來藏學之自性清淨
Y28n0028_p0302a10║心相合。真諦所譯，每以如來藏學入瑜伽學，以瑜伽學入如來藏學，有調和會通
Y28n0028_p0302a11║二學之意。
Y28n0028_p0302a12║魏菩提流支、勒那摩提、佛陀扇多，譯出無著、世親論，《十地經論》為最
Y28n0028_p0302a13║著，宏傳者稱地論師。傳地論師以阿梨耶識為第一義心，以譯者所見互異，故所
Y28n0028_p0303a01║傳不同。勒那摩提以阿梨耶為淨識，即法性真如，故「計法性生一切法」，「計
Y28n0028_p0303a02║以真如為依持」。慧光傳其學，流行於相州南道。菩提流支以阿梨耶為真識不守
Y28n0028_p0303a03║自性而妄現者，故「計阿梨耶以為依持」，「計梨耶生一切法」。道寵傳其學，
Y28n0028_p0303a04║流行於相州北道。慧光再傳曇遷，得真諦譯《攝大乘論》而傳於北土，說梨耶通
Y28n0028_p0303a05║真妄，近北道之說。考勒那摩提所譯《寶性論》，立如來藏（自性清淨心）為染
Y28n0028_p0303a06║淨依止。如來藏三義：「佛法身遍滿」，「真如無差別」（瑜伽學但依此義），
Y28n0028_p0303a07║「皆實有佛（種）性」。《寶性論》與彌勒《大乘莊嚴經論．菩提品》相通，然
Y28n0028_p0303a08║依三義說如來藏，不立八識、不立種子、不說唯識，實別為如來藏學，異於《瑜
Y28n0028_p0303a09║伽師地論》所說。「陰入界如地，煩惱業如水，不正念如風，淨心界如空。」雜
Y28n0028_p0303a10║染依於淨心，而「自性清淨心，不住彼諸法」。依止如來藏，本有「過於恒沙不
Y28n0028_p0303a11║離不脫不異不思議佛法」，離染顯出清淨佛德。依如來藏，有生死、有涅槃，是
Y28n0028_p0303a12║依持而非生因，地論師「計法性生一切法」，立義變矣！菩提流支譯《唯識論》
Y28n0028_p0303a13║，立心意識了別為相應心；「不相應心者，所謂第一義諦常住不變自性清淨心」
Y28n0028_p0304a01║，依此以解《十地經》之「三界虛妄，但是一心作」。菩提流支譯《楞伽經》：
Y28n0028_p0304a02║「如來藏識不生不滅」；「無始世來，虛妄執著種種戲論諸熏習故」；「阿梨耶
Y28n0028_p0304a03║識者名如來藏」。如來藏與阿梨耶識合說，本於《楞伽經》，可旁通真諦之《攝
Y28n0028_p0304a04║大乘論》。如來藏（真心）藏識之學，乃成為北土唯心論之主流。唯識宗及攝論
Y28n0028_p0304a05║、地論三系，同源異流，並為印度大乘論學，惟宏傳北地之地論師，以如來藏為
Y28n0028_p0304a06║能生一切，漸有中國佛學之特色。
Y28n0028_p0304a07║三、天台宗：北齊慧文，於《大智度論》悟三智一心，於《中論》得三諦相
Y28n0028_p0304a08║即之義；經慧思，傳天台智顗而大成。自經典東來，法門不一。南朝宋之慧觀，
Y28n0028_p0304a09║初創判教：華嚴為頓說，漸說為五時——阿含、方等、般若、法華、涅槃，依經
Y28n0028_p0304a10║說先後為次第。北土判教，多約義理淺深。智顗「研覈取去」，立五時八教。五
Y28n0028_p0304a11║時為：華嚴、阿含、方等、般若、法華與涅槃，序說法之先後。八教中，化儀四
Y28n0028_p0304a12║教為頓、漸、秘密、不定，明說法之儀式；化法四教為藏、通、別、圓，明法義
Y28n0028_p0304a13║之淺深。藏教為小乘三藏；通教以（共）般若為主；別教為大乘不共，如阿賴耶
Y28n0028_p0305a01║識及如來藏為依持；圓教則以法華為主。慧文、慧思、智顗以來，並禪觀與教義
Y28n0028_p0305a02║相資。博涉眾經，基於禪慧悟解，藉《法華經》之開顯，而明如來一代教意，顯
Y28n0028_p0305a03║究極圓宗。不拘印度論義，純乎中國佛學也！三智、三諦，有得於龍樹論義。龍
Y28n0028_p0305a04║樹論所依眾經，如《般若經》明法法皆空、法法皆如，「一切法趣色（舉色為例
Y28n0028_p0305a05║）是趣不過」；《維摩經》等說煩惱即菩提、五逆即菩提等，多明相即，「即」
Y28n0028_p0305a06║為天台學所本。然龍樹引經，無如來藏佛性之說。其後，如來藏說，一切眾生本
Y28n0028_p0305a07║具不思議佛法（不空）；瑜伽學別說阿賴耶識為依持，罕言相即。凡是地論、攝
Y28n0028_p0305a08║論師義——界外法門，智顗依相即互融而超越之，故天台圓義，意通《中論》、
Y28n0028_p0305a09║《大智度論》而義異。
Y28n0028_p0305a10║天台學圓融深廣，且約「一念三千」以略明之。「三千諸法」，即一切法。
Y28n0028_p0305a11║「夫一心具十法界，一法界又具十法界，（成）百法界。一界具三十種世間。百
Y28n0028_p0305a12║法界即具三千種世間，此三千在一念心。」十法界為地獄、餓鬼、畜生、阿修羅
Y28n0028_p0305a13║、人、天、聲聞、緣覺、菩薩、佛；十界互具成百界。又有三世間：五陰世間、
Y28n0028_p0306a01║眾生世間、國土世間。十如是：如是相、性、體、力、作、因、緣、果、報、本
Y28n0028_p0306a02║末究竟等。百界一一有三十，總為三千諸法。「介爾有心，即具三千」；「若從
Y28n0028_p0306a03║一心生一切法者，此則是縱（先後）。若心一時含一切法者，此則是橫（同時）
Y28n0028_p0306a04║。縱亦不可，橫亦不可，只心是一切法，一切法是心，故非縱非橫，非一非異，
Y28n0028_p0306a05║玄妙深絕」！依此，「具」是「即」義，一念心即一切法。具一切法之一念心，
Y28n0028_p0306a06║「實只一念無明法性十法界，即是不可思議一心，具一切因緣所生法。一句，名
Y28n0028_p0306a07║為一念無明法性心；若廣說四句成一偈，即因緣所生法，即空即假即中」。何故
Y28n0028_p0306a08║名「無明法性心」？迷染以無明為本，無明極重為地獄；聖證以法性為本，法性
Y28n0028_p0306a09║圓證為佛。十法界不出迷悟染淨，不外無明法性，「無明即法性，法性即無明」
Y28n0028_p0306a10║，故名「一念無明法性心」。約無明說，眾生具如來藏不思議佛法；約法性說，
Y28n0028_p0306a11║如來藏具生死雜染。依此義，故斷煩惱是「不斷斷」，法性具惡，無可斷也。修
Y28n0028_p0306a12║行是「不修修」，即性是修，無別修也。天台學本於龍樹，故以一念三千為因緣
Y28n0028_p0306a13║所生法，即空即假即中。「若法性無明合，有一念法陰界入等，即是俗諦；一切
Y28n0028_p0307a01║界入一法界，即是真諦；非一非一切，即是中道第一義諦」；「若一法一切法，
Y28n0028_p0307a02║即是因緣所生法，是為假名，假觀也。若一切法即一法，我說即是空，空觀也。
Y28n0028_p0307a03║若非一非一切，即是中道觀」。只此一念無明法性心，具一切法，相依相即，非
Y28n0028_p0307a04║一非異；雖備明迷悟、諦觀、修證，而「純一實相，實相外更無別法」。
Y28n0028_p0307a05║四、賢首宗：地論師慧光一系，經《大乘起信論》，發展而成賢首宗。《大
Y28n0028_p0307a06║乘起信論》傳為真諦所譯，馬鳴菩薩造。北土唯心論，有法性為依持（如來藏說
Y28n0028_p0307a07║）、阿黎耶識為依持之諍，《大乘起信論》頗能統一而調和之。《大乘起信論》
Y28n0028_p0307a08║立義，以「眾生心」為法（體），體相用三大為（法）義。三大與如來藏三義大
Y28n0028_p0307a09║同，則所謂「眾生心」，即眾生有如來藏自性清淨心。依此一心而有二門，「心
Y28n0028_p0307a10║真如門」、「心生滅門」。一、「心真如者，即是一法界大總相法門體。」真如
Y28n0028_p0307a11║法界，即如來藏。分別說之，即「如實空，以能究竟顯實故」（空性）；「如實
Y28n0028_p0307a12║不空，以有自體具足無漏性功德故」。心真如即如來藏說，真如與心不二，故曰
Y28n0028_p0307a13║「唯此一心，故名真如」；「法體空無妄故，即是真心，常恒不變，淨法滿足」
Y28n0028_p0308a01║。二、「心生滅者，依如來藏故有生滅心，所謂不生不滅與生滅和合，非一非異
Y28n0028_p0308a02║，名為阿黎耶識。」如來藏（真心）不生滅，無始無明是生滅，和合非一非異，
Y28n0028_p0308a03║即自性清淨心而有染污，煩惱所染而自性清淨。不一不異而名為阿黎耶識，即真
Y28n0028_p0308a04║心在纏而現為妄心，故「能攝一切法，能生一切法」。以此，阿黎耶識有覺（在
Y28n0028_p0308a05║纏真心）與不覺（無明）二義。依「不覺義」，生三細染、六麤染，大同十二緣
Y28n0028_p0308a06║起次第。又依此說「心意意識轉」，即「三界虛妄，唯心所作」之唯識說。依「
Y28n0028_p0308a07║覺義」，立本覺、始覺（相似覺、隨分覺、究竟覺）。「遠離微細念故，得見心
Y28n0028_p0308a08║性，心即常住，名究竟覺」，而實「心體無念」，「本來平等同一覺故」。轉迷
Y28n0028_p0308a09║還覺，轉染還淨，圓成佛道，不外「真心常恒不變，淨法滿足」，離障所顯，即
Y28n0028_p0308a10║如來藏名為法身。論覺與不覺，不一不異：「依覺故迷，若離覺性，則無不覺」
Y28n0028_p0308a11║；「若離不覺之心，則無真覺自相可說」。依真如熏無明、無明熏真如，明流轉
Y28n0028_p0308a12║與還滅。依如來藏有阿黎耶識，依心意意識轉，似同《楞伽經》；然不立種子，
Y28n0028_p0308a13║真妄互熏，異於《楞伽經》。此論不傳於印度，古有「非馬鳴造，昔日地論造論
Y28n0028_p0309a01║，借菩薩名目之」之說。
Y28n0028_p0309a02║賢首宗依唐賢首法藏得名。北土宏《十地經論》、《大乘起信論》，智正、
Y28n0028_p0309a03║智儼以傳賢首，賢首判五教而大成華嚴宗學。五教者：一、小教，即小乘法。二
Y28n0028_p0309a04║、始教、即中觀空與瑜伽（唯識）有。三、終教，如來藏真心隨染，如《大乘起
Y28n0028_p0309a05║信論》。四、頓教，絕相離言，如禪宗。五、圓教，即《華嚴經》。賢首宗說：
Y28n0028_p0309a06║《法華經》之圓，為同教一乘；《華嚴經》為別教一乘，「稱法本教」，直顯毘
Y28n0028_p0309a07║盧遮那佛海印三昧，圓滿無盡，圓融無礙之理。終、頓、圓三，同稱法性宗，以
Y28n0028_p0309a08║（法性）如來藏真心為本。對（始教）空有二宗，自立三性義以簡之。「三性各
Y28n0028_p0309a09║有二義：真中二義者，一不變義，二隨緣義。依他二義者，一似有義，二無性義
Y28n0028_p0309a10║。所執中二義者，一情有義，二理無義。」約依他說：似有所以無性（空），是
Y28n0028_p0309a11║「不異有之空」；無性所以似有，即「不異空之有」，故空有二宗無諍；論師共
Y28n0028_p0309a12║興諍論，乃應機之說，「相破相成」。約真如（心）說：「雖復隨緣成於染淨，
Y28n0028_p0309a13║而恒不失自性清淨；只由不失自性清淨，故能隨緣成染淨也」；「非直不動性淨
Y28n0028_p0310a01║成於染淨，亦乃成染淨方顯性淨；非直不壞染淨明於性淨，亦乃由性淨故方成染
Y28n0028_p0310a02║淨」。真如「不變隨緣，隨緣不變」，同《大乘起信論》意，以簡唯識宗，「真
Y28n0028_p0310a03║如凝然不變，不許隨緣」之說。
Y28n0028_p0310a04║賢首宗以《華嚴經》為圓極，又稱華嚴宗。經明華藏世界，毘盧遮那佛圓滿
Y28n0028_p0310a05║德相，敘菩薩行位以趣入佛地。相即相入，重重無盡，《華嚴經》處處說之。土
Y28n0028_p0310a06║名「華藏莊嚴世界」，佛為「毘盧遮那如來藏身」，即「如來藏恒沙佛法」所顯
Y28n0028_p0310a07║。發心修行，圓顯如來藏，即是法身。毘盧遮那海印三昧所顯，一切相即相入，
Y28n0028_p0310a08║名為「法界緣起」。依佛法界性，隨染淨緣所現，故名「性起」。《攝大乘論》
Y28n0028_p0310a09║明種子六義，賢首義準，立（法界）「緣起因門六義」。六義不外空、有、有力
Y28n0028_p0310a10║、無力、待緣、不待緣。「由空有義故，有相即門也。由有力無力義故，有相入
Y28n0028_p0310a11║門也。由有待緣不待緣義故，有同體異體門也。由有此等義門故，得毛孔容剎海
Y28n0028_p0310a12║事。」依此明相即相入法界緣起，以十玄、六相。「十玄」為：「同時具足相應
Y28n0028_p0310a13║門」，「一多相容不同門」，「諸法相即自在門」，「因陀羅網境界門」，「微
Y28n0028_p0311a01║細相容安立門」，「秘密隱顯俱成門」，「廣狹自在無礙門」，「十世隔法異成
Y28n0028_p0311a02║門」，「主伴圓明具德門」，「託事顯法生解門」。「然此十門，隨一門中即攝
Y28n0028_p0311a03║餘門無不皆盡，應以六相方便而會通之。」「六相」為：總、別、同、異、成、
Y28n0028_p0311a04║壞。「總相者，一含多德故。別相者，多德非一故；別依止總，滿彼總故。同相
Y28n0028_p0311a05║者，多義不相違故，同成一總相故。異相者，多義相望各各異故。成相者，由此
Y28n0028_p0311a06║諸義，緣起成故。壞相者，諸義各住自法，不移動故。」依上因門六義、十玄、
Y28n0028_p0311a07║六相，顯示圓融無礙法界緣起。
Y28n0028_p0311a08║天台與賢首，並以圓義見稱，後之學者，莫能外也。如淨土宗，重於信願往
Y28n0028_p0311a09║生；釋其義者，或以天台，或取賢首。如密宗，本「後期秘密大乘佛法」。唐開
Y28n0028_p0311a10║元中，傳來胎藏、金剛二部密法，行持有其特色。東傳日本，或以賢首圓義釋之
Y28n0028_p0311a11║，成「東密」；或以天台圓義釋之，成「台密」。如禪宗，本為「如來（藏）禪
Y28n0028_p0311a12║」。宗密判曹溪禪為「直顯心性」而有二類：一、「即今能語言、動作、貪瞋、
Y28n0028_p0311a13║慈忍、造善業、造惡業等，即汝佛性。即此本來是佛，除此無別佛也」，意指南
Y28n0028_p0312a01║宗，近天台義。二、「妄念本寂，塵境本空。空寂之心，靈知不昧，即此空寂之
Y28n0028_p0312a02║知，是汝真性」，意指荷澤宗，同華嚴學。宋初，天台有「山家」、「山外」之
Y28n0028_p0312a03║諍；「山外」者，乃依天台而有取於真心之學。天台與華嚴，亦間有所諍。以今
Y28n0028_p0312a04║觀之，天台學本於（初期大乘）緣起性空，攝（後期大乘）如來藏心，融會之而
Y28n0028_p0312a05║歸於緣起，故即當前「一念無明法性心」為本。賢首學本於如來藏心，融緣起性
Y28n0028_p0312a06║空而歸於真心，故以「圓常法界心」為本。宗依不同，雖曰同明圓義，圓義自難
Y28n0028_p0312a07║一致。然依印度「大乘佛法」，自出機杼，融會而又超越之，成為中國特有之大
Y28n0028_p0312a08║乘佛學，則二宗固無異也。