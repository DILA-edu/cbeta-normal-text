Y29n0029_p0173a01║太虛大師傳略
Y29n0029_p0173a02║大師諱唯心，字太虛，籍浙江崇德。年十六出家，受具於天童，寄禪和尚深
Y29n0029_p0173a03║器之。嘗閱藏於慈谿，掩關於普陀，契悟日深，為教救世之悲心乃日切。時值國
Y29n0029_p0173a04║運丕變，世局紛亂，大師主復興中華佛教以救國救世，而此必先之以整僧。緣是
Y29n0029_p0173a05║興學院，議僧制，謀中國佛教會之健全；獻身心於佛教，終其身而未嘗貳焉！大
Y29n0029_p0173a06║師本《楞嚴經》、《大乘起信論》以啟化；善唯識之精密，得天台之融貫。初以
Y29n0029_p0173a07║中華大乘為量，謀八宗之平等發揚。及乎晚年，判攝一切佛法：教之佛本及三期
Y29n0029_p0173a08║三系；理之實際及三級三宗；行之當機及三依三趣。依人乘而趣菩薩行者，名人
Y29n0029_p0173a09║生佛教，上契佛之本懷，下適今之國情。大師於此反復叮嚀，則其悲慧之所在也
Y29n0029_p0173a10║。大師有見於護國乃能護教，護教則應聯合國際佛教，化彼西方。以是創開世界
Y29n0029_p0173a11║佛教聯合會於廬山，出席東亞佛教大會於日本；遊化歐美，闡揚大乘；率佛教訪
Y29n0029_p0174a01║問團，訪問緬、錫、印度，致力於國民外交。大師應機遊化，遍及全國，而武漢
Y29n0029_p0174a02║之法緣為深。嘗應奉化蔣公請，住持雪竇寺。抗戰勝利，主持中國佛教整委會。
Y29n0029_p0174a03║過武漢，還京滬，備受緇素之尊禮。中佛會整理就緒，而大師示寂滬濱，時民國
Y29n0029_p0174a04║三十六年三月十七日也。世壽五十有九。荼毘而舍利燦然，塔於奉化之雪竇。政
Y29n0029_p0174a05║府明令褒揚，以彰忠哲。嗚呼！僧界先覺，末世之護法菩薩，捨大師其誰歟！中
Y29n0029_p0174a06║華民國五十五年八月。