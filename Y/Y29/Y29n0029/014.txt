Y29n0029_p0175a01║太虛大師圓寂百日祭文
Y29n0029_p0175a02║中華民國三十六年六月二十四日，恭逢　師座示寂百日之期，弟子大醒、象
Y29n0029_p0175a03║賢、亦幻、印順，敬以香花蔬果，供奉於本師虛公大師舍利前曰：
Y29n0029_p0175a04║懿歟大師！乘願而來，順時以去，去何所至！
Y29n0029_p0175a05║或前或後，如在左右。永懷師德，高明峻極！
Y29n0029_p0175a06║法海常恆，時潮澎湃，惟我大師，別出手眼：
Y29n0029_p0175a07║貫舊融新，扶偏抉弊，承先啟後，震古爍今。
Y29n0029_p0175a08║世變時衰，俗化僧奪，惟我大師，建僧護教；
Y29n0029_p0175a09║或毀或仇，不疑不奪，雄猛無畏，卅年一日！
Y29n0029_p0175a10║道在人弘，奈何不學？惟我大師，興僧教育：
Y29n0029_p0175a11║慧風初扇，若鄂若閩；法雨普潤，乃冀乃蜀；
Y29n0029_p0176a01║燄續燈分，光光無盡。二乘解脫，人嫌獨善，
Y29n0029_p0176a02║天行欲樂，世病神怪。惟我大師，正知正見：
Y29n0029_p0176a03║佛乘初基，世間常道，貫徹始終，人生佛教。
Y29n0029_p0176a04║橫超塵界，即身成佛，心大行小，有言無實。
Y29n0029_p0176a05║惟我大師，修菩薩行，不斷煩惱，不修禪定，
Y29n0029_p0176a06║大心凡夫，彌勒疑是！道術分歧，文化破碎，
Y29n0029_p0176a07║東西新舊，妄生取捨。惟我大師，獅吼象顧，
Y29n0029_p0176a08║既攝且折，令契中行。三十年來，化緣普洽，
Y29n0029_p0176a09║道通南北，法施中外，憂時護國，覺世牖人，
Y29n0029_p0176a10║宗教聯誼，道德新論，惟我大師，當代一人！
Y29n0029_p0176a11║懿歟大師！無得而名；無常真常，德業常新。
Y29n0029_p0176a12║佛會召開，典型猶昔，克遵遺教，是師之志。
Y29n0029_p0176a13║縉雲春深，武漢化普，獅絃繼響，是師之聲。
Y29n0029_p0177a01║潮音永亮，覺群流光，道與時行，是師之舌。
Y29n0029_p0177a02║惟茲雪竇，彌勒舊都，舍利建塔，功德樹銘，
Y29n0029_p0177a03║遺文編集，諸事進行。台接妙高，亭鄰飛雪，
Y29n0029_p0177a04║遊斯憩斯，來歆來格！嗚呼大師！往且百日，
Y29n0029_p0177a05║百日一念，共策群力；思以告慰，既慚且感，
Y29n0029_p0177a06║倍深哀戀。大師往矣，往何不復！嗟予小子，
Y29n0029_p0177a07║幸及師門，師門淵曠，鑽抑無盡。示我深義，
Y29n0029_p0177a08║導我悲行，開我知見，教我精進；呵之棄之，
Y29n0029_p0177a09║護之慰之，感悔追隨，惟師所之。咄哉無常，
Y29n0029_p0177a10║邈兮難尋，而今而後，何依何怙？大師往矣，
Y29n0029_p0177a11║往何不復！諸子狂愚，群魔亂舞，安內攘外，
Y29n0029_p0177a12║剎竿誰扶？大師往矣，往何不復！眾生迷蒙，
Y29n0029_p0177a13║如聾若瞽，火宅狂走，瓦礫競捉，示明示導，
Y29n0029_p0178a01║孰行正令？嗚呼！
Y29n0029_p0178a02║大師智慧，日月光明；大師悲願，山高海深！
Y29n0029_p0178a03║天國欲樂，他方偷逸，如刀切土，何可片刻？
Y29n0029_p0178a04║本願有在，人間正覺，此其時矣，無往不復。
Y29n0029_p0178a05║嗚呼！惟我大師，明鑒不遠！尚饗！