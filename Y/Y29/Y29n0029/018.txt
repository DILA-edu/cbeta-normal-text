Y29n0029_p0191a01║《攝大乘論講記》弁言
Y29n0029_p0191a02║無著、世親學之傳於東土，舊有流支、真諦、玄奘三家。其傳入有先後，論
Y29n0029_p0191a03║義多有出入，一若譯者之有意增損其間者。後之學者，或出於好樂，或習於師承
Y29n0029_p0191a04║，莫不執一家之說以衡是非，以真無著、世親學自居，而抑餘師為偽妄；法海之
Y29n0029_p0191a05║見浪掀天，其來亦久矣！余於斯學，自病未精，然亦嘗一窺其崖略：無著、世親
Y29n0029_p0191a06║學，蓋擷取上座系之精英，以申述大乘者。或直存本義，或取經部譬喻師、阿毘
Y29n0029_p0191a07║達磨論師等之善說，學無常師，理長為宗，可謂善述釋迦、彌勒之學者矣！自《
Y29n0029_p0191a08║瑜伽師地論》、《辯中邊論》至《唯識三十論》，固有其一貫之同，亦有其當論
Y29n0029_p0191a09║之別，因時、因地、因機，學說多變。無著、世親論之本身，即蘊有異義，後學
Y29n0029_p0191a10║特有所偏重而發揮之，因以日趨分化而已。三傳之出入，不盡為譯者之私意也。
Y29n0029_p0191a11║偏執一系者，雖或思辨精嚴，然終不能圓見無著學之全。如知鹿之為獸，乃以馬
Y29n0029_p0192a01║之異鹿而不許其為獸，可乎？又或泛泛而談，言無典則，不求一一論之差別，但
Y29n0029_p0192a02║曰是一、是一；此直如知馬之為獸，乃以鹿亦是獸而指鹿為馬也！離差別無圓融
Y29n0029_p0192a03║，離貫攝無精嚴，嘗樹為治學之準則。然法相深賾，聞思鈍薄，卒鮮有所得，悵
Y29n0029_p0192a04║悵之情，其何能已！春自筑來，同學演培、妙欽、文慧，以《攝大乘論》請。嘗
Y29n0029_p0192a05║以今之學者，多偏據奘傳之說，於《攝大乘論》本義多昧，乃亦樂為一談。依世
Y29n0029_p0192a06║親《攝大乘論釋》通無著《攝大乘論》，間取《辯中邊論》、《大乘莊嚴經論》
Y29n0029_p0192a07║為之證。如種識辨三相，陀那即末那，染意緣種子，自心為本質，見相成唯識，
Y29n0029_p0192a08║遍計依他等如幻，依他具二分，鏡智體常住：異義紛披，每異奘傳之說。三同學
Y29n0029_p0192a09║隨聽隨記，歷時四月，得二十萬言，求其於大義無乖而已，文或左右，未盡善也
Y29n0029_p0192a10║。論風扇於私室，不登大雅之堂，姑為記之以備同好者之參考云爾。繕錄既竣，
Y29n0029_p0192a11║為書數言以簡端。民國三十年夏，印順書於雙柏精舍。