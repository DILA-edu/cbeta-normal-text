Y29n0029_p0193a01║《守培全集》序
Y29n0029_p0193a02║近代江蘇諸大德，守公最為傑出，有江蘇省僧寶之稱。守公早年參禪；中年
Y29n0029_p0193a03║住持道場；退席以後，乃專心經教。一般學教者，專在古人注疏中討生活，雖曰
Y29n0029_p0193a04║精通教義，而總不免陳陳相因，了無創意。守公不如此，本具禪之所得，不受傳
Y29n0029_p0193a05║統佛學——台、賢教義之束縛，直探經論，而能自由表示其見地。所有獨到之見
Y29n0029_p0193a06║解，非為標新競異，而實出於真誠為法之心。律己也嚴，處世也淡，不求名聞利
Y29n0029_p0193a07║養，而惟專心於教義之闡揚，守公乃一為佛法而探究佛法者！守公之學，以《楞
Y29n0029_p0193a08║嚴經》、《大乘起信論》為宗本。民國二十年代，支那內學院偏弘唯識，評斥《
Y29n0029_p0193a09║楞嚴經》、《大乘起信論》，守公乃取「地」、「攝」——法相舊義以對決之，
Y29n0029_p0193a10║甚而語侵世親。立本於《楞嚴經》、《大乘起信論》，於佛法多有新義，有維護
Y29n0029_p0193a11║《楞嚴經》、《大乘起信論》之真誠。雖方便不同，風格迥異，然大體論之，與
Y29n0029_p0194a01║太虛大師固相近也。
Y29n0029_p0194a02║守公去世多年矣！世風丕變，聖教衰微，惟遺作散失為慮。公之再傳弟子隆
Y29n0029_p0194a03║根法師，多方搜集其遺作，編為《守培全集》，內有《佛教本來面目》、《起信
Y29n0029_p0194a04║論妙心疏》、《楞嚴經妙心疏》等十七種。整理印行，將以傳通，利益後學。深
Y29n0029_p0194a05║願讀其書者，法義而外，能師守公為法治學之精神也！是為序。