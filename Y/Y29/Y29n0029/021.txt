Y29n0029_p0197a01║《慈航大師紀念集》序
Y29n0029_p0197a02║佛法常在人間，吾佛子之所共望，而求其常在人間，豈有他謬巧哉！必也修
Y29n0029_p0197a03║持為佛弟子本分，本於自身之信行，而後發為內則佛教教育之熏陶，外則社會文
Y29n0029_p0197a04║化、慈善之淑世：自利利他，佛法乃得常住於世間。此所以慈航老法師，以教育
Y29n0029_p0197a05║、文化、慈善，為復興佛教之三大要務，被譽為此世不易之言也！民國三十八年
Y29n0029_p0197a06║，值國運艱困之會，舉世危疑之際，中國佛教之憂患可知矣！慈老適於此時，自
Y29n0029_p0197a07║星洲來台島，闡揚正法，利益當時。雖居處靡常，資用窘乏，而於大陸僧青年之
Y29n0029_p0197a08║來台者，攝受而教育之，百折不回，為教之心彌堅。此慈老之不可及，而大有造
Y29n0029_p0197a09║於台灣佛教者，功德固不可量也！四十三年初夏，慈老逝世，歲月不居，竟二十
Y29n0029_p0197a10║八年矣！哲人長往，感懷奚如！玄光、慈觀、修觀等，親淑於慈老之門。懷慈師
Y29n0029_p0197a11║之懿行，擬編《慈航大師紀念集》以行世，廣慈老之德行長昭，而後來者知有所
Y29n0029_p0198a01║取法也。慈老之德行可法，而《慈航大師紀念集》之立意可嘉，是為序。