Y29n0029_p0199a01║《異部宗輪論語體釋》序
Y29n0029_p0199a02║民國二十八年之秋，演培法師遊四川，因得與相值，共為教義之研求，法樂
Y29n0029_p0199a03║無間，凡四年餘。縉雲山上，龍掛峰頭，往事猶歷歷在目。
Y29n0029_p0199a04║居嘗共論佛法復興之道：中國佛教之積弱，勢不可以急圖，健全組織，自宜
Y29n0029_p0199a05║隨喜讚善；然一反積弱之病源以為治，則要有三焉。病在執理廢事，應治以正行
Y29n0029_p0199a06║。病在迷妄怪誕，應治以正信。病在愚昧：教外之說興而義解疏，專宗之習盛而
Y29n0029_p0199a07║經論晦；佛為一切智人，佛法為一切智者之學，而今之崇信佛法者固何如？此應
Y29n0029_p0199a08║治以正聞。深入經藏，非求為學問藝人，陳諸肆而待沽。誠以不精研廣學，無以
Y29n0029_p0199a09║辨同異，識源流；無以抉其精微，簡其紕謬，得其要約，以為自正正人之圭臬，
Y29n0029_p0199a10║適今振古之法本也。此三者，不必盡其要；然使有少數大心者出，能堅其信，廣
Y29n0029_p0199a11║其聞，充其行，則於悲智兼大，淨化人生之佛法，必能有所益。
Y29n0029_p0200a01║今者，演培法師印行所著《異部宗輪論語體釋》；讀其原稿，則亦正聞之事
Y29n0029_p0200a02║也。文體通俗，釋義亦能有所發，凡預法味之流，允宜手此編以研尋。慨中國佛
Y29n0029_p0200a03║教，積謬成迷，大小空有，鮮得其實。如佛壽無量，佛身無邊，一音說一切法，
Y29n0029_p0200a04║一念了一切事，此固聲聞佛教——大眾系之老僧常談，而或者則譽為圓頓大乘之
Y29n0029_p0200a05║極說。又如道不可壞，道不可修，《大乘起信論》本覺之說，亦學派之舊義；而
Y29n0029_p0200a06║或者囿於唯識之見，撥而外之。凡此非尋流探源，何足以正之？雖學派異義，不
Y29n0029_p0200a07║盡為通經法師所知，若無預乎佛法之宏揚。然苟得此意而求之，則知所關於佛法
Y29n0029_p0200a08║者至鉅。識法源底，依正聞、生正信，以正信、正聞而策正行，則固「隨法行人
Y29n0029_p0200a09║」應有之事也！
Y29n0029_p0200a10║為佛法想，為眾生想，寶藏不應終棄，明珠寧可永裹！佛法無涯底，惟勤勇
Y29n0029_p0200a11║以赴之！將見剖微塵出大千經，為眾生之望也！
Y29n0029_p0200a12║民國三十九年九月五日序於香港大埔墟梅修精舍