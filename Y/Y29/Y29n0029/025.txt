Y29n0029_p0207a01║《地藏菩薩本願經》序
Y29n0029_p0207a02║《尚書》曰：「天道福善禍淫。」《易經》曰：「積善之家，必有餘慶；積
Y29n0029_p0207a03║不善之家，必有餘殃。」佛經則曰：善惡之報，如影隨形。三世因果，歷然勿失
Y29n0029_p0207a04║。世出世間聖人，固莫不以因果報應，垂教化，正人心，平治天下，度脫眾生也
Y29n0029_p0207a05║。《地藏菩薩本願經》，揚孝道以正本，示因果以覺世，詳盡懇切，誠佛菩薩悲
Y29n0029_p0207a06║願之所寄，濟末俗衰亂之要道焉！丁敏之居士，善根宿植，法喜時深。有感於近
Y29n0029_p0207a07║年之世風日下，道德淪喪，人心殘暴，凶殺時聞，悉不信因果報應之所致。由是
Y29n0029_p0207a08║動悲心，發大願，虔書《地藏菩薩本願經》，集資影印，以廣流傳。普願世人深
Y29n0029_p0207a09║信因果，咸知報應。識正道以遵行，覺迷途而返轍。諸惡莫作，眾善奉行。同修
Y29n0029_p0207a10║淨業，共證菩提。經本，謹依范古農居士校正，弘一法師鑒定本。本年二月一日
Y29n0029_p0207a11║起筆，五月十日畢書，為時適百日。公餘虔書，日與夫人黎烱珠居士，虔誦「南
Y29n0029_p0208a01║無大願地藏王菩薩」三千聲。悲願如此其弘毅，信解若此其深徹，誠末世之大心
Y29n0029_p0208a02║長者矣！印順嘗就經本而助為句讀，因序之以隨喜讚歎焉！中華民國五十一年國
Y29n0029_p0208a03║慶日，釋印順序於台北市慧日講堂。