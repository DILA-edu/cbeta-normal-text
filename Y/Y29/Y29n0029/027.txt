Y29n0029_p0213a01║《太虛大師選集》序
Y29n0029_p0213a02║太虛大師，以護教護國為事，四十年如一日，悲心深重，近代佛教界一人而
Y29n0029_p0213a03║已！大師之著述講說，嘗集為《太虛大師全書》，六十四冊，讀者每以文繁義廣
Y29n0029_p0213a04║為難。大師之學行，足為今日佛教之南針者特多，因編選集以問世。
Y29n0029_p0213a05║大師之學，純乎為中國佛學也。深契於《楞嚴經》、《大乘起信論》，本禪
Y29n0029_p0213a06║之無礙，契臺賢之圓融，得唯識之善巧。初唱八宗平等，次攝為三宗——法性空
Y29n0029_p0213a07║慧，法相唯識，法界圓覺而言平等。雖法貴應機，多以法相唯識化眾，然與專宗
Y29n0029_p0213a08║唯識者異也。大師之志行，純乎為菩薩之行也。嘗謂「志在整理僧伽制度，行在
Y29n0029_p0213a09║瑜伽菩薩戒本」。雖佛法方便多門，菩薩有曲誘聲聞、天神之說，而大師則盱衡
Y29n0029_p0213a10║當世，探佛陀本懷，主「人菩薩行」，以「人生佛教」示人。婆心苦口，胥在於
Y29n0029_p0213a11║此。
Y29n0029_p0214a01║今所集者，上冊初五篇為佛法之概說；顯三寶實義，〈佛法僧義廣論〉為尤
Y29n0029_p0214a02║要！次六篇，略示大師解說經論之善巧。中冊二篇，大師學本於《楞嚴經》，故
Y29n0029_p0214a03║取《楞嚴攝論》。常說真現實義，《宗體論》為現變實事，現事實性，現性實覺
Y29n0029_p0214a04║，現覺實變。舉此而攝佛法無遺，乃知佛法本於真現實，非虛妄迷謬之學。二書
Y29n0029_p0214a05║足以見大師之學，故並集之。下冊初十一篇，融貫料簡諸宗，顯其勝而祛其偏。
Y29n0029_p0214a06║〈志行自述〉以下，可見大師整僧護教之意趣。〈學佛者應知應行之要事〉等，
Y29n0029_p0214a07║所以示學佛者修學之方隅。末五篇，則略明佛法與文化，與世界和平之關係。大
Y29n0029_p0214a08║師之學，深廣無涯，嘗一滴足以知瀛渤之味，讀選集可為探求大師學行之方便也
Y29n0029_p0214a09║。是為序。