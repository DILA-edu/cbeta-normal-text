Y29n0029_p0215a01║《續明法師遺著選集》序
Y29n0029_p0215a02║續明法師入寂於印度，不覺竟十年矣，無常迅速乃如此！
Y29n0029_p0215a03║續師為人，渾厚而方直。其為法也，主以正信、正見，導歸學佛之正行。於
Y29n0029_p0215a04║僧團及學人，每策勵之，啟迪之，期於履踐平實，不失佛門本色。文如其人，以
Y29n0029_p0215a05║故辯而不華，不事神祕之虛玄，亦不崇流俗之事功也。其生平遺著，曾集成《續
Y29n0029_p0215a06║明法師遺著》，嘉惠法界。弟子輩今擇取其要者為選集，用為十周年之紀念。十
Y29n0029_p0215a07║年來，佛門之變亦亟矣！續師遺文，雖平淡無奇哉，而足為佛弟子之鑒戒者正多
Y29n0029_p0215a08║，乃隨喜而為之序。