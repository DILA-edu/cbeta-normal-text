Y29n0029_p0225a01║松山寺同戒錄序
Y29n0029_p0225a02║臺北松山寺，道安長老所創建也。寺依山林而面都市，梵剎莊嚴，樓閣矞皇
Y29n0029_p0225a03║，經營廿餘年，蔚然成臺灣名剎矣！安公預諸方戒會，歲無虛席；擬建傳戒法會
Y29n0029_p0225a04║於斯。前歲冬，安公入寂，靈根和尚繼其席。今發起傳授三壇大戒，紀念其逝世
Y29n0029_p0225a05║二周年，實亦以滿安公之宿願也。靈和尚邀予主持戒會，自分衰朽，不堪其任，
Y29n0029_p0225a06║而法誼難卻，勉允之。迨戒會既啟，龍天護佑：受出家戒弟子二百九十一人，在
Y29n0029_p0225a07║家五戒弟子一百九十六人，在家菩薩戒弟子二百六十五人；而檀越之護戒淨施，
Y29n0029_p0225a08║諸稱豐足。戒會若斯其圓滿勝常，何莫非安公之遺澤也！
Y29n0029_p0225a09║夫戒者，習成性善為體，勇於為善，謹於防非為用，此則戒之大本也。然如
Y29n0029_p0225a10║來應機設教，故戒有多途。其中具足戒法，三師七證，授受之際，最為殷重。蓋
Y29n0029_p0225a11║以出家而入僧，和樂清淨為本。必也僧眾和樂清淨，乃能外啟檀眾之敬信，內得
Y29n0029_p0226a01║安心而為道。定慧依戒而引發，正法因戒而久住，如來獨重具足戒之授受，良有
Y29n0029_p0226a02║以也！若菩薩戒，慈悲為本，自利利他，通於在家出家，不揀人及非人，心存廣
Y29n0029_p0226a03║大，故多方便益物之義。若究乎戒之本源，容淺深大小之有別，而戒德性淨，固
Y29n0029_p0226a04║未嘗異也。我國戒法相傳，具足戒與菩薩戒並重，相得而益彰。具足戒顯其尊勝
Y29n0029_p0226a05║，謹嚴拔俗；菩薩戒極其廣大，悲濟群倫；雙存而貫以性善之本，豈非我國戒法
Y29n0029_p0226a06║之特勝歟！而世之言佛法者，或意存性淨而輕僧制，雖無礙於個人之修證，而續
Y29n0029_p0226a07║佛慧命則不足。或拘泥事相，以為重戒律矣，而不知內闕性淨之德，無以引發定
Y29n0029_p0226a08║慧，徒存形儀，安能續佛法以久住世間！是知學佛之道，淨化身心以求解脫也，
Y29n0029_p0226a09║嚴淨僧眾以張大法也，並非戒而莫由。佛法之要在於斯，豈可學佛法而不殷勤於
Y29n0029_p0226a10║戒法者乎！「同戒錄」編成，爰述戒會因緣，戒法大意，以告來預戒會者。
Y29n0029_p0226a11║民國六十七年十二月五日　印順序於慧日講堂