Y29n0029_p0239a01║致樂觀老法師函
Y29n0029_p0239a02║數日前，承寄來聖嚴法師函稿，座下希望聖師「到此為止」，不必再刊登該
Y29n0029_p0239a03║文。該稿已囑人寄奉，諒蒙收到。
Y29n0029_p0239a04║茲因病來台北就醫，讀《海潮音》月刊五十四卷十一期，又見榮劍華居士一
Y29n0029_p0239a05║文，「到此為止」而又再刊之，無乃太過乎！見仁見智，所見因人各不同，但聖
Y29n0029_p0239a06║嚴法師無非以學位為一好事，而自願為之辛勞，乃竟因此而備受《海潮音》之責
Y29n0029_p0239a07║難，且方興未艾，不免有出人意外之感。
Y29n0029_p0239a08║對弟之批評，了師但曰「有損清譽」，而榮居士則指為：「傷失大中華民國
Y29n0029_p0239a09║之國格，且有害於印老之僧格。」此舉而竟辱國辱教，座下不以為過乎！
Y29n0029_p0239a10║於此，我應有自知之明：使攻訐而為適當，則印應自動取消《海潮音》社長
Y29n0029_p0239a11║名義，以免累及《海潮音》之清望。使攻訐而為無理，則印更應自動取消社長名
Y29n0029_p0240a01║義，以符合現階段之《海潮音》月刊立場。自下期起，請將「社長印順」字樣，
Y29n0029_p0240a02║自《海潮音》月刊抹去。多年來虛負名義，今與《海潮音》月刊絕緣，雖覺有負
Y29n0029_p0240a03║虛大師，而就事就理，不得不爾，當為法師所見諒也！
Y29n0029_p0240a04║六十二年十一月七日