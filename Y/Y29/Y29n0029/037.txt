Y29n0029_p0245a01║答慧空尼
Y29n0029_p0245a02║一、比丘、比丘尼戒，本為聲聞乘戒法。律制半月半月（非限定十四日）布
Y29n0029_p0245a03║薩誦戒。中國佛教雖受比丘、比丘尼戒，而重在大乘，故半月半月誦菩薩戒者為
Y29n0029_p0245a04║多（誦戒制並未普遍推行）。
Y29n0029_p0245a05║二、中國古代，比丘尼「二部受戒」，現存早期之史料，為梁慧皎所著《高
Y29n0029_p0245a06║僧傳》卷三——〈求那跋摩傳〉、〈僧伽跋摩傳〉。
Y29n0029_p0245a07║三、師子國來傳二部受戒制之比丘尼，雖未見明文，應是上座部系之赤銅鍱
Y29n0029_p0245a08║（錫蘭島之古名）部。二部制受戒，乃聲聞律制，與菩薩戒法無關，故不得云「
Y29n0029_p0245a09║二部制的三壇大戒」。
Y29n0029_p0245a10║四、以傳授比丘尼戒而論，合法之授受，為二部受戒。印度舊制，比丘與比
Y29n0029_p0245a11║丘尼，不得住於一寺。尼眾受戒，先於比丘尼僧中受具足；再往比丘寺中，於比
Y29n0029_p0246a01║丘僧中受戒，即經比丘僧之審定許可，乃為合法。今中國一般傳戒，尼眾直接從
Y29n0029_p0246a02║比丘僧受戒，不合古制。或有自稱二部受戒，而傳戒者與受戒者、比丘與比丘尼
Y29n0029_p0246a03║共住一處，均與古制不合。
Y29n0029_p0246a04║具足戒法傳受之正當規制，受戒人多少均可，但每壇（次）不得超過三人。
Y29n0029_p0246a05║傳戒者，比丘或比丘尼，應有十師——和尚、羯磨、教授及尊證七人。如在邊地
Y29n0029_p0246a06║，佛法不盛，則可以五師（尊證二人）受具。凡為師長者，需滿法定之年齡，即
Y29n0029_p0246a07║受具足戒十年以上，又須有智慧，能知戒法。比丘、比丘尼受具足，乃在僧（十
Y29n0029_p0246a08║師或五師）中如法舉行，非從某一人受，故受戒以後，成為僧伽之一員。
Y29n0029_p0246a09║五、中國之出家戒法，由印度、西域或南方（錫蘭）傳來。古代，《僧祇律
Y29n0029_p0246a10║》、《十誦律》、《四分律》等多部流行。北魏光公以來，法藏部之《四分律》
Y29n0029_p0246a11║大盛。至唐道宣律師，精研《四分律》，蔚為學眾所宗，而後漸歸於統一。此後
Y29n0029_p0246a12║，接受戒法，雖時或衰落，而同屬於《四分律》。如依《四分律》受具足，則不
Y29n0029_p0246a13║得別傳他律。
Y29n0029_p0247a01║上來，依律典古制而說。中國佛教以大乘為重，雖受出家（比丘、比丘尼）
Y29n0029_p0247a02║戒，然與拘泥古制（聲聞乘立場）者不同。昔在印度，佛滅以後，聲聞乘部派繁
Y29n0029_p0247a03║多。如大眾部系之雞胤部，於律制可依而不必定依。如式叉摩那，律有明文，然
Y29n0029_p0247a04║在印度早已不受重視。宋代來華之求那跋摩三藏云：「戒法本在大僧（比丘僧）
Y29n0029_p0247a05║眾發，設不本事（疑有誤字，意指不從比丘尼受），無妨得戒，如愛道（愛道為
Y29n0029_p0247a06║佛姨母摩訶波闍波提之意譯，從佛得戒）之緣。」推此意，則比丘尼直從比丘出
Y29n0029_p0247a07║家、受戒，亦無妨也。惟男女雜廁，易滋流弊耳！戒律本為世間法（「毘尼是世
Y29n0029_p0247a08║間中實」），含有道德軌範、生活軌範、團體共住軌範。生活與團體規制，因時
Y29n0029_p0247a09║因地而有所異，有不得不然之勢，此固非抱殘守缺、拘泥教條、不知制律之意（
Y29n0029_p0247a10║學律應知制律之因緣，故曰「毘尼因緣所顯」）、自詡為嚴持戒律者之所知也。