Y29n0029_p0257a01║答蘇建華居士
Y29n0029_p0257a02║居士讀《妙雲選集》，發現問題，來函請為解答。謹答一二，希慧鑒也。
Y29n0029_p0257a03║常道，對方便道說。菩薩常道，並非太虛大師創說，乃大乘法門之共軌也。
Y29n0029_p0257a04║大乘以成佛為宗極；菩薩發心，於歷劫生死中修行，積集廣大福慧資糧，以之利
Y29n0029_p0257a05║他，即以自利，展轉增廣，終乃圓成究竟佛果。此乃大乘通軌，雖法門無量，意
Y29n0029_p0257a06║趣則一。或願生人中、天上（非長壽天），或願生無佛法處，或生其他佛土：悲
Y29n0029_p0257a07║心廣運，歷劫修行，為菩薩特有之勝德，非急於自了生死者之可比。
Y29n0029_p0257a08║大乘法中，有念佛法門，是易行道、方便道。龍樹菩薩《十住毘婆沙論》云
Y29n0029_p0257a09║：「汝言阿惟越致（不退轉）地，是法甚難，久乃可得。若有易行道，疾得至阿
Y29n0029_p0257a10║惟越致地者，是乃怯弱下劣之言，非是大人志幹之說。」馬鳴菩薩《大乘起信論
Y29n0029_p0257a11║》云：「眾生初學是法，欲求正信，其心怯弱。以住於此娑婆世界，自畏不能常
Y29n0029_p0258a01║值諸佛、親承供養，懼謂信心難可成就，意欲退（大心）者，當知如來有勝方便
Y29n0029_p0258a02║，攝護信心。謂以專意念佛因緣，隨願得生他方佛土。」無著菩薩《攝大乘論》
Y29n0029_p0258a03║云：「別時意趣，謂如說言：若誦多寶如來名者，便於無上正等菩提已得決定（
Y29n0029_p0258a04║即不退）。又如說言：由唯發願，便得往生極樂世界。」依印度大菩薩之開示，
Y29n0029_p0258a05║方便易行道，乃對初學者、根性怯弱者所設之方便，用以維護信心，免其退失大
Y29n0029_p0258a06║心。法門之用意在此，與一般中國人所說不同。且念佛，得不退阿耨多羅三藐三
Y29n0029_p0258a07║菩提心，乃通於一切佛，如多寶佛、彌陀佛。「聞釋迦牟尼，稱譽名號，善根成
Y29n0029_p0258a08║就，皆得不退轉於阿耨多羅三藐三菩提」，出《觀世音菩薩授記經》，非念佛但
Y29n0029_p0258a09║指阿彌陀佛也。且念佛之念，乃繫心一境。或繫念佛功德，或繫念佛相好，或繫
Y29n0029_p0258a10║念佛名號，或繫念佛實相。如《大品經》云：「無所念，是為念佛。」念佛法門
Y29n0029_p0258a11║是易行道，然亦法門廣大。中國之念佛者，捨一切佛而專念阿彌陀佛；捨功德、
Y29n0029_p0258a12║相好等而專稱名號，使廣大法門狹而不廣、拘而不通！吾人應依經論所說，勿信
Y29n0029_p0258a13║末世人師！如自覺根性怯弱，尚不堪大心久行，則修易行方便道，如稱念阿彌陀
Y29n0029_p0259a01║佛等，藉此維護信心，自屬合理。如謂末法修行，非此不可，非此一法門不可，
Y29n0029_p0259a02║則是偏見曲說，故與經論相違！《大集經》懸記，念佛得度生死，亦是維護信心
Y29n0029_p0259a03║、漸度生死之意。且念佛亦多矣，何必如某大德所說！
Y29n0029_p0259a04║某大德所說，專重惡業；意謂人多惡業，易墮惡道，如不能今生了脫，未來
Y29n0029_p0259a05║幾乎無望。此等言說，用以激勸修行則可，論理則似是而非。蓋知惡業之可畏，
Y29n0029_p0259a06║而不知功德之殊勝也。如求人天功德，則福報愈大，墮落之危機愈多。然佛法中
Y29n0029_p0259a07║，正信三寶，心期大覺，所有功德，不可與人天功德相比。學大乘人，所有功德
Y29n0029_p0259a08║，悉以迴向，如云：「願以此功德，迴向於一切，吾等及眾生，皆共成佛道。」
Y29n0029_p0259a09║一切為佛道、為眾生，則與佛及眾生有緣。來生得生人間（天上），見佛聞法，
Y29n0029_p0259a10║善知識之所攝持，必也功德展轉增上。佛法中之功德，豈惡業所能及！故經謂「
Y29n0029_p0259a11║一歷耳根，永劫不失」。經謂發菩提心者，永不失壞。雖或墮落，以菩提心善根
Y29n0029_p0259a12║力故，迅即解脫。若於佛法得正知見，則「假使有世間，正見增上者，雖復百千
Y29n0029_p0259a13║生，終不墮惡趣」。佛法，尤以大乘善根之殊勝，為難可及也！善既勝惡，又不
Y29n0029_p0260a01║為人天善根自誤，此所以能歷劫生死而行菩薩道也。釋迦佛初發心時，逢古釋迦
Y29n0029_p0260a02║佛，略申供養。以此功德，展轉增勝，乃得圓成佛道。吾人為釋迦弟子，釋迦佛
Y29n0029_p0260a03║之本行，豈非學佛人最佳榜樣！
Y29n0029_p0260a04║太虛大師學發菩薩心，學修菩薩行，鑒於世之學佛者，大多逃空遁世，不為
Y29n0029_p0260a05║世間正常善業。以大乘之名，行小乘之實，故舉「人生佛教」以為勸。今既生而
Y29n0029_p0260a06║為人，即應不廢人生正常之善行。以此功德，迴向佛道，即是大乘行。大師逝世
Y29n0029_p0260a07║，或稱其上昇兜率，此亦善頌善禱之詞，非大師本人之事。稱其上昇兜率，以兜
Y29n0029_p0260a08║率天有彌勒菩薩。大乘經中，每有菩薩自兜率天來，智慧善根殊勝。蓋以兜率天
Y29n0029_p0260a09║有一生所繫菩薩，當來成佛，可以親近。又如未來彌勒下生，則生兜率天者，或
Y29n0029_p0260a10║隨佛下生，為佛弟子，直往菩提。以此，故俗以上昇兜率為頌也。兜率天有彌勒
Y29n0029_p0260a11║淨土，亦屬易行道，為心性怯弱者說。彌勒淨土，以歸依三寶，受持五戒、八齋
Y29n0029_p0260a12║，作福，念彌勒名號，即可往生，不必「一心不亂」。兜率天與此世界，同屬欲
Y29n0029_p0260a13║界，同屬散地，同在一世界之內。對此土眾生說，則往生為易，故虛大師亦曾宣
Y29n0029_p0261a01║說之。總之，佛法本自無諍，一切皆可貫通，惟偏執一佛、一經、一咒者，乃障
Y29n0029_p0261a02║法界耳！