Y32n0030_p0001a01║雜阿含經論會編
Y32n0030_p0001a02║八眾誦第五
Y32n0030_p0001a03║十七　比丘相應
Y32n0030_p0001a04║一；一一六五（一〇六二）
Y32n0030_p0001a05║如是我聞：一時，佛住舍衛國祇樹給孤獨園。時有尊者善生，新剃鬚髮，著袈裟衣，正信
Y32n0030_p0001a06║非家，出家學道，來詣佛所，稽首佛足，退坐一面。爾時，世尊告諸比丘：「諸比丘！當知此善
Y32n0030_p0001a07║生善男子，有二處端嚴：一者、剃除鬚髮，著袈裟衣，正信非家，出家學道。二者、盡諸有漏，
Y32n0030_p0001a08║無漏心解脫，慧解脫，現法自知作證：我生已盡，梵行已立，所作已作，自知不受後有」。爾時
Y32n0030_p0001a09║，世尊即說偈言：
Y32n0030_p0001a10║「寂靜盡諸漏，比丘莊嚴好，離欲斷諸結，涅槃不復生，
Y32n0030_p0001a11║持此最後身，摧伏魔怨敵」。
Y32n0030_p0002a01║佛說此經已，諸比丘聞佛所說，歡喜奉行。
Y32n0030_p0002a02║二；一一六六（一〇六三）
Y32n0030_p0002a03║如是我聞：一時，佛住舍衛國祇樹給孤獨園。時有異比丘，形色醜陋，難可觀視，為諸比丘
Y32n0030_p0002a04║之所輕慢，來詣佛所。爾時，世尊四眾圍繞，見彼比丘來，皆起輕想，更相謂言：彼何等比丘，
Y32n0030_p0002a05║隨路而來，形貌醜陋，難可觀視，為人所慢！爾時，世尊知諸比丘心之所念，告諸比丘：「汝等
Y32n0030_p0002a06║見彼比丘來，形狀甚醜，難可視見，令人起慢不」？諸比丘白佛：「唯然，已見」。佛告諸比丘
Y32n0030_p0002a07║：「汝等勿於彼比丘起於輕想，所以者何？彼比丘已盡諸漏，所作已作，離諸重擔，斷諸有結，
Y32n0030_p0002a08║正智心善解脫。諸比丘！汝等莫妄量於人，唯有如來能量於人」。彼比丘詣佛所，稽首佛足，退
Y32n0030_p0002a09║坐一面。爾時，世尊復告諸比丘：「汝等見此比丘，稽首作禮，退坐一面不」？比丘白佛：「唯
Y32n0030_p0002a10║然，已見」。佛告諸比丘：「汝等勿於是比丘起於輕想，乃至汝等莫量於人，唯有如來能知人耳
Y32n0030_p0002a11║」。爾時，世尊即說偈言：
Y32n0030_p0002a12║「飛鳥及走獸，莫不畏師子，唯師子獸王，無有與等者。
Y32n0030_p0002a13║如是智慧人，雖小則為大，莫取其身相，而生輕慢心，
Y32n0030_p0002a14║何用巨大身，多肉而無慧？此賢勝智慧，則為上士夫，
Y32n0030_p0002a15║離欲斷諸結，涅槃永不生，持此最後身，摧伏眾魔軍」。
Y32n0030_p0003a01║佛說此經已，諸比丘聞佛所說，歡喜奉行。
Y32n0030_p0003a02║三；一一六七（一〇六四）
Y32n0030_p0003a03║如是我聞：一時，佛住王舍城迦蘭陀竹園。爾時，提婆達多有利養起，摩竭陀王阿闍世毘提
Y32n0030_p0003a04║希子，日日侍從五百乘車，來詣提婆達多所。日日持五百釜食，供養提婆達多；提婆達多將五百
Y32n0030_p0003a05║人，別眾受其供養。時有眾多比丘，晨朝著衣持鉢，入王舍城乞食。聞提婆達多有如是利養起，
Y32n0030_p0003a06║乃至五百人別眾受其供養。乞食已，還精舍，舉衣鉢，洗足畢，往詣佛所，稽首佛足，退坐一面
Y32n0030_p0003a07║。白佛言：「世尊！我等晨朝著衣持鉢，入王舍城乞食。聞提婆達多有如是利養起，乃至五百人
Y32n0030_p0003a08║別眾受其供養」。佛告諸比丘：「汝等莫稱是提婆達多所得利養！所以者何？彼提婆達多別受利
Y32n0030_p0003a09║養，今則自壞，他世亦壞。譬如芭蕉、竹蘆，生果即死，來年亦壞；提婆達多亦復如是，受其利
Y32n0030_p0003a10║養，今世則壞，他世亦壞。譬如駏驉受胎必死；提婆達多亦復如是，受諸利養，今世亦壞，他世
Y32n0030_p0003a11║亦壞。彼愚癡提婆達多，隨幾時受其利養，當得長夜不饒益苦。是故諸比丘！當如是學：我設有
Y32n0030_p0003a12║利養起，莫生染著」。爾時，世尊即說偈言：
Y32n0030_p0003a13║「芭蕉生果死，竹蘆實亦然，駏驉坐妊死，士以貪自喪。
Y32n0030_p0003a14║常行非義行，多知不免愚，善法日損減，莖枯根亦傷」。
Y32n0030_p0003a15║佛說此經已，諸比丘聞佛所說，歡喜奉行。
Y32n0030_p0004a01║四；一一六八（一〇六五）
Y32n0030_p0004a02║如是我聞：一時，佛住舍衛國祇樹給孤獨園。爾時，舍衛國有手比丘，是釋氏子，在舍衛國
Y32n0030_p0004a03║命終。時有眾多比丘，晨朝著衣持鉢，入舍衛城乞食，聞手比丘釋子於舍衛國命終。聞已，入舍
Y32n0030_p0004a04║衛城乞食。還，舉衣鉢，洗足畢，詣佛所，稽首佛足，退坐一面。白佛言：「世尊！今日晨朝，
Y32n0030_p0004a05║眾多比丘著衣持鉢，入舍衛城乞食，聞釋氏子手比丘，於舍衛國命終。云何世尊！手比丘命終當
Y32n0030_p0004a06║生何處？云何受生？後世云何」？佛告諸比丘：「是手比丘成就三不善法，彼命終當生惡趣泥犁
Y32n0030_p0004a07║中。何等三不善法？謂貪欲、瞋恚、愚癡。此三不善法結縛於心，釋種子手比丘生惡趣泥犁中」
Y32n0030_p0004a08║。爾時，世尊即說偈言：
Y32n0030_p0004a09║「貪欲、瞋恚、癡，結縛士夫心，內發還自傷，猶如竹蘆實。
Y32n0030_p0004a10║無貪、恚、癡心，是說為黠慧；內發不自傷，是名為勝出。
Y32n0030_p0004a11║是故當離貪、瞋恚、癡冥心，比丘智慧明，苦盡般涅槃」。
Y32n0030_p0004a12║佛說此經已，諸比丘聞佛所說，歡喜奉行。
Y32n0030_p0004a13║五；一一六九（一〇六六）
Y32n0030_p0004a14║如手比丘，難陀修多羅，亦如上說。
Y32n0030_p0004a15║六；一一七〇（一〇六七）
Y32n0030_p0005a01║如是我聞：一時，佛住舍衛國祇樹給孤獨園。爾時，尊者難陀，是佛姨母子，好著好衣染色
Y32n0030_p0005a02║，擣治光澤，執持好鉢，好作嬉戲，調笑而行。時有眾多比丘來詣佛所，稽首佛足，退坐一面。
Y32n0030_p0005a03║白佛言：「世尊！尊者難陀，是佛姨母子，好著好衣，擣治光澤，執持好鉢，好作嬉戲，調笑而
Y32n0030_p0005a04║行」。爾時，世尊告一比丘：「汝往詣難陀比丘所，語言：難陀！大師語汝」。時彼比丘受世尊
Y32n0030_p0005a05║教，往語難陀言：「世尊語汝」。難陀聞已，即詣佛所，稽首佛足，退住一面。佛告難陀：「汝
Y32n0030_p0005a06║實好著好衣，擣治光澤，好作嬉戲，調笑而行不」？難陀白佛：「實爾，世尊」！佛告難陀：「
Y32n0030_p0005a07║汝佛姨母子，貴姓出家，不應著好衣服，擣令光澤，執持好鉢，好作嬉戲，調笑而行。汝應作是
Y32n0030_p0005a08║念：我是佛姨母子，貴姓出家，應作阿練若，乞食，著糞掃衣，常應讚歎著糞掃衣，常處山澤，
Y32n0030_p0005a09║不顧五欲」。爾時，難陀受佛教已，修阿蘭若，行乞食，著糞掃衣，亦常讚歎著糞掃衣者，樂處
Y32n0030_p0005a10║山澤，不顧愛欲。爾時，世尊即說偈言：
Y32n0030_p0005a11║「難陀何見汝，修習阿蘭若，家家行乞食，身著糞掃衣，
Y32n0030_p0005a12║樂處於山澤，不顧於五欲」！
Y32n0030_p0005a13║佛說此經已，尊者難陀聞佛所說，歡喜奉行。
Y32n0030_p0005a14║七；一一七一（一〇六八）
Y32n0030_p0005a15║如是我聞：一時，佛在舍衛國祇樹給孤獨園。爾時，尊者低沙自念：我是世尊姑子兄弟。故
Y32n0030_p0006a01║不修恭敬，無所顧錄，亦不畏懼，不堪諫止。時有眾多比丘，往詣佛所，稽首佛足，退坐一面。
Y32n0030_p0006a02║白佛言：「世尊！尊者低沙，自念是世尊姑子兄弟，故不修恭敬，無所顧錄，亦不畏懼，不堪諫
Y32n0030_p0006a03║止」。爾時，世尊告一比丘：「汝往詣低沙比丘所語言：低沙！大師語汝」。時彼比丘受世尊教
Y32n0030_p0006a04║，往語低沙比丘言：「世尊語汝」。低沙比丘即詣佛所，稽首佛足，退住一面。佛告低沙：「汝
Y32n0030_p0006a05║實作是念，我是世尊姑子兄弟，不修恭敬，無所顧錄、亦不畏懼，不堪忍諫不」？低沙白佛：「
Y32n0030_p0006a06║實爾，世尊」！佛告低沙：「汝不應爾！汝應念言：我是世尊姑子兄弟，故應修恭敬，畏懼，堪
Y32n0030_p0006a07║忍諫止」。爾時，世尊即說偈言：
Y32n0030_p0006a08║「善哉汝低沙！離瞋恚為善，莫生瞋恚心，瞋恚者非善。
Y32n0030_p0006a09║若能離瞋、慢，修行軟下心，然後於我所，修行於梵行」。
Y32n0030_p0006a10║佛說此經已，低沙比丘聞佛所說，歡喜隨喜，作禮而去。
Y32n0030_p0006a11║八；一一七二（一〇六九）
Y32n0030_p0006a12║如是我聞：一時，佛住舍衛國祇樹給孤獨園。時有尊者毘舍佉般闍梨子，集供養堂，為眾多
Y32n0030_p0006a13║比丘說法。言辭滿足，妙音清徹，句味辯正，隨智慧說，聽者樂聞；無所依說，顯現深義，令諸
Y32n0030_p0006a14║比丘一心專聽。爾時，世尊入晝正受，以淨天耳過於人耳，聞說法聲，從三昧起。往詣講堂，於
Y32n0030_p0006a15║大眾前坐。告毘舍佉般闍梨子：「善哉！善哉！毘舍佉！汝能為諸比丘，於此供養堂為眾多比丘
Y32n0030_p0007a01║說法，言辭滿足，乃至顯現深義，令諸比丘專精敬重，一心樂聽！汝當數數為諸比丘如是說法，
Y32n0030_p0007a02║令諸比丘專精敬重，一心樂聽，當得長夜以義饒益，安隱樂住」。爾時，世尊即說偈言：
Y32n0030_p0007a03║「若不說法者，愚智雜難分，此愚此智慧，無由自顯現。
Y32n0030_p0007a04║善說清涼法，因說智乃彰，說法為明照，光顯大仙幢。
Y32n0030_p0007a05║善說為仙幢，法為羅漢幢」。
Y32n0030_p0007a06║佛說此經已，尊者毘舍佉般闍梨子聞佛所說，歡喜隨喜，作禮而去。
Y32n0030_p0007a07║九；一一七三（一〇七〇）
Y32n0030_p0007a08║如是我聞：一時，佛住舍衛國祇樹給孤獨園。時有眾多比丘集供養堂，悉共作衣。時有一年
Y32n0030_p0007a09║少比丘，出家未久，初入法律，不欲營助諸比丘作衣。時眾多比丘詣世尊所，稽首禮足，退坐一
Y32n0030_p0007a10║面。白佛言：「世尊！時有眾多比丘集供養堂，為作衣故。有一年少比丘，出家未久，始入法律
Y32n0030_p0007a11║，不欲營助諸比丘作衣」。爾時，世尊問彼比丘：「汝實不欲營助諸比丘作衣耶」？彼比丘白佛
Y32n0030_p0007a12║言：「世尊！隨我所能，當力營助」。爾時，世尊知彼比丘心之所念，告諸比丘：「汝等莫與是
Y32n0030_p0007a13║年少比丘語。所以者何？是比丘得四增（上）心法正受現法安樂住，不勤而得。若彼本心所為，
Y32n0030_p0007a14║剃鬚髮，著袈裟衣，出家學道，增進修學，現法自知作證：我生已盡，梵行已立，所作已作，自
Y32n0030_p0007a15║知不受後有」。爾時，世尊即說偈言：
Y32n0030_p0008a01║「非下劣方便，薄德、少智慧，正向於涅槃，免脫煩惱鏁。
Y32n0030_p0008a02║此賢年少者，逮得上士處，離欲心解脫，涅槃不復生，
Y32n0030_p0008a03║持此最後身，摧伏眾魔軍」。
Y32n0030_p0008a04║佛說此經已，諸比丘聞佛所說，歡喜奉行。
Y32n0030_p0008a05║一〇；一一七四（一〇七一）
Y32n0030_p0008a06║如是我聞：一時，佛住舍衛國祇樹給孤獨園。時有比丘，名曰上座，獨住一處，亦常讚歎
Y32n0030_p0008a07║獨一住者。獨行乞食，食已獨還，獨坐禪思。時有眾多比丘詣佛所，稽首佛足，退坐一面。白佛
Y32n0030_p0008a08║言：「世尊！有尊者名曰上座，樂一獨處，亦常讚歎獨一住者。獨入聚落乞食，獨出聚落，還至
Y32n0030_p0008a09║住處，獨坐禪思」。爾時，世尊語一比丘，汝往詣彼上座比丘所，語上座比丘言：「大師告汝」
Y32n0030_p0008a10║。比丘受教，詣上座比丘所，白言：「尊者！大師告汝」。時上座比丘，即時奉命詣世尊所，稽
Y32n0030_p0008a11║首禮足，退住一面。爾時，世尊告上座比丘：「汝實獨一靜處，讚歎獨處者，獨行乞食，獨出聚
Y32n0030_p0008a12║落，獨坐禪思耶」？上座比丘白佛：「實爾，世尊」！佛告上座比丘：「汝云何獨一（靜）處，
Y32n0030_p0008a13║讚歎獨住者，獨行乞食，獨還住處，獨坐禪思」？上座比丘白佛：「我唯獨一靜處，讚歎獨住者
Y32n0030_p0008a14║，獨行乞食，獨出聚落，獨坐禪思」。佛告上座比丘：「汝是一住者，我不言非一住，然更有勝
Y32n0030_p0008a15║妙一住。何等為勝妙一住？謂比丘前者枯乾，後者滅盡，中無貪喜；是婆羅門心不猶豫，已捨憂
Y32n0030_p0009a01║悔，離諸有愛，群聚使斷，是名一住，無有勝住過於此者」。爾時，世尊即說偈言：
Y32n0030_p0009a02║「悉映於一切，悉知諸世間，不著一切法，悉離一切愛，
Y32n0030_p0009a03║如是樂住者，我說為一住」。
Y32n0030_p0009a04║佛說此經已，尊者上座聞佛所說，歡喜隨喜，作禮而去。
Y32n0030_p0009a05║一一；一一七五（一〇七二）
Y32n0030_p0009a06║如是我聞：一時，佛住舍衛國祇樹給孤獨園。時有尊者僧迦藍，於拘薩羅人間遊行，至舍衛
Y32n0030_p0009a07║國祇樹給孤獨園。彼僧迦藍比丘，有本二在舍衛國中。聞僧迦藍比丘，於拘薩羅人間遊行，至舍
Y32n0030_p0009a08║衛國祇樹給孤獨園。聞已，著好衣服，莊嚴華瓔，抱其兒，來詣祇洹，至僧迦藍比丘房前。爾時
Y32n0030_p0009a09║、尊者僧迦藍出房，露地經行，時彼本二來到其前，作是言：「此兒幼小，汝捨出家，誰當養活
Y32n0030_p0009a10║」？時僧迦藍比丘不共語。如是再三，亦不共語。時彼本二作如是言：「我再三告，不與我語，
Y32n0030_p0009a11║不見顧視，我今置兒著經行道頭而去」。告言：「沙門！此是汝子，汝自養活，我今捨去」。尊
Y32n0030_p0009a12║者僧迦藍亦不顧視其子。彼本二復言：「是沙門今於此兒都不顧視，彼必得仙人難得之處。善哉
Y32n0030_p0009a13║沙門，必得解脫」！情願不遂，抱子而去。爾時，世尊入晝正受，以天耳過人之耳，聞尊者僧迦
Y32n0030_p0009a14║藍本二所說，即說偈言：
Y32n0030_p0009a15║「來者不歡喜，去亦不憂慼，於世間和合，解脫不染著，
Y32n0030_p0010a01║我說彼比丘，為真婆羅門。來者不歡喜，去亦不憂慼，
Y32n0030_p0010a02║不染亦無憂，二心俱寂靜，我說是比丘，是真婆羅門」。
Y32n0030_p0010a03║佛說此經已，尊者僧迦藍聞佛所說，歡喜隨喜，作禮而去。
Y32n0030_p0010a04║（善生及惡色，提婆并象首，二難陀、窒師，般闍羅、少年，
Y32n0030_p0010a05║長老并僧鉗）。
Y32n0030_p0010a06║
Y32n0030_p0010a07║
Y32n0030_p0010a08║
Y32n0030_p0010a09║
Y32n0030_p0010a10║
Y32n0030_p0010a11║
Y32n0030_p0010a12║
Y32n0030_p0010a13║
Y32n0030_p0010a14║
Y32n0030_p0010a15║
Y32n0030_p0011a01║
Y32n0030_p0011a02║
Y32n0030_p0011a03║
Y32n0030_p0011a04║
Y32n0030_p0011a05║
Y32n0030_p0011a06║
Y32n0030_p0011a07║
Y32n0030_p0011a08║
Y32n0030_p0011a09║
Y32n0030_p0011a10║一二；一一七六（一〇七三）
Y32n0030_p0011a11║如是我聞：一時，佛住舍衛國祇樹給孤獨園。爾時，尊者阿難獨一靜處，作是思惟：有三種
Y32n0030_p0011a12║香，順風而熏，不能逆風。何等為三？謂根香，莖香，華香。或復有香，順風熏，亦逆風熏，亦
Y32n0030_p0011a13║順風逆風熏耶？作是念已，晡時從禪覺，往詣佛所，稽首佛足，退住一面。白佛言：「世尊我獨
Y32n0030_p0011a14║一靜處，作是思惟：有三種香，順風而熏，不能逆風。何等為三？謂根香，莖香，華香。或復有
Y32n0030_p0011a15║香順風熏，逆風熏，亦順風逆風熏耶」？佛告阿難：「如是，如是，有三種香，順風熏不能逆風
Y32n0030_p0012a01║，謂根香，莖香，華香。阿難！亦有香順風熏，逆風熏，順風逆風熏。阿難！順風熏，逆風熏，
Y32n0030_p0012a02║順風逆風熏者，阿難！有善男子、善女人，在所城邑、聚落，成就真實法，盡形壽不殺生，不偷
Y32n0030_p0012a03║盜，不邪婬，不妄語，不飲酒。如是善男子、善女人，八方、上下，崇善士夫無不稱歎言：某方
Y32n0030_p0012a04║、某聚落，善男子、善女人，持戒清淨，成真實法，盡形壽不殺乃至不飲酒。阿難！是名有香順
Y32n0030_p0012a05║風熏，逆風熏，順風逆風熏」。爾時，世尊即說偈言：
Y32n0030_p0012a06║「非根、莖、華香，能逆風而熏，唯有善士女，持戒清淨香，
Y32n0030_p0012a07║逆順滿諸方，無不普聞知。多迦羅、栴檀，優鉢羅、末利，
Y32n0030_p0012a08║如是比諸香，戒香最為上。栴檀等諸香，所熏少分限，
Y32n0030_p0012a09║唯有戒德香，流熏上昇天。斯等淨戒香，不放逸、正受，
Y32n0030_p0012a10║正智等解脫，魔道莫能入。是名安隱道，是道則清淨，
Y32n0030_p0012a11║正向妙禪定，斷諸魔結縛」。
Y32n0030_p0012a12║佛說此經已，尊者阿難聞佛所說，歡喜隨喜，作禮而去。
Y32n0030_p0012a13║一三；一一七七（一〇七四）
Y32n0030_p0012a14║如是我聞：一時，佛在摩竭提國人間遊行，與千比丘俱，皆是古昔縈髮出家，皆得阿羅漢，
Y32n0030_p0012a15║諸漏已盡，所作已作，捨諸重擔，逮得己利，盡諸有結，正智善解脫，到善建立支提杖林中住。
Y32n0030_p0013a01║摩竭提王瓶沙，聞世尊摩竭提國人間遊行，至善建立支提杖林中住。與諸小王，群臣翼從，車
Y32n0030_p0013a02║萬二千乘，馬萬八千，步逐眾無數。摩竭提婆羅門、長者，悉皆從王出王舍城，詣世尊所，恭敬
Y32n0030_p0013a03║供養。到於道口，下車步進。及於內門，除去五飾——脫冠，卻蓋，除扇，去劍刀，脫革屣。到
Y32n0030_p0013a04║於佛前，整衣服，偏露右肩，為佛作禮，右繞三匝，自稱姓名。白佛言：「世尊！我是摩竭提王
Y32n0030_p0013a05║瓶沙」。佛告瓶沙：「如是，大王！汝是瓶沙，可就此坐，隨其所安」。時瓶沙王重禮佛足，退
Y32n0030_p0013a06║坐一面。諸王大臣、婆羅門、居士，悉禮佛足，次第而坐。時欝鞞羅迦葉，亦在座中。時摩竭提
Y32n0030_p0013a07║婆羅門、長者作是念：為大沙門從欝鞞羅迦葉所修梵行耶？為欝鞞羅迦葉於大沙門所修梵行耶？
Y32n0030_p0013a08║爾時，世尊知摩竭提婆羅門、長者心之所念，即說偈而問言：
Y32n0030_p0013a09║「欝鞞羅迦葉！於此見何利，棄汝先所奉，事火等眾事？
Y32n0030_p0013a10║今可說其義，捨事火之由」。
Y32n0030_p0013a11║欝鞞迦葉說偈白佛：
Y32n0030_p0013a12║「錢財等滋味，女色五欲果，觀察未來受，斯皆大垢穢，
Y32n0030_p0013a13║是故悉棄捨，先諸奉火事」。
Y32n0030_p0013a14║爾時，世尊復說偈問言：
Y32n0030_p0013a15║「汝不著世間，錢財五色味，復何捨天人，迦葉隨義說」。
Y32n0030_p0014a01║迦葉復以偈答世尊言：
Y32n0030_p0014a02║「見道離有餘，寂滅無餘跡，無所有不著，無異趣、異道，
Y32n0030_p0014a03║是故悉棄捨，先修奉火事。大會等受持，奉事於水火，
Y32n0030_p0014a04║愚癡沒於中，志求解脫道。盲無智慧目，向生老病死，
Y32n0030_p0014a05║不見於正路，永離生死道。今始因世尊，得見無為道，
Y32n0030_p0014a06║大龍所說力，得度於彼岸。牟尼廣濟度，安慰無量眾，
Y32n0030_p0014a07║今始知瞿曇，真諦超出者」！
Y32n0030_p0014a08║佛復說偈歎迦葉言：
Y32n0030_p0014a09║「善哉！汝迦葉，先非惡思量，次第分別求，遂至於勝處」。
Y32n0030_p0014a10║「汝今迦葉！當安慰汝徒眾之心」。時欝鞞羅迦葉，即入正受，以神足力，向於東方，上昇
Y32n0030_p0014a11║虛空，作四種神變——行、住、坐、臥。入火三昧，舉身洞然，青、黃、赤、白、頗梨、紅色。
Y32n0030_p0014a12║身上出水，身下出火，還燒其身，身上出水以灌其身。或身上出火以燒其身，身下出水以灌其身
Y32n0030_p0014a13║。如是種種現化神通息已，稽首佛足，白佛言：「世尊！佛是我師，我是弟子」。佛告迦葉：「
Y32n0030_p0014a14║我是汝師，汝是弟子，隨汝所安，復座而坐」。時欝鞞羅迦葉還復故坐。爾時，摩竭提婆羅門長
Y32n0030_p0014a15║者，作是念：欝鞞羅迦葉，定於大沙門所修行梵行。佛說此經已，摩竭提王瓶沙，及諸婆羅門、
Y32n0030_p0015a01║長者，聞佛所說，歡喜隨喜，作禮而去。
Y32n0030_p0015a02║一四；一一七八（一〇七五）
Y32n0030_p0015a03║如是我聞：一時，佛住王舍城迦蘭陀竹園。時有陀驃摩羅子，舊住王舍城，典知眾僧飲食、
Y32n0030_p0015a04║床座，隨次差請，不令越次。時有慈地比丘，頻三過次，得麤食處。食時辛苦，作是念：怪哉大
Y32n0030_p0015a05║苦！陀驃摩羅子比丘，有情故以麤食惱我，令我食時極苦，我當云何為其作不饒益事！時慈地比
Y32n0030_p0015a06║丘有姊妹比丘尼，名蜜多羅，住王舍城王園比丘尼眾中。蜜多羅比丘尼來詣慈地比丘，稽首禮足
Y32n0030_p0015a07║，於一面住。慈地比丘不顧眄，不與語。蜜多羅比丘尼語慈地比丘：「阿闍梨！何故不見顧眄
Y32n0030_p0015a08║，不共言語」？慈地比丘言：「陀驃摩羅子比丘，數以麤食惱我、令我食時極苦，汝復棄我」。
Y32n0030_p0015a09║比丘尼言：「當如何」？慈地比丘言：「汝可至世尊所，白言：世尊！陀驃摩羅子比丘，非法不
Y32n0030_p0015a10║類，共我作非梵行，波羅夷罪。我當證言：如是，世尊！如妹所說」。比丘尼言：「阿闍梨！我
Y32n0030_p0015a11║當云何於梵行比丘所，以波羅夷謗」！慈地比丘言：「汝若不如是者，我與汝絕，不復來往、言
Y32n0030_p0015a12║語，共相瞻視」。時比丘尼須臾默念而作是言：「阿闍梨欲令我爾，當從其教」。慈地比丘言：
Y32n0030_p0015a13║「汝且待我先至世尊所，汝隨後來」。
Y32n0030_p0015a14║時慈地比丘即往，稽首禮世尊足，退住一面。蜜多羅比丘尼即隨後至，稽首佛足，退住一面
Y32n0030_p0015a15║。白佛言：「世尊！一何不善不類！陀驃摩羅子，於我所作非梵行，波羅夷罪」。慈地比丘復白
Y32n0030_p0016a01║佛言：「如妹所說，我先亦知」。爾時，陀驃摩羅子比丘，即在彼大眾中。爾時，世尊告陀驃摩
Y32n0030_p0016a02║羅子比丘：「汝聞此語不」？陀驃摩羅子比丘言：「已聞，世尊」！佛告陀驃摩羅子比丘：「汝
Y32n0030_p0016a03║今云何」？陀驃摩羅子白佛：「如世尊所知，如善逝所知」。佛告陀驃摩羅子：「汝言如世尊所
Y32n0030_p0016a04║知，今非是時。汝今憶念，當言憶念；不憶念，當言不憶念」。陀驃摩羅子言：「我不自憶念」
Y32n0030_p0016a05║。爾時，尊者羅睺羅住於佛後，執扇扇佛。白佛言：「世尊！不善不類！是比丘尼言：尊者陀驃摩
Y32n0030_p0016a06║羅子，共我作非梵行。慈地比丘言：如是，世尊！我先已知，如妹所說」。佛告羅睺羅：「我今問
Y32n0030_p0016a07║汝，隨意答我。若蜜多羅比丘尼來，語我言：世尊！不善不類！羅睺羅共我作非梵行，波羅夷罪
Y32n0030_p0016a08║。慈地比丘復白我言：如是，世尊！如妹所說，我先亦知者，汝當云何」？羅睺羅白佛：「世尊
Y32n0030_p0016a09║！我若憶念，當言憶念；不憶念，當言不憶念」。佛言羅睺羅：「愚癡人！汝尚得作此語，陀驃
Y32n0030_p0016a10║摩羅子清淨比丘，何以不得作如是語」？爾時世尊告諸比丘：「於陀驃摩羅子比丘，當憶念。蜜
Y32n0030_p0016a11║多羅比丘尼，當以自言滅。慈地比丘，僧當極善訶諫教誡，汝云何見？何處見？汝何因往見」？
Y32n0030_p0016a12║世尊如是教已，從座起，入室坐禪。爾時諸比丘，於陀驃摩羅子比丘，憶念。蜜多羅比丘尼，與
Y32n0030_p0016a13║自言滅。慈地比丘，極善訶諫教誡言：汝云何見？何處見？何因往見？如是諫時，彼作是言：「
Y32n0030_p0016a14║彼陀驃摩羅子，不作非梵行，不犯波羅夷。然陀驃摩羅子比丘，三以麤惡食恐怖，令我食時辛苦
Y32n0030_p0016a15║。我於陀驃摩羅子比丘，愛、恚、癡、怖，故作是說。然陀驃摩羅子、清淨無罪」。爾時，世尊
Y32n0030_p0017a01║晡時從禪覺，至大眾前，敷座而坐。諸比丘白佛言：「世尊！我等於陀驃摩羅子比丘所，憶念、
Y32n0030_p0017a02║持。蜜多羅比丘尼，與自言滅。慈地比丘，極善訶諫，乃至彼言陀驃摩羅子，清淨無罪」。爾時
Y32n0030_p0017a03║，世尊告諸比丘：「云何愚癡，以因飲食故，知而妄語」？爾時，世尊即說偈言：
Y32n0030_p0017a04║「若能捨一法，知而故妄語，不計於後世，無惡而不為。
Y32n0030_p0017a05║寧食熱鐵丸，如熾然炭火，不以犯禁戒，而食僧信施」。
Y32n0030_p0017a06║佛說此經已，諸比丘聞佛所說，歡喜奉行。
Y32n0030_p0017a07║一五；一一七九（一〇七六）
Y32n0030_p0017a08║如是我聞：一時，佛住王舍城迦蘭陀竹園。爾時，尊者陀驃摩羅子詣佛所，稽首佛足，退住
Y32n0030_p0017a09║一面。白佛言：「世尊！我願於佛前取般涅槃」！世尊默然。如是三啟，佛告陀驃摩羅子：「此
Y32n0030_p0017a10║有為諸行，法應如是」。爾時，尊者陀驃摩羅子，即於佛前入於三昧，如其正受，向於東方，昇
Y32n0030_p0017a11║虛空行，現四威儀——行、住、坐、臥。入火三昧，身下出火，舉身洞然，光焰四布，青、黃、
Y32n0030_p0017a12║赤、白、頗梨、紅色。身下出火，還燒其身，身上出水，以灑其身；或身上出火，下燒其身，身
Y32n0030_p0017a13║下出水，上灑其身。周向十方，種種現化已，即於空中內身出火，還自焚其身，取無餘涅槃，消
Y32n0030_p0017a14║盡寂滅，令無遺塵。譬如空中然燈，油、炷俱盡。陀驃摩羅子空中涅槃，身、心俱盡，亦復如是
Y32n0030_p0017a15║。爾時，世尊即說偈言：
Y32n0030_p0018a01║「譬如燒鐵丸，其焰洞熾然，熱勢漸息滅，莫知其所歸。
Y32n0030_p0018a02║如是等解脫，度煩惱淤泥，諸流永已斷，莫知其所之，
Y32n0030_p0018a03║逮得不動跡，入無餘涅槃」。
Y32n0030_p0018a04║佛說此經已，諸比丘聞佛所說，歡喜奉行。
Y32n0030_p0018a05║一六；一一八〇（一〇七七）
Y32n0030_p0018a06║如是我聞：一時，佛在央瞿多羅國人間遊行，經陀婆闍梨迦林中，見有牧牛者、牧羊者、採
Y32n0030_p0018a07║柴草者、及餘種種作人。見世尊行路，見已皆白佛言：「世尊！莫從此道去。前有央瞿利摩羅賊
Y32n0030_p0018a08║，脫恐怖人」！佛告諸人：「我不畏懼」。作此語已，從道而去。彼再三告，世尊猶去。遙見央
Y32n0030_p0018a09║瞿利摩羅，手執刀楯，走向世尊，（世尊）以神力現身徐行，令央瞿利摩羅駃走不及。走極疲乏
Y32n0030_p0018a10║已，遙語世尊，「住！住！勿去」。世尊竝行而答：「我常住耳，汝自不住」。爾時，央瞿利摩
Y32n0030_p0018a11║羅即說偈言：
Y32n0030_p0018a12║「沙門尚駃行，而言我常住，我今疲勌住，說言汝不住。
Y32n0030_p0018a13║沙門說云何，我住汝不住」？
Y32n0030_p0018a14║爾時，世尊以偈答言：
Y32n0030_p0018a15║「央瞿利摩羅！我說常住者，於一切眾生，謂息於刀杖。
Y32n0030_p0019a01║汝恐怖眾生，惡業不休息。我於一切蟲，止息於刀杖；
Y32n0030_p0019a02║汝於一切蟲，常逼迫恐怖，造作兇惡業，終無休息時。
Y32n0030_p0019a03║我於一切神，止息於刀杖；汝於一切神，長夜苦逼迫，
Y32n0030_p0019a04║造作黑惡業，于今不止息。我住於息法，一切不放逸；
Y32n0030_p0019a05║汝不見四諦，故不息放逸」。
Y32n0030_p0019a06║央瞿利摩羅說偈白佛：
Y32n0030_p0019a07║「久乃見牟尼，故隨路而逐，今聞真妙說，當捨久遠惡」。
Y32n0030_p0019a08║作如是說已，即放捨刀楯，投身世尊足，願聽我出家。
Y32n0030_p0019a09║佛以慈悲心，大仙多哀愍，告比丘善來，出家受具足。
Y32n0030_p0019a10║爾時，央瞿利摩羅出家已，獨一靜處，專精思惟。所以族姓子剃除鬚髮，著袈裟衣，正信非
Y32n0030_p0019a11║家，出家學道，增修梵行，現法自知作證：我生已盡，梵行已立，所作已作，自知不受後有。時
Y32n0030_p0019a12║央瞿利摩羅得阿羅漢，覺解脫喜樂，即說偈言：
Y32n0030_p0019a13║「本受不害名，而中多殺害，今得見諦名，永離於傷殺。
Y32n0030_p0019a14║身行不殺害，口、意俱亦然，當知真不殺，不迫於眾生。
Y32n0030_p0019a15║洗手常血色，名央瞿摩羅，浚流之所漂，三歸制令息。
Y32n0030_p0020a01║歸依三寶已，出家得具足，成就於三明，佛教作已作。
Y32n0030_p0020a02║調牛以捶杖，伏象以鐵鈎，不以刀捶杖，正度調天人。
Y32n0030_p0020a03║利刀以水石，直箭以熅火，治材以斧斤，自調以黠慧。
Y32n0030_p0020a04║人前行放逸，隨後能自斂，是則照世間，如雲解月現。
Y32n0030_p0020a05║人前放逸行，隨後能自斂，於世恩愛流，正念而超出。
Y32n0030_p0020a06║少壯年出家，精勤修佛教，是則照世間，如雲解月現。
Y32n0030_p0020a07║少壯年出家，精勤修佛教，於世恩愛流，正念以超出。
Y32n0030_p0020a08║若度諸惡業，正善能令滅，是則照世間，如雲解月現。
Y32n0030_p0020a09║人前造惡業，正善能令滅，於世恩愛流，正念能超出。
Y32n0030_p0020a10║我已作惡業，必向於惡趣，已受於惡報，宿責食已食。
Y32n0030_p0020a11║若彼我怨憎，聞此正法者，得清淨法眼，於我修行忍，
Y32n0030_p0020a12║不復興鬪訟，蒙佛恩力故。我怨行忍辱，亦常讚歎忍，
Y32n0030_p0020a13║隨時聞正法，聞已隨修行」。
Y32n0030_p0020a14║佛說此經已，央瞿利摩羅聞佛所說，歡喜奉行。
Y32n0030_p0020a15║一七；一一八一（一〇七八）
Y32n0030_p0021a01║如是我聞：一時，佛住王舍城迦蘭陀竹園。時有異比丘，於夜明相出時，出搨補河邊，脫衣
Y32n0030_p0021a02║著岸邊，入水洗浴。浴已上岸，被一衣，待身乾。時有一天子，放身光明，普照搨補河側。語比
Y32n0030_p0021a03║丘言：「汝少出家，鮮白髮黑，年始盛美，應習五欲，莊嚴瓔珞，塗香華鬘，五樂自娛，而於是
Y32n0030_p0021a04║時違親背俗，悲泣別離，剃除鬚髮，著袈裟衣，正信非家，出家學道，如何捨現前樂而求非時之
Y32n0030_p0021a05║利」？比丘答言：「我不捨現前樂、求非時樂，我今乃是捨非時樂、得現前樂」。天問比丘：「
Y32n0030_p0021a06║云何捨非時樂，得現前樂」？比丘答言：「如世尊說：非時之欲，少味多苦，少利多難。我今於
Y32n0030_p0021a07║現法中，已離熾然，不待時節，能自通達，現前觀察，緣自知覺。如是天子！是名捨非時樂，得
Y32n0030_p0021a08║現前樂」。天復問比丘：「云何復是如來所說非時之欲，少樂多苦？云何復是如來所說現法利樂
Y32n0030_p0021a09║，乃至緣自覺知」？比丘答言：「我年少出家，不能廣宣如來所說正法律儀。世尊近在迦蘭陀竹
Y32n0030_p0021a10║園，汝可往詣如來，問其所疑。如世尊說，隨憶受持」。天子復言：「比丘！於如來所，有諸（
Y32n0030_p0021a11║大）力天，眾多圍繞，我先無問，未易可詣。比丘！汝若能為先白世尊者，我可隨往」。比丘答
Y32n0030_p0021a12║言：「當為汝去」。天白比丘：「唯然，尊者！我隨後來」。
Y32n0030_p0021a13║時彼比丘往詣佛所，稽首禮足，退住一面。以向天子往反問答，具白世尊：「今者世尊！彼
Y32n0030_p0021a14║天子誠實言者，須臾應至，不誠實者自當不來」。時彼天子遙語比丘：「我已在此，我已在此
Y32n0030_p0021a15║」。爾時，世尊即說偈言：
Y32n0030_p0022a01║「眾生隨愛想，以愛想而住。以不知愛故，則為死方便」。
Y32n0030_p0022a02║佛告天子：「汝解此偈者，便可發問」。天子白佛：「不解，世尊！不解，善逝」！佛復說
Y32n0030_p0022a03║偈而告天子曰：
Y32n0030_p0022a04║「若知所愛者，不於彼生愛，彼此無所有，他人莫能說」。
Y32n0030_p0022a05║佛告天子：「汝解此義者，便可發問」。天子白佛：「不解，世尊！不解，善逝」！佛復說
Y32n0030_p0022a06║偈言：
Y32n0030_p0022a07║「見等、勝、劣者，則有言論生，三事不傾動，則無軟、中、上」。
Y32n0030_p0022a08║佛告天子：「解此義者，則可發問」。天子白佛：「不解，世尊！不解，善逝」！佛復說偈
Y32n0030_p0022a09║言：
Y32n0030_p0022a10║「斷愛及名色，除慢無所繫，寂滅息瞋恚，離結絕悕望，
Y32n0030_p0022a11║不見於人天，此世及他世」。
Y32n0030_p0022a12║佛告天子：「解此義者，乃可發問」。天子白佛：「已解，世尊！已解，善逝」！佛說此經
Y32n0030_p0022a13║已，彼天子聞佛所說，歡喜隨喜，即沒不現。
Y32n0030_p0022a14║一八；一一八二（一〇七九）
Y32n0030_p0022a15║如是我聞：一時，佛在王舍城迦蘭陀竹園。時有異比丘，於後夜時，至搨補河邊，脫衣置岸
Y32n0030_p0023a01║邊，入水洗浴。浴已，還上岸，著一衣，待身乾。時有一天子，放身光明，普照搨補河側。問比
Y32n0030_p0023a02║丘言：「比丘！比丘！此是丘塚，夜則起烟，晝則火然。彼婆羅門見已，而作是言：壞此丘塚。
Y32n0030_p0023a03║發掘者智，持以刀劍，又見大龜。婆羅門見已，作是言：除此大龜。發掘者智，持以刀劍，見有
Y32n0030_p0023a04║氍氀。婆羅門見已，作此言：卻此氍氀。發掘者智，持以刀劍，見有肉段。彼婆羅門見已，作是
Y32n0030_p0023a05║言：除此肉段。發掘者智，持以刀劍，見有屠殺（處）。婆羅門見已，作是言：壞是屠殺處。發
Y32n0030_p0023a06║掘者智，持以刀劍，見有楞耆。彼婆羅門見已，作是言：卻此楞耆。發掘者智，持以刀劍，見有
Y32n0030_p0023a07║二道。彼婆羅門見已，作是言：除此二道。發掘者智，持以刀劍，見有門扇。婆羅門見已，作是
Y32n0030_p0023a08║言：卻此門扇。發掘者智，持以刀劍，見有大龍。婆羅門見已，作是言：止！勿卻大龍，應當恭
Y32n0030_p0023a09║敬。比丘！汝來受此論，往問世尊，如佛所說，汝隨受持。所以者何？除如來，我不見世間諸天
Y32n0030_p0023a10║、魔、梵，沙門、婆羅門，於此論心悅樂者。若諸弟子從我所聞，然後能說」。
Y32n0030_p0023a11║爾時，比丘從彼天所聞此論已，往詣世尊，稽首禮足，退坐一面。以彼天子所問諸論，廣問
Y32n0030_p0023a12║世尊：「云何為丘塚？云何為夜則起烟？云何為晝則火然？云何是婆羅門？云何發掘？云何智者
Y32n0030_p0023a13║？云何刀劍？云何為大龜？云何氍氀？云何為肉段？云何為屠殺處？云何為楞耆？云何為二道？
Y32n0030_p0023a14║云何為門扇？云何為大龍」？佛告比丘：「丘塚者，謂眾生身麤四大色，父母遺體，摶食、衣服
Y32n0030_p0023a15║覆蓋、澡浴摩飾長養，皆是變壞磨滅之法。夜起烟者，謂有人於夜時，起隨覺、隨觀。（晝則火
Y32n0030_p0024a01║然者），晝行其教，身業、口業。婆羅門者，謂如來、應、等正覺。發掘者，謂精勤方便。智士
Y32n0030_p0024a02║者，謂多聞聖弟子。刀劍者，謂智慧刀劍。大龜者，謂五蓋。氍氀者，謂忿恨。肉段者，謂慳、
Y32n0030_p0024a03║愱。屠殺（處）者，謂五欲功德。楞耆者，謂無明。二道（者），謂疑惑。門扇者，謂我慢。大
Y32n0030_p0024a04║龍者，謂漏盡羅漢。如是比丘！若大師為聲聞所作，哀愍悲念，以義安慰，於汝已作。汝等當作
Y32n0030_p0024a05║所作，當於曝露林中、空舍、山澤、巖窟、敷草樹葉，思惟禪思，不起放逸，莫令後悔，是則為
Y32n0030_p0024a06║我隨順之教」。即說偈言：
Y32n0030_p0024a07║「說身為丘塚，覺觀夜起烟，晝業為火然，婆羅門正覺。
Y32n0030_p0024a08║精進勤發掘，黠慧明智士，以智慧利劍，厭離勝進者。
Y32n0030_p0024a09║五蓋為巨龜，忿恨為氍氀，慳、愱為肉段，五欲屠殺處，
Y32n0030_p0024a10║無明為楞耆，疑惑於二道，門扇現我慢，漏盡羅漢龍，
Y32n0030_p0024a11║究竟斷諸論，故我如是說」。
Y32n0030_p0024a12║佛說此經已，彼比丘聞佛所說，歡喜奉行。
Y32n0030_p0024a13║一九；一一八三（一〇八〇）
Y32n0030_p0024a14║如是我聞：一時，佛住波羅㮈國仙人住處鹿野苑中。爾時，世尊晨朝，著衣持鉢，入波羅㮈
Y32n0030_p0024a15║城乞食。時有異比丘，以不住心，其心惑亂，不攝諸根，晨朝著衣持鉢，入波羅㮈城乞食。是比
Y32n0030_p0025a01║丘遙見世尊，見已，攝持諸根，端視而行。世尊見是比丘攝持諸根，端視而行。見已，入城乞食
Y32n0030_p0025a02║畢，還精舍，舉衣鉢，洗足已，入室坐禪。晡時從禪覺，入僧中，敷坐具，於大眾前坐。告諸比
Y32n0030_p0025a03║丘：「我今晨朝著衣持鉢，入波羅㮈城乞食，見有比丘，以不住心、惑亂心，諸根放散，亦持衣
Y32n0030_p0025a04║鉢入城乞食。彼遙見我，即自斂攝，竟為是誰」？時彼比丘從座起，整衣服，到於佛前，偏袒右
Y32n0030_p0025a05║肩，合掌白佛：「世尊！我於晨朝入城乞食，其心惑亂，不攝諸根。行（時）遙見世尊，即自斂
Y32n0030_p0025a06║心，攝持諸根」。佛告比丘：「善哉！善哉！汝見我已，能自斂心攝持諸根。比丘！是法應當如
Y32n0030_p0025a07║是，若見比丘亦應自攝持，若復見比丘尼、優婆塞、優婆夷亦當如是攝持諸根，當得長夜以義饒
Y32n0030_p0025a08║益，安隱快樂」。爾時眾中復有異比丘說偈歎曰：
Y32n0030_p0025a09║「以其心迷亂，不專繫念住，晨朝持衣鉢，入城邑乞食，
Y32n0030_p0025a10║中路見大師，威德容儀備，欣悅生慚愧，即攝持諸根」。
Y32n0030_p0025a11║佛說此經已，諸比丘聞佛所說，歡喜奉行。
Y32n0030_p0025a12║二〇；一一八四（一〇八一）
Y32n0030_p0025a13║如是我聞：一時，佛住波羅㮈國鹿野苑中。爾時，世尊晨朝著衣持鉢，入波羅㮈城乞食。
Y32n0030_p0025a14║時有異比丘，著衣持鉢，入城乞食。於其路邊，住一樹下，起不善覺，以依惡貪。爾時，世尊見
Y32n0030_p0025a15║彼比丘住一樹下，以生不善覺，依惡貪嗜，而告之曰：「比丘！比丘！莫種苦種而發熏，生臭，
Y32n0030_p0026a01║汁漏流出！若比丘種苦種子，自發，生臭，汁漏流出者，欲令蛆蠅不競集者，無有是處」。時彼
Y32n0030_p0026a02║比丘作是念：世尊知我心之惡念，即生恐怖，身毛皆竪。爾時，世尊入城乞食畢，還精舍，舉衣
Y32n0030_p0026a03║鉢，洗足已，入室坐禪。晡時，從禪覺，至於僧中，於眾前敷座而坐。告諸比丘：「我今晨朝著
Y32n0030_p0026a04║衣持鉢，入城乞食，見一比丘，住於樹下，以生不善覺，依惡貪嗜。我時見已，即告之言：比丘
Y32n0030_p0026a05║！比丘！莫種苦種，發熏，生臭，惡汁流出。若有比丘種苦種子發熏，生臭惡汁流出，蛆蠅不集
Y32n0030_p0026a06║，無有是處。時彼比丘即思念：佛已知我心之所念。慚愧恐怖，心驚毛竪，隨路而去」。時有異
Y32n0030_p0026a07║比丘，從座起，整衣服，偏袒右肩，合掌白佛：「世尊！云何苦種？云何生臭？云何汁流？云何
Y32n0030_p0026a08║蛆蠅」？佛告比丘：「忿怒煩怨，名曰苦種。五欲功德，名為生臭。於六觸入處不攝律儀，是名
Y32n0030_p0026a09║汁流。謂觸入處不攝已，貪憂諸惡不善心競生，是名蛆蠅」。爾時，世尊即說偈言：
Y32n0030_p0026a10║「耳目不防護，貪欲從是生，是名為苦種，生臭汁潜流。
Y32n0030_p0026a11║諸覺觀氣味，依於惡貪嗜。聚落及空處，若於晝若夜，
Y32n0030_p0026a12║遠離修梵行，究竟於苦邊。若內心寂靜，決定諦明了，
Y32n0030_p0026a13║臥覺常安樂，諸惡蛆蠅滅。正士所習近，善說賢聖路，
Y32n0030_p0026a14║了知八正道，不還更受身」。
Y32n0030_p0026a15║佛說此經已，諸比丘聞佛所說，歡喜奉行。
Y32n0030_p0027a01║二一；一一八五（一〇八二）
Y32n0030_p0027a02║如是我聞：一時，佛住舍衛國祇樹給孤獨園。爾時，世尊晨朝著衣持鉢，入舍衛城乞食。食
Y32n0030_p0027a03║畢，還精舍，洗足已，入安陀林坐禪。時有異比丘，亦復晨朝著衣持鉢，入舍衛城乞食。食畢，
Y32n0030_p0027a04║還精舍，洗足已，入安陀林，坐一樹下，入晝正受。是比丘入晝正受時，有惡不善覺起，依貪嗜
Y32n0030_p0027a05║心。時有天神，依安陀林住止者，作是念：此比丘不善不類，於安陀林坐禪，而起不善覺，心依
Y32n0030_p0027a06║惡貪，我當往呵責。作是念已，往語比丘言：「比丘！比丘！作瘡疣耶」？比丘答言：「當治令
Y32n0030_p0027a07║愈」。天神語比丘：「瘡如鐵鑊，云何可復」？比丘答言：「正念、正智，足能令復」。天神白
Y32n0030_p0027a08║言：「善哉！善哉！此是真賢治瘡。如是治瘡，究竟能愈，無有發時」。爾時，世尊晡時從禪覺
Y32n0030_p0027a09║，還祇樹給孤獨園，入僧中，於大眾前敷座而坐。告諸比丘：「我今晨朝著衣持鉢，入舍衛城乞
Y32n0030_p0027a10║食，乞食還，至安陀林坐禪，入晝正受。有一比丘，亦乞食還，至安陀林，坐一樹下，入晝正受
Y32n0030_p0027a11║。而彼比丘起不善覺，心依惡貪。有天神依安陀林住，語比丘言：比丘！比丘！作瘡疣耶？如上
Y32n0030_p0027a12║廣說，乃至如是比丘，善哉！善哉！此治眾賢」。爾時，世尊即說偈言：
Y32n0030_p0027a13║「士夫作瘡疣，自生於苦患，願求世間欲，心依於惡貪。
Y32n0030_p0027a14║以生瘡疣故，蛆蠅競來集；愛求為瘡疣，蛆蠅諸惡覺，
Y32n0030_p0027a15║及諸貪嗜心，皆悉從意生。鑽鑿士夫心，以求華名利，
Y32n0030_p0028a01║欲火轉熾然，妄想不善覺，身心日夜羸，遠離寂靜道。
Y32n0030_p0028a02║若內心寂靜，決定智明了，無有斯瘡疣，見佛安隱路。
Y32n0030_p0028a03║正士所遊跡，賢聖善宣說，明智所知道，不復受諸有」。
Y32n0030_p0028a04║佛說此經已、諸比丘聞佛所說，歡喜奉行。
Y32n0030_p0028a05║二二；一一八六（一〇八三）
Y32n0030_p0028a06║如是我聞：一時，佛住毘舍離國獼猴池側重閣講堂。時有眾多比丘，晨朝著衣持鉢，入毘舍
Y32n0030_p0028a07║離乞食。時有年少比丘，出家未久，不閑法律，當乞食時，不知先後次第。餘比丘見已而告之言
Y32n0030_p0028a08║：「汝是年少，出家未久，未知法律，莫越、莫重，前後失次而行乞食，長夜當得不饒益苦」。
Y32n0030_p0028a09║年少比丘言：「諸上座亦復越次，不隨前後，非獨我也」。如是再三，不能令止。眾多比丘乞食
Y32n0030_p0028a10║已，還精舍，舉衣鉢，洗足已，詣佛所，稽首禮足，退坐一面。白佛言：「世尊！我等晨朝著衣
Y32n0030_p0028a11║持鉢，入毘舍離乞食。有一年少比丘，於此法律出家未久，行乞食時，不以次第，前後復重。諸
Y32n0030_p0028a12║比丘等再三諫，不受而作是言：諸上座亦不次第，何故呵我！我等諸比丘三呵不受，故來白世尊
Y32n0030_p0028a13║，唯願世尊為除非法，哀愍故」！佛告諸比丘：「如空澤中有大湖水，有大龍象而居其中，拔諸
Y32n0030_p0028a14║藕根，洗去泥土，然後食之。食已身體肥悅，多力多樂，以是因緣常喜樂住。有異種族象，形體
Y32n0030_p0028a15║羸小，効彼龍象，拔其藕根，洗不能淨，合泥土食，食之不消，體不肥悅，轉轉羸弱，緣斯致死
Y32n0030_p0029a01║，或同死苦。如是宿德比丘，學道日久，不樂嬉戲，久修梵行，大師所歎，諸餘明智修梵行者，
Y32n0030_p0029a02║亦復加歎。是等比丘，依止城邑、聚落，晨朝著衣持鉢入城乞食，善護身口，善攝諸根、專心繫
Y32n0030_p0029a03║念，能令彼人不信者信，信者不異。若得財利，衣被、飲食、床臥、湯藥，不染不著、不貪不嗜
Y32n0030_p0029a04║，不迷不逐，見其過患，見其出離，然復食之。食已身心悅澤，得色得力，以是因緣常得安樂。
Y32n0030_p0029a05║彼年少比丘，出家未久，未閑法律，依諸長老，依止聚落，著衣持鉢，入村乞食。不善護身，不
Y32n0030_p0029a06║守根門，不專繫念，不能令彼不信者信，信者不變。若得財利，衣被、飲食、臥具、湯藥，染著
Y32n0030_p0029a07║貪逐，不見過患，不見出離。以嗜欲心食，不能令身悅澤，安隱快樂，緣斯食故轉向於死，或同
Y32n0030_p0029a08║死苦。所言死者，謂捨戒還俗，失正法、正律。同死苦者，謂犯正法律，不識罪相，不知除罪」
Y32n0030_p0029a09║。爾時，世尊即說偈言：
Y32n0030_p0029a10║「龍象拔藕根，水洗而食之。異族象効彼，合泥而取食，
Y32n0030_p0029a11║因雜泥食故，羸病遂至死」。
Y32n0030_p0029a12║佛說此經已，諸比丘聞佛所說，歡喜奉行。
Y32n0030_p0029a13║（阿難與結髮，及以二陀驃，賊并散倒吒，拔彌、慚愧根，
Y32n0030_p0029a14║苦子并覆瘡，小大食、藕根）。
Y32n0030_p0029a15║
Y32n0030_p0030a01║
Y32n0030_p0030a02║
Y32n0030_p0030a03║
Y32n0030_p0030a04║
Y32n0030_p0030a05║
Y32n0030_p0030a06║
Y32n0030_p0030a07║
Y32n0030_p0030a08║
Y32n0030_p0030a09║
Y32n0030_p0030a10║
Y32n0030_p0030a11║
Y32n0030_p0030a12║
Y32n0030_p0030a13║
Y32n0030_p0030a14║
Y32n0030_p0030a15║
Y32n0030_p0030a16║
Y32n0030_p0031a01║十八　魔相應
Y32n0030_p0031a02║一；一一八七（一〇八四）
Y32n0030_p0031a03║如是我聞：一時，佛住王舍城寒林中丘塚間。爾時，世尊告諸比丘：「壽命甚促，轉就後世
Y32n0030_p0031a04║，應勤習善法，修諸梵行，無有生而不死者，而世間人不勤方便，專修善法，修賢修義」。時魔
Y32n0030_p0031a05║波旬作是念：沙門瞿曇住王舍城寒林中丘塚間，為諸聲聞如是說法，人命甚促，乃至不修賢修義
Y32n0030_p0031a06║。我今當往，為作嬈亂。時魔波旬化作年少，往住佛前而說偈言：
Y32n0030_p0031a07║「常逼迫眾生，得人間長壽；迷醉放逸心，亦不向死處」。
Y32n0030_p0031a08║爾時，世尊作是念：此是惡魔，來作惱亂。即說偈言：
Y32n0030_p0031a09║「常逼迫眾生，受生極短壽，當勤修精進，猶如救頭然，
Y32n0030_p0031a10║勿得須臾懈，令死魔忽至。知汝是惡魔，速於此滅去」！
Y32n0030_p0031a11║天魔波旬作是念：沙門瞿曇已知我心。慚愧憂慼，即沒不現。
Y32n0030_p0031a12║二；一一八八（一〇八五）
Y32n0030_p0031a13║如是我聞：一時，佛住王舍城寒林中丘塚間。爾時，世尊告諸比丘：「一切行無常，一切行
Y32n0030_p0031a14║不恆、不安、非穌息，變易之法。乃至當止一切有為行，厭離，不樂，解脫」。時魔波旬作是念
Y32n0030_p0032a01║：今沙門瞿曇住王舍城寒林中，為諸聲聞說如是法：一切行無常，不恆、非穌息，變異之法，乃
Y32n0030_p0032a02║至當止一切有為，厭離，不樂，解脫。我當往彼，為作嬈亂。即化作年少，往詣佛所，住於佛前
Y32n0030_p0032a03║而說偈言：
Y32n0030_p0032a04║「壽命日夜流，無有窮盡時，壽命當來去，猶如車輪轉」。
Y32n0030_p0032a05║爾時，世尊作是念：此是惡魔，欲作嬈亂。即說偈言：
Y32n0030_p0032a06║「日夜常遷流，壽亦隨損減，人命漸消亡，猶如小河水。
Y32n0030_p0032a07║我知汝惡魔，便自消滅去」！
Y32n0030_p0032a08║時魔波旬作是念：沙門瞿曇已知我心。慚愧憂慼，即沒不現。
Y32n0030_p0032a09║三；一一八九（一〇八六）
Y32n0030_p0032a10║如是我聞：一時，佛住王舍城迦蘭陀竹園。爾時，世尊夜起經行，至於後夜，洗足入室，斂
Y32n0030_p0032a11║身正坐，專心繫念。時魔波旬作是念：今沙門瞿曇，於王舍城迦蘭陀竹園，夜起經行，於後夜時
Y32n0030_p0032a12║，洗足入室，正身端坐，繫念禪思。我今當往，為作嬈亂，即化作年少，住於佛前而說偈言：
Y32n0030_p0032a13║「我心於空中，執長繩羂下，政欲縛沙門，不令汝得脫」。
Y32n0030_p0032a14║爾時，世尊作是念：惡魔波旬欲作嬈亂。即說偈言：
Y32n0030_p0032a15║「我說於世間，五欲意第六，於彼永已離，一切苦已斷，
Y32n0030_p0033a01║我已離彼欲，心意識亦滅。波旬我知汝，速於此滅去」！
Y32n0030_p0033a02║時魔波旬作是念：沙門已知我心。慚愧憂慼，即沒不現。
Y32n0030_p0033a03║四；一一九〇（一〇八七）
Y32n0030_p0033a04║如是我聞：一時，佛住王舍城迦蘭陀竹園。爾時，世尊夜起經行，至後夜時，洗足入室，右
Y32n0030_p0033a05║脇臥息，繫念明相，正念正智，作起覺想。時魔波旬作是念：今沙門瞿曇住王舍城迦蘭陀竹園，
Y32n0030_p0033a06║乃至作起覺想。我今當往，為作留難，即化作年少，往住佛前而說偈言：
Y32n0030_p0033a07║「何眠何故眠？已滅何復眠？空舍何以眠？得出復何眠」？
Y32n0030_p0033a08║爾時，世尊作是念：惡魔波旬欲作嬈亂。即說偈言：
Y32n0030_p0033a09║「愛網故染著，無愛誰持去！一切有餘盡，唯佛得安眠。
Y32n0030_p0033a10║汝惡魔波旬，於此何所說」！
Y32n0030_p0033a11║時魔波旬作是念：沙門瞿曇已知我心。慚愧憂慼，即沒不現。
Y32n0030_p0033a12║五；一一九一（一〇八八）
Y32n0030_p0033a13║如是我聞：一時，佛住王舍城耆闍崛山中。爾時，世尊於夜闇時，天小微雨，電光睒現，出
Y32n0030_p0033a14║房經行。時魔波旬作是念：今沙門瞿曇住王舍城耆闍崛山中，夜闇微雨，電光時現，出房經行。
Y32n0030_p0033a15║我今當往，為作留難。執大團石，兩手調弄，到於佛前，碎成微塵。爾時，世尊作是念：惡魔波
Y32n0030_p0034a01║旬，欲作嬈亂。即說偈言：
Y32n0030_p0034a02║「若耆闍崛山，於我前令碎，於佛等解脫，不能動一毛。
Y32n0030_p0034a03║假令四海內，一切諸山地，放逸之親族，令其碎成塵，
Y32n0030_p0034a04║亦不能傾動，如來一毛髮」。
Y32n0030_p0034a05║時魔波旬作是念：沙門瞿曇已知我心。內懷憂慼，即沒不現。
Y32n0030_p0034a06║六；一一九二（一〇八九）
Y32n0030_p0034a07║如是我聞：一時，佛住王舍城耆闍崛山中。爾時，世尊夜起經行，至後夜時，洗足入房，正
Y32n0030_p0034a08║身端坐，繫念在前。時魔波旬作是念：今沙門瞿曇住王舍城耆闍崛山中，夜起經行，後夜入房，
Y32n0030_p0034a09║正身端坐，繫念在前。我今當往，為作留難，即化作大龍，繞佛身七匝，舉頭臨佛頂上。身如大
Y32n0030_p0034a10║船，頭如大帆，眼如銅鑪，舌如曳電，出息、入息若雷雹聲。爾時，世尊作是念：惡魔波旬欲作
Y32n0030_p0034a11║嬈亂。即說偈言：
Y32n0030_p0034a12║「猶如空舍宅，牟尼心虛寂，於中而旋轉，佛身亦如是。
Y32n0030_p0034a13║無量凶惡龍，蚊、虻、蠅、蚤等，普集食其身，不能動毛髮。
Y32n0030_p0034a14║破裂於虛空，傾覆於大地，一切眾生類，悉來作恐怖；
Y32n0030_p0034a15║刀矛槍利箭，悉來害佛身，如是諸暴害，不能傷一毛」。
Y32n0030_p0035a01║時魔波旬作是念：沙門瞿曇已知我心。內懷憂慼，即沒不現。
Y32n0030_p0035a02║七；一一九三（一〇九〇）
Y32n0030_p0035a03║如是我聞：一時，佛住王舍城、毘婆羅山、七葉樹林石室中。爾時，世尊夜起露地，或坐或
Y32n0030_p0035a04║經行，至後夜時，洗足入室，安身臥息，右脇著地，足足相累，繫念明相，正念、正智，作起覺
Y32n0030_p0035a05║想。時魔波旬作是念：沙門瞿曇住王舍城、毘婆羅山、七葉樹林石室中，夜起露地，若坐若行，
Y32n0030_p0035a06║至後夜時，洗足入室而坐，右脇臥息，足足相累，繫念明相，正念、正智，作起覺想。我今當
Y32n0030_p0035a07║往為作留難，化作年少，往住佛前，而說偈言：
Y32n0030_p0035a08║「為因我故眠，為是後邊故？多有錢財寶，何故守空閑？
Y32n0030_p0035a09║獨一無等侶，而著於睡眠」？
Y32n0030_p0035a10║爾時，世尊作是念：惡魔波旬，欲作嬈亂。即說偈言：
Y32n0030_p0035a11║「不因汝故眠，非為最後邊，亦無多錢財，唯集無憂寶，
Y32n0030_p0035a12║哀愍世間故，右脇而臥息。覺亦不疑惑，眠亦不恐怖，
Y32n0030_p0035a13║若晝若復夜，無增亦無損，為哀眾生眠，故無有損減。
Y32n0030_p0035a14║正復以百槍，貫身常搖動，猶得安隱眠，已離內槍故」。
Y32n0030_p0035a15║時魔波旬作是念：沙門瞿曇已知我心。內懷憂慼，即沒不現。
Y32n0030_p0036a01║八；一一九四（一〇九一）
Y32n0030_p0036a02║如是我聞：一時，佛住王舍城、毘婆羅山、七葉樹林石室中。時有尊者瞿低迦，住王舍城、
Y32n0030_p0036a03║仙人山側黑石室中，獨一思惟，不放逸行，修自饒益。時受意解脫身作證，數數退轉，一二三四
Y32n0030_p0036a04║五六反退，還復得時受意解脫身作證，尋復退轉。彼尊者瞿低迦作是念：我獨一靜處思惟，不放
Y32n0030_p0036a05║逸行，精勤修習，以自饒益，時受意解脫身作證，而復數數退轉，乃至六反猶復退轉。我今當以
Y32n0030_p0036a06║刀自殺，莫令第七退轉。時魔波旬作是念：沙門瞿曇住王舍城、毘婆羅山側、七葉樹林石窟中，
Y32n0030_p0036a07║有弟子瞿低迦，住王舍城、仙人山側黑石室中，獨一靜處，專精思惟，得時受意解脫身作證，六
Y32n0030_p0036a08║反退轉而復還得。彼作是念：我已六反退而復還得，莫令我第七退轉，我寧以刀自殺，莫令第七
Y32n0030_p0036a09║退轉。若彼比丘以刀自殺者，莫令自殺，出我境界去，我今當往告彼大師。爾時，波旬執琉璃柄
Y32n0030_p0036a10║琵琶，詣世尊所，鼓絃說偈：
Y32n0030_p0036a11║「大智大方便，自在大神力，得熾然弟子，而今欲取死。
Y32n0030_p0036a12║大牟尼當制，勿令其自殺。何聞佛世尊，正法律聲聞，
Y32n0030_p0036a13║學其所不得，而取於命終」！
Y32n0030_p0036a14║時魔說此偈已，世尊說偈答言：
Y32n0030_p0036a15║「波旬放逸種，以自事故來。堅固具足士，常住妙禪定，
Y32n0030_p0037a01║晝夜勤精進，不顧於性命。見三有可畏，斷除彼愛欲，
Y32n0030_p0037a02║已摧伏魔軍，瞿低般涅槃」。波旬心憂惱，琵琶落於地，
Y32n0030_p0037a03║內懷憂慼已，即沒而不現。
Y32n0030_p0037a04║爾時，世尊告諸比丘：「汝等當來共至仙人山側黑石室所，觀瞿低迦比丘以刀自殺」。爾時
Y32n0030_p0037a05║，世尊與眾多比丘，往至仙人山側黑石室中，見瞿低迦比丘殺身在地。告諸比丘：「汝等見此瞿
Y32n0030_p0037a06║低迦比丘殺身在地不」？諸比丘白佛：「唯然已見，世尊」！佛告比丘：「汝等見瞿低迦比丘，
Y32n0030_p0037a07║周匝繞身黑闇烟起，充滿四方不」？比丘白佛：「已見，世尊」！佛告比丘：「此是惡魔波旬，
Y32n0030_p0037a08║於瞿低迦善男子身側，周匝求其識神。然比丘瞿低迦，以不住心執刀自殺」。爾時，世尊為瞿低
Y32n0030_p0037a09║迦比丘，受第一記。爾時，波旬而說偈言：
Y32n0030_p0037a10║「上下及諸方，遍求彼識神，都不見其處，瞿低何所之」？
Y32n0030_p0037a11║爾時，世尊復說偈言：
Y32n0030_p0037a12║「如是堅固士，一切無所求，拔恩愛根本，瞿低般涅槃」。
Y32n0030_p0037a13║佛說此經已，諸比丘聞佛所說，歡喜奉行。
Y32n0030_p0037a14║九；一一九五（一〇九二）
Y32n0030_p0037a15║如是我聞：一時，佛住欝鞞羅聚落尼連禪河側，於菩提樹下，成佛未久。時魔波旬作是念：
Y32n0030_p0038a01║今沙門瞿曇，住欝鞞羅聚落，尼連禪河側，於菩提樹下成佛未久，我當往彼為作留難。即化作年
Y32n0030_p0038a02║少，往住佛前而說偈言：
Y32n0030_p0038a03║「獨入一空處，禪思靜思惟，已捨國財寶，於此復何求？
Y32n0030_p0038a04║若求聚落利，何不習近人？既不習近人，終竟何所得」！
Y32n0030_p0038a05║爾時，世尊作是念：惡魔波旬欲作嬈亂。即說偈言：
Y32n0030_p0038a06║「已得大財利，志足安寂滅，摧伏諸魔軍，不著於色欲。
Y32n0030_p0038a07║獨一而禪思，服食禪妙樂，是故不與人，周旋相習近」。
Y32n0030_p0038a08║魔復說偈言：
Y32n0030_p0038a09║「瞿曇若自知，安隱涅槃道，獨善無為樂，何為強化人」？
Y32n0030_p0038a10║佛復說偈答言：
Y32n0030_p0038a11║「非魔所制處，來問度彼岸，我則以正答，令彼得涅槃；
Y32n0030_p0038a12║時得不放逸，不隨魔自在」。
Y32n0030_p0038a13║魔復說偈言：
Y32n0030_p0038a14║「有石似凝膏，飛烏欲來食，竟不得其味，損觜還歸空，
Y32n0030_p0038a15║我今亦如彼，徒勞歸天宮」。
Y32n0030_p0039a01║魔說是已，內懷憂慼，心生變悔，低頭伏地，以指畫地。
Y32n0030_p0039a02║魔有三女：一名愛欲，二名愛念，三名愛樂。來至波旬所而說偈言：
Y32n0030_p0039a03║「父今何愁慼，士夫何足憂？我以愛欲繩，縛彼如調象，
Y32n0030_p0039a04║牽來至父前，令隨父自在」。
Y32n0030_p0039a05║魔答女言：
Y32n0030_p0039a06║「彼已離恩愛，非欲所能招，已出於魔境，是故我憂愁」。
Y32n0030_p0039a07║時魔三女身放光燄，熾如雲中電，來詣佛所，稽首禮足，退住一面。白佛言：「我今歸世尊
Y32n0030_p0039a08║足下，給侍使令」！爾時，世尊都不顧視，知如來離諸愛欲，心善解脫。如是第二、第三說。時
Y32n0030_p0039a09║三魔女自相謂言：「士夫有種種隨形愛欲，今當各各變化，作百種童女色，作百種初嫁色，作百
Y32n0030_p0039a10║種未產色，作百種已產色，作百種中年色，作百種宿年色。作此種種形類，詣沙門瞿曇所，作是
Y32n0030_p0039a11║言：今悉歸尊足下，供給使令」。作此議已，即作種種變化，如上所說。詣世尊所，稽首禮足，
Y32n0030_p0039a12║退住一面。白佛言：「世尊！我等今日歸尊足下，供給使令」。爾時，世尊都不顧念，如來法離
Y32n0030_p0039a13║諸愛欲。如是再三說已，時三魔女自相謂言：若未離欲士夫，見我等種種妙體，心則迷亂，欲氣
Y32n0030_p0039a14║衝擊，胸臆破裂，熱血熏面，然今沙門瞿曇，於我等所都不顧眄。如其如來離欲、解脫，得善解
Y32n0030_p0039a15║脫想，我等今日，當復各各說偈而問。復到佛前，稽首禮足，退住一面。愛欲天女即說偈言：
Y32n0030_p0040a01║「獨一禪寂默，捨俗錢財寶，既捨於世利，今復何所求？
Y32n0030_p0040a02║若求聚落利，何不習近人？竟不習近人，終竟何所得」？
Y32n0030_p0040a03║佛說偈答言：
Y32n0030_p0040a04║「已得大財利，志足安寂滅，摧伏諸魔軍，不著於色欲，
Y32n0030_p0040a05║是故不與人，周旋相習近」。
Y32n0030_p0040a06║愛念天女復說偈言：
Y32n0030_p0040a07║「多修何妙禪，而度五欲流？復以何方便，度於第六海？
Y32n0030_p0040a08║云何修妙禪，於諸深廣欲，得度於彼岸，不為愛所持」？
Y32n0030_p0040a09║爾時，世尊說偈答言：
Y32n0030_p0040a10║「身得止息樂，心得善解脫，無為無所作，正念不傾動。
Y32n0030_p0040a11║了知一切法，不起諸亂覺，愛、恚、睡眠覆，斯等皆已離。
Y32n0030_p0040a12║如是多修習，得度於五欲，亦於第六海，悉得度彼岸。
Y32n0030_p0040a13║如是修習禪，於諸深廣欲，悉得度彼岸，不為彼所持」。
Y32n0030_p0040a14║時愛樂天女復說偈言：
Y32n0030_p0040a15║「已斷除恩愛，淳厚積集欲，多生人淨信，得度於欲流，
Y32n0030_p0041a01║開發明智慧，超踰死魔境」。
Y32n0030_p0041a02║爾時，世尊說偈答言：
Y32n0030_p0041a03║「大方便廣度，入如來法律，斯等皆已度，慧者復何憂」！
Y32n0030_p0041a04║時三天女志願不滿，還詣其父魔波旬所。時魔波旬遙見女來，說偈弄之：
Y32n0030_p0041a05║「汝等三女子，自誇說堪能，咸放身光焰，如電雲中流。
Y32n0030_p0041a06║至大精進所，各現其容姿，反為其所破，如風飄其綿。
Y32n0030_p0041a07║欲以爪破山，齒齧破鐵丸，欲以髮藕絲，旋轉於大山，
Y32n0030_p0041a08║和合悉解脫，而望亂其心。若能縛風足，令月空中墮，
Y32n0030_p0041a09║以手抒大海，氣歔動雪山，和合悉解脫，亦可令傾動。
Y32n0030_p0041a10║於深巨海中，而求安足地，如來於一切，和合悉解脫，
Y32n0030_p0041a11║正覺大海中，求傾動亦然」。
Y32n0030_p0041a12║時魔波旬弄三女已，即沒不現。
Y32n0030_p0041a13║一〇；一一九六（一〇九三）
Y32n0030_p0041a14║如是我聞：一時佛住欝鞞羅處、尼連禪河側、大菩提樹下，初成佛道。天魔波旬作是念：此
Y32n0030_p0041a15║沙門瞿曇，在欝鞞羅住處、尼連禪河側、菩提樹下，初成佛道，我今當往，為作留難。即自變身
Y32n0030_p0042a01║，作百種淨不淨色，詣佛所。佛遙見波旬百種淨不淨色，作是念：惡魔波旬作百種淨不淨色，欲
Y32n0030_p0042a02║作嬈亂。即說偈言：
Y32n0030_p0042a03║「長夜生死中，作淨不淨色，汝何為作此，不度苦彼岸？
Y32n0030_p0042a04║若諸身、口、意，不作留難者，魔所不能教，不隨魔自在。
Y32n0030_p0042a05║如是知惡魔，於是自滅去」。
Y32n0030_p0042a06║時魔波旬作是念：沙門瞿曇已知我心。內懷憂慼，即沒不現。
Y32n0030_p0042a07║（長壽、河帝、及羂摾，睡眠、經行、大毒蛇，
Y32n0030_p0042a08║無所為、求悳魔女，壞亂變形、及好惡）。
Y32n0030_p0042a09║
Y32n0030_p0042a10║
Y32n0030_p0042a11║
Y32n0030_p0042a12║
Y32n0030_p0042a13║
Y32n0030_p0042a14║
Y32n0030_p0042a15║
Y32n0030_p0043a01║
Y32n0030_p0043a02║
Y32n0030_p0043a03║
Y32n0030_p0043a04║
Y32n0030_p0043a05║
Y32n0030_p0043a06║
Y32n0030_p0043a07║
Y32n0030_p0043a08║一一；一一九七（一〇九四）
Y32n0030_p0043a09║如是我聞：一時，佛住欝鞞羅處、尼連禪河側、菩提樹下，初成正覺。爾時，世尊獨一靜處
Y32n0030_p0043a10║，專心禪思。作如是念：我今解脫苦行，善哉！我今善解脫苦行。先修正願，今已果得無上菩提
Y32n0030_p0043a11║。時魔波旬作是念：今沙門瞿曇住欝鞞羅處、尼連禪河側、菩提樹下，初成正覺，我今當往為作
Y32n0030_p0043a12║留難。即化作年少，住於佛前而說偈言：
Y32n0030_p0043a13║「大修苦行處，能令得清淨，而今反棄捨，於此何所求？
Y32n0030_p0043a14║欲於此求淨，淨亦無由得」。
Y32n0030_p0043a15║爾時，世尊作是念：此魔波旬，欲作嬈亂。即說偈言：
Y32n0030_p0044a01║「知諸修苦行，皆與無義俱，終不獲其利，如弓但有聲。
Y32n0030_p0044a02║戒、定聞慧道，我已悉修習，得第一清淨，其淨無有上」。
Y32n0030_p0044a03║時魔波旬作是念：沙門瞿曇已知我心。內懷憂慼，即沒不現。
Y32n0030_p0044a04║一二；一一九八（一〇九五）
Y32n0030_p0044a05║如是我聞：一時，佛住娑羅婆羅門聚落。爾時，世尊晨朝著衣持鉢，入婆羅聚落乞食。時魔
Y32n0030_p0044a06║波旬作是念：今沙門瞿曇，晨朝著衣持鉢，入婆羅聚落乞食。我今當往，先入其舍，語諸信心婆
Y32n0030_p0044a07║羅門長者，令沙門瞿曇空鉢而出。時魔波旬隨逐佛後，作是唱言：「沙門！沙門！都不得食耶」
Y32n0030_p0044a08║？爾時，世尊作是念：惡魔波旬欲作嬈亂。即說偈言：
Y32n0030_p0044a09║「汝新於如來，獲得無量罪，汝謂呼如來，受諸苦惱耶」？
Y32n0030_p0044a10║時魔波旬作是言：「瞿曇更入聚落，當令得食」。爾時，世尊而說偈言：
Y32n0030_p0044a11║「正使無所有，安樂而自活，如彼光音天，常以欣悅食。
Y32n0030_p0044a12║正使無所有，安樂而自活，常以欣悅食，不依於有身」。
Y32n0030_p0044a13║時魔波旬作是念：沙門瞿曇已知我心。內懷憂慼，即沒不現。
Y32n0030_p0044a14║一三；一一九九（一〇九六）
Y32n0030_p0044a15║如是我聞：一時，佛住波羅㮈國、仙人住處、鹿野苑中。爾時，世尊告諸比丘：「我已解脫
Y32n0030_p0045a01║人天繩索，汝等亦復解脫人天繩索。汝等當（遊）行人間，多所過度，多所饒益，安樂人天，不
Y32n0030_p0045a02║須伴行，一一而去，我今亦往欝鞞羅住處人間遊行。」時魔波旬作是念：沙門瞿曇住波羅㮈仙人住
Y32n0030_p0045a03║處、鹿野苑中，為諸聲聞如是說法：我已解脫人天繩索，汝等亦能。汝等各別人間教化，乃至我
Y32n0030_p0045a04║亦當至欝鞞羅住處人間遊行。我今當往為作留難，即化作年少，住於佛前而說偈言：
Y32n0030_p0045a05║「不脫作脫想，謂呼已解脫，為大縛所縛，我今終不放」。
Y32n0030_p0045a06║爾時，世尊作是念：惡魔波旬欲作嬈亂。即說偈言：
Y32n0030_p0045a07║「我已脫一切，人天諸繩索，已知汝波旬，即自消滅去」。
Y32n0030_p0045a08║時魔波旬作是念：沙門瞿曇已知我心。內懷憂慼，即沒不現。
Y32n0030_p0045a09║一四；一二〇〇（一〇九七）
Y32n0030_p0045a10║如是我聞：一時，佛住釋氏石主釋氏聚落。時石主釋氏聚落，多人疫死。處處人民，若男、
Y32n0030_p0045a11║若女從四方來，受持三歸。其諸病人，若男、若女，若大、若小、皆因來者自稱名字：我某甲等
Y32n0030_p0045a12║，歸佛、歸法、歸比丘僧。舉村、舉邑，皆悉如是。爾時，世尊勤為聲聞說法。時諸信心歸三寶
Y32n0030_p0045a13║者，斯則皆生人、天道中。時魔波旬作是念：今沙門瞿曇住於釋氏石主、釋氏聚落，勤為四眾說
Y32n0030_p0045a14║法，我今當往為作留難。化作年少，往住佛前，而說偈言：
Y32n0030_p0045a15║「何為勤說法，教化諸人民？相違不相違，不免於驅馳。
Y32n0030_p0046a01║以有繫縛故，而為彼說法」！
Y32n0030_p0046a02║爾時，世尊作是念：惡魔波旬欲作嬈亂。即說偈言：
Y32n0030_p0046a03║「汝夜叉當知！眾生群集生，諸有智慧者，孰能不哀愍！
Y32n0030_p0046a04║以有哀愍故，不能不教化，哀愍諸眾生，法自應如是」。
Y32n0030_p0046a05║惡魔波旬作是念：沙門瞿曇已知我心。內懷憂慼，即沒不現。
Y32n0030_p0046a06║一五；一二〇一（一〇九八）
Y32n0030_p0046a07║如是我聞：一時，佛住釋氏石主釋氏聚落。爾時，世尊獨一靜處，禪思思惟，作是念：頗有
Y32n0030_p0046a08║作王，能得不殺、不教人殺，一向行法、不行非法耶？時魔波旬作是念：今沙門瞿曇，住石主釋
Y32n0030_p0046a09║氏聚落，獨一禪思，作是念：頗有作王，不殺生、不教人殺，一向行法、不行非法耶？我今當往
Y32n0030_p0046a10║，為其說法。化作年少，往住佛前，作是言：「如是，世尊！如是，善逝！可得作王，不殺生，
Y32n0030_p0046a11║不教人殺，一向行法，不行非法。世尊今可作王！善逝今可作王！必得如意」。爾時，世尊作是
Y32n0030_p0046a12║念：惡魔波旬欲作嬈亂。而告魔言：「汝魔波旬！何故作是言：作王世尊，作王善逝，可得如意
Y32n0030_p0046a13║」？魔白佛言：「我面從佛聞，作是說：若四如意足修習、多修習已，欲令雪山王變為真金，即
Y32n0030_p0046a14║作不異。世尊今有四如意足，修習、多修習，令雪山王變為真金，如意不異。是故我白世尊：作
Y32n0030_p0046a15║王，世尊！作王，善逝！可得如意」。佛告波旬：「我都無心欲作國王，云何當作！我亦無心欲
Y32n0030_p0047a01║令雪山王變為真金，何由而變」？爾時，世尊即說偈言：
Y32n0030_p0047a02║「正使有真金，如雪山王者，一人得此金，亦復不知足。
Y32n0030_p0047a03║是故智慧者，金石同一觀」。
Y32n0030_p0047a04║時魔波旬作是念：沙門瞿曇已知我心。內懷憂慼，即沒不現。
Y32n0030_p0047a05║一六；一二〇二（一〇九九）
Y32n0030_p0047a06║如是我聞：一時，佛住釋氏石主釋氏聚落。時有眾多比丘，集供養堂，為作衣事。時魔波旬
Y32n0030_p0047a07║作是念：今沙門瞿曇，住於釋氏石主釋氏聚落，眾多比丘集供養堂，為作衣故。我今當往，為作
Y32n0030_p0047a08║留難。化作少壯婆羅門像，作大縈髮，著獸皮衣，手執曲杖，詣供養堂，於眾多比丘前默然而住
Y32n0030_p0047a09║。須臾，語諸比丘言：「汝等年少出家，膚白髮黑，年在盛時，應受五欲，莊嚴自娛，如何違親
Y32n0030_p0047a10║背族，悲泣別離，信於非家，出家學道？何為捨現世樂，而求他世非時之樂」？諸比丘語婆羅門
Y32n0030_p0047a11║：「我不捨現世樂，求他世非時之樂，乃是捨非時樂，就現世樂」。波旬復問：「云何捨非時樂
Y32n0030_p0047a12║，就現世樂」？比丘答言：「如世尊說：他世樂少味多苦，少利多患。世尊說現世樂者，離諸熾
Y32n0030_p0047a13║然，不待時節，能自通達，於此觀察，緣自覺知。婆羅門！是名現世樂」。時婆羅門三反掉頭，
Y32n0030_p0047a14║瘖瘂，以杖築地，即沒不現。
Y32n0030_p0047a15║時諸比丘即生恐怖，身毛皆竪，此是何等婆羅門像，來此作變？即詣佛所，稽首禮足，退坐
Y32n0030_p0048a01║一面。白佛言：「世尊！我等眾多比丘，集供養堂，為作衣故。有一盛壯婆羅門，縈髮大髻，來
Y32n0030_p0048a02║詣我所，作是言：汝等年少出家，如上廣說。乃至三反掉頭，瘖啞，以杖築地，即沒不現。我等
Y32n0030_p0048a03║即生恐怖，身毛皆竪，是何婆羅門像來作此變」？佛告諸比丘：「此非婆羅門，是魔波旬，來至
Y32n0030_p0048a04║汝所，欲作嬈亂」。爾時，世尊即說偈言：
Y32n0030_p0048a05║「凡生諸苦惱，皆由於愛欲，知世皆劍刺，何人樂於欲？
Y32n0030_p0048a06║覺世間有餘，皆悉為劍刺，是故黠慧者，當勤自調伏。
Y32n0030_p0048a07║巨積真金聚，猶如雪山王，一人受用者，意猶不知足。
Y32n0030_p0048a08║是故黠慧者，當修平等觀」。
Y32n0030_p0048a09║佛說此經已，諸比丘聞佛所說，歡喜奉行。
Y32n0030_p0048a10║一七；一二〇三（一一〇〇）
Y32n0030_p0048a11║如是我聞：一時，佛住釋氏石主釋氏聚落。時有尊者善覺，晨朝著衣持鉢，入石主釋氏聚落
Y32n0030_p0048a12║乞食。食已，還精舍，舉衣鉢，洗足已，持尼師壇，置右肩上，入林中，坐一樹下，修晝正受。
Y32n0030_p0048a13║作是念：「我得善利，於正法律出家學道。我得善利，遭遇大師如來、等正覺。我得善利，得在
Y32n0030_p0048a14║梵行、持戒備德賢善真實眾中。我今當得賢善命終，於當來世，亦當賢善」。時魔波旬作是念：
Y32n0030_p0048a15║今沙門瞿曇住石主釋氏聚落。有聲聞弟子，名曰善覺，著衣持鉢，如上廣說，乃至賢善命終，
Y32n0030_p0049a01║後世亦賢。我今當往為作留難，化作大身，盛壯多力，見者怖畏，謂其力能翻發動大地。至善覺
Y32n0030_p0049a02║比丘所，善覺比丘遙見大身勇盛壯士，即生恐怖。從座起，詣佛所，稽首禮足，退住一面。白佛
Y32n0030_p0049a03║言：「世尊！我今晨朝著衣持鉢，廣說如上，乃至賢善命終，後世亦賢。見有大身士夫，勇壯熾
Y32n0030_p0049a04║盛，力能動地，見生恐怖，心驚毛竪」。佛告善覺：「此非大身士夫，是魔波旬，欲作嬈亂。汝
Y32n0030_p0049a05║且還去，依彼樹下修前三昧，動作彼魔，因斯脫苦」。時尊者善覺，即還本處。至於晨朝，著衣
Y32n0030_p0049a06║持鉢，入石主釋氏聚落乞食。食已，還精舍，如上廣說，乃至賢善命終，後世亦賢。時魔波旬復
Y32n0030_p0049a07║作是念：此沙門瞿曇住於釋氏，有弟子名曰善覺，如上廣說，乃至賢善命終，後世亦賢。我今當
Y32n0030_p0049a08║往，為作留難。復化作大身，勇壯熾盛，力能發地，往住其前。善覺比丘復遙見之，即說偈言：
Y32n0030_p0049a09║「我正信非家，而出家學道，於佛無價寶，正念繫心住。
Y32n0030_p0049a10║隨汝變形色，我心不傾動，覺汝為幻化，便可從此滅」！
Y32n0030_p0049a11║時魔波旬作是念：是沙門已知我心。內懷憂慼，即沒不現。
Y32n0030_p0049a12║一八；一二〇四（一一〇一）
Y32n0030_p0049a13║如是我聞：一時，佛住波羅㮈國、仙人住處鹿野苑中。爾時，世尊告諸比丘：「如來聲聞作
Y32n0030_p0049a14║師子吼，說言已知、已知。不知如來、聲聞，於何等法已知，已知故作師子吼？謂苦聖諦，苦集
Y32n0030_p0049a15║聖諦，苦滅聖諦，苦滅道跡聖諦」。時天魔波旬作是念：沙門瞿曇住波羅㮈國、仙人住處鹿野苑
Y32n0030_p0050a01║中，為諸聲聞說法，乃至已知四聖諦。我今當往，為作留難。化作年少，住於佛前，而說偈言：
Y32n0030_p0050a02║「何於大眾中，無畏師子吼，謂呼無有敵，望調伏一切」？
Y32n0030_p0050a03║爾時，世尊作是念：惡魔波旬欲作嬈亂。即說偈言：
Y32n0030_p0050a04║「如來於一切，甚深正法律，方便師子吼，於法無所畏。
Y32n0030_p0050a05║若有智慧者，何故自憂怖」？
Y32n0030_p0050a06║時魔波旬作是念：沙門瞿曇已知我心。內懷憂慼，即沒不現。
Y32n0030_p0050a07║一九；一二〇五（一一〇二）
Y32n0030_p0050a08║如是我聞：一時，佛住王舍城、多眾踐蹈曠野中。與五百比丘眾俱，而為說法，以五百鉢置
Y32n0030_p0050a09║於中庭。爾時，世尊為五百比丘，說五受陰生滅之法。時魔波旬作是念：沙門瞿曇住王舍城、多
Y32n0030_p0050a10║眾踐蹈曠野中，與五百比丘俱，乃至說五受陰是生滅法。我今當往，為作留難。化作大牛，往詣
Y32n0030_p0050a11║佛所，入彼五百鉢間。諸比丘即驅，莫令壞鉢。爾時，世尊告諸比丘：「此非是牛，是魔波旬欲
Y32n0030_p0050a12║作嬈亂」。即說偈言：
Y32n0030_p0050a13║「色、受、想、行、識，非我及我所，若知真實義，於彼無所著。
Y32n0030_p0050a14║心無所著法，超出色結縛，了達一切處，不住魔境界」。
Y32n0030_p0050a15║佛說此經已，諸比丘聞佛所說，歡喜奉行。
Y32n0030_p0051a01║二〇；一二〇六（一一〇三）
Y32n0030_p0051a02║如是我聞：一時，佛住王舍城、多眾踐蹈曠野中。與六百比丘眾俱，為諸比丘說六觸入處〔
Y32n0030_p0051a03║集〕，六觸集，六觸滅。時魔波旬作是念：今沙門瞿曇住王舍城、多眾踐蹈曠野，為六百比丘，
Y32n0030_p0051a04║說六觸入處，是集法，是滅法。我今當往，為作留難。化作壯士，大身勇盛，力能動地，來詣佛
Y32n0030_p0051a05║所。彼諸比丘，遙見壯士，身大勇盛，見生怖畏，身毛皆竪。共相謂言：彼為何等，形狀可畏！
Y32n0030_p0051a06║爾時，世尊告諸比丘：「此是惡魔，欲作嬈亂」。爾時，世尊即說偈言：
Y32n0030_p0051a07║「色、聲、香、味、觸，及第六諸法，愛念適可意，世間唯有此。
Y32n0030_p0051a08║此是最惡貪，能繫著凡夫，超越斯等者，是佛聖弟子，
Y32n0030_p0051a09║度於魔境界，如日無雲翳」。
Y32n0030_p0051a10║時魔波旬作是念：沙門瞿曇已知我心。內懷憂慼，即沒不現。
Y32n0030_p0051a11║
Y32n0030_p0051a12║
Y32n0030_p0051a13║
Y32n0030_p0051a14║
Y32n0030_p0051a15║
Y32n0030_p0052a01║
Y32n0030_p0052a02║
Y32n0030_p0052a03║
Y32n0030_p0052a04║
Y32n0030_p0052a05║
Y32n0030_p0052a06║
Y32n0030_p0052a07║
Y32n0030_p0052a08║
Y32n0030_p0053a01║十九　帝釋相應
Y32n0030_p0053a02║一；一二〇七（一一〇四）
Y32n0030_p0053a03║如是我聞：一時，佛住王舍城迦蘭陀竹園。爾時，世尊告諸比丘：「若能受持七種受者，
Y32n0030_p0053a04║以是因緣得生天帝釋處。謂天帝釋本為人時，供養父母；及家諸尊長；和顏軟語；不惡口；不兩
Y32n0030_p0053a05║舌；常真實言：於慳悋世間，雖在居家而不慳惜，行解脫施，勤施，常樂行施，施會供養，等施
Y32n0030_p0053a06║一切」。爾時，世尊即說偈言：
Y32n0030_p0053a07║「供養於父母，及家之尊長，柔和恭遜辭，離麁言、兩舌，
Y32n0030_p0053a08║調伏慳悋心，常修真實語。彼三十三天，見行七法者，
Y32n0030_p0053a09║咸各作是言：當來生此天」。
Y32n0030_p0053a10║佛說此經已，諸比丘聞佛所說，歡喜奉行。
Y32n0030_p0053a11║二；一二〇八（一一〇五）
Y32n0030_p0053a12║如是我聞：一時，佛住鞞舍離國獼猴池側重閣講堂。時有離車，名摩訶利，來詣佛所，稽首
Y32n0030_p0053a13║佛足，退坐一面。白佛言：「世尊！見天帝釋不」？佛答言：「見」。離車復問：「世尊！見有
Y32n0030_p0053a14║鬼似帝釋形以不」？佛告離車：「我知天帝釋；亦知有鬼似天帝釋；亦知彼帝釋法，受持彼法緣
Y32n0030_p0054a01║故，得生帝釋處。離車！帝釋本為人時，供養父母，乃至行平等捨」。爾時，世尊即說偈言：
Y32n0030_p0054a02║「供養於父母，及家之尊長，柔和恭遜辭，離麁言、兩舌，
Y32n0030_p0054a03║調伏慳悋心，常修真實語。彼三十三天，見行七法者，
Y32n0030_p0054a04║咸各作是言：當來生此天」。
Y32n0030_p0054a05║佛說此經已，時摩訶利離車聞佛所說，歡喜隨喜，作禮而去。
Y32n0030_p0054a06║三；一二〇九（一一〇六）
Y32n0030_p0054a07║如是我聞：一時，佛住鞞舍離國獼猴池側重閣講堂。時有異比丘，來詣佛所，稽首佛足，退
Y32n0030_p0054a08║住一面。白佛言：「世尊！何因何緣，釋提桓因名釋提桓因」？佛告比丘：「釋提桓因本為人時
Y32n0030_p0054a09║，行於頓施沙門、婆羅門，貧窮困苦求生，行路乞，施以飲食、錢財、穀帛、華香、嚴具、床臥
Y32n0030_p0054a10║、燈明，以堪能故，名釋提桓因」。比丘復白佛言：「世尊！何因何緣故釋提桓因復名富蘭陀羅
Y32n0030_p0054a11║」？佛告比丘：「彼釋提桓因本為人時，數數行施，衣被、飲食乃至燈明，以是因緣故，名富蘭
Y32n0030_p0054a12║陀羅」。比丘復白佛言：「何因何緣故復名摩伽婆」？佛告比丘：「彼釋提桓因本為人時，名摩
Y32n0030_p0054a13║伽婆，故釋提桓因，即以本名名摩伽婆」。比丘復白佛言：「何因何緣復名娑婆婆」？佛告比丘
Y32n0030_p0054a14║：「彼釋提桓因本為人時，數以婆詵和衣布施供養，以是因緣故，釋提桓因名娑婆婆」。比丘
Y32n0030_p0054a15║復白佛言：「世尊！何因何緣釋提桓因復名憍尸迦」？佛告比丘：「彼釋提桓因本為人時，為憍
Y32n0030_p0055a01║尸族姓人，以是因緣故，彼釋提桓因復名憍尸迦」。比丘問佛言：「世尊！何因何緣彼釋提桓因
Y32n0030_p0055a02║名舍脂鉢低」？佛告比丘：「彼阿修羅女，名曰舍脂，為天帝釋第一天后，是故帝釋名舍脂鉢低
Y32n0030_p0055a03║」。比丘白佛言：「世尊！何因何緣釋提桓因復名千眼」？佛告比丘：「彼釋提桓因本為人時，
Y32n0030_p0055a04║聰明智慧，於一坐間思千種義，觀察稱量，以是因緣，彼天帝釋復名千眼」。比丘白佛：「何因
Y32n0030_p0055a05║何緣彼釋提桓因復名因提利」？佛告比丘：「彼天帝釋於諸三十三天為王、為主、以是因緣故，
Y32n0030_p0055a06║彼天帝釋名因提利」。佛告比丘：「然彼釋提桓因本為人時，受持七種受，以是因緣得天帝釋。
Y32n0030_p0055a07║何等為七？釋提桓因本為人時，供養父母，乃至等行惠施，是為七種受，以是因緣為天帝釋」。
Y32n0030_p0055a08║爾時，世尊即說偈言，如上廣說。佛說此經已，諸比丘聞佛所說，歡喜奉行。
Y32n0030_p0055a09║四；一二一〇（一一〇七）
Y32n0030_p0055a10║如是我聞：一時，佛住鞞舍離國獼猴池側重閣講堂。爾時，世尊告諸比丘：「過去世時有一
Y32n0030_p0055a11║夜叉鬼，醜陋惡色，在帝釋空座上坐。三十三天見此鬼醜陋惡色，在帝釋空座上坐，見已咸各瞋
Y32n0030_p0055a12║恚。諸天如是極瞋恚已，彼鬼如是如是隨瞋恚、漸漸端正。時三十三天往詣天帝釋所，白帝釋
Y32n0030_p0055a13║言：『憍尸迦！當知有一異鬼，醜陋惡色，在天王空座上坐。我等諸天，見彼鬼醜陋惡色，坐天
Y32n0030_p0055a14║王座，極生瞋恚，隨彼諸天瞋恚，彼鬼隨漸端正』。釋提桓因告諸三十三天：『彼是瞋恚對治鬼
Y32n0030_p0055a15║』。爾時，天帝釋自往彼鬼所，整衣服，偏袒右肩，合掌，三稱名字而言：『仁者！我是釋提桓
Y32n0030_p0056a01║因』。隨釋提桓因如是恭敬下意，彼鬼如是如是隨漸醜陋，即復不現。時釋提桓因自坐已，而說
Y32n0030_p0056a02║偈言：
Y32n0030_p0056a03║『人當莫瞋恚，見瞋莫瞋報，於惡莫生惡，當破壞憍慢，
Y32n0030_p0056a04║不瞋亦不害，名住賢聖眾。惡罪起瞋恚，堅住如石山，
Y32n0030_p0056a05║盛瞋恚能持，如制逸馬車，我說善御士，非謂執繩者』」。
Y32n0030_p0056a06║佛告諸比丘：「釋提桓因於三十三天為自在王，歎說不瞋。汝等如是正信非家，出家學道，
Y32n0030_p0056a07║亦應讚歎不瞋，當如是學」。佛說此經已，諸比丘聞佛所說，歡喜奉行。
Y32n0030_p0056a08║五；一二一一（一一〇八）
Y32n0030_p0056a09║如是我聞：一時，佛住舍衛國祇樹給孤獨園。爾時，世尊晨朝著衣持鉢，入舍衛城乞食。乞
Y32n0030_p0056a10║食已，還精舍，舉衣鉢，洗足已，持尼師壇，著右肩上，至安陀林，布尼師壇，坐一樹下，入晝
Y32n0030_p0056a11║正受。爾時，祇桓中有兩比丘諍起，一人罵詈，一人默然。其罵詈者，即便改悔，懺謝於彼，而
Y32n0030_p0056a12║彼比丘不受其懺。以不受懺故，時精舍中眾多比丘，共相勸諫，高聲鬧亂。爾時，世尊以淨天耳
Y32n0030_p0056a13║過於人耳，聞祇桓中高聲鬧亂。聞已，從禪覺，還精舍，於大眾前敷座而坐。告諸比丘：「我今
Y32n0030_p0056a14║晨朝乞食，還至安陀林坐禪，入晝正受。聞精舍中高聲、大聲，紛紜鬧亂，竟為是誰」？比丘
Y32n0030_p0056a15║白佛：「此精舍中有二比丘諍起，一比丘罵，一者默然。時罵比丘尋向悔謝，而彼不受。緣不受
Y32n0030_p0057a01║故，多人勸諫，故致大聲、高聲鬧亂」。佛告比丘：「云何比丘愚癡之人，人向悔謝，不受其懺
Y32n0030_p0057a02║？若人懺而不受者，是愚癡人，長夜當得不饒益苦。諸比丘！過去世時，釋提桓因有三十三天共
Y32n0030_p0057a03║諍，說偈教誡言：
Y32n0030_p0057a04║於他無害心，瞋亦不纏結，懷恨不經久，於瞋以不住。
Y32n0030_p0057a05║雖復瞋恚盛，不發於麁言，不求彼闕節，揚人之虛短。
Y32n0030_p0057a06║常當自防護，以義內省察，不怒亦不害，常與賢聖俱。
Y32n0030_p0057a07║若與惡人俱，剛彊猶山石，盛恚能自持，如制逸馬車，
Y32n0030_p0057a08║我說為善御，非謂執繩者」。
Y32n0030_p0057a09║佛告諸比丘：「釋提桓因於三十三天為自在王，常行忍辱，亦復讚歎行忍者。汝等比丘！正
Y32n0030_p0057a10║信非家，出家學道，當行忍辱，讚歎忍者，應當學」！佛說此經已，諸比丘聞佛所說，歡喜奉行
Y32n0030_p0057a11║。
Y32n0030_p0057a12║六；一二一二（一一〇九）
Y32n0030_p0057a13║如是我聞：一時，佛住舍衛國祇樹給孤獨園。爾時，世尊告諸比丘：「過去世時，天、阿修
Y32n0030_p0057a14║羅對陣欲戰。釋提桓因語毘摩質多羅阿修羅王：「莫得各各共相殺害，但當論議，理屈者伏」。
Y32n0030_p0057a15║毘摩質多羅阿修羅王言：「設共論議，誰當證知理之通塞」？天帝釋言：「諸天眾中，自有智慧
Y32n0030_p0058a01║明記識者；阿修羅眾，亦復自有明記識者」。毘摩質多羅阿修羅言：「可爾」。釋提桓因言：「
Y32n0030_p0058a02║汝等可先立論，然後我當隨後立論，則不為難」。時毘摩質多羅阿修羅王即說偈立論言：
Y32n0030_p0058a03║「我若行忍者，於事則有闕，愚癡者當言，怖畏故行忍」。
Y32n0030_p0058a04║釋提桓因說偈答言：
Y32n0030_p0058a05║「正使愚癡者，言恐怖故忍，及其不言者，於理何所傷！
Y32n0030_p0058a06║但自觀其義，亦觀於他義，彼我悉獲安，斯忍為最上」。
Y32n0030_p0058a07║毘摩質多羅阿修羅復說偈言：
Y32n0030_p0058a08║「若不制愚癡，愚癡則傷人，猶如兇惡牛，捨走逐觸人。
Y32n0030_p0058a09║執杖而強制，怖畏則調伏，是故堅持杖，折伏彼愚夫」。
Y32n0030_p0058a10║帝釋復說偈言：
Y32n0030_p0058a11║「我常觀察彼，制彼愚夫者，愚者瞋恚盛，智以靜默伏，
Y32n0030_p0058a12║不瞋亦不害，常與賢聖俱。惡罪起瞋恚，堅住如石山，
Y32n0030_p0058a13║盛瞋恚能持，如制逸馬車，我說善御士，非謂執繩者」。
Y32n0030_p0058a14║爾時，天眾中有天智慧者，阿修羅眾中有阿修羅智慧者，於此偈思惟、稱量、觀察，作是念
Y32n0030_p0058a15║：毘摩質多羅阿修羅所說偈，終竟長夜起於鬪訟戰諍，當知毘摩質多羅阿修羅王，教人長夜鬪訟
Y32n0030_p0059a01║戰諍。釋提桓因所說偈，長夜終竟息於鬪訟戰諍，當知天帝釋長夜教人息於鬪訟戰諍：當知帝釋
Y32n0030_p0059a02║善論得勝」。佛告諸比丘：「釋提桓因以善論議，伏阿修羅。諸比丘！釋提桓因於三十三天為自
Y32n0030_p0059a03║在王，立於善論，讚歎善論，汝等比丘！亦應如是，正信非家，出家學道，亦當善論，讚歎善論
Y32n0030_p0059a04║，應當學」！佛說此經已，諸比丘聞佛所說，歡喜奉行。
Y32n0030_p0059a05║七；一二一三（一一一〇）
Y32n0030_p0059a06║如是我聞：一時，佛住舍衛國祇樹給孤獨園。爾時，世尊告諸比丘：過去世時，有天帝釋，
Y32n0030_p0059a07║天阿修羅對陣欲戰，釋提桓因語三十三天眾言：「今日諸天與阿修羅軍戰，諸天得勝，阿修羅不
Y32n0030_p0059a08║如者，當生擒毘摩質多羅阿修羅王，以五繫縛，將還天宮」。毘摩質多羅阿修羅王告阿修羅眾：
Y32n0030_p0059a09║「今日諸天、阿修羅共戰，若阿修羅勝，諸天不如者，當生擒釋提桓因，以五繫縛，將還阿修羅
Y32n0030_p0059a10║宮」。當其戰時，諸天得勝，阿修羅不如。時彼諸天捉得毘摩質多羅阿修羅王，以五繫縛，將還
Y32n0030_p0059a11║天宮，縛在帝釋斷法殿前門下。帝釋從此門入出之時，毘摩質多羅阿修羅縛在門側，瞋恚罵詈。
Y32n0030_p0059a12║時帝釋御者，見阿修羅王身被五縛，在於門側，帝釋出入之時，輒瞋恚罵詈。見已，即便說偈白
Y32n0030_p0059a13║帝釋言：
Y32n0030_p0059a14║「釋今為畏彼，為力不足耶？能忍阿修羅，面前而罵辱」。
Y32n0030_p0059a15║釋即答言：
Y32n0030_p0060a01║「不以畏故忍，亦非力不足，何有黠慧人，而與愚夫對」！
Y32n0030_p0060a02║御者復白言：
Y32n0030_p0060a03║「若但行忍者，於事則有闕，愚癡者當言，畏怖故行忍，
Y32n0030_p0060a04║是故當苦治，以智制愚癡」。
Y32n0030_p0060a05║帝釋答言：
Y32n0030_p0060a06║「我常觀察彼，制彼愚夫者，見愚者瞋盛，智以靜默伏。
Y32n0030_p0060a07║非力而為力，是彼愚癡力，愚癡違遠法，於道則無有。
Y32n0030_p0060a08║若使有大力，能忍於劣者，是則為上忍，無力何有忍！
Y32n0030_p0060a09║於他極罵辱，大力者能忍，是則為上忍，無力何所忍！
Y32n0030_p0060a10║於己及他人，善護大恐怖，知彼瞋恚盛，還自守靜默，
Y32n0030_p0060a11║於二義俱備，自利亦利他。謂言愚夫者，以不見法故，
Y32n0030_p0060a12║愚夫謂勝忍，重增其惡口，未知忍彼罵，於彼常得勝。
Y32n0030_p0060a13║於勝己行忍，是名恐怖忍；於等者行忍，是名忍諍忍；
Y32n0030_p0060a14║於劣者行忍，是則為上忍」。
Y32n0030_p0060a15║佛告諸比丘：「釋提桓因於三十三天為自在王，常行忍辱，讚歎於忍。汝等比丘！正信非家
Y32n0030_p0061a01║，出家學道，亦應如是行忍，讚歎於忍，應當學」！佛說經已，諸比丘聞佛所說，歡喜奉行。
Y32n0030_p0061a02║八；一二一四（一一一一）
Y32n0030_p0061a03║如是我聞：一時，佛住舍衛國祇樹給孤獨園。爾時，世尊告諸比丘：「過去世時，釋提桓因
Y32n0030_p0061a04║欲入園觀時，勅其御者，令嚴駕千馬之車，詣於園觀。御者奉勅，即嚴駕千馬之車。往白帝釋：
Y32n0030_p0061a05║唯俱尸迦！嚴駕已竟，唯王知時。天帝釋即下常勝殿，東向合掌禮佛。爾時，御者見即心驚毛竪
Y32n0030_p0061a06║，馬鞭落地。時天帝釋見御者心驚毛竪，馬鞭落地，即說偈言：
Y32n0030_p0061a07║汝見何憂怖，馬鞭落於地？
Y32n0030_p0061a08║御者說偈白帝釋言：
Y32n0030_p0061a09║見王天帝釋，為舍脂之夫，所以生恐怖，馬鞭落地者，
Y32n0030_p0061a10║常見天帝釋，一切諸大地，人天大小王，及四護世主，
Y32n0030_p0061a11║三十三天眾，悉皆恭敬禮。何處更有尊，尊於帝釋者！
Y32n0030_p0061a12║而今正東向，合掌修敬禮。
Y32n0030_p0061a13║爾時，帝釋說偈答言：
Y32n0030_p0061a14║我實於一切，世間大小王，及四護世主，三十三天眾，
Y32n0030_p0061a15║最為其尊主，故悉來恭敬。而復有世間，隨順等正覺，
Y32n0030_p0062a01║名號滿天師，故我稽首禮。
Y32n0030_p0062a02║御者復白言：
Y32n0030_p0062a03║是必世間勝，故使天王釋、恭敬而合掌，東向稽首禮。
Y32n0030_p0062a04║我今亦當禮，天王所禮者。
Y32n0030_p0062a05║時天帝釋舍脂之夫，說如是偈，禮佛已，乘千馬車，往詣園觀」。佛告諸比丘：「彼天帝釋於三
Y32n0030_p0062a06║十三天為自在王，尚恭敬佛，亦復讚歎恭敬於佛。汝等比丘！正信非家，出家學道，亦應如是恭
Y32n0030_p0062a07║敬於佛，亦當讚歎恭敬佛者，應當學」！佛說此經已，諸比丘聞佛所說，歡喜奉行。
Y32n0030_p0062a08║九；一二一五（一一一二）
Y32n0030_p0062a09║如是我聞：一時，佛住舍衛國祇樹給孤獨園。廣說如上，差別者：爾時，帝釋下常勝殿，合
Y32n0030_p0062a10║掌東向敬禮尊法。乃至佛說此經已，諸比丘聞佛所說，歡喜奉行。
Y32n0030_p0062a11║一〇；一二一六（　　　　）
Y32n0030_p0062a12║如是我聞：一時，佛住舍衛國祇樹給孤獨園。如上廣說，差別者：爾時，帝釋說偈答御者言
Y32n0030_p0062a13║：
Y32n0030_p0062a14║「我實為大地，世間大小王，及四護世主，三十三天眾，
Y32n0030_p0062a15║如是等一切，悉尊重恭敬。然復有淨戒，長夜入正受，
Y32n0030_p0063a01║正信而出家，究竟諸梵行，故我於彼所，尊重恭敬禮。
Y32n0030_p0063a02║又調伏貪、恚，超越愚癡境，修學不放逸，亦恭敬禮彼。
Y32n0030_p0063a03║貪欲、瞋恚、癡，悉已永不著，漏盡阿羅漢，復應敬禮彼。
Y32n0030_p0063a04║若復在居家，奉持於淨戒，如法修布薩，亦復應敬禮」。
Y32n0030_p0063a05║御者白帝釋言：
Y32n0030_p0063a06║「是必世間勝，故天王敬禮，我亦當如是，隨天王恭敬」。
Y32n0030_p0063a07║「諸比丘！彼天帝釋舍脂之夫，敬禮法、僧，亦復讚歎禮法、僧者。汝等已能正信非家，出
Y32n0030_p0063a08║家學道，亦當如是敬禮法、僧，當復讚歎禮法、僧者」。佛說此經已，諸比丘聞佛所說，歡喜奉
Y32n0030_p0063a09║行。
Y32n0030_p0063a10║一一；一二一七（一一一三）
Y32n0030_p0063a11║如是我聞：一時，佛住舍衛國祇樹給孤獨園。爾時，世尊告諸比丘：「過去世時，有天帝釋
Y32n0030_p0063a12║，欲入園觀，王勅御者，令嚴駕千馬之車。御者受教，即嚴駕已，還白帝釋：乘已嚴駕，惟王知
Y32n0030_p0063a13║時。爾時，帝釋從常勝殿來下，周向諸方，合掌恭敬。時彼御者見天帝釋從殿來下，住於中庭，
Y32n0030_p0063a14║周向諸方，合掌恭敬，見已驚怖，馬鞭落地，而說偈言：
Y32n0030_p0063a15║諸方唯有人，臭穢胞胎生，神處穢死屍，飢渴常燋然。
Y32n0030_p0064a01║何故憍尸迦，故重於非家？為我說其義，飢渴願欲聞。
Y32n0030_p0064a02║時天帝釋說偈答言：
Y32n0030_p0064a03║我正恭敬彼，能出非家者，自在遊諸方，不計其行止。
Y32n0030_p0064a04║城邑國土色，不能累其心，不畜資生具，一往無欲定，
Y32n0030_p0064a05║往則無所求，唯無為為樂，言則定善言，不言則寂定。
Y32n0030_p0064a06║諸天、阿修羅，各各共相違；人間自共諍，相違亦如是。
Y32n0030_p0064a07║唯有出家者，於諸諍無諍，於一切眾生，放捨於刀杖。
Y32n0030_p0064a08║於財離財色，不醉亦不荒，遠離一切惡，是故敬禮彼。
Y32n0030_p0064a09║是時御者復說偈言：
Y32n0030_p0064a10║天王之所敬，是必世間勝，故我從今日，當禮出家人。
Y32n0030_p0064a11║如是說已，天帝釋敬禮諸方一切僧畢，昇於馬車，遊觀園林」。佛告比丘：「彼天帝釋於三十三
Y32n0030_p0064a12║天為自在王，而常恭敬眾僧，亦常讚歎恭敬僧功德。汝等比丘！正信非家，出家學道，亦當如是
Y32n0030_p0064a13║恭敬眾僧，亦當讚歎敬僧功德」。佛說此經已，諸比丘聞佛所說，歡喜奉行。
Y32n0030_p0064a14║（帝釋、摩訶離，以何因、夜叉，得眼、得善勝，縛繫及敬佛，
Y32n0030_p0064a15║敬法、禮僧十）。
Y32n0030_p0065a01║
Y32n0030_p0065a02║
Y32n0030_p0065a03║
Y32n0030_p0065a04║
Y32n0030_p0065a05║
Y32n0030_p0065a06║
Y32n0030_p0065a07║
Y32n0030_p0065a08║
Y32n0030_p0065a09║
Y32n0030_p0065a10║
Y32n0030_p0065a11║
Y32n0030_p0065a12║
Y32n0030_p0065a13║
Y32n0030_p0065a14║
Y32n0030_p0065a15║
Y32n0030_p0065a16║
Y32n0030_p0065a17║
Y32n0030_p0066a01║
Y32n0030_p0066a02║
Y32n0030_p0066a03║
Y32n0030_p0066a04║
Y32n0030_p0066a05║一二；一二一八（一一一四）
Y32n0030_p0066a06║如是我聞：一時，佛住舍衛國祇樹給孤獨園。爾時，世尊告諸比丘：「過去世時，阿修羅王
Y32n0030_p0066a07║興四種兵——象兵、馬兵、車兵、步兵，與三十三天欲共鬪戰。時天帝釋聞阿修羅王，興四種
Y32n0030_p0066a08║兵——象兵、馬兵、車兵、步兵，來欲共戰。聞已，即告宿毘梨天子言：阿公知不？阿修羅興四
Y32n0030_p0066a09║種兵——象兵、馬兵、車兵、步兵，欲與三十三天共戰。阿公可勅三十三天，興四種兵——象兵
Y32n0030_p0066a10║、馬兵、車兵、步兵，與彼阿修羅共戰。爾時，宿毘梨天子受帝釋教，還自天宮，慢緩寬縱，不
Y32n0030_p0066a11║勤方便。阿修羅眾已出在道路，帝釋聞已，復告宿毘梨天子：阿公！阿修羅軍已在道路。阿公可
Y32n0030_p0066a12║速告令，起四種兵，與阿修羅戰。宿毘梨天子受帝釋教已，即復還宮，懈怠寬縱。時阿修羅王軍
Y32n0030_p0066a13║已垂至，釋提桓因聞阿修羅軍已在近路，復告宿毘梨天子：阿公知不？阿修羅軍已在近路。阿公
Y32n0030_p0066a14║速告諸天，起四種兵。時宿毘梨天子即說偈言：
Y32n0030_p0066a15║若有不起處，無為安隱樂，得如是處者，無作亦無憂。
Y32n0030_p0067a01║當與我是處，令我得安隱。
Y32n0030_p0067a02║爾時，帝釋說偈答言：
Y32n0030_p0067a03║若有不起處，無為安隱樂，若得是處者，無作亦無憂。
Y32n0030_p0067a04║汝得是處者，亦應將我去。
Y32n0030_p0067a05║宿毘梨天子復說偈言：
Y32n0030_p0067a06║若處無方便，不起安隱樂，若得彼處者，無作亦無憂。
Y32n0030_p0067a07║當與我是處，令我得安隱。
Y32n0030_p0067a08║時天帝釋復說偈答言：
Y32n0030_p0067a09║若處無方便，不起安隱樂，若人得是處，無作亦無憂。
Y32n0030_p0067a10║汝得是處者，亦應將我去。
Y32n0030_p0067a11║宿毘梨天子復說偈言：
Y32n0030_p0067a12║若處不放逸，不起安隱樂，若人得是處，無作亦無憂。
Y32n0030_p0067a13║當與我是處，令得安隱樂。
Y32n0030_p0067a14║時天帝釋復說偈言：
Y32n0030_p0067a15║若處不放逸，不起安隱樂，若人得是處，無作亦無憂。
Y32n0030_p0068a01║汝得是處者，亦應將我去。
Y32n0030_p0068a02║宿毘梨復說偈言：
Y32n0030_p0068a03║懶惰無所起，不知作已作，行欲悉皆會，當與我是處。
Y32n0030_p0068a04║時天帝釋復說偈言：
Y32n0030_p0068a05║懶惰無所起，得究竟安樂，汝得彼處者，亦應將我去。
Y32n0030_p0068a06║宿毘梨天子復說偈言：
Y32n0030_p0068a07║無事亦得樂，無作亦無憂，若與我是處，令我得安樂。
Y32n0030_p0068a08║天帝釋復說偈言：
Y32n0030_p0068a09║若見若復聞，眾生無所作，汝得是處者，亦應將我去。
Y32n0030_p0068a10║汝若畏所作，不念於有為，但當速淨除，涅槃之徑路。
Y32n0030_p0068a11║時宿毘梨天子，嚴四兵——象兵、馬兵、車兵、步兵，與阿修羅戰，摧阿修羅眾，諸天得勝，還
Y32n0030_p0068a12║歸天宮」。佛告諸比丘：「釋提桓因興四種兵，與阿修羅戰，精勤得勝。諸比丘！釋提桓因於三
Y32n0030_p0068a13║十三天為自在王，常以精勤方便，亦常讚歎精勤之德。汝等比丘！正信非家，出家學道，當勤精
Y32n0030_p0068a14║進，讚歎精勤」。佛說此經已，諸比丘聞佛所說，歡喜奉行。
Y32n0030_p0068a15║一三；一二一九（一一一五）
Y32n0030_p0069a01║如是我聞：一時，佛住舍衛國祇樹給孤獨園。爾時，世尊告諸比丘：「過去世時，有一聚落
Y32n0030_p0069a02║，有諸仙人，於聚落邊空閑處住止。時有諸天、阿修羅，去聚落不遠，對陣戰鬪。爾時，毘摩質
Y32n0030_p0069a03║多羅阿修羅王，除去五飾——脫去天冠，卻傘蓋，除劍刀，屏寶拂，脫革屣，至彼仙人住處。入
Y32n0030_p0069a04║於門內，周向看視，不顧眄諸仙人，亦不問訊，看已還出。時有一仙人，遙見毘摩質多羅阿修羅
Y32n0030_p0069a05║王，除去五飾，入園看已還出。見已，語諸仙人言：此何等人？有不調伏色、不似人形，非威儀
Y32n0030_p0069a06║法，似田舍兒，非長者子。除去五飾，入於園門，高視觀看，亦不顧眄問訊諸仙人。有一仙人答
Y32n0030_p0069a07║言：此是毘摩質多羅阿修羅王，除去五飾，觀看而去。彼仙人言：此非賢士，不好、不善，非賢
Y32n0030_p0069a08║、非法。除去五飾，來入園門，看已還去，亦不顧眄問訊諸仙人。以是故，當知天眾增長，阿修
Y32n0030_p0069a09║羅損減。時釋提桓因，除去五飾，入仙人住處，與諸仙人面相問訊慰勞，然後還出。復有仙人，
Y32n0030_p0069a10║見天帝釋除去五飾，入於園門，周遍問訊。見已，問諸仙人：此是何人？入於園林，有調伏色，
Y32n0030_p0069a11║有可適人色，有威儀色，非田舍兒，似族姓子。除去五飾，來入園門，周遍問訊，然後還出。有
Y32n0030_p0069a12║仙人答言：此是天帝釋，除去五飾，來入園門，周遍問訊，然後還去。彼仙人言：此是賢士，善
Y32n0030_p0069a13║好、真實，威儀法，除去五飾，來入園門，周遍問訊，然後還去。以是當知，天眾增長，阿修羅
Y32n0030_p0069a14║眾損減。時毘摩質多羅阿修羅王，聞仙人稱歎諸天，聞已瞋恚熾盛。時彼空處仙人，聞阿修羅王
Y32n0030_p0069a15║瞋恚熾盛，往詣毘摩質多羅阿修羅王所而說偈言：
Y32n0030_p0070a01║仙人故來此，求乞施無畏。汝能施無畏，賜牟尼恩教！
Y32n0030_p0070a02║毘摩質多羅以偈答言：
Y32n0030_p0070a03║於汝仙人所，無有施無畏。違背阿修羅，習近帝釋故，
Y32n0030_p0070a04║於此諸無畏，當遺以恐怖。
Y32n0030_p0070a05║仙人復說偈言：
Y32n0030_p0070a06║隨行殖種子，隨類果報生，來乞於無畏，遺之以恐怖，
Y32n0030_p0070a07║當獲無盡畏，施畏種子故。
Y32n0030_p0070a08║時諸仙人，於毘摩質多羅阿修羅王面前，說呪已，凌虛而逝。即於是夜，毘摩質多羅阿修羅王心
Y32n0030_p0070a09║驚三起，眠中聞惡聲言：釋提桓因興四種兵，與阿修羅戰。驚覺恐怖，慮戰必敗，退走而還阿修
Y32n0030_p0070a10║羅宮。時天帝釋敵退，得勝已，詣彼空閑仙人住處，禮諸仙人足已，退於西面。諸仙人前，東向
Y32n0030_p0070a11║而坐。時東風起，有異仙人即說偈言：
Y32n0030_p0070a12║今此諸牟尼，出家來日久，腋下流汗臭，莫順坐風下。
Y32n0030_p0070a13║千眼可移坐，此臭難可堪。
Y32n0030_p0070a14║時天帝釋說偈答言：
Y32n0030_p0070a15║種種眾香華，結以為華鬘，今之所聞香，其香復過是。
Y32n0030_p0071a01║寧久聞斯香，未曾生厭患」。
Y32n0030_p0071a02║佛告諸比丘：「彼天帝釋於三十三天為自在王，恭敬出家人，亦常讚歎出家人，亦常讚歎恭
Y32n0030_p0071a03║敬之德。汝等比丘！正信非家，出家學道，常應恭敬諸梵行者，亦當讚歎恭敬之德」。佛說此經
Y32n0030_p0071a04║已，諸比丘聞佛所說，歡喜奉行。
Y32n0030_p0071a05║一四；一二二〇（一一一六）
Y32n0030_p0071a06║如是我聞：一時，佛住舍衛國祇樹給孤獨園。時天帝釋晨朝來詣佛所，稽首佛足。以帝釋神
Y32n0030_p0071a07║力，身諸光明，遍照祇樹精舍。時釋提桓因，說偈問佛言：
Y32n0030_p0071a08║「為殺於何等，而得安隱眠？為殺於何等，而得無憂畏？
Y32n0030_p0071a09║為殺何等法，瞿曇所讚歎」？
Y32n0030_p0071a10║爾時，世尊說偈答言：
Y32n0030_p0071a11║「害兇惡瞋恚，而得安隱眠。害兇惡瞋恚，心得無憂畏。
Y32n0030_p0071a12║瞋恚為毒根，滅彼苦種子，滅彼苦種子，而得無憂畏。
Y32n0030_p0071a13║彼苦種滅故，賢聖所稱歎」。
Y32n0030_p0071a14║爾時，釋提桓因聞佛所說，歡喜隨喜，作禮而去。
Y32n0030_p0071a15║一五；一二二一（一一一七）
Y32n0030_p0072a01║如是我聞：一時，佛住舍衛國祇樹給孤獨園。爾時，世尊告諸比丘：「於月八日，四大天王
Y32n0030_p0072a02║勅遣大臣，按行世間：為何等人供養父母、沙門、婆羅門、宗親、尊重，作諸福德？見今世惡畏
Y32n0030_p0072a03║、後世罪，行施作福，受持齋戒？於月八日、十四日、十五日，及神變月，受戒布薩。至十四日
Y32n0030_p0072a04║，遣太子下觀察世間：為何等人供養父母，乃至受戒布薩？至十五日，四大天王自下世間，觀察
Y32n0030_p0072a05║眾生：為何等人供養父母，乃至受戒布薩？諸比丘！爾時，世間無有多人供養父母，乃至受戒布
Y32n0030_p0072a06║薩者，時四天王即往詣三十三天集法講堂，白天帝釋：天王當知！今諸世間，無有多人供養父母
Y32n0030_p0072a07║，乃至受戒布薩。時三十三天眾聞之不喜，轉相告語：今世間人不賢、不善，不好、不類，無真
Y32n0030_p0072a08║實行，不供養父母，乃至不受戒布薩。緣斯罪故，諸天眾減，阿修羅眾當漸增廣。諸比丘！爾時
Y32n0030_p0072a09║，世間若復多人供養父母，乃至受戒布薩者，四天王至三十三天集法講堂，白天帝釋：天王當知
Y32n0030_p0072a10║！今諸世間，多有人民供養父母，乃至受戒布薩。時三十三天心皆歡喜，轉相告語：今諸世間賢
Y32n0030_p0072a11║善，真實、如法，多有人民供養父母，乃至受戒布薩。緣斯福德，阿修羅眾減，諸天眾增廣。
Y32n0030_p0072a12║時天帝釋知諸天眾皆歡喜已，即說偈言：
Y32n0030_p0072a13║若人月八日，十四、十五日，及神變之月，受持八支齋，
Y32n0030_p0072a14║如我所修行，彼亦如是修」。
Y32n0030_p0072a15║爾時，世尊告諸比丘：「彼天帝釋所說偈言：
Y32n0030_p0073a01║若人月八日，十四、十五日，及神變之月，受持八支齋，
Y32n0030_p0073a02║如我所修行，彼亦如是修。
Y32n0030_p0073a03║此非善說，所以者何？彼天帝釋自有貪、恚、癡患，不脫生老病死、憂悲惱苦故。若阿羅漢比丘
Y32n0030_p0073a04║，諸漏已盡，所作已作，離諸重擔，斷諸有結，心善解脫，說此偈言：
Y32n0030_p0073a05║若人月八日，十四、十五日，及神變之月，受持八支齋，
Y32n0030_p0073a06║如我所修行，彼亦如是修。
Y32n0030_p0073a07║如是說者，則為善說。所以者何？阿羅漢比丘離貪、恚、癡，已脫生老病死、憂悲惱苦，是故此
Y32n0030_p0073a08║偈則為善說」。佛說此經已，諸比丘聞佛所說，歡喜奉行。
Y32n0030_p0073a09║一六；一二二二（一一一八）
Y32n0030_p0073a10║如是我聞：一時，佛住舍衛國祇樹給孤獨園。爾時，世尊告諸比丘：「過去世時，毘摩質多
Y32n0030_p0073a11║羅阿修羅王，疾病困篤，往詣釋提桓因所，語釋提桓因言：憍尸迦當知！我今疾病困篤，為我療
Y32n0030_p0073a12║治，令得安隱。釋提桓因語毘摩質多羅阿修羅言：汝當授我幻法，我當療治汝病，令得安隱。毘
Y32n0030_p0073a13║摩質多羅阿修羅語帝釋言：我當還問諸阿修羅眾，聽我者，當授帝釋阿修羅幻法。爾時，毘摩質
Y32n0030_p0073a14║多羅阿修羅，即往至諸阿修羅眾中，語諸阿修羅言：諸人當知！我今疾病困篤，往詣釋提桓因所
Y32n0030_p0073a15║，求彼治病。彼語我言：汝能授我阿修羅幻法者，當治汝病，令得安隱。我今當往，為彼說阿修
Y32n0030_p0074a01║羅幻法。時有一詐偽阿修羅，語毘摩質多羅阿修羅：其彼天帝釋，質直好信，不虛偽，但語彼言
Y32n0030_p0074a02║：天王！此阿修羅幻法，若學者令人墮地獄，受罪無量百千歲。彼天帝釋必當息意，不復求學，
Y32n0030_p0074a03║當言汝去，令汝病差，可得安隱。時毘摩質多羅阿修羅復往帝釋所，說偈白言：
Y32n0030_p0074a04║千眼尊天王，阿修羅幻術，皆是虛誑法，令人墮地獄，
Y32n0030_p0074a05║無量百千歲，受苦無休息。
Y32n0030_p0074a06║時天帝釋語毘摩質多羅阿修羅言：止！止！如是幻術，非我所須。汝且還去，令汝身病寂滅休息
Y32n0030_p0074a07║，得力安隱」。佛告諸比丘：「釋提桓因於三十三天為自在王，長夜真實，不幻、不偽，賢善、
Y32n0030_p0074a08║質直。汝等比丘！正信非家，出家學道，亦應如是不幻、不偽，賢善、質直，當如是學」。佛說
Y32n0030_p0074a09║此經已，諸比丘聞佛所說，歡喜奉行。
Y32n0030_p0074a10║一七；一二二三（一一一九）
Y32n0030_p0074a11║如是我聞：一時，佛住舍衛國祇樹給孤獨園。爾時，世尊告諸比丘：「時有天帝釋，及鞞盧
Y32n0030_p0074a12║闍那子婆稚阿修羅王，有絕妙之容，於晨朝時，俱詣佛所，稽首佛足，退坐一面。時天帝釋及鞞
Y32n0030_p0074a13║盧闍那子婆稚阿修羅王，身諸光明，普照祇樹給孤獨園。爾時，鞞盧闍那阿修羅王說偈白佛：
Y32n0030_p0074a14║人當勤方便，必令利滿足；是利滿足已，何須復方便？
Y32n0030_p0074a15║時天帝釋復說偈言：
Y32n0030_p0075a01║若人勤方便，必令利滿足；是利滿足已，修忍無過上。
Y32n0030_p0075a02║說是偈已，俱白佛言：世尊！何者善說」？世尊告言：「汝等所說，二說俱善。然今汝等復聽我
Y32n0030_p0075a03║說：
Y32n0030_p0075a04║一切眾生類，悉皆求己利，彼彼諸眾生，各自求所應。
Y32n0030_p0075a05║世間諸和合，及與第一義，當知世和合，則為非常法。
Y32n0030_p0075a06║若人勤方便，必令利滿足，是利滿足已，修忍無過上」。
Y32n0030_p0075a07║爾時，天帝釋及鞞盧闍那子婆稚阿修羅王，聞佛所說：歡喜隨喜，作禮而去。爾時，世尊告
Y32n0030_p0075a08║諸比丘：「釋提桓因於三十三天為自在王，修行於忍，讚歎於忍。汝等比丘！正信非家，出家學
Y32n0030_p0075a09║道，亦應如是修行於忍，讚歎於忍」。佛說此經已，諸比丘聞佛所說，歡喜奉行。
Y32n0030_p0075a10║一八；一二二四（一一二〇）
Y32n0030_p0075a11║如是我聞：一時，佛住舍衛國祇樹給孤獨園。爾時，世尊告諸比丘：「過去世時，有天帝釋
Y32n0030_p0075a12║，白佛言：世尊！我今受如是戒，乃至佛法住世，盡其形壽，有惱我者，要不反報加惱於彼。時
Y32n0030_p0075a13║毘摩質多羅阿修羅王，聞天帝釋受如是戒，乃至佛法住世，盡其形壽，有惱我者，我不反報加惱
Y32n0030_p0075a14║於彼。聞已，執持利劍，逆道而來。時天帝釋遙見毘摩質多羅阿修羅王，執持利劍，逆道而來，
Y32n0030_p0075a15║即遙告言：阿修羅住！縛汝勿動。毘摩質多羅阿修羅王，即不得動。語帝釋言：汝今豈不受如是
Y32n0030_p0076a01║戒，若佛法住世，盡其形壽，有惱我者，必不還報耶？天帝釋答言：我實受如是戒，但汝自住
Y32n0030_p0076a02║受縛。阿修羅言：今且放我。帝釋答言：汝若約誓不作亂者，然後放汝。阿修羅言：放我，當如
Y32n0030_p0076a03║法作。帝釋答言：先如法作，然後放汝。時毘摩質多羅阿修羅王即說偈言：
Y32n0030_p0076a04║貪欲之所趣，及瞋恚所趣，妄語之所趣，謗毀賢聖趣，
Y32n0030_p0076a05║我若嬈亂者，趣同彼趣趣。
Y32n0030_p0076a06║釋提桓因復告言：放汝令去，隨汝所安。爾時，天帝釋令阿修羅王作約誓已，往詣佛所，稽首佛
Y32n0030_p0076a07║足，退坐一面，白佛言：世尊！我於佛前受如是戒，乃至佛法住世，盡其形壽，有惱我者，我不
Y32n0030_p0076a08║反報。毘摩質多羅阿修羅王，聞我受戒，手持利劍，隨路而來。我遙見已，語言：阿修羅住！住
Y32n0030_p0076a09║！縛汝勿動。彼阿修羅言：汝不受戒耶？我即答言：我實受戒，且汝今住，縛汝勿動。彼即求脫
Y32n0030_p0076a10║，我告彼言：若作約誓不作亂者，當令汝脫。阿修羅言：且當放我，當說約誓。我即告言：先說
Y32n0030_p0076a11║約誓，然後放汝。彼即說偈，作約誓言：
Y32n0030_p0076a12║貪欲之所趣，及瞋恚所趣，妄語之所趣，謗毀賢聖趣，
Y32n0030_p0076a13║我若作嬈亂，趣同彼趣趣。
Y32n0030_p0076a14║如是世尊！我要彼阿修羅王令說約誓，為是法不？彼阿修羅復為嬈亂不？佛告天帝釋：善哉！善
Y32n0030_p0076a15║哉！汝要彼約誓，如法不違；彼亦不復敢作嬈亂。爾時，天帝釋聞佛所說，歡喜隨喜，作禮而去
Y32n0030_p0077a01║」。爾時，世尊告諸比丘：「彼天帝釋於三十三天為自在王，不為嬈亂，亦常讚歎不嬈亂法。汝
Y32n0030_p0077a02║等比丘！正信非家，出家學道，亦應如是行不嬈亂，亦當讚歎不擾亂法」。佛說此經已，諸比丘
Y32n0030_p0077a03║聞佛所說，歡喜奉行。
Y32n0030_p0077a04║一九；一二二五（一二二二）
Y32n0030_p0077a05║如是我聞：一時，佛住舍衛國祇樹給孤獨園。爾時，世尊告諸比丘：「過去世時，天、阿
Y32n0030_p0077a06║修羅對陣鬪戰，阿修羅勝，諸天不如。時天帝釋軍壞退散，極生恐怖，乘車北馳，還歸天宮。須
Y32n0030_p0077a07║彌山下，道逕叢林，林下有金翅鳥巢，多有金翅鳥子。爾時，帝釋恐車馬過踐殺鳥子，告御者言
Y32n0030_p0077a08║：可回車還，勿殺鳥子。御者白王：阿修羅軍後來逐人，若回還者，為彼所困。帝釋告言：寧當
Y32n0030_p0077a09║回還，為阿修羅殺，不以軍眾蹈殺眾生於道。御者轉乘南向，阿修羅軍遙見帝釋轉乘而還，謂為
Y32n0030_p0077a10║戰策，即還退走。眾大恐怖，壞陣流散，歸阿修羅宮」。佛告諸比丘：「彼天帝釋於三十三天為
Y32n0030_p0077a11║自在王，以慈心故，威力摧伏阿修羅軍，亦常讚嘆慈心功德。汝等比丘！正信非家，出家學道，
Y32n0030_p0077a12║當修慈心，亦應讚嘆慈心功德」。佛說此經已，諸比丘聞佛所說，歡喜奉行。
Y32n0030_p0077a13║二〇；一二二六（一二二三）
Y32n0030_p0077a14║如是我聞：一時，佛住王舍城迦蘭陀竹園。時王舍城中，有一士夫，貧窮辛苦，而於佛法
Y32n0030_p0077a15║僧受持禁戒，多聞廣學，力行惠施，正見成就。彼身壞命終，得生天上。生三十三天，有三事勝
Y32n0030_p0078a01║於餘三十三天。何等為三？一者、天壽，二者、天色，三者、天名稱。諸三十三天見是天子三事
Y32n0030_p0078a02║特勝——天壽、天色、天名稱，勝餘諸天。見已，往詣天帝釋所，作如是言：「憍尸迦當知！有
Y32n0030_p0078a03║一天子，始生此天，於先諸天，三事特勝——天壽、天色及天名稱」。時天帝釋告彼天子：「諸
Y32n0030_p0078a04║仁者！我見此人，於王舍城作一士夫，貧窮辛苦，於如來法律得信向心，乃至正見成就。身壞命
Y32n0030_p0078a05║終，來生此天，於諸三十三天，三事特勝——天壽、天色及天名稱」。時天帝釋即說偈言：
Y32n0030_p0078a06║「正信於如來，決定不傾動，受持真實戒，聖戒無厭者。
Y32n0030_p0078a07║於佛心清淨，成就於正見，當知非貧苦，不空而自活。
Y32n0030_p0078a08║故於佛法僧，當生清淨信，智慧力增明，思念佛正教」。
Y32n0030_p0078a09║佛說此經已，諸比丘聞佛所說，歡喜奉行。
Y32n0030_p0078a10║二一；一二二七（一二二四）
Y32n0030_p0078a11║如是我聞：一時，佛住王舍城耆闍崛山中。爾時，王舍城人普設大會，悉為請種種異道。有
Y32n0030_p0078a12║事遮羅迦外道者，作是念：我今請遮羅迦外道，天，先作福田。或有事外道出家者，有事尼乾
Y32n0030_p0078a13║子道者，有事老弟子者，有事火弟子者，有事佛弟子僧者，咸作是念：今當令佛面前僧先作福
Y32n0030_p0078a14║田。時天帝釋作是念：莫令王舍城諸人，捨佛面前僧而奉事餘道，求索福田。我當疾往，為王舍
Y32n0030_p0078a15║城人建立福田。即化作大婆羅門，儀容嚴整，乘白馬車，諸年少婆羅門眾，前後導從，持金斗繖
Y32n0030_p0079a01║蓋，至王舍城，詣諸處處大眾會中。諸王舍城一切士女，咸作是念：但當觀望此大婆羅門所奉事
Y32n0030_p0079a02║處，我當從彼而先供養，為良福田。時天帝釋知王舍城一切士女心之所念，駕乘導從，徑詣耆闍
Y32n0030_p0079a03║崛山。至於門外，除去五飾，往詣佛所，稽首佛足，退坐一面，而說偈言：
Y32n0030_p0079a04║「善分別顯示，一切法彼岸，悉度諸恐怖，故稽首瞿曇。
Y32n0030_p0079a05║諸人普設會，欲求大功德，各各設大施，常願有餘果。
Y32n0030_p0079a06║願為說福田，令斯施果成」。帝釋大自在，天王之所問，
Y32n0030_p0079a07║於耆闍崛山，大師為記說：「諸人普設會，欲求大功德，
Y32n0030_p0079a08║各各設大施，常願有餘果。今當說福田，施得大果處。
Y32n0030_p0079a09║正向者有四，四聖住於果，是名僧福田，明行定具足。
Y32n0030_p0079a10║僧福田增廣，無量踰大海，調人師弟子，照明顯正法，
Y32n0030_p0079a11║斯等善供養，施僧良福田。於僧良福田，佛說得大果，
Y32n0030_p0079a12║以僧離五蓋，清淨應讚嘆。施彼最上田，少施收大利，
Y32n0030_p0079a13║是故諸人者，當施僧福田。增得勝妙法，明行定相應，
Y32n0030_p0079a14║供此珍寶僧。施主心歡喜，起於三種心，施衣服、飲食，
Y32n0030_p0079a15║離塵垢劍刺，超度諸惡趣，躬自行啟請，自手平等與，
Y32n0030_p0080a01║自利亦利他，是施獲大利。慈者如是施，淨信心解脫，
Y32n0030_p0080a02║無罪安樂施，乘智往生彼」。
Y32n0030_p0080a03║時天帝釋聞佛所說，歡喜隨喜，為佛作禮，即沒不現。
Y32n0030_p0080a04║爾時，王舍城諸人民，即從座起，整衣服，為佛作禮，合掌白佛言：「世尊！唯願世尊與諸
Y32n0030_p0080a05║大眾，受我供養」。爾時，世尊默然受請。是王舍城人民，知世尊默然受其請已，作禮而歸。到
Y32n0030_p0080a06║諸大會處，具飲食，布置床座，晨朝遣使，白佛：「時到，唯願知時」。爾時，世尊與諸大眾
Y32n0030_p0080a07║，著衣持鉢，至大會所，於大眾前，敷座而坐。王舍城人知佛坐定，自行種種豐美飲食。食訖，
Y32n0030_p0080a08║洗鉢，澡漱畢，還復本座，聽佛說法。爾時，世尊為王舍城人種種說法，示教、照喜已，從座起
Y32n0030_p0080a09║而去。
Y32n0030_p0080a10║二二；一二二八（一二二五）
Y32n0030_p0080a11║如是我聞：一時，佛住王舍城耆闍崛山中。廣說如上說，差別者：時天帝釋說異偈而問佛言
Y32n0030_p0080a12║：
Y32n0030_p0080a13║「今請問瞿曇，微密深妙慧，世尊之所體，無障礙知見」。
Y32n0030_p0080a14║眾人普設會偈，如上廣說，乃至為王舍城諸設會者，說種種法，示教、照喜已，從座起去。
Y32n0030_p0080a15║（須毘羅、仙人，滅瞋、月八日，病、并持一戒，鳥巢及婆梨，
Y32n0030_p0081a01║貧人及大祠）。
Y32n0030_p0081a02║
Y32n0030_p0081a03║
Y32n0030_p0081a04║
Y32n0030_p0081a05║
Y32n0030_p0081a06║
Y32n0030_p0081a07║
Y32n0030_p0081a08║
Y32n0030_p0081a09║
Y32n0030_p0081a10║
Y32n0030_p0081a11║
Y32n0030_p0081a12║
Y32n0030_p0081a13║
Y32n0030_p0081a14║
Y32n0030_p0081a15║
Y32n0030_p0081a16║
Y32n0030_p0082a01║
Y32n0030_p0082a02║
Y32n0030_p0082a03║
Y32n0030_p0082a04║
Y32n0030_p0082a05║
Y32n0030_p0082a06║
Y32n0030_p0083a01║二十　剎利相應
Y32n0030_p0083a02║一；一二二九（一二二六）
Y32n0030_p0083a03║如是我聞：一時，佛在拘薩羅人間遊行，至舍衛國祇樹給孤獨園。時波斯匿王，聞世尊拘
Y32n0030_p0083a04║薩羅人間遊行，至舍衛國祇樹給孤獨園。聞已，往詣佛所，稽首佛足，退坐一面。白佛言：「世
Y32n0030_p0083a05║尊！我聞世尊自記說成阿耨多羅三藐三菩提，諸人傳者，得非虛妄過長說耶？為如說說，如法說
Y32n0030_p0083a06║，隨順法說耶？非是他人損同法者，於其問答生厭薄處耶」？佛告大王：「彼如是說，是真諦說
Y32n0030_p0083a07║，非為虛妄。如說說，如法說，隨順法說，非是他人損同法者，於其問答生厭薄處。所以者何？
Y32n0030_p0083a08║大王！我今實得阿耨多羅三藐三菩提故」。波斯匿王白佛言：「雖復世尊作如是說，我猶故不信
Y32n0030_p0083a09║。所以者何？此間有諸宿重沙門、婆羅門，所謂富蘭那迦葉，末迦利瞿舍梨子，刪闍耶毘羅胝子
Y32n0030_p0083a10║，阿耆多枳舍欽婆羅，迦羅拘陀迦栴延，尼乾陀若提子；彼等不自說言得阿耨多羅三藐三菩提，
Y32n0030_p0083a11║何得世尊幼小年少，出家未久，而便自證得阿耨多羅三藐三菩提」？佛告大王：「有四種雖小而
Y32n0030_p0083a12║不可輕。何等為四？剎利王子年少幼小而不可輕，龍子年少幼小而不可輕，小火雖微而不可輕，
Y32n0030_p0083a13║比丘幼小而不可輕」。爾時，世尊即說偈言：
Y32n0030_p0083a14║「剎利形相具，貴族發名稱，雖復年幼稚，智者所不輕。
Y32n0030_p0084a01║此必居王位，顧念生怨害，是故難可輕，應生大恭敬。
Y32n0030_p0084a02║善求自護者，自護如護命，以平等自護，而等護於命。
Y32n0030_p0084a03║聚落及空處，見彼幼龍者，莫以小蛇故，而生輕慢想。
Y32n0030_p0084a04║雜色小龍形，亦應令安樂，輕蛇無士女，悉為毒所害。
Y32n0030_p0084a05║是故自護者，當如護己命，以斯善護己，而等護於彼。
Y32n0030_p0084a06║猛火之所食，雖小食無限，小燭亦能燒，足薪則彌廣，
Y32n0030_p0084a07║從微漸進燒，盡聚落、城邑。是故自護者，當如護己命，
Y32n0030_p0084a08║以斯善護己，而等護於彼。盛火之所焚，百卉蕩燒盡，
Y32n0030_p0084a09║滅已不盈縮，戒火還復生。若輕毀比丘，受持淨戒火，
Y32n0030_p0084a10║燒身及子孫，眾災流百世，如燒多羅樹，無有生長期。
Y32n0030_p0084a11║是故當自護，如自護己命，以斯善自護，而等護於彼。
Y32n0030_p0084a12║剎利形相具，幼龍及小火，比丘具淨戒，不應起輕想。
Y32n0030_p0084a13║是故當自護，如自護己命，以斯善自護，而等護於彼」。
Y32n0030_p0084a14║佛說此經已，波斯匿王聞佛所說，歡喜隨喜，作禮而去。
Y32n0030_p0084a15║二；一二三〇（一二二七）
Y32n0030_p0085a01║如是我聞：一時，佛住舍衛國祇樹給孤獨園。時波斯匿王有祖母，極所敬重，忽爾命終，出
Y32n0030_p0085a02║城闍維。供養舍利畢，弊衣亂髮，來詣佛所，稽首佛足，退坐一面。爾時，世尊告波斯匿王：「
Y32n0030_p0085a03║大王！從何所來弊衣亂髮」？波斯匿王白佛：「世尊！我亡祖母，極所敬重，捨我命終，出於城
Y32n0030_p0085a04║外，闍維供養畢，來詣世尊」。佛告大王：「極愛重敬念祖親耶」？波斯匿王白佛：「世尊！極
Y32n0030_p0085a05║敬重愛戀。世尊！若國土所有象、馬、七寶，乃至國位悉持與人，能救祖母命者，悉當與之。既
Y32n0030_p0085a06║不能救，生死長辭，悲戀憂苦，不自堪勝。曾聞世尊所說，一切眾生、一切蟲、一切神，生者皆
Y32n0030_p0085a07║死，無不窮盡，無有出生而不死者，今日乃知世尊善說」。佛言：「大王！如是如是，一切眾生
Y32n0030_p0085a08║、一切蟲、一切神，生者輒死，終歸窮盡，無有一生而不死者」。佛告大王：「正使婆羅門大姓
Y32n0030_p0085a09║，剎利大姓，長者大姓，生者皆死，無不死者。正使剎利大王，灌頂居位，王四天下，得力自在
Y32n0030_p0085a10║，於諸敵國無不降伏，終歸有極，無不死者。若復大王！生長壽天，王於天宮自在快樂，終亦歸
Y32n0030_p0085a11║盡，無不死者。若復大王！羅漢比丘諸漏已盡，離諸重擔，所作已作，逮得己利，盡諸有結，正
Y32n0030_p0085a12║智心善解脫，彼亦歸盡，捨身涅槃。若復緣覺善調、善寂，盡此身命，終歸涅槃。諸佛世尊十力
Y32n0030_p0085a13║具足，四無所畏，勝師子吼，終亦捨身取般涅槃。以如是比，大王！當知一切眾生、一切蟲、一
Y32n0030_p0085a14║切神，有生輒死，終歸磨滅，無不死者」。爾時，世尊復說偈言：
Y32n0030_p0085a15║「一切眾生類，有命終歸死，各隨業所趣，善惡果自受。
Y32n0030_p0086a01║惡業墮地獄，為善上昇天，修習勝妙道，漏盡般涅槃。
Y32n0030_p0086a02║如來及緣覺，佛聲聞弟子，會當捨身命，何況俗凡夫」！
Y32n0030_p0086a03║佛說此經已，波斯匿王聞佛所說，歡喜隨喜，作禮而去。
Y32n0030_p0086a04║三；一二三一（一二二八）
Y32n0030_p0086a05║如是我聞：一時，佛住舍衛國祇樹給孤獨園。時波斯匿王獨一靜處，禪思思惟，作是念：云
Y32n0030_p0086a06║何為自念？云何為不自念？復作是念：若有行身惡行，行口惡行，行意惡行者，當知斯等為不自
Y32n0030_p0086a07║念。若復行身善行，行口善行，行意善行者，當知斯等則為自念。從禪覺已，往詣佛所，稽首佛
Y32n0030_p0086a08║足，退住一面。白佛言：「世尊！我於靜處獨一思惟，作是念：云何為自念？云何為不自念？復
Y32n0030_p0086a09║作是念：若有行身惡行，行口惡行，行意惡行者，當知斯等為不自念。若復行身善行，行口善行
Y32n0030_p0086a10║，行意善行者，當知斯等則為自念」。佛告大王：「如是，大王！如是，大王！若有行身惡行，
Y32n0030_p0086a11║行口惡行，行意惡行者，當知斯等為不自念。彼雖自謂為自愛念，而實非自念。所以者何？無有
Y32n0030_p0086a12║惡知識所作惡，不念者所不念（所作），不愛者所不愛所作，如其自為自己所作者。是故斯等為
Y32n0030_p0086a13║不自念。若復大王！行身善行，行口善行，行意善行者，當知斯等則為自念。斯等自謂不自愛惜
Y32n0030_p0086a14║己身，然其斯等實為自念。所以者何？無有善友於善友所作，念者念作，愛者愛作，如自為己所
Y32n0030_p0086a15║作者，是故斯等則為自念」。爾時，世尊復說偈言：
Y32n0030_p0087a01║「謂為自念者，不應造惡行，終不因惡行，令己得安樂。
Y32n0030_p0087a02║謂為自念者，終不造惡行，造諸善業者，令己得安樂。
Y32n0030_p0087a03║若自愛念者，善護而自護，如善護國王，外防邊境城。
Y32n0030_p0087a04║若自愛念者，極善自寶藏，如善守之王，內防邊境城。
Y32n0030_p0087a05║如是自寶藏，剎那無間缺，剎那缺致憂，惡道長受苦」。
Y32n0030_p0087a06║佛說此經已，波斯匿王聞佛所說，歡喜隨喜，作禮而去。
Y32n0030_p0087a07║四；一二三二（一二二九）
Y32n0030_p0087a08║如是我聞：一時，佛住舍衛國祇樹給孤獨園。爾時，波斯匿王獨靜思惟，作如是念：云何自
Y32n0030_p0087a09║護？云何不自護？復作是念：若有行身惡行，行口惡行，行意惡行者，當知斯等為不自護。若復
Y32n0030_p0087a10║行身善行，行口善行，行意善行者，當知斯等則為自護。從禪覺已，往詣佛所，稽首佛足，退坐
Y32n0030_p0087a11║一面。白佛言：「世尊！我獨靜思惟，而作是念：云何為自護？云何為不自護？復作是念：若有
Y32n0030_p0087a12║行身惡行，行口惡行，行意惡行者，當知斯等為不自護。若復行身善行，行口善行，行意善行者
Y32n0030_p0087a13║，當知斯等則為自護」。佛告大王：「如是，大王！如是，大王！若有行身惡行，行口惡行，行
Y32n0030_p0087a14║意惡行者，當知斯等為不自護，而彼自謂能自防護。象軍、馬軍、車軍、步軍，以自防護，雖謂
Y32n0030_p0087a15║自護實非自護。所以者何？雖護於外，不護於內，是故大王！名不自護。大王！若復有行身善行
Y32n0030_p0088a01║，行口善行，行意善行者，當知斯等則為自護。彼雖不以象、馬、車、步四軍自防，而實自護。
Y32n0030_p0088a02║所以者何？護其內者，名善自護，非謂防外」。爾時，世尊復說偈言：
Y32n0030_p0088a03║「善護於身、口，及意一切業，慚愧而自防，是名善守護」。
Y32n0030_p0088a04║時波斯匿王聞佛所說，歡喜隨喜，作禮而去。
Y32n0030_p0088a05║五；一二三三（一二三〇）
Y32n0030_p0088a06║如是我聞：一時，佛住舍衛國祇樹給孤獨園。時波斯匿王獨靜思惟，作是念：世少有人得勝
Y32n0030_p0088a07║妙財利，能不放逸，能不貪著，能於眾生不起惡行。世多有人得勝妙財利，起於放逸，增其貪著
Y32n0030_p0088a08║，起諸邪行。作是念已，往詣佛所，稽首佛足，退坐一面。白佛言：「世尊！我獨靜思惟，作是
Y32n0030_p0088a09║念：世間少有人得勝妙財，能於財利不起放逸，不起貪著，不作邪行。世多有人得勝妙財，而起
Y32n0030_p0088a10║放逸，生於貪著，多起邪行」。佛告波斯匿王：「如是，大王！如是，大王！世少有人得勝妙財
Y32n0030_p0088a11║利，能不貪著，不起放逸，不起邪行。世多有人得勝妙財利，於財放逸，而起貪著，起諸邪行。
Y32n0030_p0088a12║大王！當知彼諸世人得勝財利，於財放逸而起貪著，作邪行者，是愚癡人長夜當得不饒益苦。
Y32n0030_p0088a13║大王！譬如獵師、獵師弟子，空野林中，張網施羂，多殺禽獸，困苦眾生，惡業增廣。如是世人
Y32n0030_p0088a14║得勝妙財利，於財放逸而起貪著，造諸邪行，亦復如是，是愚癡人長夜當得不饒益苦」。爾時，
Y32n0030_p0088a15║世尊復說偈言：
Y32n0030_p0089a01║「貪欲於勝財，為貪所迷醉，狂亂不自覺，猶如捕獵者，
Y32n0030_p0089a02║緣斯放逸故，當受大苦報」。
Y32n0030_p0089a03║佛說此經已，波斯匿王聞佛所說，歡喜隨喜，作禮而去。
Y32n0030_p0089a04║六；一二三四（一二三一）
Y32n0030_p0089a05║如是我聞：一時，佛住舍衛國祇樹給孤獨園。時波斯匿王，於正殿上，自觀察王事。見勝剎
Y32n0030_p0089a06║利大姓，見勝婆羅門大姓，見勝長者大姓，因貪欲故欺詐妄語。即作是念：止此斷事，息此斷事
Y32n0030_p0089a07║，我更不復親臨斷事；我有賢子，當令斷事。云何自見此勝剎利大姓、婆羅門大姓、長者大姓，
Y32n0030_p0089a08║為貪欲故欺詐妄語！時波斯匿王作是念已，往詣佛所，稽首佛足，退坐一面。白佛言：「世尊！
Y32n0030_p0089a09║我於殿上自斷王事，見諸勝剎利大姓，婆羅門大姓，長者大姓，為貪利故欺詐妄語。世尊！我見
Y32n0030_p0089a10║是事已，作是念：我從今日止此斷事，息此斷事；我有賢子，當令其斷，不親自見此勝剎利大姓
Y32n0030_p0089a11║、婆羅門大姓、長者大姓，緣貪利故欺詐妄語」。佛告波斯匿王：「如是，大王！如是，大王！
Y32n0030_p0089a12║彼勝剎利大姓，婆羅門大姓，長者大姓，因貪利故欺詐妄語。彼愚癡人，長夜當得不饒益苦。大
Y32n0030_p0089a13║王！當知譬如漁師、漁師弟子，於河溪谷，截流張網，殘殺眾生，令遭大苦。如是大王！彼勝剎
Y32n0030_p0089a14║利大姓，婆羅門大姓，長者大姓，因貪利故欺詐妄語，長夜當得不饒益苦」。爾時，世尊復說偈
Y32n0030_p0089a15║言：
Y32n0030_p0090a01║「於財起貪欲，貪欲所迷醉，狂亂不自覺，猶如漁捕者，
Y32n0030_p0090a02║緣斯惡業故，當受劇苦報」。
Y32n0030_p0090a03║佛說此經已，波斯匿王聞佛所說，歡喜隨喜，作禮而去。
Y32n0030_p0090a04║七；一二三五（一二三二）
Y32n0030_p0090a05║如是我聞：一時，佛住舍衛國祇樹給孤獨園。時波斯匿王來詣佛所，稽首佛足，退坐一面。
Y32n0030_p0090a06║白佛言：「世尊！此舍衛國，有長者名摩訶男，多財巨富，藏積真金至百千億，況復餘財。世尊
Y32n0030_p0090a07║！摩訶男長者如是巨富，作如是食用：食麤碎米，食豆羹，食腐敗薑，著麤布衣，單皮革屣，乘
Y32n0030_p0090a08║羸敗車，戴樹葉蓋。未曾聞其供養施與沙門、婆羅門，給恤貧苦，行路頓乏，諸乞匃者。閉門而
Y32n0030_p0090a09║食，莫令沙門、婆羅門、貧窮、行路、諸乞匃者見之」。佛告波斯匿王：「此非正士，得勝財利
Y32n0030_p0090a10║，不自受用，不知供養父母，供給妻子、宗親、眷屬，恤諸僕使，施與知識；不知隨時供給沙門
Y32n0030_p0090a11║、婆羅門，種勝福田，崇向勝處，長受安樂，未來生天。得勝財物，不知廣用，收其大利。大王
Y32n0030_p0090a12║！譬如曠野湖池聚水，無有受用洗浴、飲者，即於澤中煎熬消盡。如是不善士夫，得勝財物，乃
Y32n0030_p0090a13║至不廣受用，收其大利，如彼池水。大王！有善男子，得勝財利，快樂受用，供養父母，供給妻
Y32n0030_p0090a14║子、宗親、眷屬，給恤僕使，施諸知識，時時供養沙門、婆羅門，種勝福田，崇向勝處，未來生
Y32n0030_p0090a15║天。得勝錢財，能廣受用，倍收大利。譬如大王！聚落城郭邊有池水，澄淨清涼，樹林蔭覆，令
Y32n0030_p0091a01║人受樂，多眾受用，乃至禽獸。如是善男子得勝妙財，自供快樂，供養父母，乃至種勝福田，廣
Y32n0030_p0091a02║收大利」。爾時，世尊復說偈言：
Y32n0030_p0091a03║「曠野湖池水，清涼極鮮淨，無有受用者，即於彼消盡。
Y32n0030_p0091a04║如是勝妙財，惡士夫所得，不能自受用，亦不供恤彼，
Y32n0030_p0091a05║徒自苦積聚，聚已而自喪。慧者得勝財，能自樂受用，
Y32n0030_p0091a06║廣施作功德，及與親眷屬，隨所應給與，如牛王領眾。
Y32n0030_p0091a07║施與及受用，不失所應者，乘理而壽終，生天受福樂」。
Y32n0030_p0091a08║佛說此經已，波斯匿王聞佛所說，歡喜隨喜，作禮而去。
Y32n0030_p0091a09║八；一二三六（一二三三）
Y32n0030_p0091a10║如是我聞：一時，佛住舍衛國祇樹給孤獨園。爾時，舍衛國有長者，名摩訶男，命終無有兒
Y32n0030_p0091a11║息，波斯匿王以無子無親屬之財，悉入王家。波斯匿王日日挍閱財物，身蒙塵土，來詣佛所，稽
Y32n0030_p0091a12║首佛足，退坐一面。爾時世尊告波斯匿王：「大王！從何所來？身蒙塵土，似有疲惓」。波斯匿
Y32n0030_p0091a13║王白佛：「世尊！此國長者摩訶男命終，有無子之財，悉入王家，瞻視料理，致令疲勞，塵土坌
Y32n0030_p0091a14║身，從其舍來」。佛問波斯匿王：「彼摩訶男長者，大富多財耶」？波斯匿王白佛：「大富，世
Y32n0030_p0091a15║尊！錢財甚多，百千巨億金銀寶物，況復餘財！世尊！彼摩訶男在世之時，麤衣、惡食，如上
Y32n0030_p0092a01║廣說」。佛告波斯匿王：「彼摩訶男過去世時，遇多迦羅尸棄辟支佛，施一飯食，非淨信心，不
Y32n0030_p0092a02║恭敬與，不自手與，施後變悔，言此飲食自可供給我諸僕使，無辜持用施於沙門。由是施福，七
Y32n0030_p0092a03║反往生三十三天，七反生此舍衛國中，最勝族姓，最富錢財。以彼施辟支佛時不淨信心，不手自
Y32n0030_p0092a04║與，不恭敬與，施後隨悔，故在所生處，雖得財富，猶故受用麤衣、麤食，麤弊臥具、屋舍、車
Y32n0030_p0092a05║乘，初不嘗得上妙色、聲、香、味、觸以自安身。復次、大王！時彼摩訶男長者，殺其異母兄，
Y32n0030_p0092a06║取其財物，緣斯罪故，經百千歲墮地獄中。彼餘罪報生舍衛國，七反受身，常以無子財沒入王家
Y32n0030_p0092a07║。大王！摩訶男長者今此壽終，過去施報盡於此身。以彼慳貪，於財放逸，因造過惡，於此命終
Y32n0030_p0092a08║，已墮地獄受極苦惱」。波斯匿王白佛言：「世尊！摩訶男長者命終，已入地獄受苦痛耶」？佛
Y32n0030_p0092a09║言：「如是，大王！已入地獄」。時波斯匿王，念彼悲泣，以衣拭淚而說偈言：
Y32n0030_p0092a10║「財物、真金寶，象馬、莊嚴具，奴僕諸僮使，及諸田宅等，
Y32n0030_p0092a11║一切皆遺棄，裸神獨遊往。福運數已窮，永捨於人身，
Y32n0030_p0092a12║彼今何所有，何所持而去？於何事不捨，如影之隨形」？
Y32n0030_p0092a13║爾時，世尊說偈答言：
Y32n0030_p0092a14║「唯有罪福業，若人已作者，是則己之有，彼則常持去，
Y32n0030_p0092a15║生死未曾捨，如影之隨形。如人少資糧，涉遠遭苦難，
Y32n0030_p0093a01║不修功德者，必經惡道苦。如人豐資糧，安樂以遠遊，
Y32n0030_p0093a02║修德淳厚者，善趣長受樂。如人遠遊行，歲久安隱歸，
Y32n0030_p0093a03║宗親善知識，歡樂欣集會；善修功德者，此沒生他世，
Y32n0030_p0093a04║彼諸親眷屬，見則心歡喜。是故當修福，積集期永久，
Y32n0030_p0093a05║福德能為人，建立他世樂。福德天所歎，等修正行故，
Y32n0030_p0093a06║現世人不毀，終則生天上」。
Y32n0030_p0093a07║佛說此經已，波斯匿王聞佛所說，歡喜隨喜，作禮而去。
Y32n0030_p0093a08║九；一二三七（一二三四）
Y32n0030_p0093a09║如是我聞：一時，佛住舍衛國祇樹給孤獨園。爾時，波斯匿王普設大會，為大會故，以千特
Y32n0030_p0093a10║牛行列繫柱；集眾供具，遠集一切諸異外道，悉來聚集。波斯匿王大會之處，時有眾多比丘，
Y32n0030_p0093a11║亦晨朝著衣持鉢，入舍衛城乞食。聞波斯匿王普設大會，如上廣說，乃至種種外道皆悉來集。聞
Y32n0030_p0093a12║已，乞食畢，還精舍，舉衣鉢，洗足已，往詣佛所，稽首佛足，退坐一面。白佛言：「世尊！我
Y32n0030_p0093a13║等今日眾多比丘，晨朝著衣持鉢，入舍衛城乞食，聞波斯匿王普設大會，如上廣說，乃至種種異
Y32n0030_p0093a14║道集於會所」。爾時，世尊即說偈言：
Y32n0030_p0093a15║「月月設大會，乃至百千數，不如正信佛，十六分之一。
Y32n0030_p0094a01║如是信法、僧、慈念於眾生，彼大會之福，十六不及一。
Y32n0030_p0094a02║若人於世間，億年設福業，於直心敬禮，四分不及一」。
Y32n0030_p0094a03║佛說此經已，諸比丘聞佛所說，歡喜奉行。
Y32n0030_p0094a04║一〇；一二三八（一二三五）
Y32n0030_p0094a05║如是我聞：一時，佛住舍衛國祇樹給孤獨園。時波斯匿王忿諸國人，多所囚執：若剎利，若
Y32n0030_p0094a06║婆羅門，若鞞舍，若首陀羅，若旃陀羅；持戒、犯戒，在家、出家，悉皆被錄；或鏁，或杻械，
Y32n0030_p0094a07║或以繩縛。時有眾多比丘，晨朝著衣持鉢，入舍衛城乞食，聞波斯匿王多所攝錄，乃至或鏁或縛
Y32n0030_p0094a08║。乞食畢，還精舍，舉衣鉢，洗足已，往詣佛所，稽首佛足，退坐一面。白佛言：「世尊！我等
Y32n0030_p0094a09║今日眾多比丘，入城乞食，聞波斯匿王多所收錄，乃至鏁縛」。爾時，世尊即說偈言：
Y32n0030_p0094a10║「非繩、鏁、杻、械，名曰堅固縛；染污心顧念，錢財寶、妻子，
Y32n0030_p0094a11║是縛長且固，雖緩難可脫。慧者不顧念，世間五欲樂，
Y32n0030_p0094a12║是則斷諸縛，安隱永超出」。
Y32n0030_p0094a13║佛說此經已，諸比丘聞佛所說，歡喜奉行。
Y32n0030_p0094a14║（三菩提及母，愛己及護己，捕魚并鹿穽，慳并及命終，
Y32n0030_p0094a14║祠祀及繫縛）。
Y32n0030_p0095a01║
Y32n0030_p0095a02║
Y32n0030_p0095a03║
Y32n0030_p0095a04║
Y32n0030_p0095a05║
Y32n0030_p0095a06║
Y32n0030_p0095a07║
Y32n0030_p0095a08║
Y32n0030_p0095a09║
Y32n0030_p0095a10║
Y32n0030_p0095a11║
Y32n0030_p0095a12║
Y32n0030_p0095a13║
Y32n0030_p0095a14║
Y32n0030_p0095a15║
Y32n0030_p0095a16║
Y32n0030_p0096a01║
Y32n0030_p0096a02║
Y32n0030_p0096a03║
Y32n0030_p0096a04║一一；一二三九（一二三六）
Y32n0030_p0096a05║如是我聞：一時，佛住舍衛國祇樹給孤獨園。時波斯匿王，摩竭提國阿闍世王韋提希子，共
Y32n0030_p0096a06║相違背。摩竭提王阿闍世韋提希子，起四種軍——象軍、馬軍、車軍、步軍，來至拘薩羅國；波
Y32n0030_p0096a07║斯匿王聞阿闍世王韋提希子四種軍至，亦集四種軍——象軍、馬軍、車軍、步軍，出共鬪戰。阿
Y32n0030_p0096a08║闍世王四軍得勝，波斯匿王四軍不如，退敗星散，單車馳走，還舍衛城。時有眾多比丘，晨朝著
Y32n0030_p0096a09║衣持鉢，入舍衛城乞食，聞摩竭提王阿闍世韋提希子起四種軍，來至拘薩羅國，波斯匿王起四種
Y32n0030_p0096a10║軍，出共鬪戰，波斯匿王四軍不如，退敗星散；波斯匿王恐怖狼狽，單車馳走，還舍衛城。聞已
Y32n0030_p0096a11║，乞食畢，還精舍，舉衣鉢，洗足已，往詣佛所，稽首佛足，退坐一面。白佛言：「世尊！我等
Y32n0030_p0096a12║今日眾多比丘，入城乞食，聞摩竭提主阿闍世王韋提希子，起四種軍，如是廣說，乃至單車馳走
Y32n0030_p0096a13║還舍衛城」。爾時，世尊即說偈言：
Y32n0030_p0096a14║「戰勝增怨敵，敗苦臥不安，勝敗二俱捨，臥覺寂靜樂」。
Y32n0030_p0096a15║佛說此經已，諸比丘聞佛所說，歡喜奉行。
Y32n0030_p0097a01║一二；一二四〇（一二三七）
Y32n0030_p0097a02║如是我聞：一時，佛住舍衛國祇樹給孤獨園。時波斯匿王與摩竭提王阿闍世韋提希子，共相
Y32n0030_p0097a03║違背。摩竭提王阿闍世韋提希子，起四種軍，來至拘薩羅國；波斯匿王倍興四軍，出共鬪戰。波
Y32n0030_p0097a04║斯匿王四種軍勝，阿闍世王四種軍退，摧伏星散。波斯匿王悉皆虜掠阿闍世王象、馬、車乘，錢
Y32n0030_p0097a05║財、寶物，生擒阿闍世王身。載以同車，俱詣佛所，稽首佛足，退坐一面。波斯匿王白佛言：
Y32n0030_p0097a06║「世尊！此是阿闍世王韋提希子，長夜於我無怨恨人而生怨結，於好人所而作不好。然其是我善
Y32n0030_p0097a07║友之子，當放令還國」。佛告波斯匿王：「善哉！大王！放其令去，令汝長夜安樂饒益」。爾時
Y32n0030_p0097a08║，世尊即說偈言：
Y32n0030_p0097a09║「乃至力自在，能廣虜掠彼，助怨在力增，倍收己他利」。
Y32n0030_p0097a10║佛說此經已，波斯匿王及阿闍世王韋提希子，聞佛所說，歡喜隨喜，作禮而去。
Y32n0030_p0097a11║一三；一二四一（一二三八）
Y32n0030_p0097a12║如是我聞：一時，佛住舍衛國祇樹給孤獨園。時波斯匿王獨靜思惟，作是念：世尊正法，現
Y32n0030_p0097a13║法，離諸熾然，不待時節，通達現見，自覺證知。此法是善知識、善伴黨，非是惡知識、惡伴黨
Y32n0030_p0097a14║。作是念已，往詣佛所，稽首佛足，退坐一面。白佛言：「世尊！我獨靜思惟，作是念：世尊正
Y32n0030_p0097a15║法，現法，離諸熾然，不待時節，通達現見，自覺證知，是則善知識、善伴黨，非惡知識、惡伴
Y32n0030_p0098a01║黨」。佛告波斯匿王：「如是，大王！如是，大王！世尊正法律，現法，離諸熾然，不待時節，
Y32n0030_p0098a02║通達現見，緣自覺知，是則善知識、善伴黨，非惡知識、惡伴黨。所以者何？我為善知識，眾生
Y32n0030_p0098a03║有生法者，解脫於生；眾生有老病死、憂悲惱苦者，悉令解脫。大王！我於一時，住王舍城山谷
Y32n0030_p0098a04║精舍。時阿難陀比丘，獨靜思惟，作是念：半梵行者，是善知識、善伴黨，非惡知識、惡伴黨。
Y32n0030_p0098a05║作是念已，來詣我所，稽首我足，退坐一面。白我言：世尊！我獨靜思惟，作是念：半梵行者，
Y32n0030_p0098a06║是善知識、善伴黨、非惡知識、惡伴黨。我時告言：阿難！莫作是語，半梵行者是善知識、善伴
Y32n0030_p0098a07║黨，非惡知識、惡伴黨。所以者何？純一滿淨，梵行清白，謂善知識、善伴黨，非惡知識、惡伴
Y32n0030_p0098a08║黨。所以者何？我常為諸眾生作善知識，其諸眾生有生故，當知世尊正法，現法，令脫於生；有
Y32n0030_p0098a09║老病死、憂悲惱苦者，離諸熾然，不待時節現，令脫惱苦；見通達，自覺證知，是則善知識、善
Y32n0030_p0098a10║伴黨，非惡知識、惡伴黨」。爾時，世尊即說偈言：
Y32n0030_p0098a11║「讚歎不放逸，是則佛正教。修禪不放逸，逮得證諸漏」。
Y32n0030_p0098a12║佛說此經已，波斯匿王聞佛所說，歡喜隨喜，作禮而去。
Y32n0030_p0098a13║一四；一二四二（一二三九）
Y32n0030_p0098a14║如是我聞：一時，佛住舍衛國祇樹給孤獨園。時波斯匿王獨靜思惟，作是念：頗有一法修習
Y32n0030_p0098a15║、多修習，得現法願滿足，後世願滿足，現法、後世願滿足不？作是念已，往詣佛所，稽首佛足
Y32n0030_p0099a01║，退坐一面。白佛言：「世尊！我獨靜思惟、作是念：頗有一法修習、多修習，得現法願滿足，
Y32n0030_p0099a02║得後世願滿足，現法、後世願滿足不」？佛告波斯匿王：「如是，大王！如是，大王！有一法，
Y32n0030_p0099a03║修習、多修習，得現法願滿足，得後世願滿足，得現法後世願滿足，謂不放逸善法。不放逸善法
Y32n0030_p0099a04║，修習、多修習，得現法願滿足，得後世願滿足，得現法、後世願滿足。大王！譬如世間所作麁
Y32n0030_p0099a05║業，彼一切皆依於地而得建立。不放逸善法亦復如是，修習、多修習，得現法願滿足，得後世願
Y32n0030_p0099a06║滿足，得現法、後法願滿足。如力，如是種子，根，堅，陸，水，足行，師子，舍宅，亦如是說
Y32n0030_p0099a07║。是故大王！當住不放逸，當依不放逸！住不放逸、依不放逸已、夫人當作是念：大王住不放逸
Y32n0030_p0099a08║，依不放逸，我今亦當如是住不放逸，依不放逸。如是夫人，如是大臣，太子，猛將，亦如是。
Y32n0030_p0099a09║國土人民應當念：大王住不放逸，依不放逸，夫人、太子、大臣、猛將住不放逸，依不放逸，我
Y32n0030_p0099a10║等亦應如是住不放逸，依不放逸。大王！若住不放逸、依不放逸者，則能自護夫人、婇女，亦能
Y32n0030_p0099a11║自保倉藏財寶，增長豐實」。爾時，世尊即說偈言：
Y32n0030_p0099a12║「稱譽不放逸，毀呰放逸者，帝釋不放逸，能主忉利天，
Y32n0030_p0099a13║稱譽不放逸，毀呰放逸者。不放逸具足，攝持於二義：
Y32n0030_p0099a14║一者、現法利，二、後世亦然。是名無間等，甚深智慧者」。
Y32n0030_p0099a15║佛說此經已，波斯匿王聞佛所說，歡喜隨喜，作禮而去。
Y32n0030_p0100a01║一五；一二四三（一二四〇）
Y32n0030_p0100a02║如是我聞：一時，佛住舍衛國祇樹給孤獨園。時波斯匿王獨靜思惟，作是念：此有三法，一
Y32n0030_p0100a03║切世間所不愛念。何等為三？謂老、病、死。如是三法，一切世間所不愛念。若無此三法，世間
Y32n0030_p0100a04║所不愛者，諸佛世尊不出於世，世間亦不知有諸佛、如來所覺知法，為人廣說。以有此三法，世
Y32n0030_p0100a05║間所不愛念，謂老、病、死故，諸佛如來出興於世，世間知有諸佛、如來所覺知法廣宣說者。波
Y32n0030_p0100a06║斯匿王作是念已，來詣佛所，稽首佛足，退坐一面，以其所念廣白世尊。佛告波斯匿王：「如是
Y32n0030_p0100a07║，大王！如是，大王！此有三法，世間所不愛念，謂老、病、死，乃至世間知有如來所覺知法，
Y32n0030_p0100a08║為人廣說」。爾時，世尊復說偈言：
Y32n0030_p0100a09║「王所乘寶車，終歸有朽壞，此身亦復然，遷移會歸老。
Y32n0030_p0100a10║唯如來正法，無有衰老相，稟斯正法者，永到安隱處。
Y32n0030_p0100a11║但凡鄙衰老，醜弊惡形類，衰老來踐蹈，迷魅愚夫心。
Y32n0030_p0100a12║若人壽百歲，常慮死隨至，老、病競追逐，伺便輒加害」。
Y32n0030_p0100a13║佛說此經已，波斯匿王聞佛所說，歡喜隨喜，作禮而去。
Y32n0030_p0100a14║一六；一二四四（一一四五）
Y32n0030_p0100a15║如是我聞：一時，佛住舍衛國祇樹給孤獨園。時波斯匿王來詣佛所，稽首佛足，退坐一面
Y32n0030_p0101a01║。白佛言：「世尊！應施何等人」？佛言：「大王！隨心所樂處」。波斯匿王復白佛言：「應施
Y32n0030_p0101a02║何處得大果報」？佛言：「大王！此是異問。所問應施何處，此問則異；復問施何處應得大果，
Y32n0030_p0101a03║此問復異。我今問汝，隨意答我。大王！譬如此國，臨陣戰鬪，集諸戰士。而有一婆羅門子，從
Y32n0030_p0101a04║東方來，年少幼稚，柔弱端正，膚白髮黑，不習武藝，不學術策，恐怖退弱，不能自安。不忍敵
Y32n0030_p0101a05║觀，若刺、若射，無有方便，不能傷彼。云何大王！如此士夫，王當賞不」？王白佛言：「不賞
Y32n0030_p0101a06║，世尊」！「如是大王！有剎利童子從南方來，鞞舍童子從西方來，首陀羅童子從北方來，無有
Y32n0030_p0101a07║伎術，皆如東方婆羅門子，王當賞不」？王白佛言：「不賞，世尊」！佛告大王：「此國集軍，
Y32n0030_p0101a08║臨戰鬪時，有婆羅門童子從東方來，年少端正，膚白髮黑，善學武藝，知鬪術法，勇健無畏苦戰
Y32n0030_p0101a09║不退。安住諦觀，運戈能傷，能破巨敵。云何大王！如此戰士，加重賞不」？王白佛言；「重賞
Y32n0030_p0101a10║，世尊」！「如是剎利童子從南方來，鞞舍童子從西方來，首陀羅童子從北方來，年少端正，善
Y32n0030_p0101a11║諸術藝，勇健堪能，苦戰卻敵，皆如東方婆羅門子。如是戰士，王當賞不」？王白佛言：「重賞
Y32n0030_p0101a12║，世尊」！佛言大王：「如是沙門、婆羅門、遠離五支，成就五支，建立福田；施此田者，得大
Y32n0030_p0101a13║福利，得大果報。何等為捨離五支？所謂貪欲蓋，瞋恚、睡眠、掉悔、疑蓋，已斷已知，是名捨
Y32n0030_p0101a14║離五支。何等為成就五支？謂無學戒身成就，無學定身、慧身、解脫身、解脫知見身（成就），
Y32n0030_p0101a15║是名成就五支。大王！如是捨離五支，成就五支，建立福田，施此田者，得大果報」。爾時，世
Y32n0030_p0102a01║尊復說偈言：
Y32n0030_p0102a02║「運戈猛戰鬪，堪能勇士夫，為其戰鬪故，隨功重加賞，
Y32n0030_p0102a03║不賞名族胄，怯劣無勇者。忍辱修賢良，見諦建福田，
Y32n0030_p0102a04║賢聖律儀備，成就深妙智，族胄雖卑微，堪為施福田。
Y32n0030_p0102a05║衣食、錢財寶，床臥等眾具，悉應以敬施，為持淨戒故。
Y32n0030_p0102a06║人表林野際，穿井給行人，溪澗施橋梁，逈路造房舍，
Y32n0030_p0102a07║戒德多聞眾，行路得止息。譬如重雲起，雷電聲振耀，
Y32n0030_p0102a08║普雨於壤土，百卉悉扶踈，禽獸皆歡喜，田夫並欣樂。
Y32n0030_p0102a09║如是淨信心，聞慧捨慳垢，錢財豐飲食，常施良福田。
Y32n0030_p0102a10║高唱增歡受，如雷雨良田，功德注流澤，霑洽施主心，
Y32n0030_p0102a11║財富名稱流，及涅槃大果」。
Y32n0030_p0102a12║佛說此經已，波斯匿王聞佛所說，歡喜隨喜，作禮而去。
Y32n0030_p0102a13║一七；一二四五（一一四六）
Y32n0030_p0102a14║如是我聞：一時，佛住舍衛國祇樹給孤獨園。時波斯匿王來詣佛所，稽首佛足，退坐一面。
Y32n0030_p0102a15║白佛言：「云何世尊！為婆羅門死還生自姓婆羅門家，剎利、鞞舍、首陀羅（還生自姓）家耶」
Y32n0030_p0103a01║？佛言：「大王！何得如是。大王！當知有四種人，何等為四？有一種人從冥入冥；有一種人從
Y32n0030_p0103a02║冥入明；有一種人從明入冥；有一種人從明入明。大王！云何為一種人從冥入冥？謂有人生卑姓
Y32n0030_p0103a03║家——若生旃陀羅家，魚獵家，竹作家，車師家，及餘種種下賤工巧業家；貧窮短命，形體憔悴
Y32n0030_p0103a04║，而復修行卑賤之業，亦復為人下賤作使，是名為冥。處斯冥中，復行身惡行，行口惡行，行
Y32n0030_p0103a05║意惡行，以是因緣，身壞命終當生惡趣，墮泥梨中。猶如有人從闇入闇，從廁入廁，以血洗血，
Y32n0030_p0103a06║捨惡受惡；從冥入冥者，亦復如是，是故名為從冥入冥。云何名為從冥入明？謂有世人生卑姓家
Y32n0030_p0103a07║，乃至為人作諸鄙業，是名為冥。然其彼人，於此冥中，行身善行，行口善行，行意善行，以是
Y32n0030_p0103a08║因緣，身壞命終生於善趣，受天化生。譬如有人，登床，跨馬，從馬昇象；從冥入明，亦復如是
Y32n0030_p0103a09║，是名有人從冥入明。云何有人從明入冥？謂有世人生富樂家——若剎利大姓，婆羅門大姓家，
Y32n0030_p0103a10║長者大姓家，及餘種種富樂家生；多諸錢財，奴婢、客使，廣集知識，受身端正，聰明黠慧，是
Y32n0030_p0103a11║名為明。於此明中，行身惡行，行口惡行，行意惡行，以是因緣，身壞命終生於惡趣，墮泥梨中
Y32n0030_p0103a12║。譬如有人，從高樓下乘於大象，下象乘馬，下馬乘輿，下輿坐床，下床墮地，從地落坑；從明
Y32n0030_p0103a13║入冥者，亦復如是。云何有人從明入明？謂有世人生富樂家，乃至形相端嚴，是名為明。於此明
Y32n0030_p0103a14║中，行身善行，行口善行，行意善行，以是因緣，身壞命終生於善趣，受天化生。譬如有人，從
Y32n0030_p0103a15║樓觀至樓觀，如是乃至從床至床；從明入明者，亦復如是，是名有人從明入明」。爾時，世尊復
Y32n0030_p0104a01║說偈言：
Y32n0030_p0104a02║「貧窮困苦者，不信增瞋恨，慳貪、惡邪想，癡惑不恭敬，
Y32n0030_p0104a03║見沙門、道士，持戒多聞者，毀呰而不譽，障他施及受。
Y32n0030_p0104a04║如斯等士夫，從此至他世，當墮泥梨中，從冥入於冥。
Y32n0030_p0104a05║若有貧窮人，信心少瞋恨，常生慚愧心，惠施離慳垢，
Y32n0030_p0104a06║見沙門、梵志，持戒多聞者，謙虛而問訊，隨宜善供給，
Y32n0030_p0104a07║勸人令施與，歎施及受者。如是修善人，從此至他世；
Y32n0030_p0104a08║善趣上生天，從冥而入明。有富樂士夫，不信、多瞋恨，
Y32n0030_p0104a09║慳貪、嫉惡想，邪惑不恭敬，見沙門、梵志，毀呰而不譽，
Y32n0030_p0104a10║障他人施惠，亦斷受施者。如是惡士夫，從此至他世，
Y32n0030_p0104a11║當生苦地獄，從明入冥中。若有富士夫，信心、不瞋恨，
Y32n0030_p0104a12║常起慚愧心，惠施離瞋、姤，見沙門、梵志，持戒、多聞者，
Y32n0030_p0104a13║先奉迎問訊，隨宜給所須，勸人令供養，歎施及受者。
Y32n0030_p0104a14║如是等士夫，從此至他世，生三十三天，從明而入明」。
Y32n0030_p0104a15║佛說此經已，波斯匿王聞佛所說，歡喜隨喜，作禮而去。
Y32n0030_p0105a01║一八；一二四六（一一四七）
Y32n0030_p0105a02║如是我聞：一時，佛住舍衛國祇樹給孤獨園。時波斯匿王，日日身蒙塵土，來詣佛所，稽首
Y32n0030_p0105a03║佛足，退坐一面。佛言：「大王！從何所來」？波斯匿王白佛言：「世尊！彼灌頂王法，人中自
Y32n0030_p0105a04║在，精勤方便，王領大地，統理王事，周行觀察而來至此」。佛告大王：「今問大王，隨意答我
Y32n0030_p0105a05║。譬如有人從東方來，有信、有緣，未曾虛妄，而白王言：我東方來，見一石山，極方廣大，不
Y32n0030_p0105a06║穿、不壞，亦無缺壞，磨地而來，一切眾生、草木之類，悉磨令碎。南、西、北方亦有人來，有
Y32n0030_p0105a07║信、有緣，亦不虛妄，而白王言：我見石山，方廣高大，不斷、不壞，亦不缺壞，磨地而來，眾
Y32n0030_p0105a08║生、草木悉皆磨碎。大王！於意云何？如是像貌大恐怖事，嶮惡相殺，眾生運盡，人道難得，當
Y32n0030_p0105a09║作何計」？王白佛言：「若如是者，更無餘計，唯當修善，於佛法律專心方便」。佛告大王：「
Y32n0030_p0105a10║何故說言嶮惡恐怖，於世卒起，眾生運盡，人身難得，唯當行法、行義、行福，於佛法教專精方
Y32n0030_p0105a11║便？何以不言灌頂王位，為眾人首，堪能自在，王於大地、事務、眾人當須營理耶」？王白佛
Y32n0030_p0105a12║言：「世尊！為復閑時，言灌頂王位為眾人首，王於大地，多所經營，以言鬪言，以財鬪財，以
Y32n0030_p0105a13║象鬪象，以車鬪車，以步鬪步。當於爾時，無有自在，若勝、若伏，是故我說嶮惡恐怖卒起之時
Y32n0030_p0105a14║，眾生運盡，人身難得，無有餘計，唯有行義、行法、行福，於佛法教專心歸依」。佛告大王：
Y32n0030_p0105a15║「如是，如是！經常磨迮，謂惡劫、老、病、死，磨迮眾生，當作何計？正當修義，修法，修
Y32n0030_p0106a01║福，修善，修慈，於佛法中精勤方便」。爾時，世尊而說偈言：
Y32n0030_p0106a02║「如有大石山，高廣無缺壞，周遍四方來，磨迮此大地，
Y32n0030_p0106a03║非兵馬、呪術，力所能防禦。惡劫、老、病、死，常磨迮眾生，
Y32n0030_p0106a04║四種大族姓，栴陀羅、獵師，在家及出家，持戒、犯戒者，
Y32n0030_p0106a05║一切皆磨迮，無能救護者。是故慧士夫，觀察自己利，
Y32n0030_p0106a06║建立清淨信，信佛、法、僧寶。身、口、心清淨，隨順於正法，
Y32n0030_p0106a07║現世名稱流，終則生天上」。
Y32n0030_p0106a08║佛說此經已，波斯匿王聞佛所說，歡喜隨喜，作禮而去。
Y32n0030_p0106a09║一九；一二四七（一一四八）
Y32n0030_p0106a10║如是我聞：一時，佛住舍衛國祇樹給孤獨園。時波斯匿王來詣佛所，稽首佛足，退坐一面。
Y32n0030_p0106a11║時有尼乾子七人，闍祇羅七人，一舍羅七人，身皆麁大，彷徉行，住祇洹門外。時波斯匿王遙見
Y32n0030_p0106a12║斯等，彷徉門外，即從座起，往至其前，合掌問訊。三自稱名言：「我是波斯匿王、拘薩羅王」
Y32n0030_p0106a13║。爾時，世尊告波斯匿王：「汝今何故恭敬斯等，三稱姓名，合掌問訊」？王白佛言：「我作是
Y32n0030_p0106a14║念：世間若有阿羅漢者，斯等則是」。佛告波斯匿王：「汝今且止。汝亦不知是阿羅漢，非阿羅
Y32n0030_p0106a15║漢，不得他心智故。且當親近，觀其戒行，久而可知，勿速自決。審諦觀察，勿但洛莫，當用
Y32n0030_p0107a01║智慧，不以不智。經諸苦難，堪能自辯，交契計挍，真偽則分。見說知明，久而則知，非可卒識
Y32n0030_p0107a02║，當須思惟，智慧觀察」。王白佛言：「奇哉世尊！善說斯理。言久相習，觀其戒行，乃至見說
Y32n0030_p0107a03║知明。我有家人，亦復出家，作斯等形相，周流他國，而復來還，捨其被服，還受五欲。是故當
Y32n0030_p0107a04║知世尊善說，應與同止，觀其戒行，乃至言說，如有智慧」。爾時，世尊而說偈言：
Y32n0030_p0107a05║「不以見形相，知人之善惡；不應暫相見，而與同心志。
Y32n0030_p0107a06║有現身口密，俗心不斂攝，猶如鍮石銅，塗以真金色。
Y32n0030_p0107a07║內懷鄙雜心，外現聖威儀，遊行諸國土，欺誑於世人」。
Y32n0030_p0107a08║佛說此經已，波斯匿王聞佛所說，歡喜隨喜，作禮而去。
Y32n0030_p0107a09║二〇；一二四八（一一四九）
Y32n0030_p0107a10║如是我聞：一時，佛住舍衛國祇樹給孤獨園。時波斯匿王為首，并七國王，及諸大臣，悉共
Y32n0030_p0107a11║集會。作如是論議：五欲之中，何者第一？有一人言：色最第一。又復有稱：聲，香，味，觸為
Y32n0030_p0107a12║第一者。中有人言：「我等人人各說第一，竟無定判，當詣世尊，問如此義。如世尊說，當共憶
Y32n0030_p0107a13║持」。爾時，波斯匿王為首，與七國王、大臣眷屬，來詣佛所，稽首佛足，退坐一面。白佛言：
Y32n0030_p0107a14║「世尊！我等七王與諸大臣，如是論議，五欲功德，何者為勝？其中有言色勝，有言聲勝，有言
Y32n0030_p0107a15║香勝，有言味勝，有言觸勝，竟無決定。來問世尊，竟何者勝」？佛告諸王：「各隨意適我，悉
Y32n0030_p0108a01║有餘說。以是因緣，我說五欲功德，然自有人於色適意，止愛一色，滿其志願，正使過上有諸勝
Y32n0030_p0108a02║色，非其所愛，不觸、不視，言己所愛最為第一，無過其上。如愛色者，聲、香、味、觸，亦皆
Y32n0030_p0108a03║如是。當其所愛，輒言最勝，歡喜樂著，雖更有勝過其上者，非其所欲，不觸、不視，唯我愛者
Y32n0030_p0108a04║最勝最妙，無比無上」。爾時，座中有一優婆塞，名曰栴檀，從座起，整衣服，偏袒右肩，合掌
Y32n0030_p0108a05║白佛：「善說，世尊！善說，善逝」！佛告優婆塞：「善說，栴檀！快說，栴檀」！時栴檀優婆
Y32n0030_p0108a06║塞即說偈言：
Y32n0030_p0108a07║「央伽族姓王，服珠瓔珞鎧，摩竭眾慶集，如來出其國，
Y32n0030_p0108a08║名聞普流布，猶如雪山王。如淨水蓮華，清淨無瑕穢，
Y32n0030_p0108a09║隨日光開敷，芬香熏其國。央耆國明顯，猶如空中日。
Y32n0030_p0108a10║觀如來慧力，如夜然炬火，為眼為大明，來者為決疑」。
Y32n0030_p0108a11║時諸國王歎言：「善說，栴檀優婆塞」！爾時七王脫七寶上衣，奉優婆塞。時彼七王聞佛所
Y32n0030_p0108a12║說，歡喜隨喜，從座起去。爾時，栴檀優婆塞知諸王去已，從座起，整衣服，偏袒右肩，合掌白
Y32n0030_p0108a13║佛：「今七國王遺我七領上衣，唯願世尊受此七衣，以哀愍故」。爾時，世尊為哀愍故，受其七
Y32n0030_p0108a14║衣。栴檀優婆塞歡喜隨喜，作禮而去。
Y32n0030_p0108a15║二一；一二四九（一一五〇）
Y32n0030_p0109a01║如是我聞：一時，佛住舍衛國祇樹給孤獨園。時波斯匿王，其體肥大，舉體流汗，來詣佛所
Y32n0030_p0109a02║，稽首佛足，退坐一面，氣息長喘。爾時，世尊告波斯匿王：「大王！身體極肥盛」。大王白佛
Y32n0030_p0109a03║言：「如是，世尊！患身肥大，常以此身極肥大故，慚恥厭苦」。爾時，世尊即說偈言：
Y32n0030_p0109a04║「人當自繫念，每食知節量，是則諸受薄，安消而保壽」。
Y32n0030_p0109a05║時有一年少，名欝多羅，於會中坐。時波斯匿王告欝多羅：「汝能從世尊受向所說偈，每至
Y32n0030_p0109a06║食時，為我誦不？若能爾者，賜金錢十萬，亦常與食」。欝多羅白王：「奉教，當誦」。時波斯
Y32n0030_p0109a07║匿王聞佛所說，歡喜隨喜，作禮而去。
Y32n0030_p0109a08║時欝多羅知王去已，至世尊前，受所說偈。於王食時，食食為誦，白言：「大王！如佛世尊
Y32n0030_p0109a09║、如來、應、等正覺所知所見，而說斯偈：
Y32n0030_p0109a10║人當自繫念，每食知節量，是則諸受薄，安消而保壽」。
Y32n0030_p0109a11║如是波斯匿王，漸至後時，身體𦟛細，容貌端正。處樓閣上，向佛住處，合掌恭敬，右膝著
Y32n0030_p0109a12║地，三說是言：「南無敬禮世尊、如來、應、等正覺！南無敬禮世尊、如來、應、等正覺！與我
Y32n0030_p0109a13║現法利益，後世利益，現法、後世利益，以其飯食知節量故」。
Y32n0030_p0109a14║（得勝、毀壞、從佛教，一法、福田、可厭患，
Y32n0030_p0109a15║明闇、石山、著一衣，諸王、喘息名跋瞿）。
Y32n0030_p0110a01║
Y32n0030_p0110a02║
Y32n0030_p0110a03║
Y32n0030_p0110a04║
Y32n0030_p0110a05║
Y32n0030_p0110a06║
Y32n0030_p0110a07║
Y32n0030_p0110a08║
Y32n0030_p0110a09║
Y32n0030_p0110a10║
Y32n0030_p0110a11║
Y32n0030_p0110a12║
Y32n0030_p0110a13║
Y32n0030_p0110a14║
Y32n0030_p0110a15║
Y32n0030_p0110a16║
Y32n0030_p0111a01║
Y32n0030_p0111a02║
Y32n0030_p0111a03║
Y32n0030_p0111a04║
Y32n0030_p0111a05║
Y32n0030_p0111a06║
Y32n0030_p0111a07║
Y32n0030_p0111a08║
Y32n0030_p0113a01║二一　婆羅門相應
Y32n0030_p0113a02║一；一二五〇（一一五一）
Y32n0030_p0113a03║如是我聞：一時，佛住舍衛國。時有年少阿修羅，來詣佛所，於佛面前，麁惡不善語，瞋
Y32n0030_p0113a04║罵訶責。爾時，世尊即說偈言：
Y32n0030_p0113a05║「不怒勝瞋恚，不善以善伏，惠施伏慳貪，真言壞妄語。
Y32n0030_p0113a06║不罵亦不虐，常住賢聖心，惡人住瞋恨，不動如山石。
Y32n0030_p0113a07║起瞋恚能持，勝制狂馬車，我說善御士，非彼攝繩者」。
Y32n0030_p0113a08║時年少阿修羅白佛言：「瞿曇！我今悔過。如愚、如癡，不辯、不善，於瞿曇面前訶罵毀辱
Y32n0030_p0113a09║」。如是懺悔已，時阿修羅聞佛所說，歡喜隨喜，作禮而去。
Y32n0030_p0113a10║二；一二五一（一一五二）
Y32n0030_p0113a11║如是我聞：一時，佛住舍衛國祇樹給孤獨園。時有年少賓耆迦婆羅門，來詣佛所，於世尊面
Y32n0030_p0113a12║前，作麁惡不善語，瞋罵呵責。爾時，世尊告年少賓耆迦：「若於一時吉星之日，汝當會諸宗親
Y32n0030_p0113a13║眷屬耶」？賓耆白佛：「如是，瞿曇」！佛告賓耆：「若汝宗親不受食者，當如之何」？賓耆白
Y32n0030_p0113a14║佛：「不受食者，食還屬我」。佛告賓耆：「汝亦如是，如來面前作麁惡不善語，罵辱呵責，我
Y32n0030_p0114a01║竟不受，如此罵者，應當屬誰」？賓耆白佛：「如是，瞿曇！彼雖不受，且以相贈，則便是與」
Y32n0030_p0114a02║。佛告賓耆：「如是不名更相贈遺，何得便為相與」？賓耆白佛：「云何名為更相贈遺，名為相
Y32n0030_p0114a03║與？云何名不更相贈遺，不名相與」？佛告賓耆：「若當如是罵則報罵，瞋則報瞋，打則報打
Y32n0030_p0114a04║，鬪則報鬪，名相贈遺，名為相與。若復賓耆！罵不報罵，瞋不報瞋，打不報打，鬪不報鬪，若
Y32n0030_p0114a05║如是者非相贈遺，不名相與」。賓耆白佛：「瞿曇！我聞古昔婆羅門長老宿重、行道大師所說：
Y32n0030_p0114a06║如來、應、等正覺，面前罵辱，瞋恚呵責，不瞋、不怒，而今瞿曇有瞋恚耶」？爾時，世尊即說
Y32n0030_p0114a07║偈言：
Y32n0030_p0114a08║「無瞋何有瞋！正命以調伏，正智心解脫，慧者無有瞋。
Y32n0030_p0114a09║以瞋報瞋者，是則為惡人，不以瞋報瞋，臨敵伏難伏」。
Y32n0030_p0114a10║不瞋勝於瞋，三偈如前說。
Y32n0030_p0114a11║爾時，年少賓耆白佛言：「悔過，瞿曇！如愚、如癡，不辯、不善，而於沙門瞿曇面前，麁
Y32n0030_p0114a12║惡不善語，瞋罵呵責」。聞佛所說，歡喜隨喜，作禮而去。
Y32n0030_p0114a13║三；一二五二（一一五三）
Y32n0030_p0114a14║如是我聞：一時，佛住舍衛國東園鹿子母講堂。爾時，世尊晡時從禪覺，詣講堂東蔭蔭中，
Y32n0030_p0114a15║露地經行。時有健罵婆羅豆婆遮婆羅門，來詣佛所，世尊面前，作麁惡不善語，罵詈呵責。世尊
Y32n0030_p0115a01║經行，彼隨世尊後行。世尊經行已竟，住於一處，彼婆羅門言：「瞿曇！伏耶」？爾時，世尊即
Y32n0030_p0115a02║說偈言：
Y32n0030_p0115a03║「勝者更增怨，伏者臥不安，勝伏二俱捨，是得安隱眠」。
Y32n0030_p0115a04║婆羅門白言：「瞿曇！我今悔過。如愚、如癡，不辯、不善，何於瞿曇面前，作麁惡不善語
Y32n0030_p0115a05║，罵詈呵責」！時婆羅門聞佛所說，歡喜隨喜，復道而去。
Y32n0030_p0115a06║四；一二五三（一一五四）
Y32n0030_p0115a07║如是我聞：一時，佛住舍衛國東園鹿子母講堂。世尊晨朝著衣持鉢，入舍衛城乞食。時健罵
Y32n0030_p0115a08║婆羅豆婆遮婆羅門，遙見世尊，作麁惡不善語，瞋罵呵責。把土坌佛，時有逆風還吹其土，反自
Y32n0030_p0115a09║坌身。爾時，世尊即說偈言：
Y32n0030_p0115a10║「若人無瞋恨，罵辱以加者，清淨無結垢，彼惡還歸己，
Y32n0030_p0115a11║猶如土坌彼，逆風還自污」。
Y32n0030_p0115a12║時彼婆羅門白佛言：「悔過，瞿曇！如愚、如癡，不善、不辯，何於瞿曇面前，麁惡不善語
Y32n0030_p0115a13║，瞋罵呵責」！時婆羅門聞佛所說，歡喜隨喜，復道而去。
Y32n0030_p0115a14║五；一二五四（一一五五）
Y32n0030_p0115a15║如是我聞：一時，佛在拘薩羅人間遊行。至舍衛國祇樹給孤獨園。時有婆羅門，名曰違義，
Y32n0030_p0116a01║聞沙門瞿曇從拘薩羅國人間遊行，至舍衛國祇樹給孤獨園。聞已作是念：我當往詣沙門瞿曇所，
Y32n0030_p0116a02║聞所說法，當反其義。作是念已，往詣精舍，至世尊所。爾時，世尊無量眷屬圍繞說法。世尊遙
Y32n0030_p0116a03║見違義婆羅門來，即默然住。違義婆羅門白佛言：「瞿曇說法，樂欲聞之」！爾時，世尊即說偈
Y32n0030_p0116a04║言：
Y32n0030_p0116a05║「違義婆羅門，未能解深義，內懷嫉恚心，欲為法留難。
Y32n0030_p0116a06║調伏違反心，諸不信樂意，息諸障礙垢，則解深妙說」。
Y32n0030_p0116a07║時違義婆羅門作是念：沙門瞿曇已知我心。聞佛所說，歡喜隨喜，從座起而去。
Y32n0030_p0116a08║六；一二五五（一一五六）
Y32n0030_p0116a09║如是我聞：一時，佛住舍衛國祇樹給孤獨園。世尊晨朝著衣持鉢，入舍衛城乞食。時有不害
Y32n0030_p0116a10║婆羅門，來詣佛所，白佛言：「世尊！我名不害，為稱實不」？佛告婆羅門：「如是，稱實者若
Y32n0030_p0116a11║身不害，若口不害，若心不害，則為稱實」。爾時，世尊即說偈言：
Y32n0030_p0116a12║「若心不殺害，口、意亦俱然，是則為離害，不恐怖眾生」。
Y32n0030_p0116a13║佛說此經已，不害婆羅門聞佛所說，歡喜隨喜，復道而去。
Y32n0030_p0116a14║七；一二五六（一一五七）
Y32n0030_p0116a15║如是我聞：一時，佛住王舍城迦蘭陀竹園。世尊晨朝著衣持鉢，入王舍城乞食，次第行乞，
Y32n0030_p0117a01║至火與婆羅門舍。火與婆羅門遙見佛來，即具眾美飲食，滿鉢與之。如是二日，三日，乞食復至
Y32n0030_p0117a02║其舍。火與婆羅門遙見佛來，作是念：禿頭沙門何故數來，貪美食耶？爾時，世尊知火與婆羅門
Y32n0030_p0117a03║心念已，即說偈言：
Y32n0030_p0117a04║「王天日日雨，田夫日夜耕，數數殖種子，是田數收穀。
Y32n0030_p0117a05║如人數懷妊，乳牛數懷犢，數數有求者，則能數惠施，
Y32n0030_p0117a06║數數惠施故，常得大名稱。數數棄死屍，數數哭悲戀，
Y32n0030_p0117a07║數數生數死，數數憂悲苦，數數以火燒，數數諸蟲食。
Y32n0030_p0117a08║若得賢聖道，不數受諸有，亦不數生死，不數憂悲苦，
Y32n0030_p0117a09║不數數火燒，不數諸蟲食」。
Y32n0030_p0117a10║時火與婆羅門聞佛說偈，還得信心，復以種種飲食，滿鉢與之。世尊不受，以因說偈而施故
Y32n0030_p0117a11║，復說偈言：
Y32n0030_p0117a12║「因為說偈法，不應受飲食，當觀察自法，說法不受食。
Y32n0030_p0117a13║婆羅門當知！斯則淨命活。應以餘供養，純淨大仙人，
Y32n0030_p0117a14║已盡諸有漏，穢法悉已斷。供養以飲食，於其良福田，
Y32n0030_p0117a15║欲求福德者，則我田為良」。
Y32n0030_p0118a01║火與婆羅門白佛：「今以此食，應著何所」？佛告婆羅門：「我不見諸天、魔、梵，沙門、
Y32n0030_p0118a02║婆羅門，天神、世人，有能食此信施，令身安樂。汝持是食去，棄於無蟲水中，及少生草地」。
Y32n0030_p0118a03║時婆羅門即以此食，持著無蟲水中，水即烟出，沸聲啾啾。譬如鐵丸，燒令火色，擲著水中，水
Y32n0030_p0118a04║即烟起，沸聲啾啾，亦復如是。婆羅門持此飲食著水中，水即烟出，沸聲啾啾。於時火與婆羅門
Y32n0030_p0118a05║歎言：「甚奇瞿曇！大德大力，能令此食而作神變」。時火與婆羅門因此飯食神變，得信敬心，
Y32n0030_p0118a06║稽首佛足，退住一面。白佛言：「世尊！我今可得於正法中出家，受具足，修梵行不」？佛告婆
Y32n0030_p0118a07║羅門：「汝今可得於正法中出家，受具足」。彼即出家已，作是思惟：所以族姓子剃除鬚髮，
Y32n0030_p0118a08║著袈裟衣，正信非家，出家學道，乃至得阿羅漢，心善解脫。
Y32n0030_p0118a09║八；一二五七（一一五八）
Y32n0030_p0118a10║如是我聞：一時，佛住舍衛國祇樹給孤獨園。時舍衛國中婆肆吒婆羅門女，信佛、法、僧，
Y32n0030_p0118a11║歸佛、歸法、歸比丘僧，於佛、法、僧已離狐疑，於苦、集、盡、道亦離疑惑，見諦得果，得
Y32n0030_p0118a12║無間慧。其夫是婆羅豆婆遮種姓婆羅門，每至左右所為作時，有小得失，即稱南無佛，向如來所
Y32n0030_p0118a13║住方面，隨方合掌，三說是言：「南無多陀阿伽度、阿羅呵、三藐三佛陀，身純金色，圓光一尋
Y32n0030_p0118a14║，方身圓滿如尼拘律樹，善說妙法牟尼之尊，仙人上首，是我大師」！時夫婆羅門聞之，瞋恚不
Y32n0030_p0118a15║喜，語其婦言：「為鬼著耶？無有此義，捨諸三明大德婆羅門，而稱歎彼禿頭沙門！黑闇之分，
Y32n0030_p0119a01║世所不稱。我今當往，共汝大師論議，足知勝如」。婦語夫言：「不見諸天、魔、梵，沙門、婆
Y32n0030_p0119a02║羅門，諸神、世人，能共世尊、如來、應、等正覺，金色之身，圓光一尋，如尼拘律樹圓滿之身
Y32n0030_p0119a03║，言說微妙，仙人上首，我之大師，共論議者。然今婆羅門且往，自可知之」。時婆羅門即往詣
Y32n0030_p0119a04║佛所，面相問訊，慰勞已，退坐一面。而說偈言：
Y32n0030_p0119a05║「為殺於何等，而得安隱眠？為殺於何等，令心得無憂？
Y32n0030_p0119a06║為殺於何等，瞿曇所稱歎」？
Y32n0030_p0119a07║爾時，世尊知婆羅門心之所念，而說偈言：
Y32n0030_p0119a08║「殺於瞋恨者，而得安隱眠。殺於瞋恚者，而心得無憂。
Y32n0030_p0119a09║瞋恚為毒本，能害甘種子，能害於彼者，賢聖所稱歎。
Y32n0030_p0119a10║若能害彼者，其心得無憂」。
Y32n0030_p0119a11║時婆羅豆婆遮婆羅門，聞佛所說，示教、照喜，次第說法：謂說施，說戒，說生天法，說欲
Y32n0030_p0119a12║味著為災患，煩惱清淨，出要遠離，隨順福利清淨，分別廣說。譬如清淨白㲲，易為染色，如是
Y32n0030_p0119a13║婆羅豆婆遮婆羅門，即於座上，於四聖諦得無間等，所謂苦、集、滅、道。是婆羅門見法，得
Y32n0030_p0119a14║法，知法，入法，度諸疑、惑，不由他度，於正法律得無所畏。即從座起，偏露右肩，合掌白佛
Y32n0030_p0119a15║：「已度，世尊！已度，善逝！我今歸佛，歸法，歸比丘僧已，盡其壽命為優婆塞，證知我」！
Y32n0030_p0120a01║時婆羅豆婆遮婆羅門，聞佛所說，歡喜隨喜，作禮而去。還歸自家，其婦優婆夷遙見夫來，
Y32n0030_p0120a02║見已白言：「已與如來、應、等正覺，純金色身，圓光一尋，如尼拘律樹圓滿之身，妙說之上，
Y32n0030_p0120a03║仙人之首，大牟尼尊為我大師，共論議耶」？其夫答言：「我未嘗見諸天、魔、梵，沙門、婆羅
Y32n0030_p0120a04║門，諸神、世人，有能與如來、應、等正覺，真金色身，圓光一尋，如尼拘律樹圓滿之身，妙說
Y32n0030_p0120a05║之上，諸仙之首，牟尼之尊，汝之大師，共論議也。汝今與我作好法衣，我持至世尊所，出家學
Y32n0030_p0120a06║道」。時婦悉以鮮潔白㲲，令作法衣。時婆羅門持衣，往詣世尊所，稽首禮足，退住一面。白言
Y32n0030_p0120a07║：「世尊！我今可得於世尊法中出家學道，修梵行不」？佛告婆羅門：「汝今可得於此法律，出
Y32n0030_p0120a08║家學道，修諸梵行」。即出家已，獨靜思惟，所以善男子剃除鬚髮，著袈裟衣，出家學道，乃至
Y32n0030_p0120a09║得阿羅漢，心善解脫。
Y32n0030_p0120a10║九；一二五八（一一五九）
Y32n0030_p0120a11║如是我聞：一時，佛住舍衛國祇樹給孤獨園。時有魔瞿婆羅門，來詣佛所，與世尊面相問訊
Y32n0030_p0120a12║，慰勞已，退坐一面。白佛言：「瞿曇！我於家中常行布施，若一人來施於一人，若二人、三人
Y32n0030_p0120a13║、乃至百千，悉皆施與，我如是施，得多福不」？佛告婆羅門：「汝如是施，實得大福。所以者
Y32n0030_p0120a14║何？以於家中常行布施，一人來乞即施一人，二人、三人乃至百千，悉皆施與故，即得大福」。
Y32n0030_p0120a15║時魔瞿婆羅門即說偈言：
Y32n0030_p0121a01║「在家所為作，布施復大會，因此惠施故，欲求大功德。
Y32n0030_p0121a02║今問於牟尼，我之所應知，同梵天所見，為我分別說。
Y32n0030_p0121a03║云何為解脫，勝妙之善趣？云何修方便，得生於梵世？
Y32n0030_p0121a04║云何隨樂施，生明勝梵天」？
Y32n0030_p0121a05║爾時，世尊說偈答言：
Y32n0030_p0121a06║「施者設大會，隨彼愛樂施，歡喜淨信心，攀緣善功德，
Y32n0030_p0121a07║以其所建立，求離諸過惡，遠離於貪欲，其心善解脫。
Y32n0030_p0121a08║修習於慈心，其功德無量，況復加至誠，廣施設大會！
Y32n0030_p0121a09║若於其中間，所得諸善心，正向善解脫，或餘純善趣，
Y32n0030_p0121a10║如是勝因緣，得生於梵世。如是之惠施，其心平等故，
Y32n0030_p0121a11║得生於梵世，其壽命延長」。
Y32n0030_p0121a12║時魔瞿婆羅門，聞佛所說，歡喜隨喜，從座起而去。
Y32n0030_p0121a13║一〇；一二五九（一一六〇）
Y32n0030_p0121a14║如是我聞：一時，佛住舍衛國祇樹給孤獨園。時有持金蓋、著舍勒、導從婆羅門，來詣佛所
Y32n0030_p0121a15║，與世尊面相問訊，慰勞已，退坐一面。而說偈言：
Y32n0030_p0122a01║「無非婆羅門，所行為清淨，剎利修苦行，於淨亦復乖，
Y32n0030_p0122a02║三典婆羅門，是則為清淨，如是清淨者，不在餘眾生」。
Y32n0030_p0122a03║爾時，世尊說偈答言：
Y32n0030_p0122a04║「不知清淨道，及諸無上淨，於餘求淨者，至竟無淨時」。
Y32n0030_p0122a05║婆羅門白佛：「瞿曇說清淨道及無上清淨耶？何等為清淨道？何等為無上清淨」？佛告婆羅
Y32n0030_p0122a06║門：「正見者為清淨道。正見修習、多修習，斷貪欲，斷瞋恚，斷愚癡；若婆羅門貪欲永斷，瞋
Y32n0030_p0122a07║恚、愚癡永斷，一切煩惱永斷，是名無上清淨。正志，正語，正業，正命，正方便，正念，正定
Y32n0030_p0122a08║，是名清淨道。……正定修習、多修習已，斷貪欲，斷瞋恚，斷愚癡；若婆羅門貪欲永斷，瞋恚
Y32n0030_p0122a09║、愚癡永斷，一切煩惱永斷，是名無上清淨」。婆羅門白佛言：「瞿曇說清淨道，無上清淨耶！
Y32n0030_p0122a10║瞿曇！世務多事，今且辭還」。佛告婆羅門：「宜知是時」。持華蓋、著舍勒、導從婆羅門，聞
Y32n0030_p0122a11║佛所說，歡喜隨喜，從座起去。
Y32n0030_p0122a12║（第一阿脩羅，卑嶷、二瞋罵，返戾及無害，羅闍、婆私吒，
Y32n0030_p0122a13║摩佉與剎利，是名為十種）。
Y32n0030_p0122a14║
Y32n0030_p0122a15║
Y32n0030_p0123a01║
Y32n0030_p0123a02║
Y32n0030_p0123a03║
Y32n0030_p0123a04║
Y32n0030_p0123a05║
Y32n0030_p0123a06║
Y32n0030_p0123a07║
Y32n0030_p0123a08║
Y32n0030_p0123a09║
Y32n0030_p0123a10║
Y32n0030_p0123a11║
Y32n0030_p0123a12║
Y32n0030_p0123a13║
Y32n0030_p0123a14║
Y32n0030_p0123a15║
Y32n0030_p0123a16║
Y32n0030_p0123a17║
Y32n0030_p0124a01║
Y32n0030_p0124a02║一一；一二六〇（一一六一）
Y32n0030_p0124a03║如是我聞：一時，佛住舍衛國祇樹給孤獨園。爾時，有異婆羅門，來詣佛所，與世尊面相問
Y32n0030_p0124a04║訊，慰勞已，退坐一面，而說偈言：
Y32n0030_p0124a05║「云何為尸羅？云何正威儀？云何為功德？云何名為業？
Y32n0030_p0124a06║成就何等法，羅漢、婆羅門」？
Y32n0030_p0124a07║爾時，世尊說偈答言：
Y32n0030_p0124a08║「宿命憶念智，見生天惡趣，得諸受生盡，牟尼明決定。
Y32n0030_p0124a09║知心善解脫，解脫一切貪，具足於三明，三明婆羅門」。
Y32n0030_p0124a10║佛說此經已，異婆羅門聞佛所說，歡喜隨喜，從座起而去。
Y32n0030_p0124a11║一二；一二六一（一一六二）
Y32n0030_p0124a12║如是我聞：一時，佛住舍衛國祇樹給孤獨園。爾時、世尊晨朝著衣持鉢，入舍衛城乞食，
Y32n0030_p0124a13║尊者阿難從世尊後。時有二老男女，是其夫婦，年耆根熟，僂背如鉤，詣里巷頭燒糞掃處，俱
Y32n0030_p0124a14║蹲向火。世尊見彼二老夫婦，年耆愚老，僂背如鉤，俱蹲向火，猶如老鵠，欲心相視。見已告尊
Y32n0030_p0124a15║者阿難：「汝見彼夫婦二人，年耆愚老，僂背如鉤，俱蹲向火，猶如老鵠，欲心相視不」？阿難
Y32n0030_p0125a01║白佛：「如是，世尊」！佛告阿難：「此二老夫婦，於年少時盛壯之身，勤求財物者，亦可得為
Y32n0030_p0125a02║舍衛城中第一富長者。若復剃除鬚髮，著袈裟衣，正信非家，出家學道，精勤修習者，亦可得阿
Y32n0030_p0125a03║羅漢第一上果。於第二分盛壯之身，勤求財物，亦可得為舍衛城中第二富者。若復剃除鬚髮，著
Y32n0030_p0125a04║袈裟衣，正信非家，出家學道者，亦可得阿那含果證。若於第三分中年之身，勤求財物，亦可得
Y32n0030_p0125a05║為舍衛城中第三富者。若剃鬚髮，著袈裟衣，正信非家，出家學道者，亦可得為斯陀含果證。
Y32n0030_p0125a06║若於第四分老年之身，勤求財物，亦可得為舍衛城中第四富者。若剃鬚髮，著袈裟衣，正信非家
Y32n0030_p0125a07║，出家學道者，亦可得為須陀洹果證。彼於今日，年耆根熟，無有錢財，無有方便，無所堪能，
Y32n0030_p0125a08║不復堪能若覓錢財，亦不能得勝過人法」。爾時，世尊復說偈言：
Y32n0030_p0125a09║「不行梵行故，不得年少財，思惟古昔事，眠地如曲弓。
Y32n0030_p0125a10║不修於梵行，不得年少財，猶如老鵠鳥，守死於空池」。
Y32n0030_p0125a11║佛說此經已，尊者阿難陀聞佛所說，歡喜奉行。
Y32n0030_p0125a12║一三；一二六二（一一六三）
Y32n0030_p0125a13║如是我聞：一時，佛住舍衛國祇樹給孤獨園。如上說，差別者，唯說異偈言：
Y32n0030_p0125a14║「老死之所壞，身及所受滅，唯有惠施福，為隨己資糧。
Y32n0030_p0125a15║依於善攝護，及修禪功德，隨力而行施，錢財及飲食，
Y32n0030_p0126a01║於群則眠覺，非為空自活」。
Y32n0030_p0126a02║佛說此經已，彼婆羅門聞佛所說，歡喜隨喜，作禮而去。
Y32n0030_p0126a03║一四；一二六三（八八）
Y32n0030_p0126a04║如是我聞：一時，佛住舍衛國祇樹給孤獨園。時有年少婆羅門，名欝多羅，來詣佛所，與
Y32n0030_p0126a05║世尊面相問訊，慰勞已，退坐一面。白佛言：「世尊！我常如法行乞，持用供養父母，令得樂離
Y32n0030_p0126a06║苦。世尊！我作如是，為多福不」？佛告欝多羅：「實有多福。所以者何？若有如法乞求，供養
Y32n0030_p0126a07║父母，令其安樂除苦惱者，實有大福」。爾時，世尊即說偈言：
Y32n0030_p0126a08║「如汝於父母，恭敬修供養，現世名稱流，命終生天上」。
Y32n0030_p0126a09║佛說此經已，年少欝多羅歡喜隨喜，作禮而去。
Y32n0030_p0126a10║一五；一二六四（八九）
Y32n0030_p0126a11║如是我聞：一時，佛住舍衛國祇樹給孤獨園。時有年少婆羅門，名優波迦，來詣佛所，與世
Y32n0030_p0126a12║尊面相問訊，慰勞已，退坐一面。白佛言：「瞿曇！諸婆羅門常稱歎邪盛大會，沙門瞿曇亦復稱
Y32n0030_p0126a13║歎邪盛大會不」？佛告優波迦：「我不一向稱歎。或有邪盛大會可稱歎，或有邪盛大會不可稱歎
Y32n0030_p0126a14║」。優波迦白佛：「何等邪盛大會可稱歎？何等邪盛大會不可稱歎」！佛告優波迦：「若邪盛大
Y32n0030_p0126a15║會，繫群少特牛，水特、水牸、及諸羊犢，小小眾生，悉皆傷殺。逼迫苦切僕使作人，鞭笞恐怛
Y32n0030_p0127a01║，悲泣號呼，不喜不樂，眾苦作役。如是等邪盛大會，我不稱歎，以造大難故。若復大會，不繫
Y32n0030_p0127a02║縛群牛，乃至不令眾生辛苦作役者。如是邪盛大會，我所稱歎，以不造大難故」。爾時，世尊即
Y32n0030_p0127a03║說偈言：
Y32n0030_p0127a04║「馬祀等大會，造諸大難事，如是等邪盛，大仙不稱歎。
Y32n0030_p0127a05║繫縛諸眾生，殺害微細蟲，是非為正會，大仙不隨順。
Y32n0030_p0127a06║若不害眾生，造作眾難者，是等名正會，大仙隨稱歎。
Y32n0030_p0127a07║惠施修供養，為應法邪盛，施者清淨心，梵行良福田，
Y32n0030_p0127a08║如是大會者，是則羅漢會，是會得大果，諸天皆歡喜。
Y32n0030_p0127a09║自行恭敬請，自手而施與，彼我悉清淨，是施得大果。
Y32n0030_p0127a10║慧者如是施，信心應解脫，無罪樂世間，智者往生彼」。
Y32n0030_p0127a11║佛說此經已，優波迦婆羅門聞佛所說，歡喜隨喜，作禮而去。
Y32n0030_p0127a12║一六；一二六五（九〇）
Y32n0030_p0127a13║如是我聞：一時，佛住舍衛國祇樹給孤獨園。廣說如上，差別者，謂隨說異偈言：
Y32n0030_p0127a14║「無為無諸難，邪盛時清淨，如法隨順行，攝護諸梵行，
Y32n0030_p0127a15║馨香歸世界，超過諸凡鄙，佛於邪盛善，稱歎此邪盛。
Y32n0030_p0128a01║惠施修供養，邪盛隨所應，淨信平等施，梵行良福田，
Y32n0030_p0128a02║彼作如是施，是施羅漢田，如是廣大施，諸天所稱歎。
Y32n0030_p0128a03║自行恭敬請，自手而供養，等攝自他故，邪盛得大果。
Y32n0030_p0128a04║慧者如是施，淨信心解脫，於無罪世界，智者往生彼」。
Y32n0030_p0128a05║佛說此經已，優波迦婆羅門聞佛所說，歡喜作禮而去。
Y32n0030_p0128a06║一七；一二六六（九一）
Y32n0030_p0128a07║如是我聞：一時，佛住舍衛國祇樹給孤獨園。時有年少婆羅門，名欝闍迦，來詣佛所，稽首
Y32n0030_p0128a08║佛足，退坐一面。白佛言：「世尊！俗人在家，當行幾法，得現法安及現法樂」？佛告婆羅門：
Y32n0030_p0128a09║「有四法，俗人在家，得現法安、現法樂。何等為四？謂方便具足，守護具足，善知識具足，正
Y32n0030_p0128a10║命具足。何等為方便具足？謂善男子種種工巧業處以自營生，謂種田、商賈，或以王事，或以書
Y32n0030_p0128a11║疏、算畫；於彼彼工巧業處精勤修行，是名方便具足。何等為守護具足？謂善男子所有錢穀，方
Y32n0030_p0128a12║便所得，自手執作，如法而得，能極守護，不令王、賊、水、火劫奪漂沒令失，不善守護者亡失
Y32n0030_p0128a13║，不愛念者輒取，及諸災患所壞，是名善男子善守護（具足）。何等為善知識具足？若有善男子
Y32n0030_p0128a14║不落度，不放逸，不虛妄，不凶險，如是知識能善安慰，未生憂苦能令不生，已生憂苦能令開覺
Y32n0030_p0128a15║，未生喜樂能令速生，已生喜樂護令不失，是名善男子善知識具足。云何為正命具足？謂善男子
Y32n0030_p0129a01║所有錢財，出內稱量，周圓掌護，不令多入少出也，多出少入也。如執秤者，少則增之，多則減
Y32n0030_p0129a02║之，知平而捨。如是善男子稱量財物，等入等出，莫令入多出少，出多入少。若善男子無有錢財
Y32n0030_p0129a03║而廣散用，以此生活，人皆名為優曇鉢果，無有種子，愚癡貪欲，不顧其後。或有善男子財物豐
Y32n0030_p0129a04║多，不能食用，傍人皆言是愚癡人，如餓死狗。是故善男子所有錢財，能自稱量，等入等出，是
Y32n0030_p0129a05║名正命具足。如是婆羅門！四法成就，現法安，現法樂」。婆羅門白佛言：「世尊！在家之人，
Y32n0030_p0129a06║有幾法能令後世安，後世樂」？佛告婆羅門：「在家之人有四法，能令後世安、後世樂？何等為
Y32n0030_p0129a07║四？謂信具足，戒具足，施具足，慧具足。何等為信具足？謂善男子於如來所得信敬心，建立信
Y32n0030_p0129a08║本，非諸天、魔、梵，及餘世人同法所壞，是名善男子信具足。何等戒具足？謂善男子不殺生，
Y32n0030_p0129a09║不偷盜，不邪婬，不妄語，不飲酒，是名戒具足。云何施具足？謂善男子離慳垢心，在於居家行
Y32n0030_p0129a10║解脫施，常自手與，樂修行捨，等心行施，是名善男子施具足。云何為慧具足？謂善男子苦聖諦
Y32n0030_p0129a11║如實知，集、滅、道聖諦如實知，是名善男子慧具足。若善男子在家行此四法者，能得後世安
Y32n0030_p0129a12║，後世樂」。爾時，世尊復說偈言：
Y32n0030_p0129a13║「方便建諸業，積集能守護，知識善男子，正命以自活。
Y32n0030_p0129a14║淨信、戒具足，惠施離慳垢，淨除於迷道，得後世安樂。
Y32n0030_p0129a15║若處於居家，成就於八法，審諦尊所說，等正覺所知，
Y32n0030_p0130a01║現法得安隱，現法喜樂住，後世喜樂住」。
Y32n0030_p0130a02║佛說此經已，欝闍迦聞佛所說，歡喜隨喜，作禮而去。
Y32n0030_p0130a03║
Y32n0030_p0130a04║
Y32n0030_p0130a05║
Y32n0030_p0130a06║
Y32n0030_p0130a07║
Y32n0030_p0130a08║
Y32n0030_p0130a09║
Y32n0030_p0130a10║
Y32n0030_p0130a11║
Y32n0030_p0130a12║
Y32n0030_p0130a13║
Y32n0030_p0130a14║
Y32n0030_p0130a15║
Y32n0030_p0130a16║
Y32n0030_p0131a01║
Y32n0030_p0131a02║一八；一二六七（九二）
Y32n0030_p0131a03║如是我聞：一時，佛在拘薩羅人間遊行，至舍衛國祇樹給孤獨園。爾時，舍衛國有憍慢婆羅
Y32n0030_p0131a04║門止住。父母種姓俱淨，無瑕點能說者，七世相承，悉皆清淨。為婆羅門師，言論通達，諸論記
Y32n0030_p0131a05║典，悉了萬名，解法優劣，分別諸字，悉知萬事久遠本末因緣，句句記說。容貌端正，或生
Y32n0030_p0131a06║志高，族姓志高，容色志高，聰明志高，財富志高，不敬父母、諸尊師長。聞沙門瞿曇在拘薩羅
Y32n0030_p0131a07║國人間遊行，至舍衛國祇樹給孤獨園。聞已作是念：我當往彼沙門瞿曇所，若有所說，我當共論
Y32n0030_p0131a08║；無所說者，默然而還。時憍慢婆羅門乘白馬車，諸年少婆羅門前後導從，持金柄傘蓋，手執金
Y32n0030_p0131a09║瓶，往見世尊，至於園門，下車步進。爾時，世尊與諸大眾圍遶說法，不時顧念憍慢婆羅門。時
Y32n0030_p0131a10║憍慢婆羅門作是念：沙門瞿曇不顧念我，且當還去。爾時，世尊知憍慢婆羅門心念，而說偈言：
Y32n0030_p0131a11║「憍慢既來此，不善更增慢，向以義故來，應轉增其義」。
Y32n0030_p0131a12║時憍慢婆羅門作是念：沙門瞿曇已知我心。欲修敬禮。爾時，世尊告憍慢婆羅門：「止！止
Y32n0030_p0131a13║！不須作禮，心淨已足」。時諸大眾咸各高聲唱言：「奇哉世尊！大德大力，今此憍慢婆羅門，
Y32n0030_p0131a14║恃生憍慢，族姓憍慢，容色憍慢，聰明憍慢，財富憍慢，不敬父母、諸尊師長，今於沙門瞿曇所
Y32n0030_p0131a15║謙卑下下，欲接足禮」。時憍慢婆羅門於大眾前，唱令靜默，而說偈言：
Y32n0030_p0132a01║「云何不起慢？云何起恭敬？云何善慰諭？云何善供養」？
Y32n0030_p0132a02║爾時，世尊說偈答言：
Y32n0030_p0132a03║「父母及長兄，和尚、諸師長，及諸尊重者，所不應生慢。
Y32n0030_p0132a04║應當善恭敬，謙下而問訊，盡心而奉事，兼設諸供養。
Y32n0030_p0132a05║離貪、恚、癡心，漏盡阿羅漢，正智善解脫，伏諸憍慢心，
Y32n0030_p0132a06║於此賢聖等，合掌稽首禮」。
Y32n0030_p0132a07║爾時，世尊為憍慢婆羅門種種說法，示教、照喜，如佛世尊次第說法，說布施，持戒，生天
Y32n0030_p0132a08║功德，愛欲味、患，煩惱清淨，出要遠離，諸清淨分，如是廣說。如白淨衣無諸黑惡，速受染色
Y32n0030_p0132a09║，憍慢婆羅門則於座上，解四聖諦——苦、集、滅、道，得無間等。時憍慢婆羅門見法，得法，
Y32n0030_p0132a10║知法，入法，度諸疑、惑，不由他度，於正法中得無所畏。即從座起，整衣服，為佛作禮，合掌
Y32n0030_p0132a11║白佛：「我今可得於正法中出家受具足不」？佛告憍慢婆羅門：「汝今可得於正法中出家受具足
Y32n0030_p0132a12║」。彼即出家，獨靜思惟，所以善男子剃除鬚髮，著袈裟衣，正信非家，出家學道，（乃至）
Y32n0030_p0132a13║得阿羅漢，心善解脫。
Y32n0030_p0132a14║一九；一二六八（九三）
Y32n0030_p0132a15║如是我聞：一時，佛在拘薩羅人間遊行，至舍衛國祇樹給孤獨園。時有長身婆羅門，作如是
Y32n0030_p0133a01║邪盛大會，以七百特牛行列繫柱，特牸、水牛及諸羊犢，種種小蟲，悉皆繫縛。辦諸飲食，廣行
Y32n0030_p0133a02║布施。種種外道，從諸國國，皆悉來集邪盛會所。時長身婆羅門，聞沙門瞿曇從拘薩羅人間遊行
Y32n0030_p0133a03║，至舍衛國祇樹給孤獨園。作是念：我今辦邪盛大會，所以七百特牛行列繫柱，乃至小小諸蟲皆
Y32n0030_p0133a04║悉繫縛；為邪盛大會故，種種異道，從諸國國來至會所。我今當往沙門瞿曇所，問邪盛法，莫令
Y32n0030_p0133a05║我作邪盛大會，分數中有所短少。作是念已，乘白馬車，諸年少婆羅門前後導從，持金柄傘蓋，
Y32n0030_p0133a06║執金澡瓶，出舍衛城，詣世尊所，恭敬承事，至精舍門，下車步進。至於佛前，面相問訊，慰勞
Y32n0030_p0133a07║已，退坐一面。白佛言：「瞿曇！我今欲作邪盛大會，以七百特牛行列繫柱，乃至小小諸蟲，皆
Y32n0030_p0133a08║悉繫縛。為邪盛大會故，種種異道，從諸國國，皆悉來至邪盛會所。又聞瞿曇從拘薩羅人間遊行
Y32n0030_p0133a09║，至舍衛國祇樹給孤獨園。我今故來請問。瞿曇！邪盛大會法，諸物分數，莫令我所作邪盛大會
Y32n0030_p0133a10║，諸分數之中有所短少」，佛告婆羅門：「或有一邪盛大會主，行施作福而生於罪，為三刀劍之
Y32n0030_p0133a11║所刻削，得不善果報。何等三？謂身刀劍，口刀劍，意刀劍。何等為意刀劍生諸苦報？如一會主
Y32n0030_p0133a12║造作大會，作是思惟：我作邪盛大會，當殺爾所少壯特牛，爾所水特、水牸，爾所羊犢，及種種
Y32n0030_p0133a13║諸蟲，是名意刀劍生諸苦報。如是施主，雖念作種種布施，種種供養，實生於罪。云何為口刀劍
Y32n0030_p0133a14║生諸苦報？有一會主造作大會，作如是教：我今作邪盛大會，汝等當殺爾所少壯特牛，乃至殺害
Y32n0030_p0133a15║爾所微細蟲，是名口刀劍生諸苦報。大會主雖作是布施供養，實生於罪。云何為身刀劍生諸苦報
Y32n0030_p0134a01║？謂有一大會主，造作大會，自手傷殺爾所特牛，乃至殺害種種細蟲，是名身刀劍生諸苦報。彼
Y32n0030_p0134a02║大會主，雖作是念，種種布施，種種供養，實生於罪。然婆羅門！當勤供養三火，隨時恭敬禮拜
Y32n0030_p0134a03║奉事，施其安樂。何等為三？一者、根本，二者、居家，三者、福田。何者為根本火，隨時恭敬
Y32n0030_p0134a04║奉事供養，施其安樂？謂善男子方便得財，手足勤苦，如法所得，供養父母，令得安樂，是名根
Y32n0030_p0134a05║本火。何故名為根本？若善男子從彼而生，所謂父母，故名根本。善男子以崇本故，隨時恭敬，
Y32n0030_p0134a06║奉事供養，施以安樂。何等為居家火，善男子隨時育養，施以安樂？謂善男子方便得財，手足勤
Y32n0030_p0134a07║苦，如法所得，供給妻子、宗親、眷屬、僕使、傭客，隨時給與，恭敬施安，是名家火。何故名
Y32n0030_p0134a08║家？其善男子處於居家，樂則同樂，苦則同苦，在所為作，皆相順從，故名為家。是故善男子，
Y32n0030_p0134a09║隨時供給，施與安樂。何等名田火，善男子隨時恭敬，尊重供養，施其安樂？謂善男子方便得財
Y32n0030_p0134a10║，手足勤勞，如法所得，奉事供養諸沙門、婆羅門，善能調伏貪、恚、癡者。如是等沙門、婆羅
Y32n0030_p0134a11║門，建立福田，崇向增進，樂分樂報，未來生天，是名田火。何故名田？為世福田，謂為應供，
Y32n0030_p0134a12║是故名田。是善男子，隨時恭敬，奉事供養，施其安樂」。爾時，世尊復說偈言：
Y32n0030_p0134a13║「根本及居家，應供福田火，是火增供養，充足安隱樂。
Y32n0030_p0134a14║無罪樂世間，慧者往生彼，如法財復會，供養所應養，
Y32n0030_p0134a15║供養應養故，生天得名稱。
Y32n0030_p0135a01║然婆羅門！今善男子先所供養三火，應斷令滅。何等為三？謂貪欲火，瞋恚火，愚癡火。所以者
Y32n0030_p0135a02║何？若貪火不斷、不滅者，自害、害他，自他俱害，現法得罪，後世得罪，現法、後世得罪，緣
Y32n0030_p0135a03║彼而生心法憂苦。恚火、癡火，亦復如是。婆羅門！若善男子事積薪火，隨時辛苦，隨時然，隨
Y32n0030_p0135a04║時滅火、因緣受苦」。爾時，長身婆羅門默然而住。
Y32n0030_p0135a05║時有婆羅門子，名欝多羅，於會中坐。長身婆羅門須臾默然思惟已，告欝多羅：「汝能往至
Y32n0030_p0135a06║邪盛會所，放彼繫柱特牛，及諸眾生受繫縛者悉皆放不？而告之言：長身婆羅門語汝：隨意自在
Y32n0030_p0135a07║，山澤曠野，食不斷草，飲淨流水，四方風中受諸快樂」。欝多羅白言：「隨大師教」。即往彼
Y32n0030_p0135a08║邪盛會所，放諸眾生而告之言：「長身婆羅門語汝：隨其所樂，山澤曠野，飲水、食草，四風自
Y32n0030_p0135a09║適」。爾時，世尊知欝多羅知已，為長身婆羅門種種說法，示教、照喜。如律世尊說法先後：
Y32n0030_p0135a10║說戒，說施，及生天功德，愛欲味、患，出要清淨，煩惱清淨，開示顯現。譬如鮮淨白㲲，易
Y32n0030_p0135a11║受染色，長身婆羅門亦復如是，即於座上見四真諦，得無間等。時長身婆羅門見法，得法，知法
Y32n0030_p0135a12║，入法，度諸疑、惑，不由他度，於正法中得無所畏。即從座起，整衣服，偏袒右肩，合掌白佛
Y32n0030_p0135a13║：「已度，世尊！我從今日盡其壽命，歸佛、歸法、歸比丘僧，為優婆塞，證知我！唯願世尊與
Y32n0030_p0135a14║諸大眾，受我飯食」。爾時，世尊默然而許。時長身婆羅門知佛受請已，為佛作禮，右遶三匝而
Y32n0030_p0135a15║去。
Y32n0030_p0136a01║長身婆羅門還邪盛處，作諸供辦淨美好者，布置床座，遣使請佛，白言：「時到，惟聖知
Y32n0030_p0136a02║時」。爾時，世尊著衣持鉢，大眾圍遶，往到長身婆羅門會所，大眾前坐。時長身婆羅門知世尊
Y32n0030_p0136a03║坐定已，手自供養種種飲食。食已，澡漱、洗鉢畢，別敷卑床，於大眾前端坐聽法。爾時，世尊
Y32n0030_p0136a04║為長身婆羅門說種種法，示教、照喜已，從座起而去。
Y32n0030_p0136a05║二〇；一二六九（九四）
Y32n0030_p0136a06║如是我聞：一時，佛住舍衛國祇樹給孤獨園。時有年少婆羅門，名僧迦羅，來詣佛所，與世
Y32n0030_p0136a07║尊面相問訊，慰勞已，退坐一面。白佛言：「瞿曇！不善男子云何可知」？佛告婆羅門：「譬猶
Y32n0030_p0136a08║如月」。婆羅門復問：「善男子云何可知」？佛告婆羅門：「譬猶如月」。婆羅門白佛：「云何
Y32n0030_p0136a09║不善男子如月」？佛告婆羅門：「如月黑分，光明亦失，色亦失，所係亦失，日夜消減，乃至
Y32n0030_p0136a10║不現。如是有人於如來所，得信寂心，受持淨戒，善學多聞，損己布施，正見真實。於如來所
Y32n0030_p0136a11║淨信、持戒、惠施、多聞、正見真實已，然後退失，於戒、聞、施、正見悉皆忘失，日夜消減
Y32n0030_p0136a12║，乃至須臾一切忘失。復次、婆羅門！若善男子不習近善知識，不數聞法，不正思惟，身行惡行
Y32n0030_p0136a13║，口行惡行，意行惡行，行惡因緣故，身壞命終，墮惡趣泥梨中。如是婆羅門！不善男子，其譬
Y32n0030_p0136a14║如月」。婆羅門白佛：「云何善男子其譬如月」？佛告婆羅門：「譬如明月淨分，光明色澤，日
Y32n0030_p0136a15║夜增明，乃至月滿一切圓淨。如是善男子，於如來法律得淨信心，乃至正見，真淨增明；戒增，
Y32n0030_p0137a01║施增，聞增，慧增，日夜增長。復於餘時，親近善知識，聞說正法，內正思惟，行身善行，行口
Y32n0030_p0137a02║善行，行意善行故，以是因緣，身壞命終化生天上。婆羅門！是故善男子譬如月」。爾時，世尊
Y32n0030_p0137a03║而說偈言：
Y32n0030_p0137a04║「譬如月無垢，周行於虛空，一切小星中，其光最盛明。
Y32n0030_p0137a05║淨信亦如是，戒、聞、離慳施，於諸慳世間，其施特明顯」。
Y32n0030_p0137a06║佛說此經已，僧迦羅婆羅門聞佛所說，歡喜隨喜，從座起而去。
Y32n0030_p0137a07║二一；一二七〇（九五）
Y32n0030_p0137a08║如是我聞：一時，佛住舍衛國祇樹給孤獨園。時有生聞婆羅門，來詣佛所，與世尊面相問訊
Y32n0030_p0137a09║，慰勞已，退坐一面。白佛言：「瞿曇！我聞瞿曇說言：唯應施我，不應施餘人；施我得大果，
Y32n0030_p0137a10║非施餘人而得大果。應施我弟子，不應施餘弟子；施我弟子得大果報，非施餘弟子得大果報。云
Y32n0030_p0137a11║何瞿曇！作是語者，為實說耶？非為謗毀瞿曇乎？為如說說，如法說耶？法次法說，不為餘人以
Y32n0030_p0137a12║同法來訶責耶」？佛告婆羅門：「彼如是說者，謗毀我耳。非如說說，如法說，法次法說，不致
Y32n0030_p0137a13║他人來以同法呵責。所以者何？我不如是說：應施於我，不應施餘，施我得大果報，非施餘人得
Y32n0030_p0137a14║大果報；應施我弟子，施我弟子得大果報，非施餘弟子得大果報。然婆羅門！我作如是說者，作
Y32n0030_p0137a15║二種障：障施者施，障受者利。婆羅門！乃至士夫以洗器餘食，著於淨地，令彼處眾生即得利樂
Y32n0030_p0138a01║，我說斯等亦入福門，況復施人！婆羅門！然我復說：施持戒者得果報，不同犯戒」。生聞婆羅
Y32n0030_p0138a02║門白佛言：「如是，瞿曇！我亦如是說：施持戒者得大果報，非施犯戒」。爾時，世尊復說偈言：
Y32n0030_p0138a03║「若黑若有白，若赤若有色，犁雜及金色，純黃及鴿色，
Y32n0030_p0138a04║如是等牸牛，生犢姝好者，丁壯力具足，調善行捷疾，
Y32n0030_p0138a05║但使堪運重，不問本生色。人亦復如是，各隨彼彼生，
Y32n0030_p0138a06║剎利、婆羅門，毘舍、首陀羅，旃陀羅下賤，所生悉不同，
Y32n0030_p0138a07║但使持淨戒，離重擔煩惱，純一修梵行，漏盡阿羅漢，
Y32n0030_p0138a08║於世間善逝，施彼得大果。愚者無智慧，未嘗聞正法，
Y32n0030_p0138a09║施彼無大果，不近善友故。若習善知識，如來及聲聞，
Y32n0030_p0138a10║清淨信善逝，根生堅固力，所往之善趣，及生大姓家。
Y32n0030_p0138a11║究竟般涅槃，大仙如是說」。
Y32n0030_p0138a12║佛說此經已，生聞婆羅門聞佛所說，歡喜隨喜，作禮而去。
Y32n0030_p0138a13║二二；一二七一（九六）
Y32n0030_p0138a14║如是我聞：一時，佛住舍衛國祇樹給孤獨園。爾時，世尊晨朝著衣持鉢，入舍衛城乞食。時
Y32n0030_p0138a15║有異婆羅門，年耆根熟，執杖持鉢，家家乞食。爾時，世尊告婆羅門：「汝今云何年耆根熟，柱
Y32n0030_p0139a01║杖持鉢。家家乞食」？婆羅門白佛：「瞿曇！我家中所有財物，悉付其子，為子娶妻，然後捨家
Y32n0030_p0139a02║，是故柱杖持鉢，家家乞食」。佛告婆羅門：「汝能於我所受誦一偈，還歸於眾中，為兒說耶」
Y32n0030_p0139a03║？婆羅門白佛：「能受，瞿曇」！爾時，世尊即說偈言：
Y32n0030_p0139a04║「生子心歡喜，為子聚財物，亦為娉其妻，而自捨出家。
Y32n0030_p0139a05║邊鄙田舍兒，違負於其父，人形羅剎心，棄捨於尊老。
Y32n0030_p0139a06║老馬無復用，則奪其䵃麥，兒少而父老，家家行乞食。
Y32n0030_p0139a07║曲杖為最勝，非子為恩愛，為我防惡牛，免險地得安，
Y32n0030_p0139a08║能卻兇暴狗，扶我闇處行，避深坑空井，草木棘刺林，
Y32n0030_p0139a09║憑杖威力故，峙立不墮落」。
Y32n0030_p0139a10║時婆羅門從世尊受斯偈已，還歸婆羅門大眾中，為子而說。先白大眾：「聽我所說」。然後
Y32n0030_p0139a11║誦偈，如上廣說。其子愧怖，即抱其父，還將入家，摩身洗浴，覆以青衣，被立為家主。
Y32n0030_p0139a12║時婆羅門作是念：我今得勝族姓，是沙門瞿曇恩。我經所說：為師者如師供養，為和尚者如
Y32n0030_p0139a13║和尚供養。我今所得，皆沙門瞿曇力，即是我師，我今當以上妙好衣以奉瞿曇。時婆羅門持上妙
Y32n0030_p0139a14║衣，至世尊所，面前問訊慰勞已，退坐一面。白佛言：「瞿曇！我今居家成就，是瞿曇力。我經
Y32n0030_p0139a15║記說：為師者以師供養，為和尚者以和尚供養。今日瞿曇即為我師，願受此衣，哀愍故」。世尊
Y32n0030_p0140a01║即受，為哀愍故。爾時，世尊為婆羅門說種種法，示教、照喜。時婆羅門聞佛所說，歡喜隨喜，
Y32n0030_p0140a02║作禮而去。
Y32n0030_p0140a03║二三；一二七二（九七）
Y32n0030_p0140a04║如是我聞：一時，佛住舍衛國祇樹給孤獨園。爾時，世尊晨朝著衣持鉢，入舍衛城乞食。時
Y32n0030_p0140a05║有異婆羅門，年耆根熟，攝杖持鉢，家家乞食。彼婆羅門遙見世尊而作是念：沙門瞿曇攝杖持鉢
Y32n0030_p0140a06║，家家乞食，我亦攝杖持鉢，家家乞食；我與瞿曇，俱是比丘。爾時，世尊說偈答曰：
Y32n0030_p0140a07║「所謂比丘者，非但以乞食，受持在家法，是何名比丘？
Y32n0030_p0140a08║於功德過惡，俱離修正行，其心無所畏，是則名比丘」。
Y32n0030_p0140a09║佛說是經已，彼婆羅門聞佛所說，歡喜隨喜，作禮而去。
Y32n0030_p0140a10║二四；一二七三（九八）
Y32n0030_p0140a11║如是我聞：一時，佛在拘薩羅人間遊行，至一那羅聚落，住一那羅林中。爾時，世尊著衣持
Y32n0030_p0140a12║鉢，入一那羅聚落乞食。而作是念：今日太早，今且可過耕田婆羅豆婆遮婆羅門作飲食處。
Y32n0030_p0140a13║爾時，耕田婆羅豆婆遮婆羅門，五百具犁耕田，為作飲食。時耕田婆羅豆婆遮婆羅門，遙見世尊
Y32n0030_p0140a14║，白言：「瞿曇！我今耕田下種以供飲食，沙門瞿曇亦應耕田下種以供飲食」。佛告婆羅門：「
Y32n0030_p0140a15║我亦耕田下種以供飲食」。婆羅門白佛：「我都不見沙門瞿曇，若犁，若軛、若鞅、若縻、若鑱
Y32n0030_p0141a01║、若鞭，而今瞿曇說言我亦耕田下種以供飲食」？爾時，耕田婆羅豆婆遮婆羅門即說偈言：
Y32n0030_p0141a02║「自說耕田者，而不見其耕，為我說耕田，令我知耕法」。
Y32n0030_p0141a03║爾時，世尊說偈答言：
Y32n0030_p0141a04║「信心為種子，苦行為時雨，智慧為犁軛，慚愧心為轅，
Y32n0030_p0141a05║正念自守護，是則善御者。保藏身口業，如食處內藏，
Y32n0030_p0141a06║真實為真乘，樂住為懈息，精進無廢荒，安隱而速進，
Y32n0030_p0141a07║直往不轉還，得到無憂處。如是耕田者，逮得甘露果；
Y32n0030_p0141a08║如是耕田者，不還受諸有」。
Y32n0030_p0141a09║時耕田婆羅豆婆遮婆羅門白佛言：「善耕田瞿曇！極善耕田瞿曇」！於是耕田婆羅豆婆遮婆
Y32n0030_p0141a10║羅門，聞世尊說偈，心轉增信，以滿鉢香美飲食，以奉世尊。世尊不受，以因說偈得故。即說偈
Y32n0030_p0141a11║言：
Y32n0030_p0141a12║「不因說法故，受彼食而食，但為利益他，說法不受食」。
Y32n0030_p0141a13║如是廣說，如前為火與婆羅門廣說。時耕田婆羅豆婆遮婆羅門白佛言：「瞿曇今以此食安著
Y32n0030_p0141a14║何處」？佛告婆羅門：「我不見諸天、魔、梵，沙門、婆羅門，天神、世人，堪食此食而得安身
Y32n0030_p0141a15║！婆羅門！汝持此食著無蟲水中，及少生草地」。時婆羅門即持此食著無蟲水中，水即烟起涌沸
Y32n0030_p0142a01║，啾啾作聲。如熱鐵丸投於冷水，啾啾作聲，如是彼食投著無蟲水中，煙起涌沸，啾啾作聲。
Y32n0030_p0142a02║時婆羅門作是念：沙門瞿曇實為奇特！大德大力，乃令飲食神變如是。時彼婆羅門見食瑞應，信
Y32n0030_p0142a03║心轉增，白佛言：「瞿曇！我今可得於正法中，出家受具足不」？佛告婆羅門：「汝今可得於正
Y32n0030_p0142a04║法中，出家受具足，得比丘分」。彼即出家已，獨靜思惟，所以族姓子剃除鬚髮，著袈裟衣，正
Y32n0030_p0142a05║信非家，出家學道，乃至得阿羅漢，心善解脫。
Y32n0030_p0142a06║二五；一二七四（九九）
Y32n0030_p0142a07║如是我聞：一時，佛住王舍城。時有尊者，名曰淨天，在鞞提訶國人間遊行，至彌絺羅城菴
Y32n0030_p0142a08║羅園中。時尊者淨天，晨朝著衣持鉢，入彌絺羅城乞食。次第乞食，到自本家。時淨天母年老，
Y32n0030_p0142a09║在中堂持食祀火，求生梵天，不覺尊者淨天在門外立。時毘沙門天王，於尊者淨天所，極生敬信
Y32n0030_p0142a10║。時毘沙門天王，諸夜叉導從，乘虛而行，見尊者淨天在門外立，又見其母手擎飲食，在中堂上
Y32n0030_p0142a11║供養祀火，不見其子在外門立。見已，從空中下，至淨天母前而說偈言：
Y32n0030_p0142a12║「此婆羅門尼，梵天極遼遠，為求彼生故，於此祠祀火。
Y32n0030_p0142a13║此非梵天道，何為徒祀此？汝婆羅門尼，淨天住門外，
Y32n0030_p0142a14║垢穢永無餘，是則天中天。蕭然無所有，獨一不兼資，
Y32n0030_p0142a15║為乞食入舍，所應供養者。淨天善修身，人天良福田，
Y32n0030_p0143a01║遠離一切惡，不為染所染。德同於梵天，形在人間住，
Y32n0030_p0143a02║不著一切法，如彼淳熟龍。比丘正念住，其心善解脫，
Y32n0030_p0143a03║應奉以初揣，是則上福田。應以正信心，及時速施與，
Y32n0030_p0143a04║當預建立洲，令未來安樂。汝觀此牟尼，已渡苦海流，
Y32n0030_p0143a05║是故當信心，及時速施與，當預建立洲，令未來安樂。
Y32n0030_p0143a06║毘沙門天王，開發彼令捨」。
Y32n0030_p0143a07║時尊者淨天，即為其母種種說法，示教、照喜已，復道而去。
Y32n0030_p0143a08║二六；一二七五（一〇〇）
Y32n0030_p0143a09║如是我聞：一時，佛住舍衛國祇樹給孤獨園。時有異婆羅門，來詣佛所，面前問訊，相慰勞
Y32n0030_p0143a10║已。退坐一面。白佛言：「瞿曇！所謂佛者，云何為佛？為是父母制名？為是婆羅門制名」？時
Y32n0030_p0143a11║婆羅門即說偈言：
Y32n0030_p0143a12║「佛者是世間，超渡之勝名，為是父母制，名之為佛耶」？
Y32n0030_p0143a13║爾時，世尊說偈答言：
Y32n0030_p0143a14║「佛見過去世，如是見未來，亦見現在世，一切行起滅。
Y32n0030_p0143a15║明智所了知，所應修已修，應斷悉已斷，是故名為佛。
Y32n0030_p0144a01║歷劫求選擇，純苦無暫樂，生者悉磨滅，遠離息塵垢，
Y32n0030_p0144a02║拔諸使刺本，等覺故名佛」。
Y32n0030_p0144a03║佛說偈已，彼婆羅門聞佛所說，歡喜隨喜，從座起去。
Y32n0030_p0144a04║二七；一二七六（一〇一）
Y32n0030_p0144a05║如是我聞：一時，佛在拘薩羅人間遊行，有徙迦帝聚落、墮鳩羅聚落二村中間，一樹下坐
Y32n0030_p0144a06║，入晝正受。時有豆磨種姓婆羅門，隨彼道行，尋佛後來。見佛腳跡，千輻輪相，印文顯現，
Y32n0030_p0144a07║齊輻圓輞，眾好滿足。見已作是念：我未曾見人間有如是足跡，今當隨跡以求其人。即尋腳跡至
Y32n0030_p0144a08║於佛所，來見世尊坐一樹下，入晝正受。嚴容絕世，諸根澄靜，其心寂定，第一調伏，止觀、
Y32n0030_p0144a09║成就，光相巍巍，猶若金山。見已白言：「為是天耶」？佛告婆羅門：「我非天也」。「為龍、
Y32n0030_p0144a10║夜叉、乾闥婆、阿修羅、迦樓羅、緊那羅、摩睺羅伽、人非人等」？佛告婆羅門：「我非龍乃至
Y32n0030_p0144a11║人非人也」。婆羅門白佛：「若言非天、非龍，乃至非人、非非人，為是何等」？爾時，世尊說
Y32n0030_p0144a12║偈答言：
Y32n0030_p0144a13║「天、龍、乾闥婆，緊那羅、夜叉，無善阿修羅，諸摩睺羅伽，
Y32n0030_p0144a14║人與非人等，悉由煩惱生。如是煩惱漏，一切我已捨，
Y32n0030_p0144a15║已破已磨滅，如芬陀利生，雖生於水中，而未曾著水，
Y32n0030_p0145a01║我雖生世間，不為世間著。歷劫常選擇，純苦無暫樂，
Y32n0030_p0145a02║一切有為行，悉皆生滅故。離垢不傾動，已拔諸劍刺，
Y32n0030_p0145a03║究竟生死際，故名為佛陀」。
Y32n0030_p0145a04║佛說此經已，豆摩種婆羅門聞佛所說，歡喜隨喜，從路而去。
Y32n0030_p0145a05║（慢、優竭提、「僧伽羅」，生聽、極老，比丘、種作及梵天。佛陀、輪相為第十）。
Y32n0030_p0145a06║
Y32n0030_p0145a07║
Y32n0030_p0145a08║
Y32n0030_p0145a09║
Y32n0030_p0145a10║
Y32n0030_p0145a11║
Y32n0030_p0145a12║
Y32n0030_p0145a13║
Y32n0030_p0145a14║
Y32n0030_p0145a15║
Y32n0030_p0145a16║
Y32n0030_p0146a01║
Y32n0030_p0146a02║
Y32n0030_p0146a03║
Y32n0030_p0146a04║
Y32n0030_p0146a05║
Y32n0030_p0146a06║
Y32n0030_p0146a07║
Y32n0030_p0146a08║
Y32n0030_p0146a09║
Y32n0030_p0146a10║
Y32n0030_p0146a11║
Y32n0030_p0146a12║
Y32n0030_p0146a13║
Y32n0030_p0146a14║
Y32n0030_p0146a15║
Y32n0030_p0146a16║
Y32n0030_p0147a01║
Y32n0030_p0147a02║
Y32n0030_p0147a03║
Y32n0030_p0147a04║
Y32n0030_p0147a05║
Y32n0030_p0147a06║
Y32n0030_p0147a07║
Y32n0030_p0147a08║
Y32n0030_p0147a09║
Y32n0030_p0147a10║
Y32n0030_p0147a11║二八；一二七七（一〇二）
Y32n0030_p0147a12║如是我聞：一時，佛住王舍城迦蘭陀竹園。爾時，世尊晨朝著衣持鉢，入王舍城乞食。次第
Y32n0030_p0147a13║乞食，至婆羅豆婆遮婆羅門舍。時婆羅門手執木杓，盛諸飲食，供養火具，住於門邊。遙見佛來
Y32n0030_p0147a14║，見已白佛，作是言：「住！住！領群特！慎勿近我門」。佛告婆羅門：「汝知領群特、領群特
Y32n0030_p0147a15║法耶」？婆羅門言：「我不知領群特，亦不知領群特法。沙門瞿曇！知領群特及領群特法不」？
Y32n0030_p0147a16║佛言：「我善知是領群特及領群特法」。是時，婆羅門即放事火具，疾敷床座，請佛令坐。白言
Y32n0030_p0148a01║：「瞿曇！為我說領群特及領群特法」！佛即就座，為說偈言：
Y32n0030_p0148a02║「瞋恚心懷恨，隱覆諸過惡，犯戒、起惡見，虛偽不真實，
Y32n0030_p0148a03║如是等士夫，當知領群特。弊暴、貪悋惜，惡欲、慳、諂偽，
Y32n0030_p0148a04║無慚、無愧心，當知領群特。一生二生者，一切皆殺害，
Y32n0030_p0148a05║無有慈愍心，是為領群特。若殺縛、椎打，聚落及城邑，
Y32n0030_p0148a06║無道以切責，當知領群特。住止及行路，為眾之導首，
Y32n0030_p0148a07║苦切諸群下，恐怛相迫愶，取利以供己，當知領群特。
Y32n0030_p0148a08║聚落及空地，有主、無主物，掠護為己有，當知領群特。
Y32n0030_p0148a09║自棄薄其妻，又不入婬舍，侵陵他所愛，當知領群特。
Y32n0030_p0148a10║內外諸親屬，同心善知識，侵掠彼所愛，當知領群特。
Y32n0030_p0148a11║妄語欺誑人，詐取無證財，他索而不還，當知領群特。
Y32n0030_p0148a12║為己亦為他，舉責及與責，或復順他語，妄語為他證，
Y32n0030_p0148a13║如是妄語者，當知領群特。作惡不善業，無有人知者，
Y32n0030_p0148a14║隱諱覆藏惡，當知領群特。若人問其義，而答以非義，
Y32n0030_p0148a15║顛倒欺誑人，當知領群特。實空無所有，而輕毀智者，
Y32n0030_p0149a01║愚癡為利故，當知領群特。高慢自稱舉，毀壞於他人，
Y32n0030_p0149a02║是極卑鄙慢，當知領群特。自造諸過惡，移過誣他人，
Y32n0030_p0149a03║妄語謗清白，當知領群特。前受他利養，他人來詣己，
Y32n0030_p0149a04║無有敬報心，當知領群特。沙門、婆羅門，如法來乞求，
Y32n0030_p0149a05║呵責而不與，當知領群特。若父母年老，少壯氣已謝，
Y32n0030_p0149a06║不勤加奉養，當知領群特。父母、諸尊長，兄弟、親眷屬。
Y32n0030_p0149a07║實非阿羅漢，自顯羅漢德，世間之大賊，當知領群特。
Y32n0030_p0149a08║初上種姓生，習婆羅門典，而於其中間，習行諸惡業；
Y32n0030_p0149a09║不以勝生故，障呵責惡道，現法受呵責，後世墮惡道。
Y32n0030_p0149a10║生旃陀羅家，世稱須陀夷，名聞遍天下，旃陀羅所無。
Y32n0030_p0149a11║婆羅門、剎利，大姓所供養，乘於淨天道，平等正直住。
Y32n0030_p0149a12║不以生處障，令不生梵天，現法善名譽，後世生善趣。
Y32n0030_p0149a13║二生汝當知！如我所顯示，不以所生故，名為領群特；
Y32n0030_p0149a14║不以所生故，名為婆羅門：業為領群特，業為婆羅門」。
Y32n0030_p0149a15║婆羅門白佛言：
Y32n0030_p0150a01║「如是大精進！如是大牟尼！不以所生故，名為領群特；
Y32n0030_p0150a02║不以所生故，名為婆羅門：業故領群特，業故婆羅門」。
Y32n0030_p0150a03║時事火婆羅豆婆遮婆羅門，轉得信心，以滿鉢好食奉上世尊。世尊不受，以說偈得故，偈如
Y32n0030_p0150a04║上說。時事火婆羅豆婆遮婆羅門見食瑞應已，增其信心，白佛言：「世尊！我今可得於正法律
Y32n0030_p0150a05║出家受具足不」？佛告婆羅門：「汝今可得於正法律出家受具足戒」。即得出家，獨靜思惟，如
Y32n0030_p0150a06║前說，乃至得阿羅漢，心善解脫。時婆羅豆婆遮婆羅門得阿羅漢，心善解脫，自覺喜樂，即說偈
Y32n0030_p0150a07║言：
Y32n0030_p0150a08║「非道求清淨，供養祠祀火，不識清淨道，猶如生盲者。
Y32n0030_p0150a09║今已得安樂，出家受具足，逮得於三明，佛所教已作。
Y32n0030_p0150a10║先婆羅門難，今為婆羅門，沐浴離塵垢，度諸天彼岸」。
Y32n0030_p0150a11║二九；一二七八（一一七八）
Y32n0030_p0150a12║如是我聞：一時，佛住彌絺羅國菴羅園中。時有婆四吒婆羅門尼，有六子相續命終，念子
Y32n0030_p0150a13║發狂，裸形被髮，隨路而走，至彌絺羅菴羅園中。爾時，世尊無量大眾圍繞說法。婆四吒婆羅門
Y32n0030_p0150a14║尼遙見世尊，見已即得本心，慚愧羞恥，歛身蹲坐，爾時，世尊告尊者阿難：「取汝欝多羅僧，
Y32n0030_p0150a15║與彼婆四吒婆羅門尼，令著聽法」。尊者阿難即受佛教，取衣令著。時婆羅門尼得衣著已，至於
Y32n0030_p0151a01║佛前，稽首禮佛，退坐一面。爾時，世尊為其說法，示教、照喜已，如佛常法，說法次第，乃至
Y32n0030_p0151a02║信心清淨，受三自歸。聞佛所說，歡喜隨喜，作禮而去。
Y32n0030_p0151a03║彼婆四吒優婆夷，於後時第七子忽復命終，彼優婆夷都不啼哭、憂悲惱苦。時婆四吒優婆夷
Y32n0030_p0151a04║夫，說偈而告婆四吒優婆夷言：
Y32n0030_p0151a05║「先諸子命終，念子生憂苦，晝夜不飲食，乃至發狂亂。
Y32n0030_p0151a06║今喪第七子，而不生憂苦」？
Y32n0030_p0151a07║婆四吒優婆夷，即復說偈，答其夫言：
Y32n0030_p0151a08║「兒孫有千數，因緣和合生，長夜遷過去，我與君亦然。
Y32n0030_p0151a09║子孫及宗族，其數無限量，彼彼所生處，更互相殘食。
Y32n0030_p0151a10║若知生要者，何足生憂苦！我已知出離，生死存亡相。
Y32n0030_p0151a11║不復生憂苦，入佛正教故」。
Y32n0030_p0151a12║時婆四吒優婆夷夫，說偈歎曰：
Y32n0030_p0151a13║「未曾所聞法，而今聞汝說。何處聞說法，不念子憂悲」？
Y32n0030_p0151a14║婆四吒優婆夷說偈答言：
Y32n0030_p0151a15║「今日等正覺，在彌絺羅國，菴羅樹園中，永離一切苦。
Y32n0030_p0152a01║演說一切苦，苦集、苦寂滅，賢聖八正道，安隱趣涅槃。
Y32n0030_p0152a02║則是我大師，深樂其正教，我已知正法，能開子憂苦」。
Y32n0030_p0152a03║其夫婆羅門復說偈言：
Y32n0030_p0152a04║「我今亦當往，彌絺菴羅園，彼世尊亦當，開我子憂苦」。
Y32n0030_p0152a05║優婆夷復說偈言：
Y32n0030_p0152a06║「當觀等正覺，柔軟金色身，不調者能調，廣度海流人」。
Y32n0030_p0152a07║爾時，婆羅門即嚴駕，乘於馬車，詣彌絺羅菴羅園，遙見世尊，轉增信樂，詣大師前。彼時
Y32n0030_p0152a08║大師，即為說偈，開其法眼，苦、集、滅、道，正向涅槃。彼即見法，成無間等。既知法已，請
Y32n0030_p0152a09║求出家，時婆羅門即得出家，獨靜思惟，乃至得阿羅漢。世尊記說，於第三夜逮得三明。得三明
Y32n0030_p0152a10║已，佛即告之，命遣御者，乘車還家，告婆四吒優婆夷，令發隨喜語言：「婆羅門往見世尊，得
Y32n0030_p0152a11║淨信心，奉事大師，即為說法，為開法眼，見苦聖諦，苦集、苦滅、賢聖八道，安趣涅槃，成無
Y32n0030_p0152a12║間等，既知法已，即求出家，世尊記說，於第三夜具足三明」。時彼御者奉教疾還。
Y32n0030_p0152a13║時婆四吒優婆夷，遙見御者空車而還，即遙問言：「婆羅門為見佛不？佛為說法，開示法眼
Y32n0030_p0152a14║，見聖諦不」？御者白言：「婆羅門已見世尊，得淨信心，奉事大師，為開法眼，說四聖諦，成
Y32n0030_p0152a15║無間等。既知法已，即求出家，專精思惟，世尊記說，於第三夜具足三明」。時優婆夷心即隨喜
Y32n0030_p0153a01║，語御者言：「車馬屬汝，加復賜汝金錢一千。以汝傳信，言婆羅門宿闍諦，已得三明，令我
Y32n0030_p0153a02║歡喜故」。御者白言：「我今何用車馬、金錢為？車馬、金錢還優婆夷，我今當還婆羅門所，隨
Y32n0030_p0153a03║彼出家」。優婆夷言：「汝意如此，便可速還，不久亦當如彼所得，具足三明，隨後出家」。御
Y32n0030_p0153a04║者白言：「如是，優婆夷！如彼出家，我亦當然」。優婆夷言：「汝父出家，汝隨出家，我今不
Y32n0030_p0153a05║久亦當隨去，如空野大龍，乘虛而遊，其餘諸龍、龍子、龍女，悉皆隨去。我亦如是，執持衣鉢
Y32n0030_p0153a06║，易養易滿」。御者白言：「優婆夷！若如是者，所願必果，不久當見優婆夷少欲知足，執持衣
Y32n0030_p0153a07║鉢，人所棄者，乞受而食。剃髮染衣，於陰、界、入斷除愛欲，離貪繫縛，盡諸有漏」。彼婆羅
Y32n0030_p0153a08║門及其御者，婆四吒優婆夷，優婆夷女孫陀槃梨，悉皆出家，究竟苦邊。
Y32n0030_p0153a09║三〇；一二七九（一一七九）
Y32n0030_p0153a10║如是我聞：一時，佛住毘舍離國大林精舍。時有毘梨耶婆羅豆婆遮婆羅門，晨朝買牛，未償
Y32n0030_p0153a11║其價，即日失牛，六日不見。時婆羅門為覓牛故，至大林精舍，遙見世尊，坐一樹下，儀容挺特
Y32n0030_p0153a12║，諸根清淨，其心寂默，成就止觀，其身金色，光明焰照。見已，即詣其前而說偈言：
Y32n0030_p0153a13║「云何無所求，空寂在於此？獨一處空閑，而得心所樂」。
Y32n0030_p0153a14║爾時，世尊說偈答言：
Y32n0030_p0153a15║「若失若復得，於我心不亂。婆羅門當知！莫謂彼如我，
Y32n0030_p0154a01║心計於得失，其心不自在」。
Y32n0030_p0154a02║時婆羅門復說偈言：
Y32n0030_p0154a03║「最勝梵志處，如比丘所說，我今當自說，真實語諦聽。
Y32n0030_p0154a04║沙門今定非，晨朝失牛者，六日求不得，是故安樂住。
Y32n0030_p0154a05║沙門今定非，種殖胡麻田，慮其草荒沒，是故安樂住。
Y32n0030_p0154a06║沙門今定非，種稻田乏水，畏葉枯便死，是故安樂住。
Y32n0030_p0154a07║沙門今定無，寡女有七人，悉養孤遺子，是故安樂住。
Y32n0030_p0154a08║沙門今定無，七不愛念子，放逸多負債，是故安樂住。
Y32n0030_p0154a09║沙門今定無，債主守其門，求索長息財，是故安樂住。
Y32n0030_p0154a10║沙門今定無，七領重臥具，憂勤擇諸蟲，是故安樂住。
Y32n0030_p0154a11║沙門今定無，赤眼黃髮婦，晝夜聞惡聲，是故安樂住。
Y32n0030_p0154a12║沙門今定無，空倉群鼠戲，常憂其羸乏，是故安樂住」。
Y32n0030_p0154a13║爾時，世尊說偈答言：
Y32n0030_p0154a14║「我今日定不，晨朝失其牛，六日求不得，是故安樂住。
Y32n0030_p0154a15║我今日定無，種殖胡麻田，常恐其荒沒，是故安樂住。
Y32n0030_p0155a01║我今日定無，種稻田乏水，畏葉便枯死，是故安樂住。
Y32n0030_p0155a02║我今日定無，寡女有七人，悉養孤遺子，是故安樂住。
Y32n0030_p0155a03║我今日定無，七不愛念子，放逸多負債，是故安樂住。
Y32n0030_p0155a04║我今日定無，債主守其門，求索長息財，是故安樂住。
Y32n0030_p0155a05║我今日定無，七領重臥具，憂勤擇諸蟲，是故安樂住。
Y32n0030_p0155a06║我今日定無，黃頭赤眼婦，晝夜聞惡聲，是故安樂住。
Y32n0030_p0155a07║我今日定無，空倉群鼠戲，常憂其羸乏，是故安樂住。
Y32n0030_p0155a08║不捨念不念，眾生安樂住，斷欲離恩愛，而得安樂住」。
Y32n0030_p0155a09║爾時，世尊為精進婆羅豆婆遮婆羅門，種種說法，示教、照喜。如佛常法，次第說法：布施
Y32n0030_p0155a10║，持戒，乃至於正法中心得無畏。即從座起，合掌白佛：「我今得於正法律，出家學道，成比丘
Y32n0030_p0155a11║分，修梵行不」？佛告婆羅門：「汝今可得於正法律出家，受具足，修諸梵行。乃至得阿羅漢，
Y32n0030_p0155a12║心善解脫」。爾時，精進婆羅豆婆遮婆羅門得阿羅漢，緣自覺知，得解脫樂，而說偈言：
Y32n0030_p0155a13║「我今甚欣樂，大仙法之上，得離貪欲樂，不空見於佛」。
Y32n0030_p0155a14║三一；一二八〇（一一八〇）
Y32n0030_p0155a15║如是我聞：一時，佛住娑羅樹林婆羅門聚落。爾時，世尊晨朝著衣持鉢，入婆羅門聚落乞食
Y32n0030_p0156a01║，有非時雲起。爾時，世尊作是念：我今當往婆羅門聚落，婆羅長者大會堂中。作是念已，即往
Y32n0030_p0156a02║向彼大會堂所。時婆羅門、長者，悉集堂上，遙見世尊，共相謂言：「彼剃頭沙門，竟知何法」
Y32n0030_p0156a03║！爾時，世尊告彼婆羅（門）聚落，婆羅門、長者言：「諸婆羅門，有知法者，有不知者；剎利
Y32n0030_p0156a04║、長者，亦有知法者，有不知法者」。爾時，世尊即說偈言：
Y32n0030_p0156a05║「非朋欲勝朋，王不伏難伏，妻不求勝夫，無子不恭父。
Y32n0030_p0156a06║無會無智者，無智不法言，貪、恚、癡悉斷，是則名智者」。
Y32n0030_p0156a07║時彼婆羅門、長者白佛言：「善士，瞿曇！善士夫可入此堂，就座而坐」。世尊坐已，即白
Y32n0030_p0156a08║言：「瞿曇說法，我等樂聽」。爾時，世尊為彼大會婆羅門、長者，種種說法，示教、照喜已，
Y32n0030_p0156a09║復說偈言：
Y32n0030_p0156a10║「愚智群聚會，非說孰知明，能說寂靜道，因說智則辯。
Y32n0030_p0156a11║說者顯正法，建立大仙幢，善說為仙幢，法為羅漢幢」。
Y32n0030_p0156a12║爾時，世尊為婆羅（門）聚落，婆羅門、長者，建立正法，示教、照喜。示教、照喜已，從
Y32n0030_p0156a13║座起而去。
Y32n0030_p0156a14║三二；一二八一（一一八一）
Y32n0030_p0156a15║如是我聞：一時，佛在拘薩羅人間遊行，至浮梨聚落，住天作婆羅門菴羅園中，尊者優波摩
Y32n0030_p0157a01║為侍者。爾時，世尊患背痛，告尊者優波摩：「汝舉衣鉢已，往至天作婆羅門舍」。時天作婆羅
Y32n0030_p0157a02║門處於中堂，令梳頭者理剃鬚髮。見尊者優波摩於門外住，見已即說偈言：
Y32n0030_p0157a03║「何等剃鬚髮，身著僧迦梨，住於彼門外，為欲何所求」？
Y32n0030_p0157a04║尊者優波摩說偈答言：
Y32n0030_p0157a05║「羅漢世善逝，所患背風疾，頗有安樂水，療牟尼疾不」？
Y32n0030_p0157a06║時天作婆羅門，以滿鉢酥，一瓶油，一瓶石蜜，使人擔持，并持暖水，隨尊者優波摩詣世尊
Y32n0030_p0157a07║所，以塗其體。暖水洗之，酥、蜜作飲。世尊背疾即得安隱。
Y32n0030_p0157a08║時天作婆羅門晨朝早起，往詣佛所，稽首禮足退坐一面，而說偈言：
Y32n0030_p0157a09║「何言婆羅門，施何得大果？何等為時施？云何淨福田」？
Y32n0030_p0157a10║爾時，世尊說偈答言：
Y32n0030_p0157a11║「若得宿命智，見天定趣生，得盡諸有漏，牟尼起三明，
Y32n0030_p0157a12║善知心解脫，解脫一切貪，說名婆羅門，施彼得大果。
Y32n0030_p0157a13║施彼為時施，隨所欲福田」。
Y32n0030_p0157a14║時天作婆羅門聞佛所說，歡喜隨喜，作禮而去。
Y32n0030_p0157a15║三三；一二八二（一一八二）
Y32n0030_p0158a01║如是我聞：一時，佛在拘薩羅人間遊行。於一夜時，住止娑羅林中。時有一婆羅門，去娑羅
Y32n0030_p0158a02║林不遠，營作田業。晨朝起作，至娑羅林中，遙見世尊坐一樹下，儀容端正，諸根清淨，其心寂
Y32n0030_p0158a03║定，具足成就第一止觀；其身金色，光明徹照。見已，往詣其所，白言：「瞿曇！我近在此經營
Y32n0030_p0158a04║事業，故樂此林；瞿曇於此有何事業，樂此林中」？復說偈言：
Y32n0030_p0158a05║「比丘於此林，為何事業故，獨一守空閑，樂於此林中」？
Y32n0030_p0158a06║爾時，世尊說偈答曰：
Y32n0030_p0158a07║「無事於此林，林根久已斷，於林離林脫，禪思不樂斷」。
Y32n0030_p0158a08║時彼婆羅門聞佛所說，歡喜隨喜，作禮而去。
Y32n0030_p0158a09║三四；一二八三（一一八三）
Y32n0030_p0158a10║如是我聞：一時，佛在拘薩羅人間遊行，夜宿一娑羅林中。時有一婆羅門，近彼林側，與五
Y32n0030_p0158a11║百年少婆羅門共。彼婆羅門常稱歎欽想，欲見世尊。何時遊於此林，我因得見，過問所疑，頗
Y32n0030_p0158a12║有閑暇為我記說！時彼婆羅門年少弟子，為採薪故，入於林中，遙見世尊，坐一樹下。儀容端正
Y32n0030_p0158a13║，諸根寂靜，其心寂定，形若金山，光明徹照。見已，作是念：我和上婆羅門，常稱歎欽仰，欲
Y32n0030_p0158a14║見瞿曇，問其所疑。今此沙門瞿曇到此林中，我當疾往，白和上令知。即持薪束，疾還學堂。捨
Y32n0030_p0158a15║薪束已，詣和上所，白言：「和上！當知和上由來常所稱歎欽仰，欲見沙門瞿曇，脫到此林，當
Y32n0030_p0159a01║問所疑。今日瞿曇已到此林，和上知時」。時婆羅門即詣世尊所，面相問訊，慰勞已，退坐一面
Y32n0030_p0159a02║，而說偈言：
Y32n0030_p0159a03║「獨入此恐怖，深邃叢林中，堅住不傾動，善修正勤法。
Y32n0030_p0159a04║無歌舞音樂，寂默住空閑，我所未曾見，獨樂深林者。
Y32n0030_p0159a05║欲求於世間，自在增上主；為三十三天，天上自在樂？
Y32n0030_p0159a06║何故深林中，苦行自枯槁」？
Y32n0030_p0159a07║爾時，世尊說偈答言：
Y32n0030_p0159a08║「若欲種種求，諸界多種著，彼一切皆是，愚癡之根本。
Y32n0030_p0159a09║如是一切求，我久悉已吐，不求、不諂偽，一切無所觸。
Y32n0030_p0159a10║於一切諸法，唯一清淨觀，得無上菩提，禪思修正樂」。
Y32n0030_p0159a11║婆羅門復說偈言：
Y32n0030_p0159a12║「我今敬禮汝，大寂牟尼尊！禪思之妙王，覺無邊大覺。
Y32n0030_p0159a13║如來天人救，巍巍若金山，解脫於叢林，於林永不著。
Y32n0030_p0159a14║已拔深利刺，清淨無餘跡，論師之上首，言說最勝辯，
Y32n0030_p0159a15║人中雄師子，震吼於深林。顯現苦聖諦，集、滅、八正道，
Y32n0030_p0160a01║能盡眾苦聚，乘出淨無垢。自脫一切苦，濟彼苦眾生，
Y32n0030_p0160a02║安樂眾生故，演說於正法。已斷於恩愛，遠離於欲網，
Y32n0030_p0160a03║斷除於一切，有愛之結縛。如水生蓮華，塵水不染著；
Y32n0030_p0160a04║如日停虛空，清淨無雲翳。善哉我今日，至拘薩羅林，
Y32n0030_p0160a05║得見於大師，兩足之勝尊！大林大精進，得第一廣度，
Y32n0030_p0160a06║調御師之首，敬禮無所畏」。
Y32n0030_p0160a07║時婆羅門廣說斯偈，讚歎佛已，聞佛所說，歡喜隨喜，作禮而去。
Y32n0030_p0160a08║三五；一二八四（一一八四）
Y32n0030_p0160a09║如是我聞：一時，佛在拘薩羅人間遊行，宿於孫陀利河側。爾時，世尊剃髮未久，於後夜時
Y32n0030_p0160a10║，結跏趺坐，正身思惟，繫念在前，以衣覆頭。時孫陀利河側，有婆羅門住止。夜起持祠，餘食
Y32n0030_p0160a11║不盡，持至河邊，欲求大德婆羅門以奉之。爾時，世尊聞河邊婆羅門聲，聞已謦咳作聲，卻衣
Y32n0030_p0160a12║現頭。時孫陀利河側婆羅門，見佛已，作是念：是剃頭沙門，非婆羅門，欲持食還去。彼婆羅門
Y32n0030_p0160a13║復作是念：非獨沙門是剃頭者，婆羅門中亦有剃頭，應往至彼，問其所生。時孫陀利河側婆羅門
Y32n0030_p0160a14║，詣世尊所，而問之言：「為何姓生」？爾時，世尊即說偈言：
Y32n0030_p0160a15║「汝莫問所生，但當問所行。刻木為鑽燧，亦能生於火；
Y32n0030_p0161a01║下賤種姓中，生堅固牟尼。智慧、有慚愧，精進、善調伏，
Y32n0030_p0161a02║究竟大明際，清淨修梵行。而今正是時，應奉施餘食」。
Y32n0030_p0161a03║時孫陀利河側婆羅門復說偈言：
Y32n0030_p0161a04║「我今吉良日，求福修供養，遇得見大士，三時最勝尊，
Y32n0030_p0161a05║若不見佛者，當更施餘人」。
Y32n0030_p0161a06║爾時，孫陀利河側婆羅門，轉得信心，即持餘食以奉世尊。世尊不受，以說偈得故。如上因
Y32n0030_p0161a07║說偈而得食廣說。孫陀利河側婆羅門白佛言：「世尊！今此施食，當置何所」？佛告婆羅門：「
Y32n0030_p0161a08║我不見諸天、魔、梵，沙門、婆羅門，天神、世人，有能食此食，令身安隱者。汝持此食去，著
Y32n0030_p0161a09║無蟲水中，及少生草地」。時婆羅門即持此食，著無蟲水中。水即煙起涌沸，啾啾作聲。如燒鐵
Y32n0030_p0161a10║丸，投之冷水，煙起涌沸，啾啾作聲；如是彼食著無蟲水中，煙起涌沸，啾啾作聲。孫陀利河側
Y32n0030_p0161a11║婆羅門，心欲恐怖，身毛皆竪，謂為災變，馳走上岸，集聚乾木，供養祠火，令息災恠。世尊見
Y32n0030_p0161a12║彼集聚乾木，供養祠火，望息災恠，見已即說偈言：
Y32n0030_p0161a13║「婆羅門祠火，焚燒乾草木，莫呼是淨道，能卻諸災患。
Y32n0030_p0161a14║此則惡供養，而謂為黠慧，作如是因緣，外道取修淨。
Y32n0030_p0161a15║汝今棄薪火，起內火熾然，常修不放逸，常當於供養。
Y32n0030_p0162a01║處處興淨信，廣施設大會，心意為束薪，瞋恚黑烟起，
Y32n0030_p0162a02║妄語為塵味，口舌為木杓，胸懷燃火處，欲火常熾然，
Y32n0030_p0162a03║當善自調伏，消滅士夫火。正信為大河，淨戒為度濟，
Y32n0030_p0162a04║澄淨清流水，智者之所歎。人中淨天德，當於中洗浴，
Y32n0030_p0162a05║涉水不著身，安樂度彼岸。正法為深淵，福德為下濟，
Y32n0030_p0162a06║澄淨水充滿，智者所讚嘆。人中天淨德，當於中洗浴，
Y32n0030_p0162a07║涉水不著身，安樂度彼岸。真諦善調御，攝護修梵行，
Y32n0030_p0162a08║慈悲為苦行，真實心清淨，沐浴以正法，智者所稱歎」。
Y32n0030_p0162a09║爾時，孫陀利河側婆羅門，聞佛所說，歡喜隨喜，復道而去。
Y32n0030_p0162a10║三六；一二八五（一一八五）
Y32n0030_p0162a11║如是我聞：一時，佛在拘薩羅人間遊行，住孫陀利河側叢林中。時有孫陀利河側住止婆羅門
Y32n0030_p0162a12║，來詣佛所，面相問訊，慰勞已，退坐一面。問佛言：「瞿曇！至孫陀利河中洗浴不」？佛告婆
Y32n0030_p0162a13║羅門：「何用於孫陀利河中洗浴為」？婆羅門白佛：「瞿曇！孫陀利河是濟度之數，是吉祥之數
Y32n0030_p0162a14║，是清淨之數。若有於中洗浴者，悉能除人一切諸惡」。爾時，世尊即說偈言：
Y32n0030_p0162a15║「非孫陀利河，亦非婆休多，非伽耶、薩羅，如是諸河等，
Y32n0030_p0163a01║作諸惡不善，能令其清淨。恆河、婆休多，孫陀利河等，
Y32n0030_p0163a02║愚者常居中，不能除眾惡。其清淨之人，何用洗浴為？
Y32n0030_p0163a03║其清淨之人，何用布薩為？淨業以自淨，是生於受持，
Y32n0030_p0163a04║不殺亦不盜，不婬、不妄語。信施除慳垢，於斯而洗浴，
Y32n0030_p0163a05║於一切眾生，常起慈悲心。井水以洗浴，用伽耶等為？
Y32n0030_p0163a06║內心自清淨，不待洗於外。下賤田舍兒，身體多污垢，
Y32n0030_p0163a07║以水洗塵穢，不能淨其內」。
Y32n0030_p0163a08║爾時，孫陀利河側婆羅門，聞佛所說，歡喜隨喜，從座起而去。
Y32n0030_p0163a09║三七；一二八六（一一八六）
Y32n0030_p0163a10║如是我聞：一時，佛住迦毘羅衛國尼拘律園中。時有縈髻羅豆婆遮婆羅門，本俗人時，為佛
Y32n0030_p0163a11║善知識。來詣佛所，面相問訊，慰勞已，退坐一面，而說偈言：
Y32n0030_p0163a12║「外身縈髻者，是但名縈髻；內心縈髻者，是結縛眾生。
Y32n0030_p0163a13║今請問瞿曇，云何解縈髻」？
Y32n0030_p0163a14║爾時，世尊說偈答言：
Y32n0030_p0163a15║「受持於淨戒，內心修正覺，專精勤方便，是則解縈髻」。
Y32n0030_p0164a01║時縈髻婆羅門，聞佛所說，歡喜隨喜，從座起而去。
Y32n0030_p0164a02║三八；一二八七（一一八七）
Y32n0030_p0164a03║如是我聞：一時，佛住迦毘羅衛國尼拘律園中。時有縈髻波羅豆婆遮婆羅門，來詣佛所，面
Y32n0030_p0164a04║前問訊，相慰勞已，退坐一面，而說偈言：
Y32n0030_p0164a05║「身外縈髻者，是但名縈髻；內心縈髻者，是結縛眾生。
Y32n0030_p0164a06║我今問瞿曇，如此縈髻者，云何作方便，於何斷縈髻」？
Y32n0030_p0164a07║爾時，世尊說偈答言：
Y32n0030_p0164a08║「眼、耳及與鼻，舌、身、意入處，於彼名及色，滅盡令無餘，
Y32n0030_p0164a09║諸識永滅者，於彼斷縈髻」。
Y32n0030_p0164a10║佛說此經已，縈髻波羅豆婆遮婆羅門聞佛所說，歡喜隨喜，從座起而去。
Y32n0030_p0164a11║（栴陀、婆私吒，失牛、講集處，天敬、娑羅林，聚薪、二孫陀，
Y32n0030_p0164a12║一髻髮為十）。
Y32n0030_p0164a13║
Y32n0030_p0164a14║
Y32n0030_p0164a15║
Y32n0030_p0165a01║
Y32n0030_p0165a02║
Y32n0030_p0165a03║
Y32n0030_p0165a04║
Y32n0030_p0165a05║
Y32n0030_p0165a06║
Y32n0030_p0165a07║
Y32n0030_p0165a08║
Y32n0030_p0165a09║
Y32n0030_p0165a10║
Y32n0030_p0165a11║
Y32n0030_p0165a12║
Y32n0030_p0165a13║
Y32n0030_p0165a14║
Y32n0030_p0165a15║
Y32n0030_p0165a16║
Y32n0030_p0166a01║
Y32n0030_p0166a02║
Y32n0030_p0166a03║
Y32n0030_p0166a04║
Y32n0030_p0166a05║
Y32n0030_p0166a06║
Y32n0030_p0166a07║
Y32n0030_p0166a08║
Y32n0030_p0166a09║
Y32n0030_p0167a01║二二　梵天相應
Y32n0030_p0167a02║一；一二八八（一一八八）
Y32n0030_p0167a03║如是我聞：一時，佛住欝毘羅聚落尼連禪河側菩提樹下，成佛未久。爾時，世尊獨靜思惟
Y32n0030_p0167a04║，作是念：不恭敬者，則為大苦。無有次序，無他自在可畏懼者，則於大義有所退減。有所恭敬
Y32n0030_p0167a05║，有次序，有他自在者，得安樂住。有所恭敬，有次序，有他自在，大義滿足。頗有諸天、魔、
Y32n0030_p0167a06║梵，沙門、婆羅門，天神、世人中，能於我所，具足戒勝、三昧勝、智慧勝、解脫勝、解脫知見
Y32n0030_p0167a07║勝，令我恭敬宗重，奉事供養，依彼而住？復作是念：無有諸天、魔、梵，沙門、婆羅門，天神
Y32n0030_p0167a08║、世人，能於我所戒具足勝、三昧勝、智慧勝、解脫勝、解脫知見勝，令我恭敬宗重，奉事供養
Y32n0030_p0167a09║，依彼而住者。唯有正法，令我自覺成三藐三佛陀者，我當於彼恭敬宗重，奉事供養，依彼而住
Y32n0030_p0167a10║。所以者何？過去如來、應、等正覺，亦於正法恭敬宗重，奉事供養，依彼而住；諸當來世如來
Y32n0030_p0167a11║、應、等正覺，亦於正法恭敬宗重，奉事供養，依彼而住。
Y32n0030_p0167a12║爾時，娑婆世界主梵天王，知世尊心念已，如力士屈伸臂頃，從梵天沒，住於佛前。歎言：
Y32n0030_p0167a13║「善哉！如是，世尊！如是，善逝！懈怠、不恭敬者，甚為大苦，廣說乃至大義滿足。其實無有
Y32n0030_p0167a14║諸天、魔、梵，沙門、婆羅門，天神、世人，於世尊所戒具足勝、三昧勝、智慧勝、解脫勝、解
Y32n0030_p0168a01║脫知見勝，令世尊恭敬宗重，奉事供養，依彼而住者。唯有正法，如來自悟成等正覺，則是如來
Y32n0030_p0168a02║所應恭敬宗重，奉事供養，依彼而住者。所以者何？過去諸如來、應、等正覺，亦於正法恭敬宗
Y32n0030_p0168a03║重，奉事供養，依彼而住；諸未來如來、應、等正覺，亦當於正法恭敬宗重，奉事供養，依彼而
Y32n0030_p0168a04║住。世尊亦當於彼正法，恭敬宗重，奉事供養，依彼而住」。時梵天王復說偈言：
Y32n0030_p0168a05║「過去等正覺，及未來諸佛，現在佛世尊，能除眾生憂。
Y32n0030_p0168a06║一切恭敬法，依正法而住，如是恭敬者，是則諸佛法」。
Y32n0030_p0168a07║時梵天王聞佛所說，歡喜隨喜，稽首佛足，即沒不現。
Y32n0030_p0168a08║二；一二八九（一一八九）
Y32n0030_p0168a09║如是我聞：一時，佛住欝毘羅聚落尼連禪河側菩提樹下，成佛未久。爾時，世尊獨靜思惟，
Y32n0030_p0168a10║作是念：有一乘道，能淨眾生，度諸憂悲，滅除苦惱，得真如法，謂四念處。何等為四？身身觀
Y32n0030_p0168a11║念處；受；心；法法觀念處。若有人不樂四念處者，則不樂如聖法；不樂如聖法者，則不樂如聖
Y32n0030_p0168a12║道；不樂如聖道者，則不樂甘露法；不樂甘露法者，則不解脫生老病死、憂悲惱苦。若樂修四念
Y32n0030_p0168a13║處者，則樂修如聖法；樂修如聖法者，則樂如聖道；樂如聖道者，則樂甘露法；樂甘露法者，得
Y32n0030_p0168a14║解脫生老病死、憂悲惱苦。
Y32n0030_p0168a15║爾時，娑婆世界主梵天王，知佛心念已，譬如力士屈伸臂頃，於梵天沒，住於佛前，作是歎
Y32n0030_p0169a01║言：「如是，世尊！如是，善逝！有一乘道，能淨眾生，謂四念處，乃至解脫生老病死、憂悲惱
Y32n0030_p0169a02║苦」。時梵天王復說偈言：
Y32n0030_p0169a03║「謂有一乘道，見生諸有邊，演說於正法，安慰苦眾生。
Y32n0030_p0169a04║過去諸世尊，以乘斯道度；當來諸世尊，亦乘度斯道；
Y32n0030_p0169a05║現在尊正覺，乘此度海流，究竟生死際，調伏心清淨。
Y32n0030_p0169a06║於生死輪轉，悉已永消盡，知種種諸界，慧眼顯正道。
Y32n0030_p0169a07║譬若恆水流，悉歸趣大海，激流浚漂遠；正道亦如是，
Y32n0030_p0169a08║廣智善顯示，逮得甘露法。殊勝正法輪，本所未曾聞，
Y32n0030_p0169a09║哀愍眾生故，而為眾生轉。覆護天人眾，令度有彼岸，
Y32n0030_p0169a10║是故諸眾生，咸皆稽首禮」。
Y32n0030_p0169a11║爾時梵天王聞佛所說，歡喜隨喜，稽首佛足，即沒不現。
Y32n0030_p0169a12║三；一二九〇（一一九〇）
Y32n0030_p0169a13║如是我聞：一時，佛住欝毘羅聚落尼連禪河側菩提樹下，成佛未久。爾時，娑婆世界主梵天
Y32n0030_p0169a14║王，絕妙色身，於後夜時，來詣佛所，稽首佛足，退坐一面，而說偈言：
Y32n0030_p0169a15║「於諸種姓中，剎利兩足尊；明行具足者，天人中最勝」。
Y32n0030_p0170a01║佛告梵天王：「如是，梵天！如是，梵天！
Y32n0030_p0170a02║於諸種姓中，剎利兩足尊；明行具足者，天人中最勝」。
Y32n0030_p0170a03║佛說是經已，娑婆世界主梵天王，聞佛所說，歡喜隨喜，稽首佛足，即沒不現。
Y32n0030_p0170a04║四；一二九一（一一九一）
Y32n0030_p0170a05║如是我聞：一時，佛在拘薩羅人間遊行，住止空閑無聚落處，與比丘眾夜宿其中。爾時，世
Y32n0030_p0170a06║尊為諸比丘說隨順阿練若法。時娑婆世界主梵天王作是念：今者世尊在拘薩羅人間遊行，住一空
Y32n0030_p0170a07║閑無聚落處，與諸大眾止宿空野。爾時，世尊為諸大眾說隨順空法，我今當往隨順讚歎。譬如力
Y32n0030_p0170a08║士屈伸臂頃，於梵天沒，住於佛前，稽首佛足，退坐一面，而說偈言：
Y32n0030_p0170a09║「習近邊床坐，斷除諸煩惱，若不樂空閑，入眾自攝護。
Y32n0030_p0170a10║自調伏其心，家家行乞食，攝持於諸根，專精繫心念，
Y32n0030_p0170a11║然後習空閑，阿練若床坐，遠離諸恐怖，無畏安隱住。
Y32n0030_p0170a12║若彼諸兇險，惡蛇、眾毒害，黑雲大闇冥，震雷曜電光，
Y32n0030_p0170a13║離諸煩惱故，晝夜安隱住。如我所聞法，乃至不究竟，
Y32n0030_p0170a14║獨一修梵行，不畏千死魔，若修於覺道，不畏於萬數。
Y32n0030_p0170a15║一切須陀洹，或得斯陀含，及阿那含者，其數亦無量，
Y32n0030_p0171a01║不能定其數，恐怖於妄說」。
Y32n0030_p0171a02║時娑婆世界主梵天王，聞佛所說，歡喜隨喜已，為佛作禮，即沒不現。
Y32n0030_p0171a03║五；一二九二（一一九二）
Y32n0030_p0171a04║如是我聞：一時，佛住迦毘羅衛迦毘羅衛林中。與五百比丘俱，皆是阿羅漢，諸漏已盡，
Y32n0030_p0171a05║所作已作，離諸重擔。逮得己利，盡諸有結，正智心善解脫。爾時，世尊為諸大眾，說涅槃相應
Y32n0030_p0171a06║法。時有十方世界大眾威力諸天，皆悉來會，供養世尊及比丘僧。復有諸梵天王，住於梵世，作
Y32n0030_p0171a07║是念：今日佛住迦毘羅衛國，如上廣說，乃至供養世尊及諸大眾，我今當往各各讚歎。作是念已
Y32n0030_p0171a08║，譬如力士屈伸臂頃，從梵天沒，住於佛前。第一梵天即說偈言：
Y32n0030_p0171a09║「於此大林中，大眾普雲集，十方諸天眾，皆悉來恭敬，
Y32n0030_p0171a10║故我遠來禮，最勝難伏僧」。
Y32n0030_p0171a11║第二梵天復說偈言：
Y32n0030_p0171a12║「是諸比丘僧，真實心精進，於此大林中，攝諸根求度」。
Y32n0030_p0171a13║第三梵天次說偈言：
Y32n0030_p0171a14║「善方便消融，恩愛深利刺，堅固不傾動，如因陀羅幢。
Y32n0030_p0171a15║度深塹水流，清淨不求欲，善度之導師，諸調伏大龍」。
Y32n0030_p0172a01║第四梵天次說偈言：
Y32n0030_p0172a02║「歸依於佛者，終不墮惡趣，能斷人中身，得天身受樂」。
Y32n0030_p0172a03║各說偈已，四梵天身即沒不現。
Y32n0030_p0172a04║六；一二九三（一一九三）
Y32n0030_p0172a05║如是我聞：一時，佛住王舍城迦蘭陀竹園。時有娑婆世界主梵天王，日日精勤往詣佛所，尊
Y32n0030_p0172a06║重供養。時娑婆世界主作是念：今旦太早而來見佛，正值世尊入大三昧，我等且當入提婆達多伴
Y32n0030_p0172a07║黨瞿迦梨比丘房中。作是念已，即入彼房。至房戶中，以指扣戶，口說是言：「瞿迦梨！瞿迦梨
Y32n0030_p0172a08║！於舍利弗、目連所起淨信心，汝莫長夜得不饒益苦」。瞿迦梨言：「汝是誰」？梵天答言：「
Y32n0030_p0172a09║娑婆世界主梵天王」。瞿迦梨言：「世尊不記汝得阿那含耶」？梵天王言：「如是，比丘」！瞿
Y32n0030_p0172a10║迦梨言：「汝何故來」？娑婆世界主梵天王念言：此不可治，即說偈言：
Y32n0030_p0172a11║「於無量處所，生心欲籌量，何有黠慧者，而生此覺想？
Y32n0030_p0172a12║無量而欲量，是陰蓋凡夫」。
Y32n0030_p0172a13║時娑婆世界主梵天王，往詣佛所，稽首禮足，退坐一面。白佛言：「世尊！我常日日勤到佛
Y32n0030_p0172a14║所，親覲供養。我作是念：今旦太早來見世尊，正值世尊入大三昧，我且當入提婆達多伴黨瞿
Y32n0030_p0172a15║迦梨比丘房中。即住戶中，徐徐扣戶，口說是言：瞿迦梨！瞿迦梨！當於舍利弗、目揵連賢善智
Y32n0030_p0173a01║慧者所，起淨信心，莫長夜得不饒益苦。瞿迦梨言：汝是誰？我即答言：是娑婆世界主梵天王。
Y32n0030_p0173a02║瞿迦梨言：世尊不記汝得阿那含耶？我即答言：如是。瞿迦梨復言：汝何故來？我作是念：此不
Y32n0030_p0173a03║可治，即說偈言：
Y32n0030_p0173a04║於不可量處，發心欲籌量，不可量欲量，是陰蓋凡夫」。
Y32n0030_p0173a05║佛語梵王：「如是，如是，梵王！
Y32n0030_p0173a06║於不可量處，而發心欲量，何有智慧人，而生此妄想？
Y32n0030_p0173a07║不可量欲量，是陰蓋凡夫」。
Y32n0030_p0173a08║佛說此經已，娑婆世界主梵天王聞佛所說，歡喜隨喜，從座起，為佛作禮，即沒不現。
Y32n0030_p0173a09║七；一二九四（一一九四）
Y32n0030_p0173a10║如是我聞：一時，佛住王舍城迦蘭陀竹園。爾時，大梵天王，及餘別梵天，善臂別梵天，日
Y32n0030_p0173a11║日方便往見供養世尊。時有婆句梵天，見別梵天、善臂梵天精勤方便，而問言：「汝欲何之」？
Y32n0030_p0173a12║彼即答言：「欲見世尊，恭敬供養」。時婆句梵天即說偈言：
Y32n0030_p0173a13║「彼有四鵠鳥，三種金色宮，五百七十二，修行禪思者。
Y32n0030_p0173a14║熾焰金色身，普照梵天宮，汝且觀我身，何用至彼為」？
Y32n0030_p0173a15║爾時，善梵王、別梵王、善臂別梵王，復說偈言：
Y32n0030_p0174a01║「雖有金色身，普照梵天宮，其有智慧者，知色有煩惱，
Y32n0030_p0174a02║智者不樂色，於其心解脫」。
Y32n0030_p0174a03║時彼善梵天、別梵天、善臂別梵天，往詣佛所。稽首佛足，退坐一面。白佛言：「世尊！我
Y32n0030_p0174a04║今方便欲來見世尊，恭敬供養，有婆句梵天，見我方便而問我言：汝今方便，欲何所之？我即答
Y32n0030_p0174a05║言：欲往見世尊，禮事供養。婆句梵天即說偈言：
Y32n0030_p0174a06║有四種鵠鳥，三種金色宮，五百七十二，於中而禪思。
Y32n0030_p0174a07║觀我身金色，普照梵天宮，汝且觀我身，何用至彼為？
Y32n0030_p0174a08║我即說偈而答彼言：
Y32n0030_p0174a09║雖有金色身，普照梵天宮，當知真金色，是則煩惱事，
Y32n0030_p0174a10║智者解脫色，於色不復樂」。
Y32n0030_p0174a11║佛告梵天：「如是，梵天！如是，梵天！
Y32n0030_p0174a12║雖有真金色，普照梵天宮，當知真金色，則是煩惱事，
Y32n0030_p0174a13║智者解脫色，於色不復樂」。
Y32n0030_p0174a14║時彼梵天，為迦吒務陀低沙比丘故說偈言：
Y32n0030_p0174a15║「夫士生世間，利斧在口中，還自斬其身，斯由惡言故。
Y32n0030_p0175a01║應毀者稱譽，應譽而反毀，惡口增其過，所生無安樂。
Y32n0030_p0175a02║博弈、酒喪財，其過失甚少，惡心向善逝，是則為大過。
Y32n0030_p0175a03║地獄有百千，名尼羅浮陀，三千有六百，及五阿浮陀，
Y32n0030_p0175a04║斯皆謗聖獄，口意惡願故」。
Y32n0030_p0175a05║佛說此經已，彼諸梵天聞佛所說，歡喜隨喜，稽首佛足，即沒不現。
Y32n0030_p0175a06║八；一二九五（一一九五）
Y32n0030_p0175a07║如是我聞：一時，佛住王舍城迦蘭陀竹園。時有婆句梵天，住梵天上，起如是惡邪見言：此
Y32n0030_p0175a08║處常恆非變易法，純一出離之處。爾時，世尊知婆句梵天心念已，入於三昧，如其正受，於王舍
Y32n0030_p0175a09║城沒，住梵天上。婆句梵天遙見世尊而說偈言：
Y32n0030_p0175a10║「梵天七十二，造作諸福樂，自在而常住，生老死已過。
Y32n0030_p0175a11║我於諸明論，修習已究竟，彼諸天眾等，唯謂我長存」。
Y32n0030_p0175a12║爾時，世尊說偈答言：
Y32n0030_p0175a13║「此則極短壽，非是長存者，而婆句梵天，自謂為長壽。
Y32n0030_p0175a14║尼羅浮多獄，其壽百千數，我悉憶念知，汝自謂長存」。
Y32n0030_p0175a15║婆句梵天復說偈言：
Y32n0030_p0176a01║「佛世尊所見，其劫數無邊，生老死憂悲，皆悉已過去。
Y32n0030_p0176a02║唯願說知我，過去曾所更，受持何戒業，而得生於此」。
Y32n0030_p0176a03║爾時，世尊說偈答言：
Y32n0030_p0176a04║「過去久遠劫，於大曠野中，有諸大眾行，多賢聖梵行，
Y32n0030_p0176a05║飢乏無資糧，汝救之令度，慈救心相續，經劫而不失；
Y32n0030_p0176a06║是則汝過去，所受持功德，我悉憶念知，久近如眠覺。
Y32n0030_p0176a07║過去有村邑，為賊所抄掠，汝時悉皆救，令其得解脫；
Y32n0030_p0176a08║是則過去世，所受持福業，我憶此因緣，久近如眠覺。
Y32n0030_p0176a09║過去有人眾，乘船恆水中，惡龍持彼船，欲盡害其命，
Y32n0030_p0176a10║汝時以神力，救令得解脫；是則汝過去，所受持福業，
Y32n0030_p0176a11║我憶是因緣，久近如眠覺」。
Y32n0030_p0176a12║婆句梵天復說偈言：
Y32n0030_p0176a13║「決定悉知我，古今壽命事，亦知餘一切，是則為正覺。
Y32n0030_p0176a14║是故所受身，金光炎普照，其身住於此，光明遍世間」。
Y32n0030_p0176a15║爾時，世尊為婆句梵天種種說法，示教、照喜已，如其正受，從梵天沒，還王舍城。
Y32n0030_p0177a01║九；一二九六（一一九六）
Y32n0030_p0177a02║如是我聞：一時，佛住舍衛國祇樹給孤獨園。時有一梵天，住梵天上，起如是邪見言：此處
Y32n0030_p0177a03║常恆不變易，純一出離，未曾見有來至此處，況復有過此上者！爾時，世尊知彼梵天心之所念，
Y32n0030_p0177a04║即入三昧，如其正受，於舍衛國沒，現梵天宮。當彼梵天頂上，於虛空中結跏趺坐，正身繫念。
Y32n0030_p0177a05║爾時，尊者阿若俱隣作是念：今日世尊為在何所？即以天眼淨過人間眼，觀見世尊在梵天上。見
Y32n0030_p0177a06║已，即入三昧，如其正受，於舍衛國沒，現彼梵世，在於東方，西面向佛，結跏趺坐，端身繫念
Y32n0030_p0177a07║，在佛座下，梵天座上。爾時，尊者摩訶迦葉作是念：今日世尊為在何所？即以天眼淨過於人眼
Y32n0030_p0177a08║，見世尊在梵天上。見已，即入三昧，如其正受，於舍衛國沒，現梵天上。在於南方，北面向佛
Y32n0030_p0177a09║，結跏趺坐，端身繫念，在佛座下，梵天座上。時尊者舍利弗作是念：世尊今者為在何所？即以
Y32n0030_p0177a10║天眼淨過於人眼，見世尊在梵天上。見已，即入三昧，如其正受，於舍衛國沒，住梵天上。在於
Y32n0030_p0177a11║西方，東面向佛，結跏趺坐，端身繫念，在佛座下，梵天座上。爾時，尊者大目揵連即作是念：
Y32n0030_p0177a12║今日世尊為在何所？以天眼淨過於人眼，遙見世尊在梵天上。見已，即入三昧，如其正受，於舍
Y32n0030_p0177a13║衛國沒，住梵天上。在於北方，南面向佛，結跏趺坐，端身繫念，在佛座下，梵天座上。爾時，
Y32n0030_p0177a14║世尊告梵天曰：「汝今復起是見；從本已來，未曾見有過我上者不」？梵天白佛：「我今不敢復
Y32n0030_p0177a15║言我未曾見有過我上者，唯見梵天光明被障」。爾時，世尊為彼梵天種種說法，示教、照喜已，
Y32n0030_p0178a01║即入三昧，如其正受，於梵天上沒，還舍衛國。尊者阿若俱隣，摩訶迦葉，舍利弗，為彼梵天種
Y32n0030_p0178a02║種說法，示教、照喜已，即入三昧，如其正受，於梵天沒，還舍衛國。唯尊者大目揵連，仍於彼
Y32n0030_p0178a03║住。時彼梵天問尊者大目揵連：「世尊諸餘弟子，悉有如是大德大力不」？時尊者大目揵連即說
Y32n0030_p0178a04║偈言：
Y32n0030_p0178a05║「大德具三明，通達觀他心，漏盡諸羅漢，其數無有量」。
Y32n0030_p0178a06║時尊者大目揵連，為彼梵天種種說法，示教、照喜已，即入三昧，如其正受，於梵天沒，還
Y32n0030_p0178a07║舍衛國。
Y32n0030_p0178a08║一〇；一二九七（一一九七）
Y32n0030_p0178a09║如是我聞：一時，佛住俱尸那竭國力士生地堅固雙樹林。爾時，世尊臨般涅槃，告尊者阿難
Y32n0030_p0178a10║：「汝於堅固雙樹間，敷繩床，北首，如來今日中夜，於無餘涅槃而般涅槃」。時尊者阿難奉世
Y32n0030_p0178a11║尊教，於雙堅固樹間，為世尊敷繩床，北首已，還世尊所，稽首禮足，白言：「世尊！已為如來
Y32n0030_p0178a12║於雙堅固樹間，敷繩床，令北首」。於是世尊往就繩床，右脇著地，北首而臥。足足相累，繫念
Y32n0030_p0178a13║明相。爾時，世尊即於中夜，於無餘涅槃而般涅槃。般涅槃已，雙堅固樹尋即生花，周匝垂下，
Y32n0030_p0178a14║供養世尊。時有異比丘即說偈言：
Y32n0030_p0178a15║「善好堅固樹，枝條垂禮佛，妙花以供養，大師般涅槃」。
Y32n0030_p0179a01║尋時釋提桓因說偈：
Y32n0030_p0179a02║「一切行無常，斯皆生滅法，雖生尋以滅，斯寂滅為樂」。
Y32n0030_p0179a03║尋時娑婆世界主梵天王次復說偈言：
Y32n0030_p0179a04║「世間一切生，立者皆當捨，如是聖大師，世間無有比，
Y32n0030_p0179a05║逮得如來力，普為世間眼，終歸會磨滅，入無餘涅槃」。
Y32n0030_p0179a06║尊者阿那律陀次復說偈言：
Y32n0030_p0179a07║「出息入息住，立心善攝護，從所依而來，世間般涅槃。
Y32n0030_p0179a08║大恐怖相生，令人身毛竪，一切行力具，大師般涅槃。
Y32n0030_p0179a09║其心不懈怠，亦不住諸愛，心法漸解脫，如薪盡火滅」。
Y32n0030_p0179a10║如來涅槃後七日，尊者阿難往枝提所而說偈言：
Y32n0030_p0179a11║「導師此寶身，往詣梵天上。如是大神力，內火還燒身，
Y32n0030_p0179a12║五百㲲纏身，悉燒令磨滅。千領細㲲衣，以衣如來身，
Y32n0030_p0179a13║唯二領不燒，最上及襯身」。
Y32n0030_p0179a14║尊者阿難說是偈時，時諸比丘，默然悲喜。
Y32n0030_p0179a15║
Y32n0030_p0180a01║
Y32n0030_p0180a02║
Y32n0030_p0180a03║
Y32n0030_p0180a04║
Y32n0030_p0180a05║
Y32n0030_p0180a06║
Y32n0030_p0180a07║
Y32n0030_p0180a08║
Y32n0030_p0180a09║
Y32n0030_p0180a10║
Y32n0030_p0180a11║
Y32n0030_p0180a12║
Y32n0030_p0180a13║
Y32n0030_p0180a14║
Y32n0030_p0180a15║
Y32n0030_p0180a16║
Y32n0030_p0181a01║
Y32n0030_p0181a02║
Y32n0030_p0181a03║
Y32n0030_p0183a01║二三　比丘尼相應
Y32n0030_p0183a02║一；一二九八（一一九八）
Y32n0030_p0183a03║如是我聞：一時，佛住舍衛國祇樹給孤獨園。時有阿臈毘比丘尼，住舍衛國王園精舍比丘
Y32n0030_p0183a04║尼眾中。時阿臈毘比丘尼，晨朝著衣持鉢，入舍衛城乞食。食已，還精舍，舉衣鉢，洗足，持尼
Y32n0030_p0183a05║師壇著右肩上，入安陀林坐禪。時魔波旬作是念：今沙門瞿曇住舍衛國祇樹給孤獨園。有弟子阿
Y32n0030_p0183a06║臈毘比丘尼，住舍衛國王園精舍比丘尼眾中，晨朝著衣持鉢，入舍衛城乞食。食已還精舍，舉衣
Y32n0030_p0183a07║鉢，洗足已，持尼師壇著右肩上，入安陀林坐禪，我今當往為作留難。即化作年少，容貌端正，
Y32n0030_p0183a08║往詣彼比丘尼所，語比丘尼言：「阿姨！欲何處去」！比丘尼答言：「賢者！到遠離處去」。時
Y32n0030_p0183a09║魔波旬即說偈言：
Y32n0030_p0183a10║「世間無有出，用求遠離為？還服食五欲，勿令後變悔」。
Y32n0030_p0183a11║時阿臈毘比丘尼作是念：是誰欲恐怖我？為是人耶？為非人耶？姦狡人耶？心即念言：此必
Y32n0030_p0183a12║惡魔，欲亂我耳。覺知已而說偈言：
Y32n0030_p0183a13║「世間有出要，我自知所得，鄙下之惡魔，汝不知其道。
Y32n0030_p0183a14║譬如利刀害，五欲亦如是；譬如斬肉刑，苦受陰亦然。
Y32n0030_p0184a01║如汝向所說，服樂五欲者，是則不可樂，大恐怖之處。
Y32n0030_p0184a02║離一切喜樂，捨諸大闇冥，以滅盡作證，安住離諸漏。
Y32n0030_p0184a03║覺知汝惡魔，尋即自滅去」！
Y32n0030_p0184a04║時魔波旬作是念：彼阿臈毘比丘尼已知我心。愁憂不樂，即沒不現。
Y32n0030_p0184a05║二；一二九九（一一九九）
Y32n0030_p0184a06║如是我聞：一時，佛住舍衛國祇樹給孤獨園。時有蘇摩比丘尼，住舍衛國王園精舍比丘尼眾
Y32n0030_p0184a07║中。晨朝著衣持鉢，入舍衛城乞食。食已，還精舍，舉衣鉢，洗足畢，持尼師壇著右肩上，至安
Y32n0030_p0184a08║陀林坐禪。時魔波旬作是念：今沙門瞿曇住舍衛國祇樹給孤獨園，有蘇摩比丘尼住舍衛國王園精
Y32n0030_p0184a09║舍比丘尼眾中。晨朝著衣持鉢，入舍衛城乞食。食已，還精舍，舉衣鉢，洗足畢，持尼師壇著右
Y32n0030_p0184a10║肩上，入安陀林坐禪，我今當往為作留難。即化作年少，容貌端正，往至蘇摩比丘尼所，問言：
Y32n0030_p0184a11║「阿姨！欲至何所」？答言：「賢者！欲至遠離處去」。時魔波旬即說偈言：
Y32n0030_p0184a12║「仙人所住處，是處甚難得，非彼二指智，能得到彼處」。
Y32n0030_p0184a13║時蘇摩比丘尼作是念：此是何等欲恐怖我？為人、為非人？為姦狡人？作此思惟已，決定智
Y32n0030_p0184a14║生，知是惡魔來欲嬈亂。即說偈言：
Y32n0030_p0184a15║「心入於正受，女形復何為？智或若生已，逮得無上法。
Y32n0030_p0185a01║若於男女想，心不得俱離，彼即隨魔說，汝應往語彼。
Y32n0030_p0185a02║離於一切苦，捨一切闇冥，逮得滅盡證，安住諸漏盡。
Y32n0030_p0185a03║覺知汝惡魔，即自磨滅去」！
Y32n0030_p0185a04║時魔波旬作是念：蘇摩比丘尼已知我心。內懷憂悔，即沒不現。
Y32n0030_p0185a05║三；一三〇〇（一二〇〇）
Y32n0030_p0185a06║如是我聞：一時，佛住舍衛國祇樹給孤獨園。時有吉離舍瞿曇彌比丘尼，住舍衛國王園精舍
Y32n0030_p0185a07║比丘尼眾中。晨朝著衣持鉢，至舍衛城乞食。食已，還精舍，舉衣鉢，洗足畢，持尼師壇著肩上
Y32n0030_p0185a08║，入安陀林，於一樹下結跏趺坐，入晝正受。時魔波旬作是念：今沙門瞿曇住舍衛國祇樹給孤獨
Y32n0030_p0185a09║園，時吉離舍瞿曇彌比丘尼住舍衛國王園精舍比丘尼眾中。晨朝著衣持鉢，入舍衛城乞食。食已
Y32n0030_p0185a10║，還精舍，舉衣鉢，洗足畢，持尼師壇著肩上，入安陀林，於一樹下結跏趺坐，入晝正受，我今
Y32n0030_p0185a11║當往為作留難。即化作年少，容貌端正，往至吉離舍瞿曇彌比丘尼所而說偈言：
Y32n0030_p0185a12║「汝何喪其子，涕泣憂愁貌？獨坐於樹下，何求於男子」？
Y32n0030_p0185a13║時吉離舍瞿曇彌比丘尼作是念：為誰恐怖我？為人、為非人？為姦狡者？如是思惟，生決定
Y32n0030_p0185a14║智，惡魔波旬來嬈我耳。即說偈言：
Y32n0030_p0185a15║「無邊際諸子，一切皆亡失，此則男子邊，已度男子表。
Y32n0030_p0186a01║不惱不憂愁，佛教作已作，一切離憂苦，捨一切闇冥，
Y32n0030_p0186a02║已滅盡作證，安隱盡諸漏。已知汝弊魔，於此自滅去」。
Y32n0030_p0186a03║時魔波旬作是念：吉離舍瞿曇彌比丘尼已知我心。愁憂苦惱，即沒不現。
Y32n0030_p0186a04║四；一三〇一（一二〇一）
Y32n0030_p0186a05║如是我聞：一時，佛住舍衛國祇樹給孤獨園。時有優鉢羅色比丘尼，住舍衛國王園比丘尼眾
Y32n0030_p0186a06║中。晨朝著衣持鉢，入舍衛城乞食。食已，還精舍，舉衣鉢，洗足畢，持尼師壇著肩上，入安陀
Y32n0030_p0186a07║林，坐一樹下，入晝正受。時魔波旬作是念：今沙門瞿曇住舍衛國祇樹給孤獨園，優鉢羅色比丘
Y32n0030_p0186a08║尼住舍衛國王園比丘尼眾中。晨朝著衣持鉢，入舍衛城乞食。食已，還精舍，舉衣鉢，洗足畢，
Y32n0030_p0186a09║持尼師壇著肩上，入安陀林，坐一樹下，入晝正受，我今當往為作留難。即化作年少，容貌端正
Y32n0030_p0186a10║，至優鉢羅色比丘尼所而說偈言：
Y32n0030_p0186a11║「妙華堅固樹，依止其樹下，獨一無等侶，不畏惡人耶」？
Y32n0030_p0186a12║時優鉢羅色比丘尼作是念：為何等人欲恐怖我？為是人、為非人？為姦狡人？如是思惟，即
Y32n0030_p0186a13║得覺知，必是惡魔波旬欲亂我耳。即說偈言：
Y32n0030_p0186a14║「設使有百千，皆是姦狡人，如汝等惡魔，來至我所者，
Y32n0030_p0186a15║不能動毛髮，不畏汝惡魔」。
Y32n0030_p0187a01║魔復說偈言：
Y32n0030_p0187a02║「我今入汝腹，住於內藏中，或住兩眉間，汝不能見我」。
Y32n0030_p0187a03║時優鉢羅色比丘尼復說偈言：
Y32n0030_p0187a04║「我心有大力，善修習神通，大縛已解脫，不畏汝惡魔。
Y32n0030_p0187a05║我已吐三垢，恐怖之根本，住於不恐地，不畏於魔軍。
Y32n0030_p0187a06║於一切愛喜，離一切闇冥，已證於寂滅，安住諸漏盡。
Y32n0030_p0187a07║覺知汝惡魔，自當消滅去」。
Y32n0030_p0187a08║時魔波旬作是念：優鉢羅色比丘尼已知我心。內懷憂愁，即沒不現。
Y32n0030_p0187a09║五；一三〇二（一二〇二）
Y32n0030_p0187a10║如是我聞：一時，佛住舍衛國祇樹給孤獨園。時尸羅比丘尼住舍衛國王園比丘尼眾中。晨朝
Y32n0030_p0187a11║著衣持鉢，入舍衛城乞食。食已，還精舍，舉衣鉢，洗足畢，持尼師壇著肩上，入安陀林，坐一
Y32n0030_p0187a12║樹下，入晝正受。時魔波旬作是念：今沙門瞿曇住舍衛國祇樹給孤獨園，尸羅比丘尼住舍衛國王
Y32n0030_p0187a13║園精舍比丘尼眾中。晨朝著衣持鉢，入舍衛城乞食。食已，還精舍，舉衣鉢，洗足畢，持尼師壇著
Y32n0030_p0187a14║肩上，入安陀林，坐一樹下，入晝正受，我今當往為作留難。即化作年少，容貌端正，往到尸羅
Y32n0030_p0187a15║比丘尼前，而說偈言：
Y32n0030_p0188a01║「眾生云何生？誰為其作者？眾生何處起？去復至何所」？
Y32n0030_p0188a02║尸羅比丘尼作是念：此是何人欲恐怖我？為人、為非人？為姦狡人？作是思惟已，即生知覺
Y32n0030_p0188a03║，此是惡魔，欲作留難。即說偈言：
Y32n0030_p0188a04║「汝謂有眾生，此則惡魔見，唯有空陰聚，無是眾生者。
Y32n0030_p0188a05║如和合眾材，世名之為車，諸陰因緣合，假名為眾生。
Y32n0030_p0188a06║其生則苦生，住亦即苦住，無餘法生苦，苦生苦自滅。
Y32n0030_p0188a07║捨一切憂苦，離一切闇冥，已證於寂滅，安住諸漏盡。
Y32n0030_p0188a08║已知汝惡魔，則自消滅去」。
Y32n0030_p0188a09║時魔波旬作是念：尸羅比丘尼已知我心。內懷憂慼，即沒不現。
Y32n0030_p0188a10║六；一三〇三（一二〇三）
Y32n0030_p0188a11║如是我聞：一時，佛住舍衛國祇樹給孤獨園。時毘羅比丘尼，住舍衛國王園比丘尼眾中。晨
Y32n0030_p0188a12║朝著衣持鉢，入舍衛城乞食。食已，還精舍，舉衣鉢，洗足畢，持尼師壇著肩上，入安陀林，坐
Y32n0030_p0188a13║一樹下，入晝正受。時魔波旬作是念：今沙門瞿曇住舍衛國祇樹給孤獨園。毘羅比丘尼住舍衛國
Y32n0030_p0188a14║王園比丘尼眾中，晨朝著衣持鉢，入舍衛城乞食。食已，還精舍，舉衣鉢，洗足畢，持尼師壇著
Y32n0030_p0188a15║肩上，入安陀林，坐一樹下，入晝正受，我當往彼為作留難。即化作年少，容貌端正，至毘羅比
Y32n0030_p0189a01║丘尼所而說偈言：
Y32n0030_p0189a02║「云何作此形，誰為其作者？此形何處起？形去至何所」？
Y32n0030_p0189a03║毘羅比丘尼作是念：是何人來恐怖我？為人、為非人？為姦狡人？如是思惟，即得知覺，惡
Y32n0030_p0189a04║魔波旬欲作嬈亂。即說偈言：
Y32n0030_p0189a05║「此形不自造，亦非他所作，因緣會而生，緣散即磨滅。
Y32n0030_p0189a06║如世諸種子，因大地而生，因地、水、火、風；陰、界、入亦然，
Y32n0030_p0189a07║因緣和合生，緣離則磨滅。捨一切憂苦，離一切闇冥，
Y32n0030_p0189a08║已證於寂滅，安住諸漏盡。惡魔已知汝，即自磨滅去」。
Y32n0030_p0189a09║時魔波旬作是念：毘羅比丘尼已知我心。生大憂慼，即沒不現。
Y32n0030_p0189a10║七；一三〇四（一二〇四）
Y32n0030_p0189a11║如是我聞：一時，佛住舍衛國祇樹給孤獨園。時有毘闍耶比丘尼，住舍衛國王園比丘尼眾中
Y32n0030_p0189a12║。晨朝著衣持鉢，入舍衛城乞食。食已，還精舍，舉衣鉢，洗足畢，持尼師壇著肩上，入安陀林
Y32n0030_p0189a13║，坐一樹下，入晝正受。時魔波旬作是念：此沙門瞿曇住舍衛國祇樹給孤獨園。弟子毘闍耶比丘
Y32n0030_p0189a14║尼，住舍衛國王園比丘尼眾中，晨朝著衣持鉢，入舍衛城乞食。食已，還精舍，舉衣鉢，洗足畢
Y32n0030_p0189a15║，持尼師壇著肩上，入安陀林，坐一樹下，入晝正受，我今當往為作留難。即化作年少，容貌端
Y32n0030_p0190a01║正，往至其前，而說偈言：
Y32n0030_p0190a02║「汝今年幼少，我亦是年少，當共於此處，作五種音樂，
Y32n0030_p0190a03║而共相娛樂，用是禪思為」？
Y32n0030_p0190a04║時毘闍耶比丘尼作是念：此何等人欲恐怖我？為是人耶？為非人耶？為姦狡人耶？如是思惟
Y32n0030_p0190a05║已，即得知覺，是魔波旬欲作嬈亂。即說偈言：
Y32n0030_p0190a06║「歌舞作眾伎，種種相娛樂，今悉已惠汝，非我之所須。
Y32n0030_p0190a07║若寂滅正受，及天人五欲，一切持相與，亦非我所須。
Y32n0030_p0190a08║捨一切喜樂，離一切闇冥，寂滅以作證，安住諸漏盡。
Y32n0030_p0190a09║已知汝惡魔，當自消滅去」。
Y32n0030_p0190a10║時魔波旬作是念：是毘闍耶比丘尼已知我心。內懷憂慼，即沒不現。
Y32n0030_p0190a11║八；一三〇五（一二〇五）
Y32n0030_p0190a12║如是我聞：一時，佛住舍衛國祇樹給孤獨園。時遮羅比丘尼，住舍衛國王園比丘尼眾中。晨
Y32n0030_p0190a13║朝著衣持鉢，入舍衛城乞食。食已，還精舍，舉衣鉢，洗足畢，持尼師壇著肩上，至安陀林，坐
Y32n0030_p0190a14║一樹下，入晝正受。時魔波旬作是念：今沙門瞿曇在舍衛國祇樹給孤獨園。遮羅比丘尼亦住舍衛
Y32n0030_p0190a15║國王園比丘尼眾中，晨朝著衣持鉢，入舍衛城乞食。食已，還精舍，洗足畢，舉衣鉢，持尼師壇
Y32n0030_p0191a01║著肩上，入安陀林，坐一樹下，入晝正受，我今當往為作留難。化作年少，容貌端正，至遮羅比
Y32n0030_p0191a02║丘尼前而說偈言：
Y32n0030_p0191a03║「覺受生為樂，生服受五欲，為誰教授汝，令厭離於生」？
Y32n0030_p0191a04║時遮羅比丘尼作是念：此是何人欲作恐怖？為人、為非人、為姦狡人，而來至此欲作嬈亂？
Y32n0030_p0191a05║即說偈言：
Y32n0030_p0191a06║「生者必有死，生則受諸苦，鞭打諸惱苦，一切緣生有，
Y32n0030_p0191a07║當斷一切苦，超越一切生。慧眼觀聖諦，牟尼所說法：
Y32n0030_p0191a08║苦苦及苦集，滅盡離諸苦，修習八正道，安隱趣涅槃。
Y32n0030_p0191a09║大師平等法，我欣樂彼法，我知彼法故，不復樂受生。
Y32n0030_p0191a10║一切離愛喜，捨一切闇冥，寂滅以作證，安住諸漏盡。
Y32n0030_p0191a11║覺知汝惡魔，自當消滅去」。
Y32n0030_p0191a12║時魔波旬作是念：遮羅比丘尼已知我心。內懷憂慼，即沒不現。
Y32n0030_p0191a13║九；一三〇六（一二〇六）
Y32n0030_p0191a14║如是我聞：一時，佛住舍衛國祇樹給孤獨園。時優波遮羅比丘尼，亦住舍衛國王園比丘尼眾
Y32n0030_p0191a15║中。晨朝著衣持鉢，入舍衛城乞食。食已，還精舍，舉衣鉢，洗足畢，持尼師壇著肩上，入安陀
Y32n0030_p0192a01║林，坐一樹下，入晝正受。時魔波旬作是念：今沙門瞿曇住舍衛國祇樹給孤獨園。優波遮羅比丘
Y32n0030_p0192a02║尼，亦住舍衛國王園比丘尼眾中。晨朝著衣持鉢，入舍衛城乞食。食已，還精舍，舉衣鉢，洗足
Y32n0030_p0192a03║畢，持尼師壇著肩上，入安陀林，坐一樹下，入晝正受，我今當往為作留難。即化作年少，容貌
Y32n0030_p0192a04║端正，至優波遮羅比丘尼所而說偈言：
Y32n0030_p0192a05║「三十三天上，炎魔、兜率陀，化樂、他自在，發願得往生」。
Y32n0030_p0192a06║優波遮羅比丘尼作是念：此何等人欲恐怖我？為人、為非人？為是姦狡人？自思覺悟，必是
Y32n0030_p0192a07║惡魔欲作嬈亂。而說偈言：
Y32n0030_p0192a08║「三十三天上，炎魔、兜率陀，化樂、他自在，斯等諸天上，
Y32n0030_p0192a09║不離有為行，故隨魔自在。一切諸世間，悉是眾行聚；
Y32n0030_p0192a10║一切諸世間，悉皆動搖法；一切諸世間，苦火常熾然；
Y32n0030_p0192a11║一切諸世間，悉皆烟塵起。不動亦不搖，不習近凡夫，
Y32n0030_p0192a12║不隨於魔趣，於是處娛樂。離一切憂苦，捨一切闇冥，
Y32n0030_p0192a13║寂滅以作證，安住諸漏盡。已覺汝惡魔，則自磨滅去」。
Y32n0030_p0192a14║時魔波旬作是念：優波遮羅比丘尼已知我心。內懷憂慼，即沒不現。
Y32n0030_p0192a15║一〇；一三〇七（一二〇七）
Y32n0030_p0193a01║如是我聞：一時，佛住舍衛國祇樹給孤獨園。時尸利沙遮羅比丘尼，亦住舍衛國王園比丘尼
Y32n0030_p0193a02║眾中。晨朝著衣持鉢，入舍衛城乞食。食已，還精舍，舉衣鉢，洗足畢，持尼師壇著肩上，入安
Y32n0030_p0193a03║陀林，坐一樹下，入晝正受。時魔波旬作是念：今沙門瞿曇住舍衛國祇樹給孤獨園。時尸利沙遮
Y32n0030_p0193a04║羅比丘尼，亦住舍衛國王園比丘尼眾中。晨朝著衣持鉢，入舍衛城乞食。食已，還精舍，舉衣鉢
Y32n0030_p0193a05║，洗足畢，持尼師壇著肩上，入安陀林，坐一樹下，入晝正受，我當往彼為作留難。化作年少，
Y32n0030_p0193a06║容貌端正，往到尸利沙遮羅比丘尼所而作是言：「阿姨！汝樂何等諸道」？比丘尼答言：「我都
Y32n0030_p0193a07║無所樂」。時魔波旬即說偈言：
Y32n0030_p0193a08║「汝何所諮受，剃頭作沙門，身著袈裟衣，而作出家相，
Y32n0030_p0193a09║不樂於諸道，而守愚癡住」？
Y32n0030_p0193a10║時尸利沙遮羅比丘尼作是念：此何等人欲恐怖我？為人、為非人？為姦狡人？如是思惟已，
Y32n0030_p0193a11║即自知覺，惡魔波旬欲作嬈亂。即說偈言：
Y32n0030_p0193a12║「此法外諸道，諸見所纏縛，縛於諸見已，常隨魔自在。
Y32n0030_p0193a13║若生釋種家，稟無比大師，能伏諸魔怨，不為彼所伏。
Y32n0030_p0193a14║清淨一切脫，道眼普觀察，一切智悉知，最勝離諸漏。
Y32n0030_p0193a15║彼則我大師，我唯樂彼法，我入彼法已，得遠離寂滅。
Y32n0030_p0194a01║離一切、愛喜，捨一切闇冥，寂滅以作證，安住諸漏盡。
Y32n0030_p0194a02║已知汝惡魔，如是自滅去」。
Y32n0030_p0194a03║時魔波旬作是念：尸利沙遮羅比丘尼已知我心。內懷憂慼，即沒不現。
Y32n0030_p0194a04║（曠野、素彌、蘇瞿曇，蓮華、石室及毘羅，毘闍、折羅，憂波折羅，第十名動頭）。
Y32n0030_p0194a05║
Y32n0030_p0194a06║
Y32n0030_p0194a07║
Y32n0030_p0194a08║
Y32n0030_p0194a09║
Y32n0030_p0194a10║
Y32n0030_p0194a11║
Y32n0030_p0194a12║
Y32n0030_p0194a13║
Y32n0030_p0194a14║
Y32n0030_p0194a15║
Y32n0030_p0194a16║
Y32n0030_p0195a01║
Y32n0030_p0195a02║
Y32n0030_p0195a03║
Y32n0030_p0195a04║
Y32n0030_p0195a05║
Y32n0030_p0195a06║
Y32n0030_p0195a07║
Y32n0030_p0197a01║二四　婆耆舍相應
Y32n0030_p0197a02║一；一三〇八（一二〇八）
Y32n0030_p0197a03║如是我聞：一時，佛住瞻婆國揭伽池側。爾時，世尊月十五日布薩時，於大眾前坐。月初
Y32n0030_p0197a04║出時，時有尊者婆耆舍，於大眾中作是念：我今欲於佛前歎月譬偈。作是念已，即從坐起，整衣
Y32n0030_p0197a05║服，為佛作禮，合掌白佛言：「世尊！欲有所說，善逝！欲有所說」。佛告婆耆舍；「欲說者便
Y32n0030_p0197a06║說」。時尊者婆耆舍，即於佛前而說偈言：
Y32n0030_p0197a07║「如月停虛空，明淨無雲翳，光炎明暉曜，普照於十方。
Y32n0030_p0197a08║如來亦如是，慧光照世間，功德善名稱，周遍滿十方」。
Y32n0030_p0197a09║尊者婆耆舍說是偈時，諸比丘聞其所說，皆大歡喜。
Y32n0030_p0197a10║二；一三〇九（一二〇九）
Y32n0030_p0197a11║如是我聞：一時，佛住瞻婆國揭伽池側。爾時，尊者阿若憍陳如，久住空閑阿練若處，來詣
Y32n0030_p0197a12║佛所，稽首佛足，以面掩佛足上，而說是言：「久不見世尊！久不見善逝」！爾時，尊者婆耆舍
Y32n0030_p0197a13║在於會中，作是念：我今當於尊者阿若憍陳如面前，以上座譬而讚歎之。作此念已，即從坐起，
Y32n0030_p0197a14║整衣服，為佛作禮，合掌白佛：「世尊！欲有所說，善逝！欲有所說」。佛告婆耆舍：「欲說時
Y32n0030_p0198a01║便說」。時尊者婆耆舍即說偈言：
Y32n0030_p0198a02║「上座之上座，尊者憍陳如，已度已超越，得安樂正受。
Y32n0030_p0198a03║於阿練若處，常樂於遠離，聲聞之所應，大師正法教，
Y32n0030_p0198a04║一切悉皆陳，正受不放逸，大德力三明，他心智明了。
Y32n0030_p0198a05║上座憍陳如，護持佛法財，增上恭敬心，頭面禮佛足」。
Y32n0030_p0198a06║尊者婆耆舍說是語時，諸比丘聞其所說，皆大歡喜。
Y32n0030_p0198a07║三；一三一〇（一二一〇）
Y32n0030_p0198a08║如是我聞：一時，佛住瞻婆國揭伽池側。時尊者舍利弗，在供養堂，有眾多比丘集會而為說
Y32n0030_p0198a09║法：句味滿足，辯才簡淨，易解樂聞；不閡不斷，深義顯現。彼諸比丘專至樂聽，尊重憶念，一
Y32n0030_p0198a10║心側聽。時尊者婆耆舍在於會中，作是念：我當於尊者舍利弗面前，說偈讚歎。作是念已，即起
Y32n0030_p0198a11║合掌，白尊者舍利弗：「我欲有所說」。舍利弗告言：「隨所樂說」。尊者婆耆舍即說偈言：
Y32n0030_p0198a12║「善能略說法，令眾廣開解，賢優婆提舍，於大眾宣暢。
Y32n0030_p0198a13║當所說法時，咽喉出美聲。悅樂愛念聲，調和漸進聲，
Y32n0030_p0198a14║聞聲皆欣樂，專念不移轉」。
Y32n0030_p0198a15║尊者婆耆舍說此語時，諸比丘聞其所說，皆大歡喜。
Y32n0030_p0199a01║四；一三一一（一二一一）
Y32n0030_p0199a02║如是我聞：一時，佛住王舍城那伽山側，五百比丘俱，皆是阿羅漢，諸漏已盡，所作已作，
Y32n0030_p0199a03║離諸重擔，逮得己利，斷諸有結，正智心善解脫。尊者大目揵連，觀大眾心，一切皆悉解脫貪欲
Y32n0030_p0199a04║。時尊者婆耆舍，於大眾中作是念：我今當於世尊及比丘僧面前，說偈讚歎。作是念已，即從座
Y32n0030_p0199a05║起，整衣服，合掌白佛言：「世尊！欲有所說，善逝！欲有所說」。佛告婆耆舍：「隨所樂說」
Y32n0030_p0199a06║。時尊者婆耆舍即說偈言：
Y32n0030_p0199a07║「導師無上士，住那伽山側，五百比丘眾，親奉於大師。
Y32n0030_p0199a08║尊者大目連，神通諦明了，觀彼大眾心，悉皆離貪欲。
Y32n0030_p0199a09║如是具足度，牟尼度彼岸，持此最後身，我今稽首禮」。
Y32n0030_p0199a10║尊者婆耆舍說是語時，諸比丘聞其所說，皆大歡喜。
Y32n0030_p0199a11║五；一三一二（一二一二）
Y32n0030_p0199a12║如是我聞：一時，佛住王舍城迦蘭陀竹園夏安居，與大比丘眾五百人俱，皆是阿羅漢，諸漏
Y32n0030_p0199a13║已盡，所作已作，離諸重擔，斷除有結，正智心善解脫；除一比丘，謂尊者阿難，世尊記說彼現
Y32n0030_p0199a14║法當得無知證。爾時，世尊臨十五日，月食受時，於大眾前敷座而坐。坐已，告諸比丘：「〔我
Y32n0030_p0199a15║為婆羅門，得般涅槃，持後邊身，為大醫師，拔諸劍刺〕。我為婆羅門，得般涅槃，持此後邊身
Y32n0030_p0200a01║，無上醫師，能拔劍刺。汝等為子，從我口生，從法化生，得法餘財。當懷受我，莫令我若身、
Y32n0030_p0200a02║若口、若心有可嫌責事」。爾時，尊者舍利弗在眾會中，從座起，整衣服，為佛作禮，合掌白佛
Y32n0030_p0200a03║：「世尊向者作如是言：我為婆羅門，得般涅槃，持最後身，無上大醫，能拔劍刺。汝為我子，
Y32n0030_p0200a04║從佛口生，從法化生，得法餘財。諸比丘！當懷受我，莫令我身、口、心有可嫌責。我等不見世
Y32n0030_p0200a05║尊身、口、心有可嫌責事。所以者何？世尊不調伏者能令調伏，不寂靜者能令寂靜，不穌息者能
Y32n0030_p0200a06║令穌息，不般涅槃者能令般涅槃。如來知道，如來說道，如來向道，然後聲聞成就隨道、宗道，
Y32n0030_p0200a07║奉受師教，如其教授，正向欣樂真如善法。我於世尊都不見有可嫌責身、口、心行。我今於世尊
Y32n0030_p0200a08║所，乞願懷受，見、聞、疑罪，若身、口、心有嫌責事」！佛告舍利弗：「我不見汝有見、聞、
Y32n0030_p0200a09║疑，身、口、心可嫌責事。所以者何？汝舍利弗持戒、多聞，少欲、知足，修行遠離，精勤方便
Y32n0030_p0200a10║，正念、正受。捷疾智慧，明利智慧，出要智慧，厭離智慧，大智慧，廣智慧，深智慧，無比智
Y32n0030_p0200a11║慧，智寶成就。示教、照喜，亦常讚歎示教、照喜，為眾說法，未曾疲倦。譬如轉輪聖王第一長
Y32n0030_p0200a12║子，應受灌頂而未灌頂，已住灌頂儀法，如父之法，所可轉者亦當隨轉。汝今如是為我長子，隣
Y32n0030_p0200a13║受灌頂而未灌頂，住於儀法，我所應轉法輪汝亦隨轉，得無所起，盡諸有漏，心善解脫。如是舍
Y32n0030_p0200a14║利弗！我於汝所，都無見、聞、疑，身、口、心可嫌責事」。舍利弗白佛言：「世尊！若我無有
Y32n0030_p0200a15║見、聞、疑，身、口、心可嫌責事，此五百諸比丘，得無有見、聞、疑，身、口、心可嫌責事
Y32n0030_p0201a01║耶」？佛告舍利弗：「我於此五百比丘，亦不見有見、聞、疑，身、口、心可嫌責事。所以者何
Y32n0030_p0201a02║？此五百比丘皆是阿羅漢，諸漏已盡，所作已作，已捨重擔，斷諸有結，正智心善解脫；除一比
Y32n0030_p0201a03║丘，謂尊者阿難，我記說彼於現法中得無知證。是故諸五百比丘，我不見其有身、口、心，見、
Y32n0030_p0201a04║聞、疑罪可嫌責者」。舍利弗白佛言：「世尊！此五百比丘，既無有見、聞、疑，身、口、心可
Y32n0030_p0201a05║嫌責事，然此中幾比丘得三明？幾比丘俱解脫？幾比丘慧解脫」？佛告舍利弗：「此五百比丘中
Y32n0030_p0201a06║，九十比丘得三明，九十比丘得俱解脫，餘者慧解脫。舍利弗！此諸比丘離諸飄轉，無有皮膚，
Y32n0030_p0201a07║真實堅固」。時尊者婆耆舍在眾會中，作是念：我今當於世尊及大眾面前，歎說懷受偈。作是念
Y32n0030_p0201a08║已，即從座起，整衣服，為佛作禮，右膝著地，合掌白佛：「世尊！欲有所說，善逝！欲有所說
Y32n0030_p0201a09║」。佛告婆耆舍：「隨所樂說」。時婆耆舍即說偈言：
Y32n0030_p0201a10║「十五清淨日，其眾五百人，斷除一切結，有盡大仙人。
Y32n0030_p0201a11║清淨相習近，清淨廣解脫，不更受諸有，生死已永絕。
Y32n0030_p0201a12║所作者已作，得一切漏盡，五蓋已雲除，拔刺根本愛。
Y32n0030_p0201a13║師子無所畏，離一切有餘，害諸有怨結，超越有餘境，
Y32n0030_p0201a14║諸有漏怨敵，皆悉已潛伏。猶如轉輪王，懷受諸眷屬，
Y32n0030_p0201a15║慈心廣宣化，海內悉奉用。能伏魔怨敵，為無上導師，
Y32n0030_p0202a01║信敬心奉事，三明、老死滅。為法之真子，無有飄轉患，
Y32n0030_p0202a02║拔諸煩惱刺，敬禮日種胤」。
Y32n0030_p0202a03║佛說是經已，諸比丘聞佛所說，歡喜奉行。
Y32n0030_p0202a04║六；一三一三（一二一三）
Y32n0030_p0202a05║如是我聞：一時，佛住王舍城迦蘭陀竹園。爾時，尊者尼拘律相，住於曠野禽獸住處。尊者
Y32n0030_p0202a06║婆耆舍出家未久，有如是威儀，依聚落、城邑住。晨朝著衣持鉢，於彼聚落、城邑乞食。善護其
Y32n0030_p0202a07║身，守諸根門，攝心繫念。食已，還住處，舉衣鉢，洗足畢，入室坐禪，速從禪覺。不著乞食，
Y32n0030_p0202a08║而彼無有隨時教授，無有教誡者，心不安樂，周圓隱覆，如是深住。時尊者婆耆舍作是念：我不
Y32n0030_p0202a09║得利，難得非易得，我不隨時得教授教誡，不得欣樂周圓，隱覆心住，我今當讚歎自厭之偈。即
Y32n0030_p0202a10║說偈言：
Y32n0030_p0202a11║「當捨樂不樂，及一切貪覺，於隣無所作，離染名比丘。
Y32n0030_p0202a12║於六覺心想，馳騁於世間，惡不善隱覆，不能去皮膚。
Y32n0030_p0202a13║穢污樂於心，是不名比丘，有餘縛所縛，見、聞、覺、識俱。
Y32n0030_p0202a14║於欲覺悟者，彼處不復染，如是不染者，是則為牟尼。
Y32n0030_p0202a15║大地及虛空，世間諸色像，斯皆磨滅法，寂然自決定。
Y32n0030_p0203a01║法器久修習，而得三摩提，不觸不諂偽，其心極專至，
Y32n0030_p0203a02║彼聖久涅槃，繫念待時滅」。
Y32n0030_p0203a03║時尊者婆耆舍說自厭離偈，心自開覺，於不樂等開覺已，欣樂心住。
Y32n0030_p0203a04║七；一三一四（一二一四）
Y32n0030_p0203a05║如是我聞：一時，佛住舍衛國祇樹給孤獨園。爾時，尊者阿難陀，晨朝著衣持鉢，入舍衛城
Y32n0030_p0203a06║乞食，以尊者婆耆舍為伴。時尊者婆耆舍見女人有上妙色，見已貪欲心起。時尊者婆耆舍作是念
Y32n0030_p0203a07║：我今得不利，得苦非得樂，我今見年少女人有妙絕之色，貪欲心生。今為生厭離故，而說偈言
Y32n0030_p0203a08║：
Y32n0030_p0203a09║「貪欲所覆故，熾然燒我心。今尊者阿難，為我滅貪火，
Y32n0030_p0203a10║慈心哀愍故，方便為我說」！
Y32n0030_p0203a11║尊者阿難說偈答言：
Y32n0030_p0203a12║「以彼顛倒想，熾然燒其心，遠離於淨想，長養貪欲者，
Y32n0030_p0203a13║當修不淨觀，常一心正受。速滅貪欲火，莫令燒其心，
Y32n0030_p0203a14║諦觀察諸行，苦空非有我。繫念正觀身，多修習厭離，
Y32n0030_p0203a15║修習於無相，滅除憍慢使，得慢無間等，究竟於苦邊」。
Y32n0030_p0204a01║尊者阿難說是語時，尊者婆耆舍聞其所說，歡喜奉行。
Y32n0030_p0204a02║八；一三一五（一二一五）
Y32n0030_p0204a03║如是我聞：一時，佛住舍衛國祇樹給孤獨園。時有一長者，請佛及僧，就其舍食入其舍已，
Y32n0030_p0204a04║尊者婆耆舍直日住守，請其食分。時有眾多長者婦女，從聚落出，往詣精舍。時尊者婆耆舍見年
Y32n0030_p0204a05║少女人，容色端正，貪欲心起。時尊者婆耆舍作是念：我今不利不得利，得苦不得樂，見他女人
Y32n0030_p0204a06║容色端正貪欲心生，我今當說厭離偈。念已而說偈言：
Y32n0030_p0204a07║「我已得出離，非家而出家，貪欲隨逐我，如牛念他苗。
Y32n0030_p0204a08║當如大將子，大力執強弓，能破彼重陣，一人摧伏千。
Y32n0030_p0204a09║今於日種胤，面前聞所說，正趣涅槃道，決定心樂住。
Y32n0030_p0204a10║如是不放逸，寂滅正受住，無能於我心，幻惑欺誑者。
Y32n0030_p0204a11║決定善觀察，安住於正法，正使無量數，欲來欺惑我，
Y32n0030_p0204a12║如是等惡魔，莫能見於我」。
Y32n0030_p0204a13║時尊者婆耆舍說是偈已，心得安住。
Y32n0030_p0204a14║九；一三一六（一二一六）
Y32n0030_p0204a15║如是我聞：一時，佛住舍衛國祇樹給孤獨園。時尊者婆耆舍，自以智慧堪能善說，於彼聰
Y32n0030_p0205a01║明梵行所生憍慢心。即自心念：我不利不得利，得苦不得樂，我自以智慧，輕慢於彼聰明梵行者
Y32n0030_p0205a02║。我今當說能生厭離偈，即說偈言：
Y32n0030_p0205a03║「瞿曇莫生慢，斷慢令無餘，莫起慢覺想，莫退生變悔，
Y32n0030_p0205a04║莫隱覆於他，埿犁殺慢墮。正受能除憂，見道住正道，
Y32n0030_p0205a05║其心得喜樂，見道自攝持。是故無礙辯，清淨離諸蓋，
Y32n0030_p0205a06║斷一切諸慢，起一切明處，正念於三明，神足、他心智」。
Y32n0030_p0205a07║時尊者婆耆舍說此生厭離偈已，心得清淨。
Y32n0030_p0205a08║（「月喻」、憍陳如、舍利，龍脇及自恣，不樂及欲結，出離及憍慢）。
Y32n0030_p0205a09║
Y32n0030_p0205a10║
Y32n0030_p0205a11║
Y32n0030_p0205a12║
Y32n0030_p0205a13║
Y32n0030_p0205a14║
Y32n0030_p0205a15║
Y32n0030_p0206a01║
Y32n0030_p0206a02║
Y32n0030_p0206a03║
Y32n0030_p0206a04║
Y32n0030_p0206a05║
Y32n0030_p0206a06║
Y32n0030_p0206a07║
Y32n0030_p0206a08║
Y32n0030_p0206a09║一〇；一三一七（一二一七）
Y32n0030_p0206a10║如是我聞：一時，佛住舍衛國祇樹給孤獨園。時尊者婆耆舍，住舍衛國東園鹿子母講堂，獨
Y32n0030_p0206a11║一思惟，不放逸住，專修自業，逮得三明身作證。時尊者婆耆舍作是念：我獨一靜處，思惟不放
Y32n0030_p0206a12║逸住，專修自業，起於三明身作證，今當說偈讚歎三明，即說偈言：
Y32n0030_p0206a13║「本欲心狂惑，聚落及家家，遊行遇見佛，授我殊勝法。
Y32n0030_p0206a14║瞿曇哀愍故，為我說正法，聞法得淨信，捨非家出家。
Y32n0030_p0206a15║聞彼說法已，正住於法教，勤方便繫念，堅固常堪能。
Y32n0030_p0206a16║逮得於三明，於佛教已作。世尊善顯示，日種苗胤說，
Y32n0030_p0207a01║為生盲眾生，開其出要門：苦苦及苦因，苦滅盡作證，
Y32n0030_p0207a02║八聖離苦道，安樂趣涅槃。善義、善句味，梵行無過上，
Y32n0030_p0207a03║世尊善顯示，涅槃濟眾生」。
Y32n0030_p0207a04║一一；一三一八（一二一八）
Y32n0030_p0207a05║如是我聞：一時，佛住舍衛國祇樹給孤獨園。爾時，世尊告諸比丘：「我今當說四法句，諦
Y32n0030_p0207a06║聽，善思，當為汝說。何等為四？
Y32n0030_p0207a07║賢聖善說法，是則為最上。愛說非不愛，是則為第二。
Y32n0030_p0207a08║諦說非虛妄，是則第三說。法說不異言，是則為第四。
Y32n0030_p0207a09║諸比丘！是名說四法句」。爾時，尊者婆耆舍於眾會中，作是念：世尊於四眾中說四法句，我當
Y32n0030_p0207a10║以四種讚歎，稱譽隨喜。即從座起，整衣服，為佛作禮，合掌白佛言：「世尊！欲有所說，善逝
Y32n0030_p0207a11║！欲有所說」。佛告婆耆舍：「隨所樂說」。時尊者婆耆舍即說偈言：
Y32n0030_p0207a12║「若善說法者，於己不惱迫，亦不恐怖他，是則為善說。
Y32n0030_p0207a13║所說愛說者，說令彼歡喜，不令彼為惡，是則為愛說。
Y32n0030_p0207a14║諦說知甘露，諦說知無上，諦義說法說，正士建立處。
Y32n0030_p0207a15║如佛所說法，安隱涅槃道，滅除一切苦，是名善說法」。
Y32n0030_p0208a01║佛說此經已，諸比丘聞佛所說，歡喜奉行。
Y32n0030_p0208a02║一二；一三一九（一二一九）
Y32n0030_p0208a03║如是我聞：一時，佛住王舍城那伽山側，與千比丘俱，皆是阿羅漢，盡諸有漏，所作已作，
Y32n0030_p0208a04║離諸重擔，逮得己利，盡諸有結，正智心善解脫。爾時，尊者婆耆舍住王舍城寒林中丘塚間，作
Y32n0030_p0208a05║是念：今世尊住王舍城那伽山側，與千比丘俱，皆是阿羅漢，諸漏已盡，所作已作，離諸重擔，
Y32n0030_p0208a06║逮得己利，盡諸有結，正智心善解脫。我今當往，各別讚歎世尊及比丘僧。作是念已，即往詣佛
Y32n0030_p0208a07║所，稽首禮足，退住一面，而說偈言：
Y32n0030_p0208a08║「無上之導師，住那伽山側，千比丘眷屬，奉事於如來。
Y32n0030_p0208a09║大師廣說法，清涼涅槃道，專聽清白法，正覺之所說。
Y32n0030_p0208a10║正覺尊所敬，處於大眾中，德陰之大龍，仙人之上首，
Y32n0030_p0208a11║興功德密雲，普雨聲聞眾。起於晝正受，來奉覲大師，
Y32n0030_p0208a12║弟子婆耆舍，稽首而頂禮。
Y32n0030_p0208a13║世尊！欲有所說，唯然善逝！欲有所說」。佛告婆耆舍：「隨汝所說，莫先思惟」。時婆耆
Y32n0030_p0208a14║舍即說偈言：
Y32n0030_p0208a15║「波旬起微惡，潛制令速滅，能掩障諸魔，令自覺知過。
Y32n0030_p0209a01║觀察解結縛，分別清白法，明照如日月，為諸異道王。
Y32n0030_p0209a02║超出智作證，演說第一法，出煩惱諸流，說道無量種。
Y32n0030_p0209a03║建立於甘露，見諦真實法，如是隨順道，如是師難得。
Y32n0030_p0209a04║建立甘露道，見諦崇遠離。世尊善說法，能除人陰蓋，
Y32n0030_p0209a05║明見於諸法，為調伏隨學」。
Y32n0030_p0209a06║尊者婆耆舍說是偈已，諸比丘聞其所說，皆大歡喜。
Y32n0030_p0209a07║一三；一三二〇（一二二〇）
Y32n0030_p0209a08║如是我聞：一時，佛住波羅㮈國仙人住處鹿野苑中。爾時，世尊為比丘眾，說四聖諦相應法
Y32n0030_p0209a09║：謂此苦聖諦，此苦集聖諦，此苦滅聖諦，此苦滅道跡聖諦。時尊者婆耆舍在會中，作是念：我
Y32n0030_p0209a10║今當於世尊面前，讚歎拔箭之譬。如是念已，即從座起，整衣服，合掌白佛言：「唯然世尊！欲
Y32n0030_p0209a11║有所說。唯然善逝！欲有所說」。佛告婆耆舍：「隨所樂說」。時尊者婆耆舍即說偈言：
Y32n0030_p0209a12║「我今敬禮佛，哀愍諸眾生，第一拔利箭，善解治眾病。
Y32n0030_p0209a13║迦露醫投藥，波睺羅治藥，及彼瞻婆耆，耆婆醫療病，
Y32n0030_p0209a14║或有病小差，名為善治病，後時病還發，抱病遂至死。
Y32n0030_p0209a15║正覺大醫王，善投眾生藥，究竟除眾苦，不復受諸有。
Y32n0030_p0210a01║乃至百千種，那由他病數，佛悉為療治，究竟於苦邊。
Y32n0030_p0210a02║諸醫來會者，我今悉告汝，得甘露法藥，隨所樂而服。
Y32n0030_p0210a03║第一拔利箭，善覺知眾病，治中之最上，故稽首瞿曇」。
Y32n0030_p0210a04║尊者婆耆舍說是語時，諸比丘聞其所說，皆大歡喜。
Y32n0030_p0210a05║一四；一三二一（一二二一）
Y32n0030_p0210a06║如是我聞：一時，佛住王舍城迦蘭陀竹園。時有尊者尼拘律想，住於曠野禽獸之處，疾病委
Y32n0030_p0210a07║篤。尊者婆耆舍為看病人，瞻視供養。彼尊者尼拘律想以疾病故，遂般涅槃。時尊者婆耆舍作是
Y32n0030_p0210a08║念：我和上為有餘涅槃，無餘涅槃？我今當求其相。爾時，尊者婆耆舍供養尊者尼拘律想舍利已
Y32n0030_p0210a09║，持衣鉢、向王舍城，次第到王舍城。舉衣鉢，洗足已，詣佛所，稽首禮足，退住一面，而說偈
Y32n0030_p0210a10║言：
Y32n0030_p0210a11║「我今禮大師，等正覺無減，於此現法中，一切疑網斷。
Y32n0030_p0210a12║曠野住比丘，命終般涅槃，威儀攝諸根，大德稱於世，
Y32n0030_p0210a13║世尊為制名，名尼拘律想。我今問世尊，彼不動解脫，
Y32n0030_p0210a14║精進勤方便，功德為我說！我為釋迦種，世尊法弟子，
Y32n0030_p0210a15║及餘皆欲知，圓道眼所說，我等住於此，一切皆欲聞。
Y32n0030_p0211a01║世尊為大師，無上救世間，斷疑大牟尼，智慧已具備，
Y32n0030_p0211a02║圓照神道眼，光明顯四眾，猶如天帝釋，曜三十三天。
Y32n0030_p0211a03║諸貪欲、疑惑，皆從無明起，若得遇如來，斷滅悉無餘。
Y32n0030_p0211a04║世尊神道眼，世間為最上，滅除眾生過，如風飄遊塵。
Y32n0030_p0211a05║一切諸世間，煩惱覆隱沒，諸餘悉無有，明目如佛者。
Y32n0030_p0211a06║慧光照一切，令同大精進，唯願大智尊，當為眾記說。
Y32n0030_p0211a07║言出微妙聲，我等專心聽，柔軟音演說，諸世間普聞。
Y32n0030_p0211a08║猶如熱渴逼，求索清涼水，如佛無減知，我等亦求知」。
Y32n0030_p0211a09║尊者婆耆舍復說偈言：
Y32n0030_p0211a10║「今聞無上士，記說其功德，不空修梵行，我聞大歡喜。
Y32n0030_p0211a11║如說隨說得，順牟尼弟子，滅生死長縻，虛偽幻化縛。
Y32n0030_p0211a12║以見世尊故，能斷除諸愛，度生死彼岸，不復受諸有」。
Y32n0030_p0211a13║佛說此經已，尊者婆耆舍聞佛所說，歡喜隨喜，作禮而去。
Y32n0030_p0211a14║一五；一三二二（九九三）
Y32n0030_p0211a15║如是我聞：一時，佛住舍衛國祇樹給孤獨園。時有諸上座比丘，隨佛左右，依止而住，所
Y32n0030_p0212a01║謂尊者阿若憍陳如，尊者摩訶迦葉，尊者舍利弗，尊者摩訶目揵連，尊者阿那律陀，尊者二十億
Y32n0030_p0212a02║耳，尊者陀羅驃摩羅子，尊者婆那迦婆娑，尊者耶舍舍羅迦毘訶利，尊者富留那，尊者分陀檀尼
Y32n0030_p0212a03║迦，如此及餘上座比丘，隨佛左右，依止而住。時尊者婆耆舍，住舍衛國東園鹿子母講堂。時尊
Y32n0030_p0212a04║者婆耆舍作是念：今日世尊在舍衛國祇樹給孤獨園，諸上座比丘隨佛左右，依止而住。我今當往
Y32n0030_p0212a05║至世尊所，各各說偈，歎諸上座比丘。作是念已，往詣佛所，稽首佛足，退住一面，而說偈言：
Y32n0030_p0212a06║「上上座比丘，已斷諸貪欲，超過諸世間，一切之積聚，
Y32n0030_p0212a07║深智少言說，勇猛勤方便，道德淨明顯，我今稽首禮。
Y32n0030_p0212a08║已伏諸魔怨，遠離於群聚，不為五欲縛，常習於空閑，
Y32n0030_p0212a09║清虛而寡欲，我今稽首禮。遮羅延勝族，禪思不放逸，
Y32n0030_p0212a10║內心樂正受；清淨離塵穢，辯慧顯深義，是故稽首禮。
Y32n0030_p0212a11║所得神通慧，超諸神通力，六神通眾中，自在無所畏，
Y32n0030_p0212a12║神通最勝故，是故稽首禮。於大千世界，五道諸趣生，
Y32n0030_p0212a13║乃至於梵世，人天優劣想，淨天眼悉見，是故稽首禮。
Y32n0030_p0212a14║精勤方便力，斷除諸愛集，壞裂生死網，心常樂正法，
Y32n0030_p0212a15║離諸悕望想，超度於彼岸，清淨無塵穢，是故稽首禮。
Y32n0030_p0213a01║永離諸恐畏，無依離財物，知足度疑惑，伏諸魔怨敵，
Y32n0030_p0213a02║身念觀清淨，是故稽首禮。無有諸世間，煩惱棘刺林，
Y32n0030_p0213a03║結縛使永除，三有因緣斷，精練滅諸垢，究竟明顯現，
Y32n0030_p0213a04║於林離林去，是故稽首禮。無舍宅所依，幻偽癡、恚滅，
Y32n0030_p0213a05║調伏諸愛喜，出一切見處，清淨無瑕穢，是故稽首禮。
Y32n0030_p0213a06║其心自在轉，堅固不傾動，智慧大德力，難伏魔能伏，
Y32n0030_p0213a07║斷除無明結，是故稽首禮。大人離闇冥，寂滅牟尼尊，
Y32n0030_p0213a08║正法離垢過，光明自顯照，照一切世界，是故名為佛。
Y32n0030_p0213a09║地神、虛空天，三十三天子，光明悉映障，是故名為佛。
Y32n0030_p0213a10║度生死有邊，超踰越群眾，柔弱善調伏，正覺第一覺。
Y32n0030_p0213a11║斷一切結縛，伏一切異道，降一切魔怨，得無上正覺，
Y32n0030_p0213a12║離塵滅諸垢，是故稽首禮」。
Y32n0030_p0213a13║尊者婆耆舍偈讚歎時，諸比丘聞其所說，皆大歡喜。
Y32n0030_p0213a14║一六；一三二三（九九四）
Y32n0030_p0213a15║如是我聞：一時，佛住舍衛國祇樹給孤獨園。時尊者婆耆舍，住舍衛國東園鹿子母講堂，疾
Y32n0030_p0214a01║病困篤。尊者富隣尼為看病人，供給供養。時尊者婆耆舍，語尊者富隣尼言：「汝往詣世尊所，
Y32n0030_p0214a02║持我語白世尊言：尊者婆耆舍稽首世尊足，問訊世尊，少病、少惱，起居輕利，得自安樂住不？
Y32n0030_p0214a03║復作是言：尊者婆耆舍住東園鹿子母講堂，疾病困篤，欲求見世尊，無力方便堪詣世尊。善哉世
Y32n0030_p0214a04║尊！願往至東園鹿子母講堂尊者婆耆舍所，哀愍故」！時尊者富隣尼，即受其語，往詣世尊，稽
Y32n0030_p0214a05║首佛足，退坐一面。作是言：「尊者婆耆舍住東園鹿子母講堂，疾病困篤，願見世尊，無力方便
Y32n0030_p0214a06║堪能奉見。善哉世尊！願往東園鹿子母講堂尊者婆耆舍所，為哀愍故」！爾時，世尊默然而許。
Y32n0030_p0214a07║時尊者富隣尼知佛許已，即從座起，禮佛足而去。
Y32n0030_p0214a08║世尊晡時從禪起，往詣尊者婆耆舍。尊者婆耆舍遙見世尊，憑床欲起。爾時，世尊見尊者婆
Y32n0030_p0214a09║耆舍憑床欲起，語言：「婆耆舍！莫自輕動」。世尊即坐，問尊者婆耆舍：「汝所患苦，為平和
Y32n0030_p0214a10║可堪忍不？身諸苦痛，為增為損」？如前焰摩迦修多羅廣說。乃至「我所苦患，轉覺其增，不覺
Y32n0030_p0214a11║其損」。佛告婆耆舍：「我今問汝：隨意答我？汝得心不染、不著、不污，解脫離諸顛倒不」？
Y32n0030_p0214a12║婆耆舍白佛言：「我心不染、不著、不污，解脫離諸顛倒」。佛告婆耆舍：「汝云何得心不染、
Y32n0030_p0214a13║不著、不污，解脫離諸顛倒」？婆耆舍白佛：「我過去眼識於色心不顧念，於未來色不欣想，於
Y32n0030_p0214a14║現在色不著。我過去、未來、現在眼識於色，貪欲、愛樂、念，於彼得盡，無欲、滅、沒、息、
Y32n0030_p0214a15║離、解脫、心解脫已，是故不染、不著、不污，離諸顛倒，正受而住。如是耳……，鼻……，舌
Y32n0030_p0215a01║……，身……，意識過去於法心不顧念，未來不欣，現在不著。過去、未來、現在法中念、欲、
Y32n0030_p0215a02║愛，盡、無欲、滅、沒、息、離、解脫。心解脫已，是故不染、不著、不污，解脫離諸顛倒，正
Y32n0030_p0215a03║受而住。唯願世尊！今日最後饒益於我，聽我說偈」。佛告婆耆舍：「宜知是時」。尊者婆耆舍
Y32n0030_p0215a04║起正身端坐，繫念在前，而說偈言：
Y32n0030_p0215a05║「我今住佛前，稽首恭敬禮。於一切諸法，悉皆得解脫，
Y32n0030_p0215a06║善解諸法相，深信樂正法。世尊等正覺，世尊為大師，
Y32n0030_p0215a07║世尊降魔怨，世尊大牟尼！滅除一切使，自度群生類，
Y32n0030_p0215a08║世尊於世間，諸法悉覺知。世間悉無有，知法過佛者，
Y32n0030_p0215a09║於諸天人中，亦無與佛等。是故我今日，稽首大精進，
Y32n0030_p0215a10║稽首士之上，拔諸愛欲刺。我今是最後，得見於世尊，
Y32n0030_p0215a11║稽首日種尊，暮當般涅槃。正智繫正念，於此朽壞身，
Y32n0030_p0215a12║餘勢之所起，從今夜永滅，三界不復染，入無餘涅槃。
Y32n0030_p0215a13║苦受及樂受，亦不苦不樂，從觸因緣生，於今悉永斷。
Y32n0030_p0215a14║苦受及樂受，亦不苦不樂，從觸因緣生，於今悉已知。
Y32n0030_p0215a15║若內及與外，苦、樂等諸受，於受無所著，正智正繫心。
Y32n0030_p0216a01║於初中最後，諸聚無障礙，諸聚既已斷，了知受無餘。
Y32n0030_p0216a02║明見真實者，說九十一劫，三劫中不空，有大仙人尊，
Y32n0030_p0216a03║餘空無洲依，唯畏恐怖劫。當知大仙人，乃復出於世，
Y32n0030_p0216a04║安慰諸天人，開眼離塵冥，示悟諸眾生，令覺一切苦。
Y32n0030_p0216a05║苦苦及苦集，超苦之寂滅，賢聖八正道，安隱趣涅槃。
Y32n0030_p0216a06║世間難得者，現前悉皆得，生世得人身，演說於正法，
Y32n0030_p0216a07║隨己之所欲，離垢求清淨，專修其己利，勿令空無果，
Y32n0030_p0216a08║空過則生憂，隣於地獄苦。於所說正法，不樂不欲受，
Y32n0030_p0216a09║當久處生死，輪迴息無期，長夜懷憂惱，如商人失財。
Y32n0030_p0216a10║我今眾慶集，無復生老死，輪迴悉已斷，不復重受生。
Y32n0030_p0216a11║愛識河水流，於今悉枯竭，已拔陰根本，連鎖不相續。
Y32n0030_p0216a12║供養大師畢，所作者已作，重擔悉已捨，有流悉已斷，
Y32n0030_p0216a13║不復樂受生，亦無死可惡，正智正繫念，唯待終時至。
Y32n0030_p0216a14║念空野龍象，六十雄猛獸，一旦免枷鎖，逸樂山林中。
Y32n0030_p0216a15║婆耆舍亦然，大師口生子，厭捨於徒眾，正念待時至。
Y32n0030_p0217a01║今告於汝等，諸來集會者，聽我最後偈，其義所饒益。
Y32n0030_p0217a02║生者悉歸滅，諸行無有常，速生速死法，何可久依怙！
Y32n0030_p0217a03║是故強其志，精勤方便求。觀察有恐怖，隨順牟尼道，
Y32n0030_p0217a04║速盡此苦陰，勿復增輪轉。佛口所生子，歎說此偈已，
Y32n0030_p0217a05║長辭於大眾，婆耆舍涅槃，彼以慈悲故，說此無上偈。
Y32n0030_p0217a06║尊者婆耆舍，如來法生子，垂心哀愍故，說此無上偈。
Y32n0030_p0217a07║然後般涅槃，一切當敬禮」。
Y32n0030_p0217a08║（本如酒醉、四句讚，龍脇、拔毒箭，尼瞿陀劫賓入涅槃，讚大聲聞，婆耆舍滅盡）。
Y32n0030_p0217a09║
Y32n0030_p0217a10║
Y32n0030_p0217a11║
Y32n0030_p0217a12║
Y32n0030_p0217a13║
Y32n0030_p0217a14║
Y32n0030_p0217a15║
Y32n0030_p0217a16║
Y32n0030_p0218a01║
Y32n0030_p0218a02║
Y32n0030_p0218a03║
Y32n0030_p0218a04║
Y32n0030_p0218a05║
Y32n0030_p0219a01║二五　諸天相應
Y32n0030_p0219a02║一；一三二四（九九五）
Y32n0030_p0219a03║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛
Y32n0030_p0219a04║所，稽首佛足，退坐一面。身諸光明，遍照祇樹給孤獨園。時彼天子〔而〕說偈問佛：
Y32n0030_p0219a05║「阿練若比丘，住於空閑處，寂靜修梵行，於一坐而食，
Y32n0030_p0219a06║以何因緣故，顏色特鮮明」？
Y32n0030_p0219a07║爾時，世尊說偈答言：
Y32n0030_p0219a08║「於過去無憂，未來不欣樂，現在隨所得，正智繫念持，
Y32n0030_p0219a09║飯食繫念故，顏色常鮮澤。未來心馳想，過去追憂悔，
Y32n0030_p0219a10║愚癡火自煎，如雹斷生草」。
Y32n0030_p0219a11║時彼天子復說偈言：
Y32n0030_p0219a12║「久見婆羅門，逮得般涅槃，一切怖已過，永超世恩愛」。
Y32n0030_p0219a13║時彼天子聞佛所說，歡喜隨喜，稽首佛足，即沒不現。
Y32n0030_p0219a14║二；一三二五（九九六）
Y32n0030_p0220a01║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0220a02║，稽首佛足，退坐一面。身諸光明，遍照祇樹給孤獨園。時彼天子而說偈言：
Y32n0030_p0220a03║「不欲起憍慢，善自調其心，未曾修寂默，亦不入正受，
Y32n0030_p0220a04║處林而放逸，不度死彼岸」。
Y32n0030_p0220a05║爾時，世尊說偈答言：
Y32n0030_p0220a06║「已離於憍慢，心常入正受，明智善分別，解脫一切縛。
Y32n0030_p0220a07║獨一處閑林，其心不放逸，於彼死魔怨，疾得度彼岸」。
Y32n0030_p0220a08║時彼天子復說偈言：
Y32n0030_p0220a09║「久見婆羅門，逮得般涅槃，一切怖已過，永超世恩愛」。
Y32n0030_p0220a10║時彼天子聞佛所說，歡喜隨喜，稽首佛足，即沒不現。
Y32n0030_p0220a11║三；一三二六（九九七）
Y32n0030_p0220a12║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0220a13║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0220a14║「云何得晝夜，功德常增長？云何得生天？唯願為解說」。
Y32n0030_p0220a15║爾時，世尊說偈答言：
Y32n0030_p0221a01║「種植園果故，林樹蔭清涼，橋船以濟度，造作福德舍，
Y32n0030_p0221a02║穿井供渴乏，客舍給行旅，如此之功德，日夜常增長。
Y32n0030_p0221a03║如法戒具足，緣斯得生天」。
Y32n0030_p0221a04║時彼天子復說偈言：
Y32n0030_p0221a05║「久見婆羅門，逮得般涅槃，一切怖已過，永超世恩愛」。
Y32n0030_p0221a06║時彼天子聞佛所說，歡喜隨喜，稽首佛足，即沒不現。
Y32n0030_p0221a07║四；一三二七（九九八）
Y32n0030_p0221a08║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0221a09║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0221a10║「施何得大力？施何得妙色？施何得安樂？施何得明目？
Y32n0030_p0221a11║修習何等施，名曰一切施？今啟問世尊，願為分別說」！
Y32n0030_p0221a12║爾時，世尊說偈答言：
Y32n0030_p0221a13║「施食得大力，施衣得妙色，施乘得安樂，施燈得明目。
Y32n0030_p0221a14║虛館以待賓，是名一切施。以法而誨彼，是則施甘露」。
Y32n0030_p0221a15║時彼天子復說偈言：
Y32n0030_p0222a01║「久見婆羅門，逮得般涅槃，一切怖已過，永超世恩愛」。
Y32n0030_p0222a02║時彼天子聞佛所說，歡喜隨喜，稽首佛足，即沒不現。
Y32n0030_p0222a03║五；一三二八（九九九）
Y32n0030_p0222a04║如是我聞：一時，佛住舍衛國祇樹給孤獨園。時有天子名悉鞞梨，容色絕妙，於後夜時，來
Y32n0030_p0222a05║詣佛所，稽首佛足，退坐一面。身諸光明，遍照祇樹給孤獨園。時彼天子而說偈言：
Y32n0030_p0222a06║「諸天及世人，於食悉欣樂，頗有諸世間，福樂自隨逐」？
Y32n0030_p0222a07║爾時，世尊說偈答言：
Y32n0030_p0222a08║「淨信心惠施，此世及後世，隨其所至處，福報常影隨。
Y32n0030_p0222a09║是故當捨慳，行無垢惠施，施已心歡喜，此世他世受」。
Y32n0030_p0222a10║時彼悉鞞梨天子白佛言：「奇哉世尊！善說斯義：
Y32n0030_p0222a11║淨信心惠施，此世及他世，隨其所至處，福報常影隨。
Y32n0030_p0222a12║是故當捨慳，行無垢惠施，施已心歡喜，此世他世受」。
Y32n0030_p0222a13║悉鞞梨天子白佛言：「世尊！我自知過去世時，曾為國王，名悉鞞梨。於四城門普施為福；
Y32n0030_p0222a14║於其城內有四交道，亦於其中布施作福。時有第一夫人來語我言：大王大作福德，而我無力修諸
Y32n0030_p0222a15║福業。我時告言：城東門外布施作福，悉皆屬汝。時諸王子復來白我：大王多作功德，夫人亦同
Y32n0030_p0223a01║，而我無力作諸福業，我今願得依於大王，少作功德。我時答言：城南門外所作施福，悉皆屬汝
Y32n0030_p0223a02║。時有大臣復來白我：今日大王多作功德，夫人、王子悉皆共之，而我無力作諸福業，願依大王
Y32n0030_p0223a03║少有所作。我時告言：城西門外所作施福，悉皆屬汝。時諸將士復來白我：今日大王多作功德，
Y32n0030_p0223a04║夫人、太子及諸大臣，悉皆共之，唯我無力能修福業，願依大王得有所作。我時答言：城北門外
Y32n0030_p0223a05║所作施福，悉皆屬汝。國中庶民復來白我：今日大王多作功德，夫人、王子、大臣、諸將，悉皆
Y32n0030_p0223a06║共之，唯我無力不能修福，願依大王少有所作。我時答言：於其城內四交道頭，所作施福，悉屬
Y32n0030_p0223a07║汝等。爾時，國王、夫人、王子、大臣、將士、庶民，悉皆惠施，作諸功德，我先所作惠施功德
Y32n0030_p0223a08║，於茲則斷。時我所使諸作福者，還至我所，為我作禮，而白我言：大王當知！諸修福處，夫人
Y32n0030_p0223a09║、王子、大臣、將士、及諸庶民，各據其處行施作福，大王所施，於茲則斷。我時答言：善男子
Y32n0030_p0223a10║！諸方邊國，歲輸財物應入我者，分半入庫，分其半分，即於彼處惠施作福。彼聞教旨，往詣邊
Y32n0030_p0223a11║國，集諸財物，半送於庫，半留於彼惠施作福。我先長夜如是惠施作福，長夜常得可愛、可念、
Y32n0030_p0223a12║可意福報，常受快樂，無有窮極，以斯福業及福果、福報，悉皆入於大功德聚數。譬如五大河，
Y32n0030_p0223a13║合為一流，所謂恆河、耶蒲那、薩羅由、伊羅跋提、摩醯，如是五河合為一流，無有人能量其河
Y32n0030_p0223a14║水，百千萬億斗斛之數，彼大河水得為大水聚數。我亦如是，所作功德果、功德報、不可稱量，
Y32n0030_p0223a15║悉得入於大功德聚數」。爾時，悉鞞梨天子聞佛所說，歡喜隨喜，稽首佛足，即沒不現。
Y32n0030_p0224a01║六；一三二九（一〇〇〇）
Y32n0030_p0224a02║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0224a03║，稽首佛足，退坐一面。身諸光明，皆悉遍照祇樹給孤獨園。時彼天子說偈問佛：
Y32n0030_p0224a04║「何等人能為，遠遊善知識？何等人能為，居家善知識？
Y32n0030_p0224a05║何等人能為，通財善知識？何等人能為，後世善知識」？
Y32n0030_p0224a06║爾時，世尊以偈答言：
Y32n0030_p0224a07║「商人之導師，遊行善知識。貞祥賢良妻，居家善知識。
Y32n0030_p0224a08║宗親相習近，通財善知識。自所修功德，後世善知識」。
Y32n0030_p0224a09║時彼天子復說偈言：
Y32n0030_p0224a10║「久見婆羅門，逮得般涅槃，一切怖已過，永超世恩愛」。
Y32n0030_p0224a11║時彼天子聞佛所說，歡喜隨喜，稽首佛足，即沒不現。
Y32n0030_p0224a12║七；一三三〇（一〇〇一）
Y32n0030_p0224a13║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0224a14║，稽首佛足，退坐一面。身諸光明，遍照祇樹給孤獨園。時彼天子而說偈言：
Y32n0030_p0224a15║「冥運持命去，故令人短壽，為老所侵迫，而無救護者。
Y32n0030_p0225a01║覩斯老、病、死，令人大恐怖，唯作諸功德，樂往至樂所」。
Y32n0030_p0225a02║爾時，世尊說偈答言：
Y32n0030_p0225a03║「冥運持命去，故令人短壽，為老所侵迫，而無救護者。
Y32n0030_p0225a04║觀此有餘過，令人大恐怖，當斷世貪愛，無餘涅槃樂」。
Y32n0030_p0225a05║時彼天子復說偈言：
Y32n0030_p0225a06║「久見婆羅門，逮得般涅槃，一切怖已過，永超世恩愛」。
Y32n0030_p0225a07║時彼天子聞佛所說，歡喜隨喜，稽首佛足，即沒不現。
Y32n0030_p0225a08║八；一三三一（一〇〇二）
Y32n0030_p0225a09║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0225a10║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0225a11║「斷除於幾法？幾法應棄捨？而復於幾法，增上方便修？
Y32n0030_p0225a12║幾聚應超越，比丘度駛流」？
Y32n0030_p0225a13║爾時，世尊說偈答言：
Y32n0030_p0225a14║「斷除五、捨五，增修於五根，超越五和合，比丘度流淵」。
Y32n0030_p0225a15║時彼天子復說偈言：
Y32n0030_p0226a01║「久見婆羅門，逮得般涅槃，一切怖已過，永超世恩愛」。
Y32n0030_p0226a02║時彼天子聞佛所說，歡喜隨喜，稽首佛足，即沒不現。
Y32n0030_p0226a03║九；一三三二（一〇〇三）
Y32n0030_p0226a04║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0226a05║稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0226a06║「幾人於覺眠？幾人於眠覺？幾人取塵垢？幾人得清淨」？
Y32n0030_p0226a07║爾時，世尊說偈答言：
Y32n0030_p0226a08║「五人於覺眠，五人於眠覺，五人取於垢，五人得清淨」。
Y32n0030_p0226a09║時彼天子復說偈言：
Y32n0030_p0226a10║「久見婆羅門，逮得般涅槃，一切怖已過，永超世恩愛」。
Y32n0030_p0226a11║時彼天子聞佛所說，歡喜隨喜，稽首佛足，即沒不現。
Y32n0030_p0226a12║（阿練若、憍慢，修福日夜增，云何得大力，何物生歡喜，
Y32n0030_p0226a13║遠至、強親逼，日夜有損減，思惟及眠寤）。
Y32n0030_p0226a14║
Y32n0030_p0226a15║
Y32n0030_p0227a01║
Y32n0030_p0227a02║
Y32n0030_p0227a03║
Y32n0030_p0227a04║
Y32n0030_p0227a05║
Y32n0030_p0227a06║
Y32n0030_p0227a07║
Y32n0030_p0227a08║
Y32n0030_p0227a09║
Y32n0030_p0227a10║
Y32n0030_p0227a11║
Y32n0030_p0227a12║
Y32n0030_p0227a13║一〇；一三三三（一〇〇四）
Y32n0030_p0227a14║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0227a15║稽首佛足，退坐一面。身諸光明，遍照祇樹給孤獨園。時彼天子而說偈言：
Y32n0030_p0227a16║「母子更相喜，牛主樂其牛，眾生樂有餘，無樂無餘者」。
Y32n0030_p0228a01║爾時，世尊說偈答言：
Y32n0030_p0228a02║「母子更相憂，牛主憂其牛；有餘眾生憂，無餘則無憂」。
Y32n0030_p0228a03║時彼天子復說偈言：
Y32n0030_p0228a04║「久見婆羅門，逮得般涅槃，一切怖已過，永超世恩愛」。
Y32n0030_p0228a05║時彼天子聞佛所說，歡喜隨喜，稽首佛足，即沒不現。
Y32n0030_p0228a06║一一；一三三四（一〇〇五）
Y32n0030_p0228a07║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0228a08║稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0228a09║「何等人之物？何名第一伴？以何而活命？眾生何處依」？
Y32n0030_p0228a10║爾時，世尊說偈答言：
Y32n0030_p0228a11║「田宅眾生有，賢妻第一伴，飲食己存命，業為眾生依」。
Y32n0030_p0228a12║時彼天子復說偈言：
Y32n0030_p0228a13║「久見婆羅門，逮得般涅槃，一切怖已過，永超世恩愛」。
Y32n0030_p0228a14║時彼天子聞佛所說，歡喜隨喜，稽首佛足，即沒不現。
Y32n0030_p0228a15║一二；一三三五（一〇〇六）
Y32n0030_p0229a01║如是我聞：一時，佛住舍衛國祇樹給孤獨園。時有天子，容色絕妙，來詣佛所，稽首佛足。
Y32n0030_p0229a02║身諸光明，遍照祇樹給孤獨園。時彼天子而說偈言：
Y32n0030_p0229a03║「所愛無過子，財無貴於牛，光明無過日，薩羅無過海」。
Y32n0030_p0229a04║爾時，世尊說偈答言：
Y32n0030_p0229a05║「愛無過於己，財無過於穀，光明無過慧，薩羅無過見」。
Y32n0030_p0229a06║時彼天子復說偈言：
Y32n0030_p0229a07║「久見婆羅門，逮得般涅槃，一切怖已過，永超世恩愛」。
Y32n0030_p0229a08║時彼天子聞佛所說，歡喜隨喜，稽首佛足，即沒不現。
Y32n0030_p0229a09║一三；一三三六（一〇〇七）
Y32n0030_p0229a10║如是我聞：一時，佛住舍衛國祇樹給孤獨園。時有天子，容色絕妙，來詣佛所，稽首禮足。
Y32n0030_p0229a11║身諸光明，遍照祇樹給孤獨園。時彼天子而說偈言：
Y32n0030_p0229a12║「剎利兩足尊，𭷟牛四足勝，童英為上妻，貴生為上子」。
Y32n0030_p0229a13║爾時，世尊說偈答言：
Y32n0030_p0229a14║「正覺兩足尊，生馬四足勝，順夫為賢妻，漏盡子之上」。
Y32n0030_p0229a15║時彼天子復說偈言：
Y32n0030_p0230a01║「久見婆羅門，逮得般涅槃，一切怖已過，永超世恩愛」。
Y32n0030_p0230a02║時彼天子聞佛所說，歡喜隨喜，稽首佛足，即沒不現。
Y32n0030_p0230a03║一四；一三三七（一〇〇八）
Y32n0030_p0230a04║如是我聞：一時，佛住舍衛國祇樹給孤獨園。時有天子，容色絕妙，來詣佛所，稽首佛足。
Y32n0030_p0230a05║身諸光明，遍照祇樹給孤獨園。時彼天子而說偈言：
Y32n0030_p0230a06║「從地起眾生，何者為最勝？於空墮落者，復以何勝上？
Y32n0030_p0230a07║凡所祈請處，何者最第一？於諸言語中，何者為上辯」？
Y32n0030_p0230a08║時有一天子，本為田家子，今得生天上。以本習故，即便說偈答彼天子：
Y32n0030_p0230a09║「五穀從地生，是則為最勝。種子於空中，落地為最勝。
Y32n0030_p0230a10║𭷟牛資養人，是則依中勝。愛子有所說，是則言中勝」。
Y32n0030_p0230a11║彼發問天子語答者言：「我不問汝，何故多言輕躁妄說？我自說偈問世尊言：
Y32n0030_p0230a12║從地起眾生，何者為最勝？於空墮地者，復以何為勝？
Y32n0030_p0230a13║凡所祈請處，何者為最勝？於諸言語中，何者為上辯」？
Y32n0030_p0230a14║爾時，世尊說偈答言：
Y32n0030_p0230a15║「從下踊出者，三明為最上；從空流下者，三明亦第一。
Y32n0030_p0231a01║賢聖弟子僧，是師依之上。如來之所說，諸說之最辯」。
Y32n0030_p0231a02║時彼天子復說偈言：
Y32n0030_p0231a03║「世間幾法起？幾法相順可？世幾法取愛？世幾法損減」？
Y32n0030_p0231a04║爾時，世尊說偈答言：
Y32n0030_p0231a05║「世六法等起，世六法順可，世六法取愛，世六法損減」。
Y32n0030_p0231a06║時彼天子復說偈言：
Y32n0030_p0231a07║「久見婆羅門，逮得般涅槃，一切怖已過，永超世恩愛」。
Y32n0030_p0231a08║時彼天子聞佛所說，歡喜隨喜，稽首佛足，即沒不現。
Y32n0030_p0231a09║一五；一三三八（一〇〇九）
Y32n0030_p0231a10║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0231a11║稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0231a12║「誰持世間去？誰拘牽世間？何等為一法，制御於世間」？
Y32n0030_p0231a13║爾時，世尊說偈答言：
Y32n0030_p0231a14║「心持世間去，心拘引世間，其心為一法，能制御世間」。
Y32n0030_p0231a15║時彼天子復說偈言：
Y32n0030_p0232a01║「久見婆羅門，逮得般涅槃，一切怖已過，永超世恩愛」。
Y32n0030_p0232a02║時彼天子聞佛所說，歡喜隨喜，稽首佛足，即沒不現。
Y32n0030_p0232a03║一六；一三三九（一〇一〇）
Y32n0030_p0232a04║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0232a05║稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0232a06║「誰縛於世間？誰調伏令解？斷除何等法，說名得涅槃」？
Y32n0030_p0232a07║爾時，世尊說偈答言：
Y32n0030_p0232a08║「欲能縛世間，調伏欲解脫，斷除愛欲者，說名得涅槃」。
Y32n0030_p0232a09║時彼天子復說偈言：
Y32n0030_p0232a10║「久見婆羅門，逮得般涅槃，一切怖已過，永超世恩愛」。
Y32n0030_p0232a11║時彼天子聞佛所說，歡喜隨喜，稽首佛足，即沒不現。
Y32n0030_p0232a12║一七；一三四〇（一〇一一）
Y32n0030_p0232a13║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0232a14║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0232a15║「誰掩於世間？誰遮絡世間？誰結縛眾生？何處建立世」？
Y32n0030_p0233a01║爾時，世尊說偈答言：
Y32n0030_p0233a02║「衰老掩世間，死遮絡世間，愛繫縛眾生，法建立世間」。
Y32n0030_p0233a03║時彼天子復說偈言：
Y32n0030_p0233a04║「久見婆羅門，逮得般涅槃，一切怖已過，永超世恩愛」。
Y32n0030_p0233a05║時彼天子聞佛所說，歡喜隨喜，稽首佛足，即沒不現。
Y32n0030_p0233a06║一八；一三四一（一〇一二）
Y32n0030_p0233a07║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0233a08║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0233a09║「誰隱彼世間？誰繫於世間？誰憶於眾生？誰建眾生幢」？
Y32n0030_p0233a10║爾時，世尊說偈答言：
Y32n0030_p0233a11║「無明覆世間，愛結縛眾生，隱覆憶眾生，我慢眾生幢」。
Y32n0030_p0233a12║時彼天子，即復說偈而問佛言：
Y32n0030_p0233a13║「誰無有覆蓋？誰復無愛結？誰即出隱覆？誰不建慢幢」？
Y32n0030_p0233a14║爾時，世尊說偈答言：
Y32n0030_p0233a15║「如來等正覺，正智心解脫，不為無明覆，亦無愛結繫，
Y32n0030_p0234a01║超出於隱覆，摧滅我慢幢」。
Y32n0030_p0234a02║時彼天子復說偈言：
Y32n0030_p0234a03║「久見婆羅門，逮得般涅槃，一切怖已過，永超世恩愛」。
Y32n0030_p0234a04║時彼天子聞佛所說，歡喜隨喜，稽首佛足，即沒不現。
Y32n0030_p0234a05║
Y32n0030_p0234a06║
Y32n0030_p0234a07║
Y32n0030_p0234a08║
Y32n0030_p0234a09║
Y32n0030_p0234a10║
Y32n0030_p0234a11║
Y32n0030_p0234a12║
Y32n0030_p0234a13║
Y32n0030_p0234a14║
Y32n0030_p0234a15║
Y32n0030_p0235a01║一九；一三四二（一〇一三）
Y32n0030_p0235a02║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0235a03║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0235a04║「何等為上士，所有資財物？云何善修習，而致於安樂？
Y32n0030_p0235a05║云何眾味中，得為最上味？云何眾生中，得為第一壽」？
Y32n0030_p0235a06║爾時，世尊說偈答言：
Y32n0030_p0235a07║「清淨信樂心，名士夫勝財。修行於正法，能招安樂果。
Y32n0030_p0235a08║真諦之妙說，是則味之上。賢聖智慧命，是為壽中最」。
Y32n0030_p0235a09║時彼天子復說偈言：
Y32n0030_p0235a10║「久見婆羅門，逮得般涅槃，一切怖已過，永超世恩愛」。
Y32n0030_p0235a11║時彼天子聞佛所說，歡喜隨喜，稽首佛足，即沒不現。
Y32n0030_p0235a12║二〇；一三四三（一〇一四）
Y32n0030_p0235a13║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0235a14║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0235a15║「云何為比丘，同己之第二？云何為比丘，隨順教授者？
Y32n0030_p0236a01║比丘於何處，遊心自娛樂，娛樂彼處已，能斷諸結縛」？
Y32n0030_p0236a02║爾時，世尊說偈答言：
Y32n0030_p0236a03║「信為同己二，智慧教授者，涅槃喜樂處，比丘斷結縛」。
Y32n0030_p0236a04║時彼天子復說偈言：
Y32n0030_p0236a05║「久見婆羅門，逮得般涅槃，一切怖已過，永超世恩愛」。
Y32n0030_p0236a06║時彼天子聞佛所說，歡喜隨喜，稽首佛足，即沒不現。
Y32n0030_p0236a07║二一；一三四四（一〇一五）
Y32n0030_p0236a08║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0236a09║稽首佛足。身諸光明，遍照祇樹給孤獨園。時彼天子說偈問佛：
Y32n0030_p0236a10║「云何善至老？云何善建立？云何為人寶？云何賊不奪」？
Y32n0030_p0236a11║爾時，世尊說偈答言：
Y32n0030_p0236a12║「正戒善至老，淨信善建立，智慧為人寶，功德賊不奪」。
Y32n0030_p0236a13║時彼天子復說偈言：
Y32n0030_p0236a14║「久見婆羅門，逮得般涅槃，一切怖已過，永超世恩愛」。
Y32n0030_p0236a15║時彼天子聞佛所說，歡喜隨喜，稽首佛足，即沒不現。
Y32n0030_p0237a01║二二；一三四五（一〇一六）
Y32n0030_p0237a02║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所
Y32n0030_p0237a03║，稽首佛足。身諸光明，遍照祇樹給孤獨園。時彼天子說偈問佛：
Y32n0030_p0237a04║「何法生眾生？何等前驅馳？云何起生死？何者不解脫」？
Y32n0030_p0237a05║爾時，世尊說偈答言：
Y32n0030_p0237a06║「愛欲生眾生，意在前驅馳，眾生起生死，苦法不解脫」。
Y32n0030_p0237a07║時彼天子復說偈言：
Y32n0030_p0237a08║「久見婆羅門，逮得般涅槃，一切怖已過，永超世恩愛」。
Y32n0030_p0237a09║時彼天子聞佛所說，歡喜隨喜，稽首佛足，即沒不現。
Y32n0030_p0237a10║二三；一三四六（一〇一七）
Y32n0030_p0237a11║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0237a12║稽首佛足。身諸光明，遍照祇樹給孤獨園。時彼天子說偈問佛：
Y32n0030_p0237a13║「何法生眾生？何等前驅馳？云何起生死？何法可依怙」？
Y32n0030_p0237a14║爾時，世尊說偈答言：
Y32n0030_p0237a15║「愛欲生眾生，意在前驅馳，眾生起生死，業者可依怙」。
Y32n0030_p0238a01║時彼天子復說偈言：
Y32n0030_p0238a02║「久見婆羅門，逮得般涅槃，一切怖已過，永超世恩愛」。
Y32n0030_p0238a03║時彼天子聞佛所說，歡喜隨喜，稽首佛足，即沒不現。
Y32n0030_p0238a04║二四；一三四七（一〇一八）
Y32n0030_p0238a05║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0238a06║稽首佛足。身諸光明，遍照祇樹給孤獨園。時彼天子說偈問佛：
Y32n0030_p0238a07║「何法生眾生？何等前驅馳？云何起生死？何法甚可畏」？
Y32n0030_p0238a08║爾時，世尊說偈答言：
Y32n0030_p0238a09║「愛欲生眾生，意在前驅馳，眾生起生死，業為甚可畏」。
Y32n0030_p0238a10║時彼天子復說偈言：
Y32n0030_p0238a11║「久見婆羅門，逮得般涅槃，一切怖已過，永超世恩愛」。
Y32n0030_p0238a12║時彼天子聞佛所說，歡喜隨喜，稽首佛足，即沒不現。
Y32n0030_p0238a13║二五；一三四八（一〇一九）
Y32n0030_p0238a14║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0238a15║稽首佛足。身諸光明，遍照祇樹給孤獨園。時彼天子說偈問佛：
Y32n0030_p0239a01║「何名為非道？云何日夜遷？云何垢梵行？云何累世間」？
Y32n0030_p0239a02║爾時，世尊說偈答言：
Y32n0030_p0239a03║「貪欲名非道，壽命日夜遷，女人梵行垢，女則累世間。
Y32n0030_p0239a04║熾然修梵行，已洗諸非小」。
Y32n0030_p0239a05║時彼天子復說偈言：
Y32n0030_p0239a06║「久見婆羅門，逮得般涅槃，一切怖已過，永超世恩愛」。
Y32n0030_p0239a07║時彼天子聞佛所說，歡喜隨喜，稽首佛足，即沒不現。
Y32n0030_p0239a08║二六；一三四九（一〇二〇）
Y32n0030_p0239a09║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0239a10║稽首佛足。身諸光明，遍照祇樹給孤獨園。時彼天子說偈問佛：
Y32n0030_p0239a11║「何法映世間？何法無有上？何等為一法，普制御眾生」？
Y32n0030_p0239a12║爾時，世尊說偈答言：
Y32n0030_p0239a13║「名者映世間，名者世無上，唯有一名法，能制御世間」。
Y32n0030_p0239a14║時彼天子復說偈言：
Y32n0030_p0239a15║「久見婆羅門，逮得般涅槃，一切怖已過，永超世恩愛」。
Y32n0030_p0240a01║時彼天子聞佛所說，歡喜隨喜，稽首佛足，即沒不現。
Y32n0030_p0240a02║二七；一三五〇（一〇二一）
Y32n0030_p0240a03║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0240a04║稽首佛足。身諸光明，遍照祇樹給孤獨園。時彼天子說偈問佛：
Y32n0030_p0240a05║「何法為偈因？以何莊嚴偈？偈者何所依？何者為偈體」？
Y32n0030_p0240a06║爾時，世尊說偈答言：
Y32n0030_p0240a07║「欲者是偈因，文字莊嚴偈，名者偈所依，造作為偈體」。
Y32n0030_p0240a08║時彼天子復說偈言：
Y32n0030_p0240a09║「久見婆羅門，逮得般涅槃，一切怖已過，永超世恩愛」。
Y32n0030_p0240a10║時彼天子聞佛所說，歡喜隨喜，稽首佛足，即沒不現。
Y32n0030_p0240a11║二八；一三五一（一〇二二）
Y32n0030_p0240a12║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0240a13║稽首佛足，卻坐一面。身諸光明，遍照祇樹給孤獨園。時彼天子說偈問佛：
Y32n0030_p0240a14║「云何知車乘？云何復知火？云何知國土？云何知妻婦」？
Y32n0030_p0240a15║爾時，世尊說偈答言：
Y32n0030_p0241a01║「見幢蓋知車，見煙則知火，見王知國土，見夫知其妻」。
Y32n0030_p0241a02║時彼天子復說偈言：
Y32n0030_p0241a03║「久見婆羅門，逮得般涅槃，一切怖已過，永超世恩愛」。
Y32n0030_p0241a04║時彼天子聞佛所說，歡喜隨喜，稽首佛足，即沒不現。
Y32n0030_p0241a05║（信及第二及至老，種種生世間，非道、最上勝，偈為何者初，別車為第十）。
Y32n0030_p0241a06║
Y32n0030_p0241a07║
Y32n0030_p0241a08║
Y32n0030_p0241a09║
Y32n0030_p0241a10║
Y32n0030_p0241a11║
Y32n0030_p0241a12║
Y32n0030_p0241a13║
Y32n0030_p0241a14║
Y32n0030_p0241a15║
Y32n0030_p0241a16║
Y32n0030_p0242a01║
Y32n0030_p0242a02║
Y32n0030_p0242a03║二九；一三五二（五七六）
Y32n0030_p0242a04║如是我聞：一時，佛在舍衛國祇樹給孤獨園。時有一天子，容色絕妙，於後夜時，來詣佛
Y32n0030_p0242a05║所，稽首佛足，退坐一面。身諸光明，遍照祇樹給孤獨園。時彼天子說偈白佛：
Y32n0030_p0242a06║「不處難陀林，終不得快樂，忉利天宮中，得天帝名稱」。
Y32n0030_p0242a07║爾時，世尊說偈答言：
Y32n0030_p0242a08║「童蒙汝何知！阿羅漢所說，一切行無常，是則生滅法，
Y32n0030_p0242a09║生者既復滅，俱寂滅為樂」。
Y32n0030_p0242a10║時彼天子復說偈言：
Y32n0030_p0242a11║「久見婆羅門，逮得般涅槃，一切怖已過，永超世恩愛」。
Y32n0030_p0242a12║時彼天子聞佛所說，歡喜隨喜，稽首佛足，即沒不現。
Y32n0030_p0242a13║三〇；一三五三（五七七）
Y32n0030_p0242a14║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0242a15║，稽首佛足，退坐一面。身諸光明，遍照祇樹給孤獨園。時彼天子即說偈言：
Y32n0030_p0243a01║「斷一切鉤鏁，牟尼無有家，沙門著教化，我不說善哉」。
Y32n0030_p0243a02║爾時，世尊說偈答言：
Y32n0030_p0243a03║「一切眾生類，悉共相纏縛，其有智慧者，孰能不愍傷！
Y32n0030_p0243a04║善逝哀愍故，常教授眾生，哀愍眾生者，是法之所應」。
Y32n0030_p0243a05║時彼天子復說偈言：
Y32n0030_p0243a06║「久見婆羅門，逮得般涅槃，一切怖已過，永超世恩愛」。
Y32n0030_p0243a07║時彼天子聞佛所說，歡喜隨喜，即沒不現。
Y32n0030_p0243a08║三一；一三五四（五七八）
Y32n0030_p0243a09║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0243a10║稽首佛足。身諸光明，遍照祇樹給孤獨園。時彼天子而說偈言：
Y32n0030_p0243a11║「常習慚愧心，此人時時有；能遠離諸惡，如顧鞭良馬」。
Y32n0030_p0243a12║爾時，世尊說偈答言：
Y32n0030_p0243a13║「常習慚愧心，此人實希有！能遠離諸惡，如顧鞭良馬」。
Y32n0030_p0243a14║時彼天子復說偈言：
Y32n0030_p0243a15║「久見婆羅門，逮得般涅槃，一切怖悉過，永超世恩愛」。
Y32n0030_p0244a01║時彼天子聞佛所說，歡喜隨喜，稽首佛足，即沒不現。
Y32n0030_p0244a02║三二；一三五五（五七九）
Y32n0030_p0244a03║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0244a04║稽首佛足。身諸光明，遍照祇樹給孤獨園。時彼天子說偈問佛：
Y32n0030_p0244a05║「不習近正法，樂著諸邪見，睡眠不自覺，長劫心能悟」。
Y32n0030_p0244a06║爾時，世尊說偈答言：
Y32n0030_p0244a07║「專修於正法，遠離不善業，是漏盡羅漢，嶮惡世平等」。
Y32n0030_p0244a08║時彼天子復說偈言：
Y32n0030_p0244a09║「久見婆羅門，逮得般涅槃，一切怖悉過，永超世恩愛」。
Y32n0030_p0244a10║時彼天子聞佛所說，歡喜隨喜，稽首佛足，即沒不現。
Y32n0030_p0244a11║三三；一三五六（五八〇）
Y32n0030_p0244a12║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0244a13║稽首佛足。身諸光明，遍照祇樹給孤獨園。時彼天子而說偈言：
Y32n0030_p0244a14║「以法善調伏，不隨於諸見，雖復著睡眠，則能隨時悟」。
Y32n0030_p0244a15║爾時，世尊說偈答言：
Y32n0030_p0245a01║「若以法調伏，不隨餘異見，無知已究竟，能度世恩愛」。
Y32n0030_p0245a02║時彼天子復說偈言：
Y32n0030_p0245a03║「久見婆羅門，逮得般涅槃，一切怖已過，永超世恩愛」。
Y32n0030_p0245a04║時彼天子聞佛所說，歡喜隨喜，稽首佛足，即沒不現。
Y32n0030_p0245a05║三四；一三五七（五八一）
Y32n0030_p0245a06║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0245a07║稽首佛足。身諸光明，遍照祇樹給孤獨園。時彼天子說偈問佛：
Y32n0030_p0245a08║「若羅漢比丘，自所作已作，一切諸漏盡，持此後邊身，
Y32n0030_p0245a09║記說言有我，及說我所不」？
Y32n0030_p0245a10║爾時，世尊即說偈答：
Y32n0030_p0245a11║「若羅漢比丘，自所作已作，一切諸漏盡，持此後邊身，
Y32n0030_p0245a12║正復說有我，我所亦無咎」。
Y32n0030_p0245a13║時彼天子復說偈言：
Y32n0030_p0245a14║「若羅漢比丘，自所作已作，一切漏已盡，持此最後身，
Y32n0030_p0245a15║心依於我慢，而說言有我，及說於我所，有如是說不」？
Y32n0030_p0246a01║爾時，世尊說偈答言：
Y32n0030_p0246a02║「已離於我慢，無復我慢心，超越我我所，我說為漏盡。
Y32n0030_p0246a03║於彼我我所，心已永不著，善解世名字，平等假名說」。
Y32n0030_p0246a04║時彼天子復說偈言：
Y32n0030_p0246a05║「久見婆羅門，逮得般涅槃，一切怖已過，永超世恩愛」。
Y32n0030_p0246a06║時彼天子聞佛所說，歡喜隨喜，稽首佛足，即沒不現。
Y32n0030_p0246a07║三五；一三五八（五八二）
Y32n0030_p0246a08║如是我聞：一時，佛在舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0246a09║稽首佛足。身諸光明，遍照祇樹給孤獨園。時彼天子說偈白佛：
Y32n0030_p0246a10║「若羅漢比丘，漏盡持後身，頗說言有我，及說我所不」？
Y32n0030_p0246a11║爾時，世尊說偈答言：
Y32n0030_p0246a12║「若羅漢比丘，漏盡持後身，亦說言有我，及說有我所」。
Y32n0030_p0246a13║時彼天子復說偈言：
Y32n0030_p0246a14║「若羅漢比丘，自所作已作，已盡諸有漏，唯持最後身，
Y32n0030_p0246a15║何言說有我？說何是我所」？
Y32n0030_p0247a01║爾時，世尊說偈答言：
Y32n0030_p0247a02║「若羅漢比丘，自所作已作，一切諸漏盡，唯持最後身。
Y32n0030_p0247a03║說我漏已盡，亦不著我所，善解世名字，平等假名說」。
Y32n0030_p0247a04║時彼天子聞佛所說，歡喜隨喜，稽首佛足，即沒不現。
Y32n0030_p0247a05║三六；一三五九（五八三）
Y32n0030_p0247a06║如是我聞：一時，佛住舍衛國祇樹給孤獨園。爾時，羅睺羅阿修羅王，障月天子。時諸月天
Y32n0030_p0247a07║子，悉皆恐怖，來詣佛所，稽首佛足，退住一面。說偈歎佛：
Y32n0030_p0247a08║「今禮最勝覺，能脫一切障。我今遭苦惱，是故來歸依。
Y32n0030_p0247a09║我等月天子，歸依於善逝，佛哀愍世間，願解阿修羅」！
Y32n0030_p0247a10║爾時，世尊說偈答言：
Y32n0030_p0247a11║「破壞諸闇冥，光明照虛空，今毘盧遮那，清淨光明顯。
Y32n0030_p0247a12║羅睺避虛空，速放飛兔像」。羅睺阿修羅，即捨月而還，
Y32n0030_p0247a13║舉體悉流汗，戰怖不自安，神昏志迷亂，猶如重病人。
Y32n0030_p0247a14║時有阿修羅名曰婆稚，見羅睺羅阿修羅疾捨月還，便說偈言：
Y32n0030_p0247a15║「羅睺阿修羅，捨月一何速？神體悉流汗，猶如重病人」？
Y32n0030_p0248a01║羅睺羅阿修羅說偈答言：
Y32n0030_p0248a02║「瞿曇說呪偈，不速捨月者，或頭破七分，受諸隣死苦」。
Y32n0030_p0248a03║婆稚阿修羅復說偈言：
Y32n0030_p0248a04║「佛興未曾有，安隱於世間，說呪偈能令，羅睺羅捨月」。
Y32n0030_p0248a05║佛說此經已，時月天子聞佛所說，歡喜隨喜，作禮而去。
Y32n0030_p0248a06║三七；一三六〇（五八四）
Y32n0030_p0248a07║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0248a08║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0248a09║「為有族本不？有轉生族耶？有俱相屬無？云何解於縛」？
Y32n0030_p0248a10║爾時，世尊說偈答言：
Y32n0030_p0248a11║「我無有族本，亦無轉生族，俱相屬永斷，解脫一切縛」。
Y32n0030_p0248a12║時彼天子復說偈言：
Y32n0030_p0248a13║「何名為族本？云何轉生族？云何俱相屬？何名為堅縛」？
Y32n0030_p0248a14║爾時，世尊說偈答言：
Y32n0030_p0248a15║「母為世族本，妻名轉生族，子俱是相屬，愛欲為堅縛。
Y32n0030_p0249a01║我無此族本，亦無轉生族，俱相屬亦無，是名脫堅縛」。
Y32n0030_p0249a02║時彼天子復說偈言：
Y32n0030_p0249a03║「善哉無族本，無生族亦善，善哉無相屬，善哉縛解脫！
Y32n0030_p0249a04║久見婆羅門，逮得般涅槃，一切怖已過，永超世恩愛」。
Y32n0030_p0249a05║時彼天子聞佛所說，歡喜隨喜，稽首佛足，即沒不現。
Y32n0030_p0249a06║三八；一三六一（五八五）
Y32n0030_p0249a07║如是我聞：一時，佛住釋氏優羅提那塔所。爾時，世尊新剃鬚髮，於後夜時，結跏趺坐，
Y32n0030_p0249a08║直身正意，繫念在前，以衣覆頭。時優羅提那塔邊，有天神住，放身光明，遍照精舍。白佛言：
Y32n0030_p0249a09║「沙門！憂耶」？佛告天神：「何所忘失」？天神復問：「沙門！為歡喜耶」？佛告天神：「為
Y32n0030_p0249a10║何所得」？天神復問：「沙門！不憂不喜耶」？佛告天神：「如是，如是」。爾時，天神即說偈
Y32n0030_p0249a11║言：
Y32n0030_p0249a12║「為離諸煩惱，為無有歡喜，云何獨一住，非不樂所壞」？
Y32n0030_p0249a13║爾時，世尊說偈答言：
Y32n0030_p0249a14║「我無惱解脫，亦無有歡喜，不樂不能壞，故獨一而住」。
Y32n0030_p0249a15║時彼天神復說偈言：
Y32n0030_p0250a01║「云何得無惱？云何無歡喜？云何獨一住，非不樂所壞」？
Y32n0030_p0250a02║爾時，世尊說偈答言：
Y32n0030_p0250a03║「煩惱生歡喜，喜亦生煩惱，無惱亦無喜，天神當護持」。
Y32n0030_p0250a04║時彼天神復說偈言：
Y32n0030_p0250a05║「善哉無煩惱，善哉無歡喜，善哉獨一住，不為不喜壞。
Y32n0030_p0250a06║久見婆羅門，逮得般涅槃，一切怖已過，永超世恩愛」。
Y32n0030_p0250a07║時彼天神聞佛所說，歡喜隨喜，稽首佛足，即沒不現。
Y32n0030_p0250a08║
Y32n0030_p0250a09║
Y32n0030_p0250a10║
Y32n0030_p0250a11║
Y32n0030_p0250a12║
Y32n0030_p0250a13║
Y32n0030_p0250a14║
Y32n0030_p0250a15║
Y32n0030_p0251a01║
Y32n0030_p0251a02║
Y32n0030_p0251a03║
Y32n0030_p0251a04║
Y32n0030_p0251a05║
Y32n0030_p0251a06║
Y32n0030_p0251a07║
Y32n0030_p0251a08║
Y32n0030_p0251a09║
Y32n0030_p0251a10║三九；一三六二（五八六）
Y32n0030_p0251a11║如是我聞：一時，佛住舍衛國祇樹給孤獨園。時有一天子，容色妙絕，於後夜時，來詣佛所
Y32n0030_p0251a12║，稽首佛足。身諸光明，遍照祇樹給孤獨園。時彼天子而說偈言：
Y32n0030_p0251a13║「猶如利劍害，亦如頭火燃，斷除貪欲火，正念求遠離」。
Y32n0030_p0251a14║爾時，世尊說偈答言：
Y32n0030_p0251a15║「譬如利劍害，亦如頭火燃，斷除於後身，正念求遠離」。
Y32n0030_p0251a16║時彼天子復說偈言：
Y32n0030_p0252a01║「久見婆羅門，逮得般涅槃，一切怖已過，永超世恩愛」。
Y32n0030_p0252a02║時彼天子聞佛所說，歡喜隨喜，稽首佛足，即沒不現。
Y32n0030_p0252a03║四〇；一三六三（五八七）
Y32n0030_p0252a04║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0252a05║，稽首佛足。身諸光明，遍照祇樹給孤獨園。時彼天子而說偈言：
Y32n0030_p0252a06║「天女眾圍遶，如毘舍脂眾，癡惑叢林中，何由而得出」？
Y32n0030_p0252a07║爾時，世尊說偈答言：
Y32n0030_p0252a08║「正直平等道，離恐怖之方，乘寂默之車，法想為密覆，
Y32n0030_p0252a09║慚愧為長縻，正念為羈絡，智慧善御士，正見為前導，
Y32n0030_p0252a10║如是之妙乘，男女之所乘，出生死叢林，逮得安樂處」。
Y32n0030_p0252a11║時彼天子復說偈言：
Y32n0030_p0252a12║「久見婆羅門，逮得般涅槃，一切怖已過，永超世恩愛」。
Y32n0030_p0252a13║時彼天子聞佛所說，歡喜隨喜，稽首佛足，即沒不現。
Y32n0030_p0252a14║四一；一三六四（五八八）
Y32n0030_p0252a15║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0253a01║，稽首佛足。身諸光明，遍照祇樹給孤獨園。時彼天子說偈問佛：
Y32n0030_p0253a02║「有四輪九門，充滿貪欲住，深溺淤泥中，大象云何出」？
Y32n0030_p0253a03║爾時，世尊說偈答言：
Y32n0030_p0253a04║「斷愛喜長縻，貪欲等諸惡，拔愛欲根本，正向於彼處」。
Y32n0030_p0253a05║時彼天子復說偈言：
Y32n0030_p0253a06║「久見婆羅門，逮得般涅槃，一切怖已過，永超世恩愛」。
Y32n0030_p0253a07║時彼天子聞佛所說，歡喜隨喜，稽首佛足，即沒不現。
Y32n0030_p0253a08║四二；一三六五（五八九）
Y32n0030_p0253a09║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0253a10║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0253a11║「賴吒槃提國，有諸商賈客，大富足財寶，各各競求富，
Y32n0030_p0253a12║方便欲財利，猶如然熾火。如是競勝心，欲貪常馳騁，
Y32n0030_p0253a13║云何當斷貪，息世間勤求」？
Y32n0030_p0253a14║爾時，世尊說偈答言：
Y32n0030_p0253a15║「捨俗出非家，妻子及財寶，貪、恚、癡、離欲，羅漢盡諸漏，
Y32n0030_p0254a01║正智心解脫，愛盡息方便」。
Y32n0030_p0254a02║時彼天子復說偈言：
Y32n0030_p0254a03║「久見婆羅門，逮得般涅槃，一切怖已過，永超世恩愛」。
Y32n0030_p0254a04║時彼天子聞佛所說，歡喜隨喜，稽首佛足，即沒不現。
Y32n0030_p0254a05║四三；一三六六（五九〇）
Y32n0030_p0254a06║如是我聞：一時，佛住舍衛國祇樹給孤獨園。爾時，世尊告諸比丘：「過去世時，拘薩羅國
Y32n0030_p0254a07║有諸商人，五百乘車共行治生，至曠野中。曠野有五百群賊，在後隨逐，伺便欲作劫盜。時曠野
Y32n0030_p0254a08║中有一天神，止住路側。時彼天神作是念：當往詣彼拘薩羅國諸商人所，問其義理。若彼商人喜
Y32n0030_p0254a09║我所問，時解說者，我當方便令其安隱，得脫賊難。若不喜我所問者，當放捨之，如餘天神。時
Y32n0030_p0254a10║彼天神作是念已，即放身光，遍照商人車營，而說偈言：
Y32n0030_p0254a11║誰於覺睡眠？誰復睡眠覺？誰有解此義？誰能為我說？
Y32n0030_p0254a12║爾時，商人中有一優婆塞，信佛、信法、信比丘僧，一心向佛、法、僧，歸依佛、法、僧。於佛
Y32n0030_p0254a13║離疑，於法、僧離疑；於苦、集、滅、道離疑，見四聖諦，得第一無間等果。在商人中，與諸商
Y32n0030_p0254a14║人共為行侶。彼優婆塞於後夜時，端坐思惟，繫念在前，於十二因緣逆順觀察：所謂是事有故是
Y32n0030_p0254a15║事有，是事起故是事起，謂緣無明行，緣行識，緣識名色，緣名色六入處，緣六入處觸，緣觸受
Y32n0030_p0255a01║，緣受愛，緣愛取，緣取有，緣有生，緣生老死、憂悲惱苦，如是純大苦聚集。如是無明滅則行
Y32n0030_p0255a02║滅，行滅則識滅，識滅則名色滅，名色滅則六入處滅，六入處滅則觸滅；觸滅則受滅，受滅則愛
Y32n0030_p0255a03║滅，愛滅則取滅，取滅則有滅，有滅則生滅，生滅則老死、憂悲惱苦滅，如是如是純大苦聚滅。
Y32n0030_p0255a04║時彼優婆塞如是思惟已，而說偈言：
Y32n0030_p0255a05║我於覺睡眠，我於睡眠覺，我解知此義，能為人記說。
Y32n0030_p0255a06║時彼天神問優婆塞：云何覺睡眠？云何睡眠覺？云何能解知？云何能記說？時優婆塞說偈答言：
Y32n0030_p0255a07║貪欲及瞋恚，愚癡得離欲，漏盡阿羅漢，正智心解脫，
Y32n0030_p0255a08║彼則為覺悟，我於彼睡眠。不知因生苦，及苦因緣集，
Y32n0030_p0255a09║於此一切苦，得無餘滅盡，又不知正道，等趣息苦處，
Y32n0030_p0255a10║斯等為常眠，我於彼則覺。如是覺睡眠，如是睡眠覺，
Y32n0030_p0255a11║如是善知義，如是能記說。
Y32n0030_p0255a12║時彼天神復說偈言：
Y32n0030_p0255a13║善哉覺睡眠，善哉眠中覺，善哉解知義，善哉能記說！
Y32n0030_p0255a14║久遠乃今見，諸兄弟而來，緣汝恩力故，令諸商人眾，
Y32n0030_p0255a15║得免於劫賊，隨道安樂去。
Y32n0030_p0256a01║如是諸比丘！彼拘薩羅澤中諸商人眾，皆得安隱，從曠野出」。佛說此經已，諸比丘聞佛所說，
Y32n0030_p0256a02║歡喜奉行。
Y32n0030_p0256a03║四四；一三六七（五九一）
Y32n0030_p0256a04║如是我聞：一時，佛住舍衛國祇樹給孤獨園。爾時，世尊告諸比丘：「過去世時，海洲上優
Y32n0030_p0256a05║婆塞，至他優婆塞舍會坐。極毀呰欲，言此欲者虛妄不實，欺誑之法，猶如幻化，誑於嬰兒。還
Y32n0030_p0256a06║自己舍，恣於五欲。是優婆塞舍，有天神止住。時彼天神作是念：是優婆塞不勝、不類，於餘優
Y32n0030_p0256a07║婆塞舍會坐眾中，極毀呰欲，言如是欲者，虛偽不實、欺誑之法，如誑嬰兒；還己舍已，自恣五
Y32n0030_p0256a08║欲。我今寧可發令覺悟，而說偈言：
Y32n0030_p0256a09║於大聚會中，毀呰欲無常，自沒於愛欲，如牛溺深泥。
Y32n0030_p0256a10║我觀彼會中，諸優婆塞等，多聞明解法，奉持於淨戒。
Y32n0030_p0256a11║汝見彼樂法，而說欲無常，如何自恣欲，不斷於貪愛？
Y32n0030_p0256a12║何故樂世間，畜妻子眷屬？
Y32n0030_p0256a13║時彼天神如是、如是開覺彼優婆塞已，如是、如是彼優婆塞覺悟已，剃除鬚髮，著袈裟衣，正信
Y32n0030_p0256a14║非家，出家學道，精勤修習，盡諸有漏，得阿羅漢」。佛說此經已，諸比丘聞佛所說，歡喜奉行
Y32n0030_p0256a15║。
Y32n0030_p0257a01║四五；一三六八（五九二）
Y32n0030_p0257a02║如是我聞：一時，佛住王舍城寒林中丘塚間。時給孤獨長者，有小因緣，至王舍城，止宿長
Y32n0030_p0257a03║者舍。夜見長者告其妻子、僕使、作人言：「汝等皆起，破樵燃火，炊飯作䴵，調和眾味，莊嚴
Y32n0030_p0257a04║堂舍」。給孤獨長者見已，作是念：今此長者何所為作？為嫁女、娶婦耶？為請賓客、國王、大
Y32n0030_p0257a05║臣耶？念已，即問長者：「汝何所作？為嫁女、娶婦？為請賓客、國王、大臣耶」？時彼長者答
Y32n0030_p0257a06║給孤獨長者言：「我不嫁女、娶婦，亦不請呼國王、大臣，唯欲請佛及比丘僧，設供養耳」。時
Y32n0030_p0257a07║給孤獨長者聞未曾聞佛名字已，心大歡喜，身諸毛孔，皆悉怡悅。問彼長者言：「何名為佛」？
Y32n0030_p0257a08║長者答言：「有沙門瞿曇，是釋種子，於釋種中剃除鬚髮，著袈裟衣，正信非家，出家學道，得
Y32n0030_p0257a09║阿耨多羅三藐三菩提，是名為佛」。給孤獨長者言：「云何名僧」？彼長者言：「若婆羅門種，
Y32n0030_p0257a10║剃除鬚髮，著袈裟衣，信家非家而隨佛出家，或剎利種，毘舍種，首陀羅種善男子等，剃除鬚髮
Y32n0030_p0257a11║，著袈裟衣，正信非家，彼佛出家而隨出家，是名為僧。今日請佛及現前僧，設諸供養」。給孤
Y32n0030_p0257a12║獨長者問彼長者言：「我今可得往見世尊不」？彼長者答言：「汝且住此，我請世尊來至我舍，
Y32n0030_p0257a13║於此得見」。
Y32n0030_p0257a14║時給孤獨長者，即於其夜，至心念佛，因得睡眠。天猶未明，忽見明相，謂天已曉，欲出其
Y32n0030_p0257a15║舍，行向城門。至城門下，夜始二更，城門未開。王家常法，待遠使命來往，至初夜盡，城門乃
Y32n0030_p0258a01║閉；中夜已盡，輒復開門，欲令行人早得往來。爾時，給孤獨長者見城門開，而作是念：定是夜
Y32n0030_p0258a02║過，天曉、門開、乘明相出於城門。出城門已，明相即滅，輒還闇冥。給孤獨長者心即恐怖，身
Y32n0030_p0258a03║毛為竪，得無為人及非人，或姦狡人恐怖我耶？即便欲還。爾時，城門側有天神住，時彼天神
Y32n0030_p0258a04║即放身光，從其城門至寒林丘塚間，光明普照。告給孤獨長者言：「汝且前進，可得勝利，慎勿
Y32n0030_p0258a05║退還」！時彼天神即說偈言：
Y32n0030_p0258a06║「善良馬百匹，黃金滿百斤，騾車及馬車，各各有百乘，
Y32n0030_p0258a07║種種諸珍奇，重寶載其上，宿命種善根，得如此福報。
Y32n0030_p0258a08║若人宗重心，向佛行一步，十六分之一，過前福之上。
Y32n0030_p0258a09║是故長者！汝當前進，慎勿退還」！即復說偈：
Y32n0030_p0258a10║「雪山大龍象，純金為莊飾，巨身長大牙，以此象施人，
Y32n0030_p0258a11║不及向佛福，十六分之一。
Y32n0030_p0258a12║是故長者！當速前進，得其大利，非退還也」。復說偈言：
Y32n0030_p0258a13║「金菩闍國女，其數有百人，種種眾妙寶，瓔珞具莊嚴，
Y32n0030_p0258a14║以是持施與，不及行向佛，一步之功德，十六分之一。
Y32n0030_p0258a15║是故長者！當速前進，得其勝利，非退還也」。時給孤獨長者問天神言：「賢者！汝是何人」？
Y32n0030_p0259a01║天神答言：「我是摩頭息揵大摩那婆，先是長者善知識。於尊者舍利弗、大目揵連所起信敬心，
Y32n0030_p0259a02║緣斯功德，今得生天，典此城門。是故告長者：但當進前，慎莫退還，前進得利，非退還也」。
Y32n0030_p0259a03║時給孤獨長者作是念：佛興於世，非為小事。得聞正法，亦非小事。是故天神勸我令進，往見世
Y32n0030_p0259a04║尊。時給孤獨長者尋其光明，逕至寒林丘塚間。爾時，世尊出房，露地經行。給孤獨長者遙見佛
Y32n0030_p0259a05║已，即至其前，以俗人禮法，恭敬問訊：「云何世尊，安隱臥不」？爾時，世尊說偈答言：
Y32n0030_p0259a06║「婆羅門涅槃，是則常安樂，愛欲所不染，解脫永無餘。
Y32n0030_p0259a07║斷一切希望，調伏心熾燃，心得寂止息，止息安隱眠」。
Y32n0030_p0259a08║爾時，世尊將給孤獨長者往入房中，就座而坐，端身繫念。爾時，世尊為其說法，示教、
Y32n0030_p0259a09║照喜已。世尊說諸法無常，宜布施福事，持戒福事，生天福事。欲味，欲患，欲出遠離之福。給
Y32n0030_p0259a10║孤獨長者聞法（已），見法，得法，入法，解法，度諸疑、惑，不由他信，不由他度，入正法律
Y32n0030_p0259a11║，心得無畏。即從座起，正衣服，為佛作禮，右膝著地，合掌白佛言：「已度，世尊！已度，善
Y32n0030_p0259a12║逝！我從今日，盡其壽命，歸佛、歸法、歸比丘僧，為優婆塞，證知我」！爾時，世尊問給孤獨
Y32n0030_p0259a13║長者：「汝名何等」？長者白佛：「名須達多。以常給孤貧辛苦故，時人名我為給孤獨」。世尊
Y32n0030_p0259a14║復問：「汝居何處」？長者白佛言：「世尊！在拘薩羅人間，城名舍衛，唯願世尊來舍衛國，我
Y32n0030_p0259a15║當盡壽供養——衣被、飲食、房舍、床臥、隨病湯藥」。佛問長者：「舍衛國有精舍不」？長者
Y32n0030_p0260a01║白佛：「無也，世尊」！佛告長者：「汝可於彼建立精舍，令諸比丘往來宿止」。長者白佛：「
Y32n0030_p0260a02║但使世尊來舍衛國，我當造作精舍、僧房，令諸比丘往來止住」。爾時，世尊默然受請。時長者
Y32n0030_p0260a03║知佛世尊默然受請已，從座起，稽首佛足而去。
Y32n0030_p0260a04║四六；一三六九（五九三）
Y32n0030_p0260a05║如是我聞：一時，佛住舍衛國祇樹給孤獨園。時給孤獨長者疾病命終，生兜率天，為兜率天
Y32n0030_p0260a06║子。作是念：我不應久住於此，當往見世尊。作是念已，如力士屈申臂頃，於兜率天沒，現於佛
Y32n0030_p0260a07║前。稽首佛足，退坐一面。時給孤獨天子身放光明，遍照祇樹給孤獨園。時給孤獨天子而說偈言
Y32n0030_p0260a08║：
Y32n0030_p0260a09║「於此祇桓林，仙人僧住止，諸王亦住此，增我歡喜心。
Y32n0030_p0260a10║深信淨戒業，智慧為勝壽，以此淨眾生，非族姓、財物。
Y32n0030_p0260a11║大智舍利弗，正念常寂默，閑居修遠離，初建業良友」。
Y32n0030_p0260a12║說此偈已，即沒不現。
Y32n0030_p0260a13║爾時，世尊其夜過已，入於僧中，敷尼師壇，於眾前坐。告諸比丘：「今此夜中，有一天子
Y32n0030_p0260a14║，容色絕妙，來詣我所，稽首我足，退坐一面，而說偈言：
Y32n0030_p0260a15║於此祇桓林，仙人僧住止，諸王亦住此，增我歡喜心。
Y32n0030_p0261a01║深信淨戒業，智慧為勝壽，以此淨眾生，非族姓、財物。
Y32n0030_p0261a02║大智舍利弗，正念常寂默，閑居修遠離，初建業良友」。
Y32n0030_p0261a03║爾時，尊者阿難白佛言：「世尊！如我解世尊所說，給孤獨長者生彼天上，來見世尊。然彼
Y32n0030_p0261a04║給孤獨長者，於尊者舍利弗極相敬重」。佛告阿難：「如是，如是。阿難！給孤獨長者生彼天上
Y32n0030_p0261a05║，來見於我」。爾時，世尊以尊者舍利弗故，而說偈言：
Y32n0030_p0261a06║「一切世間智，唯除於如來，比舍利弗智，十六不及一。
Y32n0030_p0261a07║如舍利弗智，天人悉同等，比於如來智，十六不及一」。
Y32n0030_p0261a08║佛說此經已，諸比丘聞佛所說，歡喜奉行。
Y32n0030_p0261a09║四七；一三七〇（五九四）
Y32n0030_p0261a10║如是我聞：一時，佛住曠野精舍。時有曠野長者疾病命終，生無熱天。生彼天已，即作是念
Y32n0030_p0261a11║：我今不應久於此住，不見世尊。作是念已，如力士屈申臂頃，從無熱天沒，現於佛前。時彼天
Y32n0030_p0261a12║子天身委地，不能自立，猶如酥油委地，不能自立。如是彼天子天身細軟，不自持立。爾時，世
Y32n0030_p0261a13║尊告彼天子：「汝當變化作此麁身而立於地」。時彼天子即自化形，作此麁身而立於地。於是天
Y32n0030_p0261a14║子前禮佛足，退坐一面。爾時，世尊告手天子：「汝手天子，本於此間為人身時，所受經法，今
Y32n0030_p0261a15║故憶念不悉忘耶」？手天子白佛言：「世尊！本所受持，今悉不忘。本人間時有所聞法，不盡得
Y32n0030_p0262a01║者，今亦憶念。如世尊善說，世尊說言：若人安樂處，能憶持法，非為苦處，此說真實。如世尊
Y32n0030_p0262a02║在閻浮提，種種雜類，四眾圍遶而為說法，彼諸四眾聞佛所說，皆悉奉行，我亦如是，於無熱天
Y32n0030_p0262a03║上，為諸天人大會說法，彼諸天眾悉受修學」。佛告手天子：「汝於此人間時，於幾法無厭足故
Y32n0030_p0262a04║，而得生彼無熱天中」？手天子白佛：「世尊！我於三法無厭足故，身壞命終，生無熱天。何等
Y32n0030_p0262a05║三法？我於見佛無厭足故，身壞命終，生無熱天，我於聞法無厭足故，生無熱天；供養眾僧
Y32n0030_p0262a06║無厭足故，身壞命終，生無熱天」。時手天子即說偈言：
Y32n0030_p0262a07║「見佛無厭足，聞法亦無厭，供養於眾僧，亦未曾知足。
Y32n0030_p0262a08║受持賢聖法，調伏慳著垢，三法不知足，故生無熱天」。
Y32n0030_p0262a09║時手天子聞佛所說，歡喜隨喜，即沒不現。
Y32n0030_p0262a10║四八；一三七一（五九五）
Y32n0030_p0262a11║如是我聞：一時，佛住舍衛國祇樹給孤獨園。時有無煩天子，容色絕妙，來詣佛所，稽首佛
Y32n0030_p0262a12║足，退坐一面。其身光明，遍照祇樹給孤獨園。時彼天子而說偈言：
Y32n0030_p0262a13║「生彼無煩天，解脫七比丘，貪、瞋恚已盡，超世度恩愛。
Y32n0030_p0262a14║誰度於諸流，難度死魔軍？誰斷死魔縻，永超煩惱軛」？
Y32n0030_p0262a15║爾時，世尊說偈答言：
Y32n0030_p0263a01║「尊者優波迦，及波羅揵荼，弗迦羅娑梨，跋提、揵陀疊，
Y32n0030_p0263a02║亦婆休難提，及波毘瘦㝹，如是等一切，悉皆度諸流。
Y32n0030_p0263a03║斷絕死魔縻，度彼難度者，斷諸死魔縻，超越諸天軛。
Y32n0030_p0263a04║說甚深妙法，覺悟難知者，巧便問深義，汝今為是誰」？
Y32n0030_p0263a05║時彼天子說偈白佛：
Y32n0030_p0263a06║「我是阿那含，生彼無煩天，故能知斯等，解脫七比丘，
Y32n0030_p0263a07║盡貪欲、瞋恚，永超世恩愛」。
Y32n0030_p0263a08║爾時，世尊復說偈言：
Y32n0030_p0263a09║「眼、耳、鼻、舌、身，第六意入處，若彼名及色，得無餘滅盡。
Y32n0030_p0263a10║能知此諸法，解脫七比丘，貪有悉已盡，永超世恩愛」。
Y32n0030_p0263a11║時彼天子復說偈言：
Y32n0030_p0263a12║「鞞跋楞伽村，我於彼中住，名難提婆羅，造作諸瓦器，
Y32n0030_p0263a13║迦葉佛弟子，持優婆塞法，供養於父母，離欲修梵行，
Y32n0030_p0263a14║世世為我友，我亦彼知識。如是等大士，宿命共和合，
Y32n0030_p0263a15║善修於身心，持此後邊身」。
Y32n0030_p0264a01║爾時，世尊復說偈言：
Y32n0030_p0264a02║「如是汝賢士，如汝之所說，鞞跋楞伽村，名難提婆羅，
Y32n0030_p0264a03║迦葉佛弟子，受優婆塞法，供養於父母，離欲修梵行，
Y32n0030_p0264a04║昔是汝知識，汝亦彼良友。如是諸正士，宿命共和合，
Y32n0030_p0264a05║善修其身心，持此後邊身」。
Y32n0030_p0264a06║佛說此經已，時彼天子聞佛所說，歡喜隨喜，即沒不現。
Y32n0030_p0264a07║四九；一三七二（五九六）
Y32n0030_p0264a08║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0264a09║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0264a10║「此世多恐怖，眾生常惱亂，已起者亦苦，未起亦當苦，
Y32n0030_p0264a11║頗有離恐處，唯願慧眼說」！
Y32n0030_p0264a12║爾時，世尊說偈答言：
Y32n0030_p0264a13║「無有異苦行，無異伏諸根，無異一切捨，而得見解脫」。
Y32n0030_p0264a14║時彼天子復說偈言：
Y32n0030_p0264a15║「久見婆羅門，逮得般涅槃，一切怖已過，永超世恩愛」。
Y32n0030_p0265a01║時彼天子聞佛所說，歡喜隨喜，稽首佛足，即沒不現。
Y32n0030_p0265a02║五〇；一三七三（五九七）
Y32n0030_p0265a03║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0265a04║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0265a05║「云何諸眾生，受身得妙色？云何修方便，而得乘出道？
Y32n0030_p0265a06║眾生住何法？為何所修習？為何等眾生，諸天所供養」？
Y32n0030_p0265a07║爾時，世尊說偈答言：
Y32n0030_p0265a08║「持戒明智慧，自修習正受，正直心繫念，熾燃憂悉滅，
Y32n0030_p0265a09║得平等智慧，其心善解脫。斯等因緣故，受身得妙色，
Y32n0030_p0265a10║成就乘出道，心住於中學，如是德備者，為諸天供養」。
Y32n0030_p0265a11║時彼天子復說偈言：
Y32n0030_p0265a12║「久見婆羅門，逮得般涅槃，一切怖已過，永超世恩愛」。
Y32n0030_p0265a13║時彼天子聞佛所說，歡喜隨喜，稽首佛足，即沒不現。
Y32n0030_p0265a14║（常驚恐、顏色，羅吒國估客，輸波羅、須達，須達多生天，
Y32n0030_p0265a15║首長者生天，又有無煩天）。
Y32n0030_p0266a01║
Y32n0030_p0266a02║
Y32n0030_p0266a03║
Y32n0030_p0266a04║
Y32n0030_p0266a05║
Y32n0030_p0266a06║
Y32n0030_p0266a07║
Y32n0030_p0266a08║
Y32n0030_p0266a09║
Y32n0030_p0266a10║
Y32n0030_p0266a11║
Y32n0030_p0266a12║
Y32n0030_p0266a13║
Y32n0030_p0266a14║
Y32n0030_p0266a15║
Y32n0030_p0266a16║
Y32n0030_p0267a01║
Y32n0030_p0267a02║
Y32n0030_p0267a03║
Y32n0030_p0267a04║
Y32n0030_p0267a05║五一；一三七四（五九八）
Y32n0030_p0267a06║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0267a07║，稽首佛足，退坐一面。身諸光明，遍照祇樹給孤獨園。時彼天子而說偈言：
Y32n0030_p0267a08║「沉沒於睡眠，欠呿、不欣樂，飽食、心憒鬧，懈怠、不精勤，
Y32n0030_p0267a09║斯十覆眾生，聖道不顯現」。
Y32n0030_p0267a10║爾時，世尊說偈答言：
Y32n0030_p0267a11║「心沒於睡眠，欠呿、不欣樂，飽食、心憒鬧、懈怠、不精勤；
Y32n0030_p0267a12║精勤修習者，能開發聖道」。
Y32n0030_p0267a13║時彼天子復說偈言：
Y32n0030_p0267a14║「久見婆羅門，逮得般涅槃，一切怖已過，永超世恩愛」。
Y32n0030_p0267a15║時彼天子聞佛所說，歡喜隨喜，稽首佛足，即沒不現。
Y32n0030_p0268a01║五二；一三七五（五九九）
Y32n0030_p0268a02║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0268a03║，稽首佛足，退坐一面。身諸光明，遍照祇樹給孤獨園。時彼天子而說偈言：
Y32n0030_p0268a04║「外纏結非纏，內纏纏眾生，今問於瞿曇，誰於纏離纏」？
Y32n0030_p0268a05║爾時，世尊說偈答言：
Y32n0030_p0268a06║「智者建立戒，內心修智慧，比丘勤修習，於纏能解纏」。
Y32n0030_p0268a07║時彼天子復說偈言：
Y32n0030_p0268a08║「久見婆羅門，逮得般涅槃，一切怖已過，永超世恩愛」。
Y32n0030_p0268a09║時彼天子聞佛所說，歡喜隨喜，稽首佛足，即沒不現。
Y32n0030_p0268a10║五三；一三七六（六〇〇）
Y32n0030_p0268a11║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0268a12║，稽首佛足，退坐一面。身諸光明，遍照祇樹給孤獨園。時彼天子而說偈言：
Y32n0030_p0268a13║「難度難可忍，沙門無知故，多起諸艱難，重鈍溺沉沒，
Y32n0030_p0268a14║心隨覺自在，數數溺沉沒。沙門云何行，善攝護其心」？
Y32n0030_p0268a15║爾時，世尊說偈答言：
Y32n0030_p0269a01║「如龜善方便，以殼自藏六，比丘習禪思，善攝諸覺想。
Y32n0030_p0269a02║其心無所依，他莫能恐怖，是則自隱密，無能誹謗者」。
Y32n0030_p0269a03║時彼天子復說偈言：
Y32n0030_p0269a04║「久見婆羅門，逮得般涅槃，一切怖已過，永超世恩愛」。
Y32n0030_p0269a05║時彼天子聞佛所說，歡喜隨喜，稽首佛足，即沒不現。
Y32n0030_p0269a06║五四；一三七七（六〇一）
Y32n0030_p0269a07║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0269a08║稽首佛足。身諸光明，遍照祇樹給孤獨園。時彼天子說偈問佛：
Y32n0030_p0269a09║「薩羅小流注，當於何反流？生死之徑路，於何而不轉？
Y32n0030_p0269a10║世間諸苦樂，何由滅無餘」？
Y32n0030_p0269a11║爾時，世尊說偈答言：
Y32n0030_p0269a12║「眼、耳、鼻、舌、身，及彼意入處，名色滅無餘，薩羅小還流，
Y32n0030_p0269a13║生死道不轉，苦樂滅無餘」。
Y32n0030_p0269a14║時彼天子復說偈言：
Y32n0030_p0269a15║「久見婆羅門，逮得般涅槃，一切怖已過，永超世恩愛」。
Y32n0030_p0270a01║時彼天子聞佛所說，歡喜隨喜，稽首佛足，即沒不現。
Y32n0030_p0270a02║五五；一三七八（六〇二）
Y32n0030_p0270a03║如是我聞：一時，佛住在舍衛國祇樹給孤獨園。時有天子，容色絕妙，於後夜時，來詣佛所
Y32n0030_p0270a04║，稽首佛足。身諸光明，遍照祇樹給孤獨園。時彼天子說偈問佛：
Y32n0030_p0270a05║「伊尼耶鹿𨄔，仙人中之尊，少食不嗜味，禪思樂山林。
Y32n0030_p0270a06║我今敬稽首，而問於瞿曇：云何出離苦？云何苦解脫？
Y32n0030_p0270a07║我今問解脫，於何而滅盡」？
Y32n0030_p0270a08║爾時，世尊說偈答言：
Y32n0030_p0270a09║「世間五欲德，心法說第六，於彼欲無欲，解脫一切苦。
Y32n0030_p0270a10║如是於苦出，如是苦解脫，汝所問解脫，於彼而滅盡」。
Y32n0030_p0270a11║時彼天子復說偈言：
Y32n0030_p0270a12║「久見婆羅門，逮得般涅槃，一切怖已過，永超世恩愛」。
Y32n0030_p0270a13║時彼天子聞佛所說，歡喜隨喜，稽首佛足，即沒不現。
Y32n0030_p0270a14║五六；一三七九（六〇三）
Y32n0030_p0270a15║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0271a01║稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0271a02║「云何度諸流？云何度大海？云何能捨苦？云何得清淨」？
Y32n0030_p0271a03║爾時，世尊即說偈言：
Y32n0030_p0271a04║「信能度諸流，不放逸度海，精進能除苦，智慧得清淨」。
Y32n0030_p0271a05║時彼天子復說偈言：
Y32n0030_p0271a06║「久見婆羅門，逮得般涅槃，一切怖已過，永超世恩愛」。
Y32n0030_p0271a07║時彼天子聞佛所說，歡喜隨喜，稽首佛足，即沒不現。
Y32n0030_p0271a08║五七；一三八〇（一二六七）
Y32n0030_p0271a09║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛
Y32n0030_p0271a10║所，稽首佛足，退坐一面。身諸光明，遍照祇樹給孤獨園。時彼天子白佛言：「世尊！比丘，比
Y32n0030_p0271a11║丘度駛流耶」？佛言：「如是，天子」！天子復問：「無所攀緣，亦無所住，度駛流耶」？佛言
Y32n0030_p0271a12║：「如是，天子」！天子復問：「無所攀緣，亦無所住而度駛流，其義云何」？佛言：「天子！
Y32n0030_p0271a13║我如是如是抱，如是如是直進，則不為水之所㵱。如是如是不抱，如是如是不直進，則為水所㵱
Y32n0030_p0271a14║。如是天子！名為無所攀緣，亦無所住而度駛流」。時彼天子復說偈言：
Y32n0030_p0271a15║「久見婆羅門，逮得般涅槃，一切怖已過，永超世恩愛」。
Y32n0030_p0272a01║時彼天子聞佛所說，歡喜隨喜，稽首佛足，即沒不現。
Y32n0030_p0272a02║五八；一三八一（一二六八）
Y32n0030_p0272a03║如是我聞：一時，佛住舍衛國祇樹給孤獨園。時有一天子，容色絕妙，於後夜時來詣佛所，
Y32n0030_p0272a04║稽首佛足，退坐一面。其身光明，遍照祇樹給孤獨園。時彼天子白佛言：「比丘！知一切眾生所
Y32n0030_p0272a05║著、所集，決定解脫，廣解脫，極廣解脫耶」？佛告天子：「我悉知一切眾生所著、所集，決定
Y32n0030_p0272a06║解脫，廣解脫，極廣解脫」。天子白佛：「比丘云何知一切眾生所著、所集，決定解脫，廣解脫
Y32n0030_p0272a07║，極廣解脫」？佛告天子：「愛喜滅盡，我心解脫。心解脫已，故知一切眾生所著、所集，決定
Y32n0030_p0272a08║解脫，廣解脫，極廣解脫」。時彼天子復說偈言：
Y32n0030_p0272a09║「久見婆羅門，逮得般涅槃，一切怖已過，永超世恩愛」。
Y32n0030_p0272a10║時彼天子聞佛所說，歡喜隨喜，稽首佛足，即沒不現。
Y32n0030_p0272a11║五九；一三八二（一二六九）
Y32n0030_p0272a12║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0272a13║，稽首佛足。身諸光明，遍照祇樹給孤獨園。時彼天子說偈問佛：
Y32n0030_p0272a14║「誰度於諸流，晝夜勤精進，不攀亦不住，何染而不著」？
Y32n0030_p0272a15║爾時，世尊說偈答言：
Y32n0030_p0273a01║「一切戒具足，智慧善正受，內思惟繫念，度難度諸流。
Y32n0030_p0273a02║不樂於欲想，超越於色結，不繫亦不住，於染亦不著」。
Y32n0030_p0273a03║時彼天子復說偈言：
Y32n0030_p0273a04║「久見婆羅門，逮得般涅槃，一切怖已過，永超世恩愛」。
Y32n0030_p0273a05║時彼天子聞佛所說，歡喜隨喜，稽首佛足，即沒不現。
Y32n0030_p0273a06║（牟鋑及天女，四轉輪、髻髮，睡厭、極難盡，伊尼延、駛流，
Y32n0030_p0273a07║無縛著、解脫，而能得濟度）。
Y32n0030_p0273a08║
Y32n0030_p0273a09║
Y32n0030_p0273a10║
Y32n0030_p0273a11║
Y32n0030_p0273a12║
Y32n0030_p0273a13║
Y32n0030_p0273a14║
Y32n0030_p0273a15║
Y32n0030_p0274a01║
Y32n0030_p0274a02║
Y32n0030_p0274a03║
Y32n0030_p0274a04║
Y32n0030_p0274a05║
Y32n0030_p0274a06║六〇；一三八三（一二七〇）
Y32n0030_p0274a07║如是我聞：一時，佛住王舍城山谷精舍。時有拘迦尼，是光明天女，容色絕妙，於後夜時，
Y32n0030_p0274a08║來詣佛所，稽首佛足。身諸光明，遍照山谷。時拘迦尼天女而說偈言：
Y32n0030_p0274a09║「其心不為惡，及身、口，世間五欲悉虛空，正智、正繫念，
Y32n0030_p0274a10║不習近眾苦，非義和合者」。
Y32n0030_p0274a11║佛告天女：「如是，如是！
Y32n0030_p0274a12║其心不為惡，及身、口，世間五欲悉虛空，正智、正繫念，
Y32n0030_p0274a13║不習近眾苦，非義和合者」。
Y32n0030_p0274a14║時拘迦那娑天女聞佛所說，歡喜隨喜，稽首佛足，即沒不現。
Y32n0030_p0274a15║爾時世尊夜過晨朝，入於僧中，敷尼師壇，於大眾前坐。告諸比丘：「昨日後夜，有拘迦
Y32n0030_p0275a01║那天女，容色絕妙，來詣我所，稽首我足，退坐一面，而說偈言：
Y32n0030_p0275a02║其心不為惡，及身、口，世間五欲悉虛空，正智、正繫念，
Y32n0030_p0275a03║不習近眾苦，非義和合者。
Y32n0030_p0275a04║我即答言：如是，天女！如是，天女！
Y32n0030_p0275a05║其心不為惡，及身、口，世間五欲悉虛空，正智、正繫念，
Y32n0030_p0275a06║不習近眾苦，非義和合者。
Y32n0030_p0275a07║說是語時，拘迦尼天女聞我所說，歡喜隨喜，稽首我足，即沒不現」。佛說此經已，諸比丘聞佛
Y32n0030_p0275a08║所說，歡喜奉行。
Y32n0030_p0275a09║六一；一三八四（一二七一）
Y32n0030_p0275a10║如是我聞：一時，佛住王舍城山谷精舍。爾時，尊者阿難告諸比丘：「我今當說四句法經，
Y32n0030_p0275a11║諦聽，善思，當為汝說。何等為四句法經」？爾時，尊者阿難即說偈言：
Y32n0030_p0275a12║「其心不為惡，及身、口，世間五欲悉虛空，正智、正繫念，
Y32n0030_p0275a13║不習近眾苦，非義和合者。
Y32n0030_p0275a14║諸比丘！是名四句法經」。爾時，有一異婆羅門，去尊者阿難不遠，為諸年少婆羅門受誦經。時
Y32n0030_p0275a15║彼婆羅門作是念：若沙門阿難所說偈，於我所說經，便是非人所說。時彼婆羅門，即往詣佛所，
Y32n0030_p0276a01║與世尊面相問訊，慰勞已，退坐一面。白佛言：「瞿曇，沙門！阿難所說偈言：
Y32n0030_p0276a02║其心不為惡，及身、口，世間五欲悉虛空，正智、正繫念，
Y32n0030_p0276a03║不習近眾苦，非義和合者。
Y32n0030_p0276a04║如是等所說，則是非人語，非為人語」。佛告婆羅門：「如是，如是，婆羅門！是非人語，非為
Y32n0030_p0276a05║人語也。時有拘迦尼天女來詣我所，稽首我足，退坐一面而說偈言：
Y32n0030_p0276a06║其心不為惡，及身、口，世間五欲悉虛空，正智、正繫念，
Y32n0030_p0276a07║不習近眾苦，非義和合者。
Y32n0030_p0276a08║我時答言：如是，如是！如天女所言：
Y32n0030_p0276a09║其心不為惡，及身、口，世間五欲悉虛空，正智、正繫念，
Y32n0030_p0276a10║不習近眾苦，非義和合者。
Y32n0030_p0276a11║是故婆羅門當知！此所說偈，是非人所說、非是人所說也」。佛說此經已，彼婆羅門聞佛所說，
Y32n0030_p0276a12║歡喜隨喜，禮佛足而去。
Y32n0030_p0276a13║六二；一三八五（一二七二）
Y32n0030_p0276a14║如是我聞：一時，佛住王舍城山谷精舍。時有拘迦那娑天女，是光明天女，起大電光熾然，
Y32n0030_p0276a15║歸佛、歸法、歸比丘僧，來詣佛所，稽首佛足，退坐一面。其身光明，普照山谷。即於佛前而說
Y32n0030_p0277a01║偈言：
Y32n0030_p0277a02║「其心不為惡，及身、口，世間五欲悉虛空，正智、正繫念，
Y32n0030_p0277a03║不習近眾苦，非義和合者」。
Y32n0030_p0277a04║爾時，世尊告天女言：「如是，如是，天女！如汝所說。
Y32n0030_p0277a05║其心不為惡，及身、口，世間五欲悉虛空，正智、正繫念，
Y32n0030_p0277a06║不習近眾苦，非義和合者」。
Y32n0030_p0277a07║爾時，拘迦那娑天女聞佛所說，歡喜隨喜，稽首佛足，即沒不現。
Y32n0030_p0277a08║爾時，世尊夜過晨朝，入僧中，敷尼師壇，於大眾前坐。告諸比丘：「於昨後夜，拘迦那娑
Y32n0030_p0277a09║天女，光明之天女，來詣我所，稽首我足，退坐一面，而說偈言：
Y32n0030_p0277a10║其心不為惡，及身、口，世間五欲悉虛空，正智、正繫念，
Y32n0030_p0277a11║不習近眾苦，非義和合者。
Y32n0030_p0277a12║我時答言：如是，天女！如是，天女！如汝所說。
Y32n0030_p0277a13║其心不為惡，及身、口，世間五欲悉虛空，正智、正繫念，
Y32n0030_p0277a14║不習近眾苦，非義和合者。拘迦那天女，電光炎熾然，
Y32n0030_p0277a15║敬禮佛、法、僧，說偈義饒益」。
Y32n0030_p0278a01║佛說此經已，諸比丘聞佛所說，歡喜奉行。
Y32n0030_p0278a02║六三；一三八六（一二七三）
Y32n0030_p0278a03║如是我聞：一時，佛住王舍城山谷精舍。時有拘迦那娑天女，光明之天女，放電光明，炎照
Y32n0030_p0278a04║熾然。於後夜時，來詣佛所，稽首佛足，退坐一面。其身光明，普照山谷。即於佛前而說偈言：
Y32n0030_p0278a05║「我能廣分別，如來正法律，今且但略說，足以表其心。
Y32n0030_p0278a06║其心不為惡，及身、口，世間五欲悉虛空，正智、正繫念，
Y32n0030_p0278a07║不習近眾苦，非義和合者」。
Y32n0030_p0278a08║佛告天女：「如是，天女！如是，天女！如汝所說。
Y32n0030_p0278a09║其心不為惡，及身、口，世間五欲悉虛空，正智、正繫念，
Y32n0030_p0278a10║不習近眾苦，非義和合者」。
Y32n0030_p0278a11║時拘迦那娑天女，聞佛所說，歡喜稽首，即沒不現。
Y32n0030_p0278a12║爾時，世尊夜過晨朝，入於僧前，於大眾中，敷座而坐。告諸比丘：「昨後夜時，拘迦那娑
Y32n0030_p0278a13║天女來詣我所，恭敬作禮，退坐一面，而說偈言：
Y32n0030_p0278a14║我能廣分別，如來正法律，今且但略說，足已表我心。
Y32n0030_p0278a15║其心不為惡，及身、口，世間五欲悉虛空，正智、正繫念，
Y32n0030_p0279a01║不習近眾苦，非義和合者。
Y32n0030_p0279a02║我時答言：如是，天女！如汝所說。
Y32n0030_p0279a03║其心不為惡，及身、口，世間五欲悉虛偽，正智、正繫念，
Y32n0030_p0279a04║不習近眾苦，非義和合者。
Y32n0030_p0279a05║時彼天女聞我所說，歡喜隨喜，稽首我足，即沒不現」。佛說此經已，諸比丘聞佛所說，歡
Y32n0030_p0279a06║喜奉行。
Y32n0030_p0279a07║六四；一三八七（一二七四）
Y32n0030_p0279a08║如是我聞：一時，佛住毘舍離獼猴池側重閣講堂。時有拘迦那娑天女，朱盧陀天女，容色絕
Y32n0030_p0279a09║妙，於後夜時，來詣佛所，稽首佛足，退坐一面。其身光明，遍照一切獼猴池側。時朱盧陀天女
Y32n0030_p0279a10║說偈白佛：
Y32n0030_p0279a11║「大師等正覺，住毘舍離國，拘迦那、朱盧，稽首恭敬禮。
Y32n0030_p0279a12║我昔未曾聞，牟尼正法律，今乃得親見，現前說正法。
Y32n0030_p0279a13║若於聖法律，惡慧生厭惡，必當墮惡道，長夜受諸苦。
Y32n0030_p0279a14║若於聖法律，正念律儀備，彼則生天上，長夜受安樂」。
Y32n0030_p0279a15║拘迦那娑天女復說偈言：
Y32n0030_p0280a01║「其心不為惡，及身、口，世間五欲悉虛偽，正智、正繫念，
Y32n0030_p0280a02║不習近眾苦，非義和合者」。
Y32n0030_p0280a03║佛告天女：「如是，如是，如汝所說。
Y32n0030_p0280a04║其心不為惡，及身、口，世間五欲悉虛偽，正智、正繫念，
Y32n0030_p0280a05║不習近眾苦，非義和合者」。
Y32n0030_p0280a06║時彼天女聞佛所說，歡喜隨喜，即沒不現。
Y32n0030_p0280a07║爾時，世尊夜過晨朝，入僧中，敷座而坐。告諸比丘：「昨後夜時，有二天女，容色絕妙，
Y32n0030_p0280a08║來詣我所，為我作禮，退坐一面。朱盧陀天女而說偈言：
Y32n0030_p0280a09║大師等正覺，住毘舍離國，我拘迦那娑，及以朱盧陀，
Y32n0030_p0280a10║如是二天女，稽首禮佛足。我昔未曾聞，牟尼正法律，
Y32n0030_p0280a11║今乃見正覺，演說微妙法。若於正法律，厭惡住惡慧，
Y32n0030_p0280a12║必墮於惡道，長夜受大苦。若於正法律，正念律儀備，
Y32n0030_p0280a13║生善趣天上，長夜受安樂。
Y32n0030_p0280a14║拘迦那娑天女復說偈言：
Y32n0030_p0280a15║其心不為惡，及身、口，世間五欲悉虛偽，正智、正繫念，
Y32n0030_p0281a01║不習近眾苦，非義和合者。
Y32n0030_p0281a02║我時答言：如是，如是，如汝所說。
Y32n0030_p0281a03║其心不為惡，及身、口，世間五欲悉虛偽，正智、正繫念，
Y32n0030_p0281a04║不習近眾苦，非義和合者」。
Y32n0030_p0281a05║佛說此經已，諸比丘聞佛所說，歡喜奉行。
Y32n0030_p0281a06║六五；一三八八（一二七五）
Y32n0030_p0281a07║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0281a08║稽首佛足，退坐一面。其身光明，遍照祇樹給孤獨園。時彼天子而說偈言：
Y32n0030_p0281a09║「無觸不報觸，觸則以觸報，以觸報觸故，不瞋不招瞋」。
Y32n0030_p0281a10║爾時，世尊說偈答言：
Y32n0030_p0281a11║「有於不瞋人，而加之以瞋，清淨之正士，離諸煩惱結。
Y32n0030_p0281a12║於彼起惡心，惡心還自中，如逆風揚塵，還自坌其身」。
Y32n0030_p0281a13║時彼天子復說偈言：
Y32n0030_p0281a14║「久見婆羅門，逮得般涅槃，一切怖已過，永超世恩愛」。
Y32n0030_p0281a15║時彼天子聞佛所說，歡喜隨喜，稽首佛足，即沒不現。
Y32n0030_p0282a01║六六；一三八九（一二七六）
Y32n0030_p0282a02║如是我聞：一時，佛住舍衛國祇樹給孤獨園。時有一天子，容色絕妙，來詣佛所，稽首佛足
Y32n0030_p0282a03║。身諸光明，遍照祇樹給孤獨園。時彼天子而說偈言：
Y32n0030_p0282a04║「愚癡人所行，不合於黠慧，自所行惡行，為自惡知識，
Y32n0030_p0282a05║所造眾惡行，終獲苦果報」。
Y32n0030_p0282a06║爾時，世尊說偈答言：
Y32n0030_p0282a07║「既作不善業，終則受諸惱，造業雖歡喜，啼泣受其報。
Y32n0030_p0282a08║造諸善業者，終則不熱惱，歡喜而造業，安樂受其報」。
Y32n0030_p0282a09║時彼天子復說偈言：
Y32n0030_p0282a10║「久見婆羅門，逮得般涅槃，一切怖已過，永超世恩愛」。
Y32n0030_p0282a11║時彼天子聞佛所說，歡喜隨喜，稽首佛足，即沒不現。
Y32n0030_p0282a12║六七；一三九〇（一二七七）
Y32n0030_p0282a13║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0282a14║，稽首佛足。身諸光明，遍照祇樹給孤獨園。時彼天子而說偈言：
Y32n0030_p0282a15║「不可常言說，亦不一向聽，而得於道跡，堅固正超度，
Y32n0030_p0283a01║思惟善寂滅，解脫諸魔縛。能行說之可，不行不應說，
Y32n0030_p0283a02║不行而說者；智者則知非，不行己所應，不作而言作，
Y32n0030_p0283a03║是則同賊非」。
Y32n0030_p0283a04║爾時，世尊告天子言：「汝今有所嫌責耶」？天子白佛：「悔過，世尊！悔過，善逝」！爾
Y32n0030_p0283a05║時，世尊熙怡微笑。時彼天子復說偈言：
Y32n0030_p0283a06║「我今悔其過，世尊不納受，內懷於惡心，抱怨而不捨」。
Y32n0030_p0283a07║爾時，世尊說偈答言：
Y32n0030_p0283a08║「言說悔過辭，內不息其心，云何得息怨，何名為修善」？
Y32n0030_p0283a09║時彼天子復說偈言：
Y32n0030_p0283a10║「誰不有其過？何人無有罪？誰復無愚癡？孰能常堅固」？
Y32n0030_p0283a11║時彼天子復說偈言：
Y32n0030_p0283a12║「久見婆羅門，逮得般涅槃，一切怖已過，永超世恩愛」。
Y32n0030_p0283a13║時彼天子聞佛所說，歡喜隨喜，稽首佛足，即沒不現。
Y32n0030_p0283a14║六八；一三九一（一二七八）
Y32n0030_p0283a15║如是我聞：一時，佛住王舍城迦蘭陀竹園。時有瞿迦梨比丘，是提婆達多伴黨，來詣佛所，
Y32n0030_p0284a01║稽首佛足，退坐一面。爾時，世尊告瞿迦梨比丘：「瞿迦梨！汝何故於舍利弗、目揵連清淨梵行
Y32n0030_p0284a02║所起不清淨心，長夜當得不饒益苦」。瞿迦梨比丘白佛言：「世尊！我今信世尊語，所說無異，
Y32n0030_p0284a03║但舍利弗、大目揵連心有惡欲」。如是第二，第三說。瞿迦梨比丘提婆達多伴黨，於世尊所，再
Y32n0030_p0284a04║三說中，違反不受，從座起去。去已，其身周遍生諸疱瘡，皆如粟，漸漸增長皆如桃李。時瞿迦
Y32n0030_p0284a05║梨比丘患苦痛，口說是言：「極燒！極燒」！膿血流出，身壞命終，生大鉢曇摩地獄。時有三天
Y32n0030_p0284a06║子，容色絕妙，於後夜時，來詣佛所，稽首佛足，退坐一面。時一天子白佛言：「瞿迦梨比丘，
Y32n0030_p0284a07║提婆達多伴黨，今已命終」。時第二天子作是言：「諸尊當知！瞿迦梨比丘命終，墮地獄中」。
Y32n0030_p0284a08║第三天子即說偈言：
Y32n0030_p0284a09║「士夫生世間，斧在口中生，還自斬其身，斯由其惡言。
Y32n0030_p0284a10║應毀便稱譽，應譽而便毀，其罪生於口，死墮惡道中。
Y32n0030_p0284a11║博弈亡失財，是非為大咎，毀佛及聲聞，是則為大過」。
Y32n0030_p0284a12║彼三天子說是偈已，即沒不現。
Y32n0030_p0284a13║爾時，世尊夜過晨朝，來入僧中，於大眾前，敷座而坐。告諸比丘：「昨後夜時，有三天子
Y32n0030_p0284a14║來詣我所，稽首我足，退坐一面。第一天子語我言：世尊！瞿迦梨比丘、提婆達多伴黨，今已命
Y32n0030_p0284a15║終。第二天子語餘天子言：瞿迦梨比丘命終，墮地獄中。第三天子即說偈言：
Y32n0030_p0285a01║士夫生世間，斧在口中生，還自斬其身，斯由其惡言。
Y32n0030_p0285a02║應毀便稱譽，應譽而便毀，其罪口中生，死則墮惡道。
Y32n0030_p0285a03║說是偈已，即沒不現。諸比丘！汝等欲聞生阿浮陀地獄眾生，其壽齊限不」？諸比丘白佛：「今
Y32n0030_p0285a04║正是時，唯願世尊為諸大眾，說阿浮陀地獄眾生壽命齊限。諸比丘聞已，當受奉行」。佛告比丘
Y32n0030_p0285a05║：「諦聽，善思，當為汝說。譬如拘薩羅國四斗為一阿羅，四阿羅為一獨籠那，十六獨籠那為一
Y32n0030_p0285a06║闍摩那，十六闍摩那為一摩尼，二十摩尼為一佉梨，二十佉梨為一倉，滿中芥子。若使有人百年
Y32n0030_p0285a07║、百年取一芥子，如是乃至滿倉芥子都盡，阿浮陀地獄眾生壽命猶故不盡。如是二十阿浮陀地獄
Y32n0030_p0285a08║眾生壽，等一尼羅浮陀地獄眾生壽。二十尼羅浮陀地獄眾生壽，等一阿吒吒地獄眾生壽。二十阿
Y32n0030_p0285a09║吒吒地獄眾生壽，等一阿波波地獄眾生壽。二十阿波波地獄眾生壽，等一阿休休地獄眾生壽。二
Y32n0030_p0285a10║十阿休休地獄眾生壽，等一優鉢羅地獄眾生壽。二十優鉢羅地獄眾生壽，等一鉢曇摩地獄眾生壽
Y32n0030_p0285a11║。二十鉢曇摩地獄眾生壽，等一摩訶鉢曇摩地獄眾生壽。比丘！彼瞿迦梨比丘命終，墮摩訶鉢曇
Y32n0030_p0285a12║摩地獄中，以彼於尊者舍利弗、大目揵連比丘，生惡心誹謗故。是故諸比丘！當作是學：於彼燒
Y32n0030_p0285a13║燋炷所，尚不欲毀壞，況毀壞有識眾生」！佛告諸比丘：「當如是學」！佛說此經已，諸比丘
Y32n0030_p0285a14║聞佛所說，歡喜奉行。
Y32n0030_p0285a15║六九；一三九二（一二七九）
Y32n0030_p0286a01║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0286a02║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0286a03║「退落墮負處，云何而得知？唯願世尊說，云何負處門」？
Y32n0030_p0286a04║爾時，世尊說偈答言：
Y32n0030_p0286a05║「勝處易得知，負處知亦易，樂法為勝處，毀法為負處。
Y32n0030_p0286a06║愛樂惡知識，不愛善知識，善友生怨結，是名墮負門。
Y32n0030_p0286a07║愛樂不善人，善人反憎惡，欲惡不欲善，是名負處門。
Y32n0030_p0286a08║斗秤以欺人，是名墮負門。博弈耽嗜酒，遊輕著女色，
Y32n0030_p0286a09║費喪於財物，是名墮負門。女人不自守，捨主隨他行；
Y32n0030_p0286a10║男子心放蕩，捨妻隨外色，如是為家者，斯皆墮負門。
Y32n0030_p0286a11║老婦得少夫，心常懷嫉妬，懷嫉臥不安，是則墮負門。
Y32n0030_p0286a12║老夫得少婦，墮負處亦然。常樂著睡眠，知識同遊戲，
Y32n0030_p0286a13║怠惰好瞋恨，斯皆墮負門。多財結朋友，酒食奢不節，
Y32n0030_p0286a14║多費喪財物，斯皆墮負門。小財多貪愛，生於剎利心，
Y32n0030_p0286a15║常求為王者，是則墮負門。求珠璫瓔珞，革屣、履、傘蓋，
Y32n0030_p0287a01║莊嚴自慳惜，是則墮負門。受他豐美食，自慳惜其財，
Y32n0030_p0287a02║食他不反報，是則墮負門。沙門、婆羅門，屈請入其舍，
Y32n0030_p0287a03║慳惜不時施，是則墮負門。沙門、婆羅門，次第行乞食，
Y32n0030_p0287a04║呵責不欲施，是則墮負門。若父母年老，不及時奉養，
Y32n0030_p0287a05║有財而不施，是則墮負門。於父母、兄弟，搥打而罵辱，
Y32n0030_p0287a06║無有尊卑序，是則墮負門。佛及弟子眾，在家與出家，
Y32n0030_p0287a07║毀呰不恭敬，是則墮負門。實非阿羅漢，羅漢過自稱，
Y32n0030_p0287a08║是則世間賊，墮於負處門。此世間負處，我知見故說，
Y32n0030_p0287a09║猶如嶮怖道，慧者當遠避」。
Y32n0030_p0287a10║時彼天子復說偈言：
Y32n0030_p0287a11║「久見婆羅門，逮得般涅槃，一切怖已過，永超世恩愛」。
Y32n0030_p0287a12║時彼天子聞佛所說，歡喜隨喜，稽首佛足，即沒不現。
Y32n0030_p0287a13║
Y32n0030_p0287a14║
Y32n0030_p0287a15║
Y32n0030_p0288a01║
Y32n0030_p0288a02║
Y32n0030_p0288a03║
Y32n0030_p0288a04║
Y32n0030_p0288a05║
Y32n0030_p0288a06║
Y32n0030_p0288a07║
Y32n0030_p0288a08║
Y32n0030_p0288a09║
Y32n0030_p0288a10║
Y32n0030_p0288a11║
Y32n0030_p0288a12║
Y32n0030_p0288a13║
Y32n0030_p0288a14║
Y32n0030_p0288a15║七〇；一三九三（一二八〇）
Y32n0030_p0288a16║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0289a01║，稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0289a02║「誰屈下而屈下？誰高舉而隨舉？云何童子戲，如童塊相擲」？
Y32n0030_p0289a03║爾時，世尊說偈答言：
Y32n0030_p0289a04║「愛下則隨下，愛舉則隨舉，愛戲於愚夫，如童塊相擲」。
Y32n0030_p0289a05║時彼天子復說偈言：
Y32n0030_p0289a06║「久見婆羅門，逮得般涅槃，一切怖已過，永超世恩愛」。
Y32n0030_p0289a07║時彼天子聞佛所說，歡喜隨喜，稽首佛足，即沒不現。
Y32n0030_p0289a08║七一；一三九四（一二八一）
Y32n0030_p0289a09║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0289a10║稽首佛足，退坐一面。其身光明，遍照祇樹給孤獨園。時彼天子而說偈言：
Y32n0030_p0289a11║「決定以遮遮，意妄想而來，若人遮一切，不令其逼迫」。
Y32n0030_p0289a12║爾時，世尊說偈答言：
Y32n0030_p0289a13║「決定以遮遮，意妄想而來，不必一切遮，但遮其惡業，
Y32n0030_p0289a14║遮彼彼惡已，不令其逼迫」。
Y32n0030_p0289a15║時彼天子復說偈言：
Y32n0030_p0290a01║「久見婆羅門，逮得般涅槃，一切怖已過，永超世恩愛」。
Y32n0030_p0290a02║時彼天子聞佛所說，歡喜隨喜，稽首佛足，即沒不現。
Y32n0030_p0290a03║七二；一三九五（一二八二）
Y32n0030_p0290a04║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0290a05║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0290a06║「云何得名稱？云何得大財？云何德流聞？云何得善友」？
Y32n0030_p0290a07║爾時，世尊說偈答言：
Y32n0030_p0290a08║「持戒得名稱，布施得大財，真實德流聞，恩惠得善友」。
Y32n0030_p0290a09║時彼天子復說偈言：
Y32n0030_p0290a10║「久見婆羅門，逮得般涅槃，一切怖已過，永超世恩愛」。
Y32n0030_p0290a11║時彼天子聞佛所說，歡喜隨喜，稽首佛足，即沒不現。
Y32n0030_p0290a12║七三；一三九六（一二八三）
Y32n0030_p0290a13║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0290a14║稽首佛足。其身光明，遍照祇樹給孤獨園。時彼天子說偈問佛：
Y32n0030_p0290a15║「云何人所作，智慧以求財？等攝受於財，若勝若復劣」。
Y32n0030_p0291a01║爾時，世尊說偈答言：
Y32n0030_p0291a02║「始學功巧業，方便集財物，得彼財物已，當應作四分。
Y32n0030_p0291a03║一分自食用，二分營生業，餘一分藏密，以擬於貧乏。
Y32n0030_p0291a04║營生之業者，田種、行商賈，牧牛羊興息，邸舍以求利，
Y32n0030_p0291a05║造屋舍、床臥，六種資生具，方便修眾具，安樂以存世。
Y32n0030_p0291a06║如是善修業，黠慧以求財，財寶隨順生，如眾流歸海。
Y32n0030_p0291a07║如是財饒益，如蜂集眾味，晝夜財增長，猶如蟻積堆。
Y32n0030_p0291a08║不付老子財，不寄邊境民，不信姦狡人，及諸慳悋者。
Y32n0030_p0291a09║親附成事者，遠離不成事，能成事士夫，猶如火熾然。
Y32n0030_p0291a10║善友貴重人，敏密循良者，同氣親兄弟，善能相攝受。
Y32n0030_p0291a11║居親眷屬中，摽顯若牛王，各隨其所應，分財施飲食，
Y32n0030_p0291a12║壽盡而命終，當生天受樂」。
Y32n0030_p0291a13║時彼天子復說偈言：
Y32n0030_p0291a14║「久見婆羅門，逮得般涅槃，一切怖已過，永超世恩愛」。
Y32n0030_p0291a15║時彼天子聞佛所說，歡喜隨喜，稽首佛足，即沒不現。
Y32n0030_p0292a01║七四；一三九七（一二八四）
Y32n0030_p0292a02║如是我聞：一時，佛住舍衛國祇樹給孤獨園。爾時，世尊告諸比丘：「過去世時，拘薩羅國
Y32n0030_p0292a03║有彈琴人，名曰麁牛，於拘薩羅國人間遊行，止息野中。時有六廣大天宮天女，來至拘薩羅國，
Y32n0030_p0292a04║麁牛彈琴人所，語麁牛彈琴人言：阿舅！阿舅！為我彈琴，我當歌舞。麁牛彈琴者言：如是，姊
Y32n0030_p0292a05║妹！我當為汝彈琴。汝當語我：汝是何人，何由生此？天女答言：阿舅！且彈琴，我當歌舞，於
Y32n0030_p0292a06║歌頌中自說所以生此因緣。彼拘薩羅國麁牛彈琴人，即便彈琴，彼六天女即便歌舞。第一天女說
Y32n0030_p0292a07║偈歌言：
Y32n0030_p0292a08║若男子、女人，勝妙衣惠施，施衣因緣故，所生得殊勝，
Y32n0030_p0292a09║施所愛念物，生天隨所欲。見我居宮殿，乘空而遊行，
Y32n0030_p0292a10║天身如金聚，天女百中勝，觀察斯福德，迴向中之最。
Y32n0030_p0292a11║第二天女復說偈言：
Y32n0030_p0292a12║若男子、女人，勝妙香惠施，愛念可意施，生天隨所欲。
Y32n0030_p0292a13║見我處宮殿，乘空而遊行，天身若金聚，天女百中勝，
Y32n0030_p0292a14║觀察斯福德，迴向中之最。
Y32n0030_p0292a15║第三天女復說偈言：
Y32n0030_p0293a01║若男子、女人，以食而惠施，可意愛念施，生天隨所欲。
Y32n0030_p0293a02║見我居宮殿，乘虛而遊行，天身如金聚，天女百中勝，
Y32n0030_p0293a03║觀察斯福德，迴向中之最。
Y32n0030_p0293a04║第四天女復說偈言：
Y32n0030_p0293a05║憶念餘生時，曾為人婢使，不盜、不貪嗜，勤修不懈怠，
Y32n0030_p0293a06║量腹自節身，分飡救貧人。今見居宮殿，乘虛而遊行，
Y32n0030_p0293a07║天身如金聚，天女百中勝，觀察斯福德，供養中為最。
Y32n0030_p0293a08║第五天女復說偈言：
Y32n0030_p0293a09║憶念餘生時，為人作子婦，嫜姑性狂暴，常加麁澁言，
Y32n0030_p0293a10║執節修婦禮，卑遜而奉順。今見處宮殿，乘虛而遊行，
Y32n0030_p0293a11║天身如金聚，天女百中勝，觀察斯福德，供養中為最。
Y32n0030_p0293a12║第六天女復說偈言：
Y32n0030_p0293a13║昔曾見行路，比丘、比丘尼，從其聞正法，一宿受齋戒。
Y32n0030_p0293a14║今見處天殿，乘虛而遊行，天身如金聚，天女百中勝，
Y32n0030_p0293a15║觀察斯福德，迴向中之最。
Y32n0030_p0294a01║爾時，拘薩羅國麁牛彈琴人而說偈言：
Y32n0030_p0294a02║我今善來此，拘薩羅林中，得見此天女，具足妙天身。
Y32n0030_p0294a03║既見又聞說，當增修善業，緣今修功德，亦當生天上。
Y32n0030_p0294a04║說是語已，此諸天女即沒不現」。佛說此經已，諸比丘聞佛所說，歡喜奉行。
Y32n0030_p0294a05║七五；一三九八（一二八五）
Y32n0030_p0294a06║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0294a07║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0294a08║「何法起應滅？何生應防護？何法應當離？等觀何得樂」？
Y32n0030_p0294a09║爾時，世尊說偈答言：
Y32n0030_p0294a10║「瞋恚起應滅，貪生逆防護，無明應捨離，等觀真諦樂。
Y32n0030_p0294a11║欲生諸煩惱，欲為生苦本，調伏煩惱者，眾苦則調伏；
Y32n0030_p0294a12║調伏眾苦者，煩惱亦調伏」。
Y32n0030_p0294a13║時彼天子復說偈言：
Y32n0030_p0294a14║「久見婆羅門，逮得般涅槃，一切怖已過，永超世恩愛」。
Y32n0030_p0294a15║於是天子聞佛所說，歡喜隨喜，稽首佛足，即沒不現。
Y32n0030_p0295a01║七六；一三九九（一二八六）
Y32n0030_p0295a02║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0295a03║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0295a04║「若人行放逸，愚癡。離惡慧，禪思不放逸，疾得盡諸漏」！
Y32n0030_p0295a05║爾時，世尊說偈答言：
Y32n0030_p0295a06║「非世間眾事，是則之為欲，心法馳覺想，是名士夫欲。
Y32n0030_p0295a07║世間種種事，常在於世間，智慧修禪思，愛欲永潛伏。
Y32n0030_p0295a08║信為士夫伴，不信則不度，信增其名稱，命終得生天。
Y32n0030_p0295a09║於身虛空想，名色不堅固，不著名色者，遠離於積聚。
Y32n0030_p0295a10║觀此真實義，如解脫哀愍，由斯智慧故，世稱歎供養。
Y32n0030_p0295a11║能斷眾雜相，超絕生死流，超度諸流已，是名為比丘」。
Y32n0030_p0295a12║時彼天子復說偈言：
Y32n0030_p0295a13║「久見婆羅門，逮得般涅槃，一切怖已過，永超世恩愛」。
Y32n0030_p0295a14║於是天子聞佛所說，歡喜隨喜，稽首佛足，即沒不現。
Y32n0030_p0295a15║七七；一四〇〇（一二八七）
Y32n0030_p0296a01║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0296a02║稽首佛足。其身光明，遍照祇樹給孤獨園。時彼天子說偈問佛：
Y32n0030_p0296a03║「與何人同處？復與誰共事？知何等人法？名為勝非惡」？
Y32n0030_p0296a04║爾時，世尊說偈答言：
Y32n0030_p0296a05║「與正士同遊，正士同其事，解知正士法，是則勝非惡」。
Y32n0030_p0296a06║時彼天子復說偈言：
Y32n0030_p0296a07║「久見婆羅門，逮得般涅槃，一切怖已過，永超世恩愛」。
Y32n0030_p0296a08║時彼天子聞佛所說，歡喜隨喜，稽首佛足，即沒不現。
Y32n0030_p0296a09║七八；一四〇一（一二八八）
Y32n0030_p0296a10║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0296a11║稽首佛足，退坐一面。其身光明，遍照祇樹給孤獨園。時彼天子而說偈言：
Y32n0030_p0296a12║「慳悋生於心，不能行布施；明智求福者，乃能行其惠」。
Y32n0030_p0296a13║爾時，世尊說偈答言：
Y32n0030_p0296a14║「怖畏不行施，常得不施怖，怖畏於飢渴，慳惜從怖生。
Y32n0030_p0296a15║此世及他世，常癡飢渴畏，死則不隨無，獨往無資糧。
Y32n0030_p0297a01║少財能施者，多財難亦捨，難捨而能捨，是則為難施。
Y32n0030_p0297a02║無知者不覺，慧者知難知，以法養妻子，少財淨心施。
Y32n0030_p0297a03║百千邪盛會，所獲其福利，比前如法施，十六不及一。
Y32n0030_p0297a04║打縛惱眾生，所得諸財物，惠施安國土，是名有罪施，
Y32n0030_p0297a05║方之平等施，稱量所不及。如法不行非，所得財物施，
Y32n0030_p0297a06║難施而行施，是應賢聖施，所往常獲福，壽終上生天」。
Y32n0030_p0297a07║時彼天子復說偈言：
Y32n0030_p0297a08║「久見婆羅門，逮得般涅槃，一切怖已過，永超世恩愛」。
Y32n0030_p0297a09║時彼天子聞佛所說，歡喜隨喜，稽首佛足，即沒不現。
Y32n0030_p0297a10║七九；一四〇二（一二八九）
Y32n0030_p0297a11║如是我聞：一時，佛住王舍城金婆羅山金婆羅鬼神住處石室中。爾時，世尊金鎗刺足，未經
Y32n0030_p0297a12║幾時，起身苦痛；能得捨心，正智、正念，堪忍自安，無退減想。彼有山神天子八人，作是念：
Y32n0030_p0297a13║今日世尊住王舍城金婆羅山金婆羅鬼神住處石室中，金鎗刺足，起身苦痛，而能捨心，正念、正
Y32n0030_p0297a14║智，堪忍自安，無所退減，我等當往面前讚歎。作是念已，往詣佛所，稽首禮足，退住一面。第
Y32n0030_p0297a15║一天神說偈歎言：
Y32n0030_p0298a01║「沙門瞿曇，人中師子！身遭苦痛，堪忍自安，
Y32n0030_p0298a02║正智、正念，無所退減」。
Y32n0030_p0298a03║第二天子復讚歎言：
Y32n0030_p0298a04║「大士之大龍，大士之牛王，大士夫勇力，大士夫良馬，
Y32n0030_p0298a05║大士夫上首，大士夫之勝」！
Y32n0030_p0298a06║第三天子復讚歎言：
Y32n0030_p0298a07║「此沙門瞿曇，士夫分陀利！身生諸苦痛，而能行捨心，
Y32n0030_p0298a08║正智、正念住，堪忍以自安，而無所退減」。
Y32n0030_p0298a09║第四天子復讚歎言：「若有於沙門瞿曇士夫分陀利所說，違反嫌責，當知斯等長夜當得不饒
Y32n0030_p0298a10║益苦，唯除不知真實者」。
Y32n0030_p0298a11║第五天子復說偈言：
Y32n0030_p0298a12║「觀彼三昧定，善住於正受，解脫離諸塵，不踊亦不沒，
Y32n0030_p0298a13║其心安隱住，而得心解脫」。
Y32n0030_p0298a14║第六天子復說偈言：
Y32n0030_p0298a15║「經歷五百歲，誦婆羅門典，精勤修苦行，不解脫離塵，
Y32n0030_p0299a01║是則卑下類，不得度彼岸」。
Y32n0030_p0299a02║第七天子復說偈言：
Y32n0030_p0299a03║「為欲之所迫，持戒之所縛，勇捍行苦行，經歷於百年，
Y32n0030_p0299a04║其心不解脫，不離於塵垢，是則卑下類，不度於彼岸」。
Y32n0030_p0299a05║第八天子復說偈言：
Y32n0030_p0299a06║「心居憍慢欲，不能自調伏，不得三昧定，牟尼之正受。
Y32n0030_p0299a07║獨一居山林，其心常放逸，於彼死魔軍，不得度彼岸」。
Y32n0030_p0299a08║時彼山神天子八人，各各讚歎已，稽首佛足，即沒不現。
Y32n0030_p0299a09║（垂下及遮止，名稱及技能，彈琴并棄捨，種別、善丈夫，
Y32n0030_p0299a10║慳貪不惠施，八天為第十）。
Y32n0030_p0299a11║
Y32n0030_p0299a12║
Y32n0030_p0299a13║
Y32n0030_p0299a14║
Y32n0030_p0300a01║
Y32n0030_p0300a02║
Y32n0030_p0300a03║
Y32n0030_p0300a04║
Y32n0030_p0300a05║
Y32n0030_p0300a06║
Y32n0030_p0300a07║
Y32n0030_p0300a08║
Y32n0030_p0300a09║
Y32n0030_p0300a10║
Y32n0030_p0300a11║
Y32n0030_p0300a12║
Y32n0030_p0300a13║八〇；一四〇三（一二九〇）
Y32n0030_p0300a14║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0300a15║稽首佛足，退坐一面。其身光明，遍照祇樹給孤獨園。時彼天子而說偈言：
Y32n0030_p0300a16║「廣無過於地，深無踰於海，高無過須彌，大士無毘紐」。
Y32n0030_p0301a01║爾時，世尊說偈答言：
Y32n0030_p0301a02║「廣無過於愛，深無踰於腹，高莫過憍慢，大士無勝佛」。
Y32n0030_p0301a03║時彼天子復說偈言：
Y32n0030_p0301a04║「久見婆羅門，逮得般涅槃，一切怖已過，永超世恩愛」。
Y32n0030_p0301a05║於是天子聞佛所說，歡喜隨喜，稽首佛足，即沒不現。
Y32n0030_p0301a06║八一；一四〇四（一二九一）
Y32n0030_p0301a07║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0301a08║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0301a09║「何物火不燒？何風不能吹？水災壞大地，何物不流散？
Y32n0030_p0301a10║惡王及盜賊，強劫人財物，何男子女人，不為其所奪？
Y32n0030_p0301a11║云何珍寶藏，終竟不亡失」？
Y32n0030_p0301a12║爾時，世尊說偈答言：
Y32n0030_p0301a13║「福火所不燒，福風不能吹，水災壞大地，福水不流散。
Y32n0030_p0301a14║惡王及盜賊，強奪人財寶，若男子女人，福不被劫奪。
Y32n0030_p0301a15║樂報之寶藏，終竟不亡失」。
Y32n0030_p0302a01║時彼天子復說偈言：
Y32n0030_p0302a02║「久見婆羅門，逮得般涅槃，一切怖已過，永超世恩愛」。
Y32n0030_p0302a03║於是天子聞佛所說，歡喜隨喜，即沒不現。
Y32n0030_p0302a04║八二；一四〇五（一二九二）
Y32n0030_p0302a05║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0302a06║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0302a07║「誰當持資粮？何物賊不劫？何人劫而遮？何人劫不遮？
Y32n0030_p0302a08║何人常來詣，智慧者喜樂」？
Y32n0030_p0302a09║爾時，世尊說偈答言：
Y32n0030_p0302a10║「信者持資粮，福德劫不奪，賊劫奪則遮，沙門奪歡喜。
Y32n0030_p0302a11║沙門常來詣，智慧者欣樂」。
Y32n0030_p0302a12║時彼天子復說偈言：
Y32n0030_p0302a13║「久見婆羅門，逮得般涅槃，一切怖已過，永超世恩愛」。
Y32n0030_p0302a14║於是天子聞佛所說，歡喜隨喜，稽首佛足，即沒不現。
Y32n0030_p0302a15║八三；一四〇六（一二九三）
Y32n0030_p0303a01║如是我聞：一時，佛住舍衛國祇樹給孤獨園。時有一天子，容色絕妙，於後夜時，來詣佛所
Y32n0030_p0303a02║，稽首佛足，退坐一面。身諸光明，遍照祇樹給孤獨園。時彼天子說偈問佛：
Y32n0030_p0303a03║「一切相映障，知一切世間，樂安慰一切，唯願世尊說！
Y32n0030_p0303a04║云何是世間，最為難得者」？
Y32n0030_p0303a05║是時，世尊說偈答言：
Y32n0030_p0303a06║「為主而行忍，無財而欲施，遭難而行法，富貴修遠離，
Y32n0030_p0303a07║如是四法者，是則為最難」。
Y32n0030_p0303a08║時彼天子復說偈言：
Y32n0030_p0303a09║「久見婆羅門，逮得般涅槃，一切怖已過，永超世恩愛」。
Y32n0030_p0303a10║於是天子聞佛所說，歡喜隨喜，稽首佛足，即沒不現。
Y32n0030_p0303a11║八四；一四〇七（一二九四）
Y32n0030_p0303a12║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所
Y32n0030_p0303a13║，稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0303a14║「大力自在樂，所求無不得，何復勝於彼，一切所欲備」？
Y32n0030_p0303a15║爾時，世尊說偈答言：
Y32n0030_p0304a01║「大力自在樂，彼則無所求，若有求欲者，是苦非為樂。
Y32n0030_p0304a02║於求已過去，是則樂於彼」。
Y32n0030_p0304a03║時彼天子復說偈言：
Y32n0030_p0304a04║「久見婆羅門，逮得般涅槃，一切怖已過，永超世恩愛」。
Y32n0030_p0304a05║於是天子聞佛所說，歡喜隨喜，稽首佛足，即沒不現。
Y32n0030_p0304a06║八五；一四〇八（一二九五）
Y32n0030_p0304a07║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0304a08║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0304a09║「車從何處起？誰能轉於車？車轉至何所？何故壞磨滅」？
Y32n0030_p0304a10║爾時，世尊說偈答言：
Y32n0030_p0304a11║「車從諸業起，心識轉於車，隨因而轉至，因壞車則亡」。
Y32n0030_p0304a12║時彼天子復說偈言：
Y32n0030_p0304a13║「久見婆羅門，逮得般涅槃，一切怖已過，永超世恩愛」。
Y32n0030_p0304a14║於是天子聞佛所說，歡喜隨喜，稽首佛足，即沒不現。
Y32n0030_p0304a15║八六；一四〇九（一二九六）
Y32n0030_p0305a01║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0305a02║稽首佛足，退坐一面。其身光明，遍照祇樹給孤獨園。時彼天子白佛言：「世尊！拘屢陀王女修
Y32n0030_p0305a03║波羅提沙，今日生子」。佛告天子：「此則不善，非是善」。時彼天子即說偈言：
Y32n0030_p0305a04║「人生子為樂，世間有子歡，父母年老衰，子則能奉養。
Y32n0030_p0305a05║瞿曇何故說，生子為不善」？
Y32n0030_p0305a06║爾時，世尊說偈答言：
Y32n0030_p0305a07║「當知恆無常，純空陰非子，生子常得苦，愚者說言樂，
Y32n0030_p0305a08║是故我說言，生子非為善。非善為善像，念像不可念，
Y32n0030_p0305a09║實苦貌似樂，放逸所踐蹈」。
Y32n0030_p0305a10║時彼天子復說偈言：
Y32n0030_p0305a11║「久見婆羅門，逮得般涅槃，一切怖已過，永超世恩愛」。
Y32n0030_p0305a12║於是天子聞佛所說，歡喜隨喜，稽首佛足，即沒不現。
Y32n0030_p0305a13║八七；一四一〇（一二九七）
Y32n0030_p0305a14║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0305a15║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0306a01║「云何數所數？云何數不隱？云何數中數？云何說言說」？
Y32n0030_p0306a02║爾時，世尊說偈答言：
Y32n0030_p0306a03║「佛法難測量，二流不顯現，若彼名及色，滅盡悉無餘。
Y32n0030_p0306a04║是名數所數，彼數不隱藏，是彼數中數，是則說名數」。
Y32n0030_p0306a05║時彼天子復說偈言：
Y32n0030_p0306a06║「久見婆羅門，逮得般涅槃，一切怖已過，永超世恩愛」。
Y32n0030_p0306a07║於時天子聞佛所說，歡喜隨喜，稽首佛足，即沒不現。
Y32n0030_p0306a08║八八；一四一一（一二九八）
Y32n0030_p0306a09║如是我聞：一時，佛住舍衛國祇樹給孤獨園。時有天子，容色絕妙，於後夜時，來詣佛所，
Y32n0030_p0306a10║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0306a11║「何物重於地？何物高於空？何物疾於風？何物多於草」？
Y32n0030_p0306a12║爾時，世尊說偈答言：
Y32n0030_p0306a13║「戒德重於地，慢高於虛空，憶念疾於風，思想多於草」。
Y32n0030_p0306a14║時彼天子復說偈言：
Y32n0030_p0306a15║「久見婆羅門，逮得般涅槃，一切怖已過，永超世恩愛」。
Y32n0030_p0307a01║於是天子聞佛所說，歡喜隨喜，稽首佛足，即沒不現。
Y32n0030_p0307a02║八九；一四一二（一二九九）
Y32n0030_p0307a03║如是我聞：一時，佛住舍衛國祇樹給孤獨園。時彼天子，容色絕妙，於後夜時，來詣佛所，
Y32n0030_p0307a04║稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0307a05║「何戒何威儀？何得何為業？慧者云何住？云何往生天」？
Y32n0030_p0307a06║爾時，世尊說偈答言：
Y32n0030_p0307a07║「遠離於殺生，持戒自防樂，害心不加生，是則生天路。
Y32n0030_p0307a08║遠離不與取，與取心欣樂，斷除賊盜心，是則生天路。
Y32n0030_p0307a09║不行他所受，遠離於邪婬，自受知止足，是則生天路。
Y32n0030_p0307a10║自為己及他，為財及戲笑，妄語而不為，是則生天路。
Y32n0030_p0307a11║斷除於兩舌，不離他親友，常念和彼此，是則生天路。
Y32n0030_p0307a12║遠離不愛言，軟語不傷人，常說淳美言，是則生天路。
Y32n0030_p0307a13║不為不誠說，無義不饒益，常順於法言，是則生天路。
Y32n0030_p0307a14║聚落若空地，見利言我有，不行此貪想，是則生天路。
Y32n0030_p0307a15║慈心無害想，不害於眾生，心常無怨結，是則生天路。
Y32n0030_p0308a01║苦業及果報，二俱生淨信，受持於正見，是則生天路。
Y32n0030_p0308a02║如是諸善法，十種淨業跡，等受堅固持，是則生天路」。
Y32n0030_p0308a03║時彼天子復說偈言：
Y32n0030_p0308a04║「久見婆羅門，逮得般涅槃，一切怖已過，永超世恩愛」。
Y32n0030_p0308a05║於時天子聞佛所說，歡喜隨喜，稽首佛足，即沒不現。
Y32n0030_p0308a06║（大地、火不燒，誰齎糧、所願，甚能及車乘，鋸陀女、算數，
Y32n0030_p0308a07║何重并十善）。
Y32n0030_p0308a08║
Y32n0030_p0308a09║
Y32n0030_p0308a10║
Y32n0030_p0308a11║
Y32n0030_p0308a12║
Y32n0030_p0308a13║
Y32n0030_p0308a14║
Y32n0030_p0308a15║
Y32n0030_p0308a16║
Y32n0030_p0309a01║
Y32n0030_p0309a02║
Y32n0030_p0309a03║
Y32n0030_p0309a04║
Y32n0030_p0309a05║
Y32n0030_p0309a06║
Y32n0030_p0309a07║九〇；一四一三（一三〇〇）
Y32n0030_p0309a08║如是我聞：一時，佛住舍衛國祇樹給孤獨園。爾時，釋提桓因於後夜時，來詣佛所，稽首佛
Y32n0030_p0309a09║足，退坐一面。其身光明，遍照祇樹給孤獨園。時釋提桓因說偈問佛：
Y32n0030_p0309a10║「何法命不知？何法命不覺？何法鏁於命？何法為命縛」？
Y32n0030_p0309a11║爾時，世尊說偈答言：
Y32n0030_p0309a12║「色者命不知，諸行命不覺，身鏁於其命，愛縛於命者」。
Y32n0030_p0309a13║釋提桓因復說偈言：
Y32n0030_p0309a14║「色者非為命，諸佛之所說，云何而得熟，於彼甚深藏？
Y32n0030_p0309a15║云何段肉住？云何知命身」？
Y32n0030_p0310a01║爾時，世尊說偈答言：
Y32n0030_p0310a02║「迦羅邏為初，迦羅邏生胞，胞生於肉段，肉段生堅厚，
Y32n0030_p0310a03║堅厚生肢節，及諸毛髮等。色等諸情根，漸次成形體，
Y32n0030_p0310a04║因母飲食等，長養彼胎身」。
Y32n0030_p0310a05║爾時，釋提桓因聞佛所說，歡喜隨喜，稽首佛足，即沒不現。
Y32n0030_p0310a06║九一；一四一四（一三〇一）
Y32n0030_p0310a07║如是我聞：一時，佛住舍衛國祇樹給孤獨園。時有長勝天子，容色絕妙，於後夜時，來詣佛
Y32n0030_p0310a08║所，稽首佛足，退坐一面。身諸光明，遍照祇樹給孤獨園。時彼長勝天子而說偈言：
Y32n0030_p0310a09║「善學微妙說，習近諸沙門，獨一無等侶，正思惟靜默」。
Y32n0030_p0310a10║爾時，世尊說偈答言：
Y32n0030_p0310a11║「善學微妙說，習近諸沙門，獨一無等侶，寂默靜諸根」。
Y32n0030_p0310a12║時長勝天子聞佛所說，歡喜隨喜，稽首佛足，即沒不現。
Y32n0030_p0310a13║九二；一四一五（一三〇二）
Y32n0030_p0310a14║如是我聞：一時，佛住舍衛國祇樹給孤獨園。時有尸毘天子，容色絕妙，於後夜時，來詣佛
Y32n0030_p0310a15║所，稽首佛足，退坐一面。其身光明，遍照祇樹給孤獨園。時彼尸毘天子說偈問佛：
Y32n0030_p0311a01║「何人應同止？何等人共事？應知何等法？是轉勝非惡」。
Y32n0030_p0311a02║爾時，世尊說偈答言：
Y32n0030_p0311a03║「與正士同止，正士共其事，應知正士法，是轉勝非惡」。
Y32n0030_p0311a04║時彼尸毘天子聞佛所說，歡喜隨喜，稽首佛足，即沒不現。
Y32n0030_p0311a05║九三；一四一六（一三〇三）
Y32n0030_p0311a06║如是我聞：一時，佛住舍衛國祇樹給孤獨園。時有月自在天子，容色絕妙，於後夜時，來詣
Y32n0030_p0311a07║佛所，稽首佛足，退坐一面。身諸光明，遍照祇樹給孤獨園。時彼月自在天子而說偈言：
Y32n0030_p0311a08║「彼當至究竟，如蚊依從草，若得正繫念，一心善正受」。
Y32n0030_p0311a09║爾時，世尊說偈答言：
Y32n0030_p0311a10║「彼當到彼岸，如魚決其網，禪定具足住，心常致喜樂」。
Y32n0030_p0311a11║時彼月自在天子聞佛所說，歡喜隨喜，稽首佛足，即沒不現。
Y32n0030_p0311a12║九四；一四一七（一三〇四）
Y32n0030_p0311a13║如是我聞：一時，佛住舍衛國祇樹給孤獨園。時有毘瘦紐天子，容色絕妙，於後夜時，來詣
Y32n0030_p0311a14║佛所，稽首佛足，退坐一面。身諸光明，遍照祇樹給孤獨園。時彼毘瘦紐天子而說偈言：
Y32n0030_p0311a15║「供養於如來，歡喜常增長，欣樂正法律，不放逸隨學」。
Y32n0030_p0312a01║爾時，世尊說偈答言：
Y32n0030_p0312a02║「若如是說法，防護不放逸，以不放逸故，不隨魔自在」。
Y32n0030_p0312a03║於是毘瘦紐天子聞佛所說。歡喜隨喜，稽首佛足，即沒不現。
Y32n0030_p0312a04║九五；一四一八（一三〇五）
Y32n0030_p0312a05║如是我聞：一時，佛住舍衛國祇樹給孤獨園。時有般闍羅健天子，容色絕妙，於後夜時，來
Y32n0030_p0312a06║詣佛所，稽首佛足，退坐一面。身諸光明，遍照祇樹給孤獨園。時般闍羅健天子而說偈言：
Y32n0030_p0312a07║「憒亂之處所，黠慧者能覺，禪思覺所覺，牟尼思惟力」。
Y32n0030_p0312a08║爾時，世尊說偈答言：
Y32n0030_p0312a09║「了知憒亂法，正覺得涅槃，若得正繫念，一心善正受」。
Y32n0030_p0312a10║時般闍羅健天子聞佛所說，歡喜隨喜，稽首佛足，即沒不現。
Y32n0030_p0312a11║九六；一四一九（一三〇六）
Y32n0030_p0312a12║如是我聞：一時，佛住舍衛國祇樹給孤獨園。時有須深天子，與五百眷屬，容色絕妙，於後
Y32n0030_p0312a13║夜時，來詣佛所，稽首佛足，退坐一面。其身光明，遍照祇樹給孤獨園。爾時，世尊告尊者阿難
Y32n0030_p0312a14║：「汝阿難於尊者舍利弗善說法，心喜樂不」？阿難白佛：「如是，世尊！何等人不愚、不癡
Y32n0030_p0312a15║、有智慧，於尊者舍利弗善說法中，心不欣樂！所以者何？彼尊者舍利弗，持戒、多聞，少欲、
Y32n0030_p0313a01║知足，精勤、遠離，正念堅住，智慧正受。捷疾智慧，利智慧，出離智慧，決定智慧，大智慧，
Y32n0030_p0313a02║廣智慧，深智慧，無等智慧，智寶成就。善能教化，示教、照喜，亦常讚歎示教、照喜，常為四
Y32n0030_p0313a03║眾說法不惓」。佛告阿難：「如是，如是！如汝所說。阿難！為何等人不愚、不癡、有智慧、聞
Y32n0030_p0313a04║尊者舍利弗善說諸法而不歡喜？所以者何？舍利弗比丘持戒、多聞，少欲、知足，精勤、正念，
Y32n0030_p0313a05║智慧正受。超智，捷智，利智，出智、決定智，大智，廣智，深智，無等智，智寶成就。善能教
Y32n0030_p0313a06║化，示教、照喜，亦常讚歎示教、照喜，常為四眾說法不惓」。「世尊！如是，如是」。向尊者
Y32n0030_p0313a07║阿難，如是，如是稱歎舍利弗所說，如是、如是須深天子眷屬，內心歡喜，身光增明，清淨照耀
Y32n0030_p0313a08║。爾時，須深天子內懷歡喜，發身淨光照耀已，而說偈言：
Y32n0030_p0313a09║「舍利弗多聞，明智平等慧，持戒善調伏，得不起涅槃，
Y32n0030_p0313a10║持此後邊身，降伏於魔軍」。
Y32n0030_p0313a11║時彼須深天子及五百眷屬，聞佛所說，歡喜隨喜，稽首佛足，即沒不現。
Y32n0030_p0313a12║九七；一四二〇（一三〇七）
Y32n0030_p0313a13║如是我聞：一時，佛住舍衛國祇樹給孤獨園。時有赤馬天子，容色絕妙，於後夜時，來詣佛
Y32n0030_p0313a14║所，稽首佛足，退坐一面。其身光明，遍照祇樹給孤獨園。時彼赤馬天子白佛言：「世尊！頗有
Y32n0030_p0313a15║能行過世界邊，至不生、不老、不死處不」？佛告赤馬：「無有能過世界邊，至不生、不老、不
Y32n0030_p0314a01║死處者」。赤馬天子白佛言：「奇哉世尊！善說斯義。如世尊說言：無過世界邊，至不生、不老
Y32n0030_p0314a02║、不死處者。所以者何？世尊！我自憶宿命，名曰赤馬，作外道仙人，得神通，離諸愛欲。我時
Y32n0030_p0314a03║作是念：我有如是捷疾神足，如健士夫以利箭橫射過多羅樹影之頃，能登一須彌至一須彌，足躡
Y32n0030_p0314a04║東海，超至西海。我時作是念：我今成就如是捷疾神力，今日寧可求世界邊。作是念已，即便發
Y32n0030_p0314a05║行，唯除食息、便利，減節睡眠，常行百歲，於彼命終，竟不能得過世界邊，至不生、不老、不
Y32n0030_p0314a06║死之處」。
Y32n0030_p0314a07║佛告赤馬：「我今但以一尋之身，說於世界，世界集，世界滅，世界滅道跡。赤馬天子！何
Y32n0030_p0314a08║等為世間？謂五受陰。何等為五？色受陰，受受陰，想受陰，行受陰，識受陰，是名世間。何等
Y32n0030_p0314a09║為色集？謂當來有愛，貪喜俱，彼彼樂著，是名世間集。云何為世間滅？若彼當來有愛，貪喜
Y32n0030_p0314a10║俱，彼彼樂著，無餘斷：捨、離、盡、無欲、滅、息、沒，是名世間滅。何等為世間滅道跡？謂
Y32n0030_p0314a11║八聖道：正見，正志，正語，正業，正命，正方便，正念，正定，是名世間滅道跡。赤馬！了知
Y32n0030_p0314a12║世間，斷世間；了知世間集，斷世間集；了知世間滅，證世間滅；了知世間滅道跡，修彼滅道跡
Y32n0030_p0314a13║。赤馬！若比丘於世間苦若知、若斷；世間集若知、若斷；世間滅若知、若證；世間滅道跡若知
Y32n0030_p0314a14║、若修。赤馬！是名得世界邊，度世間愛」。爾時，世尊重說偈言：
Y32n0030_p0314a15║「未曾遠遊行，而得世界邊。無得世界邊，終不盡苦邊。
Y32n0030_p0315a01║以是故牟尼，能知世界邊，善解世界邊，諸梵行已立。
Y32n0030_p0315a02║於彼世界邊，平等覺知者，是名賢聖行，度世間彼岸」。
Y32n0030_p0315a03║是時赤馬天子聞佛所說，歡喜隨喜，稽首佛足，即沒不現。
Y32n0030_p0315a04║九八；一四二一（一三〇八）
Y32n0030_p0315a05║如是我聞：一時，佛住王舍城毘富羅山側。有六天子，本為外道出家：一名阿毘浮，二名增
Y32n0030_p0315a06║上阿毘浮，三名能求，四名毘藍婆，五名阿俱吒，六名迦藍，來詣佛所。阿毘浮天子即說偈言：
Y32n0030_p0315a07║「比丘專至心，常修行厭離，於初夜後夜，思惟善自攝，
Y32n0030_p0315a08║見聞其所說，不墮於地獄」。
Y32n0030_p0315a09║增上阿毘浮天子復說偈言：
Y32n0030_p0315a10║「厭離於黑闇，心常自攝護，永離於世間，言語諍論法。
Y32n0030_p0315a11║從如來大師，稟受沙門法，善攝護世間，不令造眾惡」。
Y32n0030_p0315a12║能求天子復說偈言：
Y32n0030_p0315a13║「斷截椎打殺，供養施迦葉，不見其為惡，亦不見為福」。
Y32n0030_p0315a14║毘藍婆天子復說偈言：
Y32n0030_p0315a15║「我說彼尼乾，外道若提子，出家行學道，長夜修難行，
Y32n0030_p0316a01║於大師徒眾，遠離於妄語，我說如是人，不遠於羅漢」。
Y32n0030_p0316a02║爾時，世尊說偈答言：
Y32n0030_p0316a03║「死瘦之野狐，常共師子遊，終日小羸劣，不能為師子。
Y32n0030_p0316a04║尼乾大師眾，虛妄自稱嘆，是惡心妄語，去羅漢甚遠」。
Y32n0030_p0316a05║爾時，天魔波旬著阿俱吒天子，而說偈言：
Y32n0030_p0316a06║「精勤棄闇冥，常守護遠離，深著微妙色，貪樂於梵世。
Y32n0030_p0316a07║我教化斯等，令得生梵天」。
Y32n0030_p0316a08║爾時，世尊作是念：若此阿俱吒天子所說偈，此是天魔波旬加其力故，非彼阿俱吒天子自心
Y32n0030_p0316a09║所說。作是說言：
Y32n0030_p0316a10║精勤棄闇冥，守護於遠離，深著微妙色，貪樂於梵世，
Y32n0030_p0316a11║當教化斯等，令得生梵天。
Y32n0030_p0316a12║爾時，世尊復說偈言：
Y32n0030_p0316a13║「若諸所有色，於此及與彼，或復虛空中，各別光照耀，
Y32n0030_p0316a14║當知彼一切，不離魔魔縛，猶如垂鈎餌，鉤釣於遊魚」。
Y32n0030_p0316a15║時彼天子咸各念言：今日阿俱吒天子所說偈，沙門瞿曇言是魔所說，何故沙門瞿曇言是魔說
Y32n0030_p0317a01║？爾時，世尊知諸天子心中所念，而告之言：「今阿俱吒天子所說偈，非彼天子自心所說，時魔
Y32n0030_p0317a02║波旬加其力故，作是說言：
Y32n0030_p0317a03║精勤棄闇冥，守護於遠離，深著微妙色，貪樂於梵世，
Y32n0030_p0317a04║當教化斯等，令得生梵天。
Y32n0030_p0317a05║是故我說偈：
Y32n0030_p0317a06║若諸所有色，於此及與彼，或復虛空中，各別光照耀，
Y32n0030_p0317a07║當知彼一切，不離魔魔縛，猶如垂鈎餌，鈎釣於遊魚」。
Y32n0030_p0317a08║時諸天子復作是念：奇哉沙門瞿曇！神力大德，能見天魔波旬，而我等不見。我等當復各各
Y32n0030_p0317a09║說偈，讚歎沙門瞿曇，即說偈言：
Y32n0030_p0317a10║「斷除於一切，有身愛貪想，令此善護者，除一切妄語。
Y32n0030_p0317a11║若欲斷欲愛，應供養大師，斷除三有愛，破壞於妄語。
Y32n0030_p0317a12║已斷於見貪，應供養大師。王舍城第一，名毘富羅山，
Y32n0030_p0317a13║雪山諸山最，金翅鳥中名，八方及上下，一切眾生界，
Y32n0030_p0317a14║於諸天人中，等正覺最上」。
Y32n0030_p0317a15║時諸天子說偈讚佛已，聞佛所說，歡喜隨喜，稽首佛足，即沒不現。
Y32n0030_p0318a01║（因陀羅問壽，斷於一切結，說善稱長者，尸毘問共住，
Y32n0030_p0318a02║速疾問邊際，婆睺諮大喜，大喜毘忸問，般闍羅揵持，
Y32n0030_p0318a03║須深摩問第一，有外道問諸見）。
Y32n0030_p0318a04║
Y32n0030_p0318a05║
Y32n0030_p0318a06║
Y32n0030_p0318a07║
Y32n0030_p0318a08║
Y32n0030_p0318a09║
Y32n0030_p0318a10║
Y32n0030_p0318a11║
Y32n0030_p0318a12║
Y32n0030_p0318a13║
Y32n0030_p0318a14║
Y32n0030_p0318a15║
Y32n0030_p0318a16║
Y32n0030_p0319a01║
Y32n0030_p0319a02║
Y32n0030_p0319a03║九九；一四二二（一三〇九）
Y32n0030_p0319a04║如是我聞：一時，佛住舍衛國祇樹給孤獨園。時有摩伽天子，容色絕妙，於後夜時，來詣佛
Y32n0030_p0319a05║所，稽首佛足，退坐一面。其身光明，遍照祇樹給孤獨園。時（有）摩伽天子說偈問佛：
Y32n0030_p0319a06║「殺何得安眠？殺何得喜樂？為殺何等人，瞿曇所讚歎」？
Y32n0030_p0319a07║爾時，世尊說偈答言：
Y32n0030_p0319a08║「若殺於瞋恚，而得安隱眠。殺於瞋恚者，令人得歡喜。
Y32n0030_p0319a09║瞋恚為毒本，殺者我所歎。殺彼瞋恚已，長夜無憂患」。
Y32n0030_p0319a10║於時摩伽天子聞佛所說，歡喜隨喜，稽首佛足，即沒不現。
Y32n0030_p0319a11║一〇〇；一四二三（一三一〇）
Y32n0030_p0319a12║如是我聞：一時，佛在舍衛國祇樹給孤獨園。爾時，有彌耆迦天子，容色絕妙，於後夜時，
Y32n0030_p0319a13║來詣佛所，稽首佛足，退坐一面。其身光明，遍照祇樹給孤獨園。時彌耆迦天子說偈問佛：
Y32n0030_p0319a14║「明照有幾種，能照明世間？唯願世尊說，何等明最上」？
Y32n0030_p0319a15║爾時，世尊說偈答言：
Y32n0030_p0320a01║「有三種光明，能照耀世間：晝以日為照，月以照其夜，
Y32n0030_p0320a02║燈火晝夜照，照彼彼色像。上下及諸方，眾生悉蒙照，
Y32n0030_p0320a03║人天光明中，佛光明為上」。
Y32n0030_p0320a04║佛說此經已，彌耆迦天子聞佛所說，歡喜隨喜，稽首佛足，即沒不現。
Y32n0030_p0320a05║一〇一；一四二四（一三一一）
Y32n0030_p0320a06║如是我聞：一時，佛住舍衛國祇樹給孤獨園。時有陀摩尼天子，容色絕妙，於後夜時，來詣
Y32n0030_p0320a07║佛所，稽首佛足，退坐一面。身諸光明，遍照祇樹給孤獨園。時彼陀摩尼天子而說偈言：
Y32n0030_p0320a08║「為婆羅門事，學斷莫疲惓。斷除諸愛欲，不求受後身」。
Y32n0030_p0320a09║爾時，世尊說偈答言：
Y32n0030_p0320a10║「婆羅門無事，所作事已作。乃至不得岸，晝夜常勤跪，
Y32n0030_p0320a11║已到彼岸住，於岸復何跪？此是婆羅門，專精漏盡禪，
Y32n0030_p0320a12║一切諸憂惱，熾然永已斷，是則到彼岸，涅槃無所求」。
Y32n0030_p0320a13║時陀摩尼天子聞佛所說，歡喜隨喜，稽首佛足，即沒不現。
Y32n0030_p0320a14║一〇二；一四二五（一三一二）
Y32n0030_p0320a15║如是我聞：一時，佛住舍衛國祇樹給孤獨園。時有多羅揵陀天子，容色絕妙，於後夜時，來
Y32n0030_p0321a01║詣佛所，稽首佛足。身諸光明，遍照祇樹給孤獨園。時彼天子說偈問佛：
Y32n0030_p0321a02║「斷幾捨幾法？幾法上增修？超越幾積聚，名比丘度流」？
Y32n0030_p0321a03║爾時，世尊說偈答言：
Y32n0030_p0321a04║「斷五捨於五，五法上增修，超五種積聚，名比丘度流」。
Y32n0030_p0321a05║時彼陀摩尼天子聞佛所說，歡喜隨喜，稽首佛足，即沒不現。
Y32n0030_p0321a06║一〇三；一四二六（一三一三）
Y32n0030_p0321a07║如是我聞：一時，佛住舍衛國祇樹給孤獨園。時有迦摩天子，容色絕妙，於後夜時，來詣佛
Y32n0030_p0321a08║所，稽首佛足。身諸光明，遍照祇樹給孤獨園。時迦摩天子白佛言：「甚難，世尊！甚難，善逝
Y32n0030_p0321a09║」！爾時，世尊說偈答言：
Y32n0030_p0321a10║「所學為甚難，具足戒三昧，遠離於非家，閑居寂靜樂」。
Y32n0030_p0321a11║迦摩天子白佛言：「世尊！靜默甚難得」。爾時，世尊說偈答言：
Y32n0030_p0321a12║「得所難得學，具足戒三昧，晝夜常專精，修習意所樂」。
Y32n0030_p0321a13║迦摩天子白佛言：「世尊！正受心難得」。爾時，世尊說偈答言：
Y32n0030_p0321a14║「難住正受住，諸根心決定，能斷死魔縻，聖者隨欲進」。
Y32n0030_p0321a15║迦摩天子復白佛言：「世尊嶮道甚難行」。爾時，世尊說偈答言：
Y32n0030_p0322a01║「難涉之嶮道，當行安樂進。非聖墮於彼，足上頭向下；
Y32n0030_p0322a02║賢聖乘正直，嶮路自然平」。
Y32n0030_p0322a03║佛說此經已，迦摩天子聞佛所說，歡喜隨喜，稽首佛足，即沒不現。
Y32n0030_p0322a04║一〇四；一四二七（一三一四）
Y32n0030_p0322a05║如是我聞：一時，佛住舍衛國祇樹給孤獨園。時有迦摩天子，容色絕妙，於後夜時，來詣佛
Y32n0030_p0322a06║所，稽首佛足，退坐一面。其身光明，遍照祇樹給孤獨園。時彼迦摩天子說偈問佛：
Y32n0030_p0322a07║「貪恚何所因？不樂身毛竪，恐怖從何起？覺想由何生？
Y32n0030_p0322a08║猶如鳩摩羅，依倚於乳母」。
Y32n0030_p0322a09║爾時，世尊說偈答言：
Y32n0030_p0322a10║「愛生自身長，如尼拘律樹，處處隨所著，如榛綿叢林。
Y32n0030_p0322a11║若知彼因者，發悟令開覺，度生死海流，不復更受有」。
Y32n0030_p0322a12║時迦摩天子聞佛所說，歡喜隨喜，稽首佛足，即沒不現。
Y32n0030_p0322a13║一〇五；一四二八（一三一五）
Y32n0030_p0322a14║如是我聞：一時，佛住舍衛國祇樹給孤獨園。時有栴檀天子，容色絕妙，於後夜時，來詣佛
Y32n0030_p0322a15║所，稽首佛足，退坐一面。其身光明，遍照祇樹給孤獨園。時彼栴檀天子說偈問佛：
Y32n0030_p0323a01║「聞瞿曇大智，無障礙知見，何所住何學，不遭他世惡」？
Y32n0030_p0323a02║爾時，世尊說偈答曰：
Y32n0030_p0323a03║「攝持身、口、意，不造三惡法，處在於居家，廣集於群賓，
Y32n0030_p0323a04║信惠財法施，以法立一切，住彼學彼法，則無他世畏」。
Y32n0030_p0323a05║佛說是經已，栴檀天子聞佛所說，歡喜隨喜，稽首佛足，即沒不現。
Y32n0030_p0323a06║一〇六；一四二九（一三一六）
Y32n0030_p0323a07║如是我聞：一時，佛住舍衛國祇樹給孤獨園。時有栴檀天子，容色絕妙，於後夜時，來詣佛
Y32n0030_p0323a08║所，稽首佛足，退坐一面。其身光明，遍照祇樹給孤獨園。時彼天子說偈問佛：
Y32n0030_p0323a09║「誰度於諸流，晝夜勤不懈？不攀無住處，云何不沒溺」？
Y32n0030_p0323a10║爾時，世尊說偈答言：
Y32n0030_p0323a11║「一切戒具足，智慧善正受，內思惟正念，能度難度流。
Y32n0030_p0323a12║不染此欲想，超度彼色愛，貪喜悉已盡，不入於難測」。
Y32n0030_p0323a13║時彼栴檀天子聞佛所說，歡喜隨喜，稽首佛足，即沒不現。
Y32n0030_p0323a14║一〇七；一四三〇（一三一七）
Y32n0030_p0323a15║如是我聞：一時，佛住舍衛國祇樹給孤獨園。時有迦葉天子，容色絕妙，於後夜時，來詣佛
Y32n0030_p0324a01║所，稽首佛足，退坐一面。其身光明，遍照祇樹給孤獨園。時彼迦葉天子白佛言：「世尊！我今
Y32n0030_p0324a02║當說比丘及比丘功德」。佛告天子：「隨汝所說」。時迦葉天子而說偈言：
Y32n0030_p0324a03║「比丘修正念，其身善解脫，晝夜常勤求，壞有諸功德。
Y32n0030_p0324a04║了知於世間，滅除一切有，比丘得無憂，心無所染著。
Y32n0030_p0324a05║世尊！是名比丘，是名比丘功德」。佛告迦葉：「善哉！善哉！如汝所說」。迦葉天子聞佛所說
Y32n0030_p0324a06║，歡喜隨喜，稽首佛足，即沒不現。
Y32n0030_p0324a07║一〇八；一四三一（一三一八）
Y32n0030_p0324a08║如是我聞：一時，佛住舍衛國祇樹給孤獨園。時有迦葉天子，容色絕妙，於後夜時，來詣佛
Y32n0030_p0324a09║所，稽首佛足，退坐一面。其身光明，遍照祇樹給孤獨園。時彼迦葉天子白佛言：「世尊我今當
Y32n0030_p0324a10║說比丘及比丘所說」。佛告迦葉天子：「隨所樂說」。時彼迦葉天子而說偈言：
Y32n0030_p0324a11║「比丘守正念，其心善解脫，晝夜常勤求，逮得離塵垢。
Y32n0030_p0324a12║曉了知世間，於塵離塵垢，比丘無憂患，心無所染著。
Y32n0030_p0324a13║世尊！是名比丘，是名比丘所說」。佛告迦葉：「如是，如是，如汝所說」。迦葉天子聞佛所說
Y32n0030_p0324a14║，歡喜隨喜，稽首佛足，即沒不現。
Y32n0030_p0324a15║（摩佉問所害，彌佉諮照明，曇摩誦應作，多羅詢所短，
Y32n0030_p0325a01║極難及伏藏，迦默決二疑，實智及渡流，栴檀之所說，
Y32n0030_p0325a02║無垢有非有，斯兩迦葉談）。
Y32n0030_p0325a03║
Y32n0030_p0325a04║
Y32n0030_p0325a05║
Y32n0030_p0325a06║
Y32n0030_p0325a07║
Y32n0030_p0325a08║
Y32n0030_p0325a09║
Y32n0030_p0325a10║
Y32n0030_p0325a11║
Y32n0030_p0325a12║
Y32n0030_p0325a13║
Y32n0030_p0325a14║
Y32n0030_p0325a15║
Y32n0030_p0327a01║二六　夜叉相應
Y32n0030_p0327a02║一；一四三二（一三一九）
Y32n0030_p0327a03║如是我聞：一時，佛在摩竭提國人間遊行。日暮，與五百比丘，於屈摩夜叉鬼住處宿。時
Y32n0030_p0327a04║屈摩夜叉鬼來詣佛所，稽首佛足，退住一面。時屈摩夜叉鬼白佛言：「世尊！今請世尊與諸大眾
Y32n0030_p0327a05║，於此夜宿」。爾時，世尊默然受請。是時屈摩夜叉鬼知世尊默然受請已，化作五百重閣、房舍
Y32n0030_p0327a06║，臥床、坐床、踞床，俱襵、褥枕，各五百具，悉皆化成。化作五百燈明，無諸烟炎。悉化現已
Y32n0030_p0327a07║，往詣佛所，稽首佛足，勸請世尊，令入其舍，令諸比丘次受房舍及諸臥具。周遍受已，還至佛
Y32n0030_p0327a08║所，稽首佛足，退坐一面，而說偈言：
Y32n0030_p0327a09║「賢德有正念，賢德常正念，正念安隱眠，此世及他世。
Y32n0030_p0327a10║賢德有正念，賢德常正念，正念安隱眠，其心常寂止，
Y32n0030_p0327a11║賢德有正念，賢德常正念，正念安隱眠，捨降伏他軍。
Y32n0030_p0327a12║賢德有正念，賢德常正念，不殺不教殺，不伏不教伏，
Y32n0030_p0327a13║慈心於一切，心不懷怨結」。
Y32n0030_p0327a14║爾時，世尊告屈摩夜叉鬼：「如是，如是，如汝所說」。時屈摩夜叉鬼聞佛所說，歡喜隨喜
Y32n0030_p0328a01║，稽首佛足，還自所住處。
Y32n0030_p0328a02║二；一四三三（一三二〇）
Y32n0030_p0328a03║如是我聞：一時，佛住摩鳩羅山，尊者那伽波羅為親侍者。爾時，世尊於夜闇時，天小微雨
Y32n0030_p0328a04║，電光睒現，出於房外，露地經行。是時天帝釋作是念：今日世尊住摩鳩羅山，尊者那伽波羅親
Y32n0030_p0328a05║侍供養。其夜闇冥，天時微雨，電光睒現，世尊出房，露地經行。我當化作毘琉璃重閣，執持重
Y32n0030_p0328a06║閣，隨佛經行。作是念已，即便化作鞞琉璃重閣，持詣佛所，稽首佛足，隨佛經行。爾時，摩竭
Y32n0030_p0328a07║提國人，若男、若女，夜啼之時，以摩鳩羅鬼恐之即止。親侍供養弟子之法，待師禪覺，然後乃
Y32n0030_p0328a08║眠。爾時，世尊為天帝釋，夜經行久。爾時，尊者那伽波羅作是念：世尊！今夜經行至久，我今
Y32n0030_p0328a09║當作摩鳩羅鬼形而恐怖之。時那伽波羅比丘，即反被俱執，長毛在外，往住世尊經行道頭，白
Y32n0030_p0328a10║佛言：「摩鳩羅鬼來！摩鳩羅鬼來」！爾時，世尊告那伽波羅比丘：「汝那伽波羅愚癡人，以摩
Y32n0030_p0328a11║鳩羅鬼神像恐怖佛耶？不能動如來、應、等正覺一毛髮也，如來、應、等正覺久離恐怖」。爾時
Y32n0030_p0328a12║，天帝釋白佛言：「世尊！世尊正法律中，亦復有此人耶」？佛言：「憍尸迦！瞿曇家中極大廣
Y32n0030_p0328a13║闊，斯等於未來世，亦當使得清淨之法」。爾時，世尊即說偈言：
Y32n0030_p0328a14║「若復婆羅門，於自所得法，得到於彼岸，若一毘舍遮，
Y32n0030_p0328a15║及與摩鳩羅，皆悉超過去。若復婆羅門，於自所行法，
Y32n0030_p0329a01║一切諸受覺，觀察皆已滅。若復婆羅門，自法度彼岸，
Y32n0030_p0329a02║一切諸因緣，皆悉已滅盡。若復婆羅門，自法度彼岸，
Y32n0030_p0329a03║一切諸人我，皆悉已滅盡。若復婆羅門，自法度彼岸，
Y32n0030_p0329a04║於生老病死，皆悉已超過」。
Y32n0030_p0329a05║佛說此經已，釋提桓因聞佛所說，歡喜隨喜，稽首佛足，即沒不現。
Y32n0030_p0329a06║三；一四三四（一三二一）
Y32n0030_p0329a07║如是我聞：一時，佛住王舍城迦蘭陀竹園。時尊者阿那律陀，於摩竭提國人間遊行，到畢陵
Y32n0030_p0329a08║伽鬼子母住處宿。時尊者阿那律陀，夜後分時，端身正坐，誦憂陀那，波羅延那，見真諦，諸上
Y32n0030_p0329a09║座所說偈，比丘尼所說偈，尸路偈，義品，牟尼偈，修多羅，悉皆廣誦。爾時，畢陵伽鬼子夜啼
Y32n0030_p0329a10║，畢陵伽鬼子母，為其子說偈，呵止言：
Y32n0030_p0329a11║「畢陵伽鬼子，汝今莫得啼！當聽彼比丘，誦習法句偈。
Y32n0030_p0329a12║若知法句者，能自護持戒，遠離於殺生，實言不妄語，
Y32n0030_p0329a13║能自捨非義，解脫鬼神道」。
Y32n0030_p0329a14║畢陵伽鬼子母說是偈時，畢陵伽鬼子啼聲即止。
Y32n0030_p0329a15║四；一四三五（一三二二）
Y32n0030_p0330a01║如是我聞：一時，佛在摩竭提國人間遊行，與大眾俱，到富那婆藪鬼子母住處宿。爾時，世
Y32n0030_p0330a02║尊為諸比丘說四聖諦相應法，所謂苦聖諦，苦集聖諦，苦滅聖諦，苦滅道跡聖諦。爾時，富那婆
Y32n0030_p0330a03║藪鬼母，兒富那婆藪，及鬼女欝多羅，二鬼小兒夜啼。時富那婆藪鬼母，教其男、女故而說偈言
Y32n0030_p0330a04║：
Y32n0030_p0330a05║「汝富那婆藪，欝多羅莫啼！令我得聽聞，如來所說法。
Y32n0030_p0330a06║非父母能令，其子解脫苦，聞如來說法，其苦得解脫。
Y32n0030_p0330a07║世人隨愛欲，為眾苦所迫，如來為說法，令破壞生死。
Y32n0030_p0330a08║我今欲聞法，汝等當默然」！時富那婆藪，鬼女欝多羅，
Y32n0030_p0330a09║悉受其母語，默然而靜聽。語母言：「善哉！我亦樂聞法，
Y32n0030_p0330a10║此正覺世尊，於摩竭勝山，為諸眾生類，演說脫苦法。
Y32n0030_p0330a11║說苦及苦因，苦滅、滅苦道，從此四聖諦，安隱趣涅槃。
Y32n0030_p0330a12║母今但善聽，世尊所說法」！
Y32n0030_p0330a13║時富那婆藪鬼母即說偈言：
Y32n0030_p0330a14║「奇哉智慧子，善能隨我心。汝富那婆藪，善歎佛導師！
Y32n0030_p0330a15║汝富那婆藪，及汝欝多羅，當生隨喜心，我已見聖諦」。
Y32n0030_p0331a01║時富那婆藪鬼母說是偈時，鬼子男、女，隨喜默然。
Y32n0030_p0331a02║五；一四三六（一三二三）
Y32n0030_p0331a03║如是我聞：一時，佛在摩竭提國人間遊行，與諸大眾，至摩尼遮羅鬼住處夜宿。爾時，摩尼
Y32n0030_p0331a04║遮羅鬼，會諸鬼神，集在一處。時有一女人，持香華鬘飾、飲食，至彼摩尼遮羅鬼神住處。彼女
Y32n0030_p0331a05║人遙見世尊，在摩尼遮羅鬼神住處坐。見已，作是念：我今現見摩尼遮羅鬼神，即說偈言：
Y32n0030_p0331a06║「善哉摩尼遮，住摩伽陀國，摩伽陀國人，所求悉如願。
Y32n0030_p0331a07║云何於此世、常得安樂住？後世復云何，而得生天樂」？
Y32n0030_p0331a08║爾時，世尊說偈答言：
Y32n0030_p0331a09║「莫放逸、慢恣，用摩尼鬼為？若自修所作，能得生天樂」。
Y32n0030_p0331a10║時彼女人作是念：此非摩尼遮羅鬼，是沙門瞿曇。如是知已，即以香華，鬘飾，供養世尊，
Y32n0030_p0331a11║稽首禮足，退坐一面，而說偈言：
Y32n0030_p0331a12║「何道趣安樂？當修何等行，此世常安隱，後世生天樂」？
Y32n0030_p0331a13║爾時，世尊說偈答言：
Y32n0030_p0331a14║「布施善調心，樂執護諸根，正見修賢行，親近於沙門，
Y32n0030_p0331a15║以正命自活，他世生天樂。何用三十三，諸天之苦網？
Y32n0030_p0332a01║但當一其心，斷除於愛欲。我當說離垢，甘露法善聽」！
Y32n0030_p0332a02║時彼女人聞世尊說法，示教、照喜，如佛常法：謂布施，持戒，生天之福；欲味，欲患，煩
Y32n0030_p0332a03║惱清淨，出要遠離功德福利，次第演說清淨佛法。譬如鮮淨白㲲，易染其色，時彼女人，亦復如
Y32n0030_p0332a04║是，即於坐上，於四聖諦得平等觀苦、集、滅、道。時彼女人見法，得法，知法，入法，度諸疑
Y32n0030_p0332a05║、惑，不由於他，於正法律得無所畏。即從座起，整衣服，合掌白佛：「已度，世尊！已度，善
Y32n0030_p0332a06║逝！我從今日，盡壽命，歸佛、歸法、歸比丘僧」。時彼女人聞佛所說，歡喜隨喜，禮佛而去。
Y32n0030_p0332a07║六；一四三七（一三二四）
Y32n0030_p0332a08║如是我聞：一時，佛在摩竭提國人間遊行，到針毛鬼住處夜宿。爾時，針毛鬼會諸鬼神，集
Y32n0030_p0332a09║在一處。時有炎鬼，見世尊在針毛鬼住處夜宿，見已，往詣針毛鬼所，語針毛鬼言：「聚落主！
Y32n0030_p0332a10║汝今大得善利！今如來、應、等正覺，於汝室宿」。針毛鬼言：「今當試看，為是如來為非」？
Y32n0030_p0332a11║時針毛鬼與諸鬼神集會已，還歸自舍，束身衝佛。爾時，世尊卻身避之。如是再三，束身衝佛，
Y32n0030_p0332a12║佛亦再三卻身避之。爾時，針毛鬼言：「沙門怖耶」？佛言：「聚落主！我不怖也，但汝觸惡」
Y32n0030_p0332a13║。針毛鬼言：「今有所問，當為我說。能令我喜者善，不能令我喜者，當壞汝心，裂汝胸，令汝
Y32n0030_p0332a14║熱血從其面出；捉汝兩手，擲恆水彼岸」。佛告針毛鬼：「聚落主！我不見諸天、魔、梵，沙門
Y32n0030_p0332a15║、婆羅門，天神、世人，能壞如來、應、等正覺心者，能裂其胸者，能令熱血從面出者，執其兩
Y32n0030_p0333a01║臂擲著恆水彼岸者。汝今但問，當為汝說，令汝歡喜」。時針毛鬼說偈問佛：
Y32n0030_p0333a02║「一切貪、恚心，以何為其因？不樂身毛竪，恐怖從何起？
Y32n0030_p0333a03║意念諸覺想，為從何所起？猶如新生兒，依倚於乳母」。
Y32n0030_p0333a04║爾時，世尊說偈答言：
Y32n0030_p0333a05║「愛生自身長，如尼拘律樹，展轉相拘引，如籐綿叢林。
Y32n0030_p0333a06║若知彼所因，當令鬼覺悟，度生死海流，不復重增有」。
Y32n0030_p0333a07║爾時，針毛鬼聞世尊說偈，心得歡喜，向佛悔過，受持三歸。佛說此經已，針毛鬼聞佛所說
Y32n0030_p0333a08║，歡喜奉行。
Y32n0030_p0333a09║七；一四三八（一三二五）
Y32n0030_p0333a10║如是我聞：一時，佛住王舍城迦蘭陀竹園。時有優婆夷子，受八支齋，尋即犯戒，即為鬼
Y32n0030_p0333a11║神所持。爾時，優婆夷即說偈言：
Y32n0030_p0333a12║「十四、十五日，及月分八日，神通瑞應月，八支善正受。
Y32n0030_p0333a13║受持於齋戒，不為鬼所持，我昔數諮問，世尊作是說」。
Y32n0030_p0333a14║爾時，彼鬼即說偈言：
Y32n0030_p0333a15║「十四、十五日，及月分八日，神足瑞應月，八支修正受。
Y32n0030_p0334a01║齋肅清淨住，戒德善守護，不為鬼戲弄，善哉從佛聞。
Y32n0030_p0334a02║汝當說言放，我當放汝子。諸有慢緩業，染污行苦行，
Y32n0030_p0334a03║梵行不清淨，終不得大果。譬如拔菅草，執緩則傷手，
Y32n0030_p0334a04║沙門行惡觸，當墮地獄中。譬如拔菅草，急捉不傷手，
Y32n0030_p0334a05║沙門善攝持，則到般涅槃」。
Y32n0030_p0334a06║時彼鬼神即放優婆夷子。爾時，優婆夷說偈告子言：
Y32n0030_p0334a07║「子汝今聽我，說彼鬼神說：若有慢緩業，穢污修苦行，
Y32n0030_p0334a08║不清淨梵行，彼不得大果。譬如拔葌草，執緩則傷手，
Y32n0030_p0334a09║沙門起惡觸，當墮地獄中。如急執葌草，則不傷其手，
Y32n0030_p0334a10║沙門善執護，逮得般涅槃」。
Y32n0030_p0334a11║時彼優婆夷子，如是覺悟已，剃除鬚髮，著袈裟衣，正信非家，出家學道。心不得樂，還歸
Y32n0030_p0334a12║自家。母遙見子而說偈言：
Y32n0030_p0334a13║「邁世而出家，何為還聚落？燒舍急出財，豈還投火中」？
Y32n0030_p0334a14║其子比丘說偈答言：
Y32n0030_p0334a15║「但念母命終，存亡不相見，故來還瞻視，何見子不歡」？
Y32n0030_p0335a01║時母優婆夷說偈答言：
Y32n0030_p0335a02║「捨欲而出家，還欲服食之。是故我憂悲，恐隨魔自在」。
Y32n0030_p0335a03║是時優婆夷，如是、如是發悟其子，如是其子還空閑處，精勤思惟，斷除一切煩惱結縛，得
Y32n0030_p0335a04║阿羅漢果證。
Y32n0030_p0335a05║八；一四三九（一三二六）
Y32n0030_p0335a06║如是我聞：一時，佛在摩竭提國人間遊行，到阿臈鬼住處夜宿。時阿臈鬼集會諸鬼神。時有
Y32n0030_p0335a07║竭曇鬼，見世尊在阿臈鬼住處夜宿。見已，至阿臈鬼所，語阿臈鬼言：「聚落主！汝獲大利！如
Y32n0030_p0335a08║來宿汝住處」。阿臈鬼言：「生人今日在我舍住耶？今當令知，為是如來，為非如來」？時阿臈
Y32n0030_p0335a09║鬼，諸鬼神聚會畢，還歸自家。語世尊曰：「出去，沙門」！爾時，世尊以他家故，即出其舍。
Y32n0030_p0335a10║阿臈鬼復言：「沙門，來入」。佛即還入，以滅慢故。如是再三。時阿臈鬼第四復語世尊言：「
Y32n0030_p0335a11║沙門！出去」。爾時，世尊語阿臈鬼言：「聚落主！已三見請，今不復出」。阿臈鬼言：「今問
Y32n0030_p0335a12║沙門，沙門答我能令我喜者善，不能令我喜者，我當壞其心、裂其胸，亦令熱血從其面出，執持
Y32n0030_p0335a13║兩手，擲著恆水彼岸」。世尊告言：「聚落主！我不見諸天、魔、梵，沙門、婆羅門，天神、世
Y32n0030_p0335a14║人，有能壞我心，裂我胸，令我熱血從面而出，執持兩手擲著恆水彼岸者。然聚落主！汝今但問
Y32n0030_p0335a15║，當為汝說，令汝心喜」。時阿臈鬼說偈問佛：
Y32n0030_p0336a01║「說何等名為，勝士夫事物？行於何等法，得安樂果報？
Y32n0030_p0336a02║何等為美味？云何壽中勝」？
Y32n0030_p0336a03║爾時，世尊說偈答言：
Y32n0030_p0336a04║「淨信為最勝，士夫之事物。行法得樂果；解脫味中上。
Y32n0030_p0336a05║智慧除老死，是為壽中勝」。
Y32n0030_p0336a06║時阿臈鬼復說偈言：
Y32n0030_p0336a07║「云何得名稱」？如上所說偈。
Y32n0030_p0336a08║爾時，世尊說偈答言：
Y32n0030_p0336a09║「持戒名稱流」。如上所說偈。
Y32n0030_p0336a10║時阿臈鬼復說偈言：
Y32n0030_p0336a11║「幾法起世間？幾法相順可？世幾法取受？世幾法損減」？
Y32n0030_p0336a12║爾時，世尊以偈答言：
Y32n0030_p0336a13║「世六法等起，六法相順可，世六法取受，世六法損減」。
Y32n0030_p0336a14║阿臈鬼復說偈問佛：
Y32n0030_p0336a15║「誰能度諸流，晝夜勤方便？無攀、無住處，孰能不沉沒」？
Y32n0030_p0337a01║爾時，世尊說偈答言：
Y32n0030_p0337a02║「一切戒具足，智慧善正受，正念內思惟，能度難度流。
Y32n0030_p0337a03║不樂於五欲，亦超度色愛，無攀、無住處，是能不沒溺」。
Y32n0030_p0337a04║時阿臈鬼復說偈問佛：
Y32n0030_p0337a05║「以何法度流？以何度大海？以何捨離苦？以何得清淨」？
Y32n0030_p0337a06║爾時，世尊說偈答言：
Y32n0030_p0337a07║「以信度河流，不放逸度海，精進能斷苦，以慧得清淨。
Y32n0030_p0337a08║汝當更問餘，沙門、梵志法，其法無有過，真諦施調伏」。
Y32n0030_p0337a09║時阿臈鬼復說偈問佛：
Y32n0030_p0337a10║「何煩更問餘，沙門、梵志法，即曰最勝士，以顯大法炬。
Y32n0030_p0337a11║於彼竭曇摩，常當報其恩，告我等正覺，無上導御師。
Y32n0030_p0337a12║我即日當行，從村而至村，親侍等正覺，聽受所說法」。
Y32n0030_p0337a13║佛說此經已，阿臈鬼歡喜隨喜，作禮而去。
Y32n0030_p0337a14║九；一四四〇（一三二七）
Y32n0030_p0337a15║如是我聞：一時，佛住王舍城迦蘭陀竹園。時有叔迦羅比丘尼，住王園比丘尼眾中，為王舍
Y32n0030_p0338a01║城諸人恭敬供養，如阿羅漢。又於一時，王舍城人於一吉星日歡集大會，即於是日闕不供養。有
Y32n0030_p0338a02║一鬼神敬重彼比丘尼故，至王舍城里巷之中，家家說偈：
Y32n0030_p0338a03║「王舍城人民，醉酒惛睡臥，不勤供養彼，叔迦比丘尼。
Y32n0030_p0338a04║善修諸根故，名曰叔迦羅；善說離垢法，涅槃清涼處。
Y32n0030_p0338a05║隨順聽所說，終日樂無厭，乘聽法智慧，得度生死流，
Y32n0030_p0338a06║猶如海商人，依附力馬王」。
Y32n0030_p0338a07║時一優婆塞以衣布施叔迦羅比丘尼，復有優婆塞以食供養。時彼鬼神即說偈言：
Y32n0030_p0338a08║「智慧優婆塞，獲福利豐多，施叔迦羅衣，離諸煩惱故。
Y32n0030_p0338a09║智慧優婆塞，獲福利豐多，施叔迦羅食，離諸積聚故」。
Y32n0030_p0338a10║時彼鬼神說斯偈已，即沒不現。
Y32n0030_p0338a11║一〇；一四四一（一三二八）
Y32n0030_p0338a12║如是我聞：一時，佛住王舍城迦蘭陀竹園，時毘羅比丘尼，住王舍城王園比丘尼眾中。為王
Y32n0030_p0338a13║舍城諸人民，於吉星日集聚大會，當斯之日，毘羅比丘尼無人供養。時有鬼神，敬重毘羅比丘尼
Y32n0030_p0338a14║，即入王舍城，處處里巷，四衢道頭而說偈言：
Y32n0030_p0338a15║「王舍城人民，醉酒惛睡臥，毘羅比丘尼，無人供養者。
Y32n0030_p0339a01║毘羅比丘尼，勇猛修諸根，善說離垢塵，涅槃清涼法。
Y32n0030_p0339a02║皆隨順所說，終日樂無厭，乘聽法智慧，得度生死流」。
Y32n0030_p0339a03║時有一優婆塞，持衣布施毘羅比丘尼。復有一優婆塞，以食供養。時彼鬼神而說偈言：
Y32n0030_p0339a04║「智慧優婆塞，今獲多福利、以衣施斷縛，毘羅比丘尼。
Y32n0030_p0339a05║智慧優婆塞，今獲多福利，食施毘羅尼，離諸和合故」。
Y32n0030_p0339a06║時彼鬼神說偈已，即沒不現。
Y32n0030_p0339a07║一一；一四四二（一三二九）
Y32n0030_p0339a08║如是我聞：一時，佛住王舍城迦蘭陀竹園。時有娑多耆利天神，醯魔波低天神，共作約誓：
Y32n0030_p0339a09║若其宮中有寶物出者，必當相語，不相語者，得違約罪。時醯魔波低天神宮中，有未曾有寶波曇
Y32n0030_p0339a10║摩華出，華有千葉，大如車輪、金色寶莖。時醯魔波低天神遣使告語娑多耆利：「聚落主！今我
Y32n0030_p0339a11║宮中，忽生未曾有寶波曇摩華，華有千葉，大如車輪，金色寶莖，可來觀看」！娑多耆利天神，
Y32n0030_p0339a12║遣使詣醯魔波低舍告言：「聚落主！用是波曇摩百千為？今我宮中，有未曾有寶，大波曇摩出，
Y32n0030_p0339a13║所謂如來、應、等正覺、明行足、善逝、世間解、無上士、調御丈夫、天人師、佛、世尊，汝便
Y32n0030_p0339a14║可來奉事供養」！時醯魔波低天神，即與五百眷屬，往詣娑多耆利天神所，說偈問言：
Y32n0030_p0339a15║「十五日良時，天夜遇歡會，當說受何齋，從何羅漢受」？
Y32n0030_p0340a01║時娑多耆利說偈答言：
Y32n0030_p0340a02║「今日佛世尊，在摩竭勝國，住於王舍城，迦蘭陀竹園，
Y32n0030_p0340a03║演說微妙法，滅除眾生苦。苦苦及苦集，苦滅盡作證，
Y32n0030_p0340a04║八聖出苦道，安隱趣涅槃。當往設供養，我羅漢世尊」。
Y32n0030_p0340a05║醯魔波低說偈問言：
Y32n0030_p0340a06║「彼有心願樂，慈濟眾生不？彼於受不受，心想平等不」？
Y32n0030_p0340a07║娑多耆利說偈答言：
Y32n0030_p0340a08║「彼妙願慈心，度一切眾生；於諸受不受，心想常平等」。
Y32n0030_p0340a09║時醯魔波低說偈問言：
Y32n0030_p0340a10║「為具足明達，已行成就不？諸漏永滅盡，不受後有耶」？
Y32n0030_p0340a11║娑多耆利說偈答言：
Y32n0030_p0340a12║「明達善具足，正行已成就。諸漏永已盡，不復受後有」。
Y32n0030_p0340a13║醯魔波低說偈問言：
Y32n0030_p0340a14║「牟尼意行滿，及身、口業耶？明行悉具足，以法讚歎耶」？
Y32n0030_p0340a15║娑多耆利說偈答言：
Y32n0030_p0341a01║「具足牟尼心，及業身、口滿。明行悉具足，以法而讚歎」。
Y32n0030_p0341a02║醯魔波低說偈問言：
Y32n0030_p0341a03║「遠離於害生，不與不取不？為遠於放蕩，不離禪思不」？
Y32n0030_p0341a04║娑多耆利復說偈言：
Y32n0030_p0341a05║「常不害眾生，不與不妄取。遠離於放蕩，日夜常思禪」。
Y32n0030_p0341a06║醯魔波低復說偈問言：
Y32n0030_p0341a07║「為不樂五欲，心不濁亂不？有清淨法眼，滅盡愚癡不」？
Y32n0030_p0341a08║娑多耆利說偈答言：
Y32n0030_p0341a09║「心常不樂欲，亦無濁亂心。佛法眼清淨，愚癡盡無餘」。
Y32n0030_p0341a10║醯魔波低復說偈問言：
Y32n0030_p0341a11║「至誠不妄語，麁澁言無有？得無別離說，無不誠說不」？
Y32n0030_p0341a12║娑多耆利說偈答言：
Y32n0030_p0341a13║「至誠不妄語，亦無麁澁言。不離他親厚，常說如法言」。
Y32n0030_p0341a14║醯魔波低復說偈問言：
Y32n0030_p0341a15║「為持清淨戒，正念寂滅不？具足等解脫，如來大智不」？
Y32n0030_p0342a01║娑多耆利說偈答言：
Y32n0030_p0342a02║「淨戒悉具足，正念常寂靜。等解脫成就，得如來大智」。
Y32n0030_p0342a03║〔醯魔波低復說偈問言：
Y32n0030_p0342a04║「明達悉具足，正行已清淨。所有諸漏盡，不復受後有」？
Y32n0030_p0342a05║娑多耆利說偈答言：
Y32n0030_p0342a06║「明達悉具足，正行已清淨。一切諸漏盡，無復後生有」。
Y32n0030_p0342a07║醯魔波低復說偈言：
Y32n0030_p0342a08║「牟尼善心具，及身、口業跡，明行悉成就，故讚歎其法」？
Y32n0030_p0342a09║娑多耆利說偈答言：
Y32n0030_p0342a10║「牟尼善心具，及身、口業跡，明行悉成就，讚歎於其法」〕。
Y32n0030_p0342a11║醯魔波低復說偈言：
Y32n0030_p0342a12║「伊尼延鹿𨄔，仙人之勝相，少食捨身貪，牟尼處林禪。
Y32n0030_p0342a13║汝今當共行，敬禮彼瞿曇」。
Y32n0030_p0342a14║時有百千鬼神眷屬，圍繞娑多耆利、醯魔波低，速至佛所，禮拜供養。整衣服，偏袒右肩
Y32n0030_p0342a15║，合掌敬禮，而說偈言：
Y32n0030_p0343a01║「伊尼延鹿𨄔，仙人之勝相，少食無貪嗜，牟尼樂林禪。
Y32n0030_p0343a02║我等今故來，請問於瞿曇，師子獨遊步，大龍無恐畏。
Y32n0030_p0343a03║今故來請問，牟尼願決疑！云何得出苦？云何苦解脫？
Y32n0030_p0343a04║唯願說解脫，苦於何所滅」？
Y32n0030_p0343a05║爾時，世尊說偈答言：
Y32n0030_p0343a06║「世五欲功德，及說第六意，於彼欲無貪，解脫一切苦。
Y32n0030_p0343a07║如是從苦出，如是解脫苦，今答汝所問，苦從此而滅」。
Y32n0030_p0343a08║娑多耆利、醯魔波低復說偈問佛：
Y32n0030_p0343a09║「泉從何轉還？惡道何不轉？世間諸苦樂，於何而滅盡」？
Y32n0030_p0343a10║爾時，世尊說偈答言：
Y32n0030_p0343a11║「眼、耳、鼻、舌、身，及以意入處，於彼名及色，永滅盡無餘。
Y32n0030_p0343a12║於彼泉轉還，於彼道不轉；於彼苦及樂，得無餘滅盡」。
Y32n0030_p0343a13║娑多耆利、醯魔波低，復說偈問佛：
Y32n0030_p0343a14║「世間幾法起？幾法世和合？幾法取受世？幾法令世減」？
Y32n0030_p0343a15║爾時，世尊說偈答言：
Y32n0030_p0344a01║「六法起世間，六法世和合，六法取受世，六法世損減」。
Y32n0030_p0344a02║娑多耆利、醯魔波低，復說偈問佛：
Y32n0030_p0344a03║「云何度諸流，日夜勤方便？無攀、無住處，而不溺深淵」？
Y32n0030_p0344a04║爾時，世尊說偈答言：
Y32n0030_p0344a05║「一切戒具足，智慧善正受，如思惟繫念，是能度深淵。
Y32n0030_p0344a06║不樂諸欲想，亦超色諸結，無攀、無住處，不溺於深淵」。
Y32n0030_p0344a07║娑多耆利、醯魔波低，復說偈問佛：
Y32n0030_p0344a08║「何法度諸流？以何度大海？云何捨離苦？云何得清淨」？
Y32n0030_p0344a09║爾時，世尊說偈答言：
Y32n0030_p0344a10║「正信度河流，不放逸度海，精進能斷苦，智慧得清淨」。
Y32n0030_p0344a11║爾時，世尊復說偈言：
Y32n0030_p0344a12║「汝可更問餘，沙門、梵志法，真實施調伏，除此更無法」。
Y32n0030_p0344a13║醯魔波低復說偈言：
Y32n0030_p0344a14║「更餘何所問，沙門、梵志法，大精進今日，已具善開導。
Y32n0030_p0344a15║我今當報彼，娑多耆利恩，能以導御師，告語於我等。
Y32n0030_p0345a01║我當詣村村，家家而隨佛，承事禮供養，從佛聞正法。
Y32n0030_p0345a02║此百千鬼神，悉合掌恭敬，一切歸依佛，牟尼之大師。
Y32n0030_p0345a03║得無上之名，必見真實義，成就大智慧，於欲不染著。
Y32n0030_p0345a04║慧者當觀察，救護世間者，得賢聖道跡，是則大仙人」。
Y32n0030_p0345a05║佛說是經已，娑多耆利，醯魔波低，及諸眷族五百鬼神，聞佛所說，皆大歡喜隨喜，禮佛而
Y32n0030_p0345a06║去。
Y32n0030_p0345a07║一二；一四四三（一三三〇）
Y32n0030_p0345a08║如是我聞：一時，佛住王舍城迦蘭陀竹園。是時尊者舍利弗，尊者大目揵連，住耆闍崛山中
Y32n0030_p0345a09║。時尊者舍利弗，新剃鬚髮。時有伽吒及優波伽吒鬼，優波伽吒鬼見尊者舍利弗新剃鬚髮，語伽
Y32n0030_p0345a10║吒鬼言：「我今當往打彼沙門頭」。伽吒鬼言：「汝優波伽吒莫作是語！此沙門大德，大力，汝
Y32n0030_p0345a11║莫長夜得大不饒益苦」。如是再三說，時優波伽吒鬼再三不隨伽吒鬼語。即以手打尊者舍利弗頭
Y32n0030_p0345a12║，打已尋自喚言：「燒我，伽吒！煮我，伽吒」！再三喚已，陷入地中，墮阿毘地獄。尊者大目
Y32n0030_p0345a13║揵連聞尊者舍利弗，為鬼所打聲已，即往詣尊者舍利弗所，問尊者舍利弗言：「云何尊者！苦痛
Y32n0030_p0345a14║可忍不」？尊者舍利弗答言：「尊者大目揵連！雖復苦痛，意能堪忍，不至大苦」。尊者大目揵
Y32n0030_p0345a15║連語尊者舍利弗言：「奇哉！尊者舍利弗，真為大德大力。此鬼若以手打耆闍崛山者，能令碎如
Y32n0030_p0346a01║糠糩，況復打人而不苦痛」？爾時，尊者舍利弗語尊者大目揵連：「我實不大苦痛」。時尊者舍
Y32n0030_p0346a02║利弗、大目揵連，共相慰勞。時世尊以天耳聞其語聲，聞已，即說偈言：
Y32n0030_p0346a03║「其心如剛石，堅住不傾動，染著心已離，瞋者不反報，
Y32n0030_p0346a04║若如此修心，何有苦痛處」！
Y32n0030_p0346a05║佛說此經已，諸比丘聞佛所說，歡喜奉行。
Y32n0030_p0346a06║（因陀羅釋迦、崛摩、白山賓迦羅、富那婆修、曼遮尼羅、
Y32n0030_p0346a07║箭毛、受齋、曠野、及雄、淨、七岳并雪山、害及於無害，是名第十二）。
Y32n0030_p0346a08║
Y32n0030_p0346a09║
Y32n0030_p0346a10║
Y32n0030_p0346a11║
Y32n0030_p0346a12║
Y32n0030_p0346a13║
Y32n0030_p0346a14║
Y32n0030_p0346a15║
Y32n0030_p0347a01║
Y32n0030_p0347a02║
Y32n0030_p0347a03║
Y32n0030_p0347a04║
Y32n0030_p0347a05║
Y32n0030_p0347a06║
Y32n0030_p0347a07║
Y32n0030_p0347a08║
Y32n0030_p0347a09║
Y32n0030_p0347a10║
Y32n0030_p0347a11║
Y32n0030_p0347a12║
Y32n0030_p0347a13║
Y32n0030_p0347a14║
Y32n0030_p0347a15║
Y32n0030_p0347a16║
Y32n0030_p0347a17║
Y32n0030_p0348a01║
Y32n0030_p0348a02║
Y32n0030_p0349a01║二七　林相應
Y32n0030_p0349a02║一；一四四四（一三三一）
Y32n0030_p0349a03║如是我聞：一時，佛住舍衛國祇樹給孤獨園。時有眾多比丘，於拘薩羅國人間遊行，住一
Y32n0030_p0349a04║林中，夏安居。彼林中有天神住，知十五日諸比丘受歲，極生憂慼。有餘天神語彼天神言：「汝
Y32n0030_p0349a05║何卒生愁憂苦惱？汝當歡喜，諸比丘持戒清淨，今日受歲」。林中天神答言：「我知比丘今日受
Y32n0030_p0349a06║歲，不同無羞外道受歲。然精進比丘受歲，持衣鉢，明日至餘處去，此林當空」。比丘去後，林
Y32n0030_p0349a07║中天神而說偈言：
Y32n0030_p0349a08║「今我心不樂，但見空林樹。清淨心說法，多聞諸比丘，
Y32n0030_p0349a09║瞿曇之弟子，今悉何處去」？
Y32n0030_p0349a10║時有異天子而說偈言：
Y32n0030_p0349a11║「有至摩伽陀，有至拘薩羅，亦至金剛地，處處修遠離。
Y32n0030_p0349a12║猶如野禽獸，隨所樂而遊」。
Y32n0030_p0349a13║二；一四四五（一三三二）
Y32n0030_p0349a14║如是我聞：一時，佛住舍衛國祇樹給孤獨園。爾時，有異比丘，在拘薩羅國人間，止住一林
Y32n0030_p0350a01║中，入晝正受。身體疲極，夜則睡眠。時彼林中止住天神，作是念：此非比丘法，於空林中入晝
Y32n0030_p0350a02║正受，夜著睡眠，我今當往覺悟之。爾時，天神往至比丘前而說偈言：
Y32n0030_p0350a03║「比丘汝起起，何以著睡眠？睡眠有何利，病時何不眠？
Y32n0030_p0350a04║利刺刺身時，云何得睡眠？汝本捨非家，出家之所欲，
Y32n0030_p0350a05║當如本所欲，日夜求增進，莫得墮睡眠，令心不自在。
Y32n0030_p0350a06║無常、不恆欲，迷醉於愚夫，餘人悉被縛，汝今已解脫，
Y32n0030_p0350a07║正信而出家，何以著睡眠？已調伏貪欲，其心得解脫，
Y32n0030_p0350a08║具足勝妙智，出家何故眠？勤精進正受，常修堅固力，
Y32n0030_p0350a09║專求般涅槃，云何而睡眠？起明斷無明，滅盡諸有漏，
Y32n0030_p0350a10║調彼後邊身，云何著睡眠」？
Y32n0030_p0350a11║時彼天神說是偈時，彼比丘聞其所說，專精思惟，得阿羅漢。
Y32n0030_p0350a12║三；一四四六（一三三三）
Y32n0030_p0350a13║如是我聞：一時，佛住舍衛國祇樹給孤獨園。時有異比丘，在拘薩羅（人間），住（一）林
Y32n0030_p0350a14║中，入晝正受。心起不善覺，依於惡貪。時彼林中住止天神，作是念：此非比丘法，止住林中
Y32n0030_p0350a15║入晝正受，心生不善覺，依於惡貪，我今當往開悟之。時彼天神即說偈言：
Y32n0030_p0351a01║「其心欲遠離，止於空閑林，放心隨外緣，亂想而流馳。
Y32n0030_p0351a02║調伏樂世心，常樂心解脫，當捨不樂心，執受安樂住。
Y32n0030_p0351a03║思非於正念，莫著我我所，如以塵頭染，是著極難遣，
Y32n0030_p0351a04║莫令染樂著，欲心所濁亂。如釋君馳象，奮迅去塵穢，
Y32n0030_p0351a05║比丘於自身，正念除塵垢。塵者謂貪欲，非世間塵土，
Y32n0030_p0351a06║黠慧明智者，當悟彼諸塵，於如來法律，持心莫放逸。
Y32n0030_p0351a07║塵垢謂瞋恚，非世間塵土，黠慧明智者，當悟彼諸塵，
Y32n0030_p0351a08║於如來法律，持心莫放逸。塵垢謂愚癡，非世間塵土，
Y32n0030_p0351a09║明智黠慧者，當捨彼諸塵，於如來法律，持心莫放逸」。
Y32n0030_p0351a10║時彼天神說是偈已，彼比丘聞其所說，專精思惟，斷諸煩惱，得阿羅漢。
Y32n0030_p0351a11║四；一四四七（一三三四）
Y32n0030_p0351a12║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中，入晝
Y32n0030_p0351a13║正受，起不正思惟。時彼林中止住天神，作是念：此非比丘法，止住林中入晝正受，而起不正思
Y32n0030_p0351a14║惟、我今當往，方便善覺悟之。時彼天神而說偈言：
Y32n0030_p0351a15║「何不正思惟，覺觀所寢食？當捨不正念，專修於正受。
Y32n0030_p0352a01║遵崇佛、法、僧，及自持淨戒，常生隨喜心，喜樂轉勝進，
Y32n0030_p0352a02║以心歡喜故，速究竟苦邊」。
Y32n0030_p0352a03║時彼天神說偈勸發已，彼比丘專精思惟，盡諸煩惱，得阿羅漢。
Y32n0030_p0352a04║五；一四四八（一三三五）
Y32n0030_p0352a05║如是我聞：一時，佛住舍衛國祇樹給孤獨園。時有異比丘，於拘薩羅人間，住一林中，入晝
Y32n0030_p0352a06║正受。時彼比丘日中時，不樂心生，而說偈言：
Y32n0030_p0352a07║「於此日中時，眾鳥悉靜默，空野忽有聲，令我心恐怖」。
Y32n0030_p0352a08║時彼林中住止天神而說偈言：
Y32n0030_p0352a09║「於今日中時，眾鳥悉寂靜，空野忽有聲，應汝不樂心。
Y32n0030_p0352a10║汝當捨不樂，專樂修正受」。
Y32n0030_p0352a11║時彼天子說偈覺悟彼比丘已，時彼比丘專精思惟，捨除煩惱，得阿羅漢。
Y32n0030_p0352a12║六；一四四九（一三三六）
Y32n0030_p0352a13║如是我聞：一時，佛住舍衛國祇樹給孤獨園。爾時，尊者阿那律陀，在拘薩羅人間，住一林
Y32n0030_p0352a14║中。時有天神，名闍隣尼，是尊者阿那律陀本善知識。往詣尊者阿那律陀所，〔到阿那律所〕說
Y32n0030_p0352a15║偈言：
Y32n0030_p0353a01║「汝今可發願，願還生本處，三十三天上，五欲樂悉備，
Y32n0030_p0353a02║百種諸音樂，常以自歡娛。每至睡眠時，音樂以覺悟，
Y32n0030_p0353a03║諸天玉女眾，晝夜侍左右」。
Y32n0030_p0353a04║尊者阿那律陀說偈答言：
Y32n0030_p0353a05║「諸天玉女眾，此皆大苦聚，以彼顛倒想，繫著有身見；
Y32n0030_p0353a06║諸求生彼者，斯亦是大苦。闍隣尼當知！我不願生彼，
Y32n0030_p0353a07║生死已永盡，不受後有故」。
Y32n0030_p0353a08║尊者阿那律說是語時，闍隣尼天子聞尊者阿那律所說，歡喜隨喜，即沒不現。
Y32n0030_p0353a09║七；一四五〇（一三三七）
Y32n0030_p0353a10║如是我聞：一時，佛住舍衛國祇樹給孤獨園。時有比丘在拘薩羅人間，林中止住。勤誦經，
Y32n0030_p0353a11║勤講說，精勤思惟，得阿羅漢果。證已，不復精勤誦說。時有天神止彼林中者，而說偈言：
Y32n0030_p0353a12║「比丘汝先時，晝夜勤誦習，常為諸比丘，共論決定義。
Y32n0030_p0353a13║汝今於法句，寂然無所說，不與諸比丘，共論決定義」。
Y32n0030_p0353a14║時彼比丘說偈答言：
Y32n0030_p0353a15║「本未應離欲，心常樂法句，既離欲相應，誦說事已畢。
Y32n0030_p0354a01║先知道已備，用聞見道為？世間諸聞見，無知悉放捨」。
Y32n0030_p0354a02║時彼天神聞比丘所說，歡喜隨喜，即沒不現。
Y32n0030_p0354a03║八；一四五一（一三三八）
Y32n0030_p0354a04║如是我聞：一時，佛住舍衛國祇樹給孤獨園。時有異比丘，在拘薩羅人間，止一林中。時彼
Y32n0030_p0354a05║比丘有眼患，受師教，應嗅鉢曇摩花。時彼比丘受師教已，往至鉢曇摩池側，於池岸邊迎風而坐
Y32n0030_p0354a06║，隨風嗅香。時有天神主此池者，語比丘言：「何以盜華？汝今便是盜香賊也」。爾時，比丘說
Y32n0030_p0354a07║偈答言：
Y32n0030_p0354a08║「不壞亦不奪，遠住隨嗅香，汝今何故言，我是盜香賊」？
Y32n0030_p0354a09║爾時，天神復說偈言：
Y32n0030_p0354a10║「不求而不捨，世間名為賊。汝今人不與，而自一向取，
Y32n0030_p0354a11║是則名世間，真實盜香賊」。
Y32n0030_p0354a12║時有一士夫，取彼藕根，重負而去。爾時，比丘為彼天神而說偈言：
Y32n0030_p0354a13║「如今彼士夫，斷截分陀利，拔根重負去，便是姦狡人，
Y32n0030_p0354a14║汝何故不遮，而言我盜香」？
Y32n0030_p0354a15║時彼天神說偈答言：
Y32n0030_p0355a01║「狂亂姦狡人，猶如乳母衣，何足加其言，且堪與汝語。
Y32n0030_p0355a02║袈裟污不現，黑衣墨不污，姦狡兇惡人，世間不與語。
Y32n0030_p0355a03║蠅腳污素帛，明者小過現；如墨點珂貝，雖小悉皆現。
Y32n0030_p0355a04║常從彼求淨，無結離煩惱，如毛髮之惡，人見如泰山」。
Y32n0030_p0355a05║時彼比丘復說偈言：
Y32n0030_p0355a06║「善哉！善哉說！以義安慰我，汝可常為我，數數說斯偈」。
Y32n0030_p0355a07║時彼天神復說偈言：
Y32n0030_p0355a08║「我非汝買奴，亦非人與汝，何為常隨汝，數數相告語？
Y32n0030_p0355a09║汝今自當知，彼彼饒益事」。
Y32n0030_p0355a10║時彼天子說是偈已，彼比丘聞其所說，歡喜隨喜，從座起去。獨一靜處，專精思惟，斷諸煩
Y32n0030_p0355a11║惱，得阿羅漢。
Y32n0030_p0355a12║九；一四五二（一三三九）
Y32n0030_p0355a13║如是我聞：一時，佛住王舍城迦蘭陀竹園。爾時，尊者十力迦葉，住王舍城仙人窟中。時有
Y32n0030_p0355a14║獵師，名曰尺只，去十力迦葉不遠，張網捕鹿。爾時，十力迦葉為彼獵師哀愍說法，時彼獵師不
Y32n0030_p0355a15║解所說。時十力迦葉即以神力，指端火然，彼猶不悟。爾時，仙人窟中住止天神而說偈言：
Y32n0030_p0356a01║「深山中獵師，少智盲無目，何為非時說，薄德無辯慧？
Y32n0030_p0356a02║所聞亦不解，明中亦無見，於諸善勝法，愚癡莫能了。
Y32n0030_p0356a03║正使燒十指，彼終不見諦」。
Y32n0030_p0356a04║時彼天神說是偈已，尊者十力迦葉，即默然住。
Y32n0030_p0356a05║（不樂及睡眠，厭離、倒淨想，安住、闍利那，誦習、花、迦葉）。
Y32n0030_p0356a06║
Y32n0030_p0356a07║
Y32n0030_p0356a08║
Y32n0030_p0356a09║
Y32n0030_p0356a10║
Y32n0030_p0356a11║
Y32n0030_p0356a12║
Y32n0030_p0356a13║
Y32n0030_p0356a14║
Y32n0030_p0356a15║
Y32n0030_p0357a01║
Y32n0030_p0357a02║
Y32n0030_p0357a03║
Y32n0030_p0357a04║
Y32n0030_p0357a05║
Y32n0030_p0357a06║
Y32n0030_p0357a07║一〇；一四五三（一三四〇）
Y32n0030_p0357a08║如是我聞：一時，佛住王舍城迦蘭陀竹園。時有尊者金剛子，住巴連弗邑一處林中。時巴連
Y32n0030_p0357a09║弗邑人民，夏四月過，作憍牟尼大會。時尊者金剛子，聞世間大會，生不樂心，而說偈言：
Y32n0030_p0357a10║「獨一處空林，猶如棄枯木。夏時四月滿，世間樂莊嚴，
Y32n0030_p0357a11║普觀諸世間，其苦無過我」。
Y32n0030_p0357a12║爾時，林中住止天神即說偈言：
Y32n0030_p0357a13║「獨一處空林，猶如棄枯木，為三十三天，心常所願樂，
Y32n0030_p0357a14║猶如地獄中，仰思生人道」。
Y32n0030_p0357a15║時金剛子為彼天神所勸發已，專精思惟，斷諸煩惱，得阿羅漢。
Y32n0030_p0358a01║一一；一四五四（一三四一）
Y32n0030_p0358a02║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中，唯好
Y32n0030_p0358a03║樂持戒，不能增長上進功德。時彼林中止住天神，作是念：此非比丘法，住於林中，唯樂持戒，
Y32n0030_p0358a04║不能增修上進功德，今我當往方便而發悟之。即說偈言：
Y32n0030_p0358a05║「非一向持戒，及修習多聞，獨靜禪三昧，閑居修遠離，
Y32n0030_p0358a06║比丘偏猗息，終不得漏盡，平等正覺樂，遠非凡夫輩」。
Y32n0030_p0358a07║時彼比丘，天神勸進已，專精思惟，斷諸煩惱，得阿羅漢。
Y32n0030_p0358a08║一二；一四五五（一三四二）
Y32n0030_p0358a09║如是我聞：一時，佛住舍衛國祇樹給孤獨園。有尊者那伽達多，在拘薩羅人間，住一林中，
Y32n0030_p0358a10║有在家、出家，常相親近。時彼林中止住天神，作是念：此非比丘法，住於林中，與諸在家、出
Y32n0030_p0358a11║家，周旋親數，我今當往方便發悟，而說偈言：
Y32n0030_p0358a12║「比丘旦早出，迫暮而還林，道俗相習近，苦樂必同安，
Y32n0030_p0358a13║恐起家放逸，而隨魔自在」。
Y32n0030_p0358a14║時那伽達多比丘，為彼天神如是、如是開覺已，如是、如是專精思惟，斷諸煩惱，得阿羅漢。
Y32n0030_p0359a01║一三；一四五六（一三四三）
Y32n0030_p0359a02║如是我聞：一時，佛住舍衛國祇樹給孤獨園。時有眾多比丘，在拘薩羅人間，住一林中。言
Y32n0030_p0359a03║語嬉戲，終日散亂，心不得定，縱諸根門，馳騁六境。時彼林中止住天神，見是比丘不攝威儀，
Y32n0030_p0359a04║心不欣悅而說偈言：
Y32n0030_p0359a05║「此先有瞿曇，正命弟子眾，無常心乞食，無常受床臥，
Y32n0030_p0359a06║觀世無常故，得究竟苦邊。今有難養眾，沙門所居止，
Y32n0030_p0359a07║處處求飲食，遍遊於他家，望財而出家，無真沙門欲，
Y32n0030_p0359a08║垂著僧伽梨，如老牛曳尾」。
Y32n0030_p0359a09║爾時，比丘語天神言：「汝欲厭我耶」？時彼天神復說偈言：
Y32n0030_p0359a10║「不指其名姓，不非稱其人，而總向彼眾，說其不善者。
Y32n0030_p0359a11║踈漏相現者，方便說其過；勤修精進者，歸依恭敬禮」。
Y32n0030_p0359a12║彼諸比丘為天神勸發已，專精思惟，斷諸煩惱，得阿羅漢。
Y32n0030_p0359a13║一四；一四五七（一三四四）
Y32n0030_p0359a14║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中。時彼
Y32n0030_p0359a15║比丘與長者婦女嬉戲，起惡名聲。時彼比丘作是念：我今不類，共他婦女起惡名聲，我今欲於此
Y32n0030_p0360a01║林中自殺。時彼林中止住天神，作是思念：不善、不類，此比丘不壞無過，而於林中欲自殺身，
Y32n0030_p0360a02║我今當往方便開悟。時彼天神化作長者女身，語比丘言：「於諸巷路、四衢道中，世間諸人，
Y32n0030_p0360a03║為我及汝起惡名聲，言我與汝共相習近，作不正事。已有惡名，今可還俗，共相娛樂」。比丘答
Y32n0030_p0360a04║言：「以彼里巷、四衢道中，為我與汝起惡名聲，共相習近，為不正事，我今且自殺身」。時彼
Y32n0030_p0360a05║天神還復天身，而說偈言：
Y32n0030_p0360a06║「雖聞多惡名，苦行者忍之，不應苦自害，亦不應起惱。
Y32n0030_p0360a07║聞聲恐怖者，是則林中獸，是輕躁眾生，不成出家法。
Y32n0030_p0360a08║仁者當堪耐，不中住惡聲，執心堅住者，是則出家法。
Y32n0030_p0360a09║不由他人語，令汝成劫賊；亦不由他語，令汝得羅漢。
Y32n0030_p0360a10║如汝自知已，諸天亦復知」。
Y32n0030_p0360a11║爾時，比丘為彼天神所開悟已，專精思惟，斷除煩惱，得阿羅漢。
Y32n0030_p0360a12║一五；一四五八（一三四五）
Y32n0030_p0360a13║如是我聞：一時，佛住舍衛國祇樹給孤獨園。時有尊者見多比丘，在拘薩羅人間，住一林中
Y32n0030_p0360a14║，著糞掃衣。時梵天王與七百梵天，乘其宮殿，來詣尊者見多比丘所，恭敬禮事。時有天神住彼
Y32n0030_p0360a15║林中者，而說偈言：
Y32n0030_p0361a01║「觀彼寂諸根，能感善供養，具足三明達，得不傾動法，
Y32n0030_p0361a02║度一切方便，少事糞掃衣。七百梵天子，乘宮來奉詣，
Y32n0030_p0361a03║見生死有邊，今禮度有岸」。
Y32n0030_p0361a04║時彼天神說偈讚歎見多比丘已，即沒不現。
Y32n0030_p0361a05║一六；一四五九（一三四六）
Y32n0030_p0361a06║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中。時彼
Y32n0030_p0361a07║比丘身體疲極，夜著睡眠。時有天神住彼林中者而覺悟之，即說偈言：
Y32n0030_p0361a08║「可起，起，比丘！何故著睡眠？睡眠有何義？修禪莫睡眠」。
Y32n0030_p0361a09║時彼比丘說偈答言：
Y32n0030_p0361a10║「不肯當云何，懈怠、少方便，緣盡四體羸，夜則著睡眠」。
Y32n0030_p0361a11║時彼天神復說偈言：
Y32n0030_p0361a12║「且汝當執守，勿聲而大呼，汝已得修閑，莫令其退沒」。
Y32n0030_p0361a13║時彼比丘說偈答言：
Y32n0030_p0361a14║「我當用汝語，精勤修方便，不為彼睡眠，數數覆其心」。
Y32n0030_p0361a15║時彼天神如是、如是覺悟彼比丘時，彼比丘專精方便，斷諸煩惱，得阿羅漢。
Y32n0030_p0362a01║時彼天神復說偈言：
Y32n0030_p0362a02║「汝豈能自起，專精勤方便，不為眾魔軍，厭汝令睡眠」？
Y32n0030_p0362a03║時彼比丘說偈答言：
Y32n0030_p0362a04║「從今當七夜，常坐正思惟：其身生喜樂，無一處不滿。
Y32n0030_p0362a05║初夜觀宿命，中夜天眼淨，後夜除無明。見眾生苦樂，
Y32n0030_p0362a06║上中下形類，善色及惡色，知何業因緣，而受斯果報。
Y32n0030_p0362a07║若士夫所作，所作還自見，善者見其善，惡者自見惡」。
Y32n0030_p0362a08║時彼天神復說偈言：
Y32n0030_p0362a09║「我知先一切，比丘十四人，皆是須陀洹，悉得禪正受，
Y32n0030_p0362a10║來到此林中，當得阿羅漢。見汝一懈怠，仰臥著睡眠，
Y32n0030_p0362a11║莫令住凡夫，故方便覺悟」。
Y32n0030_p0362a12║爾時，比丘復說偈言：
Y32n0030_p0362a13║「善哉汝天神！以義安慰我，至誠見開覺，令我盡諸漏」。
Y32n0030_p0362a14║時彼天神復說偈言：
Y32n0030_p0362a15║「比丘應如是，信非家出家，抱愚而出家，逮得見清淨。
Y32n0030_p0363a01║我今攝受法，當盡壽命思。若汝疾病時，我當與良藥」。
Y32n0030_p0363a02║時彼天神說是偈已，即沒不現。
Y32n0030_p0363a03║一七；一四六〇（一三四七）
Y32n0030_p0363a04║如是我聞：一時，佛住舍衛國祇樹給孤獨園。時尊者舍利弗，在拘薩羅人間，依一聚落，止
Y32n0030_p0363a05║住田側。時尊者舍利弗，於晨朝時著衣持鉢，入村乞食。時有一尼揵子，飲酒狂醉，持一瓶酒，
Y32n0030_p0363a06║從聚落出。見尊者舍利弗而說偈言：
Y32n0030_p0363a07║「米膏熏我身，持米膏一瓶，山地草樹木，視之一金色」。
Y32n0030_p0363a08║爾時，尊者舍利弗作是念：作此惡聲，是惡邪物而說是偈，我豈不能以偈答之！時尊者舍利
Y32n0030_p0363a09║弗即說偈言：
Y32n0030_p0363a10║「無想味所熏，持空三昧瓶，山地草樹木，視之如涕唾」。
Y32n0030_p0363a11║一八；一四六一（一三四八）
Y32n0030_p0363a12║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中，得他
Y32n0030_p0363a13║心智，煩惱有餘。去林不遠，有井，有飲野干罐，拘鉤頸時，彼野干作諸方便求脫，而自念言：
Y32n0030_p0363a14║天遂欲明，田夫或出，當恐怖我。汝汲水罐，怖我已久，可令我脫！時彼比丘知彼野干心之所念
Y32n0030_p0363a15║，而說偈言：
Y32n0030_p0364a01║「如來慧日出，離林說空法，心久恐怖我，今可放令去」。
Y32n0030_p0364a02║時彼比丘自教授已，一切結盡，得阿羅漢。
Y32n0030_p0364a03║一九；一四六二（一三四九）
Y32n0030_p0364a04║如是我聞：一時，佛在拘薩羅國人間遊行，住一林中。時有天神依彼林者，見佛行跡，低頭
Y32n0030_p0364a05║諦觀，修於佛念。時有優樓鳥，住於道中，行欲蹈佛足跡。爾時，天神即說偈言：
Y32n0030_p0364a06║「汝今優樓鳥，團目栖樹間，莫亂如來跡，壞我念佛境」。
Y32n0030_p0364a07║時彼天神說此偈已，默然念佛。
Y32n0030_p0364a08║二〇；一四六三（一三五〇）
Y32n0030_p0364a09║如是我聞：一時，佛在拘薩羅人間，住一林中，依波吒利樹下住止。時有天神依彼林中住，
Y32n0030_p0364a10║即說偈言：
Y32n0030_p0364a11║「今日風卒起，吹波吒利樹，落波吒利花，供養於如來」。
Y32n0030_p0364a12║時彼天神說偈已，默然而住。
Y32n0030_p0364a13║
Y32n0030_p0364a14║
Y32n0030_p0364a15║
Y32n0030_p0365a01║
Y32n0030_p0365a02║
Y32n0030_p0365a03║
Y32n0030_p0365a04║
Y32n0030_p0365a05║
Y32n0030_p0365a06║
Y32n0030_p0365a07║
Y32n0030_p0365a08║二一；一四六四（一三五一）
Y32n0030_p0365a09║如是我聞：一時，佛住王舍城迦蘭陀竹園。時有眾多比丘，住支提山側，皆是阿練若比丘，
Y32n0030_p0365a10║著糞掃衣，常行乞食。時山神依彼山住者，而說偈言：
Y32n0030_p0365a11║「孔雀文繡身，處鞞提醯山，隨時出妙聲，覺乞食比丘。
Y32n0030_p0365a12║孔雀文繡身，處鞞提醯山，隨時出妙聲，覺糞掃衣者。
Y32n0030_p0365a13║孔雀文繡身，處鞞提醯山，隨時出妙聲，覺依樹坐者」。
Y32n0030_p0365a14║時彼天神說此偈已，即默然住。
Y32n0030_p0365a15║二二；一四六五（一三五二）
Y32n0030_p0366a01║如是我聞：一時，佛住王舍城迦蘭陀竹園。時有眾多比丘，住支提山，一切皆修阿練若行，著糞
Y32n0030_p0366a02║掃衣，常行乞食。爾時那娑佉多河岸崩，殺三營事比丘。時支提山住天神而說偈言：
Y32n0030_p0366a03║「乞食、阿練若，慎莫營造立，不見佉多河，傍岸卒崩倒，
Y32n0030_p0366a04║壓殺彼造立，營事三比丘。糞掃衣比丘，慎莫營造立，
Y32n0030_p0366a05║不見佉多河，傍岸卒崩倒，壓殺彼造立，營事三比丘。
Y32n0030_p0366a06║依樹下比丘，慎莫營造立，不見佉多河，傍岸卒崩倒，
Y32n0030_p0366a07║壓殺彼造立，營事三比丘」。
Y32n0030_p0366a08║時彼天神說此偈已，即默然住。
Y32n0030_p0366a09║二三；一四六六（一三五三）
Y32n0030_p0366a10║如是我聞：一時，佛住迦蘭陀竹園時。有異比丘，住頻陀山。爾時山林大火卒起，舉山洞然
Y32n0030_p0366a11║。時有俗人而說偈言：
Y32n0030_p0366a12║「今此頻陀山，大火洞熾然，焚燒彼竹林，亦燒竹華實」。
Y32n0030_p0366a13║時彼比丘作是念：今彼俗人能說此偈，我今何不說偈答之？即說偈言：
Y32n0030_p0366a14║「一切有熾然，無慧能救滅，焚燒諸受欲，亦燒不作苦」。
Y32n0030_p0366a15║時彼比丘說此偈已，默然而住。
Y32n0030_p0367a01║二四；一四六七（一三五四）
Y32n0030_p0367a02║如是我聞：一時，佛住迦蘭陀竹園。時有異比丘，在恆河側，住一林中。時有一族姓女，常
Y32n0030_p0367a03║為舅姑所責，至恆水岸邊，而說偈言：
Y32n0030_p0367a04║「恆水我今欲，隨流徐入海，不復令舅姑，數數見嫌責」。
Y32n0030_p0367a05║時彼比丘見族姓女，聞其說偈，作是念：彼族姓女尚能說偈，我今何為不說偈答耶？即說偈
Y32n0030_p0367a06║言：
Y32n0030_p0367a07║「淨信我今欲，隨彼八聖水，徐流入涅槃，不見魔自在」。
Y32n0030_p0367a08║時彼比丘說此偈已，默然而住。
Y32n0030_p0367a09║二五；一四六八（一三五五）
Y32n0030_p0367a10║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中。去林
Y32n0030_p0367a11║不遠，有種瓜田。時有盜者，夜偷其瓜，見月欲出而說偈言：
Y32n0030_p0367a12║「明月汝莫出！待我斷其瓜。我持瓜去已，任汝現不現」。
Y32n0030_p0367a13║時彼比丘作是念：彼盜瓜者尚能說偈，我豈不能說偈答耶？即說偈言：
Y32n0030_p0367a14║「惡魔汝莫出！待我斷煩惱。斷彼煩惱已，任汝出不出」。
Y32n0030_p0367a15║時彼比丘說此偈已，默然而住。
Y32n0030_p0368a01║二六；一四六九（一三五六）
Y32n0030_p0368a02║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中。時有
Y32n0030_p0368a03║沙彌而說偈言：
Y32n0030_p0368a04║「云何名為常？乞食則為常。云何為無常？僧食為無常。
Y32n0030_p0368a05║云何名為直？唯因陀羅幢。云何名為曲？曲者唯見鉤」。
Y32n0030_p0368a06║時彼比丘作是念：此沙彌能說斯偈，我今何不說偈而答？即說偈言：
Y32n0030_p0368a07║「云何名為常，常者唯涅槃。云何為無常？謂諸有為法。
Y32n0030_p0368a08║云何名為直？謂聖八正道。云何名為曲？曲者唯惡徑」。
Y32n0030_p0368a09║時彼比丘說此偈已，默然而住。
Y32n0030_p0368a10║二七；一四七〇（一三五七）
Y32n0030_p0368a11║如是我聞：一時，佛住舍衛國祇樹給孤獨園。時有舍利弗弟子，服藥已，尋即食粥。時尊者
Y32n0030_p0368a12║舍利弗，到瓦師舍，從乞瓦甌，時彼瓦師即說偈言：
Y32n0030_p0368a13║「云何得名勝，而不施一錢？云何勝實德，於財無所減」？
Y32n0030_p0368a14║爾時，舍利弗說偈答言：
Y32n0030_p0368a15║「若不食肉者，而施彼以肉。諸修梵行者，施之以女色。
Y32n0030_p0369a01║不坐高床者，施以高廣床。於彼臨行者，施以息止處。
Y32n0030_p0369a02║如是等施與，於財不損減，是則有名譽，而不捨一錢，
Y32n0030_p0369a03║實德名稱流，於財無所減」。
Y32n0030_p0369a04║時彼瓦師復說偈言：
Y32n0030_p0369a05║「汝今舍利弗，所說實為善。今施汝百甌，非餘亦不得」。
Y32n0030_p0369a06║尊者舍利弗說偈答言：
Y32n0030_p0369a07║「彼三十三天，炎魔、兜率陀，化樂諸天人，及他化自在，
Y32n0030_p0369a08║瓦鉢信以得，而汝不生信」。
Y32n0030_p0369a09║尊者舍利弗說此偈已，於瓦師舍默然出去。
Y32n0030_p0369a10║二八；一四七一（一三五八）
Y32n0030_p0369a11║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中。時有
Y32n0030_p0369a12║貧士夫，在於林側，作如是悕望思惟，而說偈言：
Y32n0030_p0369a13║「若得豬一頭，美酒滿一瓶，盛持甌一枚，人數數持與。
Y32n0030_p0369a14║若得如是者，當復何所憂」？
Y32n0030_p0369a15║時彼比丘作是念：此貧士夫尚能說偈，我今何以不說？即說偈言：
Y32n0030_p0370a01║「若得佛、法、僧，比丘善說法，我不病常聞，不畏眾魔怨」。
Y32n0030_p0370a02║時彼比丘說此偈已，默然而住。
Y32n0030_p0370a03║二九；一四七二（一三五九）
Y32n0030_p0370a04║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中。時彼
Y32n0030_p0370a05║比丘作如是思惟：若得好劫貝，長七肘，廣二肘，作衣已，樂修善法。時有天神依彼林者，作是
Y32n0030_p0370a06║念：此非比丘法，住於林中，作是思惟悕望好衣。時天神化作全身骨鏁，於彼比丘前舞，而說偈
Y32n0030_p0370a07║言：
Y32n0030_p0370a08║「比丘思劫貝，七肘廣六尺，晝則如是想，知夜何所思」？
Y32n0030_p0370a09║時彼比丘即生恐怖，其身戰悚，而說偈言：
Y32n0030_p0370a10║「止止不須㲲，今著糞掃衣，晝見骨鏁舞，知夜復何見」？
Y32n0030_p0370a11║時彼比丘心驚怖已，即正思惟，專精修習，斷諸煩惱，得阿羅漢。
Y32n0030_p0370a12║三〇；一四七三（一三六〇）
Y32n0030_p0370a13║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中，得阿
Y32n0030_p0370a14║羅漢，諸漏已盡，所作已作，已捨重擔，斷諸有結，正智心善解脫。時有一女人，於夜闇中，天
Y32n0030_p0370a15║時微雨，電光睒照，於林中過。欲詣他男子，倒深泥中，環釧斷壞，華瓔散落。時彼女人而說偈
Y32n0030_p0371a01║言：
Y32n0030_p0371a02║「頭髮悉散解，花瓔落深泥，鐶釧悉破壞，丈夫何所著」？
Y32n0030_p0371a03║時彼比丘作是念：女人尚能說偈，我豈不能說偈答之？
Y32n0030_p0371a04║「煩惱悉斷壞，度生死淤泥，著纏悉散落，十方尊見我」。
Y32n0030_p0371a05║時彼比丘說偈已，即默然而住。
Y32n0030_p0371a06║三一；一四七四（一三六一）
Y32n0030_p0371a07║如是我聞：一時，佛住舍衛國祇樹給孤獨園。時有異比丘，在拘薩羅人間，住於河側，一林
Y32n0030_p0371a08║樹間。時有丈夫與婦相隨度河，住於岸邊，彈琴嬉戲，而說偈言：
Y32n0030_p0371a09║「愛念而放逸，逍遙青樹間，流水流且清，琴聲極和美，
Y32n0030_p0371a10║春氣調適遊，快樂何過是」？
Y32n0030_p0371a11║時彼比丘作是念：彼士夫尚能說偈，我豈不能說偈答之？
Y32n0030_p0371a12║「受持清淨戒，愛念等正覺，沐浴三解脫，善以極清涼，
Y32n0030_p0371a13║入道具莊嚴，快樂豈過是」？
Y32n0030_p0371a14║時彼比丘說此偈已，即默然而住。
Y32n0030_p0371a15║三二；一四七五（一三六二）
Y32n0030_p0372a01║如是我聞：一時，佛住舍衛國祇樹給孤獨園。時有異比丘，在拘薩羅人間，住一林中。時有
Y32n0030_p0372a02║天神，見諸鴿鳥而說偈言：
Y32n0030_p0372a03║「鴿鳥當積聚，胡麻、米、粟等，於山頂樹上，高顯作巢窟。
Y32n0030_p0372a04║若當天雨時，安極飲食宿」。
Y32n0030_p0372a05║時彼比丘作是念：彼亦覺悟我，即說偈言：
Y32n0030_p0372a06║「凡夫積善法，恭敬於三寶，身壞命終時，資神心安樂」。
Y32n0030_p0372a07║時彼比丘說此偈已，以即覺悟，專精思惟，除諸煩惱，得阿羅漢。
Y32n0030_p0372a08║
Y32n0030_p0372a09║
Y32n0030_p0372a10║
Y32n0030_p0372a11║
Y32n0030_p0372a12║
Y32n0030_p0372a13║