Y33n0031_p0053a01║第四章　聖典之結集
Y33n0031_p0053a02║第一節　王舍城之第一結集
Y33n0031_p0053a03║佛滅後，第一大事，厥為結集聖典。蓋佛在依佛，佛滅則唯以法、律為師。
Y33n0031_p0053a04║佛之教授（法）、教誡（律），雖傳布人間，然求其持而不失，純而不濫，則有
Y33n0031_p0053a05║賴於結集。結集，等誦或會誦之義。即於眾中推出精諳法、律者，因上座之問，
Y33n0031_p0053a06║而誦出經、律，經大眾為之審定。文句既定，又從而編次之，垂以為典則。聖典
Y33n0031_p0053a07║之結集非一，以王舍城之五百結集為始，故此為佛典之根本結集也。其結集之緣
Y33n0031_p0053a08║起者，初摩訶迦葉，知佛滅期近，與五百比丘自王舍城首途，由波婆赴拘尸那。
Y33n0031_p0053a09║途次，遇一手持曼陀羅華之異學，得悉世尊已入滅七日。比丘之未離欲者聞之多
Y33n0031_p0053a10║慟哭，無學者亦默然不樂，跋陀羅獨欣然曰：「大沙門在時，是淨是不淨，是應
Y33n0031_p0053a11║是不應，吾等恆為所困。今者得自在，可適吾等意，欲作而作，不作而止」。大
Y33n0031_p0054a01║迦葉聞之，慨然。於拘尸那禮葬竟，思所以住持正法，以免癡人之穢亂，以結集
Y33n0031_p0054a02║聖典謀諸眾，得眾所贊許，乃選得五百人以任其事。迦葉以阿難猶在學地，初不
Y33n0031_p0054a03║擬「以阿難在數中」。眾比丘以阿難久侍釋尊，多聞第一，故曰：「大德迦葉！
Y33n0031_p0054a04║應取阿難足五百數，此是眾聖意也」。迦葉以眾議，允之。議定，大迦葉與阿那
Y33n0031_p0054a05║律，分率聖眾赴王舍城，以結集事告阿闍世王，請於城北七葉岩修建精舍以安眾
Y33n0031_p0054a06║，並於結集期中，日供飯食，以免乞化之勞。阿難一人獨行，過毘舍離，於大迦
Y33n0031_p0054a07║葉深致其悲感之思：「世尊已涅槃，我今正欲依附，云何持我作疥瘙野干，心生
Y33n0031_p0054a08║不悅？」乃專精行道，斷殘結得無學果。證羅漢已，往王舍城預結集。是年夏安
Y33n0031_p0054a09║居中，集和合僧，以迦葉等為上座。先推優波離登高座，誦出「毘奈耶」；次由
Y33n0031_p0054a10║阿難誦出「修多羅」（達磨），大眾共誦，定為佛說，凡三月而竣事（覺音傳凡
Y33n0031_p0054a11║七月）。時佛滅初夏，即阿闍世王在位第八年也。
Y33n0031_p0054a12║根本結集之聖典，或言唯「經」、「律」二藏，或言「經」、「律」、「論
Y33n0031_p0054a13║」三藏，或加「雜藏」為四藏（《增一經》序），或更開「雜藏」為「雜」與「
Y33n0031_p0055a01║菩薩」而成五藏（《分別功德論》，《成實論》）。其「雜藏」與「菩薩藏」，
Y33n0031_p0055a02║下當別論之。「經」之與「律」，其內容如何，雖猶待考訂，而阿難誦出「修多
Y33n0031_p0055a03║羅」，優波離誦出「毘奈耶」，為後代一致之說，確實可信。至於阿毘達磨「論
Y33n0031_p0055a04║藏」之結集，則吾人不敢遽以為信史也。何者？微特《大眾律》，《五分律》之
Y33n0031_p0055a05║所不載；即載其事者，如《四分律》，《善見律》，亦附見於「經藏」之末，而
Y33n0031_p0055a06║不明結集之人；即明結集之人者，亦復傳說不一。論及「論藏」之內容，又莫不
Y33n0031_p0055a07║以自宗所尊信之論典當之。傳說若此之紛紛，其可信耶？正以根本結集之無此也
Y33n0031_p0055a08║。
Y33n0031_p0055a09║所據典籍誦者及作者論典之內容部別
Y33n0031_p0055a10║集藏傳、分別功德論迦旃延撰以呈佛（意指毘勒）大眾部傳
Y33n0031_p0055a11║十誦律毘尼序（不明）有部傳
Y33n0031_p0055a12║智論阿難誦五戒等（意指法蘊足論）
Y33n0031_p0055a13║毘奈耶雜事、西域記大迦葉波誦
Y33n0031_p0056a01║四分律、毘尼母論（不明）有難無難等五分（意指舍利弗毘曇）法藏部傳
Y33n0031_p0056a02║善見律毘婆沙（不明）論事等七部阿毘曇銅鍱部傳
Y33n0031_p0056a03║真諦部執論疏富樓那誦（不明）（不明）
Y33n0031_p0056a04║五百結集，大迦葉實促成之。其豐功偉業，澤被後世，吾人無間言矣！然未
Y33n0031_p0056a05║能集思廣益，求其備且當，而匆促成之；雖聖者離欲，心無染著如虛空，而習氣
Y33n0031_p0056a06║所引，究不無圭璧之玷也！釋尊晚年，上首弟子舍利弗、目犍連先佛入滅，其常
Y33n0031_p0056a07║侍佛左右，歷廿五年而不離，稱逐佛轉法輪者，允推阿難。大迦葉不慊阿難，佛
Y33n0031_p0056a08║世已啟其機，佛滅而其跡益著。佛諭迦葉以為眾說法，每以「有比丘聞所說法，
Y33n0031_p0056a09║不忍不喜」為辭。曾於佛前指責目連及阿難弟子共相論義，阿難告以「且忍，尊
Y33n0031_p0056a10║者！此年少比丘少智」，而迦葉竟以「汝且默然，莫令我於僧中問汝事」答之。
Y33n0031_p0056a11║因眾以抑阿難，辭鋒咄咄，若不知有佛在者。偷羅難陀尼不滿迦葉之先阿難說法
Y33n0031_p0056a12║，諷以「如販針兒於針師家賣」。迦葉即廣顯證德，於阿難及「尼眾中作獅子吼
Y33n0031_p0057a01║」。迦葉受窘於尼眾時，即謂「我不怪汝等，我怪阿難」。蓋迦葉頭陀第一，嚴
Y33n0031_p0057a02║肅而好遠離，為耆年苦行者所重；阿難則多聞第一，和忍而樂化他，為少壯悲解
Y33n0031_p0057a03║者所資。一則薄視女性，一則求度女人，個性不同，所見自難苟合也。當結集之
Y33n0031_p0057a04║初，迦葉不欲以阿難入數中，有把臂推出之說。雖以眾議而允之，猶責阿難以六
Y33n0031_p0057a05║突吉羅，竟以求佛度瞿曇彌出家，不請佛住世等為阿難罪，此豈持平之論哉！於
Y33n0031_p0057a06║結集時，阿難傳佛遺命：「大眾若欲棄小小戒，可隨意棄」。迦葉以「世人既知
Y33n0031_p0057a07║釋子沙門所當護持之戒矣，今若棄小小戒，人不將謂沙門瞿曇所設戒法，以師逝
Y33n0031_p0057a08║而與煙俱消！為免此譏，佛所未制，今不別制；佛所已制，不可少改」。其說雖
Y33n0031_p0057a09║持之有故，而顯違佛訓，拘滯不通，馴致戒律之在後世，務為繁文縟節，而失其
Y33n0031_p0057a10║適應之能。此猶可也，又以阿難之不問小小戒，判為犯突吉羅。以地則王舍城為
Y33n0031_p0057a11║迦葉遊化之區，以人則五百多頭陀苦行之侶。阿難雖「不見罪相，敬信大德，今
Y33n0031_p0057a12║當悔過」，被抑於上座而無可如何。夫忍結不斷以侍佛，忍上座之責以竟其誦出
Y33n0031_p0057a13║經藏之功，柔和慈忍如阿難，洵不可及也！
Y33n0031_p0058a01║大法結集竟，尊者富樓那引五百比丘自南山來。大眾告以「曇摩、毘奈耶結
Y33n0031_p0058a02║集已了，宜共許此」！富樓那曰：「諸德結集佛法，自是。然我從佛得聞之法，
Y33n0031_p0058a03║亦當受持」。迦葉乃復與富樓那共論法、律，唯內宿、內煮等八事（《五分律》
Y33n0031_p0058a04║作七事），富樓那謂釋尊制而復開，迦葉則謂開而又制，終於各行其是。《僧祇
Y33n0031_p0058a05║律》則謂迦葉結集已，「喚千比丘入」，因有捨微細戒之諍。總之，五百結集僅
Y33n0031_p0058a06║為少數人之結集，當時即未能得大眾之同意，則無可否認者。大迦葉領導之結集
Y33n0031_p0058a07║，於初四百年佛教之小行大隱有關，故特為摘發之。此第一結集，雖未盡愜人意
Y33n0031_p0058a08║，然上座迦葉為時望所宗，護法阿闍世為摩竭陀之主，當時既無較完善之結集相
Y33n0031_p0058a09║頡頏，故仍為一般所宗信。惟律重根本，道通兼濟之思想，自由流布於人間而已
Y33n0031_p0058a10║！
Y33n0031_p0058a11║第二節　毘舍離之第二結集
Y33n0031_p0058a12║佛元百年間，佛弟子傳持不絕，聖教之化力日張。自波吒利弗城（或譯：波
Y33n0031_p0059a01║利、波多、波多羅弗、波羅離子），沿恆河西上，經拘舍彌，摩偷羅，而西北及
Y33n0031_p0059a02║於印度河流域，西南達德干高原。東方則毘舍離之佛教日盛，與波吒利隔河相望
Y33n0031_p0059a03║，形成東西兩系焉。當第一結集，眾意已未能盡同。阿難慮摩竭陀、毘舍離雙方
Y33n0031_p0059a04║之不滿，乃於恆河中流分身入滅，足以見分裂之機。經百年之醞釀，因人地之分
Y33n0031_p0059a05║化，乃有七百結集之舉。阿難弟子有耶舍者，波利比丘也，遊化至毘舍離，於大
Y33n0031_p0059a06║林精舍中住。見跋耆族比丘，布薩日以金鉢盛水，白衣來，輒呼曰：「諸賢，其
Y33n0031_p0059a07║施大眾以錢！大眾將以此購易所需」。耶舍不以為然，不受分，且明斥為不淨，
Y33n0031_p0059a08║申其理於白衣之前。跋耆比丘以耶舍誹謗大眾，啟白衣之疑，議為之作擯羯磨，
Y33n0031_p0059a09║耶舍乃西行。受畜金銀，為引起結集之因，《僧祇律》即唯傳此事。若依餘律，
Y33n0031_p0059a10║則不止此一端，謂跋耆比丘凡有十事非法云。耶舍去摩偷羅，訪三浮多於阿呼恆
Y33n0031_p0059a11║伽山，謀有以糾正之。又共訪精通法律之名德離婆多於僧伽奢，得其贊可。乃遣
Y33n0031_p0059a12║使廣集波利比丘之在阿槃提（阿軬荼）、阿臈脾（伐臘毘）、沙祇（奢羯羅）及
Y33n0031_p0059a13║摩偷羅等地者，共下毘舍離以論之。跋耆比丘聞之，亦遣使四出，以「波夷那（
Y33n0031_p0060a01║即跋耆）、波梨二國比丘共諍，世尊出在波夷那，願大德助波夷那比丘」為言。
Y33n0031_p0060a02║波利比丘既來，眾口紛呶，末由取決，乃推代表九人——薩婆伽羅、離婆多、三
Y33n0031_p0060a03║菩伽、耶舍、修摩那、沙羅、富闍蘇彌羅、婆薩摩伽羅摩、阿耆多以決之。時參
Y33n0031_p0060a04║與結集者，凡七百眾，共會於婆利迦園。離婆多就十事一一發問，薩婆伽羅則一
Y33n0031_p0060a05║一答之，判為非法。傳說如此。
Y33n0031_p0060a06║據覺音等所述：當時之跋耆比丘，不以彼等之判決為然，仍遂行其所見，集
Y33n0031_p0060a07║比丘萬人，別為結集，號大結集。國王左袒之，波利比丘乃被逼西避。《僧祇律
Y33n0031_p0060a08║》謂陀娑婆羅（優波離之弟子，疑即婆薩摩伽羅摩）誦出「律藏」。錫蘭《島史
Y33n0031_p0060a09║》及覺音，則說七百比丘斷定十事非法後，即誦出法、律，以八月終其事。比較
Y33n0031_p0060a10║眾說而觀之，則七百比丘即波利比丘之東下及同情加入者。九代表之共論十事，
Y33n0031_p0060a11║實未獲得定論，相持不下，乃各行其是。一則西方比丘之上座結集，一則東方比
Y33n0031_p0060a12║丘之大眾結集。國王不滿客比丘之少數固執，下令逐客，或亦有之。
Y33n0031_p0060a13║十事之判為非法，實波利系比丘片面之辭。於此有不可不知者，則後世之所
Y33n0031_p0061a01║謂正統佛教，乃受波吒利城阿恕迦王之護持而形成者。吾人今日所據之史料，多
Y33n0031_p0061a02║為波利系之說，求其當於事理，蓋亦難矣。即十事為論：一、角鹽淨：聽許貯鹽
Y33n0031_p0061a03║於角器中，食時取著食中食之。淨即聽許之意。二、二指淨：日影過中，橫列二
Y33n0031_p0061a04║指之長，亦得進食。三、他聚落淨：到他聚落得復食。四、住處淨：在同一界住
Y33n0031_p0061a05║者，不必一布薩，得隨所住而各別行羯磨。五、贊同淨：得先為議決，後於僧中
Y33n0031_p0061a06║追認之。六、所習淨：即聽許先例。七、不攢搖淨：未經攢搖之乳，即未去脂者
Y33n0031_p0061a07║，得取飲之。八、飲闍樓凝淨：未醱酵及半醱酵之椰子汁，得取飲之。九、無緣
Y33n0031_p0061a08║坐具淨：造坐具得不用邊緣而隨意大小。十、金銀淨：即受畜金銀。此十事，現
Y33n0031_p0061a09║存各律並判為非法。然以吾人所見，則一、二、三、七、八、九，事關飲食，應
Y33n0031_p0061a10║即小小戒可捨之例。六，為環境慣例之適應，其不礙解脫可矣，正不必一一與世
Y33n0031_p0061a11║俗爭也。四、五，疑出於僧事日繁，而多眾和合之不易。受畜金銀寶物之戒，緣
Y33n0031_p0061a12║起於摩尼珠髻聚落主，蓋禁其為嚴飾也，故曰：「若自為受畜金銀珍寶清淨者，
Y33n0031_p0061a13║五欲功德悉應清淨」。其銅錢、貝齒等課幣，縱有所禁，亦突吉羅而已。然則商
Y33n0031_p0062a01║業發達，金銀成為社會常用通貨之時，「乞以購易所需」，是否如耶舍所見之絕
Y33n0031_p0062a02║對不可，亦有所難言矣！
Y33n0031_p0062a03║於此結集中，有薩婆摩伽羅婆（或譯：婆颯婆、婆沙藍等）、阿耆多（或譯
Y33n0031_p0062a04║阿夷頭）其人。藏傳當時有上座婆娑波，受納金鉢，夜遣比丘持赴市中收集金寶
Y33n0031_p0062a05║施物，應即薩婆伽羅婆，跋耆系比丘之一也。真諦等傳說五百結集時，別有界外
Y33n0031_p0062a06║結集，聚眾萬人，以婆師波羅漢為上座，殆亦即此人。後之大乘學者，欲托古以
Y33n0031_p0062a07║自厚，故移婆師波領導跋耆系之史跡，結合富樓那等五百人事，以成王舍城界外
Y33n0031_p0062a08║結集之說也。阿耆多，譯無勝或難勝，與彌勒菩薩同名。《四分》、《十誦》並
Y33n0031_p0062a09║謂阿耆多受戒五歲，本難預結集之席，以其堪任教化，精識法律，乃立為敷坐具
Y33n0031_p0062a10║人，實為九上座之一。其青年明達，廁身上座之席，可謂創舉！《增一經》序謂
Y33n0031_p0062a11║第一結集時有彌勒；大乘者每謂阿難與彌勒集大乘藏，固亦事出有因。阿耆多，
Y33n0031_p0062a12║應是跋耆系之青年英俊，與大乘佛教之關係特深。惟移此佛滅百年頃事，屬於第
Y33n0031_p0062a13║一結集，有未盡然耳！參加此第二結集之上座，除阿耆多外，不出阿難、阿那律
Y33n0031_p0063a01║、優波離之弟子，其時代不能後於佛元百年也。
Y33n0031_p0063a02║第三節　傳說中之第三結集
Y33n0031_p0063a03║第一結集，有意見之異而未分裂。第二結集，則上座、大眾已各為結集。依
Y33n0031_p0063a04║佛教之傳說，則更有所謂第三結集者。考其實，乃上座所出之三大系，根據舊傳
Y33n0031_p0063a05║而各為自宗聖典之整理。此固事所必有，然傳說紛亂，事多難憑，其時代與經過
Y33n0031_p0063a06║，卒莫得而論定焉。有云：佛元一百三十七年，波吒釐子城有魔名眾賢者，作阿
Y33n0031_p0063a07║羅漢形，致僧眾共諍，凡六十年。有犢子比丘，集和合僧而息其諍事，名第三結
Y33n0031_p0063a08║集，時護法為難陀王云，此犢子系之傳說也。或云：佛元四百年，迦膩色迦王信
Y33n0031_p0063a09║說一切有部，集五百大德，於迦濕彌羅集三藏，裁正眾說，此說一切有系之傳說
Y33n0031_p0063a10║也。此皆不盡無稽，而事多錯失。華氏城與迦濕彌羅之結集，下當更論之。
Y33n0031_p0063a11║第四節　法毘奈耶之初型
Y33n0031_p0064a01║釋尊之教法，唯一達磨——「法」，貫攝義理，無非經也。以遮顯之相待而
Y33n0031_p0064a02║成，漸分流為二：即法之行善以悟入真實者，曰教授，曰「法」；法之止惡以調
Y33n0031_p0064a03║伏妄念者，曰教誡，曰「毘奈耶」（律）。「法」之與「律」，初非判然之二物
Y33n0031_p0064a04║，然釋尊晚年，此二者已大異其趣。教授之「法」，即憶持釋尊斷片之開示，精
Y33n0031_p0064a05║鍊為定型文句，轉相教授，曰「句法」。此種種之句法，佛世已有編次集合者，
Y33n0031_p0064a06║如億耳所誦之〈義品〉（八章或云十六章），即其一也。以文字為斷片之記錄，
Y33n0031_p0064a07║容亦有之。其教誡之「律」，隨犯而制為定文，半月舉行布薩，朗誦佛制，即《
Y33n0031_p0064a08║波羅提木叉戒經》是。佛入滅已，弟子集種種句法為「經藏」；以《戒經》為主
Y33n0031_p0064a09║，間及僧團之種種規制，集為「律藏」，蓋即承此法、律分流之餘緒而編集之。
Y33n0031_p0064a10║後世所傳之「經」、「律」，雜以學派之言，互有出入、增減，編組之次第亦不
Y33n0031_p0064a11║同。孰為聖典之舊，孰為演繹引申或羼入者，極難言其實，然彼此仍有其一貫之
Y33n0031_p0064a12║跡，吾人即其同者以推論為聖典之舊，要無大過。略言之，佛滅百年，當部派分
Y33n0031_p0064a13║裂之頃，必有一共許之「經」、「律」在。迨部派分流，而「經」、「律」乃日
Y33n0031_p0065a01║形改觀也。
Y33n0031_p0065a02║先就律典言之：以《僧祇律》之製作為近古。彼分「比丘律」及「比丘尼律
Y33n0031_p0065a03║」為兩大綱，又各分「毘尼」、「雜跋渠」、「威儀法」之三。此以「比丘律」
Y33n0031_p0065a04║為主，次出「尼律」之不共者，頗合於當時佛教之精神；較之上座分別說系諸律
Y33n0031_p0065a05║，次「尼律」於「犍度」之前者為當。即其三類之分，既合於「學威儀、學毘尼
Y33n0031_p0065a06║、學波羅提木叉」之三學，亦與「受戒聚、相應（雜）聚、威儀聚」之三聚合。
Y33n0031_p0065a07║「毘尼」部乃《戒經》之分別解釋，即巴利「律藏」之「修多羅毘崩伽」也。《
Y33n0031_p0065a08║戒經》分波羅夷等八類，諸律無異；即出入最大之眾學法，著衣及受食等事，亦
Y33n0031_p0065a09║大體從同。分別《戒經》以下，諸律極開合之異。《僧祇律》作「雜跋渠」與「威儀
Y33n0031_p0065a10║法」之二，雖不必即古本之真，亦較為近古。何者？一、《僧祇律》之「雜跋渠」，
Y33n0031_p0065a11║標偈而牒釋之，隨事類及，簡樸而次第微嫌雜亂，此初編之應爾也。二、「雜跋
Y33n0031_p0065a12║渠」即「相應品」，即隨事之相類而類別之；「威儀法」多為日常生活之拾遺，
Y33n0031_p0065a13║此與《五分律》之十九法，《四分律》之二十犍度，《十誦律》之十八事，雖次
Y33n0031_p0066a01║第不盡同，而內容多合，此可以覆按知之。三、法藏部（？）之《毘尼母論》，
Y33n0031_p0066a02║薩婆多部之《毘尼摩德勒迦》之「雜事」（即「雜跋渠」），《十誦律》「善誦
Y33n0031_p0066a03║」之初分，並牒句而為之釋。其牒句與《僧祇律》「雜跋渠」及「威儀」之牒釋，雖次
Y33n0031_p0066a04║第或異而文義相當。其顯然可見者，則以「五百結集」及「七百結集」廁其中也
Y33n0031_p0066a05║。此「毘尼」之「本母」，淵源有據，準此以比較諸家之廣律，則開合演變之跡
Y33n0031_p0066a06║，歷然可指：一、嫌其次第之微雜而改組之，演繹補充之：集出「受具」、「布
Y33n0031_p0066a07║薩」、「安居」等大事已，「雜跋渠」中所遺之「雜事」與「威儀」，《五分律
Y33n0031_p0066a08║》集之為「雜法」及「威儀法」，《四分律》集之為「雜犍度」及「法犍度」，
Y33n0031_p0066a09║猶沿用其舊名。《有部律》合之為「雜事」。其「雜跋渠」中之結集事，《四分
Y33n0031_p0066a10║》、《五分律》並以之殿「犍度」末。此因「雜跋渠」及「威儀」之舊而改組之
Y33n0031_p0066a11║，故雖緣起次第各異，而大體猶同。二、即此整理者，嫌其未盡而施以抉擇分別
Y33n0031_p0066a12║（初附於諸事中）：或分別波羅夷及僧殘；及於波羅提木叉之全；或及於犍度；
Y33n0031_p0066a13║或增一為次。如《四分律》之「調部毘尼」，「毘尼增一」，或《十誦律》之「
Y33n0031_p0067a01║優波離問」，《善見律》之「舍利弗問」，並《僧祇律》、《五分律》之所無。
Y33n0031_p0067a02║此蓋後人之分別，藉優波離等以自重，文既後出，宜其有無出入，邈不相及也。
Y33n0031_p0067a03║《十誦律》之「善誦」，本抉擇分別之作，而保存「雜事」之古述於其中，使吾
Y33n0031_p0067a04║人得以推見《僧祇律》之近古，何幸如之！
Y33n0031_p0067a05║此猶學派分裂頃之律典，未足以言初型，請更進而論之。《戒經》之編次，
Y33n0031_p0067a06║以罪相之輕重為類：有犯而宜擯者，集為波羅夷；犯而宜治罰者，集為僧伽婆尸
Y33n0031_p0067a07║沙；雖可決其犯重而判別未明者，集為不定：此三重罪也。有犯而宜懺悔者，集
Y33n0031_p0067a08║為波逸提；波逸提中，有以資具之與他屬己而成犯者，則物應捨而罪宜悔，別集
Y33n0031_p0067a09║為尼薩耆波逸提而列之於前；有犯輕，但向他悔即可者，集為波羅提提舍尼；此
Y33n0031_p0067a10║三輕罪也。六者之文句、次第，因部派而或出入，然察其演變之跡，猶得想見其
Y33n0031_p0067a11║為古型也。各家律此下並有眾學法，與七滅諍。然眾學法出「威儀法」中，結句
Y33n0031_p0067a12║云應當學，與前六者之結罪不類；七滅諍乃悔過、息諍之作法，出「雜跋渠」中
Y33n0031_p0067a13║，與波羅提木叉之名義不符。此二者，宜為後學者誦習之方便而附益焉。古本之
Y33n0031_p0068a01║《戒經》，應為四波羅夷、十三僧伽婆尸沙、二不定、三十尼薩耆波逸提、九十
Y33n0031_p0068a02║二波逸提、四悔過，凡百四十五戒而已。《婆沙》引經云：跋耆比丘聞誦戒一百
Y33n0031_p0068a03║五十事（漢譯改為二百五十），蓋波羅提木叉之古本也。「雜跋渠」與「威儀」
Y33n0031_p0068a04║，以五百結集、七百結集事廁其中，則亦非七百結集之舊。原始結集，僧事連類
Y33n0031_p0068a05║而鳩集之，曰「雜跋渠」，末附以五百結集之記載，猶書籍之後記也。七百結集
Y33n0031_p0068a06║者，取而詳審董理之，又附記七百結集事於後。此下之種種，多「威儀事」，附
Y33n0031_p0068a07║麗於「雜跋渠」之下，殆七百結集之後，阿恕迦王之世乎！諸家雖分之為二，有
Y33n0031_p0068a08║部俱總名之為「雜事」，猶可見古型之唯一也。錫蘭《島史》謂「大眾之徒，棄
Y33n0031_p0068a09║甚深經律之一分」，可謂以不病為病者也。跋耆比丘受百五十事之戒本（或已包
Y33n0031_p0068a10║括七滅諍在內），實即暗示七百結集時之跋耆系，彼等繼承小小戒可捨及富樓那
Y33n0031_p0068a11║系之精神，貴得大體而不務瑣細，傳習舊傳之律文為已足（參考學派之分裂）。
Y33n0031_p0068a12║若波利系比丘則反是，深入微細而流於繁瑣，比丘慣習之生活，事無鉅細，一一
Y33n0031_p0068a13║為之審定，而附於「雜跋渠」之後。次第之雜亂者整理之，事理之不詳者分別之
Y33n0031_p0069a01║，上座系重律而律之古型失。雖然，此威儀等事，非謂事事後出，固亦有佛世而
Y33n0031_p0069a02║習行者。大眾系於律，本為守舊者，迨波利系得勢，大眾系亦不得不稍事更張矣
Y33n0031_p0069a03║。七百結集之律典，猶可得而議，古則吾不知。然學派未分，要當無大異也。
Y33n0031_p0069a04║　　　　　　　　　　　　　　　　┌緣起
Y33n0031_p0069a05║　　　　　　　　　　　　┌經分別┼波羅夷、僧殘、不定、捨墮、墮、對悔
Y33n0031_p0069a06║　　　　　　　　　　　　│　　　└眾學法、七滅諍（附）
Y33n0031_p0069a07║　　　　　　┌比丘律──┤
Y33n0031_p0069a08║　　　　　　│　　　　　│　　　┌雜事
Y33n0031_p0069a09║　　　毘奈耶┤　　　　　└雜跋渠┼結集後記
Y33n0031_p0069a10║　　　　　　│　　　　　　　　　└威儀法（附）
Y33n0031_p0069a11║　　　　　　└比丘尼律──出其不共者
Y33n0031_p0069a12║達磨即「修多羅藏」之結集：據典籍所載，僻處西北印之薩婆多部，唯《雜
Y33n0031_p0069a13║》（亦譯《相應》）、《中》、《長》、《增一》四阿含；餘部則有第五部之「雜藏
Y33n0031_p0069a14║」。《雜阿含》，隨事義之相應者而類別編次之，如處與處相應，界與界相應，
Y33n0031_p0069a15║義相應而文則雜碎。《中阿含》經文不長不短。《長阿含》則經文甚長。《增一
Y33n0031_p0069a16║阿含》以數相次而集經，一而二，二而三，乃至多法。「雜藏」或為四含所不攝
Y33n0031_p0070a01║，或自四含中集出，內容多出入，諍論之所在也。四含之次第既有異說，各家所
Y33n0031_p0070a02║誦之經文，亦具缺不同，編制亦異；學派之異見，固不僅解釋不同而已。
Y33n0031_p0070a03║銅鍱部化地部法藏部大眾部有部
Y33n0031_p0070a04║長阿含一、梵動經等一、增一、增十、大因緣至梵動一、梵動、增一至增十、帝釋問經一、二、
Y33n0031_p0070a05║中阿含二、根本說經等二、二、二、三、
Y33n0031_p0070a06║雜阿含三、五十六相應三、雜為四眾、天子、天女說四、雜比丘、比丘尼、優婆塞、優婆夷、雜天、雜帝釋、雜魔、雜梵王四、根雜、力雜、覺雜、道雜等一、蘊品、處界品、緣起品、聲聞品、佛道品、伽陀品
Y33n0031_p0070a07║增一阿含四、一集至十一集四、一增至十一三、一事至十一事三、一增至百四、一句事至十句事
Y33n0031_p0070a08║五、小誦、法句、無問自說、如是語、經集、天宮事、餓鬼事、長老偈、長老尼偈、本生、義釋、無礙解道、譬喻、佛種姓經、行藏——凡十五部五、其餘雜說五、生經、本經、善因緣經、方等經、未曾有經、譬喻經、優婆提舍經、句義經、法句經、波羅延經、雜難、聖偈經五、辟支佛阿羅漢自說本起因緣（無）
Y33n0031_p0071a01║附記毘尼母論云：修多羅乃至優波提舍與雜藏相應者，集為雜藏。分別功德論云：或佛說，或弟子說，或諸天讚頌，或說宿緣，三阿僧祇菩薩所生，文義非一，多於三藏，故曰雜藏。
Y33n0031_p0071a02║
Y33n0031_p0071a03║
Y33n0031_p0071a04║
Y33n0031_p0071a05║
Y33n0031_p0071a06║
Y33n0031_p0071a07║
Y33n0031_p0071a08║
Y33n0031_p0071a09║
Y33n0031_p0071a10║「雜藏」中之「本生」、「本事」等，薩婆多部亦有之，然以此為經、律所
Y33n0031_p0071a11║固有，無有出三藏外者。此「雜藏」之離四含而獨立，非結集之舊。雖有目之為
Y33n0031_p0071a12║「小阿含」者，然律文但曰「集為第五雜藏」，不名之為阿含，是異之也。雖然
Y33n0031_p0071a13║，「雜藏」後出，而內容則有極古者，此不可不知也。「雜藏」之內容，與舊傳
Y33n0031_p0072a01║九部經（依《法華》說）之名目多合。不許「雜藏」者，以九部為聖典內容之分
Y33n0031_p0072a02║類，非部帙之別。然許有「雜藏」者，則「本生」、「譬喻」等，確有部帙之差
Y33n0031_p0072a03║別可指。九部之說，各派所共信，而解說殊曖昧，即名目亦時異；其與「雜藏」
Y33n0031_p0072a04║及四阿含之關係，尤多異說。古史無徵，難期精確之論定，然詳契經之內容，尋
Y33n0031_p0072a05║學派之流別，則大意猶可說也。
Y33n0031_p0072a06║「修多羅」之結集沿革，略經三期而後大定：
Y33n0031_p0072a07║一、集佛陀言行為九部經：佛之世，斷片教授之文句，遞相教授，曰「句法
Y33n0031_p0072a08║」。有為之類集者，如《法句》（嗢拕南）、〈義品〉（阿達婆耆）、〈波羅延
Y33n0031_p0072a09║〉（過道）等。餘則釋尊及弟子之事跡，與「句法」共傳人間。佛滅已，弟子取
Y33n0031_p0072a10║佛之言、行，類集為九部：1.「修多羅」，即說法之以散文者。2.「祇夜」，即
Y33n0031_p0072a11║以韻文而重頌散文之所說者。3.「伽陀」，即說法之全以韻文出之者。此三雖就
Y33n0031_p0072a12║文字之形式分類，而實為釋尊言教（法義）之類集。今之《雜阿含經》，雖多所
Y33n0031_p0072a13║演變，猶存當時之舊。何則？《瑜伽論》雜糅大小，而古意猶彷彿可窺。其說四
Y33n0031_p0073a01║阿含，以《雜阿含經》為本事，餘經則依此而為不同方式之編制，故曰：「即彼
Y33n0031_p0073a02║相應（雜）教，復以餘相說」云云。其敘《雜阿含經》之內容曰：「世尊觀待彼
Y33n0031_p0073a03║彼所化，宣說如來及諸弟子所說相應；蘊、界、處相應；緣起、食、諦相應；念
Y33n0031_p0073a04║住、正斷、神足、根、力、覺支、入出息念、學、證淨等相應；又依八眾說眾相
Y33n0031_p0073a05║應。……即彼一切事相應教，間廁鳩集，是故說名雜阿笈摩」。此與「諸佛語言
Y33n0031_p0073a06║，九事所攝」之說正合。此事相應教，大別為散文之「修多羅」，與韻文之「伽
Y33n0031_p0073a07║陀」（「祇夜」則隨文義兩攝之）。《瑜伽》謂思擇聖教有二：「一、思擇素怛
Y33n0031_p0073a08║纜義。二、思擇伽陀義。思擇素怛纜義，如攝事分及菩薩藏教授中說」。其〈攝
Y33n0031_p0073a09║事分〉所說，即《雜阿含》之「蘊相應事」等。其思擇「伽陀」義，則十九為《
Y33n0031_p0073a10║雜含》「八眾相應」文。釋尊法義之教授、初類集為「修多羅」、「祇夜」、「
Y33n0031_p0073a11║伽陀」三部經，與今之《雜含》相當，實無可疑者。《雜含》之雜，即相應義，
Y33n0031_p0073a12║與「毘奈耶」「雜跋渠」之雜正同。隨義類而鳩集成編，固原始結集之舊制，若
Y33n0031_p0073a13║嫌其文段之無倫次，陋矣！4.「因緣」者，記佛及弟子之事跡，始終本末，歷然
Y33n0031_p0074a01║有敘（約現生說；後之《賢愚因緣》，《百緣》，《雜寶藏經》之一一事緣，即
Y33n0031_p0074a02║其例）。以事緣常為說法之緣，故後人每以因人因事而起解之。5.「譬喻」者，
Y33n0031_p0074a03║不但取譬以說法；凡因事而興感，亦譬喻也。6.「本生」者，說釋尊（兼弟子）
Y33n0031_p0074a04║之宿行。7.「本事」者，敘古佛之化。8.「未曾有」者，明佛及弟子不思議之證
Y33n0031_p0074a05║德奇跡。此五部為釋尊景行之類集，與前三部迥異。9.「優波提舍」者，於法義
Y33n0031_p0074a06║之深簡者，藉問答而解說之，後世之「論藏」，即胚胎於此。其傳十二部（或較
Y33n0031_p0074a07║九部經略後）經者，於佛弟子之聞「修多羅」、「祇夜」而證果者，別出而題為
Y33n0031_p0074a08║10.「記別」。佛世「句法」之類集，雖已攝入「修多羅」、「祇夜」、「伽陀」
Y33n0031_p0074a09║，而小型類集之風未替。「五部沙門，競集法句」，或有更張，要皆佛典之極精
Y33n0031_p0074a10║要親切者。此類之編集，淵源極古，而內容亦雜。梵本之《根本有部律》，舉《
Y33n0031_p0074a11║無問自說》、〈波羅延〉、〈諦見〉、〈山人頌〉、〈賢人頌〉、〈義品〉六種
Y33n0031_p0074a12║（梵本之《譬喻集》，即集此而成）；漢譯省略；藏譯又增《男上座頌》，《女
Y33n0031_p0074a13║上座頌》二種於〈義品〉之前。《根本有部律》之「藥事」，舉「嗢拕南」，「
Y33n0031_p0075a01║諸上座頌」，「世羅尼頌」，《眾義經》（〈義品〉）四種。銅鍱部之「雜藏」
Y33n0031_p0075a02║，將此數種，攝為《法句》，《無問自說》，《經集》（〈義品〉、〈波羅延〉
Y33n0031_p0075a03║等）、《長老偈》、《長老尼偈》等。《四分律》之說「雜藏」，除《優波提舍
Y33n0031_p0075a04║》等七部外，有《句義經》、《法句經》、《波羅延經》、《雜難經》、《聖偈
Y33n0031_p0075a05║經》（獨缺「嗢拕南」）。此等並法義精要之小集，於十二部經中，11.「嗢拕南
Y33n0031_p0075a06║」攝也。如漢譯之《法句》，藏譯即題「嗢拕南」。《智論》云：「優陀那者，
Y33n0031_p0075a07║名有法佛必應說而無有問者，佛略開問端。……又如佛涅槃後，諸弟子抄集要偈
Y33n0031_p0075a08║，……諸有集眾妙事，皆名優陀那」。優陀那有「集施」義，小集皆「優陀南」
Y33n0031_p0075a09║之類，後世偏以此「優陀南」為《無問自說》，非也。是法義之小集，列伽陀之
Y33n0031_p0075a10║後。12.「方廣經」，與大乘之方等、方廣，關係特深，古跡雖不詳，似為大行之
Y33n0031_p0075a11║綜合。如是集釋尊言行為九部經，「修多羅」之初型，是部帙之部也。
Y33n0031_p0075a12║二、演九部經為四阿含：五百結集，人少時暫，釋尊遺言景行之未見結集者
Y33n0031_p0075a13║，所在而有，則宜為之拾遺。碎金、雜錦，非不燦然可觀，而雜碎難持。說理者
Y33n0031_p0076a01║，簡淡而中下不及；紀事者，渲染而或傳聞失實，則宜為之聯比綜合。於是或本
Y33n0031_p0076a02║「相應」之舊文，或取傳聞之新義，演繹引申聯比之。糅以「因緣」、「譬喻」
Y33n0031_p0076a03║、「本生」、「本事」、「未曾有」之紀事，構為較長之篇幅。以篇幅之長短得
Y33n0031_p0076a04║名，曰《中阿含》，曰《長阿含》。其原始結集之事相應（「修多羅」、「祇夜
Y33n0031_p0076a05║」、「伽陀」），沿用相應之舊名，曰《雜阿含》。增一之制，便於誦持，佛世
Y33n0031_p0076a06║已有之。迨《長含》之《增一》，《增十》，《集異門經》，已日臻發達，《增
Y33n0031_p0076a07║一阿含》即全以此數目之相次而組織之者。凡一事而再見於四含者，《雜含》則
Y33n0031_p0076a08║簡潔平淡；《中含》猶大體相近，《長》及《增一》則特詳。化簡潔為長漫，平
Y33n0031_p0076a09║淡為瑰奇，蓋去佛日遠，傳說久而想像富，此不難比觀知之。同一之記載，《長
Y33n0031_p0076a10║含》輒移其說處於毘舍離，《增一》則又每移於舍衛，殆與編集之地點有關。演
Y33n0031_p0076a11║相應教為四含，與律典之更張，頗見一致。律則以「雜跋渠」為本，糅以「因緣
Y33n0031_p0076a12║」、「譬喻」、「本生」等，集為諸「犍度」，別之為七法、八法或大品、小品
Y33n0031_p0076a13║，而仍名其遺餘者為「雜事」。法則以相應教為本，糅以記事，演為《長含》，
Y33n0031_p0077a01║《中含》，而名其本教為《雜含》。阿含之有《增一》，亦猶「毘奈耶」之有《
Y33n0031_p0077a02║增一》也。四阿含之類集，時、地不詳，惟傳聞阿難彙佛說九分教而為四阿含。
Y33n0031_p0077a03║事則應有，人不必阿難。以各派共許四阿含而論之，則猶七百結集以前事也。
Y33n0031_p0077a04║三、依四含而立「雜藏」：演九部經為四阿含，四含興而九部經之古型失。
Y33n0031_p0077a05║然「優陀那」小集、「本生」等傳說，當仍有離四含而鳩集者。七百結集，聖眾
Y33n0031_p0077a06║初破，跋耆系與波利系分化於東西。阿恕迦王時，因五事之爭而思為融合。惟波
Y33n0031_p0077a07║利系之深入西北者（西系），與遊化中印者（中系），意見殊不一，佛教乃啟三
Y33n0031_p0077a08║分之勢。時彼此聖典亦多所出入：西系尊《雜含》，中系推《長含》，東系（跋
Y33n0031_p0077a09║耆系）則重《增一》（或作《長含》）。《增一阿含經》，西系唯十事，中系凡
Y33n0031_p0077a10║十一事，東系則推衍繁廣，舊傳百事之多。西系與東系，若不兩立，優婆毱多不
Y33n0031_p0077a11║與大天共語；中系則受東系之熏染，態度和緩而折中。華氏城之第三結集，雖猶
Y33n0031_p0077a12║待證實，然中系之帝須，似得東系之合作，大抵以中系為主，而分別取捨東西之
Y33n0031_p0077a13║善說；「分別說」之得名，其在此乎！「優陀那」小集、「本生」等傳說，雖小
Y33n0031_p0078a01║異亦視為可留，附於四含之末，「集為第五雜藏」。次四含為第五，而不名阿含
Y33n0031_p0078a02║，何也？源本佛說，展轉傳來為阿含，不名之為阿含，是異之也。《分別功德論
Y33n0031_p0078a03║》謂「文義非一，多於三藏，故名雜藏」；其部類龐雜，更非「雜藏」之舊矣！
Y33n0031_p0078a04║西系學者，堅拒「雜藏」，雖知佛法多所零落，而寧缺毋濫。中系、東系則佛法
Y33n0031_p0078a05║務求其廣備，摭拾遺聞，未可厚非。彼此所見，各有所是。及其弊也，一則以固
Y33n0031_p0078a06║，一則以濫；抉擇而取捨之，在善學者！阿恕迦王時，文字之用漸宏，聖典傳有
Y33n0031_p0078a07║大部之記錄。自此而後，四含雖或出入而大體已定。惟「雜藏」一門，日見弘廣
Y33n0031_p0078a08║，初離「修多羅藏」，而別為第四「雜藏」；又漸遞演而出「摩訶衍藏」及「禁
Y33n0031_p0078a09║咒藏」也。
Y33n0031_p0078a10║
Y33n0031_p0078a11║
Y33n0031_p0078a12║
Y33n0031_p0079a02║