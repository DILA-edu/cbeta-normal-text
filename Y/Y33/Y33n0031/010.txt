Y33n0031_p0169a01║第十章　南北朝時代之佛教
Y33n0031_p0169a02║第一節　王朝之變遷
Y33n0031_p0169a03║佛元二百零四年，中印法難起，佛教為南北之分化。三百六十年，安達羅王
Y33n0031_p0169a04║朝入主中印，與北方貴霜王朝並峙；迄笈多王朝興而復歸於統一。自南北獨立、
Y33n0031_p0169a05║並立以至統一，凡五世紀之久，可稱為南北朝時代。初，南印德干高原之達羅維
Y33n0031_p0169a06║荼民族，自始即有文化，受吠陀文明之啟發始立國家，如安達羅等，為時約佛世
Y33n0031_p0169a07║之前後。此後，佛教文明相繼流入，受高等文化之融冶，乃發展為富有特色之文
Y33n0031_p0169a08║明。文化既啟，國力日強，迦王世之臣附者，今則獨立而轉為內侵矣。就中，安
Y33n0031_p0169a09║達羅國最強，嘗約烏荼國共窺摩竭陀，為補砂蜜多羅所拒而止。然安達羅王尸摩
Y33n0031_p0169a10║迦時，卒陷波吒利弗，創安達羅王朝，凡二百六十年而亡。其西北，則迦王之世
Y33n0031_p0169a11║，希臘人成立大夏廳。迦王歿後，希臘、波斯人踰開伯爾山隘而東，略犍陀羅等
Y33n0031_p0170a01║地。二百二十年頃，彌蘭陀王將大軍入印度，略印度河流域，直逼恆河之上流；
Y33n0031_p0170a02║乃擺脫大夏廳而獨立，都舍竭（奢羯羅）。王於佛教有淨信，嘗就那伽斯那（那
Y33n0031_p0170a03║先，即龍軍）比丘而問佛法，集其問答為一書，即漢譯之《那先比丘經》也。此
Y33n0031_p0170a04║後，希臘人在印度之勢力日衰；佛元三百六十一年頃，大月氏王丘就卻滅之，創
Y33n0031_p0170a05║貴霜王朝。月支，本塞種之一支，初居甘肅西境，為匈奴所逼，西走阿姆河，破
Y33n0031_p0170a06║大夏而據其地。丘就卻，亦稱貴霜，於同族五部翕侯（翕侯，猶華言將軍）中特
Y33n0031_p0170a07║強，乃併四翕侯而為大月氏王。侵略四方，有迦濕彌羅，西達於波斯之境，東及
Y33n0031_p0170a08║於印度河。迨閻膏珍在位，又侵入印度內地，而有西北印度之全境。繼此而立者
Y33n0031_p0170a09║，即誠信佛教之名王迦膩色迦也。王約於佛元五百二十年頃登位，以迦濕彌羅之
Y33n0031_p0170a10║迦膩色迦補羅為首都，西勝波斯，東侵波謎羅，攻于闐等地，受漢地之質子而優
Y33n0031_p0170a11║遇之。王初信異學，晚年乃專心佛教，此可證之於所鑄之貨幣。最初發行者，形
Y33n0031_p0170a12║式美而題以希臘語，刻日、月神像。其次發行者，以希臘文題古波斯語，刻希臘
Y33n0031_p0170a13║、波斯、印度之神像，未見有作釋迦像者。自王而後，西域之佛教，乃開始新時
Y33n0031_p0171a01║代，大法盛於中華，此王與有力焉！五百五十年頃，其子富西伽立。爾後，月支
Y33n0031_p0171a02║之勢力漸衰，國祚延長至七百年許而滅，印度乃復歸於一。
Y33n0031_p0171a03║第二節　西北印佛教之隆盛
Y33n0031_p0171a04║於此期中，大乘佛教已自南而北，應時流行，此當別為專章，先一論西北印
Y33n0031_p0171a05║一切有系之發達。自末闡地等弘化西北，西北印之法事漸盛，儼成說一切有系之
Y33n0031_p0171a06║化區。惟拘羅及五河地方，即吠陀文明之發祥地，則稍寂寞焉。本系之特色，富
Y33n0031_p0171a07║論典之撰述。傳說優婆毱多，有《理目足論》之作。此後論師之撰述至夥，〈阿
Y33n0031_p0171a08║毘達磨之發達〉中，已概述之。「阿毘達磨」即擇法，本以為禪思之思擇，故此
Y33n0031_p0171a09║系特重禪定。《雜事》稱阿難弟子坐禪第一；《付法藏傳》稱優婆毱多坐禪第一
Y33n0031_p0171a10║。學風重禪，而迦濕彌羅之環境於坐禪特佳，宜後之禪師、論師，十九為該系之
Y33n0031_p0171a11║尊者。西北印當異族入侵之衝，幸而希臘人、塞人，多受印度文明之化，於佛教
Y33n0031_p0171a12║尤契合無間，乃能日拓其化區。然戎馬紛紜，礙難自亦不免；「將有三惡王，大
Y33n0031_p0172a01║秦（希臘）在於前，撥羅在於後，安息在中央，由是正法有棄亡」。古人實感慨
Y33n0031_p0172a02║系之。迦膩色迦王，初亦多所殺伐，後得脇尊者、馬鳴之化，乃大崇佛法，於富
Y33n0031_p0172a03║樓沙補羅，造有名之佛塔，高四十餘丈，莊嚴偉大冠全印。王於佛教貢獻之最鉅
Y33n0031_p0172a04║者，厥為結集一事。先是，學派分流，異說孔多。說一切有系中，自迦旃延尼子
Y33n0031_p0172a05║造《發智論》，法勝造《心論》，末流所趨，多生諍論。東系以《發智論》為佛
Y33n0031_p0172a06║說，而西系之極端者，竟視為異論。加之，童受作《喻鬘》諸論，宗經以抑論，
Y33n0031_p0172a07║與中印之分別說系相呼應。譬喻者與分別論者，多含空義，頗足動有部之宗本，
Y33n0031_p0172a08║於是有《婆沙》之結集也。《西域記》傳：迦膩色迦王嘗以道問人而解答各異，
Y33n0031_p0172a09║以問脇尊者，尊者曰：「如來去世，歲月逾邈。其弟子各以自宗為是，他宗為非
Y33n0031_p0172a10║，所以致有今日」。王聞而痛惜之，乃發心護持結集云。當時所結集者，《西域
Y33n0031_p0172a11║記》謂：集五百聖眾，以世友菩薩為上座，結集三藏而詳釋之，凡三十萬頌。王
Y33n0031_p0172a12║乃銅鍱雕鏤，珍藏石室，不許妄傳國外。此則集說一切有之三藏而為之解釋，《
Y33n0031_p0172a13║大毘婆沙論》，其一也。然西藏所傳：王於迦濕彌羅之耳環林精舍，集五百阿羅
Y33n0031_p0173a01║漢，五百菩薩，五百在家學者，使結集佛語。自爾以後，十八部異說，悉認為真
Y33n0031_p0173a02║佛教。又記錄律文；其經、論之未盡錄者補錄之，已記者則為之校正。果爾，則
Y33n0031_p0173a03║三藏之結集，不局於有部矣。佛元二千二百九十七年，施婆那博士於西北印，掘
Y33n0031_p0173a04║得迦膩色迦王供養之舍利函，刻有王名，又云「納受說一切有部眾」。據此，王
Y33n0031_p0173a05║之特信說一切有部，確無可疑，藏傳則後人想像之辭耳！時所集者，依《西域記
Y33n0031_p0173a06║》，乃三藏之釋論。《智論》謂「脇尊者作四阿含之優波提舍，大行於世」。龐
Y33n0031_p0173a07║然鉅作，以集多數人編輯成之為近似，脇尊者應即發起人也。今之《大毘婆沙論
Y33n0031_p0173a08║》，有「昔迦膩色迦王時」之言，則本論又經後人修補之矣。《大毘婆沙論》，
Y33n0031_p0173a09║乃《發智》之釋論，其編纂之動機，實感於異說之相脅。《發智》學者得王之護
Y33n0031_p0173a10║持，乃釋「論」以裁正眾說。凡有部別系，同系諸師，悉致破斥，於譬喻者及分
Y33n0031_p0173a11║別論者，尤為其彈斥之的。論成，說一切有義大成，一時呈隆盛之勢。然說一切
Y33n0031_p0173a12║實有，至此而極；機械之分析，亦於此而極，盛之極即衰之始也。如以五根為世
Y33n0031_p0173a13║第一法，犢子、經量、舊阿毘達磨師並同。古義本就總聚而約特勝以標名，《發
Y33n0031_p0174a01║智論》自分析之見地，以五根為但心所也，改立心心所法為世第一法。《婆沙》
Y33n0031_p0174a02║則更論及隨心行之「得」等。以之抉擇論門，自極繁廣。《婆沙論》陷於極端之
Y33n0031_p0174a03║多元實在論，聞經說「得無學聖法」，即立一能得之「得」。聞法生、法滅，即
Y33n0031_p0174a04║立一生法、滅法之「生」「滅」。然「得」復待得，「生」亦由生，乃不得不立
Y33n0031_p0174a05║「得得」、「生生」以通之，則經所未聞也（大眾經有之）。若即此意而極論之
Y33n0031_p0174a06║，則得得不已，生生無窮，乃創連環論法以通之。如「得」能得於法，此「得」
Y33n0031_p0174a07║別有「得得」得之，此「得得」還為彼「得」所得。「得」與「得得」相為因果
Y33n0031_p0174a08║，乃若可通，若以譬喻、分別論者之見衡之，則不啻作繭自縛也。高深不在繁瑣
Y33n0031_p0174a09║，「阿毘達磨」之教權，求其持久，蓋亦難矣！
Y33n0031_p0174a10║《大毘婆沙論》之編纂，集眾五百，傳以世友、法救、妙音、覺天為四大評
Y33n0031_p0174a11║家，此未必爾。論解三世一切有，有四家所說不同，學者即因之誤傳。如覺天等
Y33n0031_p0174a12║學近譬喻者，妙音乃西方師之先賢，論中力事破斥；此乃一切有系之異師，非迦
Y33n0031_p0174a13║濕彌羅之《發智》學者，安見其為評家也！世友立說近《發智》，然「滅定有心
Y33n0031_p0175a01║」，與譬喻師同。自道安以來，並稱世友為菩薩，是否即婆沙會中之上座，疑亦
Y33n0031_p0175a02║因婆沙取世友「依用立世」而誤會成之。至稱其志在大道，未證聖果，則效顰王
Y33n0031_p0175a03║舍結集之阿難，毘舍離結集之曲安，非事實也。參與此會者，《西域記》僅記世
Y33n0031_p0175a04║友一人為菩薩，《世親傳》則羅漢、菩薩各五百人；藏傳又增世學五百人。藏傳
Y33n0031_p0175a05║世友為五千大乘僧之長，富樓那迦為五千小乘僧之長：凡此並當時流行大乘之徵
Y33n0031_p0175a06║。以《婆沙》之思想論之，吾寧從龍樹之說，出「迦旃延尼子弟子輩」之手。從
Y33n0031_p0175a07║事《毘婆沙》之編纂中，《世親傳》謂「馬鳴著文，十二年而成」。馬鳴生值其
Y33n0031_p0175a08║時，為之潤文，或有之，然非婆沙師也。
Y33n0031_p0175a09║第三節　佛化雕刻之發達
Y33n0031_p0175a10║於此漫長之時期，中南印聲聞佛教之情況，全付諸黑暗，不復能詳。惟時佛
Y33n0031_p0175a11║化雕刻之風頗為流行，其影響於佛教，實深且鉅也。出世解脫之道，泊然而足，
Y33n0031_p0175a12║知苦則厭，在忘情以覺滅。音樂、美術之類，易為道障，以是音聲之吟哦，歌伎
Y33n0031_p0176a01║之觀聽，華鬘之嚴飾，概非比丘所應行。即俗人以歌舞伎樂為業，佛亦不以為然
Y33n0031_p0176a02║。樸而無欲，質而不文，頗類道、墨之說。舊傳佛世，祇洹畫天王、夜叉之像，
Y33n0031_p0176a03║僅見於《有部律》，疑亦後出。迦王作石柱，柱頭之浮雕，僅有佛化之象徵物。
Y33n0031_p0176a04║佛像之雕刻，則始於熏迦王朝。佛化雕刻之初，常以法輪、菩提樹等表象佛陀，
Y33n0031_p0176a05║無有作人體者。最初雕刻之佛像，據今所已發現者，薩特那之立像，時為佛元二
Y33n0031_p0176a06║百六十五年，其像蓋取法夜叉像而改造成之。如南印秣羅矩吒（馬都拉）所發現
Y33n0031_p0176a07║之佛像，皆其類也。早期之佛像，頂無肉髻，坐則多以獅子為主。夜叉，本達羅
Y33n0031_p0176a08║維荼民族之神，以雄健著；於佛教為護法神，即金剛力士是。際達羅維荼民族文
Y33n0031_p0176a09║化發揚之時，流行佛像，而佛像即取法於夜叉，其意味之深長為何如！此雕像之
Y33n0031_p0176a10║風，自南而漸入北印，成所謂犍陀羅式。佛像有肉髻，蓮華作座者多。比於中南
Y33n0031_p0176a11║印者之雄渾勇健，微嫌纖弱，而輕盈活動則過之。時南印摩臘婆之佛教，亦盛行
Y33n0031_p0176a12║雕刻，如迦利、那西克、阿闍思陀等洞之雕刻，阿摩羅婆提塔婆之雕刻。此等雖
Y33n0031_p0176a13║經後世之修改，然最古部分，約成於佛元三世紀頃。其中迦梨及阿摩羅婆提之建
Y33n0031_p0177a01║築，屬大眾部；那西克洞屬賢胄部，皆由其刻文知之。阿闍思陀之石刻，有觀音
Y33n0031_p0177a02║、文殊像，殆大乘學者為之。又頻闍耶山北，有石塔門、石欄等，有「本生談」
Y33n0031_p0177a03║及化跡之雕刻，考者謂作於阿恕迦王不遠之時云。
Y33n0031_p0177a04║佛像始於佛世，優填王以久不見佛，造旃檀佛像，舊有其說。亞歷山大入侵
Y33n0031_p0177a05║，遺希臘式之石像於貢大拉。印度之石像及佛像，似起源甚早。然阿恕迦王建塔
Y33n0031_p0177a06║以供舍利（其作用與造像同），立柱以紀聖蹟，布教令，未聞作佛像之浮雕（平
Y33n0031_p0177a07║面、半立體、全立體三式）。南印度有鄔馱衍尼（優禪尼）者，即今之印度爾，
Y33n0031_p0177a08║與優填之音正合。該地大小乘並盛，優填王造像之說，或起於此！解脫之佛教，
Y33n0031_p0177a09║忘情達本，崇高之理智生活，足以安心。然去佛日遠，釋尊悲智之格化，漸難為
Y33n0031_p0177a10║世人所喻，感情之信仰油然而興。南印之達羅維荼民族，富神秘，好象徵；北印
Y33n0031_p0177a11║之希臘人、塞人等，亦各有其所崇之神像。求其不自聲色門中入，直承古聖之教
Y33n0031_p0177a12║，勢有所難，佛化雕刻之風行，非偶然也。情感之象教盛，雄渾樸質之風失，而
Y33n0031_p0177a13║後即情以達智，即智以化情，情智融合之大乘，亦應時而興。佛像既陳，一則求
Y33n0031_p0178a01║其麗飾，一則望其呵護，思想為之一變，浸漸而流為神鬼之崇拜，此豈創始者所
Y33n0031_p0178a02║及料耶？
Y33n0031_p0178a03║
Y33n0031_p0178a04║