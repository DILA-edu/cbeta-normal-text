ZS01n0001_p0233a01║
ZS01n0001_p0233a02║
ZS01n0001_p0233a03║
ZS01n0001_p0233a04║四議論
ZS01n0001_p0233a05║
ZS01n0001_p0233a06║漢桓帝設華蓋以祠浮圖
ZS01n0001_p0233a07║前史稱桓帝好音樂，善琴笙。飾芳林而考濯龍之宮，設華蓋以祠浮
ZS01n0001_p0233a08║圖、老子，斯將所謂「聽於神」乎！及誅梁冀，奮威怒，天下猶企其休息。
ZS01n0001_p0233a09║而五邪嗣虐，流衍四方。自非忠賢力爭，屢折奸鋒，雖原依斟流彘，亦不可
ZS01n0001_p0233a10║得已。
ZS01n0001_p0233a11║（《後漢書》卷七《孝桓帝紀》總論320）
ZS01n0001_p0233a12║
ZS01n0001_p0233a13║宮中立黃老、浮屠之祠
ZS01n0001_p0233a14║（臣）又聞宮中立黃老、浮屠之祠。此道清虛，貴尚無為，好生惡殺，
ZS01n0001_p0233a15║省欲去奢。今陛下嗜欲不去，殺罰過理，既乖其道，豈獲其祚哉！或言老
ZS01n0001_p0233a16║子入夷狄為浮屠。浮屠不三宿桑下，不欲久生恩愛，精之至也。天神遺
ZS01n0001_p0233a17║以好女，浮屠曰：「此但革囊盛血。」遂不眄之。其守一如此，乃能成道。
ZS01n0001_p0233a18║今陛下淫女艷婦，極天下之麗，甘肥飲美，單天下之味，柰何欲如黃老乎？
ZS01n0001_p0233a19║
ZS01n0001_p0233a20║
ZS01n0001_p0233a21║
ZS01n0001_p0233a22║
ZS01n0001_p0233a23║（《後漢書》卷三十下《襄楷傳》1082）
ZS01n0001_p0233a24║
ZS01n0001_p0233a25║佛道神化、興自身毒
ZS01n0001_p0233a26║西域風土之載，前古未聞也。漢世張騫懷致遠之略，班超奮封侯之
ZS01n0001_p0233a27║志，終能立功西遐，羈服外域。自兵威之所肅服，財賂之所懷誘，莫不獻
ZS01n0001_p0233a28║方奇，納愛質，露頂肘行，東向而朝天子。故設戊己之官，分任其事；建都
ZS01n0001_p0233a29║護之帥，總領其權。先馴則賞籯金而賜龜綬，後服則繫頭顙而釁北闕。
ZS01n0001_p0233a30║立屯田於膏腴之野，列郵置於要害之路。馳命走驛，不絕於時月；商胡販
ZS01n0001_p0234a01║客，日款於塞下。其後甘英乃抵條支而歷安息，臨西海以望大秦，拒玉門、
ZS01n0001_p0234a02║陽關者四萬餘里，靡不周盡焉。若其境俗性智之優薄，產載物類之區品，
ZS01n0001_p0234a03║川河領障之基源，氣節涼暑之通隔，梯山棧谷繩行沙度之道，身熱首痛風
ZS01n0001_p0234a04║災鬼難之域，莫不備寫情形，審求根實。至於佛道神化，興自身毒，而二
ZS01n0001_p0234a05║漢方志莫有稱焉。張騫但著地多暑濕，乘象而戰，班勇雖列其奉浮圖，不
ZS01n0001_p0234a06║殺伐，而精文善法導達之功靡所傳述。余聞之後說也，其國則殷乎中土，
ZS01n0001_p0234a07║玉燭和氣，靈聖之所（降）集，賢懿之所挺生，神跡詭怪，則理絕人區，
ZS01n0001_p0234a08║感驗明顯，則事出天外。而騫、超無聞者，豈其道閉往運，數開叔葉乎？
ZS01n0001_p0234a09║不然，何誣異之甚也！漢自楚英始盛齋戒之祀，桓帝又修華蓋之飾。將微
ZS01n0001_p0234a10║義未譯，而但神明之邪？詳其清心釋累之訓，空有兼遣之宗，道書之流
ZS01n0001_p0234a11║也。且好仁惡殺，蠲敝崇善，所以賢達君子多愛其法焉。然好大不經，奇
ZS01n0001_p0234a12║譎無已，雖鄒衍談天之辯，莊周蝸角之論，尚未足以概其萬一。又精靈
ZS01n0001_p0234a13║起滅，因報相尋，若曉而昧者，故通人多惑焉。蓋導俗無方，適物異會，取
ZS01n0001_p0234a14║諸同歸，措夫疑說，則大道通矣。
ZS01n0001_p0234a15║
ZS01n0001_p0234a16║
ZS01n0001_p0234a17║
ZS01n0001_p0234a18║
ZS01n0001_p0234a19║
ZS01n0001_p0234a20║
ZS01n0001_p0234a21║
ZS01n0001_p0234a22║
ZS01n0001_p0234a23║
ZS01n0001_p0234a24║
ZS01n0001_p0234a25║
ZS01n0001_p0234a26║
ZS01n0001_p0234a27║
ZS01n0001_p0234a28║
ZS01n0001_p0234a29║
ZS01n0001_p0234a30║
ZS01n0001_p0234a31║
ZS01n0001_p0235a01║
ZS01n0001_p0235a02║
ZS01n0001_p0235a03║
ZS01n0001_p0235a04║
ZS01n0001_p0235a05║
ZS01n0001_p0235a06║
ZS01n0001_p0235a07║
ZS01n0001_p0235a08║
ZS01n0001_p0235a09║
ZS01n0001_p0235a10║
ZS01n0001_p0235a11║
ZS01n0001_p0235a12║
ZS01n0001_p0235a13║
ZS01n0001_p0235a14║
ZS01n0001_p0235a15║
ZS01n0001_p0235a16║
ZS01n0001_p0235a17║（《後漢書》卷八十八《西域傳》後論2931）
ZS01n0001_p0235a18║
ZS01n0001_p0235a19║先帝手畫佛像
ZS01n0001_p0235a20║彭城王紘上言，樂賢堂有先帝手畫佛像，經歷寇難，而此堂猶存，宜敕
ZS01n0001_p0235a21║作頌。帝下其議。（蔡）謨曰：「佛者，夷狄之俗，非經典之制。先帝量同
ZS01n0001_p0235a22║天地，多才多藝，聊因臨時而畫此象，至於雅好佛道，所未承聞也。盜賊奔
ZS01n0001_p0235a23║突，王都隳敗，而此堂塊然獨存，斯誠神靈保祚之征，然未是大晉盛德之形
ZS01n0001_p0235a24║容，歌頌之所先也。人臣睹物興義，私作賦頌可也。今欲發王命，敕史官，
ZS01n0001_p0235a25║上稱先帝好佛之志，下為夷狄作一象之頌，於義有疑焉。」於是遂寢。
ZS01n0001_p0235a26║（《晉書》卷七十七《蔡謨傳》2035）
ZS01n0001_p0235a27║
ZS01n0001_p0235a28║佛神去之，胡必亡矣
ZS01n0001_p0235a29║（呂光）又進攻龜茲城，夜夢金象飛越城外。（呂）光曰：「此謂佛神去
ZS01n0001_p0235a30║之，胡必亡矣。」
ZS01n0001_p0235a31║（《晉書》卷一百二十二《呂光載記》3055）
ZS01n0001_p0235a32║
ZS01n0001_p0236a01║呂纂與羅會弈棋
ZS01n0001_p0236a02║道士句摩羅耆婆言於纂曰：「潛龍屢出，豕犬見妖，將有下人謀上之
ZS01n0001_p0236a03║禍，宜增修德政，以答天戒。」纂納之。耆婆，即羅什之別名也……初，纂
ZS01n0001_p0236a04║嘗與鳩摩羅什棋，殺羅什子，曰：「斫胡奴頭。」羅什曰：「不斫胡奴頭，胡奴
ZS01n0001_p0236a05║斫人頭。」超小字胡奴，竟以殺纂。纂在位三年，以元興元年死。
ZS01n0001_p0236a06║（《晉書》卷一百二十二《呂纂載記》3067）
ZS01n0001_p0236a07║
ZS01n0001_p0236a08║釋氏流教，其來有源
ZS01n0001_p0236a09║自釋氏流教，其來有源，淵檢精測，固非深矣。舒引容潤，既亦廣矣。
ZS01n0001_p0236a10║然習慧者日替其修，束誡者月繁其過，遂至糜散錦帛，侈飾車從。復假精
ZS01n0001_p0236a11║醫術，托雜卜數，延姝滿室，置酒浹堂，寄夫托妻者不無，殺子乞兒者繼有。
ZS01n0001_p0236a12║而猶倚靈假像，背親傲君，欺費疾老，震損宮邑，是乃外刑之所不容戮，內
ZS01n0001_p0236a13║教之所不悔罪，而橫天地之間，莫之糾察。人不得然，豈其鬼歟。今宜申
ZS01n0001_p0236a14║嚴佛律，裨重國令，其疵惡顯著者，悉皆罷遣，餘則隨其藝行，各為之條，使
ZS01n0001_p0236a15║禪義經誦，人能其一，食不過蔬，衣不出布。若應更度者，則令先習義行，
ZS01n0001_p0236a16║本其神心，必能草腐人天，竦精以往者，雖侯王家子，亦不宜拘。
ZS01n0001_p0236a17║（《宋書》卷八十二《周朗傳》2100）
ZS01n0001_p0236a18║
ZS01n0001_p0236a19║寺眾既立，自宣悉供僧眾
ZS01n0001_p0236a20║（蕭慧開）丁父艱，居喪有孝性，家素事佛，凡為父起四寺，南岸南岡
ZS01n0001_p0236a21║下，名曰禪岡寺，曲阿舊鄉宅，名曰禪鄉寺，京口墓亭，名曰禪亭寺，所封封
ZS01n0001_p0236a22║陽縣，名曰禪封寺。謂國僚曰：「封秩蓋鮮，而兄弟甚多，若使全關一人，
ZS01n0001_p0236a23║則在我所讓。若使人人等分，又事可悲恥。寺眾既立，自宜悉供僧眾。」
ZS01n0001_p0236a24║由此國秩不復下均。
ZS01n0001_p0236a25║（《宋書》卷八十七《蕭慧開傳》2200）
ZS01n0001_p0236a26║
ZS01n0001_p0236a27║國王月愛遣使奉表
ZS01n0001_p0236a28║天竺迦毗黎國，元嘉五年，國王月愛遣使奉表曰：
ZS01n0001_p0236a29║伏聞彼國，據江傍海，山川周固，眾妙悉備，莊嚴清淨，猶如化城，宮殿
ZS01n0001_p0236a30║莊嚴，街巷平坦，人民充滿，歡娛安樂。聖王出遊，四海隨從，聖明仁愛，不
ZS01n0001_p0237a01║害眾生，萬邦歸仰，國富如海。國中眾生，奉順正法，大王仁聖，化之以道，
ZS01n0001_p0237a02║慈施群生，無所遺惜。帝修淨戒，軌道不及，無上法船，濟諸沈溺，群僚百
ZS01n0001_p0237a03║官，受樂無怨，諸天擁護，萬神侍衛，天魔降伏，莫不歸化。王身端嚴，如日
ZS01n0001_p0237a04║初出，仁澤普潤，猶如大雲，聖賢承業，如日月天，於彼真丹，最為殊勝。
ZS01n0001_p0237a05║臣之所住，名迦毗河，東附於海，其城四邊，悉紫紺石，首羅天護，令國
ZS01n0001_p0237a06║安隱。國王相承，未嘗斷絕，國中人民，率皆修善，諸國來集，共遵道法，諸
ZS01n0001_p0237a07║寺舍中，皆七寶形像，眾妙供具，如先王法。臣自修檢，不犯道禁，臣名月
ZS01n0001_p0237a08║愛，棄世王種。
ZS01n0001_p0237a09║惟願大王聖體和善，群臣百官，悉自安隱。今以此國群臣吏民，山川
ZS01n0001_p0237a10║珍寶，一切歸屬，五體歸誠大王足下。山海遐隔，無由朝覲，宗仰之至，遣
ZS01n0001_p0237a11║使下承。使主父名天魔悉達，使主名尼陀達，此人由來良善忠信，是故今
ZS01n0001_p0237a12║遣奉使表誠。大王若有所須，珍奇異物，悉當奉送，此之境土，便是王國，
ZS01n0001_p0237a13║王之法令，治國善道，悉當承用。願二國信使往來不絕，此反使還，願賜一
ZS01n0001_p0237a14║使，具宣聖命，備敕所宜。款至之誠，望不空反，所白如是，願加哀憫。
ZS01n0001_p0237a15║奉獻金剛指環、摩勒金環諸寶物、赤白鸚鵡各一頭。太宗泰始二年，
ZS01n0001_p0237a16║又遣使貢獻，以其使主竺扶大、竺阿彌並為建威將軍。
ZS01n0001_p0237a17║元嘉十八年，蘇摩黎國王那鄰那羅跋摩遣使獻方物。世祖孝建二年，
ZS01n0001_p0237a18║斤陀利國王釋婆羅那鄰陀遣長史竺留陀及多獻金銀寶器。後廢帝元徽元
ZS01n0001_p0237a19║年，婆黎國遣使貢獻。凡此諸國，皆事佛道。
ZS01n0001_p0237a20║佛道自後漢明帝，法始東流，自此以來，其教稍廣，自帝王至於民庶，
ZS01n0001_p0237a21║莫不歸心，經誥充積，訓義深遠，別為一家之學焉。元嘉十二年，丹陽尹蕭
ZS01n0001_p0237a22║摹之奏曰：「佛化被於中國，已歷四代，形像塔寺，所在千數，進可以繫心，
ZS01n0001_p0237a23║退足以招勸。而自頃以來，情敬浮末，不以精誠為至，更以奢競為重。舊
ZS01n0001_p0237a24║宇頹弛，曾莫之修，而各務造新，以相姱尚。甲第顯宅，於茲殆盡，材竹銅
ZS01n0001_p0237a25║彩，糜損無極，無關神祇，有累人事。建中越制，宜加裁檢，不為之防，流遁
ZS01n0001_p0237a26║未息。請自今以後，有欲鑄銅像者，悉詣台自聞；興造塔寺精舍，皆先詣在
ZS01n0001_p0237a27║所二千石通辭，郡依事列言本州；須許報，然後就功。其有輒造寺舍者，皆
ZS01n0001_p0237a28║依不承用詔書律，銅宅林苑，悉沒入官。」詔可。又沙汰沙門，罷道者數百
ZS01n0001_p0237a29║人。
ZS01n0001_p0237a30║世祖大明二年，有曇標道人與羌人高闍謀反，上因是下詔曰：「佛法
ZS01n0001_p0238a01║訛替，沙門混雜，未足扶濟鴻教，而專成逋藪。如奸心頻發，凶關屢聞，敗
ZS01n0001_p0238a02║亂風俗，人神交怨。可付所在，精加沙汰，後有違犯，嚴加誅坐。」於是設
ZS01n0001_p0238a03║諸條禁，自非戒行精苦，並使還俗。而諸寺尼出入宮掖，交關妃后，此制竟
ZS01n0001_p0238a04║不能行。
ZS01n0001_p0238a05║先是晉世庾冰始創議，俗使沙門敬王者，後桓玄復述其義，並不果行。
ZS01n0001_p0238a06║大明六年，世祖使有司奏曰：「臣聞邃宇崇居，非期宏峻，拳跪槃伏，非止
ZS01n0001_p0238a07║敬恭，將以施張四維，締制八宇。故雖儒法枝派，名墨條分，至於崇親嚴
ZS01n0001_p0238a08║上，厥繇靡爽。唯浮圖為教，逖自龍堆，反經提傳，訓遐事遠，練生瑩識，恆
ZS01n0001_p0238a09║俗稱難，宗旨緬謝，微言淪隔，拘文蔽道，在末彌扇。遂乃陵越典度，偃倨
ZS01n0001_p0238a10║尊戚，失隨方之眇跡，迷制化之淵義。夫佛法以謙儉自牧，忠虔為道，不輕
ZS01n0001_p0238a11║比丘，遭人斯拜，目連桑門，遇長則禮，寧有屈膝四輩，而簡禮二親，稽顙耆
ZS01n0001_p0238a12║臘，而直體萬乘者哉。故咸康創議，元興載述，而事屈偏黨，道挫餘分。今
ZS01n0001_p0238a13║鴻源遙洗，群流仰鏡，九仙盡寶，百神聳職，而畿輦之內，舍弗臣之氓，陛席
ZS01n0001_p0238a14║之間，延抗禮之客，懼非所以澄一風範，詳示景則者也。臣等參議，以為沙
ZS01n0001_p0238a15║門接見，比當盡虔禮敬之容，依其本俗，則朝徽有序，乘方兼遂矣。」詔可，
ZS01n0001_p0238a16║前廢帝初，復舊。
ZS01n0001_p0238a17║世祖寵姬殷貴妃薨，為之立寺，貴妃子子鸞封新安王，故以新安為寺
ZS01n0001_p0238a18║號。前廢帝殺子鸞，乃毀廢新安寺，驅斥僧徒，尋又毀中興、天寶諸寺。太
ZS01n0001_p0238a19║宗定亂，下令曰：「先帝建中興及新安諸寺，所以長世垂范，弘宣盛化。頃
ZS01n0001_p0238a20║遇昏虐，法像殘毀，師徒奔進，甚以矜懷。妙訓淵謨，有扶名教。可招集舊
ZS01n0001_p0238a21║僧，普各還本，並使材官，隨宜修復。」
ZS01n0001_p0238a22║宋世名僧有道生。道生，彭城人也。父為廣戚令。生出家為沙門法
ZS01n0001_p0238a23║大弟子。幼而聰悟，年十五，便能講經，及長有異解，立頓悟義，時人推服
ZS01n0001_p0238a24║之。元嘉十一年，卒於廬山。沙門慧琳為之誄。
ZS01n0001_p0238a25║慧琳者，秦郡秦縣人，姓劉氏。少出家，住冶城寺，有才章，兼外內之
ZS01n0001_p0238a26║學，為廣陵王義真所知。嘗著《均善論》，其詞曰：
ZS01n0001_p0238a27║有白學先生，以為中國聖人，經綸百世，其德弘矣，智周萬變，天人之
ZS01n0001_p0238a28║理盡矣，道無隱旨，教罔遺筌，聰睿迪哲，何負於殊論哉。有黑學道士陋
ZS01n0001_p0238a29║之，謂不照幽冥之途，弗及來生之化，雖尚虛心，未能虛事，不逮西域之深
ZS01n0001_p0238a30║也。於是白學訪其所以不逮云爾。
ZS01n0001_p0239a01║白曰：「釋氏所論之空，與老氏所言之空，無同異乎？」黑曰：「異。釋
ZS01n0001_p0239a02║氏即物為空，空物為一。老氏有無兩行，空有為異。安得同乎。」白曰：
ZS01n0001_p0239a03║「釋氏空物，物信空邪？」黑曰：「然。空又空，不翅於空矣。」白曰：「三儀靈
ZS01n0001_p0239a04║長於宇宙，萬品盈生於天地，孰是空哉。」黑曰：「空其自性之有，不害因假
ZS01n0001_p0239a05║之體也。今構群材以成大廈，罔專寢之實，積一豪以致合抱，無檀木之體，
ZS01n0001_p0239a06║有生莫俄頃之留，泰山蔑累息之固，興滅無常，因緣無主，所空在於性理，
ZS01n0001_p0239a07║所難據於事用，吾以為誤矣。」白曰：「所言實相，空者其如是乎？」黑曰：
ZS01n0001_p0239a08║「然。」白曰：「浮變之理，交於目前，視聽者之所同了邪？解之以登道場，
ZS01n0001_p0239a09║重之以輕異學，誠未見其淵深。」黑曰：「斯理若近，求之實遠。夫情之所
ZS01n0001_p0239a10║重者虛，事之可重者實。今虛其真實，離其浮偽，愛慾之惑，不得不去。愛
ZS01n0001_p0239a11║去而道場不登者，吾不知所以相曉也。」白曰：「今析豪空樹，無□垂蔭之
ZS01n0001_p0239a12║茂，離材虛室，不損輪奐之美，明無常增其愒蔭之情，陳若偏篤其競辰之
ZS01n0001_p0239a13║慮。貝錦以繁采發輝，和羹以鹽梅致旨，齊侯追爽鳩之樂，燕王無延年之
ZS01n0001_p0239a14║術，恐和合之辯，危脆之教，正足戀其嗜好之欲，無以傾其愛競之惑也。」
ZS01n0001_p0239a15║黑曰：「斯固理絕於諸華，墳素莫之及也。」白曰：「山高累卑之辭，川樹積
ZS01n0001_p0239a16║小之詠，舟壑火傳之談，堅白唐肆之論，蓋盈於中國矣，非理之奧，故不舉
ZS01n0001_p0239a17║以為教本耳。子固以遺情遺累，虛心為道，而據事剖析者，更由指掌之間
ZS01n0001_p0239a18║乎。」黑曰：「周、孔為教，正及一世，不見來生無窮之緣，積善不過子孫之
ZS01n0001_p0239a19║慶，累惡不過餘殃之罰，報效止於榮祿，誅責極於窮賤，視聽之外，冥然不
ZS01n0001_p0239a20║知，良可悲矣。釋迦關無窮之業，拔重關之險，陶方寸之慮，宇宙不足盈其
ZS01n0001_p0239a21║明，設一慈之救，群生不足勝其化，敘地獄則民懼其罪，敷天堂則物歡其
ZS01n0001_p0239a22║福，指泥洹以長歸，乘法身以遐覽，神變無不周，靈澤靡不覃，先覺翻翔於
ZS01n0001_p0239a23║上世，後悟騰翥而不紹，坎井之局，何以識大方之家乎。」白曰：「固能大其
ZS01n0001_p0239a24║言矣，今效神光無徑寸之明，驗靈變罔纖介之異，勤誠者不睹善救之貌，篤
ZS01n0001_p0239a25║學者弗剋陵虛之實，徒稱無量之壽，孰見期頤之叟，咨嗟金剛之固，安覿不
ZS01n0001_p0239a26║朽之質。苟於事不符，宜尋立言之指，遺其所寄之說也，且要天堂以就善，
ZS01n0001_p0239a27║曷若服義而蹈道，懼地獄以敕身，孰與從理以端心。禮拜以求免罪，不由
ZS01n0001_p0239a28║祗肅之意，施一以徼百倍，弗乘無吝之情。美泥洹之樂，生耽逸之慮，贊法
ZS01n0001_p0239a29║身之妙，肇好奇之心，近欲未弭，遠利又興，雖言菩薩無慾，群生固以有欲
ZS01n0001_p0239a30║矣。甫救交敝之氓，永開利競之谷，澄神反道，其可得乎。」黑曰：「不然，
ZS01n0001_p0240a01║若不示以來生之欲，何以權其當生之滯。物情不能頓至，故積漸以誘之。
ZS01n0001_p0240a02║奪此俄頃，要彼無窮，若弗勤春稼，秋穡何期。端坐井底，而息意庶慮者，
ZS01n0001_p0240a03║長淪於九泉之下矣。」白曰：「異哉！何所務之乖也。道在無慾，而以有欲
ZS01n0001_p0240a04║要之，北行求郢，西征索越，方長迷於幽都，永謬滯於昧谷。遼遼閩、楚，其
ZS01n0001_p0240a05║可見乎。所謂積漸者，日損之謂也。當先遺其所輕，然後忘其所重，使利
ZS01n0001_p0240a06║慾日去，淳白自生耳。豈得以少要多，以粗易妙，俯仰之間，非利不動，利
ZS01n0001_p0240a07║之所蕩，其有極哉。乃丹青眩媚綵之目，土木誇好壯之心，興糜費之道，單
ZS01n0001_p0240a08║九服之財，樹無用之事，割群生之急，致營造之計，成私樹之權，務勸化之
ZS01n0001_p0240a09║業，結師黨之勢，苦節以要厲精之譽，護法以展陵競之情，悲矣。夫道其安
ZS01n0001_p0240a10║寄乎。是以周、孔敦俗，弗關視聽之外，老、莊陶風，謹守性分而已。」黑
ZS01n0001_p0240a11║曰：「三游本於仁義，盜跖資於五善，聖跡之敝，豈有內外。且黃、老之家，
ZS01n0001_p0240a12║符章之偽，水祝之誣，不可勝論。子安於彼，駭於此，玩於濁水，違於清淵
ZS01n0001_p0240a13║耳。」白曰：「有跡不能不敝，有術不能無偽，此乃聖人所以桎梏也。今所
ZS01n0001_p0240a14║惜在作法於貪，遂以成俗，不正其敝，反以為高耳。至若淫妄之徒，世自近
ZS01n0001_p0240a15║鄙，源流蔑然，固不足論。」黑曰：「釋氏之教，專救夷俗，便無取於諸華
ZS01n0001_p0240a16║邪？」白曰：「曷為其然。為則開端，宜懷屬緒，愛物去殺，尚施周人，息心
ZS01n0001_p0240a17║遺榮華之願，大士布兼濟之念，仁義玄一者，何以尚之。惜乎幽旨不亮，末
ZS01n0001_p0240a18║流為累耳。」黑曰：「子之論善殆同矣，便事盡於生乎？」白曰：「幽冥之理，
ZS01n0001_p0240a19║固不極於人事矣。周、孔疑而不辯，釋迦辯而不實，將宜廢其顯晦之跡，存
ZS01n0001_p0240a20║其所要之旨。請嘗言之。夫道之以仁義者，服理以從化，帥之以勸戒者，
ZS01n0001_p0240a21║循利而遷善。故甘辭興於有欲，而滅於悟理，淡說行於天解，而息於貪偽。
ZS01n0001_p0240a22║是以示來生者，蔽虧於道、釋不得已，杜幽闇者，冥符於姬、孔閉其兌。由
ZS01n0001_p0240a23║斯論之，言之者未必遠，知之者未必得，不知者未必失，但知六度與五教並
ZS01n0001_p0240a24║行，信順與慈悲齊立耳。殊塗而同歸者，不得守其發輪之轍也。」
ZS01n0001_p0240a25║論行於世。舊僧謂其貶黜釋氏，欲加擯斥。太祖見論賞之，元嘉中，
ZS01n0001_p0240a26║遂參權要，朝廷大事，皆與議焉。賓客輻湊，門車常有數十兩，四方贈賂相
ZS01n0001_p0240a27║係，勢傾一時。注《孝經》及《莊子逍遙篇》、文論，傳於世。
ZS01n0001_p0240a28║又有慧嚴、慧議道人，並住東安寺，學行精整，為道俗所推。時鬥場寺
ZS01n0001_p0240a29║多禪僧，京師為之語曰：「鬥場禪師窟，東安談義林。」
ZS01n0001_p0240a30║世祖大明四年，於中興寺設齋。有一異僧，眾莫之識，問其名，答言名
ZS01n0001_p0241a01║明慧，從天安寺來，忽然不見。天下無此寺名，乃改中興曰天安寺。大明
ZS01n0001_p0241a02║中，外國沙門摩訶衍苦節有精理，於京都多出新經，《勝鬘經》尤見重內
ZS01n0001_p0241a03║學。
ZS01n0001_p0241a04║（《宋書》卷九十七《夷蠻傳》2384）
ZS01n0001_p0241a05║
ZS01n0001_p0241a06║佛法言有福生帝王家
ZS01n0001_p0241a07║帝謂豫章王妃庾氏曰：「阿婆，佛法言有福生帝王家，今見作天王，便
ZS01n0001_p0241a08║是大罪，左右主帥，動見拘執，不如市邊屠酤富兒百倍。」
ZS01n0001_p0241a09║（《南史》卷五《齊本紀上》135）
ZS01n0001_p0241a10║
ZS01n0001_p0241a11║顧歡著《夷夏論》論佛、老
ZS01n0001_p0241a12║（顧）歡晚節服食，不與人通。每旦出戶，山鳥集其掌取食。事黃老
ZS01n0001_p0241a13║道，解陰陽書，為數術多效驗。初元嘉末，出都寄住東府，忽題柱云：「三
ZS01n0001_p0241a14║十年二月二十一日。」因東歸。後太初弒逆，果是此年月。自知將終，賦
ZS01n0001_p0241a15║詩言志云：「精氣因天行，遊魂隨物化。」剋死日，卒於剡山，身體柔軟，時
ZS01n0001_p0241a16║年六十四。還葬舊墓，木連理出墓側，縣令江山圖表狀。世祖詔歡諸子，
ZS01n0001_p0241a17║撰歡文議三十卷佛道二家，立教既異，學者相互非毀。歡著《夷夏論》曰：
ZS01n0001_p0241a18║夫辨是與非，宜據聖典。尋二教之源，故兩標經句。道經云：「老子
ZS01n0001_p0241a19║入關之天竺維衛國，國王夫人名曰淨妙，老子因其晝寢，乘日入精淨妙口
ZS01n0001_p0241a20║中，後年四月八日夜半時，剖左腋而生，墜地即行七步，於是佛道興焉。」
ZS01n0001_p0241a21║此出《玄妙內篇》。佛經云：「釋迦成佛，有塵劫之數。」出《法花》、《無量
ZS01n0001_p0241a22║壽》。或「為國師道士，儒林之宗」。出《瑞應本起》。
ZS01n0001_p0241a23║歡論之曰：五帝、三皇，莫不有師。國師道士，無過老、莊，儒林之宗，
ZS01n0001_p0241a24║孰出周、孔。若孔、老非佛，誰則當之。然二經所說，如合符契。道則佛
ZS01n0001_p0241a25║也，佛則道也。其聖則符，其跡則反。或和光以明近；或曜靈以示遠。道
ZS01n0001_p0241a26║濟天下，故無方而不入；智周萬物，故無物而不為。其入不同，其為必異。
ZS01n0001_p0241a27║各成其性，不易其事。是以端委搢紳，諸華之容，翦髮曠衣，群夷之服。擎
ZS01n0001_p0241a28║跽磬折，侯甸之恭；狐蹲狗踞，荒流之肅。棺殯槨葬，中夏之制；火焚水沈，
ZS01n0001_p0241a29║西戎之俗。全形守體，繼善之教；毀貌易性，絕惡之學。豈伊同人，爰及異
ZS01n0001_p0241a30║物。鳥王獸長，往往是佛，無窮世界，聖人代興。或昭五典，或布三乘。在
ZS01n0001_p0242a01║鳥而鳥鳴，在獸而獸吼。教華而華言，化夷而夷語耳。雖舟車均於致遠，
ZS01n0001_p0242a02║而有川陸之節，佛道齊乎達化，而有夷夏之別，若謂其致既均，其法可換
ZS01n0001_p0242a03║者，而車可涉川，舟可行陸乎？今以中夏之性，效西戎之法，既不全同，又
ZS01n0001_p0242a04║不全異。下育妻孥，上廢宗祀。嗜欲之物，皆以禮伸；孝敬之典，獨以法
ZS01n0001_p0242a05║屈。悖禮犯順，曾莫之覺。弱喪忘歸，熟識其舊？且理之可貴者，道也；事
ZS01n0001_p0242a06║之可賤者，俗也。拾華效夷，義將安取？若以道邪？道固符合矣。若以俗
ZS01n0001_p0242a07║邪？俗則大乖矣。
ZS01n0001_p0242a08║屢見刻舷沙門，守株道士，交諍小大，互相彈射。或域道以為兩，或混
ZS01n0001_p0242a09║俗以為一。是牽異以為同，破同以為異。則乖爭之由，淆亂之本也。尋聖
ZS01n0001_p0242a10║道雖同，而法有左右。始乎無端，終乎無末。泥洹仙化，各是一術。佛號
ZS01n0001_p0242a11║正真，道稱正一。一歸無死，真會無生。在名則反，在實則合。但無生之
ZS01n0001_p0242a12║教賒，無死之化切。切法可以進謙弱，賒法可以退誇強。佛教文而博，道
ZS01n0001_p0242a13║教質而精。精非粗人所信，博非精人所能。佛言華而引，道言實而抑。抑
ZS01n0001_p0242a14║則明者獨進，引則昧者竟前。佛經繁而顯，道經簡而幽。幽則妙門難見，
ZS01n0001_p0242a15║顯則正路易遵。此二法之辨也。
ZS01n0001_p0242a16║聖匠無心，方圓有體。器既殊用，教亦異施。佛是破惡之方，道是興
ZS01n0001_p0242a17║善之術。興善則自然為高，破惡則勇猛為貴。佛跡光大，宜以化物；道跡
ZS01n0001_p0242a18║密微，利用為己。優劣之分，大略在茲。
ZS01n0001_p0242a19║夫蹲夷之儀，婁羅之辯，各出彼俗，自相聆解。猶蟲嚾鳥聒，何足術
ZS01n0001_p0242a20║效。歡雖同二法，而意黨道教。宋司徒袁粲托為道人通公駮之，其略曰：
ZS01n0001_p0242a21║白日停光，恆星隱照，誕降之應，事在老先，似非入關，方炳斯瑞。
ZS01n0001_p0242a22║又老、莊、周、孔，有可存者，依日末光，憑釋遺法，盜牛竊善，反以成
ZS01n0001_p0242a23║蠹，檢究源流，終異吾黨之為道耳。
ZS01n0001_p0242a24║西域之記，佛經之說，俗以膝行為禮，不慕蹲坐為恭，道以三繞為虔，
ZS01n0001_p0242a25║不尚踞傲為肅。豈專戎土，爰亦茲方。襄童謁帝，膝行而進；趙王見周，三
ZS01n0001_p0242a26║環而止。今佛法在華，乘者常安；戒善行交，蹈者恆通。文王造周，大伯創
ZS01n0001_p0242a27║吳，革化戎夷，不因舊俗。豈若舟車，理無代用。佛法垂化，或因或革。清
ZS01n0001_p0242a28║信之士，容衣不改；息心之人，服貌必變。變本從道，不遵彼俗，教風自殊，
ZS01n0001_p0242a29║無患其亂。
ZS01n0001_p0242a30║孔、老、釋迦，其人或同，觀方設教，其道必異。孔、老治世為本，釋氏
ZS01n0001_p0243a01║出世為宗。發軫既殊，其歸亦異。符合之唱，自由臆說。
ZS01n0001_p0243a02║又仙化以變形為上，泥洹以陶神為先。變形者白首還緇，而未能無
ZS01n0001_p0243a03║死；陶神者使塵惑日損，湛然常存。泥洹之道，無死之（作）〔地〕，乖詭若
ZS01n0001_p0243a04║此，何謂其同？
ZS01n0001_p0243a05║歡答曰：
ZS01n0001_p0243a06║案道經之作，著自西周，佛經之來，始乎東漢，年逾八百，代懸數十。
ZS01n0001_p0243a07║若謂黃老雖久，而濫在釋前，是呂尚盜陳恆之齊，劉季竊王莽之漢也。
ZS01n0001_p0243a08║經云，戎氣強獷，乃復略人頰車邪？又夷俗長跽，法與華異，翹左跂
ZS01n0001_p0243a09║右，全是蹲踞。故周公禁之於前，仲尼戒之於後。又舟以濟川，車以征陸，
ZS01n0001_p0243a10║佛起於戎，豈非戎俗素惡邪？道出於華，豈非華風本善邪？今華風既變，
ZS01n0001_p0243a11║惡同戎狄，佛來破之，良有以矣。佛道實貴，故戒業可遵；戎俗實賤，故言
ZS01n0001_p0243a12║貌可棄。今諸華士女，民族弗革，而露首（編）〔偏〕踞，濫用夷禮，云於翦
ZS01n0001_p0243a13║落之徒，全是胡人，國有舊風，法不可變。
ZS01n0001_p0243a14║又若觀風流教，其道必異，佛非東華之道，道非西戎之法，魚鳥異淵，
ZS01n0001_p0243a15║永不相關，安得老、釋二教，交行八表。今佛既東流，道亦西邁，故知世有
ZS01n0001_p0243a16║精粗，教有文質。然則道教執本以領末，佛教救末以存本。請問所異，歸
ZS01n0001_p0243a17║在何許？若以翦落為異，則胥靡翦落矣。若以立像為異，則俗巫立像矣。
ZS01n0001_p0243a18║此非所歸，歸在常住。常住之象，常道孰異？
ZS01n0001_p0243a19║神仙有死，權便之說。神仙是大化之總稱，非窮妙之至名。至名無
ZS01n0001_p0243a20║名，其有名者二十七品，仙變成真，真變成神，或謂之聖，各有九品，品極則
ZS01n0001_p0243a21║入空寂，無為無名。若服食茹芝，延壽萬億，壽盡則死，藥極則枯，此修考
ZS01n0001_p0243a22║之士，非神仙之流也。
ZS01n0001_p0243a23║明僧紹《正二教論》以為「佛明其宗，老全其生。守生者蔽，明宗者
ZS01n0001_p0243a24║通。今道家稱長生不死，名補天曹，大乖老、莊立言本理」。文惠太子、竟
ZS01n0001_p0243a25║陵王子良並好釋法。吳興孟景翼為道士，太子召入玄圃園。眾僧大會，子
ZS01n0001_p0243a26║良使景翼禮佛，景翼不肯，子良送《十地經》與之。景翼造《正一論》。大
ZS01n0001_p0243a27║略曰：「寶積云『佛以一音廣說法』。老子云『聖人抱一以為天下式』。
ZS01n0001_p0243a28║『一』之為妙，空玄絕於有（景）〔境〕，神化贍於無窮，為萬物而無為，處一
ZS01n0001_p0243a29║數而無數，莫之能名，強號為一。在佛曰『實相』，在道曰『玄牝』。道之大
ZS01n0001_p0243a30║象，即佛之法身。以不守之守守法身，以不執之執執大象。便物有八萬四
ZS01n0001_p0244a01║千行，說有八萬四千法。法乃至於無數，行亦達於無央。等級隨緣，須導
ZS01n0001_p0244a02║歸一。歸一曰回向，向正即無邪。邪觀既遣，億善日新。三五四六，隨用
ZS01n0001_p0244a03║而施。獨立不改，絕學無憂。曠劫諸聖，共遵斯『一』。老、釋未始於嘗
ZS01n0001_p0244a04║分，迷者分之而未合。億善遍修，修遍成聖，雖十號千稱，終不能盡。終不
ZS01n0001_p0244a05║能盡，豈可思議。」司徒從事中郎張融作《門律》云：「道之與佛，逗極無二。
ZS01n0001_p0244a06║吾見道士與道人戰儒墨，道人與道士獄是非。昔有鴻飛天首，積遠難亮。
ZS01n0001_p0244a07║越人以為鳧，楚人以為乙，人自楚越，鴻常一耳。」以示太子僕周顒。顒難
ZS01n0001_p0244a08║之曰：「虛無法性，其寂雖同，位寂之方，其旨則別。論所謂『逗極無二』
ZS01n0001_p0244a09║者，為逗極於虛無，當無二於法性耶？足下所宗之本一物為鴻乙耳。驅馳
ZS01n0001_p0244a10║佛道，無免二末。未知高鑒，緣何識本，輕而宗之，其有旨乎？」往覆文多
ZS01n0001_p0244a11║不載。
ZS01n0001_p0244a12║歡口不辯，善於著筆。著《三名論》，甚工，鍾會《四本》之流也。又注
ZS01n0001_p0244a13║王弼《易》二《繫》，學者傳之。
ZS01n0001_p0244a14║（《南齊書》卷五十四《高逸．顧歡傳》930）
ZS01n0001_p0244a15║
ZS01n0001_p0244a16║顧歡著《夷夏論》論佛、老
ZS01n0001_p0244a17║初，（顧）歡以佛道二家教異，學者互相非毀，乃著《夷夏論》曰：
ZS01n0001_p0244a18║夫辯是與非，宜據聖典。道經云：「老子入關之天竺維衛國，國王夫
ZS01n0001_p0244a19║人名曰淨妙，老子因其晝寢，乘日精入淨妙口中，後年四月八日夜半時，剖
ZS01n0001_p0244a20║右腋而生。墜地即行七步，於是佛道興焉。」此出《玄妙》內篇。佛經云
ZS01n0001_p0244a21║「釋迦成佛，有塵劫之數」，出《法華》、《無量壽》。或「為國師道士，儒林之
ZS01n0001_p0244a22║宗」，出《瑞應本起》。
ZS01n0001_p0244a23║歡論之曰：五帝三皇，不聞有佛；國師道士，無過老、莊；儒林之宗，孰
ZS01n0001_p0244a24║出周、孔。若孔、老非聖，誰則當之？然二經所說，如合符契。道則佛也，
ZS01n0001_p0244a25║佛則道也，其聖則符，其跡則反。或和光以明近，或曜靈以示遠。道濟天
ZS01n0001_p0244a26║下，故無方而不入，智周萬物，故無物而不為。其入不同，其為必異，各成
ZS01n0001_p0244a27║其性，不易其事。是以端委搢紳，諸華之容；剪髮曠衣，群夷之服。擎跽罄
ZS01n0001_p0244a28║折，侯甸之恭；狐蹲狗踞，荒流之肅。棺殯槨葬，中夏之風；火焚水沉，西戎
ZS01n0001_p0244a29║之俗。全形守禮，繼善之教；毀貌易性，絕惡之學。豈伊同人，爰及異物，
ZS01n0001_p0244a30║鳥王獸長，往往是佛。無窮世界，聖人代興，或昭五典，或布三乘。在鳥而
ZS01n0001_p0245a01║鳥鳴，在獸而獸吼，教華而華言，化夷而夷語耳。雖舟車均於致遠，而有川
ZS01n0001_p0245a02║陸之節，佛道齊乎達化，而有夷夏之別。若謂其致既均，其法可換者，而車
ZS01n0001_p0245a03║可涉川，舟可行陸乎？今以中夏之性，效西戎之法，既不全同，又不全異。
ZS01n0001_p0245a04║下棄妻孥，上絕宗祀。嗜欲之物，皆以禮伸，孝敬之典，獨以法屈。悖禮犯
ZS01n0001_p0245a05║順，曾莫之覺，弱喪忘歸，孰識其舊。且理之可貴者道也，事之可賤者俗
ZS01n0001_p0245a06║也，捨華效夷，義將安取？若以道邪？道固符合矣。若以俗邪？俗則大乖
ZS01n0001_p0245a07║矣。屢見刻舷沙門，守株道士，交諍小大，互相彈射。或域道以為兩，或混
ZS01n0001_p0245a08║俗以為一，是牽異以為同，破同以為異，則乖爭之由，淆亂之本也。
ZS01n0001_p0245a09║尋聖道雖同，而法有左右，始乎無端，終乎無末，泥洹仙化，各是一術。
ZS01n0001_p0245a10║佛號正真，道稱正一，一歸無死，真會無生。在名則反，在實則合。但無生
ZS01n0001_p0245a11║之教賒，無死之化切，切法可以進謙弱，賒法可以退誇強。佛教文而博，道
ZS01n0001_p0245a12║教質而精，精非粗人所信，博非精人所能。佛言華而引，道言實而抑，抑則
ZS01n0001_p0245a13║明者獨進，引則昧者競前。佛經繁而顯，道經簡而幽，幽則妙門難見，顯則
ZS01n0001_p0245a14║正路易遵。此二法之辨也。
ZS01n0001_p0245a15║聖匠無心，方圓有體，器既殊用，教亦易施。佛是破惡之方，道是興善
ZS01n0001_p0245a16║之術，興善則自然為高，破惡則勇猛為貴。佛跡光大，宜以化物。道跡密
ZS01n0001_p0245a17║微，利用為己。優劣之分，大略在茲。
ZS01n0001_p0245a18║夫蹲夷之儀，婁羅之辯，各出彼俗，自相聆解。猶蟲躍鳥聒，何足述
ZS01n0001_p0245a19║效。
ZS01n0001_p0245a20║歡雖同二法，而意黨道教。宋司徒袁粲托為道人通公駁之。其略曰：
ZS01n0001_p0245a21║白日停光，恆星隱照，誕降之應，事在老先，似非入關，方昭斯瑞。又
ZS01n0001_p0245a22║西域之記，佛經之說，俗之膝行為禮，不慕蹲坐為恭。道以三遶為虔，不尚
ZS01n0001_p0245a23║踞傲為肅。豈專戎土，爰亦茲方。襄童謁帝，膝行而進，趙王見周，三環而
ZS01n0001_p0245a24║止。今佛法垂化，或因或革。清信之士，容衣不改，息心之人，服貌必變。
ZS01n0001_p0245a25║變本從道，不遵彼俗，俗鳳自殊，無患其亂。
ZS01n0001_p0245a26║孔、老、釋迦，其人或同，觀方設教，其道必異。孔、老教俗為本，釋氏
ZS01n0001_p0245a27║出世為宗，發軫既殊，其歸亦異。又仙化以變形為上，泥洹以陶神為先。
ZS01n0001_p0245a28║變形者白首還緇，而未能無死；陶神者使塵惑日損，湛然常存。泥洹之道，
ZS01n0001_p0245a29║無死之地，乖詭若此，何謂其同？歡答曰：
ZS01n0001_p0245a30║案道經之作，著自西周，佛經之來，始乎東漢。年逾八百，代懸數十。
ZS01n0001_p0246a01║若謂黃、老雖久而濫在釋前，是呂尚盜陳恆之齊，劉季竊王莽之漢也。又
ZS01n0001_p0246a02║夷俗長跽，法與華異，翹左跋右，全是蹲踞。故周公禁之於前，仲尼誡之於
ZS01n0001_p0246a03║後。又佛起於戎，豈非戎俗素惡邪？道出於華，豈非華風本善邪？今華風
ZS01n0001_p0246a04║既變，惡同戎狄，佛來破之，良有以矣。佛道實貴，故戒業可遵；戎俗實賤，
ZS01n0001_p0246a05║故言貌可棄。今諸華士女，氏族弗革，而露首偏踞，濫用夷禮。
ZS01n0001_p0246a06║又若觀鳳流教，其道必異。佛非東華之道，道非西夷之法，魚鳥異川，
ZS01n0001_p0246a07║永不相關。安得老、釋二教，交行八表。今佛既東流，道亦西邁，故知俗有
ZS01n0001_p0246a08║精粗，教有文質。然則道教執本以領末，佛教救末以存本。請問所歸，異
ZS01n0001_p0246a09║在何許？若以翦落為異，則胥靡翦落矣；若以立像為異，則俗巫立像矣。
ZS01n0001_p0246a10║此非所歸，歸在常住，常住之象，常道孰異。
ZS01n0001_p0246a11║神仙有死，權便之說。神仙是大化之總稱，非窮妙之至名。至名無
ZS01n0001_p0246a12║名，其有名者二十七品。仙變成真，真變成神，或謂之聖，各有九品。品極
ZS01n0001_p0246a13║則入空寂，無為無名。若服食茹芝，延壽萬億，壽盡則死，藥極則枯，此修
ZS01n0001_p0246a14║考之士，非神仙之流也。
ZS01n0001_p0246a15║明僧紹《正二教論》，以為「佛明其宗，老全其生。守生者蔽，明宗者
ZS01n0001_p0246a16║通。今道家稱長生不死，名補天曹，大乖老、莊立言本理」。文惠太子、竟
ZS01n0001_p0246a17║陵王子良並好釋法，吳興孟景翼為道士，太子召入玄圃，眾僧大會。子良
ZS01n0001_p0246a18║使景翼禮佛，景翼不肯。子良送《十地經》與之，景翼造《正一論》，大略
ZS01n0001_p0246a19║曰：「《寶積》云：『佛以一音廣說法』。《老子》云：『聖抱一以為天下式』。
ZS01n0001_p0246a20║一之為妙，空玄絕於有境，神化贍於無窮。為萬物而無為，處一數而無數。
ZS01n0001_p0246a21║莫之能名，強號為一。在佛曰『實相』，在道曰『玄牝』。道之大象，即佛之
ZS01n0001_p0246a22║法身。以不守之守守法身，以不執之執執大象。但物有八萬四千行，說有
ZS01n0001_p0246a23║入萬四千法。法乃至於無數，行亦達於無央，等級隨緣，須導歸一。歸一
ZS01n0001_p0246a24║曰回向，向正即無邪。邪觀既遣，億善日新。三五四六，隨用而施，獨立不
ZS01n0001_p0246a25║改，絕學無憂。曠劫諸聖，共遵斯一。老、釋未始於嘗分，迷者分之而未
ZS01n0001_p0246a26║合。億善遍修，修遍成聖，雖十號千稱，終不能盡。終不能盡，豈可思
ZS01n0001_p0246a27║議。」司徒從事中郎張融作《門律》云：「道之與佛，逗極無二。吾見道士與
ZS01n0001_p0246a28║道人戰儒墨，道人與道士辨是非。昔有鴻飛天首，積遠難亮，越人以為鳧，
ZS01n0001_p0246a29║楚人以為乙。人自楚、越，鴻常一耳。」以示太子僕周顒。顒歎之曰：「虛
ZS01n0001_p0246a30║無法性，其寂雖同，位寂之方，其旨則別。論所謂『逗極無二』者，為逗極
ZS01n0001_p0247a01║於虛無，當無二於法性邪。足下所宗之本一物為鴻乙耳，驅馳佛道，無免
ZS01n0001_p0247a02║二末，未知高鑒，緣何識本？輕而宗之，其有旨乎。」往覆文多不載。
ZS01n0001_p0247a03║歡口不辯，善於著論。又注王弼《易》二《繫》，學者傳之。知將終，賦
ZS01n0001_p0247a04║詩言志曰：「五塗無恆宅，三清有常舍。精氣因天行，遊魂隨物化。鵬鵾
ZS01n0001_p0247a05║適大海，蜩鳩之桑柘。達生任去留，善死均日夜。委命安所乘，何方不可
ZS01n0001_p0247a06║駕。翹心企前覺，融然從此謝。」自剋死日，自擇葬時，卒於剡山，時年六
ZS01n0001_p0247a07║十四。身體香軟，道家謂之屍解仙化焉。還葬舊墓，木連理生墓側。縣令
ZS01n0001_p0247a08║江山圖表狀，武帝詔歡諸子撰歡文議三十卷。
ZS01n0001_p0247a09║（《南史》卷七十五《隱逸上．顧歡傳》1875）
ZS01n0001_p0247a10║
ZS01n0001_p0247a11║顧歡優老而劣釋
ZS01n0001_p0247a12║史臣曰：顧歡論夷夏，優老而劣釋。佛法者，理寂乎萬古，跡兆乎中
ZS01n0001_p0247a13║世，淵源浩博，無始無邊，宇宙之所不知，數量之所不盡，盛乎哉！真大士
ZS01n0001_p0247a14║之立言也。探機扣寂，有感必應，以大苞小，無細不容。若乃儒家之教，仁
ZS01n0001_p0247a15║義禮樂，仁愛義宜，禮從樂和而已；今則慈悲為本，常樂為宗，施捨惟機，低
ZS01n0001_p0247a16║舉成敬。儒家之教，憲章祖述，引古證之，於學易悟；今樹以前因，報以後
ZS01n0001_p0247a17║果，業行交酬，連璅相襲。陰陽之教，占氣步景，授民以時，知其利害；今則
ZS01n0001_p0247a18║耳眼洞達，心智他通，身為奎井，豈俟甘石。法家之教，出自刑理，禁奸止
ZS01n0001_p0247a19║邪，明用賞罰；今則十惡所墜，五及無間，刀樹劍山，焦湯猛火，造受自貽，
ZS01n0001_p0247a20║罔或差貳。墨家之教，遵上儉薄，磨踵滅頂，且猶非吝；今則膚同斷瓠，目
ZS01n0001_p0247a21║如井星，授子捐妻，在鷹庇鴿。從橫之教，所貴權謀，天日連環，歸乎適變；
ZS01n0001_p0247a22║今則一音萬解，無待戶說，四辯三會，咸得吾師。雜家之教，兼有儒墨；今
ZS01n0001_p0247a23║則五時所宣，於何不盡。晨家之教，播植耕耘，善相五事，以藝九榖；今則
ZS01n0001_p0247a24║郁單梗稻，已異閻浮，生天果報，自然飲食。道家之教，執一虛無，得性亡
ZS01n0001_p0247a25║情，凝神勿擾；今則波若無照，萬法皆空，豈有道之可名，寧餘一之可得。
ZS01n0001_p0247a26║道俗對校，真假將讎，釋理奧藏，無往而不有也。能善用之，即真是俗。九
ZS01n0001_p0247a27║流之設，用藉世教，刑名道墨，乖心異言，儒者不學，無傷為儒；佛理玄曠，
ZS01n0001_p0247a28║實智妙有，一物不知，不成圓聖。若夫神道應現之力，感會變化之奇，不可
ZS01n0001_p0247a29║思議，難用言象。而諸張米道，符水先驗，相傳師法，祖自伯陽。世情去
ZS01n0001_p0247a30║就，有此二學，僧尼道士，矛盾相非。非唯重道，兼亦殉利。詳尋兩教，理
ZS01n0001_p0248a01║歸一極。但跡有左右，故教成先後。廣略為言，自生優劣。道本虛無，非
ZS01n0001_p0248a02║由學至，絕聖棄智，已成有為。有為之無，終非道本。若使本末同無，曾何
ZS01n0001_p0248a03║等級。佛則不然，具縛為種，轉暗成明，梯愚入聖。途雖遠而可踐，業雖曠
ZS01n0001_p0248a04║而有期。勸慕之道，物我無隔。而局情淺智，鮮能勝受。世途揆度，因果
ZS01n0001_p0248a05║二門。雞鳴為善，未必餘慶；膾肉東陵，曾無厄禍。身才高妙，鬱滯而靡
ZS01n0001_p0248a06║達；器思庸鹵，富厚以終生。忠反見遺；詭乃獲用。觀此而論，近無罪福，
ZS01n0001_p0248a07║而業有不定，著自經文，三報開宗，斯疑頓曉。史臣服膺釋氏，深信冥緣，
ZS01n0001_p0248a08║謂斯道之莫貴也。
ZS01n0001_p0248a09║贊曰：含貞抱樸，履道敦學。惟茲潛隱，棄鱗養角。
ZS01n0001_p0248a10║（《南齊書》卷五十四《高逸傳》946）
ZS01n0001_p0248a11║
ZS01n0001_p0248a12║天竺道人釋那伽仙上表
ZS01n0001_p0248a13║永明二年，闍耶跋摩遣天竺道人釋那伽仙上表稱扶南國王臣僑陳如
ZS01n0001_p0248a14║闍耶跋摩叩頭啟曰：「天化撫育，感動靈祇，四氣調適。伏願聖主尊體起
ZS01n0001_p0248a15║居康御，皇太子萬福，六宮清休，諸王妃主內外朝臣普同和睦，鄰境士庶萬
ZS01n0001_p0248a16║國歸心，五榖豐熟，災害不生，土清民泰，一切安穩。臣及人民，國土豐樂，
ZS01n0001_p0248a17║四氣調和，道俗濟濟，並蒙陛下光化所被，咸荷安泰。」又曰：「臣前遣使繼
ZS01n0001_p0248a18║雜物行廣州貨易，天竺道人釋那伽仙於廣州因附臣舶欲來扶南，海中風漂
ZS01n0001_p0248a19║到林邑，國王奪臣貨易，並那伽仙私財。具陳其從中國來此，仰序陛下聖
ZS01n0001_p0248a20║德仁治，詳議風化，佛法興顯，眾僧殷集，法事日盛，王威嚴整，朝望國軌，
ZS01n0001_p0248a21║慈憫蒼生，八方六合，莫不歸仗。如聽其所說，則化鄰諸天，非可為喻。臣
ZS01n0001_p0248a22║聞之，下情踴悅，若暫奉見尊足，仰慕慈恩，澤流小國，天垂所感，率土之
ZS01n0001_p0248a23║民，並得皆蒙恩佑。是以臣今遣此道人釋那伽仙為使，上表問訊奉貢，微
ZS01n0001_p0248a24║獻呈臣等赤心，並別陳下情。但所獻輕陋，愧懼唯深。伏願天慈曲照，鑒
ZS01n0001_p0248a25║其丹款，賜不垂責。……謹附那伽仙並其伴口具啟聞。伏願憫所啟。並
ZS01n0001_p0248a26║獻金鏤龍王坐像一軀，白檀像一軀，牙塔二軀，古貝二雙，琉璃蘇鉝二口，
ZS01n0001_p0248a27║玳瑁檳榔柈一枚。」
ZS01n0001_p0248a28║那伽仙詣京師，言其國俗事摩醯首羅天神，神常降於摩耽山。土氣恆
ZS01n0001_p0248a29║暖，草木不落。其上書曰：「吉祥利世間，感攝於群生。所以其然者，天感
ZS01n0001_p0248a30║化緣明。仙山名摩耽，吉樹敷嘉榮。摩醯首羅天，依此降尊靈。國王悉蒙
ZS01n0001_p0249a01║佑，人民皆安寧。由斯恩被故，是以臣歸情。菩薩行忍慈，本跡起凡基。
ZS01n0001_p0249a02║一發菩提心，二乘非所期。歷生積功業，六度行大悲。勇猛超劫數，財命
ZS01n0001_p0249a03║捨無遺。生死不為厭，六道化有緣。具修於十地，遺果度人天。功業既已
ZS01n0001_p0249a04║定，行滿登正覺。萬善智圓備，惠日照塵俗，眾生感緣應，隨機授法藥。佛
ZS01n0001_p0249a05║化遍十方，無不蒙濟擢。皇帝聖弘道。興降於三寶。垂心覽萬機，威恩振
ZS01n0001_p0249a06║八表。國土及城邑，仁風化清皎。亦如釋提洹，眾天中最超。陛下臨萬
ZS01n0001_p0249a07║民，四海共歸心。聖慈流無疆，被臣小國深。」詔報曰：「具摩醯降靈，流施
ZS01n0001_p0249a08║彼土，雖殊俗異化，遙深欣贊。知鳩酬羅於彼背叛，竊據林邑，聚凶肆掠，
ZS01n0001_p0249a09║殊宜剪討。彼雖介遐（休）〔陬〕舊修蕃貢，自宋季多難，海譯致壅，皇化惟
ZS01n0001_p0249a10║新，習迷未革。朕方以文德來遠人，未欲便興干戈。王既款列忠到，遠請
ZS01n0001_p0249a11║軍威，今詔交部隨宜應接，伐叛柔服，寔惟國典，勉立殊效，以副所期。那
ZS01n0001_p0249a12║伽仙屢銜邊譯，頗悉中土闊狹，今其具宣。」上報以絳紫地黃碧綠紋綾各
ZS01n0001_p0249a13║五匹。
ZS01n0001_p0249a14║（《南齊書》卷五十八《東南夷傳》1015）
ZS01n0001_p0249a15║
ZS01n0001_p0249a16║徐勉嘗為書誡其子
ZS01n0001_p0249a17║（徐勉）嘗為書誡其子崧曰：……慧日、十住（皆徐勉子）等，既應營
ZS01n0001_p0249a18║婚，又須住止，吾清明門宅，無相容處。所以爾者，亦復有以；前割西邊施
ZS01n0001_p0249a19║宣武寺，既失西廂，不復方幅，意亦謂此逆旅舍耳，何事須華？常恨時人謂
ZS01n0001_p0249a20║是我宅……且釋氏之教，以財物謂之外命；儒典亦稱「何以聚人曰財」。
ZS01n0001_p0249a21║況汝曹常情，安得忘此……以孔釋二教殊途同歸，撰《會林》五下卷。
ZS01n0001_p0249a22║（《梁書》卷二十五《徐勉傳》384）
ZS01n0001_p0249a23║
ZS01n0001_p0249a24║王褒著《幼訓》以誡諸子
ZS01n0001_p0249a25║（王）褒著《幼訓》，以誡諸子。其一章云：……儒家則尊卑等差，吉凶
ZS01n0001_p0249a26║降殺。君南面而臣北面，天地之義也。鼎俎奇而籩豆偶，陰陽之義也。道
ZS01n0001_p0249a27║家則墮支體，黜聰明，棄義絕仁，離形去智。釋氏之義，見苦斷習，證滅循
ZS01n0001_p0249a28║道，明因辨果，偶凡成聖，斯雖為教等差，而義歸汲引。吾始乎幼學，及於
ZS01n0001_p0249a29║知命，既崇周、孔之教，兼循老、釋之談，江左以來，斯業不墜，汝能修之，吾
ZS01n0001_p0249a30║之志也。
ZS01n0001_p0249a31║（《梁書》卷四十一《王規傳》583）
ZS01n0001_p0249a32║
ZS01n0001_p0250a01║范縝與蕭子良論因果
ZS01n0001_p0250a02║初，縝在齊世，嘗侍竟陵王（蕭）子良。子良精信釋教，而縝盛稱無
ZS01n0001_p0250a03║佛。子良問曰：「君不信因果，世間何得有富貴，何得有賤貧？」縝答曰：
ZS01n0001_p0250a04║「人之生譬如一樹花，同發一枝，俱開一蒂，隨風而墜，自有拂簾幌墜於茵
ZS01n0001_p0250a05║席之上，自有關籬牆落於糞溷之側。墜茵席者，殿下是也；落溷糞者，下官
ZS01n0001_p0250a06║是也。貴賤雖復殊途，因果竟在何處？」子良不能屈，深怪之。縝退論其
ZS01n0001_p0250a07║理，著《神滅論》曰：
ZS01n0001_p0250a08║或問予云：「神滅，何以知其滅也？」答曰：「神即形也，形即神也，是以
ZS01n0001_p0250a09║形存則神存，形謝則神滅也。」
ZS01n0001_p0250a10║問曰：「形者無知之稱，神者有知之名，知與無知，即事有異，神之與
ZS01n0001_p0250a11║形，理不容一，形神相即，非所聞也。」答曰：「形者神之質，神者形之用。
ZS01n0001_p0250a12║是則形稱其質，神言其用，形之與神，不得相異也。」
ZS01n0001_p0250a13║問曰：「神故非用，不得為異，其義安在？」答曰：「名殊而體一也。」
ZS01n0001_p0250a14║問曰：「名既已殊，體何得一？」答曰：「神之於質，猶利之於刀，形之於
ZS01n0001_p0250a15║用，猶刀之於利，利之名非刀也，刀之名非利也。然而捨利無刀，捨刀無
ZS01n0001_p0250a16║利。未聞刀沒而利存，豈容形亡而神在。」
ZS01n0001_p0250a17║問曰：「刀之與利，或如來說，形之與神，其義不然。何以言之？木之
ZS01n0001_p0250a18║質無知也，人之質有知也，人既如木之質，而有異木之知，豈非木有其一，
ZS01n0001_p0250a19║人有其二邪？」答曰：「異哉言乎！人若有如木之質以為形，又有異木之知
ZS01n0001_p0250a20║以為神，則可如來論也。今人之質，質有知也，木之質，質無知也，人之質
ZS01n0001_p0250a21║非木質也，木之質非人質也，安有如木之質而復有異木之知哉！」
ZS01n0001_p0250a22║問曰：「人之質所以異木質者，以其有知耳。人而無知，與木何異？」
ZS01n0001_p0250a23║答曰：「人無無知之質，猶木無有知之形。」
ZS01n0001_p0250a24║問曰：「死者之形骸，豈非無知之質邪？」答曰：「是無人質。」
ZS01n0001_p0250a25║問曰：「若然者，人果有如木之質，而有異木之知矣。」答曰：「死者如
ZS01n0001_p0250a26║木，而無異木之知；生者有異木之知，而無如木之質也。」
ZS01n0001_p0250a27║問曰：「死者之骨骼，非生者之形骸邪？」答曰：「生形之非死形，死形
ZS01n0001_p0250a28║之非生形，區已革矣，安有生人之形骸，而有死人之骨骼哉？」
ZS01n0001_p0250a29║問曰：「若生者之形骸非死者之骨骼，非死者之骨骼，則應不由生者
ZS01n0001_p0250a30║之形骸，不由生者之形骸，則此骨骼從何而至此邪？」答曰：「是生者之形
ZS01n0001_p0251a01║骸，變為死者之骨骼也。」
ZS01n0001_p0251a02║問曰：「生者之形骸雖變為死者之骨骼，豈不從生而有死，則知死體
ZS01n0001_p0251a03║猶生體也。」答曰：「如因榮木變為枯木，枯木之質，寧是榮木之體！」
ZS01n0001_p0251a04║問曰：「榮體變為枯體，枯體即是榮體；絲體變為縷體，縷體即是絲
ZS01n0001_p0251a05║體，有何別焉？」答曰：「若枯即是榮，榮即是枯，應榮時凋零，枯時結實也。
ZS01n0001_p0251a06║又榮木不應變為枯木，以榮即枯，無所復變也。榮枯是一，何不先枯後榮？
ZS01n0001_p0251a07║要先榮後枯，何也？絲縷之義，亦同此破。」
ZS01n0001_p0251a08║問曰：「生形之謝，便應豁然都盡，何故方受死形，綿歷未已邪？」答
ZS01n0001_p0251a09║曰：「生滅之體，要有其次故也。夫欻而生者必欻而滅，漸而生者必漸而
ZS01n0001_p0251a10║滅。欻而生者，飄驟是也；漸而生者，動植是也。有欻有漸，物之理也。」
ZS01n0001_p0251a11║問曰：「形即是神者，手等亦是邪？」答曰：「皆是神之分也。」
ZS01n0001_p0251a12║問曰：「若皆是神之分，神既能慮，手等亦應能慮也？」答曰：「手等亦
ZS01n0001_p0251a13║應能有痛癢之知，而無是非之慮。」
ZS01n0001_p0251a14║問曰：「慮，為一為異？」答曰：「知即是慮，淺則為知，深則為慮。」
ZS01n0001_p0251a15║問曰：「若爾，應有二乎？」答曰：「人體惟一，神何得二。」
ZS01n0001_p0251a16║問曰：「若不得二，安有痛癢之知，復有是非之慮？」答曰：「如手足雖
ZS01n0001_p0251a17║異，總為一人，是非痛癢雖復有異，亦總為一神矣。」
ZS01n0001_p0251a18║問曰：「是非之慮，不關手足，當關何處？」答曰：「是非之意，心器所
ZS01n0001_p0251a19║主。」
ZS01n0001_p0251a20║問曰：「心器是五藏之心，非邪？」答曰：「是也。」
ZS01n0001_p0251a21║問曰：「五藏有何殊別，而心獨有是非之慮乎？」答曰：「七竅亦復何
ZS01n0001_p0251a22║殊，而司用不均。」
ZS01n0001_p0251a23║問曰：「慮思無方，何以知是心器所主？」答曰：「五藏各有所司，無有
ZS01n0001_p0251a24║能慮者，是以心為慮本。」
ZS01n0001_p0251a25║問曰：「何不寄在眼等分中？」答曰：「若慮可寄於眼分，眼何故不寄於
ZS01n0001_p0251a26║耳分邪？」
ZS01n0001_p0251a27║問曰：「慮體無本，故可寄之於眼分；眼自有本，不假寄於佗分也。」答
ZS01n0001_p0251a28║曰：「眼何故有本而慮無本；苟無本於我形，而可遍寄於異地，亦可張甲之
ZS01n0001_p0251a29║情，寄王乙之軀，李丙之性，托趙丁之體。然乎哉？不然也。」
ZS01n0001_p0251a30║問曰：「聖人形猶凡人之形，而有凡聖之殊，故知形神異矣。」答曰：
ZS01n0001_p0252a01║「不然。金之精者能昭，穢者不能昭，有能昭之精金，寧有不昭之穢質。
ZS01n0001_p0252a02║又豈有聖人之神而寄凡人之器，亦無凡人之神而托聖人之體。是以八采、
ZS01n0001_p0252a03║重瞳，勳、華之容，龍顏、馬口，軒、皞之狀，形表之異也。比干之心，七竅
ZS01n0001_p0252a04║列角，伯約之膽，其大若拳，此心器之殊也。是知聖人定分，每絕常區，非惟
ZS01n0001_p0252a05║道革群生，乃亦形超萬有。凡聖均體，所未敢安。」
ZS01n0001_p0252a06║問曰：「子云聖人之形必異於凡者，敢問陽貨類仲尼，項籍似大舜，
ZS01n0001_p0252a07║舜、項、孔、陽，智革形同，其故何邪？」答曰：「珉似玉而非玉，雞類鳳而非
ZS01n0001_p0252a08║鳳，物誠有之，人故宜爾。項、陽貌似而非實似，心器不均，雖貌無益。」
ZS01n0001_p0252a09║問曰：「凡聖之殊，形器不一，可也；員極，理無有二，而丘、旦殊姿，
ZS01n0001_p0252a10║湯、文異狀，神不侔色，於此益明矣。」答曰：「聖同於心器，形不必同也，猶
ZS01n0001_p0252a11║馬殊毛而齊逸，玉異色而均美。是以晉棘、荊和，等價連城，驊騮、騄驪，俱
ZS01n0001_p0252a12║致千里。」
ZS01n0001_p0252a13║問曰：「形神不二，既聞之矣，形謝神滅，理固宜然，敢問經云『為之宗
ZS01n0001_p0252a14║廟，以鬼餉之』，何謂也？」答曰：「聖人之教然也，所以弭孝子之心，而歷偷
ZS01n0001_p0252a15║薄之意，神而明之，此之謂矣。」
ZS01n0001_p0252a16║問曰：「伯有被甲，彭生豕見，墳素著其事，寧是設教而已邪？」答曰：
ZS01n0001_p0252a17║「妖怪茫茫，或存或亡，強死者眾，不皆為鬼，彭生、伯有，何獨能然，乍為
ZS01n0001_p0252a18║人豕，未必齊、鄭之公子也。」
ZS01n0001_p0252a19║問曰：「《易》稱『故知鬼神之情狀，與天地相似而不違。』又曰：『載鬼
ZS01n0001_p0252a20║一車。』其義云何？」答曰：「有禽焉，有獸焉，飛走之別也；有人焉，有鬼焉，
ZS01n0001_p0252a21║幽明之別也。人滅而為鬼，鬼滅而為人，則未之知也。」
ZS01n0001_p0252a22║問曰：「知此神滅，有何利用邪？」答曰：「浮屠害政，桑門蠹俗，風驚霧
ZS01n0001_p0252a23║起，馳蕩不休，吾哀其弊，思拯其溺。夫竭財以赴僧，破產以趨佛，而不恤
ZS01n0001_p0252a24║親戚，不憐窮匱者何？良由厚我之情深，濟物之意淺。是以圭撮涉於貧
ZS01n0001_p0252a25║友，吝情動於顏色；千鍾委於富僧，歡意暢於容發。豈不以僧有多餘之期，
ZS01n0001_p0252a26║友無遺秉之報，務施闕於周急，歸德必於在己。又惑以茫昧之言，懼以阿
ZS01n0001_p0252a27║鼻之苦，誘以虛誕之辭，欣以兜率之樂。故捨逢掖，襲橫衣，廢俎豆，列瓶
ZS01n0001_p0252a28║鉢，家家棄其親愛，人人絕其嗣續。致使兵挫於行間，吏空於官府，粟罄於
ZS01n0001_p0252a29║惰游，貨殫於泥木。所以奸宄弗勝，頌聲尚擁，惟此之故，其流莫已，其病
ZS01n0001_p0252a30║無限。若陶甄稟於自然，森羅均於獨化，忽焉自有，怳爾而無，來也不御，
ZS01n0001_p0253a01║去也不追，乘夫天理，各安其性。小人甘其壟畝，君子保其恬素，耕而食，
ZS01n0001_p0253a02║食不可窮也，蠶而衣，衣不可盡也，下有餘以奉其上，上無為以待其下，可
ZS01n0001_p0253a03║以全生，可以匡國，可以霸君，用此道也。」
ZS01n0001_p0253a04║此論出，朝野諠譁。子良集僧難之而不能屈。
ZS01n0001_p0253a05║（《梁書》卷四十八《列傳第四十二．儒林》665）
ZS01n0001_p0253a06║
ZS01n0001_p0253a07║范縝與蕭子良論因果
ZS01n0001_p0253a08║時竟陵王子良盛招賓客，縝亦預焉。嘗侍子良，子良精信釋教，而
ZS01n0001_p0253a09║（范）縝盛稱無佛。子良問：「君不信因果，何得富貴貧賤？」縝答曰：「人生
ZS01n0001_p0253a10║如樹花同發，隨風而墮，自有拂簾幌墜於茵席之上，自有關籬牆落於糞溷
ZS01n0001_p0253a11║之中。墜茵席者，殿下是也；落糞溷者，下官是也。貴賤雖復殊途，因果竟
ZS01n0001_p0253a12║在何處。」子良不能屈，然深怪之。退論其理，著《神滅論》。以為：「神即
ZS01n0001_p0253a13║形也，形即神也，形存則神存，形謝則神滅。形者神之質，神者形之用。是
ZS01n0001_p0253a14║則形稱其質，神言其用，形之與神，不得相異。神之於質，猶利之於刀，形
ZS01n0001_p0253a15║之於用，猶刀之於利。利之名非刀也，刀之名非利也，然而捨利無刀，捨刀
ZS01n0001_p0253a16║無利。未聞刀沒而利存，豈容形亡而神在。」此論出，朝野諠譁。子良集
ZS01n0001_p0253a17║僧難之而不能屈。太原王琰乃著論譏縝曰：「嗚呼范子！曾不知其先祖
ZS01n0001_p0253a18║神靈所在。」欲杜縝後對。縝又對曰：「嗚呼王子！知其祖先神靈所在，而
ZS01n0001_p0253a19║不能殺身以從之。」其險詣皆此類也。子良使王融謂之曰：「神滅既自非
ZS01n0001_p0253a20║理，而卿堅執之，恐傷名教。以卿之大美，何患不至中書郎，而故乖剌為
ZS01n0001_p0253a21║此，可便毀棄之。」縝大笑曰：「使范縝賣論取官，已至令僕矣，何但中書郎
ZS01n0001_p0253a22║邪。」
ZS01n0001_p0253a23║（《南史》卷五十七《范雲傳附范縝傳》1421）
ZS01n0001_p0253a24║
ZS01n0001_p0253a25║劉歊著《革終論》
ZS01n0001_p0253a26║劉歊字士光，訏族兄也……歊幼有識慧，四歲喪父，與群兒同處，獨不
ZS01n0001_p0253a27║戲弄。六歲誦《論語》、《毛詩》，意所不解，便能問難。十一，讀《莊子逍遙
ZS01n0001_p0253a28║篇》，曰：「此可解耳。」客因問之，隨問而答，皆有情理，家人每異之。及
ZS01n0001_p0253a29║長，博學有文才，不娶不仕，與族弟訏並隱居求志，遨遊林澤，以山水書籍
ZS01n0001_p0253a30║相娛而已。常欲避人世，以母老不忍違離，每隨兄霽、杳從宦。少時好施，
ZS01n0001_p0254a01║務周人之急，人或遺之，亦不距也。久而歎曰：「受人者必報，不則有愧於
ZS01n0001_p0254a02║人。吾固無以報人，豈可常有愧乎？」
ZS01n0001_p0254a03║天監十七年，無何而著《革終論》。其辭曰：
ZS01n0001_p0254a04║死生之事，聖人罕言之矣。孔子曰：「精氣為物，遊魂為變，知鬼神之
ZS01n0001_p0254a05║情狀，與天地相似而不違。」其言約，其旨妙，其事隱，其意深，未可以臆
ZS01n0001_p0254a06║斷，難得而精核，聊肆狂瞽，請試言之。
ZS01n0001_p0254a07║夫形慮合而為生，魂質離而稱死，合則起動，離則休寂。當其動也，人
ZS01n0001_p0254a08║皆知其神；及其寂也，物莫測其所趣。皆知則不言而義顯，莫測則逾辯而
ZS01n0001_p0254a09║理微。是以勳、華曠而莫陳，姬、孔抑而不說，前達往賢，互生異見。季札
ZS01n0001_p0254a10║云：「骨肉歸於土，魂氣無不之。」莊周云：「生為徭役，死為休息。」尋此二
ZS01n0001_p0254a11║說，如或相反。何者？氣無不之，神有也；死為休息，神無也。原憲云：
ZS01n0001_p0254a12║「夏後氏用明器，示民無知也。殷人用祭器，示民有知也。周人兼用之，
ZS01n0001_p0254a13║示民疑也。」考之記籍，驗之前志，有無之辯，不可歷言。若稽諸內教，判
ZS01n0001_p0254a14║乎釋部，則諸子之言可尋，三代之禮無越。何者？神為生本，形為生具，死
ZS01n0001_p0254a15║者神離此具，而即非彼具也。雖死者不可復反，而精靈遞變，未嘗滅絕。
ZS01n0001_p0254a16║當其離此之日，識用廓然，故夏後明器，示其弗反。即彼之時，魂靈知滅，
ZS01n0001_p0254a17║故殷人祭器，顯其猶存。不反則合乎莊周，猶存則同乎季札，各得一隅，無
ZS01n0001_p0254a18║傷厥義。設其實也，則亦無，故周人有兼用之禮，尼父發遊魂之唱，不其然
ZS01n0001_p0254a19║乎。若廢偏攜之論，探中途之旨，則不仁不智之譏，於是乎可息。
ZS01n0001_p0254a20║夫形也者，無知之質也；神也者，有知之性也。有知不獨存，依無知以
ZS01n0001_p0254a21║自立，故形之於神，逆旅之館耳。及其死也，神去此而適彼也。神已去此，
ZS01n0001_p0254a22║館何用存？速朽得理也。神已適彼，祭何所祭？祭則失理。面姬、孔之教
ZS01n0001_p0254a23║不然者，其有以乎！蓋禮樂之興，出於澆薄，俎豆綴兆，生於俗弊。施靈
ZS01n0001_p0254a24║筵，陳棺槨，設饋奠，建丘隴，蓋欲令孝子有追思之地耳，夫何補於已遷之
ZS01n0001_p0254a25║神乎？故上古衣之以薪，棄之中野，可謂尊盧、赫胥、皇雄、炎帝蹈於失理
ZS01n0001_p0254a26║哉？是以子羽沈川，漢伯方壙，文楚黃壤，土安麻索。此四子者，得理也，
ZS01n0001_p0254a27║忘教也。若從四子而游，則平生之志得矣。
ZS01n0001_p0254a28║然積習生常，難卒改革，一朝肆志，儻不見從。今欲翦截煩厚，務存儉
ZS01n0001_p0254a29║易，進不裸屍，退異常俗，不傷存者之念，有合至人之道。孔子云：「斂首
ZS01n0001_p0254a30║足形，還葬而無槨。」斯亦貧者之禮也，余何陋焉。且張奐止用幅巾，王肅
ZS01n0001_p0255a01║唯盥手足，范冉殮畢便葬，奚珍無設筵几，文度故舟為槨，子廉牛車載柩，
ZS01n0001_p0255a02║叔起誡絕墳隴，康成使無卜吉。此數公者，尚或如之；況於吾人，而尚華
ZS01n0001_p0255a03║泰！今欲仿佛景行，以為軌則，儻合中庸之道，庶免徒費之譏。氣絕不須
ZS01n0001_p0255a04║復魄，盥洗而斂。以一千錢市治棺、單故裙衫、衣巾枕履。此外送往之具，
ZS01n0001_p0255a05║棺中常物，及餘閣之祭，一不得有所施。世多信李、彭之言，可謂惑矣。余
ZS01n0001_p0255a06║以孔、釋為師，差無此惑。斂訖，載以露車，歸於舊山，隨得一地，地足為
ZS01n0001_p0255a07║坎，坎足容棺，不須磚甓，不勞封樹，勿設祭饗，勿置几筵，無用茅君之虛
ZS01n0001_p0255a08║座，伯夷之杅水。其蒸嘗繼嗣，言象所絕，事止余身，無傷世教。家人長
ZS01n0001_p0255a09║幼，內外姻戚，凡厥友朋，爰及寓所，咸願成余之志，幸勿奪之。
ZS01n0001_p0255a10║明年疾卒，時年三十二。
ZS01n0001_p0255a11║歊幼時嘗獨坐空室，有一老公至門，謂歊曰：「心力勇猛，能精死生；
ZS01n0001_p0255a12║但不得久滯一方耳。」因彈指而去。歊既長，精心學佛，有道人釋寶誌者，
ZS01n0001_p0255a13║時人莫測也，遇歊於興皇寺，驚起曰：「隱居學道，清淨登佛。」如此三說。
ZS01n0001_p0255a14║歊未死之春，有人為其庭中栽柿，歊謂兄子弇曰：「吾不見此實，爾其勿
ZS01n0001_p0255a15║言。」至秋而亡，人以為知命。親故誄其行跡，謚曰貞節處士。
ZS01n0001_p0255a16║（《梁書》卷五十一《處士．劉歊傳》747）
ZS01n0001_p0255a17║
ZS01n0001_p0255a18║劉歊著《革終論》
ZS01n0001_p0255a19║（劉歊）天監十七年，忽著《革終論》。以為：
ZS01n0001_p0255a20║形者無知之質，神者有知之性。有知不獨存，依無知以自立，故形之
ZS01n0001_p0255a21║於神，逆旅之館耳。及其死也，神去此館，速朽得理。是以子羽沈川，漢伯
ZS01n0001_p0255a22║方壙，文楚黃壤，士安麻索：此四子者得理也。若從四子而游，則平生之志
ZS01n0001_p0255a23║得矣。然積習生常，難卒改革，一朝肆志，儻不見從。今欲翦截煩厚，務存
ZS01n0001_p0255a24║儉易，進不裸屍，退異常俗，不傷存者之念，有合至人之道。且張奐止用幅
ZS01n0001_p0255a25║巾，王肅唯盥手足，范冉斂畢便葬，爰珍無設筵几，文度故舟為棺，子廉牛
ZS01n0001_p0255a26║車載柩，叔起誡絕墳隴，康成使無卜吉。此數公者，尚或如之，況為吾人，
ZS01n0001_p0255a27║而尚華泰。今欲仿佛景行，以為軌則。氣絕不須復魂，盥漱而斂。以一千
ZS01n0001_p0255a28║錢市成棺，單故裙衫，衣巾枕履。此外送往之具，棺中常物，一不得有所
ZS01n0001_p0255a29║施。世多信李、彭之言，可謂惑矣。余以孔、釋為師，差無此惑。斂訖，載
ZS01n0001_p0255a30║以露車，歸於舊山，隨得一地，地足為坎，坎足容棺。不須磚甓，不勞封樹，
ZS01n0001_p0256a01║勿設祭饗，勿置几筵。其蒸嘗繼嗣，言象所絕，事止余身，無傷世教……始
ZS01n0001_p0256a02║沙門釋寶誌遇歊於興皇寺，驚起曰：「隱居學道，清淨登仙。」如此三說。
ZS01n0001_p0256a03║歊未死之春，有人為其庭中栽柿，歊謂兄子弇曰：「吾不見此實，爾其勿
ZS01n0001_p0256a04║言。」至秋而亡，人以為知命。親故誄其行跡，謚曰「貞節處士」。
ZS01n0001_p0256a05║（《南史》卷四十九《劉懷珍傳附劉歊傳》1225）
ZS01n0001_p0256a06║
ZS01n0001_p0256a07║《梁書曾鞏目錄序》
ZS01n0001_p0256a08║《梁書》，六本紀，五十列傳，合五十六篇。唐貞觀三年，詔右散騎常
ZS01n0001_p0256a09║侍姚思廉撰。思廉者，梁史官察之子。推其父意，又頗采諸儒謝吳等所
ZS01n0001_p0256a10║記，以成此書。臣等既校正其文字，又集次為目錄一篇而敘之曰：
ZS01n0001_p0256a11║自先王之道不明，百家並起，佛最晚出，為中國之患，而在梁為尤甚，
ZS01n0001_p0256a12║故不得而不論也。蓋佛之徒自以謂吾之所得者內，而世之論佛者皆外也，
ZS01n0001_p0256a13║故不可絀；雖然，彼惡睹聖人之內哉。書曰：「思曰睿，睿作聖。」蓋思者，
ZS01n0001_p0256a14║所以致其知也。能致其知者，察三才之道，辯萬物之理，小大精粗無不盡
ZS01n0001_p0256a15║也。此之謂窮理，知之至也。知至矣，則在我者之足貴，在彼者之不足玩，
ZS01n0001_p0256a16║未有不能明之者也。有知之之明而不能好之，未可也，故加之誠心以好
ZS01n0001_p0256a17║之；有好之之心而不能樂之，未可也，故加之至意以樂之。能樂之則能安
ZS01n0001_p0256a18║之矣。如是，則萬物之自外至者安能累我哉。萬物之所不能累，故吾之所
ZS01n0001_p0256a19║以盡其性也。能盡其性則誠矣。誠者，成也，不惑也。既成矣，必充之使
ZS01n0001_p0256a20║可大焉。既大矣，必推之使可化焉。能化矣，則含智之民，肖翹之物，有待
ZS01n0001_p0256a21║於我者，莫不由之以至其性，遂其宜，而吾之用與天地參矣。德如此其至
ZS01n0001_p0256a22║也，而應乎外者未嘗不與人同，此吾之道所以為天下之達道也。故與之為
ZS01n0001_p0256a23║衣冠、飲食、冠昏、喪祭之具，而由之以教其為君臣、父子、兄弟、夫婦者，莫
ZS01n0001_p0256a24║不一出乎人情；與之同其吉凶而防其憂患者，莫不一出乎人理。故與之處
ZS01n0001_p0256a25║而安且治之所集也，危且亂之所去也。與之所處者其具如此，使之化者其
ZS01n0001_p0256a26║德如彼，可不謂聖矣乎。既聖矣，則無思也，其至者循理而已；無為也，其
ZS01n0001_p0256a27║動者應物而已。是以覆露乎萬物，鼓舞乎群眾，而未有能測之者也，可不
ZS01n0001_p0256a28║謂神矣乎。神也者，至妙而不息者也，此聖人之內也。聖人者，道之極也，
ZS01n0001_p0256a29║佛之說其有以易此乎。求其有以易此者，固其所以為失也。夫得於內者，
ZS01n0001_p0256a30║未有不可行於外也；有不可行於外者，斯不得於內矣。《易》曰：「智周乎
ZS01n0001_p0257a01║萬物而道濟乎天下，故不過。」此聖人所以兩得之也。智足以知一偏，而
ZS01n0001_p0257a02║不足以盡萬事之理，道足以為一方，而不足以適天下之用，此百家之所以
ZS01n0001_p0257a03║兩失之也。佛之失其不以此乎。則佛之徒自以謂得諸內者，亦可謂妄矣。
ZS01n0001_p0257a04║夫學史者將以明一代之得失也，臣等故因梁之事，而為著聖人之所以
ZS01n0001_p0257a05║得及佛之所以失以傳之者，使知君子之所以距佛者非外，而有志於內者，
ZS01n0001_p0257a06║庶不以此而易彼也。
ZS01n0001_p0257a07║臣鞏等謹敘目錄，昧死上。
ZS01n0001_p0257a08║（《梁書》卷末《曾鞏目錄序》869）
ZS01n0001_p0257a09║
ZS01n0001_p0257a10║付縡著《明道論》難暠法師《無諍論》
ZS01n0001_p0257a11║（付）縡篤信佛教，從興皇惠朗法師受《三論》，盡通其學。時有大心
ZS01n0001_p0257a12║暠法師著《無諍論》以詆之，縡乃為《明道論》，用釋其難。其略曰：
ZS01n0001_p0257a13║《無諍論》言：比有弘《三論》者，雷同訶詆，恣言罪狀，歷毀諸師，非斥
ZS01n0001_p0257a14║眾學，論中道而執偏心，語忘懷而竟獨勝，方學數論，更為仇敵，仇敵既勾，
ZS01n0001_p0257a15║諍鬥大生，以此之心，而成罪業，罪業不止，豈不重增生死，大苦聚集？答
ZS01n0001_p0257a16║曰：《三論》之興，為日久矣。龍樹創其源，除內學之偏見；提婆揚其旨，蕩
ZS01n0001_p0257a17║外道之邪執。欲使大化流而不擁，玄風闡而無墜。其言曠，其意遠，其道
ZS01n0001_p0257a18║博，其流深。斯固龍象之勝驤，鯤鵬之搏運。〔蹇〕乘決羽，豈能觖望其間
ZS01n0001_p0257a19║哉？頃代澆薄，時無曠士，苟習小學，以化蒙心，漸染成俗，遂迷正路，唯竟
ZS01n0001_p0257a20║穿鑿，各肆營造，枝葉徒繁，本源日翳，一師解釋，復異一師，更改舊宗，各
ZS01n0001_p0257a21║立新意，同學之中，取寤復別，如是展轉，添糅倍多。總而用之，心無的准；
ZS01n0001_p0257a22║擇而行之，何者為正？豈不渾沌傷竅，嘉樹弊牙？雖復人說非馬，家握靈
ZS01n0001_p0257a23║蛇，以無當之卮，同畫地之餅矣。其於失道，不亦宜乎？攝山之學，則不如
ZS01n0001_p0257a24║是。守一遵本，無改作之過；約文申意，杜臆斷之情。言無預說，理非宿
ZS01n0001_p0257a25║構。睹緣爾乃應，見敵然後動。縱橫絡驛，忽怳杳冥。或彌綸而不窮，或
ZS01n0001_p0257a26║消散而無所。煥乎有文章，蹤朕不可得；深乎不可量，即事而非遠。凡相
ZS01n0001_p0257a27║酬對，隨理詳覈。有何嫉詐，干犯諸師？且諸師所說，為是可毀？為不可
ZS01n0001_p0257a28║毀？若可毀者，毀故為衰；若不可毀，毀自不及。法師何獨蔽護不聽毀乎？
ZS01n0001_p0257a29║且教有大小，備在聖誥，大乘之文，則指斥小道。今弘大法，寧得不言大乘
ZS01n0001_p0257a30║之意耶？斯則褒貶之事，從弘放學；與奪之辭，依經議論。何得見佛說而
ZS01n0001_p0258a01║信順，在我語而忤逆？無諍平等心如是耶？且忿恚煩惱，凡夫恆性，失理
ZS01n0001_p0258a02║之徒，率皆有此。豈可以三修未愜，六師懷恨，而蘊涅槃妙法，永不宣揚？
ZS01n0001_p0258a03║但冀其忿憤之心既極，恬淡之寤自成耳。人面不同，其心亦異，或有辭意
ZS01n0001_p0258a04║相反，或有心口相符。豈得必謂他人說中道而心偏執，己行無諍，外不違
ZS01n0001_p0258a05║而內平等？仇敵鬥訟，豈我事焉；罪業聚集，鬥諍者所畏耳。
ZS01n0001_p0258a06║《無諍論》言：攝山大師誘進化導，則不如此，既習行於無諍者也。導
ZS01n0001_p0258a07║悟之德既往，淳一之風已澆，競勝之心，呵毀之曲，盛於茲矣。吾願息諍以
ZS01n0001_p0258a08║通道，讓勝以忘德。何必排拂異家，生其恚怒者乎？若以中道之心行於
ZS01n0001_p0258a09║《成實》，亦能不諍；若以偏著之心說於《中論》，亦得有諍。固知諍與不
ZS01n0001_p0258a10║諍，偏在一法。答曰：攝山大師實無諍矣，但法師所賞，未衷其節。彼靜守
ZS01n0001_p0258a11║幽谷，寂爾無為，凡有訓勉，莫匪同志，從容語嘿，物無閒然，故其意雖深，
ZS01n0001_p0258a12║其言甚約。今之敷暢，地勢不然。處王城之隅，居聚落之內，呼吸顧望之
ZS01n0001_p0258a13║客，脣吻縱橫之士，奮鋒穎，勵羽翼，明目張膽，被堅執銳，騁異家，衒別解，
ZS01n0001_p0258a14║窺伺間隙，邀冀長短，與相酬對，捔其輕重，豈得默默無言，唯唯應命？必
ZS01n0001_p0258a15║須掎摭同異，發擿玼瑕，忘身而弘道，忤俗而通教，以此為病，益知未達。
ZS01n0001_p0258a16║若令大師當此之地，亦何必默己，而為法師所貴耶？法師又言：「吾願息
ZS01n0001_p0258a17║諍以通道，讓勝以忘德。」道德之事，不止在諍與不諍，讓與不讓也。此語
ZS01n0001_p0258a18║直是人間所重，法師慕而言之，竟未知勝若為可讓也。若他人道高，則自
ZS01n0001_p0258a19║勝不勞讓矣；他人道劣，則雖讓而無益矣。欲讓之辭，將非虛設？中道之
ZS01n0001_p0258a20║心，無處不可。《成實》、《三論》，何事致乖？但須息守株之解，除膠柱之
ZS01n0001_p0258a21║意，是事皆中也。來旨言「諍與不諍，偏在一法」。何為獨褒無諍耶？詎
ZS01n0001_p0258a22║非矛盾？
ZS01n0001_p0258a23║《無諍論》言：邪正得失，勝負是非，必生於心矣，非謂所說之法，而有
ZS01n0001_p0258a24║定相論勝劣也。若異論是非，以偏著為失言，無是無非，消彼得失，以此論
ZS01n0001_p0258a25║為勝妙者，他論所不及，此亦為失也。何者？凡心所破，豈無心於能破，則
ZS01n0001_p0258a26║勝負之心不忘，寧不存勝者乎？斯則矜我為得，棄他之失，即有取捨，大生
ZS01n0001_p0258a27║是非，便是增諍。答曰：言為心使，心受言詮；和合根塵，鼓動風氣，故成語
ZS01n0001_p0258a28║也。事必由心，實如來說。至於心造偽以使口，口行詐以應心，外和而內
ZS01n0001_p0258a29║險，言隨而意逆，求利養，引聲名，入道之人，在家之士，斯罪非一。聖人所
ZS01n0001_p0258a30║以曲陳教誡，深致防杜，說見在之殃咎，敘將來之患害，此文明著，甚於日
ZS01n0001_p0259a01║月，猶有忘愛軀，冒峻制，蹈湯炭，甘虀粉，必行而不顧也。豈能悅無諍之
ZS01n0001_p0259a02║作，而回首革音耶？若弘道之人，宣化之士，心知勝也，口言勝也，心知劣
ZS01n0001_p0259a03║也，口言劣也，亦無所苞藏，亦無所忌憚，但直心而行之耳。他道雖劣，聖
ZS01n0001_p0259a04║人之教也；己德雖優，亦聖人之教也。我勝則聖人勝，他劣則聖人劣。聖
ZS01n0001_p0259a05║人之優劣，蓋根緣所宜爾。於彼於此，何所厚薄哉？雖復終日按劍，極夜
ZS01n0001_p0259a06║擊柝，瞋目以爭得失，作氣以求勝負，在誰處乎？有心之與無心，徒欲分別
ZS01n0001_p0259a07║虛空耳。何意不許我論說，而使我謙退？此謂鷦鵬已翔於寥廓，而虞者猶
ZS01n0001_p0259a08║窺藪澤而求之。嗟乎！丈夫當弘斯道矣。
ZS01n0001_p0259a09║《無諍論》言：無諍之道，通於內外。子所言須諍者，此用末而救本，
ZS01n0001_p0259a10║失本而營末者也。今為子言之。何則？若依外典，尋書契之前，至淳之
ZS01n0001_p0259a11║世，樸質其心，行不言之教，當於此時，民至老死不相往來，而各得其所，復
ZS01n0001_p0259a12║有何諍乎？固知本末不諍，是物之真矣。答曰：諍與無諍，不可偏執。本
ZS01n0001_p0259a13║之與末，又安可知？由來不諍，寧知非末？於今而諍，何驗非本？夫居後
ZS01n0001_p0259a14║而望前，則為前；居前而望後，則為後。而前後之事猶如彼此，彼呼此為
ZS01n0001_p0259a15║彼，此呼彼為彼，彼此之名，的居誰處？以此言之，萬事可知矣。本末前
ZS01n0001_p0259a16║後，是非善惡，可恆守邪？何得自信聰明，廢他耳目？夫水泡生滅，火輪旋
ZS01n0001_p0259a17║轉，入牢阱，受羈紲，生憂畏，起煩惱，其失何哉？不與道相應，而起諸見故
ZS01n0001_p0259a18║也。相應者則不然，無為也，無不為也。善惡不能偕，而未曾離善惡，生死
ZS01n0001_p0259a19║不能至，亦終然在生死，故得永離而任放焉。是以聖人念繞桎之不脫，愍
ZS01n0001_p0259a20║黏膠之難離，故慇勤教示，備諸便巧。希向之徒，涉求有類，雖驎角難成，
ZS01n0001_p0259a21║象形易失，寧得不彷彿遐路，勉勵短晨？且當念己身之善惡，莫揣他物，而
ZS01n0001_p0259a22║欲分別，而言我聰明，我知見，我計校，我思惟，以此而言，亦為疏矣。他人
ZS01n0001_p0259a23║者實難測，或可是凡夫真爾，亦可是聖人俯同，時俗所宜見，果報所應睹。
ZS01n0001_p0259a24║安得肆胸衿，盡情性，而生譏誚乎？正應虛己而游乎世，俛仰於電露之間
ZS01n0001_p0259a25║耳。明月在天，眾水咸見，清風至林，群籟畢響。吾豈逆物哉？不入鮑魚，
ZS01n0001_p0259a26║不甘腐鼠。吾豈同物哉？誰能知我，共行斯路。浩浩乎！堂堂乎！豈復
ZS01n0001_p0259a27║見有諍為非，無諍為是？此則諍者自諍，無諍者自無諍，吾俱取而用之。
ZS01n0001_p0259a28║寧勞法師費功夫，點筆紙，但申於無諍；弟子疲唇舌，消晷漏，唯對於明道？
ZS01n0001_p0259a29║戲論哉！糟粕哉！必欲且考真偽，暫觀得失，無過依賢聖之言，檢行藏之
ZS01n0001_p0259a30║理，始終研究，表裏綜核，使浮辭無所用，詐道自然消。請待後筵，以觀其
ZS01n0001_p0260a01║妙矣。
ZS01n0001_p0260a02║（《陳書》卷三十《傅縡傳》401）
ZS01n0001_p0260a03║
ZS01n0001_p0260a04║元懌表諫
ZS01n0001_p0260a05║時有沙門惠憐者，自云咒水飲人，能差諸病。病人就之者，日有千數。
ZS01n0001_p0260a06║靈太后詔給衣食，事力優重，使於城西之南，治療百姓病。懌表諫曰：「臣
ZS01n0001_p0260a07║聞律深惑眾之科，禮絕妖淫之禁，皆所以大明居正，防遏奸邪。昔在漢末，
ZS01n0001_p0260a08║有張角者，亦以此術熒惑當時。論其所行，與今不異。遂能幻誘生人，致
ZS01n0001_p0260a09║黃巾之禍，天下塗炭數十年間，角之由也。昔新垣奸，不登於明堂；五利
ZS01n0001_p0260a10║僥，終嬰於顯戮。」
ZS01n0001_p0260a11║（《魏書》卷二十二《清河王元懌傳》591）
ZS01n0001_p0260a12║
ZS01n0001_p0260a13║元懌表諫
ZS01n0001_p0260a14║孝明熙平初……時有沙門惠憐者，自云咒水飲人，能差諸病。病人就
ZS01n0001_p0260a15║之者，日有千數。靈太后詔給衣食，事力優重，使於城西之南，治療百姓
ZS01n0001_p0260a16║病。懌表諫曰：「臣聞律深惑眾之科，禮絕妖淫之禁，皆所以大明居正，防
ZS01n0001_p0260a17║遏奸邪。昔在漢末，有張角者，亦以此術，熒惑當時。論其所行，與今不
ZS01n0001_p0260a18║異。遂能詃誘生人，致黃巾之禍。天下塗炭數十年間，角之由也。昔新
ZS01n0001_p0260a19║垣奸，不登於明堂；五利僥，終嬰於顯戮。此事可為至鑒」。靈太后深納
ZS01n0001_p0260a20║之。
ZS01n0001_p0260a21║（《北史》卷十九《清河王元懌傳》717）
ZS01n0001_p0260a22║
ZS01n0001_p0260a23║李瑒上言
ZS01n0001_p0260a24║於時民多絕戶而為沙門，（李）瑒上言：「禮以教世，法導將來，跡用既
ZS01n0001_p0260a25║殊，區流亦別。故三千之罪，莫大不孝，不孝之大，無過於絕祀。然則絕祀
ZS01n0001_p0260a26║之罪，重莫甚焉。安得輕縱背禮之情，而肆其向法之意也？正使佛道，亦
ZS01n0001_p0260a27║不應然，假令聽然，猶須裁之以禮。一身親老，棄家絕養，既非人理，尤乖
ZS01n0001_p0260a28║禮情，堙滅大倫，且闕王貫。交缺當世之禮，而求將來之益，孔子云『未知
ZS01n0001_p0260a29║生，焉知死』，斯言之至，亦為備矣。安有棄堂堂之政，而從鬼教乎！又今
ZS01n0001_p0260a30║南服未靜，眾役仍煩，百姓之情，方多避役。若復聽之，恐捐棄孝慈，比屋
ZS01n0001_p0261a01║而是。」沙門都統僧暹等忿瑒鬼教之言，以瑒為謗毀佛法，泣訴靈太后，太
ZS01n0001_p0261a02║后責之。瑒自理曰：「竊欲清明佛法，使道俗兼通，非敢排棄真學，妄為訾
ZS01n0001_p0261a03║毀。且鬼神之名，皆通靈達稱，自百代正典，敘三皇五帝，皆號為鬼。天地
ZS01n0001_p0261a04║曰神祇，人死曰鬼。《易》曰『知鬼神之情狀』，周公自美，亦云『能事鬼
ZS01n0001_p0261a05║神』，《禮》曰『明則有禮樂，幽則有鬼神』。是以明者為堂堂，幽者為鬼教。
ZS01n0001_p0261a06║佛非天非地，本出於人，應世導俗，其道幽隱，名之為鬼，愚謂非謗。且心
ZS01n0001_p0261a07║無不善，以佛道為教者，正可未達眾妙之門耳。」靈太后雖知瑒言為允，然
ZS01n0001_p0261a08║不免暹等之意，猶罰瑒金一兩。
ZS01n0001_p0261a09║（《魏書》卷五十三《素孝伯傳附李瑒傳》1177）
ZS01n0001_p0261a10║
ZS01n0001_p0261a11║程駿上表
ZS01n0001_p0261a12║沙門法秀謀反伏誅。駿表曰：「臣聞《詩》之作也，蓋以言志。邇之事
ZS01n0001_p0261a13║父，遠之事君，闕諸風俗，靡不備焉。上可以頌美聖德，下可以申厚風化，
ZS01n0001_p0261a14║言之者無罪，聞之者足以誡。此古人用詩之本意。臣以垂沒之年，得逢盛
ZS01n0001_p0261a15║明之運，雖復昏耄將及，猶慕廉頗強飯之風。伏惟陛下，太皇太后，道合天
ZS01n0001_p0261a16║地，明侔日月，則天與唐風斯穆，順帝與周道通靈。是以狂妖懷逆，無隱謀
ZS01n0001_p0261a17║之地；冥靈潛翦，伏發覺之誅。用能七廟幽贊，人神扶助者已。臣不勝喜
ZS01n0001_p0261a18║踴。謹竭老鈍之思，上《慶國頌》十六章，並序巡狩、甘雨之德焉。」其頌
ZS01n0001_p0261a19║曰：……忽有狂豎，謀逆聖都。明靈幽告，發覺伏誅。羿浞為亂，祖龍千
ZS01n0001_p0261a20║紀。狂華冬茂，有自來矣。美哉皇度，道固千祀。百靈潛翦，奸不遑起。
ZS01n0001_p0261a21║奸不遑起，罪人得情。憲章刑律，五秩猶輕。於穆二聖，仁等春生。除棄
ZS01n0001_p0261a22║周漢，遐軌犧庭。周流奚棄？忿彼苛刻。犧庭曷軌？希仁尚德。徽音一
ZS01n0001_p0261a23║振，聲教四塞。豈惟京甸，化播萬國。
ZS01n0001_p0261a24║（《魏書》卷六十《程駿傳》1347）
ZS01n0001_p0261a25║
ZS01n0001_p0261a26║崔光上表諫靈太后
ZS01n0001_p0261a27║（神龜）二年八月，靈太后幸永寧寺，躬登九層佛圖。（崔）光表諫曰：
ZS01n0001_p0261a28║「伏見親升上級，佇蹕表剎之下，祗心圖構，誠為福善。聖躬玉趾，非所踐
ZS01n0001_p0261a29║陟，臣庶恇惶，竊謂未可。按《禮記》：『為人子者，不登高，不臨深。』古賢
ZS01n0001_p0261a30║有言：『策畫失於廟堂，大人蹶於中野。』《漢書》：上欲西馳下峻阪，爰盎攬
ZS01n0001_p0262a01║轡停輿曰：『臣聞千金之子不垂堂，百金之子不倚衡，如有車敗馬驚，奈高
ZS01n0001_p0262a02║廟太后何？』又云：上酎祭宗廟，出，欲御樓船。薛廣德免冠頓首，曰：『宜
ZS01n0001_p0262a03║從橋，陛下不聽臣，臣以血污車輪。』樂正子春，曾參弟子，亦稱至孝，固自
ZS01n0001_p0262a04║謹慎，堂基不過一尺，猶有傷足之愧。永寧累級，閣道回隘，以柔懦之寶
ZS01n0001_p0262a05║體，乘至峻之重峭，萬一差跌，千悔何追？《禮》，將祭宗廟，必散齋七日，
ZS01n0001_p0262a06║致齋三日，然後入祀，神明可得而通。今雖容像未建，已為神明之宅。方
ZS01n0001_p0262a07║加雕繢，飾麗丹青，人心所祗，銳觀滋甚，登者既眾，異懷若面。縱一人之
ZS01n0001_p0262a08║身恆盡誠潔，豈左右臣妾各竭虔仰？不可獨升，必有扈侍，懼或忘慎，非飲
ZS01n0001_p0262a09║酒茹葷而已。昨風霾暴興，紅塵四塞，白日晝昏，特可敬畏。《春秋》，宋、
ZS01n0001_p0262a10║衛、陳、鄭同日而災，伯姬待姆，致焚如之禍……《內經》，寶塔高華，堪室
ZS01n0001_p0262a11║千萬，唯盛言香花禮拜，豈有登上之義。獨稱三寶階，從上而下，人天交
ZS01n0001_p0262a12║接，兩得相見，超世奇絕，莫可而擬。恭敬拜跽，悉在下級。遠存矚眺，周
ZS01n0001_p0262a13║見山河，因其所眄，增發嬉笑。未能級級加虔，步步崇慎，徒使京邑士女，
ZS01n0001_p0262a14║公私湊集。上行下從，理勢以然，迄於無窮，豈長世競慕一登而可抑斷哉？
ZS01n0001_p0262a15║蓋心信為本，形敬乃末，重實輕根，靖實躁君，恭己正南面者，豈月乘峻極，
ZS01n0001_p0262a16║旬御層階。今經始既就，子來自勸，基構已興，雕絢漸起，紫山華台，即其
ZS01n0001_p0262a17║宮也。伏願息躬親之勞，廣風靡之化，因立制防，班之條限，以遏囂污，永
ZS01n0001_p0262a18║歸清寂。下竭肅穆之誠，上展瞻仰之敬，勿踐勿履，顯固億齡，融教闡悟，
ZS01n0001_p0262a19║不其博歟。」……九月，靈太后幸嵩高，光（又）上表諫曰：……
ZS01n0001_p0262a20║（《魏書》卷六十七《崔光傳》1495）
ZS01n0001_p0262a21║
ZS01n0001_p0262a22║崔光上表諫靈太后
ZS01n0001_p0262a23║二年八月，靈太后幸永寧寺，躬登九層佛圖。光表諫曰：「伏見親升
ZS01n0001_p0262a24║上級，佇蹕表剎之下，祗心圖構，誠為福善，聖躬玉趾，非所踐陟。臣庶恇
ZS01n0001_p0262a25║惶，竊謂未可。」九月，靈太后幸嵩山佛寺，光上表諫，不從。
ZS01n0001_p0262a26║（《北史》卷四十四《崔光傳》1621）
ZS01n0001_p0262a27║
ZS01n0001_p0262a28║尼高皇太后崩於瑤光寺
ZS01n0001_p0262a29║神龜元年九月，尼高皇太后崩於瑤光寺。……有司奏：「案舊事，皇
ZS01n0001_p0262a30║太后崩儀，自復魄斂葬，百官哭臨，其禮甚多。今尼太后既存委俗尊，憑居
ZS01n0001_p0263a01║道法。凶事簡速，不依配極之典；庭局狹隘，非容百官之位。但昔逕奉接，
ZS01n0001_p0263a02║義成君臣，終始情禮，理無廢絕。輒准故式，立儀如別。內外群官，權改常
ZS01n0001_p0263a03║服，單衣邪巾，奉送至墓，列位哭拜，事訖而除。止在說師，更不宣下。」詔
ZS01n0001_p0263a04║可。
ZS01n0001_p0263a05║（《魏書》卷一百八十四《禮志四》2807）
ZS01n0001_p0263a06║
ZS01n0001_p0263a07║樊遜論釋道兩教
ZS01n0001_p0263a08║（詔）又問釋道兩教，（樊）遜對曰：
ZS01n0001_p0263a09║臣聞天道性命，聖人所不言，蓋以理絕涉求，難為稱謂。伯陽道德之
ZS01n0001_p0263a10║論，莊周逍遙之旨，遺言取意，猶有可尋。至若玉簡金書，神經秘錄，三尺
ZS01n0001_p0263a11║九轉之奇，絳雪玄霜之異，淮南成道，犬吠雲中，子喬得仙，劍飛天上，皆是
ZS01n0001_p0263a12║憑虛之說，海棗之談，求之如係風，學之如捕影。而燕君、齊后、秦皇、漢
ZS01n0001_p0263a13║帝，信彼方士，冀遇其真，徐福去而不歸，欒大往而無獲。猶謂升遐倒影，
ZS01n0001_p0263a14║抵掌可期；祭鬼求神，庶或不死。江璧既返，還入驪山之墓；龍媒已至，終
ZS01n0001_p0263a15║下茂陵之墳。方知劉向之信洪寶，沒有餘責；王充之非黃帝，比為不相。
ZS01n0001_p0263a16║又末葉已來，大存佛教，寫經西土，畫像南宮。昆池地黑，以為劫燒之灰；
ZS01n0001_p0263a17║春秋夜明，謂是降神之日。法王自在，變化無窮，置世界於微塵，納須彌於
ZS01n0001_p0263a18║黍米。蓋理本虛無，示諸方便。而妖妄之輩，苟求出家，藥王燔軀，波論灑
ZS01n0001_p0263a19║血，假未能然，猶當克命。寧有改形易貌，有異生人，恣意放情，還同俗物。
ZS01n0001_p0263a20║龍宮餘論，鹿野前言，此而得容，道風前墜。
ZS01n0001_p0263a21║伏惟陛下受天明命，屈己濟民，山鬼效靈，海神率職。湘中石燕，沐時
ZS01n0001_p0263a22║雨而群飛；台上銅鳥，朔和風而杓轉。以周都洛邑，治在鎬京，漢宅咸陽，
ZS01n0001_p0263a23║魂歸豐、沛，汾、晉之地，王跡維始，眷言巡幸，且勞經略。猶復降情文苑，
ZS01n0001_p0263a24║斟酌百家，想執玉於瑤池，念求珠於赤水。竊以王母獻環，由感周德；上天
ZS01n0001_p0263a25║錫珮，實報禹功。二班勒史，兩馬制書，未見三世之辭，無聞一乘之旨。帝
ZS01n0001_p0263a26║樂王禮，尚有時而沿革；左道怪民，亦何疑於沙汰。
ZS01n0001_p0263a27║（《北齊》卷四十五《文苑．樊遜傳》611）
ZS01n0001_p0263a28║
ZS01n0001_p0264a01║北周武帝時辨釋三教先後
ZS01n0001_p0264a02║（建德二年）十二月癸巳，集群臣及沙門、道士等，帝升高座，辨釋三
ZS01n0001_p0264a03║教先後，以儒教為先，道教為次，佛教為後。
ZS01n0001_p0264a04║（《周書》卷五《武帝紀上》83）
ZS01n0001_p0264a05║
ZS01n0001_p0264a06║韋敻著《三教序》
ZS01n0001_p0264a07║武帝又以佛、道、儒三教不同，詔敻辨其優劣。敻以三教雖殊，同歸於
ZS01n0001_p0264a08║善，其跡似有深淺，其致理殆無等級。乃著《三教序》奏之。帝覽而稱善。
ZS01n0001_p0264a09║（《周書》卷三十一《韋敻傳》545）
ZS01n0001_p0264a10║
ZS01n0001_p0264a11║梁武降號伽藍
ZS01n0001_p0264a12║五事愆違則天地見異，況於日月星辰乎？況於水火金木土乎？若梁
ZS01n0001_p0264a13║武之降號伽藍，齊文宣之盤遊市里，陳則蔣山之鳥呼曰「奈何」，周則陽武
ZS01n0001_p0264a14║之魚乘空而鬥，隋則鵲巢黼帳，火炎門闕，豈唯天道，亦曰人妖，則祥眚呈
ZS01n0001_p0264a15║形，於何不至？亦有脫略政教，張羅樽糈，崇信巫史，重增愆罰。
ZS01n0001_p0264a16║（《隋書》卷二十二《五行上》617）
ZS01n0001_p0264a17║
ZS01n0001_p0264a18║梁武帝淫於佛道
ZS01n0001_p0264a19║中大通元年，朱雀航華表災。明年，同泰寺災。大同三年，朱雀門災。
ZS01n0001_p0264a20║水沴火也。是時帝崇尚佛道，宗廟牲牷，皆以面代之。又委萬乘之重，數
ZS01n0001_p0264a21║詣同泰寺，捨身為奴，令王公已下贖之。初陽為不許，後為默許，方始還
ZS01n0001_p0264a22║宮。天誡若曰，梁武為國主，不遵先王之法，而淫於佛道，橫多糜費，將使
ZS01n0001_p0264a23║其社稷不得血食也。天數見變，而帝不悟，後竟以亡。及江陵之敗，闔城
ZS01n0001_p0264a24║為賤隸焉，即捨身為奴之應也。
ZS01n0001_p0264a25║（《隋書》卷二十二《五行上》620）
ZS01n0001_p0264a26║
ZS01n0001_p0264a27║李士謙論三教
ZS01n0001_p0264a28║（李）士謙善談玄理，嘗有一客在坐，不信佛家應報之義，以為外典無
ZS01n0001_p0264a29║聞焉。士謙喻之曰：「積善餘慶，積惡餘殃，高門待封，掃墓望喪，豈非休
ZS01n0001_p0264a30║咎之應邪？佛經云輪轉五道，無復窮已，此則賈誼所言，千變萬化，未始有
ZS01n0001_p0265a01║極，忽然為人之謂也。佛道未東，而賢者已知其然矣。至若鯀為黃熊，杜
ZS01n0001_p0265a02║宇為鶗鴂，褒君為龍，牛哀為獸，君子為鵠，小人為猿，彭生為豕，如意為
ZS01n0001_p0265a03║犬，黃母為黿，宣武為鱉，鄧艾為牛，徐伯為魚，鈴下為鳥，書生為蛇，羊祜
ZS01n0001_p0265a04║前身，李氏之子，此非佛家變受異形之謂邪？」客曰：「邢子才云，豈有松柏
ZS01n0001_p0265a05║後身化為樗櫟，僕以為然。」士謙曰：「此不類之談也。變化皆由心而作，
ZS01n0001_p0265a06║木豈有心乎？」客又問三教優劣，士謙曰：「佛，日也；道，月也；儒，五星
ZS01n0001_p0265a07║也。」客亦不能難而止。
ZS01n0001_p0265a08║（《隋書》卷七十七《隱逸．李士謙傳》1753）
ZS01n0001_p0265a09║
ZS01n0001_p0265a10║李士謙論三教
ZS01n0001_p0265a11║（李）士謙善談玄理，嘗有客在坐，不信佛家應報義。士謙喻之曰：
ZS01n0001_p0265a12║「積善餘慶，積惡餘殃，豈非休咎邪？佛經云『轉輪五道，無復窮已』，此則
ZS01n0001_p0265a13║賈誼所言『千變萬化，未始有極，忽然為人』之謂也。佛道未來，而賢者已
ZS01n0001_p0265a14║知其然矣。至若鯀為黃熊，杜宇為鶗鴂，褒君為龍，牛哀為猛獸，君子為
ZS01n0001_p0265a15║鵠。小人為猿，彭生為豕，如意為犬，黃母為黿，宣武為鱉，鄧艾為牛，徐伯
ZS01n0001_p0265a16║為魚，鈴下為鳥，書生為蛇，羊祜前身李氏之子，此非佛家變受異形之謂
ZS01n0001_p0265a17║邪？」客曰：「邢子才云『豈有松柏後身，化為樗櫟』，僕以為然。」士謙曰：
ZS01n0001_p0265a18║「此不類之談也，變化皆由心作，木豈有心乎？」客又問三教優劣，士謙曰：
ZS01n0001_p0265a19║「佛，日也；道，月也；儒，五星也。」客亦不能難而止。
ZS01n0001_p0265a20║（《北史》卷三《魏本紀三．孝文帝紀》1234）
ZS01n0001_p0265a21║
ZS01n0001_p0265a22║胡僧所傳乃是四夷之樂
ZS01n0001_p0265a23║又太子洗馬蘇夔以鍾律自命，尤忌（萬）寶常，夔父威，方用事，凡言
ZS01n0001_p0265a24║樂者，皆附之而短寶常。數詣公卿怨望，蘇威因詰寶常，所為何所傳受。
ZS01n0001_p0265a25║有一沙門謂寶常曰：「上雅好符瑞，有言征祥者，上皆悅之。先生當言就
ZS01n0001_p0265a26║胡僧受學，云是佛家菩薩所傳音律，則上必悅。先生所為，可以行矣。」寶
ZS01n0001_p0265a27║常然之，遂如其言以答威。威怒曰：「胡僧所傳，乃是四夷之樂，非中國所
ZS01n0001_p0265a28║宜行也。」其事竟寢。
ZS01n0001_p0265a29║杜按：《北史》卷九十（2987）文稍異，意同。故不錄。
ZS01n0001_p0265a30║（《隋書》卷七十八《藝術．萬寶常傳》1784）
ZS01n0001_p0265a31║
ZS01n0001_p0266a01║何尚之於宅設八關齋
ZS01n0001_p0266a02║先是，何尚之致仕，復膺朝命，於宅設八關齋，大集朝士，自行香，次至
ZS01n0001_p0266a03║僧達曰：「願郎且放鷹犬，勿復遊獵。」僧達答曰：「家養一老狗，放無處去，
ZS01n0001_p0266a04║已復還。」尚之失色。
ZS01n0001_p0266a05║（《南史》卷二十一《王弘傳附王僧達傳》574）
ZS01n0001_p0266a06║
ZS01n0001_p0266a07║郭祖深論佛教
ZS01n0001_p0266a08║（梁武）帝溺情內教，朝政縱弛，（郭）祖深輿櫬詣闕上封事，其略曰：
ZS01n0001_p0266a09║……
ZS01n0001_p0266a10║臣聞人為國本，食為人命，故《禮》曰國無六年之儲，謂非其國也。推
ZS01n0001_p0266a11║此而言，農為急務。而郡縣苛暴，不加勸獎，今年豐歲稔，猶人有饑色，設
ZS01n0001_p0266a12║遇水旱，何以救之？陛下昔歲尚學，置立五館，行吟坐詠，誦聲溢境。比來
ZS01n0001_p0266a13║慕法，普天信向，家家齋戒，人人懺禮，不務百桑，空談彼岸。夫農桑者今
ZS01n0001_p0266a14║日濟育，功德者將來勝因，豐可墮本勤末，置邇效賒也，今商旅轉繁，游食
ZS01n0001_p0266a15║轉眾，耕夫日少，杼軸日空。陛下若廣興屯田，賤金貴粟，勤農桑者擢以階
ZS01n0001_p0266a16║級，惰耕織者告以明刑。如此數年，則家給人足，廉讓可生。
ZS01n0001_p0266a17║夫君子小人，智計不同，君子志於道，小人謀於利。志於道者安國濟
ZS01n0001_p0266a18║人，志於利者損物圖己。道人者害國小人也，忠良者捍國君子也。臣見疾
ZS01n0001_p0266a19║者詣道士則勸奏章，僧尼則令齋講，俗師則鬼禍須解，醫診則湯熨散丸，皆
ZS01n0001_p0266a20║先自為也。臣謂為國之本，與療病相類，療病當去巫鬼，尋華、扁，為國當
ZS01n0001_p0266a21║黜佞邪，用管、晏。今之所任，腹背之毛耳。論外則有勉、捨，說內則有雲、
ZS01n0001_p0266a22║旻。雲、旻所議則傷俗盛法，勉、捨之志唯原安枕江東。主慈臣恇，息謀外
ZS01n0001_p0266a23║甸，使中國士女南望懷冤，若賈誼重生，豈不慟哭。臣今直言犯顏，罪或容
ZS01n0001_p0266a24║宥，而乖忤貴臣，則禍在不測。所以不憚鼎鑊區區必聞者，正以社稷計重
ZS01n0001_p0266a25║而螻蟻命輕。使臣言入身滅，臣何所恨……
ZS01n0001_p0266a26║時帝大弘釋典，將以易俗，故祖深尤言其事，條以為：
ZS01n0001_p0266a27║都下佛寺五百餘所，窮極宏麗。僧尼十餘萬，資產豐沃。所在郡縣，
ZS01n0001_p0266a28║不可勝言。道人又有白徒，尼則皆畜養女，皆不貫人籍，天下戶口幾亡其
ZS01n0001_p0266a29║半。而僧尼多非法，養女皆服羅紈，其蠹俗傷法，抑由於此。請精加檢括，
ZS01n0001_p0266a30║若無道行，四十已下，皆使還俗附農。罷白徒養女，聽畜奴婢。婢唯著青
ZS01n0001_p0267a01║布衣，僧尼皆令蔬食。如此，則法興俗盛，國富人殷。不然，恐方來處處成
ZS01n0001_p0267a02║寺，家家剃落，尺土一人，非復國有。
ZS01n0001_p0267a03║杜按：《梁書》不見《郭祖深傳》。
ZS01n0001_p0267a04║（《南史》卷七十《循吏．郭祖深傳》1720）
ZS01n0001_p0267a05║
ZS01n0001_p0267a06║張普惠上疏論佛教
ZS01n0001_p0267a07║（張）普惠又表乞朝直之日，時聽奉見。自此之後，月一陛見。又以
ZS01n0001_p0267a08║肅宗不親視朝，過崇佛法，郊廟之事，多委有司，上疏曰：「臣聞明德卹祀，
ZS01n0001_p0267a09║成湯光六百之祚；嚴父配天，孔子稱周公其人也。故能馨香上聞，福傳遐
ZS01n0001_p0267a10║世。伏惟陛下重暉纂統，欽明文思，天地屬心，百神佇望。故宜敦崇祀禮，
ZS01n0001_p0267a11║咸秩無文。而告朔朝廟，不親於明堂；嘗禘郊社，多委於有司。觀射游苑，
ZS01n0001_p0267a12║躍馬騁中，危而非典，豈清蹕之意。殖不思之冥業，損巨費於生民。減祿
ZS01n0001_p0267a13║削力，近供無事之僧；崇飾雲殿，遠邀未然之報。昧爽之臣，稽首於外；玄
ZS01n0001_p0267a14║寂之眾，遨遊於內。愆禮忤時，人靈未穆。愚謂從朝夕之因，求秖劫之果，
ZS01n0001_p0267a15║未若先萬國之忻心，以事其親，使天下和平，災害不生者也。伏願淑慎威
ZS01n0001_p0267a16║儀，萬邦作式，躬致郊廟之虔，親紆朔望之禮，釋奠成均，竭心千畝，明發不
ZS01n0001_p0267a17║寐。潔誠禋祼，孝悌可以通神明，德教可以光四海，則一人有喜，兆民賴
ZS01n0001_p0267a18║之。然後精進三寶，信心如來。道由禮深，故諸漏可盡；法隨禮積，故彼岸
ZS01n0001_p0267a19║可登。量撤僧寺不急之華，還復百官久折之秩。已興之構，務從簡成；將
ZS01n0001_p0267a20║來之造，權令停息。仍舊亦可，何必改作。庶節用愛人，法俗俱賴。臣學
ZS01n0001_p0267a21║不經遠，言多孟浪，忝職其憂，不敢默爾。」尋別敕付外，議釋奠之禮。
ZS01n0001_p0267a22║（《魏書》卷七十八《張普惠傳》1737）
ZS01n0001_p0267a23║
ZS01n0001_p0267a24║張普惠上疏論佛教
ZS01n0001_p0267a25║（張）普惠又表乞朝直之日，時聽奉見。自此之後，月一陛見。又以
ZS01n0001_p0267a26║孝明不親視朝，過崇佛法，郊廟之事，多委有司，上疏曰：「伏惟陛下重暉
ZS01n0001_p0267a27║纂統，欽明文思，天地屬心，百神佇望。伏願躬致郊廟之虔，親紆朔望之
ZS01n0001_p0267a28║澤，釋奠成均，竭心千畝，明發不寐。潔誠禋祼，孝弟可以通神明，德教可
ZS01n0001_p0267a29║以光四海。然後精進三寶，信心如求。道由化深，故諸漏可盡；法隨禮積，
ZS01n0001_p0267a30║故彼岸可登。量撤僧寺不急之華，還復百官久折之秩。已興之構，務從簡
ZS01n0001_p0268a01║成；將來之造，權令停息。但仍舊貫，亦何必改作。庶節用愛人，法俗俱
ZS01n0001_p0268a02║賴。」尋別敕付外，議釋奠之禮。
ZS01n0001_p0268a03║（《北史》卷四十六《張普惠傳》1695）
ZS01n0001_p0268a04║
ZS01n0001_p0268a05║杜弼論佛性
ZS01n0001_p0268a06║（杜弼）奉使詣闕，魏帝見之於九龍殿，曰：「朕始讀《莊子》，便值奏
ZS01n0001_p0268a07║名，定是體道得真，玄同齊物。聞卿精學，聊有所問。經中佛性、法性為一
ZS01n0001_p0268a08║為異？」弼對曰：「佛性、法性，止是一理。」詔又問曰：「佛性即非法性，何得
ZS01n0001_p0268a09║為一？」對曰：「性無不在，故不說二。」詔又問曰：「說者皆言法性寬，佛性
ZS01n0001_p0268a10║狹，寬狹既別，非二如何？」弼又對曰：「在寬成寬，在狹成狹，若論性體，非
ZS01n0001_p0268a11║寬非狹。」詔問曰：「既言成寬成狹，何得非狹非寬？若定是狹，亦不能成
ZS01n0001_p0268a12║寬。」對曰：「以非寬狹，故能成寬狹，寬狹所成雖異，能成恆一。」上悅稱
ZS01n0001_p0268a13║善。乃引入經書庫，賜《地持經》一部，帛一百疋……弼性好名理，探味玄
ZS01n0001_p0268a14║宗，自在軍旅，帶經從役。注老子《道行經》二卷，表上之曰：……詔答云：
ZS01n0001_p0268a15║「李君游神冥窅，獨觀恍惚，玄同造化，宗極群有。從中被外，周應可以裁
ZS01n0001_p0268a16║成；自己及物，運行可以資用。隆家寧國，義屬斯文。卿才思優洽，業尚通
ZS01n0001_p0268a17║遠，息棲儒門，馳騁玄肆，既啟專家之學，且暢釋老之言。戶列門張，途通
ZS01n0001_p0268a18║徑達，理事兼申，能用俱表，彼賢所未悟，遺老所未聞，旨極精微，言窮深
ZS01n0001_p0268a19║妙。朕有味二《經》，倦於舊說，歷覽新注，所得已多，嘉尚之來，良非一
ZS01n0001_p0268a20║緒。已敕殺青編，藏之延閣。」又上一本於高祖，一本於世宗。……六年
ZS01n0001_p0268a21║四月八日，魏帝集名僧於顯陽殿講說佛理，弼與吏部尚書楊愔、中書邢邵，
ZS01n0001_p0268a22║秘書監魏收等並侍法筵。敕弼升師子座，當從敷演。昭玄都僧達及僧道
ZS01n0001_p0268a23║順並緇林之英，問難鋒至，往復數十番，莫有能屈。帝曰：「此賢若生孔
ZS01n0001_p0268a24║門，則何如也？」……常與邢邵扈從東山，共論名理。邢以為人死還生，恐
ZS01n0001_p0268a25║為蛇畫足。弼答曰：「蓋謂人死歸無，非有能生之力。然物之未生，本亦
ZS01n0001_p0268a26║無也。無而能有，不以為疑。因前生後，何獨致怪？」邢云：「聖人設教，本
ZS01n0001_p0268a27║由勸獎，故懼以將來，理望各遂其性。」弼曰：「聖人合德天地，齊信四時，
ZS01n0001_p0268a28║言則為經，行則為法，而云以虛示物，以詭勸民，將同魚腹之書，有異鑿楹
ZS01n0001_p0268a29║之誥，安得使北辰降光，龍宮韞櫝。既如所論，福果可以鎔鑄性靈，弘獎風
ZS01n0001_p0268a30║教，為益之大，莫極於斯。此即真教，何謂非實？」邢云：「死之言『澌』，精
ZS01n0001_p0269a01║神盡也。」弼曰：「此所言澌，如射箭盡，手中盡也。《小雅》曰『無草不
ZS01n0001_p0269a02║死』，《月令》又云『靡草死』，動植雖殊，亦此之類。無性之卉，尚得還生，
ZS01n0001_p0269a03║含靈之物，何妨再造。若云草死猶有種在，則復人死亦有識。識種不見，
ZS01n0001_p0269a04║謂以為無者。神之在形，亦非自矚，離朱之明不能睹。雖蔣濟觀眸，賢愚
ZS01n0001_p0269a05║可察，鍾生聽曲，山水呈狀。乃神之工，豈神之質。鋒玉帛之非禮，鐘鼓之
ZS01n0001_p0269a06║非樂，以此而推，義斯見矣。」邢云：「季札言無不之，亦言散盡，若復聚而
ZS01n0001_p0269a07║為物，不得言無不之也。」弼曰：「骨肉下歸於土，魂氣則無不之，此乃形墜
ZS01n0001_p0269a08║魂遊，往而非盡。如鳥出巢，如蛇出穴。由其尚有，故無所不之；若令無
ZS01n0001_p0269a09║也，之將焉適？延陵有察微之識，知其不隨於形；仲尼發習禮之歎，美其斯
ZS01n0001_p0269a10║與形別。若許以廓然，然則人皆季子。不謂高論，執此為無。」邢云：「神
ZS01n0001_p0269a11║之在人，猶光之在燭，燭盡則光窮，人死則神滅。」弼曰：「舊學前儒，每有
ZS01n0001_p0269a12║斯語，群疑眾惑，咸由此起。蓋辨之者未精，思之者不篤。竊有末見，可以
ZS01n0001_p0269a13║核諸。燭則因質生光，質大光亦大；人則神不係形，形小神不小。故仲尼
ZS01n0001_p0269a14║之智，必不短於長狄；孟德之雄，乃遠奇於崔琰。神之於形，亦猶君之有
ZS01n0001_p0269a15║國。國實君之所統，君非國之所生。不與同生，孰云俱滅？」邢云：「捨此
ZS01n0001_p0269a16║適彼，生生恆在。周、孔自應同莊周之鼓缶，和桑扈之循歌？」弼曰：「共陰
ZS01n0001_p0269a17║而息，尚有將別之悲；窮轍以游，亦興中途之歎。況曰聯體同氣，化為異
ZS01n0001_p0269a18║物，稱情之服，何害於聖。」邢云：「鷹化為鳩，鼠變為鴽，黃母為鱉，皆是生
ZS01n0001_p0269a19║之類也。類化而相生，猶光去此燭，復然彼燭。」弼曰：「鷹未化為鳩，鳩則
ZS01n0001_p0269a20║非有。鼠。既非二有，何可兩立。光去此燭，得燃彼燭，神去此形，亦托彼
ZS01n0001_p0269a21║形，又何惑哉？」邢云：「欲使土化為人，木生眼鼻，造化神明，不應如此。」
ZS01n0001_p0269a22║弼曰：「腐草為螢，老木為蠍，造化不能，誰其然也？」
ZS01n0001_p0269a23║其後，別與邢書云：「夫建言明理，宜出典證，而違孔背釋，獨為君子。
ZS01n0001_p0269a24║若不師聖，物各有心，馬首欲東，誰其能御。奚取於適衷，何貴於得一。逸
ZS01n0001_p0269a25║韻雖高，管見未喻。」前後往復再三，邢邵理屈而止，文多不載。
ZS01n0001_p0269a26║（《北齊書》卷二十四《杜弼傳》348）
ZS01n0001_p0269a27║
ZS01n0001_p0269a28║杜弼論佛性
ZS01n0001_p0269a29║（杜弼）奉使詣闕，魏帝見之九龍殿，曰：「聞卿精學，聊有所問。經中
ZS01n0001_p0269a30║佛性法性，為一為異？」弼曰：「正是一理。」又問曰：「說者妄，皆言法性寬，
ZS01n0001_p0270a01║佛性狹，如何？」弼曰：「在寬成寬，在狹成狹，若論性體，非狹非寬。」詔曰：
ZS01n0001_p0270a02║「既言成寬成狹，何得非狹非寬？」弼曰：「若定是寬，則不能為狹；若定是
ZS01n0001_p0270a03║狹，亦不能為寬。以非寬非狹，所成雖異，能成恆一。」上稱善，引入經庫，
ZS01n0001_p0270a04║賜《地持經》一部，帛百疋。弼性好名理，探味玄宗，在軍恆帶經行。注老
ZS01n0001_p0270a05║子《道行經》二卷，表上之。遷廷尉卿……後魏帝集名僧於顯陽殿講說佛
ZS01n0001_p0270a06║理，敕弼升師子座，莫有能屈。帝歎曰：「此賢若生孔門，則何如也！」……
ZS01n0001_p0270a07║常與邢邵扈從東山，共論名理。邢以為人死還生，恐是為蛇畫足。弼曰：
ZS01n0001_p0270a08║「物之未生，本亦無也。無而能有，不以為疑；因前生後，何獨致怪？」邢
ZS01n0001_p0270a09║云：「聖人設教，本由勸獎，故懼以有來，望各遂其性。」弼曰：「聖人合德天
ZS01n0001_p0270a10║地，齊信四時，言則為經，行則為法，而云以虛示物，以詭勸人，安得使北辰
ZS01n0001_p0270a11║降光，龍宮韞櫝。既如所論，福果可以鎔鑄性靈，弘獎風教，為益之大，莫
ZS01n0001_p0270a12║極於斯。此即真教，何謂非實？」邢云：「季札言無不之，亦言散盡，若復聚
ZS01n0001_p0270a13║而為物，不得言無不之也。」弼曰：「骨肉下歸於土，魂氣則無不之，此乃形
ZS01n0001_p0270a14║墜魂遊，往而非盡。由其尚有，故云無所不之。若也全無，之將焉適？」邢
ZS01n0001_p0270a15║云：「神之在人，猶光之在燭，燭盡則光窮，人死則神滅。」弼曰：「燭則因質
ZS01n0001_p0270a16║生光，質大光亦大；人則神不係形，形小神不小。故仲尼之智，必不短於長
ZS01n0001_p0270a17║狄；孟德之雄，乃遠奇於崔琰。」其後，別與邢書，前後往復再三，邢理屈而
ZS01n0001_p0270a18║止。
ZS01n0001_p0270a19║（《北史》卷五十五《杜弼傳》1987）
ZS01n0001_p0270a20║
ZS01n0001_p0270a21║元和六年中書門下奏
ZS01n0001_p0270a22║（元和六年六月中書門下奏：）國家自天寶已後，中原宿兵，見在軍士
ZS01n0001_p0270a23║可使者八十餘萬。其餘浮為商販，度為僧道，雜入色役，不歸農桑者，又十
ZS01n0001_p0270a24║有五六。則是天下常以三分勞筋苦骨之人，奉七分坐衣待食之輩。今內
ZS01n0001_p0270a25║外官給俸料者不下一萬餘員，其間有職出異名，奉離本局，府寺曠廢，簪組
ZS01n0001_p0270a26║因循者甚眾。
ZS01n0001_p0270a27║（《舊唐書》卷十四《憲宗紀上》435）
ZS01n0001_p0270a28║
ZS01n0001_p0271a01║殷侑擅制戒壇
ZS01n0001_p0271a02║（寶歷二年三月）辛未，江西觀察使殷侑請於洪州寶歷寺置僧尼戒
ZS01n0001_p0271a03║壇，敕殷侑故違制令，擅置戒壇，罰一季俸料。
ZS01n0001_p0271a04║（《舊唐書》卷十七上《敬宗紀上》519）
ZS01n0001_p0271a05║
ZS01n0001_p0271a06║沈傅奏請起方等戒壇
ZS01n0001_p0271a07║（太和三年）冬十月戊申朔。己酉，江西沈傅師奏：皇帝誕月，請為僧
ZS01n0001_p0271a08║尼起方等戒壇。詔曰：「不度僧尼，累有敕命。傅師忝為藩守，合奉詔條，
ZS01n0001_p0271a09║誘致愚妄，庸非理道，宜罰一月俸料。」
ZS01n0001_p0271a10║（《舊唐書》卷十七上《文宗紀上》533）
ZS01n0001_p0271a11║
ZS01n0001_p0271a12║僧徒、道士講論於麟德殿
ZS01n0001_p0271a13║（太和七年）冬十月癸未朔，揚州江都等七縣水，害稼。壬辰，上降誕
ZS01n0001_p0271a14║日，僧徒、道士講論於麟德殿。翌日，御延英，上謂宰臣曰：「降誕日設齋，
ZS01n0001_p0271a15║起自近代。朕緣相承已久，未可便革，雖置齋會，唯對王源中等暫入殿，至
ZS01n0001_p0271a16║僧道講論，都不臨聽。」宰相路隨等奏：「誕日設齋會，誠資景福，本非中國
ZS01n0001_p0271a17║教法。臣伏見開元十七年張說、源乾曜請以誕日為千秋節，內外宴樂，以
ZS01n0001_p0271a18║慶昌期，頗為得禮。」上深然之，宰臣因請十月十日為慶成節，上誕日也。
ZS01n0001_p0271a19║從之。
ZS01n0001_p0271a20║（《舊唐書》卷十七下《文宗紀下》552）
ZS01n0001_p0271a21║
ZS01n0001_p0271a22║會昌四年敕
ZS01n0001_p0271a23║（會昌）四年春正月乙酉朔，以澤潞用兵，罷元會。其日，楊弁逐太原
ZS01n0001_p0271a24║節度使李石。敕：「齋月斷屠，出於釋氏，國家創業，猶近梁、隋，卿相大
ZS01n0001_p0271a25║臣，或沿茲弊。鼓刀者既獲厚利，糾察者潛受請求。正月以萬物生植之
ZS01n0001_p0271a26║初，宜斷三日。列聖忌斷一日。仍准開元二十二年敕，三元日各斷三日，
ZS01n0001_p0271a27║餘月不禁。」壬子，河東監軍使呂義忠收復太原，生擒楊弁，盡斬其亂卒，
ZS01n0001_p0271a28║百僚稱賀。
ZS01n0001_p0271a29║（《舊唐書》卷十八上《武宗紀》599）
ZS01n0001_p0271a30║
ZS01n0001_p0272a01║史臣論唐武宗削浮圖之法
ZS01n0001_p0272a02║史臣曰：……（武宗）於是削浮圖之法，懲遊惰之民，志欲矯步丹梯，
ZS01n0001_p0272a03║求珠赤水。徒見蕭衍、姚興之謬學，不悟秦王、漢武之非求，盡惑於左道之
ZS01n0001_p0272a04║言，偏斥異方之說。況身毒西來之教，向欲千祀，蚩蚩之民，習以成俗，畏
ZS01n0001_p0272a05║其教甚於國法，樂其徒不異登仙。如文身祝髮之鄉，久習而莫知其醜；以
ZS01n0001_p0272a06║吐火吞刀之戲，乍觀而便以為神。安可正之以《咸》、《韶》，律之以章甫。
ZS01n0001_p0272a07║加以笮融、何充之佞，代不乏人，非荀卿、孟子之賢，誰與正論。一朝隳殘
ZS01n0001_p0272a08║金狄，燔棄胡書，結怨於膜拜之流，犯怒於鄙夫之口。哲王之舉，不駭物
ZS01n0001_p0272a09║情，前代存而勿論，實為中道。欲革斯弊，以俟河清，昭肅明照，聽斯弊矣。
ZS01n0001_p0272a10║（《舊唐書》卷十八上《武宗紀》610）
ZS01n0001_p0272a11║
ZS01n0001_p0272a12║陳商議廢弘敬寺為太廟事
ZS01n0001_p0272a13║會昌五年，留守李石因太微宮正殿圮墮，以廢弘敬寺為太廟，迎神主
ZS01n0001_p0272a14║祔之。又下百僚議，皆言准故事，無兩都俱置之禮，唯禮部侍郎陳商議云：
ZS01n0001_p0272a15║「周之文、武，有鎬、洛二廟，令兩都異廟可也。然不宜置主於廟，主宜依
ZS01n0001_p0272a16║禮瘞於廟之北墉下。」事未行而武宗崩。宣宗即位，因詔有司迎太微宮寓
ZS01n0001_p0272a17║主，祔廢寺之新廟，而知禮者非之。
ZS01n0001_p0272a18║（《舊唐書》卷十八下《宣宗紀》614）
ZS01n0001_p0272a19║
ZS01n0001_p0272a20║史臣曰「報應必無」
ZS01n0001_p0272a21║史臣曰：臣常接咸通耆老，言恭惠皇帝故事……然器本中庸，流於近
ZS01n0001_p0272a22║習，所親者巷伯，所暱者桑門。以蠱惑之侈言，亂驕淫之方寸，欲無怠忽，
ZS01n0001_p0272a23║其可得乎！……然猶削軍賦而飾伽藍，因民財而修淨業，以諛佞為愛己，
ZS01n0001_p0272a24║謂忠諫為妖言……是以干戈布野，蟲旱彌年，佛骨才入於應門，龍輴已泣
ZS01n0001_p0272a25║於蒼野，報應無必，斯其驗歟！土德凌夷，禍階於此。
ZS01n0001_p0272a26║（《舊唐書》卷十九上《懿宗紀》684）
ZS01n0001_p0272a27║
ZS01n0001_p0272a28║蕭昕又奏
ZS01n0001_p0272a29║及（永泰二年）二月朔上丁釋奠，蕭昕又奏：諸宰相元載、杜鴻漸、李
ZS01n0001_p0272a30║抱玉及常參官、六軍軍將就國子學聽講論，賜錢五百貫。令京兆尹黎幹造
ZS01n0001_p0273a01║食。集諸儒、道、僧，質問竟日。此禮久廢，一朝能舉。
ZS01n0001_p0273a02║（《舊唐書》卷二十四《禮儀四》923）
ZS01n0001_p0273a03║
ZS01n0001_p0273a04║長孫皇后論佛教
ZS01n0001_p0273a05║（貞觀）八年（長孫皇后）從幸九成宮，染疾危惙，太子承乾入侍，密啟
ZS01n0001_p0273a06║后曰：「醫藥備盡，尊體不療，請奏赦囚徒，並度人入道，冀蒙福助。」后曰：
ZS01n0001_p0273a07║「死生有命，非人力所加。若修福可延，吾素非為惡；若行善無效，何福可
ZS01n0001_p0273a08║求。赦者國之大事，佛道者示存異方之教耳，非惟政體靡弊，又是上所不
ZS01n0001_p0273a09║為，豈以吾一婦人而亂天下法？」承乾不敢奏，以告左僕射房玄齡，玄齡以
ZS01n0001_p0273a10║聞，太宗及侍臣莫不歔欷。朝臣咸請肆赦，太宗從之，后聞之固爭，乃止。
ZS01n0001_p0273a11║（《舊唐書》卷五十一《后妃上》2166）
ZS01n0001_p0273a12║
ZS01n0001_p0273a13║長孫皇后論佛教
ZS01n0001_p0273a14║（長孫皇后）從幸九成宮，方屬疾，會柴紹等急變聞，帝甲而起，后輿
ZS01n0001_p0273a15║疾以從，宮司諫止，后曰：「上震驚，吾可自安？」疾稍亟，太子欲請大赦，汎
ZS01n0001_p0273a16║度道人，祓塞災會。后曰：「死生有命，非人力所支。若修福可延，吾不為
ZS01n0001_p0273a17║惡；使善無效，我尚何求？且赦令，國大事，佛、老異方教耳，皆上所不為，
ZS01n0001_p0273a18║豈宜以吾亂天下法！」太子不敢奏，以告房玄齡，玄齡以聞，帝嗟美。
ZS01n0001_p0273a19║（《新唐書》卷七十六《后妃傳上》3471）
ZS01n0001_p0273a20║
ZS01n0001_p0273a21║懿宗喜佛道，蕭倣諫之
ZS01n0001_p0273a22║咸通初，為左散騎常侍。懿宗怠政事，喜佛道，引桑門入禁中為禱祠
ZS01n0001_p0273a23║事，數幸佛廬，廣施予。（蕭）倣諫，以為：「天竺法割愛取滅，非帝王所尚
ZS01n0001_p0273a24║慕。今筆梵言，口佛音，不若懲謬賞濫罰，振殃祈福。況佛者可以悟取，不
ZS01n0001_p0273a25║可以相求。」帝雖昏從，猶嘉歎其言。後官數遷，拜義成軍節度使。
ZS01n0001_p0273a26║（《新唐書》卷一百一《蕭瑀傳附蕭倣傳》3960）
ZS01n0001_p0273a27║
ZS01n0001_p0273a28║孫令問論殺生
ZS01n0001_p0273a29║令問雖特承恩寵，未嘗干預時政，深為物論所稱。然厚於自奉，食饌
ZS01n0001_p0273a30║豐侈，廣畜芻豢，躬臨宰殺。時方奉佛，其篤信之士或譏之，令問曰：「此
ZS01n0001_p0274a01║物畜生，與果菜何異，胡為強生分別，不亦遠於道乎？」略不以恩眄自恃，
ZS01n0001_p0274a02║閒適郊野，縱禽自娛。
ZS01n0001_p0274a03║（《舊唐書》卷六十七《李靖傳附李令瓿傳》2482）
ZS01n0001_p0274a04║
ZS01n0001_p0274a05║韋嗣立上疏
ZS01n0001_p0274a06║景龍三年，（韋嗣立）轉兵部尚書、同中書門下三品。時中宗崇飾寺
ZS01n0001_p0274a07║觀，又濫食封邑者眾，國用虛竭。（韋）嗣立上疏諫曰：……臣竊見比者營
ZS01n0001_p0274a08║造寺觀，其數極多，皆務取宏博，競崇環麗。大則費耗百十萬，小則尚用三
ZS01n0001_p0274a09║五萬餘，略計都用資財，動至千萬已上。轉運木石，人牛不停，廢人功，害
ZS01n0001_p0274a10║農務，事既非急，時多怨咨。故《書》曰：「不作無益害有益，功乃成；不貴
ZS01n0001_p0274a11║異物賤用物，民乃足。」誠哉此言，非虛談也。且玄旨秘妙，歸於空寂，苟
ZS01n0001_p0274a12║非修心定慧，諸法皆涉有為。至如土木雕刻等功，唯是殫竭人力，但學相
ZS01n0001_p0274a13║誇壯麗，豈關降伏身心。且凡所興功，皆須掘鑿，蟄蟲在土，種類實多。每
ZS01n0001_p0274a14║日殺傷，動盈萬計，連年如此，損害可知。聖人慈悲為心，豈有須行此事，
ZS01n0001_p0274a15║不然之理，皎在目前。世俗眾僧，未通其旨，不慮府庫空竭，不思聖人憂
ZS01n0001_p0274a16║勞，謂廣樹福田，即是增修法教。倘水旱為災，人至饑餒，夷狄作梗，兵無
ZS01n0001_p0274a17║資糧，陛下雖有龍象如雲，伽藍概日，豈能裨萬分之一，救元元之苦哉！於
ZS01n0001_p0274a18║道法既有乖，在生人極為損，陛下豈可不深思之！
ZS01n0001_p0274a19║（《舊唐書》卷八十八《韋恩謙傳附韋嗣立傳》2870）
ZS01n0001_p0274a20║
ZS01n0001_p0274a21║韋嗣立建言
ZS01n0001_p0274a22║（韋）嗣立建言：……伏見營立寺觀，累年不絕，鴻侈繁麗，務相矜勝，
ZS01n0001_p0274a23║大抵費常千萬以上。轉徒木石，廢功害農；地藏開發，蟄蟲傷露。上聖至
ZS01n0001_p0274a24║慈，理必不然。准之道法則乖，質之生人則損。陛下豈不是思？
ZS01n0001_p0274a25║（《新唐書》卷一百一十六《韋恩謙傳附韋嗣立傳》4232）
ZS01n0001_p0274a26║
ZS01n0001_p0274a27║狄仁傑上疏諫武則天造大像
ZS01n0001_p0274a28║（武）則天又將造大像，用功數百萬，令天下僧尼每日人出一錢，以助
ZS01n0001_p0274a29║成之。（狄）仁傑上疏諫曰：
ZS01n0001_p0274a30║臣聞為政之本，必先人事。陛下矜群生迷謬，溺喪無歸，欲令像教兼
ZS01n0001_p0275a01║行，睹相生善。非為塔廟必欲崇奢，豈令僧此皆須檀施？得筏尚捨，而況
ZS01n0001_p0275a02║其餘。今之伽藍，制過宮闕，窮奢極壯，畫繢盡工，寶珠殫於綴飾，環材竭
ZS01n0001_p0275a03║於輪奐。工不使鬼，止在役人，物不天來，終須地出，不損百姓，將何以求？
ZS01n0001_p0275a04║生之有時，用之無度，編戶所奉，常若不充，痛切肌膚，不辭箠楚。游僧一
ZS01n0001_p0275a05║說，矯陳禍福，翦髮解衣，仍慚其少。亦有離間骨肉，事均路人，身自納妻，
ZS01n0001_p0275a06║謂無彼我。皆托佛法，詿誤生人。里陌動有經坊，闤闠亦立精舍。化誘倍
ZS01n0001_p0275a07║急，切於宮征，法事所須，嚴於制敕。膏腴美業，倍取其多；水碾莊園，數亦
ZS01n0001_p0275a08║非少。逃丁避罪，並集法門，無名之僧，凡有幾萬，都下檢括，已得數千。
ZS01n0001_p0275a09║且一夫不耕，猶受其弊，浮食者眾，又劫人財。臣每思惟，實所悲痛。
ZS01n0001_p0275a10║往在江表，像法盛興，梁武、簡文，捨施無限。其三淮沸浪，五嶺騰
ZS01n0001_p0275a11║煙。列剎盈衢，無救危亡之禍；緇衣蔽路，豈有勤王之師！比年已來，風塵
ZS01n0001_p0275a12║屢擾，水旱不節，征役稍繁。家業先空，瘡痍未復，此時興役，力所未堪。
ZS01n0001_p0275a13║伏惟聖朝，功德無量，何必要營大像，而以勞費為名。雖斂僧錢，百未支
ZS01n0001_p0275a14║一。尊容既廣，不可露居，覆以百層，尚憂未遍，自餘廊廡，不得全無。又
ZS01n0001_p0275a15║云不損國財，不傷百姓，以此事主，可謂盡忠？臣今思惟，兼采眾議，咸以
ZS01n0001_p0275a16║為如來設教，以慈悲為主，下濟群品，應是本心，豈欲勞人，以存虛飾。當
ZS01n0001_p0275a17║今有事，邊境未寧，宜寬征鎮之徭，省不急之費。設令雇作，皆以利趨，既
ZS01n0001_p0275a18║失田時，自然棄本。今不樹稼，來歲必饑，役在其中，難以取給。況無官
ZS01n0001_p0275a19║助，義無得成，若費官財，又盡人力，一隅有難，將何救之！
ZS01n0001_p0275a20║則天乃罷其役。是歲九月，病卒，則天為之舉哀，廢朝三日，贈文昌右
ZS01n0001_p0275a21║相，謚曰文惠。
ZS01n0001_p0275a22║（《舊唐書》卷八十九《狄仁傑傳》2893）
ZS01n0001_p0275a23║
ZS01n0001_p0275a24║狄仁傑上疏諫武則天造大像
ZS01n0001_p0275a25║（武則天）后將造浮屠大像，度費數百萬，官不能足，更詔天下僧日施
ZS01n0001_p0275a26║一錢助之。（狄）仁傑諫曰：「工不役鬼，必在役人；物不天降，終由地出。
ZS01n0001_p0275a27║不損百姓，且將何求？今邊垂未寧，宜寬征鎮之徭，省不急之務。就令顧
ZS01n0001_p0275a28║作，以濟窮人，既失農時，是為棄本。且無官助，理不得成。既費官財，又
ZS01n0001_p0275a29║竭人力，一方有難，何以救之？」后由是罷役。
ZS01n0001_p0275a30║（《新唐書》卷一百一十五《狄仁傑傳》4213）
ZS01n0001_p0275a31║
ZS01n0001_p0276a01║姚璹論明堂火
ZS01n0001_p0276a02║時武三思率蕃夷酋長，請造天樞於端門外，刻字紀功，以頌周德，璹為
ZS01n0001_p0276a03║督作使。證聖初，（姚）璹加秋官尚書、同平章事。是歲，明堂災，則天欲
ZS01n0001_p0276a04║責躬避正殿，璹奏曰：「此實人火，非曰天災。至如成周宣榭，卜代愈隆；
ZS01n0001_p0276a05║漢武建章，盛德彌永。臣又見《彌勒下生經》云，當彌勒成佛之時，七寶台
ZS01n0001_p0276a06║須臾散壞。睹此無常之相，便成正覺之因，故知聖人之道，隨緣示化，方
ZS01n0001_p0276a07║便之利，博濟良多。可使由之，義存於此。況今明堂，乃是布政之所，非宗
ZS01n0001_p0276a08║廟之地，陛下若避正殿，於禮未為得也。」左拾遺劉承慶廷奏云：「明堂宗
ZS01n0001_p0276a09║祀之所，今既被焚，陛下宜輟朝思過。」璹又持前議以爭之，則天乃依璹
ZS01n0001_p0276a10║奏。先令璹監造天樞，至是以功當賜爵一等。璹表請回贈父一官，乃追贈
ZS01n0001_p0276a11║其父豫州司戶參軍處平為博州刺史。天后將封嵩岳，命璹總知撰儀注，並
ZS01n0001_p0276a12║充封禪副使。及重造明堂，又令璹充使督作，以功加銀青光祿大夫。
ZS01n0001_p0276a13║（《舊唐書》卷八十九《姚璹傳》2902）
ZS01n0001_p0276a14║
ZS01n0001_p0276a15║姚璹論明堂火
ZS01n0001_p0276a16║證聖初，加秋官尚書。明堂火，后欲避正殿，應天變。（姚）璹奏：「此
ZS01n0001_p0276a17║人火，非天災也。昔宣榭火，周世延；建章焚，漢業昌。且彌勒成佛，七寶
ZS01n0001_p0276a18║台須臾散壞。聖人之道，隨物示化，況明堂布政之宮，非宗廟，不宜避正
ZS01n0001_p0276a19║殿，貶常禮。」左拾遺劉承慶曰：「明堂所以宗祀，為天所焚，當側身思過，
ZS01n0001_p0276a20║振除前犯。」璹挾前語以傾後意。后乃更御端門，大酺，燕群臣，與相娛
ZS01n0001_p0276a21║樂，遂造天樞著己功德，命璹為使，董督之。功費浩廣，見金不足，乃斂天
ZS01n0001_p0276a22║下農器並鑄。以功賜爵一級。后封嵩山，詔璹總知儀注，為封禪副使。更
ZS01n0001_p0276a23║造明堂，又以使護作，加銀青光祿大夫。大食使者獻師子，璹曰：「是獸非
ZS01n0001_p0276a24║肉不食，自碎葉至都，所費廣矣。陛下鷹犬且不蓄，而厚資養猛獸哉！」有
ZS01n0001_p0276a25║詔大食停獻。時九鼎成，后欲用黃金塗之。璹奏：「鼎者，神器，貴質樸，
ZS01n0001_p0276a26║不待外飾。臣觀其上先有五采雜昈，豈待塗金為符曜耶？」后乃止。
ZS01n0001_p0276a27║（《新唐書》卷一百二《姚思廉傳附姚璹傳》3980）
ZS01n0001_p0276a28║
ZS01n0001_p0276a29║桓彥范表論時政
ZS01n0001_p0276a30║（桓）彥范嘗表論時政數條，其大略曰：……「臣聞京師喧喧，道路籍
ZS01n0001_p0277a01║籍，皆云胡僧慧范矯托佛教，詭惑后妃，故得出入禁闈，撓亂時政。陛下又
ZS01n0001_p0277a02║輕騎微行，數幸其室，上下媟黷，有虧尊嚴。臣抑嘗聞興化致理，必由進
ZS01n0001_p0277a03║善；康國寧人，莫大棄惡。故孔子曰：『執左道以亂政者殺，假鬼神以危人
ZS01n0001_p0277a04║者殺』今慧范之罪，不殊於此也，若不急誅，必生變亂。除惡務本，去邪勿
ZS01n0001_p0277a05║疑，實願天聰，早加裁貶。」疏奏不納。時有墨敕授方術人鄭普思秘書監，
ZS01n0001_p0277a06║葉淨能國子祭酒，彥范苦言其不可。帝曰：「既要用之，無容便止。」彥范
ZS01n0001_p0277a07║又對曰：「陛下自龍飛寶位，遽下制云：『軍國政化，皆依貞觀故事。』昔貞
ZS01n0001_p0277a08║觀中嘗以魏征、虞世南、顏師古為秘書監，孔穎達為國子祭酒。至如普思
ZS01n0001_p0277a09║等是方伎庸流，豈足以比蹤前烈？臣恐物議謂陛下官不擇才，濫以天秩加
ZS01n0001_p0277a10║於私愛。惟陛下少加慎擇。」帝竟不納。
ZS01n0001_p0277a11║（《舊唐書》卷九十一《桓彥范傳》2929）
ZS01n0001_p0277a12║
ZS01n0001_p0277a13║郭霸表稱武則天是彌勒佛身
ZS01n0001_p0277a14║時有御史郭霸上表稱則天是彌勒佛身，鳳閣舍人張嘉福與洛州人王
ZS01n0001_p0277a15║慶之等請立武承嗣為皇太子，皆請（張）仁願連名署表，仁願正色拒之，甚
ZS01n0001_p0277a16║為有識所重。
ZS01n0001_p0277a17║（《舊唐書》卷九十三《張仁願傳》2981）
ZS01n0001_p0277a18║
ZS01n0001_p0277a19║李嶠上疏諫武則天於白司馬阪建大像
ZS01n0001_p0277a20║長安末，則天將建大像於白司馬阪，（李）嶠上疏諫之，其略曰：「臣以
ZS01n0001_p0277a21║法王慈敏，菩薩護持，唯擬饒益眾生，非要營修土木。伏聞造像，稅非戶
ZS01n0001_p0277a22║口，錢出僧尼，不得州縣祗承，必是不能濟辦，終須科率，豈免勞擾！天下
ZS01n0001_p0277a23║編戶，貧弱者眾，亦有傭力客作以濟餱糧，亦有賣舍貼田以供王役。造像
ZS01n0001_p0277a24║錢見有一十七萬餘貫，若將散施，廣濟貧窮，人與一千，濟得一十七萬餘
ZS01n0001_p0277a25║戶。拯饑寒之弊，省勞役之勤，順諸佛慈悲之心，沾聖君亭育之意，人神胥
ZS01n0001_p0277a26║悅，功德無窮。」疏奏不納。
ZS01n0001_p0277a27║（《舊唐書》卷九十四《李嶠傳》2994）
ZS01n0001_p0277a28║
ZS01n0001_p0277a29║李嶠上疏諫武則天於白司馬阪建大像
ZS01n0001_p0277a30║武后將建大像於白司馬阪，（李）嶠諫：「造像雖俾浮屠輸錢，然非州
ZS01n0001_p0277a31║縣承辦不能濟，是名雖不稅而實稅之。臣計天下編戶，貧弱者眾，有賣舍、
ZS01n0001_p0278a01║帖田供王役者。今造像錢積十七萬緡，若頒之窮人，家給千錢，則紓十七
ZS01n0001_p0278a02║萬戶饑寒之苦，德無窮矣。」不納。
ZS01n0001_p0278a03║（《新唐書》卷一百二十三《李嶠傳》4368）
ZS01n0001_p0278a04║
ZS01n0001_p0278a05║姚崇論佛教
ZS01n0001_p0278a06║先是，中宗時，公主外戚皆奏請度人為僧尼，亦有出私財造寺者，富戶
ZS01n0001_p0278a07║強丁，皆經營避役，遠近充滿。至是，（姚）崇奏曰：「佛不在外，求之於心。
ZS01n0001_p0278a08║佛圖澄最賢，無益於全趙；羅什多藝，不救於亡秦。何充、苻融，皆遭敗滅；
ZS01n0001_p0278a09║齊襄、梁武，未免災殃。但發心慈悲，行事利益，使蒼生安樂，既是佛身。
ZS01n0001_p0278a10║何用妄度奸人，令壞正法？」上納其言，令有司隱括僧徒，以偽濫還俗者萬
ZS01n0001_p0278a11║二千餘人。
ZS01n0001_p0278a12║（《舊唐書》卷九十六《姚崇傳》3023）
ZS01n0001_p0278a13║
ZS01n0001_p0278a14║姚崇論佛教
ZS01n0001_p0278a15║崇先分其田園，令諸子侄各守其分，仍為遺令以誡子孫，其略曰：……
ZS01n0001_p0278a16║今之佛經，羅什所譯，姚興執本，與什對翻。姚興造浮屠於永貴里，傾竭府
ZS01n0001_p0278a17║庫，廣事莊嚴，而興命不得延，國亦隨滅。又齊跨山東，周據關右，周則多
ZS01n0001_p0278a18║除佛法而修繕兵威，齊則廣置僧徒而依憑佛力。及至交戰，齊氏滅亡，國
ZS01n0001_p0278a19║既不存，寺復何有？修福之報，何其蔑如！梁武帝以萬乘為奴，胡太后以
ZS01n0001_p0278a20║六宮入道，豈特身戮名辱，皆以亡國破家。近日孝和皇帝發使贖生，傾國
ZS01n0001_p0278a21║造寺，太平公主、武三思、悖逆庶人、張夫人等皆度人造寺，竟術彌街，咸不
ZS01n0001_p0278a22║免受戮破家，為天下所笑，經云：「求長命得長命，求富貴得富貴」，「刀尋
ZS01n0001_p0278a23║段段壞，火坑變成池」。比來緣精進得富貴長命者為誰？生前易知，尚覺
ZS01n0001_p0278a24║無應，身後難究，誰見有征。且五帝之時，父不葬子，兄不哭弟，言其致仁
ZS01n0001_p0278a25║壽、無夭橫也。三王之代，國祚延長，人用休息，其人臣則彭祖、老聃之類，
ZS01n0001_p0278a26║皆享遐齡。當此之時，未有佛教，豈抄經鑄像之力，設齋施物之功耶？
ZS01n0001_p0278a27║《宋書》、《西域傳》，有名僧為《白黑論》，理證明白，足解沈疑，宜觀而行之。
ZS01n0001_p0278a28║且佛者覺也，在乎方寸，假有萬像之廣，不出五蘊之中，但平等慈悲，
ZS01n0001_p0278a29║行善不行惡，則佛道備矣。何必溺於小說，惑於凡僧，仍將喻品，用為實
ZS01n0001_p0279a01║錄，抄經寫像，破業傾家，乃至施身亦無所吝，可謂大惑也。亦有緣亡人造
ZS01n0001_p0279a02║像，名為追福，方便之教，雖則多端，功德須自發心，旁助寧應獲報？遞相
ZS01n0001_p0279a03║欺誑，浸成風俗，損耗生人，無益亡者。假有通才達識，亦為時俗所拘。如
ZS01n0001_p0279a04║來普慈，意存利物，損眾生之不足，厚豪僧之有餘，必不然矣。且死者是
ZS01n0001_p0279a05║常，古來不免，所造經像，何所施為？
ZS01n0001_p0279a06║夫釋伽之本法，為蒼生之大弊，汝等名宜警策，正法在心，勿效兒女子
ZS01n0001_p0279a07║曹，終身不悟也。吾亡後必不得為此弊法。若未能全依正道，須順俗情，
ZS01n0001_p0279a08║從初七至終七，任設七僧齋。若隨齋須布施，宜以吾緣身衣物充，不得輒
ZS01n0001_p0279a09║用餘財，為無益之枉事，亦不得妄出私物，徇追福之虛談。
ZS01n0001_p0279a10║道士者，本以玄牝為宗，初無趨競之教，而無識者慕僧家之有利，約佛
ZS01n0001_p0279a11║教而為業。敬尋老君之說，亦無過齋之文，抑同僧例，失之彌遠。汝等勿
ZS01n0001_p0279a12║拘鄙俗，輒屈於家。汝等身沒之後，亦教子孫依吾此法云。
ZS01n0001_p0279a13║（《舊唐書》卷九十六《姚崇傳》3026）
ZS01n0001_p0279a14║
ZS01n0001_p0279a15║姚崇論佛教
ZS01n0001_p0279a16║（姚）崇因跪奏：「臣願以十事聞，陛下度不可行，臣敢辭。」帝曰：「試
ZS01n0001_p0279a17║為朕言之。」崇曰：「垂拱以來，以峻法繩下；臣願政先仁恕，可乎？……武
ZS01n0001_p0279a18║后造福先寺，上皇造金仙、玉真二觀，費鉅百萬；臣請絕道佛營造，可
ZS01n0001_p0279a19║乎？……」中宗時，近戚奏度僧尼，溫戶強丁因避賦役。至是（姚）崇建言：
ZS01n0001_p0279a20║「佛不在外，悟之於心。行事利益，使蒼生安穩，是謂佛理。烏用奸人以
ZS01n0001_p0279a21║汩真教？」帝善之，詔天下汰僧偽濫，發而農者餘萬二千人。
ZS01n0001_p0279a22║（《新唐書》卷一百二十四《姚崇傳》4383）
ZS01n0001_p0279a23║
ZS01n0001_p0279a24║姚崇論佛教
ZS01n0001_p0279a25║（姚）崇析貲產，令諸子各有定分。治令曰：……今之佛經，羅什所
ZS01n0001_p0279a26║譯，姚興與之對翻，而興命不延，國亦隨滅。梁武帝身為寺奴，齊胡太后以
ZS01n0001_p0279a27║六宮入道，皆亡國殄家。近孝和皇帝發使贖生，太平公主、武三思等度人
ZS01n0001_p0279a28║造寺，身嬰夷戮，為天下笑。五帝之時，父不喪子，兄不哭弟，致仁壽，無凶
ZS01n0001_p0279a29║短也。下逮三王，國祚延久，其臣則彭祖、老聃皆得長齡，此時無佛，豈抄
ZS01n0001_p0279a30║經鑄像力邪？緣死喪造經像，以為追福。夫死者生之常，古所不免，彼經
ZS01n0001_p0280a01║與像何所施為？兒曹慎不得為此！
ZS01n0001_p0280a02║（《新唐書》卷一百二十四《姚崇傳》4386）
ZS01n0001_p0280a03║
ZS01n0001_p0280a04║張廷珪論佛教
ZS01n0001_p0280a05║張廷珪，河南濟源人，其先自常州徙焉。廷珪少以文學知名，性慷慨，
ZS01n0001_p0280a06║有志尚。弱冠應制舉。長安中，累遷監察御史。則天稅天下僧尼出錢，欲
ZS01n0001_p0280a07║於白司馬阪營建大像。廷珪上疏諫曰：
ZS01n0001_p0280a08║夫佛者，以覺知為義，因心而成，不可以諸相見也。經云「若以色見
ZS01n0001_p0280a09║我，以音聲求我，是人行邪道，不能見如來。」此真如之果不外求也，陛下
ZS01n0001_p0280a10║信心歸依，發宏誓願，壯其塔廟，廣其尊容，已遍於天下久矣。蓋有住於相
ZS01n0001_p0280a11║而行布施，非最上第一希有之法。何以言之？經云：「若人滿三千大千世
ZS01n0001_p0280a12║界七寶以用布施，及恆河沙等身命布施，其福甚多。若人於此經中受持及
ZS01n0001_p0280a13║四句偈等為人演說，其福勝彼。」如佛所言，則陛下傾四海之財，殫萬人之
ZS01n0001_p0280a14║力，窮山之木以為塔，極冶之金以為像，雖勞則甚矣，費則多矣，而所獲福
ZS01n0001_p0280a15║不愈於一禪房之匹夫。
ZS01n0001_p0280a16║菩薩作福德，不應貪著，蓋有為之法不足高也。況此營建，事殷木土，
ZS01n0001_p0280a17║或開發盤礡，峻築基階，或塞穴洞，通轉采斫，輾壓蟲蟻，動盈巨億。豈佛
ZS01n0001_p0280a18║標坐夏之義，憫蠢動而不忍害其生哉！又役鬼不可，唯人是營，通計工匠，
ZS01n0001_p0280a19║率多貧窶，朝驅暮役，勞筋苦骨，簞食瓢飲，晨炊星飯，飢渴所致，疾疹交
ZS01n0001_p0280a20║集。豈佛標徒行之義，憫畜獸而不忍殘其力哉！又營築之資，僧尼是稅，
ZS01n0001_p0280a21║雖乞丐所致，而貧闕猶多。州縣征輸，星火逼迫，或謀計靡所，或鬻賣以
ZS01n0001_p0280a22║充，怨聲載路，和氣未洽。豈佛標隨喜之義，憫愚蒙而不忍奪其產哉！且
ZS01n0001_p0280a23║邊朔未寧，軍裝日給，天下虛竭，海內勞弊。伏惟陛下慎之重之，思菩薩之
ZS01n0001_p0280a24║行為利益一切眾生，應如是布施，則其福德若南西北方四維上下虛空不可
ZS01n0001_p0280a25║思量矣，何必勤於住相，凋蒼生之業，崇不急之務乎！臣以時政論之，則
ZS01n0001_p0280a26║宜先邊境，蓄府庫，養人力；臣以釋教論之，則宜救苦厄，滅諸相，崇無為。
ZS01n0001_p0280a27║伏願陛下察臣之愚，行佛之意，務以理為上，不以人廢言，幸甚幸甚。
ZS01n0001_p0280a28║則天從其言，即停所作，仍於長生殿召見，深賞慰之。景龍末，為中書
ZS01n0001_p0280a29║舍人，再轉洪州都督，仍為江南西道按察使。
ZS01n0001_p0280a30║（《舊唐書》卷一百一《張廷珪傳》3150）
ZS01n0001_p0280a31║
ZS01n0001_p0281a01║張廷珪論佛教
ZS01n0001_p0281a02║張廷珪，河南濟源人……武后稅天下浮屠錢，營佛祠於白司馬阪，作
ZS01n0001_p0281a03║大象，廷珪諫，以為：「傾四海之財，殫萬民之力，窮山之木為塔，極冶之金為
ZS01n0001_p0281a04║象，然猶有為之法，不足高也。填塞澗穴，覆壓蟲蟻，且巨億計。工員窮
ZS01n0001_p0281a05║窶，驅役為勞，飢渴所致，疾疹方作。又僧尼乞丐自贍，而州縣督輸，星火
ZS01n0001_p0281a06║迫切，鬻賣以充，非浮屠所謂隨喜者。今天下虛竭，蒼生凋弊，謂宜先邊
ZS01n0001_p0281a07║境，實府庫，養人力。」后善之，召見長生殿，賞慰良厚，因是罷役……神龍
ZS01n0001_p0281a08║初，詔白司馬阪復營佛祠，廷珪方奉詔抵河北，道出其所，見營築勞亟，懷
ZS01n0001_p0281a09║不能已，上書切爭，且言：「自中興之初，下詔書，弛不急，斥少監楊務廉，
ZS01n0001_p0281a10║以示中外。今土木復興，不稱前詔，掘壤伐木，浸害生氣。願罷之，以紓窮
ZS01n0001_p0281a11║乏。」帝不省。尋為中書舍人。再遷禮部侍郎。
ZS01n0001_p0281a12║（《新唐書》卷一百一十八《張廷珪傳》4261）
ZS01n0001_p0281a13║
ZS01n0001_p0281a14║辛替否論佛教
ZS01n0001_p0281a15║當今疆場危駭，倉廩空虛，揭竿守禦之士賞不及，肝腦塗地之卒輸不
ZS01n0001_p0281a16║充。而方大起寺舍，廣造第宅，伐木空山，不足充梁棟，運土塞路，不足充
ZS01n0001_p0281a17║牆壁。誇古躍今，逾章越制，百僚鉗口，四海傷心。夫釋教者，以清淨為
ZS01n0001_p0281a18║基，慈悲為主，故當體道以濟物，不欲利己以損人，故常去己以全真，不為
ZS01n0001_p0281a19║榮身以害教。三時之月，掘山穿池，損命也；殫府虛帑，損人也，廣殿長廊，
ZS01n0001_p0281a20║榮身也。損命則不慈悲，損人則不濟物，榮身則不清淨，豈大聖神之心乎！
ZS01n0001_p0281a21║臣以為非真教，非佛意，違時行，違人欲。自像王西下，佛教東傳，青螺不
ZS01n0001_p0281a22║入於周前，白馬方行於漢後。風流雨散，千帝百王，飾彌盛而國彌空，役彌
ZS01n0001_p0281a23║重而禍彌大。覆車繼軌，曾不改途，晉臣以佞佛取譏，梁主以捨身構隙。
ZS01n0001_p0281a24║若以造寺必為其理體，養人不足以經邦，則殷、周已往皆暗亂，漢、魏已降
ZS01n0001_p0281a25║皆聖明；殷、周已往為不長，漢、魏已降為不短。臣聞夏為天子二十餘代而
ZS01n0001_p0281a26║殷受之，殷為天子二十餘代而周受之，周為天子三十餘代而秦受之，自漢
ZS01n0001_p0281a27║已後歷代可知也。何者？有道之長，無道之短，豈因其窮金玉、修塔廟，方
ZS01n0001_p0281a28║得久長之祚乎？
ZS01n0001_p0281a29║臣聞於經曰：「菩薩心住於法而行布施，如人入暗，既無所見。」又曰：
ZS01n0001_p0281a30║「一切有為法，如夢幻泡影，如露亦如電。」臣以減雕琢之費以賑貧下，是
ZS01n0001_p0282a01║有如來之德；息穿掘之苦以全昆蟲，是有如來之仁；罷營構之直以給邊陲，
ZS01n0001_p0282a02║是有湯、武之功；回不急之祿以購廉清，是有唐、虞之理。陛下緩其所急，
ZS01n0001_p0282a03║急其所緩，親未來而疏見在，失真實而冀虛無，重俗人之所為而輕天子之
ZS01n0001_p0282a04║功業，臣竊痛之矣。當今出財依勢者盡度為沙門，避役奸訛者盡度為沙
ZS01n0001_p0282a05║門；其所未度，唯貧窮與善人。將何以作范乎？將何以役力乎？臣以為出
ZS01n0001_p0282a06║家者，捨塵俗，離朋黨，無私愛。今殖貨營生，非捨塵俗，拔親樹知，非離朋
ZS01n0001_p0282a07║黨；畜妻養孥，非無私愛。是致人以毀道，非廣道以求人。伏見今之宮觀
ZS01n0001_p0282a08║台榭，京師之與洛陽，不增修飾，猶恐奢麗。陛下尚欲填池塹，損苑囿，以
ZS01n0001_p0282a09║賑貧人無產業者。今天下之寺蓋無其數，一寺當陛下一宮，壯麗之甚矣！
ZS01n0001_p0282a10║用度過之矣！是十分天下之財而佛有七八，陛下何有之矣！百姓何食之
ZS01n0001_p0282a11║矣！雖以陰陽為炭，萬物為銅，役不食之人，使不衣之士，猶尚不給。況資
ZS01n0001_p0282a12║於天生地養，風動雨潤，而後得之乎！臣聞國無九年之儲，國非其國。伏
ZS01n0001_p0282a13║計倉廩，度府庫，百僚供給，百事用度，臣恐卒歲不充，況九年之積乎！一
ZS01n0001_p0282a14║旦風塵再擾，霜雹荐臻，沙門不可擐干戈，寺塔不足攘饑饉，臣竊痛之矣！
ZS01n0001_p0282a15║疏奏不納。歲餘，安樂公主被誅。
ZS01n0001_p0282a16║睿宗即位，又為金仙、玉真公主廣營二觀。先是，中宗時斜封受官人
ZS01n0001_p0282a17║一切停任，凡數百千人，又有敕放令卻上。替否時為左補闕，又上疏陳時
ZS01n0001_p0282a18║政曰：……伏以太宗文武聖皇帝，陛下之祖，撥亂反正，開階立極，得至理
ZS01n0001_p0282a19║之體，設簡要之方。省其官，清其吏，舉天下職司無一虛授，用天下財帛無
ZS01n0001_p0282a20║一枉費。賞必俟功，官必得俊，所為無不成，所征無不伏。不多造寺觀而
ZS01n0001_p0282a21║福德自至，不多度僧尼而殃咎自滅。道合乎天地，德通乎神明。故天地憐
ZS01n0001_p0282a22║之，神明佑之，使陰陽不愆，風雨合度。四人樂其業，五穀逐其成，腐粟爛
ZS01n0001_p0282a23║帛，填街委巷。千里萬里，貢賦於郊；九夷百蠻，歸款於闕。自有帝皇已
ZS01n0001_p0282a24║來，未有若斯之神聖者也，故得享國久長，多歷年所，陛下何不取而則之？
ZS01n0001_p0282a25║中宗孝和皇帝，陛下之兄，居先人之業，忽先人之化，不取賢良之言，
ZS01n0001_p0282a26║而恣子女之意。官爵非擇，虛食祿者數千人；封建無功，妄食土者百餘戶。
ZS01n0001_p0282a27║造寺不止，枉費財者數百億；度人不休，免租庸者數十萬。是使國家所出
ZS01n0001_p0282a28║加數倍，所入減數倍。倉不停卒歲之儲，庫不貯一時之帛。所惡者逐，逐
ZS01n0001_p0282a29║多忠良；所愛者賞，賞多讒慝。朋佞喋喋，交相傾動。容身不為於朝廷，保
ZS01n0001_p0282a30║位皆由於黨附。奪百姓之食，以養殘凶；剝萬人之衣，以塗土木。於是人
ZS01n0001_p0283a01║怨神怒，親忿眾離，水旱不調，疾疫屢起。遠近殊論，公私罄然。五六年
ZS01n0001_p0283a02║間，再三禍變，享國不永，受終於凶婦人。寺舍不能保其身，僧尼不能護妻
ZS01n0001_p0283a03║子，取譏萬代，見笑四夷。此陛下之所眼見也，何不除而改之？
ZS01n0001_p0283a04║依太宗之理國，則百官以理，百姓無憂，故太山之安立可致矣；依中宗
ZS01n0001_p0283a05║之理國，則萬人以怨，百事不寧，故累卵之危立可致矣。頃自夏已來，霪雨
ZS01n0001_p0283a06║不解，谷荒於壟，麥爛於場。入秋已來，亢旱成災，苗而不實，霜損蟲暴，草
ZS01n0001_p0283a07║葉枯黃。下人咨嗟，未知周賑；而營寺造觀，日繼於時，檢校試官，充台溢
ZS01n0001_p0283a08║署。伏惟陛下愛兩女，為造兩觀，燒瓦運木，載土填坑，道路流言，皆云計
ZS01n0001_p0283a09║用錢百餘萬貫。惟陛下，聖人也，無所不知；陛下，明君也，無所不見。既
ZS01n0001_p0283a10║知且見，知倉有幾年之儲，庫有幾歲之帛？知百姓之間可存活乎？三邊之
ZS01n0001_p0283a11║上可轉輸乎？當今發一卒以御邊陲，遣一兵以衛社稷，多無衣食，皆帶饑
ZS01n0001_p0283a12║寒。賞賜之間，迥無所出，軍旅驟敗，莫不由斯。而乃以百萬貫錢造無用
ZS01n0001_p0283a13║之觀，以受六合之怨乎！以違萬人之心乎！伏惟陛下續阿韋之醜跡，而不
ZS01n0001_p0283a14║改阿韋之亂政。忍棄太宗之理本，不忍棄中宗之亂階；忍棄太宗久長之
ZS01n0001_p0283a15║謀，不忍棄中宗短促之計。陛下又何以繼祖宗、觀萬國？
ZS01n0001_p0283a16║昔陛下為皇太子，在阿韋之時，危亡是懼，常切齒於群凶。今貴為天
ZS01n0001_p0283a17║子，富有海內，而不改群凶之事，臣恐復有切齒於陛下者也，陛下又何以非
ZS01n0001_p0283a18║群凶而誅之？臣往見明敕，自今已後，一依貞觀故事。且貞觀之時，豈有
ZS01n0001_p0283a19║今日之造寺營觀，加僧尼道士，益無用之官，行不急之務，而亂政者也！臣
ZS01n0001_p0283a20║以為棄其言而不行其信，慕其善而不遷其惡，陛下又何以刑於四海？往
ZS01n0001_p0283a21║者，和帝之憐悖逆也，為奸人之所誤，宗晉卿勸為第宅，趙履溫觀為園亭，
ZS01n0001_p0283a22║損數百家之居，侵數百家之地。工徒斫而未息，義兵紛以交馳，卒使亭不
ZS01n0001_p0283a23║得游，宅不得坐。信邪佞之說，成骨肉之刑，此陛下之所眼見也。今茲造
ZS01n0001_p0283a24║觀，臣必知非陛下、公主之本意，得無趙履溫之徒將勸為之，冀誤其骨肉，
ZS01n0001_p0283a25║不可不明察也。
ZS01n0001_p0283a26║臣聞出家修道者，不預人事，專清其身心，以虛泊為高，以無為為妙，
ZS01n0001_p0283a27║依兩卷《老子》，視一軀天尊，無慾無營，不損不害。何必璇台玉榭，寶像
ZS01n0001_p0283a28║珍龕，使人困窮，然後為道哉！且舊觀足可歸依，無造無營，以取窮竭。若
ZS01n0001_p0283a29║此行之三年，國不富，人不安，朝廷不清，陛下不樂，則臣請殺身於朝，以令
ZS01n0001_p0283a30║天下言事者。伏惟陛下行非常之惠，權停兩觀，以俟豐年。以兩觀之財，
ZS01n0001_p0284a01║為公主施貧窮，填府庫，則公主福德無窮矣。不然，臣恐下人怨望，不減於
ZS01n0001_p0284a02║前朝之時。前朝之時，賢愚知敗，人雖有口而不敢言，言未發聲，禍將及
ZS01n0001_p0284a03║矣。韋月將受誅於丹徼，燕欽融見殺於紫庭，此人皆不惜其身而納忠於
ZS01n0001_p0284a04║主，身既死矣，朝亦危矣。故先朝誅之，陛下賞之，是陛下知直言之士有裨
ZS01n0001_p0284a05║於國。臣今直言，亦先代之直，惟陛下察之。
ZS01n0001_p0284a06║疏奏，睿宗嘉其公直。稍遷為右台殿中侍御史。開元中，累轉穎王府
ZS01n0001_p0284a07║長史。天寶初卒，年八十餘。
ZS01n0001_p0284a08║（《舊唐書》卷一百一《辛替否傳》3156）
ZS01n0001_p0284a09║
ZS01n0001_p0284a10║辛替否論佛教
ZS01n0001_p0284a11║辛替否字協時，京兆萬年人……武崇訓死，主棄故宅，別築第，侈費過
ZS01n0001_p0284a12║度；又盛興佛寺，公私疲匱。替否上疏曰：
ZS01n0001_p0284a13║古之建宮不必備，九卿有位而闕其選。故賞不僭，官不濫；士有完行，
ZS01n0001_p0284a14║家有廉節；朝廷餘奉，百姓餘食；下忠於上，上禮於下；委裘無倉卒之危，垂
ZS01n0001_p0284a15║拱無顛沛之患。夫事有惕耳目，動心慮，作不師古，以行於今，臣得言之。
ZS01n0001_p0284a16║陛下倍百行賞，倍十增官，金銀不供於印，束帛不充於錫，何所愧於無用之
ZS01n0001_p0284a17║臣、無力之士哉？……今疆場危駭，倉廩空虛，卒輸不充，士賞不及，而大
ZS01n0001_p0284a18║建寺宇，廣造第宅。伐木空山，不給棟樑；運土塞路，不充牆壁。所謂佛
ZS01n0001_p0284a19║者，清淨慈悲，體道以濟物，不欲利以損人，不榮身以害教。今三時之月，
ZS01n0001_p0284a20║掘山穿地，損命也；殫府虛帑，損人也；廣殿長廊，榮身也。損命則不慈悲，
ZS01n0001_p0284a21║損人則不愛物，榮身則不清淨，寧佛者之心乎？昔夏為天子二十餘世而商
ZS01n0001_p0284a22║受之，商二十餘世而周受之，周三十餘世而漢受之，由漢而後，歷代可知
ZS01n0001_p0284a23║已。咸有道之長，無道之短，豈窮金玉修塔廟享久長之祚乎？臣以為減凋
ZS01n0001_p0284a24║琢之費以貝周不足，是有佛之德；息穿掘之苦以全昆蟲，是有佛之仁；罷營
ZS01n0001_p0284a25║構之直以給邊垂，是有湯、武之功；回不急之祿以購廉清，是有唐、虞之治。
ZS01n0001_p0284a26║陛下緩其所急，急其所緩，親未來，疏見在，失真實，冀虛無，重俗人之所
ZS01n0001_p0284a27║為，而輕天子之業，臣竊痛之。
ZS01n0001_p0284a28║今出財依勢，避役亡命，類度為沙門，其未度者，窮民善人耳。拔親樹
ZS01n0001_p0284a29║知，豈離朋黨，畜妻養孥，非無私愛，是致毀道，非廣道求人也。陛下常欲
ZS01n0001_p0284a30║填池塹，捐苑囿，以賑貧人。今天下之寺無數，一寺當陛下一宮，壯麗用度
ZS01n0001_p0285a01║尚或過之。十分天下之財而佛有七八，陛下何有之矣？雖役不食之人、不
ZS01n0001_p0285a02║衣之士，猶尚不給，況必待天生地養、風動雨潤而後得之乎？臣聞國無九
ZS01n0001_p0285a03║年之儲，曰非其國。今計倉廩，度府庫，百僚共給，萬事用度，臣恐不能卒
ZS01n0001_p0285a04║歲。假如兵旱相乘，則沙門不能擐甲冑，寺塔不足穰饑饉矣。
ZS01n0001_p0285a05║帝不省。
ZS01n0001_p0285a06║睿宗立，罷斜封官千餘人，俄詔復之。方營金仙、玉真觀。替否以左
ZS01n0001_p0285a07║補闕上疏曰：
ZS01n0001_p0285a08║臣謂古之用度不時、爵賞不當、國破家亡者，口說不若身逢，耳聞不若
ZS01n0001_p0285a09║目見，臣請以有唐治道得失，陛下所及見者言之。
ZS01n0001_p0285a10║太宗，陛下之祖，撥亂立極，得至治之體。省官清吏，舉天下職司無虛
ZS01n0001_p0285a11║授，用天下財帛無枉費；賞必待功，官必得才，為無不成，征無不服。不多
ZS01n0001_p0285a12║寺觀而福祿至，不度僧尼而咎殃滅。陰陽不愆，五穀遂成，粟腐帛爛。萬
ZS01n0001_p0285a13║里貢賦，百蠻歸款。享國久長，多歷年所。陛下何憚而不法之？
ZS01n0001_p0285a14║中宗，陛下之兄，居先帝之業，忽先帝之化，不聽賢臣之言，而悅子女
ZS01n0001_p0285a15║之意。虛食祿者數千人，妄食土者百餘戶；造寺蠹財數百億，度人免租、庸
ZS01n0001_p0285a16║數十萬。是故國家所出日加，所入日減，倉乏半歲之儲，庫無一時之帛。
ZS01n0001_p0285a17║所惡者逐，逐必忠良；所愛者賞，賞皆讒慝。朋佞喋喋，交相傾動。奪百姓
ZS01n0001_p0285a18║之食以養殘凶，剝萬人之衣以塗土木。人怨神怒，親忿眾離，水旱疾疫，六
ZS01n0001_p0285a19║年之間，三禍為變。享國不永，受終於凶婦，取譏萬代，詒笑四夷，陛下所
ZS01n0001_p0285a20║見也。若法太宗治國，太山之安可致也；法中宗治國，累卵之危亦可致也。
ZS01n0001_p0285a21║頃淫雨不解，谷荒於壟，麥爛於場，入秋亢旱，霜損蟲暴，草木枯黃，下
ZS01n0001_p0285a22║人咨嗟，未知所濟。而營寺造觀，日繼於時，道路流言，計用緡錢百餘萬。
ZS01n0001_p0285a23║陛下知倉有錢幾儲？庫有幾歲帛？百姓何所活？三邊何所輸？民散兵
ZS01n0001_p0285a24║亂，職此由也。而以百萬構無用之觀，受天下之怨。陛下忍棄太宗之治
ZS01n0001_p0285a25║本，不忍棄中宗之亂階；忍棄太宗久長之謀，不忍棄中宗短促之計。何以
ZS01n0001_p0285a26║繼祖宗、觀萬國耶？陛下在韋氏時，切齒群凶；今貴為天子不改其事，恐復
ZS01n0001_p0285a27║有切齒於陛下者。
ZS01n0001_p0285a28║往見明敕，一用貞觀故事。且貞觀有營寺觀，加浮屠、黃老，益無用之
ZS01n0001_p0285a29║官，行不急之務者乎？往者和帝之憐悖逆也，宗晉卿勸為第宅，趙履溫勸
ZS01n0001_p0285a30║為園亭，工徒未息，義兵交馳，亭不得游，宅不得息，信邪僻之說，成骨肉之
ZS01n0001_p0286a01║刑，陛下所見也。今茲二觀，得無晉卿之徒陰勸為之，冀誤骨肉？不可不
ZS01n0001_p0286a02║察也。惟陛下停二觀以須豐年，以所費之財給貧窮，填府庫，則公主福無
ZS01n0001_p0286a03║窮矣。
ZS01n0001_p0286a04║疏奏，帝不能用，然嘉切直。
ZS01n0001_p0286a05║（《新唐書》卷一百一十八《辛替否傳》4277）
ZS01n0001_p0286a06║
ZS01n0001_p0286a07║食去葷血，心依定惠
ZS01n0001_p0286a08║維上元元年，太歲庚子，六月己未朔，二十六日甲申，皇第十二子持節
ZS01n0001_p0286a09║鳳翔等四州節度觀察大使興王佋，薨於中京內邸，殯於寢之西階……愛詔
ZS01n0001_p0286a10║有司，恭宣懿德。其辭曰：
ZS01n0001_p0286a11║惟天祚唐……《五經》在口，六律諧心，才優藝洽，絕古超今。蛇豕猶
ZS01n0001_p0286a12║梗，寰區未父。滌慮祈真，焚香演偈。食去葷血，心依定惠。庶福邦家，俾
ZS01n0001_p0286a13║清凶穢。霧露嬰疾，聰明害神，沉痾始遘，彌曠盈旬。止慮無擾，發言有倫
ZS01n0001_p0286a14║……
ZS01n0001_p0286a15║（《舊唐書》卷一百一十六《肅宗代宗諸子．恭懿太子（李）佋傳》3389）
ZS01n0001_p0286a16║
ZS01n0001_p0286a17║彭偃論佛道
ZS01n0001_p0286a18║彭偃，少負俊才，銳於進取，為當塗者所抑，形於言色。大歷末，為都
ZS01n0001_p0286a19║官員外郎。時劍南東川觀察使李叔明上言，以「佛，道二教，無益於時，請
ZS01n0001_p0286a20║粗加澄汰。其東川寺觀，請定為二等：上等寺留僧二十一人，上觀留道士
ZS01n0001_p0286a21║十四人，降殺以七，皆精選有道行者，餘悉令返初。蘭若、道場無名者皆
ZS01n0001_p0286a22║廢」。德宗曰：「叔明此奏，可為天下通制，不唯劍南一道。」下尚書集議。
ZS01n0001_p0286a23║（彭）偃獻議曰：
ZS01n0001_p0286a24║王者之政，變人心為上，因人心次之，不變不因，循常守固者為下。故
ZS01n0001_p0286a25║非有獨見之明，不能行非常之事。今陛下以惟新之政，為萬代法，若不革
ZS01n0001_p0286a26║舊風，令歸正道者，非也。
ZS01n0001_p0286a27║當今道士，有名無實，時俗鮮重，亂政猶輕。唯有僧尼，頗為穢雜。自
ZS01n0001_p0286a28║西方之教，被於中國，去聖日遠，空門不行五濁，比丘但行粗法。爰自後
ZS01n0001_p0286a29║漢，至於陳、隋，僧之廢滅，其亦數乎！或至坑殺，殆無遺餘。前代帝王，豈
ZS01n0001_p0286a30║惡僧道之善如此之深耶？蓋其亂人亦已甚矣。且佛之立教，清淨無為，若
ZS01n0001_p0287a01║以色見，即是邪法，開示悟人，唯有一門，所以三乘之人，比之外道。況今
ZS01n0001_p0287a02║出家者皆是無識下劣之流，縱其戒行高潔，在於王者，已無用矣，況是苟避
ZS01n0001_p0287a03║征徭，於殺盜淫穢，無所不犯者乎！今叔明之心甚善，然臣恐其奸吏詆欺，
ZS01n0001_p0287a04║而去者未必非，留者不必是，無益於國，不能息奸。既不變人心，亦不因人
ZS01n0001_p0287a05║心，強制力持，難致遠耳。
ZS01n0001_p0287a06║臣聞天生烝人，必將有職，遊行浮食，王制所禁，故有才者受爵祿，不
ZS01n0001_p0287a07║肖者出租征，此古之常道也。今天下僧道，不耕而食，不織而衣，廣作危言
ZS01n0001_p0287a08║險語，以惑愚者。一僧衣食，歲計約三萬有餘，五丁所出，不能致此。舉一
ZS01n0001_p0287a09║僧以計天下，其費可知。陛下日旰憂勤，將去人害，此而不救，奚其為政？
ZS01n0001_p0287a10║臣伏請僧道未滿五十者，每年輸絹四疋；尼及女道士未滿五十者，每年輸
ZS01n0001_p0287a11║絹二疋；其雜色役與百姓同。有才智者令入仕，請還俗為平人者聽。但令
ZS01n0001_p0287a12║就役輸課，為僧何傷。臣竊料其所出，不下今之租賦三分之一，然則陛下
ZS01n0001_p0287a13║之國富矣，蒼生之害除矣。其年過五十者，請皆免之。夫子曰：「五十而
ZS01n0001_p0287a14║知天命。」列子曰：「不班白，不知道。」人年五十，嗜欲已衰，縱不出家，心
ZS01n0001_p0287a15║已近道，況戒律檢其情性哉！臣以為此令既行，僧道規避還俗者固已太
ZS01n0001_p0287a16║半。其年老精修者，必盡為人師，則道、釋二教益重明矣。
ZS01n0001_p0287a17║議者是之，上頗善其言。大臣以二教行之已久，列聖奉之，不宜頓擾，
ZS01n0001_p0287a18║宜去其太甚，其議不行。
ZS01n0001_p0287a19║偃以才地當掌文誥，以躁求為時論所抑，鬱鬱不得志。涇師之亂，從
ZS01n0001_p0287a20║駕不及，匿於田家，為賊所得，朱泚素知之，得偃甚喜，偽署中書舍人，僭號
ZS01n0001_p0287a21║辭令，皆偃為之。賊敗，與偽中丞崔宣、賊將杜如江、吳希光等十三人，李
ZS01n0001_p0287a22║晟收之，俱斬於安國寺前。
ZS01n0001_p0287a23║（《舊唐書》卷一百二十七《彭偃傳》3579）
ZS01n0001_p0287a24║
ZS01n0001_p0287a25║姚南仲諫代宗於章敬寺北起陵廟
ZS01n0001_p0287a26║大歷十三年，貞懿皇后獨孤氏崩，代宗悼惜不已，令於近城為陵墓，冀
ZS01n0001_p0287a27║朝夕臨望於目前。（姚）南仲上疏諫曰：
ZS01n0001_p0287a28║伏聞貞懿皇后今於城東章敬寺北以起陵廟，臣不知有司之請乎，陛下
ZS01n0001_p0287a29║之意乎，陰陽家流希旨乎？臣愚以為非所宜也。謹具疏陳論，伏願暫留天
ZS01n0001_p0287a30║眷而省察焉。
ZS01n0001_p0288a01║臣聞人臣宅於家，君上宅於國。長安城是陛下皇居也，其可穿鑿興
ZS01n0001_p0288a02║動，建陵墓於其側乎？此非宜一也。夫葬者藏也，欲人之不得見也。是以
ZS01n0001_p0288a03║古帝前王葬后妃，莫不憑丘原，遠郊郭……如骨肉歸土，魂無不之，章敬之
ZS01n0001_p0288a04║北，竟何所益？視之兆庶，則彰溺愛；垂之萬代，則累明德，此非所宜二也。
ZS01n0001_p0288a05║（《舊唐書》卷一百五十三《姚南仲傳》4081）
ZS01n0001_p0288a06║
ZS01n0001_p0288a07║韓愈諫唐憲宗迎佛骨
ZS01n0001_p0288a08║鳳翔法門寺有護國真身塔，塔內有釋伽文佛指骨一節，其書本傳法，
ZS01n0001_p0288a09║三十年一開，開則歲豐人泰。（元和）十四年正月，上令中使杜英奇押宮
ZS01n0001_p0288a10║人三十人，持香花，赴臨皋驛迎佛骨。自光順門入大內，留禁中三日，乃送
ZS01n0001_p0288a11║諸寺。王公士庶，奔走捨施，唯恐在後。百姓有廢業破產、燒頂灼臂而求
ZS01n0001_p0288a12║供養者。韓愈素不喜佛，上疏諫曰：
ZS01n0001_p0288a13║伏以佛者，夷狄之一法耳。自後漢時始流入中國，上古未嘗有也。昔
ZS01n0001_p0288a14║黃帝在位百年，年百一十歲；少昊在位八十年，年百歲；顓頊在位七十九
ZS01n0001_p0288a15║年，年九十八歲；帝嚳在位七十年，年百五歲；帝堯在位九十八年，年百一
ZS01n0001_p0288a16║十八歲；帝舜及禹年皆百歲。此時天下太平，百姓安樂壽考，然而中國未
ZS01n0001_p0288a17║有佛也。其後殷湯奕年百歲，湯孫太戊在位七十五年，武丁在位五十年，
ZS01n0001_p0288a18║書史不言其壽，推其年數，蓋亦俱不減百歲。周文王年九十七歲，武王年
ZS01n0001_p0288a19║九十三歲，穆王在位百年。此時佛法亦未至中國，非因事佛而致此也。
ZS01n0001_p0288a20║漢明帝時始有佛法，明帝在位才十八年耳。其後亂亡相繼，運祚不
ZS01n0001_p0288a21║長，宋、齊、梁、陳、元魏已下，事佛漸謹，年代尤促。唯梁武帝在位四十八
ZS01n0001_p0288a22║年，前後三度捨身施佛，宗廟之祭，不用牲牢，晝日一食，止於菜果；其後竟
ZS01n0001_p0288a23║為侯景所逼，餓死台城，國亦尋滅，事佛求福，乃更得禍。由此觀之，佛不
ZS01n0001_p0288a24║足信，亦可知矣。
ZS01n0001_p0288a25║高祖始受隋禪，則議除之。當時群臣識見不遠，不能深究先王之道、
ZS01n0001_p0288a26║古今之宜，推闡聖明，以救斯弊，其事遂止。臣嘗恨焉！伏惟皇帝陛下，神
ZS01n0001_p0288a27║聖英武，數千百年以來未有倫比。即位之初，即不許度人為僧尼、道士，又
ZS01n0001_p0288a28║不許別立寺觀。臣當時以為高祖之志，必行於陛下之手。今縱未能即行，
ZS01n0001_p0288a29║豈可恣之轉令盛也！
ZS01n0001_p0288a30║今聞陛下令群僧迎佛骨於鳳翔，御樓以觀，舁入大內，令諸寺遞迎供
ZS01n0001_p0289a01║養。臣雖至愚，必知陛下不惑於佛，作此崇奉以祈福祥也。直以年豐人
ZS01n0001_p0289a02║樂，徇人之心，為京都士庶設詭異之觀、戲玩之具耳。安有聖明若此而肯
ZS01n0001_p0289a03║信此等事哉？然百姓愚冥，易惑難曉，苟見陛下如此，將謂真心信佛。皆
ZS01n0001_p0289a04║云天子大聖，猶一心敬信，百姓微賤，於佛豈合惜身命。所以灼頂燔指，百
ZS01n0001_p0289a05║十為群，解衣散錢，自朝至暮，轉相倣傚，唯恐後時，老幼奔波，棄其生業。
ZS01n0001_p0289a06║若不即加禁遏，更歷諸寺，必有斷臂臠身以為供養者。傷風敗俗，傳笑四
ZS01n0001_p0289a07║方，非細事也。
ZS01n0001_p0289a08║佛本夷狄之人，與中國言語不通，衣服殊制。口不道先王之法言，身
ZS01n0001_p0289a09║不服先王之法服，不知君臣之義、父子之情。假如其身尚在，奉其國命，來
ZS01n0001_p0289a10║朝京師，陛下容而接之，不過宣政一見，禮賓一設，賜衣一襲，衛而出之於
ZS01n0001_p0289a11║境，不令惑於眾也。況其身死已久，枯朽之骨，凶穢之餘，豈宜以入宮禁！
ZS01n0001_p0289a12║孔子曰：「敬鬼神而遠之。」古之諸侯，行弔於國，尚令巫祝先以桃茢，祓除
ZS01n0001_p0289a13║不祥，然後進弔。今無故取朽穢之物，親臨觀之，巫祝不先，桃茢不用，群
ZS01n0001_p0289a14║臣不言其非，御史不舉其失，臣實恥之。乞以此骨付之水火，永絕根本，斷
ZS01n0001_p0289a15║天下之疑，絕後代之惑。使天下之人，知大聖人之所作為出於尋常萬萬
ZS01n0001_p0289a16║也，豈不盛哉！豈不快哉！佛如有靈，能作禍祟，凡有殃咎，宜加臣身。上
ZS01n0001_p0289a17║天鑒臨，臣不怨悔。
ZS01n0001_p0289a18║疏奏，憲宗怒甚。間一日，出疏以示宰臣，將加極法。裴度、崔群奏
ZS01n0001_p0289a19║曰：「韓愈上忤尊聽，誠宜得罪，然而非內懷忠懇，不避黜責，豈能至此？
ZS01n0001_p0289a20║伏乞稍賜寬容，以來諫者。」上曰：「愈言我奉佛太過，我猶為容之。至謂
ZS01n0001_p0289a21║東漢奉佛之後，帝王咸致夭促，何言之乖剌也？愈為人臣，敢爾狂妄，固不
ZS01n0001_p0289a22║可赦。」於是人情驚惋，乃至國戚諸貴亦以罪愈太重，因事言之，乃貶為潮
ZS01n0001_p0289a23║州刺史。
ZS01n0001_p0289a24║（《舊唐書》卷一百六十《韓愈傳》4198）
ZS01n0001_p0289a25║
ZS01n0001_p0289a26║唐憲宗評韓愈
ZS01n0001_p0289a27║憲宗謂宰臣曰：「昨得韓愈到潮州表，因思其所諫佛骨事，大是愛我，
ZS01n0001_p0289a28║我豈不知？然愈為人臣，不當言人主事佛乃年促也。我以是惡其容易。」
ZS01n0001_p0289a29║上欲復用愈，故先語及，觀宰臣之奏對。
ZS01n0001_p0289a30║（《舊唐書》卷一百六十《韓愈傳》4202）
ZS01n0001_p0289a31║
ZS01n0001_p0290a01║韓愈諫唐憲宗迎佛骨
ZS01n0001_p0290a02║憲宗遣使者往鳳翔迎佛骨入禁中，三日，乃送佛祠。王公士人奔走膜
ZS01n0001_p0290a03║唄，至為夷法灼體膚，委珍貝，騰沓係路。愈聞惡之，乃上表曰：
ZS01n0001_p0290a04║佛者，夷狄之一法耳。自後漢時始入中國，上古未嘗有也。昔黃帝在
ZS01n0001_p0290a05║位百年，年百一十歲；少昊在位八十年，年百歲；顓頊在位七十九年，年九
ZS01n0001_p0290a06║十歲；帝嚳在位七十年，年百五歲；堯在位九十八年，年百一十八歲；帝舜
ZS01n0001_p0290a07║在位及禹年皆百歲。此時天下太平，百姓安樂壽考，然而中國未有佛也。
ZS01n0001_p0290a08║其後，湯亦年百歲，湯孫太戊在位七十五年，武丁在位五十年，書史不言其
ZS01n0001_p0290a09║壽，推其年數，盡不減百歲。周文王年九十七歲，武王年九十三歲，穆王在
ZS01n0001_p0290a10║位百年。此時佛法亦未至中國，非因事佛而致然也。
ZS01n0001_p0290a11║漢明帝時始有佛法，明帝在位才十八年。其後亂亡相繼，運祚不長。
ZS01n0001_p0290a12║宋、齊、梁、陳、元魏以下，事佛漸謹，年代尤促。唯梁武帝在位四十八年，
ZS01n0001_p0290a13║前後三捨身施佛，宗廟祭不用牲牢，晝日一食，止於菜果，後為侯景所逼，
ZS01n0001_p0290a14║餓死台城，國亦尋滅。事佛求福，乃更得禍。由此觀之，佛不足信，亦可知
ZS01n0001_p0290a15║矣。
ZS01n0001_p0290a16║高祖始受隋禪，則議除之。當時群臣識見不遠，不能深究先王之道、
ZS01n0001_p0290a17║古今之宜，推闡聖明，以救斯弊，其事遂止。臣常恨焉！伏惟睿聖文武皇
ZS01n0001_p0290a18║帝陛下，神聖英武，數千百年以來，未有倫比。即位之初，即不許度人為僧
ZS01n0001_p0290a19║尼、道士，又不許別立寺觀。臣當時以為高祖之志，必行於陛下。今縱未
ZS01n0001_p0290a20║能即行，豈可恣之令盛也？今陛下令群僧迎佛骨於鳳翔，御樓以觀，舁入
ZS01n0001_p0290a21║大內，又令諸寺遞加供養。臣雖至愚，必知陛下不惑於佛，作此崇奉以祈
ZS01n0001_p0290a22║福祥也。直以豐年之樂，徇人之心，為京都士庶設詭異之觀、戲玩之具耳。
ZS01n0001_p0290a23║安有聖明若此，而肯信此等事哉？然百姓愚冥，易惑難曉，苟見陛下如此，
ZS01n0001_p0290a24║將謂真心信佛，皆云：「天子大聖，猶一心信向，百姓微賤，於佛豈合更惜
ZS01n0001_p0290a25║身命？」以至灼頂燔指，十百為群，解衣散錢，自朝至暮，轉相放效，唯恐後
ZS01n0001_p0290a26║時，老幼奔波，棄其生業。若不即加禁遏，更歷諸寺，必有斷臂臠身以為供
ZS01n0001_p0290a27║養者。傷風敗俗，傳笑四方，非細事也。
ZS01n0001_p0290a28║佛本夷狄之人，與中國言語不通，衣服殊制，口不道先王之法言，身不
ZS01n0001_p0290a29║服先王之法服，不知君臣之義、父子之情。假如其身尚在，奉其國命來朝
ZS01n0001_p0290a30║京師，陛下容而接之，不過宣政一見，禮賓一設，賜衣一襲，衛而出之於境，
ZS01n0001_p0291a01║不令貳於眾也。況其身死已久，枯朽之骨，凶穢之餘，豈宜以入宮禁？孔
ZS01n0001_p0291a02║子曰：「敬鬼神而遠之。」古之諸侯弔於其國，必令巫祝先以桃茢祓除不
ZS01n0001_p0291a03║祥，然後進弔。今無故取朽穢之物，親臨觀之，巫祝不先，桃茢不用，群臣
ZS01n0001_p0291a04║不言其非，御史不舉其失，臣實恥之。乞以此骨會之水火，永絕根本，斷天
ZS01n0001_p0291a05║下之疑，絕前代之惑，使天下之人知大聖人之所作為出於尋常萬萬也。佛
ZS01n0001_p0291a06║如有靈，能作禍祟，凡有殃咎，宜加臣身。上天鑒臨，臣不怨悔。
ZS01n0001_p0291a07║表入，帝大怒，持示宰相，將抵以死。裴度、崔群曰：「愈言訐牾，罪之
ZS01n0001_p0291a08║誠宜。然非內懷至忠，安能及此？願少寬假，以來諫爭。」帝曰：「愈言我
ZS01n0001_p0291a09║奉佛太過，猶可容；至謂東漢奉佛以後，天子咸夭促，言何乖剌邪？愈，人
ZS01n0001_p0291a10║臣，狂妄敢爾，固不可赦。」於是中外駭懼，雖戚里諸貴，亦為愈言，乃貶潮
ZS01n0001_p0291a11║州刺史。
ZS01n0001_p0291a12║既至潮，以表哀謝曰：
ZS01n0001_p0291a13║臣以狂妄戇愚，不識禮度，陳佛骨事，言涉不恭，正名定罪，萬死莫塞。
ZS01n0001_p0291a14║陛下哀臣愚忠，恕臣狂直，謂言雖可罪，心亦無它，特屈刑章，以臣為潮州
ZS01n0001_p0291a15║刺史，既免刑誅，又獲祿食，聖恩寬大，天地莫量，破腦刳心，豈足為謝！
ZS01n0001_p0291a16║……
ZS01n0001_p0291a17║（《新唐書》卷一百七十六《韓愈傳》5258）
ZS01n0001_p0291a18║
ZS01n0001_p0291a19║張籍論韓愈
ZS01n0001_p0291a20║張籍者，字文昌，和州烏江人……當時有名士皆與游，而愈賢重之。
ZS01n0001_p0291a21║籍性狷直，嘗責（韓）愈喜博塞及為駁雜之說，論議好勝人，其排釋老不能
ZS01n0001_p0291a22║著書若孟軻、楊雄以垂世者。愈最後答書曰：……
ZS01n0001_p0291a23║（《新唐書》卷一百七十六《韓愈傳附張籍傳》5266）
ZS01n0001_p0291a24║
ZS01n0001_p0291a25║史臣贊韓愈
ZS01n0001_p0291a26║贊曰：唐興，承五代剖分，王政不綱，文弊質窮，圭黽俚混並。天下已
ZS01n0001_p0291a27║定，治荒剔蠹，討究儒術，以興典憲，薰醲涵浸，殆百餘年，其後文章稍稍可
ZS01n0001_p0291a28║述。至貞元、元和間，愈遂以六經之文為諸儒倡，障隄末流，反刓以樸，剷
ZS01n0001_p0291a29║偽以真。然愈之才，自視司馬遷、楊雄，至班固以下不論也。當其所得，粹
ZS01n0001_p0291a30║然一出於正，刊落陳言，橫騖別驅，汪洋大肆，要之無抵捂聖人者。其道盡
ZS01n0001_p0292a01║自比孟軻，以荀況、楊雄為未淳，寧不信然？至進諫陳謀，排難恤孤，矯拂
ZS01n0001_p0292a02║媮末，皇皇於仁義，可謂篤道君子矣。自晉汔隋，老佛顯行，聖道不斷如
ZS01n0001_p0292a03║帶。諸儒倚天下正議，助為怪神。愈獨喟然引聖，爭四海之惑，雖蒙訕笑，
ZS01n0001_p0292a04║跲而復奮，始若未之信，卒大顯於時。昔孟軻拒楊、墨，去孔子才二百年。
ZS01n0001_p0292a05║愈排二家，乃去千餘歲，撥衰反正，功與齊而力倍之，所以過況、雄為不少
ZS01n0001_p0292a06║矣。自愈沒，其言大行，學者仰之如泰山、北斗云。
ZS01n0001_p0292a07║（《新唐書》卷一百七十六《韓愈傳》5269）
ZS01n0001_p0292a08║
ZS01n0001_p0292a09║蕭倣論佛教
ZS01n0001_p0292a10║懿宗怠臨朝政，僻於奉佛，內結道場，聚僧念誦。又數幸諸寺，施與過
ZS01n0001_p0292a11║當。（蕭）倣上疏論之曰：
ZS01n0001_p0292a12║臣聞玄祖之道，由慈儉為先；而素王之風，以仁義為首。相沿百代，作
ZS01n0001_p0292a13║則千年，至聖至明，不可易也。如佛者，生於天竺，去彼王宮，割愛中之至
ZS01n0001_p0292a14║難，取滅後之殊勝，名歸象外，理絕塵中，非為帝王之所能慕也。昔貞觀
ZS01n0001_p0292a15║中，高宗在東宮，以長孫皇后疾亟，嘗上言曰：「欲請度僧，以資福事。」后
ZS01n0001_p0292a16║曰：「為善有征，吾未為惡，善或無報，求福非宜。且佛者，異方之教，所可
ZS01n0001_p0292a17║存而勿論。豈以一女子而紊王道乎？」故謚為文德。且母后之論，尚能如
ZS01n0001_p0292a18║斯，哲王之謨，安可反是？
ZS01n0001_p0292a19║伏睹陛下留神天竺，屬意桑門，內設道場，中開講會，或手錄梵筴，或
ZS01n0001_p0292a20║口揚佛音。雖時啟於延英，從容四輔；慮稍稀於聽政，廢失萬機。居安思
ZS01n0001_p0292a21║危，不可忽也。夫從容者君也，必疇咨於臣，盡忠匡救，外逆其耳，內沃其
ZS01n0001_p0292a22║心，陳皋陶之謨，述仲虺之誥，發揮王道，恢益帝圖，非賜對之閒徒侍坐而
ZS01n0001_p0292a23║已。夫廢失者，上拒其諫，下希其旨，言則狎玩，意在順從。漢重神仙，東
ZS01n0001_p0292a24║方朔著《十洲》之記；梁崇佛法，劉孝儀詠《七覺》之詩。致祠禱無休，講誦
ZS01n0001_p0292a25║不已，以至大空海內，中輟江東。以此言之，是廢失也。然佛者，當可以
ZS01n0001_p0292a26║悟取，不可以相求。漢、晉已來，互興寶剎；姚、石之際，亦有高僧。或問
ZS01n0001_p0292a27║以苦空，究其不滅，止聞有性，多曰忘言。執著貪緣，非其旨也。必乞陛
ZS01n0001_p0292a28║下力求民瘼，虔奉宗祧。思繆賞與濫刑，其殃立至；俟勝殘而去殺，得福
ZS01n0001_p0292a29║甚多。幸罷講筵，頻親政事。昔年韓愈已得罪於憲宗，今日微臣固甘心
ZS01n0001_p0292a30║於遐徼。
ZS01n0001_p0293a01║疏奏，帝甚嘉之。
ZS01n0001_p0293a02║（《舊唐書》卷一百七十二《蕭俛傳附蕭倣傳》4480）
ZS01n0001_p0293a03║
ZS01n0001_p0293a04║蕭瑀好浮屠法
ZS01n0001_p0293a05║（蕭）瑀好浮屠法，間請捨家為桑門，帝許之矣，復奏自度不能為，又
ZS01n0001_p0293a06║足疾不入謁，帝曰：「瑀豈不得其所邪？」乃詔奪爵，下除商州刺史。未幾，
ZS01n0001_p0293a07║復其封，加特進。卒，年七十四。遺命斂以單衣，無卜日。詔贈司空、荊州
ZS01n0001_p0293a08║都督，陪葬昭陵。
ZS01n0001_p0293a09║（《新唐書》卷一百一《蕭瑀傳附蕭倣傳》3951）
ZS01n0001_p0293a10║
ZS01n0001_p0293a11║李德裕論泗州置僧尼戒壇
ZS01n0001_p0293a12║元和已來，累敕天下州府，不得私度僧尼。徐州節度使王智興聚貨無
ZS01n0001_p0293a13║厭，以敬宗誕月，請於泗州置僧壇，度人資福，以邀厚利。江、淮之民，皆群
ZS01n0001_p0293a14║黨渡淮。（李）德裕奏論曰：「王智興於所屬泗州置僧尼戒壇，自去冬於
ZS01n0001_p0293a15║江、淮已南，所在懸榜招置。江、淮自元和二年後，不敢私度。自聞泗州有
ZS01n0001_p0293a16║壇，戶有三丁必令一丁落髮，意在規避王徭，影庇資產。自正月已來，落髮
ZS01n0001_p0293a17║者無算。臣今於蒜山渡點其過者，一日一百餘人，勘問唯十四人是舊日沙
ZS01n0001_p0293a18║彌，餘是蘇、常百姓，亦無本州文憑，尋已勒還本貫。訪聞泗州置壇次第，
ZS01n0001_p0293a19║凡僧徒到者，人納二緡，給牒即回，別無法事。若不特行禁止，比到誕節，
ZS01n0001_p0293a20║計江、淮已南，失卻六十萬丁壯。此事非細，繫於朝廷法度。」狀奏，即日
ZS01n0001_p0293a21║詔徐州罷之。
ZS01n0001_p0293a22║（《舊唐書》卷一百七十四《李德裕傳》4514）
ZS01n0001_p0293a23║
ZS01n0001_p0293a24║李德裕論亳州聖水
ZS01n0001_p0293a25║寶歷二年，亳州言出聖水，飲之者愈疾。德裕奏曰：「臣訪聞此水，本
ZS01n0001_p0293a26║因妖僧誑惑，狡計丐錢。數月已來，江南之人，奔走塞路。每三二十家，都
ZS01n0001_p0293a27║顧一人取水。擬取之時，疾者斷食葷血，既飲之後，又二七日蔬餐，危疾之
ZS01n0001_p0293a28║人，俟之愈病。其水斗價三貫，而取者益之他水，沿路轉以市人，老疾飲
ZS01n0001_p0293a29║之，多至危篤。
ZS01n0001_p0293a30║「昨點兩浙、福建百姓渡江者，日三五十人。臣於蒜山渡已加捉搦，若
ZS01n0001_p0294a01║不絕其根本，終無益黎氓。……」西川承蠻寇剽虜之後，郭釗撫理無術，人
ZS01n0001_p0294a02║不聊生。德裕乃復葺關防，繕完兵守。又遣人入南詔，求其所俘工匠，得
ZS01n0001_p0294a03║僧道工巧四千餘人，復歸成都。
ZS01n0001_p0294a04║（《舊唐書》卷一百七十四《李德裕傳》4516）
ZS01n0001_p0294a05║
ZS01n0001_p0294a06║李德裕論亳州聖水
ZS01n0001_p0294a07║寶歷二年，亳州言出聖水，飲之者愈疾。德裕奏曰：「臣訪聞此水，本
ZS01n0001_p0294a08║因妖僧誑惑，狡計丐錢。數月已來，江南之人，奔走塞路。每三二十家，都
ZS01n0001_p0294a09║顧一人取水。擬取之時，疾者斷食葷血，既飲之後，又二七日蔬餐，危疾之
ZS01n0001_p0294a10║人，俟之愈病。其水斗價三貫，而取者益之他水，沿路轉以市人，老疾飲
ZS01n0001_p0294a11║之，多至危篤。昨點兩浙、福建百姓渡江者，日三五十人。臣於蒜山渡已
ZS01n0001_p0294a12║加捉搦。若不絕其根本，終無益黎甿。昔吳時有聖水，宋、齊有聖火，事皆
ZS01n0001_p0294a13║妖妄，古人所非。乞下本道觀察使令狐楚，速令填塞，以絕妖源。」從之。
ZS01n0001_p0294a14║敬宗為兩街道士趙歸真說以神仙之術，宜訪求異人以師其道；僧惟
ZS01n0001_p0294a15║真、齊賢、正簡說以祠禱修福，以致長年。四人皆出入禁中，日進邪說。山
ZS01n0001_p0294a16║人杜景先進狀，請於江南求訪異人。至浙西，言有隱士週息元壽數百歲，
ZS01n0001_p0294a17║帝即令高品薛季稜往潤州迎之，仍詔德裕給公乘遣之。德裕因中使還，獻
ZS01n0001_p0294a18║疏曰：
ZS01n0001_p0294a19║臣聞道之高者莫若廣成、玄元，人之聖者莫若軒黃、孔子。昔軒黃問
ZS01n0001_p0294a20║廣成子，理身之要，何以長久？對曰「無視無聽，抱神以靜。形將自正，神
ZS01n0001_p0294a21║必自清。無勞子形，無搖子精，乃可長生。慎守其一，以處其和。故我修
ZS01n0001_p0294a22║身千二百歲矣，吾形未嘗衰。」又云「得吾道者，上為皇而下為王。」玄元語
ZS01n0001_p0294a23║孔子曰：「去子之驕氣與多欲，態色與淫志，是皆無益於子之身。吾所告
ZS01n0001_p0294a24║子者是已。」故軒黃發謂天子歎，孔子興猶龍之感。前聖於道，不其至乎？
ZS01n0001_p0294a25║伏惟文武大聖廣孝皇帝陛下，用玄祖之訓，修軒黃之術，凝神閒館，物
ZS01n0001_p0294a26║色異人，將以覿冰雪之姿，屈順風之請。恭惟聖感，必降真仙。若使廣成、
ZS01n0001_p0294a27║玄元混跡而至，語陛下之道，授陛下之言，以臣度思，無出於此。臣所慮赴
ZS01n0001_p0294a28║召者，必迂怪之士，苟合之徒，使物淖冰，以為小術，衒耀邪僻，蔽欺聰明。
ZS01n0001_p0294a29║如文成、五利，一無可驗。臣所以三年之內，四奉詔書，未敢以一人塞詔，
ZS01n0001_p0294a30║實有所懼。
ZS01n0001_p0295a01║臣又聞前代帝王，雖好方士，未有服其藥者。故《漢書》稱黃金可成，
ZS01n0001_p0295a02║以為飲食器則益壽。又高宗朝劉道合、玄宗朝孫甑生，皆成黃金，二祖竟
ZS01n0001_p0295a03║不敢服，豈不以宗廟社稷之重，不可輕易。此事炳然載於國史。以臣微
ZS01n0001_p0295a04║見，倘陛下睿慮精求，必致真隱，唯問保和之術，不求餌藥之功，縱使必成
ZS01n0001_p0295a05║黃金，止可充於玩好。則九廟靈鑒，必當慰悅，寰海兆庶，誰不歡心？臣思
ZS01n0001_p0295a06║竭愚衷，以裨玄化，無任兢憂之至。
ZS01n0001_p0295a07║（《舊唐書》卷一百七十四《李德裕傳》4516）
ZS01n0001_p0295a08║
ZS01n0001_p0295a09║李德裕論聖水
ZS01n0001_p0295a10║時亳州浮屠詭言水可愈疾，號曰：「聖水」，轉相流聞，南方之人，率十
ZS01n0001_p0295a11║戶僦一人使往汲。既行若飲，病者不敢近葷血，危老之人率多死。而水斗
ZS01n0001_p0295a12║三十千，取者益它汲轉鬻於道，互相欺訹，往者日數十百人。（李）德裕嚴
ZS01n0001_p0295a13║勒津邏捕絕之，且言：「昔吳有聖水，宋、齊有聖火，皆本妖祥，古人所禁。
ZS01n0001_p0295a14║請下觀察使令狐楚填塞，以絕妄源。」從之。
ZS01n0001_p0295a15║帝方惑佛老，禱福祈年，浮屠方士，並出入禁中。狂人杜景先上言，其
ZS01n0001_p0295a16║友週息元壽數百歲，帝遣宦者至浙西迎之，詔在所馳馹敦遣。德裕上疏
ZS01n0001_p0295a17║曰：「道之高者，莫若廣成、玄元；人之聖者，莫若軒轅、孔子……又前世天
ZS01n0001_p0295a18║子雖好方士，未有御其藥者。故漢人稱黃金可成，以為飲食器則壽。高宗
ZS01n0001_p0295a19║時劉道合、玄宗時孫甑生皆能作黃金，二祖不之服，豈非以宗廟為重乎？
ZS01n0001_p0295a20║儻必致真隱，願止師保和之術，慎毋及藥，則九廟尉悅矣。」息元果誕譎不
ZS01n0001_p0295a21║情，自言與張果、葉靜能游。帝詔畫工肖狀為圖以觀之，終帝世無它驗。
ZS01n0001_p0295a22║文宗即位，乃逐之。
ZS01n0001_p0295a23║（《新唐書》卷一百八十《李德裕傳》5330）
ZS01n0001_p0295a24║
ZS01n0001_p0295a25║李瞻論佛教
ZS01n0001_p0295a26║（咸通）十一年八月，同昌公主薨，懿宗尤嗟惜之。以翰林醫官韓宗
ZS01n0001_p0295a27║召、康仲殷等用藥無效，收之下獄。兩家宗族，枝蔓盡捕三百餘人，狴牢皆
ZS01n0001_p0295a28║滿。（劉）瞻召諫官令上疏，無敢極言。瞻自上疏曰：
ZS01n0001_p0295a29║臣聞修短之期，人之定分，賢愚共一，今古攸同……陛下信崇釋典，留
ZS01n0001_p0295a30║意生天，大要不過喜捨慈悲，方便布施，不生惡念，所謂福田。則業累盡
ZS01n0001_p0296a01║消，往生忉利，比居濁惡，未可同年。伏望陛下盡釋繫囚，易怒為喜，虔奉
ZS01n0001_p0296a02║空王之教，以資愛主之靈。中外臣僚，同深懇激。
ZS01n0001_p0296a03║帝閱疏大怒，即日罷瞻相位，檢校刑部尚書、同平章事、江陵尹，充荊
ZS01n0001_p0296a04║南節度等使。
ZS01n0001_p0296a05║杜按：《新唐書》本傳（5352）不載與佛教有關文。
ZS01n0001_p0296a06║（《舊唐書》卷一百七十七《劉瞻傳》4605）
ZS01n0001_p0296a07║
ZS01n0001_p0296a08║李蔚論佛教
ZS01n0001_p0296a09║懿宗奉佛太過，常於禁中飯僧，親為贊唄。以旃檀為二高座，賜安國
ZS01n0001_p0296a10║寺僧徹，逢八飯萬僧。（李）蔚上疏諫曰：
ZS01n0001_p0296a11║臣聞孔丘聖者也，言則引周任之言；苻融賢者也，諫必稱王猛之議。
ZS01n0001_p0296a12║誠以事求師古，詞貴達情。陛下自纘帝圖，克崇佛事，止當修外，未甚得
ZS01n0001_p0296a13║中。臣略采本朝名臣啟奏之言，以證奉佛初終之要。
ZS01n0001_p0296a14║天后時，曾營大像，功費百萬，狄仁傑諫曰：「夫寶鉸殫於綴飾，環材
ZS01n0001_p0296a15║竭於輪奐。功不使鬼，必在役人，物不天來，皆從地出，非苦百姓，物何以
ZS01n0001_p0296a16║求？物生有時，用之無度，臣每思惟，實所悲痛。至如往在江表，像法盛
ZS01n0001_p0296a17║興，梁武、簡文，施捨無限。及乎三淮沸浪，五嶺騰煙，列剎盈衢，無救危亡
ZS01n0001_p0296a18║之禍；緇衣蔽路，豈益勤王之師？況近年以來，風塵屢擾，水旱失節，征役
ZS01n0001_p0296a19║稍繁。必若多費官財，又苦人力，一隅有難，將何以救？」此切當之言一
ZS01n0001_p0296a20║也。
ZS01n0001_p0296a21║中宗時，公主外戚，奏度僧尼，姚崇諫曰：「佛不在外，求之於心。佛
ZS01n0001_p0296a22║圖澄最賢，無益於後趙；羅什多藝，不救於姚秦。何充、苻融，皆遭敗滅；齊
ZS01n0001_p0296a23║襄、梁武，未免災殃。但志發慈悲，心行利益，若蒼生安樂，即是佛身。」此
ZS01n0001_p0296a24║切當之言二也。
ZS01n0001_p0296a25║睿宗為金仙、玉真二公主造二道宮，辛替否諫曰：「自夏已來，淫雨不
ZS01n0001_p0296a26║解，谷荒於壠，麥爛於場。入秋已來，亢旱為災，苗而不實，霜損蟲暴，草菜
ZS01n0001_p0296a27║枯黃，下人咨嗟，未加賑貸。陛下愛兩女而造兩觀，燒瓦運木，載土填沙。
ZS01n0001_p0296a28║道路流言，皆云用錢百萬。陛下聖人也，遠無不知；陛下明君也，細無不
ZS01n0001_p0296a29║見。既知且見，知倉有幾年之儲？庫有幾年之帛？知百姓之間可存活乎？
ZS01n0001_p0296a30║三邊之士可轉輸乎？今發一卒以擀邊陲，追一兵以衛社稷，多無衣食，皆
ZS01n0001_p0297a01║帶饑寒，賞賜之間，迥無所出。軍旅驟敗，莫不由斯。而陛下破百萬貫錢，
ZS01n0001_p0297a02║造不急之觀，以賈六合之怨，以違萬人之心。」此切當之言三也。
ZS01n0001_p0297a03║替否又諫造寺曰：「釋教以清淨為基，慈悲為主。常體道以濟物，不
ZS01n0001_p0297a04║利己而害人；每去己以全真，不營身以害教。今三時之月，築山穿池，損命
ZS01n0001_p0297a05║也；殫府虛藏，損人也；廣殿長廊，營身也。損命則不慈悲，損人則不濟物，
ZS01n0001_p0297a06║營身則不清淨。豈大聖至神之心乎？佛書曰：『一切有為法，如夢幻泡
ZS01n0001_p0297a07║影，如露亦如電。』臣以為減雕琢之費以賑貧人，是有如來之德；息穿掘之
ZS01n0001_p0297a08║苦以全昆蟲，是有如來之仁；罷營葺之直以給邊陲，是有湯武之功；回不急
ZS01n0001_p0297a09║之祿以購清廉，是有唐虞之治。陛下緩其所急，急其所緩，親未來而疏見
ZS01n0001_p0297a10║在，失真實而冀虛無。重俗人之所為，輕天子之功業，臣實痛之。」此切當
ZS01n0001_p0297a11║之言四也。
ZS01n0001_p0297a12║臣觀仁傑，天后時上公也；姚崇，開元時賢相也；替否，睿宗之直臣也。
ZS01n0001_p0297a13║臣每覽斯言，未嘗不廢卷而太息，痛其言之不行也。伏以陛下深重緇流，
ZS01n0001_p0297a14║妙崇佛事，其為樂善，實邁前蹤。但細詳時代之安危，渺鑒昔賢之敷奏，則
ZS01n0001_p0297a15║思過半矣，道遠乎哉！臣過忝渥恩，言虧匡諫，但舉從繩之義，少裨負扆之
ZS01n0001_p0297a16║明。營繕之間，稍宜停減。
ZS01n0001_p0297a17║優詔嘉之。尋拜京兆尹、太常卿。
ZS01n0001_p0297a18║杜按：《新唐書》本傳（5353）李蔚此《疏》。
ZS01n0001_p0297a19║（《舊唐書》卷一百七十八《李蔚傳》4625）
ZS01n0001_p0297a20║
ZS01n0001_p0297a21║張士衡論佛教
ZS01n0001_p0297a22║承乾又問曰：「布施營功德，有果報不？」（張士衡）對曰：「事佛在於清
ZS01n0001_p0297a23║淨無慾，仁恕為心。如其貪婪無厭，驕虐是務，雖復傾財事佛，無救目前之
ZS01n0001_p0297a24║禍。且善惡之報，若影隨形，此是儒書之言，豈徒佛經所說。是為人君父，
ZS01n0001_p0297a25║當須仁慈；為人臣子，宜盡忠孝。仁慈忠孝，則福祚攸永；如或反此，則殃
ZS01n0001_p0297a26║禍斯及。此理昭然，願殿下勿為憂慮。」
ZS01n0001_p0297a27║（《舊唐書》卷一百八十九上《儒學上．張士衡傳》4949）
ZS01n0001_p0297a28║
ZS01n0001_p0298a01║張士衡論佛教
ZS01n0001_p0298a02║張士衡，瀛州樂壽人。父文慶，北齊國子助教。……太子以士衡齊人
ZS01n0001_p0298a03║也，問高氏何以亡？士衡曰：「高阿那環之凶險，駱提婆之佞，韓長鸞之
ZS01n0001_p0298a04║虐，皆奴隸才，是信是使，忠良外誅，骨肉內離，剝喪黎元，故周師臨郊，人
ZS01n0001_p0298a05║莫為之用，此所以亡。」復問：「事佛營福，其應奈何？」對曰：「事佛在清靜
ZS01n0001_p0298a06║仁恕爾，如貪惏驕虐，雖傾財事之，無損於禍。且善惡必報，若影赴形，聖
ZS01n0001_p0298a07║人言之備矣。為君仁，為臣忠，為子孝，則福祚永；反是而殃禍至矣！」時
ZS01n0001_p0298a08║太子以過失聞，士衡因是規之，然不能用也。太子廢，給傳罷歸鄉里，卒。
ZS01n0001_p0298a09║（《新唐書》卷一百九十八《張士衡傳》5648）
ZS01n0001_p0298a10║
ZS01n0001_p0298a11║突厥人暾欲谷論造寺觀
ZS01n0001_p0298a12║（毗伽可汗以開元四年即位，本番號為小殺）小殺又欲修築城壁，造立寺
ZS01n0001_p0298a13║觀，暾欲谷曰：「不可。突厥人戶寡少，不敵唐家百分之一，所以常能抗拒
ZS01n0001_p0298a14║者，正以隨逐水草，居處無常，射獵為業，又皆習武。強則進兵抄掠，弱則
ZS01n0001_p0298a15║竄伏山林，唐兵雖多，無所施用。若築城而居，改變舊俗，一朝失利，必將
ZS01n0001_p0298a16║為唐所並。且寺觀之法，教人仁弱，本非用武爭強之道，不可置也。」小殺
ZS01n0001_p0298a17║等深然其策。
ZS01n0001_p0298a18║（《舊唐書》卷一百九十四上《突厥傳上》5174）
ZS01n0001_p0298a19║
ZS01n0001_p0298a20║傅奕論佛教
ZS01n0001_p0298a21║（武德）七年，（傅）奕上疏請除去釋教，曰：
ZS01n0001_p0298a22║佛在西域，……，易服以逃租賦。演其妖書，述其邪法，偽啟三塗，謬
ZS01n0001_p0298a23║張六道，恐嚇愚夫，詐欺庸品。凡百黎庶，通識者稀，不察根源，信其矯詐。
ZS01n0001_p0298a24║乃追既往之罪，虛規將來之福。布施一錢，希萬倍之報；持齋一日，冀百日
ZS01n0001_p0298a25║之糧。遂使愚迷，妄求功德，不憚科禁，輕犯憲章。其有造作惡逆，身墜刑
ZS01n0001_p0298a26║綱，方乃獄中禮佛，口誦佛經，晝夜忘疲，規免其罪。且生死壽夭，由於自
ZS01n0001_p0298a27║然，刑德威福，關之人主。乃謂貧富貴賤，功業所招，而愚僧矯詐，皆云由
ZS01n0001_p0298a28║佛。竊人主之權，擅造化之力，其為害政，良可悲矣！
ZS01n0001_p0298a29║案《書》云：「惟闢作福威，惟辟玉食。臣有作福、作威、玉食，害於而
ZS01n0001_p0298a30║家，凶於而國，人用側頗僻。」降自犧、農，至於漢、魏，皆無佛法，君明臣
ZS01n0001_p0299a01║忠，祚長年久。漢明帝假托夢想，始立胡神，西域桑門，自傳其法。西晉以
ZS01n0001_p0299a02║上，國有嚴科，不許中國之人，輒行髡髮之事。洎於苻、石、羌胡亂華，主庸
ZS01n0001_p0299a03║臣佞，政虐祚短，皆由佛教致災也。梁武、齊襄，足為明鏡。昔褒姒一女，
ZS01n0001_p0299a04║妖惑幽王，尚至亡國，況天下僧尼，數盈十萬，翦刻繒彩，裝束泥人，而為厭
ZS01n0001_p0299a05║魅，迷惑萬姓者乎！今之僧尼，請令匹配，即成十萬餘戶，產育男女，十年
ZS01n0001_p0299a06║長養，一紀教訓，自然益國，可以足兵。四海免蠶食之殃，百姓知威福所
ZS01n0001_p0299a07║在，則妖惑之風自革，淳樸之化還興。
ZS01n0001_p0299a08║且古今忠諫，鮮不及禍。竊見齊朝章仇子他上表言：「僧尼徒眾，糜
ZS01n0001_p0299a09║損國家，寺塔奢侈，虛費金帛。」為諸僧附會宰相，對朝讒毀；諸尼依托妃
ZS01n0001_p0299a10║主，潛行謗讟。子他竟被囚執，刑於都市。及周武平齊，制封其墓。臣雖
ZS01n0001_p0299a11║不敏，竊慕其蹤。
ZS01n0001_p0299a12║又上疏十一首，詞甚切直。高祖付群官詳議，唯太僕卿張道源稱奕奏
ZS01n0001_p0299a13║合理。中書令蕭瑀與之爭論曰：「佛，聖人也。奕為此議，非聖人者無法，
ZS01n0001_p0299a14║請置嚴刑。」奕曰：「禮本於事親，終於奉上，此則忠孝之理著，臣子之行
ZS01n0001_p0299a15║成。而佛逾城出家，逃背其父，以匹夫而抗天子，以繼體而悖所親。蕭瑀
ZS01n0001_p0299a16║非出於空桑，乃遵無父之教。臣聞非孝者無親，其瑀之謂矣！」瑀不能答，
ZS01n0001_p0299a17║但合掌曰：「地獄所設，正為是人。」高祖將從奕言，會傳位而止。
ZS01n0001_p0299a18║奕武德九年五月密奏太白見秦分，秦王當有天下，高祖以狀授太宗。
ZS01n0001_p0299a19║及太宗嗣位，召奕賜之食，謂曰：「汝前所奏，幾累於我，然今後但須盡言，
ZS01n0001_p0299a20║無以前事為慮也。」太宗常臨朝謂奕曰：「佛道玄妙，聖跡可師，且報應顯
ZS01n0001_p0299a21║然，屢有征驗，卿獨不悟其理，何也？」奕對曰：「佛是胡中桀黠，欺誑夷狄，
ZS01n0001_p0299a22║初止西域，漸流中國。遵尚其教，皆是邪僻小人，模寫莊、老玄言，文飾妖
ZS01n0001_p0299a23║幻之教耳。於百姓無補，於國家有害。」太宗頗然之。
ZS01n0001_p0299a24║貞觀十三年卒，年八十五。臨終誡其子曰：「老、莊玄一之篇，周、孔，
ZS01n0001_p0299a25║《六經》之說，是為名教，汝宜習之。妖胡亂華，舉時皆惑，唯獨竊歎，眾不
ZS01n0001_p0299a26║我從，悲夫！汝等勿學也。古人裸葬，汝宜行之。」奕生平遇患，未嘗請醫
ZS01n0001_p0299a27║服藥，雖究陰陽數術之書，而並不之信。又嘗醉臥，蹶然起曰：「吾其死
ZS01n0001_p0299a28║矣！」因自為墓誌曰：「傅奕，青山白雲人也。因酒醉死，嗚呼哀哉！」其從
ZS01n0001_p0299a29║達皆此類。注《老子》，並撰《音義》，又集魏、晉以來駁佛教者為《高識
ZS01n0001_p0299a30║傳》十卷，行於世。（《舊唐書》卷七十九《傅奕傳》2715）
ZS01n0001_p0299a31║
ZS01n0001_p0300a01║傅奕論佛教
ZS01n0001_p0300a02║武德七年，（傅奕）上疏極詆浮圖法曰：
ZS01n0001_p0300a03║西域之法，無君臣父子，以三塗六道嚇愚欺庸。追既往之罪，窺將來
ZS01n0001_p0300a04║之福，至有身陷惡逆，獄中禮佛，口誦梵言，以圖偷免。且生死壽夭，本諸
ZS01n0001_p0300a05║自然；刑德威福，繫之人主。今其徒矯托，皆云由佛，攘天理，竊主權。
ZS01n0001_p0300a06║《書》曰：「惟闢作福，惟闢作威，惟辟玉食。臣有作福作威玉食，害於而
ZS01n0001_p0300a07║家，凶於而國。」
ZS01n0001_p0300a08║五帝三王，未有佛法，君明臣忠，年祚長久。至漢明帝始立胡祠，然惟
ZS01n0001_p0300a09║西域桑門自傳其教。西晉以上，不許中國髡髮事胡。至石、苻亂華，乃弛
ZS01n0001_p0300a10║厥禁，主庸臣佞，政虐祚短，事佛致然。梁武、齊襄尤足為戒。昔褒姒一
ZS01n0001_p0300a11║女，營惑幽王，能亡其國，況今僧尼十萬，刻繒泥像，以惑天下，有不亡乎？
ZS01n0001_p0300a12║陛下以十萬之眾自相夫婦，十年滋產，十年教訓，兵農兩足，利可勝既邪？
ZS01n0001_p0300a13║昔高齊章仇子他言僧尼塔廟，外見毀宰臣，內見疾妃嬙，陽讒陰謗，卒死都
ZS01n0001_p0300a14║市，周武帝入齊，封寵其墓，臣竊賢之。
ZS01n0001_p0300a15║又上十二論，言益痛切。帝下弈議有司，唯道源佐其請。中書令蕭瑀
ZS01n0001_p0300a16║曰：「佛，聖人也，非聖人者無法，請誅之。」弈曰：「禮，始事親，終事君。而
ZS01n0001_p0300a17║佛逃父出家，以匹夫抗天子，以繼體悖所親。瑀非出空桑，乃尊其言，蓋所
ZS01n0001_p0300a18║謂非孝者無親。」瑀不答，但合爪曰：「地獄正為是人設矣。」帝善弈對，未
ZS01n0001_p0300a19║及行，會傳位止。
ZS01n0001_p0300a20║初，九年，太白躔秦分，弈奏秦王當有天下，帝以奏付王。及太宗即
ZS01n0001_p0300a21║位，召賜食，謂曰：「向所奏，幾敗我！雖然，自今毋有所諱而不盡言。」又
ZS01n0001_p0300a22║嘗問：「卿拒佛法，奈何？」弈曰：「佛，西胡黠人爾，欺訹夷狄以自神。至入
ZS01n0001_p0300a23║中國，而奸兒幻夫摸象莊、老以文飾之，有害國家，而無補百姓也。」帝異
ZS01n0001_p0300a24║之。
ZS01n0001_p0300a25║貞觀十三年，卒，年八十五。弈病，未嘗問醫。忽酣臥，蹶然悟曰：
ZS01n0001_p0300a26║「吾死矣乎！」即自志曰：「傅弈，青山白雲人也。以醉死，嗚乎！」遺言戒
ZS01n0001_p0300a27║子：「六經名教言，若可習也；妖胡之法，慎勿為。吾死當裸葬。」弈雖善
ZS01n0001_p0300a28║數，然嘗自言其學不可以傳。又注《老子》，並集晉、魏以來與佛議駁者為
ZS01n0001_p0300a29║《高識篇》。
ZS01n0001_p0300a30║（《新唐書》卷一百七《傅奕傳》4060）
ZS01n0001_p0300a31║
ZS01n0001_p0301a01║陳子昂論建明堂
ZS01n0001_p0301a02║垂拱初，詔問群臣「調元氣當以何道？」（陳）子昂因是勸后興明堂、大
ZS01n0001_p0301a03║學，即上言：……陛下含天地之德，日月之明，眇然遠思，欲求太和，此伏羲
ZS01n0001_p0301a04║氏所以為三皇首也。昔者，天皇大帝攬元符，東封太山，然未建明堂，享上
ZS01n0001_p0301a05║帝，使萬世鴻業闕而不照，殆留此盛德，以發揮陛下哉！臣謂和元氣，睦人
ZS01n0001_p0301a06║倫，捨此則無以為也……臣願陛下為唐恢萬世之業，相國南郊，建明堂，與
ZS01n0001_p0301a07║天下更始，按《周禮》、《月令》而成之。迺月孟春，乘鸞輅，駕蒼龍，朝三
ZS01n0001_p0301a08║公、九卿、大夫於青陽左個，負斧扆，馮玉几，聽天下之政。
ZS01n0001_p0301a09║杜按：武則天之明堂多於佛教有關，故錄此文。
ZS01n0001_p0301a10║（《新唐書》卷一百七《陳子昂傳》4068）
ZS01n0001_p0301a11║
ZS01n0001_p0301a12║道佛不懲而戒
ZS01n0001_p0301a13║（韓琬上言：）國安危在於政。政以法，暫安焉必危；以德，始不便焉
ZS01n0001_p0301a14║終治。夫法者，智也；德者，道也。智，權宜也；道，可以久大也。故以智治
ZS01n0001_p0301a15║國，國之賊；不以智治國，國之福。
ZS01n0001_p0301a16║貞觀、永徽之間，農不勸而耕者眾，法施而犯者寡；俗不偷薄，器不行
ZS01n0001_p0301a17║窳，吏貪者士恥同列，忠正清白者比肩而立；罰雖輕而不犯，賞雖薄而勸；
ZS01n0001_p0301a18║位尊不倨，家富不奢；學校不勵而勤，道佛不懲而戒；土木質厚，裨販弗蚩。
ZS01n0001_p0301a19║其故奈何？雜以皇道也。自茲以來，任巧智，斥謇諤；趨勢者進，守道者
ZS01n0001_p0301a20║退；諧附者無黜剝之憂，正直者有後時之歎；人趨家競，風俗淪替。其故奈
ZS01n0001_p0301a21║何？行以霸道也。
ZS01n0001_p0301a22║（《新唐書》卷一百一十二《韓思彥傳附韓琬傳》4164）
ZS01n0001_p0301a23║
ZS01n0001_p0301a24║柳澤評太平公主事胡僧慧范
ZS01n0001_p0301a25║（柳澤上疏曰：）今海內咸稱太平公主令胡僧慧范曲引此輩，將有誤
ZS01n0001_p0301a26║於陛下矣。謗議盈耳，咨嗟滿衢，故語曰：「姚、宋為相，邪不如正；太平用
ZS01n0001_p0301a27║事，正不如邪。」《書》曰：「無偏無陂，遵王之義，無反無側，王道正直。」臣
ZS01n0001_p0301a28║恐因循，流近至遠，積小為大，累微起高。勿謂何傷，其禍將長；勿謂何害，
ZS01n0001_p0301a29║其禍將大。
ZS01n0001_p0301a30║（《舊唐書》卷七十七《柳亨傳附柳澤傳》2683）
ZS01n0001_p0301a31║
ZS01n0001_p0302a01║柳澤評太平公主事胡僧慧范
ZS01n0001_p0302a02║（柳澤上疏曰：）今天下咸稱太平公主與胡僧慧范以此誤陛下，故語
ZS01n0001_p0302a03║曰：「姚、宋為相，邪不如正；太平用事，正不如邪。」臣恐流遁至遠，積小為
ZS01n0001_p0302a04║大，累微起高。勿謂何傷，其禍將長；勿謂何害，其禍將大。
ZS01n0001_p0302a05║（《新唐書》卷一百一十二《柳澤傳》4174）
ZS01n0001_p0302a06║
ZS01n0001_p0302a07║袁楚客論佛教
ZS01n0001_p0302a08║（陳州袁楚客曰：）今度人既多，緇衣半道，不本行業，專以重寶附權
ZS01n0001_p0302a09║門，皆有定直。昔之賣官，錢入公府，今之賣度，錢入私家。以茲入道，徒
ZS01n0001_p0302a10║為游食。此朝廷三失也。
ZS01n0001_p0302a11║杜按：《舊唐書》同傳不載袁楚客上書事。
ZS01n0001_p0302a12║（《新唐書》卷一百二十二《魏元忠傳》4346）
ZS01n0001_p0302a13║
ZS01n0001_p0302a14║蘇環論佛教
ZS01n0001_p0302a15║武后鑄浮屠，立廟塔，役無虛歲。（蘇）環以為「縻損浩廣，雖不出國
ZS01n0001_p0302a16║用，要自民產日殫。百姓不足，君孰與足？天下僧尼濫偽相半，請並寺，著
ZS01n0001_p0302a17║僧常員數，缺則補。」后善其言。
ZS01n0001_p0302a18║（《新唐書》卷一百二十五《蘇環傳》4398）
ZS01n0001_p0302a19║
ZS01n0001_p0302a20║裴漼諫睿宗造寺觀
ZS01n0001_p0302a21║太極元年，睿宗為金仙、玉真公主造觀及寺等，時屬春旱，興役不止。
ZS01n0001_p0302a22║（裴）漼上疏諫曰：
ZS01n0001_p0302a23║臣謹案《禮記》春、夏令曰：無聚大眾，無起大役，不可興土功，恐妨農
ZS01n0001_p0302a24║事。若號令乖度，役使不時，則人加疾疫之危，國有水旱之災，此五行之必
ZS01n0001_p0302a25║應也。今自春至夏，時雨愆期，下人憂心，莫知所出。陛下雖降哀矜之旨，
ZS01n0001_p0302a26║兩都仍有寺觀之作，時旱之應，實此之由。且春令告期，東作方始，正是丁
ZS01n0001_p0302a27║壯就功之日，而土木方興，臣恐所妨尤多，所益尤少，耕夫蠶妾，饑寒之源。
ZS01n0001_p0302a28║故《春秋》「莊公三十一年冬，不雨」，《五行傳》以為「歲三築台」；「僖公二
ZS01n0001_p0302a29║十一年夏，大旱」，《五行傳》以「時作南門，勞人興役」。陛下每以萬方為
ZS01n0001_p0302a30║念，睿旨慇勤，安國濟人，防微慮遠。伏願下明制，發德音，順天時，副人
ZS01n0001_p0303a01║望，兩京公私營造及諸和市木石等並請且停，則蒼生幸甚。農桑失時，戶
ZS01n0001_p0303a02║口流散，縱寺觀營構，豈救黎元饑寒之敝哉！
ZS01n0001_p0303a03║疏奏不報。尋轉兵部侍郎，以銓敘平允，特授一子為太子通事舍人。
ZS01n0001_p0303a04║（《舊唐書》卷一百《裴漼傳》3128）
ZS01n0001_p0303a05║
ZS01n0001_p0303a06║裴漼諫睿宗造寺觀
ZS01n0001_p0303a07║睿宗造金仙、玉真二觀，時旱甚，役不止，漼上言：「春夏毋聚大眾，起
ZS01n0001_p0303a08║大役，不可興土功，妨農事。若役使乖度，則有疾疫水旱之災，此天人常應
ZS01n0001_p0303a09║也。今自冬徂春，雨不時降，人心憔然，莫知所出，而土木方興，時暵之孽，
ZS01n0001_p0303a10║職為此發。今東作云始，丁壯就功，妨多益少，饑寒有漸。……陛下以四
ZS01n0001_p0303a11║方為念，宜下明制，令二京營作、和市木石，一切停止。有如農桑失時，戶
ZS01n0001_p0303a12║口流散，雖寺觀營立，能救饑寒敝哉！」不報。
ZS01n0001_p0303a13║（《新唐書》卷一百三十《裴漼傳》4488）
ZS01n0001_p0303a14║
ZS01n0001_p0303a15║李叔明論道佛
ZS01n0001_p0303a16║（李）叔明素惡道、佛之弊，上言曰：「佛，空寂無為者也；道，清虛寡慾
ZS01n0001_p0303a17║者也。今迷其內而飾其外，使農夫工女墮業以避役，故農桑不勸，兵賦日
ZS01n0001_p0303a18║屈，國用軍儲為斁耗。臣請本道定寺為三等，觀為二等，上寺留僧二十一，
ZS01n0001_p0303a19║上觀道士十四，每等降殺以七，皆擇有行者，餘還為民。」德宗善之，以為
ZS01n0001_p0303a20║不止本道，可為天下法，乃下尚書省雜議。於是都官員外郎彭偃曰：「王
ZS01n0001_p0303a21║者之政，變人心為上，因人心次之，不變不因為下。今道士有名亡實，俗鮮
ZS01n0001_p0303a22║歸重，於亂政輕；僧尼帤穢，皆天下不逞，苟避征役，於亂人甚。今叔明之
ZS01n0001_p0303a23║請雖善，然未能變人心，亦非因人心者。夫天生蒸人，必將有職；游閒浮
ZS01n0001_p0303a24║食，王制所禁。故賢者受爵祿，不肖者出租稅，古常道也。今僧、道士不耕
ZS01n0001_p0303a25║而食，不織而衣，一僧衣食，歲無慮三萬，五夫所不能致。舉一僧以計天
ZS01n0001_p0303a26║下，其費不貲。臣謂僧、道士年未滿五十，可令歲輸絹四，尼及女官輸絹
ZS01n0001_p0303a27║二，雜役與民同之；過五十者免。凡人年五十，嗜欲已衰，況有戒法以檢其
ZS01n0001_p0303a28║性情哉！」刑部員外郎裴伯言曰：「衣者，蠶桑也；食者，耕農也；男女者，繼
ZS01n0001_p0303a29║祖之重也。而二教悉禁，國家著令，又從而助之，是以夷狄不經法反制中
ZS01n0001_p0303a30║夏禮義之俗也。傳曰：『女子十四有為人母之道，四十九絕生育之理；男
ZS01n0001_p0304a01║子十六有為人父之道，六十四絕陽化之理』臣請僧、道士一切限年六十四
ZS01n0001_p0304a02║以上，尼、女官四十九以上，許終身在道，餘悉還為編人，官為計口授地，收
ZS01n0001_p0304a03║廢寺觀以為廬舍。」議雖上，罷之。
ZS01n0001_p0304a04║杜按：《舊唐書》本傳（3506）不載此事。
ZS01n0001_p0304a05║（《新唐書》卷一百四十七《李叔明傳》4758）
ZS01n0001_p0304a06║
ZS01n0001_p0304a07║常袞論佛教
ZS01n0001_p0304a08║常袞，京兆人，天寶末，及進士第。性狷潔，不妄交遊……袞建言：
ZS01n0001_p0304a09║「今西蕃盤桓境上，數入寇，若相連結，以乘無備，其變不細，請早圖之。」
ZS01n0001_p0304a10║又天子誕日，諸道爭以侈麗奉獻，不則為老子、浮屠解禱事。袞以為：「漢
ZS01n0001_p0304a11║文帝還千里馬不用，晉武帝焚雉頭裘，宋高祖碎琥珀枕，是三主者，非有聰
ZS01n0001_p0304a12║明大聖以致治安，謹身率下而已。今諸道饋獻，皆淫侈不急，而節度使、刺
ZS01n0001_p0304a13║史非能男耕女織者，類出於民，是斂怨以媚上也，請皆還之。今軍旅未寧，
ZS01n0001_p0304a14║王畿戶口十不一在，而諸祠寺寫經造像，焚幣埋玉，所以賞賚若比丘、道
ZS01n0001_p0304a15║士、巫祝之流，歲巨萬計。陛下若以易芻粟，減貧民之賦，天下之福豈有量
ZS01n0001_p0304a16║哉！」代宗嘉納。
ZS01n0001_p0304a17║杜按：《舊唐書》本傳（3445）不載此事。
ZS01n0001_p0304a18║（《新唐書》卷一百五十《常袞傳》4809）
ZS01n0001_p0304a19║
ZS01n0001_p0304a20║李絳評安國寺立《聖政碑》
ZS01n0001_p0304a21║時中官吐突承璀自藩邸承恩寵，為神策護軍中尉，乃於安國佛寺建立
ZS01n0001_p0304a22║《聖政碑》，大興功作，仍請翰林為其文。絳上言曰：
ZS01n0001_p0304a23║陛下布惟新之政，劃積習之弊，四海延頸，日望德音。今忽立《聖政
ZS01n0001_p0304a24║碑》，示天下以不廣。《易》稱：大人者與天地合德，與日月合明。執契垂
ZS01n0001_p0304a25║拱，勵精求理，豈可以文字而盡聖德，碑表而贊皇猷？若可敘述，是有分
ZS01n0001_p0304a26║限，虧損盛德，豈謂敷揚至道哉？故自堯、舜、禹、湯、文、武，並無建碑之
ZS01n0001_p0304a27║事。至秦始皇荒逸之君，煩酷之政，然後有罘、嶧之碑，揚誅伐之功，紀巡
ZS01n0001_p0304a28║幸之跡，適足為百王所笑，萬代所譏，至今稱為失道亡國之主，豈可擬議於
ZS01n0001_p0304a29║此？陛下嗣高祖、太宗之業，舉貞觀、開元之政，思理不遑食，從諫如順流，
ZS01n0001_p0304a30║固可與堯、舜、禹、湯、文、武方駕而行，又安得追秦皇暴虐不經之事而自損
ZS01n0001_p0305a01║聖政？近者，閻巨源請立紀聖功碑，陛下詳盡事宜，皆不允許。今忽令立
ZS01n0001_p0305a02║此，與前事頗乖。況此碑既在安國寺，不得不敘載遊觀崇飾之事，述遊觀
ZS01n0001_p0305a03║且乖理要，敘崇飾又匪政經，固非哲王所宜行也。其碑，伏乞聖恩特令寢
ZS01n0001_p0305a04║罷。
ZS01n0001_p0305a05║憲宗深然之，其碑遂止。
ZS01n0001_p0305a06║（《舊唐書》卷一百六十四《李絳傳》4286）
ZS01n0001_p0305a07║
ZS01n0001_p0305a08║李絳評安國寺立《聖政碑》
ZS01n0001_p0305a09║是時，盛興安國佛祠，倖臣吐突承璀請立石紀聖德焉，營構華廣，欲使
ZS01n0001_p0305a10║（李）絳為之頌，將遺錢千萬。絳上言：「陛下蕩積習之弊，四海延頸望德
ZS01n0001_p0305a11║音，忽自立碑，示人以不廣。易稱：『大人與天地合德。』謂非文字所能盡，
ZS01n0001_p0305a12║若令可述，是陛下美有分限。堯、舜至文、武，皆不傳其事，惟秦始刻嶧山，
ZS01n0001_p0305a13║揚暴誅伐巡幸之勞，失道之君，不足為法。今安國有碑，若敘遊觀，即非治
ZS01n0001_p0305a14║要；述崇飾，又非政宜。請罷之。」帝怒，絳伏奏愈切，帝悟曰：「微絳，我不
ZS01n0001_p0305a15║自知。」命百牛倒石，令使者勞諭絳。襄陽裴均違詔書，獻銀壺甕數百具，
ZS01n0001_p0305a16║絳請歸之度支，示天下以信。帝可奏，仍赦均罪。時議還盧從史昭義，已
ZS01n0001_p0305a17║而將復召之，從史以軍無見儲為解。李吉甫謂鄭絪漏其謀，帝召絳議，欲
ZS01n0001_p0305a18║逐絪，絳為開白，乃免。
ZS01n0001_p0305a19║（《新唐書》卷一百五十二《李絳傳》4836）
ZS01n0001_p0305a20║
ZS01n0001_p0305a21║高郢論佛教
ZS01n0001_p0305a22║寶應初，（高郢）及進士第。代宗為太后營章敬寺，郢以白衣上書諫
ZS01n0001_p0305a23║曰：
ZS01n0001_p0305a24║陛下大孝因心，與天罔極，烝烝之思，要無以加。臣謂悉力追孝，誠為
ZS01n0001_p0305a25║有益，妨時剿人，不得無損。舍人就寺，何福之為？昔魯莊公丹桓公廟楹
ZS01n0001_p0305a26║而刻其桷，春秋書之為非禮。漢孝惠、孝景、孝宣令郡國諸侯立高祖、文、
ZS01n0001_p0305a27║武廟，至元帝，與博士、議郎斟酌古禮，一罷之。夫廟猶不越禮而立，況寺
ZS01n0001_p0305a28║非宗祏所安、神靈所宅乎？殫萬人之力，邀一切之報，其為不可亦明矣。
ZS01n0001_p0305a29║間者昆吾孔熾，薦食生人，百姓懍懍，無日不惕。遣將攘卻，亡尺寸
ZS01n0001_p0305a30║功，隴外壤地，委諸豺狼。太宗艱難之業，傳之陛下，一夫不獲，尺土見侵，
ZS01n0001_p0306a01║告成之時，猶恐有闕。況用武以來十三年，傷者不救，死者不收，繕卒補
ZS01n0001_p0306a02║乘，於今未已。夫興師十萬，日費千金，計十三年，舉百萬之眾，資糧屝屨，
ZS01n0001_p0306a03║取足於人，勞罷宛轉，十不一在。父子兄弟，相視無聊，延頸嗷嗷，以役王
ZS01n0001_p0306a04║命。縱未能出禁財，贍鰥寡，猶當稍息勞弊，以噢休之。奈何戎虜未平，侵
ZS01n0001_p0306a05║地未復，金革未戢，疲人未撫，太倉無終歲之儲，大農有榷酤之敝，欲以此
ZS01n0001_p0306a06║時興力役哉？比八月雨不潤下，菽麥失時，黔首狼顧，憂在艱食，若遂不
ZS01n0001_p0306a07║給，將何以救之？無寺猶可，無人其可乎？然土木之勤，功用之費，不虛府
ZS01n0001_p0306a08║庫，將焉取之？府庫既竭，則又誅求，若人不堪命，盜賊相挻而興，戎狄乘
ZS01n0001_p0306a09║間，以為風塵，得不為陛下深憂乎？
ZS01n0001_p0306a10║臣聞聖人受命於天，以人為主，苟功濟於天，天人同和，則宗廟受福，
ZS01n0001_p0306a11║子孫蒙慶。傳曰：「德教加於百姓，刑於四海，天子之孝也。」又曰：「無念
ZS01n0001_p0306a12║爾祖，聿修厥德。」「既受帝祉，施於孫子。」是知王者之孝，在於承順天地，
ZS01n0001_p0306a13║嚴配宗考，恭慎德教，以臨兆民。俾四海之內，歡心助祭，延福流祚，永永
ZS01n0001_p0306a14║無窮。未聞崇樹梵宮，雕琢金玉之為孝者。夏禹卑宮室，盡力溝洫，人到
ZS01n0001_p0306a15║於今稱之。梁武帝窮土木，飾塔廟，人無稱焉。陛下若節用愛人，當與夏
ZS01n0001_p0306a16║後齊美，何必勞人動眾，踵梁武遺風乎？及製作之初，伎費尚淺，人貴量
ZS01n0001_p0306a17║力，不貴必成，事貴相時，不貴必遂。陛下若回思慮，從人心，則聖德孝思，
ZS01n0001_p0306a18║格於天地，千福萬祿，先後受之，曾是一寺較功德邪？
ZS01n0001_p0306a19║書奏。未報。復上言：
ZS01n0001_p0306a20║王者將有為也，將有行也，必稽於眾而順於人，則自然之福，不求而
ZS01n0001_p0306a21║至，未然之禍，不除而絕。臣聞神人無功者，不為有功之功；聖人無名者，
ZS01n0001_p0306a22║不為有名之名。不為有功之功，故功莫大；不為有名之名，故名莫厚。古
ZS01n0001_p0306a23║之明王積善以致福，不費財以求福；修德以銷禍，不勞人以攘禍。陛下之
ZS01n0001_p0306a24║營作，臣竊惑之。若以為功，則天覆地載，陰施陽化，未曾有為也。若以為
ZS01n0001_p0306a25║名，則至德要道，以順天下，未曾有待也。若以致福，則通於神明，光於四
ZS01n0001_p0306a26║海，不在費財。若以攘禍，則方務厥德，罔有天災，不在勞人。今興造趣
ZS01n0001_p0306a27║急，人徒竭作，土木並起，日課萬工，不遑食息，搒笞愁痛，盈於道路。以此
ZS01n0001_p0306a28║望福，臣恐不然。陛下戢定多難，勵精思治，務行寬仁，以幸天下。今固違
ZS01n0001_p0306a29║群情，徇左右過計，臣竊為陛下惜之。
ZS01n0001_p0306a30║不納。（《新唐書》卷一百六十五《高郢傳》5070）
ZS01n0001_p0306a31║
ZS01n0001_p0307a01║《新唐書》史臣贊論佛教
ZS01n0001_p0307a02║贊曰：人之惑怪神也，甚哉！若佛者，特西域一槁人耳。裸顛露足，以
ZS01n0001_p0307a03║乞食自資，癯辱其身，屏營山樊，行一概之苦，本無求於人，徒屬稍稍從之。
ZS01n0001_p0307a04║然其言荒茫漫靡，夷幻變現，善推不驗無實之事，以鬼神死生貫為一條，據
ZS01n0001_p0307a05║之不疑。掊嗜欲，棄親屬，大抵與黃老相出入，至漢十四葉，書入中國。
ZS01n0001_p0307a06║跡夫生人之情，以耳目不際為奇，以不可知為神，以物理之外為畏，以變化
ZS01n0001_p0307a07║無方為聖，以生而死、死復生、回復償報、歆艷其間為或然，以賤近貴遠為。
ZS01n0001_p0307a08║鞮譯差殊，不可研詰。華人之譎誕者，又攘莊周、列禦寇之說佐其高，層累
ZS01n0001_p0307a09║架騰，直出其表，以無上不可加為勝，妄相誇協而倡其鳳。於是，自天子逮
ZS01n0001_p0307a10║庶人，皆震動而祠奉之。
ZS01n0001_p0307a11║初，宰相王縉以緣業事佐代宗，於是始作內道場，晝夜梵唄，冀禳寇
ZS01n0001_p0307a12║戎，大作盂蘭，肖祖宗像，分供塔廟，為賊臣嘻笑。至憲宗世，遂迎佛骨於
ZS01n0001_p0307a13║鳳翔，內之宮中。韓愈指言其弊，帝怒，竄愈瀕死，憲亦弗獲天年。幸福而
ZS01n0001_p0307a14║禍，無亦左乎！懿宗不君，精爽奪迷，復陷前車而覆之。興哀無知之場，丐
ZS01n0001_p0307a15║庇百解之胔，以死自誓，無有顧藉，流淚拜伏，雖事宗廟上帝，無以進焉。
ZS01n0001_p0307a16║屈萬乘之貴，自等太古胡，數千載而遠，以身為徇。嗚呼，運祚殫，天告之
ZS01n0001_p0307a17║矣！懿不三月而徂，唐德之不競，厥有來哉，悲夫！
ZS01n0001_p0307a18║（《新唐書》卷一百八十一《史臣贊》5355）
ZS01n0001_p0307a19║
ZS01n0001_p0307a20║史臣評天竺胡僧
ZS01n0001_p0307a21║臣檢討先代圖籍，今古歷書，皆無蝕神首尾之文，蓋天竺胡僧之妖說
ZS01n0001_p0307a22║也。
ZS01n0001_p0307a23║（《舊五代》卷一百四十《歷志》1866）
ZS01n0001_p0307a24║
ZS01n0001_p0307a25║馮道曰：佛救不得百姓
ZS01n0001_p0307a26║契丹入汴，道自襄，鄧召入，戎王因從容問曰：「天下百姓，如何可
ZS01n0001_p0307a27║救？」道曰：「此時百姓，佛再出救不得，唯皇帝救得。」其後衣冠不至傷夷，
ZS01n0001_p0307a28║皆道與趙延壽陰護之所至也。
ZS01n0001_p0307a29║（《舊五代史》卷一百二十六《馮道傳》1660）
ZS01n0001_p0307a30║
ZS01n0001_p0308a01║馮道曰：佛救不得百姓
ZS01n0001_p0308a02║耶律德光嘗問（馮）道曰：「天下百姓如何救得？」道為俳語以對曰：
ZS01n0001_p0308a03║「此時佛出救不得，惟皇帝救得。」人皆以謂契丹不夷滅中國之人者，賴道
ZS01n0001_p0308a04║一言之善也。
ZS01n0001_p0308a05║（《新五代》卷五十四《馮道傳》614）
ZS01n0001_p0308a06║
ZS01n0001_p0308a07║宋庠論僧道
ZS01n0001_p0308a08║（宋庠疏曰：）今左藏無積年之鏹，太倉無三歲之粟……朝廷大有三
ZS01n0001_p0308a09║冗，小有三費，以困天下之財。財窮用褊，而欲興師遠事，誠無謀矣。能去
ZS01n0001_p0308a10║三冗、節三費，專備西北之屯，可曠然高枕矣。
ZS01n0001_p0308a11║何謂三冗？天下有定官無限員，一冗也；天下廂軍不任戰而耗衣食，
ZS01n0001_p0308a12║二冗也；僧道日益多而無定數，三冗也。三冗不去，不可為國。請斷自今，
ZS01n0001_p0308a13║僧道已受戒具者姑如舊，其他悉罷還為民，可得耕夫織婦五十餘萬人，一
ZS01n0001_p0308a14║冗去矣……何謂三費？一曰道場齋醮，無有虛日，且百司供億，至不可貲
ZS01n0001_p0308a15║計。彼皆以祝帝壽、奉先烈、祈民福為名，臣愚以為此主者為欺盜之計爾。
ZS01n0001_p0308a16║陛下事天地、宗廟、社稷、百神，犧牲玉帛，使有司端委奉之、歲時薦之，足
ZS01n0001_p0308a17║以竦明德、介多福矣，何必希屑屑之報哉？則一費節矣。二曰京師寺觀，
ZS01n0001_p0308a18║或多設徒卒，添置官府，衣糧率三倍他處。居大屋高廡，不徭不役，坐蠹齊
ZS01n0001_p0308a19║民，其尤者也。而又自募民財，營建祠廟，雖曰不費官帑，然國與民一也，
ZS01n0001_p0308a20║捨國取民，其傷一焉，請罷去之，則二費節矣。三曰使相節度，不隸藩
ZS01n0001_p0308a21║要……請自今地非邊要、州無師屯者，不得建節度；已帶節度，不得留近藩
ZS01n0001_p0308a22║及京師，則三費節矣。
ZS01n0001_p0308a23║（《宋史》卷二百八十四《宋庠傳》9594）
ZS01n0001_p0308a24║
ZS01n0001_p0308a25║賈昌朝評修佛寺
ZS01n0001_p0308a26║太平興國寺災，是夕，大雨震雷。朝廷議修復，（賈）昌朝上言：「《易
ZS01n0001_p0308a27║震》之《象》曰：『洊雷震，君子以恐懼修省。』近年寺觀屢災，此殆天示警
ZS01n0001_p0308a28║告，可勿繕治，以示畏天愛人之意。」西域僧獻佛骨、銅像，（賈）昌朝請加
ZS01n0001_p0308a29║賜遣還，毋以所獻示中外。悉行其言。
ZS01n0001_p0308a30║（《宋史》卷二百八十五《賈昌朝傳》9614）
ZS01n0001_p0308a31║
ZS01n0001_p0309a01║王禹稱上疏沙汰僧尼
ZS01n0001_p0309a02║真宗即位，遷秩刑部，會詔求直言，（王）禹稱上疏言五事：
ZS01n0001_p0309a03║一曰謹邊防，通盟好，使輦運之民有所休息……
ZS01n0001_p0309a04║二曰減冗兵，並冗吏，使山澤之饒，稍流於下……
ZS01n0001_p0309a05║三曰艱難選舉，使入官不濫……
ZS01n0001_p0309a06║四曰沙汰僧尼，使疲民無耗。夫古者惟有四民，兵不在其數。蓋古者
ZS01n0001_p0309a07║井田之法，農即兵也。自秦以來，戰士不服農業，是四民之外，又生一民，
ZS01n0001_p0309a08║故農益困。然執干戈衛社稷，理不可去。漢明之後，佛法流入中國，度人
ZS01n0001_p0309a09║修寺，歷代增加。不蠶而衣，不耕而食，是五民之外，又益一而為六矣。假
ZS01n0001_p0309a10║使天下有萬僧，日食米一升，歲用絹一匹，是至儉也，猶月費三千斛，歲用
ZS01n0001_p0309a11║萬縑，何況五七萬輩哉。不曰民蠹得乎？臣愚以為國家度人眾矣，造寺多
ZS01n0001_p0309a12║矣，計其費耗，何啻億萬。先朝不豫，捨施又多，佛若有靈，豈不蒙福？事
ZS01n0001_p0309a13║佛無效，斷可知矣。願陛下深鑒治本，亟行沙汰，如以嗣位之初，未欲驚駭
ZS01n0001_p0309a14║此輩，且可以二十載，不度人修寺，使自銷鑠，亦救弊之一端也。
ZS01n0001_p0309a15║五曰親大臣，遠小人，使忠良蹇諤之士，知進而不疑，奸憸傾巧之徒，
ZS01n0001_p0309a16║知退而有懼……
ZS01n0001_p0309a17║（《宋史》卷二百九十三《王禹稱傳》9795）
ZS01n0001_p0309a18║
ZS01n0001_p0309a19║張洞奏請評度僧之敝
ZS01n0001_p0309a20║時天下戶口日蕃，民去為僧者眾。（張）洞奏：「至和元年，敕增歲度
ZS01n0001_p0309a21║僧，舊敕諸路三百人度一人，後率百人度一人；又文武官、內臣墳墓，得置
ZS01n0001_p0309a22║寺撥放，近歲滋廣。若以勳勞宜假之者，當依古給戶守塚，禁毋樵采而已。
ZS01n0001_p0309a23║今祠部帳至三十餘萬僧，失不裁損，後不勝其弊。」朝廷用其言，始三分減
ZS01n0001_p0309a24║一。
ZS01n0001_p0309a25║（《宋史》卷二百九十九《張洞傳》9933）
ZS01n0001_p0309a26║
ZS01n0001_p0309a27║余靖上疏言舍利入禁中
ZS01n0001_p0309a28║開寶寺靈感塔災，（余靖）復上疏言：「五行之占，本是災變，朝廷所宜
ZS01n0001_p0309a29║誡懼，以答天意。聞嘗詔取舊瘞舍利入禁中閱視，道路傳言，舍利在內廷
ZS01n0001_p0309a30║有光怪，竊恐巧佞之人，推為靈異，惑亂視聽，再圖營造。臣聞帝王之道，
ZS01n0001_p0310a01║能勤儉厥德，感動人心，則雖有危難，後必安濟。今自西垂用兵，國帑虛
ZS01n0001_p0310a02║竭，民亡儲蓄，十室九空。陛下若勤勞罪己，憂人之憂，則四民安居，海內
ZS01n0001_p0310a03║蒙福。如不恤民病，廣事浮費，奉佛求福，非天下所望也。若以舍利經火
ZS01n0001_p0310a04║不壞，遽為神異，即本在土中，火所不及。若言舍利皆能出光怪，必有神靈
ZS01n0001_p0310a05║憑之，此妄言也。且一塔不能自衛，為火所毀，況藉其福以庇民哉？」
ZS01n0001_p0310a06║（《宋史》卷三百二十《余靖傳》10408）
ZS01n0001_p0310a07║
ZS01n0001_p0310a08║司馬光不喜釋老
ZS01n0001_p0310a09║（司馬光）光於物澹然無所好，於學無所不通，惟不喜釋、老，曰：「其
ZS01n0001_p0310a10║微言不能出吾書，其誕吾不信也。」
ZS01n0001_p0310a11║（《宋史》卷三百三十六《司馬光傳》10769）
ZS01n0001_p0310a12║
ZS01n0001_p0310a13║曹輔上疏言去浮屠
ZS01n0001_p0310a14║曹輔字載德，南劍州人。第進士……自政和後，帝多微行，乘小轎子，
ZS01n0001_p0310a15║數內臣導從……輔上疏略曰：……況今革冗員，斥濫奉，去浮屠，誅胥吏，
ZS01n0001_p0310a16║蚩愚之民，豈能一一引咎安分？萬一當乘輿不戒之初，一夫不逞，包藏禍
ZS01n0001_p0310a17║心，發蜂蠆之毒，奮獸窮之計，雖神靈垂護，然亦損威傷重矣。又況有臣子
ZS01n0001_p0310a18║不忍言者，可不戒哉！
ZS01n0001_p0310a19║（《宋史》卷三百五十二《曹輔傳》11128）
ZS01n0001_p0310a20║
ZS01n0001_p0310a21║尤袤奏請禁釋老
ZS01n0001_p0310a22║台臣乞定喪制，（尤）袤奏：「釋老之教，矯誣褻瀆，非所以嚴宮禁、崇
ZS01n0001_p0310a23║几筵，宜一切禁止。」
ZS01n0001_p0310a24║（《宋史》卷三百八十九《尤袤傳》11926）
ZS01n0001_p0310a25║
ZS01n0001_p0310a26║程大昌謂僧寺違法置田
ZS01n0001_p0310a27║六和塔寺僧以鎮潮為功，求內降給賜所置田產仍免科徭，（程）大昌
ZS01n0001_p0310a28║奏：「僧寺既違法置田，又移科徭於民，奈何許之！況自修塔之後，潮果不
ZS01n0001_p0310a29║嚙岸乎？」寢其命。
ZS01n0001_p0310a30║（《宋史》卷四百三十三《儒林．程大昌傳》12860）
ZS01n0001_p0310a31║
ZS01n0001_p0311a01║劉恕不信浮屠之說
ZS01n0001_p0311a02║（劉恕）尤不信浮屠說，以為必無是事，曰：「人如居逆旅，一物不可
ZS01n0001_p0311a03║乏，去則盡棄之矣，豈得賚以自隨哉。」
ZS01n0001_p0311a04║（《宋史》卷四百四十四《文苑．劉恕傳》13120）
ZS01n0001_p0311a05║
ZS01n0001_p0311a06║松江漁翁觀釋氏書
ZS01n0001_p0311a07║（松江漁）翁曰：「吾厭喧煩，處閒曠，遁跡於此三十年矣。幼喜誦經
ZS01n0001_p0311a08║史百家之言，後觀釋氏書，今皆棄去。唯飽食以嬉，尚何所事？」（潘）裕
ZS01n0001_p0311a09║曰：「先生澡身浴德如此。今聖明在上，盍出而仕乎？」笑曰：「君子之道，
ZS01n0001_p0311a10║或出或處，吾雖不能棲隱巖穴，追園、綺之蹤，竊慕老氏曲全之義。且養志
ZS01n0001_p0311a11║者忘形，養形者忘利，致道者忘心，心形俱忘，其視軒冕如糞土耳，與子出
ZS01n0001_p0311a12║處異趣，子勉之。」裕曰：「裕也不才，幸聞先生之高義，敢問舍所在。」曰：
ZS01n0001_p0311a13║「吾姓名且不欲人知，況居室耶！」飲畢，長揖使裕反其所，鼓枻而去。
ZS01n0001_p0311a14║（《宋史》卷四百五十八《隱逸中．松江漁翁傳》13451）
ZS01n0001_p0311a15║
ZS01n0001_p0311a16║劉豫不度僧道
ZS01n0001_p0311a17║四月丙寅，（劉）豫遷都汴……是日，暴風捲旗，屋瓦皆震，士民大恐。
ZS01n0001_p0311a18║豫曲赦汴人，與民約曰：「自今不肆赦，不用宦官，不度僧道。文武雜用，
ZS01n0001_p0311a19║不限資格。」
ZS01n0001_p0311a20║（《宋史》卷四百七十五《叛臣上．劉豫傳》13796）
ZS01n0001_p0311a21║
ZS01n0001_p0311a22║僧德詔語錢俶
ZS01n0001_p0311a23║晉開運中，（錢俶）為台州刺史。數月，有僧德詔語俶曰：「此地非君
ZS01n0001_p0311a24║為治之所，當速歸，不然不利。」俶從其言，即求歸國，未幾，有進思之變。
ZS01n0001_p0311a25║（《宋史》卷四百八十《吳越錢氏世家》13897）
ZS01n0001_p0311a26║
ZS01n0001_p0311a27║宗太祖曰「佛非中國教」
ZS01n0001_p0311a28║義宗，名倍，小字圖欲，太祖長子，母淳欽皇后蕭氏。幼聰敏好學，外
ZS01n0001_p0311a29║寬內摯。神冊元年春，立為皇太子。
ZS01n0001_p0311a30║時太祖問侍臣曰：「受命之君，當事天敬神。有大功德者，朕欲祀之，
ZS01n0001_p0312a01║何先？」皆以佛對。太祖曰：「佛非中國教。」倍曰：「孔子大聖，萬世所尊，
ZS01n0001_p0312a02║宜先。」太祖大悅，即建孔子廟，詔皇太子春秋釋奠。
ZS01n0001_p0312a03║（《遼史》卷七十二《宗室．義宗傳》1209）
ZS01n0001_p0312a04║
ZS01n0001_p0312a05║室昉論寺院賜額
ZS01n0001_p0312a06║初，晉國公主建佛寺於南京，上許賜額。（室）昉奏曰：「詔書悉罪無
ZS01n0001_p0312a07║名寺院。今以主請賜額，不惟違前詔，恐此風愈熾。」上從之。
ZS01n0001_p0312a08║（《遼史》卷七十九《室昉傳》1272）
ZS01n0001_p0312a09║
ZS01n0001_p0312a10║金世宗「至於佛法，尤所未信」
ZS01n0001_p0312a11║（大定）八年正月甲子朔，宋、高麗、夏遣使來賀……辛未，謂秘書監
ZS01n0001_p0312a12║移剌子敬等曰：「昔唐、虞之時，未有華飾，漢惟孝文務為純儉。朕於宮室
ZS01n0001_p0312a13║惟恐過度，其或興修，即損宮人歲費以充之，今亦不復營建矣。如宴飲之
ZS01n0001_p0312a14║事，近惟太子生日及歲元嘗飲酒，往者亦止上元、中秋飲之，亦未嘗至醉。
ZS01n0001_p0312a15║至於佛法，尤所未信。梁武帝為同泰寺奴，遼道宗以民戶賜寺僧，復加以
ZS01n0001_p0312a16║三公之官，共惑深矣。」庚辰，行皇太子冊禮。
ZS01n0001_p0312a17║（《金史》卷六《世宗紀上》141）
ZS01n0001_p0312a18║
ZS01n0001_p0312a19║金世宗言「奉道崇佛」
ZS01n0001_p0312a20║（大定二十七年十二月）甲申，上諭宰臣曰：「人皆以奉道崇佛設齋讀
ZS01n0001_p0312a21║經為福，朕使百姓無冤，天下安樂，不勝於彼乎。爾等居輔相之任，誠能匡
ZS01n0001_p0312a22║益國家，使百姓蒙利，不惟身享其報，亦將施及子孫矣。」左丞斡特剌曰：
ZS01n0001_p0312a23║「臣等敢不盡心，第才不逮，不能稱職耳。」上曰：「人亦安能每事盡善，但
ZS01n0001_p0312a24║加勉勵可也。」戊子，禁女直（真）人不得改稱漢姓，學南人衣裝，犯者抵
ZS01n0001_p0312a25║罪。
ZS01n0001_p0312a26║（《金史》卷八《世宗紀下》199）
ZS01n0001_p0312a27║
ZS01n0001_p0312a28║孔廟何以不如佛寺道觀
ZS01n0001_p0312a29║（明昌五年閏十月）戊寅，上問輔臣：「孔子廟諸處何如？」平章政事守
ZS01n0001_p0312a30║貞曰：「諸縣見議建立。」上因曰：「僧徒修飾宇像甚嚴，道流次之，惟儒者
ZS01n0001_p0313a01║於孔子廟最為滅裂。」守貞曰；「儒者不能長居學校，非若僧道久處寺觀。」
ZS01n0001_p0313a02║上曰：「僧道以佛、老營利，故務在莊嚴閎侈，起人施利自多，所以為觀美
ZS01n0001_p0313a03║也。」
ZS01n0001_p0313a04║（《金史》卷十《章宗紀二》234）
ZS01n0001_p0313a05║
ZS01n0001_p0313a06║海陵王責卿臣奉佛
ZS01n0001_p0313a07║會磁州僧法寶欲去，張浩、張暉欲留之不可得，朝官又有欲留之者。
ZS01n0001_p0313a08║海陵聞其事，詔三品以上官上殿，責之曰：「聞卿等每到寺，僧法寶正坐，
ZS01n0001_p0313a09║卿等皆坐其側，朕甚不取。佛者本一小國王子，能輕捨富貴，自苦修行，由
ZS01n0001_p0313a10║是成佛，今人崇敬。以希福利，皆妄也。況僧者，往往不第秀才，市井游
ZS01n0001_p0313a11║食，生計不足，乃去為僧，較其貴賤，未可與簿尉抗禮。閭閻老婦，迫於死
ZS01n0001_p0313a12║期，多歸信之。卿等位為宰輔，乃復效此，失大臣體。張司徒老成舊人，三
ZS01n0001_p0313a13║教該通，足為儀表，何不師之。」召法寶謂之曰：「汝既為僧，去住在己，何
ZS01n0001_p0313a14║乃使人知之？」法寶戰懼，不知所為。海陵曰：「汝為長老，當有定力，今乃
ZS01n0001_p0313a15║畏死耶？」遂於朝堂杖之二百，張浩、張暉杖二十。
ZS01n0001_p0313a16║（《金史》卷八十三《張通古傳》1861）
ZS01n0001_p0313a17║
ZS01n0001_p0313a18║完顏襄論放寺奴
ZS01n0001_p0313a19║章宗初即政，議罷僧道奴婢。太尉克寧奏曰：「此蓋成俗日久，若遽
ZS01n0001_p0313a20║更之，於人情不安。陛下如惡其數多，宜嚴立格法，以防濫度，則自少
ZS01n0001_p0313a21║矣。」襄曰：「出家之人安用僕隸？乞不問從初如何所得，悉放為良。若寺
ZS01n0001_p0313a22║觀物力元係奴婢之數推定者，併合除免。」詔從襄言。由是二稅戶多為良
ZS01n0001_p0313a23║者。
ZS01n0001_p0313a24║（《金史》卷九十四《完顏襄傳》2088）
ZS01n0001_p0313a25║
ZS01n0001_p0313a26║三君矯枉（滅佛）太過
ZS01n0001_p0313a27║承安元年八月壬子，上（金章宗）召（張）暐至內殿，問曰：……「僧道
ZS01n0001_p0313a28║三年一試，八十而取一，不亦少乎？」對曰：「此輩浮食，無益有損，不宜滋
ZS01n0001_p0313a29║益也。」上曰：「周武帝、唐武宗、後周世宗皆賢君，其壽不永，雖曰偶然，似
ZS01n0001_p0313a30║亦有因也。」對曰：「三君矯枉太過。今不毀除、不崇奉，是為得中矣。」是
ZS01n0001_p0314a01║歲，郊見上帝焉。
ZS01n0001_p0314a02║（《金史》卷一百六《張暐傳》2328）
ZS01n0001_p0314a03║
ZS01n0001_p0314a04║元成宗以軍五千人供造寺工役
ZS01n0001_p0314a05║（至大元年十一月）庚申，太白晝見。以軍五千人供造寺工役。……
ZS01n0001_p0314a06║中書省臣言：「今銓選、錢糧之法盡壞，廩藏空虛。中都建城，大都建寺，
ZS01n0001_p0314a07║及為諸貴人營私第，軍民不得休息。邇者用度愈廣，每賜一人，輒至萬錠，
ZS01n0001_p0314a08║惟陛下矜察。」
ZS01n0001_p0314a09║（《元史》卷二十二《武宗紀一》504）
ZS01n0001_p0314a10║
ZS01n0001_p0314a11║三公之職，濫假僧人
ZS01n0001_p0314a12║（泰定元年三月庚戌）監察御史宋本、李嘉賓、傅嚴起言：「太尉、司
ZS01n0001_p0314a13║徒、司空，三公之職，濫假僧人，及會福、殊祥二院，並辱名爵，請罷之。」不
ZS01n0001_p0314a14║報。（《元史》卷二十九《泰定帝紀》645）
ZS01n0001_p0314a15║
ZS01n0001_p0314a16║中書省臣言建寺傷農
ZS01n0001_p0314a17║（泰定三年十月）庚辰，享太廟。奉安顯宗御容於大天源延聖寺……
ZS01n0001_p0314a18║賜大天源延聖寺鈔二萬錠，吉安、臨江二路田千頃。中書省臣言：「養給
ZS01n0001_p0314a19║軍民，必籍地利。世祖建大宣文弘教等寺，賜永業，當時已號虛費。而成
ZS01n0001_p0314a20║宗復拘天壽萬寧寺，較之世祖，用增倍半。若武宗之崇恩福元、仁宗之承
ZS01n0001_p0314a21║華普慶，租榷所入，益又甚焉。英宗鑿山開寺，損兵傷農，而卒無益。夫土
ZS01n0001_p0314a22║地祖宗所有，子孫當共惜之。臣恐茲後藉為口實，妄興工役，徼福利以逞
ZS01n0001_p0314a23║私慾，惟陛下察之。」帝嘉納焉。
ZS01n0001_p0314a24║（《元史》卷三十《泰定帝紀二》674）
ZS01n0001_p0314a25║
ZS01n0001_p0314a26║泰定帝命帝師修佛事，御史建言
ZS01n0001_p0314a27║（泰定三年十二月）己亥，命帝師修佛事，釋重囚三人。置大承華普
ZS01n0001_p0314a28║慶寺總管府，罷規運提點所。御史言：「比年營繕，以衛軍供役，廢武事不
ZS01n0001_p0314a29║講。請遵世祖舊制，教習五衛親軍，以備扈從。」不報。
ZS01n0001_p0314a30║（《元史》卷三十《泰定帝紀二》675）
ZS01n0001_p0314a31║
ZS01n0001_p0315a01║楊倬奏請分僧道儲粟以濟民
ZS01n0001_p0315a02║（致和元年四月）己酉，御史楊倬等以民饑，請分僧道儲粟濟之，不
ZS01n0001_p0315a03║報。（《元史》卷三十《泰定帝紀二》686）
ZS01n0001_p0315a04║
ZS01n0001_p0315a05║中書省臣言佛事歲費
ZS01n0001_p0315a06║（天歷二年正月丁丑）中書省臣言：「朝廷賞賚，不宜濫及罔功。鷹、
ZS01n0001_p0315a07║鶻、獅、豹之食，舊支肉價二百餘錠，今增至萬三千八百錠；控鶴舊止六百
ZS01n0001_p0315a08║二十八戶，今增二千四百戶。又，佛事歲費，以今較舊，增多金千一百五十
ZS01n0001_p0315a09║兩、銀六千二百兩、鈔五萬六千二百錠、幣帛三萬四千餘匹；請悉揀汰。」從之。
ZS01n0001_p0315a10║（《元史》卷三十三《文宗紀二》728）
ZS01n0001_p0315a11║
ZS01n0001_p0315a12║中書省臣言帑廩虛空五事
ZS01n0001_p0315a13║（至順元年七月己巳）中書省臣言：「近歲帑廩虛空，其費有五：曰賞
ZS01n0001_p0315a14║賜，曰作佛事，曰創置衙門，曰濫冒支請，曰續增衛士鷹坊。請與樞密院、
ZS01n0001_p0315a15║御史台、各怯薛官同加汰減。」從之。
ZS01n0001_p0315a16║（《元史》卷三十四《文宗紀三》760）
ZS01n0001_p0315a17║
ZS01n0001_p0315a18║釋氏請以金銀幣帛祠其神
ZS01n0001_p0315a19║釋氏請以金銀幣帛祠其神，帝難之。不忽木曰：「彼佛以去貪為寶。」
ZS01n0001_p0315a20║遂弗與。
ZS01n0001_p0315a21║（《元史》卷一百三十《不忽木傳》3169）
ZS01n0001_p0315a22║
ZS01n0001_p0315a23║朵羅台上疏請減省供佛飯僧之費
ZS01n0001_p0315a24║朵羅檯子之脫歡，初直宿衛，歷御史台譯史，拜監察御史。遷四川行
ZS01n0001_p0315a25║省左右司員外郎、四川廉訪司僉事、樞密院都事，升斷事官。其在四川時，
ZS01n0001_p0315a26║嘗上疏曰：「內外修寺，雖支官錢，而一椽一瓦，皆勞民力，百姓嗟怨，感傷
ZS01n0001_p0315a27║和氣。宜且停罷，仍減省供佛飯僧之費，以紓國用。如此則上應天心，下
ZS01n0001_p0315a28║合民志，不求福而福自至矣。」
ZS01n0001_p0315a29║（《元史》卷一百三十四《朵羅台傳》3265）
ZS01n0001_p0315a30║
ZS01n0001_p0316a01║脫脫選寺並說「地獄」
ZS01n0001_p0316a02║脫脫乃以私財造大壽元忠國寺於健德門外，為皇太子祝釐，其費為鈔
ZS01n0001_p0316a03║十二萬二千錠。
ZS01n0001_p0316a04║（至王）四年閏月，領宣政院事。諸山主僧請復僧司，且曰：「郡縣所
ZS01n0001_p0316a05║苦，如坐地獄。」脫脫曰：「若復僧司，何異地獄中復置地獄邪？」
ZS01n0001_p0316a06║（《元史》卷一百三十八《脫脫傳》3344）
ZS01n0001_p0316a07║
ZS01n0001_p0316a08║皇帝建佛塔、董文用言非時役民
ZS01n0001_p0316a09║（至元二十二年）有以帝命建佛塔於宋故宮者，有司奉行甚急，天大
ZS01n0001_p0316a10║雨雪，入山伐木，死者數百人，猶欲並建大寺。文用謂其人曰：「非時役
ZS01n0001_p0316a11║民，民不堪矣，少徐之如何？」長官者曰：「參政奈何格上命耶？」文用曰：
ZS01n0001_p0316a12║「非敢格上命，今日之困民力而失民心者，豈上意耶！」其人意沮，遂稍寬
ZS01n0001_p0316a13║其期。
ZS01n0001_p0316a14║（《元史》卷一百四十八《董俊傳附董文用傳》3499）
ZS01n0001_p0316a15║
ZS01n0001_p0316a16║僧道畜妻子，無異常人
ZS01n0001_p0316a17║（泰定元年六月張珪奏曰：）僧道出家，屏絕妻孥，蓋欲超出世表，是
ZS01n0001_p0316a18║以國家優視，無所徭役，且處之官寺；宜清淨絕俗為心，誦經祝壽。比年僧
ZS01n0001_p0316a19║道往往畜妻子，無異常人，如蔡道泰、班講主之徒，傷人逞欲、壞教干刑者，
ZS01n0001_p0316a20║何可勝數！俾奉祠典，豈不褻天瀆神！臣等議：僧道之畜妻子者，宜罪以
ZS01n0001_p0316a21║舊制，罷遣為民。
ZS01n0001_p0316a22║（《元史》卷一百七十五《張珪傳》4082）
ZS01n0001_p0316a23║
ZS01n0001_p0316a24║三公之位，封拜釋老
ZS01n0001_p0316a25║司空、司徒、太尉，古之三公，自大德以來，封拜繁多；釋、老二教，設官
ZS01n0001_p0316a26║統治，權抗有司，撓亂政事，僧道尤苦甚擾。（李）孟言：「人君之柄，在賞
ZS01n0001_p0316a27║與刑，賞一善而天下勸，罰一惡而天下懲，柄乃不失。所施失當，不足勸
ZS01n0001_p0316a28║懲，何以為治！僧、道士既為出世法，何用官府繩治！」乃奏雪冤死者，復
ZS01n0001_p0316a29║其官蔭；濫冒名爵者，悉奪之；罷僧道官。天下稱快。
ZS01n0001_p0316a30║（《元史》卷一百七十五《李孟傳》4087）
ZS01n0001_p0316a31║
ZS01n0001_p0317a01║李元禮上書言建五臺山佛寺之敝
ZS01n0001_p0317a02║李元禮字庭訓，真定人。資性莊重，燕居不妄言笑。歷易州、大都路
ZS01n0001_p0317a03║儒學教授，遷太常太祝，升博士……元貞元年，擢拜監察御史，彈劾無所回
ZS01n0001_p0317a04║撓。二年，有旨建五臺山佛寺，皇太后將臨幸，元禮上疏曰：
ZS01n0001_p0317a05║古人有言曰：生民之利害，社稷之大計，惟所見聞而不係職
ZS01n0001_p0317a06║司者，獨宰相得行之，諫官得言之。今朝廷不設諫官，御史職當
ZS01n0001_p0317a07║言路，即諫官也，烏可坐視得失而無一言，以裨益聖治萬分之一
ZS01n0001_p0317a08║哉！伏見五臺創建寺宇，土木既興，工匠伕役，不下數萬，附近
ZS01n0001_p0317a09║數路州縣，供億煩重，男女廢耕織，百物踴貴，民有不聊生者
ZS01n0001_p0317a10║矣。
ZS01n0001_p0317a11║伏聞太后親臨五臺，布施金幣，廣資福利，其不可行者有五：
ZS01n0001_p0317a12║時當盛夏，禾稼方茂，百姓歲計，全仰秋成，扈從經過，千乘萬騎，
ZS01n0001_p0317a13║不無蹂躪，一也。太后春秋已高，親勞聖體，往復暑途數千里，山
ZS01n0001_p0317a14║川險惡，不避風日，輕冒霧露，萬一調養失宜，悔將何及，二也。
ZS01n0001_p0317a15║今上登寶位以來，遵守祖宗成法，正當兢業持盈之日，上位舉動，
ZS01n0001_p0317a16║必書簡冊，以貽萬世之則，書而不法，將焉用之，三也。夫財不天
ZS01n0001_p0317a17║降，皆出於民，今日支持調度，方之曩時百倍，而又勞民傷財，以
ZS01n0001_p0317a18║奉土木，四也。佛本西方聖人，以慈悲方便為教，不與物競，雖窮
ZS01n0001_p0317a19║天下珍玩奇寶供養，不為喜，雖無一物為獻而一心致敬，亦不為
ZS01n0001_p0317a20║怒。今太后為國家、為蒼生崇奉祈福，福未獲昭受，而先勞聖體，
ZS01n0001_p0317a21║聖天子曠定省之禮，軫思親之懷，五也。伏願中路回轅，端居深
ZS01n0001_p0317a22║宮，儉以養德，靜以頤神，上以循先皇后之懿範，次以盡聖天子之
ZS01n0001_p0317a23║孝心，下以慰元元之望。如此，則不祈福而福至矣。
ZS01n0001_p0317a24║台臣不敢以聞。
ZS01n0001_p0317a25║大德元年，侍御史萬僧與御史中丞崔彧不合，詣架閣庫，取前章封之，
ZS01n0001_p0317a26║入奏曰：「崔中丞私黨漢人李御史，為大言謗佛，不宜建寺。」帝大怒，遣近
ZS01n0001_p0317a27║臣賚其章，敕右丞相完澤、平章政事不忽木等鞫問，不忽木以國語譯而讀
ZS01n0001_p0317a28║之，完澤曰：「其意正與吾同，往吾嘗以此諫，太后曰：『我非喜建此寺，蓋
ZS01n0001_p0317a29║以先皇帝在時，嘗許為之，非汝所知也。』」彧與萬僧面質於完澤，不忽木抗
ZS01n0001_p0317a30║言曰：「他御史懼不肯言，惟一御史敢言，誠可賞也。」完澤等以章上聞。
ZS01n0001_p0318a01║帝沉思良久曰：「御史之言是也。」乃罷萬僧，復元禮職。
ZS01n0001_p0318a02║（《元史》卷一百七十六《李元禮傳》4101）
ZS01n0001_p0318a03║
ZS01n0001_p0318a04║有詔起報嚴寺，陳思謙諫之
ZS01n0001_p0318a05║有詔起報嚴寺。（陳）思謙曰：「兵荒之餘，當罷土木，以紓民力。」帝
ZS01n0001_p0318a06║嘉之曰：「此正得祖宗立台憲之意。繼此事有當言者，無隱。」賜縑綺旌
ZS01n0001_p0318a07║之。
ZS01n0001_p0318a08║（《元史》卷一百八十四《陳思謙傳》4239）
ZS01n0001_p0318a09║
ZS01n0001_p0318a10║元文宗建寺，蓋苗諫之
ZS01n0001_p0318a11║天歷初，文宗昭以建康潛邸為佛寺，務窮壯麗，毀民居七十餘家，仍以
ZS01n0001_p0318a12║御史大夫督其役。（蓋）苗上封事曰：「臣聞使民以時，使臣以禮，自古未
ZS01n0001_p0318a13║有不由斯道而致隆平者。陛下龍潛建業之時，居民困於供給，幸而獲睹今
ZS01n0001_p0318a14║日之運，百姓跂足舉首，以望非常之恩。今奪農時以創佛寺，又廢民居，使
ZS01n0001_p0318a15║之家破產蕩，豈聖人御天下之道乎？昔漢高帝興於豐、沛，為復兩縣，光武
ZS01n0001_p0318a16║中興南陽，免稅三年，既不務此，而隆重佛氏，何以滿斯民之望哉！且佛以
ZS01n0001_p0318a17║慈悲為心，方便為教，今尊佛氏而害生民，無乃違其方便之教乎？台臣職
ZS01n0001_p0318a18║專糾察，表正百司，今乃委以修繕之役，豈其禮哉？」書奏，御史大夫果免
ZS01n0001_p0318a19║督役。
ZS01n0001_p0318a20║入為監察御史。文宗幸護國仁王寺，泛舟玉泉，苗進曰：「今頻年不
ZS01n0001_p0318a21║登，邊隅不靖，政當恐懼修省，何暇逸游，以臨不測之淵乎？」帝嘉納之，賜
ZS01n0001_p0318a22║以對衣上尊，即日還宮。
ZS01n0001_p0318a23║（《元史》卷一百八十五《蓋苗傳》4260）
ZS01n0001_p0318a24║
ZS01n0001_p0318a25║張楨上疏陳十禍
ZS01n0001_p0318a26║及毛貴陷山東，（張楨）上疏陳十禍，根本之禍有六，征討之禍有四，
ZS01n0001_p0318a27║歷數其弊（曰）：……「陛下事佛求福，飯僧消禍，以天壽節而禁屠宰，皆虛
ZS01n0001_p0318a28║名也。今天下殺人矣，陛下泰然不理，而曰吾將以是求福，福何自而至哉。
ZS01n0001_p0318a29║穎上之寇，始結白蓮，以佛法誘眾，終飾威權，以兵抗拒，視其所向，駸駸可
ZS01n0001_p0318a30║畏，其勢不至於亡吾社稷、燼吾國家不已也。堂堂天朝，不思靖亂，而反為
ZS01n0001_p0319a01║階亂，其禍至慘，其毒至深，其關係至大，有識者為之扼腕，有志者為之痛
ZS01n0001_p0319a02║心，此征討之禍也。」疏奏，不省。權臣惡其訐直。
ZS01n0001_p0319a03║（《元史》卷一百八十六《張楨傳》4266）
ZS01n0001_p0319a04║
ZS01n0001_p0319a05║解縉言釋、老之壯者驅之
ZS01n0001_p0319a06║臣（解縉）見陛下好觀《說苑》、《韻府》雜書與所謂《道德經》、《心經》
ZS01n0001_p0319a07║者，臣竊謂甚非所宜也……釋、老之壯者驅之，俾復於人倫。經咒之妄者
ZS01n0001_p0319a08║火之，俾絕其欺誑。絕鬼巫，破淫祀，省冗官，減細縣，痛懲法外之威刑，永
ZS01n0001_p0319a09║革京城之工役。
ZS01n0001_p0319a10║（《明史》卷一百四十七《解縉傳》4115）
ZS01n0001_p0319a11║
ZS01n0001_p0319a12║西域貢佛舍利
ZS01n0001_p0319a13║（永樂元年）三月秋，（鄭賜）代李至剛為禮部尚書。四年正月，西域
ZS01n0001_p0319a14║貢佛舍利，賜因請釋囚。帝曰：「梁武、元順溺佛教，有罪者不刑，紀綱大
ZS01n0001_p0319a15║壞，此豈可效！」
ZS01n0001_p0319a16║（《明史》卷一百五十一《鄭賜傳》4178）
ZS01n0001_p0319a17║
ZS01n0001_p0319a18║鍾同上疏言「禁僧道之蠹民」
ZS01n0001_p0319a19║（景泰）五年五月，（鍾）同因上疏論時政，遂及復儲事，其略曰：……
ZS01n0001_p0319a20║親庶政以總威權，敦倫理以厚風俗，辨邪正以專委任，嚴賞罰以彰善惡，崇
ZS01n0001_p0319a21║風憲以正紀綱。去浮費，罷冗員，禁僧道之蠹民，擇賢將以訓士。然後親
ZS01n0001_p0319a22║率群臣，謝過郊廟，如成湯之六事自責，唐太宗之十漸即改，庶幾天意可
ZS01n0001_p0319a23║回，國勢可振。
ZS01n0001_p0319a24║（《明史》卷一百六十二《鍾同傳》4408）
ZS01n0001_p0319a25║
ZS01n0001_p0319a26║倪敬等上言「罷桑門之供」
ZS01n0001_p0319a27║（景泰）六年七月，以時多災異，（倪敬）偕同官吳江盛昶、江陰杜宥、
ZS01n0001_p0319a28║蕪湖黃讓、安福羅俊、固始汪清上言：「府庫之財，不宜無故而予；遊觀之
ZS01n0001_p0319a29║事，不宜非時而行。曩以齋僧，屢出帑金易米，不知櫛風沐雨之邊卒，趨事
ZS01n0001_p0319a30║急公之貧民，又何以濟之？近聞造龍舟，作燕室，營繕日增，嬉游不少，非
ZS01n0001_p0320a01║所以養聖躬也。章綸、鍾同直言見忤，幽錮逾年，非所以昭聖德也。願罷
ZS01n0001_p0320a02║桑門之供，輟宴佚之娛，止興作之役，寬直臣之囚。」帝得疏不懌，下之禮
ZS01n0001_p0320a03║部。
ZS01n0001_p0320a04║（《明史》卷一百六十二《倪敬傳》4415）
ZS01n0001_p0320a05║
ZS01n0001_p0320a06║單宇上書言：「尊奉佛氏，卒致禍亂」
ZS01n0001_p0320a07║初，王振佞佛，請帝歲一度僧。其所修大興隆寺，日役萬人，糜帑數十
ZS01n0001_p0320a08║萬，閎麗冠京都。英宗為賜號「第一叢林」，命僧大作佛事，躬自臨幸，以
ZS01n0001_p0320a09║故釋教益熾。至是（單）宇上書言：「前代人君尊奉佛氏，卒致禍亂。近男
ZS01n0001_p0320a10║女出家累百千萬，不耕不織，蠶食民間。營構寺宇，遍滿京邑，所費不可勝
ZS01n0001_p0320a11║紀。請撤木石以建軍營，銷銅鐵以鑄兵仗，罷遣僧尼，歸之民俗，庶皇風清
ZS01n0001_p0320a12║穆，異教不行。」疏入，為廷議所格。復知侯官。
ZS01n0001_p0320a13║而咸陽姚顯以鄉舉入國學，亦上言：「曩者修治大興隆寺，窮極壯麗，
ZS01n0001_p0320a14║又奉僧楊某為上師，儀從侔王者。食膏梁，被組繡，藐萬乘若弟子。今上
ZS01n0001_p0320a15║皇被留賊庭，乞令前赴瓦剌，化諭也先。誠能奉駕南還，庶見護國之力。
ZS01n0001_p0320a16║不然，佛不足信彰彰矣。」
ZS01n0001_p0320a17║當景泰時，廷臣諫事佛者甚眾，帝卒不能從。而中官興安最用事，佞
ZS01n0001_p0320a18║佛甚於振，請帝建大隆福寺，嚴壯與興隆並。四年三月，寺成，帝剋期臨
ZS01n0001_p0320a19║幸。河東鹽運判官濟寧楊浩切諫，乃止。
ZS01n0001_p0320a20║（《明史》卷一百六十四《單宇傳》4457）
ZS01n0001_p0320a21║
ZS01n0001_p0320a22║林聰上言「罷齋醮，汰僧道」等事
ZS01n0001_p0320a23║（景泰）五年三月以災異偕同官條上八事，雜引五行諸書，累數千言。
ZS01n0001_p0320a24║大略以絕玩好，謹嗜欲，為崇德之本，而修人事，在進賢退奸。……餘如罷
ZS01n0001_p0320a25║齋醮，汰僧道，慎刑獄，禁私役軍士，省輪班工匠，皆深中時弊。帝多採納。
ZS01n0001_p0320a26║（《明史》卷一百七十七《林聰傳》4719）
ZS01n0001_p0320a27║
ZS01n0001_p0320a28║岳弘等上書言西天佛子劄實巴佔地多達數十百頃
ZS01n0001_p0320a29║岳弘，字寬叔，上杭人。天順末進士。授戶科給事中。數陳時政。成
ZS01n0001_p0320a30║化四年春，偕同官上言：「洪武、永樂間，以畿輔、山東土曠人稀，詔聽民開
ZS01n0001_p0321a01║墾，永不科稅。邇者權豪怙勢，率指為閒田，朦朧奏乞。如嘉善長公主求
ZS01n0001_p0321a02║文安諸縣地，西天佛子劄實巴求靜海縣地，多至數十百頃。夫地逾百頃，
ZS01n0001_p0321a03║古者百家產也。豈可徇一人之私情，而奪百家恆產哉。」帝納其言，詔自
ZS01n0001_p0321a04║今請乞，皆不許，著為令。劄實巴所乞地，竟還之民……京師歲歉米貴，而
ZS01n0001_p0321a05║四方游僧萬數，弘請驅逐，以省冗食。又請發太倉米，減價以糶，給貧民最
ZS01n0001_p0321a06║甚者。帝悉從之。復言：「在京百獸房及清河寺諸處，所育珍禽野獸，日
ZS01n0001_p0321a07║飼魚肉米菽，乞並縱放，以省冗費。」報聞。
ZS01n0001_p0321a08║（《明史》卷一百八十《丘弘傳》4770）
ZS01n0001_p0321a09║
ZS01n0001_p0321a10║都城佛剎迄無寧工
ZS01n0001_p0321a11║當是時，帝耽於燕樂，群小亂政，屢致災譴。至（成化）二十一年正月
ZS01n0001_p0321a12║朔申刻，有星西流，化白氣，聲如雷。帝頗懼，詔求直言，（李）俊率六科諸
ZS01n0001_p0321a13║臣上疏曰：……夫爵以待有德，賞以待有功也。今或無故而爵一庸流，或
ZS01n0001_p0321a14║無功而賞一貴倖。祈雨雪者得美官，進金寶者射厚利。方士獻煉服之書，
ZS01n0001_p0321a15║伶人奏曼延之戲。掾史胥徒皆叨官祿，俳優僧道亦玷班資。一歲而傳奉
ZS01n0001_p0321a16║或至千人，數歲而數千人矣。數千人之祿，歲以數十萬計……今都城佛剎
ZS01n0001_p0321a17║迄無寧工，京營軍士不復遺力。如國師繼曉假術濟私，糜耗特甚，中外切
ZS01n0001_p0321a18║齒。願陛下內惜資財，外惜人力，不急之役姑賜停罷，則工役不煩而天意
ZS01n0001_p0321a19║可回矣……陝西、河南、山西赤地千里。屍骸枕籍，流亡日多，萑苻可慮。
ZS01n0001_p0321a20║願體天心之仁愛，憫生民之因窮，追錄貴倖鹽課，暫假造寺資財，移振饑
ZS01n0001_p0321a21║民，俾苟存活，則流亡復而天意可回矣……帝優詔答之。降孜省上林丞，
ZS01n0001_p0321a22║常恩本寺丞，繼曉革國師為民，令巡按御史追其誥敕。制下，舉朝大悅。
ZS01n0001_p0321a23║（《明史》卷一百八十《李俊傳》4778）
ZS01n0001_p0321a24║
ZS01n0001_p0321a25║催升、蘇章言宦官妖僧罪
ZS01n0001_p0321a26║（催）升、（蘇）章言宦官妖僧罪，請及誅竄，而尚書王恕今伊、傅，不宜
ZS01n0001_p0321a27║置南京。（彭）綱斥李孜省、繼曉，請誅之以謝天下。……（李）旦陳十事，
ZS01n0001_p0321a28║且言：「神仙、佛老、外戚、女謁，聲色貨利，奇技淫巧，皆陛下素所惑溺，而
ZS01n0001_p0321a29║左右近習交相誘之。」言甚切。帝以方修省，皆不罪。
ZS01n0001_p0321a30║（《明史》卷一百八十《汪奎傳附》4783）
ZS01n0001_p0321a31║
ZS01n0001_p0322a01║林俊之下獄也，（王）恕言：「天地止一壇，祖宗止一廟，而佛至千餘
ZS01n0001_p0322a02║寺。一寺立，而移民居且數百家，費內帑且數十萬，此舛也。俊言當，不宜
ZS01n0001_p0322a03║罪。」帝得疏不懌。（《明史》卷一百八十二《王恕傳》4834）
ZS01n0001_p0322a04║
ZS01n0001_p0322a05║陳音方「法王、佛子、真人，宜一切罷遣」
ZS01n0001_p0322a06║陳音，字師召，莆田人。天順末進士。改庶吉士，授編修。成化六年
ZS01n0001_p0322a07║三月，以災異陳時政，言：「講學莫先於好問。陛下雖間御經筵，然勢分嚴
ZS01n0001_p0322a08║絕，上有疑未嘗問，下有見不敢陳。願引儒臣賜坐便殿，從容咨論，仰發聖
ZS01n0001_p0322a09║聽。異端者，正道之反，法王、佛子、真人，宜一切罷遣。」章下禮部。
ZS01n0001_p0322a10║（《明史》卷一百八十四《張元楨傳附陳音傳》4881）
ZS01n0001_p0322a11║
ZS01n0001_p0322a12║詔奪真人、國師、高士等三十餘人名號
ZS01n0001_p0322a13║孝宗崩，真人陳應䙉、西番灌頂大國師那卜堅參等以祓除，率其徒
ZS01n0001_p0322a14║入乾清宮，（張）升請置之法。詔奪真人、國師、高士等三十餘人名號，逐
ZS01n0001_p0322a15║之。升在部五年，遇災異，輒進直言。亦數為言者所攻，然自守謹飭。
ZS01n0001_p0322a16║（《明史》卷一百八十四《張升傳》4883）
ZS01n0001_p0322a17║
ZS01n0001_p0322a18║劉春奏：不得濫營寺宇
ZS01n0001_p0322a19║（正德年間）帝崇信西僧，常襲其衣服，演法內廠。有綽吉我些兒者，
ZS01n0001_p0322a20║出入豹房，封大德法王，遣其徒二人還烏思藏，請給國師誥命如大乘法王
ZS01n0001_p0322a21║例，歲時入貢，且得繼茶以行，春持不可。帝命再議，（劉）春執奏曰：「烏
ZS01n0001_p0322a22║思藏遠在西方，性極頑獷。雖設四王撫化，其來貢必有節制，使不為邊患。
ZS01n0001_p0322a23║若許其繼茶，給之誥敕，萬一假上旨以誘羌人，妄有請乞，不從失異俗心，
ZS01n0001_p0322a24║從之則滋害。」奏上，罷繼茶，卒與誥命。春又奏：「西番俗信佛教，故祖宗
ZS01n0001_p0322a25║承前代舊，設立烏思藏諸司，及陝西洮、岷，四川松潘諸寺，令化導番人，許
ZS01n0001_p0322a26║之朝貢。貢期、人數皆有定制。比緣諸番僻遠，莫辨真偽。中國逃亡罪
ZS01n0001_p0322a27║人，習其語言，竄身在內，又多創寺請額。番項日增，宴賞繁費。乞嚴其期
ZS01n0001_p0322a28║限，酌定人數，每寺給勘合十道，緣邊兵備存勘合底簿，比對相同，方許起
ZS01n0001_p0322a29║送。並禁自後不得濫營寺宇。」報可。
ZS01n0001_p0322a30║（《明史》卷一百八十四《劉春傳》4886）
ZS01n0001_p0322a31║
ZS01n0001_p0323a01║侶仲上言：停寺觀齋醮
ZS01n0001_p0323a02║（弘治）十五年（侶鍾）上天下會計之數，言：「……今太倉無儲，內府
ZS01n0001_p0323a03║殫絀，而冗食冗費日加於前。願陛下惕然省憂，力加損節，且敕廷臣共求
ZS01n0001_p0323a04║所以足用之術。」帝乃下廷臣議。議上十二事，其罷傳奉冗官，汰內府濫
ZS01n0001_p0323a05║收軍匠，清騰驤四衛勇士，停寺觀齋醮，省內侍、畫工、番僧供應，禁王府及
ZS01n0001_p0323a06║織造濫乞鹽引，令有司征莊田租，皆權倖所不便者。疏留數月不下，鍾乃
ZS01n0001_p0323a07║復言之。他皆報可，而事關權幸者終格不行。
ZS01n0001_p0323a08║（《明史》卷一百八十五《侶鍾傳》4900）
ZS01n0001_p0323a09║
ZS01n0001_p0323a10║周廣上言：剌麻尤釋教所不齒
ZS01n0001_p0323a11║周廣，字克之，崑山人。弘治十八年進士。歷知莆田、吉永二縣。
ZS01n0001_p0323a12║正德中，以治最征授御史，疏陳四事，略言：
ZS01n0001_p0323a13║三代以前，未有佛法。況剌麻尤釋教所不齒。耳貫銅環，身衣赭服，
ZS01n0001_p0323a14║殘破禮法，肆為淫邪。宜投四裔，以御魑魅，奈何令近君側，為群盜興兵口
ZS01n0001_p0323a15║實哉！
ZS01n0001_p0323a16║（《明史》卷一百八十八《周廣傳》5000）
ZS01n0001_p0323a17║
ZS01n0001_p0323a18║番僧處禁寺
ZS01n0001_p0323a19║劉瑾敗，大臣多以黨附見劾，（喬）宇獨無所染。拜南京禮部尚書。
ZS01n0001_p0323a20║乾清宮災，率同列言視朝不勤，經筵久輟，國本未建，義子猥多，番僧處禁
ZS01n0001_p0323a21║寺，優伶侍起居，立皇店，留邊兵，習戰鬥，土木繁興，織造不息，凡十事。
ZS01n0001_p0323a22║帝不省。
ZS01n0001_p0323a23║（《明史》卷一百九十四《劉瑾傳》5131）
ZS01n0001_p0323a24║
ZS01n0001_p0323a25║西內創梵宇
ZS01n0001_p0323a26║乾清宮災，詔求直言。（楊）一清上書言視朝太遲，享祀太慢，西內創
ZS01n0001_p0323a27║梵宇，禁中宿邊兵，畿內皇店之害，江南織造之擾。因引疾乞歸，帝慰留
ZS01n0001_p0323a28║之。
ZS01n0001_p0323a29║（《明史》卷一百九十八《楊一清傳》5228）
ZS01n0001_p0323a30║
ZS01n0001_p0324a01║周用諫迎佛烏斯藏
ZS01n0001_p0324a02║（周用）諫迎佛烏斯藏及以中旨遷黜尚書、都給事中等官，且請治鎮
ZS01n0001_p0324a03║守江西中官黎安罪。
ZS01n0001_p0324a04║（《明史》卷二百二《周用傳》5330）
ZS01n0001_p0324a05║
ZS01n0001_p0324a06║鄭一鵬言：僧道靡費
ZS01n0001_p0324a07║帝用中官崔文言，建醮乾清、坤寧諸宮，西天、西番、漢經諸廠，五花宮
ZS01n0001_p0324a08║兩暖閣、東次閣，莫不有之。（鄭）一鵬言：「禱祀繁興，必魏彬、張銳餘黨。
ZS01n0001_p0324a09║先帝已誤，陛下豈容再誤。臣巡視光祿，見一齋醮蔬食之費，為錢萬有八
ZS01n0001_p0324a10║千。陛下忍斂民怨，而不忍傷佞倖之心。況今天災頻降，京師道殣相望，
ZS01n0001_p0324a11║邊境戍卒，日夜荷戈，不得飽食，而為僧道靡費至此，此臣所未解。」報聞。
ZS01n0001_p0324a12║（《明史》卷二百六《鄭一鵬傳》5437）
ZS01n0001_p0324a13║
ZS01n0001_p0324a14║敗俗妨農，莫甚釋氏
ZS01n0001_p0324a15║顧存仁，字伯剛，太倉人。嘉靖十一年進士。除餘姚知縣，徵為禮科
ZS01n0001_p0324a16║給事中。十七年冬疏陳五事。首言宜廣曠蕩恩，赦楊慎、馬錄、馮恩、呂經
ZS01n0001_p0324a17║等。末云：「敗俗妨農，莫甚釋氏。葉凝秀何人，而敢乞度？」帝方崇道家
ZS01n0001_p0324a18║言。凝秀，道士也。帝以為刺已，且惡其欲釋楊慎等，遂責存仁妄指凝秀
ZS01n0001_p0324a19║為釋氏，廷杖之六十，編氓口外。往來塞上，幾三十年。穆宗即位，召為南
ZS01n0001_p0324a20║京通政參議。
ZS01n0001_p0324a21║（《明史》卷二百九《顧存仁傳》5516）
ZS01n0001_p0324a22║
ZS01n0001_p0324a23║異言異服列於朝苑
ZS01n0001_p0324a24║（楊爵上書曰：）「左道惑眾，聖王必誅。今異言異服列於朝苑，金紫
ZS01n0001_p0324a25║赤紱賞及方外。夫保傅之職坐而論道，今舉而畀之奇邪之徒。流品之亂
ZS01n0001_p0324a26║莫以加矣。陛下誠與公卿賢士日論治道，則心正身修，天地鬼神莫不佑
ZS01n0001_p0324a27║享，安用此妖誕邪妄之術，列諸清禁，為聖躬累耶！臣聞上之所好，下必有
ZS01n0001_p0324a28║甚。近者妖盜繁興，誅之不息。風聲所及，人起異議。貽四方之笑，取百
ZS01n0001_p0324a29║世之譏，非細故也。此信用方術，足以失人心而致危亂者，四也。」
ZS01n0001_p0324a30║（《明史》卷二百九《楊爵傳》5525）
ZS01n0001_p0324a31║
ZS01n0001_p0325a01║白蓮結社
ZS01n0001_p0325a02║（萬曆）二十五年五月（呂坤）疏陳天下安危。其略曰：……一曰無聊
ZS01n0001_p0325a03║之民。飽溫無由，身家俱困，因懷逞亂之心，冀緩須臾之死。二曰無行之
ZS01n0001_p0325a04║民。氣高性悍，玩法輕生，居常愛玉帛子女而不得，及有變則淫掠是圖。
ZS01n0001_p0325a05║三曰邪說之民。白蓮結社，遍及四方，教主傳頭，所在成聚。倘有招呼之
ZS01n0001_p0325a06║首，此其歸附之人。四曰不軌之民。乘釁蹈機，妄思雄長。惟冀目前有
ZS01n0001_p0325a07║變，不樂天下太平。陛下約己愛人，損上益下，則四民皆赤子，否則悉為寇
ZS01n0001_p0325a08║仇。
ZS01n0001_p0325a09║（《明史》卷二百二十六《呂坤傳》5937）
ZS01n0001_p0325a10║
ZS01n0001_p0325a11║稅寺產
ZS01n0001_p0325a12║（畢）自嚴擇其可者，先列上十二事，日增鹽引，議鼓鑄，括雜稅，核隱
ZS01n0001_p0325a13║田，稅寺產，核牙行，停修倉廒，止葺公署，南馬協濟，崇文鋪稅，京運撥兌，
ZS01n0001_p0325a14║板木折價。
ZS01n0001_p0325a15║（《明史》卷二百五十六《畢自嚴傳》6610）
ZS01n0001_p0325a16║
ZS01n0001_p0325a17║沈迅請以天下僧人配尼姑
ZS01n0001_p0325a18║其年（崇禎十一年）冬，畿輔被兵。（沈）迅請於廣平、河間、定州、蠡
ZS01n0001_p0325a19║縣各設兵備一人。又請以天下僧人配尼姑，編入里甲，三丁抽一，可得兵
ZS01n0001_p0325a20║數十萬。他條奏甚多。章下兵部，嗣昌盛稱迅言可用，乃命為兵科給事
ZS01n0001_p0325a21║中。
ZS01n0001_p0325a22║（《明史》卷二百六十七《守玫傳附沈迅傳》6881）