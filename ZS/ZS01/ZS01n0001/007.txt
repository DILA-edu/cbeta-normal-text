ZS01n0001_p0488a01║
ZS01n0001_p0488a02║
ZS01n0001_p0488a03║
ZS01n0001_p0488a04║七教令
ZS01n0001_p0488a05║
ZS01n0001_p0488a06║沙門壞佛像以惡逆論
ZS01n0001_p0488a07║（開皇二十年十二月）辛巳，詔曰：「佛法深妙，道教虛融，咸降大慈，
ZS01n0001_p0488a08║濟度群品，凡在含識，皆蒙覆護。所以雕鑄靈相，圖寫真形，率土瞻仰，用
ZS01n0001_p0488a09║申誠敬。其五嶽四鎮，節宣雲雨，江、河、淮、海，浸潤區域，並生養萬物，利
ZS01n0001_p0488a10║益兆人，故建廟立祀，以時恭敬。敢有毀壞偷盜佛及天尊像，岳鎮海瀆神
ZS01n0001_p0488a11║形者，以不道論。沙門壞佛像，道士壞天尊者，以惡逆論。」
ZS01n0001_p0488a12║（《隋書》卷二《高祖紀下》45）
ZS01n0001_p0488a13║
ZS01n0001_p0488a14║沙門壞佛像以惡逆論
ZS01n0001_p0488a15║帝以年齡晚暮，尤崇尚佛道，又素信鬼神，二十年，詔沙門道士壞佛像
ZS01n0001_p0488a16║天尊，百姓壞岳瀆神像，皆以惡逆論。
ZS01n0001_p0488a17║（《隋書》卷二十五《刑法志》715）
ZS01n0001_p0488a18║
ZS01n0001_p0488a19║賜死王誼
ZS01n0001_p0488a20║於時上柱國元諧亦頗失意，（王）誼數與相往來，言論醜惡。胡僧告
ZS01n0001_p0488a21║之。公卿奏誼大逆不道，罪當死。上見誼愴然曰：「朕與公舊為同學，甚
ZS01n0001_p0488a22║相憐憫，將奈國法何？」於是下詔曰：「誼，有周之世，早豫人倫，朕共游庠
ZS01n0001_p0488a23║序，遂相親好。然性懷險薄，巫覡盈門，鬼言怪語，稱神道聖。朕受命之
ZS01n0001_p0488a24║初，深存誡約，口云改悔，心實不悛。乃說四天王神道，誼應受命，書有誼
ZS01n0001_p0488a25║讖，天有誼星，桃、鹿二川，岐州之下，歲在辰巳，興帝王之業。密令卜問，
ZS01n0001_p0488a26║伺殿省之災。又說其身是明王，信用左道，所在詿誤，自言相表當王不疑。
ZS01n0001_p0488a27║此而赦之，將或為亂，禁暴除惡，宜伏國刑。」上復令大理正趙綽謂誼曰：
ZS01n0001_p0488a28║「時命如此，將若之何！」於是賜死於家，時年四十六。
ZS01n0001_p0488a29║（《隋書》卷四十《元諧傳》1170）
ZS01n0001_p0488a30║
ZS01n0001_p0489a01║上慰（王誼）而釋之
ZS01n0001_p0489a02║時上柱國王誼有功於國，與諧俱無任用，每相往來。胡僧告諧、誼謀
ZS01n0001_p0489a03║反，上按其事，無逆狀，上慰諭而釋之。
ZS01n0001_p0489a04║（《隋書》卷四十《王誼傳》1171）
ZS01n0001_p0489a05║
ZS01n0001_p0489a06║高熲被斬
ZS01n0001_p0489a07║獨孤皇后知熲不可奪，陰欲去之。初，夫人卒，后言於上曰：「高僕射
ZS01n0001_p0489a08║老矣，而喪夫人，陛下何能不為之娶！」上以后言謂熲，熲流涕謝曰：「臣今
ZS01n0001_p0489a09║已老，退朝之後，唯齋居讀佛經而已。雖陛下垂哀之深，至於納室，非臣所
ZS01n0001_p0489a10║願。」上乃止……
ZS01n0001_p0489a11║頃之，熲國令上熲陰事，稱：「其子表仁謂熲曰：『司馬仲達初托疾不
ZS01n0001_p0489a12║朝，遂有天下。公今遇此，焉知非福！』」於是上大怒，囚熲於內史省而鞫
ZS01n0001_p0489a13║之。憲司復奏熲他事，云：「沙門真覺嘗謂熲云：『明年國有大喪。』尼令暉
ZS01n0001_p0489a14║復云：『十七、十八年，皇帝有大厄。十九年不可過。』」上聞而益怒，顧謂
ZS01n0001_p0489a15║群臣曰：「帝王豈可力求。孔子以大聖之才，作法垂世，寧不欲大位邪？
ZS01n0001_p0489a16║天命不可耳。熲與子言，自比晉帝，此何心乎？」有司請斬熲。……於是
ZS01n0001_p0489a17║除名為民。
ZS01n0001_p0489a18║（《隋書》卷四十一《高熲傳》1182）
ZS01n0001_p0489a19║
ZS01n0001_p0489a20║煬帝命五郡沙門設佛供
ZS01n0001_p0489a21║煬帝北巡，至恆安，見白骨被野，以問侍臣。侍臣曰：「往者韓洪與虜
ZS01n0001_p0489a22║戰處也。」帝憫然傷之，收葬骸骨，命五郡沙門為設佛供，拜洪隴西太守。
ZS01n0001_p0489a23║（《隋書》卷五十二《韓擒虎傳》1343）
ZS01n0001_p0489a24║
ZS01n0001_p0489a25║僧尼挾那左道者並皆禁絕
ZS01n0001_p0489a26║（太建十四年）夏四月丙申，立皇子永康公胤為皇太子，賜天下為父
ZS01n0001_p0489a27║後者爵一級，王公以下繼帛各有差，庚子，詔：「鏤金銀薄、庶物化生、土
ZS01n0001_p0489a28║木人、彩華之屬，及布帛短狹輕疏者，並傷財廢業，尤成蠹患。又僧尼道
ZS01n0001_p0489a29║士，挾邪左道，不依經律，人間淫祀祅書諸珍怪事，詳為條制，並皆禁絕。」
ZS01n0001_p0489a30║（《南史》卷十《陳本紀下第十》302）
ZS01n0001_p0489a31║
ZS01n0001_p0490a01║詔禁屠殺含孕
ZS01n0001_p0490a02║（永年）十一月甲申，詔禁屠殺含孕，以為永制。己丑，帝於式乾殿為
ZS01n0001_p0490a03║諸僧、朝臣講《維摩詰經》。
ZS01n0001_p0490a04║（《北史》卷四《魏本紀第四》139）
ZS01n0001_p0490a05║
ZS01n0001_p0490a06║天保元年八月詔
ZS01n0001_p0490a07║（天保元年八月）庚寅，詔曰：「朕以虛薄，嗣弘王業，思所以讚揚盛
ZS01n0001_p0490a08║績，播之萬古。雖史官執筆，有聞無墜，猶恐緒言遣美，時或未書。在位王
ZS01n0001_p0490a09║公、文武大小，降及庶人，爰至僧徒，或親奉音旨，或承傳旁說，凡可載之文
ZS01n0001_p0490a10║籍，悉條封上。」
ZS01n0001_p0490a11║（《北史》卷七《齊本紀中第七》247）
ZS01n0001_p0490a12║
ZS01n0001_p0490a13║詔禁網捕鷹鷂
ZS01n0001_p0490a14║（天統）五年春正月辛亥，詔以金鳳等三台未入寺者，施大興聖
ZS01n0001_p0490a15║寺……二月乙丑又詔禁網捕鷹鷂及畜養籠放之物。……夏四月甲子，詔
ZS01n0001_p0490a16║以并州尚書省為大基聖寺，晉祠為大崇皇寺。
ZS01n0001_p0490a17║（《北史》卷八《齊本紀下第八》291）
ZS01n0001_p0490a18║
ZS01n0001_p0490a19║辨釋三教先後，佛教為後
ZS01n0001_p0490a20║（建德二年）十二月癸巳，集群官及沙門道士等，帝升高座，辨釋三教
ZS01n0001_p0490a21║先後。以儒教為先，道教次之，佛教為後。
ZS01n0001_p0490a22║（《北史》卷十《周本紀下第十》359）
ZS01n0001_p0490a23║
ZS01n0001_p0490a24║頒舍利於諸州
ZS01n0001_p0490a25║（仁壽元年六月）乙丑，廢太學及州縣學，唯留國子一學，取正三品以
ZS01n0001_p0490a26║上子七十二人充生。頒舍利於諸州。
ZS01n0001_p0490a27║（《北史》卷十一《隋本紀上第十一》424）
ZS01n0001_p0490a28║
ZS01n0001_p0491a01║違制之事，悉宜停斷
ZS01n0001_p0491a02║（武德九年）夏五月辛巳，以京師寺觀不甚清淨，詔曰：
ZS01n0001_p0491a03║釋伽闡教，清淨為先，遠離塵垢，斷除貪慾。所以弘宣勝業，修植善
ZS01n0001_p0491a04║根，開導愚迷，津梁品庶。是以敷演經教，檢約學徒，調懺身心，捨諸染著，
ZS01n0001_p0491a05║衣服飲食，咸資四輩。
ZS01n0001_p0491a06║自覺王遷謝，像法流行，末代陵遲，漸以虧濫。乃有猥賤之侶，規自尊
ZS01n0001_p0491a07║高；浮惰之人，苟避徭役。妄為剃度，托號出家，嗜欲無厭，營求不息。出
ZS01n0001_p0491a08║入閭里，周旋闤闠，驅策田產，聚積貨物。耕織為生，估販成業，事同編戶，
ZS01n0001_p0491a09║跡等齊人。進違戒律之文，退無禮典之訓。至乃親行劫掠，躬自穿窬，造
ZS01n0001_p0491a10║作妖訛，交通豪猾。每罹憲綱，自陷重刑，黷亂真如，傾毀妙法。譬茲稂
ZS01n0001_p0491a11║莠，有積嘉苗；類彼淤泥，混夫清水。又伽藍之地，本曰淨居，棲心之所，理
ZS01n0001_p0491a12║尚幽寂。近代以來，多立寺舍，不求閒曠之境，唯趨喧雜之方。繕采崎嶇，
ZS01n0001_p0491a13║棟宇殊拓，錯舛隱匿，誘納奸邪。或有接延廛邸，鄰近屠酤，埃塵滿室，膻
ZS01n0001_p0491a14║腥盈道。徒長輕慢之心，有虧崇敬之義。且老氏垂化，本貴沖虛，養志無
ZS01n0001_p0491a15║為，遺情物外。全真守一，是謂玄門，驅馳世務，尤乖宗旨。
ZS01n0001_p0491a16║朕膺期馭宇，興隆教法，志思利益，情在護持。欲使玉石區分，薰蕕有
ZS01n0001_p0491a17║辨，長存妙道，永固福田，正本澄源，宜從沙汰。諸僧、尼、道士、女冠等，有
ZS01n0001_p0491a18║精勤練行、守戒律者，並令大寺觀居住，給衣食，勿令乏短。其不能精進、
ZS01n0001_p0491a19║戒行有闕、不堪供養者，並令罷遣，各還桑梓。所司明為條式，務依法教，
ZS01n0001_p0491a20║違制之事，悉宜停斷。京城留寺三所，觀二所。事竟不行。
ZS01n0001_p0491a21║（《舊唐書》卷一《高祖本紀》16）
ZS01n0001_p0491a22║
ZS01n0001_p0491a23║令道士、女冠、僧、尼等並盡禮致拜其父母
ZS01n0001_p0491a24║（顯慶二年）六月己未朔，皇子旭輪生。乙丑，初令道士、女冠、僧、尼
ZS01n0001_p0491a25║等，並盡禮致拜其父母。乙亥，制蓬萊宮諸門殿亭等名。
ZS01n0001_p0491a26║（《舊唐書》卷四《高宗本紀》（上）83）
ZS01n0001_p0491a27║
ZS01n0001_p0491a28║社稷、陵寢、寺宇等並依永淳已前故事
ZS01n0001_p0491a29║（神龍元年）二月甲寅，復國號，依舊為唐。社稷、宗廟、陵寢、郊祀、
ZS01n0001_p0492a01║行軍旗幟、服色、天地、日月、寺宇、台閣、官名，並依永淳已前故事。
ZS01n0001_p0492a02║（《舊唐書》卷七《中宗本紀》136）
ZS01n0001_p0492a03║
ZS01n0001_p0492a04║改中興寺為龍興寺
ZS01n0001_p0492a05║（神龍三年二月）庚寅，改中興寺、觀為龍興，內外不得言「中興」。
ZS01n0001_p0492a06║（《舊唐書》卷七《中宗本紀》143）
ZS01n0001_p0492a07║
ZS01n0001_p0492a08║天下濫度僧尼
ZS01n0001_p0492a09║（景龍元年）天下濫度僧尼、道士、女冠並依舊。
ZS01n0001_p0492a10║（《舊唐書》卷七《睿宗本紀》157）
ZS01n0001_p0492a11║
ZS01n0001_p0492a12║令道士、女冠、僧尼致拜父母
ZS01n0001_p0492a13║（開元）二年春正月，關中自去秋至於是月不雨，人多饑乏，遣使賑
ZS01n0001_p0492a14║給。制求直諫昌言弘益政理者。名山大川，並令祈祭。丙寅，紫微令姚崇
ZS01n0001_p0492a15║上言請檢責天下僧尼，以偽濫還俗者二萬餘人。……（開元二年春正月）
ZS01n0001_p0492a16║閏月癸亥，令道士、女冠、僧尼致拜父母。
ZS01n0001_p0492a17║（《舊唐書》卷八《玄宗本紀》（上）172）
ZS01n0001_p0492a18║
ZS01n0001_p0492a19║詔綾錦花文不得用盤龍、對鳳、獅子、萬字等
ZS01n0001_p0492a20║（大歷六年四月）戊寅，詔：「纂組文繡，正害女紅。今師旅未息，黎元
ZS01n0001_p0492a21║空虛，豈可使淫巧之風，有虧常制。其綾錦花文所織盤龍、對鳳、麒麟、獅
ZS01n0001_p0492a22║子、天馬、辟邪、孔雀、仙鶴、芝草、萬字、雙勝、透背，及大繝綿、竭鑿、六破
ZS01n0001_p0492a23║已上，並宜禁斷。其長行高麗白錦、大小花綾錦，任依舊例織造。有司明
ZS01n0001_p0492a24║行曉諭。」
ZS01n0001_p0492a25║（《舊唐書》卷十一《代宗紀》298）
ZS01n0001_p0492a26║
ZS01n0001_p0492a27║詔自今更不得奏置寺觀及度人
ZS01n0001_p0492a28║（大歷十四年）六月己亥朔……（詔）自今更不得奏置寺觀及度人。
ZS01n0001_p0492a29║（《舊唐書》卷十二《德宗本紀》上321）
ZS01n0001_p0492a30║
ZS01n0001_p0493a01║詔送岐州無憂王寺佛指骨
ZS01n0001_p0493a02║岐州無憂王寺有佛指骨寸餘，先是取來禁中供養，乙亥，詔送還本寺。
ZS01n0001_p0493a03║（《舊唐書》卷十三《德宗本紀》369）
ZS01n0001_p0493a04║
ZS01n0001_p0493a05║命沙門、道士、文儒官討論三教
ZS01n0001_p0493a06║（貞元十二年四月）庚辰，上降誕日，命沙門、道士加文儒官討論三
ZS01n0001_p0493a07║教，上大悅。（《舊唐書》卷十三《德宗本紀》下383）
ZS01n0001_p0493a08║
ZS01n0001_p0493a09║詔僧尼道士全隸左右街功德使
ZS01n0001_p0493a10║（元和二年）二月辛酉，詔僧尼道士全隸左右街功德使，自是祠部司
ZS01n0001_p0493a11║封不復關奏。
ZS01n0001_p0493a12║（《舊唐書》卷十四《憲宗本紀》上420）
ZS01n0001_p0493a13║
ZS01n0001_p0493a14║詔「僧大通醫方不精」
ZS01n0001_p0493a15║（穆宗）詔曰：「山人柳泌輕懷左道，上惑先朝。固求牧人，貴欲疑眾，
ZS01n0001_p0493a16║自知虛誕，仍更遁逃。僧大通醫方不精，藥術皆妄。既延禍釁，俱是奸邪。
ZS01n0001_p0493a17║邦國固有常刑，人神所宜共棄，付京兆府決杖處死。」金吾將軍李道古貶
ZS01n0001_p0493a18║循州司馬。憲宗末年，銳於服餌，皇甫鎛與李道古薦術人柳泌、僧大通待
ZS01n0001_p0493a19║詔翰林。泌於台州為上鍊神丹，上服之，日加躁渴，遽棄萬國。
ZS01n0001_p0493a20║（《舊唐書》卷十六《穆宗本紀》475）
ZS01n0001_p0493a21║
ZS01n0001_p0493a22║詔五坊鷹隼並解放
ZS01n0001_p0493a23║（長慶二年）十二月丁亥朔，詔五坊鷹隼並解放，獵具皆毀之。
ZS01n0001_p0493a24║（《舊唐書》卷十六《穆宗本紀》501）
ZS01n0001_p0493a25║
ZS01n0001_p0493a26║憲宗朝有敕禁私度戒壇
ZS01n0001_p0493a27║（長慶四年十二月）乙未，徐泗王智興請置僧尼戒壇，浙西觀察使李
ZS01n0001_p0493a28║德裕奏狀論其奸幸。時自憲宗朝有敕禁私度戒壇，智興冒禁陳請，蓋緣久
ZS01n0001_p0493a29║不興置，由是天下沙門奔走如不及。智興邀其厚利，由是致富，時議醜之。
ZS01n0001_p0493a30║（《舊唐書》卷十七上《敬宗紀上》513）
ZS01n0001_p0493a31║
ZS01n0001_p0494a01║盜銷錢為佛像者，請以盜鑄錢論
ZS01n0001_p0494a02║（寶歷元年）十月庚子朔，河南尹王起奏，盜銷錢為佛像者，請以盜鑄
ZS01n0001_p0494a03║錢論。
ZS01n0001_p0494a04║（《舊唐書》卷十七上《敬宗上》517）
ZS01n0001_p0494a05║
ZS01n0001_p0494a06║唐武宗下敕毀佛寺等
ZS01n0001_p0494a07║（會昌五年）夏四月……敕祠部檢括天下寺及僧尼人數，大凡寺四千
ZS01n0001_p0494a08║六百，蘭若四萬，僧尼二十六萬五百……秋七月庚子，敕並省天下佛寺。
ZS01n0001_p0494a09║中書門下條疏聞奏：「據令式，諸上州國忌日官吏行香於寺，其上州望各
ZS01n0001_p0494a10║留寺一所，有列聖尊容，便令移於寺內；其下州寺並廢。其上都、東都兩街
ZS01n0001_p0494a11║請留十寺，寺僧十人。」敕曰：「上州合留寺，工作精妙者留之；如破落，亦
ZS01n0001_p0494a12║宜廢毀。其合行香日，官吏宜於道觀。其上都、下都每街留寺兩所，寺留
ZS01n0001_p0494a13║僧三十人。上都左街留慈恩、薦福，右街留西明、莊嚴。」中書又奏：「天下
ZS01n0001_p0494a14║廢寺，銅像、鐘磬委鹽鐵使鑄錢，其鐵像委本州鑄為農器，金、銀、瑜石等像
ZS01n0001_p0494a15║銷付度支。衣冠士庶之家所有金、銀、銅、鐵之像，敕出後限一月納官，如
ZS01n0001_p0494a16║違，委鹽鐵使依禁銅法處分。其土、木、石等像合留寺內依舊。」又奏：「僧
ZS01n0001_p0494a17║尼不合隸祠部，請隸鴻臚寺。其大秦穆護等祠，釋教既已釐革，邪法不可
ZS01n0001_p0494a18║獨存。其人並勒還俗，遞歸本貫充稅戶。如外國人，送還本處收管。」
ZS01n0001_p0494a19║八月，制：
ZS01n0001_p0494a20║朕聞三代已前，未嘗言佛，漢、魏之後，像教浸興。是由季時，傳此異
ZS01n0001_p0494a21║俗，因緣染習，蔓衍滋多。以至於蠹耗國風，而漸不覺；誘惑人意，而眾益
ZS01n0001_p0494a22║迷。洎於九州山原，兩京城闕，僧徒日廣，佛寺日崇。勞人力於土木之功，
ZS01n0001_p0494a23║奪人利於金寶之飾，遺君親於師資之際，違配偶於戒律之間。壞法害人，
ZS01n0001_p0494a24║無逾此道。且一夫不田，有受其饑者；一婦不蠶，有受其寒者。今天下僧
ZS01n0001_p0494a25║尼，不可勝數，皆待農而食，待蠶而衣。寺宇招提，莫知紀極，皆云構藻飾，
ZS01n0001_p0494a26║僭擬宮居。晉、宋、齊、梁，物力凋瘵，風俗澆詐，莫不由是而致也。況我高
ZS01n0001_p0494a27║祖、太宗，以武定禍亂，以文理華夏，執此二柄，足以經邦，豈可以區區西方
ZS01n0001_p0494a28║之教，與我抗衡哉！貞觀、開元，亦嘗釐革，劃除不盡，流衍轉滋。朕博覽
ZS01n0001_p0494a29║前言，旁求輿議，弊之可革，斷在不疑。而中外誠臣，協予至意，條疏至當，
ZS01n0001_p0494a30║宜在必行。懲千古之蠹源，成百王之典法，濟人利眾，予何讓焉。其天下
ZS01n0001_p0495a01║所拆寺四千六百餘所，還俗僧尼二十六萬五百人，收充兩稅戶，拆招提、蘭
ZS01n0001_p0495a02║若四萬餘所，收膏腴上田數千萬頃，收奴婢為兩稅戶十五萬人。隸僧尼屬
ZS01n0001_p0495a03║主客，顯明外國之教。勒大秦穆護、祆三千餘人還俗，不雜中華之風。於
ZS01n0001_p0495a04║戲！前古未行，似將有待；及今盡去，豈謂無時。驅遊惰不業之徒，已逾十
ZS01n0001_p0495a05║萬；廢丹雘無用之室，何啻億千。自此清淨訓人，慕無為之理；簡易齊政，
ZS01n0001_p0495a06║成一俗之功。將使六合黔黎，同歸皇化。尚以革弊之始，日用不知，下制
ZS01n0001_p0495a07║明廷，宜體予意。
ZS01n0001_p0495a08║（《舊唐書》卷十八上《武宗本紀》604）
ZS01n0001_p0495a09║
ZS01n0001_p0495a10║唐武宗下敕
ZS01n0001_p0495a11║（會昌五年）十月乙亥，中書奏：「氾水縣武牢關是太宗擒王世充、竇
ZS01n0001_p0495a12║建德之地，關城東峰有二聖塑容，在一堂之內。伏以山河如舊，城壘猶存，
ZS01n0001_p0495a13║威靈皆盛於軒台，風雲疑還於豐沛。誠宜百代嚴奉，萬邦式瞻。西漢故
ZS01n0001_p0495a14║事，祖宗嘗行幸處，皆令邦國立廟。今緣定覺寺例合毀拆。望取寺中大殿
ZS01n0001_p0495a15║材木，於東峰以造一殿，四面置宮牆，伏望名為昭武廟，以昭聖祖武功之
ZS01n0001_p0495a16║盛。委懷孟節度使差判官一人勾當。緣聖像年代已久，望令李石於東都
ZS01n0001_p0495a17║揀好畫手，就增嚴飾。初興功日，望令東都差分司官一員薦告。」從之。
ZS01n0001_p0495a18║十一月甲辰，敕：「悲田養病坊，緣僧尼還俗，無人主持，恐殘疾無以
ZS01n0001_p0495a19║取給，兩京量給寺田賑濟。諸州府七頃至十頃，各於本管選耆壽一人勾
ZS01n0001_p0495a20║當，以充粥料。」
ZS01n0001_p0495a21║（《舊唐書》卷十八《武宗本紀》606）
ZS01n0001_p0495a22║
ZS01n0001_p0495a23║改寺名
ZS01n0001_p0495a24║會昌五年，留守李石因太微宮正殿圮陊，以廢弘敬寺為太廟，迎神主
ZS01n0001_p0495a25║祔之。又下百僚議，皆言准故事，無兩都俱置之禮，唯禮部侍郎陳商議云：
ZS01n0001_p0495a26║「周之文、武，有鎬、洛二廟，令兩都異廟可也。然不宜置主於廟，主宜依
ZS01n0001_p0495a27║禮瘞於廟之北墉下。」事未行而武宗崩。宣宗即位，因詔有司迎太微宮寓
ZS01n0001_p0495a28║主，祔廢寺之新廟，而知禮者非之。制皇長男溫可封鄆王，二男涇可封雅
ZS01n0001_p0495a29║王，第三男滋可封蘄王，第四男沂可封慶王。
ZS01n0001_p0495a30║五月，左右街功德使奏：「准今月五日赦書節文，上都兩街舊留四寺
ZS01n0001_p0496a01║外，更添置八所。兩所依舊名興唐寺、保壽寺。六所請改舊名，寶應寺
ZS01n0001_p0496a02║改為資聖寺，青龍寺改為護國寺，菩提寺改為保唐寺，清禪寺改為安國寺，法
ZS01n0001_p0496a03║雲尼寺改為唐安寺，崇敬尼寺改為唐昌寺。右街添置八所。西明寺改為
ZS01n0001_p0496a04║福壽寺，莊嚴寺改為聖壽寺，舊留寺。二所舊名，千福寺改為興元寺。化
ZS01n0001_p0496a05║度寺改為崇福寺，永泰寺改為萬壽寺，溫國寺改為崇聖寺，經行寺改為龍
ZS01n0001_p0496a06║興寺，奉恩寺改為興福寺。」敕旨依奏。誅道士劉玄靖等十二人，以其說
ZS01n0001_p0496a07║惑武宗，排毀釋氏故也。
ZS01n0001_p0496a08║（《舊唐書》卷十八十《宣宗本紀》614）
ZS01n0001_p0496a09║
ZS01n0001_p0496a10║修創會昌毀寺
ZS01n0001_p0496a11║（大中元年）閏三月，敕：「會昌季年，並省寺宇。雖云異方之教，無損
ZS01n0001_p0496a12║致理之源。中國之人，久行其道，釐革過當，事體未弘。其靈山勝境、天下
ZS01n0001_p0496a13║州府，應會昌五年四月所廢寺宇，有宿舊名僧，復能修創，一任住持，所司
ZS01n0001_p0496a14║不得禁止。」
ZS01n0001_p0496a15║（《舊唐書》卷十八下《宣宗本紀》617）
ZS01n0001_p0496a16║
ZS01n0001_p0496a17║每寺立三綱
ZS01n0001_p0496a18║郎中、員外郎之職，掌祠祀、享祭、天文、漏刻、國忌、廟諱、卜筮、醫藥、
ZS01n0001_p0496a19║僧尼之事。……凡天下寺有定數，每寺立三綱，以行業高者充。諸州寺總
ZS01n0001_p0496a20║五千三百五十八所，三千二百三十五所僧，二千一百二十二所尼。每寺上
ZS01n0001_p0496a21║座一人，寺主一人，都維那一人。凡僧簿籍，三年一造。凡別敕設齋，應行
ZS01n0001_p0496a22║道並官給料。凡國忌日，兩京大寺各二，以散齋僧尼。文武五品已上，清
ZS01n0001_p0496a23║官七品已上皆集，行香而退。天下州府亦然。凡遠忌日，雖不廢務，然非
ZS01n0001_p0496a24║軍務急切，亦不舉事。餘如常式。
ZS01n0001_p0496a25║（《舊唐書》卷四十三《職官志》（二）1831）
ZS01n0001_p0496a26║
ZS01n0001_p0496a27║凡天下寺觀三綱
ZS01n0001_p0496a28║凡天下寺觀三綱，及京都大德，皆取其道德高妙、為眾所推者補充，申
ZS01n0001_p0496a29║尚書祠部。
ZS01n0001_p0496a30║（《舊唐書》卷四十四《職官志》（三）1885）
ZS01n0001_p0496a31║
ZS01n0001_p0497a01║鬻爵、度僧尼
ZS01n0001_p0497a02║（天寶）十月辛巳朔，日有食之。癸未，次彭原郡。詔御史諫官論事
ZS01n0001_p0497a03║勿先白大夫及宰相。始鬻爵、度僧尼。
ZS01n0001_p0497a04║（《新唐書》卷六《肅宗本紀》157）
ZS01n0001_p0497a05║
ZS01n0001_p0497a06║祠部置郎中、員外郎，各一人，掌祠祀、天文、僧尼等事
ZS01n0001_p0497a07║祠部郎中、員外郎，各一人，掌祠祀、享祭、天文、漏刻、國忌、廟諱、卜
ZS01n0001_p0497a08║筮、醫藥、僧尼之事。珠玉珍寶供祭者，不求於市。駕部、比部歲會牲之死
ZS01n0001_p0497a09║亡，輸皮於太府。郊祭酒醴、脯醢、黍稷、果實，所司長官封署以供。兩京
ZS01n0001_p0497a10║及磧西諸州火祅，歲再祀，而禁民祈祭。
ZS01n0001_p0497a11║（《新唐書》卷四十六《百官志》（一）1195）
ZS01n0001_p0497a12║
ZS01n0001_p0497a13║殿中御史分察寺觀
ZS01n0001_p0497a14║凡十道巡按，以判官二人為佐，務繁則有支使……國忌齋，則與殿中
ZS01n0001_p0497a15║侍御史分察寺觀。蒞宴射、習射及大祠、中祠，視不如儀者以聞。
ZS01n0001_p0497a16║（《新唐書》卷四十八《百官志》（三）1240）
ZS01n0001_p0497a17║
ZS01n0001_p0497a18║道士、女官、僧、尼見夫子必拜
ZS01n0001_p0497a19║崇玄署令一人，正八品下；丞一人，正九品下。掌京都諸觀名數與道
ZS01n0001_p0497a20║士帳籍、齋醮之事。新羅、日本僧入朝學問，九年不還者編諸籍。道士、女
ZS01n0001_p0497a21║官、僧、尼，見天子必拜。凡止民家，不過三夜。出逾宿者，立案連署，不過
ZS01n0001_p0497a22║七日，路遠者州縣給程。天下觀一千六百八十七，道士七百七十六，女官
ZS01n0001_p0497a23║九百八十八；寺五千三百五十八，僧七萬五千五百二十四，尼五萬五百七
ZS01n0001_p0497a24║十六。兩京度僧、尼、道士、女官，御史一人蒞之。每三歲州、縣為籍，一以
ZS01n0001_p0497a25║留縣，一以留州；僧、尼，一以上祠部，道士、女官，一以上宗正，一以上司
ZS01n0001_p0497a26║封。
ZS01n0001_p0497a27║有府二人，史三人，典事六人，掌固二人，崇玄學博士一人、學生百人。
ZS01n0001_p0497a28║隋以署隸鴻臚，又有道場，玄壇。唐置諸寺觀監，隸鴻臚寺，每寺觀有監一
ZS01n0001_p0497a29║人。貞觀中，廢寺觀監。上元二年，置漆園監，尋廢。開元二十五年，置崇
ZS01n0001_p0497a30║玄學於玄元皇帝廟。天寶元年，兩京置博士、助教各一員，學生百人，每祠
ZS01n0001_p0498a01║享，以學生代齋郎。二載，改崇玄學曰崇玄館，博士曰學士，助教曰直學
ZS01n0001_p0498a02║士，置大學士一人，以宰相為之，領兩京玄元宮及道院，改天下崇玄學為通
ZS01n0001_p0498a03║道學，博士曰道德博士，未幾而罷。寶應、永泰間，學生存者亡幾。大歷三
ZS01n0001_p0498a04║年，復增至百人。初，天下僧、尼、道士、女官，皆隸鴻臚寺，武后延載元年，
ZS01n0001_p0498a05║以僧、尼隸祠部。開元二十四年，道士、女官隸宗正寺，天寶二載，以道士
ZS01n0001_p0498a06║隸司封。貞元四年，崇玄館罷大學士，後復置左右街大功德使、東都功德
ZS01n0001_p0498a07║使、修功德使，總僧、尼之籍及功役。元和二年，以道士、女官隸左右街功
ZS01n0001_p0498a08║德使。會昌二年，以僧、尼隸主客，太清宮置玄元館，亦有學士，至六年廢，
ZS01n0001_p0498a09║而僧、尼復隸兩街功德使。
ZS01n0001_p0498a10║（《新唐書》卷四十八《百官志》（三）1252）
ZS01n0001_p0498a11║
ZS01n0001_p0498a12║為（太宗）刻玉像
ZS01n0001_p0498a13║始，高祖仕隋時，太宗方幼而病，為刻玉像於熒陽佛祠以祈年，久而刓
ZS01n0001_p0498a14║晦，（張）仲方在鄭，敕吏治護，鏤石以聞，傳於時。
ZS01n0001_p0498a15║（《新唐書》卷一百二十六《張九齡傳》4432）
ZS01n0001_p0498a16║
ZS01n0001_p0498a17║禁斷屠宰
ZS01n0001_p0498a18║（乾化二年）四月己酉，……丙辰，敕：「近者星辰違度，式在修禳，宜
ZS01n0001_p0498a19║令兩京及宋州、魏州取此月至五月禁斷屠宰。仍各於佛寺開建道場，以迎
ZS01n0001_p0498a20║福應。」（《舊五代史》卷七《太祖紀第七》106）
ZS01n0001_p0498a21║
ZS01n0001_p0498a22║不許妄求師號紫衣
ZS01n0001_p0498a23║（龍德元年）三月丁亥朔，祠部員外郎李樞上言：「請禁天下私度僧
ZS01n0001_p0498a24║尼，及不許妄求師號紫衣。如願出家受戒者，皆須赴闕比試藝業施行，願
ZS01n0001_p0498a25║歸俗者一聽自便。」自便，原本作「自使」，今據文改正。（影庫本粘簽）
ZS01n0001_p0498a26║（末帝）詔曰：「兩都左右街賜紫衣及師號僧，委功德使具名聞奏。今後有
ZS01n0001_p0498a27║闕，方得奏薦，仍須道行精至，夏臘高深，方得補填。每遇明聖節，兩街各
ZS01n0001_p0498a28║許官壇度七人。諸道如要度僧，亦仰就京官壇，仍令祠部給牒。今後只兩
ZS01n0001_p0498a29║街置僧錄，道錄僧正並廢。」
ZS01n0001_p0498a30║（《舊五代史》卷十《末帝紀下》146）
ZS01n0001_p0498a31║
ZS01n0001_p0499a01║天下寺觀門額並復舊名
ZS01n0001_p0499a02║（同光元年十月）（丙戌）是日……又詔除毀朱氏宗廟神主，偽梁二主
ZS01n0001_p0499a03║並降為庶人。天下官名府號及寺觀門額，曾經改易者，並復舊名。
ZS01n0001_p0499a04║（《舊五代史》卷三十《莊宗紀第四》414）
ZS01n0001_p0499a05║
ZS01n0001_p0499a06║不得輒造寺院、私自剃度
ZS01n0001_p0499a07║（天成元年）十一月戊午……壬戌，以前房州刺史朱罕為穎州團練
ZS01n0001_p0499a08║使。是日，詔曰：「應今日已前修蓋得寺院，無令毀廢，自此已後不得輒有
ZS01n0001_p0499a09║建造。如要願在僧門，並須官壇受戒，不得衷私剃度。」
ZS01n0001_p0499a10║（《舊五代史》卷三十七《明宗紀第三》512）
ZS01n0001_p0499a11║
ZS01n0001_p0499a12║賜號弘梵大師
ZS01n0001_p0499a13║（天福二年春正月）丙寅……是日，（高祖）詔曰：「西天中印土摩竭陀
ZS01n0001_p0499a14║舍衛國大菩提寺三藏阿闍梨沙門室利縛羅，宜賜號弘梵大師。」
ZS01n0001_p0499a15║（《舊五代史》卷七十六《高祖紀第二》995）
ZS01n0001_p0499a16║
ZS01n0001_p0499a17║城郭村坊，不得創造僧尼院舍
ZS01n0001_p0499a18║（天福四年十二月）丙辰，詔今後城郭村坊，不得創造僧尼院舍。
ZS01n0001_p0499a19║（《舊五代史》卷七十八《高祖紀第四》1034）
ZS01n0001_p0499a20║
ZS01n0001_p0499a21║禁止天下僧尼典買院舍
ZS01n0001_p0499a22║（開運二年）秋七月乙未朔……甲寅，左諫議大夫李元龜奏，請禁止
ZS01n0001_p0499a23║天下僧尼典買院舍，從之。
ZS01n0001_p0499a24║（《舊五代史》卷八十四《少帝紀第四》1109）
ZS01n0001_p0499a25║
ZS01n0001_p0499a26║詔廢無名額僧尼寺院五十八所
ZS01n0001_p0499a27║（廣順三年閏正月）己酉，開封府奏，都城內錄到無名額僧尼寺院五
ZS01n0001_p0499a28║十八所。詔廢之。
ZS01n0001_p0499a29║（《舊五代史》卷一百一十二《太祖紀第三》1490）
ZS01n0001_p0499a30║
ZS01n0001_p0500a01║詔限州郡寺數
ZS01n0001_p0500a02║（顯德二年五月）甲戌，詔曰：
ZS01n0001_p0500a03║釋氏貞宗，聖人妙道，助世勸善，其利甚優。前代以來，累有條貫，近
ZS01n0001_p0500a04║年已降，頗紊規繩。近覽諸州奏聞，繼有緇徒犯法，蓋無科禁，遂至尤違，
ZS01n0001_p0500a05║私度僧尼，日增猥雜，創修寺院，漸至繁多，鄉村之中，其弊轉甚。漏綱背
ZS01n0001_p0500a06║軍之輩，苟剃削以逃刑；行奸為盜之徒，托住持而隱惡。將隆教法，須辯否
ZS01n0001_p0500a07║臧，宜舉舊章，用革前弊。
ZS01n0001_p0500a08║諸道州府縣鎮村坊，應有敕額寺院，一切仍舊，其無敕額者，並仰停
ZS01n0001_p0500a09║廢，所有功德佛像及僧尼，並騰並於合留寺院內安置。天下諸縣城郭內，
ZS01n0001_p0500a10║若無敕額寺院，祗於合停廢寺院內，選功德屋宇最多者，或寺院僧尼各留
ZS01n0001_p0500a11║一所，若無尼住，祗留僧寺院一所。諸軍鎮坊郭及二百戶已上者，亦依諸
ZS01n0001_p0500a12║縣例指揮。如邊遠州郡無敕額寺院處，於停廢寺院內僧尼各留兩所。今
ZS01n0001_p0500a13║後並不得創造寺院蘭若。王公戚里諸道節刺已下，今後不得奏請創造寺
ZS01n0001_p0500a14║院及請開置戒壇。男子女子如有志原出家者，並取父母、祖父母處分，已
ZS01n0001_p0500a15║孤者取同居伯叔兄處分，侯聽許方得出家。男年十五已上，念得經文一百
ZS01n0001_p0500a16║紙，或讀得經文五百紙，女年十三已上，念得經文七十紙，或讀得經文三百
ZS01n0001_p0500a17║紙者，經本府陳狀乞剃頭，委錄事參軍本判官試驗經文。其未剃頭間，須
ZS01n0001_p0500a18║留髮髻，如有私剃頭者，卻勒還俗，其本師主決重杖勒還俗，仍配役三年。
ZS01n0001_p0500a19║兩京、大名府、京兆府、青州各處置戒壇，候受戒時，兩京委祠部差官引試，
ZS01n0001_p0500a20║其大名府等三處，祗委本判官錄事參引試。如有私受戒者，其本人、師主、
ZS01n0001_p0500a21║臨壇三綱、知事僧尼，並同私剃頭例科罪。應合剃頭受戒人等，逐處聞奏，
ZS01n0001_p0500a22║候敕下，委祠部給付憑由，方得剃頭受戒。應男女有父母、祖父母在，別無
ZS01n0001_p0500a23║兒息侍養，不聽出家。曾有罪犯，遭官司刑責之人，及棄背父母、逃亡奴
ZS01n0001_p0500a24║婢、奸人細作、惡逆徒黨、山林亡命、未獲賊徒、負罪潛竄人等，並不得出家
ZS01n0001_p0500a25║剃頭。如有寺院輒容受者，其本人及師主、三綱、知事僧尼、鄰房同住僧，
ZS01n0001_p0500a26║並仰收捉禁勘，申奏取裁。
ZS01n0001_p0500a27║僧尼俗士，自前多有捨身、燒臂、煉指、釘截手足、帶鈴掛燈、諸般毀壞
ZS01n0001_p0500a28║身體、戲弄道具、符禁左道、妄稱變現還魂坐化、聖水聖燈妖幻之類，皆是
ZS01n0001_p0500a29║聚眾眩惑流俗，今後一切止絕。如有此色人，仰所在嚴斷，遞配邊遠，仍勒
ZS01n0001_p0500a30║歸俗，其所犯罪重者，准格律處分。每年造僧賬兩本，其一本奏聞，一本申
ZS01n0001_p0501a01║祠部，逐年四月十五日後，勒諸縣取索管界寺院僧尼數目申州，州司攢賬，
ZS01n0001_p0501a02║至五月終以前文帳到京，僧尼籍帳內無名者，並勒還俗。其巡禮行腳，出
ZS01n0001_p0501a03║入往來，一切取便。
ZS01n0001_p0501a04║是歲，諸道供到帳籍，所存寺院凡二千六百九十四所，廢寺院凡三萬
ZS01n0001_p0501a05║三百三十六，僧尼係籍者六萬一千二百人。
ZS01n0001_p0501a06║（《舊五代史》卷一百一十五《世宗紀第二》1529）
ZS01n0001_p0501a07║
ZS01n0001_p0501a08║禁私度僧尼
ZS01n0001_p0501a09║（龍德元年）三月丁亥朔，禁私度僧尼。
ZS01n0001_p0501a10║（《新五代史》卷三《末帝本紀》28）
ZS01n0001_p0501a11║
ZS01n0001_p0501a12║括西京寺觀
ZS01n0001_p0501a13║（太平興國四年五月）優賞歸順將校，盡括僧道隸西京寺觀，官吏及
ZS01n0001_p0501a14║高貲戶授田河南。
ZS01n0001_p0501a15║（《宋史》卷四《太宗本紀》（一）62）
ZS01n0001_p0501a16║
ZS01n0001_p0501a17║遣官謝天地、宗廟寺觀
ZS01n0001_p0501a18║（嘉佑元年）辛未，司天監言：自至和元年五月，客星晨出東方守天
ZS01n0001_p0501a19║關，至是沒。壬申，遣官謝天地、宗廟、社稷、寺觀、諸祠。
ZS01n0001_p0501a20║（《宋史》卷十二《仁宗本紀》（四）239）
ZS01n0001_p0501a21║
ZS01n0001_p0501a22║命宰臣祈福於宗廟、寺觀
ZS01n0001_p0501a23║（嘉佑八年）戊辰，初御延和殿。以疾未平，命宰臣祈福於天地、宗
ZS01n0001_p0501a24║廟、社稷及寺觀，又禱于岳瀆名山。
ZS01n0001_p0501a25║（《宋史》卷十三《英宗本紀》254）
ZS01n0001_p0501a26║
ZS01n0001_p0501a27║佛改號大覺金仙，僧為德士
ZS01n0001_p0501a28║宣和元年春正月……乙卯，詔：「佛改號大覺金仙，餘為仙人、大士。
ZS01n0001_p0501a29║僧為德士，易服飾，稱姓氏。寺為宮，院為觀。」改女冠為女道，尼為女德
ZS01n0001_p0501a30║……
ZS01n0001_p0502a01║（三月己未）詔天下知宮觀道士與監司、郡縣官以客禮相見。
ZS01n0001_p0502a02║（《宋史》卷二十二《徽宗本紀》（四）403）
ZS01n0001_p0502a03║
ZS01n0001_p0502a04║詔德士並許入道學，依道士法
ZS01n0001_p0502a05║（宣和元年）五月丙午朔，有物如龍形，見京師民家。丁未，詔德士並
ZS01n0001_p0502a06║許入道學，依道士法。
ZS01n0001_p0502a07║（《宋史》卷二十二《徽宗本紀》（四）404）
ZS01n0001_p0502a08║
ZS01n0001_p0502a09║復寺院額
ZS01n0001_p0502a10║（宣和二年六月）丁亥，復寺院額。
ZS01n0001_p0502a11║（《宋史》卷二十二《徽宗本紀》（四）406）
ZS01n0001_p0502a12║
ZS01n0001_p0502a13║換給僧道度牒
ZS01n0001_p0502a14║（建炎四年正月）己巳，換給僧道度牒，人輸錢十千。
ZS01n0001_p0502a15║（《宋史》卷二十六《高宗本紀》（三）476）
ZS01n0001_p0502a16║
ZS01n0001_p0502a17║詔括寺觀田租
ZS01n0001_p0502a18║（建炎四年十一月）詔諸路轉運司括借寺觀田租蘆場三年。
ZS01n0001_p0502a19║（《宋史》卷二十六《高宗本紀》（三）484）
ZS01n0001_p0502a20║
ZS01n0001_p0502a21║賣度牒錢
ZS01n0001_p0502a22║（紹興元年）三月庚子朔，張浚進鬻田及賣度牒錢六十三萬緡助軍
ZS01n0001_p0502a23║用。
ZS01n0001_p0502a24║（《宋史》卷二十九《高宗本紀》（六）548）
ZS01n0001_p0502a25║
ZS01n0001_p0502a26║停給度僧牒
ZS01n0001_p0502a27║（紹興十二年五月丙午）停給度僧牒。
ZS01n0001_p0502a28║（《宋史》卷三十《高宗本紀》（七）556）
ZS01n0001_p0502a29║
ZS01n0001_p0503a01║命僧道納免丁錢
ZS01n0001_p0503a02║（紹興十五年正月）辛未，初命僧道納免丁錢。
ZS01n0001_p0503a03║（《宋史》卷三十《高宗本紀》（七）562）
ZS01n0001_p0503a04║
ZS01n0001_p0503a05║減僧道免丁錢
ZS01n0001_p0503a06║（紹興二十九年九月丙申）蠲中下戶所欠稅賦及江、浙蝗潦州縣租。
ZS01n0001_p0503a07║丁酉，減僧道免丁錢。己亥，蠲見監贓罰賞錢。
ZS01n0001_p0503a08║（《宋史》卷三十一《高宗本紀》（八）593）
ZS01n0001_p0503a09║
ZS01n0001_p0503a10║鬻僧道度牒
ZS01n0001_p0503a11║（紹興三十一年二月）乙丑，復鬻僧道度牒。
ZS01n0001_p0503a12║（《宋史》卷三十二《高宗本紀》（九）599）
ZS01n0001_p0503a13║
ZS01n0001_p0503a14║舉子不得以申、韓、佛書為學
ZS01n0001_p0503a15║時科舉罷詞賦，專用王安石經義，且雜以釋氏之說。凡士子自一語
ZS01n0001_p0503a16║上，非新義不得用，學者至不誦正經，唯竊安石之書以干進，精熟者轉上
ZS01n0001_p0503a17║第，故科舉益弊。公著始令禁主司不得出題老、莊書，舉子不得以申、韓、
ZS01n0001_p0503a18║佛書為學，經義參用古今諸儒說，毋得專取王氏。復賢良方正科。
ZS01n0001_p0503a19║（《宋史》卷三百三十六《呂公著傳》10775）
ZS01n0001_p0503a20║
ZS01n0001_p0503a21║求有名稱僧道加以恩命
ZS01n0001_p0503a22║開運末，契丹主兀欲立，求有名稱僧道加以恩命，惟憕隱不受。
ZS01n0001_p0503a23║（《宋史》卷四百六十一《方伎上．蘇澄隱傳》13511）
ZS01n0001_p0503a24║
ZS01n0001_p0503a25║予度牒告身
ZS01n0001_p0503a26║浙西田畝有直千緡者，似道均以四十緡買之。數稍多，予銀絹；又多，
ZS01n0001_p0503a27║予度牒告身。
ZS01n0001_p0503a28║（《宋史》卷四百七十四《奸臣傳》（四）13782）
ZS01n0001_p0503a29║
ZS01n0001_p0504a01║無令（佛寺）徒費財用
ZS01n0001_p0504a02║（大定十四年）四月乙丑，上諭宰臣曰：「聞愚民祈福，多建佛寺，雖已
ZS01n0001_p0504a03║條禁，尚多犯者，宜申約束，無令徒費財用。」
ZS01n0001_p0504a04║（《金史》卷七《世宗本紀》（中）161）
ZS01n0001_p0504a05║
ZS01n0001_p0504a06║僧尼以後並聽拜父母
ZS01n0001_p0504a07║（明昌三年三月）癸巳，尚書省奏：「言事者謂，釋道之流不拜父母親
ZS01n0001_p0504a08║屬，敗壞風俗，莫此為甚。禮官言唐開元二年敕云：『聞道士、女冠、僧、尼
ZS01n0001_p0504a09║不拜二親，是為子而忘其生，傲親而徇於末。自今以後並聽拜父母，其有
ZS01n0001_p0504a10║喪紀輕重及尊屬禮數，一准常儀。』臣等以為宜依典故行之。」制可。
ZS01n0001_p0504a11║（《金史》卷九《章宗本紀》（一）221）
ZS01n0001_p0504a12║
ZS01n0001_p0504a13║敕長老、大師、大德不限年甲
ZS01n0001_p0504a14║（承安元年六月）丁卯，敕自今長老、大師、大德不限年甲，長老、大師
ZS01n0001_p0504a15║許度弟子三人，大德二人，戒僧年四十以上者度一人。其大定十五年附籍
ZS01n0001_p0504a16║沙彌年六十以上並令受戒，仍不許度弟子。尼、道士、女冠亦如之。御史
ZS01n0001_p0504a17║大夫移剌仲方罷。庚午，幸環秀亭觀稼。
ZS01n0001_p0504a18║（《金史》卷十《章宗本紀》（二）239）
ZS01n0001_p0504a19║
ZS01n0001_p0504a20║降僧道空名度牒
ZS01n0001_p0504a21║（承安二年四月）甲子，祈雨於社稷。尚書省奏，比歲北邊調度頗多，
ZS01n0001_p0504a22║請降僧道空名度牒紫褐師德號以助軍儲，從之。
ZS01n0001_p0504a23║（《金史》卷十《章宗本紀》（二）241）
ZS01n0001_p0504a24║
ZS01n0001_p0504a25║放僧道戒牒三千
ZS01n0001_p0504a26║（泰和二年）十二月癸酉，以皇子晬日，放僧道戒牒三千。
ZS01n0001_p0504a27║（《金史》卷十六《宣宗本紀》（下）259）
ZS01n0001_p0504a28║
ZS01n0001_p0505a01║賞募河西諸蕃部族寺僧
ZS01n0001_p0505a02║（元光元年二月）乙酉，陝西西路行省請以厚賞募河西諸蕃部族寺
ZS01n0001_p0505a03║僧，圖復大通城，命行省樞密院籌之。
ZS01n0001_p0505a04║（《金史》卷十六《宣宗本紀》（下）361）
ZS01n0001_p0505a05║
ZS01n0001_p0505a06║僧尼道女冠有師號許服花紗綾羅絲紬
ZS01n0001_p0505a07║大定十三年，太常寺擬士人及僧尼道女冠有師號、並良閒官八品以
ZS01n0001_p0505a08║上，許服花紗綾羅絲紬。
ZS01n0001_p0505a09║（《金史》卷四十三《輿服志》（下）986）
ZS01n0001_p0505a10║
ZS01n0001_p0505a11║《釋道令》十條
ZS01n0001_p0505a12║（泰和元年）十二月，所修律成……名曰《泰和律義》。自《官品令》、
ZS01n0001_p0505a13║《職員令》之下，曰《祠令》四十八條……《雜令》四十九條，《釋道令》十條
ZS01n0001_p0505a14║……
ZS01n0001_p0505a15║（《金史》卷四十五《刑志》1024）
ZS01n0001_p0505a16║
ZS01n0001_p0505a17║（泰和六年）寺觀則設綱首。
ZS01n0001_p0505a18║（《金史》卷四十六《食貨志》（一）1031）
ZS01n0001_p0505a19║
ZS01n0001_p0505a20║惟神佛像、鍾等則存之
ZS01n0001_p0505a21║（大定）十一年二月，禁私鑄銅鏡，舊有銅器悉送官，給其直之半。惟
ZS01n0001_p0505a22║神佛像、鍾、磬、鈸、鈷、腰束帶，魚袋之屬，則存之。
ZS01n0001_p0505a23║（《金史》卷四十八《食貨志》（三）1070）
ZS01n0001_p0505a24║
ZS01n0001_p0505a25║試僧、尼、道、女冠，三年一次
ZS01n0001_p0505a26║掌凡禮樂、祭祀、燕享、學校、貢舉、儀式、制度、符印、表疏、圖書、冊
ZS01n0001_p0505a27║命、祥瑞、天文、漏刻、國忌、廟諱、醫卜、釋道、四方使客、諸國進貢、犒勞張
ZS01n0001_p0505a28║設之事。凡試僧、尼、道、女冠，三年一次，限度八十人，差京府幕職或節鎮
ZS01n0001_p0505a29║防禦佐貳官二員、僧官二人、道官一人、司吏一名、從人各一人、廚子二人、
ZS01n0001_p0505a30║把門官一名、雜役三人。僧童能讀《法華》、《心地觀》、《金光明》、《報
ZS01n0001_p0506a01║恩》、《華嚴》等經共五部，計八帙。《華嚴經》分為四帙。每帙取二卷，卷
ZS01n0001_p0506a02║舉四題，讀百字為限。尼童試經半部，與僧童同。道士、女冠童行念《道
ZS01n0001_p0506a03║德》、《救苦》、《玉京山》、《消災》、《靈寶度人》等經，皆以誦成句、依音釋
ZS01n0001_p0506a04║為通。中選者試官給據，以名報有司。凡僧尼官見管人及八十、道士女冠
ZS01n0001_p0506a05║及三十人者放度一名，死者令監壇以度牒申部毀之。
ZS01n0001_p0506a06║（《金史》卷五十五《百官志》（一）1234）
ZS01n0001_p0506a07║
ZS01n0001_p0506a08║僧道官師德號度牒、寺觀院額等，並聽買之
ZS01n0001_p0506a09║（興定）三年，河南頗豐稔，民間多積粟，汝礪乃奏曰：「國家之務莫重
ZS01n0001_p0506a10║於食……乞於河南州府驗其物價低昂，權宜立式，凡內外四品以下雜正班
ZS01n0001_p0506a11║散官及承蔭人，免當儤使監官功酬，或僧道官師德號度牒、寺觀院額等，並
ZS01n0001_p0506a12║聽買之。司縣官有能勸誘輸粟至三千石者，將來注授升本榜首，五千石以
ZS01n0001_p0506a13║上遷官一階，萬石以上升職一等，並注見闕。庶幾人知勸慕，多所收穫。」
ZS01n0001_p0506a14║上從之。
ZS01n0001_p0506a15║（《金史》卷一百七《高汝礪傳》2359）
ZS01n0001_p0506a16║
ZS01n0001_p0506a17║敕僧、道、也里可溫有家室不持戒律者，占籍為民
ZS01n0001_p0506a18║（至元七年）九月庚子，敕僧、道、也里可溫有家室不持戒律者，占籍
ZS01n0001_p0506a19║為民……十一月壬子，河西諸郡諸王頓舍，僧、民協力供給。
ZS01n0001_p0506a20║（《元史》卷七《世祖本紀》（四）131）
ZS01n0001_p0506a21║
ZS01n0001_p0506a22║詔諭歸附官吏士民軍匠僧道等各安己業
ZS01n0001_p0506a23║（至元十二年二月）戊申，詔諭江、黃、鄂、岳、漢陽、安慶等處歸附官
ZS01n0001_p0506a24║吏士民軍匠僧道人等，令農者就耒，商者就塗，士庶緇黃，各安己業，如或
ZS01n0001_p0506a25║鎮守官吏妄有搔擾，詣行中書省陳告。
ZS01n0001_p0506a26║（《元史》卷八《世祖本紀》（五）161）
ZS01n0001_p0506a27║
ZS01n0001_p0506a28║名山大川，寺觀廟宇不許拆毀
ZS01n0001_p0506a29║（至元十三年二月）丁未，詔諭臨安新附府州司縣官吏士民軍卒人等
ZS01n0001_p0506a30║曰：
ZS01n0001_p0507a01║……前代聖賢之後，高尚儒、醫、僧、道、卜筮，通曉天文歷數，並山林
ZS01n0001_p0507a02║隱逸名士，仰所在官司，具以名聞。名山大川，寺觀廟宇，並前代名人遺
ZS01n0001_p0507a03║跡，不許拆毀。鰥寡孤獨不能自存之人，量加贍給。
ZS01n0001_p0507a04║（《元史》卷九《世祖本紀》（六）178）
ZS01n0001_p0507a05║
ZS01n0001_p0507a06║禁西番僧持軍器
ZS01n0001_p0507a07║（至元十三年閏三月）甲子，禁西番僧持軍器。
ZS01n0001_p0507a08║（《元史》卷九《世祖本紀》（六）181）
ZS01n0001_p0507a09║
ZS01n0001_p0507a10║敕西京搜索五臺僧匿逃奴
ZS01n0001_p0507a11║（至元十六年五月）丙辰，以五臺僧多匿逃奴及逋賦之民，敕西京宣
ZS01n0001_p0507a12║慰司、按察司搜索之。
ZS01n0001_p0507a13║（《元史》卷十《世祖本紀》（七）211）
ZS01n0001_p0507a14║
ZS01n0001_p0507a15║日本僧
ZS01n0001_p0507a16║（至元十六年八月）戊子，範文虎言：「臣奉詔征討日本，比遣周福、欒
ZS01n0001_p0507a17║忠與日本僧繼詔往諭其國，期以來年四月還報，待其從否，始宜進兵。」又
ZS01n0001_p0507a18║請簡閱舊戰船以充用。皆從之……（甲辰）置大護國仁王寺總管府，以散
ZS01n0001_p0507a19║扎兒為達魯花赤，李光祖為總管。
ZS01n0001_p0507a20║（《元史》卷十《世祖本紀》（七）215）
ZS01n0001_p0507a21║
ZS01n0001_p0507a22║置五臺山建寺伐木
ZS01n0001_p0507a23║（至元二十年三月）御史台臣言：「平灤造船，五臺山造寺伐木，及南
ZS01n0001_p0507a24║城建新寺，凡役四萬人，乞罷之。」詔：「伐木建寺即罷之，造船一事，其與
ZS01n0001_p0507a25║省臣議。」
ZS01n0001_p0507a26║（《元史》卷十二《世祖本紀》（九）252）
ZS01n0001_p0507a27║
ZS01n0001_p0507a28║江南營田提舉司掌僧寺貲產
ZS01n0001_p0507a29║（至元二十七年戊午）立江南營田提舉司，秩從五品，掌僧寺貲產。
ZS01n0001_p0507a30║（《元史》卷十六《世祖本紀》（十三）335）
ZS01n0001_p0507a31║
ZS01n0001_p0508a01║免征僧尼地租
ZS01n0001_p0508a02║（至元二十八年十二月己巳）宣政院臣言：「宋全太后、瀛國公母子以
ZS01n0001_p0508a03║為僧、尼，有地三百六十頃，乞如例免征其租。」從之。
ZS01n0001_p0508a04║（《元史》卷十六《世祖本紀》（十三）353）
ZS01n0001_p0508a05║
ZS01n0001_p0508a06║帝師統領諸國僧尼釋教事
ZS01n0001_p0508a07║（至元二十八年十二月辛卯）授吃剌思八斡節兒為帝師，統領諸國僧
ZS01n0001_p0508a08║尼釋教事。
ZS01n0001_p0508a09║（《元史》卷十六《世祖本紀》（十三）354）
ZS01n0001_p0508a10║
ZS01n0001_p0508a11║僧官總統以下有妻者罷之
ZS01n0001_p0508a12║（至元三十年十月）戊申，僧官總統以下有妻者罷之。
ZS01n0001_p0508a13║（《元史》卷十七《世祖本紀》（十四）374）
ZS01n0001_p0508a14║
ZS01n0001_p0508a15║僧道權勢之家私匿盜販
ZS01n0001_p0508a16║（至元三十一年五月戊寅）禁諸司豪奪鹽船遞運官物，僧道權勢之家
ZS01n0001_p0508a17║私匿盜販。（《元史》卷十八《成宗本紀》（一）384）
ZS01n0001_p0508a18║
ZS01n0001_p0508a19║罷宣政院所刻河西《藏經》板
ZS01n0001_p0508a20║（至元三十一年十一月丁巳）罷宣政院所刻河西《藏經》板。
ZS01n0001_p0508a21║（《元史》卷十八《成宗本紀》（一）389）
ZS01n0001_p0508a22║
ZS01n0001_p0508a23║詔僧人犯奸盜詐偽，聽有司專決
ZS01n0001_p0508a24║（大德二年三月）戊子，詔僧人犯奸盜詐偽，聽有司專決，輕者與僧官
ZS01n0001_p0508a25║約斷，約不至者罪之。
ZS01n0001_p0508a26║（《元史》卷十九《成宗本紀》（二）418）
ZS01n0001_p0508a27║
ZS01n0001_p0508a28║罷江南諸路釋教總統所
ZS01n0001_p0508a29║（大德三年五月壬午）五月壬午，罷江南諸路釋教總統所。
ZS01n0001_p0508a30║（《元史》卷二十《成宗本紀》（三）427）
ZS01n0001_p0508a31║
ZS01n0001_p0509a01║賜昭應宮、興教寺地各百頃
ZS01n0001_p0509a02║（大德五年二月）戊戌，賜昭應宮、興教寺地各百頃，興教仍賜鈔萬五
ZS01n0001_p0509a03║千錠；上都乾元寺地九十頃，鈔皆如興教之數；萬安寺地六百頃，鈔萬錠；
ZS01n0001_p0509a04║南寺地百二十頃，鈔如萬安之數。
ZS01n0001_p0509a05║（《元史》卷二十《成宗本紀》（三）434）
ZS01n0001_p0509a06║
ZS01n0001_p0509a07║詔僧官、僧人犯罪御史台與內外宣政院同鞫
ZS01n0001_p0509a08║（大德六年正月庚戌）詔自今僧官、僧人犯罪，御史台與內外宣政院
ZS01n0001_p0509a09║同鞫。宣政院官徇情不公者，聽御史台治之。
ZS01n0001_p0509a10║（《元史》卷二十《成宗本紀》（三）439）
ZS01n0001_p0509a11║
ZS01n0001_p0509a12║罷護國仁王寺元設江南營田
ZS01n0001_p0509a13║（大德七年）八月己丑，罷護國仁王寺元設江南營田提舉司。
ZS01n0001_p0509a14║（《元史》卷二十一《成宗本紀》（四）454）
ZS01n0001_p0509a15║
ZS01n0001_p0509a16║罷僧官有妻者
ZS01n0001_p0509a17║（大德七年九月）丙子，罷僧官有妻者。
ZS01n0001_p0509a18║（《元史》卷二十一《成宗本紀》（四）455）
ZS01n0001_p0509a19║
ZS01n0001_p0509a20║僧錄占官田
ZS01n0001_p0509a21║（大德九年十月辛丑）常州僧錄林起祐以官田二百八十頃冒為己業
ZS01n0001_p0509a22║施河西寺，敕募民耕種，輸其租於官。
ZS01n0001_p0509a23║（《元史》卷二十一《成宗本紀》（四）466）
ZS01n0001_p0509a24║
ZS01n0001_p0509a25║中書省請：內外犯法之人，悉歸有司依法裁決
ZS01n0001_p0509a26║（大德十一年十二月）中書省臣言：「……刑法者譬之權衡，不可偏
ZS01n0001_p0509a27║重，世祖已有定制，自元貞以來，以作佛事之故，放釋有罪，失於太寬，故有
ZS01n0001_p0509a28║司無所遵守。今請凡內外犯法之人，悉歸有司依法裁決。……」
ZS01n0001_p0509a29║（《元史》卷二十二《武宗本紀》（一）492）
ZS01n0001_p0509a30║
ZS01n0001_p0510a01║禁西番僧從駕上都，禁白蓮社
ZS01n0001_p0510a02║（至大元年五月）丙子，以諸王及西番僧從駕上都，途中擾民，禁之。
ZS01n0001_p0510a03║禁白蓮社，毀其祠宇，以其人還隸民籍。御史台臣言：「比奉旨罷不急之
ZS01n0001_p0510a04║役，今復為各官營私宅。臣等以為俟旺兀察都行宮及大都、五臺寺畢工，
ZS01n0001_p0510a05║然後從事為宜。」有旨：「除𠇗頭、三寶奴所居，餘悉罷之。」
ZS01n0001_p0510a06║（《元史》卷二十二《武宗本紀》（一）498）
ZS01n0001_p0510a07║
ZS01n0001_p0510a08║以釋教都總管兼領囊八地產錢物
ZS01n0001_p0510a09║（至大元年十月）甲辰，從帝師請，以釋教都總管朵兒只八兼領囊八
ZS01n0001_p0510a10║地產錢物，為都總管府達魯花赤總其財賦。以西番僧教瓦班為翰林承旨。
ZS01n0001_p0510a11║（《元史》卷二十二《武宗本紀》（一）503）
ZS01n0001_p0510a12║
ZS01n0001_p0510a13║改護國仁王寺昭應規運總管府為會福院
ZS01n0001_p0510a14║（至大元年十月）乙巳，改護國仁王寺昭應規運總管府為會福院，秩
ZS01n0001_p0510a15║從二品。
ZS01n0001_p0510a16║（《元史》卷二十二《武宗本紀》（一）504）
ZS01n0001_p0510a17║
ZS01n0001_p0510a18║僧人訴訟，悉歸有司
ZS01n0001_p0510a19║（至大四年二月）丁卯，命西番僧非奉璽書驛券及無西蕃宣慰司文牒
ZS01n0001_p0510a20║者，勿輒至京師，仍戒黃河津吏驗問禁止。罷總統所及各處僧錄、僧正、都
ZS01n0001_p0510a21║綱司，凡僧人訴訟，悉歸有司。
ZS01n0001_p0510a22║（《元史》卷二十四《仁宗本紀》（一）539）
ZS01n0001_p0510a23║
ZS01n0001_p0510a24║禁諸僧寺毋得冒侵民田
ZS01n0001_p0510a25║（至大四年十月）丁丑，禁諸僧寺毋得冒侵民田。
ZS01n0001_p0510a26║（《元史》卷二十四《仁宗本紀》（一）547）
ZS01n0001_p0510a27║
ZS01n0001_p0510a28║西僧累釋重囚，寺觀每歲征租
ZS01n0001_p0510a29║（皇慶二年四月）乙酉，御史台臣言：「富人夤緣特旨，濫受官爵。徽
ZS01n0001_p0510a30║政、宣徽用人，率多罪廢之流。近侍托為貧乏，互奏恩賞。西僧以作佛事
ZS01n0001_p0511a01║之故，累釋重囚。外任之官，身犯刑憲，輒營求內旨以免罪。諸王、駙馬、
ZS01n0001_p0511a02║寺觀、臣僚土田每歲征租，亦極為擾民。請悉革其弊。」制曰「可」。……
ZS01n0001_p0511a03║（皇慶二年六月）乙亥，詔諭僧俗辨訟，有司及主僧同問，續置土田，如例
ZS01n0001_p0511a04║輸稅。
ZS01n0001_p0511a05║（《元史》卷二十四《仁宗本紀》（一）556）
ZS01n0001_p0511a06║
ZS01n0001_p0511a07║僧人作佛事，擇釋獄囚，命中書審察
ZS01n0001_p0511a08║（延佑元年三月）乙巳，以僧人作佛事，擇釋獄囚，命中書審察。
ZS01n0001_p0511a09║（《元史》卷二十五《仁宗本紀》（二）564）
ZS01n0001_p0511a10║
ZS01n0001_p0511a11║賜開元寺田
ZS01n0001_p0511a12║（延佑三年正月）壬戌，賜上都開元寺江浙田二百頃，華嚴寺百頃。
ZS01n0001_p0511a13║（《元史》卷二十五《仁宗本紀》（二）572）
ZS01n0001_p0511a14║
ZS01n0001_p0511a15║敕五臺靈鷲寺置鐵冶提舉司
ZS01n0001_p0511a16║（延佑三年十月）庚寅，敕五臺靈鷲寺置鐵冶提舉司……十一月壬
ZS01n0001_p0511a17║寅，……大萬寧寺住持僧米普雲濟以所佩國公印移文有司，紊亂官政，敕
ZS01n0001_p0511a18║禁止之。
ZS01n0001_p0511a19║（《元史》卷二十五《仁宗本紀》（二）575）
ZS01n0001_p0511a20║
ZS01n0001_p0511a21║給帝師寺廩食鈔萬錠
ZS01n0001_p0511a22║（延佑四年正月）己未，給帝師寺廩食鈔萬錠。
ZS01n0001_p0511a23║（《元史》卷二十六《仁宗本紀》（三）577）
ZS01n0001_p0511a24║
ZS01n0001_p0511a25║建帝師巴思八殿於大興教寺
ZS01n0001_p0511a26║（延佑五年十月）壬辰，建帝師巴思八殿於大興教寺，給鈔萬錠。
ZS01n0001_p0511a27║（《元史》卷二十六《仁宗本紀》（三）586）
ZS01n0001_p0511a28║
ZS01n0001_p0512a01║嚴鞫白雲宗總攝沈明仁
ZS01n0001_p0512a02║（延佑六年九月）癸巳，以作佛事，釋大辟囚七人，流以下囚六
ZS01n0001_p0512a03║人。……（十月乙卯）中書省臣言：「白雲宗總攝沈明仁，強奪民田二萬
ZS01n0001_p0512a04║頃，誑誘愚俗十萬人，私賂近侍，妄受名爵，已奉旨追奪，請汰其徒，還所奪
ZS01n0001_p0512a05║民田。其諸不法事，宜令核問。」有旨：「朕知沈明仁奸惡，其嚴鞫之。」
ZS01n0001_p0512a06║（《元史》卷二十六《仁宗本紀》（三）591）
ZS01n0001_p0512a07║
ZS01n0001_p0512a08║治沈明仁罪
ZS01n0001_p0512a09║（延佑七年正月）辛卯，江浙行省丞相黑驢言：「白雲僧沈明仁，擅度
ZS01n0001_p0512a10║僧四千八百餘人，獲鈔四萬餘錠，既已辭伏，今遣其徒沈崇勝潛赴京師行
ZS01n0001_p0512a11║賄求援，請逮赴江浙並治其罪。」從之。
ZS01n0001_p0512a12║（《元史》卷二十六《仁宗本紀》（三）593）
ZS01n0001_p0512a13║
ZS01n0001_p0512a14║罷造永福寺
ZS01n0001_p0512a15║（延佑七年）二月壬（午）〔子〕，罷造永福寺。賑大同、豐州諸驛饑。
ZS01n0001_p0512a16║以江浙行省左丞相黑驢為中書平章政事。丁巳，修佛事。戊午，祭社稷。
ZS01n0001_p0512a17║建御容殿於永福寺……（延佑七年）己巳，修鎮雷佛事於京城四門。罷上
ZS01n0001_p0512a18║都乾元寺規運總管府。
ZS01n0001_p0512a19║（《元史》卷二十七《英宗本紀》（一）598）
ZS01n0001_p0512a20║
ZS01n0001_p0512a21║御史劉恆請興義倉及奪僧、道官
ZS01n0001_p0512a22║（延佑七年五月）壬寅，監察御史請罷僧、道、工、伶濫爵及建寺、豢獸
ZS01n0001_p0512a23║之費……丙午，御史劉恆請興義倉及奪僧、道官。
ZS01n0001_p0512a24║（《元史》卷二十七《英宗本紀》（一）602）
ZS01n0001_p0512a25║
ZS01n0001_p0512a26║稅江漸僧寺田
ZS01n0001_p0512a27║（至治二年三月）庚辰，敕：「江浙僧寺田，除宋故有永業及世祖所賜
ZS01n0001_p0512a28║者，餘悉稅之。」
ZS01n0001_p0512a29║（《元史》卷二十八《英宗本紀》（二）621）
ZS01n0001_p0512a30║
ZS01n0001_p0513a01║括江南僧有妻者為民
ZS01n0001_p0513a02║（至治二年十一月甲午）括江南僧有妻者為民。
ZS01n0001_p0513a03║（《元史》卷二十八《英宗本紀》（二）625）
ZS01n0001_p0513a04║
ZS01n0001_p0513a05║禁僧、道度牒
ZS01n0001_p0513a06║（至治三年二月）丁亥，敕金書《藏經》二部，命拜住等總之。……（三
ZS01n0001_p0513a07║月）辛亥，以圓明、王道明之亂，禁僧、道度牒、符錄。
ZS01n0001_p0513a08║（《元史》卷二十八《英宗本紀》（二）629）
ZS01n0001_p0513a09║
ZS01n0001_p0513a10║稅僧、道邸舍積貨
ZS01n0001_p0513a11║（泰定元年四月丙寅）稅僧、道邸舍積貨。
ZS01n0001_p0513a12║（《元史》卷二十九《泰定帝本紀》（一）646）
ZS01n0001_p0513a13║
ZS01n0001_p0513a14║江南民貧僧富
ZS01n0001_p0513a15║（泰定二年正月乙未）中書省臣言：「江南民貧僧富，諸寺觀田土，非
ZS01n0001_p0513a16║宋舊置並累朝所賜者，請仍舊制與民均役。」從之。以籍八思吉思地賜故
ZS01n0001_p0513a17║監察御史觀音寶、鎖咬兒哈的迷失妻子，各十頃。戊戌，造像輦……甲辰
ZS01n0001_p0513a18║奉安顯宗像於永福寺，給祭田百頃。
ZS01n0001_p0513a19║（《元史》卷二十九《泰定帝本紀》（一）653）
ZS01n0001_p0513a20║
ZS01n0001_p0513a21║天下僧道有妻者，皆令為民
ZS01n0001_p0513a22║（致和十月戊午）敕：「天下僧道有妻者，皆令為民。」
ZS01n0001_p0513a23║（《元史》卷三十二《文宗本紀》（一）718）
ZS01n0001_p0513a24║
ZS01n0001_p0513a25║立大承天護聖寺營繕提點所
ZS01n0001_p0513a26║（天歷二年十月）己丑，立大承天護聖寺營繕提點所，秩正五品。
ZS01n0001_p0513a27║（《元史》卷三十三《文宗本紀》（二）742）
ZS01n0001_p0513a28║
ZS01n0001_p0514a01║諸王、寺觀撥賜田租
ZS01n0001_p0514a02║（天歷二年十月辛丑）諸王、公主、官府、寺觀撥賜田租，除魯國大長
ZS01n0001_p0514a03║公主聽遣人徵收外，其餘悉輸於官，給鈔酬其直。
ZS01n0001_p0514a04║（《元史》卷三十三《文宗本紀》（二）743）
ZS01n0001_p0514a05║
ZS01n0001_p0514a06║僧還俗者，聽復為僧
ZS01n0001_p0514a07║（天歷二年十二月乙未）詔：「諸僧寺田，自金、宋所有及累朝賜予者，
ZS01n0001_p0514a08║悉除其租。其有當輸租者，仍免其役。僧還俗者，聽復為僧。」……己亥，
ZS01n0001_p0514a09║遣使驛致故帝師舍利還其國，給以金五百兩、銀二千五百兩、鈔千五百錠、
ZS01n0001_p0514a10║幣五千匹。加謚漢長沙王吳芮為長沙文惠王。壬寅，命江浙行省印佛經
ZS01n0001_p0514a11║二十七藏。……甲辰，以明年正月武宗忌辰，命高麗、漢僧三百四十人，預
ZS01n0001_p0514a12║誦佛經二藏於大崇恩福元寺。丁未……中書省臣言：「在京酒坊五十四
ZS01n0001_p0514a13║所，歲輸課十餘萬錠。比者間以賜諸王、公主及諸官寺。諸王、公主自有
ZS01n0001_p0514a14║封邑、歲賜，官寺亦各有常產，其酒課悉令仍舊輸官為宜。」從之。
ZS01n0001_p0514a15║（《元史》卷三十三《文宗本紀》（二）746）
ZS01n0001_p0514a16║
ZS01n0001_p0514a17║歲例給糧大萬安寺等十二寺
ZS01n0001_p0514a18║（至順二年五月）丙戌，太禧宗禋院臣言：「累朝所建大萬安等十二
ZS01n0001_p0514a19║寺，舊額僧三千一百五十人，歲例給糧，今其徒猥多，請汰去九百四十三
ZS01n0001_p0514a20║人。」制可。（《元史》卷三十五《文宗本紀》（四）784）
ZS01n0001_p0514a21║
ZS01n0001_p0514a22║諸寺作佛事每歲十六為定式
ZS01n0001_p0514a23║（至順二年五月甲辰）宣政院臣言：「舊制，列聖神御殿及諸寺所作佛
ZS01n0001_p0514a24║事，每歲計二百十六，今汰其十六為定式。」制可。
ZS01n0001_p0514a25║（《元史》卷三十五《文宗本紀》（四）786）
ZS01n0001_p0514a26║
ZS01n0001_p0514a27║免萬安寺壇主職
ZS01n0001_p0514a28║（至順二年九月庚辰）御史台臣言：「大聖壽萬安寺壇主司徒嚴吉祥，
ZS01n0001_p0514a29║盜公物，畜妻孥，宜免其司徒、壇主之職。」從之。
ZS01n0001_p0514a30║（《元史》卷三十五《文宗本紀》（四）791）
ZS01n0001_p0514a31║
ZS01n0001_p0515a01║敕僧道與民一體充役
ZS01n0001_p0515a02║（元統二年正月）癸卯，敕僧道與民一體充役。
ZS01n0001_p0515a03║（《元史》卷三十八《順帝本紀》（一）820）
ZS01n0001_p0515a04║
ZS01n0001_p0515a05║佛事布施，費用太廣
ZS01n0001_p0515a06║（元統二年四月）乙酉，中書省臣言：「佛事布施，費用太廣，以世祖時
ZS01n0001_p0515a07║較之，歲增金三十八錠、銀二百三錠四十兩、繒帛六萬一千六百餘匹、鈔二
ZS01n0001_p0515a08║萬九千二百五十餘錠。請除累朝期年忌日之外，餘皆罷。」從之。
ZS01n0001_p0515a09║（《元史》卷三十八《順帝本紀》（一）821）
ZS01n0001_p0515a10║
ZS01n0001_p0515a11║禁私創寺觀庵院
ZS01n0001_p0515a12║（元統二年十二月）是歲，禁私創寺觀庵院。僧道人錢五十貫，給度
ZS01n0001_p0515a13║牒，方聽出家。（《元史》卷三十八《順帝本紀》（一）825）
ZS01n0001_p0515a14║
ZS01n0001_p0515a15║有妻室之僧，令還俗為民
ZS01n0001_p0515a16║（至元元年閏十二月）凡有妻室之僧，令還俗為民，既而復聽為僧。
ZS01n0001_p0515a17║（《元史》卷三十八《順帝本紀》（一）831）
ZS01n0001_p0515a18║
ZS01n0001_p0515a19║禁濫予僧人名爵
ZS01n0001_p0515a20║（至元）五年春正月癸亥，禁濫予僧人名爵。
ZS01n0001_p0515a21║（《元史》卷四《順帝本紀》（三）851）
ZS01n0001_p0515a22║
ZS01n0001_p0515a23║罷南方白雲宗
ZS01n0001_p0515a24║（尚文）又奏斥罷南方白雲宗，與民均事賦役。
ZS01n0001_p0515a25║（《元史》卷一百七十《尚文傳》3988）
ZS01n0001_p0515a26║
ZS01n0001_p0515a27║嚴治僧道齋醮
ZS01n0001_p0515a28║是月（洪武五年四月），詔曰：「天下大定，禮儀風俗不可不正。……
ZS01n0001_p0515a29║僧道齋醮雜男女，恣飲食，有司嚴治之。……」。
ZS01n0001_p0515a30║（《明史》卷二《太祖本紀》（二）27）
ZS01n0001_p0515a31║
ZS01n0001_p0516a01║僧道齋醮，百官不得行香
ZS01n0001_p0516a02║孝肅周太后，英宗妃，憲宗生母也，昌平人。天順元年封貴妃。憲宗
ZS01n0001_p0516a03║即位，尊為皇太后。其年十月，太后誕日，帝令僧道建齋祭。禮部尚書姚
ZS01n0001_p0516a04║夔帥群臣詣齋所，為太后祈福。給事中張寧等劾之。帝是其言，令自后僧
ZS01n0001_p0516a05║道齋醮，百官不得行香。二十三年四月上征號曰聖慈仁壽皇太后。孝宗
ZS01n0001_p0516a06║立，尊為太皇太后。
ZS01n0001_p0516a07║（《明史》卷一百十三《后妃傳》（一）3518）
ZS01n0001_p0516a08║
ZS01n0001_p0516a09║士子作文每竊釋氏教，詔戒厲之
ZS01n0001_p0516a10║時士大夫多崇釋氏教，士子作文每竊其緒言，鄙棄傳注。前尚書餘繼
ZS01n0001_p0516a11║登奏請約禁，然習尚如故。（馮）琦乃復極陳其弊，帝為下詔戒歷。
ZS01n0001_p0516a12║（《明史》卷二百十六《馮琦傳》5705）