ZS01n0001_p0567a01║
ZS01n0001_p0567a02║
ZS01n0001_p0567a03║
ZS01n0001_p0567a04║十毀佛
ZS01n0001_p0567a05║
ZS01n0001_p0567a06║孫綝壞浮屠祠，斬道人
ZS01n0001_p0567a07║（孫）綝遣將軍孫耽送亮之國，徙尚於零陵，遷公主於豫章。綝意彌
ZS01n0001_p0567a08║溢，侮慢民神，遂燒大橋頭伍子胥廟，又壞浮屠祠，斬道人。
ZS01n0001_p0567a09║（《三國誌》卷六十四《吳書．孫綝傳》1449）
ZS01n0001_p0567a10║
ZS01n0001_p0567a11║詔州坑沙門，毀諸佛像
ZS01n0001_p0567a12║（太平真君七年）三月，詔諸州坑沙門，毀諸佛像。徒長安城工巧二
ZS01n0001_p0567a13║千家於京師。車駕旋軫，幸洛水，分軍誅李閏叛羌。
ZS01n0001_p0567a14║（《魏書》卷四下《世祖紀四下》100）
ZS01n0001_p0567a15║
ZS01n0001_p0567a16║鄴城毀五層佛圖
ZS01n0001_p0567a17║（太平真君七年）夏四月甲申，車駕至自長安。戊子，鄴城毀五層佛
ZS01n0001_p0567a18║圖，於泥像中得玉璽二，其文皆曰「受命於天，既壽永昌」，其一刻其旁曰
ZS01n0001_p0567a19║「魏所受漢傳國璽。」
ZS01n0001_p0567a20║（《魏書》卷四下《世祖紀四下》101）
ZS01n0001_p0567a21║
ZS01n0001_p0567a22║詔沙門不得去寺
ZS01n0001_p0567a23║（延興二年四月）癸酉，詔沙門不得去寺，浮遊民間，行者仰以公文。
ZS01n0001_p0567a24║（《魏書》卷七上《高祖紀七上》137）
ZS01n0001_p0567a25║
ZS01n0001_p0567a26║討沙門法秀
ZS01n0001_p0567a27║大駕行幸三川，（苟）頹留守京師，沙門法秀謀反，頹率禁衛收掩畢
ZS01n0001_p0567a28║獲，內外晏然。
ZS01n0001_p0567a29║（《魏書》卷四十四《苟頹傳》994）
ZS01n0001_p0567a30║
ZS01n0001_p0568a01║討沙門法秀
ZS01n0001_p0568a02║（於栗磾）長子烈……從幸中山，車駕還次肆州，司空苟頹表沙門法
ZS01n0001_p0568a03║秀詃惑百姓，潛謀不軌，詔烈與吏部尚書□丞祖馳驛討之。會秀已平，轉
ZS01n0001_p0568a04║左衛將軍，賜爵昌國子。
ZS01n0001_p0568a05║（《魏書》卷三十一《於栗磾傳》737）
ZS01n0001_p0568a06║
ZS01n0001_p0568a07║誅沙門法秀
ZS01n0001_p0568a08║沙門法秀謀反，伏誅。……詔曰：「法秀妖詐亂常，妄說符瑞，蘭台御
ZS01n0001_p0568a09║史張求等一百餘人，招結奴隸，謀為大逆，有司科以族誅，誠合刑憲。」
ZS01n0001_p0568a10║（《魏書》卷七上《高祖紀七上》150）
ZS01n0001_p0568a11║
ZS01n0001_p0568a12║沙門法秀謀逆
ZS01n0001_p0568a13║及沙門法秀謀逆，事發，多所牽引。（王）睿曰：「與其殺不辜，寧赦有
ZS01n0001_p0568a14║罪。宜梟斬首惡，餘從疑赦，不亦善乎？」高祖從之，得免者千餘人。
ZS01n0001_p0568a15║（《魏書》卷九十三《王睿傳》1988）
ZS01n0001_p0568a16║
ZS01n0001_p0568a17║沙門法秀反
ZS01n0001_p0568a18║魏誠弟亮，字平誠。承明初，擢為中散。告沙門法秀反，遷冠軍將軍，
ZS01n0001_p0568a19║賜爵永寧侯，加給事中。
ZS01n0001_p0568a20║（《魏書》卷九十三《恩倖傳》1995）
ZS01n0001_p0568a21║
ZS01n0001_p0568a22║平季與沙門法秀謀反
ZS01n0001_p0568a23║平季，字稚穆，燕國薊人。祖濟，武威太守。父雅，州秀才，與沙門法
ZS01n0001_p0568a24║秀謀反，伏誅。
ZS01n0001_p0568a25║（《魏書》卷九十四《閹官傳》2032）
ZS01n0001_p0568a26║
ZS01n0001_p0568a27║賒彌國不信佛法
ZS01n0001_p0568a28║賒彌國，在波知之南，山居。不信佛法，專事諸神。亦附厭噠。東有
ZS01n0001_p0568a29║鉢盧勒國，路險，緣鐵鎖而度，下不見底。熙平中，宋雲等竟不能達。
ZS01n0001_p0568a30║（《魏書》卷一百二《西域志》2280）
ZS01n0001_p0568a31║
ZS01n0001_p0569a01║進兵焚佛寺門屋
ZS01n0001_p0569a02║阿於子、段暢以千騎投周。周軍攻東門，際昏，遂入。進兵焚佛寺門
ZS01n0001_p0569a03║屋，飛焰照天地。
ZS01n0001_p0569a04║（《北齊書》卷十一《文襄六王傳》150）
ZS01n0001_p0569a05║
ZS01n0001_p0569a06║王則舊京取像，毀以鑄錢
ZS01n0001_p0569a07║（王）則性貪惏，在州取受非法，舊京取像，毀以鑄錢，於時世號河陽
ZS01n0001_p0569a08║錢，皆出其家。
ZS01n0001_p0569a09║（《北齊書》卷二十《王則傳》272）
ZS01n0001_p0569a10║
ZS01n0001_p0569a11║周氏滅佛法
ZS01n0001_p0569a12║法和始於百里洲造壽王寺，既架佛殿，更截樑柱，曰：「後四十許年佛
ZS01n0001_p0569a13║法當遭雷電，此寺幽僻，可以免難。」及魏平開荊州，宮室焚燼，總管欲發
ZS01n0001_p0569a14║取壽王佛殿，嫌其材短，乃停。後周氏滅佛法，此寺隔在陳境，故不及難。
ZS01n0001_p0569a15║（《北齊書》卷三十二《陸法和傳》430）
ZS01n0001_p0569a16║
ZS01n0001_p0569a17║僧尼道士盡皆執役
ZS01n0001_p0569a18║於是以蕭摩訶為皇畿大都督……分兵鎮守要害，僧尼道士盡皆執役。
ZS01n0001_p0569a19║（《南史》卷十《陳本紀下第十》308）
ZS01n0001_p0569a20║
ZS01n0001_p0569a21║陳慶之斬僧強
ZS01n0001_p0569a22║（陳慶之）出為北兗州刺史、都督緣淮諸軍事。曾有祅賊沙門僧強自
ZS01n0001_p0569a23║稱為帝，土豪蔡伯寵起兵應之，攻陷北徐州。詔慶之討焉。慶之斬伯寵、
ZS01n0001_p0569a24║僧強，傳其首。
ZS01n0001_p0569a25║（《南史》卷六十一《陳慶之傳》1500）
ZS01n0001_p0569a26║
ZS01n0001_p0569a27║禁私養沙門
ZS01n0001_p0569a28║（太延五年）戊申，詔自王公已下至於庶人，私養沙門、巫及金銀工巧
ZS01n0001_p0569a29║之人在其家者，皆遣詣官曹，限今年二月十五日。過期不出，巫、沙門身
ZS01n0001_p0569a30║死，主人門誅。庚戌，詔自三公已下至於卿士，其子息皆詣太學，其百工伎
ZS01n0001_p0570a01║巧騶卒子息當習其父兄所業，不聽私立學校，違者師身死，主人門誅。
ZS01n0001_p0570a02║（《北史》卷二《魏本紀第二》56）
ZS01n0001_p0570a03║
ZS01n0001_p0570a04║詔諸州坑沙門，毀諸佛像
ZS01n0001_p0570a05║三月，詔諸州坑沙門，毀諸佛像，徙長安城內工巧二千家於京師。
ZS01n0001_p0570a06║夏四月甲申，車駕至自長安。戊子，毀鄴城五層佛圖，於泥像中得玉
ZS01n0001_p0570a07║璽二，其文皆曰「受命於天，既壽永昌」。其一刻其旁曰「魏所受漢傳國
ZS01n0001_p0570a08║璽」。
ZS01n0001_p0570a09║（《北史》卷二《魏本紀第二》58）
ZS01n0001_p0570a10║
ZS01n0001_p0570a11║奚康生討涇州沙門劉慧汪
ZS01n0001_p0570a12║（永平）二年春正月，涇州沙門劉慧汪聚眾反，詔華州刺史奚康生討
ZS01n0001_p0570a13║之。
ZS01n0001_p0570a14║（《北史》卷四《魏本紀第四》138）
ZS01n0001_p0570a15║
ZS01n0001_p0570a16║秦州捕斬沙門劉光秀
ZS01n0001_p0570a17║（永平）三年春二月壬子，秦州沙門劉光秀謀反，州郡捕斬之。
ZS01n0001_p0570a18║（《北史》卷四《魏本紀第四》139）
ZS01n0001_p0570a19║
ZS01n0001_p0570a20║沙門法慶反於冀州
ZS01n0001_p0570a21║夏六月，沙門法慶聚眾反於冀州，殺阜城令，自稱大乘。
ZS01n0001_p0570a22║（《北史》卷四《魏本紀第四》144）
ZS01n0001_p0570a23║
ZS01n0001_p0570a24║法慶被斬
ZS01n0001_p0570a25║時冀州沙門法慶既為妖幻，遂說勃海人李歸伯。歸伯閤家從之，招
ZS01n0001_p0570a26║率鄉人，推法慶為主。法慶以歸伯為十住菩薩、平魔軍司、定漢王；自號
ZS01n0001_p0570a27║大乘。殺一人者為一住菩薩，殺十人者為十住菩薩。又合狂藥，令人服
ZS01n0001_p0570a28║之，父子兄弟不相知識，唯以殺害為事。刺史蕭寶寅遣兼長史崔伯驎討
ZS01n0001_p0570a29║之，敗於煮棗城，伯驎戰沒。凶眾遂盛，所在屠滅寺舍，斬戮僧尼，焚燒
ZS01n0001_p0570a30║經像，云：「新佛出世，除去眾魔。」詔以遙為使持節、都督北征諸軍事，討
ZS01n0001_p0571a01║破之。禽法慶，並其妻尼惠暉等，斬法慶，傳首京師，後禽歸伯，戮於都
ZS01n0001_p0571a02║市。
ZS01n0001_p0571a03║（《北史》卷十七《景穆十二王傳上》634）
ZS01n0001_p0571a04║
ZS01n0001_p0571a05║北周斷佛、道二教
ZS01n0001_p0571a06║（建德三年）丙子，初斷佛、道二教，經像悉毀，罷沙門、道士，並令還
ZS01n0001_p0571a07║俗。並禁諸淫祀，非祀典所載者，盡除之。
ZS01n0001_p0571a08║（《北史》卷十《周本紀下第十》360）
ZS01n0001_p0571a09║
ZS01n0001_p0571a10║王文同毀法
ZS01n0001_p0571a11║及帝征遼東，令（王）文同巡察河北諸郡，文同見沙門齋戒菜食者，以
ZS01n0001_p0571a12║為妖妄，皆收繫之。北至河間，召諸郡官人，小有遲違者，輒覆面於地而捶
ZS01n0001_p0571a13║殺之。求沙門相聚講論及長老共為佛會者數百人，文同以為聚結惑眾，盡
ZS01n0001_p0571a14║斬之。又悉裸僧尼，驗有淫狀非童男女者數千人，復將殺之。郡中士女，
ZS01n0001_p0571a15║號哭於路，諸郡驚駭，各奏其事。帝聞大怒，遣使者達奚善意馳鎖之，斬於
ZS01n0001_p0571a16║河間，以謝百姓。仇人剖其棺，臠其肉啖之，斯須咸盡。
ZS01n0001_p0571a17║（《北史》卷八十七《酷吏傳》2903）
ZS01n0001_p0571a18║
ZS01n0001_p0571a19║王文同毀法
ZS01n0001_p0571a20║及帝征遼東，令文同巡察河北諸郡。文同見沙門齋戒菜食者，以為妖
ZS01n0001_p0571a21║妄，皆收繫獄。比至河間，召諸郡官人，小有遲違者，輒皆覆面於地而箠殺
ZS01n0001_p0571a22║之。求沙門相聚講論，及長老共為佛會者數百人，文同以為聚結惑眾，盡
ZS01n0001_p0571a23║斬之。又悉裸僧尼，驗有淫狀非童男女者數千人，復將殺之。郡中士女號
ZS01n0001_p0571a24║哭於路，諸郡驚駭，各奏其事。帝聞而大怒，遣使者達奚善意馳鎖之，斬於
ZS01n0001_p0571a25║河間，以謝百姓。讎人剖其棺，臠其肉而啖之，斯須咸盡。
ZS01n0001_p0571a26║（《隋書》卷七十四《酷吏傳》1702）
ZS01n0001_p0571a27║
ZS01n0001_p0571a28║自稱彌勒佛
ZS01n0001_p0571a29║（大業）六年春正月癸亥朔，旦，有盜數十人，皆素冠練衣，焚香持華，
ZS01n0001_p0571a30║自稱彌勒佛，入自建國門。監門者皆稽首。既而奪衛士仗，將為亂。齊王
ZS01n0001_p0572a01║暕遇而斬之。於是都下大索，與相連坐者千餘家。
ZS01n0001_p0572a02║（《隋書》卷三《煬帝傳上》74）
ZS01n0001_p0572a03║
ZS01n0001_p0572a04║付奕上疏去釋教
ZS01n0001_p0572a05║（武德）七年，（付）奕上疏請除去釋教，曰：
ZS01n0001_p0572a06║佛在西域，言妖路遠，漢譯胡書，恣其假托。故使不忠不孝，削髮而揖
ZS01n0001_p0572a07║君親；游手游食，易服以逃租賦。演其妖書，述其邪法，偽啟三塗，謬張六
ZS01n0001_p0572a08║道，恐嚇愚夫，詐欺庸品。凡百黎庶，通識者稀，不察根源，信其矯詐。乃
ZS01n0001_p0572a09║追既往之罪，虛規將來之福。布施一錢，希萬倍之報；持齋一日，冀百日之
ZS01n0001_p0572a10║糧。遂使愚迷，妄求功德，不憚科禁，輕犯憲章。其有造作惡逆，身墜刑
ZS01n0001_p0572a11║網，方乃獄中禮佛，口誦佛經，晝夜忘疲，規免其罪。且生死壽夭，由於自
ZS01n0001_p0572a12║然；刑德威福，關之人主。乃謂貧富貴賤，功業所招，而愚僧矯詐，皆云由
ZS01n0001_p0572a13║佛。竊人主之權，擅造化之力，其為害政，良可悲矣！
ZS01n0001_p0572a14║案《書》云：「惟闢作福威，惟辟玉食。臣有作福、作威、玉食，害於而
ZS01n0001_p0572a15║家，凶於而國，人用側頗僻。」降自犧、農，至於漢、魏，皆無佛法，君明臣
ZS01n0001_p0572a16║忠，祚長年久。漢明帝假托夢想，始立胡神，西域桑門，自傳其法。西晉以
ZS01n0001_p0572a17║上，國有嚴科，不許中國之人，輒行髡髮之事。洎於苻、石，羌胡亂華，主庸
ZS01n0001_p0572a18║臣佞，政虐祚短，皆由佛教致災也。梁武、齊襄，足為明鏡。昔褒姒一女，
ZS01n0001_p0572a19║妖惑幽王，尚致亡國；況天下僧尼，數盈十萬，翦刻繒綵，裝束泥人，而為厭
ZS01n0001_p0572a20║魅，迷惑萬姓者乎！今之僧尼，請令匹配，即成十萬餘戶，產育男女，十年
ZS01n0001_p0572a21║長養，一紀教訓，自然益國，可以足兵。四海免蠶食之殃，百姓知威福所
ZS01n0001_p0572a22║在，則妖惑之風自革，淳樸之化還興。
ZS01n0001_p0572a23║且古今忠諫，鮮不及禍。竊見齊朝章仇子他上表言：「僧尼徒眾，糜
ZS01n0001_p0572a24║損國家，寺塔奢侈，虛費金帛。」為諸僧附會宰相，對朝讒毀；諸尼依托妃
ZS01n0001_p0572a25║主，潛行謗讟。子他竟被囚執，刑於都市。及周武平齊，制封其墓。臣雖
ZS01n0001_p0572a26║不敏，竊慕其蹤。
ZS01n0001_p0572a27║又上疏十一首，詞甚切直。高祖付群官詳議，唯太僕卿張道源稱奕奏
ZS01n0001_p0572a28║合理。中書令蕭瑀與之爭論曰：「佛，聖人也。奕為此議，非聖人者無法，
ZS01n0001_p0572a29║請置嚴刑。」奕曰：「禮本於事親，終於奉上，此則忠孝之理著，臣子之行
ZS01n0001_p0572a30║成。而佛逾城出家，逃背其父，以匹夫而抗天子，以繼體而悖所親。蕭瑀
ZS01n0001_p0573a01║非出於空桑，乃遵無父之教。臣聞非孝者無親，其瑀之謂矣！」瑀不能答，
ZS01n0001_p0573a02║但合掌曰：「地獄所設，正為是人。」高祖將從奕言，會傳位而止。
ZS01n0001_p0573a03║奕武德九年五月密奏太白見秦分，秦王當有天下，高祖以狀授太宗。
ZS01n0001_p0573a04║及太宗嗣位，召奕賜之食，謂曰：「汝前所奏，幾累於我，然今後但須盡言，
ZS01n0001_p0573a05║無以前事為慮也。」太宗常臨朝謂奕曰：「佛道玄妙，聖跡可師，且報應顯
ZS01n0001_p0573a06║然，屢有征驗，卿獨不悟其理，何也？」奕對曰：「佛是胡中桀黠，欺誑夷狄，
ZS01n0001_p0573a07║初止西域，漸流中國。遵尚其教，皆是邪僻小人，模寫莊、老玄言，文飾妖
ZS01n0001_p0573a08║幻之教耳。於百姓無補，於國家有害。」太宗頗然之。
ZS01n0001_p0573a09║貞觀十三年卒，年八十五。臨終誡其子曰：「老、莊玄一之篇，周、孔
ZS01n0001_p0573a10║《六經》之說，是為名教，汝宜習之。妖胡亂華，舉時皆惑，唯獨竊歎，眾不
ZS01n0001_p0573a11║我從，悲夫！汝等勿學也。古人裸葬，汝宜行之。」奕生平遇患，未嘗請醫
ZS01n0001_p0573a12║服藥，雖究陰陽數術之書，而並不之信。又嘗醉臥，蹶然起曰：「吾其死
ZS01n0001_p0573a13║矣！」因自為墓誌曰：「傅奕，青山白雲人也。因酒醉死，嗚呼哀哉！」其縱
ZS01n0001_p0573a14║達皆此類。注《老子》，並撰《音義》，又集魏、晉以來駁佛教者為《高識
ZS01n0001_p0573a15║傳》十卷，行於世。
ZS01n0001_p0573a16║（《舊唐書》卷七十九《傅奕傳》2715）
ZS01n0001_p0573a17║
ZS01n0001_p0573a18║嵩山僧圓淨被殺
ZS01n0001_p0573a19║（元和十年）八月己亥朔，日有蝕之。丙寅，訶陵國遣使獻僧祇僮及
ZS01n0001_p0573a20║五色鸚鵡，頻伽鳥並異香名寶。丁未，淄青節度使李師道陰與嵩山僧圓淨
ZS01n0001_p0573a21║謀反，勇士數百人伏於東都進奏院，乘洛城無兵，欲竊發焚燒宮殿而肆行
ZS01n0001_p0573a22║剽掠。小將楊進、李再興告變，留守呂元膺乃出兵圍之，賊突圍而出，入嵩
ZS01n0001_p0573a23║岳，山棚盡擒之。訊其首，僧圓淨主謀也。僧臨刑歎曰：「誤我事，不得使
ZS01n0001_p0573a24║洛城流血！」（《舊唐書》卷十五《憲宗傳下》454）
ZS01n0001_p0573a25║
ZS01n0001_p0573a26║道士趙歸真排毀釋氏
ZS01n0001_p0573a27║（會昌四年）三月……以道士趙歸真為左右街道門教授先生。時帝
ZS01n0001_p0573a28║志學神仙，師歸真。歸真乘寵，每對，排毀釋氏，言非中國之教，蠹耗生靈，
ZS01n0001_p0573a29║盡宜除去，帝頗信之。
ZS01n0001_p0573a30║（《舊唐書》卷十八上《武宗紀》600）
ZS01n0001_p0573a31║
ZS01n0001_p0574a01║衡山道士劉玄靖及歸真膠固排毀釋氏
ZS01n0001_p0574a02║（會昌）五年春正月己酉朔，敕造望僊臺於南郊壇……歸真自以涉物
ZS01n0001_p0574a03║論，遂舉羅浮道士鄧元起有長年之術，帝遣中使迎之。由是與衡山道士劉
ZS01n0001_p0574a04║玄靖及歸真膠固，排毀釋氏，而拆寺之請行焉。
ZS01n0001_p0574a05║（《舊唐書》卷十八上《武宗紀》603）
ZS01n0001_p0574a06║
ZS01n0001_p0574a07║拆大寺材木修建
ZS01n0001_p0574a08║會昌五年八月，中書門下奏：「東都太廟九室神主，共二十六座，自祿
ZS01n0001_p0574a09║山叛後，取太廟為軍營，神主棄於街巷，所司潛收聚，見在太微宮內新造小
ZS01n0001_p0574a10║屋之內。其太廟屋室並在，可以修崇。……如合置，望以所拆大寺材木修
ZS01n0001_p0574a11║建。既是宗室官居守，便望令充修東都太廟使，勾當修繕。」奉敕宜依。
ZS01n0001_p0574a12║（《舊唐書》卷二十六《禮儀志六》983）
ZS01n0001_p0574a13║
ZS01n0001_p0574a14║時廢浮圖法，以銅像鑄錢
ZS01n0001_p0574a15║時廢浮圖法，以銅像鑄錢。（柳）仲郢為京畿鑄錢使，錢工欲於模加
ZS01n0001_p0574a16║「新」字，仲郢止之，唯淮南加「新」字，後竟為僧人取之為像設鐘磬。
ZS01n0001_p0574a17║（《舊唐書》卷一百六十五《柳公綽傳》4306）
ZS01n0001_p0574a18║
ZS01n0001_p0574a19║神策鎮將捕藍田縣念佛人
ZS01n0001_p0574a20║尋而藍田縣人賀蘭進與里內五十餘人相聚念佛，神策鎮將皆捕之，以
ZS01n0001_p0574a21║為謀逆，當大辟。（高）元裕疑其冤，上疏請出賀蘭進等付台覆問，然後行
ZS01n0001_p0574a22║刑，從之。
ZS01n0001_p0574a23║（《舊唐書》卷一百七十一《高元裕傳》4452）
ZS01n0001_p0574a24║
ZS01n0001_p0574a25║葉法善排擠佛法
ZS01n0001_p0574a26║（葉）法善自高宗、則天、中宗歷五十年，常往來名山，數召入禁中，盡
ZS01n0001_p0574a27║禮問道。然排擠佛法，議者或譏其向背。以其術高，終莫之測。睿宗即
ZS01n0001_p0574a28║位，稱法善有冥助之力，先天二年，拜鴻臚卿，封越國公，仍依舊為道士，止
ZS01n0001_p0574a29║於京師之景龍觀，又贈其父為歙州刺史。當時尊寵，莫與為比。
ZS01n0001_p0574a30║（《舊唐書》卷一百九十一《方伎傳》5107）
ZS01n0001_p0574a31║
ZS01n0001_p0575a01║會昌五年大毀佛寺
ZS01n0001_p0575a02║（會昌五年）八月壬午，大毀佛寺，復僧尼為民。
ZS01n0001_p0575a03║（《新唐書》卷八《宣宗紀》245）
ZS01n0001_p0575a04║
ZS01n0001_p0575a05║唐武宗去浮圖之法甚銳
ZS01n0001_p0575a06║（唐）武宗用一李德裕，逐成其功烈。然其奮然除去浮圖之法甚銳，
ZS01n0001_p0575a07║而躬受道家之菉，服藥以求長年。以此見其非明智之不惑者，特好惡有不
ZS01n0001_p0575a08║同爾。（《新唐書》卷八《宣宗紀》253）
ZS01n0001_p0575a09║
ZS01n0001_p0575a10║武宗即位，廢浮圖法
ZS01n0001_p0575a11║武宗即位，廢浮圖法，天下毀寺四千六百、招提蘭若四萬，籍僧尼為民
ZS01n0001_p0575a12║二十六萬五千人，奴婢十五萬人，田數千萬頃，大秦穆護、祆二千餘人。上
ZS01n0001_p0575a13║都、東都每街留寺二，每寺僧三十人，諸道留僧以三等，不過二十人。腴田
ZS01n0001_p0575a14║鬻錢送戶部，中下田給寺家奴婢丁壯者為兩稅戶，人十畝。以僧尼既盡，
ZS01n0001_p0575a15║兩京悲田養病坊，給寺田十頃，諸州七頃，主以耆壽。
ZS01n0001_p0575a16║（《新唐書》卷五十二《食貨志二》1361）
ZS01n0001_p0575a17║
ZS01n0001_p0575a18║韓滉毀上元道、佛祠四十區
ZS01n0001_p0575a19║（韓滉）毀上元道、佛祠四十區，修塢壁，起建業、抵京峴，樓雉相望。
ZS01n0001_p0575a20║（《新唐書》卷一百二十六《韓休傳》4435）
ZS01n0001_p0575a21║
ZS01n0001_p0575a22║佛祠乾木為攻具
ZS01n0001_p0575a23║（朱）泚大治戰棚、雲橋，士皆懼，游環曰：「賊取佛祠乾木為攻具，可
ZS01n0001_p0575a24║以火之。」
ZS01n0001_p0575a25║（《新唐書》卷一百五十六《韓游環傳》4904）
ZS01n0001_p0575a26║
ZS01n0001_p0575a27║毀屬下浮屠私廬數千
ZS01n0001_p0575a28║毀屬下浮屠私廬數千，以地予農。蜀先主祠旁有猱村，其民剔髮若浮
ZS01n0001_p0575a29║屠者，畜妻子自如，（李）德裕下令禁止。蜀風大變。
ZS01n0001_p0575a30║（《新唐書》卷一百八十《李德裕傳》5332）
ZS01n0001_p0575a31║
ZS01n0001_p0576a01║回紇火浮屠
ZS01n0001_p0576a02║初，回紇至東京，放兵攘剽，人皆遁保聖善、白馬二祠浮屠避之，回紇
ZS01n0001_p0576a03║怒，火浮屠，殺萬餘人，及是益橫，詬折官吏，至以兵夜斫含光門，入鴻臚
ZS01n0001_p0576a04║寺。
ZS01n0001_p0576a05║（《新唐書》卷二百一十七上《回鶻傳上》6119）
ZS01n0001_p0576a06║
ZS01n0001_p0576a07║崔胤毀浮圖，以銅鐵為兵仗
ZS01n0001_p0576a08║（朱）全忠知其意，陽相然許。（崔）胤乃毀浮圖，取銅鐵為兵仗。
ZS01n0001_p0576a09║（《新唐書》卷二百二十三下《奸臣傳下》6358）
ZS01n0001_p0576a10║
ZS01n0001_p0576a11║周世宗禁私度
ZS01n0001_p0576a12║（周世宗柴榮）甲戌，大毀佛寺，禁民親無侍養而為僧尼及私自度者。
ZS01n0001_p0576a13║（《新五代史》卷十二《世宗傳》119）
ZS01n0001_p0576a14║
ZS01n0001_p0576a15║周世宗廢天下佛寺
ZS01n0001_p0576a16║（周世宗）即位之明年，廢天下佛寺三千三百三十六。是時中國乏
ZS01n0001_p0576a17║錢，乃詔悉毀天下銅佛像以鑄錢，嘗曰：「吾聞佛說以身世為妄，而以利人
ZS01n0001_p0576a18║為急，使其真身尚在，苟利於世，猶欲割截，況此銅像，豈其所惜哉？」
ZS01n0001_p0576a19║（《新五代史》卷十二《恭帝傳》125）
ZS01n0001_p0576a20║
ZS01n0001_p0576a21║石昂禁其家不可以佛事污先人
ZS01n0001_p0576a22║（石）昂父亦好學，平生不喜佛說，父死，昂於柩前誦《尚書》，曰：「此
ZS01n0001_p0576a23║吾先人之所欲聞也。」禁其家不可以佛事污吾先人。
ZS01n0001_p0576a24║（《新五代史》卷三十四《石昂傳》372）
ZS01n0001_p0576a25║
ZS01n0001_p0576a26║禁鐵鑄浮屠及佛像
ZS01n0001_p0576a27║（開寶）五年春正月壬辰朔，雨雪，不御殿。禁鐵鑄浮屠及佛像。
ZS01n0001_p0576a28║（《宋史》卷三《太祖傳三》37）
ZS01n0001_p0576a29║
ZS01n0001_p0577a01║禁以金箔飾佛像
ZS01n0001_p0577a02║（康定元年）八月戊戌，禁以金箔飾佛像。
ZS01n0001_p0577a03║（《宋史》卷十《仁宗傳二》208）
ZS01n0001_p0577a04║
ZS01n0001_p0577a05║令流民得占官舍寺觀以居
ZS01n0001_p0577a06║（靖康元年十一月）庚午，詔河北、河東、京畿清野，令流民得占官舍
ZS01n0001_p0577a07║寺觀以居。（《宋史》卷二十三《欽宗傳》432）
ZS01n0001_p0577a08║
ZS01n0001_p0577a09║毀諸路淫祠
ZS01n0001_p0577a10║（紹興十六年二月）壬寅，毀諸路淫祠。
ZS01n0001_p0577a11║（《宋史》卷三十《高宗傳七》564）
ZS01n0001_p0577a12║
ZS01n0001_p0577a13║寺觀絕產田宅入官
ZS01n0001_p0577a14║（紹興二十二年）丁巳，遣司農丞鍾世明詣福建路籍寺觀絕產田宅入
ZS01n0001_p0577a15║官，其後歲入錢三十四萬緡。
ZS01n0001_p0577a16║（《宋史》卷三十《高宗傳七》574）
ZS01n0001_p0577a17║
ZS01n0001_p0577a18║王濟斬睦州狂僧
ZS01n0001_p0577a19║睦州有狂僧突入州廨，出妖言，（王濟）與轉運使陳堯佐按其實，斬
ZS01n0001_p0577a20║之，上嘉其能斷。
ZS01n0001_p0577a21║（《宋史》卷三百四《王濟傳》10068）
ZS01n0001_p0577a22║
ZS01n0001_p0577a23║李及之治靈鷲山浮屠
ZS01n0001_p0577a24║（李及之）知信州，靈鷲山浮屠，犯法者眾，及之治其奸，流數十人，乃
ZS01n0001_p0577a25║自劾。朝廷嘉之，釋不問。
ZS01n0001_p0577a26║（《宋史》卷三百一十《李迪傳》10179）
ZS01n0001_p0577a27║
ZS01n0001_p0577a28║陳襄不度僧
ZS01n0001_p0577a29║譯經僧死，遺表度十僧，列子廟三年度一道士，（陳襄）皆抑不行。
ZS01n0001_p0577a30║（《宋史》卷三百二十一《陳襄傳》10420）
ZS01n0001_p0577a31║
ZS01n0001_p0578a01║李清臣作《浮圖災解》
ZS01n0001_p0578a02║李清臣字邦直，魏人也。七歲知讀書，日數千言，暫經目輒誦，稍能戲
ZS01n0001_p0578a03║為文章。客有從京師來者，與其兄談佛寺火，清臣從傍應曰：「此所謂災
ZS01n0001_p0578a04║也，或者其蠹民已甚，天固儆之邪？」因作《浮圖災解》。兄驚曰：「是必大
ZS01n0001_p0578a05║吾門。」韓琦聞其名，以兄之子妻之。
ZS01n0001_p0578a06║（《宋史》卷三百二十八《李清臣傳》10561）
ZS01n0001_p0578a07║
ZS01n0001_p0578a08║《三朝史》中刪去《道釋志》
ZS01n0001_p0578a09║孝宗受禪，念舊學，命（劉章）知漳州，為諫議大夫王大寶所格。尋除
ZS01n0001_p0578a10║秘閣修撰、敷文閣待制，召提舉佑神觀兼侍讀，遂拜禮部侍郎。奏禁遏淫
ZS01n0001_p0578a11║祀，仍於《三朝史》中刪去《道釋》、《符瑞志》，大略以為非《春秋》法。
ZS01n0001_p0578a12║（《宋史》卷三百九十《劉章傳》11959）
ZS01n0001_p0578a13║
ZS01n0001_p0578a14║禁女婦之為僧道者
ZS01n0001_p0578a15║（朱熹）主泉州同安簿，選邑秀民充弟子員，日與講說聖賢修己治人
ZS01n0001_p0578a16║之道，禁女婦之為僧道者。
ZS01n0001_p0578a17║（《宋史》卷四百二十九《道學傳三》12751）
ZS01n0001_p0578a18║
ZS01n0001_p0578a19║朱熹禁女不嫁者
ZS01n0001_p0578a20║（朱熹）居數月，除江東轉運副使，以疾辭，改知漳州。奏除屬縣無名
ZS01n0001_p0578a21║之賦七百萬，減經總制錢四百萬。以習俗未知禮，采古喪葬嫁娶之儀，揭
ZS01n0001_p0578a22║以示之，命父老解說，以教子弟。土俗崇信釋氏，男女聚僧廬為傳經會，女
ZS01n0001_p0578a23║不嫁者為庵舍以居，熹悉禁之。
ZS01n0001_p0578a24║（《宋史》卷四百二十九《道學傳三》12762）
ZS01n0001_p0578a25║
ZS01n0001_p0578a26║種放嘗裂佛經以制帷帳
ZS01n0001_p0578a27║（種放）性不喜浮圖氏，嘗裂佛經以制帷帳。所著《蒙書》十卷及《嗣
ZS01n0001_p0578a28║禹說》、《表孟子上下篇》、《太一祠錄》，人頗稱之。
ZS01n0001_p0578a29║（《宋史》卷四百五十七《隱逸傳上》13423）
ZS01n0001_p0578a30║
ZS01n0001_p0579a01║張商英勸帝節儉，稍裁抑僧寺
ZS01n0001_p0579a02║張商英方有時望，（郭）天信往往稱於內朝，商英亦欲借左右游談之
ZS01n0001_p0579a03║助，陰與相結，使僧德洪輩道達語言。商英勸帝節儉，稍裁抑僧寺，帝始敬
ZS01n0001_p0579a04║畏之，而近侍積不樂，間言浸潤，眷日衰。京黨因是告商英與天信漏泄禁
ZS01n0001_p0579a05║中語言，天信先發端，窺伺上旨，動息必報，乃從外庭決之，無不如志。商
ZS01n0001_p0579a06║英遂罷。
ZS01n0001_p0579a07║（《宋史》卷四百六十二《方技傳下》13525）
ZS01n0001_p0579a08║
ZS01n0001_p0579a09║僧李智被殺
ZS01n0001_p0579a10║大名府僧李智究等謀反，伏誅。
ZS01n0001_p0579a11║（《金史》卷七《世宗傳中》160）
ZS01n0001_p0579a12║
ZS01n0001_p0579a13║禁糠禪、瓢禪
ZS01n0001_p0579a14║（大定二十八年）十月乙丑，……禁糠禪、瓢禪，其停止之家抵罪。
ZS01n0001_p0579a15║（《金史》卷八《世宗傳下》201）
ZS01n0001_p0579a16║
ZS01n0001_p0579a17║禁五行毗盧
ZS01n0001_p0579a18║（昌明元年）十一月乙卯……以惑眾亂民，禁罷全真及五行毗盧。
ZS01n0001_p0579a19║（《金史》卷九《章宗傳一》216）
ZS01n0001_p0579a20║
ZS01n0001_p0579a21║僧超謀亂
ZS01n0001_p0579a22║（至元元年八月）己未，鳳翔府龍泉寺僧超過等謀亂遇赦，沒其財，羈
ZS01n0001_p0579a23║管京兆僧司；同謀蘇德，責令從軍自效。
ZS01n0001_p0579a24║（《元史》卷五《世祖傳二》99）
ZS01n0001_p0579a25║
ZS01n0001_p0579a26║平陽路僧官被殺
ZS01n0001_p0579a27║（至元三年二月）壬午，平陽路僧官以妖言惑眾伏誅。
ZS01n0001_p0579a28║（《元史》卷六《世祖傳三》110）
ZS01n0001_p0579a29║
ZS01n0001_p0580a01║沙汰僧尼
ZS01n0001_p0580a02║是時，朝廷無事，稽古禮文之事，有墜必舉，請賜經筵講官坐，以崇聖
ZS01n0001_p0580a03║學，選清望官專典陳言，以求治道，核守令六事，沙汰僧尼，舉隱逸士，事見
ZS01n0001_p0580a04║《太平傳》。
ZS01n0001_p0580a05║（《元史》卷一百三十九《朵虯只傳》3354）
ZS01n0001_p0580a06║
ZS01n0001_p0580a07║平僧藏羅漢
ZS01n0001_p0580a08║五年，邑人吳乞兒、濟南道士胡王反，（郭侃）討平之。七年，改白馬
ZS01n0001_p0580a09║令，僧臧羅漢與彰德趙當驢反，又平之。
ZS01n0001_p0580a10║（《元史》卷一百四十九《郭侃傳》3526）
ZS01n0001_p0580a11║
ZS01n0001_p0580a12║討誅妖僧李圓朗
ZS01n0001_p0580a13║（萬曆十七年）夏四月己亥，王家屏復入閣。始與妖僧李圓朗作亂，
ZS01n0001_p0580a14║犯南雄，有司討誅之。
ZS01n0001_p0580a15║（《明史》卷二十《神宗傳一》273）
ZS01n0001_p0580a16║
ZS01n0001_p0580a17║汰法王以下番僧四五百人
ZS01n0001_p0580a18║英宗即位，詔節冗費。（胡）濴因奏減上供物，及汰法王以下番僧四
ZS01n0001_p0580a19║五百人，浮費大省。
ZS01n0001_p0580a20║（《明史》卷一百六十九《胡濴傳》4535）
ZS01n0001_p0580a21║
ZS01n0001_p0580a22║周璽請毀新立寺觀
ZS01n0001_p0580a23║武宗初即位，（周璽）請毀新立寺觀，屏逐法王、真人，停止醮事，並論
ZS01n0001_p0580a24║前中官齊玄煉丹糜金罪。
ZS01n0001_p0580a25║（《明史》卷一百八十八《周璽傳》4984）
ZS01n0001_p0580a26║
ZS01n0001_p0580a27║勒令尼改嫁
ZS01n0001_p0580a28║（方）獻夫以尼僧、道姑傷風化，請勒令改嫁，帝從之。又因霍韜言，
ZS01n0001_p0580a29║盡汰僧道無牒、毀寺觀私創者。
ZS01n0001_p0580a30║（《明史》卷一百九十六《方獻夫傳》5189）
ZS01n0001_p0580a31║
ZS01n0001_p0581a01║霍韜散僧尼
ZS01n0001_p0581a02║（霍韜）在南都，禁喪家宴飲，絕婦女入寺觀，罪娼戶市良人女，毀淫
ZS01n0001_p0581a03║祠，建社學，散僧尼，表忠節。既去，士民思之。
ZS01n0001_p0581a04║（《明史》卷一百九十七《霍韜傳》5214）