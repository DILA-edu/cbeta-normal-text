ZW03n0031ep0437a07║
ZW03n0031ep0437a08║〔錄文五〕
ZW03n0031ep0437a09║
ZW03n0031ep0437a10║觀佛三昧海經本行品第八
ZW03n0031ep0437a11║
ZW03n0031ep0437a12║佛如來頂上肉髻團圓彖起，猶如合拳。其上平偃，猶
ZW03n0031ep0437a13║如天蓋。
ZW03n0031ep0437a14║佛如來頭上有八萬四千髮，一一髮長一丈三尺五寸，
ZW03n0031ep0437a15║猶如黑絲分齊分明，四觚分明，毛皆兩靡，右旋而生，
ZW03n0031ep0437a16║如紺琉璃色。右旋婉轉，卷成蠡文，在佛頭上，一一毛孔，
ZW03n0031ep0437a17║旋生五光，入諸光中。
ZW03n0031ep0437a18║佛如來頭皮黃金色，亦生眾光，入腦光十四色中。
ZW03n0031ep0437a19║佛如來頭頂骨其色正白如頗黎，雪山不得為譬。
ZW03n0031ep0437a20║佛如來腦紅頗黎色，有十四脈，眾畫具足，一一畫
ZW03n0031ep0437a21║有十四色光，分明了了，於腦脈中，旋生諸光，上衝頭骨，
ZW03n0031ep0437a22║乃至髮際，光有十四色，圍繞眾髮。
ZW03n0031ep0437a23║佛如來髮際如赤真珠色，婉轉下垂，有五千光，間錯
ZW03n0031ep0438a01║分明，皆向上靡，圍繞眾髮，從頂上出生諸化佛。
ZW03n0031ep0438a02║佛如來額廣平正，額上諸毛，毛皆上靡。其毛根下，
ZW03n0031ep0438a03║梵磨尼色，毛端流光，如融紫金光相。上靡入於髮際。婉
ZW03n0031ep0438a04║轉下垂至耳輪邊，然後布散入諸髮間，圍繞蠡文數百千
ZW03n0031ep0438a05║匝，從枕骨出如金蓮，華日照開，敷適眾生意。
ZW03n0031ep0438a06║佛如來白毫相，長一丈五尺，十楞分明，如白琉璃筒，
ZW03n0031ep0438a07║中外俱空，右旋婉轉，在佛眉間，圍如三寸，如白頗黎珠，
ZW03n0031ep0438a08║十方光現，映蔽眾目，如萬億日不可具見。於其毛端，出
ZW03n0031ep0438a09║五色光明，還入毛孔。
ZW03n0031ep0438a10║佛如來左右二眉，形如初月，繞生諸毛，稀稠得所，眉
ZW03n0031ep0438a11║光兩靡，散入諸髮，其色焰紫紺青琉璃蜂翠，孔雀色無以
ZW03n0031ep0438a12║類，猶如聚墨，比琉璃光，眉下三畫及眼眶中旋生四
ZW03n0031ep0438a13║光：青、黃、赤、白，上向焰出，入眉骨中，出眉毛端。
ZW03n0031ep0438a14║佛如來眼睫上下各生五百毛，柔軟可愛，如優曇華
ZW03n0031ep0438a15║鬚。
ZW03n0031ep0438a16║佛如來眼如四大海水，青白分明，白者白於白寶，青
ZW03n0031ep0438a17║者勝青蓮華，上下俱瞬，如牛王目，目雙眥頭，旋生二光，
ZW03n0031ep0438a18║如青蓮華。
ZW03n0031ep0438a19║佛如來耳普垂埵相，兩耳孔中，旋生七毛。輪郭眾
ZW03n0031ep0438a20║相，如寶蓮華，懸處日光，兩耳內外出生蓮華及耳孔七毛，
ZW03n0031ep0438a21║流出諸光，光有五百支，支有五百色。
ZW03n0031ep0438a22║佛如來方頰車相，頰上六畫，左右正等，有妙光色，輝
ZW03n0031ep0438a23║艷倍常，如淨金色，譬如和合百千日月。
ZW03n0031ep0439a01║佛如來鼻高修直如鑄金槌，當於面門，其孔流光，上
ZW03n0031ep0439a02║下灌注。
ZW03n0031ep0439a03║佛如來髭鬚如科斗形，於其毛端頭，開敷三光，紫紺
ZW03n0031ep0439a04║紅色直從口邊旋頸上照，圍繞圓光作三種畫，其畫分明，
ZW03n0031ep0439a05║色中上者。
ZW03n0031ep0439a06║佛如來師子欠相，佛張口時如師王，口方正等，口兩
ZW03n0031ep0439a07║吻邊，流出二光，其光金色。
ZW03n0031ep0439a08║佛如來唇色赤好如頻婆果，於上下唇及齦腭間，和合
ZW03n0031ep0439a09║出光，其光團圓，猶如百千赤真珠貫從佛口出，入於佛鼻，
ZW03n0031ep0439a10║從佛鼻出，入白豪中，從白豪中出，入諸髮間，映飾諸華。
ZW03n0031ep0439a11║佛如來口四十齒，齒印文上生光，其光紅白，光光相
ZW03n0031ep0439a12║照，照四十齒，令四十齒𣧾然齊白如頗黎壁，上下齊平無
ZW03n0031ep0439a13║參差者，其齒間諸畫流出諸光，赤紅白色如是眾色，佛在
ZW03n0031ep0439a14║世時，映曜人目。
ZW03n0031ep0439a15║佛如來上腭有八萬四千畫，了了分明，下齦如優曇鉢
ZW03n0031ep0439a16║華莖色。
ZW03n0031ep0439a17║佛如來廣長舌相，佛舌出時，如赤蓮華葉，上至髮際，
ZW03n0031ep0439a18║遍覆佛面，其舌根下及舌兩邊有二寶珠流注甘露滴舌根
ZW03n0031ep0439a19║上，諸天世人十地菩薩無此舌相，亦無此味，舌上五畫五
ZW03n0031ep0439a20║彩分明如寶印文。其舌根下十脈眾光流出，如此上
ZW03n0031ep0439a21║味，入印文中，流注上下，入琉璃筒，諸佛笑時，動其舌跟
ZW03n0031ep0439a22║此味力，故舌出五光，五色分明。
ZW03n0031ep0440a01║佛如來咽𦡈相，光淨可愛，如金翅鳥眼。
ZW03n0031ep0440a02║佛如來喉嚨如琉璃筒，狀若累蓮華，節節相重。
ZW03n0031ep0440a03║佛如來心如紅蓮華，金華映飾，妙琉璃筒懸在佛胸，
ZW03n0031ep0440a04║團圓如心，開如不開，合如不合，紅華金光有八萬四千
ZW03n0031ep0440a05║脈，猶如天畫，一一畫有八萬四千光，一一光明有八
ZW03n0031ep0440a06║萬四千色，一一色中有無量微塵數化佛，一一化佛坐
ZW03n0031ep0440a07║金剛臺，其金剛臺放金色光，是諸化佛游佛心間，徑往五
ZW03n0031ep0440a08║道度苦眾生。
ZW03n0031ep0440a09║佛如來頸臃圓相，三約分明，出二種光，其光萬色。
ZW03n0031ep0440a10║佛如來咽喉有三點相，分明猶如伊字，一一點中流出
ZW03n0031ep0440a11║二光。
ZW03n0031ep0440a12║佛如來缺盆骨，兩手兩足及項後七處皆平滿相，光明
ZW03n0031ep0440a13║遍照十方世界，作虎魄色。
ZW03n0031ep0440a14║佛如來兩肩膊圓滿相。
ZW03n0031ep0440a15║佛如來臂臃纖圓如象王鼻。
ZW03n0031ep0440a16║佛如來肘骨如龍王髮，婉轉相著，節頭蟠龍不見其
ZW03n0031ep0440a17║迹。
ZW03n0031ep0441a01║佛如來手十指纖長，參差不失其所，於一一指節端
ZW03n0031ep0441a02║有十二輪相現。
ZW03n0031ep0441a03║佛如來赤銅爪，其爪八色，了了分明。
ZW03n0031ep0441a04║佛如來手十指端各有萬字相，萬字點間有千輻輪相
ZW03n0031ep0441a05║現。
ZW03n0031ep0441a06║佛如來手合縵掌，斂指不見，張時則現，如真珠
ZW03n0031ep0441a07║網，分明可愛。
ZW03n0031ep0441a08║佛如來手掌文蘭成如自在天宮，其掌平正，人天無
ZW03n0031ep0441a09║類，當於掌中，生千輻輪相，於十方面開摩尼光。
ZW03n0031ep0441a10║佛如來手背毛皆向上靡，如紺琉璃，流出五光，入
ZW03n0031ep0441a11║網縵中。
ZW03n0031ep0441a12║佛如來手足柔軟如天劫貝。
ZW03n0031ep0441a13║佛如來手內外握。
ZW03n0031ep0441a14║佛如來上身胸臆廣厚如師子王。
ZW03n0031ep0441a15║佛如來胸德字萬印相，中放三摩尼光。
ZW03n0031ep0441a16║佛如來腋下平滿懸生五光如摩尼珠，上柱於腋，
ZW03n0031ep0441a17║有五百色光明，共相映發。
ZW03n0031ep0441a18║佛如來腹小不現相。
ZW03n0031ep0441a19║佛如來齊如毗楞伽寶珠，於其齊中有萬億寶華，一一
ZW03n0031ep0442a01║寶華有萬億那由他葉，一一葉有萬億那由他色，一一色
ZW03n0031ep0442a02║有萬億那由他光。
ZW03n0031ep0442a03║佛如來脅左右大小正等，婉轉相著。
ZW03n0031ep0442a04║佛如來諸骨枝節蟠龍相結，其間密緻。
ZW03n0031ep0442a05║佛如來鉤鎖骨卷舒自在不相妨礙，其骨色鮮白如
ZW03n0031ep0442a06║頗黎，雪山不得為譬，上有紅光，間錯成文，凝液如脂，皆
ZW03n0031ep0442a07║出金光。
ZW03n0031ep0442a08║佛如來馬王藏相，身根平滿，狀如滿月，有金色光，猶
ZW03n0031ep0442a09║如日輪。
ZW03n0031ep0442a10║佛如來兩䏶周圓，漸次而斂。
ZW03n0031ep0442a11║佛如來兩膝骨相圓著好。
ZW03n0031ep0442a12║佛如來伊尼鹿王腨相。
ZW03n0031ep0442a13║佛如來足跟圓長有梵王頂相，眾蠡不異，各生一
ZW03n0031ep0442a14║華，其華微妙，猶如淨國優鉢羅華。
ZW03n0031ep0442a15║佛如來兩足踝不現相。
ZW03n0031ep0442a16║佛如來足敷高平相。
ZW03n0031ep0442a17║佛如來足敷上色如閻浮檀金色，毛皆上靡，及身
ZW03n0031ep0442a18║諸毛隨一毛孔，一毛旋生，柔軟可愛。
ZW03n0031ep0443a01║佛如來足指網間如羅文彩，於其文間，眾色玄黃，
ZW03n0031ep0443a02║不可具名。
ZW03n0031ep0443a03║佛如來足十指纖圓斜齊如赤銅爪，於其爪端，有
ZW03n0031ep0443a04║五師子口相。
ZW03n0031ep0443a05║佛如來腳十指端蠡文相，如毗紐羯摩天所畫之印。
ZW03n0031ep0443a06║佛如來足下平滿不容一毛。
ZW03n0031ep0443a07║佛如來足下千輻輪相，轂輞具足，魚鱗相次，金剛
ZW03n0031ep0443a08║杵相。
ZW03n0031ep0443a09║佛如來那羅延力合以成身，結跏趺坐百寶蓮華座。
ZW03n0031ep0443a10║自此已前，是順觀佛身相法。若欲逆觀佛者，即從佛
ZW03n0031ep0443a11║足指，次第向上，一一相好觀之至佛頂相，此是逆觀法。
ZW03n0031ep0443a12║若欲觀佛圓光相者，世尊在日，若行之時，項光照地。
ZW03n0031ep0443a13║前一由旬純黃金色，後一由旬純黃金色，左一由旬純黃
ZW03n0031ep0443a14║金色，右一由旬純黃金色。有人近佛左右行者，其人臭穢
ZW03n0031ep0443a15║皆悉不現。人遠望之，同為金色。有人諦觀佛項光者，前
ZW03n0031ep0443a16║行看者見佛在前，從後看者見佛在後，左邊看者見佛在
ZW03n0031ep0443a17║左，右邊看者見佛在右。八方人來遙見項光各作是言：瞿
ZW03n0031ep0443a18║曇沙門在金山中游行，自在來向我所。如是眾生各各見
ZW03n0031ep0443a19║異，此是項光相。（三稱南無阿彌陀佛。）
ZW03n0031ep0443a20║若我滅度後，諸佛弟子捨離諸惡，去憒鬧相，樂少語
ZW03n0031ep0444a01║法，不務多事。晝夜六時，能於一時中分為少分之中，能
ZW03n0031ep0444a02║須臾間念佛白毫，令心了了，無錯謬亂相，分明正住，注意
ZW03n0031ep0444a03║不息。念佛白毫者，若見相好，若不得見，如是等人，除卻
ZW03n0031ep0444a04║九十六億那由他恆河沙數微塵數劫生死之罪。設復有人
ZW03n0031ep0444a05║但聞白毫，心不驚疑，歡喜信受，此人亦除卻八十億劫生
ZW03n0031ep0444a06║死之罪。
ZW03n0031ep0444a07║佛告阿難：如來有三十二大人相、八十種隨形好。金
ZW03n0031ep0444a08║色光明，一一光明無量化佛，身諸毛孔一切變現及佛色
ZW03n0031ep0444a09║身。略中說略者，我今為此時會大眾及淨飯王略說相好。
ZW03n0031ep0444a10║佛生人間，示同人事。因人相故，說三十二相；勝諸天故，
ZW03n0031ep0444a11║說八十種好；為諸菩薩，說八萬四千諸妙相好、佛實相好。
ZW03n0031ep0444a12║我初成道摩伽陀國於寂滅道場，為普賢賢首等諸大菩薩
ZW03n0031ep0444a13║於雜華經已廣分別。此尊法中所以略說，為諸凡夫及四
ZW03n0031ep0444a14║部弟子謗方等經、造五逆罪、犯四重禁、偷僧祗物、婬比丘
ZW03n0031ep0444a15║尼、破八戒齋、作諸惡事，種種邪見。如是等人若能至
ZW03n0031ep0444a16║心一日一夜繫念在前，觀佛如來一相好者，諸惡罪障皆悉
ZW03n0031ep0444a17║盡滅。是故如來名婆伽婆、名阿羅訶、名三藐三佛陀、名
ZW03n0031ep0444a18║功德日、名智滿月、名清涼池、名除罪珠、名光明藏、名
ZW03n0031ep0444a19║智慧山、名戒品河、名迷衢道、名邪見燈、名破煩惱賊、名
ZW03n0031ep0444a20║一切眾生父母、名大歸依處。若有眾生歸依佛世尊者，若
ZW03n0031ep0444a21║稱名者，除百千劫煩惱重障，何況至心修念佛定。
ZW03n0031ep0445a01║佛告阿難：如來往昔於無量無邊阿僧祗劫，以智慧
ZW03n0031ep0445a02║火，燒煩惱薪，修無想定，不非時證，是故獲得如是勝相。
ZW03n0031ep0445a03║一一相中無量化佛，何況多相。若能繫心觀一毛孔，是人
ZW03n0031ep0445a04║名為行念佛定。以念佛故，十方諸佛常立其前，為說正
ZW03n0031ep0445a05║法。此人即能生三世諸佛如來種，何況具足念佛色
ZW03n0031ep0445a06║身。如來亦有無量法身，十力無畏，三昧解脫，諸神通事
ZW03n0031ep0445a07║如此妙處，非汝凡夫所學境界，但當深心起隨喜相。起是
ZW03n0031ep0445a08║相已，當繫念佛功德。念佛功德者，所謂戒、定、智慧解
ZW03n0031ep0445a09║脫、解脫知見，金色卅二相、八十隨形好，十力、四無所
ZW03n0031ep0445a10║畏、十八不共法、大悲、三念處。若有眾生一聞佛身如上
ZW03n0031ep0445a11║功德相好，光明億億千劫不墮惡道，不生耶見雜穢之處，
ZW03n0031ep0445a12║常得正見，勤修不息。但聞佛名，獲如斯福，何況繫
ZW03n0031ep0445a13║念觀佛三昧。
ZW03n0031ep0445a14║
ZW03n0031ep0445a15║佛說相好經一卷
ZW03n0031ep0445a16║
ZW03n0031ep0445a17║〔錄文完〕