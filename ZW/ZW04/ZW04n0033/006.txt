ZW04n0033_p0121a06║
ZW04n0033_p0121a07║入菩薩行論廣解卷六
ZW04n0033_p0121a08║
ZW04n0033_p0121a09║庚三、學餘四波羅蜜之理。分四：
ZW04n0033_p0121a10║辛一、學忍辱之理；辛二、學精進之理；辛三、學共不共止所
ZW04n0033_p0121a11║攝禪定之理；辛四、學觀之體性般若之理。初中分二：
ZW04n0033_p0121a12║壬一、釋論文；壬二、出品名。初中分二：
ZW04n0033_p0121a13║癸一、修對治；癸二、遮安住之障礙修忍辱於成就忍之方便
ZW04n0033_p0121a14║作意。初中分二：
ZW04n0033_p0121a15║子一、思維瞋之過患；子二、思維忍之功德。初中分三：
ZW04n0033_p0121a16║丑一、不見之過患；丑二、現見之過患；丑三、總明過患。初
ZW04n0033_p0121a17║中分二：
ZW04n0033_p0121a18║寅一、瞋能斷善根；寅二、了知忍與睼之功過應勤修忍。今
ZW04n0033_p0121a19║初：
ZW04n0033_p0121a20║百千劫中所積集，佈施妙供供如來，
ZW04n0033_p0121a21║所有一切諸善行，一念瞋心能摧毀。
ZW04n0033_p0121a22║能為諸善法生住之障者，悉是瞋恚，應觀其過患，精進防止。
ZW04n0033_p0121a23║百千劫中所積由佈施所生之善法及供養如來等供養三寶修行持
ZW04n0033_p0121a24║戒所生之妙行，由緣於菩薩起一念瞋心，悉能根本摧毀。不僅此
ZW04n0033_p0121a25║也，《集學論》引一切有部所誦律云：「比丘於佛髮爪塔以信心禮
ZW04n0033_p0121a26║拜，其身份所壓之處，直至金輪際有幾許微塵，即有能得千倍爾
ZW04n0033_p0121a27║許轉輪王之善根，如是善根，若傷同梵行者，即能摧毀。」言瞋恚
ZW04n0033_p0122a01║能斷百千劫所積之善根，所瞋之境須是菩薩也，《入中論》中亦作
ZW04n0033_p0122a02║如是說。《房舍犍度廣解》中說瞋恚能斷戒者，明許有力之瞋恚
ZW04n0033_p0122a03║能斷善根也。又復《分別熾然論》中說邪見及害心能斷善根，故
ZW04n0033_p0122a04║於瞋恚等應勵力防護也。
ZW04n0033_p0122a05║寅二、了知忍與瞋之功過應勤修忍：
ZW04n0033_p0122a06║重罪無如瞋恚罪，難行無如忍辱行，
ZW04n0033_p0122a07║是故於此應慇勤，以多方便修忍辱。
ZW04n0033_p0122a08║能為道障能斷善根之罪無如瞋恚，能摧煩惱熱惱之難行無
ZW04n0033_p0122a09║如忍辱，故應殷重修忍，以多種方便而修習之。
ZW04n0033_p0122a10║丑二、現見之過患。分二：
ZW04n0033_p0122a11║寅一、由瞋恚故身心無安樂；寅二、失壞親友。今初：
ZW04n0033_p0122a12║若懷瞋恚逼惱心，心不寂靜不平等，
ZW04n0033_p0122a13║不生歡喜及安樂，寢臥不安難入寐。
ZW04n0033_p0122a14║能生猛烈苦故，若懷瞋恚逼惱之心，心即不能享受痛苦息滅
ZW04n0033_p0122a15║之歡喜，心不能得歡喜，身亦不能得安樂，不能入睡，心無休息之
ZW04n0033_p0122a16║境界也。
ZW04n0033_p0122a17║寅二、喪失親友：
ZW04n0033_p0122a18║利養恭敬施恩惠，縱令其人相親附，
ZW04n0033_p0122a19║若使其人懷恚心，能令變叛相殺害，
ZW04n0033_p0122a20║由瞋親知生憎厭，施恩攝受不相親。
ZW04n0033_p0122a21║諸具瞋恚者，縱以名利施惠於人，撫養饒益，令人依附，於彼
ZW04n0033_p0122a22║具瞋之首領，亦有能變叛殺害之者。由瞋恚故令親友厭患，雖以
ZW04n0033_p0122a23║佈施攝受，亦不能令其歡喜依附，故應勵力斷除也。
ZW04n0033_p0122a24║丑三、總明過患：
ZW04n0033_p0122a25║總之人若有瞋心，終不能得安樂住，
ZW04n0033_p0122a26║由瞋恚魔於其中，便能興起諸苦惱。
ZW04n0033_p0122a27║總之若有瞋恚，決定無有能安樂住，故瞋恚賊，有前述諸過
ZW04n0033_p0123a01║患，是能生後來諸苦無上正因也。
ZW04n0033_p0123a02║子二、思維忍之功德，
ZW04n0033_p0123a03║若人謹慎伏瞋心，現生後世皆安樂。
ZW04n0033_p0123a04║若有補特伽羅善思維瞋忿過患，謹慎降自瞋恚，定為其人現
ZW04n0033_p0123a05║生他世安樂之因。應勵力斷瞋，若不斷除，如《文殊遊戲經》說，
ZW04n0033_p0123a06║過患極大也。
ZW04n0033_p0123a07║癸二、遮安住之障，修忍辱於成就忍之方便作意。分二：
ZW04n0033_p0123a08║子一、遮止瞋恚之因；子二、修習忍辱功德。初中分四：
ZW04n0033_p0123a09║丑一、因之體性及過患；丑二、誓於遮止瞋恚之方便致力；丑
ZW04n0033_p0123a10║三、正明遮止方便；丑四、於生瞋恚之因應勵力審觀斷除。今初：
ZW04n0033_p0123a11║作所不欲遮所欲，瞋恚由斯二者生，
ZW04n0033_p0123a12║心不愉悅如飲食，長養瞋心應摧伏。
ZW04n0033_p0123a13║瞋恚生苦之相云何？謂於我及我所作，所不欲或障其所欲
ZW04n0033_p0123a14║成辦，由此而生心不適悅，便是增長瞋恚之食，若得心不適悅之
ZW04n0033_p0123a15║食，瞋恚身力便增長，無論如何應摧伏之。
ZW04n0033_p0123a16║丑二、誓於遮止瞋恚之方便致力：
ZW04n0033_p0123a17║是故我應於此敵，毀其糧秣令無餘，
ZW04n0033_p0123a18║唯除如是為我害，此敵更無他事業。
ZW04n0033_p0123a19║是故我之怨敵瞋恚之食糧，即心不適悅，應多方消毀之。瞋
ZW04n0033_p0123a20║恚怨敵，除與我為害外，不作他事，此是怨敵之首，應勵力摧毀
ZW04n0033_p0123a21║之。
ZW04n0033_p0123a22║丑三、正明遮止方便。分二：
ZW04n0033_p0123a23║寅一、不應心生不悅；寅二、明其故。今初：
ZW04n0033_p0123a24║我今任為何因緣，不應動亂歡喜心，
ZW04n0033_p0123a25║不樂所求仍不得，且令諸善皆失壞。
ZW04n0033_p0123a26║若爾，心不愉悅如何防止耶？當善思維受苦之功德，無論如
ZW04n0033_p0123a27║何，我終不應動搖我之歡喜心。心歡喜者，即是心不安樂之對
ZW04n0033_p0124a01║治。遇任何不樂之事，雖於彼心不歡喜，所樂之事仍不能成辦，
ZW04n0033_p0124a02║且能與所樂果之善法悉皆失壞，諸苦悉能生起也。
ZW04n0033_p0124a03║寅二、明其故：
ZW04n0033_p0124a04║若求補救猶可及，此時何用不樂為，
ZW04n0033_p0124a05║若於此事無補救，為之憂惱有何益。
ZW04n0033_p0124a06║若於何事，心生不樂，於彼境中若有可補救，復何故不喜？
ZW04n0033_p0124a07║立即補救之，心便無不樂矣。若無可補救為之不喜，復有何利
ZW04n0033_p0124a08║益？如為太空有礙，對虛空而不喜，等無益也。
ZW04n0033_p0124a09║丑四、於生瞋恚之因應勱力審觀斷除。分三：
ZW04n0033_p0124a10║寅一、總明生瞋恚境差別；寅二、於作所不樂者遮止瞋恚；寅
ZW04n0033_p0124a11║三、於障所可樂者遮止瞋恚。今初：
ZW04n0033_p0124a12║眾苦逼惱輕蔑行，逆耳惡名粗惡語，
ZW04n0033_p0124a13║不欲施我及所親，豈能禁敵不出此。
ZW04n0033_p0124a14║於我或我之諸親友，施以苦受及輕蔑，令其所求不得，或以
ZW04n0033_p0124a15║粗惡語面譏，或以惡名背毀，四種不樂之事，欲其不為，我樂不
ZW04n0033_p0124a16║樂，豈能禁怨敵不出此耶？總而言之即世間八法也。
ZW04n0033_p0124a17║寅二、於作所不樂者遮止瞋恚。分三：
ZW04n0033_p0124a18║卯一、遮於已作惡者起瞋；卯二、遮於己親友作惡者起瞋；卯
ZW04n0033_p0124a19║三、遮於己怨敵作利益者起瞋。起中分二：
ZW04n0033_p0124a20║辰一、生苦者應忍；辰二、成辦所求者應忍。初中分三：
ZW04n0033_p0124a21║巳一、安受眾苦忍；巳二、諦察法忍；巳三、耐他怨害忍。初
ZW04n0033_p0124a22║中分五：
ZW04n0033_p0124a23║午一、思維有漏皆苦；午二、思維習苦之功德；午三、思維熟
ZW04n0033_p0124a24║習自不難；午四、力斷煩惱之功德；午五、廣說習苦之功德。今
ZW04n0033_p0124a25║初：
ZW04n0033_p0124a26║安樂之因偶一生，苦因極多數無量。
ZW04n0033_p0124a27║生死輪迴中，安樂之事，僅偶一發生。苦事極多，未離生死
ZW04n0033_p0125a01║自性所生之苦悉應忍也。
ZW04n0033_p0125a02║午二、思維修苦之功德：
ZW04n0033_p0125a03║無苦出離心不生，故心當生堅定解。
ZW04n0033_p0125a04║應思生死以苦為自性，不思維苦，則無超生死之出離心，是
ZW04n0033_p0125a05║故汝心應生堅定解了忍受眾苦。
ZW04n0033_p0125a06║為遮苦行好角鬥，燒身斷肢諸苦受，
ZW04n0033_p0125a07║為無義事尚能忍，為求解脫復何恨。
ZW04n0033_p0125a08║能遮壞自在天苦行者，謂宇摩天母。諸信彼天母者，為求所
ZW04n0033_p0125a09║好之事，每於仲秋月初九日等，或一日或三日，斷食已或焚身或
ZW04n0033_p0125a10║斷肢體。南部種族住於嘎拉扎巴等地者，為互相角鬥故，傷殘肢
ZW04n0033_p0125a11║體。如是眾苦，為無義事尚且能忍，為解脫有情眾苦成大義利
ZW04n0033_p0125a12║故，我分應受苦，何忿爭為？應忍受也。
ZW04n0033_p0125a13║午三、思維熟習自不難。分二：
ZW04n0033_p0125a14║未一、廣說；未二、攝義。初中分四：
ZW04n0033_p0125a15║申一、久習自成順易；申二、以喻成；申三、所忍之境；申四、
ZW04n0033_p0125a16║熟習則生忍力之喻。今初：
ZW04n0033_p0125a17║難事久習轉為易，世間何事不如此，
ZW04n0033_p0125a18║故於小事當練修，令於大事能堪忍。
ZW04n0033_p0125a19║若修堪忍，則雖苦亦能堪。一切心所執受，皆是修習之根
ZW04n0033_p0125a20║本，練習而不轉易者，如是心法決定無有。以此之故，應知若於
ZW04n0033_p0125a21║何時有人說粗惡語等輕微損害練習忍受，地獄火等大苦惱亦能
ZW04n0033_p0125a22║忍也。《父子集會經》廣說云「世尊有三摩地名於諸法安樂行，若
ZW04n0033_p0125a23║誰證得彼三摩地，彼菩薩緣一切法唯受樂受，不受苦受，乃至若
ZW04n0033_p0125a24║以有情地獄之苦逼惱於彼，亦能隨時正住安樂之想」云等。
ZW04n0033_p0125a25║申二、以喻成：
ZW04n0033_p0125a26║不見蛇蟲蚊蚋苦，或為飢渴等苦逼，
ZW04n0033_p0125a27║或生疥癩身搔痒，諸無義苦久亦安。
ZW04n0033_p0126a01║若謂小苦久習不能忍，蛇蟲蚊蚋等擾，飢渴等受，癍疹疥癩
ZW04n0033_p0126a02║等所生毫無義利之苦，久習亦易忍受，不習則難，何故不見？現
ZW04n0033_p0126a03║見此理應修忍也。
ZW04n0033_p0126a04║申三、所忍之境：
ZW04n0033_p0126a05║若遇寒熱風雨侵，疾病拘囚及捶打，
ZW04n0033_p0126a06║不應嗟吁以為苦，若以為苦害轉增。
ZW04n0033_p0126a07║若遇寒熱風雨疾病繩繫杖擊等逼惱，堅忍不應退卻。若於
ZW04n0033_p0126a08║小逼惱事如此，餘逼惱事當更增長，忍力漸轉小故。
ZW04n0033_p0126a09║申四、熟習則生忍力之喻：
ZW04n0033_p0126a10║或人見自身出血，臨敵無卻倍勇毅，
ZW04n0033_p0126a11║或人見他身出血，驚惶顛倒身撲地，
ZW04n0033_p0126a12║彼由心性或堅毅，或復怯弱而差別。
ZW04n0033_p0126a13║或有勇士為他兵刃所傷見自身出血，轉增勇毅，或有懦夫，
ZW04n0033_p0126a14║見他人出血亦驚惶顛撲，非由外物力之大小，亦非由身之強弱等
ZW04n0033_p0126a15║而有差別，由心性勇怯而分，故應勵力修安受眾苦忍也。
ZW04n0033_p0126a16║未二、攝義：
ZW04n0033_p0126a17║是故雖負致命傷，應不以其苦為害，
ZW04n0033_p0126a18║諸有智者受苦時，不令心體受昏擾。
ZW04n0033_p0126a19║是故若心堅毅，縱受重傷甚至斷命，亦應不以其苦為苦。修
ZW04n0033_p0126a20║大乘道善巧者，雖遇苦受，能行忍辱，不應以瞋恚擾亂其心極清
ZW04n0033_p0126a21║明之體性也。
ZW04n0033_p0126a22║午四、勉力斷煩惱之功德：
ZW04n0033_p0126a23║與諸煩惱作戰鬥，臨陣之時傷害多，
ZW04n0033_p0126a24║雖有極苦斷命傷，瞋等怨敵終降伏，
ZW04n0033_p0126a25║是為勇士稱勝者，否則惟殲自死敵。
ZW04n0033_p0126a26║瞋等諸所斷煩惱，與對治法戰鬥之時，創痛雖多，然世間之
ZW04n0033_p0126a27║人，為刀劍等傷受大創痛，仍勇敢殺敵。受身心眾苦所傷，而能
ZW04n0033_p0127a01║摧伏瞋等諸煩惱敵，能勝諸煩惱，故稱勝者。若殺其餘不殺自死
ZW04n0033_p0127a02║之人，如殺死凜，不應稱為勇士也。
ZW04n0033_p0127a03║午五、廣說習苦之功德：
ZW04n0033_p0127a04║次應於苦觀功德，由厭患故除驕慢，
ZW04n0033_p0127a05║於輪迴者起悲心，於罪羞慚樂善法。
ZW04n0033_p0127a06║復次，修苦者，修行之障礙甚大，思維苦過患之功德，依自苦
ZW04n0033_p0127a07║為增上，由彼厭患故除我慢驕傲。依他苦為增上，見彼苦故欲令
ZW04n0033_p0127a08║彼離苦，故於輪迴者起悲心，知彼苦是不善之果，不樂苦故於罪
ZW04n0033_p0127a09║羞慚。不苦而欲求安樂，知彼是善法之果，故於善法生起歡喜。
ZW04n0033_p0127a10║巳二、諦察法忍。分二：
ZW04n0033_p0127a11║午一、廣說；午二、攝義。初中分三：
ZW04n0033_p0127a12║未一、瞋及有瞋者皆依因緣不由自主；未二、破能自主之因；
ZW04n0033_p0127a13║未三、遮止瞋之所為。初中分二：
ZW04n0033_p0127a14║申一、瞋及具瞋之補特伽羅不由自主；申二、彼等之因緣亦
ZW04n0033_p0127a15║不自由主。初中分三：
ZW04n0033_p0127a16║酉一、不應瞋有煩惱之人之理；酉二、瞋非隨欲樂而生；酉
ZW04n0033_p0127a17║三、諸惡悉由瞋出不由自主。今初：
ZW04n0033_p0127a18║於諸大苦出生處，膽等病原不瞋恨，
ZW04n0033_p0127a19║何故瞋於諸有情，獨亦緣逼不自主。
ZW04n0033_p0127a20║若謂他人損害於我故應瞋恨，此不應理。自身膽等病擾亂
ZW04n0033_p0127a21║身份，令不平等，是大苦出生之處，於彼不瞋，何故瞋諸有情？若
ZW04n0033_p0127a22║謂瞻病因緣所生，自無主宰，是故不瞋，於補特伽羅亦不應瞋，有
ZW04n0033_p0127a23║煩惱之補特伽羅，悉由煩惱為緣而為損惱，亦自無主宰故。如飲
ZW04n0033_p0127a24║酒者，雖非所欲亦因酒而病。瞋恚雖非彼補特伽羅所欲，然由心
ZW04n0033_p0127a25║不適悅等因素，煩惱自然而生，故應瞋煩惱，不應瞋補特伽羅也。
ZW04n0033_p0127a26║譬如吾人遭病苦，雖非所欲病自起，
ZW04n0033_p0127a27║如是彼雖非所欲，亦由逼迫生煩惱。
ZW04n0033_p0128a01║酉二、瞋非隨欲樂而生：
ZW04n0033_p0128a02║雖未思維彼應瞋，世人率爾生瞋恚，
ZW04n0033_p0128a03║雖未思維彼應生，如是瞋心自生起。
ZW04n0033_p0128a04║若謂他思維欲作損惱，與煩惱不同，彼人雖未思維當以諸緣
ZW04n0033_p0128a05║生起瞋恚，而緣具時其人瞋恚率爾自生，雖未思維應生煩惱，而
ZW04n0033_p0128a06║瞋恚亦如是自然生起，悉自無主宰故。
ZW04n0033_p0128a07║酉三、諸惡悉由瞋出自無主宰：
ZW04n0033_p0128a08║所有一切諸罪失，惡行種類多無量，
ZW04n0033_p0128a09║悉從眾緣力所生，非能主宰得自在。
ZW04n0033_p0128a10║煩惱所有諸罪，及由彼發起之種種罪失，悉由眾緣之力而
ZW04n0033_p0128a11║生，自無主宰。思維此理，故應破除瞋恚，如於水之就下，不應瞋
ZW04n0033_p0128a12║恨也。
ZW04n0033_p0128a13║申二、彼等之因緣亦不自由主：
ZW04n0033_p0128a14║彼諸緣等亦未嘗，思維此苦當生起，
ZW04n0033_p0128a15║彼所生者亦無心，思維我今當生起。
ZW04n0033_p0128a16║煩惱等生苦諸緣聚會，彼等亦未嘗作是思維，言我當生起此
ZW04n0033_p0128a17║苦，彼所生之苦，亦未思維我當生起。是故不應以彼思維欲作損
ZW04n0033_p0128a18║惱為因而生瞋恚也。
ZW04n0033_p0128a19║未二、破能自主之因。分三：
ZW04n0033_p0128a20║申一、破數論之我及神我有自在；申二、破勝論有自在之我；
ZW04n0033_p0128a21║申三、知一切眾生皆如幻化不應瞋恚。初中分二：
ZW04n0033_p0128a22║酉一、破神我自在生起不安；酉二、破能了知之士夫，能自在
ZW04n0033_p0128a23║於境受用。今初：
ZW04n0033_p0128a24║所謂神我何所許，安立我名是何物，
ZW04n0033_p0128a25║彼亦非由作是想，謂我當生始出生，
ZW04n0033_p0128a26║若不生者彼非有，彼時許生是何物。
ZW04n0033_p0128a27║所謂情塵暗三等分具五性相之神我，能自在生起由不安所
ZW04n0033_p0129a01║攝之諸損害者，究何所許？又於能了知之士夫分別謂為我，及分
ZW04n0033_p0129a02║別彼能於境自在受用者復是何物？皆不應理。我及神我自性，
ZW04n0033_p0129a03║非自有自在，為於境受用，及生起不安故，言當生而便生起，不能
ZW04n0033_p0129a04║作所作。等同兔角故。生果之時，許從神我生果，彼是何物，悉
ZW04n0033_p0129a05║不應理。神我自性不生故。自性不生者，不能生果故。
ZW04n0033_p0129a06║酉二、破能了知之士夫，自在於境受用：
ZW04n0033_p0129a07║於境恒時馳散故，彼當不能得涅槃。
ZW04n0033_p0129a08║能了知之士夫，應不能得有時於境不受用之涅槃，所許於境
ZW04n0033_p0129a09║能受用者，若是常實，應常時於境馳散，無於境不執取之時故。
ZW04n0033_p0129a10║申二、破勝論有自在之我。分三：
ZW04n0033_p0129a11║酉一、常則不應生果；酉二、不應待緣；酉三、與緣無繫屬。
ZW04n0033_p0129a12║今初：
ZW04n0033_p0129a13║彼我若許是常法，見無作用如虛空。
ZW04n0033_p0129a14║勝論許我有色常實，及許彼能生損惱等。若彼我是常實，便
ZW04n0033_p0129a15║等同虛空無為，現見彼非能生果之作者。
ZW04n0033_p0129a16║酉二、不應待緣：
ZW04n0033_p0129a17║從遇一切諸外緣，終無轉變何所作，
ZW04n0033_p0129a18║正作之時亦如前，能作於彼何所作。
ZW04n0033_p0129a19║若謂自性是常，遇緣即能生果。常法不能遇緣，縱遇勤苦等
ZW04n0033_p0129a20║諸外緣，緣亦於彼有何作用？毫無作用，彼我無轉變故。緣能為
ZW04n0033_p0129a21║益之時，彼我仍不離前不能生果時之自性，若不離彼自性，彼能
ZW04n0033_p0129a22║為益者於彼我復何所作？不能作纖毫差別故。
ZW04n0033_p0129a23║酉三、與緣無繫屬：
ZW04n0033_p0129a24║謂此是彼能作者，此中何法相聯屬。
ZW04n0033_p0129a25║若謂雖不能轉變其體性，而能於他事作利益亦不應爾。言
ZW04n0033_p0129a26║能令彼我生果之能作者，能於他事作利益者，即是此事，彼與我
ZW04n0033_p0129a27║有何繫屬？我之自身，與彼之生起毫無關聯故。
ZW04n0033_p0130a01║申三、知一切眾生皆如幻化不應瞋恨：
ZW04n0033_p0130a02║如是悉由他自在，非由己力能主宰，
ZW04n0033_p0130a03║於諸一切如幻法，如是知已無瞋恚。
ZW04n0033_p0130a04║如是生果之一切所作，悉為他所自在，而彼諸緣亦由前之因
ZW04n0033_p0130a05║緣自在而生，生與不生彼果不能主宰，如幻如化。一切法自性不
ZW04n0033_p0130a06║成猶如虛空，而能作所作事，如是知已於如幻諸法，不起瞋恚，便
ZW04n0033_p0130a07║能摧壞煩惱，於緣生如幻之觀證，應當學也。
ZW04n0033_p0130a08║未三、遮止瞋之所為：
ZW04n0033_p0130a09║若爾以誰遮邏誰，今為遮止亦非理，
ZW04n0033_p0130a10║依此能斷諸苦流，是所許故理無違。
ZW04n0033_p0130a11║若謂既無微塵許自性，何故應以何對治遮何所斷，不應能作所作
ZW04n0033_p0130a12║，故亦不應遮止於瞋,作是說者，是不了知於自性空中安立
ZW04n0033_p0130a13║能作所作之義，執二諦相違而起邪見，能斷所斷自性空故，於彼
ZW04n0033_p0130a14║非不應理。通達能斷所斷自性空，依此能盡瞋等煩惱，許煩惱盡
ZW04n0033_p0130a15║便能斷諸苦流故。
ZW04n0033_p0130a16║午二、攝義：
ZW04n0033_p0130a17║是故不論怨與親，若見行於非理事，
ZW04n0033_p0130a18║謂由如是因緣生，如是思維獲安樂。
ZW04n0033_p0130a19║以是之故，不論怨親，若見非理而作損惱，當如是思維，彼補
ZW04n0033_p0130a20║特伽羅自無主宰，由如是煩惱之緣故爾，應如是息滅瞋恚心，不
ZW04n0033_p0130a21║安樂者作安樂想，而忍受之。
ZW04n0033_p0130a22║若自所求悉成就，痛苦是何人所欲，
ZW04n0033_p0130a23║於諸有情任何時，悉應不生諸苦事。
ZW04n0033_p0130a24║若非他緣自在，自有所需，由自主宰即能得果，任何有情亦
ZW04n0033_p0130a25║不欲痛苦，於諸有情，誰亦不應遭遇苦事。現見有痛苦發生，補
ZW04n0033_p0130a26║特伽羅自無主宰，故不應瞋彼補特伽羅，而應反責煩惱也。
ZW04n0033_p0130a27║巳三、耐他怨害忍。分三：
ZW04n0033_p0131a01║午一、悲心方便作意；午二、遮止瞋恚之因；午三、遇不欲之
ZW04n0033_p0131a02║事當思己過。初中分三：
ZW04n0033_p0131a03║未一、有情或以無知之故自作損害；未二、無知故自身亦能
ZW04n0033_p0131a04║殺害損惱他人不足為奇；未三、是故於彼應起悲心。今初：
ZW04n0033_p0131a05║有情有時偶不慎，輒以尖杙自戳傷，
ZW04n0033_p0131a06║或為欲求財色等，思慕徬徨而絕食。
ZW04n0033_p0131a07║若人被詛或投巖，或服毒物諸不宜，
ZW04n0033_p0131a08║以如是等非福行，而於自身作損害。
ZW04n0033_p0131a09║損惱他之諸補特伽羅，有時放逸，為煩惱自在，為自求解脫，
ZW04n0033_p0131a10║或為解脫他人，能自穿尖杙，或投險地等而自傷害，或為求財色
ZW04n0033_p0131a11║等思慕徬徨，忿怒斷食等，或為煩惱被詛，或投懸巖，或食不宜毒
ZW04n0033_p0131a12║物，以非福惡趣因之罪行，於己現生及後世而作損惱因他於己作
ZW04n0033_p0131a13║損惱，豈宜以此為由，便生瞋恚乎？
ZW04n0033_p0131a14║未二、無知故自身亦能殺害損惱他人，不足為奇：
ZW04n0033_p0131a15║若為煩惱自在時，不恤殺自所愛身，
ZW04n0033_p0131a16║若時彼等於他身，何能顧恤不損惱。
ZW04n0033_p0131a17║若自為煩惱自在時，即自心所極愛憐之我，亦能殺害，爾時
ZW04n0033_p0131a18║彼等於他人身，何能顧恤不加損害？若作損害，便執為不宜而生
ZW04n0033_p0131a19║瞋恨，不應理也。
ZW04n0033_p0131a20║未三、是故於彼應起悲心：
ZW04n0033_p0131a21║如是煩惱生起時，能殺自身無顧恤，
ZW04n0033_p0131a22║於彼縱未生大悲，但生煩惱何其愚。
ZW04n0033_p0131a23║如前所說煩惱生時，令人能損惱他，亦能自殺，於彼應起悲
ZW04n0033_p0131a24║心，縱或悲心未能生起，而於彼等瞋恚，豈有是理？極不應起瞋
ZW04n0033_p0131a25║恨也。
ZW04n0033_p0131a26║午二、遮止瞋恚之因。分三：
ZW04n0033_p0131a27║未一、若是凡夫本性則不應瞋；未二、若偶然過失而作損惱
ZW04n0033_p0132a01║亦不應瞋；未三、觀現前及輾轉之因不應瞋恨。今初：
ZW04n0033_p0132a02║若於他人作損惱，凡愚自性本如是，
ZW04n0033_p0132a03║於彼生瞋不應理，如瞋於火燃燒性。
ZW04n0033_p0132a04║若於他人作損惱，是凡愚之本性，或昧於取捨，或雖知而煩
ZW04n0033_p0132a05║惱太重，則於彼固不應瞋，如憎厭火之燃燒性而生瞋恚，不應理
ZW04n0033_p0132a06║也。
ZW04n0033_p0132a07║未二、若以偶然過失而作損惱亦不應瞋：
ZW04n0033_p0132a08║若彼有情性決定，偶然生起此過失，
ZW04n0033_p0132a09║於彼亦不應生瞋，如瞋虛空聚煙雲。
ZW04n0033_p0132a10║若損惱他之過失偶然生起，有情本性決定賢善，是亦不應以
ZW04n0033_p0132a11║作損惱而生瞋恚，如於虛空中偶聚煙雲，不應於虛空而起嫌恨
ZW04n0033_p0132a12║也。
ZW04n0033_p0132a13║未三、觀現前及輾轉之因不應瞋恨：
ZW04n0033_p0132a14║於杖等事起瞋恚，若瞋於彼投杖者，
ZW04n0033_p0132a15║彼亦由於瞋恚逼，二者之中應責瞋。
ZW04n0033_p0132a16║若謂他人作損惱故應瞋恨，若瞋現前作損惱者，刀杖等物現
ZW04n0033_p0132a17║加於人而作損惱，應瞋刀杖等。若謂彼非由自主而作損惱，乃人
ZW04n0033_p0132a18║所投擲，而瞋能投擲者，人亦由瞋恚所逼，不由自主，二者之中當
ZW04n0033_p0132a19║瞋於誰？縱使生瞋，應瞋於瞋恚也。
ZW04n0033_p0132a20║午三、遇不欲之事當思己過。分二：
ZW04n0033_p0132a21║未一、正義；未二、斷諍。初中分五：
ZW04n0033_p0132a22║申一、他人損我當思己過；申二、苦因身執過患；申三、前生
ZW04n0033_p0132a23║貪著苦因之過患；申四、以自業故遇他苦因不應瞋彼；申五、瞋即
ZW04n0033_p0132a24║顛倒非理。今初：
ZW04n0033_p0132a25║由我昔於諸有情，曾作如斯損害事，
ZW04n0033_p0132a26║故應有情受害者，於我如是作損惱。
ZW04n0033_p0132a27║我遭遇如是損害，應當思維，是我往昔生中於有情曾作如是
ZW04n0033_p0133a01║損害之事，是故彼作損惱之有情，應於我作如是損惱，如是思維
ZW04n0033_p0133a02║而修安忍。
ZW04n0033_p0133a03║申二、苦因是身執過患：
ZW04n0033_p0133a04║由他兵杖及我身，二者共為生苦因，
ZW04n0033_p0133a05║若由他杖我身出，二者之中何所瞋。
ZW04n0033_p0133a06║復以此故亦不應瞋。他之兵杖及我之身，二者共為我生苦
ZW04n0033_p0133a07║因。彼補特伽羅出其兵杖，我出其身，二者共造我之苦，應瞋於
ZW04n0033_p0133a08║誰？惟瞋他人不應理也。
ZW04n0033_p0133a09║人身苦聚如瘡疱，偶一觸之痛難忍，
ZW04n0033_p0133a10║貪愛愚盲自取之，於彼損惱當咎誰。
ZW04n0033_p0133a11║人身猶如瘡疱，偶一觸之，其苦難忍，由貪著身等，及由無明
ZW04n0033_p0133a12║盲其慧目，我自執取此身，芒刺之微亦能害彼，於彼損惱當瞋於
ZW04n0033_p0133a13║誰？應思是己過也。
ZW04n0033_p0133a14║申三、前生貪著苦因之過患：
ZW04n0033_p0133a15║愚夫於苦非所欲，而於苦因常貪慕，
ZW04n0033_p0133a16║咎由自取受其害，何能瞋恚責他人。
ZW04n0033_p0133a17║譬如地獄諸邏卒，亦如刀山劍葉林，
ZW04n0033_p0133a18║皆由自業之所生，當於何人生瞋恨。
ZW04n0033_p0133a19║諸愚夫不欲受苦，而貪慕於殺等苦因，由己昔時造罪自種其
ZW04n0033_p0133a20║因，果時自遭其害，何須怨恨他人，唯是己業之所造也。譬如地
ZW04n0033_p0133a21║獄鬼卒及劍葉林等，於己生苦，非由他人，亦從自業生，不能責
ZW04n0033_p0133a22║他，現生所受損害，亦從自業生，當瞋何人？唯是自身罪業，今後
ZW04n0033_p0133a23║應勵力斷除苦因也。
ZW04n0033_p0133a24║申四、以自業故為他苦因不應瞋彼：
ZW04n0033_p0133a25║由我先業所招感，遇諸有情為我害，
ZW04n0033_p0133a26║彼若因此墮地獄，得非由我令顛墜。
ZW04n0033_p0133a27║復次，由我往昔不善業所招感，今世始有彼諸補特伽羅為作
ZW04n0033_p0134a01║損惱。由於我作損惱故，彼諸補特伽羅若墮地獄中，豈非我擊彼
ZW04n0033_p0134a02║諸補特伽羅而令顛墜耶？謂己心中有意欲擊墜彼等也。
ZW04n0033_p0134a03║申五、瞋即顛倒非理：
ZW04n0033_p0134a04║由依彼等修忍辱，令我眾罪得祛除，
ZW04n0033_p0134a05║由我彼等墜地獄，長劫沉淪受諸苦。
ZW04n0033_p0134a06║是我於彼作損害，彼等咸皆饒益我，
ZW04n0033_p0134a07║云何作是顛倒行，於彼悖忤生瞋恚。
ZW04n0033_p0134a08║復次，以彼諸補特伽羅為忍之所緣境，令我得修忍辱，祛除
ZW04n0033_p0134a09║眾罪，而彼諸補特伽羅因我而墮地獄中長劫受苦，是我於諸怨害
ZW04n0033_p0134a10║作損惱，而彼等於我作饒益，於作饒益者，而生瞋恨，汝心何故如
ZW04n0033_p0134a11║是顛倒悖謬而生瞋恚？應歡喜也。
ZW04n0033_p0134a12║未二、斷諍。分三：
ZW04n0033_p0134a13║申一、遮他不應能於我作饒益；申二、遮我不應能於他作損
ZW04n0033_p0134a14║惱；申三、破於作饒益顛倒行。今初：
ZW04n0033_p0134a15║若我意樂有功德，何能墮於地獄中。
ZW04n0033_p0134a16║或謂若我為他之罪緣，我亦應入地獄。若思維此事於我作
ZW04n0033_p0134a17║饒益，以此意樂功德而成忍辱，我不入地獄而罪成清淨也。
ZW04n0033_p0134a18║申二、釋難我不應能於他作損惱：
ZW04n0033_p0134a19║若我於己善防護，於彼有何福可生。
ZW04n0033_p0134a20║或謂彼能盡我之罪果，且於我作饒益，彼亦不應入於地獄。
ZW04n0033_p0134a21║我於損惱修忍，自能防護得免於罪，彼諸補特伽羅，於此有何福
ZW04n0033_p0134a22║德可生？不作善業唯作損惱也。
ZW04n0033_p0134a23║申三、破於作饒益顛倒行：
ZW04n0033_p0134a24║若以損害為酬答，即於彼不能防護，
ZW04n0033_p0134a25║我之善行即失壞，且亦壞我忍辱行。
ZW04n0033_p0134a26║或謂若作損惱，即是作饒益，我亦應以損惱報之，雖然，若以
ZW04n0033_p0134a27║損惱報損惱，即於作損惱不能防護，我所承許修四善法行及慈悲
ZW04n0033_p0135a01║心之善行，即成失壞，亦壞殊勝難行之忍辱行也。
ZW04n0033_p0135a02║辰二、於作輕蔑者應忍。分四：
ZW04n0033_p0135a03║巳一、輕罵等於己身無損；巳二、為瞋所纏之補特伽羅我不
ZW04n0033_p0135a04║應瞋彼；巳三、於障利者不應瞋；巳四、他人於我不敬不應瞋。今
ZW04n0033_p0135a05║初：
ZW04n0033_p0135a06║心非色質無形體，誰由何處能損壞，
ZW04n0033_p0135a07║若於色身起貪著，此身始為眾苦侵。
ZW04n0033_p0135a08║或說輕蔑粗惡言，或作譏誹不悅耳，
ZW04n0033_p0135a09║於汝身肢無損害，汝心何用瞋於彼。
ZW04n0033_p0135a10║若為愛護自心，心非有形體故，惡語刀杖等任何一物終無由
ZW04n0033_p0135a11║能作損害。是故若謂於身分別貪著，身為諸苦所逼故生瞋恚，他
ZW04n0033_p0135a12║人於我作輕蔑粗惡之語，彼不悅耳之言，於自身毫無所損，汝心
ZW04n0033_p0135a13║何故起大瞋恨？不應瞋也。
ZW04n0033_p0135a14║巳二、為瞋所纏之補特伽羅我不應瞋彼：
ZW04n0033_p0135a15║他人對我心不喜，或於今生或他世，
ZW04n0033_p0135a16║若彼不能吞食我，我心何用不樂為。
ZW04n0033_p0135a17║他人於我不喜，若於今生，若於他世，若於我無害，不能食
ZW04n0033_p0135a18║我，我何故不悅，而造無義苦因？故不應不樂也。
ZW04n0033_p0135a19║巳三、於障己利得者不應瞋。分五：
ZW04n0033_p0135a20║午一、所得速壞故不應瞋於彼為障者；午二、遮邪命得利；午
ZW04n0033_p0135a21║三、喻明不應貪利；午四、不應貪利之理；午五、遮應求利。今初：
ZW04n0033_p0135a22║若由障我之所求，故我於彼心不悅，
ZW04n0033_p0135a23║所求必捨終歸盡，瞋心諸罪恒堅住。
ZW04n0033_p0135a24║若謂輕毀等能障我所求，故我於輕毀等三有時不欲，所為生
ZW04n0033_p0135a25║瞋者，為我所求利養。彼於現生亦迅疾失壞，而瞋恚諸罪，恒常
ZW04n0033_p0135a26║堅住於相續中，故寧不得利養不應瞋恚。
ZW04n0033_p0135a27║午二、遮邪命得利：
ZW04n0033_p0136a01║我寧今日捨壽命，不願長生邪命活，
ZW04n0033_p0136a02║如我縱能長壽住，死時痛苦亦猶是。
ZW04n0033_p0136a03║我寧不得利養今日即死，不可瞋他而得利，邪命自活，依之
ZW04n0033_p0136a04║而長壽久存。如我縱然長壽，終亦悉一切，死隨之苦亦猶如是
ZW04n0033_p0136a05║也。
ZW04n0033_p0136a06║午三、喻明不應貪利：
ZW04n0033_p0136a07║夢中受樂經百年，夢覺之時何所有，
ZW04n0033_p0136a08║餘人夢受須臾樂，夢覺之時亦猶是，
ZW04n0033_p0136a09║於斯二人久暫樂，覺時同一難再得，
ZW04n0033_p0136a10║人壽修短雖不同，死時均等亦如是。
ZW04n0033_p0136a11║一人夢受樂百年而醒，餘人夢受樂須臾而醒，二人醒時，夢
ZW04n0033_p0136a12║中所受之樂均不可復得。壽長壽短所受之樂，亦猶如是，死時惟
ZW04n0033_p0136a13║成憶念之境，如斯而已，故不應貪利。
ZW04n0033_p0136a14║午四、不應貪利之理：
ZW04n0033_p0136a15║縱能獲得諸所求，復於長時受安樂，
ZW04n0033_p0136a16║終如被劫寸縷無，命終獨往唯空手。
ZW04n0033_p0136a17║縱得眾多財利，復於彼長時樂享，死時終如被盜洗劫寸絲不
ZW04n0033_p0136a18║掛，不得不空手而行也。
ZW04n0033_p0136a19║午五、破應求利：
ZW04n0033_p0136a20║若謂求利為支身，消除罪業作福德，
ZW04n0033_p0136a21║若為求利生瞋恚，寧不折福生罪愆，
ZW04n0033_p0136a22║我為此事而活命，即令其事成失壞，
ZW04n0033_p0136a23║唯作惡事邪命生，如此生存亦何益。
ZW04n0033_p0136a24║若謂依利養故長久存活，可以四力，淨罪增福，是故應求利
ZW04n0033_p0136a25║養。若為求利而生瞋恚，千劫所積福德亦能消盡，寧不獲罪？若
ZW04n0033_p0136a26║生罪，則我生存所為之事，爾時即成自身失壞之緣，生存唯能造
ZW04n0033_p0136a27║罪，何用存活？非所須也。
ZW04n0033_p0137a01║巳四、他人於我不敬不應瞋。分二：
ZW04n0033_p0137a02║午一、若因道吾惡名能壞信心故瞋，則於道他惡名者亦應
ZW04n0033_p0137a03║瞋；午二、若能忍於他不信，則以煩惱為緣而於己不信者亦應忍。
ZW04n0033_p0137a04║今初：
ZW04n0033_p0137a05║若謂為壞有情信，對彼惡言生瞋惱，
ZW04n0033_p0137a06║若於他人播惡名，爾時汝何不生瞋。
ZW04n0033_p0137a07║或謂縱或不應瞋能障利養者，然若道吾惡者，能壞有情於我
ZW04n0033_p0137a08║所起之信心，故應瞋道吾惡者。若為能壞他善根而瞋，於道他補
ZW04n0033_p0137a09║特伽羅之惡者，汝何故不亦如是起瞋？彼亦能壞他信心善根故。
ZW04n0033_p0137a10║午二、若能忍於他不信，則以煩惱為緣而於己不信者亦應
ZW04n0033_p0137a11║忍：
ZW04n0033_p0137a12║若對他人心不信，於不信者能安忍，
ZW04n0033_p0137a13║依煩惱生出惡言，汝心何故不能忍。
ZW04n0033_p0137a14║若對他有情不信者，依別餘補特伽羅為所緣境，而道別餘補
ZW04n0033_p0137a15║特伽羅之惡名，於對別人不信者，汝安忍不恨，則於道自身惡事
ZW04n0033_p0137a16║者，汝心何不亦能忍受？應當能忍，彼亦依他之煩惱生而作如是
ZW04n0033_p0137a17║語故。
ZW04n0033_p0137a18║卯二、遮瞋於己親友作惡者。分二：
ZW04n0033_p0137a19║辰一、以諦察法忍遮止；辰二、以耐他怨害忍遮止。初中分
ZW04n0033_p0137a20║二：
ZW04n0033_p0137a21║巳一、於損壞佛像等者不應瞋之理；巳二、於損害親友等者
ZW04n0033_p0137a22║亦應如是忍。今初：
ZW04n0033_p0137a23║若於塔像及正法，或作誹謗或毀損，
ZW04n0033_p0137a24║我仍不應生瞋惱，佛等無人能損故。
ZW04n0033_p0137a25║若謂損害自身雖不應瞋，而瞋損壞三寶者應無罪。於佛像
ZW04n0033_p0137a26║大菩提塔等及正法，以語誹謗說其過失，以身損毀者，我仍不應
ZW04n0033_p0137a27║對之瞋恚，佛等三寶無有能損毀者，若能損者，彼即是可悲愍處，
ZW04n0033_p0138a01║應憫念之，於三寶所，不至由心不安而生令心苦惱之因緣作用
ZW04n0033_p0138a02║故。
ZW04n0033_p0138a03║巳二、於損害親友等者亦應如是忍：
ZW04n0033_p0138a04║若於師友及親知，作侵損者亦如是，
ZW04n0033_p0138a05║依前述理而觀察，見從緣生息瞋恚。
ZW04n0033_p0138a06║為己說法之師，及同時之友，及諸親友等，若有為作損害者，
ZW04n0033_p0138a07║雖見他人為作損害，亦不應瞋彼諸親友等，由先作非理之業所招
ZW04n0033_p0138a08║感，如前所述之理，應見為從諸業緣而生，遮自瞋恚。
ZW04n0033_p0138a09║辰二、以耐他怨害忍遮止。分四：
ZW04n0033_p0138a10║巳一、不應唯瞋有心者；巳二、不應瞋之理；巳三、思維己過；
ZW04n0033_p0138a11║巳四、思維忍之功德。今初：
ZW04n0033_p0138a12║於有情作損害者，有心無心有二類，
ZW04n0033_p0138a13║易唯簡擇瞋有心，故於損惱當安忍。
ZW04n0033_p0138a14║於自己親友等，所能作損害者，怨敵等有心，刀杖等無心，二
ZW04n0033_p0138a15║者同一能作損害，何故唯緣有心者，簡擇而起憎厭？不應憎厭，
ZW04n0033_p0138a16║故於損害親友等者應忍。
ZW04n0033_p0138a17║巳二、不應瞋之理：
ZW04n0033_p0138a18║一人愚昧作損惱，一人愚昧生瞋恚，
ZW04n0033_p0138a19║若無過失何待言，若有過失當咎誰。
ZW04n0033_p0138a20║有補特伽羅由昧於業果故而作殺等損惱者，復有補特伽羅
ZW04n0033_p0138a21║由昧於瞋心過患對之起瞋，此二人中若無過失尚何待言，若有過
ZW04n0033_p0138a22║失咎將誰歸？二人等皆有過，不應為報復損害而起瞋也。
ZW04n0033_p0138a23║巳三、思維己過：
ZW04n0033_p0138a24║所有能作損害業，昔時何故而造成，
ZW04n0033_p0138a25║一切唯依業力轉，我於此事何必瞋。
ZW04n0033_p0138a26║如是知已任何時，悉皆相對起慈心，
ZW04n0033_p0138a27║我當如是自奮勉，於諸福業勤造修。
ZW04n0033_p0139a01║所有能令他人於我作損害之業，昔時何故造作，無義自害，
ZW04n0033_p0139a02║一切皆依自惡業起，是則我於他人何須瞋厭？一切皆由業生。
ZW04n0033_p0139a03║如是見已，無論如何應作是思維，安得令一切有情各各相對皆起
ZW04n0033_p0139a04║慈心！自於悲等福德，應勉力修也。
ZW04n0033_p0139a05║巳四、思維忍之功德。分三：
ZW04n0033_p0139a06║午一、應為令己善根不壞故勵力；午二、應受輕苦而遮地獄
ZW04n0033_p0139a07║等苦因；午三、應於能成大義之難行歡喜。今初：
ZW04n0033_p0139a08║譬如房舍著火燃，旋見延燒及鄰宅，
ZW04n0033_p0139a09║蔓草柴薪易燃物，應悉曳出速拋棄。
ZW04n0033_p0139a10║如是於誰心貪著，即為瞋火所延燒，
ZW04n0033_p0139a11║為慎焚燒福德林，須臾即棄勿暫留。
ZW04n0033_p0139a12║譬如房屋被焚，其火趣於鄰舍，若延燒柴草等，資財悉當被
ZW04n0033_p0139a13║焚。為保房屋資具故，應出彼柴草等棄之，不應貪惜。若於親友
ZW04n0033_p0139a14║等任何人心有貪著，依於彼等遭遇損害之緣，瞋恚之火即能延
ZW04n0033_p0139a15║燒，懼焚燒善根福德之財故，於彼貪因，應即於須臾頃棄之，不應
ZW04n0033_p0139a16║貪也。
ZW04n0033_p0139a17║午二、應為遮地獄等苦因而受輕苦。分二：
ZW04n0033_p0139a18║未一、喻；未二、法。今初：
ZW04n0033_p0139a19║當死囚徒若可逃，僅斷肢體豈不善，
ZW04n0033_p0139a20║若由人中受輕苦，免地獄苦何不為。
ZW04n0033_p0139a21║若謂離所知識當受苦者，當死之人僅斷其手，若能免於死，
ZW04n0033_p0139a22║何樂不為？如是，若人僅受餓渴等苦，便能免於地獄之苦，豈不
ZW04n0033_p0139a23║善哉，應忍受輕苦而遮止大苦也。
ZW04n0033_p0139a24║未二、法：
ZW04n0033_p0139a25║今於如是輕微苦，我尚瞋厭難安忍，
ZW04n0033_p0139a26║瞋恚為入地獄因，於彼云何不遮止。
ZW04n0033_p0139a27║若謂爾許之苦我不能忍者，當思僅現前飢渴打擊等輕微之
ZW04n0033_p0140a01║苦，我尚不能忍，以此之故，地獄苦因之瞋恚，云何不遮止？應勵
ZW04n0033_p0140a02║力遮止也。
ZW04n0033_p0140a03║午三、應於能成大義之難行歡喜。分二：
ZW04n0033_p0140a04║未一、應悔往昔虛度多生，於自他利一無所成；未二、應喜今
ZW04n0033_p0140a05║修忍辱難行，能成一切眾生義利。今初：
ZW04n0033_p0140a06║為求諸欲百千劫，曾經地獄焚燒苦，
ZW04n0033_p0140a07║而於自利及他利，徒受諸若無所成。
ZW04n0033_p0140a08║往昔我為貪著顛倒境之諸欲，造作惡業，受地獄焚燒等苦，
ZW04n0033_p0140a09║經百千劫，而於自利及他利，我仍毫無所成。
ZW04n0033_p0140a10║未二、應喜今修忍辱難行，能成一切眾生義利：
ZW04n0033_p0140a11║些微損惱不足言，能令大義皆成辦，
ZW04n0033_p0140a12║為除有情損惱故，唯應欣然忍諸苦。
ZW04n0033_p0140a13║為成他利時行此難事，爾許難行不足為害，一切大義依彼悉
ZW04n0033_p0140a14║能成辦，眾生所受損害悉能滅除，於此難行之苦，唯應歡喜忍受
ZW04n0033_p0140a15║也。
ZW04n0033_p0140a16║卯三、遮瞋於己怨敵作利益者。分三：
ZW04n0033_p0140a17║辰一、遮於怨敵讚揚者不忍；辰二、遮於彼安樂不忍；辰三、
ZW04n0033_p0140a18║遮於彼利養不忍。初中分二：
ZW04n0033_p0140a19║巳一、自是安樂因應當歡喜；巳二、是他安樂之因不應不樂。
ZW04n0033_p0140a20║今初：
ZW04n0033_p0140a21║讚揚怨敵具功德，彼若歡喜得安樂，
ZW04n0033_p0140a22║我心何不隨讚揚，亦能令我心歡喜。
ZW04n0033_p0140a23║如是我心隨喜樂，能生安樂亦無罪，
ZW04n0033_p0140a24║諸有德者所讚許，亦是攝他殊勝法。
ZW04n0033_p0140a25║若別餘補特伽羅，讚揚我之怨敵，言彼有功德，若彼能讚揚
ZW04n0033_p0140a26║者，亦得歡喜安樂，汝心何不亦贊彼怨敵功德，如彼補特伽羅生
ZW04n0033_p0140a27║起歡喜乎？若能如是，汝此歡喜他功德之安樂，是諸佛佛子具功
ZW04n0033_p0141a01║德者之所讚許，謂為未來無罪安樂之源，亦是能攝他所調之殊勝
ZW04n0033_p0141a02║法也。
ZW04n0033_p0141a03║巳二、是他安樂之因不應不樂。分二：
ZW04n0033_p0141a04║午一、不欲他安樂亦壞自安樂；午二、故應欲他安樂。今初：
ZW04n0033_p0141a05║若謂他獲如是樂，汝不欲彼安樂者，
ZW04n0033_p0141a06║傭工雇值不酬故，見與不見利俱失。
ZW04n0033_p0141a07║若謂於他讚揚，令所贊境之他，亦生如是安樂，汝不欲他得
ZW04n0033_p0141a08║此因讚揚而得之安樂者，於自僕役給予雇值亦令他安樂，亦應停
ZW04n0033_p0141a09║止給其雇值等。由不給予故，現世僕役不為服勞，後世亦不能受
ZW04n0033_p0141a10║安樂。見謂現世，不見謂後世，安樂俱失壞也。
ZW04n0033_p0141a11║午二、故應欲他安樂：
ZW04n0033_p0141a12║他人讚我功德時，若許為他安樂事，
ZW04n0033_p0141a13║何故讚他功德時，不許我心得安樂。
ZW04n0033_p0141a14║若他人稱述我之功德時，許彼稱述者心亦安樂，我稱述他人
ZW04n0033_p0141a15║功德之時，不許我心亦安樂，是不應理。如許讚我令他歡喜，讚
ZW04n0033_p0141a16║他我亦歡喜也。
ZW04n0033_p0141a17║辰二、遮於彼安樂不忍：
ZW04n0033_p0141a18║欲求一切有情樂，菩提妙心既生起，
ZW04n0033_p0141a19║有情若自得安樂，何故由斯生瞋恚。
ZW04n0033_p0141a20║欲安立一切有情於無上安樂故，已發菩提心，誓學菩提行，
ZW04n0033_p0141a21║有情自能稍得些微安樂，亦是成辦汝之所欲一分，何故於此生
ZW04n0033_p0141a22║瞋？應歡喜也。
ZW04n0033_p0141a23║辰三、遮於彼得利養不忍。分二：
ZW04n0033_p0141a24║巳一、作己之所欲成就想；巳二、作非所不欲想。初中分三：
ZW04n0033_p0141a25║午一、有情自得利養應當歡喜；午二、喻；午三、於彼不欲即
ZW04n0033_p0141a26║壞菩提心。今初：
ZW04n0033_p0141a27║發願欲令諸有情，成佛堪受三界供，
ZW04n0033_p0142a01║僅見微劣利養時，何故於彼與熱惱。
ZW04n0033_p0142a02║欲令一切眾生成佛受三界供，既承許發願，僅見諸有情略得
ZW04n0033_p0142a03║微劣利養，何故心生熱惱？適足成滿自所欲也。
ZW04n0033_p0142a04║午二、喻：
ZW04n0033_p0142a05║自應瞻者自瞻養，自行施予大勤劬，
ZW04n0033_p0142a06║若從親友能自活，何反瞋怒不欣喜。
ZW04n0033_p0142a07║凡所應養活者，如汝之子女等，汝應自給予衣食等。汝應給
ZW04n0033_p0142a08║予者，彼若自從親友而得養活，汝不歡喜猶可，何反瞋怒為？應
ZW04n0033_p0142a09║歡喜也。
ZW04n0033_p0142a10║午三、於彼不欲即壞菩提心：
ZW04n0033_p0142a11║此猶不許眾生得，是誰許彼得菩提，
ZW04n0033_p0142a12║若瞋他人圓滿事，云何能有菩提心。
ZW04n0033_p0142a13║所有衣食等些微利養，尚不欲眾生得之，欲彼有情得菩提果
ZW04n0033_p0142a14║位之補特伽羅是何人耶？若補特伽羅瞋他人些微圓滿之事，彼
ZW04n0033_p0142a15║何能有欲安立一切有情於菩提位之菩提心？是即壞菩提心，故
ZW04n0033_p0142a16║應勵力，斷除瞋他得利之嫉妒也。
ZW04n0033_p0142a17║巳二、作非所不欲想。分三：
ZW04n0033_p0142a18║午一、不應嫉他得利；午二、不應捨己功德；午三、應憂己罪
ZW04n0033_p0142a19║不應嫉他善。今初：
ZW04n0033_p0142a20║若從他家有所獲，其物或在施主家，
ZW04n0033_p0142a21║一切悉非汝所有，施與不施汝何涉。
ZW04n0033_p0142a22║或彼怨敵從施主所獲得衣食，抑或施主家中所存資財，一切
ZW04n0033_p0142a23║時中彼物同一悉皆非汝所有，於彼怨敵施與不施，何關汝事？何
ZW04n0033_p0142a24║用嫉妒？不應理也。
ZW04n0033_p0142a25║午二、不應捨己功德：
ZW04n0033_p0142a26║或由福德或信心，何故棄捨自功德，
ZW04n0033_p0142a27║獲得功德不執持，請問何不自瞋恨。
ZW04n0033_p0143a01║若嫉他利養欲自得利養，於利養出生之因，福德及令白衣敬
ZW04n0033_p0143a02║信之行，或持戒多聞等，是自功德故，何故瞋忿而棄捨之？於得
ZW04n0033_p0143a03║利養之因不執取而反摧壞，請問何不自瞋責乎？若瞋恚者應自
ZW04n0033_p0143a04║瞋也。
ZW04n0033_p0143a05║午三、應憂己罪不應嫉他善：
ZW04n0033_p0143a06║汝於自先所作罪，不惟怙過無憂悔，
ZW04n0033_p0143a07║轉於他作福德事，妄冀齊驅作爭競。
ZW04n0033_p0143a08║汝先自造罪為不得利養之因，不惟於此不自憂悔，反欲與他
ZW04n0033_p0143a09║人先作福德者並駕齊驅，不忍而與嫉妒，不應理也。
ZW04n0033_p0143a10║寅三、於障所樂欲者遮止瞋恚。分二：
ZW04n0033_p0143a11║卯一、障於怨敵作損惱不應不忍；卯二、障己於己黨類作饒
ZW04n0033_p0143a12║益不應不忍。初中分三：
ZW04n0033_p0143a13║辰一、怨敵不樂於己無益；辰二、對怨敵起害心於彼無損；辰
ZW04n0033_p0143a14║三、適成自害。今初：
ZW04n0033_p0143a15║若令怨敵心不樂，於汝心中有何安。
ZW04n0033_p0143a16║若謂怨敵受損惱，我心歡喜，故瞋障彼受損惱者，縱使怨敵
ZW04n0033_p0143a17║不安樂，汝心於此有何可喜？於汝無益有損故。
ZW04n0033_p0143a18║辰二、對怨敵起害心於彼無損：
ZW04n0033_p0143a19║僅由汝心希願力，亦不成彼損害因。
ZW04n0033_p0143a20║僅由汝心希願，欲彼怨敵遭受損害，亦不能成彼受損害之
ZW04n0033_p0143a21║因，汝所欲之事毫無所成，故不應瞋也。
ZW04n0033_p0143a22║辰三、適成自害。分二：
ZW04n0033_p0143a23║巳一、怨敵受害不應歡喜；巳二、若執為可喜，便成自身重大
ZW04n0033_p0143a24║苦因。今初：
ZW04n0033_p0143a25║縱令由汝心希求，能使他苦汝何樂。
ZW04n0033_p0143a26║縱令由汝希願怨敵受害之心，能致彼受苦，汝於怨敵究何所
ZW04n0033_p0143a27║得？毫無利益故。
ZW04n0033_p0144a01║巳二、若執為可喜，便成自身重大苦因：
ZW04n0033_p0144a02║若謂滿足快意故，為害之烈孰過此，
ZW04n0033_p0144a03║煩惱漁夫投釣鉤，鋒銳難堪大痛苦，
ZW04n0033_p0144a04║執我投於心獄鑊，定為鬼卒相烹煮。
ZW04n0033_p0144a05║若謂怨敵遭受損害，則我之所欲成就，暢心快意，趣苦之道，
ZW04n0033_p0144a06║無有過於發起猛烈害心者，趣於惡趣故。如漁夫以鉤釣魚而烹
ZW04n0033_p0144a07║之，瞋恚漁夫，垂猛烈害心罪業之釣鉤，鋒銳無敵，定能執諸具煩
ZW04n0033_p0144a08║惱者，為地獄鬼卒投於有情地獄之甕。或釜中而烹煮之。
ZW04n0033_p0144a09║卯二、障己於己黨類作饒益不應不忍。分二：
ZW04n0033_p0144a10║辰一、於世法為障者不應瞋；辰二、於福德為障者不應瞋。
ZW04n0033_p0144a11║初中分二：
ZW04n0033_p0144a12║巳一、於障己讚歎名聞者不應瞋；巳二、作饒益想。初中分
ZW04n0033_p0144a13║四：
ZW04n0033_p0144a14║午一、僅讚歎名聞無用；午二、不應唯求快意；午三、唯執彼
ZW04n0033_p0144a15║為所求即是顛倒；午四、是顛倒之故。今初：
ZW04n0033_p0144a16║讚揚美譽相阿諛，不能增福不延壽，
ZW04n0033_p0144a17║不增色力不愈疾，亦不能令身安樂，
ZW04n0033_p0144a18║若能辨別自義利，此中於我何有益。
ZW04n0033_p0144a19║若謂為障我之讚譽名聞故不歡喜，面贊背譽之名，除所謂人
ZW04n0033_p0144a20║之五欲外，不能成他福德，不能延壽，增我色力，亦不能令身安
ZW04n0033_p0144a21║樂，是故我若能明辨能不能成己義利，讚揚名聞於我何利？毫無
ZW04n0033_p0144a22║利益也。
ZW04n0033_p0144a23║午二、不應唯求快意：
ZW04n0033_p0144a24║若但為求快意故，不如嚴飾耽美酒。
ZW04n0033_p0144a25║若但為求快意，不如嚴飾歌舞醇酒婦人也。
ZW04n0033_p0144a26║午三、唯執彼為所求即是顛倒。分二：
ZW04n0033_p0144a27║未一、唯讚譽無用；未二、憂彼失壞等如愚童。今初：
ZW04n0033_p0145a01║為求名譽失資財，乃至喪身亦不惜，
ZW04n0033_p0145a02║語言文字有何用，死後虛名為誰悅。
ZW04n0033_p0145a03║不唯無益而已，為求能施之名故，能盡捨其資財，為勇士之
ZW04n0033_p0145a04║名故，臨敵不卻，傷害自身亦所不惜，而博讚揚名聞，彼不過語言
ZW04n0033_p0145a05║文字而已，有何用乎？應善思維我死之時，彼諸美名令誰安樂
ZW04n0033_p0145a06║耶？
ZW04n0033_p0145a07║未二、憂彼失壞等如愚童：
ZW04n0033_p0145a08║聚沙為屋若摧倒，令諸童稚號陶哭，
ZW04n0033_p0145a09║若失讚譽與名聞，我心惱喪亦同彼。
ZW04n0033_p0145a10║譬如聚沙為屋摧倒之時，令諸童稚號啕而哭，讚譽名聞失壞
ZW04n0033_p0145a11║之時，若不歡喜，亦猶如是，我心即與愚童相等也。
ZW04n0033_p0145a12║午四、是顛倒之故。分二：
ZW04n0033_p0145a13║未一、贊己不應貪著歡喜；未二、若如是歡喜即是所求一切
ZW04n0033_p0145a14║人悉應歡喜。今初：
ZW04n0033_p0145a15║若樂其聲聲非心，於我無有贊揚意，
ZW04n0033_p0145a16║若稱我能令他喜，計此以為歡喜因。
ZW04n0033_p0145a17║或贊他人或贊我，令他歡喜我何益，
ZW04n0033_p0145a18║彼心歡喜或安樂，非我行境不知故。
ZW04n0033_p0145a19║若由贊己而歡喜，不應歡喜稱讚音聲，彼非心故，絕無讚我
ZW04n0033_p0145a20║之想，不應對彼歡喜。若謂然讚我之時，彼能贊者歡喜故，計彼
ZW04n0033_p0145a21║讚譽者歡喜為我歡喜之因，或讚他人或復讚我皆可，彼能贊之他
ZW04n0033_p0145a22║人歡喜，於我何益？他人相續之歡喜，是他心體，我於彼尚不得
ZW04n0033_p0145a23║而故知。
ZW04n0033_p0145a24║未二、若如是歡喜即是所求於一切人悉應歡喜。分二：
ZW04n0033_p0145a25║申一、正說；申二、喜人贊己唯是愚夫行。今初：
ZW04n0033_p0145a26║若由彼樂故我樂，應於世人皆如是，
ZW04n0033_p0145a27║云何餘人心喜樂，便能令我心不安。
ZW04n0033_p0146a01║彼能贊者安樂，是他安樂，若即是我安樂，於一切人亦應如
ZW04n0033_p0146a02║是。若彼等安樂我即應安樂者，何故餘讚我怨敵，彼能贊者之安
ZW04n0033_p0146a03║樂，亦是他安樂，我何故不安樂？心應安樂也。
ZW04n0033_p0146a04║申二、喜人贊己唯是愚夫行：
ZW04n0033_p0146a05║若唯思彼贊揚我，便令我心生歡喜，
ZW04n0033_p0146a06║如是此亦不應理，唯是愚夫行徑爾。
ZW04n0033_p0146a07║是故若唯謂他人讚我，便於自相續生起歡喜，此若加觀察，
ZW04n0033_p0146a08║毫無意義，不應如是唯以贊揚為歡喜之因，於彼歡喜唯是愚夫行
ZW04n0033_p0146a09║也。
ZW04n0033_p0146a10║巳二、作饒益想。分二：
ZW04n0033_p0146a11║午一、障贊歎名即是障惡趣不應瞋彼；午二、能脫生死不應
ZW04n0033_p0146a12║瞋彼。初中分二：
ZW04n0033_p0146a13║未一、貪著贊歎名聞能生一切罪；未二、障彼即障惡趣。今
ZW04n0033_p0146a14║初：
ZW04n0033_p0146a15║贊揚令我心馳散，亦能壞失厭離心，
ZW04n0033_p0146a16║於他有德生嫉妒，亦能壞諸圓滿事。
ZW04n0033_p0146a17║於破壞名聞者不應利恨，名聞利養，能動搖我之善心，亦能
ZW04n0033_p0146a18║壞我壓離生死之心，於他有德者生起嫉妒，能破壞自善根，亦壞
ZW04n0033_p0146a19║他人圓滿盛事，故是一切罪之出生處也。
ZW04n0033_p0146a20║未二、障彼即障惡趣：
ZW04n0033_p0146a21║是故若人恒趣求，破壞我之名聞等，
ZW04n0033_p0146a22║豈非恒時防護我，免令墮於惡趣中。
ZW04n0033_p0146a23║是故縱有補特伽羅，恒時勤求破壞我之名聞等，彼豈非恒時
ZW04n0033_p0146a24║防護免我墮於惡趣耶？何故瞋彼也。
ZW04n0033_p0146a25║午二、能脫生死不應瞋彼。分二：
ZW04n0033_p0146a26║未一、障名等即是令解脫生死故不應瞋；未二、即是閉眾苦
ZW04n0033_p0146a27║門故不應瞋。今初：
ZW04n0033_p0147a01║為求解脫義利故，我不應為名利縛，
ZW04n0033_p0147a02║若人為我解纏結，云何對彼生瞋恚。
ZW04n0033_p0147a03║復次，我為求解脫生死義利者，不應為名利恭敬等生死纏結
ZW04n0033_p0147a04║所縛。若人障我名利即是解我纏結，云何瞋恨？應當歡喜也。
ZW04n0033_p0147a05║未二、即是閉眾苦門故不應瞋：
ZW04n0033_p0147a06║我將陷入苦趣中，猶如諸佛作加持，
ZW04n0033_p0147a07║閉惡趣門不聽入，云何於彼生瞋恚。
ZW04n0033_p0147a08║我欲趣入眾苦宅舍，彼如佛為作加持緊閉眾苦舍宅之門不
ZW04n0033_p0147a09║聽我入，云何瞋彼？是我大善知識，應歡喜也。
ZW04n0033_p0147a10║辰二、於福德為障者不應瞋。分三：
ZW04n0033_p0147a11║巳一、於福德為障者不應瞋；巳二、非是福德之障；巳三、作
ZW04n0033_p0147a12║應恭敬之境想。初中分二：
ZW04n0033_p0147a13║午一、應安住殊勝難行；午二、於此事為障是我自為福德之
ZW04n0033_p0147a14║障。今初：
ZW04n0033_p0147a15║謂彼能障礙福德，於彼生瞋亦非理，
ZW04n0033_p0147a16║難行無如行忍辱，今我何不修安忍。
ZW04n0033_p0147a17║若謂障礙世法者固不應瞋，此怨敵為佈施持戒等福德之障
ZW04n0033_p0147a18║礙，是應瞋恨。於彼亦不應瞋，若欲求福德，別餘難行，無可與忍
ZW04n0033_p0147a19║辱比並者，我何不修安耶？亦極應對之修忍也。
ZW04n0033_p0147a20║午二、於此事為障是我自為福德之障：
ZW04n0033_p0147a21║若唯由我之過失，於此怨敵不安忍，
ZW04n0033_p0147a22║福德之因恒現前，但由我自為障礙。
ZW04n0033_p0147a23║若由我瞋心太重之過失，於此怨敵不能容忍，彼敵之福德之
ZW04n0033_p0147a24║因，現在我前，若瞋於彼，是我自為福德之障礙而已，非彼為障
ZW04n0033_p0147a25║也。
ZW04n0033_p0147a26║巳二、非是福德之障。分二：
ZW04n0033_p0147a27║午一、總明；午二、喻成。今初：
ZW04n0033_p0148a01║若無怨害忍不生，若有怨害成忍福，
ZW04n0033_p0148a02║怨礙即是福德因，云何說彼為障礙。
ZW04n0033_p0148a03║忍辱之福，絕無誰何能為損害，萬一有之，即有忍辱福德，彼
ZW04n0033_p0148a04║怨敵即是彼福德隨行親因，云何說彼為作障礙？於作饒益者說
ZW04n0033_p0148a05║為障礙不應理也。
ZW04n0033_p0148a06║午二、喻成：
ZW04n0033_p0148a07║時至而來求乞者，不可說為施障礙，
ZW04n0033_p0148a08║亦如和尚阿闍黎，不可說為出家礙。
ZW04n0033_p0148a09║如有財物歡喜欲施之時，有乞者來求，非於施作障礙，亦如
ZW04n0033_p0148a10║欲出家者，為出家之和尚阿闍黎，不應說為出家之礙也。
ZW04n0033_p0148a11║巳三、作應恭敬之境想。分二：
ZW04n0033_p0148a12║午一、是生功德者故應恭敬；午二、於大師應淨信恭敬。初
ZW04n0033_p0148a13║中分三：
ZW04n0033_p0148a14║未一、於我作大饒益；未二、不觀待意樂之饒益及不觀待意
ZW04n0033_p0148a15║樂之功德；未三、視如大師。初中分三：
ZW04n0033_p0148a16║申一、難得殊勝福田；申二、應於彼歡喜；申三、於彼應作利
ZW04n0033_p0148a17║益想。今初：
ZW04n0033_p0148a18║較諸世間來乞者，作損惱者猶難得，
ZW04n0033_p0148a19║以我若不損惱他，必無人來惱我故。
ZW04n0033_p0148a20║忍辱福田，較佈施福田尤為難得，於彼應生歡喜。世間作損
ZW04n0033_p0148a21║害之福田，較來求乞者之福田尤為希有，何以故？我不如是於彼
ZW04n0033_p0148a22║作損惱，絕無人能以損惱報我故。
ZW04n0033_p0148a23║申二、應於彼歡喜：
ZW04n0033_p0148a24║如人無心未搜求，忽得家中大寶藏，
ZW04n0033_p0148a25║得菩提道勝伴侶，倍應於彼生歡喜。
ZW04n0033_p0148a26║彼殊勝忍辱福田，如人無心未加勤求，忽然家中發現寶藏
ZW04n0033_p0148a27║，是我修忍辱菩提行之助伴，我於此怨敵，倍應以報恩心而生歡喜
ZW04n0033_p0149a01║也。
ZW04n0033_p0149a02║申三、於彼應作利益想：
ZW04n0033_p0149a03║因彼及我起修行，後時成就忍辱果，
ZW04n0033_p0149a04║應須於彼先迴向，彼是我修忍因故。
ZW04n0033_p0149a05║若由彼怨敵與我共同成就此忍辱，則二者皆屬忍因，故忍辱
ZW04n0033_p0149a06║所得之菩提果，應發願先迴向彼作損害者，如是怨敵，是我成就
ZW04n0033_p0149a07║菩提之有力忍辱因故。
ZW04n0033_p0149a08║未二、不觀待利益功德之心。分三：
ZW04n0033_p0149a09║申一、無利益心不應便非供養境；申二、有損害心不應便非
ZW04n0033_p0149a10║供養境；申三、故於作忍辱所緣緣者應供養。今初：
ZW04n0033_p0149a11║若無令我修忍想，謂不應供彼怨敵，
ZW04n0033_p0149a12║正法堪為修行因，於彼亦何須供養。
ZW04n0033_p0149a13║若謂彼無令我想續成就忍辱之想，不應供養，然正法為成辦
ZW04n0033_p0149a14║善行之因，又何故供養？當亦不應供養，無令生善之想故。
ZW04n0033_p0149a15║申二、有損害心不應便非供養境：
ZW04n0033_p0149a16║若謂彼有損害心，不應供養彼怨敵，
ZW04n0033_p0149a17║勤求饒益如醫師，於彼云何修忍辱。
ZW04n0033_p0149a18║或謂此不相同，彼怨敵於我有損害心故不應供養。若彼猶
ZW04n0033_p0149a19║如醫師，惟勤求利益安樂，即非所忍之境，我云何於彼修耐他怨
ZW04n0033_p0149a20║害忍？故於作損害者應歡喜也。
ZW04n0033_p0149a21║申三、故於作忍辱所緣緣者應供養：
ZW04n0033_p0149a22║故依極惡瞋害心，方能生起忍辱行，
ZW04n0033_p0149a23║惟此是修忍辱因，堪受供養如法寶。
ZW04n0033_p0149a24║依利益心，忍辱不能圓滿，依極重瞋心所作損害，方能生起
ZW04n0033_p0149a25║忍辱，故唯彼作損害者，是忍辱因，雖無利益心，亦應供養如法寶
ZW04n0033_p0149a26║也。
ZW04n0033_p0149a27║未三、視如大師。分二：
ZW04n0033_p0150a01║申一、廣說；申二、攝義。初中分三：
ZW04n0033_p0150a02║酉一、經云有情與佛福田相等；酉二、理成；酉三、釋難。今
ZW04n0033_p0150a03║初：
ZW04n0033_p0150a04║是故如來常宣說，眾生田即諸佛田，
ZW04n0033_p0150a05║如是恭敬諸眾生，能令資糧速圓滿。
ZW04n0033_p0150a06║於諸有情應當恭敬，故《法集經》云：「有情福田即是諸佛福
ZW04n0033_p0150a07║田，於諸佛法能證得者，較諸佛福田尤為殊勝，於此不應顛倒
ZW04n0033_p0150a08║也。」等下廣大福德種子之有情田稱為勝田，能仁說是積福德田
ZW04n0033_p0150a09║等如大師也。
ZW04n0033_p0150a10║酉二、理成。分二：
ZW04n0033_p0150a11║戊一、由敬佛及有情，均能成一切所欲；戊二、恭敬二者，均
ZW04n0033_p0150a12║能成佛，不應有取捨。今初：
ZW04n0033_p0150a13║依諸有情及如來，能成佛法力等同。
ZW04n0033_p0150a14║應恭敬一切有情，於佛及此等有情敬信者，多能究竟圓滿二
ZW04n0033_p0150a15║資糧故。
ZW04n0033_p0150a16║戊二、恭敬二者，均能成佛，不應有取捨：
ZW04n0033_p0150a17║當敬有情如諸佛，不能如是是何理。
ZW04n0033_p0150a18║是故從有情及佛二種福田，同能成佛法力等之果，惟恭敬
ZW04n0033_p0150a19║佛，而於有情不如是恭敬，其理何在？不應爾也。
ZW04n0033_p0150a20║酉三、釋難。分三：
ZW04n0033_p0150a21║戊一、釋功德不等，不應同一修信難；戊二、於二者生大信
ZW04n0033_p0150a22║心，同為成佛之因，故等應修信；戊三、供養僅具佛功德一分之有
ZW04n0033_p0150a23║情，福德無邊，故應信。今初：
ZW04n0033_p0150a24║非唯由意樂功德，由彼果報二均等，
ZW04n0033_p0150a25║依諸有情亦成佛，是故彼二相齊等。
ZW04n0033_p0150a26║或難云：有情雖是福田，功德不等，故不應如佛供養。無過
ZW04n0033_p0150a27║非唯依彼二意樂功德而安立，由同為佛果之因相等，故於有情若
ZW04n0033_p0151a01║同一恭敬，亦為成佛之功德，故有情與佛同為福田也。
ZW04n0033_p0151a02║戊二、於二者生大信心，同為成佛之因，故等應修信：
ZW04n0033_p0151a03║供慈心者福無量，緣境有情殊勝故，
ZW04n0033_p0151a04║信佛福德大無量，亦由如來境勝故，
ZW04n0033_p0151a05║皆是能成佛法因，故許彼二相齊等。
ZW04n0033_p0151a06║何故說供養具慈心者福德無邊？由慈心所緣境有情殊勝
ZW04n0033_p0151a07║故。信佛生福德者，亦由所信境佛殊勝故。信於二者同為成佛
ZW04n0033_p0151a08║法因一分，故許彼二同為應信之境也。
ZW04n0033_p0151a09║戊三、供養僅具佛功德一分之有情，福德亦無邊，故應信：
ZW04n0033_p0151a10║如來功德如大海，廣深無垠無與等，
ZW04n0033_p0151a11║若人於此功德聚，但能顯現一少分，
ZW04n0033_p0151a12║是人應受之供養，盡三界供猶嫌少。
ZW04n0033_p0151a13║就意樂功德之一分而言，有情與佛實不相等，諸佛無邊功德
ZW04n0033_p0151a14║大海，廣博淵深難可測量，任何人之功德，不能與等故。功德雖
ZW04n0033_p0151a15║不相等，然一佛所有無比微妙廣大功德蘊聚，若有補特伽羅僅能
ZW04n0033_p0151a16║表現其一微少分，以盡三界一切物而供養之，猶嫌其少，其他何
ZW04n0033_p0151a17║足道乎？
ZW04n0033_p0151a18║申二、攝義：
ZW04n0033_p0151a19║於諸有情若具足，能生微妙佛法分，
ZW04n0033_p0151a20║僅依此分而較量，有情亦應受供養。
ZW04n0033_p0151a21║於佛功德雖不相等，然諸有情，亦有彼微妙法生因之一分，
ZW04n0033_p0151a22║僅表現此一分，於諸有情，亦應如佛恭敬供養也。
ZW04n0033_p0151a23║午二、於大師應淨信恭敬。分二：
ZW04n0033_p0151a24║未一、於等視有情攝如一子者應當恭敬；未二、結明故於有
ZW04n0033_p0151a25║情亦應恭敬。初中分三：
ZW04n0033_p0151a26║申一、成辦如來所欲之主要方便；申二、懺昔所作令佛不歡
ZW04n0033_p0151a27║喜之事；申三、後誓不再造。初中分二：
ZW04n0033_p0152a01║酉一、明是於佛知恩報恩之主要方便；酉二、成辦此事。今
ZW04n0033_p0152a02║初：
ZW04n0033_p0152a03║復次於諸不請友，為作無量饒益者，
ZW04n0033_p0152a04║若不敬事於有情，餘事何能報恩者。
ZW04n0033_p0152a05║復次，於有情應恭敬之故，不待勸請，大悲激引，為一切眾生
ZW04n0033_p0152a06║親友，以加行為作無量饒益之諸佛，除以恭敬有情勉圖報稱外，
ZW04n0033_p0152a07║別餘方便何能報恩？諸佛歡喜之殊勝供養，無過於利益有情故。
ZW04n0033_p0152a08║酉二、成辦此事。分三：
ZW04n0033_p0152a09║戊一、忍有情損惱；戊二、斷緣有情所生驕慢；戊三、斷除損
ZW04n0033_p0152a10║害。今初：
ZW04n0033_p0152a11║為誰捨身甘心入地獄，饒益於彼即為報佛恩，
ZW04n0033_p0152a12║是故彼雖為我大損害，終不瞋恚甘心恒順承。
ZW04n0033_p0152a13║諸佛為有情故，寧捨身命，乃至甘心入無間獄，若饒益有情，
ZW04n0033_p0152a14║即為報能仁恩，故此諸有情，縱於我作任何重大之損害，我不唯
ZW04n0033_p0152a15║不應瞋恚，且誓於一切門恭敬而行，成辦彼一切利益安樂，應勉
ZW04n0033_p0152a16║力也。
ZW04n0033_p0152a17║戊二、斷緣有情所生驕慢：
ZW04n0033_p0152a18║若即如來聖主我所尊，為利有情尚不顧身命，
ZW04n0033_p0152a19║云何我於彼前愚無識，我慢縱傲不肯作臣民。
ZW04n0033_p0152a20║復次，若即我所尊如來聖主，尚為有情故，不惜自身，為作義
ZW04n0033_p0152a21║利，我云何於彼有情愚昧不識，驕傲我慢，而不為唯命是從之臣
ZW04n0033_p0152a22║僕？應斷我慢起恭敬也。
ZW04n0033_p0152a23║戊三、斷除損害。分二：
ZW04n0033_p0152a24║亥一、不應作損害之理；亥二、若損害有情非令諸佛歡喜之
ZW04n0033_p0152a25║道。今初：
ZW04n0033_p0152a26║若誰安樂諸佛即歡喜，誰遭損惱佛心不悅生，
ZW04n0033_p0152a27║有情歡喜諸佛即歡喜，損惱有情即傷如來心。
ZW04n0033_p0153a01║凡有情安樂諸佛即歡喜，若彼受損惱佛心即不悅樂。若饒
ZW04n0033_p0153a02║益有情令彼歡喜，即是以上妙供養令一切能仁自在歡喜，若於彼
ZW04n0033_p0153a03║有情作損惱，即於能仁作損惱也。
ZW04n0033_p0153a04║亥二、若損害有情非令諸佛歡喜之道：
ZW04n0033_p0153a05║若人逼身烈火所燒燃，一切妙欲不能令心安，
ZW04n0033_p0153a06║若人損惱有情亦如是，更無餘法可使佛歡喜。
ZW04n0033_p0153a07║以此之故，如人遍身烈火熾然，一切食等諸妙五欲，不能令
ZW04n0033_p0153a08║心安樂，若於有情作損害，更無法可令諸佛歡喜，亦猶如是。
ZW04n0033_p0153a09║申二、懺昔所作令佛不歡喜之事：
ZW04n0033_p0153a10║是故由我損惱諸有情，所有諸大悲者不喜事，
ZW04n0033_p0153a11║一切現今各各皆懺悔，所有諸罪願佛悉鑒原。
ZW04n0033_p0153a12║若損惱有情，令諸佛不喜，是故我昔損惱有情，所有令諸大
ZW04n0033_p0153a13║悲者心不歡喜之罪，願今各各懺悔無有覆藏，所有因損惱有情而
ZW04n0033_p0153a14║心不歡喜者，願乞悉皆鑒宥容恕也。
ZW04n0033_p0153a15║申三、後誓不再造：
ZW04n0033_p0153a16║為令一切如來歡喜故，從今誓為世間作僕使，
ZW04n0033_p0153a17║假令眾生踐我頂上行，至死不報為令世依喜。
ZW04n0033_p0153a18║為求諸如來歡喜故，應承許從今決定調伏害心，誓為世
ZW04n0033_p0153a19║間臣僕。誓者謂承許以堅固精進為世間之僕使也。縱使眾多眾生，
ZW04n0033_p0153a20║以足踐我頂上而行，我亦忍受至死不報，願諸世間依怙悉皆歡喜
ZW04n0033_p0153a21║也。
ZW04n0033_p0153a22║未二、結明故於有情亦應恭敬：
ZW04n0033_p0153a23║大悲體性於一切眾生，修自他撫成就定無疑，
ZW04n0033_p0153a24║若見有情自性即如來，於如來身何故不恭謹。
ZW04n0033_p0153a25║大悲體性諸佛，於此一切眾生，由修自他平等及互換，悉攝
ZW04n0033_p0153a26║為自體，無有猶豫，既見有情體性，知彼等即是我諸依怙者，於彼
ZW04n0033_p0153a27║恭敬是諸佛所許，何故於彼不恭敬？應恭敬也。
ZW04n0033_p0154a01║子二、忍之功德。分三：
ZW04n0033_p0154a02║丑一、總明；丑二、喻釋功德；丑三、結明功德相數。今初：
ZW04n0033_p0154a03║此事能令如來心歡喜，此事能令自義決定成，
ZW04n0033_p0154a04║此事能除世間諸苦惱，是故我應恒時如是行。
ZW04n0033_p0154a05║耐諸有情怨害且作恭敬，即是令諸如來歡喜之殊勝方便，令
ZW04n0033_p0154a06║自相續資糧圓滿故，正真成辦自利，亦是能成他利之殊勝方便。
ZW04n0033_p0154a07║此事亦即能除世間諸苦，究竟二利，是故我恒應修三種安忍也。
ZW04n0033_p0154a08║丑二、喻釋功德。分二：
ZW04n0033_p0154a09║寅一、就功德增上顯喻及法；寅二、明勝所舉喻。初中分二：
ZW04n0033_p0154a10║卯一、喻；卯二、法。今初：
ZW04n0033_p0154a11║喻如王臣有一人，於諸人民作損惱，
ZW04n0033_p0154a12║眾多人民遠見者，雖能為損不報復，
ZW04n0033_p0154a13║非彼王臣一人力，國王威勢為其助。
ZW04n0033_p0154a14║喻如國王眷從中有一人，損害諸人民，人民具遠見者，觀後
ZW04n0033_p0154a15║來得失，雖能於諸眷從作損害，仍不報復，非彼從者一人之力能
ZW04n0033_p0154a16║令如是，國王威力為其助也。
ZW04n0033_p0154a17║卯二、法：
ZW04n0033_p0154a18║故雖輕微損惱事，寧死亦勿傷害他，
ZW04n0033_p0154a19║獄卒及諸大悲者，悉皆為彼援助故。
ZW04n0033_p0154a20║如是雖極輕微之損惱，亦寧死勿以傷害他人，異熟所感地獄
ZW04n0033_p0154a21║鬼卒，及具大悲諸佛佛子不歡喜，皆為彼援助故。
ZW04n0033_p0154a22║寅二、明勝行舉喻：
ZW04n0033_p0154a23║是故如民怖暴君，於諸有情當恭敬，
ZW04n0033_p0154a24║縱令國王赫然怒，豈能為作大災害。
ZW04n0033_p0154a25║如於有情不恭敬，墮於地獄所受苦，
ZW04n0033_p0154a26║縱於國王作恭敬，豈能施我大菩提，
ZW04n0033_p0154a27║如由恭敬於有情，便能令我成就者。
ZW04n0033_p0155a01║是故於諸有情應當恭敬，猶如臣民，畏其暴君，縱令如國王
ZW04n0033_p0155a02║者忿怒，彼能作災害，如由不敬有情應受地獄之苦否？不能也。
ZW04n0033_p0155a03║縱令如國王者歡喜，亦未能賜汝佛果，如由恭敬有情所得也。
ZW04n0033_p0155a04║丑三、結明功德相數。分三：
ZW04n0033_p0155a05║寅一、究竟果；寅二、現法果；寅三、異熟果。今初：
ZW04n0033_p0155a06║當觀未來成佛果，尚由恭敬有情生。
ZW04n0033_p0155a07║思維由恭敬有情所生之果，未來成佛之功德，應知當修忍辱
ZW04n0033_p0155a08║恭敬有情。言觀待現後世分位之果亦應修忍也。昔人釋此義，
ZW04n0033_p0155a09║言證佛果難，故言尚且，其說非是。今生現法之果雖易見，後世
ZW04n0033_p0155a10║之果極秘密，較證佛果猶難。諸大乘共許佛不依經教成理智能
ZW04n0033_p0155a11║證「因果」極秘密義，其後方證故。
ZW04n0033_p0155a12║寅二、現法果：
ZW04n0033_p0155a13║名聞安樂大吉祥，即生成辦何不覩。
ZW04n0033_p0155a14║由忍能生現法，今生即圓滿增盛，光榮廣大，善美名聞，安樂
ZW04n0033_p0155a15║歡喜，汝何不見？故於有情，應勤恭敬也。
ZW04n0033_p0155a16║寅三、異熟果：
ZW04n0033_p0155a17║由修忍辱輪迴中，成就端嚴無病果，
ZW04n0033_p0155a18║名稱普聞極長壽，輪王大樂亦能成。
ZW04n0033_p0155a19║生死輪迴之時，由忍能令色相端嚴，眷屬圓滿，無病康寧，具
ZW04n0033_p0155a20║大名稱，長壽久住，轉輪王等廣大安樂，亦能得之。
ZW04n0033_p0155a21║總之既於瞋忿心重，善法熱忱死滅，魔及心不悅等相違品類
ZW04n0033_p0155a22║了知已，便應勤修耐他怨害忍、安受眾苦忍、諦察法忍，以為對
ZW04n0033_p0155a23║治，令暇滿所依成就義利也。
ZW04n0033_p0155a24║攝頌云：縱令歷劫修行施等善，瞋恚火焰剎那亦能摧，故應
ZW04n0033_p0155a25║再再修行生忍力，纖微罅隙勿開瞋恚門。
ZW04n0033_p0155a26║壬二、出品名：
ZW04n0033_p0155a27║入菩薩行論廣解佛子津梁釋忍辱品第六