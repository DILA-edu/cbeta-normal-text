ZW04n0033_p0177a01║入菩薩行論廣解卷八
ZW04n0033_p0177a02║
ZW04n0033_p0177a03║辛三、學共不共止所攝禪定之理。分二：
ZW04n0033_p0177a04║壬一、釋論文；壬二、出品名。初中分三：
ZW04n0033_p0177a05║癸一、教修禪定；癸二、斷止之相違品；癸三、如何修止之理。
ZW04n0033_p0177a06║初中分二：
ZW04n0033_p0177a07║子一、應修止之因；子二、教斷止之相違品。今初：
ZW04n0033_p0177a08║如是精進生起已，應當心住三摩地，
ZW04n0033_p0177a09║人若其心極散亂，如居煩惱齒隙中，
ZW04n0033_p0177a10║由於身心寂靜故，種種散亂不能生。
ZW04n0033_p0177a11║如前所說於善踴躍之精進發起已，心應安住三摩地，心為沉
ZW04n0033_p0177a12║掉所散亂之人，如居煩惱毒獸之齒隙中。云何斷除散亂耶？由
ZW04n0033_p0177a13║於身心憒鬧諸欲分別等寂靜故，三摩地相違品之種種散亂則不
ZW04n0033_p0177a14║生也。
ZW04n0033_p0177a15║子二、教斷止之相違品：
ZW04n0033_p0177a16║是故應斷世間法，亦當捨離諸分別。
ZW04n0033_p0177a17║是故身寂靜之方便，應離世間親友等憒鬧。心寂靜之方便，
ZW04n0033_p0177a18║應悉捨五欲等一切分別。經云：諸散亂者，世間禪定尚罕能生
ZW04n0033_p0177a19║起，何況無上菩提？故乃至未得無上菩提心不應散亂也。
ZW04n0033_p0177a20║癸二、斷止之相違品。分二：
ZW04n0033_p0177a21║子一、離世間憒鬧等；子二、斷邪分別。初中分二：
ZW04n0033_p0177a22║丑一、辨世間貪著之事；丑二、如何斷之。今初：
ZW04n0033_p0177a23║由貪染著財利等，故於世間不能離。
ZW04n0033_p0177a24║依於我我所執，內貪著有情，外貪名利文詞等故，即不能離
ZW04n0033_p0177a25║世間染著，故於彼諸染著之事，應斷離也。
ZW04n0033_p0177a26║丑二、如何斷之。分四：
ZW04n0033_p0177a27║寅一、辨對治相；寅二、生起對治之方便；寅三、憒鬧之過患；
ZW04n0033_p0178a01║寅四、依阿練若之功德。初中分二：
ZW04n0033_p0178a02║卯一、勸應斷貪著；卯二、辨能斷貪著之對治法。今初：
ZW04n0033_p0178a03║是故欲盡斷貪等，智者應當如是知。
ZW04n0033_p0178a04║是故為盡斷外內諸貪著，於取捨善巧之智者，如下所說，應
ZW04n0033_p0178a05║明辨思維也。
ZW04n0033_p0178a06║卯二、辨能斷貪著之對治法：
ZW04n0033_p0178a07║己知先須具足妙止已，始生妙觀遍伏諸煩惱，
ZW04n0033_p0178a08║故應最初先勤求妙止，現前成就不貪世間心。
ZW04n0033_p0178a09║先於隨一善法所緣，修專注一境，遠離沉掉，引生身心極其
ZW04n0033_p0178a10║調柔之樂，是為止。次知以通達常遍具足空性之見，遍伏三界煩
ZW04n0033_p0178a11║惱及其種子，以觀察實際法義之力，能引身心極其調柔，是為觀。
ZW04n0033_p0178a12║當修如是止觀時，應先求止。若不先成就止，妙觀不起故。止
ZW04n0033_p0178a13║者，亦以於外內世間身財等無貪，現證喜樂而成，貪身財，即隨沉
ZW04n0033_p0178a14║掉自在轉故。
ZW04n0033_p0178a15║寅二、生起對治之方便。分二：
ZW04n0033_p0178a16║卯一、離內貪有情；卯二、斷內貪名利。初中分二：
ZW04n0033_p0178a17║辰一、貪之過患；辰二、知過應捨。初中分五：
ZW04n0033_p0178a18║巳一、勿遇可樂事；巳二、訶五欲誑惑；巳三、得已仍不知足；
ZW04n0033_p0178a19║巳四、障礙解脫；巳五、虛度暇滿。今初：
ZW04n0033_p0178a20║若人自性是無常，現前復貪無常法，
ZW04n0033_p0178a21║彼於千生流轉中，欲見所愛不可得。
ZW04n0033_p0178a22║貪之過患者，謂自身速死無常之者，若復正貪著親友等無常
ZW04n0033_p0178a23║法，彼貪著所愛者，由彼異熟，千生之中，或能一見所欲可愛之境
ZW04n0033_p0178a24║耶？不能見也。
ZW04n0033_p0178a25║巳二、訶五欲誘惑：
ZW04n0033_p0178a26║若不見時心不歡，不得平等安樂住。
ZW04n0033_p0178a27║若不見悅意者，又復如何？若不見彼，則不歡喜，意不安樂，
ZW04n0033_p0179a01║令心散亂，不能平等住三摩地，亦不能得安樂也。
ZW04n0033_p0179a02║巳三、得已仍不知足：
ZW04n0033_p0179a03║見已仍復無厭足，如前貪愛所逼惱。
ZW04n0033_p0179a04║從見所愛之法，由貪著故仍無厭足，還如前欲見未見之時，
ZW04n0033_p0179a05║仍為貪愛所逼惱也。
ZW04n0033_p0179a06║巳四、障礙解脫：
ZW04n0033_p0179a07║若其貪於諸有情，能令真性遍蓋覆，
ZW04n0033_p0179a08║亦能損壞厭離心，終為憂苦熱惱逼。
ZW04n0033_p0179a09║以此之故，若貪著於諸有情，亦於真性普遍蓋覆，為現量親
ZW04n0033_p0179a10║見勝義諦之障。由貪著有漏法故，亦能壞厭離生死之心，不能得
ZW04n0033_p0179a11║解脫。悅意之人，最後亦決定相離，終為憂惱所逼也。
ZW04n0033_p0179a12║巳五、虛度暇滿：
ZW04n0033_p0179a13║若人如是邪思維，能令此生無義逝。
ZW04n0033_p0179a14║若唯於欲境，思之不忘，此生當無義空過，暇滿便成虛度也。
ZW04n0033_p0179a15║辰二、知過應捨。分二：
ZW04n0033_p0179a16║巳一、思維過患；巳二、斷彼之理。初中分二：
ZW04n0033_p0179a17║午一、廣釋；午二、攝義。初中分三：
ZW04n0033_p0179a18║未一、失壞大義且引入惡趣；未二、勿近愚夫難與為侶；未
ZW04n0033_p0179a19║三、依彼無益有損。今初：
ZW04n0033_p0179a20║由於無常親友故，卍字法輪亦能壞，
ZW04n0033_p0179a21║善根相等諸愚夫，同行定趨於惡趣，
ZW04n0033_p0179a22║善根不等能相引，依止愚夫何所為。
ZW04n0033_p0179a23║為速散無常之親友，不變卍字之解脫，及證彼方便之正法，
ZW04n0033_p0179a24║亦能失壞，愚夫善根相等，與彼同事而行，決定趣於惡趣。若諸
ZW04n0033_p0179a25║聖人，今得人身，能引善根不相等者，依止愚夫異生何為？所欲
ZW04n0033_p0179a26║之義不能成辦，增長非所欲故。
ZW04n0033_p0179a27║未二、勿近愚夫難與為侶：
ZW04n0033_p0180a01║一剎那間成親友，於須臾頃復成仇，
ZW04n0033_p0180a02║於歡喜處生瞋怒，取悅愚夫誠難事。
ZW04n0033_p0180a03║說饒益語反生瞋，於我利益復遮止，
ZW04n0033_p0180a04║若於其言不聽茫，頓起瞋心入惡趣。
ZW04n0033_p0180a05║心相續不堅固故，一剎那間能成親友，於僅略說一惡語之須
ZW04n0033_p0180a06║臾頃復能成仇。於歡喜處，令作善法，亦生瞋恚，異生愚夫，難於
ZW04n0033_p0180a07║取悅，於己有益之語，亦生瞋恚也。不僅此也，且於我為利益因
ZW04n0033_p0180a08║之善法，多方遮止。若不聽其言，即於我生瞋，入於惡趣。
ZW04n0033_p0180a09║未三、依彼無益有損：
ZW04n0033_p0180a10║勝者嫉妒等者諍，劣者生慢贊生驕，
ZW04n0033_p0180a11║逆耳之言生瞋恚，誰依愚夫能獲益。
ZW04n0033_p0180a12║友愚夫者因其人，自讚毀他生大罪，
ZW04n0033_p0180a13║樂著生死談論等，任何不善皆能生。
ZW04n0033_p0180a14║又愚夫者，於勝己者嫉妒，於相等者諍競，於劣於己者起我
ZW04n0033_p0180a15║慢。若讚歎之則生驕矜，若說逆耳之言則生瞋恚。誰能依於
ZW04n0033_p0180a16║愚夫得饒益乎？不唯不得饒益，又復狎近愚夫，則對彼愚夫，贊己
ZW04n0033_p0180a17║毀他，為王賊等樂著生死之談論，任何不善皆定能出生，故不應
ZW04n0033_p0180a18║與愚夫為侶也。
ZW04n0033_p0180a19║午二、攝義：
ZW04n0033_p0180a20║如是於我及於他，由此唯能成損害。
ZW04n0033_p0180a21║若爾，於我及彼愚夫，由此互相親近，互為惡友，唯有損害而
ZW04n0033_p0180a22║已。
ZW04n0033_p0180a23║巳二、斷彼之理：
ZW04n0033_p0180a24║彼既不能利益我，我亦不能成彼義，
ZW04n0033_p0180a25║於彼愚夫當遠避，暫遇歡喜作恭敬，
ZW04n0033_p0180a26║於彼不應太親密，僅如常人斯為美，
ZW04n0033_p0180a27║猶如蜂採花中蜜，惟從其處取法義，
ZW04n0033_p0181a01║宛如從昔未相識，不相親暱住憒鬧。
ZW04n0033_p0181a02║若爾，愚夫異生，既不能利益於我，我亦不能利益於彼，故應
ZW04n0033_p0181a03║遠避愚夫，樂處寂靜也。若偶爾相遇，宜歡喜為作恭敬，令彼歡
ZW04n0033_p0181a04║悅，亦不應太相親密，僅如暫遇之通常人，遠離貪瞋而已，斯為善
ZW04n0033_p0181a05║也。如村內行乞食等時，亦應如蜂採花中之蜜，於色等無所貪
ZW04n0033_p0181a06║著。資生行道，為法義故，受取法衣僧伽黎等。於諸士夫，如昔
ZW04n0033_p0181a07║從未相識，應離親暱憒鬧而住，亦猶如是。
ZW04n0033_p0181a08║卯二、斷外貪名利等。分二：
ZW04n0033_p0181a09║辰一、有境之罪；辰二、境之罪。初中分二：
ZW04n0033_p0181a10║巳一、我慢之過患；巳二、貪著之過患。今初：
ZW04n0033_p0181a11║我有利養及恭敬，我為眾人所歡喜，
ZW04n0033_p0181a12║若起如是驕慢言，死後當生大怖畏。
ZW04n0033_p0181a13║我得眾多利養，我受恭敬，我為眾人所歡言，若說如是等驕
ZW04n0033_p0181a14║慢言，由我慢及貪著之罪，當墮地獄中，死後發生可怖之事也。
ZW04n0033_p0181a15║巳二、貪著之過患：
ZW04n0033_p0181a16║是故若由愚癡心，貪著種種可樂事，
ZW04n0033_p0181a17║彼彼總皆成虛空，唯能生起苦自性，
ZW04n0033_p0181a18║故諸智者不應貪，由貪能生怖畏故。
ZW04n0033_p0181a19║是故於有利事業愚昧無知之心，所貪著之種種境，彼彼總歸
ZW04n0033_p0181a20║皆成虛空，其果唯能發起苦性。是故於取捨善巧者，於利養不應
ZW04n0033_p0181a21║貪著，由貪能生惡趣怖畏故。
ZW04n0033_p0181a22║辰二、境之罪。分二：
ZW04n0033_p0181a23║巳一、欲境不可保信；巳二、毀譽無所損益。今初：
ZW04n0033_p0181a24║諸法自性散離故，當堅信解當觀察，
ZW04n0033_p0181a25║若能獲得多財利，亦能獲得美名聞，
ZW04n0033_p0181a26║盡其所有名利聚，所欲於我皆無干。
ZW04n0033_p0181a27║雖有此諸所貪之境，而不可保信，彼皆決定自性散離，當堅
ZW04n0033_p0182a01║信解，當深觀察。雖得如是利養眾多，名聞顯揚，而死時名利之
ZW04n0033_p0182a02║聚，凡所欲者，悉皆無關，死時彼等悉皆不能相隨去故。
ZW04n0033_p0182a03║巳二、毀譽無所損益：
ZW04n0033_p0182a04║若有他人罵詈我，讚揚於我有何樂，
ZW04n0033_p0182a05║若有他人讚揚我，罵詈於我何不樂。
ZW04n0033_p0182a06║於毀譽不應貪瞋，若有他人背罵我，有人當面讚我，何足為
ZW04n0033_p0182a07║喜？有障其歡喜者故。若有他人讚我，或有人罵我，何足為憂？
ZW04n0033_p0182a08║毀譽不能高下我，故於彼不應貪瞋也。
ZW04n0033_p0182a09║寅三、憒鬧之過患。分二：
ZW04n0033_p0182a10║卯一、愚夫難近不應貪著憒鬧；卯二、引證。今初：
ZW04n0033_p0182a11║有情勝解種種別，如來尚難令歡喜，
ZW04n0033_p0182a12║況復惡人如我者，故於世法勿貪著。
ZW04n0033_p0182a13║不得助時既加訶，得利之時復譏毀，
ZW04n0033_p0182a14║有情自性難親近，云何能令生歡喜。
ZW04n0033_p0182a15║有情勝解種種差別，不能盡人悅之。佛以種種事業，為作利
ZW04n0033_p0182a16║益，尚不能令彼歡喜，況不知其意樂，如我之惡人不能得其歡心，
ZW04n0033_p0182a17║更何待言？是故應捨狎近世間之意樂。彼諸有情於不得援助
ZW04n0033_p0182a18║者，則輕之曰：彼先世不作福德所致也。於得利養者，則又毀之
ZW04n0033_p0182a19║曰：彼行於邪命也。彼等自性難以習近，故彼諸愚夫云何對我能
ZW04n0033_p0182a20║生歡喜？不生歡喜，故不應狎近也。
ZW04n0033_p0182a21║卯二、引證：
ZW04n0033_p0182a22║愚夫唯求自利故，非得自利不歡喜，
ZW04n0033_p0182a23║愚夫一切非親友，是諸如來所宣說。
ZW04n0033_p0182a24║何以故？愚夫無論如何，唯求自利，此外更無他事，能令歡
ZW04n0033_p0182a25║喜，任何愚夫異生，悉不可為親友，是諸如來之所宣說也。《月燈
ZW04n0033_p0182a26║經》云：「凡夫不可為親友，縱與彼說如法語，意不信從生瞋恚，現
ZW04n0033_p0182a27║前顯示凡夫行。」又云：「縱久親近諸愚夫，後時仍復成疏遠，愚夫
ZW04n0033_p0183a01║體性既廣知，智者於彼不依止。」
ZW04n0033_p0183a02║寅四、依阿練若之功德。分五：
ZW04n0033_p0183a03║卯一、伴侶殊勝；卯二、處所殊勝；卯三、養命殊勝；卯四、分
ZW04n0033_p0183a04║別殊勝；卯五、不散亂殊勝。今初：
ZW04n0033_p0183a05║叢林鳥獸及草木，從不能為逆耳言，
ZW04n0033_p0183a06║與彼同遊則安樂，何時我能與為侶。
ZW04n0033_p0183a07║多聞智者，勿與愚夫為侶，應住林間。林間鳥獸樹木，皆不
ZW04n0033_p0183a08║能為逆耳之言，與之為伴，則得安樂，應當發願，何時我方能與彼
ZW04n0033_p0183a09║等共住也。
ZW04n0033_p0183a10║卯二、處所殊勝：
ZW04n0033_p0183a11║石室廢祠空舍宅，或住濃蔭大樹前，
ZW04n0033_p0183a12║佛子何時能如是，於家無貪無顧戀，
ZW04n0033_p0183a13║無主攝持之住所，自然成就空曠地，
ZW04n0033_p0183a14║自在受用無貪著，何時我得居其處。
ZW04n0033_p0183a15║處所謂山巖地穴，或空廢天祠，或大樹近旁，盡其所有可樂
ZW04n0033_p0183a16║住處，悉可居住。於家宅等先捨棄已，欲後不復取者，應當發願，
ZW04n0033_p0183a17║何時能於家宅，不復回顧，無所貪著。無主攝持之所，自然空曠
ZW04n0033_p0183a18║之地，自在受用，於身財等悉無貪著，應當發願，我何時方能住於
ZW04n0033_p0183a19║其處也。
ZW04n0033_p0183a20║卯三、養命殊勝：
ZW04n0033_p0183a21║一鉢支身度時日，蔽體唯依糞掃衣，
ZW04n0033_p0183a22║此身脫然無藏護，何時住此無畏處。
ZW04n0033_p0183a23║土鉢摶食，以度時日，著他人所棄不用之衣，無可竊掠者，此
ZW04n0033_p0183a24║身雖脫然獨處，不作藏護而無盜賊等怖畏，何時方能如是而住？
ZW04n0033_p0183a25║當再再發願，亦應修加行也。
ZW04n0033_p0183a26║卯四、觀察殊勝。分二：
ZW04n0033_p0183a27║辰一、於身貪之對治分別觀察；辰二、於親友貪之對治分別
ZW04n0033_p0184a01║觀察。今初：
ZW04n0033_p0184a02║親身無常往屍林，昔人白骨縱橫處，
ZW04n0033_p0184a03║我身可怖亦如是，何時心能泊然住，
ZW04n0033_p0184a04║我身腐朽出惡臭，貪食腥膻狐狸等，
ZW04n0033_p0184a05║聞之裹足不敢近，當來必有如是事。
ZW04n0033_p0184a06║於自身起無常作意者，當往屍林，觀昔時他人死後之屍骸，
ZW04n0033_p0184a07║與自身相等，同具可怖之法，應當發願，何時我心方能泊然而住，
ZW04n0033_p0184a08║觀我此身亦具如是法也。應如《般若經》所說，起膨脹等想也。
ZW04n0033_p0184a09║生起不淨想者，謂我此身當來必成朽腐，貪食不淨之狐狸等，聞
ZW04n0033_p0184a10║其臭氣，亦厭惡不欲近前。如是思維，觀與屍林之屍身無別也。
ZW04n0033_p0184a11║辰二、於親友貪之對治分別觀察。分三：
ZW04n0033_p0184a12║巳一、不應貪著親友；巳二、明其故；巳三、等同一處一日之
ZW04n0033_p0184a13║伴侶想。今初：
ZW04n0033_p0184a14║唯是此身出生時，與生俱來骨肉等，
ZW04n0033_p0184a15║若尚散壞各分離，餘親愛者何待言。
ZW04n0033_p0184a16║應斷與親友不離之貪著，此唯一之自身出生之時，與之俱來
ZW04n0033_p0184a17║之骨肉等，尚且散壞，各各分離，由各各不相繫屬之業自在而來
ZW04n0033_p0184a18║之餘親友等，其必分離，更何待言！當作速疾散離想也。
ZW04n0033_p0184a19║巳二、明其故：
ZW04n0033_p0184a20║生時獨來一人生，死時亦唯一人死，
ZW04n0033_p0184a21║若他不能代受苦，奚為姻親作障礙。
ZW04n0033_p0184a22║暫時共住，於彼無所貪著，生時獨自生，死時獨自死，依彼造
ZW04n0033_p0184a23║集罪業，異熟苦等，若他人不能代受，何故為親而障礙善法？毫
ZW04n0033_p0184a24║無利益，故不應貪著也。
ZW04n0033_p0184a25║巳三、等同一處一日之伴侶想：
ZW04n0033_p0184a26║宛如世間行旅人，偶爾同投止宿處，
ZW04n0033_p0184a27║如是三有旅途中，偶爾受生同一處。
ZW04n0033_p0185a01║如諸同行旅者，偶於一日，同投一止宿之處，由業力故，於三
ZW04n0033_p0185a02║有旅途中，同一種姓，亦唯是血脈等之關聯，同一生處受生而已，
ZW04n0033_p0185a03║不應貪著也。
ZW04n0033_p0185a04║卯五、不散亂殊勝。分二：
ZW04n0033_p0185a05║辰一、智者應依阿練若；辰二、依阿練若之功德。今初：
ZW04n0033_p0185a06║眷屬環繞徒悲苦，應及四人尚未來，
ZW04n0033_p0185a07║從床榻上舁身起，當早獨往叢林間。
ZW04n0033_p0185a08║生之終不外乎死。死時諸世間親友，悉為憂惱所逼，應及早
ZW04n0033_p0185a09║乘未有四人從家宅床榻上舁舉其屍體之前，往森林中依止阿練
ZW04n0033_p0185a10║若也。
ZW04n0033_p0185a11║辰二、依阿練若之功德。分三：
ZW04n0033_p0185a12║巳一、無憂惱逼；巳二、善品不壞增長；巳三、故我應依阿練
ZW04n0033_p0185a13║若。今初：
ZW04n0033_p0185a14║既無親知亦無怨，孑然一身住閑靜，
ZW04n0033_p0185a15║計我此身早已死，即令今死復何恨。
ZW04n0033_p0185a16║住叢林間有何功德？無能生貪瞋之親，亦無懼作損害之怨，
ZW04n0033_p0185a17║唯此一身，住寂靜處，捨諸親友，未死之前，已作如死之想，遠離
ZW04n0033_p0185a18║貪著，雖死亦絕無人為之憂惱也。
ZW04n0033_p0185a19║巳二、善品不壞增長：
ZW04n0033_p0185a20║任令何人住於前，不能令我生憂惱，
ZW04n0033_p0185a21║若修隨念如來等，無能令心散亂者，
ZW04n0033_p0185a22║故我一人當獨往，鬱茂蔥蘢林薄間。
ZW04n0033_p0185a23║住阿練若，雖有怨親等住於其前，悉不能以憂惱損害等，擾
ZW04n0033_p0185a24║亂此住森林者，修隨念如來等，解脫及一切智道，故智者應離憒
ZW04n0033_p0185a25║鬧住林間也。
ZW04n0033_p0185a26║巳三、故我應依阿練若：
ZW04n0033_p0185a27║無多憂惱常安適，一切散亂皆寂靜。
ZW04n0033_p0186a01║是故住極其欣悅身心安樂之森林，易得養命之具，無多擾
ZW04n0033_p0186a02║惱，無病等故，能生安樂，一切散亂悉皆寂靜，我應一人孑然獨
ZW04n0033_p0186a03║住，損惱少善法增長故。
ZW04n0033_p0186a04║子二、斷邪分別。分二：
ZW04n0033_p0186a05║丑一、於五欲修厭患；丑二、於阿練若修歡喜。初中分三：
ZW04n0033_p0186a06║寅一、思維受用五欲果有怖畏；寅二、思維身等體性不淨；寅
ZW04n0033_p0186a07║三、思維能生眾多不可受樂事。初中分二：
ZW04n0033_p0186a08║卯一、勸勤修善法；卯二、思維五欲過患。今初：
ZW04n0033_p0186a09║捨置別餘邪思維，為令此心平等住，
ZW04n0033_p0186a10║亦為調伏自心故，我當一心勤精進。
ZW04n0033_p0186a11║欲心害心等，別餘思維，悉皆捨置，修二種菩提心，我當專注
ZW04n0033_p0186a12║一心思維法，平等住心，亦當依彼修實際義伏斷煩惱，故應勵力
ZW04n0033_p0186a13║發勤精進也。《勇猛長者所問經》云：「復次長者出家菩薩，住寂
ZW04n0033_p0186a14║靜處，應當思維，我今何故住寂靜處，唯住寂靜非善行也。乃至
ZW04n0033_p0186a15║何故我今住寂靜處，應令所修善法圓滿故也。」
ZW04n0033_p0186a16║卯二、思維五欲過患：
ZW04n0033_p0186a17║若於今世若後世，諸欲唯能生衰損，
ZW04n0033_p0186a18║今生殺縛及刑刖，後世能成地獄苦。
ZW04n0033_p0186a19║貪著五欲，現生後世，諸欲能生廣大衰損聚，此生若殺若縛
ZW04n0033_p0186a20║若割截刑刖，後世能成地獄等。《妙月女請問經》云「以欲為因有
ZW04n0033_p0186a21║情墮地獄，貪著五欲成餓鬼畜生」云等。
ZW04n0033_p0186a22║寅二、思維身等體性不淨。分二：
ZW04n0033_p0186a23║卯一、觀屍林相思維過患；卯二、配合生時現法思維。初中
ZW04n0033_p0186a24║分六：
ZW04n0033_p0186a25║辰一、所貪味者無果；辰二、最後不外棄於屍林；辰三、於自
ZW04n0033_p0186a26║他身不應慳貪守護；辰四、不應施以裝飾；辰五、應極怖畏；辰六、
ZW04n0033_p0186a27║於衣所覆者不應貪著。今初：
ZW04n0033_p0187a01║匍匐男女鬼卒前，為彼再三作祈請，
ZW04n0033_p0187a02║或諸罪業或惡名，為彼一切非所畏。
ZW04n0033_p0187a03║我寧趣入恐怖中，亦寧耗損諸財物，
ZW04n0033_p0187a04║若於彼身能抱持，善哉我心亦歡喜。
ZW04n0033_p0187a05║彼唯骸骨更無他，不能自主亦非我，
ZW04n0033_p0187a06║何故於彼深好樂，愛著不能趣涅槃。
ZW04n0033_p0187a07║於男女鬼卒之前，再三啟請，唯願我之匹偶，與我某甲，常得
ZW04n0033_p0187a08║共住。為彼女故，我寧不避諸罪，或被惡名，乃至殺戮等災禍怖
ZW04n0033_p0187a09║畏，亦寧趣入。為彼之故，耗損一切財物，亦所不恤，但於彼女之
ZW04n0033_p0187a10║身，常能抱持，不亦善哉。如是好樂貪著之身，骸骨之外，更無他
ZW04n0033_p0187a11║物，從初以來，非有自在，亦未屬於我，毫無所用，何故極其愛樂，
ZW04n0033_p0187a12║周遍貪著不趣涅槃？應斷欲貪，勤趣解脫道也。
ZW04n0033_p0187a13║辰二、最後不外棄於屍林：
ZW04n0033_p0187a14║初時慇勤好護持，後時驚愕何如此，
ZW04n0033_p0187a15║先為他見或未見，恒以衣等覆其面。
ZW04n0033_p0187a16║汝昔迷戀貪著者，今仍如前現量轉，
ZW04n0033_p0187a17║鳥鳶啄去現其形，何故汝今欲逃避。
ZW04n0033_p0187a18║若彼女人，初美妙時，慇勤愛樂，藏護扶持，及時觀之，乃大
ZW04n0033_p0187a19║驚愕。未至屍林以前，他人或見或否，有衣等覆其面。汝煩惱貪
ZW04n0033_p0187a20║著之面，今正現量轉，死時於屍林中為鳥鳶等啄去其衣，極其顯
ZW04n0033_p0187a21║明，如是見時，何故逃避？爾時亦應貪著也。
ZW04n0033_p0187a22║辰三、於自他身不應慳貪守護：
ZW04n0033_p0187a23║昔時若為他眼見，汝心慳惜極防護，
ZW04n0033_p0187a24║云何今為他啄食，汝心不惜不防守。
ZW04n0033_p0187a25║若他人目視汝之婦女，汝亦耽耽防守其身，今為鳥鳶等啄食
ZW04n0033_p0187a26║之時，汝何不守護？應仍貪著守護也。
ZW04n0033_p0187a27║辰四、不應施以裝飾：
ZW04n0033_p0188a01║若見如斯朽肉堆，鳥鳶狐狸所食啖，
ZW04n0033_p0188a02║何於鳥獸肴膳前，花鬘旃檀莊嚴供。
ZW04n0033_p0188a03║復次，於屍林中，鳥鳶狐狸等見此朽肉，亦以為食。於鳥等
ZW04n0033_p0188a04║所食之物，何故以花鬘旃檀金等莊嚴而供養之？生時亦不應施
ZW04n0033_p0188a05║以莊嚴也。
ZW04n0033_p0188a06║辰五、應極怖畏：
ZW04n0033_p0188a07║久死屍骸不動搖，汝今見之猶怖畏，
ZW04n0033_p0188a08║全身搖曳如起屍，汝今見之何不畏。
ZW04n0033_p0188a09║住於屍林之時，見久死之屍骸不動者，汝猶怖畏逃避，今於
ZW04n0033_p0188a10║生時猶如起屍，無論如何，應盡力發起如是思維之意樂。作如是
ZW04n0033_p0188a11║想，云何不畏？應如是起屍不應貪著也。
ZW04n0033_p0188a12║辰六、於衣所覆者不應貪著：
ZW04n0033_p0188a13║若其覆蔽猶貪著，何不貪愛未覆者，
ZW04n0033_p0188a14║若於屍骸非所樂，何故抱持衣覆者。
ZW04n0033_p0188a15║若於衣覆之身，尚且貪著，棄於屍林之時，彼無蓋覆，何不愛
ZW04n0033_p0188a16║樂？應亦愛之也。若棄於屍林者非所好，汝何故抱持衣覆者，等
ZW04n0033_p0188a17║不淨故。
ZW04n0033_p0188a18║卯二、配合生時現法思維。分三：
ZW04n0033_p0188a19║辰一、現量不淨不應貪著；辰二、比量決定不應貪著；辰三、
ZW04n0033_p0188a20║破淨執。初中分五：
ZW04n0033_p0188a21║巳一、於觸不應貪；巳二、破淨想；巳三、身心別別非所貪處；
ZW04n0033_p0188a22║巳四、思維其罪歸於自身；巳五、形色非可貪處。今初；
ZW04n0033_p0188a23║同依於一食物中，出生便溺及津唾，
ZW04n0033_p0188a24║此中便溺非所愛，汝於津唾何愛樂。
ZW04n0033_p0188a25║若其樂著唯細滑，兜羅棉枕何不貪，
ZW04n0033_p0188a26║謂無氣味及漏泄，欲者唯為不淨迷。
ZW04n0033_p0188a27║諸具欲貪下愚人，謂兜羅棉雖細滑，
ZW04n0033_p0189a01║不能兩兩相交會，由斯不樂兜羅棉。
ZW04n0033_p0189a02║若謂所好為女人之津唾，二者之因，同為食物，果成便溺及
ZW04n0033_p0189a03║津唾二者，此中不好便溺，何故獨好津唾？等是從不淨因生之不
ZW04n0033_p0189a04║淨果故。於細滑兜羅棉枕，不能好樂，如觸女人，謂不如女人身
ZW04n0033_p0189a05║有漏泄氣味，是諸具欲者，於不淨愚以為淨貪著之所行也。諸具
ZW04n0033_p0189a06║欲愚昧之惡人，謂兜羅棉雖細滑，不能兩相交會，故不愛兜羅棉，
ZW04n0033_p0189a07║此乃顛倒執著，故於觸不應貪也。
ZW04n0033_p0189a08║巳二、破淨想：
ZW04n0033_p0189a09║若謂所貪非不淨，唯餘骨瑣筋絡纏，
ZW04n0033_p0189a10║血肉污泥塗其外，此物何故置懷中。
ZW04n0033_p0189a11║汝身自具多不淨，即彼堪供汝受用，
ZW04n0033_p0189a12║何故於他不淨囊，貪求不淨生貪慾。
ZW04n0033_p0189a13║若謂所貪非為不淨，於骨瑣筋絡纏結之上，塗以肉泥，於彼
ZW04n0033_p0189a14║女人，何故抱持？非所應也。復次汝身亦有眾多不淨，汝恒可自
ZW04n0033_p0189a15║受用，何故於他人不淨皮囊，貪著渴慕，於自身不滿足，愛樂女人
ZW04n0033_p0189a16║之身？不應爾也。
ZW04n0033_p0189a17║巳三、身心別別非所貪處：
ZW04n0033_p0189a18║若謂所好為肌膚，妙著美觀為所欲，
ZW04n0033_p0189a19║肌膚色質本無心，汝於是中何可樂。
ZW04n0033_p0189a20║若貪其心是何物，不可觸知不可見，
ZW04n0033_p0189a21║誰能觸見所未聞，無故抱持何所為。
ZW04n0033_p0189a22║若謂我不愛兜羅棉，而愛他身之肌肉，故欲觸欲見，則所樂
ZW04n0033_p0189a23║者，非心自性，死人肌肉，汝何不愛樂？應當愛樂，然不如是，故
ZW04n0033_p0189a24║不應貪著也。若謂貪著他人之心，汝所愛樂之心，復是何物？彼
ZW04n0033_p0189a25║既不可觸亦不可見，未聞有能觸之者，於無義之身，抱持貪著，何
ZW04n0033_p0189a26║為？毫無利益，不應貪著也。
ZW04n0033_p0189a27║巳四、思維其罪歸於自身：
ZW04n0033_p0190a01║他身自性唯不淨，若不了知未為奇，
ZW04n0033_p0190a02║自身性亦唯不淨，若不了知深可怪。
ZW04n0033_p0190a03║復次於別人之身，若不了知性為不淨，未足為奇，常時漏泄
ZW04n0033_p0190a04║不淨之身，若亦不知性是不淨，深可怪也。此加重之語也。既知
ZW04n0033_p0190a05║不淨，應破貪著也。
ZW04n0033_p0190a06║巳五、形色非可貪處：
ZW04n0033_p0190a07║離雲淨日照開敷，新茁蓮房偏棄置，
ZW04n0033_p0190a08║未知汝貪不淨心，耽斯穢窟有何樂。
ZW04n0033_p0190a09║離雲日光照射開敷之妙蓮，妙觸美觀等悉皆具備，汝貪著不
ZW04n0033_p0190a10║淨之不淨心，何故捨彼而愛此不淨穢窟？不應愛樂，故於形色不
ZW04n0033_p0190a11║應貪也。
ZW04n0033_p0190a12║辰二、比量決定不應貪著。分四：
ZW04n0033_p0190a13║巳一、是不淨生源作不淨想；巳二、是不淨果故作不淨想；巳
ZW04n0033_p0190a14║三、喻明身不淨；巳四、於自身作不淨想。今初：
ZW04n0033_p0190a15║地面若為不淨污，偶一觸之生厭惡，
ZW04n0033_p0190a16║他身不淨出生處，汝今何故欲相觸。
ZW04n0033_p0190a17║復次若地方為嘔吐等不淨所污，偶一觸之，亦深厭惡，他人
ZW04n0033_p0190a18║之身，為不淨出生之處，汝何好樂觸之？不應爾也。
ZW04n0033_p0190a19║巳二、是不淨果故作不淨想：
ZW04n0033_p0190a20║若於不淨既憎嫌，從不淨田所出生，
ZW04n0033_p0190a21║從於不淨種子出，他身何故置懷抱。
ZW04n0033_p0190a22║若非貪於不淨，從母胎不淨田所出生，胎中種子父母精血所
ZW04n0033_p0190a23║生他人之身，汝何故置諸懷抱？不應貪著也。
ZW04n0033_p0190a24║巳三、喻明身不淨：
ZW04n0033_p0190a25║從不淨生不淨蟲，於彼小蟲非所喜，
ZW04n0033_p0190a26║眾多不淨自性身，從不淨生何可樂。
ZW04n0033_p0190a27║復次，汝於不淨中所生不淨小蟲，既不愛樂，汝於眾多不淨
ZW04n0033_p0191a01║自性之身，從三十六種不淨物自性所生，何故愛樂？
ZW04n0033_p0191a02║汝今非唯於自身，不淨自性不訶厭，
ZW04n0033_p0191a03║乃復於他不淨囊，貪求不淨生貪慾。
ZW04n0033_p0191a04║汝不唯於自不淨不知訶厭，乃復於他不淨蘊，貪求不淨以充
ZW04n0033_p0191a05║其不淨囊，而生貪慾也。
ZW04n0033_p0191a06║巳四、於自身作不淨想。分二：
ZW04n0033_p0191a07║午一、身不淨想；午二、若貪著彼應亦貪著屍林之身。今初：
ZW04n0033_p0191a08║龍腦旃檀可意香，香粳時蔬諸美食，
ZW04n0033_p0191a09║但令入口復吐之，地也沾污成不淨。
ZW04n0033_p0191a10║龍腦等可意香，大米或青菜，但令入口復吐棄之，地亦為不
ZW04n0033_p0191a11║淨所污，故不應貪著也。
ZW04n0033_p0191a12║午二、若貪著彼應亦貪著屍林之身：
ZW04n0033_p0191a13║現見不淨有如此，若猶於此心狐疑，
ZW04n0033_p0191a14║當往觀於屍林中，所棄他人不淨體。
ZW04n0033_p0191a15║若知朽壞皮裂時，能令人生大恐怖，
ZW04n0033_p0191a16║何故復於自他身，後時貪著生歡喜。
ZW04n0033_p0191a17║若現見此身如是不淨，仍作淨想而起狐疑，當觀屍林中所棄
ZW04n0033_p0191a18║他人不淨之身。既知其身皮破皺裂，極可怖畏，云何此後復於自
ZW04n0033_p0191a19║身及他婦女之身，數數生起愛樂？非所應故，當觀等同屍林死
ZW04n0033_p0191a20║屍，斷貪著也。
ZW04n0033_p0191a21║辰三、破淨執。分三：
ZW04n0033_p0191a22║巳一、故為莊嚴不能使身淨；巳二、身不免可怖性；巳三、作
ZW04n0033_p0191a23║可厭想。初中分二：
ZW04n0033_p0191a24║午一、身不淨不能以旃檀等香使淨；午二、不相繫屬外來之
ZW04n0033_p0191a25║香不能為貪著之因。今初：
ZW04n0033_p0191a26║身所薰染之香氣，亦唯旃檀等非餘，
ZW04n0033_p0191a27║何故依於餘物香，於餘人身起貪著，
ZW04n0033_p0192a01║若彼自性本臭惡，於彼不貪何不可。
ZW04n0033_p0192a02║若謂身雖不淨，以旃檀等妙香薰之，故應愛樂身所薰染之
ZW04n0033_p0192a03║香，亦唯是龍腦旃檀等，非餘人身所有。何故以無關外來之香為
ZW04n0033_p0192a04║貪著他身之因？若身自性臭惡，於彼不貪有何不可？身貪能為
ZW04n0033_p0192a05║眾苦之因故。
ZW04n0033_p0192a06║午二、不相繫屬外來之香不可為貪著之因：
ZW04n0033_p0192a07║世間貪著無義人，云何於彼以香塗，
ZW04n0033_p0192a08║是則芬芳出旃檀，於此身中何所有，
ZW04n0033_p0192a09║何故依於餘物香，於餘人身起貪著。
ZW04n0033_p0192a10║世間貪著無義之人，為身貪故，盡力以旃檀等妙香薰之，然
ZW04n0033_p0192a11║彼妙香，是旃檀之力，身於此中有何香力？絕無之也。何故依外
ZW04n0033_p0192a12║在之香，於人身起貪？不應爾也。
ZW04n0033_p0192a13║巳二、身不免可怖性：
ZW04n0033_p0192a14║若時髮長爪甲深，牙齒污穢垢膩染，
ZW04n0033_p0192a15║人身自性本如是，袒露觀之堪怖畏，
ZW04n0033_p0192a16║如此刀劍傷自身，云何於彼勤剪剔。
ZW04n0033_p0192a17║若謂剪薙髮爪端嚴可愛，髮長齒垢，穢氣所染是身自性，袒
ZW04n0033_p0192a18║觀可畏，如以刀劍自殺其身，何故勤加剪薙？不應爾也。
ZW04n0033_p0192a19║巳三、作可厭想：
ZW04n0033_p0192a20║我執愚癡力所蒙，於地顛狂頻洗濯，
ZW04n0033_p0192a21║僅見久死舊屍骸，若於屍林猶壓捨，
ZW04n0033_p0192a22║搖曳屍骸遍城邑，於此屍林何喜愛。
ZW04n0033_p0192a23║故諸人以愚我故，煩惱顛狂擾亂其心徒勞勤苦，洗濯地大體
ZW04n0033_p0192a24║性凡人皆如是也。若偶見屍林枯骨，於屍林中身便生厭患，由彼
ZW04n0033_p0192a25║意樂增上，於彼動搖枯骨遍滿之城邑屍林，尚愛樂否？不應愛樂
ZW04n0033_p0192a26║也。
ZW04n0033_p0192a27║寅三、思維能生眾多不可愛樂事。分二：
ZW04n0033_p0193a01║卯一、總明；卯二、別釋。今初：
ZW04n0033_p0193a02║況復如是不淨物，不酬其值不可得，
ZW04n0033_p0193a03║為成此事費勤劬，亦遭地獄等災害。
ZW04n0033_p0193a04║如是不淨女人之身，仍非酬以財物等值不能得，為彼與我身
ZW04n0033_p0193a05║故，求取資財現生辛苦，費大勤劬，後世復能成地獄等災害也。
ZW04n0033_p0193a06║卯二、別釋。分二：
ZW04n0033_p0193a07║辰一、不能得所愛樂；辰二、眾多不可愛樂過失隨逐。初中
ZW04n0033_p0193a08║分四：
ZW04n0033_p0193a09║巳一、無愛樂之時杌；巳二、疲睏所苦不能享樂；巳三、跋涉
ZW04n0033_p0193a10║遠道難遇所欲之事；巳四、為他所自在能致眾多非愛樂事。今
ZW04n0033_p0193a11║初：
ZW04n0033_p0193a12║少年無力致資財，及年方長此何用，
ZW04n0033_p0193a13║消磨歲月積財富，老矣得之有何益。
ZW04n0033_p0193a14║童稚少年之時，不能為求女色而致資財，及其盛年，未得所
ZW04n0033_p0193a15║求，以此資財復何所用？盛年能積財富，歲月既逝，身亦衰老，何
ZW04n0033_p0193a16║用所欲？不能享受也。
ZW04n0033_p0193a17║巳二、疲困所苦不能享樂：
ZW04n0033_p0193a18║或有貪慾下劣人，黎明而起極勤劬，
ZW04n0033_p0193a19║抵暮歸家身疲極，僵然而臥如死屍。
ZW04n0033_p0193a20║或有具欲之僕役等下劣之人，黎明而起，服勞執役，身極疲
ZW04n0033_p0193a21║頓，抵暮歸家，僵然而臥，猶如死屍，既不念欲，亦不能受欲也。
ZW04n0033_p0193a22║巳三、跋涉遠道難逢所欲：
ZW04n0033_p0193a23║或由煩惱遊異域，跋涉長途受諸苦，
ZW04n0033_p0193a24║心欲求於諸女色，而諸女色終難遇。
ZW04n0033_p0193a25║或有煩惱重者，遊諸異域捨離鄉里，跋涉長途，受諸苦惱，欲
ZW04n0033_p0193a26║逢女色，而諸女色，終不得見，何況受欲。
ZW04n0033_p0193a27║巳四、為他自在能致眾多非愛樂事：
ZW04n0033_p0194a01║欲求自利諸愚人，為彼彼事鬻自身，
ZW04n0033_p0194a02║彼不可得定無義，徒為他業風所吹。
ZW04n0033_p0194a03║諸欲求自利者，昧於方便，為財利等事，鬻其自身。然不得
ZW04n0033_p0194a04║其值，於己無益，徒為他人事業風所動搖，自無主宰，其後二人皆
ZW04n0033_p0194a05║當受苦，不得所求也。
ZW04n0033_p0194a06║辰二、眾多不可愛樂過失隨逐。分五
ZW04n0033_p0194a07║巳一、自無主宰速疾捨壽；巳二、為他自在諸苦隨逐；巳三、
ZW04n0033_p0194a08║能障解脫唐捐暇滿；巳四、思維過患發解脫心；巳五、思維貪著欲
ZW04n0033_p0194a09║境為一切過患生源。今初：
ZW04n0033_p0194a10║或有出賣自己身，他所僱傭無自在，
ZW04n0033_p0194a11║仍懼妻室育子時，樹下祠中無宅舍。
ZW04n0033_p0194a12║欲貪欺誑諸愚人，常稱求活故謀生，
ZW04n0033_p0194a13║不顧生命臨軍陣，為利甘為人役使。
ZW04n0033_p0194a14║或復有人，自鬻其身，為人奴役，自無主宰，聽他使令，彼之
ZW04n0033_p0194a15║妻室生子之時，仍恐自無家宅，或在樹下，或在神祠，隨其所遇隨
ZW04n0033_p0194a16║地生產。為欲所狂之愚人，欲求長生，謂言求利，為養生命，而為
ZW04n0033_p0194a17║求利故，不顧生命，衝鋒陷陣，為求利故，為人僕使，受種種苦。
ZW04n0033_p0194a18║巳二、為他自在諸苦隨逐：
ZW04n0033_p0194a19║具貪慾者或斷肢，或貫尖杙為人幢，
ZW04n0033_p0194a20║或被弋矛相刺擊，亦見投火焚其身。
ZW04n0033_p0194a21║為欲貪故，諸具欲者，或斷肢體，或違王令，尖杙所貫，或為
ZW04n0033_p0194a22║矛戟刀劍所穿，或復烈火自焚其身，皆有之也。
ZW04n0033_p0194a23║巳三、能障解脫唐捐暇滿：
ZW04n0033_p0194a24║積聚守護散壞諸熱惱，財為無邊衰損汝應知，
ZW04n0033_p0194a25║諸有貪著資財散亂者，陷三有獄脫苦終無期。
ZW04n0033_p0194a26║於諸具足貪慾者，所欲害多而利少，
ZW04n0033_p0194a27║猶如俯首轅下駒，偶一嚼嚙路旁草。
ZW04n0033_p0195a01║畜生如是不為奇，何可人為瑣屑事，
ZW04n0033_p0195a02║造諸惡業生諸苦，壞我難得暇滿身。
ZW04n0033_p0195a03║積聚守護，終歸散壞，徒受逼惱，應知一切時中，財為無邊衰
ZW04n0033_p0195a04║損之根本也。諸貪財者，於種種境其心散亂，為業自在，再再輪
ZW04n0033_p0195a05║迴生死，欲脫三有苦而得解脫，終無其期。僅為現世貪著五欲之
ZW04n0033_p0195a06║諸具欲者，有上述之苦等重大過患，鮮有安樂。如曳車之牲畜，
ZW04n0033_p0195a07║行於路中，偶得一嚼路旁之草。唯為現世求樂除苦，畜生之力猶
ZW04n0033_p0195a08║勝於人。畜生亦能成辦不足為奇之現生安樂極瑣屑事，何可為
ZW04n0033_p0195a09║彼之故，令難得大義有暇圓滿？由貪顛倒境業，以諸苦而摧壞
ZW04n0033_p0195a10║之，應思維如是過患，於暇滿所依，勤求心要也。
ZW04n0033_p0195a11║巳四、思維過患發解脫心：
ZW04n0033_p0195a12║所欲決定必壞滅，能令墮於地獄等，
ZW04n0033_p0195a13║非為成於大義利，長時所生疲極苦。
ZW04n0033_p0195a14║若僅以其俱胝分，微苦即能成大覺，
ZW04n0033_p0195a15║具欲而行菩提道，苦多菩提不可成。
ZW04n0033_p0195a16║如國王樂之五欲，亦決定壞滅，於彼貪著能令墮地獄等。非
ZW04n0033_p0195a17║為大義利故，無始以來，役於五欲所有極大疲苦，僅以其百萬分
ZW04n0033_p0195a18║之一難行之苦，成佛亦非難事。諸貪著惡法者乃不如是。諸具
ZW04n0033_p0195a19║欲貪者，為求五欲所受之苦，較修菩提行所受尤大，而五欲之果，
ZW04n0033_p0195a20║不能得菩提也。
ZW04n0033_p0195a21║巳五、思維貪著欲境為一切過患生源。分二：
ZW04n0033_p0195a22║午一、思維欲之過患；午二、於寂靜地修歡喜。今初：
ZW04n0033_p0195a23║當思地獄等諸苦，利刀毒藥及猛火，
ZW04n0033_p0195a24║危巖及與諸怨敵，無可比喻貪慾者。
ZW04n0033_p0195a25║思維為求五欲，造罪感果，受地獄等苦，知諸欲過患，雖利刀
ZW04n0033_p0195a26║毒藥猛火危巖怨敵等，悉不可為喻，故於諸欲悉不應貪著也。
ZW04n0033_p0195a27║午二、於寂靜地修歡喜。分二：
ZW04n0033_p0196a01║未一、總明；未二、別釋。今初：
ZW04n0033_p0196a02║如是於欲生厭離，於閑靜處生歡喜。
ZW04n0033_p0196a03║如前所說，於欲既生厭離，應於閑靜處生歡喜，於彼修禪定
ZW04n0033_p0196a04║也。
ZW04n0033_p0196a05║午二、別釋。分三：
ZW04n0033_p0196a06║未一、處所等圓滿殊勝；未二、得自在之功德；未三、知足之
ZW04n0033_p0196a07║功德。今初：
ZW04n0033_p0196a08║爭論煩惱悉空寂，住於寂靜叢林中，
ZW04n0033_p0196a09║可愛月光旃檀香露滌，廣大磐石適悅如華居，
ZW04n0033_p0196a10║萬籟蕭然微颸拂林薄，為他饒益白淨善心生。
ZW04n0033_p0196a11║於寂靜處應如何住耶？如轉輪王受用五欲之樂，外道爭論
ZW04n0033_p0196a12║他人貪瞋緣等之煩惱空寂，散亂息滅寂靜森林之內，先已修行具
ZW04n0033_p0196a13║足善根之士夫，於清涼月光如旃檀香塗清涼之處，廣大磐石猶如
ZW04n0033_p0196a14║華屋，舒適可愛無不悅意之聲音，林間微風輕柔寂靜，徐徐吹拂，
ZW04n0033_p0196a15║以為點綴，於此處所，修菩提心等，生起為他饒益之心，諸瑜伽師
ZW04n0033_p0196a16║依阿練若世間之樂更無過其上也。
ZW04n0033_p0196a17║未二、得自在之功德：
ZW04n0033_p0196a18║空屋樹下石室等，隨心所欲而安住，
ZW04n0033_p0196a19║遠離執持守護苦，無依無著放意行。
ZW04n0033_p0196a20║住無他人之空屋、樹下、石穴等，於何處欲住幾許時，即住爾
ZW04n0033_p0196a21║許時，多所執持守護不壞等苦，悉皆遠離，無依無著，放意受用。
ZW04n0033_p0196a22║未三、知足之功德：
ZW04n0033_p0196a23║自在受用無貪著，不為一物所繫屬，
ZW04n0033_p0196a24║所有知足受用樂，雖南面王未易有。
ZW04n0033_p0196a25║處所受用，任其如何隨意自在享受，亦於彼無貪，於不屬於
ZW04n0033_p0196a26║任何人之處所，僅依粗劣衣食，知足安樂，雖天人帝王亦不易得，
ZW04n0033_p0196a27║智者應當勉力依阿練若也。
ZW04n0033_p0197a01║癸三、如何修止之理。分二：
ZW04n0033_p0197a02║子一、修自他平等之理；子二、修自他互換。初中分二：
ZW04n0033_p0197a03║丑一、總明；丑二、廣釋。今初：
ZW04n0033_p0197a04║依於如是種種相，思維阿練若功德，
ZW04n0033_p0197a05║應即息滅諸分別，應當修習菩提心。
ZW04n0033_p0197a06║最初應當勤修習，自他不異平等捨，
ZW04n0033_p0197a07║所受苦樂相等故，應護眾生如愛已。
ZW04n0033_p0197a08║應依於前所說種種相，思維憒鬧等寂靜之僻遠處之功德，追
ZW04n0033_p0197a09║求五欲等之遍計，悉皆息滅而修菩提心。由何方便之門而修耶？
ZW04n0033_p0197a10║應先勤修自他平等。彼復云何？如己求樂息苦，於他人之苦樂
ZW04n0033_p0197a11║去取，亦應如是，為他求樂除苦，如己無異，愛一切有情悉如自
ZW04n0033_p0197a12║身，而攝取守護也。
ZW04n0033_p0197a13║丑二、廣釋。分四：
ZW04n0033_p0197a14║寅一、釋修自他平等之義；寅二、修自他平等之法；寅三、如
ZW04n0033_p0197a15║是修之功德；寅四、修自他平等即能生起。今初：
ZW04n0033_p0197a16║如手足等維有多差別，同為一身悉皆所愛護，
ZW04n0033_p0197a17║如是別異眾生諸苦樂，悉欲求樂如我等無異。
ZW04n0033_p0197a18║眾多無邊有情，於彼不能生起我想，欲令於彼之苦樂去取，
ZW04n0033_p0197a19║如己相同，云何可得？各自身手足等多種差別，亦作我想等，同
ZW04n0033_p0197a20║為一補特伽羅守護之一身，天人等趣差別，而彼等苦樂無別，觀
ZW04n0033_p0197a21║其無差別，悉皆如我，執以為我，此樂我應成辦，此苦我應遣除，
ZW04n0033_p0197a22║作如是想，此一切皆如彼而修，是修自他平等之義也。
ZW04n0033_p0197a23║寅二、修自他平等之法。分二：
ZW04n0033_p0197a24║卯一、破執苦樂去取不應相同；卯二、釋應修相等之故。今
ZW04n0033_p0197a25║初：
ZW04n0033_p0197a26║既我自身所有苦，不能損惱他人身，
ZW04n0033_p0197a27║故知但由執我故，於自所苦難安忍。
ZW04n0033_p0198a01║如是他人之所苦，雖未降臨加我身，
ZW04n0033_p0198a02║彼亦能令我生苦，執為我故不能忍。
ZW04n0033_p0198a03║他人之苦不能損惱我，亦如我之苦不能損惱他人，不應除他
ZW04n0033_p0198a04║之苦如除自苦。無過，若我之苦不能損惱他人，亦如他人之苦不
ZW04n0033_p0198a05║能損我，縱然如是，此是我之苦，亦由自身於我貪著，方於自苦不
ZW04n0033_p0198a06║能忍受，由修執持別餘有情為我，別人諸苦雖未降臨我身，亦作
ZW04n0033_p0198a07║如是想，謂彼有情苦我當除遣，亦猶如是，由於有情貪執為我，故
ZW04n0033_p0198a08║於彼之苦不能忍也。
ZW04n0033_p0198a09║卯二、釋應修相等之故。分三：
ZW04n0033_p0198a10║辰一、廣解；辰二、攝義；辰三、釋難。初中分三：
ZW04n0033_p0198a11║巳一、安立因；巳二、因決定；巳三、釋不能修自他平等之難。
ZW04n0033_p0198a12║今初：
ZW04n0033_p0198a13║我應除去他人苦，是苦受故如自苦，
ZW04n0033_p0198a14║我應為他作饒益，是有情故如自身。
ZW04n0033_p0198a15║別餘有情之苦，我應除去，是苦受故，喻如我之苦。我應成
ZW04n0033_p0198a16║辦，他人利益，安樂彼有情，是有情故，喻如於我自身成辦安樂。
ZW04n0033_p0198a17║巳二、因決定。分二：
ZW04n0033_p0198a18║午一、正顯因決定；午二、釋難。今初：
ZW04n0033_p0198a19║若時自他二者間，欲求安樂均相等，
ZW04n0033_p0198a20║我於他有何差別，何故唯勤求自樂。
ZW04n0033_p0198a21║若時自他二者間，不欲受苦亦均等，
ZW04n0033_p0198a22║我於他有何差別，何故護己捨他人。
ZW04n0033_p0198a23║觀自他苦樂應等一去取。若自他欲求安樂相等，我與他補
ZW04n0033_p0198a24║特伽羅有何差別？毫無差別，何故惟勤求我之安樂，而不勤求他
ZW04n0033_p0198a25║人安樂？不應理也。若自他不欲受苦相等，我與他有何差別？
ZW04n0033_p0198a26║毫無差別，何故不守護他人安樂，惟成辦我之安樂，守護令不壞
ZW04n0033_p0198a27║失？二者應同一成辦也。
ZW04n0033_p0199a01║午二、釋難：
ZW04n0033_p0199a02║若云他身所受苦，不能損我故無關，
ZW04n0033_p0199a03║未來自身所受苦，今亦無損何須護。
ZW04n0033_p0199a04║若謂我當受彼苦，是為顛倒邪分別，
ZW04n0033_p0199a05║今時死者是餘身，後時生是他身故。
ZW04n0033_p0199a06║若時彼人於彼苦，唯彼自身當防護，
ZW04n0033_p0199a07║足之所作何關手，何故於彼亦防護。
ZW04n0033_p0199a08║若云此雖不應理，由執為我故能爾，
ZW04n0033_p0199a09║何故不執我為他，此即應力求斷者。
ZW04n0033_p0199a10║若謂有情受苦，於我無損，故不守護，此極不應理。懼老年
ZW04n0033_p0199a11║受苦，不應少年積集資財，懼明日及午後受苦，不應於今日及午
ZW04n0033_p0199a12║前作除苦之方便。後來之苦，是未來苦，於先時之補特伽羅，不
ZW04n0033_p0199a13║能作損害，何故畏懼，競競防守？當不應爾，若謂此時，我若不遮
ZW04n0033_p0199a14║止後來苦因，後來我當受苦，故我於遮彼之道，應當勵力，此是謂
ZW04n0033_p0199a15║今時我能受後時苦之遍計顛倒，死時之補特伽羅是餘身，後生時
ZW04n0033_p0199a16║之補特伽羅復是餘身，彼二不可合為一故。論文之義，蓋謂既各
ZW04n0033_p0199a17║各別異，一人之苦另一人不應為除，是以前後剎那各各別異之理
ZW04n0033_p0199a18║而破，非觀待勝義而破也。復次何時處身份有何痛苦，應即以彼
ZW04n0033_p0199a19║身份除遣防護之，如足為刺所穿非手之苦，何故以手防護足之
ZW04n0033_p0199a20║苦，不應爾也。若謂不相關之苦，固不應以另一人為除之，然此
ZW04n0033_p0199a21║中是由串習我執，於前後生及午前午後諸身，由彼唯一補特伽羅
ZW04n0033_p0199a22║串習之我所執？令一人之苦，另一人為除此自有自在之我而不
ZW04n0033_p0199a23║可執以為他者，即是應盡力斷除者也。補特伽羅我執，於貪著境
ZW04n0033_p0199a24║顛倒決定出生一切衰損聚故。
ZW04n0033_p0199a25║巳三、釋不能修自他平等之難：
ZW04n0033_p0199a26║謂是相續及聚積，如鬘軍等唯虛妄，
ZW04n0033_p0199a27║有苦者誰畢竟無，此中誰為主宰者？
ZW04n0033_p0200a01║若無主宰受苦者，一切有情無差別。
ZW04n0033_p0200a02║若謂彼二不能相比，各各補特伽羅不相繫屬，一補特伽羅之
ZW04n0033_p0200a03║手足是一聚積，老少前後世是一相續，故後者一人之苦應一人為
ZW04n0033_p0200a04║除，前者不爾，自所主宰之聚積相續亦應無有。所謂相續及聚積
ZW04n0033_p0200a05║如鬘及軍等，是依自眾多支分安立之假法，亦是依前後眾多有續
ZW04n0033_p0200a06║及有聚而安立之假法故，若謂是一補特伽羅之我所所攝是彼補
ZW04n0033_p0200a07║特伽羅所自在轉變故於別異時處，一人之苦亦另一人為除，無所
ZW04n0033_p0200a08║謂有苦者之補特伽羅我無故，彼補特伽羅有主宰者誰能主宰此
ZW04n0033_p0200a09║苦樂，非誰所自在轉受，等相同也。以此之故無能主宰受苦之
ZW04n0033_p0200a10║我，我與他之苦悉無差別，然有語言互相觀待之自他苦，應勤除
ZW04n0033_p0200a11║他苦，亦如自苦也。
ZW04n0033_p0200a12║辰二、攝義：
ZW04n0033_p0200a13║是苦受故應為除，此中何須定分別，
ZW04n0033_p0200a14║不須爭論問何故，眾生之苦皆應滅，
ZW04n0033_p0200a15║若應除苦皆應除，不除我亦如有情。
ZW04n0033_p0200a16║故他人之苦，亦是苦故，我應為除，何用決定判別自他分類？
ZW04n0033_p0200a17║為他人之苦悉應除，則不復計較。諸有情苦於我無損何故應除？
ZW04n0033_p0200a18║若為自苦非所欲而除之，一切之苦悉應除也。若不除他人之苦，
ZW04n0033_p0200a19║則我之苦亦如他人之苦，非所應除。如於己愛著執持，於他亦應
ZW04n0033_p0200a20║如是愛著執持，於除彼苦，應重視也。
ZW04n0033_p0200a21║辰三、釋難。分二：
ZW04n0033_p0200a22║巳一、思有情苦菩薩自身不隨苦自在轉；巳二、應思苦之理。
ZW04n0033_p0200a23║今初：
ZW04n0033_p0200a24║或問大悲多生苦，何故慇勤令生起，
ZW04n0033_p0200a25║菩薩思維眾生苦，悲心何嘗令苦生。
ZW04n0033_p0200a26║或謂悲心以他一切苦為自所有，則苦甚多，何故不捨離苦，
ZW04n0033_p0200a27║而反慇勤修令生起耶？菩薩思維有情苦，云何悲心增上能生多
ZW04n0033_p0201a01║苦？彼能除自身一切苦故。
ZW04n0033_p0201a02║巳二、應思苦之理：
ZW04n0033_p0201a03║若以一苦為方便，即能消滅眾多苦，
ZW04n0033_p0201a04║諸具悲者於自他，悉皆應令生彼苦。
ZW04n0033_p0201a05║是故花月嚴菩薩，雖知受彼國王害，
ZW04n0033_p0201a06║不求免除自身苦，為盡眾生多苦故。
ZW04n0033_p0201a07║設遇輕微之苦，若以一苦，即能滅無邊眾生生死眾苦，則義
ZW04n0033_p0201a08║利甚大，諸具悲者，應令自他生如是苦也。故如《三摩地王經》
ZW04n0033_p0201a09║云，花月莊嚴菩薩，知有王難當殺其身，亦不避自苦，安然忍受，
ZW04n0033_p0201a10║見其能盡眾多有情之苦，故不聽眷屬阻止，入於城內也。
ZW04n0033_p0201a11║寅三、如是修之功德。分五：
ZW04n0033_p0201a12║卯一、唯致力他利無有大苦；卯二、其樂殊勝故應利他；卯
ZW04n0033_p0201a13║三、息自驕慢；卯四、不求果報；卯五、是故應修自他平等。今初：
ZW04n0033_p0201a14║若能如是修相續，樂求息滅他人苦，
ZW04n0033_p0201a15║猶如鳧雁見蓬池，不勞驅遣自趣入。
ZW04n0033_p0201a16║於自相續，如前所說修自他平等已，樂除他苦，欲除他苦。
ZW04n0033_p0201a17║欲除彼故，如鳧雁趣入蓬池，雖自受苦乃至殺戳，亦踴躍歡喜無
ZW04n0033_p0201a18║間趣入，為利他故，心無苦也。
ZW04n0033_p0201a19║卯二、其樂殊勝應作他利：
ZW04n0033_p0201a20║度脫一切諸有情，幾許歡喜廣大海，
ZW04n0033_p0201a21║於彼若尚未為足，何為欲求解脫樂。
ZW04n0033_p0201a22║今諸有情度脫三有，歡喜大海妙善充盈，所欲之事，悉皆成
ZW04n0033_p0201a23║辦，豈尚不滿足，唯求一己解脫何為？於一切有情未作之事，應
ZW04n0033_p0201a24║當憶念精進成其義利也。
ZW04n0033_p0201a25║卯三、息自驕慢：
ZW04n0033_p0201a26║如是雖作利他事，不以為奇不驕舉。
ZW04n0033_p0201a27║如是於利他事增上歡喜，雖作他利，而不作我施恩惠想，無
ZW04n0033_p0202a01║驕慢心，不以為奇也。
ZW04n0033_p0202a02║卯四、不求果報：
ZW04n0033_p0202a03║唯是樂為他義利，異熟果報非所求。
ZW04n0033_p0202a04║一向唯樂成辦他利，不希異熟果報也。
ZW04n0033_p0202a05║卯五、是故應修自他平等：
ZW04n0033_p0202a06║如於極小逆耳言，亦護自身不令受，
ZW04n0033_p0202a07║護他之心亦應爾，大悲心當如是修。
ZW04n0033_p0202a08║應修自他平等，如極細微惡言，亦護自身不令受之，思維欲
ZW04n0033_p0202a09║護他人，不令受憂苦，亦應如是，大悲心應如是修也。
ZW04n0033_p0202a10║寅四、修自他平等之心能生：
ZW04n0033_p0202a11║由串習故諸凡夫，於他有情精血滴，
ZW04n0033_p0202a12║雖非我物謂為我，亦能視他為自身。
ZW04n0033_p0202a13║諸修行者於他身，何不如是執為我，
ZW04n0033_p0202a14║如是亦於我自身，不難安立以為他。
ZW04n0033_p0202a15║或謂於他身作我想，於他之眼作我之眼想，此心不能生起，
ZW04n0033_p0202a16║於他苦樂，如己苦樂，而作去取之心，云何能生？若不串修，誠然
ZW04n0033_p0202a17║如是，然依慣習力，於他父母等之精血滴，雖非我身之物，亦作我
ZW04n0033_p0202a18║想而執持之，若能串修，於他人身，何故不能執以為我？應當執
ZW04n0033_p0202a19║取，由串修故，能生視他如己之心也。故應思維於他人歡喜攝持
ZW04n0033_p0202a20║之，力求為之除苦也。或有譯本無「雖非我物謂為我」一句。故
ZW04n0033_p0202a21║於我此身，應捨愛執施之於他，如是串習，不難習於愛執如我也。
ZW04n0033_p0202a22║子二、修自他互換。分二：
ZW04n0033_p0202a23║丑一、總明；丑二、廣釋。初中分二：
ZW04n0033_p0202a24║寅一、自他互換之理；寅二、能如是串習之故。今初：
ZW04n0033_p0202a25║應觀自身多過失，於他見為功德海，
ZW04n0033_p0202a26║於己棄捨我執心，於他攝取當修習。
ZW04n0033_p0202a27║我愛執持是諸罪之源，有大過失，盡盡力息滅。愛一切有情
ZW04n0033_p0203a01║而攝持之，是眾善之源，應見為功德大海，悉捨我愛執持，而愛他
ZW04n0033_p0203a02║攝取，是所應修習也。
ZW04n0033_p0203a03║寅二、能如是串習之故：
ZW04n0033_p0203a04║如何於彼手足等，許為人體之支分，
ZW04n0033_p0203a05║而不如是許眾生，為諸有情之支分。
ZW04n0033_p0203a06║或謂有情無邊故，不能攝以為我。如我之手等，各各別異。
ZW04n0033_p0203a07║亦可許為身之支分，而欲加守護，有情雖多，若串習歡喜攝受，如
ZW04n0033_p0203a08║己身受執，亦當如是。何故於眾生之支分諸有情等不欲守護？
ZW04n0033_p0203a09║應欲守護也。
ZW04n0033_p0203a10║丑二、廣釋。分三：
ZW04n0033_p0203a11║寅一、釋自他互換之理；寅二、換己意樂隨修之理；寅三、加
ZW04n0033_p0203a12║行隨修之理。初中分二：
ZW04n0033_p0203a13║卯一、廣釋；卯二、攝義。初中分三：
ZW04n0033_p0203a14║辰一、應串習愛他攝受；辰二、應力斷我愛執持；辰三、思維
ZW04n0033_p0203a15║自他為主之得失。初中分五：
ZW04n0033_p0203a16║巳一、能自他換且滅驕慢；巳二、勸修此法不求果報；巳三、
ZW04n0033_p0203a17║利他為重；巳四、修已能生；巳五、欲脫自他苦應修自他換。今
ZW04n0033_p0203a18║初：
ZW04n0033_p0203a19║此身本無主宰我，如是薰習起我想，
ZW04n0033_p0203a20║於餘有情亦練修，我想何不能生起，
ZW04n0033_p0203a21║是故雖作利他事，不為希有不自矜。
ZW04n0033_p0203a22║或謂自他互換之心不能修起，其說不然。如於此補特羅無
ZW04n0033_p0203a23║我之身，由串習故，便生執我之心，於他有情，亦串習愛樂執持，
ZW04n0033_p0203a24║執我之心云何不生？以串習故，定能生起也。如是串習於諸有
ZW04n0033_p0203a25║情悉攝為我，雖作利他之事，亦不以為奇，不起驕慢也。
ZW04n0033_p0203a26║巳二、勸修此法不求果報：
ZW04n0033_p0203a27║如以飲饌奉自身，不希酬報索償值，
ZW04n0033_p0204a01║如於輕微逆耳言，亦於自身善防護，
ZW04n0033_p0204a02║亦應如是修大悲，思善防護諸眾生。
ZW04n0033_p0204a03║譬如自食其食，未有希其酬報者也，此中有無邊功德，故如
ZW04n0033_p0204a04║於輕微逆耳之言，亦防護自身，不令受之，思防護眾生免其受苦
ZW04n0033_p0204a05║之心，及大悲心，應如是串習也。
ZW04n0033_p0204a06║巳三、利他為重：
ZW04n0033_p0204a07║大悲依怙觀世音，是故亦為諸眾生，
ZW04n0033_p0204a08║生死怖畏遣除故，以自名號為加持。
ZW04n0033_p0204a09║有情輕苦亦須防護，故大悲依怙觀世音，乃至眾生輪迴之
ZW04n0033_p0204a10║內，所有驚惶怖畏，願悉為除遣，故誓願持我名者於輪迴中悉無
ZW04n0033_p0204a11║驚惶怖畏，以己之名號亦為加持也。《密嚴經》云憶念三稱其名
ZW04n0033_p0204a12║也。
ZW04n0033_p0204a13║巳四、修已能生：
ZW04n0033_p0204a14║修菩提心勿畏難，由於如是修行力，
ZW04n0033_p0204a15║初時聞名生畏者，彼時無彼心不樂。
ZW04n0033_p0204a16║雖有眾多功德，而自他互換難修。串修雖難，不應退卻，修
ZW04n0033_p0204a17║即能生以如是串修之力，先聞其名即生怖畏之怨敵，後時若成親
ZW04n0033_p0204a18║友，反非彼不樂也。
ZW04n0033_p0204a19║巳五、欲脫自他苦，應修自他換：
ZW04n0033_p0204a20║若人欲求自及他，遠離怖畏得救護，
ZW04n0033_p0204a21║應修自他相換法，秘密正士之所行。
ZW04n0033_p0204a22║是故於自他生死涅槃之衰損，欲速為救護者，應修自他相
ZW04n0033_p0204a23║換。此於非法器應當秘密，是大乘道究竟之秘密正士所應行也。
ZW04n0033_p0204a24║辰二、應力斷我愛執持。分二：
ZW04n0033_p0204a25║巳一、我愛執持為一切怖畏之因；巳二、思維能作一切罪行。
ZW04n0033_p0204a26║今初：
ZW04n0033_p0204a27║為所貪愛之自身，少可怖處亦生怖，
ZW04n0033_p0205a01║於此能生怖畏身，何不瞋之如寇仇。
ZW04n0033_p0205a02║不修自他換為愛自身，遇蛇蠍等稍可怖畏之物亦生大怖畏，
ZW04n0033_p0205a03║於此能生怖畏之身，誰有智者，不瞋疾之猶如寇仇？不應愛執
ZW04n0033_p0205a04║也。
ZW04n0033_p0205a05║巳二、思維能作一切罪行：
ZW04n0033_p0205a06║此身常患飢渴病，為求療治具方便，
ZW04n0033_p0205a07║殺戮禽獸及蟲魚，伏道要人行劫掠，
ZW04n0033_p0205a08║乃於弒害殺父母，盜取三寶清淨財，
ZW04n0033_p0205a09║能成無間焚燒業。何有智者於此身，
ZW04n0033_p0205a10║貪愛守護作供養，不疾視之如寇仇，
ZW04n0033_p0205a11║於之輕棄而訶譴。
ZW04n0033_p0205a12║由我愛執持故，於身飢渴等病，欲求治療之法，故殺鳥獸蟲
ZW04n0033_p0205a13║魚等，於行旅者伏道要劫奪他財物，為愛持之身得利養恭敬故，
ZW04n0033_p0205a14║有恩如父母亦能殺害，盜竊三寶淨財。以彼罪故，能招無間焚燒
ZW04n0033_p0205a15║之苦，誰有智者愛執此身，愛樂守護，而作供養，不視之如寇仇，
ZW04n0033_p0205a16║不作輕蔑？應多方制止我愛執持也。
ZW04n0033_p0205a17║辰三、思維自他為重之得失。分二：
ZW04n0033_p0205a18║巳一、自他愛執功過之相；巳二、應捨我愛執持。初中分二：
ZW04n0033_p0205a19║午一、廣解；午二、攝義。初中分五：
ZW04n0033_p0205a20║未一、由施增上而行；未二、由損惱增上；未三、由讚譽增上；
ZW04n0033_p0205a21║未四、事業加行增上；未五、利樂增上。今初：
ZW04n0033_p0205a22║若問施已何所用，是自利心魔事業，
ZW04n0033_p0205a23║問受用已何以施，是利他心天人法。
ZW04n0033_p0205a24║若由慳吝增上，謂以財物施他，自己何所受用，惟思自利，是
ZW04n0033_p0205a25║魔事業，能生怖畏故。若言我受用已，以何施他，唯思他利，是天
ZW04n0033_p0205a26║人法，能生一切圓滿故。
ZW04n0033_p0205a27║未二、由損惱增上：
ZW04n0033_p0206a01║為己之故而損他，能成地獄等熱惱，
ZW04n0033_p0206a02║為他人故自受損，圓滿資糧無不成。
ZW04n0033_p0206a03║若為己之安樂故，而於他作殺等損惱，自身當墮地獄等。若
ZW04n0033_p0206a04║為他人故而損自身財等，為他之故而捨一切悉得圓滿也。
ZW04n0033_p0206a05║未三、由名聞增上：
ZW04n0033_p0206a06║欲求自身高勝者，惡趣醜陋愚癡因，
ZW04n0033_p0206a07║若即以此推及他，能成善趣享用樂。
ZW04n0033_p0206a08║自於名聞讚歎等欲求勝他，後世當生惡趣，若生人中，亦下
ZW04n0033_p0206a09║賤醜陋愚癡無智。若修以此欲求高勝之心推之他人，後世得生
ZW04n0033_p0206a10║善趣，且恭敬承事一切圓滿也。
ZW04n0033_p0206a11║未四、事業加行增上：
ZW04n0033_p0206a12║若為自利使命他，當受果報為奴役，
ZW04n0033_p0206a13║若為他利自勞作，當受果報為人君。
ZW04n0033_p0206a14║若為自利，令他無自在，為我奴使，自身後世，當生賤族，受
ZW04n0033_p0206a15║人奴役。若為他利益安樂而自勞作，後世自身當為尊為導，族姓
ZW04n0033_p0206a16║賢善，容色圓滿。
ZW04n0033_p0206a17║未五、利樂增上：
ZW04n0033_p0206a18║盡其世間諸樂事，皆從求他安樂生，
ZW04n0033_p0206a19║世間所有諸苦事，悉由唯求自樂生。
ZW04n0033_p0206a20║總之世間所有安樂，皆由欲他安樂作利他事而生。世間所
ZW04n0033_p0206a21║有苦痛，悉由我愛執持求自安樂而生。故應力除我愛執持也。
ZW04n0033_p0206a22║午二、攝義：
ZW04n0033_p0206a23║總之愚夫唯自利，能仁唯作他利益，
ZW04n0033_p0206a24║即於此二見差別，是中何煩多贅言。
ZW04n0033_p0206a25║何煩贅言廣加解說，愚夫愛著自利，一切不可愛樂之事，悉
ZW04n0033_p0206a26║皆由此出生，能仁唯作利他之事，一切圓滿悉皆究竟。觀此二者
ZW04n0033_p0206a27║差別，當生勝解也。
ZW04n0033_p0207a01║巳二、應捨我愛執持。分四：
ZW04n0033_p0207a02║午一、未見之過患；午二、現見之過患；午三、總明過患；午
ZW04n0033_p0207a03║四、應捨我愛執持。今初：
ZW04n0033_p0207a04║若於自樂及他苦，不能互換正修行，
ZW04n0033_p0207a05║豈唯正覺不能成，輪迴中亦無安樂。
ZW04n0033_p0207a06║自樂他苦，應正互換，先唯求成辦自樂，免除自苦，反之當於
ZW04n0033_p0207a07║他愛樂執持，唯力求成辦他樂，免除他苦。若不如是，不能成佛。
ZW04n0033_p0207a08║若作是思唯，不能成佛，亦可即住輪迴中亦無圓滿安樂也。
ZW04n0033_p0207a09║午二、現見之過患：
ZW04n0033_p0207a10║後世姑置且勿論，如人傭僕不作務，
ZW04n0033_p0207a11║主人必不酬傭值，現生利益亦不成。
ZW04n0033_p0207a12║若不捨我愛執持，而修愛他攝受，後世過患姑置勿論，現世
ZW04n0033_p0207a13║為人僱傭者，若不作務服勞，主人自任其役者，必不與其雇值，現
ZW04n0033_p0207a14║生之利益，亦不能成辦也。
ZW04n0033_p0207a15║午三、總明過患：
ZW04n0033_p0207a16║能成現見未見樂，圓滿安樂悉棄捨，
ZW04n0033_p0207a17║由於令他受苦因，愚夫受諸難忍苦。
ZW04n0033_p0207a18║若不以他利為重，捨棄自他相換，能成現見未見現生後世安
ZW04n0033_p0207a19║樂之方便，一切圓滿安樂皆失，由損惱他為眾苦因，昧苦樂道，諸
ZW04n0033_p0207a20║凡愚人相續受不堪難忍之苦。
ZW04n0033_p0207a21║午四、應捨我愛執持：
ZW04n0033_p0207a22║一切世間所有諸逼惱，怖畏苦痛凡諸衰損事，
ZW04n0033_p0207a23║悉皆從於我執而出生，此大惡魔於我有何益。
ZW04n0033_p0207a24║於諸世間，所有人及非人一切逼惱心之怖畏身之苦痛，所有
ZW04n0033_p0207a25║一切衰損，悉由緣我而起我愛執持之所出生，此能生一切不可愛
ZW04n0033_p0207a26║樂事之我愛執持大魔，於我何益？當力除之也。
ZW04n0033_p0207a27║愛執自身若不捨，則不能免諸苦惱，
ZW04n0033_p0208a01║如人執火若不捨，終當不免被焚燒。
ZW04n0033_p0208a02║若愛執自身，全不放捨，自不能免除一切有情之苦。如人以
ZW04n0033_p0208a03║手執火不捨，則不能免被燒也。
ZW04n0033_p0208a04║卯二、攝義。分三：
ZW04n0033_p0208a05║辰一、自他互換之理；辰二、換已息違悖行；辰三不違悖行。
ZW04n0033_p0208a06║今初：
ZW04n0033_p0208a07║是故為滅自災害，亦為息滅他人苦，
ZW04n0033_p0208a08║應捨自身為他人，亦應攝他為自體。
ZW04n0033_p0208a09║輕棄他人愛執自身，為一切不可愛樂事之生源，是故為滅自
ZW04n0033_p0208a10║災害，及滅他苦痛，故應捨我愛執持，為一切有情故，捨之他人，
ZW04n0033_p0208a11║於諸有情愛攝為我。
ZW04n0033_p0208a12║汝心於此應勝解，謂我隨他自在轉，
ZW04n0033_p0208a13║唯除利益諸有情，此外非汝所應思。
ZW04n0033_p0208a14║汝心應決定了知自身，令隨他自在轉，自今以後，除成辦有
ZW04n0033_p0208a15║情一切義利外，別餘惟求自利等事非汝所應思維也。
ZW04n0033_p0208a16║辰二、換已息違悖行：
ZW04n0033_p0208a17║以彼自在眼根等，成辦自義不應理，
ZW04n0033_p0208a18║為他義故以眼等，於彼不應違悖行。
ZW04n0033_p0208a19║若願自為有情僕使，為誰僕使，自之眼等，即不應於彼違悖
ZW04n0033_p0208a20║而行，故以他有情自在之眼等於有情怒目相視等，唯成自義，非
ZW04n0033_p0208a21║所應也。應須成辦他義以他自在之眼等，於彼有情違悖而行非
ZW04n0033_p0208a22║所應故，若見三門所行違悖有情者，悉應思維過患再再防心也。
ZW04n0033_p0208a23║辰三、不違悖行：
ZW04n0033_p0208a24║是故有情為主要，所有我身可得者，
ZW04n0033_p0208a25║縱使彼彼悉奪取，何為利他饒益行。
ZW04n0033_p0208a26║以此之故，應以有情義利為主，衣食等所有自身可得者，縱
ZW04n0033_p0208a27║使彼彼悉皆從我奪去，應除我所執，於他有情作饒益行，如僕役
ZW04n0033_p0209a01║受用主人衣食，憶念不忘也。
ZW04n0033_p0209a02║寅二、自他互換意樂隨行之理。分二：
ZW04n0033_p0209a03║卯一、總明；卯二、別釋。今初：
ZW04n0033_p0209a04║劣等有情攝為我，自身易地為彼人，
ZW04n0033_p0209a05║依無分別心修習，嫉妒競爭及我慢。
ZW04n0033_p0209a06║菩薩以於己劣等勝之有情為所緣境，攝他為我，易自為他，
ZW04n0033_p0209a07║執他為我之心，引生極高決定勝解，以無猶豫分別心，若修自他
ZW04n0033_p0209a08║相換之菩薩名天授，若天授勝者當修嫉妒心，若等者當修競爭
ZW04n0033_p0209a09║心，若劣者當修我慢心也。
ZW04n0033_p0209a10║卯二、別釋。分四：
ZW04n0033_p0209a11║辰一、於高勝修嫉妒之理；辰二、於同等修競爭心之理；辰
ZW04n0033_p0209a12║三、於劣者修我慢之理；辰四、修得之果。初中分二：
ZW04n0033_p0209a13║巳一、修習之理；巳二、修已如何成就之理。今初：
ZW04n0033_p0209a14║彼得恭敬我獨無，我得利養不如彼，
ZW04n0033_p0209a15║對彼讚揚訶罵我，彼享安樂我受苦，
ZW04n0033_p0209a16║我今辛勤作眾務，彼唯自在安閒住，
ZW04n0033_p0209a17║彼於世間享盛名，而我德能不顯著，
ZW04n0033_p0209a18║我無功德當奈何，我等唯應修功德。
ZW04n0033_p0209a19║有餘勝者彼不及，有餘劣者我猶勝，
ZW04n0033_p0209a20║謂壞律儀及見等，煩惱使然非我力。
ZW04n0033_p0209a21║天授菩薩自修自他相換時，作是想，此天授為人所恭敬，攝
ZW04n0033_p0209a22║他有情為我，作如是想，我由功德鮮薄，無人恭敬，天授得如是安
ZW04n0033_p0209a23║樂資具，而我不得，此天授得如是讚揚，而有情訶罵我等，彼得安
ZW04n0033_p0209a24║樂，而我等受苦，我作負戴等眾務，而此天授安閒而住，此菩薩於
ZW04n0033_p0209a25║世間持戒多聞名聞廣大，而我劣小功德無聞，何故汝能勵力功德
ZW04n0033_p0209a26║成就，而我等有情功德不成？我等有情亦當勵力修行成就功德
ZW04n0033_p0209a27║也。謂彼高勝亦以我等下劣者為比較而相待安立，以較功德更
ZW04n0033_p0210a01║大之補特伽羅則此菩薩功德小矣。以較下劣有情，則我之功德
ZW04n0033_p0210a02║殊勝矣。我等有情不應怯弱，應勵行成就菩提。應如是思維，而
ZW04n0033_p0210a03║修攝他為我也。若謂汝由壞戒及見等，故不及天授菩薩，壞戒及
ZW04n0033_p0210a04║見，及資生衰損等壞見及行，是由偶然煩惱之力，非我自在欲樂
ZW04n0033_p0210a05║之過也。此句亦作非由偶然煩惱力。
ZW04n0033_p0210a06║已二、修已如何成就之理：
ZW04n0033_p0210a07║應須盡力救我等，自願代受諸災害，
ZW04n0033_p0210a08║若於我等不能救，何反輕蔑於我等。
ZW04n0033_p0210a09║彼有功德何我益，彼自有其功德耳，
ZW04n0033_p0210a10║於住惡趣毒蛇口，諸有情類無悲心，
ZW04n0033_p0210a11║反欲以功德驕人，後時迴向諸智者。
ZW04n0033_p0210a12║汝天授菩薩若具足悲心，應如何盡力補救我等之災害？成
ZW04n0033_p0210a13║辦功德之難行苦惱，亦應自願代受。然彼天授於我等不為救助，
ZW04n0033_p0210a14║不作饒益可矣，何故反作輕蔑？彼菩薩之功德於我何與？此天
ZW04n0033_p0210a15║授菩薩自有功德，於我等有情無益也。又此天授，不惟不具悲
ZW04n0033_p0210a16║心，於我等壞戒及見，如住於惡趣毒蛇猛獸口中之有情，不作饒
ZW04n0033_p0210a17║益，且以有功德自驕，欲以迴向我等士夫有情諸善功者。增上欲
ZW04n0033_p0210a18║樂及輕蔑皆不應也。於諸有情施設我想，菩薩自己作他人想，思
ZW04n0033_p0210a19║維彼不應於己作損害也。
ZW04n0033_p0210a20║辰二、於同等者修競爭心之理。分四：
ZW04n0033_p0210a21║巳一、利養恭敬之爭；巳二、功德名聞之爭；巳三、樂善之爭；
ZW04n0033_p0210a22║巳四、倘遇損害當生歡喜。今初：
ZW04n0033_p0210a23║觀待與己相等者，云何令我勝於彼，
ZW04n0033_p0210a24║或於名利或恭敬，不恤鬥爭決令成。
ZW04n0033_p0210a25║我等有情觀待於己種姓等平等之菩薩，凡利養功德等，為令
ZW04n0033_p0210a26║我有情等勝彼菩薩故，我之利養恭敬等雖與此天授菩薩鬥爭，亦
ZW04n0033_p0210a27║決令成辦也。
ZW04n0033_p0211a01║巳二、功德名聞之爭：
ZW04n0033_p0211a02║云何能令我功德，普遍顯揚於世間，
ZW04n0033_p0211a03║彼之所有諸功德，任何一人不令聞。
ZW04n0033_p0211a04║云何能令我等之功德，普遍顯揚於世間，而此菩薩之功德，
ZW04n0033_p0211a05║任何一人亦不令聞知也。
ZW04n0033_p0211a06║巳三、樂善之爭：
ZW04n0033_p0211a07║我之過失令覆藏，供養於我彼不爾。
ZW04n0033_p0211a08║我等有情之過失當令秘藏，彼之過失，當令顯聞，復當勤求
ZW04n0033_p0211a09║令我等有情，為他所供養，而彼不爾。我今善得衣食等利養，他
ZW04n0033_p0211a10║人於我恭敬，而於彼無如是事也。
ZW04n0033_p0211a11║巳四、倘遇損害當生歡喜：
ZW04n0033_p0211a12║彼遭橫逆恒拂意，我當欣然久樂觀，
ZW04n0033_p0211a13║彼為眾人所譏笑，亦復相與作訶厭。
ZW04n0033_p0211a14║此天授菩薩遭遇橫逆摧殘，我當長時樂觀，此菩薩當為一切
ZW04n0033_p0211a15║眾生之所輕笑，相與訶厭說其過失。應如是修自他相換，摧崇諸
ZW04n0033_p0211a16║有情，止息於己功德之驕慢也。
ZW04n0033_p0211a17║辰三、於劣者修我慢之理。分四：
ZW04n0033_p0211a18║巳一、修我慢之相；巳二、修之功德；巳三、修己修加行之理；
ZW04n0033_p0211a19║巳四、思維離如是我慢之過患。今初：
ZW04n0033_p0211a20║彼惑迷故於我等，敢言欲與相抗衡，
ZW04n0033_p0211a21║慧聞色力及富貴，彼與吾曹等不等。
ZW04n0033_p0211a22║菩薩於功德較己增上者，應執他為我而修我慢，謂此天授菩
ZW04n0033_p0211a23║薩，下劣之人，煩惱所迷，敢言欲與我等匹敵抗衡。此天授菩薩，
ZW04n0033_p0211a24║多聞智慧或色力種姓財富，能與我等相比否？悉皆不能相等，如
ZW04n0033_p0211a25║是思維而生我慢也。
ZW04n0033_p0211a26║巳二、修之功德：
ZW04n0033_p0211a27║愿其如是遍稱述，自身功德若聞時，
ZW04n0033_p0212a01║身毛豎立生歡喜，悉皆享受大安樂。
ZW04n0033_p0212a02║若如是不能相比，愿其得聞眾人稱述，自身多聞等功德勝於
ZW04n0033_p0212a03║天授時，身毛豎立生大歡喜，悉受如是安樂也。
ZW04n0033_p0212a04║巳三、修己依受用修行之理：
ZW04n0033_p0212a05║縱或彼自有利養，若為我等作事業，
ZW04n0033_p0212a06║於彼僅令足支身，餘皆我力應受用。
ZW04n0033_p0212a07║縱彼有財食等利養，亦當屬於我，由為我等有情作除苦等之
ZW04n0033_p0212a08║作用，當祇與以僅足支身之衣食等，其餘悉因我之能力而得，我
ZW04n0033_p0212a09║應享受也。
ZW04n0033_p0212a10║巳四、思維離如是我慢之過患：
ZW04n0033_p0212a11║應令彼失安閒樂，當時為我所損惱。
ZW04n0033_p0212a12║應令此菩薩失安閑之樂，負荷我之苦擔，應常以除我等有情
ZW04n0033_p0212a13║苦之損惱加之也。
ZW04n0033_p0212a14║辰四、修得之果。分四：
ZW04n0033_p0212a15║巳一、思維我愛執持之過患；巳二、知愛他攝受功德無邊；
ZW04n0033_p0212a16║巳三、釋功德；巳四、故勸應愛他。今初：
ZW04n0033_p0212a17║因此於百千生中，生死輪迴損惱我，
ZW04n0033_p0212a18║汝心唯欲求自利，縱復經於無數劫，
ZW04n0033_p0212a19║以此大義有暇身，汝乃難得造諸苦。
ZW04n0033_p0212a20║唯求一己圓滿，我愛執持，以此之故，百千生中流轉生死，恒
ZW04n0033_p0212a21║於我作地獄等損惱。汝心唯求自利，經無數劫，亦成無義，如是
ZW04n0033_p0212a22║虛度長劫，汝唯依之成生死苦，如是思維，是天授如是自思也。
ZW04n0033_p0212a23║巳二、知愛他攝受功德無邊：
ZW04n0033_p0212a24║如是決於利他事，以勝解心力趣入，
ZW04n0033_p0212a25║能仁教示不虛誑，如是功德後當見。
ZW04n0033_p0212a26║如是愛他攝受，決於利他之事，堅固趣入，能仁所教示之事，
ZW04n0033_p0212a27║決不虛誑。於我愛執持視之如仇，而愛他攝受其功德之果，後當
ZW04n0033_p0213a01║成佛決能實現也。
ZW04n0033_p0213a02║巳三、釋功德：
ZW04n0033_p0213a03║若汝昔時曾修行，作此自他相換業，
ZW04n0033_p0213a04║不成正覺圓滿樂，如斯之事決非有。
ZW04n0033_p0213a05║若謂久作利他之事，仍不見如是之果，若汝往昔曾作自他相
ZW04n0033_p0213a06║損之業，如今不成大覺二利圓滿之樂，受苦如此者，決定無如是
ZW04n0033_p0213a07║事，汝應悔過去所作無義之事，而勤作菩提心也。
ZW04n0033_p0213a08║巳四、故勸應愛他：
ZW04n0033_p0213a09║是故如汝於他人，精血和凝成色體，
ZW04n0033_p0213a10║執以為我未為難，如是應修自他換。
ZW04n0033_p0213a11║若作是思維，謂修自他相換，不能成為慣習，利他既有如是
ZW04n0033_p0213a12║功德利益，此父母等精血滴所成之身，亦是他身，汝執之為我遂
ZW04n0033_p0213a13║成慣習，若亦如是於他有情執以為我愛樂執持，再再串修，亦究
ZW04n0033_p0213a14║竟能成慣習也。
ZW04n0033_p0213a15║寅三、加行隨修之理。分二：
ZW04n0033_p0213a16║卯一、正說；卯二、自他換己修加行時心得自在。初中分三：
ZW04n0033_p0213a17║辰一、自己一切妙善資糧悉以用之於他有情；辰二、為利他
ZW04n0033_p0213a18║故自甘居下劣處；辰三結明修加行之理。初中分二：
ZW04n0033_p0213a19║巳一、正明；巳二、於己應嫉妒。今初：
ZW04n0033_p0213a20║於他有情修大觀，我身遇何可欲樂，
ZW04n0033_p0213a21║即從自身而奪取，汝應於他作饒益。
ZW04n0033_p0213a22║如是修意樂已，當以加行於他有情利益，修所謂大觀，觀自
ZW04n0033_p0213a23║於他有情是否損惱，我身隨遇任何可欲之事，即奪取彼彼事，捨
ZW04n0033_p0213a24║我所執，菩薩自心忖度，謂汝應於他有情作饒益行也。
ZW04n0033_p0213a25║巳二、於己應嫉妒：
ZW04n0033_p0213a26║若我欣樂他不歡，我居高勝他低劣，
ZW04n0033_p0213a27║我作饒益他不爾，云何於我不嫉妒。
ZW04n0033_p0214a01║復次，當修嫉妒。若我快樂而他有情不樂，我受用等高勝而
ZW04n0033_p0214a02║他低劣，我作於己饒益之善業而他不能，如是我安樂而有情不安
ZW04n0033_p0214a03║樂，其故安在？云何不如是思維於己生嫉妒？當嫉妒也。
ZW04n0033_p0214a04║辰二、為利他故自甘居下劣處。分三：
ZW04n0033_p0214a05║巳一、觀己過失；巳二、對有情懺罪；巳三、自居謙下。今初：
ZW04n0033_p0214a06║我當捨離諸安樂，他人之苦加於我，
ZW04n0033_p0214a07║若問誰人令如是，當觀自身之過失。
ZW04n0033_p0214a08║我所有衣食等安樂，悉當捨離，推之於他，他人之苦，悉加於
ZW04n0033_p0214a09║我應當代受。此唯因我先所作罪所致，為奈何！菩薩應如是觀
ZW04n0033_p0214a10║自過失也。
ZW04n0033_p0214a11║巳二、對有情懺罪：
ZW04n0033_p0214a12║若時他人作惡事，引咎歸過於自身，
ZW04n0033_p0214a13║自身作罪雖微細，亦當大眾披誠懺，
ZW04n0033_p0214a14║聞贊他時倍稱揚，不嫌映奪己名聞。
ZW04n0033_p0214a15║他作如損惱於我等罪，菩薩亦引為己過，願其苦果自身代受
ZW04n0033_p0214a16║而擔荷之。我於有情前作微細罪，亦當眾人深切懺悔，自承己
ZW04n0033_p0214a17║罪，聞稱述他人善事美名，應倍加稱道，不嫌映奪己之名聞也。
ZW04n0033_p0214a18║巳三、自居謙下：
ZW04n0033_p0214a19║我如最下僕使人，為人傭雇作諸務，
ZW04n0033_p0214a20║此我自性之過失，偶有功德休稱揚，
ZW04n0033_p0214a21║如是所有諸功德，終不應令一人知。
ZW04n0033_p0214a22║我如最下僕使，負荷特殊重擔，無我慢心，為諸有情義利，願
ZW04n0033_p0214a23║如受僱傭而作事。於此自我，作自性具過失想。若謂略有多聞
ZW04n0033_p0214a24║等功德當讚揚者，偶有微分功德，不必稱道，愿常秘密彼菩薩之
ZW04n0033_p0214a25║功德，無論如何任何補特伽羅，亦不令知，於自功德作不宣揚想。
ZW04n0033_p0214a26║辰三、結明修加行之理：
ZW04n0033_p0214a27║總凡私心求自利，所作一切害他事，
ZW04n0033_p0215a01║為利一切有情故，願彼還降臨我身。
ZW04n0033_p0215a02║此中不應粗獷行，如負重軛勢猛烈，
ZW04n0033_p0215a03║當如新婦初來歸，羞慚戒慎制心住。
ZW04n0033_p0215a04║應作是思維，謂總凡無始以來，為自利故，汝心於他所作一
ZW04n0033_p0215a05║切損害，願彼損害為成辦一切有情義利故，還悉降臨我身，若於
ZW04n0033_p0215a06║他苦擔作不能忍受想，菩薩自心視此事如負重軛，以粗暴獷野之
ZW04n0033_p0215a07║態，發起猛力，不應如是。若爾應如何而住耶？謂應如新婦，戒
ZW04n0033_p0215a08║慎羞慚，畏他譏訶，威儀檢束而住也。重軛者，大疏譯為粗猛相
ZW04n0033_p0215a09║也。
ZW04n0033_p0215a10║卯二、自他換己修加行時運心自在。分四：
ZW04n0033_p0215a11║辰一、遮止掉舉放逸之理；辰二、唯求自利之過患；辰三、觀
ZW04n0033_p0215a12║身罪失；辰四、於心自在。今初：
ZW04n0033_p0215a13║應作即應如是住，若謂汝勿作如是，
ZW04n0033_p0215a14║應正念知自在轉，禁制自心勿違越。
ZW04n0033_p0215a15║若己自勵如是言，汝心猶未能如是，
ZW04n0033_p0215a16║是心為諸罪惡依，唯應於心作禁制。
ZW04n0033_p0215a17║應作利他意樂，加行亦應如是而住，應如調馴馬，堪任善法。
ZW04n0033_p0215a18║若汝心思維欲不如是作利他事，應以正念知為主宰，禁制其心勿
ZW04n0033_p0215a19║令違越，而調伏之。然雖如是自勵，若仍為煩惱自在轉，自飾其
ZW04n0033_p0215a20║過，汝心仍不如是而行，汝我愛執持之心，為此後一切諸罪所依，
ZW04n0033_p0215a21║唯應禁制汝心而已。
ZW04n0033_p0215a22║辰二、唯求自利之過患。分三：
ZW04n0033_p0215a23║巳一、思維過患已捨棄唯求自利；已二、用於利他；巳三、結
ZW04n0033_p0215a24║明。今初：
ZW04n0033_p0215a25║汝昔恒時摧折我，未見汝過彼一時，
ZW04n0033_p0215a26║我今見汝何所逃，汝之驕慢當摧盡，
ZW04n0033_p0215a27║唯求於己利益想，是心現前應捨棄。
ZW04n0033_p0216a01║汝我愛執持之心，為摧折我之一切罪失根本，往昔未知之
ZW04n0033_p0216a02║時，不知汝為罪惡根本，彼一時也。我既見汝為罪惡根本，汝既
ZW04n0033_p0216a03║生過失，今欲何往，無他往之自在汝我愛執持之驕慢，悉應根本
ZW04n0033_p0216a04║摧毀也。若謂我今有自在唯求自利，此心應捨，毫勿聽其如是而
ZW04n0033_p0216a05║行也。
ZW04n0033_p0216a06║巳二、用於利他：
ZW04n0033_p0216a07║我已賣汝於眾生，如享酪肉無厭足，
ZW04n0033_p0216a08║若汝偶由放逸故，不肯施於諸有情，
ZW04n0033_p0216a09║汝終還將汝自身，施與地獄邏守者。
ZW04n0033_p0216a10║當知我已賣汝於他有情，於諸有情，應無厭患心，隨其所欲
ZW04n0033_p0216a11║而獻以酪肉也。若偶放逸唯思自利，不施汝於諸有情，汝積諸罪
ZW04n0033_p0216a12║業，定將自身付諸地獄邏卒，當摧伏汝我愛持也。
ZW04n0033_p0216a13║巳三、結明：
ZW04n0033_p0216a14║由是汝往昔曾經，自捨其身長受苦，
ZW04n0033_p0216a15║今當追維思宿恨，汝應摧降自利心。
ZW04n0033_p0216a16║是故若我求歡樂，不應愛樂於自身，
ZW04n0033_p0216a17║若於自身欲防護，亦應防護餘有情。
ZW04n0033_p0216a18║汝昔亦曾如是，以自身付諸地獄邏卒，長時受苦，今當憶念
ZW04n0033_p0216a19║諸宿恨事，摧降罪過根本，汝唯求自利之心，若欲我長時安樂圓
ZW04n0033_p0216a20║滿，則不應愛樂於己，我愛執持。若欲為我防護令之離苦，亦應
ZW04n0033_p0216a21║於他有情愛樂執持，常時防護也。
ZW04n0033_p0216a22║辰三、觀身罪失。分三：
ZW04n0033_p0216a23║巳一、不知足之罪失；巳二、不動之罪失；巳三、愚昧之罪失。
ZW04n0033_p0216a24║初中分二：
ZW04n0033_p0216a25║午一、貪著身之過患；午二、應修於身離貪。今初：
ZW04n0033_p0216a26║如是如是於此身，極其珍惜多方護，
ZW04n0033_p0216a27║如是如是無堪忍，墮於極重乖戾性，
ZW04n0033_p0217a01║如是墮落者所欲，盡此世間之所有，
ZW04n0033_p0217a02║不能令彼得滿足，誰能滿彼之所求，
ZW04n0033_p0217a03║既不能得復貪求，煩惱生起善心壞。
ZW04n0033_p0217a04║若謂為求利他，應以貪執將護自身，此不應理。如是於其自
ZW04n0033_p0217a05║身貪著，我愛執持，以衣食等多方將護而將護之，如是如是，所欲
ZW04n0033_p0217a06║稍不遂意亦成大苦，墮於小苦亦不能忍之乖戾性，極難將護。彼
ZW04n0033_p0217a07║當如何？謂如是墮落者，貪著極易增長，其所欲者，雖盡此地上
ZW04n0033_p0217a08║所有一切受用亦不能滿其所欲，孰能滿彼貪心所求，於五欲貪求
ZW04n0033_p0217a09║無厭足也。如頂生王王四天下，帝釋分半座，如是受用亦不能令
ZW04n0033_p0217a10║滿足也。所欲不能滿足，而於五欲之貪著轉增起貪瞋等煩惱，失
ZW04n0033_p0217a11║壞善品意樂，唯能生起心不安樂也。
ZW04n0033_p0217a12║午二、應修於身離貪：
ZW04n0033_p0217a13║若人一切無所求，受用圓滿無窮盡，
ZW04n0033_p0217a14║由貪身故長諸欲，須臾不應隨貪行，
ZW04n0033_p0217a15║若能不取可愛相，當境皆成上妙物。
ZW04n0033_p0217a16║若誰補特伽羅，於身財等，悉無顧戀，少欲知足，彼之圓滿功
ZW04n0033_p0217a17║德，無有窮盡，絕無受用匱乏之時，故為身而貪著受用之欲，若不
ZW04n0033_p0217a18║依對治，當輾轉向上增長，故不應須臾放縱五欲貪著。凡心所貪
ZW04n0033_p0217a19║著之物，於彼不取可愛相，即成眾寶中妙之微妙物也。
ZW04n0033_p0217a20║巳二、不動之罪失：
ZW04n0033_p0217a21║下至極微塵不動，動轉唯別依於心，
ZW04n0033_p0217a22║不淨色身極可怖，於彼何故執為我。
ZW04n0033_p0217a23║任其生前或死後，汝何用此沉淪為，
ZW04n0033_p0217a24║不動木石何差別，噫嘻我慢不能除。
ZW04n0033_p0217a25║此身最後唯有極微塵而已，身自不能動，唯別依心而動，血
ZW04n0033_p0217a26║肉等不淨，蘊眾多難堪怖畏之處，何故於此執以為我？若執為
ZW04n0033_p0217a27║我，當受地獄等苦故，隨於生前死後，自心何用此身之沉淪為？
ZW04n0033_p0218a01║毫無所用也。不動之石等與此身有何差別？奇哉何故以此身難
ZW04n0033_p0218a02║忍之貪著心，不能除於身貪執之我慢驕滿？應多方斷除我慢也。
ZW04n0033_p0218a03║巳三、愚昧之罪。分四：
ZW04n0033_p0218a04║午一、昧於善惡；午二、昧於毀譽；午三、釋難；午四、貪著於
ZW04n0033_p0218a05║身眾惡之源為於暇滿取心要故應善防之。今初：
ZW04n0033_p0218a06║隨順色身教示行，唯能積集無義苦，
ZW04n0033_p0218a07║隨彼利害起貪瞋，彼不報恩如木石。
ZW04n0033_p0218a08║或為我所勤將護，或為鳥鳶所食啖，
ZW04n0033_p0218a09║此身悉無貪與瞋，何故於彼生貪著。
ZW04n0033_p0218a10║汝心聽身之教示而為承事，遍集眾多無義之苦，若於身作利
ZW04n0033_p0218a11║害，即隨之而起眾多貪瞋，而所將護之身，不知報恩猶如木石，貪
ZW04n0033_p0218a12║著此身何為？不應貪也。或為我以諸受用而將護之，或為鳥鳶
ZW04n0033_p0218a13║等所啖食，汝身於作利害者，既不貪愛亦不瞋恨，我何故貪著於
ZW04n0033_p0218a14║彼不應貪也。
ZW04n0033_p0218a15║午二、昧於毀譽：
ZW04n0033_p0218a16║或聞訶毀生瞋恚，或聞讚譽生歡喜，
ZW04n0033_p0218a17║若身自亦無所知，我復為誰徒疲苦。
ZW04n0033_p0218a18║聞於此身訶毀有何過失，即生瞋恚，聞贊嘆有何功德，即生
ZW04n0033_p0218a19║歡喜。若彼身於此毀譽自無所知。我心何為以貪瞋而自疲苦，
ZW04n0033_p0218a20║無義利也。
ZW04n0033_p0218a21║午三、釋難：
ZW04n0033_p0218a22║若云於我身愛樂，是我親友應歡喜，
ZW04n0033_p0218a23║若許有情皆我身，我於彼身何不喜。
ZW04n0033_p0218a24║若云身雖如是自無所知，然若誰於我此身愛樂欣悅，彼即是
ZW04n0033_p0218a25║我親友，故於彼應歡喜，若許一切有情皆我自身，愛他之身，我何
ZW04n0033_p0218a26║不亦歡喜？不應貪著自身輕毀他身也。
ZW04n0033_p0218a27║午四、貪著於身眾惡之源為於暇滿取心要故應善防之：
ZW04n0033_p0219a01║是故我應無貪著，等施此身利有情，
ZW04n0033_p0219a02║此身雖有多罪失，為成事業持此身。
ZW04n0033_p0219a03║於身不應貪著，故我應於自身無有貪著，為饒益有情故而施
ZW04n0033_p0219a04║其身。如《四百論》云：「不見自身如怨敵，然今亦應防護彼，若具
ZW04n0033_p0219a05║律儀能長壽，由彼能生多福德。」依於此身能成眾多利他之事，故
ZW04n0033_p0219a06║此身雖有眾多罪失，如諸世間之人為載重故而取車乘，應持取之
ZW04n0033_p0219a07║也。
ZW04n0033_p0219a08║辰四、於心自在。分三：
ZW04n0033_p0219a09║巳一、遮遣善法之障；巳二、於對治品發精進力；巳三、於善
ZW04n0033_p0219a10║所緣專注一境平等而住。今初：
ZW04n0033_p0219a11║故當止息凡愚行，我唯隨諸智者轉，
ZW04n0033_p0219a12║憶昔勝行不放逸，遮遣睡眠及昏沉。
ZW04n0033_p0219a13║故於靜慮相違品於五欲之貪著貪心害心等，應隨諸善巧取
ZW04n0033_p0219a14║捨之諸佛菩薩，盡力制止凡愚之行向上增進，憶念於善法不放逸
ZW04n0033_p0219a15║之傳記，於諸靜慮障礙睡眠昏沉等，應如《親友書》所說：「掉舉惡
ZW04n0033_p0219a16║作害心及昏沉，睡眠五欲貪求及猶豫，能劫善法聖財之盜賊，於
ZW04n0033_p0219a17║此五蓋應當善了知。」當善遮遣斷除也。
ZW04n0033_p0219a18║巳二、於對治品發精進力：
ZW04n0033_p0219a19║若我不如諸佛子，大悲日夜勤奮勉，
ZW04n0033_p0219a20║毅然擔荷如來業，自苦何時能畢盡。
ZW04n0033_p0219a21║應當思維，我若不如諸大悲佛子，發對治力，日夜恒時勤勉，
ZW04n0033_p0219a22║擔荷如來事業，何時方能盡苦邊際？如是思維應勵力修共不共
ZW04n0033_p0219a23║之靜慮也。
ZW04n0033_p0219a24║巳三、於善所緣專注一境平等住心：
ZW04n0033_p0219a25║由是為除二障故，於邪分別制其心，
ZW04n0033_p0219a26║於正所緣之觀境，常時安住應修行。
ZW04n0033_p0219a27║故為盡除煩惱及所知障故，應生觀慧，先須修止。於生止之
ZW04n0033_p0220a01║障，邪道諸欲分別，當制其心，由八斷行之門，於正所緣，應常時
ZW04n0033_p0220a02║令心平等安住也。
ZW04n0033_p0220a03║總攝共通靜慮修法，如《聲聞地》廣說不共之修法，如本論及
ZW04n0033_p0220a04║慧鎧大師《修次》所說應知。次應思維修止之功德，不修之過患，
ZW04n0033_p0220a05║依九住心之方便等，勤修三摩地，廣如廣略《菩提道次第》所說應
ZW04n0033_p0220a06║知。
ZW04n0033_p0220a07║攝頌云：現證實際真如微妙觀，二障種子根本能摧毀，依於
ZW04n0033_p0220a08║不動三摩地隨轉，故應最初善巧修靜慮。
ZW04n0033_p0220a09║壬二、出品名：
ZW04n0033_p0220a10║入菩薩行論廣解佛子津梁明禪定品第八