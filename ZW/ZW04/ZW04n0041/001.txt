ZW04n0041_p0336a01║
ZW04n0041_p0336a02║佛性問答
ZW04n0041_p0336a03║整理者　業露華
ZW04n0041_p0336a04║
ZW04n0041_p0336a05║〔題解〕
ZW04n0041_p0336a06║本文獻為佚名經論，因經中有「信行竊聞」一句，並從經論所
ZW04n0041_p0336a07║述內容來看，多次引經證《法華經》中常不輕菩薩事跡，由此判
ZW04n0041_p0336a08║斷，當為三階教經典。唯存一卷，且首尾均殘缺，但從文意看，內
ZW04n0041_p0336a09║容基本完具。今名為整理時所擬。
ZW04n0041_p0336a10║本文獻首尾均殘，無法得見全貌。原文有斷句。現存通篇
ZW04n0041_p0336a11║大致可分為三大部份：一是解釋佛性觀，並具體說明十種觀行。
ZW04n0041_p0336a12║二是以大量篇幅解釋真如佛性，以說明法性無生、無為染淨、從
ZW04n0041_p0336a13║緣來去。文章認為體行兩性均為真如佛性體現，因而常不輕菩
ZW04n0041_p0336a14║薩恭敬一切眾生。三是引佛成證，再次強調眾生佛性是三世諸
ZW04n0041_p0336a15║佛道場，無相法身隱在眾生之內。佛是眾生，眾生是佛。
ZW04n0041_p0336a16║本文獻為武周時代抄本，有武周新字多個。文中俗字甚多，
ZW04n0041_p0336a17║辨認較難。有些字的辨認尚無把握，還祈高明指正。
ZW04n0041_p0336a18║本文獻未為歷代大藏經所收錄，現據北京圖書館所藏敦煌
ZW04n0041_p0336a19║遺書北新1002號整理錄文，無校本。
ZW04n0041_p0336a20║
ZW04n0041_p0336a21║〔錄文〕
ZW04n0041_p0336a22║
ZW04n0041_p0336a23║（首殘）
ZW04n0041_p0336a24║□…□兩人，以無知而消息，憑依七一，勉□…□俱
ZW04n0041_p0336a25║佛，歸愆謝過，悔昔不盲□…□如來愛子，悲泣不能自
ZW04n0041_p0336a26║勝，愧□…□奉見，面帶鬼衣，荷諸佛大慈□…□不寧，
ZW04n0041_p0337a01║實痛肝脾，坐不安處。□…□而自驅，破服遮形，懇身而
ZW04n0041_p0337a02║自使，思惟如此，深存窮子，荷長者之恩，愧方便，施救子
ZW04n0041_p0337a03║之方，渡斯庸作。昔《法華》窮子，是受雇之兒，唯願如來
ZW04n0041_p0337a04║垂光影護（？），今日窮兒酬賓，亦不勉民驅使？今厲心
ZW04n0041_p0337a05║厲力，作受雇之兒，惟願如來垂光護（？）。
ZW04n0041_p0337a06║問：諸佛慈悲度物，法爾應然。何假學人，如此啼聲
ZW04n0041_p0337a07║愧恥？
ZW04n0041_p0337a08║答：譬如長者，唯有一兒，犯法忤王，繫於牢獄。
ZW04n0041_p0337a09║爾時其父憂愍無療，聲淚俱悲。至於繫所，形容憔
ZW04n0041_p0337a10║悴，不並子不犯罪時。衣服不鮮，改於常日。精神怯弱，
ZW04n0041_p0337a11║實如迫怖之人。羸瘦呻吟，毀其形貌。唱言：「子，子。
ZW04n0041_p0337a12║汝今何故，犯法忤王。使我憂愁，致令如此。」思其得失，
ZW04n0041_p0337a13║罪是子愆。量審根原，非關父過。此則宜應子慚父罪，
ZW04n0041_p0337a14║愧謝不仁，自責自悲，歸愆愧父。思量此理，我亦如然。
ZW04n0041_p0337a15║作是觀時，我應合爾。諸佛捨三十二相之上飾，著六道
ZW04n0041_p0337a16║名相之衣；如來脫八萬四千種之好裳，被四趣之破
ZW04n0041_p0337a17║服。形容憔悴，同前憐子之翁；羸瘦呻吟，不異哀兒
ZW04n0041_p0337a18║之父。我今豈得不泣不悲！重更思此之恩，恨不碎身而
ZW04n0041_p0337a19║自死。由我未免生老病死，故應身不般涅盤。六道
ZW04n0041_p0337a20║受生，無不為我。諸佛實無六道之業，而受是身。為度
ZW04n0041_p0338a01║眾生，故生此也。疑心聞此，更益悲歎之情。分意從今，
ZW04n0041_p0338a02║常啼常愧。欲斷新業，以盲觀截而不生；欲壞故愆，對體
ZW04n0041_p0338a03║應陳而發露。斯則新業不起，舊罪凌消。故佛言：不造
ZW04n0041_p0338a04║新業，能壞故業。此之謂也。
ZW04n0041_p0338a05║
ZW04n0041_p0338a06║佛性觀　修善法
ZW04n0041_p0338a07║但信行竊聞：眾生佛性，是諸佛樹功德之城；思此真
ZW04n0041_p0338a08║如，實菩薩納善根之藏。所以諸佛因時解故，積功德於
ZW04n0041_p0338a09║佛性之城；菩薩多能，貯善根於真如之藏。故知體城密
ZW04n0041_p0338a10║緻，所以諸佛託之；性藏堅牢，菩薩於中賦納。此城居藏
ZW04n0041_p0338a11║主，乃是本覺法王。自古迄今，無能欺奪。香塗刀斫，無
ZW04n0041_p0338a12║愛無憎；譽毀二言，色無變異。斯由得心自在，得法無
ZW04n0041_p0338a13║為，塗斫譽毀緣中，故能荷負。是使貪瞋力士，息偷盜
ZW04n0041_p0338a14║之方；諸見是非，無由抄劫。七憎逢違不怒，七愛值順
ZW04n0041_p0338a15║不貪。六賊息百端於色塵，七識廢工巧於詐偽。此由𥞩
ZW04n0041_p0338a16║無名之地，佃平等之田，種不雜之苗，收不焦之實。
ZW04n0041_p0338a17║復使第八龍王行雨，旱澇時宜，功不虛施，是獲不空之
ZW04n0041_p0338a18║果。諸佛因時如是，乘此報而證理槃，菩薩亦然，[烈-列+(土*晏)]生死
ZW04n0041_p0338a19║於三界。此由因時寄付，委雄猛之丈夫，交皏得人，超越
ZW04n0041_p0338a20║於生死。以斯況並，悲耻傷懷。引此比方，可碎身而骨
ZW04n0041_p0338a21║肉。
ZW04n0041_p0339a01║愧昔𥞩無明之地，佃名相之田，種焦種於坵荒，
ZW04n0041_p0339a02║植爛芽於鹹鹽。三龍暴毒，唯行霜雹之災。無始留難，
ZW04n0041_p0339a03║至今疲頓。致使秋收之日，困乏首陀之饑；春農之時，復
ZW04n0041_p0339a04║遺調牛之力。再思是理，由寄名相老公，杖託失人，致令
ZW04n0041_p0339a05║若此。迴還歸取，債索無於。當知名相乾城，多饒賊盜，
ZW04n0041_p0339a06║故知其城脆朽，不可時貯善根。今捨名相之老公，歸猛
ZW04n0041_p0339a07║雄之大士。
ZW04n0041_p0339a08║問：猛雄之大士者，是如來之所師。我欲歸憑，
ZW04n0041_p0339a09║如何可見？
ZW04n0041_p0339a10║答：約緣亦爾，得見所由。汝好精誠，一心佈願。佛
ZW04n0041_p0339a11║以有情、無情相對，則凡夫見佛性不虛。又以生人、死人
ZW04n0041_p0339a12║比方，則了了見如妙德。（有情無情之喻，說在《涅槃》之文，生
ZW04n0041_p0339a13║人死人比方，備在《勝鬘》之典。）所以生者有解，與死不同；
ZW04n0041_p0339a14║死者無情，與生有異。用斯況並，則眼下分明。又以愚
ZW04n0041_p0339a15║心，亦謂如來說竟，所謂迷時，將佛性名相舉體作名相眾
ZW04n0041_p0339a16║生；悟時，則名相眾生舉體即如真佛性。既是佛性，理無
ZW04n0041_p0339a17║昔日名相眾生可除。既無昔日名相眾生可除，則昔日名
ZW04n0041_p0339a18║相眾生是今佛性。佛為闡提不信因果，說佛性是眾生。
ZW04n0041_p0339a19║（是地獄、是畜生、是餓鬼、是修羅。）為菩薩背生死之依，說眾
ZW04n0041_p0339a20║生是佛性。（是如來藏佛、是佛性佛、是當來佛、是佛相佛。）故
ZW04n0041_p0339a21║佛云：「若言眾生身中別有佛性者，是義不然。」（故知佛性
ZW04n0041_p0339a22║之中別有眾生者,亦無是理。）
ZW04n0041_p0339a23║尋佛此語，即見如妙德比丘，了了分明，如觀掌中阿
ZW04n0041_p0340a01║摩勒菓。四大雖偽，假偽而顯真；名雖是虛，藉虛名而呼
ZW04n0041_p0340a02║喚。恥慚無始迷故，轉佛性為眾生，今既悟時，還眾生
ZW04n0041_p0340a03║是佛性。迷時迷真作妄，悟時悟妄還真。迷悟本由自
ZW04n0041_p0340a04║心，妄真實無二境。所以然者，以體收相，無別名相可
ZW04n0041_p0340a05║除；以相收如，理無別真可立。故知相即是體，故無別妄
ZW04n0041_p0340a06║可除；體即從緣，理無別真可立。由心倒逆，於佛性上妄
ZW04n0041_p0340a07║見眾生；迷既醒時，即眾生上見於佛性。既見佛性，
ZW04n0041_p0340a08║無別眾生。既無眾生，還無別真可立。既無別真可立，
ZW04n0041_p0340a09║體即從緣。體若從緣，六根還依塵境。
ZW04n0041_p0340a10║此則約緣總見，仍未及不到。自次已後，緣正雙捱（？），
ZW04n0041_p0340a11║得及不過，始終不改，乃至成佛。初則歷緣，以求真性。
ZW04n0041_p0340a12║
ZW04n0041_p0340a13║第一依持
ZW04n0041_p0340a14║體能依持四大，不破不傷。攬捉卅六物，諸緣不離
ZW04n0041_p0340a15║不脫。喻如微塵，與水相和依持。若也不持，水塵流散。
ZW04n0041_p0340a16║此由金剛本覺持縛使然，連合地水火風，團成色陰。色
ZW04n0041_p0340a17║則真如實色，陰相則佛性。業行形容，色則與體生死相
ZW04n0041_p0340a18║隨，陰相則壹時不住。所以喻如金人，初作二色，色相分
ZW04n0041_p0340a19║明。斯乃色相超然，不得不言不異。毀人從質，人相即
ZW04n0041_p0340a20║無。色與真金，湛然常住。故知相之與色，三世有殊。
ZW04n0041_p0340a21║色則隨體旋環，相陰即從斷脫而灰謝。譬杍材工巧，治
ZW04n0041_p0340a22║木為床。析床還木之時，床相與名，二俱安在？木之與
ZW04n0041_p0340a23║色，如影隨身。以此比方，用為有異。善哉體性，奇異奇
ZW04n0041_p0341a01║能。隱四大之中，浮沉難測。貫穿諸骨，接綴相叉。
ZW04n0041_p0341a02║皮肉髮毛，外遮補納。縫不用線，割不須刀。自性能為，
ZW04n0041_p0341a03║巧於巧婦。可身秤體，不褊不褒，寬迮任情，不裨不煞。
ZW04n0041_p0341a04║從緣大小，恰秤身裁。無始迄今，渾成披著。隨身引縮，
ZW04n0041_p0341a05║不由工匠舒軟；性自捉持，不假梓材撲𣃆。依於四大，
ZW04n0041_p0341a06║猶如血乳難分，住在陰中，實難離析。同而不共，共
ZW04n0041_p0341a07║而不同。觸骨觸皮，徹骨間而覺了。而是覺性，無相無
ZW04n0041_p0341a08║形，非短非長，難方難比，體無別體，不可言無，若色若
ZW04n0041_p0341a09║心，無處不遍。祇可而無尺樣，離緣見之。縱依別體報
ZW04n0041_p0341a10║身，還以妙覺為體。將知此覺，即是佛性大人。色上六
ZW04n0041_p0341a11║根，則真如用具。眼中觀視二色，色相了了分明。耳裏
ZW04n0041_p0341a12║聽聞，隨其類解。口能嘗味，甘苦皆知。身被觸時，無不
ZW04n0041_p0341a13║曉覺。心間憶想，善惡俱緣。鼻對香臭之時，善能分別。
ZW04n0041_p0341a14║斯則六根窮覓，窠窟皆空。與色並觀，朦朧似見。不知
ZW04n0041_p0341a15║若為依怙，而於陰內寂絕無蹤，竟無寸尺可尋，如太虛無
ZW04n0041_p0341a16║質。依持未謝，約色而逞真；離脫之時，陰如塵而星散。
ZW04n0041_p0341a17║體無相貌，不知何以能然。法性不自露形，隱六根而常
ZW04n0041_p0341a18║大動。雖無形像，不可言無。觀生死兩人，求不見而不
ZW04n0041_p0341a19║得。
ZW04n0041_p0341a20║
ZW04n0041_p0341a21║第二建立
ZW04n0041_p0341a22║此言過去諸佛菩薩，皆因佛性而生；未來大聖群賢，
ZW04n0041_p0341a23║亦從真如流出。現在泥龕素像，悉是果德聖容。以未窮
ZW04n0041_p0342a01║根，乃眾生是本。故知一乘、三乘之佛，皆以佛性作之；
ZW04n0041_p0342a02║六趣四生，悉用真如為體。由無明迷理，縛在三界凡夫；
ZW04n0041_p0342a03║以智慧達迷，翻生一乘、三乘淨土。名雖有別，相縱有
ZW04n0041_p0342a04║殊，以體往收，一心無二。斯為無明緣妄，能樹立三界雜
ZW04n0041_p0342a05║類之身；逐淨識歸真，建成一乘三乘之佛。嗚呼本覺，染
ZW04n0041_p0342a06║淨隨緣，凡聖界中，受身無量。泥溺名相、妄相之界，號
ZW04n0041_p0342a07║曰眾生；八識超六、七二心，則稱之為佛。是故一乘、三
ZW04n0041_p0342a08║乘，佛土依報，並是佛性解行莊嚴；三界六道，養性資生，
ZW04n0041_p0342a09║悉是真如智情雕飾。哀哉體性，巧隱陰、入、界中。彼若
ZW04n0041_p0342a10║法身，無形無假。從凡至聖，若個不然。約四大之身，造
ZW04n0041_p0342a11║作恒沙萬行，故知含靈有識，皆具足二種莊嚴。以此言
ZW04n0041_p0342a12║之，故云建立。
ZW04n0041_p0342a13║
ZW04n0041_p0342a14║第三五陰
ZW04n0041_p0342a15║此明五陰，抱陰是歸，自性隱藏，潛於陰入，雖不可
ZW04n0041_p0342a16║見，而亦不無。一切伎能，皆因四大。恒沙萬德，無非抱
ZW04n0041_p0342a17║陰造作施為。受想行識，無相無形，依陰想而為主。
ZW04n0041_p0342a18║
ZW04n0041_p0342a19║第四六識
ZW04n0041_p0342a20║此明眼、耳、鼻、舌、身、意，惟是一心。舒心緣境之
ZW04n0041_p0342a21║時，則名六識。喻如一室，致一彌猴，四壁迴旋，而安六
ZW04n0041_p0342a22║牖。愚人圜喚，於此六牖，見六彌猴。智者推求，一而無
ZW04n0041_p0342a23║二。以斯喻況，故知六識唯是一心。人喻色塵，六牖彌
ZW04n0041_p0343a01║猴譬於六識。愚人呼喚，六牖之內，唯一彌猴。室喻
ZW04n0041_p0343a02║四大之身，六牖比於六穴，歷緣別用，呼作六根。卷六唯
ZW04n0041_p0343a03║心，無別無二。故佛言：「心如猿猴，騰踴跳躑。」
ZW04n0041_p0343a04║
ZW04n0041_p0343a05║第五生滅色身
ZW04n0041_p0343a06║內外十時差別，故號生滅色身。此由第七生滅色
ZW04n0041_p0343a07║心，使第六內不生滅色身，輪迴不住。
ZW04n0041_p0343a08║
ZW04n0041_p0343a09║第六不生滅色身
ZW04n0041_p0343a10║此由不生滅色身，體不壞故，續生滅色身。續此斷
ZW04n0041_p0343a11║常，無始至今，而不休息。此不生滅色身雖無相貌，性至
ZW04n0041_p0343a12║柔忍，不為生老病死所殘；體實堅剛，不被三塗阻壞。是
ZW04n0041_p0343a13║以能續三世，如線穿珠；此死彼生，如經持緯。
ZW04n0041_p0343a14║
ZW04n0041_p0343a15║第七生滅色心
ZW04n0041_p0343a16║生由無明不覺，稱言生滅色心。以六、七無常，使第
ZW04n0041_p0343a17║八內不生滅色心而不暫歇。由生滅色心故，使第六內不
ZW04n0041_p0343a18║生滅色身，受生死之身，從昔至今，暫無安暇。不其如來
ZW04n0041_p0343a19║藏體自性無能，隨六、七二心而緣名相，任貪瞋牽抱不自
ZW04n0041_p0343a20║由。從無始至今，為斯驅涉，妄想翻境，名相易心，八識
ZW04n0041_p0343a21║湮墮，第七生滅之心輪迴不住。
ZW04n0041_p0343a22║
ZW04n0041_p0344a01║第八不生滅色心
ZW04n0041_p0344a02║此言不生滅色心體常，故續生滅色心，如拖火之輪，
ZW04n0041_p0344a03║故知不生滅色心續生滅色心而不休息。前第七內不生
ZW04n0041_p0344a04║滅色心從生滅故，使不生滅色心同生死無常。今第八內
ZW04n0041_p0344a05║中，以真收妄，則真家之妄，則生死同一法身。故佛言：
ZW04n0041_p0344a06║「生死、涅槃一也。」滅不常滅，雖滅即生；生不常生，雖生
ZW04n0041_p0344a07║則滅。能續生滅色心，故轉無始生滅色心，而至於今，
ZW04n0041_p0344a08║今生滅二心，猶如眼目。
ZW04n0041_p0344a09║
ZW04n0041_p0344a10║第九始覺
ZW04n0041_p0344a11║此明始覺從近邇生。三世無常，緣緣無記，放一捉
ZW04n0041_p0344a12║二，猿戲於林，從愛見而起心，若風飄水日。哀哉始覺！
ZW04n0041_p0344a13║隨老小而惛愚。生滅無能，逐嬰童而黠利；盛年慷慨，奮
ZW04n0041_p0344a14║迅師子之雄；歲向半秋；營儜而羸弱。含生悉爾，有識皆
ZW04n0041_p0344a15║然。過去之事莫知，未來之生亦爾。現在無記，念念如
ZW04n0041_p0344a16║流，三世無常，嘗無一醒。但能造作生死之因，使本覺流
ZW04n0041_p0344a17║離，退菩提之位，隨名隨相，好醜而易其心。有始無終，
ZW04n0041_p0344a18║故名始覺。
ZW04n0041_p0344a19║
ZW04n0041_p0344a20║第十本覺
ZW04n0041_p0344a21║此本能為萬物之主，是凡聖法王。無始迄今，如大
ZW04n0041_p0344a22║地陰陽，能生一切。雖在苦空無常之界，不為生老病死
ZW04n0041_p0344a23║毀傷。縱在常樂我淨界中，不為菩提涅槃增長。體自明
ZW04n0041_p0345a01║瞭，猶若寶珠，照耀心神而無闇冥。斯則已前九事，
ZW04n0041_p0345a02║從此本生。有始有終，故名本覺。
ZW04n0041_p0345a03║問：如前十種觀行，本覺無相無形。我欲發心，不
ZW04n0041_p0345a04║知何重安隱。
ZW04n0041_p0345a05║答：若以依持而收本覺，則本覺而是依持。又以本
ZW04n0041_p0345a06║覺而收依持，則依持而是本覺。哀哉！真如無質，似女
ZW04n0041_p0345a07║似男；佛性無形，似人似畜。何期男名女相，籠縛真如；
ZW04n0041_p0345a08║畜相人名，裹纏佛性！嗚呼名相，乃斬體解之刀；六、七
ZW04n0041_p0345a09║二心，是壞思惟之劍。噫嘻名相，盲無量眾生，痛歎嗚
ZW04n0041_p0345a10║呼，斫破凡夫眼目，致使盲聾瘖啞，流轉十二緣河，旋環
ZW04n0041_p0345a11║八苦之中。棲遲若是，迷如如之道，失體解之途，乘
ZW04n0041_p0345a12║名相之泥，我所之地。今慶二千年內，忽得見具眼根，分
ZW04n0041_p0345a13║見如來難見之性。既見如來難見之性，誓死捉持，觀體
ZW04n0041_p0345a14║解之心，無令暫間斷，則不免名相之劍刎壞六根，若欲境
ZW04n0041_p0345a15║智鈎鎖連珠，唯藉思惟綴接。若不以解續體，即佛性沒
ZW04n0041_p0345a16║名相之中。又不以體續心，則八識湮溺無明大夜。一時
ZW04n0041_p0345a17║不察，體解之解，無以可成。一念不思，見體之心難續。
ZW04n0041_p0345a18║所以眾生佛性，相似不殊，或佛性似眾生，或眾生似佛
ZW04n0041_p0345a19║性。是以學人得失，莫若由斯。聞者不勤持，由體同物
ZW04n0041_p0345a20║類。奇哉聖性！若能隱密其形，居凡聖界中，寂無影像。
ZW04n0041_p0345a21║處聖人身內，似佛如來；在凡夫陰中，似眾生男女。難斷
ZW04n0041_p0345a22║難理，體相混沌無源，表裏無殊，和而一揆。是以內無別
ZW04n0041_p0346a01║體，取者皆迷；外無別相可除，捨而難捨。取相為體，作
ZW04n0041_p0346a02║見解續之，用覺了收緣，得而不得。斯由一人兩諱，貴賤
ZW04n0041_p0346a03║不分。悟則體相俱真，迷則妄真俱妄。故知如來藏體，
ZW04n0041_p0346a04║從器方圓，是使一境而翻。四心若器，隨其見解，取各不
ZW04n0041_p0346a05║同，故知體即無質無形，相即唯名唯色。是以從四心團
ZW04n0041_p0346a06║割，不自名言；任取者裁量，隱真從意。故使一乘體解，
ZW04n0041_p0346a07║翻生淨土之人。二乘觀五陰緣空，得辟支佛道。三乘觀
ZW04n0041_p0346a08║色無常臭惡，見苦離因，以淨戒修身，獲四沙門果。
ZW04n0041_p0346a09║人天迷名迷相，所以受生死之身，三惡旋環，案丸不
ZW04n0041_p0346a10║住。此由性無別體，聲聞緣覺息求覓之心；理無別真，感
ZW04n0041_p0346a11║人天起斷常之見。是使比丘法愚，不念父母、宗親、我所
ZW04n0041_p0346a12║資生，悉皆捨盡。束三業於如如之境，注心眼續之。入
ZW04n0041_p0346a13║菩薩不退印中，以監境智。二千年內，不覺晝夜昏明，一
ZW04n0041_p0346a14║意專緣，以八心續體，所以長時困苦，祇由易壞難成，積
ZW04n0041_p0346a15║歲累年，淹功二萬。此由凡心罪垢，聖境難尋，況汝末
ZW04n0041_p0346a16║代凡人，風聞雨潤。嗚呼，見體之心不續，則境智斷
ZW04n0041_p0346a17║常。境智斷常，六、七二心，則群行攻劫，貪瞋力士競怒
ZW04n0041_p0346a18║英雄，名相、妄想相征，猶如亂世。此由六、七謀臣無
ZW04n0041_p0346a19║道，叛八識慈善法王，使本覺湮流，泥於生死。斯由見隨
ZW04n0041_p0346a20║名相，譬劫火燒天。解不續真，常行刀刃，心頑肉冷，謂
ZW04n0041_p0346a21║舉無傷，三世踐之而不覺痛。以斯照察，過於寶鏡之
ZW04n0041_p0346a22║鑑。用此比方，可不自知得否。涅槃生死，駕御今身，
ZW04n0041_p0347a01║三惡之後難期，地獄之前努力。無常之將至，若秋暴霜，
ZW04n0041_p0347a02║司命無慈，毒過毒藥，入人膚體，如劍解之，痛楚心肝，如
ZW04n0041_p0347a03║刀攣切，聞身康健，努力勤行。忽爾羅此之時，悔將何
ZW04n0041_p0347a04║及。所以作十重院郭，欲使學者樹三世見解之基。
ZW04n0041_p0347a05║若也不然，恐被斷常而繫縛。既融心續見知，法體如然，
ZW04n0041_p0347a06║無始以來，至今常爾。非關學人斷理，致使若斯，從昔迄
ZW04n0041_p0347a07║今，體當如是。今欲心境相就，十重之內，依倚何重。除
ZW04n0041_p0347a08║七附三，始終不二。觀依持建立，知斷脫者非親。五陰
ZW04n0041_p0347a09║如如，知有情者是爾。須別體而見，約相而詮真，必須以
ZW04n0041_p0347a10║見解分張。體相之殊，同四大真如，不可超然離析。何
ZW04n0041_p0347a11║者？體則以覺了知情為體，了了與相有殊；相則四大為
ZW04n0041_p0347a12║之，迢然與體有別。更相依怙，攞灑實難。故佛言：「體
ZW04n0041_p0347a13║相如如，二而不二。」或如水冰同體，取捨甚難。復以寶
ZW04n0041_p0347a14║像，內在琉璃，欲將有異。亦同鑄金為佛，體相俱真。又
ZW04n0041_p0347a15║以米在殼中，可舂可簸，則欲颺治糠糩，恨無智慧簸箕。
ZW04n0041_p0347a16║又非是善舂之人，停心息意，且合糠而咽，免作
ZW04n0041_p0347a17║餓死之人。倘運遇而值慈父釋迦，安徐請決。
ZW04n0041_p0347a18║嗚呼，何期體相，生存斷脫，離合共居，況乃求後分
ZW04n0041_p0347a19║張，是其常惑。斯乃眾生體相，無始常然，離合同而不同，
ZW04n0041_p0347a20║迄今若此。斯由無明緣行，迷色陰貪瞋，感使本覺棲遲，
ZW04n0041_p0347a21║隨斷常而離合。爾能會是，可恒見解於聖法之中。若也
ZW04n0041_p0348a01║不時，無由履踐如如之境。故知眾生佛性在五陰之中。
ZW04n0041_p0348a02║會陰名空，則五受陰名為佛性。既是佛性，即是五分法
ZW04n0041_p0348a03║身。智者如此解時，體行真如，自然方現當來果性；依教
ZW04n0041_p0348a04║稱揚，體行兩性真如，則不輕恭敬。（體性、行性，約色見而證
ZW04n0041_p0348a05║真。果性無形，非凡夫心而可及。依教仰信，歎付當來本覺色心
ZW04n0041_p0348a06║法，不輕而教禮。）分見眾生佛性，斯是見佛之人；不達法性
ZW04n0041_p0348a07║真如，縱值別聖彌陀，猶為不見。（是以優波相解，錯禮神魔，
ZW04n0041_p0348a08║所取是邪，名為不見。須菩提觀佛，亦與優波不殊，佛恐謬歸，
ZW04n0041_p0348a09║引轉輪聖王為喻之。）於是須菩提解佛所說，捨凡聖相而體
ZW04n0041_p0348a10║歸三藏。煞羅漢之時，迷法身而由相攝。（此由以相收體，不
ZW04n0041_p0348a11║見真如，隨教解聞，名為不見。違情則煞，不生畏懼之心。又復不
ZW04n0041_p0348a12║認盲人，[(翏-(彰-章)+(恭-共))*力]香山羅漢之也。）以體收相，證理悟聞，依性分知，
ZW04n0041_p0348a13║是名為見。看風必須依樹，樹動斯則見風。欲覓法性真
ZW04n0041_p0348a14║如，理須就相。（此明風無相貌，自性無形。動樹揚塵，聲林乃
ZW04n0041_p0348a15║見。）相則非相，相即是如。樹內無風，則風搖其樹。（故知
ZW04n0041_p0348a16║色動，體使其然也。觸相有知，覺驅其身。覺無相貌，不可別見手
ZW04n0041_p0348a17║持。若不約相取之，如何可得也。）父精白骨，即是佛性棟樑；
ZW04n0041_p0348a18║母血皮筋，是則真如住室。（此明凡夫佛性，父母赤白二精，三
ZW04n0041_p0348a19║界有身，憑斯而住。）法身無相，隱居四大之中，地水火風雖
ZW04n0041_p0348a20║殊，悉有真如覺性。（如如本覺，無相無形，隱五陰之中，如入
ZW04n0041_p0348a21║室器，無貌無質，不可捉持。入陰界中，寂然無似，唯見色陰，微妙
ZW04n0041_p0348a22║精華。尋究是人，無蹤可逐，不知若為，依持四大，不破不傷。
ZW04n0041_p0348a23║陰色輝輝，與非人懸異，內外明朗，狀如影戲之籠，此由本覺大人
ZW04n0041_p0349a01║使之然也。善哉希有，不可思議。恥無始久迷，愧今聞而太晚。）
ZW04n0041_p0349a02║骷髏最上，號名承露之盤；四大股肱，稱曰浮圖精舍。（此
ZW04n0041_p0349a03║明聖凡七孔，並寄在頭。問答見聞，無不關道。四大色陰，真是浮
ZW04n0041_p0349a04║圖，故號骷髏為承露盤也。體不獨立，性不孤存，借此地水火風，
ZW04n0041_p0349a05║喻浮圖精室。所以壘磚作塔，稱曰浮圖，凡屋草堂，猶名佛舍。斯
ZW04n0041_p0349a06║乃以真攝偽，磚得浮圖塔厝之名，何況體相一如，而不得稱？以斯
ZW04n0041_p0349a07║類並，骷髏得作承露之盤；用此比方，四大得言浮圖堂也。斯則融
ZW04n0041_p0349a08║緣屬體，即以體收緣，緣既體緣，是故得稱如前言也。悚暫齊慄
ZW04n0041_p0349a09║敢肆誠言，信此邪智之情，作如是解之。）祇洹堂裏，晏坐歡
ZW04n0041_p0349a10║娛；五陰林間，熾然無變。（祇洹者是歎四大之辭，法性於中，寂
ZW04n0041_p0349a11║然安靜。將此四大，喻若祇洹，行住坐臥於中，故稱堂也。色、
ZW04n0041_p0349a12║受、想、行、識，譬五陰之林，佛性遊五陰之間，逍遙自在。）世尊
ZW04n0041_p0349a13║於內，寂寞無形，法性無生，故名常住。（此言聖人凡人修道，
ZW04n0041_p0349a14║悉依此性而證菩提。既為凡聖所師，故稱此性為世尊也。由佛性
ZW04n0041_p0349a15║常故，凡聖依之。既為凡聖所依，故號名常住也。）無為染淨，不
ZW04n0041_p0349a16║住其中；生死涅槃，從緣來去。（不守自性，染淨隨緣。體實堅
ZW04n0041_p0349a17║牢，生死不及。此由無明七識，使眾生受生滅之身，以本覺體常，
ZW04n0041_p0349a18║為生滅身而依怙也。）但使眾生有覺者，若個不是真如？若
ZW04n0041_p0349a19║有解斯，誰敢見而不敬？（是以不輕被打，不改敬心，菩薩尊之。
ZW04n0041_p0349a20║如來大事，於帝釋也。）析旋俯仰，皆是性能；憙笑憂悲，無
ZW04n0041_p0349a21║非佛性。（無情之物，一切無能；有識解心，一切能作也。）色身存
ZW04n0041_p0349a22║在，體相一如。四大傾色，則相殊體異。（不異之性，是凡夫
ZW04n0041_p0350a01║所學之門。不一真如，是聖人所觀之處。）斯則如如無形無
ZW04n0041_p0350a02║色，喻若箜篌之音，散在曹木絲絃之間，寂然無似。眾
ZW04n0041_p0350a03║生佛性，亦復如然。隱四大箜篌之中，無名無相，是以智
ZW04n0041_p0350a04║臣善鼓，能歌萬種之聲；大王拙謀，毀其曹木。（智臣善鼓，
ZW04n0041_p0350a05║喻八識之心。大王拙謀，譬無名六七。六七翻真成妄，即生輕煞
ZW04n0041_p0350a06║之心；八識翻妄成真，則誓身而受死。是以不輕八識，敬四眾箜篌
ZW04n0041_p0350a07║之身。增上慢心，唯行打罵也。）此性幽儼寂寞，無跡無蹤。
ZW04n0041_p0350a08║尋陰入界推求，無形無質。三十六物，不知在何物之中。
ZW04n0041_p0350a09║皮肉骨血之間，未悉住之何處。則煞其四大，如屠肆之
ZW04n0041_p0350a10║家，狼藉破著，寒心不忍。分作四分，圍曆推窮，不瞬視
ZW04n0041_p0350a11║之，覓而難見。青黃亦白，一色全無；大小短長，然無寸
ZW04n0041_p0350a12║尺。若麻若豆，芥子等形；若髮若毛，而無津膩。或臍
ZW04n0041_p0350a13║上下，唯有兩袋糞囊；或在目中，白黑二精如水；或言頭
ZW04n0041_p0350a14║內，唯有白腦如膿；或乃心求，唯肉一臠；或言在耳，唯見
ZW04n0041_p0350a15║結貯。滿中處處被求而無名色，不知姓字何等，名諱是
ZW04n0041_p0350a16║誰。出過百非之言，逃奔四句之外。是以十方聖者，稱曰
ZW04n0041_p0350a17║如如。無相無名，寂然無似。身如芥子，不窄不寬；身
ZW04n0041_p0350a18║等須彌，不寬不博。大小相稱，長短能裁。傍側任情，方
ZW04n0041_p0350a19║圓從意。難求難覓，自性隱藏。三十六物之中，寄言無
ZW04n0041_p0350a20║所。生來死去，猶如夢見之身。如蛇脫皮，空留四大。
ZW04n0041_p0351a01║此陰入界性，實無所可方。十八界中，而無一相。名而則
ZW04n0041_p0351a02║無名可字；字而則無字可名。欲視則無相可觀，欲觀則無
ZW04n0041_p0351a03║形可視。如虛空空故，而得空名。此性非有非無，離
ZW04n0041_p0351a04║有無而得字。搜求訪覓難見，阿那律見空中鳥跡之難。
ZW04n0041_p0351a05║本覺無相無名，如和羹之酢味，香美鼻口，無體可求。四
ZW04n0041_p0351a06║大真如，亦復如是。滿中覺了，而遍六根。取則而無，捨
ZW04n0041_p0351a07║之即有。於是煩怨心醉，迷悶傷魂。良久澄神，少時蘇
ZW04n0041_p0351a08║息，心口相慰，悲歎交懷。含不哀之啼，落無聲之淚。於
ZW04n0041_p0351a09║則逃神出陰，靜嘿端居，繫念思惟身心糜爛。次以前析色求
ZW04n0041_p0351a10║體，無有一似可以擬心也。於是還合四大，就色推尋，陰內籠
ZW04n0041_p0351a11║中，似將有異，狀如影戲，思實可觀，種種色身，於中顯現。
ZW04n0041_p0351a12║斯則似於所似，可字可名，從器方圓，可觀可視。此性體
ZW04n0041_p0351a13║非凡非聖，似聖似凡；非畜非人，似人似畜；非神非鬼，似
ZW04n0041_p0351a14║鬼似神；非道非魔，似魔似道。無形無質，能於種種形容；
ZW04n0041_p0351a15║無相無名，能為多種名色。非黃非白，能作黃白之軀；非
ZW04n0041_p0351a16║智非愚，能為智愚之行。如論色陰，恒沙萬類之差，
ZW04n0041_p0351a17║一性體中，寂然空靜，而能容受千同萬異之形。性淨界
ZW04n0041_p0351a18║中，顯化塵沙萬像。色雖差別，喻若牧牛；一性解心，猶
ZW04n0041_p0351a19║如乳味。善哉，體性工巧，譬彼畫師，九七印作三界之圖，
ZW04n0041_p0351a20║畫出四生之類。以五戒十善，剋作人天之身。十惡五
ZW04n0041_p0352a01║逆之愆，簸出三塗之罪。品類隨其貧富，雕飾六道之形。
ZW04n0041_p0352a02║八識丈夫，安置恒沙淨土。用三十七品，畫作八十種好之
ZW04n0041_p0352a03║大人。以六波羅，位分十地。苦集二諦，纂出聲聞。十二
ZW04n0041_p0352a04║因緣，像題緣覺。八九畫師慈故，惟以白法，鏤作人天淨
ZW04n0041_p0352a05║土之身。六七工匠拙謀，唯以黑法莊嚴四趣。是以隨其
ZW04n0041_p0352a06║生處，即失本名。如來供須，從緣立字。若佛在世，覺性
ZW04n0041_p0352a07║不殊。（與今無別。）若佛涅槃，解心不二。（與昔不殊。）性相
ZW04n0041_p0352a08║常住，猶若虛空。（不守自性，故染淨隨緣。凡聖界中，受身無
ZW04n0041_p0352a09║量。故經云：從無住本，立一切法。色無自性，從四大生，非有非
ZW04n0041_p0352a10║無，善其能取。故經云：色即是空，非色滅空。喻如虛空，無自性
ZW04n0041_p0352a11║故，從緣轉變，得無是名。）能斷能常，隨斷常而出沒。（由體常
ZW04n0041_p0352a12║故，續生死而不休。自性無為，隨生死輪而不休息。是以三世流
ZW04n0041_p0352a13║轉，不息不住；六趣往還，不絕不斷。）故知聖凡陰色，悉是佛性
ZW04n0041_p0352a14║姿容；眉眼口鼻耳身，則是真如相貌。（故智者言：相即是
ZW04n0041_p0352a15║體，故知色陰即是佛性形容；體即從緣，故知眼耳鼻舌諸根，悉是
ZW04n0041_p0352a16║真如相貌。）四大雖偽，覺性遍中。受想行識之心，依於色
ZW04n0041_p0352a17║陰。（性不獨立，真偽相持。和合共成，建揚諸法。）諦觀四
ZW04n0041_p0352a18║大，實如鏡裏之形；欲取捉持，復似水中之月。（以真為體，
ZW04n0041_p0352a19║即表裏俱真；棄相求如，無同水月。）未審與學人取證，見解不
ZW04n0041_p0352a20║同，但某愚情，以斯為見。嗚呼八九之心，羈零六七二心。
ZW04n0041_p0352a21║緣治牽流淨識，湮沒生死之河。致使真如，妄真俱妄。浩
ZW04n0041_p0352a22║浩名相，若海沸而揚波，六識七心，逐山渠而俯仰。水
ZW04n0041_p0352a23║流蓬轉，隨堰礙而從緣。一味淨心，溺名相波而湮沒。是
ZW04n0041_p0353a01║以菩薩善取，以佛性澄六道名相之波；凡夫拙謀，以名相
ZW04n0041_p0353a02║波濁，真如亂沸。是以不輕善取，以體收相，捨身命而歸
ZW04n0041_p0353a03║依；直心解謀而揚體善，佛稱弟子。八大善人，取相度六
ZW04n0041_p0353a04║百四萬億名相眾生，身壞死時，墮於地獄。三藏謀拙，煞
ZW04n0041_p0353a05║羅漢於說戒之辰。以此校量，體學相歸，非凡夫心而可
ZW04n0041_p0353a06║雪。是以一一境界，則不輕體解續之，發氣吐言，法直心
ZW04n0041_p0353a07║而揚體善。己罪悔過，於師同學不敢覆藏。第八識心，自
ZW04n0041_p0353a08║然清淨。六七忤而不得，無明惑之不迷。能觀之心，特加
ZW04n0041_p0353a09║獎勵。用如來之教，試敕無明；欽諸佛之言，捨除我
ZW04n0041_p0353a10║所。名相妄相，是轉生死之繩；諸見是非，實繫身之獄索。
ZW04n0041_p0353a11║今以體收相，斬縛生死之繩；以聖攝凡，割繫身之獄索。
ZW04n0041_p0353a12║斯則按真如寶劍，斫破生死名相網羅；持應聖之刀，刎壞
ZW04n0041_p0353a13║三塗惡果。修無名相之善，供養八種佛陀，如過去諸佛，
ZW04n0041_p0353a14║歸依願生淨土。勿使無明惑亂，能觀之心，境智相扶，
ZW04n0041_p0353a15║無令玷缺。（念取則心玷減於妄相，境缺則名相覆真。境智乖違，
ZW04n0041_p0353a16║六七二心則浮遊名相之內。）故知妄相如火，名相若風。風火
ZW04n0041_p0353a17║相燃，誰堪當處？如來之藏難得見聞，況復修行，誠言不
ZW04n0041_p0353a18║易。若道聞難行易，佛不應說退菩提之心。（故知難行。）又
ZW04n0041_p0353a19║若聞易行難，緣覺聲聞，不應如聾如醉。（此明難聞。）三乘
ZW04n0041_p0353a20║被破，果極始迴，歷劫積功，尚猶勸捨。斯等共佛𩰖諍，執
ZW04n0041_p0353a21║理不歸。佛自說三，云何見毀。咎其得失，乃謗如來：將
ZW04n0041_p0353a22║非魔作佛，惚亂我心耶？佛乃揚言，白：十方世界中，唯有
ZW04n0041_p0353a23║一佛乘，二乘猶自無，何況有三乘？（斯則破三從一，捨末歸
ZW04n0041_p0354a01║真。故佛言一乘、一道、一行、一緣是。）佛如是奪三乘人之見
ZW04n0041_p0354a02║解，如活剝生牛；授與一乘，如服沙礫。（執見不熟。）於是如
ZW04n0041_p0354a03║來說毒塗乳，顯慈母養子之方。更唱楊柳之文，止嬰孩
ZW04n0041_p0354a04║啼泣。（三乘學者，譬彼嬰孩。緣覺聲聞人當其位。故經云：三
ZW04n0041_p0354a05║子之內，名沽第二不孝之兒。楊柳之文，喻於漸教也。）故知難聞
ZW04n0041_p0354a06║難見，難信難行。況復薄福凡夫，胞聞而罕得？（必須加
ZW04n0041_p0354a07║功懇力，賀慶希逢。無始已來，未曾聞見。今生值遇，難山線
ZW04n0041_p0354a08║而枚針；暫出得聞，越盲龜御木孔也。）是以堅持八識，如護浮
ZW04n0041_p0354a09║囊，秤體歸依，如持油鉢。（行住坐臥，如盲人杖而隨身。見聞
ZW04n0041_p0354a10║覺知，如入海而執懼。）今既聞聲聞難聞之法，復得緣覺不信
ZW04n0041_p0354a11║之根，悲喜交懷，譬臨刀囚而會赦。何期焦種，今日
ZW04n0041_p0354a12║重生。析石久離，忽然還合。復慶盲人得眼，見昔日不見
ZW04n0041_p0354a13║真如。無始冥沫，至今謂呼失去。（不期貪瞋力士，蒙翳見隱
ZW04n0041_p0354a14║額之珠；寶藏久埋，貧女忽然會遇。既得額珠家寶，即應息盜眾
ZW04n0041_p0354a15║生，懺謝無始欺奪之辜，而愧無上煞害。）此明既得見已，則須
ZW04n0041_p0354a16║了了如見修行，境智相扶，如持油鉢。亦如渡者，堅護浮
ZW04n0041_p0354a17║囊。鞭此死屍，截流而去。（觀如聞修行之。）汝帶生盲之甲，
ZW04n0041_p0354a18║戰諸見之兵，（無慧因故，肉眼所見，見悉而盲。於行善行惡之人，
ZW04n0041_p0354a19║不敢而生分別。十善十惡之教，是凡夫斷惡修善之經。己欲修
ZW04n0041_p0355a01║行，肉眼必須分別是教可捨、是教可依。此則慧眼、肉眼[六/(仁-二+?)]行，善
ZW04n0041_p0355a02║哉希有。）持應聖之刀，煞是非之賊，（由不識凡人聖人故，不敢
ZW04n0041_p0355a03║是非。打我煞我之人，敬為佛解，彌陀地藏，任意作之。逢杖逢
ZW04n0041_p0355a04║刀，甘心受認。決定刀下受死，杖下受殃。敢死從心，不為凡解，
ZW04n0041_p0355a05║但能作如對治，則不虛死浪生。見解不空，始是必有功而死也。）
ZW04n0041_p0355a06║按真如寶劍，闞吼名相乾城，敕第八之丈夫，戮無明魅主。
ZW04n0041_p0355a07║（以體收相，即翻破無始無明。六七二心，無依生處，貪瞋憎受，凌
ZW04n0041_p0355a08║解雲消。故《勝鬘》言：我以第八識心翻破名相。則通我生已盡，
ZW04n0041_p0355a09║梵行已立，所作已辦，不受後有。降伏四魔，則師子吼。）是以
ZW04n0041_p0355a10║生盲之觀，非法忍而常為；應聖感機，非眼開而須作。（凡
ZW04n0041_p0355a11║夫之眼等牛羊，見而無知。雖是人心，譬畜情而無別。若不遠期
ZW04n0041_p0355a12║法忍，恐令肉眼壞之，是以深防，無由輒用。既聖凡不辨，愚識無
ZW04n0041_p0355a13║知，不待眼開，如何放棄。）如來藏觀，離眾生見而安心，過去
ZW04n0041_p0355a14║普親，況別生養而知報。（以體收相，則聖凡悉是真如。以本覺
ZW04n0041_p0355a15║故，六七二心，即善惡無記。斯皆佛性。但能作如是解，設錯不墮
ZW04n0041_p0355a16║三塗，縱不遠結菩提，在此不生邊地。既不生邊地，復不墮三塗，
ZW04n0041_p0355a17║以此思量，何慮不生淨土？蓮花之舌，應不虛言；金口所談，至誠
ZW04n0041_p0355a18║無二。）前既得見聞信，復得修行。次已後，明無常忽至，
ZW04n0041_p0355a19║及橫報來忤，於生死兩人若為對治。（無常取使，或天人，或鬼
ZW04n0041_p0355a20║神，或羅剎像，或鳥獸身，或獄卒形，或魔佛，或真佛，或菩薩形，或
ZW04n0041_p0355a21║聲聞像。唯以體收相，唯以聖攝凡。無始已來，打我煞我，亦同前
ZW04n0041_p0355a22║解。安心捨受。以體收相，用償宿辜，以聖攝凡，所感如是。）此
ZW04n0041_p0355a23║盲應體觀，渡凡夫出生死大關，縱被留問委曲，以斯辯答。
ZW04n0041_p0355a24║問：真如寶印，披視閻羅，奉應聖之符，以為公驗。斯則東
ZW04n0041_p0355a25║園凡夫過所，是盲者淨土行文，報至之時，乘斯而去。大
ZW04n0041_p0356a01║丈夫開如來藏庫，握佛性妙刀，用盲觀為傍排，以應聖為
ZW04n0041_p0356a02║矛戟，牢持信根之箭，（深信此觀，堅固其心。）帶精進之弓，（繫
ZW04n0041_p0356a03║念思惟，如聞奉行，無時懈墮。）駕大乘之寶車，（以體收相，）伐戰
ZW04n0041_p0356a04║鼓而聲彼，（念彌陀，念地藏。）敕正念臣為總管，（使第八識心，
ZW04n0041_p0356a05║剪除六七。）生死存亡，用斯捨受。此則凡夫降魔之寶
ZW04n0041_p0356a06║印，伏外道金剛之神符，生死輪王，自然息歎。故經云：如
ZW04n0041_p0356a07║人得王印，去處無障礙。既奉如來寶印，握諸佛神符，此
ZW04n0041_p0356a08║死彼生，必號蓮華佛子。當知此觀，非今渡一個兩個凡
ZW04n0041_p0356a09║夫，十方淨土聖人，皆由此送。姓頗羅墮者，非恒沙算而
ZW04n0041_p0356a10║得窮。同字釋迦，析大地草木，數至十三，數難知數。共
ZW04n0041_p0356a11║名彌陀之佛，豈虛空譬而得知？十位菩薩住地之人，非百
ZW04n0041_p0356a12║千萬阿僧祇而能測悉。善哉佛性，送爾許凡夫，出生
ZW04n0041_p0356a13║死之園。希有真如，運三世眾生，超昇火宅之外。何期佛
ZW04n0041_p0356a14║性，無始渡人，從昔至今，未嘗閒暇。嗚呼佛性，乃解生死
ZW04n0041_p0356a15║絙繩，挽拔無量凡夫而生淨土。汝今逄遇，努力捉持，一
ZW04n0041_p0356a16║失此絙，何生再值。噫，癩病忽爾，眉生痛歎，無始久盲，
ZW04n0041_p0356a17║忽然見道。自此已下，引佛證成。同如來迴向，明知四
ZW04n0041_p0356a18║佛，不離眾生。今古聖人，皆從凡出，故知眾生佛性，則是
ZW04n0041_p0356a19║三世諸佛道場；一味真如，並是聖凡出纏之路。以體收
ZW04n0041_p0356a20║相，則無佛不歸；以果收因，即無凡不敬。故經云：體解大
ZW04n0041_p0356a21║道，則凡聖一如；超越聲聞，名無上意。既歸凡聖，理必盡
ZW04n0041_p0356a22║原；通聖及凡，始終體解。境無名相，則受取自亡；三毒撞
ZW04n0041_p0356a23║傾，則生死歇暇。以體收相，斯則梵行之人；以果收因，即
ZW04n0041_p0357a01║我生已盡。慚先日愚癡無智，謂十二部經內而有真如，今
ZW04n0041_p0357a02║日方知，乃於眾生身中而見。故知眾生佛性，不在素紙竹
ZW04n0041_p0357a03║帛之中；無相法身，隱在眾生之內。何期佛性，隨器立名；
ZW04n0041_p0357a04║一味真如，則失其本字。隨名隨相，而為名相眾生。無始
ZW04n0041_p0357a05║飄零，泥於名相。嗟與諸佛，無前無後，受識同時。彼則
ZW04n0041_p0357a06║解脫出纏，余則稽留五燒之世，迷於無始之際，悟於像末
ZW04n0041_p0357a07║之秋。生無教主之辰，開無決疑之口，是以戒見俱破，喻
ZW04n0041_p0357a08║如活剝生牛。煩惱是非，其瘡極大，所以如來拱手，諸佛
ZW04n0041_p0357a09║不治。大聖寂於涅槃，菩薩分形異類。所以久來流浪，祇
ZW04n0041_p0357a10║為不遇佛性。浮囊不慎，羅剎索求，名相墳河，泥流生死。
ZW04n0041_p0357a11║是以十方諸佛不救，故知是定死難渡之人。今於釋迦遺
ZW04n0041_p0357a12║法之中，忽然還活，如囚得命，荷慶佛性。耆婆無始迷
ZW04n0041_p0357a13║狂，賴值真如妙藥。何期無明大夜，忽遇明燈，三毒林中，
ZW04n0041_p0357a14║乃生佛子。貪瞋境裏，悉有真如；凡聖人中，乃有法身之
ZW04n0041_p0357a15║佛。如來藏體，與聖齊功，果得菩提，無生不備。故大聖
ZW04n0041_p0357a16║稱言：如來藏佛，若悟深而則淺，佛是眾生。（以因收果。）復
ZW04n0041_p0357a17║不悟淺而則深，眾生是佛。（以果收因。）斯則冰中見水，誰
ZW04n0041_p0357a18║道此人而言妄語？（斯則依水求冰，攢火木中，無有人能譏謙得
ZW04n0041_p0357a19║失。）斯則貪瞋不起，癡即不生。三毒既無，名為解脫。既
ZW04n0041_p0357a20║出貪瞋三界，生老病死何足可傾。境無憎愛可貪，是則名
ZW04n0041_p0357a21║為晏坐。（故《維摩》言：不於三界見身口意，是名晏坐也。）智人
ZW04n0041_p0357a22║斷惡修善，道人己過數陳，息道人不善。不輕悔罪，約法
ZW04n0041_p0357a23║性而陳愆，生死危亡；觀藏體而除謝，斯則修善。盡聖凡
ZW04n0041_p0358a01║之際，斷惡理及因果真如，名超聲聞之階，行越三乘之位。
ZW04n0041_p0358a02║以體收相，則是淨土之人；以果收因，是則名為正見佛道。
ZW04n0041_p0358a03║以相收體，是邊地之人；廢體從緣，故名流轉生死。昔三
ZW04n0041_p0358a04║世諸佛，因時修善，悉入佛性道場。凡欲陳愆，則對真
ZW04n0041_p0358a05║如懺謝。晝則尊行恭敬，夜則明燃心燈；悶則行道遺眠，
ZW04n0041_p0358a06║乏則坐觀如來藏佛。諦觀法性則無始罪業自亡，目視真
ZW04n0041_p0358a07║如則未來生死永息。（懺斯舊罪，如秋葉辭林；悔過善根，復似春
ZW04n0041_p0358a08║花發樹。）一時一念，定勝千劫名相修禪；一念一時，過越恒
ZW04n0041_p0358a09║沙文字持戒。敬生中道，是則得渡因緣；貴聖敬凡，是則
ZW04n0041_p0358a10║名為淨身口意而修佛事。學大丈夫之調御，咄提婆之惡
ZW04n0041_p0358a11║心。潛盲觀而獨存，入聖叢而菟伏。非如來印而不語，非
ZW04n0041_p0358a12║見佛不出頭，非得眼不人師，非識根而不授藥。自次以
ZW04n0041_p0358a13║後，明體學相歸，一倍顛倒。（引此兩人以為軌則，策勵身心，知
ZW04n0041_p0358a14║相學是邪，歸體是正，用斯況並深生信怖。）所以昔三藏煞羅
ZW04n0041_p0358a15║漢於說戒之夜，由不得盲觀入心。牛王目起嫌於蘭若比
ZW04n0041_p0358a16║丘，為不忍天鼓。善星解行不救，為不秤實而知，有見由
ZW04n0041_p0358a17║譏，為不依佛慧。（斯等為別解別行，而造集因。分別是非，自招
ZW04n0041_p0358a18║苦果也。）是以多聞三藏，有漏學之纏；善星解行超群，返造
ZW04n0041_p0358a19║三塗惡業。未知前人，凡聖得教，就義應然。我既是生盲
ZW04n0041_p0358a20║之人。理須休彼。一人具八大之善，傳惡響於三塗，空歎
ZW04n0041_p0358a21║教內文字真如，棄眾生佛性，此持文字之戒。不是非於
ZW04n0041_p0358a22║人，不了法性真如，不受人謗毀，故經云教內似得，文外即
ZW04n0041_p0358a23║無，此之謂也。不輕菩薩勤三業於眾生，三藏之留栖勤
ZW04n0041_p0359a01║學於經論，教非邪錯，取者有及有過，文義相乖，令勤
ZW04n0041_p0359a02║學而無益。以體收相，故是有解丈夫；廢體從緣，故非君
ZW04n0041_p0359a03║子攬矣。所以智人則聖，遇像凡詐智師，賢求愚弟。（賢求
ZW04n0041_p0359a04║愚弟，則以體收緣；凡詐智師，即以相收體。）慧廣令智退，所
ZW04n0041_p0359a05║謂善星。解多令心盲，謂之三藏。故經言：寧當少聞，多
ZW04n0041_p0359a06║解義味。千金買藥，不愈微風。賤價之醫，能除萬瘧。（不
ZW04n0041_p0359a07║輕敬闡提四眾，故稱賤價之醫。免生死而證涅槃，今號釋迦之佛。
ZW04n0041_p0359a08║善星親事無上法王，不免三塗，空歸無益。千金之藥，即喻如來；
ZW04n0041_p0359a09║賤價之醫，喻如四眾也。）牛王精勤求佛，返受羅剎之身；貧
ZW04n0041_p0359a10║女無求，倒生天上。（牛王著文字修道,捨體應兩人，雖誦三聚法
ZW04n0041_p0359a11║輪，而不能救。隨逐諸見，為名相而破眼根。又不認盲，謗於蘭
ZW04n0041_p0359a12║若。縱持法聚，是無慚愧之人。為此因緣，而為羅剎。故佛言：雖
ZW04n0041_p0359a13║復誦經禪，口中刀劍出。即牛王是也。貧女者，是破戒持見之人。
ZW04n0041_p0359a14║終日思愆，常慚常愧，見人過咎，不敢譏論，於己罪辜，身心惶懼。
ZW04n0041_p0359a15║懷任一子，寄產他方，還國值河，湮流而死。為憐子故，併命黃津，
ZW04n0041_p0359a16║不以生天，共兒受死。故佛言：無求倒生天上。是故汝今亦復如
ZW04n0041_p0359a17║是，守護見解，及菩提心，逢杖逢刀，一所併命。如彼貧女，愛念其
ZW04n0041_p0359a18║兒。兒喻菩提之心，女喻汝身，事須努力。他方喻於名相，本國即
ZW04n0041_p0359a19║喻真如。黃河喻彼違緣，併命喻斯受死也。）斯等三人，為解多
ZW04n0041_p0359a20║慧廣，返惑真如。語鬧辭繁，失眾生佛性。終歸悟理，
ZW04n0041_p0359a21║少解如聞，不藉廣知，軌在用之無失。（不輕體解，傳美響
ZW04n0041_p0359a22║於十方；三藏文知，傳臭名於今代。）若人起教，擬策末世凡夫，
ZW04n0041_p0360a01║我若不順不行三業，即同前𩰖諍。（以斯況並，故知無始常行
ZW04n0041_p0360a02║打罵聖人。據昔類今，即是知不正學。）是以生盲之觀，非法忍
ZW04n0041_p0360a03║而常為；應聖感機，非眼開而須作。法身之觀，以體收相
ZW04n0041_p0360a04║而安心，菩薩大慈，於愛憎而平等。普親之觀，況別生養
ZW04n0041_p0360a05║而知恩，不淨無常，去愛慢而除捨。拭塵巾觀，則不輕而
ZW04n0041_p0360a06║敬四生，慚愧之衣，非成佛而披著。以聖攝凡悔過，則惡
ZW04n0041_p0360a07║名不到三塗。以體收相而歸依，則美名流於淨土。舒則
ZW04n0041_p0360a08║聖凡周流萬像，卷則凡聖一味一如。文有凡聖二名，義無
ZW04n0041_p0360a09║聖凡別體。（以因收果，則無聖不從凡而來；以果收因，無凡不當
ZW04n0041_p0360a10║成聖。）時差別故，因果異名；證有先後差殊，則立聖凡二
ZW04n0041_p0360a11║字。（王臣佐史，皆是一人。諸佛、菩薩、眾生，終無異體。）所以身
ZW04n0041_p0360a12║不證者，祇為迷故成凡；會理有無解故，所以稱之為聖。
ZW04n0041_p0360a13║（此由人迷理，擁凡聖則別立二名。理顯人通，義均則凡聖一揆。）
ZW04n0041_p0360a14║何期一池之水，妄立八字之名；一味真如，分居十一之位。
ZW04n0041_p0360a15║（此由解心不等，取境不同，隨見解而牽，生致如斯。）是以諸佛觀
ZW04n0041_p0360a16║生若己，謙下於漏徒，菩薩觀己若生，則恭卑於僕禮，香塗
ZW04n0041_p0360a17║刀斫，會理無怨。解節身技，達迷能忍。（了眾生無相，則相
ZW04n0041_p0360a18║是如；悟已無人，則身無我過。）所以捨身屬彼，棄我所而事
ZW04n0041_p0360a19║之。此性諸佛所師，不可輕也。（故佛言一切眾生，皆有性淨。
ZW04n0041_p0360a20║是故於彼勿生下劣想，應當尊重，彼即我師，如法恭敬也。）捻香
ZW04n0041_p0360a21║燃火，禮空裏之如來。地上真如，信凡心而謗罵。空中無
ZW04n0041_p0360a22║佛，尚盡身命而歸依；眼見佛性容聖，返生輕害。素紙竹
ZW04n0041_p0360a23║帛，猶合掌南無；前境真如，全無敬意。因文敬義，義則是
ZW04n0041_p0360a24║眾生；因義敬文，文則是經卷。因文敬義，因義敬文，文義
ZW04n0041_p0360a25║相從，豈非是理？將刀斫影，豈可關身？祇是識字讀經，
ZW04n0041_p0360a26║何關罪事？若言文字是道，不見廣解者不墮三塗；復唱三
ZW04n0041_p0361a01║藏解知，不見無免煞聖人之罪。斯等不敬眾生佛性，
ZW04n0041_p0361a02║唯學教內文字真如，復輕聖內之凡，又慢凡中之聖。（眾生
ZW04n0041_p0361a03║佛性，非今始傳。諸佛應身，昔非不有。三藏講說，豈不見斯？信
ZW04n0041_p0361a04║有而不行，知有而不作，是以見違情羅漢，類凡夫而煞之。由不認
ZW04n0041_p0361a05║盲人，乃逢斯事。加復隨名隨相，不體解眾生，恣縱心神，聖凡俱
ZW04n0041_p0361a06║害。）謂名文是道，慢得定之人；信口是非，賤敬眾生之行。
ZW04n0041_p0361a07║故經云增上慢人，此之謂也。不專論誦，捨教內文字
ZW04n0041_p0361a08║真如。口歎身恭，敬眾生佛性，當根[社-土+平]理，空悟偈言，臨欲
ZW04n0041_p0361a09║終時，更增受命。其罪滅已，顯過消除，三毒既亡，六根清
ZW04n0041_p0361a10║淨。今當作佛，號曰釋迦。以果收因，即不輕是也。增
ZW04n0041_p0361a11║上慢眾，千劫阿鼻。歷代經傳，豈虛談也。先師既爾，
ZW04n0041_p0361a12║弟子應然。步涉師蹤，則如舊跡。（以體收相，故號不輕；
ZW04n0041_p0361a13║廢體從緣，名為增上。）若愚學即不及，若慧學即太過。
ZW04n0041_p0361a14║得及不過，謂真學也。是以不輕煞智慧之賊，存福行而恭
ZW04n0041_p0361a15║勤，歎三性而讚言：汝當作佛！誦一十九字，故曰少聞。
ZW04n0041_p0361a16║以體收相，而妄心是名多解；多聞三藏，經說無知少解。
ZW04n0041_p0361a17║不輕今稱天人師佛，隨文取義，相執是非，學與根差，反增
ZW04n0041_p0361a18║生死。故佛言：如返人得兵，劫火遇風災，此之謂也。是
ZW04n0041_p0361a19║以聖人常住，以無明為宗；六道死生，以是非為本。大丈
ZW04n0041_p0361a20║夫辭怨親於平等，別生死於自他，防刃刀息於地唇，斷是
ZW04n0041_p0361a21║非於憎愛。呵五陰，淨六根，咄瞋癡，離於心腑，遠諸見於
ZW04n0041_p0362a01║無知，積菩提於無我，謂解脫之丈夫，故曰出纏之大士。
ZW04n0041_p0362a02║又非破漏之才，故曰全賢之像。上來盲應佛性，敢肆果毅
ZW04n0041_p0362a03║之錄，所見愚情，寄於尺紙。且自悅心腑，以慰愁懷，迷
ZW04n0041_p0362a04║悶之時，暫將榮殆。斯喻群盲摸象，言似杵臼之箕。唱色
ZW04n0041_p0362a05║暉紅，則有雷軻之異。故知此性叵測，惟大聖稽古得知，
ZW04n0041_p0362a06║法性深邃幽玄，非凡情陳而窮曉。其言寡碎，不堪悟人，
ZW04n0041_p0362a07║信自愚情，撰之成韻。請明知解者，願勿別（？）之。有智
ZW04n0041_p0362a08║賢等，乞不嗤笑。唯願改定，去偽留真。但某雖是蓬夫，
ZW04n0041_p0362a09║不諱簸揚之惡。縱生貧賤，志存松竹之心。亦有見賢思
ZW04n0041_p0362a10║齊之，亦慕智人思愆。又以如來藏觀，明所行方法。如來
ZW04n0041_p0362a11║藏觀者，於內有三：一者明所觀境界，二者法能觀之心，三
ZW04n0041_p0362a12║者收頓入一乘，頓出生死。第一所觀境界者。於內有二：
ZW04n0041_p0362a13║一者明
ZW04n0041_p0362a14║（尾殘）
ZW04n0041_p0362a15║
ZW04n0041_p0362a16║〔錄文完〕