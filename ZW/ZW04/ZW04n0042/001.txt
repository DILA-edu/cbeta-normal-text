ZW04n0042_p0363a01║
ZW04n0042_p0363a02║大乘無盡藏法
ZW04n0042_p0363a03║整理者　方廣錩
ZW04n0042_p0363a04║
ZW04n0042_p0363a05║〔題解〕
ZW04n0042_p0363a06║《大乘無盡藏法》，中國佛教典籍，三階教創始人信行所撰，
ZW04n0042_p0363a07║一卷。
ZW04n0042_p0363a08║本文獻是信行的早期著作，也是三階教的基本典籍之一。
ZW04n0042_p0363a09║信行在該文獻中論述了三階教的基本理論、修持方式以及自己
ZW04n0042_p0363a10║創立三階教的早期活動，對於我們研究三階教的歷史與思想均
ZW04n0042_p0363a11║有重要價值。
ZW04n0042_p0363a12║本文獻最早為日本矢吹慶輝發現於大英圖書館所藏敦煌遺
ZW04n0042_p0363a13║書，為斯2137號。該卷首尾均殘，卷下部亦有若干殘缺，無首尾
ZW04n0042_p0363a14║題。矢吹慶輝將其擬名為「信行遺文」，錄文收入其所著《三階教
ZW04n0042_p0363a15║研究》之資料篇。其後，筆者於大英圖書館所藏尚未公佈的敦煌
ZW04n0042_p0363a16║遺書中又發現斯9139號亦為本文獻。斯9139號首殘尾存，有
ZW04n0042_p0363a17║尾題，存文亦比斯2137號為多。
ZW04n0042_p0363a18║本文獻未為歷代經錄所著錄，亦未為歷代大藏經所收。
ZW04n0042_p0363a19║整理本底校本情況如下：
ZW04n0042_p0363a20║底本：斯9139號；
ZW04n0042_p0363a21║甲本：斯2137號。
ZW04n0042_p0364a01║〔錄文〕
ZW04n0042_p0364a02║
ZW04n0042_p0364a03║（前殘）
ZW04n0042_p0364a04║又普告一切施主，各各以此無盡善根，令一切眾
ZW04n0042_p0364a05║生自然具足十六種無盡果。
ZW04n0042_p0364a06║第九、明所度眾生得益淺深者。位判有五：
ZW04n0042_p0364a07║一者，同行人得十六法無盡。
ZW04n0042_p0364a08║二者，隨喜人得十六法無盡。
ZW04n0042_p0364a09║三者，見人得十六法無盡。
ZW04n0042_p0364a10║四者，聞人得十六法無盡。
ZW04n0042_p0364a11║五者，受供養人得十六法無盡。
ZW04n0042_p0364a12║第十、明無盡藏種子多少者。法別有兩：
ZW04n0042_p0364a13║一者，田無盡。所謂供養佛、法、僧及眾生，日
ZW04n0042_p0364a14║日常不斷是。
ZW04n0042_p0364a15║二者，種子無盡。此明能施人日日佈施，相續
ZW04n0042_p0364a16║不斷，是無盡藏。
ZW04n0042_p0364a17║第十一、明作無盡藏人進、退，有罪、無罪義者。於
ZW04n0042_p0364a18║內有兩子段：
ZW04n0042_p0364a19║一者，明別功德作者唯得進，不得退。何以故？
ZW04n0042_p0364a20║別功德不通自他，所以與奪有罪。
ZW04n0042_p0364a21║二者，明普功德隨人進退。進者得福，退者無
ZW04n0042_p0364a22║罪。何以故？普功德體通自他，所以退者一向無罪，唯
ZW04n0042_p0364a23║除退菩提心。雖退猶勝本不作。
ZW04n0042_p0364a24║又，所捨之物若自不用轉與他人，別有兩失：一者，
ZW04n0042_p0365a01║有捨常樂、入苦空失。二者，復有違信之愆。
ZW04n0042_p0365a02║此十一段義文裏，唯明有義，不出空文。然解義之
ZW04n0042_p0365a03║徒見有達空，並知不少。普別義亦如是，唯明諸大乘經
ZW04n0042_p0365a04║裏普行法，不出其別。普法者，如《摩訶衍經》四攝等，廣
ZW04n0042_p0365a05║明普施法。別法者，普遍一切修多羅，略明少分：或說善
ZW04n0042_p0365a06║惡一處損益多少法，明持戒之人與破戒者同其事業，二
ZW04n0042_p0365a07║俱不免地獄。或道持戒人不得與破戒人共一河飲水。
ZW04n0042_p0365a08║或道持戒人不得向破戒人禮拜，如《涅槃經》說。或明遠
ZW04n0042_p0365a09║惡近善遲疾法，教眾生遠惡知識如怖怨賊，近善知識。
ZW04n0042_p0365a10║一者苦樂同，二者身命財等不惜，三者眷屬不惜，如《阿
ZW04n0042_p0365a11║含經》說。或明遠惡近善遠近法，有四法當急走避
ZW04n0042_p0365a12║之，去百由旬。一由旬，四十里；百由旬，四千里。四
ZW04n0042_p0365a13║法者，一者惡友，二者惡眾，三者或多語、或戲笑，四者或
ZW04n0042_p0365a14║瞋或𩰖。何以故？釋出罪相輕重義，寧斫截三千世界眾
ZW04n0042_p0365a15║生，不於初發心菩薩所起瞋心。或明不得與說出家人等
ZW04n0042_p0365a16║過者往來，如《方等經》三十五種護戒法廣說。又，
ZW04n0042_p0365a17║《寶雲經》不聽向破戒家乞食。又，《法華經》四「安樂行
ZW04n0042_p0365a18║品」教佛去世後末法，法師說法，法於內明遠惡近善法，
ZW04n0042_p0365a19║義最具足。總而言之，如諸經律戒品廣說。又，末法凡
ZW04n0042_p0365a20║夫學捨邪入正，《涅槃》最顯。捨慈入善、捨小入大，《十
ZW04n0042_p0365a21║輪經》最顯。
ZW04n0042_p0366a01║無盡藏法略說盡。
ZW04n0042_p0366a02║
ZW04n0042_p0366a03║開皇三年歲次癸卯十一月二十日，相州光嚴寺僧信
ZW04n0042_p0366a04║行普為過去、未來、現在皇帝陛下、臣僚百官、諸師、父
ZW04n0042_p0366a05║母，乃至一切眾生頓捨身命財屬十六種。常樂我淨法等
ZW04n0042_p0366a06║一切法，於內有五段明義：一者，明學行常樂我淨行多
ZW04n0042_p0366a07║少義。二者，明常樂我淨行所用財物定不定義。
ZW04n0042_p0366a08║三者，明常樂我淨行行之先後義。四者，明常樂我
ZW04n0042_p0366a09║淨行度眾生淺深義。五者，明常樂我淨行能行人。
ZW04n0042_p0366a10║第一，明學行常樂我淨行多少義者，於內有十六段。
ZW04n0042_p0366a11║一者願施禮佛無盡，日日不斷，乃至成佛。
ZW04n0042_p0366a12║二者願施轉經無盡，日日不斷，乃至成佛。
ZW04n0042_p0366a13║三者願施眾僧無盡，日日不斷，乃至成佛。
ZW04n0042_p0366a14║四者願施眾生無盡，日日不斷，乃至成佛。
ZW04n0042_p0366a15║五者願施坐禪無盡，日日不斷，乃至成佛。
ZW04n0042_p0366a16║六者願施十二頭陀無盡，日日不斷，乃至成佛。
ZW04n0042_p0366a17║七者願施飲食無盡，日日不斷，乃至成佛。
ZW04n0042_p0366a18║八者願施食器無盡，日日不斷，乃至成佛。
ZW04n0042_p0366a19║九者願施衣服無盡，日日不斷，乃至成佛。
ZW04n0042_p0366a20║十者願施房舍無盡，日日不斷，乃至成佛。
ZW04n0042_p0367a01║十一者願施床坐無盡，日日不斷，乃至成佛。
ZW04n0042_p0367a02║十二者願施燈燭無盡，日日不斷，乃至成佛。
ZW04n0042_p0367a03║十三者願施鐘鈴無盡，日日不斷，乃至成佛。
ZW04n0042_p0367a04║十四者願施香無盡，日日不斷，乃至成佛。
ZW04n0042_p0367a05║十五者願施柴炭無盡，日日不斷，乃至成佛。
ZW04n0042_p0367a06║十六者願施洗浴無盡，日日不斷，乃至成佛。
ZW04n0042_p0367a07║造像、造經、誦經、講經亦應有。如未見，不敢
ZW04n0042_p0367a08║玄說。除十六法，餘一切法或續、不續，亦願至佛不
ZW04n0042_p0367a09║斷。
ZW04n0042_p0367a10║第二，明常樂我淨行所用財物定不定義者，於內有
ZW04n0042_p0367a11║兩段：
ZW04n0042_p0367a12║一者，明普施法，法法不定。
ZW04n0042_p0367a13║二者，明別施法，法法各定。
ZW04n0042_p0367a14║第一明普施法，法法不定者，或迴或減，禮佛轉
ZW04n0042_p0367a15║經物，作餘十四種用，乃至或迴或減，餘十四種物，作
ZW04n0042_p0367a16║禮佛轉經用，亦如是。如十六既通，互用不定，乃至法界
ZW04n0042_p0367a17║行亦如是。所以普施法雖為十六法施，如得一處，共用
ZW04n0042_p0367a18║無罪。
ZW04n0042_p0368a01║第二明別施法，法法各定者，若餘十六法各各別
ZW04n0042_p0368a02║施者，唯得還依十六法各各別用。不得互用，互用有罪。
ZW04n0042_p0368a03║所以於十六法各各別施者，唯得更餘處作功德，一向
ZW04n0042_p0368a04║不得共普施者一處。
ZW04n0042_p0368a05║第三，明常樂我淨行，行之先後者，所有財物莫問多
ZW04n0042_p0368a06║少，會待十六行等得成相續，然後餘用終不得廢。修常
ZW04n0042_p0368a07║樂我淨相續行，先作苦空無常不相續功德，壞他菩提行，
ZW04n0042_p0368a08║大得罪。
ZW04n0042_p0368a09║第四，明常樂我淨行，度眾生淺深義者，於內有五
ZW04n0042_p0368a10║段：
ZW04n0042_p0368a11║一者，明於十六行同行人，得十六種常樂我淨果。
ZW04n0042_p0368a12║二者，明於十六行生隨喜人，得十六種常樂我淨
ZW04n0042_p0368a13║果。
ZW04n0042_p0368a14║三者，明見行十六行人，得十六種常樂我淨果。
ZW04n0042_p0368a15║四者，明聞行十六行人，得十六種常樂我淨果。
ZW04n0042_p0368a16║五者，明受供養人，得十六種常樂我淨果。
ZW04n0042_p0368a17║第五，明常樂我淨行能行人者，今現有四人：一
ZW04n0042_p0368a18║者，相州光嚴寺僧惠定；二者，並州嚴淨寺僧道進；
ZW04n0042_p0368a19║三者魏州貴鄉縣黨孫浪彪下俗人王善行，年三十；四者，
ZW04n0042_p0369a01║趙州癭陶縣黨王鳳邕下俗人王善性，年十九。此四
ZW04n0042_p0369a02║人普為一切眾生，頓捨身命財屬十六種。常樂我淨等一
ZW04n0042_p0369a03║切法，日日不斷，乃至成佛。
ZW04n0042_p0369a04║常樂我淨行具出竟。
ZW04n0042_p0369a05║
ZW04n0042_p0369a06║答呼修營功德啟。
ZW04n0042_p0369a07║信行啟：信行自思量，無始生死，徒致羈纏，皆
ZW04n0042_p0369a08║由無知，不依聖典。今得遭逢，還復不依，恐增生死，
ZW04n0042_p0369a09║永無解脫。所以今日隨力隨分，依傍大乘，具足真軌，如
ZW04n0042_p0369a10║說修行。大乘法者，義雖塵沙，大判不過有四：一者境
ZW04n0042_p0369a11║盡；二者行周；三者人是；四者處當。第一境盡者，所謂
ZW04n0042_p0369a12║佛、法、僧及盡眾生界。第二行周者，所謂六波羅蜜等法
ZW04n0042_p0369a13║界行。第三人是者，法別有三：一者解真；二者行深；
ZW04n0042_p0369a14║三者病輕。三乘根機無與等者。第四處當者，處通十
ZW04n0042_p0369a15║方。何以故？盡有多種。一者從總入別，此就行說。明
ZW04n0042_p0369a16║新學之徒但得總盡，未能及別。二就人明，從本至
ZW04n0042_p0369a17║末，一一普遍。三者窮盡，盡此之一階，唯是諸佛。
ZW04n0042_p0369a18║降斯以還，普未究竟。此大乘法，但能廢別就總，一處得
ZW04n0042_p0370a01║成，則眾處不少。若也廢總隨別，雖得見在少益，還復不
ZW04n0042_p0370a02║免來生，彼此皆不具足。既蒙重意，無以能報。故附
ZW04n0042_p0370a03║微心，仰願照知。謹啟。
ZW04n0042_p0370a04║十月十五日某甲啟
ZW04n0042_p0370a05║
ZW04n0042_p0370a06║禮佛法用功至大。
ZW04n0042_p0370a07║第一須食，若官府聽乞食，食自乞，一向不須食。若
ZW04n0042_p0370a08║官府不聽乞食，先須得食。
ZW04n0042_p0370a09║第二大須炭。
ZW04n0042_p0370a10║第三大須柴。
ZW04n0042_p0370a11║第四須內衣，多少任意。
ZW04n0042_p0370a12║第五須香，多少任意。
ZW04n0042_p0370a13║第六大須澡豆。
ZW04n0042_p0370a14║第七大須灰水。
ZW04n0042_p0370a15║第八大須楊枝。
ZW04n0042_p0370a16║第九須四人。兩人供灰水，兩人作食。
ZW04n0042_p0370a17║第十須屋三口。一口禮佛，一口消息，一口坐禪。
ZW04n0042_p0370a18║又若能禮佛、坐禪者，復須知行之法用。坐禪者
ZW04n0042_p0370a19║常坐，莫問晝夜，一向不得臥。禮佛者，各各須得淨衣，
ZW04n0042_p0370a20║一日一夜，三時洗浴。莫問晝夜，常禮不息。除半夜一
ZW04n0042_p0371a01║時臥，晝日一時食。食之多少，坐禪、禮佛，一種唯得
ZW04n0042_p0371a02║一食。
ZW04n0042_p0371a03║既知行之法用，能者同行，不能者任意。何以
ZW04n0042_p0371a04║故？末世凡夫懈怠者多，精進者少。若三品一處作業，
ZW04n0042_p0371a05║上者不立，所以隨分隨力。學行大乘常樂我淨行者，唯
ZW04n0042_p0371a06║得取上，不及次下。又，能禮佛者，莫問道俗。有籍
ZW04n0042_p0371a07║者得，無籍者不得。
ZW04n0042_p0371a08║一乞聽行四種無盡行。
ZW04n0042_p0371a09║一乞聽隨喜助施。
ZW04n0042_p0371a10║一乞聽依十二頭陀，常行乞食。
ZW04n0042_p0371a11║一乞聽依《法華經》，學行不輕行。
ZW04n0042_p0371a12║
ZW04n0042_p0371a13║第一，四種無盡行者。
ZW04n0042_p0371a14║一願禮一切佛，日日不斷，乃至成佛。
ZW04n0042_p0371a15║二願轉一切經，日日不斷，乃至成佛。
ZW04n0042_p0371a16║三願供養一切眾僧，日日不斷，乃至成佛。此唯少
ZW04n0042_p0371a17║分，不絕如已。
ZW04n0042_p0371a18║四願供養一切眾生，日日不斷，乃至成佛。此唯少
ZW04n0042_p0371a19║分，不絕如已。
ZW04n0042_p0372a01║開皇七年正月十日，相州光嚴寺沙門信行白州知事
ZW04n0042_p0372a02║檀越：信行少小患心勞損，由是不堪坐禪，亦不堪講
ZW04n0042_p0372a03║誦。自從十七以來，求善知識。至今四十八歲，積滿三
ZW04n0042_p0372a04║十二年，唯得相州光嚴寺僧慧定、並州嚴淨寺僧道
ZW04n0042_p0372a05║進、魏州貴鄉縣黨孫浪彪下王善行、趙州癭陶縣黨王鳳
ZW04n0042_p0372a06║邕下王善性等四人。誓願頓捨身命財，直到成佛，修
ZW04n0042_p0372a07║行上事，相續不斷。此既有助王國，饒益群生，乞為奏
ZW04n0042_p0372a08║聞。賜垂聽許。謹白。
ZW04n0042_p0372a09║
ZW04n0042_p0372a10║大乘無盡藏法一卷