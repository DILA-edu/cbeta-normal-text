ZW06n0051_p0086a01║
ZW06n0051_p0086a02║楞嚴解冤釋結道場儀文卷中
ZW06n0051_p0086a03║
ZW06n0051_p0086a04║（鎖佛龕）
ZW06n0051_p0086a05║解結海會佛菩薩　（四聲）
ZW06n0051_p0086a06║大眾志誠心，同誦歎佛偈:
ZW06n0051_p0086a07║天上天下無如佛，十方世界亦無比。
ZW06n0051_p0086a08║世間所有我盡見，一切無有如佛者。
ZW06n0051_p0086a09║解冤結菩薩摩訶薩
ZW06n0051_p0086a10║（歎佛宣疏）
ZW06n0051_p0086a11║第二時號解冤釋結，仍分十節：
ZW06n0051_p0086a12║一、警策大眾；二、讚禮上聖；三、陞座、舉解結同
ZW06n0051_p0086a13║體；四、廣釋除疑；五、依經重誦；六、再指頓超；七、
ZW06n0051_p0086a14║六解一亡；八、綰疊通疑；九、比明修解；十、懺除冤
ZW06n0051_p0086a15║業。
ZW06n0051_p0086a16║今第一警策大眾者，各須當知，聖意無私，凡情
ZW06n0051_p0086a17║有間，雖分三會，元是一心。初中後而儻至精勤，靜幻寂
ZW06n0051_p0087a01║而必須成就。休令散亂，無致喧嘩。切至傾虔，愈加
ZW06n0051_p0087a02║端謹。今當警策大眾，各向佛前，合掌至誠，隨音應
ZW06n0051_p0087a03║和。
ZW06n0051_p0087a04║道場清淨眾，各各當至心。
ZW06n0051_p0087a05║志心勤歸依，志心勤禮拜。
ZW06n0051_p0087a06║大聖大慈悲，解冤結菩薩。
ZW06n0051_p0087a07║菩薩大慈悲，能解根塵縛；
ZW06n0051_p0087a08║菩薩大慈悲，能除生死罪。
ZW06n0051_p0087a09║六類悉蠲除，六根常清淨。
ZW06n0051_p0087a10║負心修忍辱，瞋恨不能加。
ZW06n0051_p0087a11║負命悉冤讎，尸羅轉清淨。
ZW06n0051_p0087a12║負財與佈施，負力毗梨耶。
ZW06n0051_p0087a13║呵罵惡聲除，智慧尤光顯。
ZW06n0051_p0087a14║鞭撻不相續，禪定力加持。
ZW06n0051_p0087a15║種種俱對治，六類皆潛滅。
ZW06n0051_p0087a16║具足波羅蜜，無量總持門。
ZW06n0051_p0087a17║進趨各修行，圓明於理智。
ZW06n0051_p0087a18║今日已往去，永不復退轉。
ZW06n0051_p0087a19║信禮解冤結菩薩
ZW06n0051_p0088a01║第二、讚禮聖賢
ZW06n0051_p0088a02║一心歸命禮，眾生慈父，佛頂心王。陀羅尼力普
ZW06n0051_p0088a03║光明，薄伽婆心悉圓滿。解群生之宿業，毒氣消
ZW06n0051_p0088a04║除；滅六類之冤家，靈根寂靜。向罽賓陀國巡門，而
ZW06n0051_p0088a05║救療疾疫之災殃；於波羅奈城誦咒，而增長期頤之
ZW06n0051_p0088a06║壽考。神通廣大，願力崇高。天龍八部總歸依，世界十
ZW06n0051_p0088a07║方盡迴向。常光照耀，妙用維持。廣將成佛之法門，
ZW06n0051_p0088a08║普展利生之方便。願垂哀憫，俯察凡庸，今日今時，光臨
ZW06n0051_p0088a09║法會，（和）受請供養。
ZW06n0051_p0088a10║（加持發諸佛出定真言　禮請真言）
ZW06n0051_p0088a11║今當禮請聖賢，合道場人，各運誠心，當禮拜時，（和）
ZW06n0051_p0088a12║願共諸眾生，一心頭面禮。
ZW06n0051_p0088a13║至心歸命禮，常現常照，為天為地之光；遍界遍
ZW06n0051_p0088a14║空，是聖是凡之本，清淨法身毗盧遮那佛。伏願特垂憐
ZW06n0051_p0089a01║憫，俯降道場，普與有情，解冤釋結，（和）願共諸眾生，一
ZW06n0051_p0089a02║心頭面禮。
ZW06n0051_p0089a03║至心歸命禮，根塵充遍，受用在於己身；相好端嚴，
ZW06n0051_p0089a04║利濟周於法界，圓滿報身盧舍那佛。伏願特垂憐憫，
ZW06n0051_p0089a05║俯降道場，普與有情，解冤釋結，（和）願共諸眾生，一心頭
ZW06n0051_p0089a06║面禮。
ZW06n0051_p0089a07║至心歸命禮，明星顯現，圓正覺於座前；大定光輝，
ZW06n0051_p0089a08║示降魔於樹下，三類化身釋迦牟尼佛。伏願特垂憐憫，
ZW06n0051_p0089a09║俯降道場，普與有情，解冤釋結，（和）願共諸眾生，一心
ZW06n0051_p0089a10║頭面禮。
ZW06n0051_p0089a11║至心歸命禮，所居淨土，非唯水鳥演真空；在處住
ZW06n0051_p0089a12║身，總道樹林宣妙法，我等導師無量壽佛。伏願特垂
ZW06n0051_p0089a13║憐憫，俯降道場，普與有情，解冤釋結，（和）願共諸眾生，一
ZW06n0051_p0089a14║心頭面禮。
ZW06n0051_p0089a15║至心歸命禮，憐愍三世，寶塔橫於太虛；普應十
ZW06n0051_p0089a16║方，衣珠現於自體，大慈大悲無垢淨光佛。伏願特垂憐
ZW06n0051_p0089a17║憫，俯降道場，普與有情，解冤釋結，（和）願共諸眾生，一
ZW06n0051_p0089a18║心頭面禮。
ZW06n0051_p0089a19║至心歸命禮，琉璃瑩澈，常光照於乾坤；寶網莊
ZW06n0051_p0090a01║嚴，淨色迥於日月，大慈大悲藥師琉璃光王佛。伏願特
ZW06n0051_p0090a02║垂憐憫，俯降道場，普與有情，解冤釋結，（和）願共諸眾生，
ZW06n0051_p0090a03║一心頭面禮。
ZW06n0051_p0090a04║至心歸命禮，天中自在，宣佛頂之伽陀；掌內圓明，
ZW06n0051_p0090a05║顯金輪之三昧，大慈大悲金輪熾盛光王佛。伏願特垂憐
ZW06n0051_p0090a06║憫，俯降道場，普與有情，解冤釋結，（和）願共諸眾生，一心
ZW06n0051_p0090a07║頭面禮。
ZW06n0051_p0090a08║至心歸命禮，覺天廣大，十方世界欽依；大智圓明，
ZW06n0051_p0090a09║七佛如來仰重，大慈大悲曼殊室利大菩薩。伏願特垂憐
ZW06n0051_p0090a10║憫，俯降道場，普與有情，解冤釋結，（和）願共諸眾生，一心
ZW06n0051_p0090a11║頭面禮。
ZW06n0051_p0090a12║志心歸命禮，法門疊疊，三身覺內圓明；行願重
ZW06n0051_p0090a13║重，一點塵中自在，大慈大悲普賢法王菩薩。伏願特垂
ZW06n0051_p0090a14║憐憫，俯降道場，普與有情，解冤釋結，（和）願共諸眾生，一
ZW06n0051_p0090a15║心頭面禮。
ZW06n0051_p0090a16║至心歸命禮，耳根聰利，聞思修慧證圓通；海印光
ZW06n0051_p0090a17║明，法報化身俱變現，大慈大悲觀世音菩薩。伏願特
ZW06n0051_p0090a18║垂憐憫，俯降道場，普與有情，解冤釋結，（和）願共諸眾
ZW06n0051_p0090a19║生，一心頭面禮。
ZW06n0051_p0090a20║至心歸命禮，當來成佛，位高次補觀世音；往昔親
ZW06n0051_p0090a21║師，道重常依無量壽，大慈大悲大勢至菩薩。伏願特
ZW06n0051_p0091a01║垂憐憫，俯降道場，普與有情，解冤釋結，（和）願共諸眾生，
ZW06n0051_p0091a02║一心頭面禮。
ZW06n0051_p0091a03║至心歸命禮，冤家相遇，歸命而便起歡心；結業未
ZW06n0051_p0091a04║除，護念而重宣密語，大慈大悲普光大菩薩。伏願
ZW06n0051_p0091a05║特垂憐憫，俯降道場，普與有情，解冤釋結，（和）願共諸眾
ZW06n0051_p0091a06║生，一心頭面禮。
ZW06n0051_p0091a07║至心歸命禮，龍華會上，次釋迦而三會度人；海岸
ZW06n0051_p0091a08║國中，指善財而一生成佛，大慈大悲彌勒菩薩。伏願
ZW06n0051_p0091a09║特垂憐憫，俯降道場，普與有情，解冤釋結，（和）願共諸眾
ZW06n0051_p0091a10║生，一心頭面禮。
ZW06n0051_p0091a11║至心歸命禮，稱提圓覺，三疑惑網願敷陳；影響華
ZW06n0051_p0091a12║嚴，十地法門親演說，大慈大悲金剛藏菩薩。伏願特
ZW06n0051_p0091a13║垂憐憫，俯降道場，普與有情，解冤釋結，（和）願共諸眾生，
ZW06n0051_p0091a14║一心頭面禮。
ZW06n0051_p0091a15║至心歸命禮，神珠燦爛，重重無盡悉交參；駟馬
ZW06n0051_p0091a16║軒昂，疊疊有緣皆攝受，大慈大悲虛空藏菩薩。伏願
ZW06n0051_p0091a17║特垂哀憫，俯降道場，普與有情，解冤釋結，（和）願共諸眾
ZW06n0051_p0091a18║生，一心頭面禮。
ZW06n0051_p0091a19║至心歸命禮，金鈴振處，修羅帝釋總回光；寶劍揮
ZW06n0051_p0092a01║時，產母夜叉俱受記，大慈大悲解冤結菩薩。伏願特
ZW06n0051_p0092a02║垂憐憫，俯降道場，普與有情，解冤釋結，（和）願共諸眾生，
ZW06n0051_p0092a03║一心頭面禮。
ZW06n0051_p0092a04║至心歸命禮，威光自在，龍蛇陣上故難欺；神變融
ZW06n0051_p0092a05║通，日月天前尋不見，大慈大悲摩利支天菩薩。伏願
ZW06n0051_p0092a06║特垂憐憫，俯降道場，普與有情，解冤釋結，（和）願共諸眾
ZW06n0051_p0092a07║生，一心頭面禮。
ZW06n0051_p0092a08║至心歸命禮，隨心證入，故開六類以擠排；歷位
ZW06n0051_p0092a09║修行，豈礙三乘而標列，天上人間阿羅漢聖眾。伏願
ZW06n0051_p0092a10║特垂憐憫，俯降道場，普與有情，解冤釋結，（和）願共諸眾
ZW06n0051_p0092a11║生，一心頭面禮。
ZW06n0051_p0092a12║向來禮請楞嚴會上第三時中諸佛菩薩，已沐雲臨道
ZW06n0051_p0092a13║場。伏願（眾和）天眼遙見，慧耳遙聞，他心遙知，神通遙鑒，
ZW06n0051_p0092a14║以大悲力，起無緣慈，憐憫有情，降臨道場，證盟此齋，充
ZW06n0051_p0092a15║遍法界。願此善力，廣大無邊，猶若虛空，具諸功德。
ZW06n0051_p0092a16║奉請已，一心歸命禮常住三寶。
ZW06n0051_p0092a17║惟願慈悲常攝受
ZW06n0051_p0092a18║吟偈
ZW06n0051_p0092a19║四眾歸依至意深，再三撈漉始知音。
ZW06n0051_p0092a20║人人自有昭昭在，佛佛何須遠遠尋？
ZW06n0051_p0092a21║凡聖悟來元是我，古今無異一真心。
ZW06n0051_p0093a01║會中倘若知斯旨，不在忉忉費古今。
ZW06n0051_p0093a02║歸依解冤結菩薩　（四聲）
ZW06n0051_p0093a03║惟願慈悲常攝受
ZW06n0051_p0093a04║迴向無上佛菩薩　（四聲）
ZW06n0051_p0093a05║惟願三途苦輪息，總令熱惱得清涼。
ZW06n0051_p0093a06║皆發無上菩提心，同出愛河登彼岸。
ZW06n0051_p0093a07║第二時陞座　（四十二字母真言）
ZW06n0051_p0093a08║（舉）加持字母陀羅尼　（四聲）
ZW06n0051_p0093a09║南無《大佛頂首楞嚴經》
ZW06n0051_p0093a10║楞嚴海會佛菩薩　（經題）
ZW06n0051_p0093a11║法師普告大眾儀宣演　（和）《大佛頂首楞嚴經》
ZW06n0051_p0093a12║盤山和尚云：三界無法，何處求心？切以種種現
ZW06n0051_p0093a13║前，心心無念。必須指住，要在言詮。令其透見分明，
ZW06n0051_p0093a14║灼爾靈光晃耀。廣陳露布，奚不爽於當機；儘費葛
ZW06n0051_p0093a15║籐，亦何妨於敘事？道場之設，意在於此。眾等各各
ZW06n0051_p0093a16║至誠，如法諦聽。今依《首楞嚴經》及興福禪師之意，事
ZW06n0051_p0094a01║理冥合，性相兼該，普為人天解冤釋結。在會眾等，
ZW06n0051_p0094a02║隨喜善人，不得喧嘩語笑，懈惰睡眠，堅端莊嚴
ZW06n0051_p0094a03║謹之心，如渴思冷水，如饑念美食，勿令散亂，永失宗乘。
ZW06n0051_p0094a04║一入迷途，後悔無及。
ZW06n0051_p0094a05║第三、明解結同體　（一僧誦經）
ZW06n0051_p0094a06║經云：阿難白佛言：「世尊，如來雖說第二義門，
ZW06n0051_p0094a07║令觀世間解結之人。若不知其所結之元，我信是人，
ZW06n0051_p0094a08║終不能解。世尊，我及會中有學聲聞，亦復如是。從
ZW06n0051_p0094a09║無始際，與諸無明，俱滅俱生。雖得如是，多聞善根，名
ZW06n0051_p0094a10║為出家，猶隔日瘧。唯願大慈，哀愍淪溺。今日身
ZW06n0051_p0094a11║心，云何是結？從何是解？亦令未來苦難眾生，得免輪
ZW06n0051_p0094a12║迴，不落三有。」說是語已，普及大眾，五體投地，雨淚翹
ZW06n0051_p0094a13║勤，佇佛如來無上開示。
ZW06n0051_p0094a14║（舉）聞經眾等罪消滅
ZW06n0051_p0095a01║興福禪師解云：與諸明者，諸即煩惱，則根本本末
ZW06n0051_p0095a02║通舉。釋明者無湛寂真明，故曰無明。諸解釋繁。
ZW06n0051_p0095a03║今依當部俱滅俱生，則生煩惱。隨心起伏，不相捨
ZW06n0051_p0095a04║離，如隔日瘧，半息半發。初果望極果，斷見未斷修，
ZW06n0051_p0095a05║比大亦然。此論於小，三四五如文。雖則前聞二義斷
ZW06n0051_p0095a06║證遐宣，久滯昏衢劣慧，未能詳擇。此乃指前來經
ZW06n0051_p0095a07║文也。今則形鋪五體，淚灑流珠。慈父興悲，應垂
ZW06n0051_p0095a08║妙旨。
ZW06n0051_p0095a09║枝末根源品類多，俱生俱滅總包羅。
ZW06n0051_p0095a10║時時震動寒如瘧，念念遷流急似梭。
ZW06n0051_p0095a11║煩惱魔軍應壞散，菩提覺樹自娑婆。
ZW06n0051_p0095a12║楞嚴禪髓稱奇絕，覿面相呈會也麼？
ZW06n0051_p0095a13║（誦如來頂真言　（至）解冤結真言）
ZW06n0051_p0095a14║第四、廣釋除疑
ZW06n0051_p0096a01║經云：爾時世尊憐憫阿難，及諸會中諸有學者，
ZW06n0051_p0096a02║亦為未來一切眾生，為出世因，作將來眼，以閻浮檀紫金
ZW06n0051_p0096a03║光手摩阿難頂。即時十方普佛世界，六種震動。微塵如
ZW06n0051_p0096a04║來住世界者，各有寶光，從其頂出。其光同時於彼
ZW06n0051_p0096a05║世界來祇陀林，灌如來頂，是諸大眾得未曾有。於是
ZW06n0051_p0096a06║阿難及諸大眾，俱聞十方微塵如來，異口同音告阿難言：
ZW06n0051_p0096a07║「善哉阿難，汝欲識知，俱生無明，使汝輪轉生死結根。
ZW06n0051_p0096a08║唯汝六根，更無他物。汝復欲知無上菩提，令汝速證安
ZW06n0051_p0096a09║樂解脫，寂靜妙常。亦如六根，更非他物。」阿難雖
ZW06n0051_p0096a10║聞如是法音，心猶未明，稽首白佛：「云何令我生死
ZW06n0051_p0096a11║輪迴、安樂妙常，同是六根，更非他物。」佛告阿難：
ZW06n0051_p0096a12║「根塵同源，縛脫無二。識性虛妄，猶如空華。阿難，
ZW06n0051_p0096a13║由塵發知，因根有相，相見無性，同於交蘆。是故
ZW06n0051_p0096a14║汝今知見立知，即無明本；知見無見，斯即涅槃。
ZW06n0051_p0097a01║無漏真淨，云何是中更容他物？」
ZW06n0051_p0097a02║聞經佛子罪消滅
ZW06n0051_p0097a03║興福禪師云：夫六種震動，必表非常。灌頂騰
ZW06n0051_p0097a04║輝，欲彰奇特。光中勝處，佛頂光尊。欲表深詮，唯佛
ZW06n0051_p0097a05║方證。如來自演，恐眾潛疑。故憑十方，同讚斯妙。諸
ZW06n0051_p0097a06║佛之體，妙用咸齊。牟尼纔舉，兜羅諸佛，齊舒滿月，同
ZW06n0051_p0097a07║宣一實，表證無差。欲令有學心，開去疑惑網。
ZW06n0051_p0097a08║解冤結菩薩
ZW06n0051_p0097a09║異口同音告阿難，根塵縛脫互摧殘。
ZW06n0051_p0097a10║十方共聽慈風軟，萬劫同誇業海乾。
ZW06n0051_p0097a11║興福拈時珠燦燦，世尊演處玉珊珊。
ZW06n0051_p0097a12║安公錯句真消息，掃蕩煙塵法界寬。
ZW06n0051_p0097a13║（誦首楞嚴心印咒　止）
ZW06n0051_p0097a14║第五、依經重誦
ZW06n0051_p0097a15║真性有為空，緣生故如幻。
ZW06n0051_p0098a01║無為無起滅，不實如空華。
ZW06n0051_p0098a02║言妄顯諸真，妄真同二妄。
ZW06n0051_p0098a03║猶非真非真，云何見所見？
ZW06n0051_p0098a04║中間無實性，是故若交蘆。
ZW06n0051_p0098a05║結解同所因，聖凡無二路。
ZW06n0051_p0098a06║汝觀交中性，空有二俱非。
ZW06n0051_p0098a07║迷晦即無明，發明便解脫。
ZW06n0051_p0098a08║解結因次第，六解一亦亡。
ZW06n0051_p0098a09║根選擇圓通，入流成正覺。
ZW06n0051_p0098a10║聞經佛子罪消滅
ZW06n0051_p0098a11║興福禪師云：初釋有為無為者，然掌珠雙破，護
ZW06n0051_p0098a12║法呵空。雖今睹經言，親承金口。亦承雙說，
ZW06n0051_p0098a13║未敢的論。今睹經言，親詳秘旨。欲解兩家之難，遐敷
ZW06n0051_p0098a14║中道之詮。幸諸學人，審察幽理。
ZW06n0051_p0099a01║迷真逐妄兩俱非，窮子伶侽弗見歸。
ZW06n0051_p0099a02║護法呵空心豁達，掌珠雙破悟玄機。
ZW06n0051_p0099a03║昔年深密雖宣演，今日楞嚴愈發揮。
ZW06n0051_p0099a04║偈頌長行皆指出，拈來不離目前機。
ZW06n0051_p0099a05║（誦首楞嚴　（至）解冤結真言）
ZW06n0051_p0099a06║第六、再指超門
ZW06n0051_p0099a07║陀那微細識，習氣成瀑流。
ZW06n0051_p0099a08║真非真恐迷，我嘗不開演。
ZW06n0051_p0099a09║作「常」。不生。
ZW06n0051_p0099a10║幻法云何立？是名妙蓮華。
ZW06n0051_p0099a11║金剛王寶覺，如幻三摩提。
ZW06n0051_p0099a12║彈指超無學，此阿毗達磨。
ZW06n0051_p0099a13║十方薄伽梵，一路涅槃門。
ZW06n0051_p0100a01║聞經佛子罪消滅
ZW06n0051_p0100a02║興福禪師云：陀那微細識，陀那識，八異名，具賴耶，
ZW06n0051_p0100a03║以執取報藏。至第八地則無異。執識至妙覺，初滅
ZW06n0051_p0100a04║陀那。持種種兼染淨。染至佛已盡，淨種則存。
ZW06n0051_p0100a05║能持恒沙性淨功德，故知陀那貫通五位。微則簡質，細
ZW06n0051_p0100a06║則簡粗，則七識細中之粗。質則第六，動念相顯。如來
ZW06n0051_p0100a07║藏性，唯佛方鑒，下位不識其名，愚品豈知其體？
ZW06n0051_p0100a08║吟偈
ZW06n0051_p0100a09║陀羅微細最難知，真妄如何說向伊。
ZW06n0051_p0100a10║種子含藏無失沒，現行發用又支離。
ZW06n0051_p0100a11║瀑流滾滾奚能止？幻法重重豈可推？
ZW06n0051_p0100a12║彈指若超無學地，自然光透兩條眉。
ZW06n0051_p0100a13║（加持首楞嚴心真言）
ZW06n0051_p0100a14║第七、六解一亡　（誦經）
ZW06n0051_p0100a15║經云：於是阿難及大眾，聞佛如來無上慈誨。祇
ZW06n0051_p0101a01║夜伽陀，雜糅精瑩，妙理清徹，心目開明，歎未曾有。
ZW06n0051_p0101a02║阿難合掌頂禮白佛：「我今聞佛無遮大慈，性淨妙常，真
ZW06n0051_p0101a03║實法句。心猶未達，六解一亡，舒結倫次。唯垂大
ZW06n0051_p0101a04║慈，再愍斯會，及與將來，施以法音，洗滌塵垢。」
ZW06n0051_p0101a05║聞經眾等罪消滅　（入儀）
ZW06n0051_p0101a06║興福禪師云：初言祇夜，則諷誦伽陀。重頌雜糅，理
ZW06n0051_p0101a07║諭交顯。精瑩理盡迷遐，心月開明，則照理分明。
ZW06n0051_p0101a08║歎未曾有，乃悟超常。解下二並如文。如來光敘一
ZW06n0051_p0101a09║六，意欲引暢微詮。慶喜此既陳諮，雅合巧陳餘惑。
ZW06n0051_p0101a10║吟偈
ZW06n0051_p0101a11║祇夜伽陀恣舉揚，文詞精瑩玉鏘鏘。
ZW06n0051_p0101a12║已聞法句超真際，更聽玄音悟大方。
ZW06n0051_p0101a13║凡聖何曾分楚越？根塵爭得有膏肓？
ZW06n0051_p0101a14║如來苦苦親宣說，六解須知一也亡。
ZW06n0051_p0101a15║（加持首楞嚴心真言）
ZW06n0051_p0102a01║第八、綰疊通疑　（誦經）
ZW06n0051_p0102a02║經云：即時如來於獅子座，整涅槃僧，斂僧伽梨，
ZW06n0051_p0102a03║攬七寶几。引手於几，取劫波羅天所奉花巾於大
ZW06n0051_p0102a04║眾前，綰成一結，示阿難言：「此名何等？」阿難大眾俱白
ZW06n0051_p0102a05║佛言：「此名為結。」於是如來綰疊花巾，又成一結，重問
ZW06n0051_p0102a06║阿難：「此名何等？」阿難大眾又白佛言：「此亦名結。」如
ZW06n0051_p0102a07║是倫次綰疊花巾，總成六結。一一結成，皆取手中所成
ZW06n0051_p0102a08║之結，持問阿難：「此名何等？」阿難大眾亦復如是，次
ZW06n0051_p0102a09║第酬佛：「此名為結。」佛告阿難：「我初綰巾，汝名為
ZW06n0051_p0102a10║結。此疊花巾，先實一條。第二第三，云何汝曹復名為
ZW06n0051_p0102a11║結？」阿難白佛言：「世尊，此實疊花緝績成巾。雖本一
ZW06n0051_p0102a12║體，如我思惟，如來一綰，得一結名，若百綰成，終名百
ZW06n0051_p0102a13║結。何況此巾，祇有六結，終不至七，亦不停五。云何
ZW06n0051_p0102a14║如來，祇許初時，第二第三，不名為結？」佛告阿難：
ZW06n0051_p0102a15║「此實花巾，汝知此巾，元止一條。我六綰時，名有
ZW06n0051_p0103a01║六結。汝審觀察，巾體是同，因結有異，於意云何？
ZW06n0051_p0103a02║初綰結成，名為第一，如是乃至第六結生。吾今欲將
ZW06n0051_p0103a03║第六結，名成第一否？」「不也，世尊。六結若存，斯第六
ZW06n0051_p0103a04║名，終非第一。縱我歷生，盡其名辯，如何令是巾六結亂
ZW06n0051_p0103a05║名？」佛言：「如是六結不同。循顧本因，一巾所造。令其
ZW06n0051_p0103a06║雜亂，終不得成。則汝六根，亦復如是。畢竟同中，生
ZW06n0051_p0103a07║畢竟異也。」
ZW06n0051_p0103a08║聞經眾等罪消滅　（入儀）
ZW06n0051_p0103a09║興福禪師云：劫波羅天，則髑髏天、四天王太子奉如
ZW06n0051_p0103a10║來巾，斯承口訣，未睹經翻，豈敢專定？又長水云：巾
ZW06n0051_p0103a11║喻真性，結喻六根。逐綰而問，相由妄別。令知根本，根
ZW06n0051_p0103a12║本是一，妄結生六，無同異中，熾然生異，故一一綰，
ZW06n0051_p0103a13║皆名為結。迷心執境，無異成異。故下文云：元依一精
ZW06n0051_p0103a14║明，分成六和合，即斯義也。
ZW06n0051_p0103a15║攬几拈巾為發揮，廣長舌相轉璇璣。
ZW06n0051_p0103a16║根中解去心尤妙，喻上看來語更微。
ZW06n0051_p0104a01║興佛以玄通佛意，阿難示迹啟天機。
ZW06n0051_p0104a02║六窗杜絕獼猴睡，笑倒雲山老衲衣。
ZW06n0051_p0104a03║（加持首楞嚴心真言　（至）解結神咒）
ZW06n0051_p0104a04║第九、比明修解
ZW06n0051_p0104a05║經云：佛告阿難：「汝必嫌此六結不成，願樂一
ZW06n0051_p0104a06║成，復云何得？」阿難言：「此結若存，是非鋒起，於中自
ZW06n0051_p0104a07║生。此結非彼，彼結非此。如來今日，若總解除。結若
ZW06n0051_p0104a08║不生，則無彼此。尚不明一，六云何成？」佛言：「六解
ZW06n0051_p0104a09║一亡，亦復如是。由汝無始心性狂亂，知見妄發。發
ZW06n0051_p0104a10║妄不息，勞見發塵，如勞目睛，則有狂花於湛精明。
ZW06n0051_p0104a11║無因亂起，一切世間，山河大地，生死涅槃，皆即狂勞，顛
ZW06n0051_p0104a12║倒花相。」阿難言：「此勞同結，云何解除？」如來以手，將
ZW06n0051_p0104a13║所結巾，偏掣其左，問阿難言：「如是解否？」「不也，世
ZW06n0051_p0104a14║尊。」旋復以手，偏牽右邊，又問阿難：「如是解否？」
ZW06n0051_p0104a15║「不也，世尊。」佛告阿難：「吾今以手，左右各牽，竟不能
ZW06n0051_p0104a16║解。汝設方便，云何解成？」阿難白佛言：「世尊，當於
ZW06n0051_p0105a01║結心，解即分散。」佛告阿難：「如是如是。若欲除結，
ZW06n0051_p0105a02║當於結心。阿難，我說佛法，從因生，非取世間和合粗
ZW06n0051_p0105a03║相。如來發明世出世法，知其本因，隨所緣出，如是
ZW06n0051_p0105a04║乃至恒沙界外，一滴之雨，亦知頭數。現前種種，松
ZW06n0051_p0105a05║直棘曲，鵠白烏玄，皆了元由。是故阿難，隨汝心中，
ZW06n0051_p0105a06║選擇六根。根結若除，塵相自滅。諸妄消亡，不真何
ZW06n0051_p0105a07║待？阿難，吾今問汝：此劫波羅巾六結現前，同時解
ZW06n0051_p0105a08║縈，得同除否？」「不也，世尊。是結本以次第綰生，今日
ZW06n0051_p0105a09║當須次第而解。六結同體，結不同時。則結解時，云
ZW06n0051_p0105a10║何同除？」佛言：「六根解除，亦復如是。此根初解，先得
ZW06n0051_p0105a11║人空。空性圓成，明法解脫。解脫法已，俱空不生，是名
ZW06n0051_p0105a12║菩薩從三摩地，得無生忍。」
ZW06n0051_p0105a13║聞經眾等罪消滅　（入儀）
ZW06n0051_p0105a14║興福禪師解云：金塵密透，掌現明鑒，雨滴恒沙，誠
ZW06n0051_p0105a15║為粗顯。松直棘曲，小大皆知，玄烏白鵠，色殊推
ZW06n0051_p0106a01║先，愛業彼無經說，此又標題。輒敘配陳，乃成
ZW06n0051_p0106a02║穿鑿，勸擇如文。且談巾解結，祇合敘述蟠舒，何得忽
ZW06n0051_p0106a03║敘雙因，標而不顯？如來昔敘因緣，密教未談，因始今詰
ZW06n0051_p0106a04║迷元結本，所以返述前念，舉現了彰，達本生元。
ZW06n0051_p0106a05║因標有無雙通二諦，意望興問，乘勢廣名。阿難且救喻
ZW06n0051_p0106a06║端，所以標而不顯。或梵文應足，初譯未全，於事恐
ZW06n0051_p0106a07║繁，且傳於理。前明消六，且遣同異之疑，併漸權方，
ZW06n0051_p0106a08║猶迷指理。今明此義，解釋冤讎，六類消亡，圓通證入。
ZW06n0051_p0106a09║吟偈
ZW06n0051_p0106a10║於湛精明既不通，狂花亂髮遍空中。
ZW06n0051_p0106a11║根塵互遣亡纖翳，法喻重宣有異功。
ZW06n0051_p0106a12║左右各牽迷至理，是非鋒起入煩籠。
ZW06n0051_p0107a01║結心解處俱分散，焰焰金烏出海東。
ZW06n0051_p0107a02║（加持首楞嚴心真言　（至）解結神咒）
ZW06n0051_p0107a03║第十、懺除冤業
ZW06n0051_p0107a04║空花非有，病眼觀瞻。業果雖空，妄心繫綴。四
ZW06n0051_p0107a05║生六道，何莫由之？業有昇沉，理無彼此。應未明於
ZW06n0051_p0107a06║本覺，三毒熾然；既不出於妄源，七支繁茂。由此
ZW06n0051_p0107a07║生生妄想，汩沒愛河；世世仇讎，相為執對。蓋善惡
ZW06n0051_p0107a08║起之於心，昇沉始於七趣。且人趣者，尊卑貴賤，貧富賢
ZW06n0051_p0107a09║愚，紛擾萬端，不可具述。或為父母兄弟，夫婦男
ZW06n0051_p0107a10║女，臣佐僮僕，師資朋友，鄉黨眷屬，歷劫以來，乍離
ZW06n0051_p0107a11║乍合，倏忽會遇，執對無忘。所以為子孫者，或聰明
ZW06n0051_p0107a12║端正，愛極掌珠。俄至夭殤，痛摧肝膽。或兇頑悖
ZW06n0051_p0108a01║逆，奸盜不良，視父母如讎賊路人，未嘗從順。或臨
ZW06n0051_p0108a02║深涉險，危命喪身。論語云：一朝之忿忘其身，以及
ZW06n0051_p0108a03║其親，豈非惑歟？此皆宿業冤讎，故來相惱。凡夫不
ZW06n0051_p0108a04║覺，悲喜交併，枉受苦惱。又世間愚惑，被害甚多。投崖
ZW06n0051_p0108a05║赴火，墮樹臨坑，自縊自殺，畜傷鬼害，橫遭刀杖毒藥，枉
ZW06n0051_p0108a06║被憲章，非命而亡。儻非宿冤所對，何以及此？舉此數
ZW06n0051_p0108a07║端，餘悉可較。今於佛前，五輪投地，懇切求哀，解釋冤
ZW06n0051_p0108a08║讎，各生歡喜，圓明種智，同證菩提。
ZW06n0051_p0108a09║一念初萌萬仞高，含藏八識自堅牢。
ZW06n0051_p0108a10║豫且網內應難免，地藏珠中豈可逃？
ZW06n0051_p0108a11║六類紛紛俱繫綴，四生浩浩共煎熬。
ZW06n0051_p0108a12║奢摩他體能端的，彼此相忘入聖曹。
ZW06n0051_p0108a13║（誦解冤結真言　至解百生冤結咒）
ZW06n0051_p0108a14║（舉）佛頂萬行首楞嚴
ZW06n0051_p0108a15║次為宰官、使者、將帥、守令解冤釋結
ZW06n0051_p0109a01║弟子（某）等，與法界眾生，自從無始以至今生，雖悟
ZW06n0051_p0109a02║本心，示居三界，有大福業，祿位崇高，佩玉鳴珂，明經論
ZW06n0051_p0109a03║道，護持世界，燮理陰陽，佐國安邦，修身煉行。隱菩
ZW06n0051_p0109a04║薩相，現宰官身，端居廟堂之中，常依萬乘之主。禍倍眾
ZW06n0051_p0109a05║惡，樂兼萬人。常將堯舜之民，授以堯舜之道。和聲
ZW06n0051_p0109a06║浹洽，善政清嚴。德如偃草之風，政似炎天之澤。又乃
ZW06n0051_p0109a07║或為守令，或為將帥，或為使者，及一切官僚，悉皆如是。
ZW06n0051_p0109a08║其或姦胥設阱，未盡通知。雖匪容心，實非本意。妄有
ZW06n0051_p0109a09║冤枉，亦未可知。今日今時，願將懺悔。伏願解冤結菩
ZW06n0051_p0109a10║薩及海會聖賢，以大慈悲，受此虔懇。大眾各各彈指
ZW06n0051_p0109a11║說罪，願罪消滅。
ZW06n0051_p0109a12║宰官冤業罪消滅
ZW06n0051_p0109a13║唵。三多囉。佉多。娑婆訶。
ZW06n0051_p0109a14║次為軍伍、胥吏、獄訟解冤釋結
ZW06n0051_p0109a15║道場懺主（某），現前大眾，法界眾生，從無始來，至於
ZW06n0051_p0109a16║今日，未悟本心，輪迴三界。或在軍伍操戈武卒，役力
ZW06n0051_p0109a17║廂軍。春冬之衣賜何虧？早晚之錢糧具足。
ZW06n0051_p0110a01║藝能可較，名次遂昇，年德若高，摧排有序。所以尊貴
ZW06n0051_p0110a02║分異，等級階差。正意治身，盡心報國。若他仁慈相
ZW06n0051_p0110a03║尚，禮義相謙。在上如父，居下如兒，使役均平，差排
ZW06n0051_p0110a04║依次。中雖別戶，宛爾一家。和協安營，豈非宿分？
ZW06n0051_p0110a05║或者區分卒伍，頻責長行。杖楚而數目不知，驅逐而年
ZW06n0051_p0110a06║時不問。致有遷之外郡，投換他州。父母棄離，妻孥
ZW06n0051_p0110a07║隔絕。彼彼失所，無處安身。如此容心，寧無冤結？
ZW06n0051_p0110a08║又乃或為胥吏，授職有司，勸心郡縣，請受悉依於
ZW06n0051_p0110a09║國用，妻孥盡仰於官司。理當潔己奉公，曉文明事。或
ZW06n0051_p0110a10║為推吏，毋冤枉於平人。或掌貲財，勿侵欺於毫末。深
ZW06n0051_p0110a11║知因果，迴避憲章，終身無患，何莫由斯？其如曲法害
ZW06n0051_p0110a12║人，侮文擅事，唯謀贓濫，初不覺知，及乎殃罪赴身，
ZW06n0051_p0110a13║朝昏莫保。設使承寬襲慢，縱意施為，雖蒙現在之安寧，
ZW06n0051_p0110a14║難免當來之劇苦。惡因既積，冤恨結深，世世生生，無由
ZW06n0051_p0110a15║得免。
ZW06n0051_p0110a16║又乃或當獄訟，貴賤富貧，各安其分；尊卑長幼，
ZW06n0051_p0110a17║自守其倫。忠信孝慈，必臻餘慶。如有悖逆凌犯，獄訟
ZW06n0051_p0111a01║繁興。或巧詐文詞，妄誣他罪；或豪強恃勢，抑逼無辜。
ZW06n0051_p0111a02║故入人非，言不忤己。行財曲法，請托循私。苛彼
ZW06n0051_p0111a03║深刑，訐他陰密。徒知快意，豈識冤憎？如斯之類，豈可
ZW06n0051_p0111a04║具談？若不傾誠，如何懺洗？我等今當歸依解冤結菩薩
ZW06n0051_p0111a05║及海會聖賢，發露至誠，代為懺悔。普令清淨，彈指說
ZW06n0051_p0111a06║罪，願罪消滅。
ZW06n0051_p0111a07║胥吏冤業罪消滅
ZW06n0051_p0111a08║三世冤對罪消滅
ZW06n0051_p0111a09║次為商賈、醫術、巫卜解冤釋結
ZW06n0051_p0111a10║弟子（某），現前大眾，法界眾生，未悟本心，輪迴三
ZW06n0051_p0111a11║界。或為醫術，以神聖工巧為術，以慈悲喜捨為懷，抉擇
ZW06n0051_p0111a12║草木金石之藥材，療治風癆水氣之疾病，靈功廣大，
ZW06n0051_p0111a13║何所不堪？其或為人之不常，練術之有誤，損傷人
ZW06n0051_p0111a14║命，罔識病源。加彼不虞，增之疾苦。不能勿藥，
ZW06n0051_p0111a15║徒愛資金。因果歷然，冤讎深結。
ZW06n0051_p0111a16║又乃或為巫卜、妖孽之師，妄稱禍福，符書厭蠱，咒
ZW06n0051_p0111a17║咀毀傷。恐懼人心，自言審諦。或日月星辰之下，或
ZW06n0051_p0112a01║山林江海之中。逞彼妖邪，妄行咒禁。或因讎隙，枉
ZW06n0051_p0112a02║陷平人。重能奪彼命根，輕乃增他衰耗。致斯冤結，
ZW06n0051_p0112a03║累世無休。從生至生，不能逃逭。
ZW06n0051_p0112a04║又乃或為商賈，因謀厚利，共要珍財，跋涉江山。
ZW06n0051_p0112a05║同心協力，驅馳貨賂。遠向他方，親戚乖離。妻孥間
ZW06n0051_p0112a06║隔，各分異意。多積貨財，唯務欺瞞，故行侵剋。或
ZW06n0051_p0112a07║貪而自相謀殺，遠離良朋，圭角錙銖，私心獨用。
ZW06n0051_p0112a08║或興刀杖毒藥，或投峻嶺洪流，害彼命根，益我資利。
ZW06n0051_p0112a09║如斯萬狀，片舌奚談？若不傾誠，如何懺洗？我等今當
ZW06n0051_p0112a10║歸依解冤結菩薩及海會聖賢，發露至誠，普伸懺悔。
ZW06n0051_p0112a11║伏願冤家解釋，罪業消亡。此世來生，同圓種智。
ZW06n0051_p0112a12║彈指說罪，願罪消滅。
ZW06n0051_p0113a01║商賈、醫卜冤債罪消滅
ZW06n0051_p0113a02║次為師資、父母解冤釋結
ZW06n0051_p0113a03║弟子（某），合道場人，法界眾生，未悟本心，輪迴三界。
ZW06n0051_p0113a04║或為父母，或為師資。僧俗同然，冤親豈免？若乃頓捐
ZW06n0051_p0113a05║親愛，祝髮毀形，圓頂方袍，護持禁戒。尋師訪道，討論
ZW06n0051_p0113a06║尋經。潔己淨誠，決明大事。明悟有空性相，精通頓漸
ZW06n0051_p0113a07║偏圓，化度十方，拯提七趣，高超三界，永出塵寰，自利利
ZW06n0051_p0113a08║他，功德無量。儻或不循上中下座，我慢貢高，不
ZW06n0051_p0113a09║悟真乘，唯專業識，互相非斥，枉任鞭笞。妄廁僧
ZW06n0051_p0113a10║流，沮壞賢善，奔馳名利，貪冒色財。枉住伽藍，濫膺恭
ZW06n0051_p0113a11║敬。堅持一性，全無六和。廣造罪愆，深藏冤結。妄
ZW06n0051_p0113a12║情擾擾，忿意炎炎。從生至生，不可具述。
ZW06n0051_p0113a13║又乃或為父母，爰因有自，方生我家。宿契不投，何
ZW06n0051_p0113a14║緣聚會？若乃堅心愚惑，紊亂人倫。初無子息，義養他
ZW06n0051_p0113a15║兒，恩育愛憐，甚於親嫡。後因祈告，冀有親生。及乎
ZW06n0051_p0113a16║果副私心，便乃親疏懸隔，鞭笞毀辱，苦楚萬端。棄
ZW06n0051_p0114a01║擲無方，淪胥賤隸，或復其本性，無處安身，乞丐
ZW06n0051_p0114a02║從軍，莫知所止。豈得冤心不憤，惡業不酬？或復父
ZW06n0051_p0114a03║因喪偶，別娶妻孥。或母為孀居，改從他姓。緣
ZW06n0051_p0114a04║成匹配，繼有子孫，前婚之男女罹殃，妁爾之親疏
ZW06n0051_p0114a05║有間。父無剛斷，母有威嚴。因之流落他鄉，死之遺
ZW06n0051_p0114a06║骸道路。銜冤之切，世俗斯多。若不傾誠，如何解
ZW06n0051_p0114a07║脫？我等今當歸依解冤結菩薩及海會聖賢，願賜慈悲，
ZW06n0051_p0114a08║攝受懺悔。今冀冤家解釋，恨意蠲消。眾等志誠，
ZW06n0051_p0114a09║彈指說罪，願罪消滅。
ZW06n0051_p0114a10║師資冤業罪消滅
ZW06n0051_p0114a11║唵。三多羅。佉多。娑婆訶。
ZW06n0051_p0114a12║父母冤業罪消滅
ZW06n0051_p0115a01║唵。三多羅。佉多。娑婆訶。
ZW06n0051_p0115a02║次為男女、兄弟、眷屬解冤釋結
ZW06n0051_p0115a03║懺主弟子（某），現前大眾，六道有情，未悟本心，
ZW06n0051_p0115a04║輪迴三界。或為男女，稟形父母，恩德難酬。凱風
ZW06n0051_p0115a05║詩言母氏劬勞，蓼莪謳詠昊天罔極。深恩重德，塵
ZW06n0051_p0115a06║劫奚窮？常興孝敬之心，每運報酬之志。儻或心
ZW06n0051_p0115a07║生悖逆，意逐荒淫。朋狎兇愚，順從妻妾。反睛怒目，
ZW06n0051_p0115a08║惡逆無邊。不孝之愆，卒難可說。渾無侍奉，永絕傾
ZW06n0051_p0115a09║虔。國有常刑，議當併逐。慈親仁愛，結恨在心。如是
ZW06n0051_p0115a10║之人，世間何限？
ZW06n0051_p0115a11║又乃或為兄弟，情重天倫。兄友弟恭，則無患
ZW06n0051_p0115a12║矣！爾者各因成立，異姓同居，鬥亂家常，互興諍
ZW06n0051_p0116a01║訟，遂乃分居析業，共諍資財，嫉妒公論，傷殘
ZW06n0051_p0116a02║毀辱，忍發同根之念，遽興煮豆之冤。酥酪全無，鶺
ZW06n0051_p0116a03║鴒何在？永為讎隙，至死不休。喪彼人倫，弗知王
ZW06n0051_p0116a04║道。
ZW06n0051_p0116a05║又乃或為夫婦，宿緣諧偶，匹配方成。既曰夫妻，理
ZW06n0051_p0116a06║應和協。若或不能慈忍，琴瑟有乖，冤業多多，筆端
ZW06n0051_p0116a07║難記。又乃或為眷屬，孤舟洪渡，尚有宿因。氣味相
ZW06n0051_p0116a08║投，殆非率爾。何得情乖禮義，心起是非？纔聞眷戀
ZW06n0051_p0116a09║之深，或睹仇讎之大。爭容眼見，不許耳聞。或伺
ZW06n0051_p0116a10║便而速使死亡，或設機而故令陷溺。如斯之恨，爭可
ZW06n0051_p0116a11║消亡？故古人云：為至親之眷屬，作至極之冤家。若非
ZW06n0051_p0116a12║眷屬，不可報冤。具在前賢，豈可不信？若不傾誠，
ZW06n0051_p0116a13║無由懺洗。我等今日，至心歸依解冤結菩薩及海會聖
ZW06n0051_p0116a14║賢，願賜加威，攝受懺悔。俾令宿生今世，冤業消除。
ZW06n0051_p0117a01║眾等志誠，彈指說罪，願罪消滅。
ZW06n0051_p0117a02║男女冤業罪消滅
ZW06n0051_p0117a03║兄弟冤業罪消滅
ZW06n0051_p0117a04║夫婦冤業罪消滅
ZW06n0051_p0117a05║次為奴婢、盜賊解冤釋結
ZW06n0051_p0117a06║道場懺主（某），現前大眾，法界眾生，未悟本心，輪迴
ZW06n0051_p0117a07║三界。應當普為奴僕、盜賊，解六類冤。負力負財，今
ZW06n0051_p0117a08║為奴婢。宿冤業力，致處下流。富貴之家，要知所以。
ZW06n0051_p0117a09║若恩威共舉，則心服無虞。儻鞭撲驅馳，則便生
ZW06n0051_p0117a10║冤苦，以至寒暄飢渴，病苦疲勞，湯藥不時，飲食不
ZW06n0051_p0117a11║節。如此怨恨在心，寧不憤悱？或有既稱賤隸，欺罔
ZW06n0051_p0117a12║主人，偷竊資財，故違旨命，作諸過咎，忽致難
ZW06n0051_p0118a01║矜。以此長被毀呵，常遭鞭捶。緣斯冤恨，果報難忘。
ZW06n0051_p0118a02║又乃或為盜賊，偷他所有，宿習難忘。穿穴踰牆，詐
ZW06n0051_p0118a03║欺劫奪，毆殺物主，捍拒公文，或已陷狴牢，妄攀徒
ZW06n0051_p0118a04║黨。或既招情款，復怨他人，不悔自心，所作致令苛
ZW06n0051_p0118a05║在重刑。坐此因緣，豈無冤債？我等今日，至心歸依解
ZW06n0051_p0118a06║冤結菩薩及海會聖賢，咸願冤心解釋，恨意消亡。
ZW06n0051_p0118a07║眾等志誠，彈指說罪，願罪消滅。
ZW06n0051_p0118a08║奴婢、盜賊冤業罪消滅
ZW06n0051_p0118a09║六類冤業罪消滅
ZW06n0051_p0118a10║普懺罪菩薩摩訶薩
ZW06n0051_p0118a11║大略區分十八般，考窮元在一毫端。
ZW06n0051_p0118a12║廟堂豪傑須當勉，草茵凡庸切好看。
ZW06n0051_p0118a13║妙理雖云超六度，深冤宜在運三檀。
ZW06n0051_p0118a14║倘逢平等相忘處，天上人間各自安。
ZW06n0051_p0119a01║（誦阿閦滅罪咒　摧罪障咒）
ZW06n0051_p0119a02║（普懺罪咒　解結真言）
ZW06n0051_p0119a03║（迴向　下壇）
ZW06n0051_p0119a04║
ZW06n0051_p0119a05║楞嚴解冤釋結道場儀文中
ZW06n0051_p0119a06║
ZW06n0051_p0119a07║祝
ZW06n0051_p0119a08║大明萬萬年刊刻