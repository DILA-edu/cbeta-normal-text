ZW06n0051_p0153a01║
ZW06n0051_p0153a02║楞嚴解冤釋結道場儀提綱
ZW06n0051_p0153a03║
ZW06n0051_p0153a04║（舉）人天同聽梵音聲
ZW06n0051_p0153a05║梵音聲菩薩摩訶薩
ZW06n0051_p0153a06║梵音初震一聲雷，無限人天眼豁開。
ZW06n0051_p0153a07║怪得香風拂庭戶，龍天圍繞世尊來。
ZW06n0051_p0153a08║伏聞龍宮奧典，海藏靈文，摩騰遠邁於西乾，竺法流
ZW06n0051_p0153a09║傳於東土。出三壇之烈焰，破萬種之迷心。慈風開優鉢
ZW06n0051_p0153a10║之花，法雨灑貝多之葉。一句云何於此經，究竟眾生到
ZW06n0051_p0153a11║彼岸。面位仁師，云何請舉？
ZW06n0051_p0153a12║上來作梵功德，先伸迴向。　（任意白佛）
ZW06n0051_p0153a13║（舉）南無《大佛頂首楞嚴經》　楞嚴海會佛菩薩
ZW06n0051_p0153a14║解冤結菩薩摩訶薩
ZW06n0051_p0154a01║壇前教誡儀當演　《大佛頂首楞嚴經》
ZW06n0051_p0154a02║稽首釋迦大慈父，楞嚴海會眾聖賢。
ZW06n0051_p0154a03║今時教誡演鴻儀，望賜慈悲密加護。
ZW06n0051_p0154a04║比丘（某），稽首和南，敬白清淨大眾：今此楞嚴解結
ZW06n0051_p0154a05║道場，四案陞猊，初陳教誡。道場法則，豎立壇儀。
ZW06n0051_p0154a06║望聖意以昭彰，整凡心而懈怠。此齋之設，非小補
ZW06n0051_p0154a07║哉！種種祈福禳災，一一並皆崇奉。是吉是凶宜可設，
ZW06n0051_p0154a08║若葷若酒戒之哉。隨喜見聞，薰成種智。仁師敷教，
ZW06n0051_p0154a09║大眾樂聞。
ZW06n0051_p0154a10║解冤結菩薩
ZW06n0051_p0154a11║貪愛冤心識是誰？瞿曇直截為拈提。
ZW06n0051_p0154a12║昏昏自蔽無休日，往往難逃不盡時。
ZW06n0051_p0154a13║衣裹靈珠貧自苦，宅埋寶藏轉成癡。
ZW06n0051_p0154a14║悲心特與揮標指，月在長天水在池。
ZW06n0051_p0154a15║道場次序儀宣演　（經題）
ZW06n0051_p0154a16║整肅壇場，可以擠排供具；著新淨衣，方乃秉燭焚
ZW06n0051_p0155a01║香。請六和之緇流，懺六根之冤債。各宜精進，須
ZW06n0051_p0155a02║要至誠。曰始曰終，盡善盡美。師為稱揚，眾皆隨喜。
ZW06n0051_p0155a03║吟偈
ZW06n0051_p0155a04║解冤結菩薩
ZW06n0051_p0155a05║香飄一線入伽藍，接足慇勤覓指南。
ZW06n0051_p0155a06║賓主序分容剎海，君臣道合仰優曇。
ZW06n0051_p0155a07║龍蟠虎踞安禪定，象往獅來作對談。
ZW06n0051_p0155a08║一大因緣殊勝事，前三三與後三三。
ZW06n0051_p0155a09║道場合用儀當演　（經題）
ZW06n0051_p0155a10║紗羅彩帛，具丈八之餘長；綰疊花巾，解六根之冤
ZW06n0051_p0155a11║債。永脫三生業，蠲除累劫讎。一段因緣，請師布露。
ZW06n0051_p0155a12║本自元常一主翁，情生償債走西東。
ZW06n0051_p0155a13║阿難遭問心隨境，大覺垂慈業已空。
ZW06n0051_p0155a14║綰疊六成埋有相，掣開三世了真容。
ZW06n0051_p0155a15║佛前佛後沉冤類，跳出龍門一點紅。
ZW06n0051_p0155a16║安置尊像儀當演　（和）《大佛頂首楞嚴經》
ZW06n0051_p0156a01║僧居俗舍安尊像，四智三身淨宇宮。房置聖賢，
ZW06n0051_p0156a02║一十七軸。大藏楞嚴之境界，廣開解脫之法門。庶幾法
ZW06n0051_p0156a03║界寬容，勿使凡心狹劣。仁師宣演，其義頗聞。
ZW06n0051_p0156a04║三寶巍巍住世間，名空即色化人天。
ZW06n0051_p0156a05║頂中螺髻青山翠，面上真人赤肉團。
ZW06n0051_p0156a06║隱果現因含法界，云權歸實應機玄。
ZW06n0051_p0156a07║聖凡一體香雲屋，指出冤家入笑顏。
ZW06n0051_p0156a08║道場元由儀宣演
ZW06n0051_p0156a09║政和宗匠，弘解結於娑婆；眉郡禪門，著鴻儀於
ZW06n0051_p0156a10║慧覺。普使天人瞻仰，總令檀越恢弘。冤債俱消，
ZW06n0051_p0156a11║善芽增長。法師宣揚，其義云何？
ZW06n0051_p0156a12║楞嚴勝會啟壇場，密咒清泉甘露漿。
ZW06n0051_p0156a13║安息飛煙雲霧捲，蘭膏發焰慧燈光。
ZW06n0051_p0156a14║緇儒濟濟皆嚴潔，賢聖巍巍盡讚揚。
ZW06n0051_p0157a01║法雨滿空甘露灑，道場何處不清涼？
ZW06n0051_p0157a02║無垢淨光佛
ZW06n0051_p0157a03║（加持摩利支天並安息香真言）
ZW06n0051_p0157a04║摩訶般若波羅蜜大明神咒經
ZW06n0051_p0157a05║觀自在菩薩，行深般若波羅蜜多時，照見五蘊皆空，
ZW06n0051_p0157a06║度一切苦厄。舍利弗，色空故無惱壞想，受空故無
ZW06n0051_p0157a07║作想，想空故無知想，行空故無識想，識空故無覺想。何
ZW06n0051_p0157a08║以故？舍利弗，非色異空，非空異色。色即是空，空即是
ZW06n0051_p0157a09║色。受、想、行、識，亦復如是。舍利弗，是諸法空相，不
ZW06n0051_p0157a10║生不滅，不垢不淨，不增不減。是故空法，非過去，
ZW06n0051_p0157a11║非未來，非現在。是故空中無色，無受、想、行、識，無眼、
ZW06n0051_p0157a12║耳、鼻、舌、身、意，無色、聲、香、味、觸、法，無眼界，乃至
ZW06n0051_p0157a13║無意識界。無無明，亦無無明盡，乃至無老死，亦無老死
ZW06n0051_p0157a14║盡。無苦、集、滅、道，無智亦無得。以無所得故，菩提
ZW06n0051_p0157a15║薩埵依般若波羅蜜多故，心無罣礙。無罣礙故，無有
ZW06n0051_p0157a16║恐怖，遠離一切顛倒夢想苦惱，究竟涅槃。三世諸
ZW06n0051_p0157a17║佛，依般若波羅蜜多故，得阿耨多羅三藐三菩提。故知
ZW06n0051_p0158a01║般若波羅蜜多，是大神咒，是大明咒，是無上咒，是無等
ZW06n0051_p0158a02║等咒。能除一切苦，真實不虛。故說般若波羅蜜多咒，
ZW06n0051_p0158a03║即說咒曰：揭諦揭諦，波羅揭諦，波羅僧揭諦，菩提娑婆
ZW06n0051_p0158a04║訶。
ZW06n0051_p0158a05║（加持咒油真言　咒燈真言　（至）諸供養真言）
ZW06n0051_p0158a06║（誦諸部因緣咒）
ZW06n0051_p0158a07║稽首東方歡喜國，威德廣大阿閦尊。
ZW06n0051_p0158a08║不違本願救眾生，誓度有情超苦海。
ZW06n0051_p0158a09║十三大罪難懺悔，此咒能令得消除。
ZW06n0051_p0158a10║辟支羅漢及凡流，誦念總達菩提岸。
ZW06n0051_p0158a11║南無。婆誐嚩帝。阿屈芻。毘闍耶。怛他誐多耶。
ZW06n0051_p0158a12║阿羅訶帝。三藐三菩馱耶。怛你耶他。唵。誐誐寧。
ZW06n0051_p0158a13║誐誐寧。盧只帝。盧只帝。嗒魯吒寧。荅魯吒寧。怛
ZW06n0051_p0158a14║賴叉寧。怛賴叉寧。波播羅帝。波播羅帝。賀多寧。
ZW06n0051_p0158a15║賀多寧。婆羅賀多寧。波羅賀多寧。娑哩嚩。伽哩麼。
ZW06n0051_p0158a16║波藍波藍耶。阿屈芻。毗誐誐。都薩訶。
ZW06n0051_p0158a17║稽首圓通真大士，宣揚神咒破愚蒙。
ZW06n0051_p0158a18║二百萬遍我今持，智慧圓通觀自在。
ZW06n0051_p0158a19║唵。鉢羅鉢羅。三鉢羅。三鉢羅。尾述哩耶。尾
ZW06n0051_p0158a20║述哩耶。哩述陀耶。哩述陀耶。唵。唵寧。唵寧。室
ZW06n0051_p0158a21║哩曳。娑婆訶。
ZW06n0051_p0158a22║南無毗盧教主，華藏慈尊。演寶偈之靈文，布琅[王*(凵@(口*了*又))]
ZW06n0051_p0158a23║之玉軸。重重相入，剎剎圓融。十兆九萬五千四百一十
ZW06n0051_p0159a01║八字，一乘圓覺。
ZW06n0051_p0159a02║南無《大方廣佛華嚴經》，華嚴海會佛菩薩。
ZW06n0051_p0159a03║若人欲了知，三世一切佛。
ZW06n0051_p0159a04║應觀法界性，一切唯心造。
ZW06n0051_p0159a05║南無釋迦教主，法界導師。著七軸之靈文，演一乘
ZW06n0051_p0159a06║之妙典。重重譬喻，種種宣揚。六萬九千七百七十七
ZW06n0051_p0159a07║字，教菩薩法。佛所護念，大乘中道。
ZW06n0051_p0159a08║南無大乘《妙法蓮華經》，法華海會佛菩薩。
ZW06n0051_p0159a09║若人散亂心，入於塔廟中。
ZW06n0051_p0159a10║一稱南無佛，皆以成佛道。
ZW06n0051_p0159a11║南無人天教主，海藏慈尊。演寶偈之靈文，布琅[王*(凵@(口*了*又))]
ZW06n0051_p0159a12║之玉軸。重重相入，剎剎圓融。五千四十八卷，六百億
ZW06n0051_p0159a13║三萬一千八百八十八字。言言妙義，字字真詮。一切諸
ZW06n0051_p0159a14║佛、諸尊菩薩摩訶薩。
ZW06n0051_p0159a15║摩訶般若波羅蜜
ZW06n0051_p0159a16║南無西方極樂世界，佛身長廣，相好光明，遍照法
ZW06n0051_p0159a17║界。四十八願，度脫眾生。不可說，不可說，轉不可說，
ZW06n0051_p0159a18║轉不可說，恒河沙數佛，佛剎微塵數。稻麻竹葦，無限濟
ZW06n0051_p0159a19║類。三百六十萬億一十一萬九千五百同名同號，我等導
ZW06n0051_p0159a20║師，金色如來阿彌陀佛。
ZW06n0051_p0159a21║　　南無觀世音菩薩　南無大勢至菩薩
ZW06n0051_p0159a22║　　南無清淨大海眾菩薩摩訶薩
ZW06n0051_p0159a23║十方盡歸依，滅罪生淨土。
ZW06n0051_p0159a24║願生華藏海，極樂國土中。
ZW06n0051_p0159a25║（次為水陸有情稱念五如來名號）
ZW06n0051_p0159a26║　　南無寶勝如來　南無廣博身如來
ZW06n0051_p0160a01║　　南無妙色身如來　南無甘露王如來
ZW06n0051_p0160a02║　　南無離怖畏如來
ZW06n0051_p0160a03║若人稱念此佛名者，所生之處，多饒財寶，離諸貧
ZW06n0051_p0160a04║乏。所獲身量，如淨琉璃，人所喜見。處大眾中，有大名
ZW06n0051_p0160a05║稱。我等今日，與諸有情，得聞佛名，願罪消滅。
ZW06n0051_p0160a06║（次為水陸有情稱念四大部經題目）
ZW06n0051_p0160a07║《大般若波羅蜜多經》云：
ZW06n0051_p0160a08║一切有為法，如夢幻泡影。
ZW06n0051_p0160a09║如露亦如電，應作如是觀。
ZW06n0051_p0160a10║《大寶積經》云：
ZW06n0051_p0160a11║假使百千劫，所造業不忘。
ZW06n0051_p0160a12║因緣會遇時，果報還自受。
ZW06n0051_p0160a13║《大方廣佛華嚴經》云：
ZW06n0051_p0160a14║若人欲了知，三世一切佛。
ZW06n0051_p0160a15║應觀法界性，一切唯心造。
ZW06n0051_p0160a16║《大般涅槃經》云：
ZW06n0051_p0160a17║諸行無常，是生滅法。生滅滅已，寂滅為樂。
ZW06n0051_p0160a18║如來證涅槃，永斷於生死。
ZW06n0051_p0160a19║若能志心聽，常得無量樂。
ZW06n0051_p0160a20║小乘四諦法門：
ZW06n0051_p0160a21║所謂苦聖諦、集聖諦、滅聖諦、道聖諦。
ZW06n0051_p0160a22║中乘十二因緣法門：
ZW06n0051_p0160a23║所謂無明緣行，行緣識，識緣名色，名色緣六入，六
ZW06n0051_p0161a01║入緣觸，觸緣受，受緣愛，愛緣取，取緣有，有緣生，生緣
ZW06n0051_p0161a02║老、死、憂、悲、苦、惱。無明滅則行滅，行滅則識滅，識滅
ZW06n0051_p0161a03║則名色滅，名色滅則六入滅，六入滅則觸滅，觸滅則受
ZW06n0051_p0161a04║滅，受滅則愛滅，愛滅則取滅，取滅則有滅，有滅則生滅，
ZW06n0051_p0161a05║生滅則老、死、憂、悲、苦、惱滅。
ZW06n0051_p0161a06║大乘六度萬行法門：
ZW06n0051_p0161a07║所謂佈施般若波羅蜜、持戒般若波羅蜜、忍辱般若
ZW06n0051_p0161a08║波羅蜜、精進般若波羅蜜、禪定般若波羅蜜、智慧般若波
ZW06n0051_p0161a09║羅蜜。
ZW06n0051_p0161a10║歸依三寶：
ZW06n0051_p0161a11║歸依諸如來、五智十身佛，歸依最上乘自覺真如來
ZW06n0051_p0161a12║法，歸依不退轉大悲菩薩僧。
ZW06n0051_p0161a13║（次為水陸有情稱念慈氏如來發願文）
ZW06n0051_p0161a14║南無慈氏如來，應正等覺。願與含情，速奉慈顏。
ZW06n0051_p0161a15║南無慈氏如來，應正等覺。所居內院，願捨命已，得
ZW06n0051_p0161a16║生其中。
ZW06n0051_p0161a17║南無慈氏如來，應正等覺。願隨彌勒，下閻浮提，龍
ZW06n0051_p0161a18║華初會，先得授記；龍華二會，先得授記；龍華三會，先得
ZW06n0051_p0161a19║授記。
ZW06n0051_p0161a20║南無兜率王宮，金色相好，大慈大悲，當來下生彌勒
ZW06n0051_p0161a21║尊佛，下品三生阿彌陀佛，中品三生阿彌陀佛，上品三生
ZW06n0051_p0161a22║阿彌陀佛，九品往生阿彌陀佛，隨願往生阿彌陀佛。蓮
ZW06n0051_p0161a23║臺幡蓋，空裏來迎；寶蓋金幢，騰空接引；牟尼殿內，聽說
ZW06n0051_p0161a24║苦空；八德池中，蕩滌千生業垢。觀音、勢至，親自來迎；
ZW06n0051_p0162a01║彌陀佛前，親蒙授記。
ZW06n0051_p0162a02║梵語心經
ZW06n0051_p0162a03║仰啟真空無相教，梵音不譯頗難思。
ZW06n0051_p0162a04║昔因三藏往西天，遂感觀音親授記。
ZW06n0051_p0162a05║誦念除厄並滅罪，聽聞獲福與延齡。
ZW06n0051_p0162a06║咸期不退菩提心，一切善根悉圓滿。
ZW06n0051_p0162a07║八囉娘。波羅蜜多。逆鄰那耶。素怛囉。阿利嚩
ZW06n0051_p0162a08║盧吉帝。怛囉嚩涅嚩。囉日月地薩埵。沒嚴鼻藍。叭
ZW06n0051_p0162a09║囉娘。波羅蜜埵。左焰左焰。嚩汝也。嚩嚕迦帝。底
ZW06n0051_p0162a10║娑麼畔左。思騫哆。薩埵惜。娑溥娑嚩。戍涅波設帝。
ZW06n0051_p0162a11║娑嚩溥嚩。舍利卜怛囉𱒥畔。戍涅馱。縛奴畔魯伴。
ZW06n0051_p0162a12║那鼻那。戍涅馱耶。那鼻那。雪嚕半。夜嚩也嚕畔娑。
ZW06n0051_p0162a13║戍涅馱耶。戍涅馱耶。戍涅馱。娑嚕畔。意嚩微嚩。
ZW06n0051_p0162a14║吠那囊。散虔娘。散娑薩。伽羅尾虔娘。伊賀。舍利
ZW06n0051_p0162a15║卜怛囉。薩囉嚩。達麼戍涅馱。大落叉拏。阿耨哆畔
ZW06n0051_p0162a16║左。阿嚀耶嚕馱。阿奴那。阿微耶。摩那阿奴那。阿
ZW06n0051_p0162a17║波離。布囉。伽哆娑沒。舍利卜怛囉。戍涅馱耶。戍
ZW06n0051_p0162a18║涅馱。娑嚕畔。曩吠那。囊消虔娘。娑散娑伽囉。尾
ZW06n0051_p0162a19║虔娘。囊者楚。楚者怛囉。伽囉拏。即賀波伽耶。麼
ZW06n0051_p0162a20║那昔。雪嚕畔。扇達初。塔囉娑娑。叭羅瑟吒尾。演
ZW06n0051_p0162a21║達摩。囊研初。大都夜。嚩即嚩奴。尾虔孃大都。那
ZW06n0051_p0163a01║尾孃。那尾娘。那尾涅。那尾涅。叉欲叉欲。夜嚩那
ZW06n0051_p0163a02║佐囉。嚩囉喃那。作囉嚩拏。叉欲拏。奴佉三昧伽耶。
ZW06n0051_p0163a03║寧嚕馱。嚩失鈴娘。尾虔娘那。叭囉畢底那。脾薩麼
ZW06n0051_p0163a04║馱耶。娑沒那。叭囉畢底。娑哆沒。底娑哆喃。叭囉
ZW06n0051_p0163a05║娘。波囉蜜哆。嚩室鈴野。尾賀羅耶。只哆嚩羅拏。
ZW06n0051_p0163a06║只哆嚩囉拏。囊息體。達麼那。叭囉速都尾。波哩薩
ZW06n0051_p0163a07║底。薩埵沒馱。叭囉孃耶。波囉蜜哆。嚩室憐野。奴
ZW06n0051_p0163a08║怛囉。三藐三菩陀。摩鼻三滿哆。嚩室憐娘尾演。叭
ZW06n0051_p0163a09║羅娘。波囉蜜哆。摩訶曼怛囉。摩訶尾欲曼怛囉。阿
ZW06n0051_p0163a10║娑摩娑麼怛囉。素嚩奴。伽叭囉。舍嚩那。薩底野。
ZW06n0051_p0163a11║麼舍尾焰達。叭囉娘。波囉蜜哆。暮忌度。曼怛囉。
ZW06n0051_p0163a12║怛雪哆。揭諦。揭諦。婆囉揭諦。婆羅僧揭諦。菩提
ZW06n0051_p0163a13║薩婆訶。
ZW06n0051_p0163a14║（舉）願憑咒力普津濟　（舉水文繞壇，各案灑淨。）
ZW06n0051_p0163a15║壇場內外悉清淨
ZW06n0051_p0163a16║歌讚
ZW06n0051_p0163a17║一鉢寒泉，蠲除熱惱，功勳莫可量。注想曹溪
ZW06n0051_p0163a18║水，別來幾度春光？凝然湛寂，灌清淨醍醐甘露瓊
ZW06n0051_p0163a19║漿。霏法雨，楊枝灑處，遍滿壇場。
ZW06n0051_p0164a01║普願霑濡，使含識俱蒙出苦鄉。餓殍焦面，了
ZW06n0051_p0164a02║悟自性真常。我今法會，仗密語伽陀咒讚揚。周沙
ZW06n0051_p0164a03║界，無人無我，盡獲清涼。
ZW06n0051_p0164a04║迴向
ZW06n0051_p0164a05║仰惟三寶，咸賜證知。不捨感通，加護迴向。
ZW06n0051_p0164a06║斯辰啟建楞嚴解冤釋結道場，兩案陞猊，奉行教誡
ZW06n0051_p0164a07║法事，加持作法供養。眾誦諸部伽陀，將此功德，仰讚諸
ZW06n0051_p0164a08║佛菩薩、果海聖賢，遍延上界天仙，暨星曜風雷之眾；下
ZW06n0051_p0164a09║方靈享，該山川龍鬼之儔；主道場神，金剛龍梵。伏願三
ZW06n0051_p0164a10║密靈文之廣大，變濁穢而獲清涼；五天密咒之功勳，俾飢
ZW06n0051_p0164a11║渴而得飽滿。施者受者，同證菩提；若見若聞，成等正
ZW06n0051_p0164a12║覺。眾生界盡，願力無窮；至成佛時，功德圓滿。再勞清
ZW06n0051_p0164a13║眾，結增上緣。
ZW06n0051_p0164a14║念十方三世一切諸佛、諸尊菩薩摩訶薩
ZW06n0051_p0164a15║摩訶般若波羅蜜
ZW06n0051_p0164a16║樂音樹下悟重玄，普運慈心覆大千。
ZW06n0051_p0164a17║直使三生冤歇滅，不令六類債纏綿。
ZW06n0051_p0164a18║靈根穎脫曾無累，密咒宣陳自有緣。
ZW06n0051_p0164a19║今日投誠希鑒照，願垂慈憫副傾虔。
ZW06n0051_p0165a01║（歎佛宣疏）　（至）無不歸依
ZW06n0051_p0165a02║水澄秋月現，懇禱福田增。
ZW06n0051_p0165a03║惟有佛菩薩，是真歸仗處。
ZW06n0051_p0165a04║（舉）南無楞嚴會上諸佛、諸菩薩　（回壇）
ZW06n0051_p0165a05║凡情上達大圓鏡
ZW06n0051_p0165a06║誦警策偈　（至）受請供養
ZW06n0051_p0165a07║吟偈
ZW06n0051_p0165a08║樂音樹下樂無憂，普照光明盡遍周。
ZW06n0051_p0165a09║解去諸冤須無礙，頓起累劫豈能酬？
ZW06n0051_p0165a10║威神自在功難測，妙用縱橫道可求。
ZW06n0051_p0165a11║妙覺妙明明妙處，大千沙界一浮漚。
ZW06n0051_p0165a12║（加持發覺諸佛出家真言　（至）禮佛真言）
ZW06n0051_p0165a13║上來禮請楞嚴會上，第一時中禮請諸佛、諸大菩薩，
ZW06n0051_p0165a14║已沐雲臨道場。伏願（眾和）天眼遙見，慧耳遙聞，他心遙
ZW06n0051_p0165a15║知，神通遙鑒，以大願力，起無緣慈，憐憫有情，哀受我
ZW06n0051_p0165a16║請，慈悲護念，降臨道場，證盟此齋，周遍法界。願此善
ZW06n0051_p0165a17║力，廣大無邊，猶若虛空，具諸功德。奉請已，一心歸命
ZW06n0051_p0165a18║禮常住三寶。
ZW06n0051_p0165a19║惟願慈悲常攝受
ZW06n0051_p0165a20║（加持結印請誦蓮花捧足神咒　淨輪座真言）
ZW06n0051_p0165a21║（請座真言　禮拜真言）
ZW06n0051_p0165a22║南無歡喜藏牟尼佛　南無越三界菩薩
ZW06n0051_p0165a23║（加持天曹部眾真言　（至）周天列宿真言）
ZW06n0051_p0165a24║（儀至）瞻禮聖顏，聞受供養。
ZW06n0051_p0166a01║願承佛力降臨來
ZW06n0051_p0166a02║菩薩慈悲願力深，逍遙變化自由身。
ZW06n0051_p0166a03║紅塵堆裏常清淨，白業情中度苦輪。
ZW06n0051_p0166a04║相好光明如海量，神通妙用若天真。
ZW06n0051_p0166a05║人人返本迴光照，那個親疏辨主賓？
ZW06n0051_p0166a06║信禮海會佛菩薩
ZW06n0051_p0166a07║（加持誦地水二司真言　（至）普呼召請真言）
ZW06n0051_p0166a08║南無香積藏菩薩
ZW06n0051_p0166a09║上來禮請召請，事已云周。香積廚中，辦以齋饌，列
ZW06n0051_p0166a10║在道場，普伸供養。
ZW06n0051_p0166a11║（加持誦供養諸佛飲食真言　（至）普供養真言）
ZW06n0051_p0166a12║（齋後再入道場，誦百生冤結經。同誦七遍。）
ZW06n0051_p0166a13║大眾志誠心，同誦歎佛偈：
ZW06n0051_p0166a14║我今稽首一切智，三千世界希有尊。
ZW06n0051_p0166a15║種種妙行悉莊嚴，色若琉璃淨無垢。
ZW06n0051_p0166a16║憐憫世間大悲者，說法利益無冤情。
ZW06n0051_p0166a17║佛之功德無有窮，是故誠心略讚仰。
ZW06n0051_p0166a18║敬禮海會佛菩薩
ZW06n0051_p0166a19║迴向無上佛菩提　（四聲）
ZW06n0051_p0166a20║教誡開壇法事竟
ZW06n0051_p0166a21║
ZW06n0051_p0166a22║第一時陞座
ZW06n0051_p0166a23║（舉）加持字母陀羅尼　（四聲）
ZW06n0051_p0166a24║初登寶座，會集人天。字母伽陀，加持念誦。
ZW06n0051_p0166a25║（舉）南無《大佛頂首楞嚴經》
ZW06n0051_p0166a26║（和）解結海會佛菩薩
ZW06n0051_p0167a01║（敘）普勸大眾儀當演
ZW06n0051_p0167a02║普勸大眾儀文，謹當布露。（儀至）如法諦聽
ZW06n0051_p0167a03║（舉）揚宗教儀當演　（（和）經題）
ZW06n0051_p0167a04║
ZW06n0051_p0167a05║法席宏開，勸發菩提之本；楞嚴大闡，廣修行願
ZW06n0051_p0167a06║之心。善財參遍百餘城，文殊指明第一義。法師宣演，
ZW06n0051_p0167a07║大眾樂聞。
ZW06n0051_p0167a08║啟迪菩提大行時，三賢十地絕思議。
ZW06n0051_p0167a09║欲明裴相真方便，須問圭峰老古錐。
ZW06n0051_p0167a10║克念三心祈顯煥，堅舒五誓力行持。
ZW06n0051_p0167a11║豁然雲散蟾輪現，萬古神光說向誰？
ZW06n0051_p0167a12║（加持發菩提心真言　金剛披甲真言）
ZW06n0051_p0167a13║三心五願儀當演　（經題）
ZW06n0051_p0167a14║三心廣備，度眾生而無量無邊；五誓全興，斷煩惱而
ZW06n0051_p0167a15║絕蹤絕迹。修法門之廣博，事諸佛之慇勤。共證佛菩
ZW06n0051_p0167a16║提，同悟楞嚴定。一段鴻文，請師指示。
ZW06n0051_p0168a01║三心克備道芬芳，五願堅持愈更光。
ZW06n0051_p0168a02║智向覺天為日月，悲於苦海作舟航。
ZW06n0051_p0168a03║光明本性歸真宅，轉化群生達故鄉。
ZW06n0051_p0168a04║若要更知君子行，先人後己也何妨？
ZW06n0051_p0168a05║（加持一切心中心咒　解冤結咒）
ZW06n0051_p0168a06║敘如來設教儀當演　（經題）
ZW06n0051_p0168a07║如來設教，蓋為業識多端；教法流通，必敘恩冤
ZW06n0051_p0168a08║二事。指歸家路，步步而不滯寶所功程；不住化城，念念
ZW06n0051_p0168a09║而流入娑婆苦海。鴻儀備載，請為敷揚。
ZW06n0051_p0168a10║善惡猶同誰與何？堪嗟人世少禪那。
ZW06n0051_p0168a11║開顏祇在養時有，掣肘元從害處多。
ZW06n0051_p0168a12║萬種千端能坐斷，十方三際自消磨。
ZW06n0051_p0168a13║如其一念隨他轉，永劫無由出愛河。
ZW06n0051_p0168a14║（加持菩薩大三寶咒　決定成就真言）
ZW06n0051_p0168a15║敘陳冤債儀宣演　（經題）
ZW06n0051_p0168a16║我佛出興，震宗乘而明大事；瞿曇說法，度生死而出
ZW06n0051_p0169a01║塵勞。師資父母報恩光，眷屬冤親皆勉勵。師為稱揚，
ZW06n0051_p0169a02║大眾休寐。
ZW06n0051_p0169a03║恩中冤結火炎炎，不顧衣珠自解粘。
ZW06n0051_p0169a04║每以篇章矜識達，常將望族恃威嚴。
ZW06n0051_p0169a05║誇豪傲物多殘害，倚勢凌人弗退謙。
ZW06n0051_p0169a06║今日道場須指出，勸君宜把信香添。
ZW06n0051_p0169a07║（加持禁冤兵咒　結其衣角真言）
ZW06n0051_p0169a08║菩薩化現儀宣演　（經題）
ZW06n0051_p0169a09║抱恨銜冤，託孕三回而索命；冤讎未息，準生兩
ZW06n0051_p0169a10║歲以亡身。夜叉隨手立長空，產母回心親授記。掌教敷
ZW06n0051_p0169a11║揚，眾知其義。
ZW06n0051_p0169a12║區區來向母胎中，致害何曾念凱風？
ZW06n0051_p0169a13║菩薩化身臨彼岸，夜叉隨手立長空。
ZW06n0051_p0169a14║三生冤債當時斷，千軸靈文逐處通。
ZW06n0051_p0169a15║今日相忘須解結，優曇花發雨濛濛。
ZW06n0051_p0169a16║（加持諸難不侵真言　蓮花自在心咒）
ZW06n0051_p0170a01║感應勸誡儀宣演　（經題）
ZW06n0051_p0170a02║居約迎官，宿夜神明而報應；宰官續至，預期護法
ZW06n0051_p0170a03║不相通。已勾輔相名，蓋為他冤枉。請為拈提，眾
ZW06n0051_p0170a04║皆敬仰。（儀至）之冤債也
ZW06n0051_p0170a05║解冤結菩薩摩訶薩
ZW06n0051_p0170a06║成益謀婚，遂胥會交於尼寺；私自授貨，故知事
ZW06n0051_p0170a07║異不重成。自身折壽小兒亡，寡婦銜冤現世報。法
ZW06n0051_p0170a08║師指陳，速道速道。（儀至）負命債也
ZW06n0051_p0170a09║解冤結菩薩
ZW06n0051_p0170a10║謀財文慧，張生江上命難逃；州轄追擒，府主推情其
ZW06n0051_p0170a11║事異。即時對命，見報人間。眾等樂聞，請師布露。儀
ZW06n0051_p0170a12║至冤家債也
ZW06n0051_p0170a13║解冤結菩薩
ZW06n0051_p0170a14║程說為官，恣意犒牛於五十；王真手簡，禮賓犒
ZW06n0051_p0170a15║卒於三千。閻王擲簡遂其功，牛馬驢騾皆有力。一
ZW06n0051_p0171a01║場公案，未審云何？（儀至）負力債也
ZW06n0051_p0171a02║解冤結菩薩
ZW06n0051_p0171a03║靈樹住山，土主劉王欲檢過；人天眼目，是非人我注
ZW06n0051_p0171a04║分明。先世苦相爭，今生冤會遇。一段因緣，請師拈出。
ZW06n0051_p0171a05║（儀至）明淨矣。
ZW06n0051_p0171a06║世上多多有萬般，而今拈出豈相瞞？
ZW06n0051_p0171a07║劉王入院情何重？居約迎官事可看。
ZW06n0051_p0171a08║忽遇王真心膽顫，若言成益骨毛寒。
ZW06n0051_p0171a09║儻能彼此無相累，業海波濤一念乾。
ZW06n0051_p0171a10║（加持菩薩離冤憎咒　隨願成就真言）
ZW06n0051_p0171a11║（行五供養）
ZW06n0051_p0171a12║迴向　下壇
ZW06n0051_p0171a13║第二時入壇　（舉讚歎佛、警策、啟請真言、聖號，一一依儀）
ZW06n0051_p0171a14║第二時陞座　（字母）
ZW06n0051_p0171a15║南無《大佛頂首楞嚴經》　解結海會佛菩薩
ZW06n0051_p0172a01║法師普告大眾（儀文）
ZW06n0051_p0172a02║各發無上菩提心　（經題）
ZW06n0051_p0172a03║一節經文，仁師諷誦。　（至）無上開示
ZW06n0051_p0172a04║聞經眾等罪消滅
ZW06n0051_p0172a05║解結同體儀宣演
ZW06n0051_p0172a06║解時結散無生理，結處巾存有漏因。六結佳名雖有
ZW06n0051_p0172a07║異，拈來不離一花巾。法師掌教，大眾聽聞。
ZW06n0051_p0172a08║枝末根源品類多，俱生俱滅總包羅。
ZW06n0051_p0172a09║時時震動寒如瘧，唸唸遷流急似梭。
ZW06n0051_p0172a10║煩惱魔軍應壞散，菩提覺樹自婆娑。
ZW06n0051_p0172a11║楞嚴禪髓稱奇絕，覿面相呈會也麼？
ZW06n0051_p0172a12║（加持如來頂咒　解冤結真言）
ZW06n0051_p0172a13║廣釋除疑儀宣演
ZW06n0051_p0172a14║一節經文，仁師題唱。　（經至）更容他物
ZW06n0051_p0172a15║聞經眾等罪消滅
ZW06n0051_p0173a01║巖中入定結跏趺，試看失狐不失狐？大慧歸來
ZW06n0051_p0173a02║問狗子，寧知佛性有來無？眾皆側耳，師為宣敷。
ZW06n0051_p0173a03║異口同音告阿難，根塵縛脫互摧殘。
ZW06n0051_p0173a04║十方共聽慈風軟，萬劫同誇業海乾。
ZW06n0051_p0173a05║興福拈時珠燦燦，世尊演處玉珊珊。
ZW06n0051_p0173a06║安公錯句真消息，掃蕩煙塵法界寬。
ZW06n0051_p0173a07║（加持首楞嚴心印咒　解結神咒）
ZW06n0051_p0173a08║依經重頌儀宣演
ZW06n0051_p0173a09║一節經文，仁師題唱。　（經至）流成正覺
ZW06n0051_p0173a10║聞經眾等罪消滅
ZW06n0051_p0173a11║寶明空海睹楞嚴，禪髓吟哦玄更玄。字字唱時不失
ZW06n0051_p0173a12║體，身心灑落得安然。興福妙旨，師為朗然。
ZW06n0051_p0173a13║迷真逐妄兩俱非，窮子伶侽弗見歸。
ZW06n0051_p0173a14║護法呵空心豁達，掌珠雙破悟玄微。
ZW06n0051_p0174a01║昔年深密雖宣演，今日楞嚴愈發揮。
ZW06n0051_p0174a02║偈頌長行皆指出，拈來不離目前機。
ZW06n0051_p0174a03║（加持首楞嚴心印咒　解結真言）
ZW06n0051_p0174a04║再指超門儀宣演
ZW06n0051_p0174a05║一節經文，法師諷誦。　（至）一路涅槃門
ZW06n0051_p0174a06║聞經眾等罪消滅
ZW06n0051_p0174a07║求趣向，證菩提，果證菩提與佛齊。回首楞嚴參大
ZW06n0051_p0174a08║定，其中儘是鳳鸞棲。陀羅細識，掌教拈提。
ZW06n0051_p0174a09║陀羅微細最難知，真妄如何說向伊。
ZW06n0051_p0174a10║種子含藏無失沒，現行發用又支離。
ZW06n0051_p0174a11║瀑流滾滾奚能止？幻法重重豈可推？
ZW06n0051_p0174a12║彈指若超無學地，自然光透兩條眉。
ZW06n0051_p0174a13║（加持首楞嚴心印咒　解結真言）
ZW06n0051_p0174a14║六解一亡儀當演　《大佛頂首楞嚴經》
ZW06n0051_p0174a15║一節經文，遂為宣演。　（至）洗滌塵垢
ZW06n0051_p0174a16║聞經眾等罪消滅
ZW06n0051_p0175a01║圓陀陀的二三團，拄杖挑來一串穿。逐𢫫一聲
ZW06n0051_p0175a02║皆徹去，啞人拍手沒言宣。仁師說破，六類忻歡。
ZW06n0051_p0175a03║祇夜伽陀恣舉揚，文詞精瑩玉鏘鏘。
ZW06n0051_p0175a04║已聞法句超真際，更聽玄音悟大方。
ZW06n0051_p0175a05║凡聖何曾分楚越？根塵爭得有膏肓？
ZW06n0051_p0175a06║如來苦口親宣說，六解須知一也亡。
ZW06n0051_p0175a07║（加持首楞嚴心印咒　解結真言）
ZW06n0051_p0175a08║綰疊通疑儀宣演
ZW06n0051_p0175a09║一節經文，請為饒舌。　（經至）生畢竟異
ZW06n0051_p0175a10║聞經眾等罪消滅
ZW06n0051_p0175a11║如來既是綰花巾，何不當初莫結成？本實一巾休擬
ZW06n0051_p0175a12║議，堂堂挺彩免猿驚。仁師宣演，眾等遙聞。
ZW06n0051_p0175a13║攬几拈巾為發揮，廣長舌相轉璇璣。
ZW06n0051_p0175a14║根中解去心尤妙，喻上看來語更微。
ZW06n0051_p0175a15║興福以玄通佛意，阿難示迹啟天機。
ZW06n0051_p0175a16║六窗杜絕獼猴睡，笑倒雲山老衲衣。
ZW06n0051_p0176a01║（加持首楞嚴心印咒　解結真言）
ZW06n0051_p0176a02║比明修解儀宣演
ZW06n0051_p0176a03║一節經文，法師布露。（至）得無生忍
ZW06n0051_p0176a04║聞經眾等罪消滅
ZW06n0051_p0176a05║安禪定，日東生，驀聽山前虎鬥爭。振錫三翻岩下
ZW06n0051_p0176a06║看，大蟲徹去不聞聲。掌教敷演，細細標陳。
ZW06n0051_p0176a07║於湛精明既不通，狂花亂髮遍空中。
ZW06n0051_p0176a08║根塵互遣亡纖翳，法喻重宣有異功。
ZW06n0051_p0176a09║左右各牽迷至理，是非鋒起入煩籠。
ZW06n0051_p0176a10║結心解處俱分散，焰焰金烏出海東。
ZW06n0051_p0176a11║（首楞嚴心印咒　解結真言）
ZW06n0051_p0176a12║懺除冤業儀宣演　《大佛頂首楞嚴經》
ZW06n0051_p0176a13║空花病眼莫窺瞻，業果雖空妄自纏。好把迷雲俱掃
ZW06n0051_p0176a14║盡，猶如皎日掛長天。仁師敷演，大眾勉旃。
ZW06n0051_p0176a15║一念初萌萬仞高，含藏八識自堅牢。
ZW06n0051_p0176a16║豫且網內應難免，地藏珠中豈可逃？
ZW06n0051_p0176a17║六類紛紛俱繫綴，四生浩浩共煎熬。
ZW06n0051_p0176a18║奢摩他體能端的，彼我相忘入聖曹。
ZW06n0051_p0177a01║（解冤結真言　解百生冤結咒）
ZW06n0051_p0177a02║為宰官、使者、將帥、守令解冤釋結
ZW06n0051_p0177a03║宰官使者亦相兼，將帥官僚守令嚴。正直公平無染
ZW06n0051_p0177a04║污，自然浪靜與風恬。三般債負，師懺冤愆。
ZW06n0051_p0177a05║宰官冤業罪消滅
ZW06n0051_p0177a06║唵。三多羅。佉多。娑婆訶。
ZW06n0051_p0177a07║為軍伍、胥吏、獄訟解冤釋結
ZW06n0051_p0177a08║行軍令，作司書，獄訟俱平有慧孚。德重名揚無
ZW06n0051_p0177a09║曲法，形端影直絕崎嶇。三家冤債，師為解除。
ZW06n0051_p0177a10║胥吏冤業罪消滅
ZW06n0051_p0177a11║三世冤對罪消滅
ZW06n0051_p0177a12║為商賈、醫術、巫卜解冤釋結
ZW06n0051_p0177a13║為醫術，用神工，巫卜靈符逈不同。商賈不貪財與
ZW06n0051_p0177a14║利，冤家跳出這凡籠。法師憐憫，廣佈慈風。
ZW06n0051_p0177a15║商賈、醫卜冤業罪消滅
ZW06n0051_p0177a16║為師資、父母解冤釋結
ZW06n0051_p0177a17║作師資，為父母，恩冤無限終難數。祛除[懨-猒+龍]𢘸與
ZW06n0051_p0178a01║睚眥，順色承顏蠲業苦。師為稱揚，人天瞻睹。
ZW06n0051_p0178a02║師資、父母冤業罪消滅
ZW06n0051_p0178a03║為男女、兄弟、眷屬解冤釋結
ZW06n0051_p0178a04║為男女，作兄弟，眷屬和諧莫鬥爭。夫婦一言難
ZW06n0051_p0178a05║可盡，各於言下悟無生。仁師解雪，洗滌根塵。
ZW06n0051_p0178a06║男女、兄弟、夫婦冤業罪消滅
ZW06n0051_p0178a07║為奴婢、盜賊解冤釋結
ZW06n0051_p0178a08║為盜賊，作奴婢，此等愚迷不丈夫。悔過前非隳
ZW06n0051_p0178a09║業網，潭澄水現月輪孤。仁師指示，提出幽都。
ZW06n0051_p0178a10║奴婢、盜賊、六類冤業罪消滅
ZW06n0051_p0178a11║普懺罪菩薩摩訶薩
ZW06n0051_p0178a12║大略區分十八般，考窮元在一毫端。
ZW06n0051_p0178a13║廟堂豪傑須當勉，草鹵凡庸切好看。
ZW06n0051_p0178a14║妙理雖云超六度，深冤宜在運三檀。
ZW06n0051_p0178a15║儻逄平等相忘處，天上人間各自安。
ZW06n0051_p0178a16║（阿閦佛咒　摧罪障咒　解冤結咒）
ZW06n0051_p0178a17║下座　迴向
ZW06n0051_p0179a01║第三時入壇　（啟請）
ZW06n0051_p0179a02║（舉）楞嚴海會佛菩薩
ZW06n0051_p0179a03║大眾志誠心，同誦歎佛偈：
ZW06n0051_p0179a04║一切諸導師，普現於十方。
ZW06n0051_p0179a05║汝觀牟尼尊，所作甚希有。
ZW06n0051_p0179a06║佛身不在內，亦不在於外。
ZW06n0051_p0179a07║神力故顯現，導師法如是。
ZW06n0051_p0179a08║（舉）楞嚴海會佛菩薩　（儀至）隨口應和
ZW06n0051_p0179a09║警策道場清淨眾　（至）永不復退轉
ZW06n0051_p0179a10║三回警策事無他，意在人人會也麼？
ZW06n0051_p0179a11║三觀澄明都在我，六根清淨悉同科。
ZW06n0051_p0179a12║根塵縛脫何思慮，生死空花總是訛，
ZW06n0051_p0179a13║鏡上看來心自見，何勞馳騁動干戈？
ZW06n0051_p0179a14║（舉）信禮解冤結菩薩
ZW06n0051_p0179a15║第二、讚禮聖賢
ZW06n0051_p0179a16║一心皈命禮　（儀至）光臨法會
ZW06n0051_p0179a17║四心圓備喜圓成，三觀澄明轉更精。
ZW06n0051_p0180a01║五濁界中乘一念，十方境上度尋聲。
ZW06n0051_p0180a02║塵塵應現機緣熟，處處光明路坦平。
ZW06n0051_p0180a03║地位階差皆展演，返觀何處不崢嶸？
ZW06n0051_p0180a04║（加持誦禮拜真言　（至）召請真言）
ZW06n0051_p0180a05║信禮海會佛菩薩　（儀至）受請供養
ZW06n0051_p0180a06║願共諸眾生，一心頭面禮。
ZW06n0051_p0180a07║上來禮請楞嚴會上，第三時中諸大菩薩，已沐雲臨
ZW06n0051_p0180a08║道場。伏願天眼遙見，慧耳遙聞，他心遙知，神通遠鑒，
ZW06n0051_p0180a09║以大願力，起無緣慈，憐憫有情，哀受我請，慈悲護念，降
ZW06n0051_p0180a10║臨道場，證盟此齋，充遍法界。願此善力，廣大無邊，猶
ZW06n0051_p0180a11║若虛空，具諸功德。奉請已，一心歸命常住三寶。
ZW06n0051_p0180a12║惟願慈悲常攝受
ZW06n0051_p0180a13║再三讚禮盡披誠，末後慇勤事鼎精。
ZW06n0051_p0180a14║自己靈光常不昧，何勞諸聖愈佳名。
ZW06n0051_p0180a15║菩薩妙道從茲入，彼我圓融患不成。
ZW06n0051_p0180a16║展事投誠君薦取，除根伐樹勿入情。
ZW06n0051_p0180a17║第三時陞座　（字母）
ZW06n0051_p0180a18║南無《大佛頂首楞嚴經》　解結海會佛菩薩
ZW06n0051_p0180a19║三觀修行儀宣演　《大佛頂首楞嚴經》
ZW06n0051_p0181a01║修泯相，及澄神，起幻消塵絕怠心。止靜慮門還
ZW06n0051_p0181a02║會否？楞嚴圓覺少知音。雖然如是，師為標名。
ZW06n0051_p0181a03║解結除冤樂有餘，勤修觀行為祛除。
ZW06n0051_p0181a04║靈編舉處分三種，正眼看來本一如。
ZW06n0051_p0181a05║句裏藏機須薦取，定中發慧自相隨。
ZW06n0051_p0181a06║到頭展縮皆由我，在則人兮亡則書。
ZW06n0051_p0181a07║（加持菩薩解結真言　六字最上心咒）
ZW06n0051_p0181a08║四無量心儀當演　《大佛頂首楞嚴經》
ZW06n0051_p0181a09║發喜捨，起慈心，與樂興安節等平。拔盡苦源
ZW06n0051_p0181a10║休歇去，巖前虎嘯兩三聲。眾皆側耳，請為敷陳。
ZW06n0051_p0181a11║清淨慈悲喜捨心，無窮無盡去來今。
ZW06n0051_p0181a12║慈同彌勒源流遠，悲若觀音行願深。
ZW06n0051_p0181a13║定慧圓明須適悅，冤親平等任昇沉。
ZW06n0051_p0181a14║希顏慕藺勤精進，佇看優遊功德林。
ZW06n0051_p0181a15║（加持佛頂無能勝陀羅尼）
ZW06n0051_p0181a16║依位漸修儀宣演
ZW06n0051_p0182a01║九年面壁絕輕搖，立雪齊腰道最高。不動住
ZW06n0051_p0182a02║心成佛果，丹青巧筆固難描。四果之位，請為宣
ZW06n0051_p0182a03║昭。
ZW06n0051_p0182a04║粗中之細細中粗，萬行因花次第敷。
ZW06n0051_p0182a05║每以三賢為入劫，常將十信作凡夫。
ZW06n0051_p0182a06║看來位位成前後，悟去塵塵絕有無。
ZW06n0051_p0182a07║更道忘心便頓證，等觀元是一毗盧。
ZW06n0051_p0182a08║（加持菩薩能令冤家為害不成真言）
ZW06n0051_p0182a09║忘心頓證儀宣演　《大佛頂首楞嚴經》
ZW06n0051_p0182a10║捨萬緣，絕一語，道存目擊忘心所。冤家對面不
ZW06n0051_p0182a11║相干，一念不生超次補。仁師朗宣，眾皆瞻睹。
ZW06n0051_p0182a12║忘心頓證豈相淹？不在多多為解粘。
ZW06n0051_p0182a13║圓覺妙門真簡要，楞嚴大定絕廉纖。
ZW06n0051_p0182a14║慈風扇處三根普，法雨傾時四海霑。
ZW06n0051_p0182a15║三世如來關捩子，為君拈出莫勞謙。
ZW06n0051_p0182a16║（加持無盡降伏冤家真言　下位登壇解結）
ZW06n0051_p0182a17║根塵解結儀宣演　《大佛頂首楞嚴經》
ZW06n0051_p0183a01║六類紛紛亂似麻，猶如病眼看空花。忽然八面清
ZW06n0051_p0183a02║風起，吹向靈山佛會家。法師宣演，掃蕩纖瑕。
ZW06n0051_p0183a03║解冤結菩薩摩訶薩
ZW06n0051_p0183a04║修行佈施波羅蜜，以解負財之結。
ZW06n0051_p0183a05║欲佈施，莫貪財，客主舟沉採不回。放下害人之
ZW06n0051_p0183a06║此物，山河大地雪皚皚。負財之結，師為除埃。
ZW06n0051_p0183a07║修行持戒波羅蜜，以解負命之結。
ZW06n0051_p0183a08║負命結，戒傷生，昔日闍梨奉世尊。祇恐冤家來索
ZW06n0051_p0183a09║命，自身日割肉三斤。請師宣演，大眾願聞。
ZW06n0051_p0183a10║修行忍辱波羅蜜，以解負心之結。
ZW06n0051_p0183a11║意根起，默處生，西天三藏具他心。國師打碎疑團
ZW06n0051_p0183a12║子，踏破葫蘆摘斷琴。掌壇宣教，解散緣因。
ZW06n0051_p0183a13║修行精進波羅蜜，以解負力之結。
ZW06n0051_p0183a14║身負力，體疲癃，頷破蹄穿何日終？負水濟魚功
ZW06n0051_p0183a15║行滿，象王回顧落花紅。負力之結，師為開宏。
ZW06n0051_p0183a16║修行禪定波羅蜜，以解負鞭撻之結。
ZW06n0051_p0183a17║負鞭笞，無邊量，解脫門中求趣向。去問德山恁麼
ZW06n0051_p0184a01║禪，入門先打三十棒。鞭撻冤家，請師題唱。
ZW06n0051_p0184a02║修行智慧波羅蜜，以解呵罵之結。
ZW06n0051_p0184a03║呵罵結，不較多，聞名尊者字阿難。一言之下超
ZW06n0051_p0184a04║三果，得證楞嚴第二科。呵罵之結，其意云何？
ZW06n0051_p0184a05║普懺罪菩薩摩訶薩
ZW06n0051_p0184a06║六度修行為對治，直須精進勿遲疑。
ZW06n0051_p0184a07║根塵深結知何日？彼我相忘在此時。
ZW06n0051_p0184a08║菩薩已蒙垂愍念，眾生更在力行持。
ZW06n0051_p0184a09║等將法界俱迴向，是處歡悰也大奇。
ZW06n0051_p0184a10║（加持救濟一切眾生真言）
ZW06n0051_p0184a11║事法供養儀當演　《大佛頂首楞嚴經》
ZW06n0051_p0184a12║楞嚴會上表精虔，海篆花雲慧炬然。性水蘋婆
ZW06n0051_p0184a13║呈供養，五般奉獻法王前。事法供養，師為莊嚴。
ZW06n0051_p0184a14║妙供敷陳理事兼，沉檀鼻觀悟香嚴。
ZW06n0051_p0184a15║銀釭祖焰神光續，金色優曇古佛拈。
ZW06n0051_p0184a16║性水碧波澄海印，蘋婆丹果味甘甜。
ZW06n0051_p0185a01║慇勤奉獻牟尼座，沙界均蒙法雨霑。
ZW06n0051_p0185a02║法供養菩薩
ZW06n0051_p0185a03║（加持行五供養真言）
ZW06n0051_p0185a04║（迴向）
ZW06n0051_p0185a05║禮別　（依儀）
ZW06n0051_p0185a06║晝夜精勤廣建修，收因結果已云休。
ZW06n0051_p0185a07║聖人豈離方州部？凡輩徒嗟風馬牛。
ZW06n0051_p0185a08║既沐光臨深有賴，更祈再會詎無由？
ZW06n0051_p0185a09║雖知一月千江水，無去無來處處周。
ZW06n0051_p0185a10║（加持奉送真言　發遣鬼神真言）
ZW06n0051_p0185a11║
ZW06n0051_p0185a12║楞嚴解冤釋結道場提綱終
ZW06n0051_p0185a13║
ZW06n0051_p0185a14║祝
ZW06n0051_p0185a15║
ZW06n0051_p0185a16║大明萬萬年刊刻
ZW06n0051_p0186a01║〔附錄一〕
ZW06n0051_p0186a02║詞句輕清，初傳於鷲嶺；梵音嘹亮，得自於漁山。阿難陀首
ZW06n0051_p0186a03║唱於竺乾，陳思王終和於華夏。古今同咏，凡聖交參。斯可以接
ZW06n0051_p0186a04║物導迷，斯可以契凡達聖。先將法句，演唱梵音。對案仁師，作
ZW06n0051_p0186a05║梵云何？
ZW06n0051_p0186a06║云何於此經，究竟到彼岸。
ZW06n0051_p0186a07║願佛開微密，廣為眾生說。
ZW06n0051_p0186a08║上來舉范功德，專伸仰讚。三身紺像，四智能仁。八部龍
ZW06n0051_p0186a09║天，參隨聖眾。次答天地蓋載，日月照臨，報國王水土之深恩，父
ZW06n0051_p0186a10║母生成之厚德。四恩普報，三有均資。法界眾生，同圓種智。
ZW06n0051_p0186a11║普念摩訶般若波羅蜜。
ZW06n0051_p0186a12║
ZW06n0051_p0186a13║〔附錄二〕
ZW06n0051_p0186a14║大悲圓滿無礙大陀羅尼神咒
ZW06n0051_p0186a15║南無喝囉怛那。哆囉夜耶。南無阿利耶。婆囉羯帝。爍鉢囉
ZW06n0051_p0186a16║耶。菩提瑟埵婆耶。摩訶薩埵婆耶。摩訶迦盧尼迦耶。唵薩婆囉
ZW06n0051_p0186a17║罰曳。數怛那怛寫。南無。悉吉嘌。埵伊蒙。阿唎耶。婆盧吉帝。
ZW06n0051_p0186a18║室佛囉。楞馱婆。南無。那囉謹墀。醯利摩訶。皤哆沙咩。薩婆
ZW06n0051_p0186a19║阿他豆輸朋。阿逝孕。薩婆薩哆。那摩婆伽。摩罰特豆。怛姪他
ZW06n0051_p0186a20║唵。阿婆盧醯盧迦帝。迦羅帝。夷醯唎。摩訶菩提薩埵。薩婆薩
ZW06n0051_p0186a21║婆。摩羅摩羅。摩醯摩醯。唎馱孕。俱魯俱魯。羯蒙度盧度盧。
ZW06n0051_p0186a22║罰闍耶帝。摩訶罰闍耶帝。陀囉陀囉。地利尼。室佛羅耶。遮羅
ZW06n0051_p0186a23║遮羅。摩摩罰摩羅。穆帝隸。伊醯伊醯。室那室那。阿羅嘇。佛
ZW06n0051_p0186a24║羅。舍利。罰沙罰嘇。佛囉捨耶。呼盧呼盧。摩羅呼盧呼盧。醯
ZW06n0051_p0187a01║利娑羅娑羅。悉唎悉唎。蘇盧蘇盧。菩提夜。菩提夜。菩馱夜。
ZW06n0051_p0187a02║菩馱夜。彌帝利夜。那囉謹墀。地利瑟尼那。娑婆訶。婆夜摩那。
ZW06n0051_p0187a03║悉陀夜娑婆訶。摩訶悉陀夜。娑婆訶。悉陀喻藝。室皤囉耶。娑
ZW06n0051_p0187a04║婆訶。那羅謹墀。娑婆訶。摩囉那囉。娑婆訶。悉囉僧。阿穆佉
ZW06n0051_p0187a05║耶。娑婆訶。娑婆訶。摩訶阿悉陀夜。娑婆訶。者吉囉。阿悉陀
ZW06n0051_p0187a06║夜。娑婆訶。波陀摩羯。悉陀夜。娑婆訶。那囉謹墀。皤伽囉耶。
ZW06n0051_p0187a07║娑婆訶。摩波利勝羯囉夜。娑婆訶。南無。喝囉怛那。多囉夜耶。
ZW06n0051_p0187a08║南無。阿利耶。婆羅吉帝。爍皤囉夜。娑婆訶。唵。悉。殿都漫
ZW06n0051_p0187a09║哆囉。跋陀耶。娑婆訶。
ZW06n0051_p0187a10║阿閦咒　智慧神咒　消災咒　准提神咒　功德
ZW06n0051_p0187a11║山咒　諸天神咒　緊那羅王咒　解結咒　往生咒　華
ZW06n0051_p0187a12║嚴號　法華號　大藏經號　西方總號　南無西方極樂世
ZW06n0051_p0187a13║界　（至）願罪消滅。
ZW06n0051_p0187a14║
ZW06n0051_p0187a15║〔附錄三〕
ZW06n0051_p0187a16║「鉢羅娘。波羅蜜多。逆鄰那耶。素怛羅。阿列耶。縛魯吉帝。濕
ZW06n0051_p0187a17║縛羅。母帝薩埵。沒嚴鼻藍。叭羅娘。波羅蜜多。左焰左野。縛
ZW06n0051_p0187a18║汝夜。縛魯伽耶。底薩埵畔左。思蹇馱。薩埵寫。娑婆波縛戍涅
ZW06n0051_p0187a19║波。設帝娑嚩。易賀舍利。卜怛羅魯畔。戍涅戍涅馱。嚩女畔魯
ZW06n0051_p0187a20║畔。那波那。戍涅哆。戍涅那耶。那波那。雪魯畔耶。嚩耶畔。
ZW06n0051_p0187a21║娑戍涅多耶。戍涅多。娑魯畔。易嚩微嚩。吠那訥。散伽娘。娑
ZW06n0051_p0187a22║娑娑。娑伽羅。尾伽娘。伊賀。舍利卜怛羅。娑羅縛。達麼。戍
ZW06n0051_p0187a23║涅哆。落叉拏。阿耨多畔左。阿寧也魯他。阿麼羅。阿尾耶。麼
ZW06n0051_p0187a24║那阿魯那。阿波離。布羅拏。哆娑婆沒。舍利布怛羅。戍涅馱耶。
ZW06n0051_p0187a25║戍涅哆。那魯畔。嚷吠那訥。娑伽娘。娑娑波伽羅。尾虔娘。喃
ZW06n0051_p0187a26║研初楚怛羅。伽拏賀。唧波伽耶。麼那枲。雪魯畔。扇達研。答
ZW06n0051_p0188a01║羅。娑婆叭羅瑟吒。尾演達麼。南研初大都。夜縛那。縛女尾。
ZW06n0051_p0188a02║虔娘大都。那尾涅。那尾涅。叉欲。那微涅叉欲。夜縛那。左羅
ZW06n0051_p0188a03║嚩縛羅南。那左夜羅縛羅。那叉欲。那拏伽。三沒馱都。寧魯陀。
ZW06n0051_p0188a04║縛實寧娘。尾伽娘。那叭羅尾帝。那脾三摩耶。哆娑沒那。波羅
ZW06n0051_p0188a05║微帝。薩埵沒底薩埵南。鉢羅娘。鉢羅密多。縛室憐也。尾賀羅
ZW06n0051_p0188a06║耶。只哆縛羅拏。只哆縛羅拏。喃悉帝。達麼喃。叭羅速都。微
ZW06n0051_p0188a07║波哩。薩羯迦賴那。寧瑟吒寧。哩摩羅。憐達麼耶。縛昔底哆。
ZW06n0051_p0188a08║薩埵沒馱。叭羅娘。波羅蜜哆。縛室憐也。奴怛覽。三藐三菩提。
ZW06n0051_p0188a09║麼波三沒多。縛室憐娘尾演。叭羅娘。波羅蜜多。摩訶曼怛羅。
ZW06n0051_p0188a10║摩訶尾欲曼怛羅。阿耨多羅曼怛羅。阿娑麼娑鼻。曼怛羅。素波
ZW06n0051_p0188a11║奴佉。鉢羅舍麼耶。娑底耶。麼捨贊演達麼。叭羅娘。波羅蜜多。
ZW06n0051_p0188a12║暮忌都。曼怛羅。怛雪多。雪帝雪帝。鉢羅雪帝。鉢羅僧雪帝。
ZW06n0051_p0188a13║娑婆訶。」
ZW06n0051_p0188a14║
ZW06n0051_p0188a15║〔附錄四〕
ZW06n0051_p0188a16║「仰惟三寶……波羅蜜」，甲本作
ZW06n0051_p0188a17║「入壇參佛
ZW06n0051_p0188a18║皈命敬禮牟尼佛　釋迦牟尼尊佛　牟尼佛
ZW06n0051_p0188a19║初更鼓打，鼓打鍾撞的念釋迦牟尼佛。稱念奉持，謹把持著。
ZW06n0051_p0188a20║宮門閉，恐怕太子，太子去修持，稱念釋云云。忉天綵女，綵女乘著
ZW06n0051_p0188a21║嬪妃笙簫細樂，細樂喧天地，念釋迦云云。太子，太子聽得，聽得轉
ZW06n0051_p0188a22║如迷，念釋迦云云。釋迦牟尼佛，牟尼佛我佛太子，聽得轉如迷。大
ZW06n0051_p0188a23║慈大悲釋迦牟尼佛。
ZW06n0051_p0188a24║二更鼓打，鼓打月明時，念釋云云。歌舞便喧戲，太子不樂，不
ZW06n0051_p0188a25║樂疾如癡，念釋云云。太子禱告天和地，不思皇宮，皇宮富貴時，念
ZW06n0051_p0188a26║釋迦云云。一念發願去修持。念釋迦云云。
ZW06n0051_p0189a01║三更鼓打，鼓打人憔悴，念釋迦云云。稱念太子臨行囑付，妻耶
ZW06n0051_p0189a02║輸兩淚，兩淚雙垂，念釋云云。信香一炷，一炷君收什，有災焚起，焚
ZW06n0051_p0189a03║起告父知，念釋迦云云。釋迦聽得更鼓，更鼓漸漸摧。
ZW06n0051_p0189a04║四更鼓打，鼓打月影移，念釋迦云云。稱念太子便把，便把諸跡
ZW06n0051_p0189a05║逾，四王捧在，捧在空門內，念云云。惟存車輦，車輦左右隨，方知太
ZW06n0051_p0189a06║子離宮去，念云云。南門牆下馬蹤跡。念釋迦云云。
ZW06n0051_p0189a07║五更鼓打，鼓打響如雷，念云云。稱念父王便把，便把群臣集，
ZW06n0051_p0189a08║太子昨夜，昨夜修行去，念云云。苦痛太子，太子茲特去，龍顏大怒，
ZW06n0051_p0189a09║大怒驚天地，念云云。山河社稷靠著誰，念云云。
ZW06n0051_p0189a10║舉　楞嚴海會佛菩薩
ZW06n0051_p0189a11║歎佛偈　依儀參禮
ZW06n0051_p0189a12║開壇門部陀羅尼
ZW06n0051_p0189a13║誠心仰請△（原本空一格，舉行法會時由法師根據所請神祇，補
ZW06n0051_p0189a14║入相應文字。這裏以『△』代替需補入文字。）方世界慈悲主，惟願來
ZW06n0051_p0189a15║降三摩地，主方隅等，守護方隅。手持鉤鎖降魔杵，虛空界中，擁護
ZW06n0051_p0189a16║百寶莊嚴。南無△方尊佛。
ZW06n0051_p0189a17║振鈴持咒繞香壇，驚覺邪魔心膽寒。
ZW06n0051_p0189a18║休話須彌藏芥子，且觀佛剎現毫端。
ZW06n0051_p0189a19║聖凡感格慈悲主，理事圓融宇宙寬。
ZW06n0051_p0189a20║心垢蕩除無罣礙，相逢大士有何難？
ZW06n0051_p0189a21║南無金剛界菩薩
ZW06n0051_p0189a22║東方世界阿閦佛，南方世界寶相佛，西方世界彌陀佛，北方世界
ZW06n0051_p0189a23║成就佛，中方世界毗盧佛。
ZW06n0051_p0189a24║香花迎，香花請，南無香花一心奉請△方世界主。彼世界中，有
ZW06n0051_p0189a25║無量行道菩薩，身垂瓔珞，頂戴七寶花冠，手持△色蓮花△方來供
ZW06n0051_p0189a26║養，△尊佛統領東持國、南增長、西廣目、北多聞、中大梵天王將軍來
ZW06n0051_p0189a27║下結界。東方金剛、南方灌頂、西方蓮花、北方羯摩、中方華藏，擎山
ZW06n0051_p0189a28║持杵，鉤索鎖鈴，擁護道場，無諸障礙。道場理事，本末周完。惟
ZW06n0051_p0190a01║……
ZW06n0051_p0190a02║（大眾誦普禮真言）
ZW06n0051_p0190a03║唵。莎哩嚩。怛他誐多。伴佐伴佐。迦盧彌。
ZW06n0051_p0190a04║今有△方靈符一道，命請法師，謹當宣挂。
ZW06n0051_p0190a05║東方真言，合掌念誦：
ZW06n0051_p0190a06║仰啟東方青帝主，甲乙木德主方神。
ZW06n0051_p0190a07║我今結界到東方，憑此結成金剛界。
ZW06n0051_p0190a08║唵。商迦羯裡。摩訶三昧耶。盤陀盤陀。娑婆訶。三遍
ZW06n0051_p0190a09║東方世界持國天王，惟願慈悲，結就金剛，衛護壇界，擁護道場。
ZW06n0051_p0190a10║惟願亡魂，速往西方。東方結就金剛界。
ZW06n0051_p0190a11║南方篆文，謹當宣挂：
ZW06n0051_p0190a12║仰啟南方赤帝主，丙丁火德主方神。
ZW06n0051_p0190a13║我今結界到南方，憑此結成灌頂界。
ZW06n0051_p0190a14║唵。商迦羯裡。摩訶三昧耶。盤陀盤陀。娑婆訶。
ZW06n0051_p0190a15║南方世界增長天王，受佛囑授，永鎮南方，統領眷屬，保佑檀那。
ZW06n0051_p0190a16║與我檀那，增延福壽。南方（原作『無』，據文意改。）結就灌頂界。
ZW06n0051_p0190a17║西方篆文，合掌念誦：
ZW06n0051_p0190a18║仰啟西方白帝君，庚辛金德主方神。
ZW06n0051_p0190a19║我今結界到西方，憑此結成蓮花界。
ZW06n0051_p0190a20║唵。商迦羯哩裡。摩訶三昧耶。盤陀盤陀。娑婆訶。
ZW06n0051_p0190a21║極樂世界，七寶所成，七重行樹七重宮；白鶴孔雀，談誦妙經，念
ZW06n0051_p0190a22║佛念法並念僧。薦資亡者，隨佛上蓮宮，速往極樂界。西方結就蓮
ZW06n0051_p0190a23║花界。
ZW06n0051_p0190a24║北方真言，合掌念誦：
ZW06n0051_p0190a25║仰啟北方黑帝主，壬癸水德主方神。
ZW06n0051_p0190a26║我今結界到北方，憑此結成羯摩界。
ZW06n0051_p0190a27║唵。商迦羯哩裡。摩訶三昧耶。盤陀盤陀。娑婆訶。
ZW06n0051_p0190a28║北方世界多聞天王，稱念鉤索降魔杵，永鎮北方，統領眷屬，保
ZW06n0051_p0191a01║佑檀那。降伏魔軍，疾走邊方。北方結就羯摩界。
ZW06n0051_p0191a02║中央真言，合掌念誦：
ZW06n0051_p0191a03║仰啟中央黃帝主，戊己土德主方神。
ZW06n0051_p0191a04║我今結界到中央，憑此結成華藏界。
ZW06n0051_p0191a05║唵。商迦羯哩裡。摩訶三昧耶。盤陀盤陀。娑婆訶。
ZW06n0051_p0191a06║中央世界大梵天王，稱念受佛囑授，永鎮中央。惟願慈悲，結就
ZW06n0051_p0191a07║華藏。衛守壇界，擁護道場。與我檀那，增福降祥。南方（原作
ZW06n0051_p0191a08║『無』，據文意改。）結就華藏界。
ZW06n0051_p0191a09║散花行道　隨意舉
ZW06n0051_p0191a10║加持淨三業真言　百字咒　五節咒
ZW06n0051_p0191a11║敘述齋意，法師宣儀。
ZW06n0051_p0191a12║歎佛宣疏。」
ZW06n0051_p0191a13║
ZW06n0051_p0191a14║〔附錄五〕
ZW06n0051_p0191a15║「凡情上達大圓鏡　四聲
ZW06n0051_p0191a16║警策道場大眾　依儀道偈
ZW06n0051_p0191a17║信禮解冤結菩薩
ZW06n0051_p0191a18║第四、啟請　至受請供養　加持警覺諸佛真言　至禮請真言
ZW06n0051_p0191a19║信禮海會佛菩薩　依儀禮請
ZW06n0051_p0191a20║上來禮請聖眾，已沐雲臨道場。伏願（云云）。
ZW06n0051_p0191a21║加持結印誦蓮花捧足神咒　至（禮拜真言）
ZW06n0051_p0191a22║南無歡喜藏牟尼寶積佛
ZW06n0051_p0191a23║南無越三界菩薩　（依儀至諸聖賢）
ZW06n0051_p0191a24║南無天藏王菩薩　至（開受供養）
ZW06n0051_p0191a25║南無星宮藏菩薩　至（開受供養）
ZW06n0051_p0191a26║加持天府部眾真言　至（周天列宿真言）
ZW06n0051_p0192a01║南無地藏王菩薩　至（開受供養）
ZW06n0051_p0192a02║南無龍藏王菩薩　至（開受供養）
ZW06n0051_p0192a03║南無解冤結菩薩　至（開受供養）
ZW06n0051_p0192a04║南無解脫月菩薩　至（開受供養）
ZW06n0051_p0192a05║願承佛力降臨來　加（持地水二司真言）
ZW06n0051_p0192a06║南無香積藏菩薩　至（普伸供養）
ZW06n0051_p0192a07║加持菩薩飲食真言　施鬼神面燃鬼王咒
ZW06n0051_p0192a08║行甘露普供養咒
ZW06n0051_p0192a09║迴向　下壇
ZW06n0051_p0192a10║第一時陞座　（加持字母真言）
ZW06n0051_p0192a11║南無《大佛頂首楞嚴經》　（解冤結菩薩）
ZW06n0051_p0192a12║法師普勸大眾　（儀至如法諦聽）
ZW06n0051_p0192a13║勸發菩提心為道場之本儀當演。」
ZW06n0051_p0192a14║
ZW06n0051_p0192a15║〔附錄六〕
ZW06n0051_p0192a16║楞嚴海會佛菩薩　（四聲）
ZW06n0051_p0192a17║大眾志誠心，同誦歎佛偈：
ZW06n0051_p0192a18║天上天下無如佛，十方世界亦無比。
ZW06n0051_p0192a19║世間所有我盡見，一切無有如佛者。
ZW06n0051_p0192a20║解冤結菩薩摩訶薩　宣儀　至隨口應和
ZW06n0051_p0192a21║警策道場清淨眾　云云　至信禮海會佛菩薩
ZW06n0051_p0192a22║一心皈命禮　云云　至光臨法會
ZW06n0051_p0192a23║加持警覺諸佛出定真言　至禮請真言
ZW06n0051_p0192a24║信禮解冤菩薩　依儀禮請了
ZW06n0051_p0192a25║惟願慈悲常攝受　迴向　止。