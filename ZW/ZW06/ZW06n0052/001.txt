ZW06n0052_p0227a01║
ZW06n0052_p0227a02║地藏慈悲救苦薦福利生道場儀
ZW06n0052_p0227a03║整理者　趙文煥　侯沖
ZW06n0052_p0227a04║〔題解〕
ZW06n0052_p0227a05║《地藏慈悲救苦薦福利生道場儀》，中國佛教典籍。宋釋元
ZW06n0052_p0227a06║照集。四卷。明清雲南阿吒力僧常用科儀。
ZW06n0052_p0227a07║本科儀主要以唐實叉難陀譯《地藏菩薩本願經》為依據而編
ZW06n0052_p0227a08║集。包括儀文兩卷，提綱、密教各一卷。舉辦法會時不僅儀文、
ZW06n0052_p0227a09║提綱、密教交叉使用，而且還要依行儀的過程逐品唱誦《地藏菩
ZW06n0052_p0227a10║薩本願經》。在現存科儀中較有代表性。是研究佛教科儀的重
ZW06n0052_p0227a11║要資料。
ZW06n0052_p0227a12║本科儀不見中外佛書著錄，也未為歷代大藏經所收。
ZW06n0052_p0227a13║整理本以雲南省佛教協會趙文煥藏清康熙三十七年抄本為
ZW06n0052_p0227a14║底本，以雲南省玉溪市延光居士藏《地藏慈悲救苦薦福利生道場
ZW06n0052_p0227a15║綱要》（甲本）及《薦福利生慈悲救苦地藏尊經密教卷上》（乙本）
ZW06n0052_p0227a16║為校本。
ZW06n0052_p0227a17║
ZW06n0052_p0227a18║〔錄文〕
ZW06n0052_p0227a19║
ZW06n0052_p0227a20║地藏慈悲救苦薦福利生
ZW06n0052_p0227a21║道場儀文上
ZW06n0052_p0227a22║
ZW06n0052_p0227a23║壇前教誡　（鎖佛龕）
ZW06n0052_p0227a24║（舉）人天同聽梵音聲　（四聲）
ZW06n0052_p0227a25║梵音聲菩薩摩訶薩　（四聲）
ZW06n0052_p0228a01║（唱）提綱
ZW06n0052_p0228a02║云何於此經，究竟到彼岸。
ZW06n0052_p0228a03║願佛開微密，廣為眾生說。
ZW06n0052_p0228a04║（普念）摩訶般若波羅蜜
ZW06n0052_p0228a05║壇前教誡
ZW06n0052_p0228a06║稽首難思真法界，地藏海會眾聖賢。
ZW06n0052_p0228a07║我今教誡演洪儀，望聖慈悲密加護。
ZW06n0052_p0228a08║教誡儀文，分為三段：
ZW06n0052_p0228a09║第一、教誡模範；第二、道場法則；第三、表揚咒水。
ZW06n0052_p0228a10║且初教誡模範者。切以如來出現，必為大事因緣；
ZW06n0052_p0228a11║教法流通，斯有古規模範。所以說法，乃六種成就；今茲
ZW06n0052_p0228a12║設供，則一切莊嚴。眾等當生恭敬之心，無起分別之念。
ZW06n0052_p0228a13║想像佛心平等，折伏我慢貢高。策勤三業，玉潔冰
ZW06n0052_p0228a14║清；感格八位，日臨月照。斷貪瞋癡之苦本，修戒定慧之
ZW06n0052_p0228a15║善因。永絕是非，休分人我。遠離睡眠懈怠，制御掉舉
ZW06n0052_p0228a16║昏沉。則能捨妄歸真，自可超凡入聖。果能如是，何莫
ZW06n0052_p0228a17║由斯？檀那既同夤協恭此會，必博施濟眾。顯案宣揚，
ZW06n0052_p0228a18║先究其義而讀其文；密教加持，必專其心而致其意。提
ZW06n0052_p0228a19║綱者，撮其機要；唱詠者，和以梵音。咒水者，倍倍誦於
ZW06n0052_p0228a20║總持；排壇者，事事成其利益。法樂接奏，歌詠讚揚，務
ZW06n0052_p0228a21║在精專，毋令放逸。燃燈點燭，燒香獻花，以至操持
ZW06n0052_p0228a22║齋饌，須要精專。供養聖凡，所當嚴潔。當念聖賢徘徊
ZW06n0052_p0228a23║法席，鬼神逼塞虛空。苦趣仰望於良因，凡聖豈容於苟
ZW06n0052_p0229a01║簡？欺罔自招大禍，勉旃宜策新勳。其有狂妄無端之
ZW06n0052_p0229a02║流，疑惑不信之者，神靈洞鑒，罪責難逃，豈皏空言？敬
ZW06n0052_p0229a03║白如是。
ZW06n0052_p0229a04║常精進菩薩摩訶薩
ZW06n0052_p0229a05║地藏法會作津梁，理道場融事道場。
ZW06n0052_p0229a06║八總相門明日月，一方寸地瑩冰霜。
ZW06n0052_p0229a07║威儀濟濟臨壇𡒌，模範恢恢正紀綱。
ZW06n0052_p0229a08║教誡倘能遵聖訓，紛紛花雨散天香。
ZW06n0052_p0229a09║大聖地藏王菩薩
ZW06n0052_p0229a10║道場法則儀當演　（先唱題）
ZW06n0052_p0229a11║恭聞大覺瞿曇老子，昔在忉利天宮，顯大神通，為母
ZW06n0052_p0229a12║說法，放百千光明雲相，出無量微妙之音。會十方萬億
ZW06n0052_p0229a13║神天，集海嶽山川龍鬼。出廣長舌，震大雷音。演地藏
ZW06n0052_p0229a14║之威神，讚菩薩之孝行。分為變化，累劫因緣。廣說數
ZW06n0052_p0229a15║千餘言，分為一十三品。所謂忉利天宮神通品、分
ZW06n0052_p0229a16║身集會品、觀眾生業緣品、閻浮眾生業感品、地獄
ZW06n0052_p0229a17║名號品、如來讚歎品、利益存亡品、閻羅王眾讚歎品、稱
ZW06n0052_p0229a18║佛名號品、較量佈施功德緣品、地神護法品、見聞利益
ZW06n0052_p0229a19║品、囑累人天品。如是一十三品，因緣不可思議，功德難
ZW06n0052_p0229a20║量，稱揚無盡。欲傳大義，須借洪音。八句偈章，讚聖者
ZW06n0052_p0229a21║德。
ZW06n0052_p0230a01║（舉）常不輕菩薩
ZW06n0052_p0230a02║地藏威神詎可量？兩為聖女救慈堂。
ZW06n0052_p0230a03║盡形素仰蓮花目，端坐常稱自在王。
ZW06n0052_p0230a04║一旦佛慈俱感應，二生孝行愈增光。
ZW06n0052_p0230a05║乃知因地勤修證，金口當年善讚揚。
ZW06n0052_p0230a06║表揚咒水儀當演　（唱題）
ZW06n0052_p0230a07║伏聞諸佛從真如海，起大悲心；眾生入塵勞門，由煩
ZW06n0052_p0230a08║惱障。所以現身現土，莫不利物利人。顯教則有十二分
ZW06n0052_p0230a09║經，總持乃是一切密語。持誦之者，觀想之流。或見或
ZW06n0052_p0230a10║聞，或信或受。則乃背塵合覺，如黃丹點鐵以成金；決然
ZW06n0052_p0230a11║入聖超凡，若片幡遇風而至海。今茲勝會，普及有緣。
ZW06n0052_p0230a12║四生六道，感應而來；十地三賢，混融無礙。法事所務，
ZW06n0052_p0230a13║咒水為先。憑仗伽陀，即成甘露。滅瞋心之業火，潤功
ZW06n0052_p0230a14║德之叢林。灑道場則濁穢頓除，霑會眾則塵勞解脫。變
ZW06n0052_p0230a15║飲食為法喜禪悅，化黑暗作智慧光明。然後悟法水之真
ZW06n0052_p0230a16║空，證菩提之妙果。是乃平等法會，所謂廣大勝緣。
ZW06n0052_p0230a17║普與含情，同歸華藏。加持密咒，一一宣揚。先詠偈章，
ZW06n0052_p0230a18║聊伸讚歎。
ZW06n0052_p0230a19║地藏勝會啟壇場，密咒柴油水米香。
ZW06n0052_p0230a20║安息飛煙雲霧捲，蘭膏發焰慧燈光。
ZW06n0052_p0230a21║緇流濟濟皆精潔，賢聖巍巍盡讚揚。
ZW06n0052_p0230a22║法雨滿空甘露灑，道場何處不清涼？
ZW06n0052_p0231a01║南無無垢淨光佛
ZW06n0052_p0231a02║（六部神咒　諸部因緣　梵語心經）
ZW06n0052_p0231a03║歌讚
ZW06n0052_p0231a04║一鉢寒泉，蠲除熱惱，功瞕莫可量。注想曹溪水，別
ZW06n0052_p0231a05║來幾度春光？凝然湛寂，灌清淨醍醐甘露漿。霏法雨，
ZW06n0052_p0231a06║楊枝灑處，遍滿壇場。
ZW06n0052_p0231a07║普願霑濡，使含識俱蒙出離苦鄉。餓殍焦面，了悟
ZW06n0052_p0231a08║自性真常。我今法會，仗密語伽陀咒讚揚。周沙界，
ZW06n0052_p0231a09║無人無我，盡獲清涼。
ZW06n0052_p0231a10║南無清淨慧菩薩　（迴向　奏樂　止）
ZW06n0052_p0231a11║（登壇告白）
ZW06n0052_p0231a12║地藏海會佛菩薩　（四聲）
ZW06n0052_p0231a13║開壇門部陀羅尼　（四聲）
ZW06n0052_p0231a14║法不孤起，仗境方生；法隨法行，法幢建立。法幢既
ZW06n0052_p0231a15║立，必有因緣。今此道場，寧無由致？先當入壇，清淨三
ZW06n0052_p0231a16║業。今當焚香、灑淨、淨壇、結界、散花，以為佛事，清淨
ZW06n0052_p0231a17║三業。三業論文，請為宣演。
ZW06n0052_p0231a18║伏聞業同三世，從身口意之所生；罪起一心，自貪瞋
ZW06n0052_p0231a19║癡之所造。壇場既備，法席洪開。憑密語以懺雪愆尤，
ZW06n0052_p0231a20║仗佛慈而消除過咎。所謂道：洗淨從前煩惱垢，不妨百
ZW06n0052_p0231a21║煉見真金。淨三業偈，謹為舉揚。
ZW06n0052_p0231a22║身口意業本來同，一念迷真失本宗。
ZW06n0052_p0232a01║喝散障雲無點翳，一輪杲日照常空。
ZW06n0052_p0232a02║南無除蓋障菩薩　（和）摩訶薩
ZW06n0052_p0232a03║（加持淨三業真言）
ZW06n0052_p0232a04║三業六根悉清淨
ZW06n0052_p0232a05║焚香論文儀
ZW06n0052_p0232a06║伏聞真法性海，飄飄燃戒定之香；古佛道場，渺渺吐
ZW06n0052_p0232a07║氤氳之氣。耶輸難中焚一炷，靈山會上遍垂祥。欲求解
ZW06n0052_p0232a08║脫之真香，必假深壇作佛事。所謂道：莫學畢陵池畔過，
ZW06n0052_p0232a09║河神捉要尋贓。焚香有偈，今為舉揚。
ZW06n0052_p0232a10║五分法身真妙香，人人具足露堂堂。
ZW06n0052_p0232a11║無根樹下親拈起，供養無上大法王。
ZW06n0052_p0232a12║南無香供養菩薩　（和）摩訶薩
ZW06n0052_p0232a13║（加持焚香真言）
ZW06n0052_p0232a14║香雲童子大菩薩
ZW06n0052_p0232a15║灑淨論文儀
ZW06n0052_p0232a16║伏聞水不洗水，妙契法身；塵不染塵，返資自己。蠲
ZW06n0052_p0232a17║除器界，蕩滌壇場。灑枯木而再逢春，潔穢邦而成淨土。
ZW06n0052_p0232a18║所謂道：內外中間無濁穢，聖凡幽顯總清涼。灑淨有偈，
ZW06n0052_p0232a19║今為舉揚。
ZW06n0052_p0232a20║八功德水自天真，善洗眾生業垢塵。
ZW06n0052_p0232a21║流入毗盧華藏界，個中無處不超倫。
ZW06n0052_p0232a22║南無清淨慧菩薩　（和）摩訶薩
ZW06n0052_p0233a01║（加持灑淨真言）
ZW06n0052_p0233a02║壇場內外悉清淨
ZW06n0052_p0233a03║淨壇論文儀
ZW06n0052_p0233a04║伏聞善財樓閣，到頭已覺於城東；慈氏園林，觸目遍
ZW06n0052_p0233a05║聞於華藏。結成器界，立個道場。無去無來，不生不滅。
ZW06n0052_p0233a06║所謂道：竹影掃階塵有動，水流急處月無痕。淨壇有偈，
ZW06n0052_p0233a07║今為舉揚。
ZW06n0052_p0233a08║聚沙成塔亙青天，舉止分明在目前。
ZW06n0052_p0233a09║法界道場今蕩滌，自然湧出一枝蓮。
ZW06n0052_p0233a10║南無淨壇場菩薩　（和）摩訶莎
ZW06n0052_p0233a11║（加持淨壇真言）
ZW06n0052_p0233a12║雪山童子大菩薩
ZW06n0052_p0233a13║結界論文儀
ZW06n0052_p0233a14║伏聞鐵關不閉，誰知內外分明？金壁將圍，自然寶
ZW06n0052_p0233a15║界清淨。直要葛籐截斷，還他水洩不通。左右方圓，捲
ZW06n0052_p0233a16║舒在我。所謂道：東西南北門相對，無限金錘擊不開。
ZW06n0052_p0233a17║結界有偈，今為舉揚。
ZW06n0052_p0233a18║荊棘林中業火生，經由大地恁縱橫。
ZW06n0052_p0233a19║金剛結出摩訶力，直向如來行處行。
ZW06n0052_p0233a20║南無金剛界菩薩　（和）摩訶薩
ZW06n0052_p0233a21║（加持結界真言）
ZW06n0052_p0233a22║結大界菩薩
ZW06n0052_p0233a23║此處散花，入振鈴持咒繞香壇。入句起時常行之
ZW06n0052_p0233a24║散花真言。如不散花結界，依散花論文念去。（入散花果行
ZW06n0052_p0234a01║道。）
ZW06n0052_p0234a02║散花之設，古有常規。咒師七行點淨，檀越捧爐後
ZW06n0052_p0234a03║隨。知會舉起散花，大眾繞壇行道。　（接花文）
ZW06n0052_p0234a04║散花論文儀
ZW06n0052_p0234a05║伏聞萬行因花，成就菩提之妙果；一生授記，已明般
ZW06n0052_p0234a06║若之證因。五葉遍人間，一花開世界。所謂道：老胡座
ZW06n0052_p0234a07║上親拈處，迦葉微微笑點頭。散花有偈，今為舉揚。
ZW06n0052_p0234a08║一花五葉祖師傳，淺白深紅有萬般。
ZW06n0052_p0234a09║宴座巖前無說處，紛紛墜落紫雲端。
ZW06n0052_p0234a10║南無花供養菩薩　（和摩訶薩）
ZW06n0052_p0234a11║（加持散花真言）
ZW06n0052_p0234a12║燒香供養
ZW06n0052_p0234a13║恭聞戒香焚而眾惡自息，定香焚而妄境不生。慧香
ZW06n0052_p0234a14║永斷於無明，解脫頓超於結縛。光明顯現，知見寂然。
ZW06n0052_p0234a15║氤氳周遍娑婆，靉靆普薰法界。嚴持身口意，供養佛法
ZW06n0052_p0234a16║僧。誓度諸有情，皆共成佛道。
ZW06n0052_p0234a17║戒香定香與慧香，解脫知見法身香。
ZW06n0052_p0234a18║願此香嚴亦如是，還作自他五分香。
ZW06n0052_p0234a19║香供養菩薩　（和）摩訶薩
ZW06n0052_p0234a20║讚歎三寶
ZW06n0052_p0234a21║夫三寶者，三寶有度生之願，歷劫何窮？眾生有事
ZW06n0052_p0234a22║佛之心，長時無間。倘一念之專注，必六通而鑒觀。我
ZW06n0052_p0234a23║今歸命，建立道場。望聖慈悲，加持覆護。
ZW06n0052_p0234a24║眾等志誠心，同誦歎佛偈：
ZW06n0052_p0235a01║真如實際佛陀耶，常寂光中即是家。
ZW06n0052_p0235a02║萬古獨尊千鷲嶺，至今便請下龍華。
ZW06n0052_p0235a03║皈依常住佛陀耶
ZW06n0052_p0235a04║眾等志誠心，同誦讚法偈：
ZW06n0052_p0235a05║真空法寶眾經王，金口宣揚字字香。
ZW06n0052_p0235a06║海藏龍宮收不盡，人間天上廣宣揚。
ZW06n0052_p0235a07║皈依常住達麼耶
ZW06n0052_p0235a08║眾等志誠心，同誦歎僧偈：
ZW06n0052_p0235a09║聲聞僧寶眾中尊，傳佛心宗挈後昆。
ZW06n0052_p0235a10║水月胸襟塵不染，冰霜戒行道長存。
ZW06n0052_p0235a11║皈依常住僧伽耶
ZW06n0052_p0235a12║（加持三寶出定真言）
ZW06n0052_p0235a13║大聖地藏王菩薩
ZW06n0052_p0235a14║歎佛宣疏　（傳疏）
ZW06n0052_p0235a15║恭聞紫金嚴相，白玉神光。登十地以居尊，越五天
ZW06n0052_p0235a16║而最勝。因修六度，果滿三祇。證無漏無學之身，演難
ZW06n0052_p0235a17║窮難盡之教。頂旋螺髻，巍巍湧出浮雲；綠柳眉間，彎彎
ZW06n0052_p0235a18║而壯秋月。眼觀三界，耳聽四生。朱唇動處而可滅千
ZW06n0052_p0235a19║災，教眼開時而能增百福。鼻相垂利，嗅物者儘是馨香；
ZW06n0052_p0235a20║舌似紅蓮，苦澀者皆為甘露。圓光頂相，如日乍出青山；
ZW06n0052_p0235a21║足躡千輪，舉步紅蓮襯足。三界盡皈依，四生咸敬仰。
ZW06n0052_p0236a01║威神莫測，變化無方。今乃入壇告請，所有設齋疏文，謹
ZW06n0052_p0236a02║當宣讀。（宣疏畢）
ZW06n0052_p0236a03║（奏疏化納　回壇）
ZW06n0052_p0236a04║（舉）凡情上達大圓鏡　（二聲）
ZW06n0052_p0236a05║佛法無私，普應圓明之境；乾坤有像，難逃照鑒之
ZW06n0052_p0236a06║功。靈光耀而大千明，法雨灑而四生潤。懇誠於意，應
ZW06n0052_p0236a07║感在茲。一念既專，毫釐靡間。天上天下，無不莊嚴；世
ZW06n0052_p0236a08║出世間，普皆迴向。
ZW06n0052_p0236a09║（加持啟告諸佛真言（至）普禮聖眾真言）
ZW06n0052_p0236a10║（舉）警策大眾
ZW06n0052_p0236a11║欲伸敷座，先當警策大眾。各各志誠，如法應和。
ZW06n0052_p0236a12║道場清淨眾，各各當志心。
ZW06n0052_p0236a13║志心勤皈依，志心勤禮拜，
ZW06n0052_p0236a14║大聖大慈悲，法報化身佛。
ZW06n0052_p0236a15║遍滿頓漸法，清淨和合僧。
ZW06n0052_p0236a16║大乘悲智人，歷位阿羅漢。
ZW06n0052_p0236a17║惟願聖慈悲，不違本誓願。
ZW06n0052_p0236a18║十方諸賢聖，開受我等請。
ZW06n0052_p0236a19║圓滿所薦嚴，我等當皈依。
ZW06n0052_p0236a20║應生難遭想，勿起放逸心。
ZW06n0052_p0236a21║向諸聖像前，一心頭面禮。
ZW06n0052_p0236a22║濟度諸苦趣，同證涅槃山。
ZW06n0052_p0236a23║今日已往去，永不復退轉。（三說）
ZW06n0052_p0236a24║信禮諸佛諸菩薩
ZW06n0052_p0237a01║（加持獻花寶座真言　聖賢降真言）
ZW06n0052_p0237a02║歌讚
ZW06n0052_p0237a03║已滅瞿曇，未生彌勒，像季法弱魔強。迷頭認影，終
ZW06n0052_p0237a04║日祇顛狂。鬥爭人我堅固，毀正法，違背爺娘。花報現，
ZW06n0052_p0237a05║三災八難，苦海絕津梁。
ZW06n0052_p0237a06║遵我師規鑒在，利生接物，火急回光。世尊指
ZW06n0052_p0237a07║教，元照為提綱。世出世間行孝，思罔極，正好承當。
ZW06n0052_p0237a08║斯法會，難遭難遇，信手炷心香。
ZW06n0052_p0237a09║皈依地藏王菩薩
ZW06n0052_p0237a10║大聖地藏王菩薩
ZW06n0052_p0237a11║禮請聖賢
ZW06n0052_p0237a12║上來歸三寶已竟，今當入壇禮請。自有儀文，一一
ZW06n0052_p0237a13║布露。
ZW06n0052_p0237a14║上來有是誠意，控告聖賢。是聖是凡，悉知悉見。
ZW06n0052_p0237a15║天上天下，無不莊嚴；世出世間，普皆饒益。
ZW06n0052_p0237a16║比丘（某），謹與修齋（某），恭炷信香，稽首和南，皈命禮
ZW06n0052_p0237a17║請。（標聖位在提綱內）
ZW06n0052_p0237a18║道場功德儀當演　（唱題）
ZW06n0052_p0237a19║伏聞人生死海，同歸流浪之中；佛功德天，廣度沉冥
ZW06n0052_p0237a20║之下。能濟法界虛空界，莫如大乘最上乘。肅座唸經，
ZW06n0052_p0237a21║冥司聽誦而合掌；開藏取卷，閻羅聞說而讚言。文昌不
ZW06n0052_p0237a22║過一丞，法王止云七篇。當知果報不可思議，何況有人
ZW06n0052_p0238a01║如是佈施。手卷累二千軸，口誦積四萬篇。未嘗得聞是
ZW06n0052_p0238a02║經，甚為希有。我今實言告汝，於意云何？汝等從來，地
ZW06n0052_p0238a03║水火風，本如夢幻泡影，一覺黃粱之夢，百年大槐之宮。
ZW06n0052_p0238a04║牽絲刻木作老翁，捏目生花成妄境。水中有相，大漚滅，
ZW06n0052_p0238a05║小漚生。燈外無形，昔有行，今子止。草頭露，不須臾
ZW06n0052_p0238a06║頃；巖下電，一剎那間。所謂道：六如盡空諸有，若人深
ZW06n0052_p0238a07║解所說義，於法當作如是觀。今為信士（某）等，（或預修念此，
ZW06n0052_p0238a08║或薦亡念此，隨齋事行。）
ZW06n0052_p0238a09║預修
ZW06n0052_p0238a10║愍浮生之幻化，念塵世之非堅。思惟現生受用之
ZW06n0052_p0238a11║因，必前世所修之善果。欲佈當來之福，須憑今日之修。
ZW06n0052_p0238a12║是以延命緇流，修崇善果。伏願今日今世，壽福德以彌
ZW06n0052_p0238a13║隆；他日他時，亨陰功而永久。
ZW06n0052_p0238a14║薦亡
ZW06n0052_p0238a15║敬為正薦當齋亡者（某）魂拘主宰，魄散幽途。欲伸薦
ZW06n0052_p0238a16║悼以生方，須假經功而脫化。敬設地藏之法會，轉持本
ZW06n0052_p0238a17║願之真經。仗此功勳，少伸孝志。
ZW06n0052_p0238a18║總尾
ZW06n0052_p0238a19║今則壇儀整肅，科范宣行。恭望地藏海會諸佛、菩
ZW06n0052_p0238a20║薩、八部、天神、諸龍鬼等，不違本願，憐憫有情，光降法
ZW06n0052_p0238a21║筵，主盟修奉。惟願無邊煩惱斷，無上法門學，誓度諸有
ZW06n0052_p0238a22║情，皆共成佛道。
ZW06n0052_p0238a23║（加持天府真言　（至）閻羅王眾真言）
ZW06n0052_p0238a24║（迴向）
ZW06n0052_p0238a25║（舉）迴向無上佛菩提　（四聲）
ZW06n0052_p0238a26║佛真法身，猶若虛空；應物現形，如水中月。非雲非
ZW06n0052_p0239a01║雨，含潤四生；非燭非燈，照明六趣。
ZW06n0052_p0239a02║上來開壇作法，讚禮功德，無限良因，仰讚上壇八位
ZW06n0052_p0239a03║大心賢聖，利樂下凡六道勝劣有情。普奉三界天仙、十
ZW06n0052_p0239a04║方神趣，上憑佛力，乞法資益（亡人某）早悟本心，齊成佛道。
ZW06n0052_p0239a05║再勞大眾，念十方三世一切諸佛、諸尊菩薩摩訶莎。
ZW06n0052_p0239a06║摩訶般若波羅蜜　（止）
ZW06n0052_p0239a07║（奏樂　下壇）
ZW06n0052_p0239a08║初時入壇　（佛龕）
ZW06n0052_p0239a09║仰告海會佛菩薩
ZW06n0052_p0239a10║大眾志誠心，同誦歎佛偈：
ZW06n0052_p0239a11║佛面猶如淨滿月，亦如千日放光明。
ZW06n0052_p0239a12║圓光普照於大千，喜捨慈悲皆具足。
ZW06n0052_p0239a13║敘禮請儀　（唱題）
ZW06n0052_p0239a14║切以忉利天宮，集無量諸天龍鬼；獅子座上，數微塵
ZW06n0052_p0239a15║億劫因緣。長者子，因奮迅佛莊嚴，遂發無邊誓願；
ZW06n0052_p0239a16║婆羅女，禮覺華王之寶號，方覺母氏生天。分身現諸地
ZW06n0052_p0239a17║獄，而誓拔三途；化體歷遍天宮，而勤修累劫。觀眾生之
ZW06n0052_p0239a18║業重，說報應向佛母摩耶；感六通之閻浮，問輪迴於瞿曇
ZW06n0052_p0239a19║聖主。經標四品，俱憫三途。今此修崇，普皆饒益。
ZW06n0052_p0239a20║比丘（某），稽首和南。（標聖位在提綱內）
ZW06n0052_p0239a21║（舉）惟願慈悲常攝受
ZW06n0052_p0239a22║今當第一時中，將敷寶座，誦演菩薩本願真經。惟
ZW06n0052_p0239a23║願慈悲，加被我等，摧伏魔障，大振雷音。字字承明，言
ZW06n0052_p0240a01║言見諦。普使聞者，俱獲上乘。慈愍故，悲愍故，大慈愍
ZW06n0052_p0240a02║故。
ZW06n0052_p0240a03║皈依地藏王菩薩
ZW06n0052_p0240a04║（歎佛宣疏　傳初時疏）
ZW06n0052_p0240a05║多陀阿伽度。阿羅訶。三藐三菩陀。六通克備，萬
ZW06n0052_p0240a06║法周圓。無去無來，不生不滅。或名無上士，或稱天
ZW06n0052_p0240a07║人師。具足十號尊，是為三界主。面如滿月，目若青蓮，
ZW06n0052_p0240a08║髮紺螺紋，齒齊珂雪。唇艷蘋婆之果，眉灣初長之楊。
ZW06n0052_p0240a09║丈六金身化世間，千輻輪相隨趺舉。人非人瞻仰，色無
ZW06n0052_p0240a10║色歸依。宴座而諸天異口讚揚，說法而大地六種震動。
ZW06n0052_p0240a11║巍巍德相，歎莫能窮。禮請疏章，謹當宣讀。（宣疏　納疏
ZW06n0052_p0240a12║　如常　回壇）
ZW06n0052_p0240a13║（舉）凡情上達大圓鏡　（四聲）
ZW06n0052_p0240a14║（加持諸佛出定真言　至普禮聖眾真言）
ZW06n0052_p0240a15║警策大眾儀當宣演　（和）大聖地藏王菩薩
ZW06n0052_p0240a16║將欲敷座，先當警策大眾。各各志誠，如法應和。
ZW06n0052_p0240a17║道場清淨眾，各各當志心。
ZW06n0052_p0240a18║志心勤皈依，志心勤禮拜，
ZW06n0052_p0240a19║大聖大慈悲，法報化身佛。
ZW06n0052_p0240a20║遍滿頓漸法，清淨和合僧。
ZW06n0052_p0240a21║大乘悲智人，歷位阿羅漢。
ZW06n0052_p0240a22║惟願聖慈悲，不違本誓願。
ZW06n0052_p0240a23║十方諸賢聖，開受我等請。
ZW06n0052_p0240a24║圓滿所薦嚴，我等當歸依。
ZW06n0052_p0241a01║應生難遭想，勿起放逸心。
ZW06n0052_p0241a02║向諸聖像前，一心頭面禮。
ZW06n0052_p0241a03║濟度諸苦趣，同證涅槃山。
ZW06n0052_p0241a04║今日已往去，永不復退轉。
ZW06n0052_p0241a05║今日已往去。（重念　三說）
ZW06n0052_p0241a06║信禮諸佛諸菩薩
ZW06n0052_p0241a07║（加持獻花寶座真言（至）聖賢降真言）
ZW06n0052_p0241a08║歌讚
ZW06n0052_p0241a09║已滅瞿曇，未生彌勒，像季法弱魔強。迷頭認影，終
ZW06n0052_p0241a10║日祇顛狂。鬥爭人我堅固，毀正法，違背爺娘。花報現，
ZW06n0052_p0241a11║三災八難，苦海作津梁。
ZW06n0052_p0241a12║遵我師規鑒在，利生接物，火急回光。世尊指教，圓
ZW06n0052_p0241a13║照為提剛。世出世間孝行，思罔極，正好承當。斯法會，
ZW06n0052_p0241a14║難遭難遇，信手炷心香。
ZW06n0052_p0241a15║南無地藏王菩薩　（止　迴向）
ZW06n0052_p0241a16║第一時陞座
ZW06n0052_p0241a17║（佛龕　加持字母真言）
ZW06n0052_p0241a18║歌讚
ZW06n0052_p0241a19║秘密伽陀，如雲似海，難思難議。最要無他事，世尊
ZW06n0052_p0241a20║金口親宣示。四十二字母，法海詳細。有頓教，華嚴廣
ZW06n0052_p0241a21║大，一一明宗旨。
ZW06n0052_p0241a22║自善財童子親參禮，曾為舉揚奧義。法界之中，罪
ZW06n0052_p0241a23║垢多除。陀羅尼藏無邊際，濫觸爰從慈氏。信至道，人
ZW06n0052_p0241a24║間天上，渴仰生歡喜。
ZW06n0052_p0241a25║皈依地藏王菩薩
ZW06n0052_p0241a26║道場儀序當宣演　（唱題）
ZW06n0052_p0242a01║諸佛眾生一性也，地獄天堂一心也。達一性，則諸佛
ZW06n0052_p0242a02║眾生淨染之法本空；明一心，則地獄天堂苦樂之趣何有？柰
ZW06n0052_p0242a03║乎蠢爾有徒，曩從無始，迷真逐妄，皆覺合塵。習三緣而生
ZW06n0052_p0242a04║三因，徇音□六情而趨六道。生死苦海，茫茫而罔離；涅槃彼
ZW06n0052_p0242a05║岸，窈窈音杳而奚登？故諸佛也，於眾生如慈父之憐子。眾
ZW06n0052_p0242a06║生也，於諸佛猶癡兒之捨親。若斯類者，其可哀歟？故我釋
ZW06n0052_p0242a07║迦世尊，乘大智力，與大悲憫，以法界身，遍塵沙剎，廣開超
ZW06n0052_p0242a08║擢之戶，普引沉溺之倫。所以四十九年，三百餘會，法雲靉
ZW06n0052_p0242a09║靆而彌布八荒，教雨滂沱而散灑六合。蓋欲拯拔一切有情，
ZW06n0052_p0242a10║離生死苦海，登涅槃彼岸也。若人苟能依教奉行，如法
ZW06n0052_p0242a11║修肄，達自本性，明自本心，了生死不從外來，證涅槃豈由他
ZW06n0052_p0242a12║得，乃知三界萬法，量同虛空，烏可得而思議也哉！
ZW06n0052_p0242a13║《地藏菩薩本願經》者，往昔世尊在於忉利，為母說法，
ZW06n0052_p0242a14║雲音靈瑞之煥章，天神龍鬼之嘉會。文殊致疑，乃慇勤之啟
ZW06n0052_p0242a15║問；地藏法行，遂備悉而敷陳。其文似淺也，欲初學之易入；
ZW06n0052_p0242a16║其義實深也，匪大智而莫探。於是虛空藏聞說讚揚於當日，
ZW06n0052_p0242a17║阿難陀結集垂裕於後人。身毒界中，翻譯來此；真丹國內，
ZW06n0052_p0242a18║流通至今。故此發心書寫，注意刊行，用廣宣傳，期多讀誦。
ZW06n0052_p0242a19║於親於冤，三世同霑利樂；若存若歿，一時舉悟真常。輒伸
ZW06n0052_p0242a20║序文，庶幾勸發云耳。
ZW06n0052_p0242a21║（舉）大聖地藏王菩薩
ZW06n0052_p0242a22║三覺圓明大導師，歷經沙劫指迷津。
ZW06n0052_p0242a23║眾生度盡方成佛，地獄空時現化身。
ZW06n0052_p0243a01║一顆明珠為海藏，六環金錫振天輪。
ZW06n0052_p0243a02║願垂金手提含識，普使同為解脫人。
ZW06n0052_p0243a03║（加持結跏趺座真言）
ZW06n0052_p0243a04║《忉利天宮神通品》經宣演　（唱題　諷經）
ZW06n0052_p0243a05║吟偈
ZW06n0052_p0243a06║菩薩弘誓妙難窮，十地增修道轉濃。
ZW06n0052_p0243a07║長者子身求佛像，婆羅門女獲神通。
ZW06n0052_p0243a08║覺華示相因思孝，慈母生天賴善功。
ZW06n0052_p0243a09║總是菩薩名地藏，化身南北與西東。
ZW06n0052_p0243a10║《分身集會品》經宣演　（唱題　誦經）
ZW06n0052_p0243a11║吟偈
ZW06n0052_p0243a12║如來慈念憫娑婆，惡習剛強造業多。
ZW06n0052_p0243a13║生死妄緣皆是爾，涅槃真實豈由他？
ZW06n0052_p0243a14║瞿曇設教觀仁者，地藏分身化愛河。
ZW06n0052_p0243a15║示現百千諸國土，悉令調伏禮彌陀。
ZW06n0052_p0243a16║（加持獻花座真言　（至）禮拜聖賢咒）
ZW06n0052_p0243a17║歌讚
ZW06n0052_p0243a18║誓願弘深，獅子奮迅，具足萬行莊嚴。眾生度盡，方
ZW06n0052_p0243a19║成正果，說法度人天。覺華自在王佛，婆羅聖女救
ZW06n0052_p0243a20║親，孝行因緣。大慈仁者，悲憐苦海，分身化現三千。
ZW06n0052_p0244a01║《觀眾生業緣品》經宣演　（唱題　誦經）
ZW06n0052_p0244a02║吟偈
ZW06n0052_p0244a03║聖母恭詢善惡因，能仁一一為諮陳。
ZW06n0052_p0244a04║鐵城萬里名無間，地獄千扃各有神。
ZW06n0052_p0244a05║任爾羌胡並貊狄，何分富貴與孤貧？
ZW06n0052_p0244a06║生前若不知慚愧，難免其中受苦辛。
ZW06n0052_p0244a07║《閻浮眾生業感品》經宣演　（唱題　諷經）
ZW06n0052_p0244a08║吟偈
ZW06n0052_p0244a09║兩國相鄰各一方，同興願力化豪強。
ZW06n0052_p0244a10║思親渴仰蓮花目，啟問先因自在王。
ZW06n0052_p0244a11║光目女身行孝道，如來金口演靈章。
ZW06n0052_p0244a12║若能行此菩薩行，萬億龍天共讚揚。
ZW06n0052_p0244a13║（加持佛慈護真言　（至）四果阿羅漢真言）
ZW06n0052_p0244a14║歌讚
ZW06n0052_p0244a15║聖母摩耶悲憐六道，慇勤請問來因。慈尊開導人
ZW06n0052_p0244a16║間善惡，地獄果報分明。二國王悲心發願，光目女孝行思
ZW06n0052_p0244a17║親。冀諸仁者，無人無我，同音朗誦真經。
ZW06n0052_p0244a18║南無本尊地藏王菩薩
ZW06n0052_p0244a19║（迴向　奏樂　下座）
ZW06n0052_p0244a20║地藏慈悲救苦薦福利生道場儀文上終