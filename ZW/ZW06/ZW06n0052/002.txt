ZW06n0052_p0245a01║
ZW06n0052_p0245a02║地藏慈悲救苦薦福利生道場儀文下
ZW06n0052_p0245a03║
ZW06n0052_p0245a04║第二時入壇
ZW06n0052_p0245a05║仰告諸佛諸菩薩　（四聲）
ZW06n0052_p0245a06║大眾志誠心，同誦歎佛偈：
ZW06n0052_p0245a07║佛身光耀等金山，清淨殊特無倫匹。
ZW06n0052_p0245a08║亦如妙高功德海，故我稽首佛山王。
ZW06n0052_p0245a09║敘禮請儀當宣演　（唱題）
ZW06n0052_p0245a10║切以地藏菩薩，乃權示於河沙；眾生度盡，方證果於
ZW06n0052_p0245a11║菩提。振六環之金錫，以破阿鼻；持一顆之明珠，照開無
ZW06n0052_p0245a12║間。是以普賢王故來啟問，大仁者敬敘因由。地獄名號
ZW06n0052_p0245a13║之不同，斬挫分身之不一，實難枚舉。略而言之，大小鐵
ZW06n0052_p0245a14║圍山間，輕重刀鋒火鑊，八寒八熱，萬死萬生，劍樹刀山，
ZW06n0052_p0245a15║鐵床銅柱，千千獄具，種種難窮。地藏萬億分身，化度十
ZW06n0052_p0245a16║方罪類。普賢傾心而讚歎，世尊金口以稱揚。若人旦夕
ZW06n0052_p0245a17║欽崇，普使存亡獲利。是經功德，不可思議。一歷耳根，
ZW06n0052_p0245a18║同成善果。大辦問生存之福，鬼神發菩提之心。生前作
ZW06n0052_p0245a19║福而十倍全收，歿後修因而七分獲一。是知功德事，必
ZW06n0052_p0245a20║假預修因。閻羅天子，統鬼王詣忉利天宮；釋迦如來，度
ZW06n0052_p0245a21║眾生出阿鼻地獄。一聲佛號，可滅千災。三業處恭，聞
ZW06n0052_p0245a22║斯五品。
ZW06n0052_p0245a23║比丘（某）等，謹與修齋會主（某），恭炷信香，稽首和南，一
ZW06n0052_p0245a24║心奉請。（標聖位在提綱內）
ZW06n0052_p0246a01║（舉）惟願慈悲常攝受。
ZW06n0052_p0246a02║今當第二時中，重趺寶座，再宣菩薩本願真經中卷
ZW06n0052_p0246a03║五品因緣。伏冀慈悲，俯垂加庇。令我音聲，散周沙界，
ZW06n0052_p0246a04║普使聞者，俱獲上乘。慈愍故，悲愍故，大慈愍故。
ZW06n0052_p0246a05║（納疏如常　皈壇）
ZW06n0052_p0246a06║凡情上達大圓鏡　（四聲）
ZW06n0052_p0246a07║（加持諸佛出現真言　（至）普禮聖眾真言）
ZW06n0052_p0246a08║警策大眾
ZW06n0052_p0246a09║大聖地藏王菩薩
ZW06n0052_p0246a10║欲伸敷座，先當警策大眾。各各志誠，如法應和。
ZW06n0052_p0246a11║道場清淨眾，各各當志心。
ZW06n0052_p0246a12║志心勤歸依，志心勤禮拜，
ZW06n0052_p0246a13║大聖大慈悲，法報化身佛。
ZW06n0052_p0246a14║遍滿頓漸法，清淨和合僧。
ZW06n0052_p0246a15║大乘悲智人，歷位阿羅漢。
ZW06n0052_p0246a16║惟願聖慈悲，不違本誓願。
ZW06n0052_p0246a17║十方諸賢聖，開受我等請。
ZW06n0052_p0246a18║圓滿所薦嚴，我等當歸依。
ZW06n0052_p0246a19║應生難遭想，勿起放逸心。
ZW06n0052_p0246a20║向諸聖像前，一心頭面禮。
ZW06n0052_p0246a21║濟度諸苦趣，同證涅槃山。
ZW06n0052_p0246a22║今日已往去，永不復退轉。
ZW06n0052_p0246a23║今日已往去，永不復退轉。（重念一次）
ZW06n0052_p0247a01║信禮諸佛諸菩薩
ZW06n0052_p0247a02║（加持獻花寶座真言　聖賢降真言）
ZW06n0052_p0247a03║歌讚
ZW06n0052_p0247a04║已滅瞿曇，未生彌勒，像季法弱魔強。迷頭認影，終
ZW06n0052_p0247a05║日祇顛狂。鬥爭人我堅固，毀正法，違背爺娘。花報現，
ZW06n0052_p0247a06║三災八難，苦海絕津梁。
ZW06n0052_p0247a07║遵我師規鑒在，利生接物，火急回光。世尊指
ZW06n0052_p0247a08║教，元照為提綱。世出世間行孝，思罔極，正好承當。
ZW06n0052_p0247a09║斯法會，難遭難遇，信手炷心香。
ZW06n0052_p0247a10║大聖地藏王菩薩　（下壇）
ZW06n0052_p0247a11║第二時陞座　（佛龕）
ZW06n0052_p0247a12║（加持字母陀羅尼）
ZW06n0052_p0247a13║歌讚
ZW06n0052_p0247a14║秘密伽陀，如雲似海，難思難議。最要無他事，世尊
ZW06n0052_p0247a15║金口親宣示。四十二字母，法海詳細。有頓教，華嚴廣
ZW06n0052_p0247a16║大，一一明宗旨。
ZW06n0052_p0247a17║自善財童子親參禮，曾為舉揚奧義。法界之中，罪
ZW06n0052_p0247a18║垢多除。陀羅尼藏無邊際，濫觸爰從慈氏。信至道，人
ZW06n0052_p0247a19║間天上，渴仰生歡喜。
ZW06n0052_p0247a20║大聖地藏王菩薩
ZW06n0052_p0247a21║本末因緣儀當演　（唱題）
ZW06n0052_p0247a22║蓋聞覺天廣大，普令萬像森羅；智海淵深，融設群生
ZW06n0052_p0248a01║品類。今修法事，開闡慈門。嗟六趣之沉淪，逐諸緣之
ZW06n0052_p0248a02║輪轉。諸天身耽於歡樂，修羅尚熾於恚瞋。傍生懷獝狘
ZW06n0052_p0248a03║之悲，地獄囷煎熬之苦。飢渴熱惱，鬼趣心酸。惟人生
ZW06n0052_p0248a04║雖秉於彝倫，柰浮世莫逃於大慧。死生老病，夢幻風燈。
ZW06n0052_p0248a05║壽夭不齊，鵬鴳起莊生之樂；光陰何速？隙駒形魏豹之
ZW06n0052_p0248a06║悲。由古迄今，有誰能免？自非覺天垂愍，仰告妙法流
ZW06n0052_p0248a07║恩。若為拯溺於慈航，孰能燭幽於慧炬？是故先聖，設
ZW06n0052_p0248a08║三乘隨機之教，本尊救苦之仁，顯談地藏之因，開指菩提
ZW06n0052_p0248a09║之路，俾回光於一念，咸脫鞅於重泉。切觀阿含之文，且
ZW06n0052_p0248a10║說泥梨之趣。惟地獄主，號閻羅王，居南贍部洲，於金剛
ZW06n0052_p0248a11║山內，王宮縱廣六十由旬。昔為毗沙國王，威神自在，遂
ZW06n0052_p0248a12║與維陀爭戰。兵力不如，大臣具十八之名，徒從有百萬
ZW06n0052_p0248a13║之眾，一時發願，眾志胥同。果符盟立之詞，俱作幽冥之
ZW06n0052_p0248a14║主。獄稱無間，五般嚴憲以難聞；鏡號業輪，一點何私而
ZW06n0052_p0248a15║莫隱。劍樹刀山之芨業，鑊湯爐炭以崩騰。寸念或差，
ZW06n0052_p0248a16║歷劫永墮。蓋亦巧權於方便，是為逆化之慈悲。名遮止
ZW06n0052_p0248a17║而戒勖罪人，俾知苦而旋歸善道。故昔本尊大士，慈愍
ZW06n0052_p0248a18║粟深，出寂定於無垢界中，降真像於焰魔宮內，與閻羅王
ZW06n0052_p0248a19║別床而坐。開妙音之智海，對示微言；為受苦之眾生，憐
ZW06n0052_p0248a20║憫救拔；至出獄之期緩，典案或差。慈風扇溫厚之詞，烈
ZW06n0052_p0248a21║日回清涼之色。凡拘沉魂之魄，與夫拷掠之私，歸稱菩
ZW06n0052_p0248a22║薩之洪名，永離波吒之惡趣。是時演難議之妙範，憑大
ZW06n0052_p0248a23║覺之慈尊。仰祈陰君，開赦溟漠。伏願玉毫照處，冰河
ZW06n0052_p0248a24║敷𦴻蓞之蒼；寶鐸搖時，劍嶺從菩提之果。盡化西方安
ZW06n0052_p0248a25║養國，咸居內院率陀天。稽首大圓明，歸依正等覺。
ZW06n0052_p0249a01║心融悲智願難量，歷劫弘慈救苦殃。
ZW06n0052_p0249a02║不向泥洹登正覺，永居苦海作津梁。
ZW06n0052_p0249a03║風揚金錫停酸韻，月映明珠破暗關。
ZW06n0052_p0249a04║度盡眾生方成佛，歸依惟願拯存亡。
ZW06n0052_p0249a05║《地藏名號品》經宣演　（唱題　誦經）
ZW06n0052_p0249a06║吟偈
ZW06n0052_p0249a07║造業眾生不可窮，故分地獄與天宮。
ZW06n0052_p0249a08║刀山劍樹三千仞，鐵壁銅蛇幾萬重。
ZW06n0052_p0249a09║善惡兩途難隱諱，無常二字不相容。
ZW06n0052_p0249a10║仰憑地藏分身力，金錫明珠處處同。
ZW06n0052_p0249a11║《如來讚歎品》經宣演　（唱題　諷經）
ZW06n0052_p0249a12║吟偈
ZW06n0052_p0249a13║大士陰功莫可量，如來金口為宣揚。
ZW06n0052_p0249a14║生天但念慈尊號，愈病惟稱本願章。
ZW06n0052_p0249a15║或鑄金銀銅鐵像，須焚戒定慧心香。
ZW06n0052_p0249a16║見聞一一皆隨喜，普願眾生化吉祥。
ZW06n0052_p0249a17║（加持發菩提心真言　（至）大悲心真言）
ZW06n0052_p0249a18║歌讚
ZW06n0052_p0249a19║貝葉琅[王*(凵@(口*了*又))]，普賢啟問。地獄名號多端，鐵圍山內，寒
ZW06n0052_p0249a20║冰，雪窟，牛耕，拔舌，蛆鐫。地藏王菩薩弘願，琰魔羅遍
ZW06n0052_p0250a01║界周巡。一稱名號，延齡益筭，先亡祖禰生天。
ZW06n0052_p0250a02║《利益存亡品》經宣演　（唱題　誦經）
ZW06n0052_p0250a03║吟偈
ZW06n0052_p0250a04║大地眾生造業多，是非人我動干戈。
ZW06n0052_p0250a05║回心向善歸真正，禮拜投誠絕黨阿。
ZW06n0052_p0250a06║果報三途須辯論，存亡兩字莫差訛。
ZW06n0052_p0250a07║若能言下開明了，掀倒須彌直甚麼？
ZW06n0052_p0250a08║《閻羅王眾讚歎品》經宣演　（唱題　諷經）
ZW06n0052_p0250a09║吟偈
ZW06n0052_p0250a10║閻羅天子大威雄，判赦惟憑業鏡中。
ZW06n0052_p0250a11║惡至遍身生猛火，福來滿面扇慈風。
ZW06n0052_p0250a12║雖云聖者威而猛，其奈眾生去復逢。
ZW06n0052_p0250a13║故統諸天來啟問，云何地獄不能空？
ZW06n0052_p0250a14║（加持生難遭想真言　（至）滅惡趣真言）
ZW06n0052_p0250a15║歌讚
ZW06n0052_p0250a16║大鐵圍山，閻羅天子，部領萬億神君。惡毒多毒，
ZW06n0052_p0250a17║主命主疾，狼牙千眼飛身。啟告如來：地藏發慈悲，護念
ZW06n0052_p0250a18║弘深。一稱名號，仰承佛力，咸來稽首能仁。
ZW06n0052_p0250a19║《稱佛名號品》經宣演　（唱題　誦經）
ZW06n0052_p0251a01║吟偈
ZW06n0052_p0251a02║能仁悲願數如麻，百億分身現寶霞。
ZW06n0052_p0251a03║拔苦口稱洪名號，度生身掛紫袈裟。
ZW06n0052_p0251a04║天垂寶網重重蓋，地湧金蓮朵朵花。
ZW06n0052_p0251a05║念彼一聲名號者，自然獲福等恒沙。
ZW06n0052_p0251a06║（加持發正覺真言　（至）六道離苦解脫真言）
ZW06n0052_p0251a07║歌讚
ZW06n0052_p0251a08║梵語伽陀，靈文貝葉，行行寶藏龍宮。端心持誦，一
ZW06n0052_p0251a09║聲名號，自然功德無窮。百億分身示現，十方世界欽崇。
ZW06n0052_p0251a10║慈悲主，門開利益，真果法王雄。
ZW06n0052_p0251a11║南無本尊地藏王菩薩　（迴向　奏樂　下壇）
ZW06n0052_p0251a12║
ZW06n0052_p0251a13║地藏道場二時經偈儀文畢
ZW06n0052_p0251a14║
ZW06n0052_p0251a15║第三時入壇　（佛龕）
ZW06n0052_p0251a16║仰告諸佛諸菩薩　（四聲）
ZW06n0052_p0251a17║大眾志誠心，同誦歎佛偈：
ZW06n0052_p0251a18║佛德無邊如大海，無限妙寶集其中。
ZW06n0052_p0251a19║智慧德水鎮常盈，百千勝定咸充滿。
ZW06n0052_p0251a20║禮請儀文當宣演　大聖地藏王菩薩
ZW06n0052_p0251a21║恭聞如來行願，門門利益於群生；菩薩陰功，念念悲
ZW06n0052_p0251a22║憐於六道。地藏觀福業之不等，即生較量之心；慈尊說
ZW06n0052_p0252a01║布施之重輕，故發修因之報。堅牢地主，宣十種利益之
ZW06n0052_p0252a02║功；忉利天宮，現百千光明毫相。十方諸佛，讚歎而異口
ZW06n0052_p0252a03║同音；百億眾生，見聞者生天利益。觀音大士，重重啟問
ZW06n0052_p0252a04║神功；釋迦如來，一一廣宣威力。如斯悲願，不可思議。
ZW06n0052_p0252a05║囑累人天，當生擁護。
ZW06n0052_p0252a06║（舉）皈依地藏王菩薩
ZW06n0052_p0252a07║比丘（某）等，謹與修齋會主（某），恭炷信香，稽首和南，一
ZW06n0052_p0252a08║心奉請。（標聖位在提綱內）
ZW06n0052_p0252a09║（舉）惟願慈悲常攝受
ZW06n0052_p0252a10║今乃第三時中，將敷猊座，誦演菩薩本願尊經。惟
ZW06n0052_p0252a11║願開重重之方便，放種種之毫光。大啟慈心，加庇我等。
ZW06n0052_p0252a12║音聲朗徹，普遍娑婆。普使見聞，俱蒙利益。慈愍故，悲
ZW06n0052_p0252a13║愍故，大慈愍故。
ZW06n0052_p0252a14║（舉）南無地藏王菩薩　（納疏　回壇）
ZW06n0052_p0252a15║凡情上達大圓鏡　（四聲）
ZW06n0052_p0252a16║（加持諸佛出定真言　聖賢降真言）
ZW06n0052_p0252a17║警策大眾儀當演　大聖地藏王菩薩
ZW06n0052_p0252a18║欲伸敷座，先當警策大眾。各各至誠，如法應和。
ZW06n0052_p0252a19║道場清淨眾，各各當志心。
ZW06n0052_p0252a20║志心勤歸依，志心勤禮拜，
ZW06n0052_p0252a21║大聖大慈悲，法報化身佛。
ZW06n0052_p0252a22║遍滿頓漸法，清淨和合僧。
ZW06n0052_p0252a23║大乘悲智人，歷位阿羅漢。
ZW06n0052_p0252a24║惟願聖慈悲，不違本誓願。
ZW06n0052_p0252a25║十方諸賢聖，開受我等請。
ZW06n0052_p0252a26║圓滿所薦嚴，我等當皈依。
ZW06n0052_p0253a01║應生難遭想，勿起放逸心。
ZW06n0052_p0253a02║向諸聖像前，一心頭面禮。
ZW06n0052_p0253a03║濟度諸苦趣，同證涅槃山。
ZW06n0052_p0253a04║今日已往去，永不復退轉。
ZW06n0052_p0253a05║信禮諸佛諸菩薩
ZW06n0052_p0253a06║（加持獻花寶座真言　（至）聖賢降真言）
ZW06n0052_p0253a07║歌讚
ZW06n0052_p0253a08║已滅瞿曇，未生彌勒，像季法弱魔強。迷頭認影，終
ZW06n0052_p0253a09║日祇顛狂。鬥爭人我堅固，毀正法，違背爺娘。花報現，
ZW06n0052_p0253a10║三災八難，苦海絕津梁。
ZW06n0052_p0253a11║遵我師規鑒在，利生接物，火急回光。世尊指教，元
ZW06n0052_p0253a12║照為提綱。世出世間孝行，思罔極，正好承當。斯法
ZW06n0052_p0253a13║會，難遭難遇，信手炷心香。
ZW06n0052_p0253a14║（迴向）
ZW06n0052_p0253a15║第三時陞座　（佛龕）
ZW06n0052_p0253a16║（三寶字母真言）
ZW06n0052_p0253a17║歌讚
ZW06n0052_p0253a18║秘密伽陀，如雲似海，難思難議。最要無他事，世尊
ZW06n0052_p0253a19║金口親宣示。四十二字母，法海詳細。有頓教，華嚴廣
ZW06n0052_p0253a20║大，一一明宗旨。
ZW06n0052_p0253a21║自善財童子親參禮，曾為舉揚奧義。法界之中，罪
ZW06n0052_p0253a22║垢多除。陀羅尼藏無邊際，濫觸爰從慈氏。信至道，人
ZW06n0052_p0253a23║間天上，渴仰生歡喜。
ZW06n0052_p0254a01║道場次序儀宣演　（和）大聖地藏王菩薩
ZW06n0052_p0254a02║切以月含素魄，乃照昏衢；燈炬長明，方通暗室。自
ZW06n0052_p0254a03║他有耀，豈假外求？五智十身，盡在心田之上；六通三
ZW06n0052_p0254a04║昧，不離性地之中。體露真常，非關修證。若離煩惱，即
ZW06n0052_p0254a05║現菩提。覺有異於後先，教遂分於頓漸。不立像法，曷
ZW06n0052_p0254a06║臻無相之玄？非假言詮，難契忘言之妙。所以多寶佛
ZW06n0052_p0254a07║土，用瓔珞以莊嚴；震旦國中，以音聲為佛事。雖別宗流
ZW06n0052_p0254a08║之旨，咸歸解脫之門。入聖超凡，同心異事。恭惟十輪
ZW06n0052_p0254a09║大教主、六道救苦師、本尊願王、冥陽地藏菩薩，夙承佛
ZW06n0052_p0254a10║記，慈視眾生，廣願力以無邊，化多身於六道。曾於婆羅
ZW06n0052_p0254a11║門女，往見無毒鬼王，泣淚求哀，問母生處。因聞業力深
ZW06n0052_p0254a12║重，墮在無間獄中，以聖母供養覺華定自在王如來，母得
ZW06n0052_p0254a13║解脫。又嘗於光目女母，因殺害生靈，後乃墮在三途。
ZW06n0052_p0254a14║女為母故，志心稱念清淨蓮花目如來。夜夢佛身，金色
ZW06n0052_p0254a15║晃耀，告言：汝母當得往生西方。以是因緣，發大誓願：
ZW06n0052_p0254a16║盡未來際不可計劫，所以三途六道，罪苦眾生，誓願救
ZW06n0052_p0254a17║拔。若在地獄，若在餓鬼，若在畜生，如是等人，廣設方
ZW06n0052_p0254a18║便，盡成佛道。然後我等，方成正覺。佛言：地藏菩薩於
ZW06n0052_p0254a19║閻浮提有大因緣，如文殊、普賢、觀音、彌勒，化現百千
ZW06n0052_p0254a20║身，度脫諸眾生。而期願力，尚有彼時，是地藏菩薩，語
ZW06n0052_p0254a21║諸菩薩眾，發廣大願力，救脫於六道恒河沙等眾。是故
ZW06n0052_p0254a22║眾生，應當讚歎。佛言：未來現在，諸世界中，六道群生，
ZW06n0052_p0254a23║臨殞命時，得聞地藏菩薩之名，一歷耳根，永離惡趣。況
ZW06n0052_p0255a01║將寶飾，塑繪尊容，不退初心，彌加敬禮。是人眷屬，造
ZW06n0052_p0255a02║惡業緣，墮在三途，承此妙力，即生天上。何況夙植德
ZW06n0052_p0255a03║本，早種善根，如火增膏，愈明愈熾。佛說地藏慈雲廣
ZW06n0052_p0255a04║佈，慧日遐舒，所以掌露明珠，將破除於䍘暗；坐垂一足，
ZW06n0052_p0255a05║蓋誓接於群迷。若能稱硈之心，必獲感通之護。今當歸
ZW06n0052_p0255a06║命，謹為敷揚。
ZW06n0052_p0255a07║幽冥菩薩妙難倫，應現真容處處分。
ZW06n0052_p0255a08║六道四生聞妙法，三途十類沐慈恩。
ZW06n0052_p0255a09║寶珠照徹天堂路，金錫敲開地獄門。
ZW06n0052_p0255a10║是日有情蒙接引，蓮花台上禮慈尊。
ZW06n0052_p0255a11║《較量佈施功德緣品》經宣演　（唱題　誦經）
ZW06n0052_p0255a12║吟偈
ZW06n0052_p0255a13║眾生福業有精粗，富貴貧窮及寡孤。
ZW06n0052_p0255a14║帝王大臣諸長者，癃殘瘖啞眾傭夫。
ZW06n0052_p0255a15║都緣夙積分輕重，致使今生別有無。
ZW06n0052_p0255a16║伏請現前伸較量，分明果報不同途。
ZW06n0052_p0255a17║《地神護法品》經宣演　（唱題　誦經）
ZW06n0052_p0255a18║吟偈
ZW06n0052_p0255a19║地神聖主號堅牢，道德神通智種高。
ZW06n0052_p0255a20║衛護坤維功赫赫，歸依佛教意昭昭。
ZW06n0052_p0255a21║稻麻竹葦兼金石，火盜兵非與水漂。
ZW06n0052_p0255a22║萬卉豐隆災害息，時時常把戒香燒。
ZW06n0052_p0255a23║（加持解結真言　（至）破地獄真言）
ZW06n0052_p0255a24║歌讚
ZW06n0052_p0256a01║富貴孤貧，盲愚瘖啞，皆因宿業精粗。能仁啟問，瞿
ZW06n0052_p0256a02║曇聖主，分明一一詳敷。或為國王長者，或為下賤傭夫。
ZW06n0052_p0256a03║冀諸仁者，依經較量，善惡不同途。
ZW06n0052_p0256a04║《見聞利益品》經宣演　（唱題　諷經）
ZW06n0052_p0256a05║吟偈
ZW06n0052_p0256a06║如來金口告觀音，讚彼慈尊願力深。
ZW06n0052_p0256a07║身值諸災遭枉橫，或行險道涉山林。
ZW06n0052_p0256a08║水災惡風並百病，幼亡兄弟及雙親。
ZW06n0052_p0256a09║災消所作皆如意，須誦能仁本願經。
ZW06n0052_p0256a10║《囑累人天品》經宣演　（唱題　誦經）
ZW06n0052_p0256a11║吟偈
ZW06n0052_p0256a12║慈尊願力妙難量，大地分身現寶光。
ZW06n0052_p0256a13║四七果中親受囑，三千界內總昭彰。
ZW06n0052_p0256a14║天宮啟問虛空藏，佛口惟稱地藏王。
ZW06n0052_p0256a15║大闡威神恣本願，提攜品彙駕慈航。
ZW06n0052_p0256a16║（加持勝幡引路真言　（至）往生淨土真言）
ZW06n0052_p0256a17║歌讚
ZW06n0052_p0256a18║佛語叮嚀，重重讚歎慈尊。地藏威神，忉利天上，親
ZW06n0052_p0256a19║蒙付囑，皆因愚昧眾生。仗我佛慈心法語，誓願度地獄
ZW06n0052_p0256a20║皆空。明珠金錫，琰魔羅界閻羅王，稽首欽崇。
ZW06n0052_p0256a21║南無地藏王菩薩　（迴向　奏樂）
ZW06n0052_p0256a22║胡跪懺悔　（佛龕　舉）
ZW06n0052_p0257a01║救苦地藏王菩薩
ZW06n0052_p0257a02║志心頂禮，冥陽教主、救苦導師、地藏王菩薩
ZW06n0052_p0257a03║志心懺悔
ZW06n0052_p0257a04║眾等自從無量劫，沉迷妄想背真如。
ZW06n0052_p0257a05║四生九類斷輪迴，六道三途頻出沒。
ZW06n0052_p0257a06║祇愛耽情恣世樂，不知樂是苦因緣。
ZW06n0052_p0257a07║諸根罪障百千般，咸對慈尊求懺悔。
ZW06n0052_p0257a08║諸根罪過願消滅
ZW06n0052_p0257a09║志心頂禮，冥陽教主、救苦導師、地藏王菩薩
ZW06n0052_p0257a10║眾生自從無量劫，損他物命至今生。
ZW06n0052_p0257a11║不知他苦怨千般，祇要自餐珍百味。
ZW06n0052_p0257a12║冤家業緣難赦宥，鑊湯爐炭定經過。
ZW06n0052_p0257a13║今朝瀝懇告能仁，求懺從前殺生罪。
ZW06n0052_p0257a14║殺生害命罪消滅
ZW06n0052_p0257a15║志心頂禮，冥陽教主、救苦導師、地藏王菩薩
ZW06n0052_p0257a16║眾等自從無量劫，不知取捨是深冤。
ZW06n0052_p0257a17║奪他財寶盜牛羊，吞謀田園侵界至。
ZW06n0052_p0257a18║縱恣偷心行暗昧，豈知天眼見分明。
ZW06n0052_p0257a19║償冤還債幾時休？願懺偷盜造業緣。
ZW06n0052_p0257a20║偷盜罪業願消滅
ZW06n0052_p0257a21║志心頂禮，冥陽教主、救苦導師、地藏王菩薩
ZW06n0052_p0257a22║眾等身為愛染業，耽荒邪境造諸愆。
ZW06n0052_p0257a23║自忙家計盜貪淫，命盡幽關招眾苦。
ZW06n0052_p0257a24║或臥鐵床燋頂背，或把銅柱樂肝腸。
ZW06n0052_p0257a25║今朝發露告醫王，求悔無邊染欲罪。
ZW06n0052_p0258a01║染欲罪過願消滅
ZW06n0052_p0258a02║志心頂禮，冥陽教主、救苦導師、地藏王菩薩
ZW06n0052_p0258a03║眾等自從無量劫，七支忘念息難除。
ZW06n0052_p0258a04║欺心便起虎狼心，謀物頻裝羅綺語。
ZW06n0052_p0258a05║巧詞言希相鬥亂，機曾禮義結冤讎。
ZW06n0052_p0258a06║當來受報見熔銅，今懺消除綺語罪。
ZW06n0052_p0258a07║綺語罪根願消滅
ZW06n0052_p0258a08║志心頂禮，冥陽教主、救苦導師、地藏王菩薩
ZW06n0052_p0258a09║眾等自從無量劫，兩頭扇惑結冤讎。
ZW06n0052_p0258a10║教他骨肉兩分離，使彼親人不相見。
ZW06n0052_p0258a11║地獄門中招拔舌，泥犁苦趣受牛耕。
ZW06n0052_p0258a12║今將口業瀝披誠，求懺從前口業罪。
ZW06n0052_p0258a13║兩舌罪垢願消滅
ZW06n0052_p0258a14║志心頂禮，冥陽教主、救苦導師、地藏王菩薩
ZW06n0052_p0258a15║眾等自從無量劫，不修善信起無明。
ZW06n0052_p0258a16║恐嗟風雨發狂詞，悖逆宗親揚穢語。
ZW06n0052_p0258a17║有時槍刀傷體痛，猶如波浪起災殃。
ZW06n0052_p0258a18║鐵圍湯火報難逃，今禮慈尊求懺悔。
ZW06n0052_p0258a19║悖逆罪業願消滅
ZW06n0052_p0258a20║志心頂禮，冥陽教主、救苦導師、地藏王菩薩
ZW06n0052_p0258a21║無始慳貪業緣重，不修因果作前程。
ZW06n0052_p0258a22║朝朝擾擾辦生涯，日日忙忙營業計。
ZW06n0052_p0258a23║祇道百年長在世，那知一夕便沉淪。
ZW06n0052_p0258a24║今此法會幸難逢，懺悔慳貪諸罪過。
ZW06n0052_p0258a25║慳貪罪過願消滅
ZW06n0052_p0259a01║志心頂禮，冥陽教主、救苦導師、地藏王菩薩
ZW06n0052_p0259a02║無始不曾修善果，心常燥怒若燋燃。
ZW06n0052_p0259a03║或瞋父母怨親人，或害賢良輕善友。
ZW06n0052_p0259a04║但起憎慊生嫉妒，不能和忍學菩提。
ZW06n0052_p0259a05║存亡善惡既無邊，願向法筵伸懺悔。
ZW06n0052_p0259a06║瞋恚罪業願消滅
ZW06n0052_p0259a07║志心頂禮，冥陽教主、救苦導師、地藏王菩薩
ZW06n0052_p0259a08║無始愚癡沒智慧，不修佛法是良緣。
ZW06n0052_p0259a09║合塵背覺毀真詮，嫉善習惡作非事。
ZW06n0052_p0259a10║愛網重重迷去路，真乘寂寂失歸宗。
ZW06n0052_p0259a11║皆因邪見恣貪癡，今仗慈尊求懺悔。
ZW06n0052_p0259a12║愚癡罪過願消滅
ZW06n0052_p0259a13║志心頂禮，冥陽教主、救苦導師、地藏王菩薩
ZW06n0052_p0259a14║眾等心居無妄境，心猿意馬起區分。
ZW06n0052_p0259a15║既然十習積為因，寧免六交同受報。
ZW06n0052_p0259a16║劫劫不曾逢善會，生生惟是到幽冥。
ZW06n0052_p0259a17║願從今日改前非，一切罪冤皆懺悔。
ZW06n0052_p0259a18║三業六根罪消滅
ZW06n0052_p0259a19║志心頂禮，冥陽教主、救苦導師、地藏王菩薩
ZW06n0052_p0259a20║聞說鐵圍深邃處，無邊地獄在其中。
ZW06n0052_p0259a21║火樑火柱火莊嚴，鐵銅鐵城鐵器械。
ZW06n0052_p0259a22║爰現皆由心造作，凌遲儘是惡眾生。
ZW06n0052_p0259a23║今朝投禮告能仁，願懺陰天無間獄。
ZW06n0052_p0260a01║無間獄中罪消滅
ZW06n0052_p0260a02║志心頂禮，冥陽教主、救苦導師、地藏王菩薩
ZW06n0052_p0260a03║聞說荒郊並曠野，無邊鬼類聚其中。
ZW06n0052_p0260a04║頭如華嶽醜形骸，喉似針鋒火相狀。
ZW06n0052_p0260a05║隨逐業風多受苦，皆因慳吝噁心招。
ZW06n0052_p0260a06║今朝眾等禮慈尊，懺悔願消餓鬼罪。
ZW06n0052_p0260a07║餓鬼罪障願消滅
ZW06n0052_p0260a08║志心頂禮，冥陽教主、救苦導師、地藏王菩薩
ZW06n0052_p0260a09║聞說循環報應類，皆因殺害枉烹炮。
ZW06n0052_p0260a10║祇食畜肉快心腸，畜死成人還相報。
ZW06n0052_p0260a11║強奪他財誇伎倆，不還彼債逞嘍囉。
ZW06n0052_p0260a12║因緣會遇定酬償，懺悔願消無間苦。
ZW06n0052_p0260a13║畜生道中罪消滅
ZW06n0052_p0260a14║志心頂禮，冥陽教主、救苦導師、地藏王菩薩
ZW06n0052_p0260a15║誰說業花皆結果？陰陽運度報難逃。
ZW06n0052_p0260a16║隨生欲誨造無明，現世身田因有患。
ZW06n0052_p0260a17║邪氣非災時蹇滯，形枯體重日沉痾。
ZW06n0052_p0260a18║從茲發露禮醫王，懺悔願消疾苦罪。
ZW06n0052_p0260a19║夙疾罪根願消滅
ZW06n0052_p0260a20║志心頂禮，冥陽教主、救苦導師、地藏王菩薩
ZW06n0052_p0260a21║聞說冤家並債主，隨形逐影永相侵。
ZW06n0052_p0260a22║業通三世既三防，事屬一家還一改。
ZW06n0052_p0260a23║怨氣如山山可裂，瞋心似海海須枯。
ZW06n0052_p0261a01║今時迴向證菩提，懺悔願消冤債苦。
ZW06n0052_p0261a02║冤債罪根願消滅
ZW06n0052_p0261a03║志心頂禮，冥陽教主、救苦導師、地藏王菩薩
ZW06n0052_p0261a04║父母恩重難可報，須知父母產生身。
ZW06n0052_p0261a05║懷耽十月體如山，乳哺三年身臭穢。
ZW06n0052_p0261a06║歲去年來漸長大，心強語狂不依遵。
ZW06n0052_p0261a07║一朝婚嫁得團圓，父母便看如外客。
ZW06n0052_p0261a08║五逆不孝罪消滅
ZW06n0052_p0261a09║志心頂禮，冥陽教主、救苦導師、地藏王菩薩
ZW06n0052_p0261a10║父母生身難以報，劬勞恩義幾千般。
ZW06n0052_p0261a11║心甜口苦自如然，四大六情慵似醉。
ZW06n0052_p0261a12║事養營生無暫歇，旦思暮念不曾閒。
ZW06n0052_p0261a13║我今剖露禮慈尊，仰答二親鞠育苦。
ZW06n0052_p0261a14║鞠育罪根願消滅
ZW06n0052_p0261a15║志心頂禮，冥陽教主、救苦導師、地藏王菩薩
ZW06n0052_p0261a16║母欲產時生㽱痛，至於轉動命須臾。
ZW06n0052_p0261a17║幸然母子各平安，血露滿房奚可視？
ZW06n0052_p0261a18║觸污地神並水府，更加殺害造諸僭。
ZW06n0052_p0261a19║虔誠瀝懇告慈尊，報答爺娘臨產苦。
ZW06n0052_p0261a20║臨產罪過願消滅
ZW06n0052_p0261a21║志心頂禮，冥陽教主、救苦導師、地藏王菩薩
ZW06n0052_p0261a22║生下孩兒既洗盡，六親眷屬始開顏。
ZW06n0052_p0261a23║撫憐顧視掌中珠，襁褓扶持懷內寶。
ZW06n0052_p0261a24║抱挾三年並乳哺，回乾就濕要兒安。
ZW06n0052_p0261a25║今時瀝懇禮能仁，報答雙親懷抱苦。
ZW06n0052_p0262a01║乳哺罪根願消除
ZW06n0052_p0262a02║志心頂禮，冥陽教主、救苦導師、地藏王菩薩
ZW06n0052_p0262a03║眾等自從無量劫，於諸法界遍經過。
ZW06n0052_p0262a04║多逢惡友習非犍，罕遇良朋為善事。
ZW06n0052_p0262a05║傲物凌人行暴虐，欺賢罔聖毀忠良。
ZW06n0052_p0262a06║願蒙諸聖力提攜，莫入涅槃常救護。
ZW06n0052_p0262a07║勸請已，歸命禮地藏王菩薩。
ZW06n0052_p0262a08║志心隨喜
ZW06n0052_p0262a09║眾等今朝深慶幸，得獲勝會結良緣。
ZW06n0052_p0262a10║耳聆玉偈滌昏朦，面對金容生敬仰。
ZW06n0052_p0262a11║上報四恩皆獲利，下資七祖盡超昇。
ZW06n0052_p0262a12║一真妙性儻圓明，還入塵勞相度脫。
ZW06n0052_p0262a13║隨喜已，歸命禮地藏王菩薩。
ZW06n0052_p0262a14║志心發願
ZW06n0052_p0262a15║願謝閻浮生極樂，長辭八苦出三途。
ZW06n0052_p0262a16║六親無逐境緣生，萬彙無從心識造。
ZW06n0052_p0262a17║三世業緣俱蕩滌，一乘妙法早圓明。
ZW06n0052_p0262a18║普願法界眾含生，齊證菩提無上道。
ZW06n0052_p0262a19║發願已，歸命禮三寶。
ZW06n0052_p0262a20║眾等聽說，地藏十王重懺偈：
ZW06n0052_p0262a21║眾等奔馳無暫歇，光陰迅速若雲飛。
ZW06n0052_p0262a22║貪名逐利沒休時，白髮紅顏相易變。
ZW06n0052_p0262a23║堪歎世人如聚泡，深嗟世事若浮漚。
ZW06n0052_p0263a01║當時努力早修行，願脫輪迴生正覺。
ZW06n0052_p0263a02║教唆詞訟廣開張，刑勢加臨深屈抑。
ZW06n0052_p0263a03║狼戾虎狠忘德義，機關蛇鼠妒賢人。
ZW06n0052_p0263a04║障人禮誦與修行，退彼道心無所益。
ZW06n0052_p0263a05║犯戒破齋觸供養，毀僧謗佛壞伽藍。
ZW06n0052_p0263a06║謬傳邪語濫宗乘，僻撰玄言安己典。
ZW06n0052_p0263a07║楚撻善人非毀譽，欺凌尊長起憎慊。
ZW06n0052_p0263a08║經營買賣逞豪強，斛秤點瞞圖小利。
ZW06n0052_p0263a09║畋獵毛禽並走獸，罟罾蝦蟆及遊魚。
ZW06n0052_p0263a10║火燒山谷亦無餘，藥毒澗溪白殆盡。
ZW06n0052_p0263a11║女嫁男婚成罪爨，傷胎損子積愆冤。
ZW06n0052_p0263a12║養蠶煮繭剪綾羅，醞釀酒漿拋米穀。
ZW06n0052_p0263a13║洗濯衣裳害蚤虱，赤身露體觸神明。
ZW06n0052_p0263a14║熱湯潑地殺混蟲，不顧行途踏螻蟻。
ZW06n0052_p0263a15║踐毀經書污字像，刻侵樹木作蔥癡。
ZW06n0052_p0263a16║損他利己討便宜，口是心非相反倒。
ZW06n0052_p0263a17║祇向眼前爭氣勢，那知死後有波吒。
ZW06n0052_p0263a18║四蛇三毒貪瞋癡，九結十纏常障染。
ZW06n0052_p0263a19║慚愧今朝方覺悟，慇勤向道自修持。
ZW06n0052_p0263a20║從前無限罪根源，一切志心皆懺悔。
ZW06n0052_p0263a21║懺悔已，歸命禮三寶。
ZW06n0052_p0263a22║志心迴向
ZW06n0052_p0263a23║遍法界中群品類，輪迴苦趣自飄沉。
ZW06n0052_p0264a01║願承讚禮一毫功，迥脫河沙諸業障。
ZW06n0052_p0264a02║世世常蒙佛所化，心心密契法流通。
ZW06n0052_p0264a03║願迴此善等虛空，同與含生登彼岸。
ZW06n0052_p0264a04║眾等久漂生死海，菩提路遠杳難尋。
ZW06n0052_p0264a05║不能自覺出邪途，爭解利他歸正道。
ZW06n0052_p0264a06║五眼六通無棄背，三乘九地苦為登。
ZW06n0052_p0264a07║菩提妙華遍莊嚴，隨所住處常安樂。
ZW06n0052_p0264a08║事法供養儀當演
ZW06n0052_p0264a09║大聖地藏王菩薩
ZW06n0052_p0264a10║比丘（某）等，敬白清淨合會大眾：上來三時仰告，多種
ZW06n0052_p0264a11║宣揚，能事云周，勝緣已畢。悟心見性，三生之彼我相
ZW06n0052_p0264a12║忘；解脫除冤，六類之自他無礙。香花羅列，漸漸凋疏；
ZW06n0052_p0264a13║燈燭熒煌，[采-木+有][采-木+有]披靡。將陳末法之供，豈怠最初之心？
ZW06n0052_p0264a14║純陀之供獻翹勤，香積之敷陳廣大。重將密語，以罄丹
ZW06n0052_p0264a15║衷。梵唄揄揚，丹舒虔斂。伏願一炷氤氳，十方普遍。
ZW06n0052_p0264a16║不異雪山牛首，願如象藏龍宮。更陳萬行之因花，永絕
ZW06n0052_p0264a17║十身之果德。銀碗焰焰，光輝大夜之昏衢；仙果芬芳，永
ZW06n0052_p0264a18║茂深根之固蒂。更以銀河之水，無殊性海之泉。蘋藻交
ZW06n0052_p0264a19║差，廣陳供養。鉢羅和中，人人飽足；曼拏羅上，處處圓
ZW06n0052_p0264a20║成。功德無邊，因緣浩大。伏願諸佛菩薩，上天下地，一
ZW06n0052_p0264a21║切靈神，不以鮮微，願垂攝受，以盡凡情之勤典，承諸佛
ZW06n0052_p0264a22║道之圓明。世出世間，功德圓滿。
ZW06n0052_p0264a23║妙供敷陳理事兼，沉檀鼻觀悟香嚴。
ZW06n0052_p0264a24║銀釭祖焰神光續，金色優曇古佛拈。
ZW06n0052_p0264a25║性水碧波澄海印，蘋婆丹果味甘甜。
ZW06n0052_p0265a01║殷勤奉獻牟尼座，沙界均蒙法雨露。
ZW06n0052_p0265a02║（加持五供養真言　宣課疏如常）
ZW06n0052_p0265a03║禮別聖賢
ZW06n0052_p0265a04║上來幾晝良霄，（一二三）期勝善，已沐完周。伏願諸佛
ZW06n0052_p0265a05║菩薩，海會聖賢，以垂降格之慈，必賜休祥之慶。六類盡
ZW06n0052_p0265a06║承消滅，一心爭不清涼？戀慕之深，劫石消而難捨；矜憐
ZW06n0052_p0265a07║之甚，滄海竭而奚休？真身雖絕於去來，凡意未忘於阻
ZW06n0052_p0265a08║隔。聊伸禮別，以盡傾虔。更祈在會僧俗真流，勿生懈
ZW06n0052_p0265a09║怠之心，休縱欄珊之意。此乃收因結果，末後慇勤。通
ZW06n0052_p0265a10║霄已荷於恭虔，少刻無令於闕誤。眾等各各志誠，起立
ZW06n0052_p0265a11║禮辭眾聖。當禮別時，（和）禮別聖賢。
ZW06n0052_p0265a12║誠心禮別，上來所請，此法會中，法身毗盧遮那佛、
ZW06n0052_p0265a13║報身盧捨那佛、化身釋迦牟尼佛，願我等所求如意，（和）禮
ZW06n0052_p0265a14║別聖賢。
ZW06n0052_p0265a15║誠心禮別，上來所請，此法會中，導師無量壽佛、藥
ZW06n0052_p0265a16║師琉璃光王佛、無垢淨光佛、熾盛光王佛、十方三世一切
ZW06n0052_p0265a17║諸佛，願我等所求如意，（和）禮別聖賢。
ZW06n0052_p0265a18║誠心禮別，上來所請，此法會中，文殊師利菩薩、普
ZW06n0052_p0265a19║賢王菩薩、大悲觀世音菩薩、大勢至菩薩、救苦地藏王菩
ZW06n0052_p0265a20║薩、解冤結菩薩、彌勒菩薩、光目女菩薩、虛空藏菩薩、金
ZW06n0052_p0265a21║剛藏菩薩、天上人間諸大阿羅漢眾，願我等所求如意，（和）
ZW06n0052_p0265a22║禮別聖賢
ZW06n0052_p0265a23║誠心禮別，上來所請，此法會中，浩浩天京上聖、冥
ZW06n0052_p0265a24║冥地府王官、滔滔水國龍君、烈烈陽間真宰，總三界若幽
ZW06n0052_p0265a25║若顯，盡四府乃聖乃凡，道場該羅，無邊至化，願我等所
ZW06n0052_p0265a26║求如意，（和）禮別聖賢。
ZW06n0052_p0266a01║晝夜精勤廣建修，收因結果欲云休。
ZW06n0052_p0266a02║聖人豈離方洲部？凡輩徒嗟鳳馬牛。
ZW06n0052_p0266a03║既沐光臨深有賴，更祈再會詎無由？
ZW06n0052_p0266a04║誰知一月千江水，無去無來處處周。
ZW06n0052_p0266a05║（加持心月圓滿咒　奉送聖賢咒）
ZW06n0052_p0266a06║（散金剛界咒　發遣鬼神咒）
ZW06n0052_p0266a07║（作三不捨　門外化錢）
ZW06n0052_p0266a08║
ZW06n0052_p0266a09║地藏慈悲救苦薦福利生道場儀文下終