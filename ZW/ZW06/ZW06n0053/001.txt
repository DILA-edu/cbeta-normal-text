ZW06n0053_p0314a01║
ZW06n0053_p0314a02║銷釋金剛經科儀
ZW06n0053_p0314a03║整理者　侯沖
ZW06n0053_p0314a04║
ZW06n0053_p0314a05║〔題解〕
ZW06n0053_p0314a06║《銷釋金剛經科儀》，又名《金剛科儀》。中國佛教典籍。宋
ZW06n0053_p0314a07║釋宗鏡述。一卷。明代至今雲南阿吒力僧常用科儀。
ZW06n0053_p0314a08║本科儀主要以姚秦鳩摩羅什譯《金剛般若波羅蜜經》為依據
ZW06n0053_p0314a09║編集而成。必須與坊間刻本《金剛經》（卷首為奉請八金剛、四菩
ZW06n0053_p0314a10║薩）配合纔能舉行法會。是研究中國佛教科儀的重要資料。
ZW06n0053_p0314a11║本科儀不見於我國古代經錄，也未為我國歷代大藏經所收。
ZW06n0053_p0314a12║日本《續藏經》收有清道光年間抄本《銷釋金剛經科儀》和明嘉靖
ZW06n0053_p0314a13║三十年覺連重集《銷釋金剛經科儀會要註解》，但都未經校勘。
ZW06n0053_p0314a14║本科儀一向被納入寶卷的研究範圍，未見從佛教科儀的角
ZW06n0053_p0314a15║度來探討。本科儀至今仍為雲南阿吒力僧最常用科儀，將其整
ZW06n0053_p0314a16║理出來，無疑可以為研究寶卷與佛教科儀的關係開拓新的思路，
ZW06n0053_p0314a17║也可以為研究其成書年代提供新的線索，還可以深化雲南阿吒
ZW06n0053_p0314a18║力教的研究。
ZW06n0053_p0314a19║整理本的底、校本情況如下：
ZW06n0053_p0314a20║底本：雲南省劍川縣阿吒力張宗義先生藏古抄本。
ZW06n0053_p0314a21║甲本：《續藏經》第壹輯第九十二套第二冊《銷釋金剛經科儀
ZW06n0053_p0314a22║會要註解》。
ZW06n0053_p0314a23║乙本：《續藏經》第壹輯第貳編乙第二套第二冊《銷釋金剛經
ZW06n0053_p0314a24║科儀》。
ZW06n0053_p0314a25║丙本：雲南省劍川縣阿吒力趙沛霖先生藏清光緒十二年抄
ZW06n0053_p0314a26║本。
ZW06n0053_p0314a27║甲本與諸本有異字，但註解引文不異者，不另出校記。
ZW06n0053_p0315a01║天津圖書館藏有本科儀明刻本，雲南省劍川縣民間也還有
ZW06n0053_p0315a02║不少古抄本，因條件限制，此次未能參校。
ZW06n0053_p0315a03║
ZW06n0053_p0315a04║〔錄文〕
ZW06n0053_p0315a05║銷釋金剛經科儀
ZW06n0053_p0315a06║隆興府百福院宗鏡禪師述
ZW06n0053_p0315a07║
ZW06n0053_p0315a08║眾等皈依，金剛堅固力。漢朝感夢，白馬西來意。
ZW06n0053_p0315a09║摩騰化時，鳩摩羅什譯。秦宗奧典，佛日照昏衢。
ZW06n0053_p0315a10║法身無相，不時掛心懷。得見如來，文殊在五台。
ZW06n0053_p0315a11║給孤長者，祇園布黃金。說法化導，果證紫金身。
ZW06n0053_p0315a12║般若海會佛菩薩
ZW06n0053_p0315a13║大眾志誠心，同歎開科偈：
ZW06n0053_p0315a14║說經教主大法王，法身不壞號金剛。
ZW06n0053_p0315a15║巍巍相好真三昧，灼灼祥光照十方。
ZW06n0053_p0315a16║不長不短功莫測，無去無來德難量。
ZW06n0053_p0315a17║自從西域傳心印，超越前三與後三。
ZW06n0053_p0315a18║般若海會佛菩薩　　（歎佛宣疏）
ZW06n0053_p0315a19║摩訶空最大，最大是摩訶，般若波羅蜜，撒手見彌
ZW06n0053_p0315a20║陀。茲有開科疏文，謹當宣讀。
ZW06n0053_p0316a01║報答親恩甚奇哉，本來心地豁然開。
ZW06n0053_p0316a02║旃檀牛首無價寶，儘是能仁花裏來。
ZW06n0053_p0316a03║（化納）
ZW06n0053_p0316a04║白馬馱來一卷經，一番拈起一番新。
ZW06n0053_p0316a05║蒙師已問經題目，試誦金剛一卷經。
ZW06n0053_p0316a06║蓋聞漢朝感夢，白馬西來，摩騰彰漢化之初時，羅什
ZW06n0053_p0316a07║感秦宗之代典。明明佛日，照破昏衢；朗朗慧燈，至今不
ZW06n0053_p0316a08║滅。教之興也，其在斯焉。末法之代，至於今日。恭
ZW06n0053_p0316a09║白十方賢聖，現坐道場。
ZW06n0053_p0316a10║本師釋迦牟尼佛，文殊普賢二大菩薩，滿空聖眾，一
ZW06n0053_p0316a11║切神祇，有天眼者，天眼遙觀；有天耳者，天耳遙聞。他
ZW06n0053_p0316a12║心宿住，聖心玄鑒。慈愍故，悲愍故，
ZW06n0053_p0316a13║大慈悲愍故。
ZW06n0053_p0316a14║　　信禮常住三寶
ZW06n0053_p0316a15║　　　　歸命十方一切佛
ZW06n0053_p0316a16║　　　　歸命十方一切法　　法輪常轉度眾生
ZW06n0053_p0316a17║　　　　歸命十方一切僧
ZW06n0053_p0316a18║夫金剛般若，能開解脫之門；玉偈波羅，善入菩提之
ZW06n0053_p0316a19║路。行行而非空非有，句句而無去無來。《金剛經》說三
ZW06n0053_p0316a20║十二分，分分而功德難量；須菩提聞四句妙偈，偈偈而殊
ZW06n0053_p0316a21║因莫測。書寫讀誦，當生華藏之天；為人演說，定達涅槃
ZW06n0053_p0317a01║之路。般若乃菩提佛母，信心即功德道源。長養聖胎，
ZW06n0053_p0317a02║出生妙法。大抵看經通義，問道窮源，啟淨信心，具
ZW06n0053_p0317a03║擇法眼。分句讀貫通之理，明問酬辯論之文。心心無
ZW06n0053_p0317a04║間理全彰，念念不忘文自現。或問酬深妙，而句義玄微。
ZW06n0053_p0317a05║詳究元因，略陳數段。庶一問一答，其文明若日星；
ZW06n0053_p0317a06║重辯重徵，其義曉如白黑。義隨文而文隨義，左右逢源；
ZW06n0053_p0317a07║珠走盤而盤走珠，縱橫無礙。信解受持者，洞明真性；見
ZW06n0053_p0317a08║聞隨喜者，咸悟菩提。流通天上人間，普遍微塵剎
ZW06n0053_p0317a09║海。太虛無際，法施何窮？以斯般若功勛，總報四恩三
ZW06n0053_p0317a10║有。
ZW06n0053_p0317a11║觀夫空如來藏，碎祖師關，獨露真常，無非般若。
ZW06n0053_p0317a12║三心不動，六喻全彰；七寶校功，四句倍勝。若乃循行數
ZW06n0053_p0317a13║墨，轉益見知，宗眼不明，非為究竟。嗚呼！微宣奧旨，
ZW06n0053_p0317a14║石火電光；密顯真機，銀山鐵壁。瞥生異見，滯在中途；
ZW06n0053_p0317a15║進步無門，退身迷路。聊通一線，俯為初機。良馬見鞭，
ZW06n0053_p0317a16║追風千里矣。
ZW06n0053_p0318a01║阿彌陀佛法中王，祇在西方極樂邦。
ZW06n0053_p0318a02║演說《金剛經》一卷，普天匝地放毫光。
ZW06n0053_p0318a03║阿彌陀如來　　（毫光接引）
ZW06n0053_p0318a04║切以幻身不久，浮世非堅。不久則形軀變異，非堅
ZW06n0053_p0318a05║則火宅無安。由是輪迴六趣幾時休，遷轉四生何日
ZW06n0053_p0318a06║盡？若不念佛求出離，畢竟無由得解脫。豈不忙
ZW06n0053_p0318a07║然省悟，火急修持，盡報為期，誓生安養？高超三界證真
ZW06n0053_p0318a08║空，迥出四流無苦趣。
ZW06n0053_p0318a09║釋迦文佛大奇哉，居士龐公棄家財。
ZW06n0053_p0318a10║真武不統王宮位，雪山迎請世尊來。
ZW06n0053_p0318a11║釋迦如來
ZW06n0053_p0318a12║證盟功德
ZW06n0053_p0318a13║詳夫百年光景，全在剎那；四大幻身，豈能長久？每
ZW06n0053_p0318a14║日塵勞汩汩，終朝業識茫茫。不知一性之圓明，徒逞六
ZW06n0053_p0318a15║根之貪慾。功名蓋世，無非大夢一場；富貴驚人，難免無
ZW06n0053_p0318a16║常二字。爭人爭我，到底成空；誇會誇能，畢竟非實。
ZW06n0053_p0319a01║風火散時無老少，溪山磨盡幾英雄。綠鬢未幾而
ZW06n0053_p0319a02║白髮早侵，賀者纔臨而弔者隨至。一包膿血，長年苦
ZW06n0053_p0319a03║戀恩情；七尺髑髏，恣意慳貪財寶。出息難期入息，今朝
ZW06n0053_p0319a04║不保來朝。愛河出沒幾時休？火宅憂煎何日了？不
ZW06n0053_p0319a05║願出離業網，祇言未有工夫。閻羅王忽地來追，崔相
ZW06n0053_p0319a06║公豈容展限？回首家親都不見，到頭業報自家當。鬼王
ZW06n0053_p0319a07║獄卒，一任欺凌；劍樹刀山，更無推抵。或攝沃焦石
ZW06n0053_p0319a08║下，或在鐵圍山間。受鑊湯則萬死千生，遭銼磕則一
ZW06n0053_p0319a09║刀兩斷。饑吞熱鐵，渴飲熔銅。十二時甘受苦辛，五
ZW06n0053_p0319a10║百劫不見頭影。受足罪業，復入輪迴。頓失舊時人身，
ZW06n0053_p0319a11║換卻這迴皮袋。披毛戴角，銜鐵負鞍。以肉供人，用
ZW06n0053_p0319a12║命還債。生被刀砧之苦，死遭湯火之災。互積冤愆，
ZW06n0053_p0319a13║遞相食啖。那時追悔，學道無因。何如直下承當，莫待
ZW06n0053_p0319a14║今生蹉過。
ZW06n0053_p0319a15║釋迦文佛，捨皇宮而直往雪山；居士龐公，將家財而
ZW06n0053_p0319a16║悉沉滄海。真武不統王位，惟務修行；呂公既作神
ZW06n0053_p0320a01║仙，尚勤參請。蘇學士常親佛印，韓文公終禮大顛。
ZW06n0053_p0320a02║裴公奪笏於石霜，房相問法於國一。妙善不招駙馬，成
ZW06n0053_p0320a03║佛無疑；六祖相遇客人，聽經頓悟。禪道若無況味，聖賢
ZW06n0053_p0320a04║何肯皈依？華林感二虎隨身，投子有三鴉報曉。李長者
ZW06n0053_p0320a05║解經而天廚送食，須菩提打坐而帝釋散花。達摩
ZW06n0053_p0320a06║隻履西歸，普化搖鈴騰去。羅漢來參於仰山和尚，嶽
ZW06n0053_p0320a07║帝受戒于思大禪師。徑山至今，猶是龍王打供；雪峰
ZW06n0053_p0320a08║往昔，能使木人開山。此皆已驗之因由，切莫自生於退
ZW06n0053_p0320a09║屈。野狐尚聽百丈法，螺螄猶護《金剛經》。十千游魚，
ZW06n0053_p0320a10║聞佛號化為天子；五百蝙蝠，聽法音總作聖賢。蟒聞懺
ZW06n0053_p0320a11║以生天，龍聽法而悟道。彼物尚能頓悟，況人何不回
ZW06n0053_p0320a12║心？或有埋頭喫飯而空過一生，或有錯路修行而不省這
ZW06n0053_p0320a13║意。豈識菩提覺性，個個圓成；爭知般若善根，人人具
ZW06n0053_p0320a14║足。莫問大隱小隱，休別在家出家。不拘僧俗而祇要
ZW06n0053_p0320a15║辨心，本無男女而何須著相。未明人妄分三教，了得
ZW06n0053_p0320a16║底同悟一心。若能返照迴光，皆得見性成佛。又況人身
ZW06n0053_p0320a17║易失，佛法難逢，欲超六道之周流，惟有一乘之徑捷。
ZW06n0053_p0320a18║需求正見，莫信邪師。悟了方是入頭，行得始能脫俗。
ZW06n0053_p0320a19║步步踏著實地，頭頭頂掛虛空。用時則萬境全彰，放下
ZW06n0053_p0321a01║則一塵不立。超生死不相關之地，了鬼神覷不破之機。
ZW06n0053_p0321a02║是凡是聖而同個路頭，或冤或親而共一鼻孔。如斯實
ZW06n0053_p0321a03║悟，尚滯半途。休沉向上三玄，要了末後一著。且
ZW06n0053_p0321a04║道：即今喚那個做末後一著？青山低處見天闊，紅藕開
ZW06n0053_p0321a05║時聞水香。
ZW06n0053_p0321a06║棄卻瓢囊擊碎琴，如今不戀汞中金。
ZW06n0053_p0321a07║自從一見黃龍後，始覺從前錯用心。
ZW06n0053_p0321a08║始知生死事無常，莫道先從老者亡。
ZW06n0053_p0321a09║大限到來無定準，後生年少也提防。
ZW06n0053_p0321a10║富貴貧窮各有由，宿緣分定莫剛求。
ZW06n0053_p0321a11║不曾下得春時種，空守荒田望有秋。
ZW06n0053_p0321a12║修唎修唎。摩訶修唎。普供養，我牟尼。將欲誦
ZW06n0053_p0321a13║經，先安土地。金剛菩薩，擁護壇儀。云何梵畢？
ZW06n0053_p0321a14║發願謹受持。
ZW06n0053_p0321a15║一相元無垢，體性離塵緣。
ZW06n0053_p0321a16║專心持四句，且要誦真言。
ZW06n0053_p0321a17║《金剛經》啟請
ZW06n0053_p0321a18║若有人受持《金剛經》者，先須至心念淨口業真言，
ZW06n0053_p0322a01║然後啟請八金剛、四菩薩名號。所在之處，常當擁護。
ZW06n0053_p0322a02║淨口業真言
ZW06n0053_p0322a03║修唎修唎。摩訶修唎。修修唎。薩婆訶。
ZW06n0053_p0322a04║安土地真言
ZW06n0053_p0322a05║南無三滿哆。母馱喃。唵。度嚕度嚕。地尾薩
ZW06n0053_p0322a06║婆訶。
ZW06n0053_p0322a07║虛空藏菩薩普供養真言
ZW06n0053_p0322a08║唵。誐誐曩。三婆嚩。韈日囉斛。
ZW06n0053_p0322a09║恭聞法身無相，非相可觀；至理絕言，非言所及。
ZW06n0053_p0322a10║蓋以因興四願，果滿三身。酬願現身，彰言化物。我釋
ZW06n0053_p0322a11║迦聖主，利物情深。愍娑婆流浪之鄉，贊嚴土常樂之界。
ZW06n0053_p0322a12║國名極樂，佛號彌陀。四十八願弘深，百萬行門廣大。
ZW06n0053_p0322a13║雙明真化，應接高低。地前地上皆生，是聖是凡俱往。
ZW06n0053_p0322a14║彌陀緣願，於是彰焉；淨土真詮，由斯顯矣。經來自久，
ZW06n0053_p0322a15║久缺宣傳。奉報佛恩，當明經旨。透關妙達如來
ZW06n0053_p0322a16║境，及第高登本分鄉。
ZW06n0053_p0323a01║佛在靈山莫遠求，靈山祇在汝心頭。
ZW06n0053_p0323a02║人人有個靈山塔，好去靈山塔下修。
ZW06n0053_p0323a03║外道天魔皆拱手，梵王帝釋為呈祥。
ZW06n0053_p0323a04║願今合會諸男女，同證金剛大道場。
ZW06n0053_p0323a05║早起忙忙直到昏，不愁生死祇愁貧。
ZW06n0053_p0323a06║饒君使盡千條計，直至無常不稱心。
ZW06n0053_p0323a07║般若大教，六百餘卷。佛如來，金口宣。六朝翻譯，
ZW06n0053_p0323a08║東土流傳。頻頻持誦，四句真詮。無為福勝，果報利
ZW06n0053_p0323a09║人天。
ZW06n0053_p0323a10║稽首三界主，大孝釋迦尊。
ZW06n0053_p0323a11║累劫報親恩，積因成正覺。
ZW06n0053_p0323a12║奉請八金剛　（至）四菩薩
ZW06n0053_p0323a13║此經乃大乘教，菩薩摩訶薩人之所修。般若為六
ZW06n0053_p0323a14║波羅蜜之最勝者也，所以名為般若波羅蜜。故下經云：
ZW06n0053_p0323a15║「如來為發大乘者說，為發最上乘者說。」以此《佛說大般
ZW06n0053_p0323a16║若經》，有六百卷，凡一十六會。此經乃第五百七十七
ZW06n0053_p0323a17║卷，給孤獨園第二處第九會說也。所以道：昔日如來金
ZW06n0053_p0323a18║口演，至今拈起又重新。
ZW06n0053_p0324a01║此經佛說數千年，無量人天得受傳。
ZW06n0053_p0324a02║憶得古人曾解道，更須會取未聞前。
ZW06n0053_p0324a03║人間陽壽真難得，一寸光陰一寸金。
ZW06n0053_p0324a04║莫待老來方學道，孤墳儘是少年人。
ZW06n0053_p0324a05║在家菩薩智非常，鬧市叢中作道場。
ZW06n0053_p0324a06║心地若能無罣礙，高山平地總西方。
ZW06n0053_p0324a07║金剛般若體如如，翠竹黃花滿路途。
ZW06n0053_p0324a08║八百餘家呈妙手，大家依樣畫葫蘆。
ZW06n0053_p0324a09║金剛般若，人人本具，割斷智為初。白雲散處，一輪
ZW06n0053_p0324a10║顯露。影落千江，無來無去。諸人薦取，凡聖一同居。
ZW06n0053_p0324a11║摩訶大法王，無短亦無長。
ZW06n0053_p0324a12║本來非皂白，隨處現青黃。
ZW06n0053_p0324a13║發願文　　　開經偈　　　云何梵
ZW06n0053_p0324a14║《金剛般若波羅蜜經》
ZW06n0053_p0324a15║宗鏡云：祇這一卷經，六道含靈，一切性中，皆悉具
ZW06n0053_p0324a16║足。蓋為受身之後，妄為六根六塵，埋沒此一段靈光，終
ZW06n0053_p0324a17║日冥冥，不知不覺，故我佛生慈悲心，願救一切眾生，齊
ZW06n0053_p0324a18║超苦海，共證菩提。所以在捨衛國，為說是經大意，祇是
ZW06n0053_p0324a19║為人解粘去縛，直下明瞭自性，免逐輪迴，不為六根六塵
ZW06n0053_p0324a20║所惑。若人具上根上智，不撥自轉，是胸中自有此經。
ZW06n0053_p0324a21║且將置三十二分，於空間無用之地，亦不是過。如或
ZW06n0053_p0325a01║未然，且聽山野，與汝打葛籐去也。夫《金剛經》者，自性
ZW06n0053_p0325a02║堅固，萬劫不壞。況金性堅剛也；般若者，智慧也。波羅
ZW06n0053_p0325a03║蜜者，登彼岸義也。見性得度，即登彼岸；未得度者，即
ZW06n0053_p0325a04║是此岸。經者徑也，我佛若不開個徑路，後代兒孫，又向
ZW06n0053_p0325a05║甚麼處進步。且道：這一步又如何進？看取下文提綱，
ZW06n0053_p0325a06║此經深旨，無相為宗，顯妄明真，提綱要旨。劍鋒微
ZW06n0053_p0325a07║露，掃萬法之本空；心花發明，照五蘊之非有。直
ZW06n0053_p0325a08║得雲收雨霽，海湛空澄，快登般若慈舟，直到菩提彼岸。
ZW06n0053_p0325a09║且道：心花發明在甚麼處？太湖三萬六千傾，月在波心
ZW06n0053_p0325a10║說向誰？
ZW06n0053_p0325a11║法王權實令雙行，電捲風馳海嶽傾。
ZW06n0053_p0325a12║霹靂一聲雲散盡，到家元不涉途程。
ZW06n0053_p0325a13║西方淨土人人有，不假修持已現前。
ZW06n0053_p0325a14║諸上善人如見性，阿彌陀佛便同肩。
ZW06n0053_p0325a15║無始無明幻色迷，夢魂生死幾千迴。
ZW06n0053_p0325a16║一條直路超三界，但念彌陀歸去來。
ZW06n0053_p0325a17║法會因由，教起根源。如是法，我佛宣。舍衛國
ZW06n0053_p0325a18║中，乞食為先。次第乞已，本處安然。結跏趺坐，終日
ZW06n0053_p0325a19║默無言。
ZW06n0053_p0326a01║金剛般若智，個個體如然。
ZW06n0053_p0326a02║白雲消散盡，明月一輪圓。
ZW06n0053_p0326a03║法會因由分第一　　（入《金剛經》）
ZW06n0053_p0326a04║調御師親臨舍衛，威動乾坤；阿羅漢雲集祇園，輝騰
ZW06n0053_p0326a05║日月。入城持鉢，良由悲愍貧窮；洗足收衣，正是宴安時
ZW06n0053_p0326a06║節。若向世尊未舉已前薦得，猶且不堪，開口已後承當，
ZW06n0053_p0326a07║自救不了。宗鏡急為提撕，早遲八刻。何故？良馬已隨
ZW06n0053_p0326a08║鞭影去，阿難依舊世尊前。
ZW06n0053_p0326a09║乞食歸來會給孤，收衣敷坐正安居。
ZW06n0053_p0326a10║真慈洪範超三界，調御人天得自如。
ZW06n0053_p0326a11║西方寶號能宣演，九品蓮台必往生。
ZW06n0053_p0326a12║直下相逢休外覓，何勞十萬八千程。
ZW06n0053_p0326a13║百歲光陰瞬息迴，其身畢竟化為灰。
ZW06n0053_p0326a14║誰人肯向生前悟，悟取無生歸去來。
ZW06n0053_p0326a15║善現啟請，頓起疑心，合掌問世尊：云何應住，降
ZW06n0053_p0326a16║伏其心？佛教如是，仔細分明。冰消此岸，無花
ZW06n0053_p0326a17║休怨春。
ZW06n0053_p0326a18║金剛般若智，莫向外邊求。
ZW06n0053_p0326a19║空生來請問，教起有因由。
ZW06n0053_p0327a01║善現啟請分第二　　（入經）
ZW06n0053_p0327a02║昔奇哉之善現，讚希有之慈尊。悲憐濁世眾生，
ZW06n0053_p0327a03║咨決菩提心要。可謂一經正眼，三藏絕詮。千聖
ZW06n0053_p0327a04║不傳，諸祖不說。如是降伏，扁舟已過洞庭湖。護念叮
ZW06n0053_p0327a05║嚀，何啻白雲千萬里？為甚麼如此？毗婆屍佛早留心，
ZW06n0053_p0327a06║直至而今不得妙。
ZW06n0053_p0327a07║問處孤高答處深，妙圓真淨不須尋。
ZW06n0053_p0327a08║瞥然如是知端的，默契菩提大道心。
ZW06n0053_p0327a09║阿彌陀佛元無相，遍界明明不覆藏。
ZW06n0053_p0327a10║文潞尚然修淨土，東坡猶願往西方。
ZW06n0053_p0327a11║纔出胞胎又入胎，聖人觀此慟悲哀。
ZW06n0053_p0327a12║幻身究竟無香潔，打破畫瓶歸去來。
ZW06n0053_p0327a13║大乘正宗，指示叮嚀，空生意分明。如是應住，降伏
ZW06n0053_p0327a14║其心。四生六道，無我無人。誰歸滅度？拈來卻在心。
ZW06n0053_p0327a15║獨坐寂寥寥，平地起波濤。
ZW06n0053_p0327a16║風來波浪起，水漲見船高。
ZW06n0053_p0327a17║大乘正宗分第三　　（入經）
ZW06n0053_p0327a18║涅槃清淨，盡令含識皈依；四相俱忘，實無眾生滅
ZW06n0053_p0327a19║度。如斯了悟，便能脫死超生。其或未然，依舊迷封滯
ZW06n0053_p0328a01║殼。會麼？
ZW06n0053_p0328a02║生死涅槃本平等，妄心盡處即菩提。
ZW06n0053_p0328a03║頂門具眼辨來端，眾類何曾入涅槃？
ZW06n0053_p0328a04║絕後再甦無一物，了知生死不相干。
ZW06n0053_p0328a05║七重寶樹人人有，九品蓮花處處開。
ZW06n0053_p0328a06║不涉一程親見佛，圓音時聽悟心懷。
ZW06n0053_p0328a07║擲卻閻浮似草鞋，更無一物可開懷。
ZW06n0053_p0328a08║靈明一點輝千古，超日月光歸去來。
ZW06n0053_p0328a09║妙行無住，日月分明，本體離根塵。四維上下，朗耀
ZW06n0053_p0328a10║無窮。世尊指教，一一分明。空生信受，鶯來處處春。
ZW06n0053_p0328a11║摩訶般若宗，性相體皆同。
ZW06n0053_p0328a12║四生並六道，盡在默然中。
ZW06n0053_p0328a13║妙行無住分第四　　（入經）
ZW06n0053_p0328a14║住相佈施，猶日月之有窮；不著六塵，若虛空之無
ZW06n0053_p0328a15║際。自他俱利，福德難量。豁然運用靈通，廓爾縱橫自
ZW06n0053_p0328a16║在。且道：還有住著處麼？妙體本來無處所，通身何更
ZW06n0053_p0328a17║有蹤由。
ZW06n0053_p0329a01║運心檀度契真常，福等虛空不可量。
ZW06n0053_p0329a02║無影樹頭花爛熳，從他採獻法中王。
ZW06n0053_p0329a03║步步頭頭皆是道，彌陀元不住西方。
ZW06n0053_p0329a04║法身遍滿三千界，化佛權為十二光。
ZW06n0053_p0329a05║道過邙山古墓排，淮陰功業事堪哀。
ZW06n0053_p0329a06║貧富貴賤皆如夢，夢覺來時歸去來。
ZW06n0053_p0329a07║如理實見，分明說破，空生意如何？地水火風，四大
ZW06n0053_p0329a08║和合。雲來雲去，本更無他。漚生漚滅，元非一與多。
ZW06n0053_p0329a09║如如真妙理，湛湛自然觀。
ZW06n0053_p0329a10║圓明真實見，隨處得安然。
ZW06n0053_p0329a11║如理實見分第五　　（入經）
ZW06n0053_p0329a12║金身顯煥，巍巍海上孤峰；妙相莊嚴，皎皎星中圓
ZW06n0053_p0329a13║月。雖然如是，畢竟非真。經云：真非真恐迷，我常
ZW06n0053_p0329a14║不開演。且道意在於何？一月普現一切水，一切水月
ZW06n0053_p0329a15║一月攝。
ZW06n0053_p0329a16║報化非真了妄緣，法身清淨廣無邊。
ZW06n0053_p0329a17║千江有水千江月，萬里無雲萬里天。
ZW06n0053_p0329a18║人命無常呼吸間，眼觀紅日落西山。
ZW06n0053_p0329a19║寶山歷盡空迴首，一失人身萬劫難。
ZW06n0053_p0329a20║稽首彌陀真聖主，身乘七寶紫金台。
ZW06n0053_p0329a21║四十八願常無間，攝受眾生歸去來。
ZW06n0053_p0330a01║正信希有，一念無差。心內外，休取法。心若取
ZW06n0053_p0330a02║法，凡聖皆差。心若無念，卻被雲霞。圓明一點，春
ZW06n0053_p0330a03║來樹樹花。
ZW06n0053_p0330a04║邪心俱蕩盡，正信勿生疑。
ZW06n0053_p0330a05║念念無差別，處處發真機。
ZW06n0053_p0330a06║正信希有分第六　　（入經）
ZW06n0053_p0330a07║因勝果勝，信心明瞭無疑；人空法空，真性本來平
ZW06n0053_p0330a08║等。直饒名相雙泯，取捨兩忘。要且猶存筏見。咦！
ZW06n0053_p0330a09║彈指已超生死海，何須更覓度人舟。
ZW06n0053_p0330a10║善根成熟信無疑，取相求玄轉背馳。
ZW06n0053_p0330a11║一念頓超空劫外，元來不許老胡知。
ZW06n0053_p0330a12║頻伽尚能知皈向，孔雀猶聞得化生。
ZW06n0053_p0330a13║時節因緣休蹉過，樓頭畫鼓恰初更。
ZW06n0053_p0330a14║勢至觀音悲滿懷，寶瓶楊柳灑三災。
ZW06n0053_p0330a15║誓隨淨土彌陀主，接引眾生歸去來。
ZW06n0053_p0330a16║無得無說，誰為安名？空生意分明。如來所說，無
ZW06n0053_p0330a17║始無終。雲生晚谷，月照長空。千法萬法，皆從一法生。
ZW06n0053_p0330a18║取捨皆難得，無心體自然。
ZW06n0053_p0330a19║本來常寂寂，無說亦無傳。
ZW06n0053_p0330a20║無得無說分第七　　（入經）
ZW06n0053_p0331a01║得亦非，說亦非，能仁機輪電掣。取不可，捨不
ZW06n0053_p0331a02║可，空生舌本瀾翻。且道無為法為甚麼有差別？萬
ZW06n0053_p0331a03║古碧潭空界月，再三撈漉始應知。
ZW06n0053_p0331a04║雲捲秋空月印潭，寒光無際與誰談？
ZW06n0053_p0331a05║豁開透地通天眼，大道分明不用參。
ZW06n0053_p0331a06║西方勝境無明暗，不比人間夜半深。
ZW06n0053_p0331a07║五鼓分明當子位，一輪正滿對天心。
ZW06n0053_p0331a08║休插龍釵與鳳釵，莫將胭粉污唇腮。
ZW06n0053_p0331a09║法身清淨元無垢，體露堂堂歸去來。
ZW06n0053_p0331a10║依法出生，法法皆真，元從一法生。四生六道，情
ZW06n0053_p0331a11║與無情。山河大地，體露分明。泥牛吸水，黃河徹底
ZW06n0053_p0331a12║清。
ZW06n0053_p0331a13║山河如掌平，無壞亦無成。
ZW06n0053_p0331a14║千差與萬別，金剛界內生。
ZW06n0053_p0331a15║依法出生分第八　　（入經）
ZW06n0053_p0331a16║寶滿三千，財施有盡；偈宣四句，法施無窮。發
ZW06n0053_p0332a01║生智慧光明，流出真如妙道。所以稱揚德勝，了達性
ZW06n0053_p0332a02║空。徹諸佛之本源，豁一經之眼目。還見四句親切處
ZW06n0053_p0332a03║麼？真性洞明依般若，不勞彈指證菩提。
ZW06n0053_p0332a04║徒將七寶施三千，四句親聞了上根。
ZW06n0053_p0332a05║無量劫來諸佛祖，從茲超出涅槃門。
ZW06n0053_p0332a06║慧燈不滅魔難入，智鏡常明夢不侵。
ZW06n0053_p0332a07║堪歎浮生瞌睡漢，從他萬劫恣昏沉。
ZW06n0053_p0332a08║頭髮焦然乾竹釵，兩肩擔水又擔柴。
ZW06n0053_p0332a09║一生貧賤多辛苦，厭惡女生歸去來。
ZW06n0053_p0332a10║一相無相，本自如然，不在口宣傳。五果四向，
ZW06n0053_p0332a11║誰後誰先？絲毫不掛，萬法周圓。圓明彌滿，無心照大
ZW06n0053_p0332a12║千。
ZW06n0053_p0332a13║五果並四向，本體元無相。
ZW06n0053_p0332a14║兩目不相似，鼻孔都一樣。
ZW06n0053_p0332a15║一相無相分第九　　（入經）
ZW06n0053_p0332a16║人天往返，諸漏未除。道果雙忘，無諍第一。超凡
ZW06n0053_p0332a17║入聖，從頭勘證。將來轉位，回機透底，盡令徹去。還委
ZW06n0053_p0332a18║悉麼？
ZW06n0053_p0333a01║勿謂無心云是道，無心猶隔一重關。
ZW06n0053_p0333a02║果位聲聞獨善身，寂然常定本非真。
ZW06n0053_p0333a03║回心頓入如來海，倒駕慈航逆渡人。
ZW06n0053_p0333a04║樓頭畫鼓五更闌，爭奈眾生被眼瞞。
ZW06n0053_p0333a05║不見性天光燦燦，但於夜後黑漫漫。
ZW06n0053_p0333a06║極樂國中真快樂，永無八難及三災。
ZW06n0053_p0333a07║常聞天樂空中響，敢勸西方歸去來。
ZW06n0053_p0333a08║莊嚴淨土，錦上添花，徒勞任算沙。燃燈昔日，
ZW06n0053_p0333a09║授記無差。因風吹火，末後拈花。誰人會得，迦葉便
ZW06n0053_p0333a10║笑他。
ZW06n0053_p0333a11║莊嚴生淨土，金粟眼中沙。
ZW06n0053_p0333a12║初生全洩漏，末後又拈花。
ZW06n0053_p0333a13║莊嚴淨土分第十　　（入經）
ZW06n0053_p0333a14║如來續焰燃燈，實無可得之法；菩薩莊嚴佛土，
ZW06n0053_p0333a15║應無所住之心。諸妄消亡，一真清淨。昔究法華妙
ZW06n0053_p0333a16║旨，親感普賢誨言。清淨身心，安居求實。冥符奧義，豁
ZW06n0053_p0333a17║悟前因。直得心法兩忘，根塵俱泯。且道：莊嚴個什
ZW06n0053_p0333a18║麼？彈指圓成八萬門，剎那滅卻三祇劫。
ZW06n0053_p0334a01║正法眼中無所得，涅槃心外謾莊嚴。
ZW06n0053_p0334a02║六塵空寂無人會，推倒須彌浸玉蟾。
ZW06n0053_p0334a03║百歲光陰一剎那，凌晨淨口念彌陀。
ZW06n0053_p0334a04║看經讀誦無休歇，必免當來過奈河。
ZW06n0053_p0334a05║造論弘經大辯才，馬鳴龍樹及天台。
ZW06n0053_p0334a06║圭峰乃至清涼老，總勸西方歸去來。
ZW06n0053_p0334a07║無為福勝，四句堪誇，如塵比數沙。住相佈施，凡聖
ZW06n0053_p0334a08║皆差。無來無去，月照簾下。無根樹子，常開四季花。
ZW06n0053_p0334a09║四句絕堪誇，河沙數漸多。
ZW06n0053_p0334a10║算來無一法，淨處娑婆訶。
ZW06n0053_p0334a11║無為福勝分第十一　　（入經）
ZW06n0053_p0334a12║滿積恒沙七寶，周回佈施三千。福德分明，因果不
ZW06n0053_p0334a13║昧。能宣四句之偈，勝前萬倍之功。用真智以照愚，如
ZW06n0053_p0334a14║急流而勇退。且道：退後如何？象踏恒沙徹底過，大千
ZW06n0053_p0334a15║沙界百雜碎。
ZW06n0053_p0334a16║重增七寶滿恒沙，如棄甜桃覓苦瓜。
ZW06n0053_p0334a17║豁悟真空元不壞，百千三昧總虛花。
ZW06n0053_p0334a18║百歲光陰燃指間，奔馳不定片時閑。
ZW06n0053_p0335a01║煩君點檢形骸看，多少英雄去不還。
ZW06n0053_p0335a02║勢至悲光絕點埃，塵塵剎剎現如來。
ZW06n0053_p0335a03║真心量與觀音等，接引眾生歸去來。
ZW06n0053_p0335a04║尊重正教，誰敢輕慢？塔廟在身邊。人人本有，
ZW06n0053_p0335a05║個個皆然。金剛寶藏，體自周圓。若還信受，拈來自
ZW06n0053_p0335a06║檢看。
ZW06n0053_p0335a07║起坐皆尊重，常親塔廟前。
ZW06n0053_p0335a08║如如元不動，處處得安然。
ZW06n0053_p0335a09║尊重正教分第十二　　（入經）云云
ZW06n0053_p0335a10║慈愍三根，隨說乃人天敬仰；受持四句，皆應如塔廟
ZW06n0053_p0335a11║尊崇。常行無念之心，實為希有之法。如何是最上第一
ZW06n0053_p0335a12║句？非但我今獨達了，恒沙諸佛體皆同。
ZW06n0053_p0335a13║說處隨宜不滯空，勸持四句為流通。
ZW06n0053_p0335a14║天龍覆護尊如塔，功德無邊贊莫窮。
ZW06n0053_p0335a15║百歲光陰老盡人，青山綠水至如今。
ZW06n0053_p0335a16║開眸認取來生路，莫學愚頑錯用心。
ZW06n0053_p0335a17║念佛臨終見寶台，寶幡寶蓋滿空排。
ZW06n0053_p0335a18║彌陀勢至觀音等，合掌相隨歸去來。
ZW06n0053_p0335a19║如法受持，誰敢謾他？須菩提，於意如何？我今
ZW06n0053_p0336a01║為汝，一一言破。白雲散處，月照禪河。文殊不遠，休巡
ZW06n0053_p0336a02║山禮土坡。
ZW06n0053_p0336a03║如法謹受持，福勝等須彌。
ZW06n0053_p0336a04║白雲消散盡，明月始光輝。
ZW06n0053_p0336a05║如法受持分第十三　　（入經）
ZW06n0053_p0336a06║大覺尊，本來不立一字，而直指人心；須菩提，無端
ZW06n0053_p0336a07║特請標名，而強生枝節。縱使析微塵如世界，無相
ZW06n0053_p0336a08║可求；施身命等河沙，無法可說。且道：奉行個什麼？金
ZW06n0053_p0336a09║剛寶劍倚天寒，外道邪魔俱腦裂。
ZW06n0053_p0336a10║個裏本無元字腳，空中誰敢強安名？
ZW06n0053_p0336a11║等閒點出金剛眼，照破魔王八萬城。
ZW06n0053_p0336a12║百歲光陰不自驚，老來何物作前程？
ZW06n0053_p0336a13║祇憑經卷三千藏，莫把虛華過一生。
ZW06n0053_p0336a14║般若現前無罣礙，橫身宇宙莫疑猜。
ZW06n0053_p0336a15║虛空拶破難藏覆，大道分明歸去來。
ZW06n0053_p0336a16║離相寂滅，誰為分別？有口也難說。五百世中，
ZW06n0053_p0336a17║割截支節，而無一念，妄生虛說。成道證果，雲散
ZW06n0053_p0336a18║家家月。
ZW06n0053_p0337a01║離相即非說，古今常寂滅。
ZW06n0053_p0337a02║而無一念心，任汝分支節。
ZW06n0053_p0337a03║離相寂滅分第十四　　（入經）
ZW06n0053_p0337a04║空生聞說是經，解義趣而悲流兩淚；仙人垂慈
ZW06n0053_p0337a05║弘忍，笑雪刃而謾斬虛空。如是印可其詞，能離一切諸
ZW06n0053_p0337a06║相。未審感悟處有何奇特？豁開慧眼明如日，返照
ZW06n0053_p0337a07║微塵世界空。
ZW06n0053_p0337a08║善吉親聞徹見源，悲欣交集贊慈尊。
ZW06n0053_p0337a09║心空法朗超真際，堪報從前不報恩。
ZW06n0053_p0337a10║百歲光陰石火光，回頭何不早思量？
ZW06n0053_p0337a11║無常相請宜推托，免向閻君論短長。
ZW06n0053_p0337a12║真樂真常真淨土，寶池寶樹寶花開。
ZW06n0053_p0337a13║無寒無暑無凋變，歸去來兮歸去來。
ZW06n0053_p0337a14║持經功德，福多難比，三時喻不齊。住相佈施，終須
ZW06n0053_p0337a15║有退。無漏智慧，頓證菩提。花開花謝，日東月落
ZW06n0053_p0337a16║西。
ZW06n0053_p0337a17║此經功德勝，誰人解受持？
ZW06n0053_p0337a18║寒山逢拾得，拍手笑微微。
ZW06n0053_p0338a01║持經功德分第十五　　（入經）
ZW06n0053_p0338a02║佈施千萬億劫之身，福深於海；為發最上大乘
ZW06n0053_p0338a03║者說，擔重如山。慶快撩起便行，且請依前放下。何故？
ZW06n0053_p0338a04║大力量人元不動，等閒抹過上頭關。
ZW06n0053_p0338a05║倒握吹毛掃異蹤，頓令心地盡開通。
ZW06n0053_p0338a06║鋒鋩獨露毗盧頂，凡聖齊教列下風。
ZW06n0053_p0338a07║百歲光陰燭在風，誰人心與佛心同？
ZW06n0053_p0338a08║修行速往西方去，足下蓮花步步生。
ZW06n0053_p0338a09║十念圓成一念回，三心果滿九蓮開。
ZW06n0053_p0338a10║塵勞念佛同時去，歸去來兮歸去來。
ZW06n0053_p0338a11║能淨業障，塵體雙亡，五百億難量。恒沙諸佛，承
ZW06n0053_p0338a12║事供養。而今成道，萬法齊彰。圓明果滿，春來日漸
ZW06n0053_p0338a13║長。
ZW06n0053_p0338a14║業障本來無，心差轉見殊。
ZW06n0053_p0338a15║若悟三空理，何處不如如？
ZW06n0053_p0338a16║能淨業障分第十六　　（入經）
ZW06n0053_p0338a17║宿業緣而墮惡道，今人賤而罪即消。供諸佛，誦
ZW06n0053_p0338a18║此經，功德勝而喻莫及。祇如無著無相底，還有果報也
ZW06n0053_p0338a19║無？妄心滅盡業還空，直證菩提超等級。
ZW06n0053_p0339a01║惡因誰作罪誰招？真性如空不動搖。
ZW06n0053_p0339a02║曠劫無明俱蕩盡，先天後地寂寥寥。
ZW06n0053_p0339a03║百歲光陰似水流，無窮無盡幾時休？
ZW06n0053_p0339a04║不如先證菩提路，悉免輪迴得自由。
ZW06n0053_p0339a05║歸去來兮歸去來，一靈休更入胞胎。
ZW06n0053_p0339a06║化身花上身金色，目擊金容歸去來。
ZW06n0053_p0339a07║究竟無我，四大全空，五蘊假立名。通達萬法，處處
ZW06n0053_p0339a08║皆空。青山綠水，雲起長空。諸人薦取，黃鸝啼曉風。
ZW06n0053_p0339a09║授記本無言，真慈大覺宣。
ZW06n0053_p0339a10║四相非四相，菩提果自鮮。
ZW06n0053_p0339a11║究竟無我分第十七　　（入經）
ZW06n0053_p0339a12║妄盡還真，眾生何曾滅度？法空無我，菩提本自圓
ZW06n0053_p0339a13║成。直饒遇燃燈印證而不疑，已隔來世；況釋迦重審
ZW06n0053_p0339a14║而方悟，轉涉途程。且道：不涉途程底人，腳跟還點地
ZW06n0053_p0339a15║也麼？丈夫自有衝天志，不向如來行處行。
ZW06n0053_p0339a16║直指單傳密意深，本來非佛亦非心。
ZW06n0053_p0339a17║分明不受燃燈記，自有靈光耀古今。
ZW06n0053_p0339a18║百歲光陰一夢中，老來不與舊時同。
ZW06n0053_p0340a01║眾生好似風無定，搖落桃花滿地紅。
ZW06n0053_p0340a02║不知誰解巧安排，捏聚依前又放開。
ZW06n0053_p0340a03║莫謂如來成斷滅，一聲還續一聲來。
ZW06n0053_p0340a04║一體同觀，萬法無差，凡聖共一家。如來五眼，照耀
ZW06n0053_p0340a05║塵沙。三心洞徹，本性無涯。春來日暖，無樹不放花。
ZW06n0053_p0340a06║如來具六通，三心不可窮。
ZW06n0053_p0340a07║算沙無億數，到此體皆同。
ZW06n0053_p0340a08║一體同觀分第十八　　（入經）
ZW06n0053_p0340a09║五眼悉圓明，如揭日耀恒沙之世界；三心不可
ZW06n0053_p0340a10║得，似撥火覓滄海之浮漚。縱使窮諸玄辯，竭世樞
ZW06n0053_p0340a11║機，到此總須茫然。且道：是何標格？直饒講得千經論，
ZW06n0053_p0340a12║也落禪家第二籌。
ZW06n0053_p0340a13║心眼俱通法界周，恒沙妙用沒蹤由。
ZW06n0053_p0340a14║雲收江湛天空闊，明月蘆花一樣秋。
ZW06n0053_p0340a15║荒郊日落草風悲，試問骷髏你是誰？
ZW06n0053_p0340a16║或是英雄豪傑漢，回頭能有幾人知？
ZW06n0053_p0340a17║末法娑婆入苦災，互相食啖惡如豺。
ZW06n0053_p0340a18║刀兵疫病遭饑饉，厭離閻浮歸去來。
ZW06n0053_p0340a19║法界通化，似有還無，個個本無殊。圓明一點，無來
ZW06n0053_p0340a20║無去。搬柴運水，好用工夫。松稍月朗，衣穿露寶珠。
ZW06n0053_p0341a01║珍寶滿盈剎，福德等難量。
ZW06n0053_p0341a02║若到無福地，方知滋味長。
ZW06n0053_p0341a03║法界通化分第十九　　（入經）
ZW06n0053_p0341a04║佈施因緣，實人天有漏之果；無為福德，超凡聖通
ZW06n0053_p0341a05║化之功。噫！有為雖偽，棄之則功行不成；無為雖真，擬
ZW06n0053_p0341a06║之則聖果難證。且道：不擬不棄時，如何是聖諦第一義？
ZW06n0053_p0341a07║達磨當機曾直指，廓然元不識梁王。
ZW06n0053_p0341a08║寶施寰中福倍常，花開錦上最難量。
ZW06n0053_p0341a09║就中拶倒空王殿，露柱燈籠盡放光。
ZW06n0053_p0341a10║郊園又是一番春，骷髏縱橫白似銀。
ZW06n0053_p0341a11║日炙風吹休懊惱，骷髏總是利名人。
ZW06n0053_p0341a12║淨土永無三惡道，寶旛寂靜不輪迴。
ZW06n0053_p0341a13║金繩界道經行處，好念彌陀歸去來。
ZW06n0053_p0341a14║離色離相，無住無依，法界普光輝。無言無說，
ZW06n0053_p0341a15║無是無非。無來無去，無相無為。澄潭月朗，石人戴
ZW06n0053_p0341a16║帽歸。
ZW06n0053_p0342a01║知得如來意，玄空不復尋。
ZW06n0053_p0342a02║具足非具足，聲色兩分明。
ZW06n0053_p0342a03║離色離相分第二十　　（入經）
ZW06n0053_p0342a04║有相有身，如來莊嚴具足；分賓分主，空生解辨
ZW06n0053_p0342a05║親疏。直得賓主兩忘，色相俱離。如何是主中主？君
ZW06n0053_p0342a06║臣道合無回互，認得分明不是渠。
ZW06n0053_p0342a07║端嚴相好紫金身，正眼看來總不真。
ZW06n0053_p0342a08║要會問酬親的意，蘊空無我亦無人。
ZW06n0053_p0342a09║圓音唱處響清清，試誦金剛一卷經。
ZW06n0053_p0342a10║薦取眾生方外句，秤錘是鐵太分明。
ZW06n0053_p0342a11║陌上桃花春又開，風吹殘杏雪飛垓。
ZW06n0053_p0342a12║紛紛落處誰人悟？笑指靈雲歸去來。
ZW06n0053_p0342a13║非說所說，不在分別，本性離言說。潺潺綠水，出廣
ZW06n0053_p0342a14║長舌。圓音落落，無間無歇。休將耳聽，紅爐飛片雪。
ZW06n0053_p0342a15║我心本非有，無心說向誰？
ZW06n0053_p0342a16║所說非所說，為被上乘機。
ZW06n0053_p0342a17║非說所說分第二十一　　（入經）
ZW06n0053_p0342a18║如來無所說，慈雲甘露灑濛濛；慧命未嘗聞，明月清
ZW06n0053_p0342a19║風空寂寂。正恁麼時，且道是何境界？欲得不招無間
ZW06n0053_p0343a01║業，莫謗如來正法輪。
ZW06n0053_p0343a02║道本無言喚不醒，藥因救病出金瓶。
ZW06n0053_p0343a03║可憐億萬人天眾，依舊獃獃側耳聽。
ZW06n0053_p0343a04║鼓聲集眾下林泉，莫學金剛問普賢。
ZW06n0053_p0343a05║高坐猊台傳秘要，妙通一指老僧禪。
ZW06n0053_p0343a06║有病有危終退墮，不生不滅不輪迴。
ZW06n0053_p0343a07║西方淨土常安樂，無苦無憂歸去來。
ZW06n0053_p0343a08║無法可得，情識難量，本體露堂堂。包含法界，相
ZW06n0053_p0343a09║與無相。行住坐臥，仔細參詳。知音勘破，炎天降雪
ZW06n0053_p0343a10║霜。
ZW06n0053_p0343a11║無為所得法，得法何所持？
ZW06n0053_p0343a12║無有少法故，三藐三菩提。
ZW06n0053_p0343a13║無法可得分第二十二　　（入經）
ZW06n0053_p0343a14║法無可得，是名阿耨菩提；道無可傳，直指涅槃正
ZW06n0053_p0343a15║眼。祇如得而無得，傳而不傳，畢竟是何宗旨？三賢
ZW06n0053_p0343a16║尚未明斯旨，十聖那能達此宗。
ZW06n0053_p0343a17║從來無說亦無傳，纔涉思惟便隔關。
ZW06n0053_p0343a18║語默離微俱掃盡，寥寥獨坐古靈山。
ZW06n0053_p0343a19║爐中裊裊試拈香，普請天龍降道場。
ZW06n0053_p0344a01║功德無邊應有報，莊嚴淨土事難量。
ZW06n0053_p0344a02║六欲諸天具五衰，三禪尚自有風災。
ZW06n0053_p0344a03║直饒修到非非想，也則不如歸去來。
ZW06n0053_p0344a04║淨心行善，休教點污，此法離凡愚。是法平等，萬法
ZW06n0053_p0344a05║皆如。青山綠水，與我何殊？金生麗水，蟾光滿太虛。
ZW06n0053_p0344a06║淨心平等行，無下亦無高。
ZW06n0053_p0344a07║善法非善法，何須口叨叨？
ZW06n0053_p0344a08║淨心行善分第二十三　　（入經）
ZW06n0053_p0344a09║法無高下，故諸佛心內眾生，時時成道；相離我人，
ZW06n0053_p0344a10║故眾生心內諸佛，念念證真。所以道：念佛不礙參
ZW06n0053_p0344a11║禪，參禪不礙念佛。至於念而無念，參而不參。洞明
ZW06n0053_p0344a12║本地風光，了達惟心淨土。溪山雖異，雲月皆同。那
ZW06n0053_p0344a13║裏不是平等之法？要知縱橫不礙處麼？處處綠楊堪繫
ZW06n0053_p0344a14║馬，家家有路透長安。
ZW06n0053_p0344a15║山花似錦水如藍，莫問前三與後三。
ZW06n0053_p0344a16║心境廓然忘彼此，大千沙界總包含。
ZW06n0053_p0344a17║口裏叨叨念彌陀，心頭人我似干戈。
ZW06n0053_p0344a18║其心若不從頭改，磕破髑髏當得麼？
ZW06n0053_p0344a19║世上愚人無智慧，唯知愛慾及貪財。
ZW06n0053_p0345a01║何如一筆都鉤斷，好念彌陀歸去來！
ZW06n0053_p0345a02║福智無比，二法周圓，塵沙結良緣。功行累劫，果滿
ZW06n0053_p0345a03║因緣。智燭普照，一月當天。圓明朗朗，無心鑒
ZW06n0053_p0345a04║大千。
ZW06n0053_p0345a05║般若真空性，福慧兩雙修。
ZW06n0053_p0345a06║四句無為法，持念片時周。
ZW06n0053_p0345a07║福智無比分第二十四　　（入經）
ZW06n0053_p0345a08║福等三千，施須彌之七寶；經持四句，耀智海之
ZW06n0053_p0345a09║明珠。能令識浪澄清，頓使義天開朗。弘慈普濟，廣利
ZW06n0053_p0345a10║無邊。夜半正明，還在何處？三身四智體中圓，八解六
ZW06n0053_p0345a11║通心地印。
ZW06n0053_p0345a12║寶聚山王算莫窮，還如仰箭射虛空。
ZW06n0053_p0345a13║洞明四句超三際，絕勝僧祇萬倍功。
ZW06n0053_p0345a14║一毛頭上為拈花，笑倒傍邊老作家。
ZW06n0053_p0345a15║要問相逢端的意，摩尼達哩吽癹吒。
ZW06n0053_p0345a16║我憶彌陀如父母，彌陀觀我似嬰孩。
ZW06n0053_p0345a17║心心念念常無間，父子相隨歸去來。
ZW06n0053_p0346a01║化無所化，機分小大，空生莫疑猜。四生六道，去
ZW06n0053_p0346a02║往還來。迴光返照，面目明白。疑心頓歇，紅霞遍九
ZW06n0053_p0346a03║垓。
ZW06n0053_p0346a04║大乘深奧理，解悟有多般。
ZW06n0053_p0346a05║實我實無我，仔細好生觀。
ZW06n0053_p0346a06║化無所化分第二十五　　（入經云云）
ZW06n0053_p0346a07║無我無人，眾生自成正覺；不生不滅，如來說非凡
ZW06n0053_p0346a08║夫。雖然個事分明，爭奈當機蹉過。昔有僧問翠岩云：
ZW06n0053_p0346a09║「還丹一粒，點鐵成金；至理一言，轉凡成聖。學人上來，
ZW06n0053_p0346a10║請師一點。」師云：「不點。」僧云：「為什麼不點？」師
ZW06n0053_p0346a11║云：「恐汝落凡聖。」且道：不落凡聖底人，具什麼眼？直
ZW06n0053_p0346a12║饒聖解凡情盡，開眼依前在夢中。
ZW06n0053_p0346a13║到岸從來不用船，坦然大道透長安。
ZW06n0053_p0346a14║了知元不因他悟，面目分明總一般。
ZW06n0053_p0346a15║前三三與後三三，擬議商量總不堪。
ZW06n0053_p0346a16║饒汝識情俱絕斷，三生九劫更重參。
ZW06n0053_p0346a17║白髮雙親齒漸衰，勤供甘旨莫遲迴。
ZW06n0053_p0346a18║試學昔日能仁氏，奉事尊堂歸去來。
ZW06n0053_p0347a01║法身非相，不在心懷。絕中間，與內外。聲色見
ZW06n0053_p0347a02║我，未出輪胎。若離聲色，難見如來。徒勞遠覓，文
ZW06n0053_p0347a03║殊在五台。
ZW06n0053_p0347a04║有相即無相，無相亦非真。
ZW06n0053_p0347a05║兩處俱不立，一體是方親。
ZW06n0053_p0347a06║法身非相分第二十六　　（入經）
ZW06n0053_p0347a07║妙相莊嚴，聖王相即如來相；法身周遍，如來身
ZW06n0053_p0347a08║異聖王身。若向這裏見得徹去，鷺倚雪巢，兔棲月殿。
ZW06n0053_p0347a09║其或未然，石火一揮天外去，癡人猶看月邊星。
ZW06n0053_p0347a10║公案現成重審問，愛情翻款錯承當。
ZW06n0053_p0347a11║不應聲色行邪道，結罪無因見法王。
ZW06n0053_p0347a12║九年面壁自知非，不若抽身隻履歸。
ZW06n0053_p0347a13║莫道少林消息斷，白雲依舊擁柴扉。
ZW06n0053_p0347a14║三界忙忙何日省？六塵擾擾幾時休？
ZW06n0053_p0347a15║西方一路超生死，齊念彌陀到地頭。
ZW06n0053_p0347a16║無斷無滅，自古長存，不滅更不生。山河成壞，這個
ZW06n0053_p0347a17║安寧。無來無去，耀古騰今。人人本具，鍮石不換金。
ZW06n0053_p0348a01║不生亦不滅，無斷亦無常。
ZW06n0053_p0348a02║常樂並我淨，非不好商量。
ZW06n0053_p0348a03║無斷無滅分第二十七　　（入經）
ZW06n0053_p0348a04║相非具而本具，常自莊嚴；法雖傳而不傳，何曾斷
ZW06n0053_p0348a05║滅？昔世尊於靈山會上，人天眾前云：「吾有清淨法眼，
ZW06n0053_p0348a06║涅槃妙心，付囑飲光，廣令傳化。」且道：當時傳個甚麼？
ZW06n0053_p0348a07║青蓮目顧人天眾，金色頭陀獨破顏。
ZW06n0053_p0348a08║一燈能續百千燈，心印光通法令行。
ZW06n0053_p0348a09║千聖不傳吹不滅，聯輝列焰轉分明。
ZW06n0053_p0348a10║一點靈光塞太虛，也非禪教也非儒。
ZW06n0053_p0348a11║打成一片誰人會？具眼還他大丈夫。
ZW06n0053_p0348a12║天樂簫韶花雨飛，他方遊歷聖初回。
ZW06n0053_p0348a13║如雲海眾相迎接，目繫金容歸去來。
ZW06n0053_p0348a14║不受不貪，知足常足，無罪亦無福。隨緣過日，且
ZW06n0053_p0348a15║忌分訴。千家一鉢，衲子活路。雖無一物，與眾
ZW06n0053_p0348a16║生贈福。
ZW06n0053_p0348a17║不覺塵緣起，貪愛轉見深。
ZW06n0053_p0348a18║若得迴光照，當生即不生。
ZW06n0053_p0348a19║不受不貪分第二十八　　（入經）
ZW06n0053_p0349a01║有求有苦，八風五欲交煎；無著無貪，三明六通自
ZW06n0053_p0349a02║在。便恁麼去，水邊林下，月冷風清。不恁麼去，橋斷路
ZW06n0053_p0349a03║窮，別通消息。還委悉麼？老僧笑指猿啼處，更有靈
ZW06n0053_p0349a04║蹤在上方。
ZW06n0053_p0349a05║數行梵字雲中雁，一曲無生澗底琴。
ZW06n0053_p0349a06║德勝河沙渾不用，清風明月是知音。
ZW06n0053_p0349a07║春來秋去幾時休？堪歎眾生又白頭。
ZW06n0053_p0349a08║東廓郊中多古墓，北邙山下有骷髏。
ZW06n0053_p0349a09║白侍文章世間稀，尚求兜率厭輪迴。
ZW06n0053_p0349a10║我今奉勸文章士，念佛西方歸去來。
ZW06n0053_p0349a11║威儀寂靜，塔丈心路，不用巧分訴。行住坐臥，
ZW06n0053_p0349a12║無盡無餘。無所從來，亦無所去。若人會得，全不費工夫。
ZW06n0053_p0349a13║人人具四大，我見萬法空。
ZW06n0053_p0349a14║行住並坐臥，來去與真同。
ZW06n0053_p0349a15║威儀寂靜分第二十九　　（入經）
ZW06n0053_p0349a16║坐臥經行，本自無來無去；威儀不動，寂然非
ZW06n0053_p0349a17║靜非搖。要解如來所說義否？隨緣赴感靡不周，而常處
ZW06n0053_p0349a18║此菩提座。
ZW06n0053_p0350a01║巍巍不動法中王，那有獼猴跳六窗。
ZW06n0053_p0350a02║笑指真空無面目，連雲推月下千江。
ZW06n0053_p0350a03║蘆花影裏一骷髏，半臥黃沙半土坵。
ZW06n0053_p0350a04║骷髏但有心頭氣，爭名奪利幾時休？
ZW06n0053_p0350a05║漢末殘唐甚苦哉，人心上下極相乖。
ZW06n0053_p0350a06║貪婪虛偽那堪說，亂世如麻歸去來。
ZW06n0053_p0350a07║一合理相，不在分別，處處任宣說。九年面壁，
ZW06n0053_p0350a08║斬釘截鐵。神光三拜，花開時節。分明點破，秤錘
ZW06n0053_p0350a09║原是鐵。
ZW06n0053_p0350a10║三千界微塵，俱來一念心。
ZW06n0053_p0350a11║如來一合相，推倒大虛空。
ZW06n0053_p0350a12║一合理相分第三十　　（入經）
ZW06n0053_p0350a13║以世界，碎如微塵，慈尊喻巧於玄要；立權名，談其
ZW06n0053_p0350a14║實相，凡夫意絕於貪求。與麼會得，返本還源，背塵合
ZW06n0053_p0350a15║覺。不與麼會得，智同諸佛，悲合眾生。總不與麼？
ZW06n0053_p0350a16║巨靈擡手無多子，分破華山千萬重。
ZW06n0053_p0350a17║一段生涯六不收，從前萬法盡非儔。
ZW06n0053_p0351a01║輕輕擘破三千界，直得恒河水逆流。
ZW06n0053_p0351a02║九曲黃河直指君，分明全不涉途程。
ZW06n0053_p0351a03║不知白日青天裏，開眼許多迷路人。
ZW06n0053_p0351a04║東晉遠公曾結社，遺民房翥總奇才。
ZW06n0053_p0351a05║淵明入會多耽飲，今晚休杯歸去來。
ZW06n0053_p0351a06║知見不生，返照還源，本性離言詮。見聞覺知，
ZW06n0053_p0351a07║無正無偏。無垢無淨，無缺無圓。靈光皓皓，杲日正
ZW06n0053_p0351a08║當天。
ZW06n0053_p0351a09║知見度眾生，眾生亦復盲。
ZW06n0053_p0351a10║如來非法相，方到涅槃城。
ZW06n0053_p0351a11║知見不生分第三十一　　（入經）
ZW06n0053_p0351a12║若著見聞覺知，不解如來妙義。悟無我人壽
ZW06n0053_p0351a13║命，還同陽焰空花。《楞嚴》云：知見立知，即無明本；
ZW06n0053_p0351a14║知見無見，斯即涅槃。祇如法相不生時，還信解麼？大
ZW06n0053_p0351a15║千沙界海中漚，一切聖賢如電拂。
ZW06n0053_p0351a16║法空非我道非親，樹倒籐枯笑轉新。
ZW06n0053_p0352a01║風掃止啼黃葉盡，千林全體露天真。
ZW06n0053_p0352a02║朝日忙忙暮日忙，眾生何不早思量？
ZW06n0053_p0352a03║人如春夢終須短，命若風燈豈長久？
ZW06n0053_p0352a04║淨土緣生稱本懷，一靈更不墮胞胎。
ZW06n0053_p0352a05║法身解脫俱齊等，瞥地回頭歸去來。
ZW06n0053_p0352a06║應化非真，如露如電。有為法，不牢堅。住相布施，
ZW06n0053_p0352a07║果報人天。持經四句，入聖超凡。頻頻轉念，金剛體
ZW06n0053_p0352a08║最堅。
ZW06n0053_p0352a09║演說四句偈，六度以為初。
ZW06n0053_p0352a10║縱橫無罣礙，般若自如如。
ZW06n0053_p0352a11║應化非真分第三十二　　（入經）
ZW06n0053_p0352a12║施七寶，滿僧祇，福有求而即妄；持此經，演四句，
ZW06n0053_p0352a13║德雖勝而非真。宴坐水月道場，成就空花佛事。
ZW06n0053_p0352a14║度幻化之含識，證寂滅之菩提。凡情聖解俱空，生死
ZW06n0053_p0352a15║涅槃如夢。昔梁武帝請傅大士講經，大士揮案一聲，
ZW06n0053_p0353a01║便乃下座。如斯洪範，千古分明。不悋弘慈，當機
ZW06n0053_p0353a02║辨著。噫！大士揮尺講經，猶是曲垂方便。美則甚
ZW06n0053_p0353a03║美，了則未了。若論最上頓宗，直是不通凡聖。以金
ZW06n0053_p0353a04║剛王寶劍，盡情掃蕩無餘。一任渠明來暗來，四方八面
ZW06n0053_p0353a05║來；普教他休去歇去，一念萬年去。然雖如是，且道：
ZW06n0053_p0353a06║末後一句，誰堪奉行？直得虛空悉消殞，天龍八部遍
ZW06n0053_p0353a07║流通。
ZW06n0053_p0353a08║空生疊疊窮迷妄，大覺重重說偈言。
ZW06n0053_p0353a09║末後了然超百億，明如杲日耀乾坤。
ZW06n0053_p0353a10║直截根源說與君，了無些子涉情塵。
ZW06n0053_p0353a11║奈何蹉過西來意，猶道休境景示人。
ZW06n0053_p0353a12║極樂家鄉甚妙哉，無諸憂苦樂常諧。
ZW06n0053_p0353a13║因談果海圓音徹，時禮金容歸去來。
ZW06n0053_p0353a14║金剛般若，六度根源，內外最牢堅。三千大千，萬古
ZW06n0053_p0353a15║流傳。雙林默語，祖祖重宣。開示悟入，眾生大有緣。
ZW06n0053_p0353a16║說破無生話，決定往西方。
ZW06n0053_p0353a17║彌陀極樂國，常聞般若香。
ZW06n0053_p0354a01║佛說是經已　　（入經）
ZW06n0053_p0354a02║觀之為言，內心覺照。其在《般若心經》，則首云：觀
ZW06n0053_p0354a03║自在菩薩，行深般若波羅蜜多時，照見五蘊皆空。在
ZW06n0053_p0354a04║此經，則終以如是觀，如發菩提心者，印證諸法空義。學
ZW06n0053_p0354a05║者勿以肉眼觀之而會之，則為親參黃面矣。凡諸聞者，
ZW06n0053_p0354a06║莫不頓然開悟，無量歡喜，信而受之，奉而行之。且道：
ZW06n0053_p0354a07║信受奉行個甚麼？觸目對揚真般若，山河全露法王
ZW06n0053_p0354a08║身。
ZW06n0053_p0354a09║五千來字妙難量，八百餘家解漫詳。
ZW06n0053_p0354a10║珍重諸人休外覓，回光直下自承當。
ZW06n0053_p0354a11║鬼神稽首聽經聲，妙悟圓通萬法明。
ZW06n0053_p0354a12║從此諸人如會得，這回更不問前程。
ZW06n0053_p0354a13║人身得處最為難，莫把浮生過等閒。
ZW06n0053_p0354a14║須藉金剛三昧力，直教打破死生關。
ZW06n0053_p0354a15║三十二分，分分全真，言下好惺惺。四流浪息，六
ZW06n0053_p0354a16║國安寧。朝看暮轉，拔楔抽釘。春雷震響，推倒望
ZW06n0053_p0354a17║舟亭。
ZW06n0053_p0355a01║見色非干色，聞聲不是聲。
ZW06n0053_p0355a02║色聲不礙處，親到法王城。
ZW06n0053_p0355a03║（般若無盡藏真言　（至）普迴向真言　　云云）
ZW06n0053_p0355a04║今同善眾，共閱最上乘經。慶幸今宵佛事，時當
ZW06n0053_p0355a05║滿散，普集良因，莊嚴會首之福田，成就無窮之善果。
ZW06n0053_p0355a06║此事且止，試問諸人：這一場公案，作麼施行？還會
ZW06n0053_p0355a07║得麼？拈起則佛覷不破，展開則法界難藏。若能直
ZW06n0053_p0355a08║下承當，管取本來具足。雖然如是，猶涉途程。且道：
ZW06n0053_p0355a09║即今兩手分付，又作麼生道？言言見諦言非有，句句
ZW06n0053_p0355a10║超宗句本無。
ZW06n0053_p0355a11║金剛本體湛然虛，把斷牢關一物無。
ZW06n0053_p0355a12║若要山僧通線路，諸人收取護身符。
ZW06n0053_p0355a13║閻王本是平等君，不愛民財祇取人。
ZW06n0053_p0355a14║陰司若用錢打當，貧者先亡富者存。
ZW06n0053_p0355a15║西方極樂景幽深，寶網光騰百萬尋。
ZW06n0053_p0355a16║菩薩為鄰談妙旨，聲聞作伴演圓音。
ZW06n0053_p0356a01║良緣眾等，略聽些個，般若大摩訶。行住坐臥，
ZW06n0053_p0356a02║不離這個。人人本具，非我非他。諸人薦取，今生莫
ZW06n0053_p0356a03║蹉過。
ZW06n0053_p0356a04║摩訶空最大，最大是摩訶。
ZW06n0053_p0356a05║般若波羅蜜，撒手見彌陀。
ZW06n0053_p0356a06║摩訶般若波羅蜜多心經　　（入經云云）
ZW06n0053_p0356a07║夫欲了最上大乘，須具金剛正眼，看釋迦老與須菩
ZW06n0053_p0356a08║提。顯大機，施大用。聚須彌山王等七寶，碎大千沙界
ZW06n0053_p0356a09║若微塵，盡僧祇劫，布施將來。獨最上乘，無法可得。直
ZW06n0053_p0356a10║得人天膽喪，魔外心寒。俱能捨命承當，依舊白雲萬
ZW06n0053_p0356a11║里。所以解此經者，八百餘家；頌此經者，不滿屈指。蓋
ZW06n0053_p0356a12║古人錯答一字，尚墮野狐；謬誦此經，應入地獄。宗鏡自
ZW06n0053_p0356a13║惟：不入地獄，何由拯濟群生？既能為法忘軀，豈避
ZW06n0053_p0356a14║彌天逆罪？橫按寶劍，重說偈言。摧涅槃
ZW06n0053_p0356a15║心，滅正法眼。掃除知見，截斷命根。堪報不報之恩，用
ZW06n0053_p0356a16║酬難酬之德。眼前雨洗千山翠，腳下蓮花一樣生。
ZW06n0053_p0357a01║四十九年成露布，五千餘卷盡言詮。
ZW06n0053_p0357a02║妙明一句威音外，折角泥牛雪裏眠。
ZW06n0053_p0357a03║阿彌陀佛色光輝，白毫宛轉五須彌。
ZW06n0053_p0357a04║頂上旋螺青絲髮，三十二種相巍巍。
ZW06n0053_p0357a05║銷唱金經滿散緣，回施今辰福無邊。
ZW06n0053_p0357a06║合會眾等齊修證，見聞薰種已周圓。
ZW06n0053_p0357a07║道場圓滿，不可思議，人人用心機。銷唱金經，佛聖
ZW06n0053_p0357a08║遍知。上祝皇帝聖壽萬歲，法界有情同生極樂國。
ZW06n0053_p0357a09║道場圓滿佛回程，幢幡寶蓋空裏迎。
ZW06n0053_p0357a10║腳踏金蓮千萬朵，空中音樂響鈴鈴。
ZW06n0053_p0357a11║南無一乘宗，無量義，真空妙有，《金剛般若經》。
ZW06n0053_p0357a12║伏願經聲琅琅，上徹穹蒼；梵語玲玲，下通幽府。一願刀
ZW06n0053_p0357a13║山落刃，二願劍樹鋒摧，三願爐炭收焰，四願江河
ZW06n0053_p0357a14║浪息。鍼喉餓鬼，永絕饑虛；鱗甲羽毛，莫相食啖；
ZW06n0053_p0357a15║惡星變怪，掃出天門；異獸靈魑，潛藏地穴；囚徒禁
ZW06n0053_p0358a01║繫，願降天恩；疾病纏身，早逢良藥；盲者聾者，願見願
ZW06n0053_p0358a02║聞；跛者啞者，能行能語；懷孕婦人，子母團圓；征客
ZW06n0053_p0358a03║遠行，早還家國。貧窮下賤，惡業眾生，誤殺故傷，一
ZW06n0053_p0358a04║切冤尤，並皆銷釋。金剛威力，洗滌身心；般若威光，照
ZW06n0053_p0358a05║臨寶座。舉足下足，皆是佛地。更願七祖先亡，離苦生
ZW06n0053_p0358a06║天；地獄罪苦，悉皆解脫。以此不盡功德，上報四
ZW06n0053_p0358a07║恩，下資三有。法界有情，齊登正覺。
ZW06n0053_p0358a08║川老頌云：如饑得食，渴得漿，病得瘥，熱得涼。
ZW06n0053_p0358a09║貧人得寶，嬰兒見娘；飄舟到岸，孤客還鄉。旱逢
ZW06n0053_p0358a10║甘澤，國有忠良；四夷拱手，八表來降。頭頭總是，物物
ZW06n0053_p0358a11║全彰。古今凡聖，地獄天堂；東西南北，不用思量。剎
ZW06n0053_p0358a12║塵沙界諸群品，盡入金剛大道場。
ZW06n0053_p0358a13║三塗永息常時苦，六趣休隨汩沒因。
ZW06n0053_p0358a14║恒沙含識悟真如，一切有情登彼岸。
ZW06n0053_p0358a15║乃至虛空世界盡，眾生及業煩惱盡。
ZW06n0053_p0358a16║如是四法廣無邊，願今迴向亦如是。
ZW06n0053_p0358a17║十方三世一切佛，諸尊菩薩摩訶莎。
ZW06n0053_p0358a18║聲聞羅漢賢聖僧，摩訶般若波羅蜜。
ZW06n0053_p0359a01║願以此功德，普及於一切。
ZW06n0053_p0359a02║誦經保平安，消災增福壽。
ZW06n0053_p0359a03║三壇登事，六度齊修。
ZW06n0053_p0359a04║無漏果因，共成佛道。
ZW06n0053_p0359a05║
ZW06n0053_p0359a06║銷釋金剛經科儀卷終
ZW06n0053_p0359a07║
ZW06n0053_p0359a08║〔錄文完〕