ZW07n0062_p0114a01║
ZW07n0062_p0114a02║佛說消災延壽藥師灌頂章句儀
ZW07n0062_p0114a03║
ZW07n0062_p0114a04║沙門若愚　述整理者　侯沖
ZW07n0062_p0114a05║
ZW07n0062_p0114a06║〔題解〕
ZW07n0062_p0114a07║《佛說消災延壽藥師灌頂章句儀》，略稱《藥師科》、《藥
ZW07n0062_p0114a08║師科範》。六卷。宋代以後中國僧人著述。明代以來雲南阿
ZW07n0062_p0114a09║吒力僧常用科儀。
ZW07n0062_p0114a10║本科儀無統一名稱。現名為整理者據眾本名目所擬。本科儀
ZW07n0062_p0114a11║以東晉帛尸梨蜜多羅譯《佛說灌頂章句拔除過罪生死得度
ZW07n0062_p0114a12║經》為主要經典依據編纂而成。由教誡、儀文、提綱和密教
ZW07n0062_p0114a13║四個部分組成。本科儀不見中外歷代佛書著錄，也未為中外
ZW07n0062_p0114a14║歷代大藏經所收。在雲南阿吒力教科儀中，本科儀是祈類（吉
ZW07n0062_p0114a15║齋）科儀中規模最大的。至今仍為劍川阿吒力僧習用。小科
ZW07n0062_p0114a16║儀《佛說藥師七級燈科》、《十二神王解結法事》均據本科儀
ZW07n0062_p0114a17║編撰而成。
ZW07n0062_p0114a18║整理本所用底本雖署作「閩越金身太平寺沙門若愚述」，但
ZW07n0062_p0114a19║其《教誡儀文》中有大段出自宋僧祖照集《楞嚴解冤釋結道
ZW07n0062_p0114a20║場儀》的文字，故該題署的可靠性頗值懷疑。
ZW07n0062_p0114a21║整理本的底、校本如下：
ZW07n0062_p0114a22║底本：楊暢奎先生藏嘉慶十八年楊允仁抄本；
ZW07n0062_p0114a23║甲本：張建封先生藏光緒九年段壽榮抄本；
ZW07n0062_p0114a24║乙本：趙沛霖先生藏清抄本《佛門藥師消災延壽燈科》；
ZW07n0062_p0114a25║丙本：趙沛霖先生藏清抄本《佛門十二神王解結佛事》；
ZW07n0062_p0114a26║丁本：延光居士藏清嘉慶前後朗然抄本《藥師七級燈科儀》。
ZW07n0062_p0114a27║諸本中底本較為完整。甲本編排與底本略有不同，且缺《提
ZW07n0062_p0114a28║綱》及《密教》兩部分。其他諸校本內容則大都據全本的部
ZW07n0062_p0115a01║分內容編纂而成，故僅以可資校對的內容參校。
ZW07n0062_p0115a02║由於《佛說灌頂章句拔除過罪生死得度經》中有「吾今勸諸
ZW07n0062_p0115a03║四輩造續命神幡，燃四十九燈，放諸生命，以此幡燈、放生
ZW07n0062_p0115a04║功德拔彼精神，令得度脫，今世後世，不遭厄難」的說法，
ZW07n0062_p0115a05║故甲本末附有一《放生儀文》。茲一並整理出來，附在卷末。
ZW07n0062_p0115a06║
ZW07n0062_p0115a07║
ZW07n0062_p0115a08║〔錄文〕
ZW07n0062_p0115a09║
ZW07n0062_p0115a10║藥師道場解經頌文灌頂章句教誡儀文
ZW07n0062_p0115a11║
ZW07n0062_p0115a12║閩越金身太平寺沙門若愚述
ZW07n0062_p0115a13║
ZW07n0062_p0115a14║浩浩難思真法界，藥師海會眾聖賢。
ZW07n0062_p0115a15║我今教誡演儀文，望聖慈悲垂加護。
ZW07n0062_p0115a16║伏聞藥師道場教誡儀文，此乃道場自通，和唱
ZW07n0062_p0115a17║初傳。甘露、藥師如來、解結菩薩、琉璃光佛，名
ZW07n0062_p0115a18║號普聞。世間眾生，無不敬仰。雖有以事，然未有
ZW07n0062_p0115a19║儀。如其講習之流，博通內外，精貫古今，以至頓
ZW07n0062_p0115a20║漸遍圓，有空性相，隨舉隨有，觸處光明，妙契佛
ZW07n0062_p0115a21║心，冥符凡意。語默動靜，理性灼然。況其加意用
ZW07n0062_p0116a01║功，其所精通，不言而盡。《藥師經》曰：是人所有
ZW07n0062_p0116a02║思惟、籌量、言說，皆是佛法，無不真實。亦是《光
ZW07n0062_p0116a03║佛經》中所說。若全是者，此應請時，無所不可。
ZW07n0062_p0116a04║其或未然，若到此者若無儀文，則無不罔然，遠迷
ZW07n0062_p0116a05║悶絕，心不能造，深可悲嗟。於是淨藏圓覺、當來
ZW07n0062_p0116a06║徐公法壽，久默是事，欲要斯文，遂命祖照，伏為
ZW07n0062_p0116a07║編集。祖照既聞此語，自恨不才，豈可以蠡而測海？
ZW07n0062_p0116a08║堅欲卻之，再再不允。遂乃鳩集，以成一家。貴於
ZW07n0062_p0116a09║在在處處，解冤釋結。《灌頂經》曰：修行六度波羅
ZW07n0062_p0116a10║密多，以伸解結。一一總非胸臆，悉本圓頓藏教著
ZW07n0062_p0116a11║儀。次安排覺，一段事案。在會眾等，諦聽思惟，
ZW07n0062_p0116a12║早悟正因，速求解脫。
ZW07n0062_p0116a13║藥師勝會　（八句）
ZW07n0062_p0116a14║（安息香真言　大明神咒經　咒燈油真言）
ZW07n0062_p0116a15║（誦大悲咒　咒水真言）
ZW07n0062_p0116a16║（誦諸部因緣　梵語心經）
ZW07n0062_p0116a17║願憑咒力　（云云）
ZW07n0062_p0116a18║（廻向咒水贊）
ZW07n0062_p0116a19║唯願三途苦輪息　（四句）
ZW07n0062_p0116a20║無邊煩惱斷　（四句）
ZW07n0062_p0116a21║（入壇舉）　藥師海會佛菩薩　（誦三寶咒）
ZW07n0062_p0116a22║靈山教主，雪嶺能仁。（戶）唵。瞿魯吠。釋迦佛，
ZW07n0062_p0116a23║皇宮內外。因向四門遊，生老病死。雪山修六載，
ZW07n0062_p0117a01║餐麻麥，日充饑，證金軀，我佛長丈六。若人皈依
ZW07n0062_p0117a02║佛，為施主，消災障，增福壽，保安寧。
ZW07n0062_p0117a03║大眾志誠心，同嘆佛寶偈：
ZW07n0062_p0117a04║皈命十方及三際，塵剎圓明調御師。
ZW07n0062_p0117a05║法界功德大悲雲，毗盧遮那大智海。
ZW07n0062_p0117a06║皈依常住佛陀耶
ZW07n0062_p0117a07║龍宮海藏，七佛真經。（戶）唵。陀耶彌。三乘法，我佛
ZW07n0062_p0117a08║說下。貝葉與靈文，波羅密多。海藏《般若經》，《慈
ZW07n0062_p0117a09║悲懺》，《妙法華》，最堪誇，我法功能無價。若人皈
ZW07n0062_p0117a10║依法，為施主，消災障，增福壽，保安寧。
ZW07n0062_p0117a11║大眾志誠心，同嘆法寶偈：
ZW07n0062_p0117a12║所住甚深真法性，所流圓滿修多羅。
ZW07n0062_p0117a13║一一塵方佛會中，文殊普賢諸大士。
ZW07n0062_p0117a14║皈依常住達磨耶
ZW07n0062_p0117a15║天台方廣，南嶽祝融。（戶）唵。摩訶帝。六和僧，
ZW07n0062_p0117a16║一切賢聖。羅漢與辟支，方袍圓頂。每日伽藍院，
ZW07n0062_p0117a17║安禪定，誦真經，有功能，感得鬼神恭敬。若人皈
ZW07n0062_p0117a18║依僧，為施主，消災障，增福壽，保安寧。
ZW07n0062_p0117a19║大眾志誠心，同嘆僧寶偈：
ZW07n0062_p0117a20║我今欲以一毫智，測量無邊法界玄。
ZW07n0062_p0117a21║願承三寶同體慈，句句冥符諸佛意。
ZW07n0062_p0117a22║皈依常住僧伽耶
ZW07n0062_p0117a23║（加持誦三寶真言）
ZW07n0062_p0117a24║開壇門部陀羅尼
ZW07n0062_p0117a25║（清淨三業　提綱）
ZW07n0062_p0118a01║伏聞業同三世，從身、口、意之所生；罪起一
ZW07n0062_p0118a02║心，自貪、瞋之所造。壇場潔備，法席弘開。憑密
ZW07n0062_p0118a03║語以懺雪愆尤，仗佛慈而消除過咎。所謂道：淨洗
ZW07n0062_p0118a04║從前煩惱垢，不妨百煉見真金。三業有偈，今為舉
ZW07n0062_p0118a05║揚：
ZW07n0062_p0118a06║身三口四意貪瞋，千惡門開散本真。
ZW07n0062_p0118a07║喝散障雲無點翳，性天孤月月輪孤。
ZW07n0062_p0118a08║南無除蓋障菩薩
ZW07n0062_p0118a09║（三業真言）
ZW07n0062_p0118a10║三業六根悉清淨
ZW07n0062_p0118a11║（薰香供養　提綱）
ZW07n0062_p0118a12║伏聞真法性海，飄飄焚戒定之香；古佛道場，
ZW07n0062_p0118a13║渺渺吐氤氳之氣。耶輸難中焚一炷，靈山會上遍垂
ZW07n0062_p0118a14║祥。欲求解脫之真香，必假栴檀作佛事。所謂道：
ZW07n0062_p0118a15║莫學畢陵池畔過，河神捉住要尋贓。焚香有偈，今
ZW07n0062_p0118a16║為舉揚：
ZW07n0062_p0118a17║爐焚五分寶香請，一縷煙起徹幽明。
ZW07n0062_p0118a18║遍作十方諸神聖，諸佛聞召悉來臨。
ZW07n0062_p0118a19║南無香供養菩薩
ZW07n0062_p0118a20║（焚香真言）
ZW07n0062_p0118a21║香煙童子大菩薩
ZW07n0062_p0118a22║（灑淨潔滌　提綱）
ZW07n0062_p0118a23║伏聞水不洗水，妙契法身；塵不染塵，返招自
ZW07n0062_p0118a24║己。蠲除契界，蕩滌壇場。灑枯木而再逢春，潔穢
ZW07n0062_p0118a25║邦而成淨土。所謂道：內外中間無濁穢，聖凡幽顯
ZW07n0062_p0119a01║總清涼。
ZW07n0062_p0119a02║彌摩羅界秫提吽，一默澄潭萬古明。
ZW07n0062_p0119a03║理事道場今潔滌，自然風月一時新。
ZW07n0062_p0119a04║南無清淨慧菩薩
ZW07n0062_p0119a05║（灑淨真言）
ZW07n0062_p0119a06║壇場內外悉清淨
ZW07n0062_p0119a07║（清淨香壇　提綱）
ZW07n0062_p0119a08║伏聞善財樓閣，到已覺於城東；慈氏園林，觸
ZW07n0062_p0119a09║目遍聞於華藏。結成器界，立個道場。無去無來，
ZW07n0062_p0119a10║不生不滅。所謂道：竹影掃堦塵有動，水流急處月
ZW07n0062_p0119a11║無痕。
ZW07n0062_p0119a12║聚沙成塔亙青天，舉止分明在目前。
ZW07n0062_p0119a13║理事道場今潔滌，自然湧出一枝蓮。
ZW07n0062_p0119a14║南無淨壇場菩薩
ZW07n0062_p0119a15║（淨壇真言）
ZW07n0062_p0119a16║雪山童子大菩薩
ZW07n0062_p0119a17║（密語結界　提綱）
ZW07n0062_p0119a18║伏聞鐵關不閉，誰知內外分明？金璧將圍，自
ZW07n0062_p0119a19║然寶界清淨。直要割騰截斷，還他水泄不通。左右
ZW07n0062_p0119a20║逢源，捲舒在我。所謂道：東西南北門相對，無限
ZW07n0062_p0119a21║金錘擊不開。
ZW07n0062_p0119a22║荊棘林中業火生，經由大地任縱橫。
ZW07n0062_p0119a23║金剛突出摩訶力，直向如來行處行。
ZW07n0062_p0119a24║南無金剛界菩薩
ZW07n0062_p0119a25║（結界真言）
ZW07n0062_p0120a01║尊勝幢菩薩
ZW07n0062_p0120a02║（散花行道　提綱）
ZW07n0062_p0120a03║伏聞萬行因花，成就菩提之妙果；一生受記，
ZW07n0062_p0120a04║已明般若之善根。五葉遍人間，一花開世界。所謂
ZW07n0062_p0120a05║道：老虎座下親拈出，迦葉微微笑點頭。散花有偈，
ZW07n0062_p0120a06║今為舉揚：
ZW07n0062_p0120a07║此花初舉在靈山，唯有頭陀獨破顏。
ZW07n0062_p0120a08║續燄聯芳傳此世，一花五葉任君板。
ZW07n0062_p0120a09║南無花供養菩薩
ZW07n0062_p0120a10║（散花真言）
ZW07n0062_p0120a11║寶曇花菩薩
ZW07n0062_p0120a12║大眾志誠心，同嘆散花偈：
ZW07n0062_p0120a13║諸經寶讚妙伽陀，普散奇花福力多。
ZW07n0062_p0120a14║誠以此花供佛聖，散花行道見彌陀。
ZW07n0062_p0120a15║散花之設，古有常規。咒師先行點淨，檀越後隨捧
ZW07n0062_p0120a16║爐。知會舉起散花，大眾遶壇行道。
ZW07n0062_p0120a17║（行道真言）
ZW07n0062_p0120a18║大眾志誠心，同嘆讚佛偈：
ZW07n0062_p0120a19║佛遊廣嚴城中位，曼殊室利請經題。
ZW07n0062_p0120a20║世尊上願慈悲主，無邊琅𪻱度群迷。
ZW07n0062_p0120a21║解脫菩薩消九橫，藥叉大將除災危。
ZW07n0062_p0120a22║焚香燃燈依科範，集福延祥壽天齊。
ZW07n0062_p0120a23║夫開啟藥師道場者，敦琉璃之境界，應滿月之
ZW07n0062_p0120a24║宮城。內則儼爾粹容，外則集乎梵侶。讚詠紫金蓮
ZW07n0062_p0120a25║相，瞻仰白玉毫光。百和之氤氳，作△畫之道場。
ZW07n0062_p0120a26║今則燃燈方起，法事初行，想我佛不隔於他邦，諒
ZW07n0062_p0121a01║慈尊不離於當處，敢憑清眾，各運虔誠，請動潮音，
ZW07n0062_p0121a02║舉揚妙偈：
ZW07n0062_p0121a03║願此香花雲，遍滿十方界，
ZW07n0062_p0121a04║供養一切佛，尊法諸菩薩，
ZW07n0062_p0121a05║無邊聲聞眾，及一切天仙。
ZW07n0062_p0121a06║以起光明臺，過於無邊界，
ZW07n0062_p0121a07║無邊佛土中，受用作佛事，
ZW07n0062_p0121a08║普薰諸眾生，皆發菩提心。
ZW07n0062_p0121a09║仰告諸佛諸菩薩
ZW07n0062_p0121a10║如來妙色身，世間無與等。
ZW07n0062_p0121a11║無比不思議，是故皈命禮。
ZW07n0062_p0121a12║如來色無盡，智慧亦復然。
ZW07n0062_p0121a13║一切法常住，是故我讚禮。
ZW07n0062_p0121a14║如來智慧燈，同嘆一切僧。
ZW07n0062_p0121a15║能生三世佛，是故應頂禮。
ZW07n0062_p0121a16║信禮佛、法、僧三寶　（嘆德宣疏）
ZW07n0062_p0121a17║巍巍功德，難盡讚揚。今日道場虔奏禮請疏文，
ZW07n0062_p0121a18║謹當宣讀。　（化壇）
ZW07n0062_p0121a19║（稱念）天上天下無如佛　南無琉璃光佛
ZW07n0062_p0121a20║（再念）十方世界亦無比　昔日我佛梵王太子
ZW07n0062_p0121a21║　十方所有我盡見　七步現金容　（念）南無琉璃
ZW07n0062_p0121a22║光佛
ZW07n0062_p0121a23║（再念）一切無有如佛者　我佛降生太子
ZW07n0062_p0121a24║（門外化納　回壇）
ZW07n0062_p0121a25║（加持諸佛請座真言　（至）一切如來歡喜真言）
ZW07n0062_p0122a01║伏請道場諸大眾，願各普運慈悲心，為今時之
ZW07n0062_p0122a02║檀那，興曠古之法會，奉請釋迦教主、藥師慈尊、
ZW07n0062_p0122a03║菩薩聲聞、龍天釋梵、十二神王、七千眷屬、此間
ZW07n0062_p0122a04║土地、一切聖賢，降臨道場，受請供養。　（教誡禮請）
ZW07n0062_p0122a05║南無東方國土，滿月為名，十二願心藥師琉璃
ZW07n0062_p0122a06║光王佛，降臨道場，受請供養。
ZW07n0062_p0122a07║南無最初成道維衛如來，南無第二成佛維式如
ZW07n0062_p0122a08║來，南無第三成佛隨葉如來，南無第四成佛拘留秦
ZW07n0062_p0122a09║如來，南無第五成佛號拘留含牟尼如來，南無第六
ZW07n0062_p0122a10║成佛迦葉如來，南無莊嚴俱備、圓滿無虧、本師無
ZW07n0062_p0122a11║礙化身釋迦牟尼佛，南無劫號莊嚴、一千調御、
ZW07n0062_p0122a12║最居上首華光如來，南無賢劫之中、一千調御、最
ZW07n0062_p0122a13║居上首拘那如來，南無劫名星宿、佛總一千、號
ZW07n0062_p0122a14║作吉祥、最居上首如來，願降道場，受請供養。
ZW07n0062_p0122a15║香花一心奉請，藥師會上、解結筵中，南無東
ZW07n0062_p0123a01║方國土善德如來並及十方一切諸佛，南無南方有佛
ZW07n0062_p0123a02║名須彌燈並及十方一切諸佛，南無西方有佛名阿彌
ZW07n0062_p0123a03║陀並及十方一切諸佛，南無北方國土寶積如來並及
ZW07n0062_p0123a04║十方一切諸佛，南無中央有佛號毗盧身並及十方一
ZW07n0062_p0123a05║切諸佛，願降道場，受請供養。
ZW07n0062_p0123a06║南無釋迦文調御三十五如來，南無世尊普光號
ZW07n0062_p0123a07║五十三如來，南無共號如來、同名阿閦、成等正覺
ZW07n0062_p0123a08║一萬五千佛，南無豎窮三際、橫遍十方、過去、未
ZW07n0062_p0123a09║來、現在說法及《藥師經》中一切如來，南無重輪
ZW07n0062_p0123a10║五色、合璧分輝日曜月淨二大菩薩，南無紫金嚴
ZW07n0062_p0123a11║相、白玉舒光文殊普賢二大菩薩，南無施無畏力、
ZW07n0062_p0123a12║得大總持觀音勢至二大菩薩，南無悲濟靡窮、相嚴
ZW07n0062_p0123a13║俱備、號無盡意、名寶曇花菩薩，願降道場，受請
ZW07n0062_p0123a14║供養。
ZW07n0062_p0123a15║南無父母出家、昆季成道藥王藥上二大菩薩，
ZW07n0062_p0123a16║南無補處一生、幽窮歷劫彌勒大菩薩，南無一切
ZW07n0062_p0124a01║如來部從、釋梵悅心、金剛嬉戲菩薩等，灌頂位中，
ZW07n0062_p0124a02║帝網重重，盡十方三際及《藥師經》中一切諸大菩
ZW07n0062_p0124a03║薩，願降道場，受請供養。
ZW07n0062_p0124a04║南無大智尊者舍利弗、神通尊者目犍連、頭陀
ZW07n0062_p0124a05║尊者大迦葉、解空尊者須菩提尊者，願降道場，受
ZW07n0062_p0124a06║請供養。
ZW07n0062_p0124a07║南無說法尊者富樓那、論義尊者迦旃延、律藏
ZW07n0062_p0124a08║尊者優鉢離、天眼尊者阿難律尊者，願降道場，受
ZW07n0062_p0124a09║請供養。
ZW07n0062_p0124a10║南無密行尊者羅睺羅、多聞尊者阿難陀、應供
ZW07n0062_p0124a11║尊者賓頭盧、上座尊者憍陳如，南無初修久煉、未
ZW07n0062_p0124a12║滿已滿、盡虛空、遍法界及《藥師經》中緣覺聲聞、
ZW07n0062_p0124a13║辟支羅漢、一切聖賢，願降道場，受請供養。
ZW07n0062_p0124a14║一心奉請龍天帝釋、四禪梵王、護世四王、曼
ZW07n0062_p0124a15║荼羅等二十八部散脂鬼王、地神堅牢、金剛密迹、
ZW07n0062_p0124a16║天、龍、夜叉、乾達婆、阿修羅、迦樓羅、緊那羅、
ZW07n0062_p0124a17║摩訶羅伽、人非人等、此間土地、一切靈祗，及
ZW07n0062_p0125a01║《藥師經》中十二神王、七千眷屬，並施主先亡、
ZW07n0062_p0125a02║後化、久逝，住宅家神，願降道場，受請供養。
ZW07n0062_p0125a03║（加持召請一切如來雲集真言）
ZW07n0062_p0125a04║我今施主，同藥師之上願，發廣大之願心，作
ZW07n0062_p0125a05║禮燃燈，依經讚頌，願垂哀憫，雲集道場。　（三說）
ZW07n0062_p0125a06║切聞八萬四千法門，門門利濟；五千四十八
ZW07n0062_p0125a07║卷，卷卷玄微。無非接物利生，盡乃應機與藥。其
ZW07n0062_p0125a08║或發心恭敬，依教奉行，豈惟臻百福嘉祥，可使
ZW07n0062_p0125a09║殄千災朕兆。於△日△夜，金烏始沒，玉兔初傳；
ZW07n0062_p0125a10║塵中之飛走暫停，門外之輪蹄乍息；軒屏嚴淨，像
ZW07n0062_p0125a11║設崢嶸；七層燈而鶴燄輝煌，五德重而爐煙庠
ZW07n0062_p0125a12║序。香雲蕩散，佛韻虛徐。《灌頂經》文次第宣，
ZW07n0062_p0126a01║琉璃佛號循環唱。伏請現前清淨大眾，淨澄三業，
ZW07n0062_p0126a02║專注一心，擎拳於滿月尊容，存想於東方國土。未
ZW07n0062_p0126a03║有如斯之懇禱，不招廣大之良因。所冀行道人人，
ZW07n0062_p0126a04║齊聲唱和。
ZW07n0062_p0126a05║南無清淨法身毗盧遮那佛
ZW07n0062_p0126a06║清淨法身遍法界，凝然湛寂號毗盧。
ZW07n0062_p0126a07║出纏離垢本非增，背覺合塵原不染。
ZW07n0062_p0126a08║若聖若凡名縱別，無生無滅理寧差？
ZW07n0062_p0126a09║絕諸戲論離思量，早願有情同證悟。
ZW07n0062_p0126a10║消災延壽藥師佛
ZW07n0062_p0126a11║南無圓滿報身盧舍那佛
ZW07n0062_p0126a12║圓滿報身居報土，光明遍照普含容。
ZW07n0062_p0126a13║三祗劫內煉磨來，萬行門中修證去。
ZW07n0062_p0126a14║解脫道中除劣法，華王座上啟酬恩。
ZW07n0062_p0127a01║塵沙相好廣無邊，我等虔誠皈命禮。
ZW07n0062_p0127a02║消災延壽藥師佛
ZW07n0062_p0127a03║南無千百億化身釋迦牟尼佛
ZW07n0062_p0127a04║百億化身所化境，隨機隨類接群生。
ZW07n0062_p0127a05║迦維降迹出王宮，雪嶺修行成佛果。
ZW07n0062_p0127a06║會啟三百五十度，法開八萬四千門。
ZW07n0062_p0127a07║雖然鶴樹示韜光，常在鷲峰諸住處。
ZW07n0062_p0127a08║消災延壽藥師佛
ZW07n0062_p0127a09║南無當來下生彌勒尊佛
ZW07n0062_p0127a10║海減波瀾最淺日，人增壽命極長時。
ZW07n0062_p0127a11║上辭兜率下閻浮，朝見出家暮成道。
ZW07n0062_p0127a12║雷震八音宣妙法，雲臻三會度人天。
ZW07n0062_p0127a13║我於今日誓皈依，願向當來蒙攝受。
ZW07n0062_p0127a14║消災延壽藥師佛
ZW07n0062_p0127a15║南無西方極樂世界我等導師阿彌陀佛
ZW07n0062_p0127a16║世界立名為極樂，莊嚴殊勝最難遇。
ZW07n0062_p0128a01║西天梵語阿彌陀，東土唐言無量壽。
ZW07n0062_p0128a02║紺目澄清四大海，白毫宛轉五須彌。
ZW07n0062_p0128a03║十聲尊號若專心，一念便能生淨土。
ZW07n0062_p0128a04║消災延壽藥師佛
ZW07n0062_p0128a05║南無東方滿月世界藥師琉璃光王佛
ZW07n0062_p0128a06║藥與眾生為救療，師能三界作皈依。
ZW07n0062_p0128a07║琉璃瑩淨喻真如，內外光明同佛性。
ZW07n0062_p0128a08║法界無名名假立，聖人無相相權成。
ZW07n0062_p0128a09║不依名相接群生，爭得群生圓覺道？
ZW07n0062_p0128a10║消災延壽藥師佛
ZW07n0062_p0128a11║南無十方法界一切常住佛陀耶
ZW07n0062_p0128a12║稽首虔誠皈命禮，十方常住佛陀耶。
ZW07n0062_p0128a13║真如體上啟千身，般若光中含萬像。
ZW07n0062_p0128a14║離相絕言雖有說，應機赴感豈曾虧？
ZW07n0062_p0128a15║眾生性水若澄清，佛月此時皆得見。
ZW07n0062_p0128a16║消災延壽藥師佛
ZW07n0062_p0128a17║南無十方法界一切常住達磨耶
ZW07n0062_p0129a01║稽首虔誠皈命禮，十方常住達磨耶。
ZW07n0062_p0129a02║龍宮鷲嶺演來時，白馬鴻臚翻出後。
ZW07n0062_p0129a03║一味醍醐平等潤，三般根器應機成。
ZW07n0062_p0129a04║至於八萬四千門，皆是如來方便用。
ZW07n0062_p0129a05║消災延壽藥師佛
ZW07n0062_p0129a06║南無十方法界一切常住僧伽耶
ZW07n0062_p0129a07║稽首虔誠皈命禮，十方常住僧伽耶。
ZW07n0062_p0129a08║三應四向有修人，五眼六通無漏眾。
ZW07n0062_p0129a09║大隱塵寰凡聖混，深棲嵒洞水雲幽。
ZW07n0062_p0129a10║慈悲長成福田山，添助眾生功德海。
ZW07n0062_p0129a11║消災延壽藥師佛
ZW07n0062_p0129a12║南無三寶眾菩薩摩訶薩
ZW07n0062_p0129a13║稽首虔誠請三寶，三寶慈悲降道場。
ZW07n0062_p0129a14║青螺肉髻拂塵雲，紫磨金容光日月。
ZW07n0062_p0129a15║白毫照徹三千界，紅珠輝映十三天。
ZW07n0062_p0129a16║梵王天上散香花，帝釋宮中鳴鼓樂。
ZW07n0062_p0130a01║文殊大士先來引，手捧維耶《灌頂經》。
ZW07n0062_p0130a02║紅條玉軸日增光，金字青輪星彩現。
ZW07n0062_p0130a03║救脫真人持寶燭，神幡五色亦相現。
ZW07n0062_p0130a04║八員大士擁蓮臺，十德高賢攢月殿。
ZW07n0062_p0130a05║三千國土諸聖賢，十二章中願力王。
ZW07n0062_p0130a06║輕煙細雨拂青天，妙果祥光敷碧落。
ZW07n0062_p0130a07║金鈴萬種空中響，玉磬千般像外敲。
ZW07n0062_p0130a08║香煙颯颯遶雲飛，直至閻浮塵世界。
ZW07n0062_p0130a09║如來尊重超三界，慈悲不越六塵中。
ZW07n0062_p0130a10║但能發願散香花，便降人間霑供養。
ZW07n0062_p0130a11║今霄燈主殷勤重，此日如來降道場。
ZW07n0062_p0130a12║精修香燭展心誠，整頓安祥從佛後。
ZW07n0062_p0130a13║消災延壽藥師佛
ZW07n0062_p0130a14║南無妙莊嚴菩薩摩訶莎
ZW07n0062_p0130a15║仰白道場諸大眾，幸逢法會悉攀緣。
ZW07n0062_p0130a16║當時我佛釋迦尊，曾在維耶音藥樹。
ZW07n0062_p0130a17║讚彼東方滿月王，有其正覺藥師尊。
ZW07n0062_p0130a18║因中積聚行門深，果內莊嚴佛度盡。
ZW07n0062_p0130a19║消災延壽藥師佛
ZW07n0062_p0130a20║金作殿堂仍峭麗，銀為峙堞復聯環。
ZW07n0062_p0131a01║園林四序每精華，池沼七珍含晃耀。
ZW07n0062_p0131a02║雲色光明籠藻井，水聲柔軟遶琉渠。
ZW07n0062_p0131a03║藥音天際響叮噹，花雨空中飛散漫。
ZW07n0062_p0131a04║消災延壽藥師佛
ZW07n0062_p0131a05║禽語揄揚八聖道，樹枝掁觸六波羅。
ZW07n0062_p0131a06║琉璃池影瀉樓臺，菡萏香風薰宇宙。
ZW07n0062_p0131a07║路不失遺行正法，人無三毒稟真修。
ZW07n0062_p0131a08║寶幔翠網似煙霞，大貝明珠如瓦礫。
ZW07n0062_p0131a09║消災延壽藥師佛
ZW07n0062_p0131a10║無漏感通功莫測，有為心識說難窮。
ZW07n0062_p0131a11║若論此佛利群生，向下依經隨願讚。
ZW07n0062_p0131a12║消災延壽藥師佛
ZW07n0062_p0131a13║（加持藥師如來大威德真言　歌讚）
ZW07n0062_p0132a01║東方有佛名滿月，佛號琉璃光皎潔。
ZW07n0062_p0132a02║頂上璇螺青繫髻，眉間臺相珂入雪。
ZW07n0062_p0132a03║十二大願度眾生，一片慈心無暫歇。
ZW07n0062_p0132a04║眾生有難若稱名，禮念琉璃罪消滅。
ZW07n0062_p0132a05║南無藥師琉璃光王佛
ZW07n0062_p0132a06║增福延壽藥師佛
ZW07n0062_p0132a07║
ZW07n0062_p0132a08║
ZW07n0062_p0132a09║藥師灌頂章句教誡終