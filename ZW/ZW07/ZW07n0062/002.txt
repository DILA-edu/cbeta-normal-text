ZW07n0062_p0133a01║
ZW07n0062_p0133a02║佛說消災延壽藥師灌頂章句一時儀文
ZW07n0062_p0133a03║
ZW07n0062_p0133a04║佛開八萬四千門，天上人間佛獨尊。
ZW07n0062_p0133a05║莫道滿天星耿耿，猶如孤月照乾坤。
ZW07n0062_p0133a06║藥師會啟，集福筵開。領眾登壇，開闡一時科
ZW07n0062_p0133a07║事。大眾志誠心，同嘆延壽偈：
ZW07n0062_p0133a08║長以心田種善根，命延壽筭祝賢人。
ZW07n0062_p0133a09║富因積德光後裔，貴是陰功啟芳聲。
ZW07n0062_p0133a10║金作良田惟至寶，玉聯奎壁即為珍。
ZW07n0062_p0133a11║滿座聖賢呈瑞彩，堂前供樂太平春。
ZW07n0062_p0133a12║藥師海會佛菩薩　（嘆德宣疏）
ZW07n0062_p0133a13║多他阿伽度。阿囉訶。三藐三佛陀。四智三身，
ZW07n0062_p0133a14║六通五眼。目淨修廣，海水浮清；福聚崇高，須彌
ZW07n0062_p0133a15║挺秀。四無量心則融通自在，六波羅密則具足圓明。
ZW07n0062_p0133a16║三十二相以莊嚴，千百億身皆化度。大慈悲父，真
ZW07n0062_p0133a17║智慧師。有空性相而開豁群迷，頓漸遍圓而甄明大
ZW07n0062_p0133a18║士。具一切智，圓最上乘。世界十方，無不瞻仰。
ZW07n0062_p0133a19║虔奏藥師一時疏文，謹當宣讀。
ZW07n0062_p0133a20║我今皈命禮藥師尊　南無琉璃光王佛
ZW07n0062_p0133a21║藥師教主琉璃佛　南無琉璃光王佛
ZW07n0062_p0133a22║皈命我佛　日月光、琉璃界藥師教主
ZW07n0062_p0133a23║滿月世琉璃佛　南無藥師琉璃佛
ZW07n0062_p0133a24║不可思議、功德巍巍、妙相化現十二上願、大
ZW07n0062_p0133a25║慈大悲藥師佛
ZW07n0062_p0133a26║南無琉璃光王佛
ZW07n0062_p0134a01║（燒化　任意　回壇）
ZW07n0062_p0134a02║（加持警覺出定真言　至五供養）
ZW07n0062_p0134a03║藥師海會佛菩薩
ZW07n0062_p0134a04║壇前開科儀當演
ZW07n0062_p0134a05║
ZW07n0062_p0134a06║佛說消災延壽藥師灌頂章句一時科儀文
ZW07n0062_p0134a07║
ZW07n0062_p0134a08║東晉天竺三藏法師帛尸梨密多羅奉詔譯
ZW07n0062_p0134a09║閩越金身太平寺沙門若愚述
ZW07n0062_p0134a10║
ZW07n0062_p0134a11║能向法門深悟入，自然罪性等虛空。
ZW07n0062_p0134a12║菩提實相倘圓明，生死妄心俱解脫。
ZW07n0062_p0134a13║若不隨宜開經路，何名應病說方書？
ZW07n0062_p0134a14║拔除無始蓋纏根，是故此經名得度。
ZW07n0062_p0134a15║消災延壽藥師佛　共會說法　（入儀）
ZW07n0062_p0134a16║光向維耶城裏放，花從音樂樹間飛。
ZW07n0062_p0134a17║六通上士雨奔騰，十地高真雲靉靆。
ZW07n0062_p0135a01║帝釋梵王頭地禮，人王天眾掌膠來。
ZW07n0062_p0135a02║逡巡圍遶紫金容，未審誰能先發問。
ZW07n0062_p0135a03║消災延壽藥師佛　得聞法要　（入文）
ZW07n0062_p0135a04║輕首已暗時寂靜，如來猶未露機鋒。
ZW07n0062_p0135a05║愍嗟三界未來人，請問十方往昔事。
ZW07n0062_p0135a06║何處世尊深濟度？何方國土最莊嚴？
ZW07n0062_p0135a07║大圓鏡智照無私，願向今霄聞法要。
ZW07n0062_p0135a08║消災延壽藥師佛　一心樂聞　（入儀）
ZW07n0062_p0135a09║金口忽聞斯讚嘆，文殊決問此因緣。
ZW07n0062_p0135a10║眾生業垢既無邊，諸佛慈悲亦不盡。
ZW07n0062_p0135a11║有一法門深秘密，再三為汝廣宣揚。
ZW07n0062_p0135a12║敕令諦聽善思惟，時眾默然生愛樂。
ZW07n0062_p0135a13║消災延壽藥師佛　所求皆得　（入文）
ZW07n0062_p0136a01║東去有城名滿月，彼中覺皇號琉璃。
ZW07n0062_p0136a02║三祗功業不思議，十號名稱無等匹。
ZW07n0062_p0136a03║二六願門因地發，百千相好果中圓。
ZW07n0062_p0136a04║我今依願讚琉璃，伏願人神歡喜聽。
ZW07n0062_p0136a05║消災延壽藥師佛
ZW07n0062_p0136a06║三十二相圓滿，紅白聖顏；八千種好隨形，紫
ZW07n0062_p0136a07║檀金相。以智慧方便之力破劍煩惱稠林，具慈悲喜
ZW07n0062_p0136a08║舍之心修八萬波羅密行。香燈影裹瞻三千調御之
ZW07n0062_p0136a09║師，法樂韻中禮四八端嚴之相。所謂道：一字不是
ZW07n0062_p0136a10║八不成，森羅萬像體中明。世人乃說千般用，不是
ZW07n0062_p0136a11║謳歌不是經。法眾虔誠，讚禮十二大願。
ZW07n0062_p0136a12║我今誓發菩提願，求證三摩登彼岸。
ZW07n0062_p0136a13║功德莊嚴妙相尊，法界眾生同滿願。
ZW07n0062_p0136a14║一種行願一種智，一種菩提一種理。
ZW07n0062_p0136a15║日光菩薩大慈悲，能與眾生消災罪。
ZW07n0062_p0136a16║（和）　消災延壽藥師佛
ZW07n0062_p0136a17║金毗羅大將威猛烈，能與眾生解冤結。
ZW07n0062_p0136a18║（某）人今朝繫洪名，三世冤業皆消滅。
ZW07n0062_p0137a01║藥師如來相好光明願
ZW07n0062_p0137a02║（日曜真言）
ZW07n0062_p0137a03║我今誓發菩提願，身如琉璃光燦爛。
ZW07n0062_p0137a04║神光照透鐵圍山，黑暗眾生離苦難。
ZW07n0062_p0137a05║二種行願二種智，二種菩提二種理。
ZW07n0062_p0137a06║月光菩薩大慈悲，能與眾生消災罪。
ZW07n0062_p0137a07║（和）　消災延壽藥師佛
ZW07n0062_p0137a08║和耆羅大將威猛烈，能與眾生解冤結。
ZW07n0062_p0137a09║（某）人今朝繫洪名，三世冤業皆消滅。
ZW07n0062_p0137a10║藥師如來拔出幽明願
ZW07n0062_p0137a11║（月曜真言）
ZW07n0062_p0137a12║我今誓發菩提願，貧苦眾生無飲膳，
ZW07n0062_p0137a13║志心稱念藥師尊，種種隨心皆滿願。
ZW07n0062_p0137a14║三種行願三種智，三種菩提三種理。
ZW07n0062_p0137a15║文殊菩薩大慈悲，能與眾生消災罪。
ZW07n0062_p0137a16║（和）　消災延壽藥師佛
ZW07n0062_p0137a17║彌伽羅大將威猛烈，能與眾生解冤結。
ZW07n0062_p0137a18║（某）人今朝繫洪名，三世冤業皆消滅。
ZW07n0062_p0138a01║藥師如來受用無盡願
ZW07n0062_p0138a02║（文殊真言）
ZW07n0062_p0138a03║我今誓發菩提願，外道眾生無正見。
ZW07n0062_p0138a04║盡化廻心向大乘，同駕白牛登彼岸。
ZW07n0062_p0138a05║四種行願四種智，四種菩提四種理。
ZW07n0062_p0138a06║觀音菩薩大慈悲，能與眾生消災罪。
ZW07n0062_p0138a07║消災延壽藥師佛
ZW07n0062_p0138a08║安陀羅大將威猛烈，能與施主解冤結。
ZW07n0062_p0138a09║（某）人今朝繫洪名，三世冤業皆消滅。
ZW07n0062_p0138a10║藥師如來具足無漏願
ZW07n0062_p0138a11║（觀音真言）
ZW07n0062_p0138a12║我今誓發菩提願，無戒眾生多散亂。
ZW07n0062_p0138a13║志心稱念藥師名，清淨尸羅同滿願。
ZW07n0062_p0138a14║五種行願五種智，五種菩提五種理。
ZW07n0062_p0138a15║勢至菩薩大慈悲，能與眾生消災罪。
ZW07n0062_p0138a16║消災延壽藥師佛
ZW07n0062_p0138a17║摩尼羅大將威猛烈，能與眾生解冤結。
ZW07n0062_p0138a18║（某）人今朝繫洪名，三世冤業皆消滅。
ZW07n0062_p0138a19║藥師如來具戒清淨願
ZW07n0062_p0138a20║（佛說勢至菩薩真言）
ZW07n0062_p0138a21║我今誓發菩提願，下方眾生根缺離。
ZW07n0062_p0139a01║專心稱念藥師名，身相端嚴皆敬愛。
ZW07n0062_p0139a02║六種行願六種智，六種菩提六種理。
ZW07n0062_p0139a03║無盡意菩薩大慈悲，能與眾生消災罪。
ZW07n0062_p0139a04║消災延壽藥師佛
ZW07n0062_p0139a05║宋林羅大將威猛烈，能與施主解冤結。
ZW07n0062_p0139a06║（某）人今朝繫洪名，三世冤業皆消滅。
ZW07n0062_p0139a07║藥師如來諸根具足願
ZW07n0062_p0139a08║（無盡意菩薩真言）
ZW07n0062_p0139a09║我今誓發菩提願，病苦眾生多障難。
ZW07n0062_p0139a10║無救無依無護持，聞舉佛名離苦難。
ZW07n0062_p0139a11║七種行願七種智，七種菩提七種理。
ZW07n0062_p0139a12║寶曇花菩薩大慈悲，能與眾生消災罪。
ZW07n0062_p0139a13║消災延壽藥師佛
ZW07n0062_p0139a14║因陀羅大將威猛烈，能與施主解冤結。
ZW07n0062_p0139a15║（某）人今朝繫洪名，三世冤業皆消滅。
ZW07n0062_p0140a01║藥師如來轉女成男願
ZW07n0062_p0140a02║（寶曇華真言）
ZW07n0062_p0140a03║我今誓發菩提願，眾生修行多障難。
ZW07n0062_p0140a04║志心稱念藥師名，轉女成男皆滿願。
ZW07n0062_p0140a05║八種行願八種智，八種菩提八種理。
ZW07n0062_p0140a06║藥王菩薩大慈悲，能與眾生消災罪。
ZW07n0062_p0140a07║消災延壽藥師佛
ZW07n0062_p0140a08║波耶羅大將威猛烈，能與眾生解冤結。
ZW07n0062_p0140a09║（某）人今朝繫洪名，三世冤業皆消滅。
ZW07n0062_p0140a10║藥師如來轉女成男願
ZW07n0062_p0140a11║（藥王真言）
ZW07n0062_p0140a12║我今誓發菩提願，絕念眾生無錯亂。
ZW07n0062_p0140a13║專心稱念藥師名，摧破邪心皈正道。
ZW07n0062_p0140a14║九種行願九種智，九種菩提九種理。
ZW07n0062_p0140a15║藥上菩薩大慈悲，能與眾生消災罪。
ZW07n0062_p0140a16║消災延壽藥師佛
ZW07n0062_p0140a17║摩休羅大將威猛烈，能與施主解冤結。
ZW07n0062_p0141a01║（某）人今朝繫洪名，三世冤業皆消滅。
ZW07n0062_p0141a02║藥師如來除魔絹索願
ZW07n0062_p0141a03║（藥上真言）
ZW07n0062_p0141a04║我今誓發菩提願，王法枷鎖刑囚難。
ZW07n0062_p0141a05║志心稱念藥師尊，枷鎖解脫離苦難。
ZW07n0062_p0141a06║十種行願十種智，十種菩提十種理。
ZW07n0062_p0141a07║彌勒菩薩大慈悲，能與眾生消災罪。
ZW07n0062_p0141a08║消災延壽藥師佛
ZW07n0062_p0141a09║真陀羅大將威猛烈，能與施主解冤結。
ZW07n0062_p0141a10║（某）人今朝繫洪名，三世冤業皆消滅。
ZW07n0062_p0141a11║藥師如來枷鎖解脫願
ZW07n0062_p0141a12║（彌勒真言）
ZW07n0062_p0141a13║我今誓發菩提願，貧苦眾生無飲膳。
ZW07n0062_p0141a14║志心稱念藥師尊，法力資財身勇健。
ZW07n0062_p0141a15║十一種行願十一種智，十一種菩提十一種理。
ZW07n0062_p0141a16║救脫菩薩大慈悲，能與眾生消災罪。
ZW07n0062_p0141a17║消災延壽藥師佛
ZW07n0062_p0141a18║照頭羅大將威猛烈，能與施主解冤結。
ZW07n0062_p0142a01║（某）人今朝繫洪名，三世冤業皆消滅。
ZW07n0062_p0142a02║藥師如來飲食充足願
ZW07n0062_p0142a03║（救苦真言）
ZW07n0062_p0142a04║我今誓發菩提願，寒熱咬蟲多唧難。
ZW07n0062_p0142a05║志心稱念藥師名，上妙衣服嚴身遍。
ZW07n0062_p0142a06║十二種行願十二種智，十二種菩提十二種理。
ZW07n0062_p0142a07║解冤結菩薩大慈悲，能與眾生消災罪。
ZW07n0062_p0142a08║消災延壽藥師佛
ZW07n0062_p0142a09║毗伽羅大將威猛烈，能與眾生解冤結。
ZW07n0062_p0142a10║（某）人今朝繫洪名，三世冤業皆消滅。
ZW07n0062_p0142a11║藥師如來衣服嚴身願
ZW07n0062_p0142a12║（解結真言）
ZW07n0062_p0142a13║上來十二大願，具載《灌頂經》文。乃是藥師
ZW07n0062_p0142a14║如來因中所發，無一願而不開方，無一言而不濟群
ZW07n0062_p0142a15║生。實為暗處明燈，乃是中流巨揖。其或嚴淨軒宇，
ZW07n0062_p0142a16║肅備香花，拔除過罪之文，啟結燈燃之會，隨文演
ZW07n0062_p0143a01║讚，遂願稱揚。想凡心而暗合聖心，在佛願而必符
ZW07n0062_p0143a02║人願；豈獨是當來果報，永言增見世福田。願垂慈
ZW07n0062_p0143a03║濟之心，盡副禱祈之懇。向下經文，請為演說。
ZW07n0062_p0143a04║一願國土安寧，二願萬民康樂，
ZW07n0062_p0143a05║三願五穀豐登，四願瘟疫長銷，
ZW07n0062_p0143a06║五願疾病速除，六願獄囚解脫，
ZW07n0062_p0143a07║七願三途苦息，八願七祖生天，
ZW07n0062_p0143a08║九願盜賊不侵，十願壽命延長，
ZW07n0062_p0143a09║十一願還恩恩滿，十二願有願皆從。
ZW07n0062_p0143a10║諸佛慈悲常愍念，但令求者啟心源。
ZW07n0062_p0143a11║今時燈主發精誠，一一依憑諸佛願。
ZW07n0062_p0143a12║切聞慈悲所說，微妙真詮。上為諸佛之階梯，
ZW07n0062_p0143a13║下契群生之懇願。包含萬象，該括三乘。若崇禱
ZW07n0062_p0143a14║祝之心，立致感通之意。今此《藥師灌頂經》者，
ZW07n0062_p0143a15║佛在維耶國內音樂樹林中，天花散漫於長空，瑞氣
ZW07n0062_p0144a01║盤旋於四野，金相方開於笑臉，玉毫流注於頂門，
ZW07n0062_p0144a02║聖賢瞻月面以披陳，釋梵望金仙而作禮。時有大心
ZW07n0062_p0144a03║菩薩，本號文殊，問六道求福利之因，與萬民作皈
ZW07n0062_p0144a04║依之處。佛乃經開中道，義讚東方醫王，號曰琉璃。
ZW07n0062_p0144a05║潔淨逈超於眾寶，報土名稱於滿月，光明已絕於纖
ZW07n0062_p0144a06║瑕。翠網瓊林，盡是額珠所化；銀樓玉殿，何煩魯
ZW07n0062_p0144a07║匠興工？樹頭之寶鐸和鳴，皆宣八苦；砌畔之靈
ZW07n0062_p0144a08║禽對舞，盡說三乘。榮華將兜率無殊，富貴與彌陀
ZW07n0062_p0144a09║不異。若窮快樂，莫罄讚揚。今時羅列幡花，莊
ZW07n0062_p0144a10║嚴像設。寶炬點而燈花滿苑；金爐靄而玉葉舒
ZW07n0062_p0144a11║容。何災難而不消？有福祥而皆至。第一願經
ZW07n0062_p0145a01║文，請為宣揚。如我無異　（入儀）
ZW07n0062_p0145a02║第一願心心廣大，便期超證證菩提。
ZW07n0062_p0145a03║光明普照大千中，威德遍聞三界外。
ZW07n0062_p0145a04║妙相顓顓身挺特，威容肅肅相端嚴。
ZW07n0062_p0145a05║令他蠢動眾群生，與我此身無一異。
ZW07n0062_p0145a06║消災延壽藥師佛　悉蒙開曉　（入儀）
ZW07n0062_p0145a07║第二願身身瑩淨，光明皎潔似琉璃。
ZW07n0062_p0145a08║四生品類盡含容，萬象森羅無障礙。
ZW07n0062_p0145a09║寂爾無為常應念，湛然不動若虛空。
ZW07n0062_p0145a10║幽冥癡暗眾群生，皆願發蒙令曉悟。
ZW07n0062_p0145a11║消災延壽藥師佛　悉持施與　（入儀）
ZW07n0062_p0145a12║第三願成無上覺，覺他自覺覺圓明。
ZW07n0062_p0145a13║常將智海潤焦枯，永使慧燈消黑暗。
ZW07n0062_p0145a14║國土更無饑渴想，人民不有怨嗟聲。
ZW07n0062_p0145a15║誓將美饈濟孤貧，普使眾生令飽滿。
ZW07n0062_p0145a16║消災延壽藥師佛　解除垢穢
ZW07n0062_p0146a01║第四願當來成佛道，巍巍微妙相堂堂。
ZW07n0062_p0146a02║星中皓月獨晶瑩，水裏紅蓮常瑩淨。
ZW07n0062_p0146a03║生死雲開無垢翳，識心浪靜絕痕瑕。
ZW07n0062_p0146a04║令諸熱惱得清涼，情與無情同一體。
ZW07n0062_p0146a05║消災延壽藥師佛　至無上道
ZW07n0062_p0146a06║第五願當來精進力，奉持佛勅止譏嫌。
ZW07n0062_p0146a07║常令戒地有馨香，勿使情塵生染汙。
ZW07n0062_p0146a08║萬劫千生寧毀犯，三十七證轉分明。
ZW07n0062_p0146a09║便令三界眾群生，同至菩提無缺漏。
ZW07n0062_p0146a10║消災延壽藥師佛　悉令具足
ZW07n0062_p0146a11║第六願當來我國中，身根具足相端嚴。
ZW07n0062_p0146a12║盲聾喑啞不曾聞，跛躄癊殘何況見？
ZW07n0062_p0146a13║彼若業緣生惡果，我憑佛力為消除。
ZW07n0062_p0146a14║人民相視勿冤憎，禮義謙恭相敬奉。
ZW07n0062_p0146a15║消災延壽藥師佛　至得佛道
ZW07n0062_p0147a01║第七願十方諸國土，三途六道眾含生。
ZW07n0062_p0147a02║無皈依處作梯航，遭苦難時為救護。
ZW07n0062_p0147a03║法藥調和多種病，善言誘諭小乘心。
ZW07n0062_p0147a04║咸令勇猛大根機，直至菩提無退轉。
ZW07n0062_p0147a05║消災延壽藥師佛　無諸疑惑
ZW07n0062_p0147a06║第八願愚冥拋我見，六根昏塞執他宗。
ZW07n0062_p0147a07║講說大道發蒙來，開曉疑情通徹去。
ZW07n0062_p0147a08║智慧門深須究竟，菩提路遠莫因循。
ZW07n0062_p0147a09║靜思我師正真言，如救頭然無懈怠。
ZW07n0062_p0147a10║消災延壽藥師佛　入正覺路
ZW07n0062_p0147a11║第九願當來成佛果，魔王眷屬自皈依。
ZW07n0062_p0147a12║惟將定力自嚴持，祗用慈心相攝受。
ZW07n0062_p0147a13║六十二般顛倒見，百千萬劫轉輪身。
ZW07n0062_p0147a14║顯揚指示正真源，共趣圓常入正路。
ZW07n0062_p0147a15║消災延壽藥師佛　無有眾難
ZW07n0062_p0147a16║第十願當來我國中，更無王事苦煎煩。
ZW07n0062_p0148a01║殘刑虐法不偏加，薄賦輕徭修正道。
ZW07n0062_p0148a02║枷鎖鞭笞不曾見，冤讎枉濫未嘗聞。
ZW07n0062_p0148a03║人民相視勿憂愁，王道昇平歌政化。
ZW07n0062_p0148a04║消災延壽藥師佛　令身充足
ZW07n0062_p0148a05║十一願當來我國中，常令飲食得豐饒。
ZW07n0062_p0148a06║休將物命列雕盤，靡使腥膻薰覺性。
ZW07n0062_p0148a07║畿火豈焚無想念？靈臺寧貯不享餐。
ZW07n0062_p0148a08║天廚美饈種多般，應念隨心皆施與。
ZW07n0062_p0148a09║消災延壽藥師佛　微妙上願
ZW07n0062_p0148a10║普濟眾生十二願，願茲福慧遍莊嚴。
ZW07n0062_p0148a11║若逢裸露與孤貧，施與衣資並庫藏。
ZW07n0062_p0148a12║絲竹管絃長在耳，貴榮歡樂每隨心。
ZW07n0062_p0149a01║和顏悅色相莊嚴，無有一人生惡念。
ZW07n0062_p0149a02║消災延壽藥師佛
ZW07n0062_p0149a03║十二願藥師琉璃光王佛
ZW07n0062_p0149a04║我佛因中十二願，善心先覺大千緣。
ZW07n0062_p0149a05║一願身相放光明，普照塵沙無障礙。
ZW07n0062_p0149a06║二願破除諸愛結，自然寶體似琉璃。
ZW07n0062_p0149a07║三願發心等滄溟，流注眾生令飽滿。
ZW07n0062_p0149a08║四願圓光如寶月，照開生死業浮雲。
ZW07n0062_p0149a09║五願戒定自然成，不失威儀三寶行。
ZW07n0062_p0149a10║六願眾生根具足，我今身相俱諸緣。
ZW07n0062_p0149a11║七願閻浮疾苦人，我法便為諸妙藥。
ZW07n0062_p0149a12║八願眾生愚癡者，吾能說法為開通。
ZW07n0062_p0149a13║九願諸魔妒惑心，使人正真祛疑惑。
ZW07n0062_p0149a14║十願橫遭王難苦，我將身命代臨刑。
ZW07n0062_p0149a15║十一願當來發身財，施與眾生為飲食。
ZW07n0062_p0149a16║十二願果圓成正覺，不教國土有饑寒。
ZW07n0062_p0149a17║和顏悅色樂昇平，共等伊圓慈慧力。
ZW07n0062_p0149a18║如是真空十二願，一一金口標題名。
ZW07n0062_p0150a01║今時演讚不思議，萬劫千生資福壽。
ZW07n0062_p0150a02║南無消災延壽藥師佛
ZW07n0062_p0150a03║南無大聖法中王菩薩摩訶薩
ZW07n0062_p0150a04║（加持一切法平等開悟真言　歌讚）
ZW07n0062_p0150a05║奉勸諸人聽偈讚，如來相，好難量，六年苦行
ZW07n0062_p0150a06║應真常。胸間題梵字，眉間白毫光。
ZW07n0062_p0150a07║天上人間行化道，三途六道，息苦停酸，如來
ZW07n0062_p0150a08║演法在靈山。波旬似無奈，請入涅槃山。
ZW07n0062_p0150a09║南無大慈悲消災延壽藥師琉璃光王佛
ZW07n0062_p0150a10║
ZW07n0062_p0150a11║
ZW07n0062_p0150a12║一時儀文終