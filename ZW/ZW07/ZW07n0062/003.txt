ZW07n0062_p0151a01║
ZW07n0062_p0151a02║佛說藥師二時科儀文
ZW07n0062_p0151a03║
ZW07n0062_p0151a04║各於一切音聲海，普出無盡妙言詞。
ZW07n0062_p0151a05║盡於未來一切劫，讚佛甚深功德海。
ZW07n0062_p0151a06║藥師會啟，集福筵開。領眾登壇，開闡二時科
ZW07n0062_p0151a07║事。大眾志誠心，同嘆延壽偈：
ZW07n0062_p0151a08║長久皈依大法王，命童晨夕炷心香。
ZW07n0062_p0151a09║富將經藏看千卷，貴列幡花蔙兩行。
ZW07n0062_p0151a10║金相慈悲抒我願，玉毫宛轉現威光。
ZW07n0062_p0151a11║滿門和樂芝蘭瑞，堂上如來步彩霞。
ZW07n0062_p0151a12║藥師海會佛菩薩　（嘆德宣疏）
ZW07n0062_p0151a13║多陀阿伽度。阿囉訶。三藐三佛陀。分身百億，
ZW07n0062_p0151a14║遍剎塵以利物；派列三乘，盡萬有而普聞。冰霜月
ZW07n0062_p0151a15║霽，每燭昏衢；悲增智增，恒遊濁世。厭智煻煨，
ZW07n0062_p0151a16║無私而自智；道修滅證，有相以皆空。論學五明，
ZW07n0062_p0151a17║引外道而皈正；威嚴八部，祛外魔以潛形。虔奏藥
ZW07n0062_p0151a18║師二時疏文，△法師宣讀。
ZW07n0062_p0151a19║（稱念）大圓鏡智阿閦佛　　青色蓮花遶世尊
ZW07n0062_p0151a20║（稱念）平等性智寶相佛　　赤色蓮花遶世尊
ZW07n0062_p0151a21║（稱念）妙觀察智彌陀佛　　白色蓮花遶世尊
ZW07n0062_p0151a22║（稱念）成所作智成就佛　　黑色蓮花遶世尊
ZW07n0062_p0151a23║（稱念）華藏界智毗盧佛　　黃色蓮花遶世尊
ZW07n0062_p0151a24║（化納　任意回壇）
ZW07n0062_p0152a01║（加持奉事諸佛真言　至　五供養）
ZW07n0062_p0152a02║惟願慈悲常攝受　　藥師海會佛菩薩
ZW07n0062_p0152a03║壇前開科儀當演　（入儀）　　無有異也　（宣念）
ZW07n0062_p0152a04║汝已得聞佛願行，我今略說國莊嚴。
ZW07n0062_p0152a05║琉璃地上七重林，瑪瑙池中八德水。
ZW07n0062_p0152a06║金殿銀城光隱映，瓊樓珠網影玲瓏。
ZW07n0062_p0152a07║欲塵意垢悉皆無，還似彌陀佛國土。
ZW07n0062_p0152a08║消災延壽藥師佛　彼國土也
ZW07n0062_p0152a09║一分經文，請師宣念。
ZW07n0062_p0152a10║日曜光明如月淨，梵音清徹海潮音。
ZW07n0062_p0152a11║久磨智刃越三祗，已駕慈舟超六度。
ZW07n0062_p0152a12║堪與藥師為長子，正當補處作醫王。
ZW07n0062_p0152a13║善男信女發心專，盡願得生彼佛土。
ZW07n0062_p0152a14║消災延壽藥師佛　令得佛道　（宣念）
ZW07n0062_p0152a15║佛子文殊重啟問，琉璃光佛不思議。
ZW07n0062_p0152a16║更憑金口廣宣揚，俾使凡情深信重。
ZW07n0062_p0152a17║彼若業緣生慧解，自然除習務真修。
ZW07n0062_p0152a18║盡由此法破無明，直至菩提正覺路。
ZW07n0062_p0152a19║消災延壽藥師佛　我今說之　（宣念）
ZW07n0062_p0152a20║若有善男並信女，乍拋邪見入真宗。
ZW07n0062_p0153a01║纔聞一讚藥師名，便似初嘗甘露味。
ZW07n0062_p0153a02║惡業根苗俱落謝，魔家眷屬各奔馳。
ZW07n0062_p0153a03║若論顯正拔難危，向下重重難說盡。
ZW07n0062_p0153a04║消災延壽藥師佛　正真道也　（宣念）
ZW07n0062_p0153a05║祗為愚癡兼我慢，不明罪福守慳貪。
ZW07n0062_p0153a06║此身衣服尚難棄，來世饑寒誰肯信？
ZW07n0062_p0153a07║聞我藥師名字者，破他地獄罪因緣。
ZW07n0062_p0153a08║內財妻子若人求，廻向菩提歡喜施。
ZW07n0062_p0153a09║消災延壽藥師佛　沙門者也　（宣念）
ZW07n0062_p0153a10║遵奉明經持佛戒，諂諛口是或心非。
ZW07n0062_p0153a11║不能曉了執愚迷，恒自貢高生矯誑。
ZW07n0062_p0153a12║愛網縈纏無覺察，塵根牢固日資深。
ZW07n0062_p0153a13║但能精進念琉璃，願作沙門生厭離。
ZW07n0062_p0153a14║消災延壽藥師佛　離諸魔縛　（宣念）
ZW07n0062_p0153a15║負債辜恩忘契義，披毛戴角永酬償。
ZW07n0062_p0153a16║黑因黑果更何疑？如影隨形應萬定。
ZW07n0062_p0154a01║一失人身難再復，千生業道苦輪迴。
ZW07n0062_p0154a02║若能專注念琉璃，善友持提離罥縛。
ZW07n0062_p0154a03║消災延壽藥師佛　無復惡念　（依前）
ZW07n0062_p0154a04║兩舌惡言相鬥諍，一心嫌恨結冤讎。
ZW07n0062_p0154a05║山林樹下暗焚香，日月星辰潛啟口。
ZW07n0062_p0154a06║或作符書相厭禱，或持名字祝神祗。
ZW07n0062_p0154a07║但聞我佛藥師尊，俱發慈心無惡念。
ZW07n0062_p0154a08║消災延壽藥師佛　其名曰　（依前）
ZW07n0062_p0154a09║清信男並清信女，苾蒭僧與苾蒭尼。
ZW07n0062_p0154a10║十齋八戒專精勤，七日半年無退墮。
ZW07n0062_p0154a11║欲去彌陀清淨土，還持滿月藥師名。
ZW07n0062_p0154a12║百年報定往生時，八大高賢相接引。
ZW07n0062_p0154a13║南無日月光、琉璃界、藥師海會文殊菩薩降道
ZW07n0062_p0154a14║場，願共諸眾生，香花茶供養。
ZW07n0062_p0154a15║曠大劫來為佛祖，微塵世界作心師。
ZW07n0062_p0154a16║玉毫深讚不思議，金粟最降無礙辯。
ZW07n0062_p0155a01║證果已彰名普賢，示因猶自號文殊。
ZW07n0062_p0155a02║維耶會上愍群生，發請宣揚微妙法。
ZW07n0062_p0155a03║南無日月光、琉璃界、藥師海會觀世音菩薩降
ZW07n0062_p0155a04║道場，願共諸眾生，香花茶供養。
ZW07n0062_p0155a05║一念音聲隨響應，十方國土應機來。
ZW07n0062_p0155a06║聞思聞盡盡聞圓，覺所覺空空覺滿。
ZW07n0062_p0155a07║上契如來慈願力，下合群生悲仰心。
ZW07n0062_p0155a08║雖然補處在西方，偏與娑婆緣最重。
ZW07n0062_p0155a09║南無日月光、琉璃界、藥師海會勢至菩薩降道
ZW07n0062_p0155a10║場，願共諸眾生，香花茶供養。
ZW07n0062_p0155a11║紺目尊前興寂用，黃金地上靜經行。
ZW07n0062_p0155a12║慈悲雲影庇三千，道德香風薰一切。
ZW07n0062_p0155a13║菡萏蓮花開兩臉，頻婆果色豔丹唇。
ZW07n0062_p0155a14║他心慧眼剎那間，應念隨形皆濟度。
ZW07n0062_p0155a15║南無日月光、琉璃界、藥師海會無盡意菩薩降
ZW07n0062_p0156a01║道場，願共諸眾生，香花茶供養。
ZW07n0062_p0156a02║菩提無相含容大，煩惱無形染汙深。
ZW07n0062_p0156a03║定門無際妙重重，法性無言空寂寂。
ZW07n0062_p0156a04║世界無邊塵擾擾，眾生無數業茫茫。
ZW07n0062_p0156a05║愛河無底浪滔滔，是故我名無盡意。
ZW07n0062_p0156a06║南無日月光　（依前）　寶曇華菩薩　（依前）
ZW07n0062_p0156a07║三覺岸頭燃智炬，四生海上駕慈舟。
ZW07n0062_p0156a08║願心牽起入纏心，幻相假名出定相。
ZW07n0062_p0156a09║寶意出生如意寶，華同結實說心華。
ZW07n0062_p0156a10║聞名彈指一稱時，開發信根生福果。
ZW07n0062_p0156a11║南無日月光、琉璃界、藥師海會藥王菩薩降道
ZW07n0062_p0156a12║場，願共諸眾生，香花茶供養。
ZW07n0062_p0156a13║大地所生諸草木，藥王無不遍霑嘗。
ZW07n0062_p0156a14║根莖枝葉與華苗，苦澀甘甜並冷暖。
ZW07n0062_p0156a15║先視眾生如父子，次觀根器配君臣。
ZW07n0062_p0156a16║舌端功德最難量，是故圓通從此入。
ZW07n0062_p0156a17║南無日月光、琉璃界、藥師海會藥上菩薩降道
ZW07n0062_p0157a01║場，願共諸眾生，香花茶供養。
ZW07n0062_p0157a02║喜見國中曾顯化，雲雷音佛累遭逢。
ZW07n0062_p0157a03║生時便解運神通，在處常能為善友。
ZW07n0062_p0157a04║一眼盲龜纔指喻，二親邪見頓消融。
ZW07n0062_p0157a05║若能積德累功深，見像聞名皆獲利。
ZW07n0062_p0157a06║南無日月光、琉璃界、藥師海會彌勒菩薩降道
ZW07n0062_p0157a07║場，願共諸眾生，香花茶供養。
ZW07n0062_p0157a08║功德海深三劫滿，率陀天上一生圓。
ZW07n0062_p0157a09║摩尼殿內放祥光，獅子座頭宣妙法。
ZW07n0062_p0157a10║成就天人今不退，莊嚴佛土使無邊。
ZW07n0062_p0157a11║龍華三會尚迢迢，願與含靈生內院。
ZW07n0062_p0157a12║南無日月光、琉璃界、藥師海會八大菩薩降道
ZW07n0062_p0157a13║場，願共諸眾生，香花茶供養。
ZW07n0062_p0157a14║（加持福慧圓滿真言）
ZW07n0062_p0157a15║上來八大菩薩，莫不具大悲心，弘大誓願。或
ZW07n0062_p0157a16║修學而三祗劫滿，或證真而二轉依圓。解教大地作
ZW07n0062_p0158a01║黃金，唯聞頃刻；能攪長河為酥酪，祗在須臾。天
ZW07n0062_p0158a02║上人間，利生接物。見其相而一瞻一禮，去厄除災；
ZW07n0062_p0158a03║聞其名而一讚一揚，延祥集福。我今道場燈主△依
ZW07n0062_p0158a04║憑聖教，嚴潔道場，持尊號以稱揚，假良因而保慶。
ZW07n0062_p0158a05║向下經文，請為宣揚。　而相娛樂
ZW07n0062_p0158a06║一分經文，請師宣念。
ZW07n0062_p0158a07║如來大悲法王子，無非深念善緣人。
ZW07n0062_p0158a08║皆當通感現身來，接引精神超化去。
ZW07n0062_p0158a09║九品蓮臺生上品，三車運載駕牛車。
ZW07n0062_p0158a10║八音雅樂自然鳴，每與上人同一處。
ZW07n0062_p0158a11║消災延壽藥師佛　患難者也　（宣念）
ZW07n0062_p0158a12║假使報緣辭五濁，自然魂魄往諸天。
ZW07n0062_p0158a13║或因天福謝為人，當與帝王家作子。
ZW07n0062_p0158a14║豪貴公卿並長者，聰明端正復高才。
ZW07n0062_p0158a15║皆由念我藥師尊，隨處所求常快樂。
ZW07n0062_p0158a16║消災延壽藥師佛　言無不善也　（宣念）
ZW07n0062_p0158a17║後世眾生無倚託，惟將此教作依憑。
ZW07n0062_p0158a18║若能愛樂及書持，俾使宣通並憶念。
ZW07n0062_p0159a01║雜彩作囊常敬重，諸天垂慶每匡扶。
ZW07n0062_p0159a02║邪魔惡氣盡消除，正覺所言無不善。
ZW07n0062_p0159a03║消災延壽藥師佛　琉璃光佛　（宣念）
ZW07n0062_p0159a04║造像懸幡並獻蓋，散花讚偈復燃燈。
ZW07n0062_p0159a05║右旋端座正思惟，菜食長齋深禱願。
ZW07n0062_p0159a06║長壽富饒安穩樂，善和男女進官資。
ZW07n0062_p0159a07║皆由敬重藥師尊，世與明師相值遇。
ZW07n0062_p0159a08║消災延壽藥師佛　至真等正覺　（宣念）
ZW07n0062_p0159a09║發意欲生何國土？志心但信此經文。
ZW07n0062_p0159a10║蜚尸邪魅作災殃，魍魎鬼神相撓亂。
ZW07n0062_p0159a11║水火象龍並毒獸，虎狼盜賊與冤家。
ZW07n0062_p0159a12║藥師佛號盡消除，華報尚由得如是。
ZW07n0062_p0159a13║消災延壽藥師佛　惟除宿殃不請耳
ZW07n0062_p0159a14║舉要略談唯正信，若教廣說恐生疑。
ZW07n0062_p0159a15║玄中真個出重玄，劫盡還應說難盡。
ZW07n0062_p0159a16║痼疾沈痾無救療，連年累月未痊平。
ZW07n0062_p0159a17║一心專念總能消，或是夙殃勤懺悔。
ZW07n0062_p0159a18║消災延壽藥師佛　即得解脫
ZW07n0062_p0159a19║七聚五篇嚴戒約，身三口四恐乖踈。
ZW07n0062_p0160a01║不遵師父善友言，違背佛經僧寶信。
ZW07n0062_p0160a02║亡失人身將正念，自招無間與傍生。
ZW07n0062_p0160a03║若能披懺改前非，念我藥師皆解脫。
ZW07n0062_p0160a04║消災延壽藥師佛　即得解脫者也
ZW07n0062_p0160a05║竊盜邪淫生誑誕，酒腸花眼日昏沈。
ZW07n0062_p0160a06║欺賢罔聖積愆瑕，兩舌惡言招過咎。
ZW07n0062_p0160a07║火鑊冰河寧忍見，刀山劍樹豈堪聞？
ZW07n0062_p0160a08║無非專念藥師尊，如是罪根方懺悔。
ZW07n0062_p0160a09║消災延壽藥師佛　自然消滅
ZW07n0062_p0160a10║耽著貴榮生放逸，恃於才辯輒輕欺。
ZW07n0062_p0160a11║撥無四果福田僧，不信十方薄伽梵。
ZW07n0062_p0160a12║三世業緣俱猶豫，一生善果每遲疑。
ZW07n0062_p0160a13║縱然地獄果將圓，亦許懺揚永消滅。
ZW07n0062_p0160a14║消災延壽藥師佛　琉璃光佛
ZW07n0062_p0160a15║財命迍遭因薄祐，身名厄塞受艱危。
ZW07n0062_p0160a16║有時王事枉侵淩，到處惡人潛毀謗。
ZW07n0062_p0160a17║未解消騰招感業，空懷結恨怨嗟心。
ZW07n0062_p0160a18║但能恭敬藥師尊，祿位亨通俱稱意。
ZW07n0062_p0160a19║消災延壽藥師佛　舐其頭也
ZW07n0062_p0161a01║十月懷躭身困重，六親愁惱命須臾，
ZW07n0062_p0161a02║將期母子各平安，暗祝聖賢同守護。
ZW07n0062_p0161a03║生下是男根具足，養來無病性聰明。
ZW07n0062_p0161a04║皆由禮敬藥師尊，惡鬼邪神無惱害。
ZW07n0062_p0161a05║消災延壽藥師佛　何敢不信也
ZW07n0062_p0161a06║正覺迴頭垂顧視，阿難叉手仰瞻依。
ZW07n0062_p0161a07║我將軟首剖宣時，汝信琉璃功德否？
ZW07n0062_p0161a08║慶喜再三心不退，如來不二語真乘。
ZW07n0062_p0161a09║適今聞所未嘗聞，誰敢輒形言不信？
ZW07n0062_p0161a10║消災延壽藥師佛　難可開化也
ZW07n0062_p0161a11║倏忽電光兼石火，剎那浪死與虛生。
ZW07n0062_p0161a12║祗因妄動六根塵，結得無明三界業。
ZW07n0062_p0161a13║迷惑便歸魔鬼界，輪迴不入正真門。
ZW07n0062_p0161a14║傷嗟此輩罪根深，不信有何開化處。
ZW07n0062_p0161a15║消災延壽藥師佛　得其福也
ZW07n0062_p0161a16║多有鈍根淺識者，忽聞苦切志誠言。
ZW07n0062_p0161a17║開於耳目使光明，照破幽明令曉悟。
ZW07n0062_p0161a18║福樹開敷千劫果，罪根凋落萬生花。
ZW07n0062_p0162a01║皆由佛說《藥師經》，一會聖凡深喜慶。
ZW07n0062_p0162a02║消災延壽藥師佛　敢不首伏
ZW07n0062_p0162a03║汝實口頭無過咎，奈河心裏有狐疑。
ZW07n0062_p0162a04║既然三業自相違，爭得一如同佛性？
ZW07n0062_p0162a05║慶喜慚惶陳造次，深憂罪責頓披陳。
ZW07n0062_p0162a06║如來智慧度難量，有小疑猜甘首伏。
ZW07n0062_p0162a07║消災延壽藥師佛　正真之道
ZW07n0062_p0162a08║大法縱橫無罣礙，小乘狹劣有區分。
ZW07n0062_p0162a09║見聞知覺未圓融，空色斷常猶執滯。
ZW07n0062_p0162a10║寂默尚能先頓悟，名言何必更懷疑？
ZW07n0062_p0162a11║應須敬重藥師尊，直趨菩提無上道。
ZW07n0062_p0162a12║消災延壽藥師佛　當信是言
ZW07n0062_p0162a13║正覺所談樞要義，誰人最信甚深言？
ZW07n0062_p0162a14║無為境界絕思量，有漏身心難揣度。
ZW07n0062_p0162a15║佛指十方菩薩眾，更並三世薄伽師。
ZW07n0062_p0162a16║自能發信後來人，何必文殊生此問？
ZW07n0062_p0162a17║消災延壽藥師佛　正真道也
ZW07n0062_p0163a01║佛號藥師難得念，經名灌頂亦難聞。
ZW07n0062_p0163a02║或將竹帛寫玄文，或為人天講妙法。
ZW07n0062_p0163a03║皆是大乘根性熟，再逢中道教勳修。
ZW07n0062_p0163a04║更弘自利利他心，我記此人成正道。
ZW07n0062_p0163a05║消災延壽藥師佛　疑者說也
ZW07n0062_p0163a06║累劫累生修正行，無方無所不經過。
ZW07n0062_p0163a07║自惟作我苦困多，況復藥師慈願重。
ZW07n0062_p0163a08║初學聲聞有限量，爭教揣度不猜疑。
ZW07n0062_p0163a09║紅蓮舌相覆三千，未見此人生妄語。
ZW07n0062_p0163a10║消災延壽藥師佛　知我心耳
ZW07n0062_p0163a11║性地堅牢無動轉，疑生分別最難除。
ZW07n0062_p0163a12║若懷少許蓋纏心，必障大乘功德利。
ZW07n0062_p0163a13║改往修來常固慎，背塵合覺始相應。
ZW07n0062_p0163a14║阿難稽首懺前非，惟佛自知我心耳。
ZW07n0062_p0163a15║消災延壽藥師佛　厄難者也
ZW07n0062_p0163a16║滿月光明無障礙，乾坤內外悉包含。
ZW07n0062_p0163a17║雪霜風雨不調和，日月星辰生變怪。
ZW07n0062_p0164a01║賊盜兵戈相擾亂，饑荒水旱起災殃。
ZW07n0062_p0164a02║若能讀誦此經文，如上妖訛皆懺殄。
ZW07n0062_p0164a03║消災延壽藥師佛　續命神幡
ZW07n0062_p0164a04║救脫殷勤從座起，慈悲歡喜說醫方。
ZW07n0062_p0164a05║若人病苦至尫嬴，依我科儀能救護。
ZW07n0062_p0164a06║七層齋戒旋燈樹，六時行道演經文。
ZW07n0062_p0164a07║仍令燈主發精虔，同結一心無不驗。
ZW07n0062_p0164a08║消災延壽藥師佛　惡鬼所持
ZW07n0062_p0164a09║尊者阿難重請益，於時救脫細鋪舒。
ZW07n0062_p0164a10║七層燈樹若車輪，五色神幡如彩鳳。
ZW07n0062_p0164a11║蘋藻香花勤奉獻，羽毛鱗介放從生。
ZW07n0062_p0164a12║橫罹口舌與冤家，一切迍殃皆過度。
ZW07n0062_p0164a13║消災延壽藥師佛　至無上道
ZW07n0062_p0164a14║帝王大臣並宰輔，後妃王子及宮嬪。
ZW07n0062_p0164a15║按於科教散香花，集彼禛祥延福壽。
ZW07n0062_p0164a16║先為斷平冤濫事，仍頒恩赦獄囚人。
ZW07n0062_p0164a17║善神歡喜雨風調，國道安寧王道正。
ZW07n0062_p0164a18║消災延壽藥師佛　是名九橫
ZW07n0062_p0164a19║廣說千差將萬別，略言九橫與三災。
ZW07n0062_p0164a20║皆由心地感招成，儘是業緣因果報。
ZW07n0062_p0165a01║夙世因緣相會遇，現生華報積愆瑕。
ZW07n0062_p0165a02║若無福善可依憑，不測災殃難過度。
ZW07n0062_p0165a03║消災延壽藥師佛　故使然也
ZW07n0062_p0165a04║地水火風四大性，利名恩愛百年身。
ZW07n0062_p0165a05║養生不解順天和，將命有時違節候。
ZW07n0062_p0165a06║生死兩門求莫得，艱辛萬種苦難當。
ZW07n0062_p0165a07║或其前世惡因緣，罪過所招皆懺悔。
ZW07n0062_p0165a08║消災延壽藥師佛　不遭厄難
ZW07n0062_p0165a09║善惡薄書無脫漏，是非過犯豈相容？
ZW07n0062_p0165a10║彩虹身上有纖毫，業鏡光中寧隱諱。
ZW07n0062_p0165a11║七七日中如來了，三三品內恐難生。
ZW07n0062_p0165a12║應須放命與燃燈，拔彼精神令得度。
ZW07n0062_p0165a13║（加持普禮懺悔真言　歌讚）
ZW07n0062_p0165a14║堪嘆老君流道教，亳州降誕流芳。纔離母腸，
ZW07n0062_p0165a15║髮如霜，燒丹並煉藥，保命壽延長。
ZW07n0062_p0165a16║日跨青牛西下去，樓臺殿閣穹蒼。日乘白鹿上，天
ZW07n0062_p0165a17║堂神仙留不住，向乃也無常。
ZW07n0062_p0165a18║大慈悲消災延壽藥師琉璃光王佛
ZW07n0062_p0165a19║
ZW07n0062_p0165a20║藥師道場解經頌文二時儀文終